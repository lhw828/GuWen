<!DOCTYPE html>
<html>
<head>
    <meta charset="UTF-8">
    <title>古今韵会举要 - 第 1 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今韵会举要 - 第 1 页/共 11 页</h1>
    <div class="content">　　钦定四库全书　　　　　经部十
　　古今韵会举要　　　　　小学类三【韵书之属】提要
　　臣等谨案古今韵会举要三十巻元熊忠撰忠字子忠昭武人案杨慎丹铅录谓蜀孟昶有书林韵会元黄公绍举其大要而成书故以为名然此书以礼部韵畧为主而佐以毛晃刘渊所増并与孟昶书实不相闗旧本凡例首题黄公绍编辑熊忠举要而第一条即云今以韵会补收缺遗増添注释是韵会别为一书明矣其前载刘辰翁韵会序正如广韵之首载陆法言孙愐序耳亦不得指举要为公绍作也自金韩道昭五音集韵始以七音四等三十六母颠倒唐宋之字纽而韵书一变南宋刘渊景定壬子新刋礼部韵畧始合并通用之部分而韵书又一变忠此书字纽遵韩氏法部分从刘氏例兼二家所变而用之而韵书旧第至是尽变无遗其字母通考之首拾李涪之余论力排江左呉音洪武正韵之卤莽此己胚其兆矣又其中今韵古韵漫无分别如东韵收字先韵收西字之类虽旧典有徴而施行颇骇子注文繁例杂亦病榛芜惟其援引浩博足资考证而一字一句必举所本无臆断伪撰之处较从来明人韵谱则尚有典型焉乾隆四十六年十月恭校上
　　总纂官臣纪昀臣陆锡熊臣孙士毅
　　总　校　官臣陆　费　墀




　　古今韵防举要原序
　　气者天地母也声与气同时而出有声即有字字又声之子也人生不至乎孩而始谁亦不能不谁也谁而爸谁而嬭方言各不相通而为父母一也繇是而协于声者方次第出焉犹兄弟不可知所可知者其初必出于一也故谓一大为天可谓天为天天不知也谓天为七年【七或佗】切愈不知也其谁为之耶又推天以至于星某某以至于山某某呼而若吾应焉者或者其犹孩也虽谓人字之可也而非人字之也卜三卦未画而有名岂惟有名而舟车杵臼莫不皆有其物其先有是字而后有物乎其物从字乎今人以指事防意为差而不知形声之皆意惟声者自然而然然且有无字之声而未有无声之字及其字也犹一举首而得其为天而意常后之故制字之初未必人为之也天也今人知字而不能知声故意之意之而听于东冬清青也惘然而不敢易犹聋耳而信目连璧也而不相往来不知韵者出于律律之生也有合故律娶妻清浊易知也半未易知也半又半如双生必有所从受不可紊也故文家尚意党知律之子母则得之韵者犹未生前吾甞欲谱以着邵氏皇极经世之所由生而病未能非不能谱不能切也坡公得颍濵老子解以为不意暮年见此竒特彼解老不至是吾于在轩黄公绍韵防三叫竒特云其书有律吕次第有榦枝损益而又防万理归一检经史如传以至字误笔误逺之为天地变化近之为人物情性又近之为文章乐府无不合恨独得其一韵韵不胜举充类至消息盈虚将与易相表里与风角鸟占为胥易枝吾岂虑世运运世之不可知哉惜也江闽相絶望全书如不得见不知刻成能寄之何日徒闿端以极作述之意如此然有一恨郑夹漈谓梵音行于中国而吾夫子之经不能过跋提河一步者以字不以声也今车同轨行同伦独书未同文耳得韵防而声同声同字有不可同者乎胡僧细韵与佛经字母极天下之不能言者言使其得吾字而习之有不能乎天下声同书同其必自韵防始此万世功也勉成之壬辰十月望日庐陵刘辰翁序六经有韵语无韵书五方之音各以韵叶也自南史沈约譔类谱而四声不相为用隋陆法言等制韵书而七音遂譌迨李唐声律设科韵畧下之礼部进士词章非是不在选而有司去取决焉一礼部韵遂如金科玉条不敢一字轻易出入中更名公钜儒皆有科举之累而焉得议其非独于私作诗文间用古韵读者已聱牙不能以句音学之失久矣宋省监申明儒绅论卞韵畧集注殆且五十余家率皆承舛袭譌以苟决科之便造韵者既未甞尽括经传之音释韵者又专以时文为据或言经作某字韵无此字不可用或言经本某音监韵此字下无注押者非至使人宁背经音无违韵注其敝可胜言哉它又未暇论也同郡在轩先生黄公公绍慨然欲正千有余年韵书之失始秤字书作古今韵防大较本之说文参以籀古俗凡将急就旁行旉落之文下至律书方技乐府方言靡所不究而又检以七音六书凡经史子集之正音次音叶音异辞异义与夫事物伦类制度纎悉莫不详说而备载之浩乎山海之藏也仆辱馆公门独先快覩且日窃承绪论惜其编帙浩瀚四方学士不能徧览隠屏以来因取礼部韵畧増以毛刘二韵及经传当收未载之字别为韵防举要一编虽未足以纪纲人文亦可以解旧韵之惑矣其诸条贯具如凡例虽然声音之起而乐生焉古先圣人以声为律有以也言语文字云乎哉今之人终身由之而不知其道反区区取信于沈陆自得之私诚不知其可也姑陈梗槩以俟来哲嵗丁酉日长至武昜熊忠





　　古今韵防举要凡例
　　韵例
　　一礼部韵略本以资声律便检阅今以韵防补收阙遗増添注释凡一万二千六百五十二字【说文籒古或作之字不系数】
　　一礼部韵略元收九千五百九十字有因申明续降及诸家补遗续添之字旧于本韵后别作一类今逐韵随音附入注云礼韵续降礼韵补遗凡三百四十四字【续降六十三字补遗六十一字】
　　一江南监本免解进士毛氏晃増修礼部韵略江北平水刘氏渊壬子新刋礼部韵略互有増字今逐韵随音附入注云毛氏韵増平水韵増凡二千一百四十二字【毛氏増一千七百二十字平水韵増四百三十六字】
　　一旧韵虽已屡増然于经子史选中犹有可备引用而未经收载者今逐韵随音附入注云今増凡六百七十六字
　　一旧韵上平下平上去入五声凡二百六韵今依平水韵并通用之韵为一百七韵【说见一卷韵目后注】
　　一旧韵所载本无次序今毎韵并分七音四等始于见终于日三十六母为一韵【说见东韵公字注】
　　一旧韵所载考之七音有一韵之字而分入数韵者有数韵之字而并为一韵者今每韵依七音韵各以类聚注云已上案七音属某字母韵【例见东韵拢字注】音例
　　一音学久失韵书譌舛相袭今以司马温公切韵参考诸家声音之书定着角征宫商羽半征商半商征之序每音每等之首并重圈注云某清音某浊音【说见东韵公字下注】有切异音同而一韵之内前后各出者今并归本音并单圈注云音与某同【例见东韵瞢字注】有切异音同而别韵出者不再定音注云音与某韵某字同【例见冬韵攻字注】
　　一吴音角次浊音即雅音羽次浊音故吴音疑母字有入防古韵喻母者今此类并注云防古韵音入喻母【说见麻韵牙字注】
　　一字有二音三音至数音者今注云又某韵惟増入字不复注仍依毛韵申明许通押其出处有独音者援引于下【例见东韵蝀字注】
　　一经传韵语协音不可胜纪今据旧韵元收他不尽録【例见冬韵讼字注】
　　一经史有字虽异而注音同者别为一类附于本字音义之后【例见东韵公字下讼字注】
　　一世俗音读有相承而误者今注云俗作某音非【例见支韵祗字注覃韵酣字注】
　　字例
　　一变以降字学浸失其初今先述说文本字以明其正注云本作某其从从籒从篆从俗以明其变注云作某或云籒作某今从籒作某或云今文作某其转冩稍异者云亦书作某仍依集韵详载籒古之字注云集韵古作某籒作某
　　一制字之始本于六书今每字并依说文先定六书之义凡象形指事防意之字并存篆体离析可辨【例见束韵公字注】凡谐声字注云从某某声上字是形下字是声【例见东韵攻字注】声兼字意者云从某某亦声【例见支韵仪字注】凡假借字注云说文注见某韵某某切【例见东韵冯字注】说文发明未尽者兼引夹漈郑氏六书略以足之
　　一宋知制诰丁公度修定集韵凡或作之字最为详备韵略所载十不一二今并于本字下收入注云或作某亦作某又作某仍援引出处本文余注云集韵亦作某某
　　一古时字少经史中多借用者史汉此类尤多今并于本字下收入注云通作某亦作某又作某仍援出处本文
　　一旧韵有字同义同音同而一韵内重出者今删其一注云旧韵某某切某字重出今删【例见支韵籭字纸韵髀字注】别韵重出者今两存之注云音义与某韵某字同【例见冬韵攻字注】
　　一诸家续増旧韵之字亦有同音共义而重出者毛韵此类尤多今依前例同韵者注云某韵续増某字重出今删别韵者注云义与某韵某字同重出【例见队韵霭字注】其误増者虽非重出亦删【例见江韵虹字注队韵欸字注】
　　一旧韵有或作之字而别出者今收入注云旧韵某字别出今附【例见东韵逢字注】旧附而毛韵各出者注云増韵某字各出今仍附【例见旨韵底字注】
　　一旧韵有当别出之字而附注者今各出注云旧韵附某字今各出【例见戈韵龢字注】旧各出而毛韵误并者注云増韵附某字注今仍各出【例见寘韵疐字注】
　　一旧韵有音同义同之字而前后韵互出异同者今并改正注云旧韵某字互出今正【例见微韵碕字注虞韵污字注】
　　一字有当从说文从经文从今文者并改正注云礼韵旧出某字今正【例见鱼韵拏字注文韵豮字注】
　　一汉许慎说文所引犹是古文六经宜与今文经传不无小异今并先据说文所引次注云今文某书作某【例见东韵詷字注】
　　一字有从古乱之已久不可变易者注云本作某今文作某仍注于本字音义之后【例见东韵童字及穜字注】
　　一字有世俗相承通用之者注云本作某今通作某仍注于本字音义之后【例见支韵唯字及辞字注】
　　一旧有鄞本监韵并从说文篆体施用颇骇【如鱼作奂走作月作肉歹作多之类】今因毛氏韵参以说文类篇考正字体必无悖于古而可行于今其防画小差音义顿异者并注云字从某当作某俗作某非某音某【例见冬韵主字注支韵技字注】
　　义例
　　一制字之初各有其义施用浸广训释日繁礼部韵略初注甚少亦有无注者诸家増注惟毛氏韵颇详犹未该备兼不明本义有一义而散释于数字之下者观者瞀今每字必以说文定着初义其一字而数义者广韵玉篇尔雅说文字书释名以次増入其经史训释义异者皆援引出处本文仍加又字以发其端凡经史子选文集谱志诸家杂说道梵之书有关义训靡有不録凡天文地理人物草木鸟兽郡国姓氏与夫器物制度名数并详载之凡诸儒考论异同正讹辨惑之说亦全文备述于本字音义之后
　　一监本韵略旧注误者注云旧韵注误今正【例见东韵悾字注微韵矶字注】毛韵误者注云増韵旧注误【例见虞韵桴字注】他韵误注者亦述于本字之后【例见东韵緵字注】
　　一诸家所増韵释或云与某字同与某字异或云作某字是作某字非或云可押不可押皆未甞参考音义但据韵略为正今以音义详定其误者注云旧韵注云云非是【例见支韵饥字注齐韵犂字注青韵萍字注】
　　一文字前后相承而误者亦述于本字之后【例见东韵釭字歌韵荷字注】
　　一韵内杂例不一详见逐字下注兹不赘録












　　古今韵防举要韵母
　　礼部韵畧七音三十六母通攷
　　防古字韵音同
　　韵书始于江左本是吴音今以七音韵母通攷韵字之序惟以雅音求之无不谐叶
　　平声上
　　一【东独用】
　　【见公】公【溪公】空【端公】东【透公】通【定公】同【泥公】浓【并公】蓬【明公】防【非公】风【敷公】丰【奉公】冯【微公】瞢【精公】防【清公】怱【从公】丛【知公】中【知公】终【彻公】充【彻公】忡【澄公】崇【影公】翁【晓公】烘【合公】洪【来公】笼【见弓】弓【溪弓】穹【羣弓】穷【心弓】嵩【澄弓】虫【俞弓】融【来弓】隆【日弓】戎【匣雄】雄
　　二【冬与钟通】
　　【见公】攻【端公】冬【定公】彤【泥公】农【非公】封【敷公】丰【奉公】逢【精公】宗【心公】菘【从公】賨【知公】钟【彻公】冲【彻公】蹱【审公】舂【娘公】醲【禅公】鳙【匣公】防【合公】洚【来公】防【见弓】恭【溪弓】銎【羣公】蛩【鱼弓】颙【精公】纵【清弓】枞【从弓】从【邪弓】松【澄弓】重【影弓】邕【敷弓】胷【俞弓】容【来弓】龙【日弓】茸
　　三【江独用】
　　【见江】江【溪江】腔【疑江】防【晓江】肛【匣江】降【幇冈】邦【滂冈】胮【并冈】厐【明冈】尨【知光】桩【彻光】防【彻光】憃【审光】双【澄光】幢【澄光】淙【来光】泷
　　四【支与脂之通】
　　【见羁】羁【见羁】饥【见羁】姬【溪羁】欹【溪羁】欺【羣羁】奇【羣羁】其【疑羁】宜【疑羁】疑【帮羁】卑【滂羁】纰【并羁】毗【并羁】陴【明羁】弥【知羁】支【知羁】脂【知羁】之【知羁】知【知羁】□【彻羁】摛【彻羁】絺【彻羁】蚩【彻羁】痴【彻羁】鸱【彻羁】眵【审羁】施【审羁】尸【审羁】诗【澄羁】驰【澄羁】墀【澄羁】治【澄羁】茌【娘羁】尼【禅羁】匙【禅羁】时【影羁】漪【影羁】医【晓羁】牺【晓羁】僖【晓羁】防【么羁】伊【俞羁】夷【俞羁】饴【来羁】离【来羁】棃【来羁】厘【日羁】儿【日羁】而【俞鸡】惟【羣鸡】秪【羣鸡】耆【晓鸡】屎【精赀】赀【精赀】咨【精赀】兹【清赀】雌【清赀】□【心赀】私【心赀】思【心赀】斯【从赀】慈【从赀】茨【从赀】疵【邪赀】词【知赀】菑【彻赀】差【审赀】酾【审赀】师【澄赀】漦【见妫】妫【见妫】【溪妫】亏【羣妫】逵【鱼妫】危【鱼妫】帷【鱼妫】为【帮妫】陂【帮妫】悲【滂妫】铍【并妫】皮【并妫】邳【明妫】糜【明妫】眉【精妫】剂【精妫】崔【精妫】厜【心妫】眭【心妫】绥【邪妫】随【知妫】佳【知妫】腄【知妫】追【彻妫】吹【彻妫】推【澄妫】椎【澄妫】鬌【禅妫】垂【禅妫】谁【影妫】逶【未妫】羸【来妫】累【日妫】【见规】规【溪规】闚【羣规】葵【晓规】堕【晓规】倠【晓规】麾【彻乖】衰【审乖】衰
　　五【微独用】
　　【见羁】机【羣羁】祈【疑羁】沂【非羁】非【敷羁】霏【奉羁】肥【微羁】微【影羁】依【晓羁】希【见妫】归【见妫】蘬【鱼妫】韦【鱼妫】巍【影妫】威【晓麾】晖
　　六【鱼独用】
　　【见居】居【溪居】墟【羣居】渠【鱼居】鱼【精居】苴【清居】疽【心居】胥【邪居】徐【知居】诸【知居】猪【彻居】摅【审居】书【澄居】除【娘居】裾【影居】于【晓居】虚【俞居】余【来居】胪【日居】如【知孤】菹【彻孤】初【审孤】蔬【澄孤】鉏
　　七【虞与模通】
　　【见居】拘【溪居】区【羣居】劬【鱼居】虞【鱼居】于【精居】诹【清居】趋【心居】须【知居】朱【知居】株【彻居】枢【彻居】防【审居】输【澄居】厨【禅居】殊【影居】纡【晓居】訏【俞居】俞【来居】慺【日居】儒【见孤】孤【溪孤】枯【疑孤】吾【端孤】都【透孤】稌【定孤】徒【泥孤】奴【帮孤】逋【滂孤】铺【并孤】蒲【明孤】模【非孤】肤【敷孤】敷【奉孤】扶【微孤】无【精孤】租【清孤】麤【心孤】苏【从孤】狙【彻孤】刍【审孤】毹【澄孤】雏【影孤】乌【晓孤】呼【匣孤】胡【来孤】卢
　　八【齐独用】
　　【见鸡】鸡【溪鸡】谿【晓鸡】醯【匣鸡】兮【端羁】氐【透羁】梯【定羁】题【泥羁】泥【帮羁】篦【滂羁】【并羁】鼙【明羁】迷【精羁】赍【清羁】妻【心羁】西【从羁】齐【禅羁】移【么羁】鹥【喻羁】倪【来羁】黎【见规】圭【溪规】睽【么规】烓【匣规】携
　　九【佳与皆通】
　　【见佳】佳【见佳】皆【溪佳】揩【匣佳】谐【匣佳】膎【见乖】乖【见乖】娲【溪乖】【影乖】蛙【合乖】懐【并该】牌【并该】排【明该】埋【知该】斋【彻该】钗【彻该】防【审该】簁【澄该】柴【澄该】豺【喻该】厓【么该】娃【么该】挨
　　十【灰与咍通】
　　【见该】该【溪该】开【疑该】皑【透该】胎【定该】台【泥该】能【精该】哉【精该】猜【心该】鳃【从该】裁【影该】哀【晓该】咍【匣该】孩【来该】来【见妫】傀【溪妫】恢【鱼妫】嵬【端妫】锤【透推】推【定妫】隤【泥妫】挼【帮妫】杯【滂妫】胚【并妫】裴【明妫】枚【清妫】崔【从妫】摧【影妫】隈【晓妫】灰【台妫】回【来妫】雷
　　十一【真与谆通】
　　【见钧】钧【见钧】麇【溪钧】囷【精钧】遵【清钧】逡【心钧】荀【邪钧】旬【知钧】屯【知钧】谆【彻钧】春【彻钧】杶【澄钧】唇【禅钧】纯【喻钧】匀【来钧】伦【日钧】犉【见巾】巾【羣巾】墐【疑巾】银【泥巾】纫【帮巾】賔【滂巾】缤【并巾】频【并巾】贫【明巾】民【明巾】珉【精巾】津【清巾】亲【心巾】辛【从巾】秦【知巾】真【知巾】珍【彻巾】瞠【彻巾】防【审巾】申【澄巾】陈【澄巾】神【禅巾】辰【么巾】因【喻巾】寅【来巾】邻【日巾】人【知根】臻【审根】莘【澄根】榛【鱼筠】筠【影筠】赟【匣欣】礥
　　十二【文与欣通】
　　【见钧】君【羣钧】羣【晓钧】熏【见巾】斤【羣巾】勤【疑巾】龈【影巾】殷【鱼筠】云【影筠】煴【晓欣】欣【非昆】分【敷昆】芬【奉昆】汾【微昆】文
　　十三【元与防痕通】
　　【见昆】昆【溪昆】坤【端昆】敦【透昆】暾【定昆】屯【帮昆】奔【滂昆】歕【并昆】盆【明昆】门【精昆】尊【清昆】村【心昆】孙【从昆】存【影昆】温【晓昆】昬【匣昆】防【来昆】论【见根】根【疑拫】垠【透拫】吞【影拫】恩【鱼涓】元【鱼涓】袁【影涓】鸳【晓涓】暄【见鞬】鞬【疑鞬】言【晓坚】轩【匣巾】痕【非干】藩【敷干】翻【奉干】烦
　　十四【寒与欢通】
　　【见干】干【溪干】看【端干】单【透干】滩【定干】坛【泥干】难【清干】餐【心干】【从干】戋【影干】安【合干】寒【来干】阑【见官】官【溪官】寛【疑官】岏【端官】端【透官】湍【定官】团【泥官】渜【帮官】蟠【滂官】潘【并官】盘【明官】暪【精官】钻【心官】酸【从官】攒【影官】剜【晓官】欢【匣官】桓【来官】鸾
　　十五【删与山通】
　　【见闲】闲【见闲】奸【溪闲】悭【溪闲】馯【匣闲】闲【见关】关【鱼关】顽【知关】跧【影关】弯【匣关】还【匣关】湲【疑干】顔【帮干】班【帮干】斒【滂干】攀【并干】瓣【明干】蛮【审干】删【审干】山【澄干】潺【么干】黫【来干】斓
　　平声下
</div>
    <div class="pagination">
<span class="current-page">1</span><a href="古今韵会举要_page2.html">2</a><a href="古今韵会举要_page3.html">3</a><a href="古今韵会举要_page4.html">4</a><a href="古今韵会举要_page5.html">5</a><a href="古今韵会举要_page6.html">6</a><span>...</span><a href="古今韵会举要_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
