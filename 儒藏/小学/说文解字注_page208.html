<!DOCTYPE html>
<html>
<head>
    <meta charset="UTF-8">
    <title>说文解字注 - 第 208 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 208 页/共 283 页</h1>
    <div class="content">　　标题：氿ɡuǐ
　　注解：水厓枯土也。按今尔雅水醮曰厬，仄出泉曰氿。许书仄出泉曰厬，水厓枯土曰氿。与今尔雅正互易。依毛诗有洌氿泉，似今尔雅不误也。从水九声。居洧切。古音在三部。《尔雅》曰：“水醮曰氿。”释水文。今本作厬。音义云：字又作□。
　　路径：段注说文□第十一卷□水部
　　标题：漘chún
　　注解：水厓也。魏风传：漘，厓也。尔雅曰：厓，夷上洒下漘。按夷上谓上平也。洒下谓侧水边者斗峭。从水唇声。常伦切。十三部。《诗》曰：“寘河之漘。”集韵，类篇皆河上有诸。韵会同。
　　路径：段注说文□第十一卷□水部
　　标题：浦pǔ
　　注解：水濒也。濒下曰水厓，人所宾附也。大雅：率彼淮浦。传曰：浦，厓也。从水甫声。滂古切。五部。
　　路径：段注说文□第十一卷□水部
　　标题：沚zhǐ
　　注解：小渚曰沚。召南传曰：沚，渚也。此浑言之。秦风传、尔雅释水曰：小渚曰沚。此析言之也。从水止声。诸巿切。一部。《诗》曰：“于沼于沚。”
　　路径：段注说文□第十一卷□水部
　　标题：沸fèi
　　注解：毕沸，滥泉也。毕一本从水作滭。上林赋滭弗，苏林曰：滭音毕。则古非无滭字也。泉下小徐有也。按也当作皃。诗小雅、大雅皆有□沸槛泉之语，传云：□沸，泉出皃。槛泉正出，释水曰：滥泉正出。正出，涌出也。司马彪注上林赋曰：滭弗，盛皃也。按毕沸叠韵字。毛诗□槛皆假借字。今俗以沸为□字。从水弗声。分勿切。十五部。上林赋滭弗，一本作浡。
　　路径：段注说文□第十一卷□水部
　　标题：潨cónɡ
　　注解：小水入大水曰潨。大雅传曰：潀，水会也。按许说申毛。若郑笺云潀，水外之高者也。有瘗埋之象。则谓潀与崇同。恐非诗意。从水众声。此形声包会意。徂红切。九部。《诗》曰：“凫鹥在潨。”
　　路径：段注说文□第十一卷□水部
　　标题：派pài
　　注解：别水也。吴都赋：百川派别。刘逵注引字说曰：水别流为派。从水□，□亦声。匹卖切。十六部。按众经音义两引说文□，水之衺流别也以释派。韵会曰：派本作□。从反永。引锴云今人又增水作派。据此，则说文本有□无派。今锴、铉本水部派字当删。
　　路径：段注说文□第十一卷□水部
　　标题：汜sì
　　注解：水别复入水也。上水字衍文。召南传曰：决复入水也。谓旣决而复入之水也。自其水出而不复入者，释水自河出为灉已下是也。决而复入者，汜是也。释名曰：汜，已也。如出有所为毕已而复入也。按古以无已释已。如祀之解曰祭无已是也。故汜之字从已。从水巳声。详里切。一部。《诗》曰：“江有汜。”一曰汜，竆渎也。此别一义。释丘曰：竆渎，汜。郭云：水无所通者。汉书：张良闲从容步游下邳汜上。服□读为□，音颐。楚人谓桥曰□。此汉人易字之例也。应劭曰：汜水之上。此不易字。谓竆渎无水之上也。下文直堕其履汜下，良下取履，其为无水之渎了然。史记本亦作汜。小司马云：姚察见史记有作土旁者。云有，则知史记不皆作土旁也。义本易憭。诸家说皆不察。
　　路径：段注说文□第十一卷□水部
　　标题：湀ɡuǐ
　　注解：湀辟，流水处也。流，铉作深，非。释水曰：湀辟流川。从水癸声。求□切。十五部。字林音圭。
　　路径：段注说文□第十一卷□水部
　　标题：荥xínɡ
　　注解：荥泞，绝小水也。荥篆本在泞篆下，今移正。荥泞二字各本无，今依全书通例补。李善注七命引说文泞，绝小水也。奴泠切。可以证今本之误，但尚夺荥字耳。甘泉赋：梁弱水之濎濙。服□曰：昆仑之东有弱水，渡之若濎濙耳。善曰：汀濙，小水也。引字林濙，绝小水也。按甘泉赋之濎濙，七命之汀泞皆谓小水也。濙泞义同。濙卽许之荥字，一为荧省，一不省也。若荧泽、荧阳古皆作荧，不作荥。唐碑、宋椠尚多不误。近今乃皆作荥。潜丘札记乃云：说文绝小水之绝，为尔雅正绝流曰乱之绝，与禹贡泲入河泆荥相发明。其荒谬有如此者。中断曰绝。绝者，竆也。引伸为极至之用。绝小水者，极小水也。此六书不可以本义灭其引伸之义者也。许书陉者，山绝坎也。此中绝之绝，绝小水非其伦也。然则荧泽字从火之义若何。曰：泲之显伏不测，如火之荧荧不定也。从水，荧省声。戸扃切。十一部。
　　路径：段注说文□第十一卷□水部
　　标题：泞nìnɡ
　　注解：荥泞也。从水寜声。乃定切。十一部。按濴泞叠韵。此当依七命注奴泠切。后人谓淖为泥泞，读乃定切，义与音皆非古矣。
　　路径：段注说文□第十一卷□水部
　　标题：洼wā
　　注解：深池也。史、汉皆云得神马渥洼水中。庄子齐物论云似洼者。从水圭声。一佳切。又于瓜切。按古音在十六部。
　　路径：段注说文□第十一卷□水部
　　标题：漥yǐnɡ
　　注解：淸水也。未详。从水窐声。一颖切。又屋瓜切。按古音在十六部。一曰窊也。穴部曰：窊，污衺下地也。
　　路径：段注说文□第十一卷□水部
　　标题：潢huánɡ
　　注解：积水池也。左传：潢污行潦之水。服□曰：畜小水谓之潢，水不流谓之污。行潦，道路之水。从水黄声。乎光切。十部。广韵引释名曰：潢，染书也。乎旷切。唐有妆潢匠。
　　路径：段注说文□第十一卷□水部
　　标题：沼zhǎo
　　注解：池也。召南传曰：沼，池也。张揖广雅同。按众经音义两引作小池也。从水召声。之少切。二部。按沼之言招也。招外水猪之。
　　路径：段注说文□第十一卷□水部
　　标题：池chí
　　注解：陂也。从水也声。此篆及解各本无，今补。按徐铉等曰：池沼之池，通用江沱字，今别作池，非是。学者以为确不可易矣。考初学记引说文池者，陂也。从水也声。依□部陂下一曰池也，衣部褫读若池，核之，则池与陂为转注。徐坚所据不误。又考左传隐三年正义引应劭风俗通云：池者，陂也。从水也声。风俗通一书训诂多袭说文，然则应所见固有池篆，别于沱篆显然。徐坚所见同应。而孔颖达引风俗通不引说文者，犹上文引广雅沼池也，不系诸说文耳。逮其后说文佚此，而浅人谓沱池无二。夫形声之字多含会意。沱训江别，故从它。沱之言有它也。停水曰池，故从也。也本训女阴也。诗谓水所出为泉，所聚为池。故曰池之竭矣，不云自濒。泉之竭矣，不云自中。岂与沱同字乎。汉碑作池沼字皆从也。广雅曰：沼，池也。池，沼也。二字互训与许合。直离切。古音在十七部。今本初学记也声误为它声，今本左传正义陂也误为陂池，皆浅人所改。
　　路径：段注说文□第十一卷□水部
　　标题：湖hú
　　注解：大陂也。□部曰：陂，一曰池也。然则大陂谓大池也。古言鸿□大陂，言汪汪若千顷陂皆谓大池也。池以锺水，湖特锺水之大者耳。从水胡声。戸吴切。五部。扬州濅，有五湖。职方氏曰：杨州，其泽薮曰具区。其浸五湖。郑曰：具区、五湖在吴南。按经具区、五湖分析言之，五湖之非具区明矣。郑云皆在吴南，则其相联属可知也。濅，川泽所仰以漑灌者也。上文言渭，雝州浸。汾，冀州浸。潞，冀州浸。溠，荆州浸。沭，沂皆靑州浸。五湖，杨州浸。下文曰湛，豫州浸。皆据职方为言。此总释浸字，以补濅篆下所未备也。郑曰：浸可以为陂灌漑者。按可以为陂，谓可以为池也。许云川泽所仰以漑灌者，谓职方其泽薮其川其浸三者析言之。川流或竭，泽水本希，藉浸水亭蓄者多，可以灌注之，故必兼言浸也。上文漑字下曰：漑，灌注也。风俗通曰：湖者，言流渎四面所猥也。川泽所仰以漑灌也。用许语。
　　路径：段注说文□第十一卷□水部
　　标题：汥zhī
　　注解：水都也。水都者，水所聚也。民所聚曰都。汥之证未详。从水支声。章移切。十六部。
　　路径：段注说文□第十一卷□水部
　　标题：洫xù
　　注解：十里为成。成闲广八尺，深八尺谓之洫。考工记匠人文也。匠人沟洫之制，惟歙程氏瑶田通艺录能发明之。洫亦作淢。韩诗筑城伊洫，毛诗作淢。传曰：淢，成沟也。笺云：方十里曰成。淢其沟也。按门阈之字，古文作□，是或与血异部而音通也。沟洫对文则异，散文则通，故毛曰成沟。从水血声。况逼切。按古音在十二部。入声。今入职韵者，以毛诗作淢之故。《论语》曰：“尽力于沟洫。”论语泰伯篇。今本于作乎。
　　路径：段注说文□第十一卷□水部
　　标题：沟ɡōu
　　注解：水渎也。也字依玄应补。广四尺，深四尺。匠人职曰：九夫为井。井闲广四尺，深四尺谓之沟。从水冓声。古矦切。四部。
　　路径：段注说文□第十一卷□水部
　　标题：渎dú
　　注解：沟也。谓井闲广四尺，深四尺者也。从水卖声。徒谷切。三部。一曰邑中曰沟。曰字依玄应补。不必井闲，亦不必广四尺深四尺也。按渎之言窦也。凡水所行之孔曰渎。小大皆得称渎。释水曰：注浍曰渎。又曰：江河淮济为四渎。水经注谓古时水所行今久移者曰故渎。
　　路径：段注说文□第十一卷□水部
　　标题：渠qú
　　注解：水所居也。渠居叠韵。风俗通亦云：渠者，水所居也。从水〈巨下木〉声。小徐云〈巨下木〉卽柜字，见木部。又尧庙碑以柜为榘。强鱼切。五部。
　　路径：段注说文□第十一卷□水部
　　标题：瀶lín
　　注解：谷也。泉出通川为谷。谷亦称瀶也。从水临声，读若林。力寻切。七部。一曰寒也。与癛音义略同。
　　路径：段注说文□第十一卷□水部
　　标题：湄méi
　　注解：水艹交为湄。小雅：居河之湄。释水、毛传皆曰：水草交为湄。从水睂声。武悲切。十五部。
　　路径：段注说文□第十一卷□水部
　　标题：洐xínɡ
　　注解：沟行水也。从水行。此以会意包形声。戸庚切。古音在十部。
　　路径：段注说文□第十一卷□水部
　　标题：涧jiàn
　　注解：山夹水也。释山、毛传皆云。小雅：秩秩斯干。毛云：干，□也。此谓诗假借干为□也。从水闲声。古苋切。十四部。一曰涧水，出弘农新安，东南入雒。雒，各本作洛，今正。地理志曰：弘农郡新安。禹贡□水在东南入雒。禹贡雒水，出弘农郡上雒冢领山，东北至巩入河。按地理志禹贡雒水字作雒。凡云伊水入雒，谷水入雒，□水入雒，廛水入雒。凡云上雒县，雒阳县。字皆不作洛也。且志文前后相应。此云禹贡雒水，则前文称禹贡逾于雒。伊雒瀍□旣入于河，道雒自熊耳，古本必皆作雒，断不作洛也。且志称职方豫州川曰荧雒，雍州浸曰渭洛，二字分别画然。可以证上称禹贡，亦必分别画然。惟豫雒、雍洛不同字。故北地归德下云洛水出北蛮夷中，直路下云沮水出东西入洛，左冯翊褱德下云洛水东南入渭，与雒水字迥别。学者以是求之，可以知黄初一诏之欺人矣。汉新安县故城在今河南河南府渑池县东。□水在今渑池县东，合于谷水，而互受通称，同至今洛阳县西南入洛水。
　　路径：段注说文□第十一卷□水部
　　标题：澳yù
　　注解：隈厓也。其内曰澳，其外曰鞫。鞫旧作隈，今正。尔雅说厓岸曰：隩隈厓。内为隩。外为鞫。郭以隈字上属，厓字下属。以许订之，郭非是。□部隈下曰：水曲隩也。隩下曰：水隈厓也。亦隈厓联文。隩与澳字异而音义同。今毛诗瞻彼淇奥字作奥，古文假借也。毛诗曰：奥，隈也。此言水曲之里渊奥然也。大雅：芮鞫之卽。笺云：水之内曰澳，水之外曰鞫。鞫谓水曲之表圜穹然也。鞫之双声为居穷切，故伛偻之状曰鞠竆，曰匑穷。水曲之表如弓，故曰鞫。韩诗、汉志作□。字林作□。俗本尔雅改鞫为隈，因或取以改说文耳。从水奥声。于六切。三部。
　　路径：段注说文□第十一卷□水部
　　标题：泶xué
　　注解：夏有水，冬无水，曰泶。释山曰：山上有水埒。夏有水，冬无水泶。谓山上夏有停潦，冬则干也。从水，学省声，读若学。胡角切。三部。□，泶或不省。
　　路径：段注说文□第十一卷□水部
　　标题：□tān
　　注解：水濡而干也。□字古义如此，后人用为沙滩，此之谓古今字也。沙滩字亦或作潬。从水□声。诗释文引说文他安反。大徐益以呼旰切，非也。十四部。《诗》曰：“□其干矣。”王风文。今毛诗作暵，葢非也。一章曰□其干矣。二章曰□其修矣。修且干也。三章曰□其湿矣。知□兼濡与干言之。毛传曰烟皃。烟者，一物而濡之干之，则烟邑无色也。滩，俗□从隹。
　　路径：段注说文□第十一卷□水部
　　标题：汕shàn
　　注解：鱼游水皃。小雅：南有嘉鱼，烝然汕汕。传曰：汕，樔也。诗不从毛，葢三家之说。从水山声。所晏切。十四部。《诗》曰：“烝然汕汕。”
　　路径：段注说文□第十一卷□水部
　　标题：决jué
　　注解：下流也。各本作行流。众经音义三引皆作下流。下读自上下下之下。胡驾切。决水之义引伸为决□。从水夬声。古穴切。众经音义三引说文胡玦切。十五部。庐江有决水，出大别山。地理志：庐江郡雩娄。决水，北至蓼入淮。又有灌水，亦北至蓼入决。水经注：决水，自安丰县故城西北，径蓼县故城东。又西北，灌水注之。又北入于淮。决水卽今史河，详灌字下。按汉志六安国安丰县下曰：禹贡大别在西南。许云决水出大别山，卽安丰之大别山也。汉安丰今为固始及霍丘。
　　路径：段注说文□第十一卷□水部
　　标题：灓luán
　　注解：屚流也。宋姚宏曰：战国策王季历葬于楚山之尾，灓水啮其墓，谓墓为山尾屚流所沮败也。孔衍春秋后语改为蛮水，注云：宜都县有蛮水。误甚。王季葬鄠南。从水□声。洛官切。十四部。
　　路径：段注说文□第十一卷□水部
　　标题：滴dī
　　注解：水注也。埤仓有渧字读去声，卽滴字也。从水啻声。都历切。十六部。
　　路径：段注说文□第十一卷□水部
　　标题：注zhù
</div>
    <div class="pagination">
<a href="说文解字注_page207.html">上一页</a><span>...</span><a href="说文解字注_page203.html">203</a><a href="说文解字注_page204.html">204</a><a href="说文解字注_page205.html">205</a><a href="说文解字注_page206.html">206</a><a href="说文解字注_page207.html">207</a><span class="current-page">208</span><a href="说文解字注_page209.html">209</a><a href="说文解字注_page210.html">210</a><a href="说文解字注_page211.html">211</a><a href="说文解字注_page212.html">212</a><a href="说文解字注_page213.html">213</a><span>...</span><a href="说文解字注_page209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
