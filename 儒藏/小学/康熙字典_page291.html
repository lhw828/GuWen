<!DOCTYPE html>
<html>
<head>
    <meta charset="UTF-8">
    <title>康熙字典 - 第 291 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 291 页/共 976 页</h1>
    <div class="content">鵌	【亥集中】【鳥字部】	鵌	【廣韻】【集韻】【韻會】□同都切，音徒。【爾雅釋鳥】鳥同穴，其鳥爲鵌，其爲鼵。【郭註】鵌似鵽而小，黃黑色，穴入地三四尺，在內，鳥在外。今在首陽縣，鳥同穴山中。【尙書孔傳】共爲雌雄。【地理記】不爲牝牡。又【廣韻】以諸切【集韻】羊諸切，□音余。義同。一作□。【揚雄蜀都賦】□□鴝。又【山海經】翼望山有鳥，狀如烏，三首六尾，善笑。名鵸。【又】帶山有鳥，狀如烏，五采赤文，亦名鵸。【太平御覽】善芳一作獻芳。鵸者，卽獻芳鳥也。鵽原从鳥从叕作。

鵟	【亥集中】【鳥字部】	鵟	【廣韻】巨王切【集韻】渠王切，□音狂。【廣韻】鵟，鴟屬。【玉篇】鳥有冠。本作狂。【爾雅釋鳥】狂，夢鳥。【郭註】狂鳥，五色有冠。又【爾雅釋鳥】狂，茅鴟。【郭註】茅鴟，一名狂。

	【卯集上】【心字部】		【正字通】同懤。

鵵	【亥集中】【鳥字部】	鵵	【廣韻】湯故切【集韻】【韻會】【正韻】土故切，□音兔。鵵，木鵵鳥，有毛角，夜飛，好食雞。【爾雅釋鳥】鶹鵵軌。一曰木兔。又【爾雅釋鳥】雈老鵵。【註】木兔似鴟鵂而小。又【玉篇】大胡切，音徒。義同。

鶁	【亥集中】【鳥字部】	鶁	【廣韻】舉卿切【集韻】居卿切，□音京。【集韻】羌鶁，鳥名。南方有之。

鶋	【亥集中】【鳥字部】	鶋	【廣韻】九魚切【集韻】【韻會】【正韻】斤於切，□音居。鶢鶋，鳥名。一作爰居。【爾雅釋鳥】爰居，雜縣。【疏】爰居，一名雜縣。又【爾雅釋鳥】鸒斯，鵯鶋。【郭註】雅烏也。小而多羣，腹下白，江東亦呼鵯烏。

鶤	【亥集中】【鳥字部】	鶤	【廣韻】【集韻】□王問切，音運。【爾雅釋畜】雞三尺曰鶤。【郭註】陽溝巨鶤，古之良雞。【揚子太□經】鶤雞朝飛踤於北，嚶嚶相和不輟食。又【張衡西京賦】鴐鵝鴻鶤。【張揖曰】鶤雞黃白色，長頷赤喙。又【唐韻】古渾切【集韻】公渾切，□音昆。同鵾。【淮南子覽冥訓】軼鶤雞於姑餘。【高誘註】鶤雞，鳳皇別名也。

	【子集下】【刀字部】		【唐韻】戸圭切【集韻】玄圭切，□音攜。【博雅】削也。【玉篇】減也。

鶸	【亥集中】【鳥字部】	鶸	【篇海】而灼切，音弱。昆鳥。

鶻	【亥集中】【鳥字部】	鶻	【唐韻】【集韻】□古忽切，音骨。【說文】鶻鵃也。【玉篇】班鳩也。【爾雅釋鳥】鶌鳩，鶻鵃。【註】似山雀而小，短尾，靑黑色，多聲，江東呼爲鶻鵃。【本草】鶻鵃，一名鶻嘲。北人呼爲□鷜鳥。【張衡東京賦】鶻嘲春鳴。【正字通】鶻多義，冬撮鳥之盈握者，夜燠其爪掌，旦縱之。禽經曰：鶻不擊胎。【李邕鶻賦】營全鳩以自暖，乃詰朝而自釋。又官名。【左傳昭十七年】鶻鵃氏司事也。又舟名。【海物異名記】越人水戰，舟名海鶻。急流浴浪不溺。又【廣韻】【集韻】□戸八切，音滑。義同。又【廣韻】戸骨切【集韻】【韻會】【正韻】胡骨切，□音搰。【廣韻】鶻，鳥名。鷹屬。又回鶻。【唐書回鶻傳】元魏時號高車部，隋曰韋紇，亦曰回紇，德宗時請改爲回鶻。

鶼	【亥集中】【鳥字部】	鶼	【廣韻】古甜切【集韻】【韻會】堅嫌切【正韻】古嫌切，□音兼。比翼鳥。【爾雅釋鳥】南方有比翼鳥焉，不比不飛，其名謂之鶼鶼。【郭註】似鳧，靑赤色，一目一翼，相得乃飛。【正字通】山海經，崇吾山有鳥如鳧，一翼一目，曰□□。拾遺記，周成王時，然丘國獻此鳥，如鵲而多力。水經注，林邑有比翼鳥，名歸飛，其鳴自呼。按諸說，則西海南山皆有之，鶼鶼與□□實一也。

鷀	【亥集中】【鳥字部】	鷀	【正字通】同鶿。

鷁	【亥集中】【鳥字部】	鷁	【廣韻】五歷切【集韻】倪歷切，□音逆。與鶂□同。水鳥也。似鷺而大。【春秋僖十六年】六鷁退飛，過宋都。【註】水鳥。穀梁傳作鶂。又【前漢司馬相如子虛賦】浮文鷁。【註】鷁，水鳥也。畫其象於船頭。【淮南子本經訓】龍舟鷁首，浮吹以娛。又與艗同。【張協七命】乗艗舟兮爲水嬉，臨芳洲兮拔雲芝。

鷇	【亥集中】【鳥字部】	鷇	【廣韻】苦□切【集韻】【韻會】【正韻】丘□切，□音□。【揚子方言】爵子及雞雛，皆謂之鷇。【爾雅釋鳥】生哺鷇，生噣雛。【疏】鳥子生，須母哺而食之，名鷇，謂燕雀之屬也。鳥生子而能自哺食者名雛，謂雞雉之屬。【魯語】里革曰：獸長麛夭，鳥翼鷇卵。【韋註】生哺曰鷇，未乳曰卵。【莊子齊物論】其以爲異於鷇音。【揚雄蜀都賦】風胎雨鷇。【後漢王符傳】世非胥庭，人乖鷇飮。【註】鷇飮不假物，淳樸時也。又【集韻】居□切，音冓。又墟□切，音彀。又古慕切，音顧。義□同。又【集韻】【韻會】克角切【正韻】乞約切，□音。鳥子欲出者。【說文】从鳥在中，會意。

鷌	【亥集中】【鳥字部】	鷌	【玉篇】命把切，音馬。鳥名。

□	【未集上】【竹字部】	□	【玉篇】于鬼切【海篇】音委。竹名。

□	【午集下】【穴字部】	□	【字彙補】與穿同。見漢羊竇道□。

鷑	【亥集中】【鳥字部】	鷑	【集韻】極入切，音及。【爾雅釋鳥】鷑鳩，鵧鷑。【郭註】小黑鳥。江東呼爲鳥。又【集韻】力入切，音力。義同。考證：〔【爾雅釋鳥】鷑鳩，鵧鳩。【郭註】小黑鳥。江東呼爲烏鵙。〕　謹照原文鵧鳩改鵧鷑。註内鳥鵙改爲鳥。 

鶆	【亥集中】【鳥字部】	鶆	【廣韻】落哀切【集韻】郞才切，□音來。【爾雅釋鳥】鷹鶆鳩。【註】鶆，當爲鷞字之譌。【左傳】作鷞鳩。○按《周禮秋官》有鷞鳩氏，《左傳昭十七年》郯子曰：少皡氏以鳥名官，鷞鳩氏，司□也。杜註鷞鳩，鷹也。鷙故爲司□。《爾雅》旣誤作鶆，諸韻書遂攺音來，尤非。

鶇	【亥集中】【鳥字部】	鶇	【廣韻】德紅切【集韻】都籠切，□音東。【廣韻】鶇鵍，鳥名。又鶇，美形貌。亦作□。

鶙	【亥集中】【鳥字部】	鶙	【正字通】同鶗。

	【午集中】【疒字部】		【五音集韻】古禾切，音戈。禾苗蟲傷有病。　又【字彙】瘡病。

	【午集中】【矢字部】		【廣韻】祖稽切，音齎。【博雅】□，短小貌。　又【集韻】將支切，音貲。義同。　或从比，非。

鶥	【亥集中】【鳥字部】	鶥	【廣韻】武悲切【集韻】旻悲切，□音眉。【玉篇】鶥鴰，鳥名。【爾雅釋鳥】作麋鴰。

鶬	【亥集中】【鳥字部】	鶬	【唐韻】七岡切【集韻】【韻會】【正韻】千剛切，□音倉。水鳥也。【爾雅釋鳥】鶬，麋鴰。【郭註】今呼鶬鴰。【疏】鶬，一名麋鴰。【司馬相如子虛賦】雙鶬下。【正義曰】鶬似鴈而黑。【韓詩外傳】鶬胎生也。【正字通】鶬大如鶴，靑蒼色，亦有灰色者，長頸高脚，頂無丹，兩頰紅。關西呼鴰鹿，山東呼鶬鴰，南人呼爲鶬雞，江人呼爲麥雞。又鶬鶊，鳥名。本作倉。【詩豳風】有鳴倉庚。又奇鶬。【郭璞江賦】龍鯉一角，奇鶬九頭。又【集韻】【韻會】【正韻】□千羊切，音鏘。【詩商頌】八鸞鶬鶬。【鄭箋】聲和也。又【詩周頌】鞗革有鶬。【毛詩】言有法度也。【鄭箋】金飾貌。

鷋	【亥集中】【鳥字部】	鷋	【玉篇】大乎切【集韻】同都切，□音徒。【玉篇】鷋，鳩也。【爾雅釋鳥】輿鵛鷋。【郭註】未詳。

鷔	【亥集中】【鳥字部】	鷔	【廣韻】五勞切【集韻】牛刀切，□音敖。【廣韻】不祥鳥，白首赤口。【郭璞江賦】則有晨鵠，天雞，鴢鷔，鷗□。又【山海經】□丹山有五色之鳥，人面有髮，爰有靑鴍黃鷔。又【廣韻】五到切【集韻】魚到切，□音傲。【廣韻】鷔，鳦魚鳥狀也。又【集韻】倪虬切，音汼。義同。

鵓	【亥集中】【鳥字部】	鵓	【廣韻】蒲沒切【集韻】薄沒切，□音孛。鵓□鳥，今之鵓鴣也。【六書故】斑鳩差小者，頸有白點斑，聲若布穀。又謂勃姑，又謂步姑。李時珍曰：鴿性易合，故名。鵓者，其聲也。

鸦	【亥集中】【鳥字部】	鴉	【廣韻】【集韻】【正韻】於加切【韻會】幺加切，□音椏。【廣韻】烏別名。【爾雅釋鳥】鸒斯鵯鶋【註】鴉烏也。【廣雅】純黑反哺者，謂之烏。小而腹下白，不反哺者，謂之鴉烏。古有鴉經占吉凶，南人喜鵲惡鴉，北人反之，師曠以白項者爲不祥。亦作鵶。又【廣韻】五丅切【集韻】【正韻】語下切，□音訝。本作雅。【韻會】按說文，雅本平聲。今俗作鵶。而雅从上聲，爲大小雅之雅矣。

	【午集中】【目字部】		【字彙】必昭切，音標。著眼視也。【篇海】亦作□□。

□	【午集下】【穴字部】	□	【篇海】大紅切，音同，風聲也。備考：【篇海】何貢切，音閧。

鵚	【亥集中】【鳥字部】	鵚	【廣韻】【集韻】【韻會】【正韻】□他谷切，音禿。鵚鶖鳥也。【本草】凡鳥，至秋毛脫禿，此鳥頭禿如秋毨。○按《說文》本作禿，俗加鳥，蓋鶖頭禿，故號禿鶖，非禿卽鳥也。詳鶖字註。

鵡	【亥集中】【鳥字部】	鵡	【廣韻】文甫切【集韻】【韻會】罔甫切，□音武。鸚鵡，能言鳥也。【禮曲禮】鸚鵡能言，不離飛鳥。【郭璞云】靑羽赤喙，舌似小兒，有五色者，白者，赤者。凡鳥四指，三指向前一向後。此鳥兩指向後。【禽經】鸚鵡拊其背而啞。【正字通】與同。

鱋	【亥集中】【魚字部】	鱋	【集韻】丘於切，音墟。與魼同。【史記司馬相如傳】禺禺鱋魶。【註】鱋一作魼，比目魚。

鱏	【亥集中】【魚字部】	鱏	【廣韻】徐林切【集韻】【韻會】【正韻】徐心切，□音尋。【說文】魚名。傳曰：伯牙鼓琴鱏魚出聽。【爾雅釋魚疏】鱏，長鼻魚也，重千斤。【後漢馬融傳】魴鱮鱏鯿。【註】鱏，口在頷下，大者長七八尺。又【廣韻】餘針切【集韻】夷針切，□音淫。【玉篇】鮪也。

鱓	【亥集中】【魚字部】	鱓	【唐韻】常演切【集韻】【韻會】【正韻】上演切，□音善。魚名。【類篇】蛇鱓，黃質黑文。【爾雅翼】鱓似蛇無鱗，體有涎沫，夏月於淺水作窟。【本草圖經】鱓似鰻鱺而細長，亦似蛇而無鱗，有靑黃二色，生水岸泥窟中。【異苑】死人髮所化。【淮南子覽冥訓】蛇鱓著泥。又【集韻】唐何切，音駝。與鼉同。【說文】魚名。皮可冒鼓。【史記太史公自序】黿鱓與處。【註】索隱曰：鱓音鼉。【李斯上秦始皇書】樹靈鱓之鼓。註：徒何切，鱓皮可以冒鼓。【呂氏春秋】乃令鱓先爲樂倡，鱓乃偃浸，以其尾鼓其腹。 

	【卯集下】【攴字部】		【廣韻】□，亦作。

鶈	【亥集中】【鳥字部】	鶈	【集韻】千西切，音妻。【玉篇】鶈鸎，東裔鳥。

	【辰集上】【日字部】		【篇海】古鈍切，昆去聲。日光也。

鶯	【亥集中】【鳥字部】	鶯	【唐韻】烏莖切【集韻】於莖切【韻會】幺莖切，□音罌。【說文】鶯，鳥也。卽黃鸝。一名倉庚，一名商倉，一名鵹黃，一名鸝鶹，一名鸝鶬，一名楚雀，一名黃袍，一名搏黍，一名黃鳥，一名金衣公子。魏文帝王粲□有鶯賦。又鳥羽文。【詩小雅】交交桑扈，有鶯其羽。【毛傳】鶯然有文章也。俗作鸎，非。

鸢	【亥集中】【鳥字部】	鳶	【唐韻】與專切【韻會】余專切【正韻】于權切，□音緣。【說文】鷙鳥也。【玉篇】鴟類也。【詩大雅】鳶飛戾天。【爾雅釋鳥】鳶鳥醜，其飛也翔。【疏】鳶，鴟也。鴟鳥之類，其飛也布翅翱翔。又【禮曲禮】前有塵埃，則載鳴鳶。【疏】鳶，鴟也。鳶鳴則將風，畫鴟於旌首而載之，衆見咸知以爲備也。又風鳶。【唐書田悅傳】臨洺將張伾，以紙爲風鳶，高百餘丈，爲書達馬燧營。【續博物志】今之紙鳶，引絲而上，令小兒張口望視，以洩內熱。又木鳶。【韓非子外儲説】墨子爲木鳶，三年而成。又人名。【史記穰侯傳】走魏將暴鳶。又【韻會】或作。【前漢梅福傳】鵲遭害，則仁鳥增逝。【說文】本作□，从鳥屰聲。【徐註】屰非聲，一本從□，疑从雚省。今俗別作鳶，非。考證：〔【韓非子右經】墨子爲木鳶，三年成飛。〕　謹照原文右經改外儲説。三年成飛改三年而成。 

	【午集上】【瓦字部】		【廣韻】【集韻】□徒郞切，音唐。【玉篇】瓷也。　又【類篇】小缾有耳者曰□□。

鷐	【亥集中】【鳥字部】	鷐	【唐韻】植鄰切【集韻】丞眞切，□音辰。【玉篇】鷐風，鸇也。○按《詩秦風》鴥彼晨風，不从鳥。

鷒	【亥集中】【鳥字部】	鷒	【廣韻】度官切【集韻】【韻會】【正韻】徒官切，□音團。鸛鷒，鳥名。【爾雅釋鳥】鸛鷒，鶝鶔，如鵲，短尾。【疏】鸛一名鶝鶔，一名□羿。郭璞贊，鸛鷒之鳥，一名□羿。【註】言此鳥勁捷，雖羿亦不敢射也。又【廣韻】職緣切【集韻】朱遄切，□音專。義同。

鷕	【亥集中】【鳥字部】	鷕	【唐韻】以沼切【集韻】【韻會】以紹切，□音溔。【說文】雌雉鳴也。【詩邶風】有鷕雉鳴。【潘岳射雉賦】麥漸漸以擢芒，雉鷕鷕而朝雊。又【廣韻】羊水切【集韻】愈水切，□音唯。義同。【詩邶風陸德明音義】又以水反。又【集韻】【正韻】□伊鳥切，音杳。又【集韻】胡了切，音皛。義□同。

鳹	【亥集中】【鳥字部】	鳹	【廣韻】巨淹切【集韻】其淹切，□音箝。【廣韻】句喙鳥。【玉篇】鳥啄食。又【集韻】【類篇】□渠金切，音琴。義同。又【集韻】姑南切，音弇。鳥名。【說文】作雂。

鳼	【亥集中】【鳥字部】	鳼	【廣韻】【集韻】□無分切，音文。【玉篇】鶉子也。【爾雅釋鳥】鶉子，鳼。【疏】鶉之雛名鳼。又【玉篇】□鳼，越鳥。又【集韻】眉貧切，音珉。義同。又【類篇】亦作鴍。【山海經】大荒元丹之山，有五色鳥，人面有髮，名靑鴍。

鳿	【亥集中】【鳥字部】	鳿	【廣韻】魚欲切【集韻】虞欲切，□音玉。【玉篇】鸀鳿，鳥名。郭璞曰：鸀鳿似鴨而大。【司馬相如上林賦】□鸀鳿。考證：〔【玉篇】鸀鳿，鳥名。郭璞曰，鳿似鴨而大。〕　謹照原文郭璞曰下增鸀字。 

鴁	【亥集中】【鳥字部】	鴁	【集韻】於喬切，音妖。鴁鵂，鳥名。又【集韻】【類篇】□烏浩切，音媼。與□同。

鴉	【亥集中】【鳥字部】	鴉	【廣韻】【集韻】【正韻】於加切【韻會】幺加切，□音椏。【廣韻】烏別名。【爾雅釋鳥】鸒斯鵯鶋【註】鴉烏也。【廣雅】純黑反哺者，謂之烏。小而腹下白，不反哺者，謂之鴉烏。古有鴉經占吉凶，南人喜鵲惡鴉，北人反之，師曠以白項者爲不祥。亦作鵶。又【廣韻】五丅切【集韻】【正韻】語下切，□音訝。本作雅。【韻會】按說文，雅本平聲。今俗作鵶。而雅从上聲，爲大小雅之雅矣。

</div>
    <div class="pagination">
<a href="康熙字典_page290.html">上一页</a><span>...</span><a href="康熙字典_page286.html">286</a><a href="康熙字典_page287.html">287</a><a href="康熙字典_page288.html">288</a><a href="康熙字典_page289.html">289</a><a href="康熙字典_page290.html">290</a><span class="current-page">291</span><a href="康熙字典_page292.html">292</a><a href="康熙字典_page293.html">293</a><a href="康熙字典_page294.html">294</a><a href="康熙字典_page295.html">295</a><a href="康熙字典_page296.html">296</a><span>...</span><a href="康熙字典_page292.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
