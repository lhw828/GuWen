<!DOCTYPE html>
<html>
<head>
    <meta charset="UTF-8">
    <title>说文解字注 - 第 164 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 164 页/共 283 页</h1>
    <div class="content">　　注解：毛饰画文也。巾部曰：饰者，□也。饰画者，□而画之，毛者，聿也。亦谓之不律，亦谓之弗，亦谓之笔所以画者也。其文则为彡，手之列多略不过三，故以彡象之也。毛所饰画之文成彡。须发皆毛属也。故皆以为彡之属而从彡。象形。所衔切。七部。凡彡之属皆从彡。
　　路径：段注说文□第九卷□彡部
　　标题：形xínɡ
　　注解：象也。各本作象形也。今依韵会本正，象当作像。谓像似可见者也。人部曰：像似也，似像也。形容谓之形，因而形容之亦谓之形。六书二曰：像形者，谓形其形也。四曰：形声者，谓形其声之形也。易曰：在天成象，在地成形。分偁之，实可互偁也。左传：形民之力，假为型模字也。易：其形渥，假为□罚字也。从彡，有文可见，故从彡。幵声.户经切。十一部。按枅筓字皆古兮切。硏字五坚切。幵声古音俟考。
　　路径：段注说文□第九卷□彡部
　　标题：□zhěn
　　注解：稠发也。稠者多也。禾稠曰稹，发稠曰□。其意一也。从彡，谓发。人声。之忍切，十二部。《诗》曰：□发如云。庸风君子偕老文。今诗作鬒。葢以或字改古字。传曰：鬒，黑发也。疑黑字亦非毛公之旧，许多袭毛，不应有异。左传：昔有仍氏生女，黰黑而甚美，黰正谓稠发，发多且黑而皃甚美也。服、杜皆云美发为黰，不言黑发。鬒，□或从髟眞声。黰又其或体。
　　路径：段注说文□第九卷□彡部
　　标题：修xiū
　　注解：饰也。巾部曰：饰者，□也。又部曰：□者，饰也。二篆为□注。饰卽今之拭字，拂拭之则发其光采，故引伸为文饰。女部曰：妆者，饰也。用饰引伸之义。此云修饰也者，合本义引伸义而兼举之。不去其尘垢，不可谓之修。不加以缛采，不可谓之修。修之从彡者，洒□之也。藻绘之也。修者，治也。引伸为凡治之偁。匡衡曰：治性之道，必审己之所有余，而强其所不足。从彡攸声。息流切，三部。经典多假肉部之修。
　　路径：段注说文□第九卷□彡部
　　标题：彰zhānɡ
　　注解：彣彰也。彣各本作文，今正。文逪画也。与彣义别，古人作彣彰。今人作文章，非古也。尚书，某氏传，吕览注，淮南注，广雅皆曰：彰，朙也。通作章。从彡章，会意。谓文成章。章亦声。诸良切。十部。
　　路径：段注说文□第九卷□彡部
　　标题：雕diāo
　　注解：琢文也。琢者，治玉也。玉部有琱，亦治玉也。大雅，追琢其章。传曰：追，雕也。金曰雕，玉曰琢，毛传字当作琱。凡琱琢之成文曰雕，故字从彡。今则雕雕行而琱废矣。从彡，治玉成文也。周声。都僚切。二三部。
　　路径：段注说文□第九卷□彡部
　　标题：□jìnɡ
　　注解：清饰也。淸饰者，谓清素之饰也。上林赋，靓庄刻饰。郭璞曰；靓庄，粉白黛黑也。刻饰，刻画鬋鬓也。按靓庄卽□妆之假借字。□与水部之瀞义略同。从彡靑声。疾郢切。十一部。按丹部曰：彤者，丹饰也。从丹彡，彡其画也。疑此当云□，靑饰也。从彡靑。靑亦声。葢谓以靑色饰画之文也。彤不入彡部，□不入靑部者，错见也。
　　路径：段注说文□第九卷□彡部
　　标题：□mù
　　注解：细文也。细文，文之细者，故字从彡□。彡者，文也。□者，际见之白。际者，壁隙也。□之细者也。引伸为凡精美之偁。周颂曰：维天之命，于穆不已。传曰：穆，美也。大雅传曰：穆穆美也。释训曰：穆穆，肃肃，敬也。皆其义也。古本作□，今皆从禾作穆。假借字也。古昭穆亦当用□。从彡，□省。各本有声字，误也。今正。莫卜切，三部。广韵莫六切。
　　路径：段注说文□第九卷□彡部
　　标题：弱ruò
　　注解：桡也。桡者，曲木也。引伸为凡曲之偁。直者多强，曲者多弱。易曰：栋桡。本末弱也。弱与桡□韵。上象桡曲，谓弓也。彡象毛牦桡弱也。曲似弓，故以弓像之。弱似毛牦，故以彡像之。弱物幷，不能独立。故从二□。而勺切。古音在二部。文九　重一
　　路径：段注说文□第九卷□彡部
　　标题：彣wén
　　注解：□□也。有部曰：戫有彣彰也。是则有彣彰谓之彣。彣与文义别。凡言文章皆当作彣彰。作文章者，省也。文训逪画，与彣义别。从彡文，以毛饰画而成彣彰会意。文亦声，无分切。十三部。凡彣之属皆从彣。
　　路径：段注说文□第九卷□彣部
　　标题：彦yàn
　　注解：美士有彣，彣作文。非是。今正。人所言也。言彦□韵。释训曰：美士为彦。郭曰：人所言咏也。郑风传曰：彦士之美称人所言，故曰彦，有文故从彣，大学彦或作盘，古文假借字。从彣厂声。厂，山石之厓岩，人可居者也。呼旱切。彦鱼变切。十四部。文二
　　路径：段注说文□第九卷□彣部
　　标题：文wén
　　注解：错画也。错当作逪，逪画者□逪之画也。考工记曰：靑与赤谓之文。逪画之一端也。逪画者，文之本义。彣彰者，彣之本义。义不同也。黄帝之史仓颉见乌兽蹏迒之迹，知分理之可相别异也。初造书契。依类象形，故谓之文。象交文，像两纹交互也。纹者文之俗字，无分切。十三部。凡文之属皆从文。
　　路径：段注说文□第九卷□文部
　　标题：斐fěi
　　注解：分别文也。谓分别之文曰斐。卫风，有匪君子。传曰：匪，文章皃。小雅：萋兮斐兮。传曰：萋斐文章相错也。考工记注曰：匪，采貌也。皆不言分别。许云分别者，浑言之则为文，析言之则为分别之文。以字从非知之也。非违也。凡从非之属。□，别也。靠，相违也。从文非声。此举形声包会意也。敷尾切，十五部。《易》曰：君子豹变，其文斐也。革上九象传文，今易作蔚。虞曰：蔚，蔇也。许所据，葢孟易。
　　路径：段注说文□第九卷□文部
　　标题：辬bān
　　注解：驳文也。谓驳杂之文曰辬也。马色不纯曰驳。引伸为凡不纯之偁。辬之字多或体。易卦之贲字，上林赋之斒字，史记璸斒，汉书文□玢豳，俗用之斑字皆是。斑者，辬之俗。今乃斑行而辬废矣，又或假班为之。如孟坚之得氏以楚人谓虎文曰斑，卽虍部虨字也，作辬斑近是，而汉书作班，头黑白半曰颁。亦辬之假借字。许知为不纯之文，以从辡知之。辧辩字皆从辡。从文辡声。此举形声包会意。布还切，十四部。
　　路径：段注说文□第九卷□文部
　　标题：□lí
　　注解：微画文也。文各本夺，今补。此为微画之文曰：□也。凡今人用豪厘，当作此字。经解曰：差若豪牦，谬以千里。乃是假借字。知为微画之文者，以从□知之。□者，坼也。微之意也。从文□声。此举形声包会意。里之切。一部。文四
　　路径：段注说文□第九卷□文部
　　标题：髟biāo
　　注解：长发猋猋也。猋与髟叠韵。猋猋当依玉篇作髟髟。通俗文曰：发垂曰髟。潘岳秋兴赋，斑鬓髟以承弁。按马融长笛赋，特麚昏髟。注。髟长髦。广成颂曰：羽旄纷其髟鼬，旚繇之假借字也。从长彡，彡犹毛也。会意。五经文字必由反。在古音三部。桼部□从此为声，可得此字之正音矣。音□乃为必凋切，匹妙切。其云所衔切者，大谬。误认为彡声也。一曰白黑发杂而髟。依李善秋兴赋注补此八字。而似当作曰。凡髟之属皆从髟。
　　路径：段注说文□第九卷□髟部
　　标题：发fà
　　注解：头上毛也。各本作根也。广韵已然。以释名广雅正之。乃拔也之误，要此二字可不必有耳，毛部曰：毛者，眉发之属。故眉下曰目上毛，须下曰：颐下毛，则发下必当有头上毛也四字。且下文云：鬓者，颊发。不先言头上，何以别其在颊者乎。今依玉篇、广韵语正。从髟犮声。方伐切。十五部。
　　路径：段注说文□第九卷□髟部
　　标题：鬓bìn
　　注解：颊发也。谓发之在面旁者也。晋语：美鬓，长大则贤。韦昭曰：鬓，发颖也。明道本如是。他本颖作类。非。发颖者，颖禾末，近于□，似人颈，故锥刀皆有颖，发亦有颖。发以项为下。上至于顶，至于匘葢，而旁至于颊则谓之鬓。鬓者，发之滨也。似禾颖之在末。禾之老，先□而后茎，发之老而白也。先鬓而余髪继之，项髪冣后。韦语俗多不解。故详说之。释名曰：在颊耳旁曰髥，其上连发曰鬓，鬓曲头曰距。从髟宾声。必刃切，十二部。
　　路径：段注说文□第九卷□髟部
　　标题：鬗mán
　　注解：发长皃。皃字依玉篇订，引伸为凡长之偁。如郊祀歌曰：掩回辕，鬗长驰，鬗犹今言道里曼曼也。如淳曰：音樠。从髟□声，读若蔓。母官切，十四部。
　　路径：段注说文□第九卷□髟部
　　标题：□lán
　　注解：发长也。集韵曰：□鬖，发长皃。广韵曰：□，鬓发疎皃。从髟监声，鲁甘切。八部。读若《春秋》黑肱以滥来奔。左氏、春秋经。昭公三十一年，冬。黑肱以滥来奔。读如此滥也。
　　路径：段注说文□第九卷□髟部
　　标题：□cuǒ
　　注解：发好也。广韵有皃字。从髟□声。千可切。十七部。广韵昨何切。
　　路径：段注说文□第九卷□髟部
　　标题：鬈quán
　　注解：发好也。也广韵作皃。齐凡卢令曰：其人美且鬈。传曰：鬈好皃。传不言发者，传用其引伸之义。许用其本义也。本义谓发好。引伸为凡好之偁。凡说字必用其本义。凡说经必因文求义，则于字或取本义，或取引伸假借，有不可得而必者矣。故许于毛传有直用其文者。凡毛、许说同是也。有相近而不同者，如毛曰鬈，好皃。许曰：发，好皃。毛曰：飞而下，曰颉，许曰：直项也，是也。此引伸之说也。有全违者。如毛曰匪文章皃，许曰器似竹匧，毛曰干涧也，许曰犯也是也。此假借之说也。经传有假借，字书无假借。从髟卷声。衢员切，十四部。《诗》曰：其人美且鬈。
　　路径：段注说文□第九卷□髟部
　　标题：髦máo
　　注解：髦发也。三字句。各本□髦字，作发也二字。此如巂下之□巂作周燕也，离下之删离，偓下之删偓，江河等下之删江河等字皆不可通，今补。玄应、佛书、音义卷二引说文，髦发也。谓发中之髦也。卷五引说文、髦发也。发中豪者也。下句乃古注语。上句亦夺一髦字，不可读。发中之秀出者，谓之髦发。汉书谓之壮发。马鬣偁髦，亦其意也。诗三言髦士。尔雅、毛传皆曰：髦，俊也。释文云：毛中之长豪曰髦，士之俊杰者借譬为名。此引伸之义也。古亦假髦为毛字。旣夕礼注曰：今文髦为毛，是今文礼叚毛为髦也。从髟毛。发之秀者曰毛，犹角之好者曰角。毛亦声，莫袍切，二部。
　　路径：段注说文□第九卷□髟部
　　标题：□mián
　　注解：发皃。玄应曰：凡鬘字皆当作□。从髟□声，读若宀。莫贤切。十二部。
　　路径：段注说文□第九卷□髟部
　　标题：□tiáo
　　注解：发多也。彡部曰：□者，稠发也。稠发当作□，此则说□之义。小雅曰：彼君子女，绸直如发。传曰：密直如发也。是则绸乃□之假借字。从髟周声。直由切，三部。
　　路径：段注说文□第九卷□髟部
　　标题：□nǐ
　　注解：发皃。从髟尔声，此字亦取尔会意。如华盛之字作薾，皆取丽尔之意也。读若江南谓酢母为□。此江南之方言也。汉之江南谓豫章长沙二郡。□无异字者，方言固无正字。知此俗语则发皃之字之音可得矣。奴礼切，十五、十六部。酢今之醋字。广雅：奶，母也。音与□同。
　　路径：段注说文□第九卷□髟部
　　标题：□póu
　　注解：发皃。从髟咅声。步矛切。四部。
　　路径：段注说文□第九卷□髟部
　　标题：□máo
　　注解：发至眉也。庸风：髧彼两髦。传曰：髧两髦之皃，髦者，发至眉。子事父母之饰。许所本也。内则拂髦注云，髦用发为之，象幼时鬌。其制未闻。旣夕礼曰：旣殡，主人脱髦。注云：皃生三月，翦发为鬌。男角女羁，否则男左女右。长大犹为之饰，存之谓之髦，所以顺父母幼小之心，至此尸柩不见。□无饰，可以去之。髦之形象未闻，玉藻，亲□不髦。注云：去为子之饰。按郑旣言□之用而云：其制未闻者，谓其状不可详也。毛云：发至眉，葢以发两绺下垂至眉，像婴皃夹之角发下垂，父母在不失其婴皃之素也。依礼经曰脱，依内则注曰拂。髦振去尘箸之。是假他发为之。许引毛诗作□，今则诗礼皆作髦。或由音近假借。□与髦义古画然不同。从髟敄声。亡牢切。古音在三部。广韵莫浮切。《诗》曰：紞彼两□。今诗紞作髧。释文云：本又作□。按紞，冕冠塞耳者，□葢似之也。髳，□或省。汉令有髳长，髳卽□字。而羌髳字只从矛。牧誓。庸蜀羌髳微卢彭濮。小雅，如蛮如髦。传曰：蛮，南蛮也。髦，夷髦也。笺云：髦，西夷别名。按诗髦卽书髳，髳长见汉令。葢如赵佗自偁蛮夷大长，亦谓其酋豪也。
　　路径：段注说文□第九卷□髟部
　　标题：鬋jiǎn
　　注解：女鬓□皃也。招□曰：盛鬋不同制。王云：鬋，鬓也。制，法也。言九侯之女，装饰两结，垂鬓下发，形貌诡异。又长发曼鬋，艳陆离些。注：曼，泽也。言美人长发工结。鬓鬋滑泽，其状艳美，仪皃陆离而难形也。按张揖注上林赋亦云：刻画鬋鬓。鬋主谓女鬓。不施于男子，曲礼不蚤鬋，士虞礼蚤翦。翦或为鬋，鬋皆翦之假借字也。丧大记爪手翦须，可证。曲礼注翦须，释文作翦鬓。非是。从髟歬声。作践切。十二部。
　　路径：段注说文□第九卷□髟部
　　标题：鬑lián
　　注解：鬋也。一曰长皃。此别一义。谓须发之长。古陌上桑曰：为人絜白皙，鬑鬑颇有须。从髟兼声，读若慊。力盐切。七部。
　　路径：段注说文□第九卷□髟部
　　标题：□jié
　　注解：束发尐小也。尐小二字各本作少。广韵十六□，十七薛引作少小二字，少乃尐之误。今正。尐与□叠韵，面小亦谓之□尐。通俗文曰：露髻曰□。露髻者，士□礼妇人髽于室注云：旣去纚而以发为大紒，如今妇人露紒其象也。注□服亦云，髽露紒也。然则露髻，汉人语。谓不用韬发之□，露发为髻也。今乃妇人无不露髻者矣。二京赋解训□亦云露头髻，按郑云大髻，许云尐小者。其辞异，其为粗率之意一也。从髟□声。子结切。十五部。
　　路径：段注说文□第九卷□髟部
　　标题：鬄xī
　　注解：髲也。庸风。不□髢也。笺云：髢髲也。不絜者不用髲为善。左传，卫庄公见己氏之妻发美，使髡之，以为吕姜髢。按鬄与□义别。音亦有异。从髟易声。大计切。古音在十六部。从易为正。大徐又载先彳切。误。髢，鬄或从也声。古易声在十六部，也声在十七部。合韵冣近。此字今音大计切。于也声得之，地亦也声。
　　路径：段注说文□第九卷□髟部
　　标题：髲bì
　　注解：益发也。各本作鬄也二字。今正。庸风。正义引说文云：髲，益发也。言人发少，聚他人发益之。下十字古注语：髲字不见于经传，假被字为之。召南，被之僮僮。传曰：被，首饰也。笺云：礼主妇髲□，少牢馈食礼，主妇被锡。注曰：被锡读为髲□。古者或□贱者，□者之发，以髲妇人之紒为饰，因名髲□焉，周礼所谓次也，按如郑说，则诗礼之被皆卽髲也。以□为髲，卽是以□为鬄。许云益发，不谓为礼服。郑说不同者，髲本发少裨益之名，因用为礼服之名，庸风不□髢也，自谓发□。不假益发为髻，要燕居则縰筓总而已。礼服筓总之后必分别加副编次于上为饰，副编次皆假他发为之也。周礼追师之次。礼经曰髲□。诗曰被。从髟皮声。平义切。古音在十七部。
　　路径：段注说文□第九卷□髟部
　　标题：□cì
　　注解：用梳比也。比者今之篦字。古只作比。用梳比谓之□者，次第施之也。凡理发先用梳，梳之言疏也。次用比，比之言密也。周礼追师。为副编次，注云：次者，次第发长短为之，疑次卽□。从髟次声。此举形声包会意。七四切，十五部。
</div>
    <div class="pagination">
<a href="说文解字注_page163.html">上一页</a><span>...</span><a href="说文解字注_page159.html">159</a><a href="说文解字注_page160.html">160</a><a href="说文解字注_page161.html">161</a><a href="说文解字注_page162.html">162</a><a href="说文解字注_page163.html">163</a><span class="current-page">164</span><a href="说文解字注_page165.html">165</a><a href="说文解字注_page166.html">166</a><a href="说文解字注_page167.html">167</a><a href="说文解字注_page168.html">168</a><a href="说文解字注_page169.html">169</a><span>...</span><a href="说文解字注_page165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
