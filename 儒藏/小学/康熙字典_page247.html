<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 247 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 247 页/共 976 页
  </h1>
  <div class="content">
   雓	【戌集中】【隹字部】	雓	【廣韻】以諸切【集韻】【韻會】羊諸切，□音余。【玉篇】雞子也。【爾雅釋鳥】雞大者蜀，蜀子雓。

雔	【戌集中】【隹字部】	雔	【唐韻】市流切【集韻】時流切，□音酬。【說文】雙鳥也。从二隹。【爾雅釋蟲】雔由樗繭。【註】食樗葉。【釋文】音讎。

雕	【戌集中】【隹字部】	雕	【唐韻】都僚切【集韻】【韻會】【正韻】丁聊切，□音貂。【說文】鷻也。从隹周聲。【玉篇】鷲也。能食草。【禽經】雕以周之。【埤雅】雕，似鹰而大，黑色，俗呼皁雕。一名□，其飛丄薄雲漢。今大雕翱翔水上，扇魚令出，沸波攫而食之。一名沸河。【史記李廣傳】生得一人，果匈奴射雕者也。　又【荀子議兵篇】雕雕焉縣貴爵重賞於其前。【註】雕雕，章明之貌。　又【爾雅釋器】玉謂之雕。【又】雕謂之琢。【孟子】必使玉人雕琢之。【埤雅】雕之義，出於雕鶚之雕，雕性刻制故也。　又官名。【周禮冬官考工記】雕人。　又雕題，國名。【禮王制】雕題交阯。【註】雕文，謂刻其肌，以丹靑涅之也。　又人名。【前漢功臣表】常樂侯稠雕。　又姓。【前漢武帝功臣表】臧馬康侯雕延年。又複姓。【論語】子使漆雕開仕。　【集韻】或作鵰。

雖	【戌集中】【隹字部】	雖	〔古文〕□【唐韻】息遺切【集韻】【韻會】宣隹切，□音綏。【說文】似蜥蜴而大。从虫唯聲。　又【玉篇】詞兩設也。【廣韻】助語也。【集韻】不定也。况辭也。【爾雅釋訓】每有，雖也。【註】詩曰：每有良朋，辭之雖也。【禮少儀】雖請退可也。【疏】雖，假令也。當此时假令請退則可也。　又【玉篇】推也。　又與唯通。《禮記表記》唯天子受命於天。註：唯當爲雖。又《荀子性恶篇》今以仁義法正爲固無可知可有之理耶，然則唯禹不知仁義法正，不能仁義法正也。楊僦註：唯，讀爲雖。考證：〔【註】小雅棠棣曰，每有良朋〕　謹照原文小雅棠棣曰改詩曰。〔【吳語】吾雖之不能，去之不忍。〕　謹按原文作須不作雖。謹節去吳語以下十一字，而於上文少儀疏雖假令也下，照原文增當此时假令請退則可也二句。〔又獸名。【于逖聞奇錄】傅宏業宰天台縣，有人獵得一獸，形如豕，仰鼻，長尾有岐，謂之怪。宏業識之曰，其名雖，非怪也。雨則縣于樹，以尾塞其鼻。驗之，果然。【註】雖，以醉反。〕　謹按仰鼻長尾乃爾雅所謂蜼非雖也。聞奇錄誤刻为雖不可從。今省此段謹改爲又與唯通。禮記表記唯天子受命於天。註唯當爲雖。又荀子性恶篇今以仁義法正爲固無可知可有之理耶，然則唯禹不知仁義法正不能仁義法正也。楊僦註唯讀爲雖。 

	【寅集中】【山字部】		【集韻】同培。

□	【未集上】【米字部】	□	【海篇】音燦。明盛也。

雗	【戌集中】【隹字部】	雗	【唐韻】侯榦切【集韻】侯旰切，□音翰。【說文】雗，鸒也。从隹倝聲。【玉篇】白雗雉也。【廣韻】雉別名。【爾雅釋鳥】雗雉。【註】白□也。江東呼爲白雗，亦名白雉。又【集韻】何干切，音寒。義同。　【集韻】或作□。

雘	【戌集中】【隹字部】	雘	【唐韻】【正韻】烏郭切【集韻】【韻會】屋郭切，□音蠖。【說文】善丹也。从丹蒦聲。【書梓材】惟其塗丹雘。【釋文】烏郭反。【山海經】雞山，其下多丹雘。【註】郭璞曰：雘，赤色者。吳任臣曰：蓋赤石脂之類。　又【集韻】欝縛切，音嬳。義同。【書丹雘釋文】又枉略反。　又【集韻】王縛切，音籰。砮雘丹也。　又瑚故切，音護。【博雅】丹也。

雙	【戌集中】【隹字部】	雙	【唐韻】所江切【集韻】【韻會】疎江切，□音。【說文】隹二枚也。从雔，又持之。【後漢王喬傳】有雙鳧，從東南飛來。　又【玉篇】兩也。【儀禮聘禮】凡獻執一雙。　又【玉篇】偶也。【詩齊風】冠綏雙止。【箋】五人爲奇，而襄公往從而雙之。　又獸名。【山海經】南海之外，赤水之西，流沙之東，有三靑獸相幷，名雙雙。【註】郭璞曰：言體合爲一也。公羊傳所云雙雙而俱至者，蓋謂此也。吳任臣云：獸經曰：文文善呼，雙雙善行。駢志云：雙雙合體，蛩蛩假足。麟書曰：雙雙俱來，孟極是覆。　又鳥名。【公羊傳宣五年】其諸爲其雙雙而俱至者與。【疏】舊說云：雙雙之鳥，一身二首尾，有雌雄，隨便而偶，常不離散，故以喩焉。○按公羊傳疏與山海經註異。　又【正字通】溫庭筠詩：招客先開四十雙。王弇州註云：雙，五畝也。四十雙，二百畝也。或曰唐書南詔傳：官給田，四雙爲二百畝。又雲南雜志：俗耕田，三人使二牛，前牽，中壓，後驅，犂一曰爲一雙。又陶九成輟耕錄，謂一雙爲四畝，佛地以二畝爲一雙，蓋各從其方俗而名之，非有成數也。　又姓。【正字通】南北朝孝子雙泰貞。　又【集韻】朔降切，音淙。偶也。　又叶所終反。【謝惠連七夕詩】弄杼不成藻，聳轡騖前蹤。昔離秋已兩，今聚夕無雙。

雚	【戌集中】【隹字部】	雚	【唐韻】工換切【集韻】【正韻】古玩切，□音灌。【說文】雚，小爵也。从萑吅聲。【玉篇】水鳥。【詩豳風】雚鳴于垤。【集韻】或作鸛。　又草名。【爾雅釋草】雚，芃蘭。【註】雚芃蔓生，斷之有白汁，可啖。【釋文】雚，音貫。　又【集韻】胡官切，音桓。與芃同。詳艸部芃字註。　又【集韻】古丸切，音官。水鳥也。或作鸛。

雛	【戌集中】【隹字部】	雛	【唐韻】仕于切【集韻】【韻會】崇芻切，□音。【說文】雞子也。从隹从芻。【爾雅釋鳥】生噣雛。【註】生能自食者。【釋文】雛，仕俱反。【禮月令】天子乃以雛嘗黍。【釋文】仕于反。【孟子】力不能勝一匹雛。　又【禮內則】不食雛□。【註】□伏乳者。　又【莊子秋水篇】南方有鳥，其名鵷雛。【司馬相如子虛賦】鵷雛孔鸞。【註】鵷雛，鳳屬也。【集韻】或作鶵。俗作□，非。　又【集韻】【類篇】□從遇切，音聚。【集韻】人名。仲尼弟子顏濁雛。

雜	【戌集中】【隹字部】	雜	【廣韻】徂合切【集韻】【韻會】昨合切，□音。【說文】五彩相合也。【玉篇】糅也。【易坤卦】夫□黃者，天地之雜也。【周禮冬官考工記】畫繢之事雜五色。　又【禮玉藻雜帶註】雜，猶飾也，卽上之韠也。　又【玉篇】同也。【廣韻】集也。【易繫辭】雜物撰德。【疏】言雜聚天下之物。　又【揚子方言】碎也。【易繫辭】其稱名也，雜而不越。【疏】辭理雜碎，各有倫序，而不相乖越。　又【玉篇】厠也。　又最也。　又【廣韻】帀也。　又穿也。　又鳥名。【爾雅釋鳥】爰居，雜縣。【疏】爰居，海鳥也，一名雜縣。　又【集韻】七盍切【韻會】【正韻】七合切，□音囃。【公羊傳成十五年】諸大夫皆雜然曰：仲氏也，其然乎。【釋文】雜，七合反，又如字。

雝	【戌集中】【隹字部】	雝	【唐韻】【集韻】【韻會】【正韻】□於容切，音邕。【說文】雝渠也。【爾雅釋鳥】鴒，雝渠。【註】雀屬。　又【詩邶風】雝雝鳴雁。【傳】雝雝，雁聲和也。又【大雅】雝雝喈喈。　又【詩召南】曷不肅雝。【傳】雝，和。又【周頌】有來雝雝。【箋】雝雝，和也。　又地名。【詩周頌】于彼西雝。【傳】雝，澤也。　又姓。【晉語】郉侯與雝子爭田。○按左傳作雍。　又【正韻】尹竦切，音勇。【詩小雅】無將大車，維塵雝兮。【箋】雝，蔽也。【釋文】於勇反。　又【正韻】於用切，音灉。【詩小雅塵雝釋文】又作壅。於用反。

雞	【戌集中】【隹字部】	雞	【唐韻】古兮切【集韻】【韻會】堅奚切【正韻】堅溪切，□音稽。【說文】知時畜也。【玉篇】司晨鳥。【爾雅釋畜】雞大者蜀。蜀子雓，未成雞僆，絕有力奮。【疏】此別雞屬也。【春秋說題辭】曰：雞爲積陽，南方之象，火陽精物炎上，故陽出雞鳴，以類感也。【易說卦】巽爲雞。【書泰誓】牝雞無晨。【周禮春官大宗伯】六摯，工商執雞。【禮曲禮】雞曰翰音。　又【爾雅釋鳥】鶾，天雞【註】鶾雞赤羽。【逸周書】文鶾若彩雞，成王時蜀人獻之。　又【爾雅釋蟲】螒，天雞。【註】小蟲，黑身赤頭，一名莎雞，又曰樗雞。【詩豳風】六月莎雞振羽。【爾雅翼】一名梭雞。一名酸雞。　又雞人，官名。【周禮春官雞人】掌共雞牲，辨其物，大祭祀夜嘑旦，以嘂百官。　又【禮明堂位】灌尊，夏后氏以雞彝。　又地名。【春秋襄三年】同盟于雞澤。【註】在廣平曲梁縣西南。又【昭二十三年】吳敗頓胡、沈蔡、□許之師于雞父。【註】雞父，楚地。【戰國策】負雞次之典。【前漢地理志】鬱林郡，雍雞縣。　又姓。【正字通】明正統，陝西苑馬寺監正雞鳴時。　【說文】籀文作鷄。互詳鳥部鷄字註。考證：〔【爾雅釋畜】雞大者蜀。蜀子雓，未成雞健〕　謹照原文健改僆。〔【前漢地理志】欝林郡雍雞縣。〕　謹照原文欝改鬱。 

	【寅集中】【巾字部】		【集韻】【韻會】【正韻】□居拜切，音介。【玉篇】幘也。亦作□。通作介。

雠	【酉集上】【言字部】	讎	〔古文〕□□□【唐韻】市流切【集韻】【韻會】時流切【正韻】除留切，□音酬。【說文】猶□也。【玉篇】對也。【正字通】言相讎對也。【詩大雅】無言不讎。【毛傳】用也。【正義】相對謂之讎。讎者，相與用言語，故以讎爲用。【朱傳】答也。　又【爾雅釋詁】匹也。【郭註】讎，猶儔也。【廣雅】云輩也。【郉疏】儔侶輩類之匹也。【書召誥】予小臣，敢以王之讎民，百君子。【孔傳】匹也，言民在下，自上匹之。　又等也。【前漢霍光傳】皆讎有功。【師古註】言其功相等類也。　又當也。【前漢灌夫傳】上使御史薄責嬰所言，灌夫頗不讎。【晉灼註】讎，當也。　又【正韻】售也，償也。【史記高祖紀】高祖每酤留飮酒，讐數倍。【如淳註】讎，亦售也。【魏志衞臻傳】子許買物，隨價讎直。　又【字彙補】應驗也。【史記封禪書】其方盡多不讎。【索隱註】相應爲讎。謂其言語不相應，無驗也。　又【韻會】仇也。於文言雔爲讎。雔，鳥之雙也。人之讎怨，不顧禮義，則如禽鳥之爲，兩怒而有言在其閒，必溢惡之言，若禽鳥之聲也。【書微子】相爲敵讎。【傳】言不和同。【詩邶風】反以我爲讎。【疏】讎者，至怨之稱。【左傳襄三年】稱解狐其讎也。【疏】讎者，相負挾怨之名。　又【字彙】報也。【周禮地官調人鄭註】難相與爲仇讎。【疏】按左氏桓公傳云：怨耦曰仇，則仇是怨也。讎謂報也。　又【韻會】挍也。謂兩本相覆挍如仇讎也。【左思魏都賦】讎挍篆籀。【註】一人持本，一人讀書，若怨家相對。　又【揚子方言】予賴讎也。秦晉曰讎。　又姓。【前漢儒林傳】沛人讎遷。　又通作酬。【戰國策】屬之讎柞。【註】與酬酢同。　又或作稠。【書微子】用乂讎斂。【傳】馬本作稠，云數也，斂謂賦斂也。　又【韻會】【正韻】□承呪切，酬去聲。亦償也。【詩大雅】無言不讎。有平、去二音。　又【字彙補】亦書作讐。

雡	【戌集中】【隹字部】	雡	【唐韻】【集韻】□力救切，音溜。【說文】鳥大雛也。从隹翏聲。一曰雉之莫子爲雡。　又【廣雅】□，雡也。

離	【戌集中】【隹字部】	離	【唐韻】呂支切【集韻】【韻會】鄰知切，□音驪。【說文】黃倉庚也，鳴則蠶生。从隹离聲。【玉篇】亦作鸝。【廣韻】今用鸝爲鸝黃，借離爲離別。【集韻】或作鵹。　又卦名。【易離卦】彖曰：離，麗也。【玉篇】離，明也。　又【玉篇】散也。【廣韻】近曰離，遠曰別。【揚子方言】參蠡，分也。秦晉曰離。【易乾卦】進退無恆，非離羣也。【待王風】有女仳離。　又【玉篇】遇也。【揚子方言】羅謂之離。【易小過】飛鳥離之。【前漢揚雄傳反離騷註】應劭曰：離，猶遭也。　又【詩小雅】不離于裏。【疏】離，歷也。　又【玉篇】兩也。【禮曲禮】離坐離立。【註】離，兩也。兩相麗謂之離。　又【玉篇】判也。【禮學記】一年視離經辨志。【註】離經，斷絕句也。【周禮夏官形方氏】無有華離之地。【註】華讀爲□，正之使不□邪離絕。　又【禮明堂位】叔之離磬。【註】離，謂次序其聲懸也。【疏】叔之所作編離之磬。　又【儀禮大射禮】中離維綱。【註】離，猶過也，獵也。　又【玉篇】□也。【左傳昭元年】設衞離服。【註】離，□也。　又【爾雅釋親】男子謂□妹之子爲出，謂出之子爲離孫。　又【荀子非相篇】離離然。【註】離離，不親事之貌。　又【爾雅釋詁】覭髳茀離也。【註】謂草木之蒙茸翳薈也。茀離卽彌離，彌離猶蒙茸。又【屈原離騷】長余佩之陸離。【註】陸離，猶嵯，衆貌也。許愼云：美好貌。師古云：分散也。　又【前漢郊祀歌】闢流離。【註】流離，不得其所者。　又【司馬相如大人賦】滂濞泱軋，麗以林離。【註】林離，撡攦也。【揚雄羽獵賦】淋離廓落。　又【司馬相如大林賦】前長離而後矞皇。【註】服虔曰：皆神名也。師古曰：長離，靈鳥也。○按前漢禮樂志作長麗。註云：星名。【張衡思□賦】前長離使拂羽兮。【註】長離，南方朱雀神也。　又【爾雅釋樂】大琴謂之離。【疏】音多變，聲流離也。　又【前漢西域傳】罽賔出璧流離。【註】師古曰：魏略云：大秦國出赤、白、黑、黃、靑、綠、縹、紺、紅、紫十種流離。　又馬名。【李斯諫逐客書】乗纖離之馬。　又鳥名。【詩邶風】流離之子。【傳】流離，鳥也。○按爾雅釋鳥註，作留離。　又草名。【屈原離騷】扈江離與辟芷兮。【註】離，蘼蕪也。又【司馬相如子虛賦】蘖離朱楊。【註】離，山梨。又【埤雅】韓詩曰：芍藥，離草也。將離，相贈以芍藥。一名可離。　又木名。【史記孔子世家註】《皇覽》曰：塋中樹，柞、枌、雒、離。　又水名。【前漢武帝紀】出零陵下離水。　又地名。【左傳成十五年】會吳于鍾離。【註】鍾離，楚邑，淮南縣。　又國名。【前漢西域傳】東離國，大國也。【拾遺記】泥離之國來朝。　又【廣韻】姓也。孟子弟子離婁。　又【集韻】抽知切，音痴。本作螭。詳虫部螭字註。　又【集韻】輦尒切，音邐。離跂，攘臂貌。　又【司馬相如上林賦】離靡廣衍。【註】離靡，謂相連不絕也。離，音力爾反。　又【廣韻】【集韻】【韻會】□力智切，音荔。【廣韻】去也。【書胤征】畔官離次。【釋文】離，如字，又力智反。【禮曲禮】鸚鵡能言，不離飛鳥。　又與荔同。【司馬相如上林賦】答遝離支。【註】晉灼曰：離支，大如雞子，皮粗，剝去皮，肌如雞子，中黃，味甘多酢少。師古：音力智反。　又【廣韻】【集韻】【韻會】□郞計切，音麗。【禮月令】司天日月星辰之行，宿離不貸。【註】離，讀如儷偶之儷，宿儷謂其屬。馮相氏保章氏掌天文者，相與宿偶，當審伺□，不得過差也。【釋文】離，呂計反。偶也。　又叶音黎。【卓文君白頭吟】凄凄復凄凄，嫁女不須啼。願得一心人，白頭不相離。　又叶良何切，音羅。【韓愈裴少府墓銘】支分族離，各爲大家。家，音歌。考證：〔【曲禮】離坐離立。【註】離，兩也。兩相麗，謂之立。〕　謹按註無此文。今据陳氏集說引方氏註改兩相麗謂之離。〔【揚雄校獵賦】淋離廓落。〕　謹照文選校獵賦改羽獵賦。〔【司馬相如上林賦】前長離而後矞皇。〕　謹照漢書上林賦改大林賦。 

難	【戌集中】【隹字部】	難	〔古文〕□□□□□□□□【廣韻】【韻會】那干切【集韻】那肝切，□音。【說文】鳥也。本作□。　又【玉篇】不易之稱也。【書臯陶謨】惟帝其難之。【咸有一德】其難其愼。　又珠名。【曹植美人行】珊瑚閒木難。【註】《南越志》曰：木難，金翅鳥沫所成碧色珠也。　又姓。【正字通】南北朝難從党。見《姓苑》。　又【集韻】【韻會】囊何切【正韻】奴何切。□同儺。【集韻】難，卻除凶惡也。【周禮春官占夢】遂令始難歐疫。【夏官方相氏】率百隸而時難，以索室驅疫。【禮月令】季春，命國難。【又】季冬命有司大難。　又【詩小雅】其葉有難。【傳】難然盛貌。【釋文】乃多反。　又【集韻】乃可切，音娜。同橠。詳木部橠字註。　又【廣韻】奴案切【集韻】【韻會】【正韻】乃旦切，□音。【廣韻】患也。【易否卦】君子以儉德辟難，不可榮以祿。【禮曲禮】臨難毋苟免。【周禮地官調人】掌司萬民之難，而諧和之。【註】難，相與爲仇讎。　又詰辨也。【唐史韋處厚傳】張平叔議糶鹽，韋處厚發十難以詰之。　又【書舜典】惇德允元而難任人。【傳】難，拒也。【釋文】乃旦反。　又【公羊隱八年我入邴傳】其言入何難也。【註】難，辭也。【釋文】乃旦反，一音如字。　又【孟子】於禽獸又何難焉。【註】難，責也。　又人名。【左傳文元年】難也收子。【釋文】乃多反，一音如字。　又叶音臡。【汲冢周書】旁隊外權，隳城湮溪。老弱單處，其謀乃難。考證：〔【左傳文元年】難也收子。【釋文】乃旦反，一音如字。〕　謹照原文乃旦反改乃多反。 

	【辰集上】【日字部】		【廣韻】【集韻】□匹妙切，音剽。【揚子方言】乾物也。【博雅】曝也。　又【集韻】紕招切，音縹。義同。考證：〔【揚子方言】曬乾物。〕　謹照原文改乾物也。 

雤	【戌集中】【隹字部】	雤	【唐韻】胡角切【集韻】轄覺切，□音學。【說文】鷽，或作雤。　又【集韻】乙角切，音渥。亦與鷽同。□詳鳥部鷽字註。

韕	【戌集中】【韋字部】	韕	【字彙補】音未詳。【管子白心篇】韕乎其圓也，鞟鞟乎莫得其門。【註】韕，復貌。謂遇圓則爲圓也。

雥	【戌集中】【隹字部】	雥	【唐韻】徂合切【集韻】昨合切，□音雜。【說文】羣鳥也。从三隹。【許善心神雀頌】景福氤氳，嘉貺雥集。　又【玉篇】走合切，音帀。義同。

	【寅集上】【寸字部】		【玉篇】古文得字。〇按得字，古文本作。

雦	【戌集中】【隹字部】	雦	【字彙補】古文集字。見雲臺□。註詳四畫。

雧	【戌集中】【隹字部】	雧	【唐韻】秦入切【集韻】藉入切，□音箿。【說文】羣鳥在木上也。从雥从木。　又【集韻】一曰聚也。【屈原離騷】雧芙蓉以爲裳。　【說文】或省作集。詳前集字註。

雨	【戌集中】【雨字部】	雨	〔古文〕□□□□【唐韻】【集韻】【韻會】□王矩切，音羽。【說文】水从雲下也。一象天，冂象雲，水霝其閒也。【玉篇】雲雨也。【元命包】隂陽和爲雨。【大戴禮】天地之氣和則雨。【釋名】輔也。言輔時生養。【易乾卦】雲行雨施，品物流行。【書洪範】八庶徵，曰雨，曰暘。　又【爾雅釋天】暴雨謂之涷，小雨謂之霡霂，久雨謂之淫。陸佃云：疾雨曰驟，徐雨曰零，久雨曰苦，時雨曰澍。　又穀雨，二十四氣之一。見【後漢律曆志】。　又【正字通】雨虎，蟲名。遁甲開天圖曰：霍山有雨虎，狀如蠶，長七八寸，在石內，雲雨則出，可炙食。或曰石蠶之類。詳見【本草綱目】。　又【集韻】歐許切，音□。義同。　又【廣韻】【集韻】【韻會】□王遇切，音芋。【集韻】自上而下曰雨。【韻會】風雨之雨上聲，雨下之雨去聲。【詩邶風】雨雪其雱。又【小雅】雨我公田。【釋文】雨，于付反。【禮月令】仲春始雨水。【註】漢始以雨水爲二月節。　又叶羽軌切，音以。【易林】隂積不已，雲作淫雨。考證：〔【說文】水从雲下也。一象天，門象雲，水霝其閒也。〕　謹照原文門改冂。 

	【子集下】【匕字部】		【玉篇】與匙同。

雩	【戌集中】【雨字部】	雩	【唐韻】羽俱切【集韻】【韻會】雲俱切，□音于。【說文】夏祭，樂於赤帝，以祈甘雨也。从雨于聲。【玉篇】請雨祭也。【爾雅釋訓】舞號雩也。【註】雩之祭，舞者吁嗟而求雨。【禮月令】仲夏大雩。【註】。雩，吁嗟求雨之祭也。【左傳桓五年】龍見而雩。【註】遠爲百穀祈膏雨也。【疏】雩之言遠也。遠者豫爲秋收，言意深遠也。　又雩婁。地名。【左傳襄二十六年】楚子秦人侵吳及雩婁。【釋文】雩，音于。又【前漢地理志】豫章郡雩都，琅邪郡雩叚。　又【廣韻】况于切【集韻】匈于切，□音訏。【廣韻】雩婁，古縣名。在廬江。【左傳雩婁釋文】徐邈讀。　又【集韻】休居切，音虛。【左傳雩婁釋文】韋昭讀。　又【集韻】汪胡切，音烏。【左傳雩婁釋文】或讀一呼反。　又【集韻】【類篇】□王遇切，音芋。【爾雅釋天】螮蝀謂之雩。螮蝀，虹也。【註】俗名美人虹。江東呼雩。【釋文】雩，于句切。　【說文】或作□。

雪	【戌集中】【雨字部】	雪	【唐韻】【集韻】相絕切【韻會】【正韻】蘇絕切，□音。【說文】本作。凝雨。【元命包】隂凝爲雪。【釋名】雪，綏也。水下遇寒氣而凝，綏綏然下也。【埤雅】雪六出而成華，言凡草木華五出，雪華獨六出，隂之成數也。【詩邶風】雨雪其雱。　又【廣韻】除也。【韻會】洗也。【莊子知北遊】澡雪而精神。【戰國策】得賢士與共國，以雪先王之恥，孤之願也。　又【廣韻】拭也。【家語】以黍雪桃。【史記酈食其傳】沛公遽雪足杖矛，曰：延客入。　又小雪、大雪，□節□名。見【後漢律曆志】。　又山名。【後漢明帝紀註】天山卽祈連山。一名雪山。　又陽春白雪，古曲名。　又姓。【正字通】明洪武中巡□雪霽。

雯	【戌集中】【雨字部】	雯	【廣韻】【集韻】【韻會】【正韻】□無分切，音文。【廣韻】雲文。【集韻】雲成章曰雯。【古三墳】日雲赤曇，月雲素雯。

雰	【戌集中】【雨字部】	雰	【集韻】【韻會】【正韻】□敷文切，音芬。【玉篇】霧氣也。　又【韻會】雰雰，雪貌。【詩小雅】雨雪雰雰。　又【釋名】潤氣，著草木，遇寒凍色白曰雰。　又【唐韻】【集韻】□符分切，音汾。【說文】本作氛。祥氣也。【集韻】或作□。考證：〔【釋名】澗氣，著草木，遇寒凍色白曰雰。〕　謹照原文澗氣改潤氣。 

雱	【戌集中】【雨字部】	雱	【唐韻】【正韻】普郞切【集韻】【韻會】鋪郞切，□音磅。【玉篇】雪盛貌。【詩邶風】雨雪其雱。　又【集韻】【類篇】□敷方切，音芳。雰雱，雪貌。　【集韻】本作滂，沛也。或作霶。

雲	【戌集中】【雨字部】	雲	【唐韻】【集韻】王分切【韻會】【正韻】于分切，□音云。【說文】山川气也。从雨云，象雲回轉形。【廣韻】河圖曰：雲者，天地之本。【元命包】隂陽聚爲雲。【易乾卦】雲行雨施。　又【詩大雅】倬彼雲漢。【傳】雲漢，天河也。　又【爾雅釋親】仍孫之子爲雲孫。【註】言輕遠如浮雲。　又【周禮春官大司樂】舞雲門大卷。【註】周所存六代之樂，黃帝曰雲門大卷。　又【史記黃帝紀】官名，皆以雲命爲雲師。　又澤名。【書禹貢】雲土夢作。又【左傳定四年】楚子涉睢濟江，入于雲中。【爾雅釋地】楚有雲夢。【疏】此澤跨江南北，亦得單稱雲，單稱夢。【司馬相如子虛賦】雲夢者，方九百里。　又【拾遺記】蓬萊山，亦名雲來。　又郡縣名。【前漢地理志】琅邪郡雲縣。又雲中郡。　又姓。【正字通】縉雲氏之後。唐雲洪嗣。明雲衢，雲岫。　又叶于員切。【□琳馬瑙勒賦】初傷勿用，俟慶雲兮。君子窮達，亦時然兮。　【說文】通作云。

雴	【戌集中】【雨字部】	雴	【廣韻】丑入切【集韻】敕立切，□音湁。【玉篇】雴霫。【廣韻】大雨。【博雅】雨也。　又【集韻】力入切，音立。義同。

	【寅集中】【山字部】		【玉篇】徒紅切【集韻】【類篇】徒東切，□音同。□，山貌。　又【正字通】山無草木也。古借用童，加山，贅。

雵	【戌集中】【雨字部】	雵	【集韻】倚朗切，音坱。【玉篇】雵雵，白雲貌。　又【集韻】【韻會】□於良切，音央。義同。

零	【戌集中】【雨字部】	零	〔古文〕□【唐韻】【集韻】【韻會】□郞丁切，音靈。【說文】餘雨也。从雨令聲。　又【玉篇】徐雨也。　又【廣韻】落也。【詩鄘風】靈雨旣零。【傳】零，落也。　又【字彙】畸零，凡數之零餘也。　又【後漢高句驪傳】好祠鬼神，社稷零星。【註】風俗通曰：辰之神爲零星。　又水名。【前漢匈奴傳】零吾水上。　又【前漢司馬相如傳】通零關道。【註】徐廣曰：越嶲有零關縣。又【前漢地理志】武陵郡零陽，零陵郡零陵。又【韻會】丁零，亦地名。通作靈令。　又姓。【正字通】明成化舉人零混。　又與苓通。【莊子徐無鬼】豕零也。【註】進學解所謂豨苓也。　又【廣韻】落賢切【集韻】【韻會】【正韻】靈年切，□音蓮。【廣韻】先零，西羌也。【前漢趙充國傳】先零豪言，願時渡湟水北。【註】零，音憐。　又【廣韻】【集韻】□郞定切，音令。【廣韻】零落。【集韻】或作□。亦作□。

雷	【戌集中】【雨字部】	雷	〔古文〕□□□□□靁□【唐韻】魯回切【集韻】【韻會】【正韻】盧回切，□音罍。【說文】本作靁。隂陽薄動靁雨生物者也。从雨畾聲。象回轉形。【易說卦】震爲雷。【禮月令】仲春，雷乃發聲。　又【禮曲禮】毋雷同。【註】雷之發聲，物無不同時應者。人之言當各由已，不當然也。　又【司馬相如大人賦】左□冥而右黔雷。【註】黔雷，黔嬴也。天上造化神名。　又【周禮地官鼓人】以雷鼓鼓神祀。【註】雷鼓，八面鼓也。　又【韻會】雷門，會稽城門，有大鼓，聲聞百里。【前漢王尊傳】毋持布鼓過雷門。　又【南部新書】胡琴，大曰大忽雷，小曰小忽雷。　又山名。【書禹貢】壷口雷首。【疏】雷首，在河東蒲坂縣南。　又澤名。【書禹貢】雷夏旣澤。【傳】雷夏，澤名。　又漢侯國名。在東海。見【史記建元以來王子侯者年表】。　又外國名。【前漢西域傳】無雷國王冶盧城。　又州名。【韻會】在廣西，其山爲雷所震，水流爲江。唐置雷州。　又姓也。【前漢淮南王安傳】郞中雷被。　又音纍。【楚辭九歌】駕龍輈兮乗雷，載雲旗兮委蛇。【晉語】靑陽。方雷氏之甥也。【註】方雷，西陵氏之姓。黃帝娶於西陵氏之子，曰纍祖，實生靑陽。雷纍同。○按晉語註，雷有纍音，非止叶音也。　又【集韻】魯水切，音壘。推石下也。　又【集韻】盧對切，音類。本作礧。或作壘礌檑。【埤蒼】推石自高而下也。【周禮秋官職金註】槍雷，椎椁之屬。【釋文】劉音誄。沈云：當爲礌，郞對反。【前漢鼂錯傳具藺石註】如淳曰：藺石，城上雷石。師古曰：雷，來內反。　又【正字通】擊鼓曰雷。【古樂府】官家出遊雷大鼓。考證：〔又姓。【前漢淮南衡山王傳】郞中雷被。〕　謹按漢書淮南衡山濟北王傳合爲一卷，郑此引係淮南王傳中語，應省衡山字。改又姓也前漢淮南王安傳。 

	【辰集中】【木字部】		同棠。

	【未集中】【糸字部】		【字彙補】紓字之譌。

雸	【戌集中】【雨字部】	雸	【集韻】五甘切，音玵。霜也。

	【未集中】【羽字部】		【篇韻】之由切，音周。弱羽。【玉篇】急也。

□	【未集中】【糸字部】	□	【玉篇】以灼切。絲也。

雹	【戌集中】【雨字部】	雹	〔古文〕□□□【唐韻】蒲角切【集韻】【韻會】【正韻】弼角切，□音。【說文】雨冰也。【大戴禮】陽之專氣爲霰，隂之專氣爲雹。霰雹者，一氣之化也。【註】陽氣在雨，溫暖如陽。隂氣薄之，不相入，搏而爲雹。故春秋榖梁說曰：雹者，隂脅陽之象也。【埤雅】隂包陽爲雹。申豐以爲古者藏冰固隂，沍寒而無雹，蓋陽無所洩，雹之所以生也。雹形似今半珠，其粒皆三出。雪六出成華，雹三出成實，雹冰之餘，造化權輿。曰：雹者，雨之冰也。又曰：北方之氣，雲雨雹霰雪。【禮月令】仲夏行冬令，則雹凍傷穀。【註】子之氣乗之也。陽爲雨，隂起脅之，凝爲雹。【左傳昭四年】聖人在上，無雹。雖有，不爲災。【韻會補】洮岷閒，雨雹曰白雨。又曰硬頭雨。宋紹興十七年，臨安雨雹，太學屋瓦皆碎。學宮諱言雹，遂稱硬雨。　又【集韻】蒲沃切，音僕。義同。考證：〔【埤雅】雹形今似半珠〕　謹照原文今似改似今。 

雺	【戌集中】【雨字部】	雺	【廣韻】【集韻】莫紅切【集韻】【韻會】謨蓬切，□音蒙。【爾雅釋天】天氣下，地不應曰雺。【註】言蒙昧。【疏】書洪範曰雺，註，雺聲近蒙，詩零雨其蒙，則雺是天氣下降，地氣不應，蒙闇也。【玉篇】本作霚。【廣韻】同霿。【集韻】或作霧。　又【廣韻】莫浮切【集韻】【韻會】迷浮切【正韻】莫侯切，□音謀。義同。【集韻】或作霿蒙。　又【廣韻】【韻會】莫綜切【集韻】莫宋切。□同霿。【廣韻】地氣上，天不應。【韻會補】古文尙書，雨霽雺圛克。【註】雺，地氣上。天氣不下也。　又【廣韻】莫□切，音茂。義同。　又【玉篇】武賦切【集韻】亡遇切，□音務。【集韻】本作霚。或作霧。詳後霧霚二字註。

電	【戌集中】【雨字部】	電	〔古文〕□【唐韻】【集韻】【韻會】堂練切【正韻】蕩練切，□音殿。【說文】隂陽激燿。从雨从申。【埤雅】電與雷同氣。雷从回，電从申，隂陽以回薄而成雷，以申洩而爲電。或曰雷出天氣，電出地氣，故電从坤省。說卦：離爲電。電，火屬也。蓋隂陽暴格，分爭激射，有火生焉，其光爲電，其聲爲雷。今鐵石相擊則生火，燒石投井則起雷。又况天地大爐之所薄動，眞火之所激射乎。董子曰：太平之世，雷不驚人，號令啓發而已。電不炫目，宣示光耀而已。【釋名】電，殄也。乍見則殄滅也。【易噬嗑】雷電合而章。【註】雷電□合，不亂乃章。又【豐卦】雷電皆至。【疏】雷者，天之威動。電者，天之光耀。雷電俱至，則威明備足以爲豐也。【詩小雅】□震電。【禮月令】仲春，雷乃發聲，始電。【疏】電是陽光，陽微則光不見，此月陽氣漸盛，以擊於隂，其光乃見，故云始電。【春秋隱九年】大雨震電。【疏】河圖云：隂激陽爲電，電是雷光。【穀梁傳】震，雷也。電，霆也。【淮南子原道訓】電以爲鞭策。

雽	【備考】【戌集】【雨字部】	雽	【龍龕】音行。又音于。

雾	【戌集中】【雨字部】	霧	【廣韻】【韻會】□亡遇切，音務。【爾雅釋天】地氣發，天不應，曰霧。霧謂之晦。【註】言晦冥。【釋名】霧，冒也，氣蒙亂覆冒物也。【廣韻】元命包曰：隂陽亂爲霧。【禮月令】氛霧冥冥。【玉篇】本作霿。【廣韻】同霚。【集韻】同雺。　又【集韻】謨蓬切，音蒙。又蒙弄切，音幪。又莫鳳切，音夢。義□同。

雿	【戌集中】【雨字部】	雿	【字彙】徒弔切，音棹。□雿，幽冥也。【王逸九思】閴□雿兮靡睹。　又【字彙補】直格切，音宅。與翟氏之翟同。高峻貌。【淮南子原道訓】上遊於霄雿之野。又【俶眞訓】蕭條霄雿，無有彷彿。【又】橫局天地之閒，而不雿不通。　【篇海】本作窕。
  </div>
  <div class="pagination">
   <a href="康熙字典_page246.html">
    上一页
   </a>
   <span>
    ...
   </span>
   <a href="康熙字典_page242.html">
    242
   </a>
   <a href="康熙字典_page243.html">
    243
   </a>
   <a href="康熙字典_page244.html">
    244
   </a>
   <a href="康熙字典_page245.html">
    245
   </a>
   <a href="康熙字典_page246.html">
    246
   </a>
   <span class="current-page">
    247
   </span>
   <a href="康熙字典_page248.html">
    248
   </a>
   <a href="康熙字典_page249.html">
    249
   </a>
   <a href="康熙字典_page250.html">
    250
   </a>
   <a href="康熙字典_page251.html">
    251
   </a>
   <a href="康熙字典_page252.html">
    252
   </a>
   <span>
    ...
   </span>
   <a href="康熙字典_page248.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
