<!DOCTYPE html>
<html>
<head>
    <meta charset="UTF-8">
    <title>康熙字典 - 第 136 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 136 页/共 976 页</h1>
    <div class="content">萄	【申集上】【艸字部】	萄	【唐韻】徒刀切，音陶。【玉篇】蒲萄。【後漢西域傳】栗弋國出名馬、牛、羊、蒲萄、衆果，其土水美，故蒲萄酒特有名焉。【魏文帝詔】南方龍眼、荔支寧比西國蒲萄、石蜜乎。　又宮名。【三輔黃圖】蒲萄宮在上林宛西。

萅	【申集上】【艸字部】	萅	【集韻】樞倫切，音春。【說文】草名。【篇海】古文春字。註見日部五畫。

	【丑集上】【口字部】		【說文】喉本字。

萆	【申集上】【艸字部】	萆	【集韻】賔彌切，音□。【類篇】萆薢，藥草。　又頻彌切，音陴。義同。　又【集韻】必袂切，音蔽。【山海經】小華之山，其草有萆荔。　又與蔽通。【前漢韓信傳】從閒道萆山而望趙軍。【師古註】蔽隱于山閒，使敵不見。　又【唐韻】蒲歷切，音甓。【玉篇】雨衣也。【類篇】一曰蓑衣。　又【唐韻古音】同菝。

萈	【申集上】【艸字部】	萈	【說文】胡官切，音桓。山羊細角也。【六書正譌】上从□，是羊頭，非艸頭。下从見，如兔字，非見字。《字彙》譌列艸部，非。見字原有丶。寬字萈聲。

萉	【申集上】【艸字部】	萉	【唐韻】扶涕切，音狒。【說文】枲屬。　又【集韻】符分切，音汾。義同。或作蕡、黂。　又符非切，音肥。避也。【班固幽通賦】安慆慆而不萉兮。　又蒲北切。與菔通。【爾雅釋草】葖蘆萉。【註】萉宜爲菔，蘆菔也。考證：〔【爾雅釋草】突蘆萉。〕　謹照原文突改葖。 

萊	【申集上】【艸字部】	萊	【唐韻】洛哀切【正韻】郞才切，□音來。【說文】蔓華也。【玉篇】藜草也。【詩小雅】北山有萊。【疏】萊，草名。其葉可食。　又【周禮地官縣師】辨其夫家人民田萊之數。【註】萊，休不耕者。郊內謂之易，郊外謂之萊。　又【周禮地官山虞】若大田獵，則萊山田之野。【註】萊，除其草萊也。【詩小雅】田卒汙萊。【註】萊，草穢。　又地名。【書禹貢】萊夷作牧。【齊語】通齊國之魚鹽于東萊。【註】東萊，齊東萊夷也。　又山名。【山海經】萊山，其木多檀楮。　又姓。【孟子】苦伊尹、萊朱。【趙岐註】萊朱，湯賢臣仲虺是也。【左傳文二年】萊駒爲右。　又【韻補】音黎。【郭璞遊仙詩】朱門何足榮，未若託蓬萊。臨泉揖淸波，陵岡掇丹荑。　又【廣韻】落代切，音賴。義同。　【爾雅】作釐。

萋	【申集上】【艸字部】	萋	【唐韻】七稽切【韻會】千西切，□音妻。【玉篇】草盛貌。【詩周南】維葉萋萋。　又雲行貌。【詩小雅】有渰萋萋。　又【爾雅釋訓】萋萋，臣盡力也。　又萋斐，文章相錯也。【詩小雅】萋兮斐兮，成是貝錦。　又萋且，敬愼貌。【詩周頌】有萋有且。　又【韻會】此禮切，音泚。【左思魏都賦】珍樹猗猗，奇卉萋萋。蕙風如薰，甘露如醴。　又【集韻】千咨切，音郪。義同。考證：〔【詩周頌】有萋有苴。〕　謹照原文苴改且。 

萌	【申集上】【艸字部】	萌	〔古文〕鋂【唐韻】莫耕切【正韻】眉庚切，□音氓。【說文】草芽也。　又【韻會】菜始生也。【博雅】始也。　又不動貌。【莊子應帝王】鄕吾示之以地文，萌乎不震不正。　又耕亦曰萌。【周禮秋官】薙氏掌殺草，春始生而萌之。【註】謂耕反其萌芽。　又姓。【正字通】五代蜀裨將萌慮。　又葭萌，地名。【史記貨殖傳註】屬廣漢，今利州縣。　又通氓。【管子山國軌】謂高田之萌曰：吾所寄幣于子者若干。【註】萌，民也。【戰國策】施及萌隷。　又同蕄。【爾雅釋訓】存存、萌萌，在也。　又【唐韻古音】讀芒。【揚雄幽州牧箴】義兵涉漠，偃我邊萌。叶下康韻。　又義與芒通。【禮月令】句者畢出，萌者盡達。【管子五行篇】艸木區萌。區萌卽句芒也。　又【集韻】彌登切，音瞢。義同。　又眉兵切，音明。蕨萌，草名。

□	【未集上】【竹字部】	□	【集韻】傍丁切，音竮。吳人謂蠶曲爲□。

萍	【申集上】【艸字部】	萍	【唐韻】薄經切【集韻】旁經切，□音甁。【玉篇】萍草。【本草註】萍卽楊花所化，一葉經宿卽生數葉，葉下有微鬚，卽其根也。【禮月令】萍始生。【周禮萍氏註】萍之草無根而浮，取名於其不沉溺。【後漢鄭□傳】萍浮南北。　又靑萍，劒名。　又地名。【竹書紀年】蒐于萍澤。【晉書地理志】萍鄕，屬安成郡。　又【集韻】【正韻】與苹同。【韻會】苹、萍本是一物，字異而音義相同。◎按《詩》食野之苹，毛氏傳云：苹，也。鄭氏箋云：苹，藾蕭也。疏云：萍是水中之草，非鹿所食。故鄭氏不从毛氏，觀下食蒿食芩，皆陸草可知，則苹當依經疏藾蕭，萍是浮萍，絕然二物，字可通借，義不相通，《韻會》之說非。

	【戌集下】【頁字部】		【集韻】五忽切，音兀。去髮□。本作髡。或作□。

	【戌集上】【金字部】		【五音集韻】千羊切，音瑲。俗同錆。

	【戌集上】【金字部】		【玉篇】吐刀切，音滔。函也。

萎	【申集上】【艸字部】	萎	【唐韻】於危切，音逶。蔫也。【詩小雅】無木不萎。【屈原離騷】雖萎絕其何傷兮。　又病也。【禮檀弓】哲人其萎乎。　又【集韻】鄔毀切，音委。藥草。【爾雅釋草】熒，委萎。【註】萎蕤也。【韓愈詩】萎蕤綴藍瑛。【註】萎蕤，靑花圓實。亦作荽蕤。　又【正韻】蓄□貌。【後漢馬援傳】萎腇咋舌。　又地名。【晉書匈奴傳】萎莎胡等詣王駿降。　又【集韻】同餧。詳餧字註。

蓣	【申集上】【艸字部】	蕷	【唐韻】羊洳切，音預。薯蕷。

萏	【申集上】【艸字部】	萏	【唐韻】徒感切，音髧。【博雅】菡萏，芙蓉也。詳菡字註。　又【韻會】葩華貌。【杜甫朝享太廟賦】雲菡萏以張蓋。　【五經文字】《說文》作□，《詩》疏又作□，《集韻》又作□。

萐	【申集上】【艸字部】	萐	【唐韻】山洽切【集韻】色輒切【韻會】山輒切，□音歃。萐蒲，瑞草。王者孝德至，則萐蒲生於厨。【白虎通】阜出萐莆。萐莆，樹名，其葉大於門扇，不搖自扇，於飮食淸涼，助供養也。　又【集韻】實洽切，音。義同。考證：〔【白虎通】阜出萐莆。【註】萐莆，樹，其葉大於門扇〕　謹按原文萐莆樹以下係白虎通正文非註文。謹將註萐莆樹四字改萐莆樹名。 

萑	【申集上】【艸字部】	萑	【唐韻】職追切，音鵻。【說文】草多貌。　又草名。茺蔚也。【爾雅釋草】萑蓷。【註】茺蔚，又名益母。　又【集韻】枲未漚者。　又【韻會】胡官切，音桓。【說文】薍也。【詩豳風】八月萑葦。【疏】初生者爲菼，長大爲薍，成則爲萑。【周禮春官】其柏席用萑黼純。【註】萑，如葦而紉。　又【前漢息夫躬傳】涕泣流兮萑蘭。【註】涕泣闌干也。　又鳥名，鴟屬。字从□。詳隹部。

葧	【申集上】【艸字部】	葧	【唐韻】蒲沒切，音勃。【博雅】蘩母，蒡葧也。　又【柳宗元文】蓊葧，香氣。　【類篇】或作□。

萝	【申集上】【艸字部】	蘿	【唐韻】魯何切【正韻】郞何切，□音羅。【玉篇】女蘿託松而生。【詩小雅】蔦與女蘿，施于松柏。【傳】女蘿，兔絲，松蘿也。【疏】松蘿，自蔓松上生，枝正靑，與兔絲殊異。【韻會】陸佃云：在木爲女蘿，在草爲兔絲。【屈原離騷】被薜茘兮帶女蘿。　又【說文】莪也。【爾雅釋草】莪蘿【註】今莪蒿也。　又【爾雅釋草】葖蘆萉【疏】今謂之蘿蔔。　又苧蘿，山名。見苧字註。

萤	【申集中】【虫字部】	螢	【唐韻】戸扃切【韻會】互扃切，□音熒。火蟲名。【禮月令】腐草爲螢。【爾雅釋蟲】螢火卽炤。【註】夜飛，腹下有火。【古今注】螢，一名耀夜，一名景天，一名熠燿，一名丹良，一名燐，一名丹鳥，一名夜光，一名宵燭。【埤雅】螢無胃而育。【晉書車□傳】家貧不常得油，夏日則練囊盛數十螢火以照書。　又【集韻】【正韻】□于平切，音榮。義同。　或作□。

营	【巳集中】【火字部】	營	【唐韻】【集韻】余傾切【韻會】維傾切，□音塋。【說文】市居也。从宮，熒省聲。　又【玉篇】度也。【廣韻】造也。【詩大雅】經之營之。【箋】營表其位。又【小雅】肅肅謝功，召伯營之。【箋】營治也。【易繫辭】四營而成易。【疏】四度經營蓍策，乃成易之一變也。【韻會】東西爲經，周迴爲營。　又【詩小雅】營營靑蠅。【傳】營營，往來貌。【釋文】營說文作謍。小聲也。　又【禮禮運】營窟。【疏】地高則穴，地下則營壘，其土爲窟。　又【韻會】軍壘曰營。【史記黃帝紀】以師兵爲營衞。【註】正義曰：環繞軍兵爲營，以自衞轅門，卽其遺象。　又【老子道德經】載營魄抱一，能無離乎。【註】營，也。一曰衞也。　又營室，星名。【禮月令】孟春之月，日在營室。　又【前漢王莽傳】人民正營。【註】師古曰：正營惶恐不安之意也。正音征。　又【後漢淸河王慶傳】夙夜屏營。【註】屏營，彷徨也。　又【前漢劉向傳】所以營惑耳目。【註】師古曰：營謂回繞之。又【敘傳】營信巫史。【註】鄧展曰營惑也。　又【廣韻】州名。舜分靑州爲營州。【爾雅釋地】齊曰營州。【註】自岱東至海。【疏】博物志云：齊有營丘，豈是名乎。【爾雅釋丘】水出其左營丘。【註】今齊之營丘，淄水過其南及東。　又縣名。【前漢地理志】北海郡營陵。【註】或曰營丘。又營道，營浦，皆屬零陵郡。　又營漢侯國。在濟南。見【史記惠景閒侯者年表】。　又鉤營，地名。【前漢李陵傳】遮鉤營之道。　又姓。【風俗通】周成王卿士，營伯之後。漢有京兆營郃。　又與熒通。熒惑，星名。亦作營。見熒字註。　又【集韻】懸扃切，音熒。辯解也。【莊子人閒世】口將營之。【郭註】自救解不暇也。　又叶于方切，音王。【張籍祭韓愈詩】薦待皆寒羸，但取其才良。親朋有孤稚，姻婚有辦營。

萦	【未集中】【糸字部】	縈	【廣韻】於營切【集韻】【韻會】娟營切，□音褮。【說文】收韏也。【玉篇】縈，旋也。【廣韻】繞也。【詩周南】葛藟縈之。【釋文】縈，本又作□。

□	【未集中】【糸字部】	□	【廣韻】【集韻】□以轉切，音兗。紖也。

萧	【申集上】【艸字部】	蕭	【唐韻】蘇彫切【集韻】先凋切，□音簫。艾蒿也。【詩王風】彼采蕭兮。【疏】今人所謂荻蒿者是也。【禮郊特牲】蕭合黍稷，臭陽達于牆屋。　又【詩小雅】蕭蕭馬鳴。【註】聲也。　又【前漢食貨志】江淮之閒，蕭然煩費。【註】蕭然猶騷然，勞動之貌。　又蕭條，寂寥貌。【宋玉九辨】蕭瑟兮草木搖落而變衰。【註】隂令促，急風疾暴也。　又【論語】不在顓臾，而在蕭牆之內。【何晏註】蕭之言肅也，牆謂屛也。君臣相見之禮，至屛而加肅敬。　又斧名。【左思魏都賦】蕭斧戢柯以柙刃。【說文註】蕭斧，芟艾之斧也。　又國名。【左傳文十四年】宋高哀爲蕭封人。【註】蕭，宋附庸國。　又關名。【前漢武帝紀】北出蕭關。　又姓。【潛夫論】蕭氏，殷舊姓也。　又叶音修。【毛詩古音考】冽彼下泉，浸彼苞蕭。叶下周。【屈原九歌】風颯颯兮木蕭蕭。叶下憂。◎按《周禮地官甸師》蕭茅註：鄭讀所六反，至杜子春始讀爲簫。

	【午集中】【白字部】		【玉篇】昌尹切，音蠢。白也。

絈	【未集中】【糸字部】	絈	【集韻】莫白切，音陌。【玉篇】紛絈。【類篇】□謂之帹帞。或作絈。

蔼	【申集上】【艸字部】	藹	【唐韻】【集韻】【韻會】【正韻】□于蓋切，音靄。【玉篇】晻藹，樹繁茂貌。【揚雄河東賦】鬱蕭條其幽藹。　又【爾雅釋訓】藹藹。【註】賢士盛多之容止。【詩大雅】藹藹王多吉士。【傳】藹藹，濟濟也。　又姓。【通志氏族略】齊南海太守藹燠。　又【韻會】倚亥切，音靉。草叢雜貌。　又【韻補】叶音翳。【揚雄羽獵賦】車騎雲會，登降闇藹。泰華爲旒，熊耳爲綴。

	【午集下】【石字部】		【廣韻】倉果切【集韻】取果切，□音脞。碎石也。　又【玉篇】叉瓦切，音□。好雌黃也。

蔽	【申集上】【艸字部】	蔽	【集韻】【韻會】□必袂切，音閉。【說文】小草也。　又【廣韻】掩也。【禮月令】是察阿黨則罪，無有掩蔽。　又微也。【爾雅釋詁疏】蔽者，覆障使微也。　又【論語】《詩》三百，一言以蔽之。【何晏註】猶當也。　又【小爾雅】斷也。　又【楚辭招魂】菎蔽象碁。【註】蔽，博箸。　又地名。【鄭語】鄢、蔽、補、丹、依、、歷、莘。【註】八邑也。　又【集韻】毗祭切，音弊。義同。　又分勿切，音弗。【周禮春官巾車】有蒲蔽、棼蔽、藻蔽、藩蔽。【註】蔽車禦風塵者。　又必列切，音龞。【類篇】薆也。【江淹詩】乳竇旣滴瀝，丹井復寥泬。嵒崿轉奇秀，崟岑還相蔽。　又匹蔑切，音撇。別也。一曰擊也，拂也。【史記荆軻傳】跪而蔽席。　又璧吉切，音必。【詩召南】蔽芾甘棠，沈重讀必。　或作□、□。考證：〔【鄭語】鄢蔽補丹依歷莘。〕　謹照原文依改依。〔【周禮春官】巾車有蒲蔽棼蔽藻蔽蘩蔽。〕　謹照原文蘩蔽改藩蔽。 

蔾	【申集上】【艸字部】	蔾	【唐韻】力脂切，音棃。【玉篇】蒺蔾。【韻略】旱草。【師曠曰】歲欲旱，草先生蒺蔾也。【易困卦】據于蒺蔾。　又蔾蘆，見蘆字註。　又姓。【通志氏族略】淮南有此姓。　又【韻會】憐題切，音黎。入齊韻，訓義同。

蔿	【申集上】【艸字部】	蔿	【唐韻】韋委切，音蘤。【正韻】於鬼切，音洧。草也。　又地名。【左傳僖二十七年】子玉復治兵于蔿。　又姓。【潛夫論】楚蔿氏皆芊姓也。【說文】晉大夫蔿伯。　又于蔿，歌名。唐魯山令元德秀所作。　又【類篇】呼瓜切，音花。【博雅】蔿譌譁也。　又【集韻】驅爲切，音虧。【揚子方言】楚、鄭謂獪曰蔿。　又吾禾切，音吪。草名。

蕁	【申集上】【艸字部】	蕁	【唐韻】徒含切，音譚。【說文】藩。【爾雅釋草】蕁，藩。【註】蕁生山上，葉如韭，一曰蝭母。　又□，海薻。【註】一名海蘿，如飛髮，生海中。　又【淮南子天文訓】火上蕁，水下流。

蕂	【申集上】【艸字部】	蕂	【唐韻】詩證切，音勝。【玉篇】苣蕂，胡麻也。　亦作。

蕃	【申集上】【艸字部】	蕃	【唐韻】附袁切，音煩。【說文】草茂也。【詩唐風】椒聊之實，蕃衍盈升。【書洪範】庶草蕃廡。【傳】蕃，滋也。又【周語】民之蕃庶，于是乎生。【註】蕃，息也。　又草名。【山海經】隂山，其草多茆蕃。　又鳥名。【山海經】□光山，其鳥多蕃，或云卽鴞。　又方煩切，音樊。義同。　又與藩通。【詩大雅】四國于蕃。　又【周禮地官大司徒】九曰蕃樂。【註】閉藏樂器而不作也。　又【韻補】方愔切，音汾。柳宗元文：我姓蟬嫣，由古而蕃。聯事尚書，十有八人。　又【集韻】蒲麋切，音皮。地名。【前漢地理志】魯國蕃。【註】邾國也。　又【後漢黨錮傳】蕃嚮。【註】蕃，姓也。

蕈	【申集上】【艸字部】	蕈	【唐韻】慈荏切，尋上聲。菌生木上。　又【玉篇】蕈，地菌也。　又水名。【水經注】洮水又北出門峽，歷求厥川，蕈川水注之。　又【集韻】徐心切，音尋。【陸雲詩】思樂葛藟，薄采其蕈。疾彼攸遠，乃孚惠心。　又通覃。【五經文字】《詩》葛覃，亦作蕈。

蕉	【申集上】【艸字部】	蕉	【唐韻】卽消切【韻會】兹消切，□音焦。【玉篇】芭蕉。【南方草木狀】甘蕉，一名芭蕉，或曰芭苴。莖解散如絲，可紡績，爲絺綌，名蕉葛。　又通焦。【博雅】蕉，黑也。　又【集韻】慈焦切，音樵。草芥也。【莊子人閒世】死者以國量乎澤若蕉。　又【字彙補】薪也。【列子周穆王篇】覆之以蕉。　又【正韻】通顦。【左傳成九年】雖有姬姜，無棄蕉萃。

	【午集中】【目字部】		【集韻】密北切，音墨。□□，目欲臥貌。一曰驚也。

	【寅集下】【弓字部】		【廣韻】女恚切，音諉。【玉篇】□也。【廣韻】□，弓貌。【集韻】弓曲謂之。一曰張弩。【類篇】張弓貌。　又【集韻】而睡切，音。又【類篇】于僞切，音餧。義□同。

	【丑集中】【土字部】		同壅。

蕊	【申集上】【艸字部】	蕊	【唐韻】如壘切【集韻】乳捶切，□音蘃。【韻會】草木叢生。【玉篇】草木實節生也。【屈原離騷】貫薛荔之落蕊。　又【博雅】花也。【郭璞江賦】翹莖瀵蕊。　又花名。【劇談錄】唐昌觀有玉蕊花。　又石蕊，藥名。　又【字彙補】子兗切，音雋。花聚貌。【潘岳藉田賦】瓊鈒入蕊。　又古音蕺。【風土記】蕊，香菜，根似茅根，蜀人所謂葅香。

蕋	【申集上】【艸字部】	蕋	【直音】俗蕊字。

蕎	【申集上】【艸字部】	蕎	【唐韻】舉喬切，音嬌。【爾雅釋草】蕎，卭鉅。【註】藥草，大戟。【本草】其根辛苦，戟人咽喉，故名。　又【廣韻】巨嬌切【韻會】渠嬌切，□音喬。【玉篇】蕎麥。【本草】蕎麥莖弱而翹然，易長易收，磨麪如麥。【白居易詩】蕎麥鋪花白。

蕏	【申集上】【艸字部】	蕏	【集韻】張如切，音豬。【爾雅釋草】菋，荎藸。或作蕏。詳藸字註。　又【玉篇】蕏蒘草。

蕑	【申集上】【艸字部】	蕑	【唐韻】古閑切，音閒。【詩鄭風】士與女方秉蕑兮。【傳】蕑，蘭也。【爾雅翼】蕑草，大都似澤蘭。【盛弘之荆州記】都梁縣有山，山下有水淸泚，其中生蘭草，名都梁香，因山爲號。其物可殺蟲，毒除不祥。故鄭人方春三月，于溱洧之上，士女相與秉蕑而祓除。　又【韻會】《韓詩》傳，蓮也。　又【齊民要術】蕑子藤生緣樹，實如梨，赤如雞冠，核如魚鱗，取生食之。　又姓。【史記淮南厲王傳】中尉蕑忌。【索隱】蕑，姓也。【漢書師古註】姓蕑名忌。本此蕑字。或作□，非。　又【集韻】何閒切，音閑。草名。

□	【未集上】【竹字部】	□	【集韻】良據切，音慮。舟中簀□。見【揚子方言】。

□	【未集上】【米字部】	□	【玉篇】同。

蕒	【申集上】【艸字部】	蕒	【唐韻】莫蟹切，音買。吳人呼苦苣。【晉書五行志】蕒菜生工人吳平家。　又水苦蕒，藥名。　又【集韻】菜名。【博雅】蕒，□也。

蕓	【申集上】【艸字部】	蕓	【唐韻】【集韻】□玉分切，音云。【玉篇】蕓薹菜。【本草註】此菜易起薹，須採其薹，則分枝必多，故名蕓薹。淮人謂之薹芥。　又蕓香草也。【杜陽雜編】元載造蕓輝堂於私第，其香出于闐國，潔白如玉，舂之爲屑以塗壁。　【集韻】或作蒷。考證：〔【杜陽雜編】元載造蕓輝堂於私第，其香出於闐國。〕　謹照原文於闐改于闐。 

</div>
    <div class="pagination">
<a href="康熙字典_page135.html">上一页</a><span>...</span><a href="康熙字典_page131.html">131</a><a href="康熙字典_page132.html">132</a><a href="康熙字典_page133.html">133</a><a href="康熙字典_page134.html">134</a><a href="康熙字典_page135.html">135</a><span class="current-page">136</span><a href="康熙字典_page137.html">137</a><a href="康熙字典_page138.html">138</a><a href="康熙字典_page139.html">139</a><a href="康熙字典_page140.html">140</a><a href="康熙字典_page141.html">141</a><span>...</span><a href="康熙字典_page137.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
