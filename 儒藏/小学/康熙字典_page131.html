<!DOCTYPE html>
<html>
<head>
    <meta charset="UTF-8">
    <title>康熙字典 - 第 131 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 131 页/共 976 页</h1>
    <div class="content">苾	【申集上】【艸字部】	苾	【唐韻】毗必切【集韻】簿必切，□音邲。【說文】馨香也。【詩大雅】苾芬孝祀。【大戴禮】與君子遊，苾乎如入芝蘭之室。　又苾芻，草名。【陸龜蒙詩】日下洲島淸，烟生苾芻碧。　又蒲結切，音蹩。菜名。　又【綱目集覽】突厥有契苾等十五部。　【玉篇】同藌。考證：〔【大戴禮】苾乎入芝蘭之室。〕　謹照原文苾乎下增如字。 

茀	【申集上】【艸字部】	茀	【唐韻】【正韻】敷勿切【韻會】芳勿切，□音弗。【說文】道多草不可行。【曾鞏南軒記】得鄰之茀地。　又茀茀，茂也。　又【爾雅釋詁】覭髳，茀離也。【註】茀離卽彌離，彌離猶蒙蘢耳。　又【詩大雅】茀厥豐草。【註】治也。　又臨衝茀茀。【註】强盛也。　又【易旣濟】婦喪其茀。【註】茀，首飾也。　又【詩衞風】翟茀以朝。【疏】婦人乗車不露見，車之前後設障以自蔽隱，謂之茀。又【蔽茀疏】茀謂車之後戸也。　又【詩大雅】茀祿爾康矣。【註】福也。　又【爾雅釋畜疏】旋毛在脅者曰茀方。　又通紼。【左傳宣八年】始用葛茀。【註】茀，所以引柩。　又方味切。與芾通。【詩】蔽芾甘棠。【王應麟詩攷】作蔽茀。　又音佩。【史記武帝紀】有星茀于東井。【索隱天官書註】茀卽孛星也。　又音勃。氣貌。【莊子人閒世】獸死不擇音，氣息茀然。【司馬相如上林賦】□薆咇茀。　又音弼。人姓。【前漢古今人表】茀肸。【註】師古曰：卽佛肸也。茀音弼。【通志氏族略】周有茀翰。○按《詩》茀祿之茀，《唐韻》古音讀廢。考證：〔【後漢古今人表】茀肸。〕　謹照原書後漢改前漢。 

茁	【申集上】【艸字部】	茁	【唐韻】鄒滑切【集韻】側滑切【正韻】側八切，□音札。【玉篇】草初生貌。【詩召南】彼茁者葮。【傳】出也。【關尹子八壽篇】草木俄茁茁，俄亭亭，俄蕭蕭。【韓愈文】蘭茁其芽。　又【孟子】牛羊茁壯長而已矣。【趙岐註】茁，生長貌。　又【韻會】厥律切，音橘。【廣韻】草芽也。　又【集韻】竹律切，音。義同。　又【集韻】之出切，音。草名。葫也。　又【韻補】側劣切，音拙。【蘇軾詩】韭芽戴土拳如蕨，霜葉露芽寒更茁。

茘	【申集上】【艸字部】	茘	【唐韻】【集韻】□力智切，音麗。【說文】草也，似蒲而小，根可作刷。【禮月令】荔挺出。【註】馬也。　又【屈原離騷】貫薜荔之落蘂。【註】薜荔，香草也。　又【山海經】小華之山，其草有萆荔，狀如烏韭而生于石上。　又宮名。【三輔黃圖】扶荔宮，在上林苑中。　又國名。【史記六國年表】秦伐大荔。【括地志】今朝邑縣東，故王城，卽大荔王城。　又姓。【通志氏族略】有荔菲氏，隋荔菲雄。　又荔枝，樹名。【南方草木狀】荔枝，樹高五六丈，靑花朱實，實大如雞子。【西京雜記】尉佗獻高祖鮫魚荔枝。【左思蜀都賦】側生荔支。　又荔浦，地名。【前漢地理志】蒼梧郡荔浦。　又通離。【司馬相如上林賦】荅遝荔支。【干祿字書】離支，俗作荔枝。

莇	【申集上】【艸字部】	莇	【集韻】遲據切，音筯。草名。苟芑也。　又【類篇】音助。商人七十而耡。或作莇。

茂	【申集上】【艸字部】	茂	〔古文〕楙【唐韻】【集韻】【韻會】□莫□切，音懋。【說文】草豐盛。【詩小雅】如松柏之茂。【易无妄】先王以茂對時，育萬物。【註】茂，盛也。　又【詩大雅】種之黃茂。【註】茂，美也。【前漢吳王濞傳】歲時存問茂才。【註】美材之人。　又【爾雅釋詁】茂，勉也。【周語】先王之于民也，茂正其德，而厚其性。　又【白虎通】五人曰茂。　又【爾雅釋天】太歲在戌曰閹茂。　又地名。【前漢地理志】右扶風茂陵。【註】本槐里之茂鄕。　又姓。【正字通】漢有沮陽令茂眞。　又與懋通。【前漢董仲舒傳】《書云》：茂哉，茂哉。　又【正韻】音畝。【前漢班固敘傳】支葉碩茂。【師古註】茂，莫口切。　又【詩本音】子之茂兮，讀耄。古茂、卯同音，故《史記律書》云：丣之爲言茂也。　又【毛詩古音攷】音每。【魏武歩出東門行】樹木叢生，百草豐茂。秋風蕭瑟，洪波湧起。　又【韻補】滿補切，音母。【易林】當夏六月，枝葉盛茂。鸞鳥以庇，召伯避暑。　又莫故切，音暮。【白居易詩】有木名櫻桃，得地早滋茂。葉密獨承日，花繁偏受露。　又【正字通】入曷韻，音末。【周武王筆銘】毫毛茂茂，水可脫，文不可活。　【直音】作茂。茂字从艸作。

范	【申集上】【艸字部】	范	【唐韻】防鋄切【集韻】父鋄切【正韻】房啖切，□音犯。【說文】草也。　又蠭也。【禮檀弓】笵則冠，而蟬有緌。【內則】爵鷃蜩范。【梁元帝□覽賦】范飛冠而吐密。　又地名。【前漢地理志】東郡范涿郡范陽。　又宮名。【竹書紀年】□王十四年作范宮。　又臺名。【戰國策】梁王魏嬰觴諸侯於范臺。　又門名。【左傳哀七年】秋，伐邾，及范門。【註】邾郭門也。　又姓。【左傳昭二十九年】劉累學擾龍于豢龍氏，范氏，其後也。【潛夫論】帝堯之後有范氏。【廣韻】隨會爲晉大夫，食采於范，其後氏焉。　又通軓。《少儀》祭左右軌范。又通範。【揚子太□經】矩范之動，成敗之效也。　【正字通】从弓，音頷。考證：〔又與範通。【禮少儀】左右軌范乃飮。〕　謹按左右軌范之范與軓同，不與範同，謹改：又通軓。少儀祭左右軌范。又通範。 

茄	【申集上】【艸字部】	茄	〔古文〕伽【唐韻】古牙切【正韻】居牙切，□音嘉。【爾雅釋草】荷芙蕖，其莖茄。【張衡西京賦】蔕倒茄於藻井。【何晏景福殿賦】茄蔤倒植。　又五茄，藥名。【柳宗元詩】珍蔬折五茄。　又古國名。【左傳昭二十五年】楚子使薳射城州屈，復茄人焉。　又【廣韻】複姓，有茄羅氏。　又求迦切，音伽。茄子，菜，可食。【本草】茄，一名落蘇，《五代貽子錄》作酪酥，蓋以其味如酥酪也。【王褒僮約】別茄披蔥。【拾遺記】淇、漳之鯉，脯以靑茄。　又地名。【晉書郗鑒傳】鑒率衆渡江，與侃會於茄子浦。　又通荷。【前漢揚雄傳】衿芰茄之綠衣兮。【師古註】茄，古荷字，見《張揖古今字譜》。【王應麟詩攷】有蒲與荷，作有蒲與茄。見《樊光註爾雅》。　又莖茄之茄。【集韻】【韻會】亦作居何切，音哥。

茅	【申集上】【艸字部】	茅	【唐韻】莫交切【韻會】謨交切，□音貓。【說文】管也。【易泰卦】拔茅連茹。【詩召南】白茅包之。【書禹貢】包匭菁茅。【蔡邕獨斷】天子大社，以所封之方色苴以白茅授之，謂之授茅土。【左傳宣十二年】前茅慮無。【註】時楚以茅爲旌識。　又國名。【左傳襄二十四年】凡、蔣、郉、茅。【註】高平昌邑縣西有茅鄕。　又享名。【史記魏世家註】脩武軹縣有茅亭。　又門名。【說苑】楚太子立于茅門之外。　又山名。【晉書許邁傳】延陵之茅山是洞庭西門，潛通五嶽。　又姓。【通志氏族略】茅氏，周公之後，子孫以國爲氏，秦有茅焦。　又【韻補】迷侯切，音矛。【屈原離騷】時□紛其變易兮，又何以淹留。蘭芷變而不芳兮，荃蕙化而爲茅。　又【類篇】莫佩切。茅蒐，蒨草。　又【集韻】眉鑣切，音苗。【易泰卦】拔茅連茹。鄭讀作苗。

茆	【申集上】【艸字部】	茆	【唐韻】莫飽切，音卯。【韻會】鳧葵。【鄭小同云】蓴菜草。【詩魯頌】思樂泮水，薄采其茆。【陸璣疏】茆與荇菜相似，葉大如手，赤圓有肥者，著手滑不得停，莖大如匕柄，葉可以生食，又可鬻，滑美。江南人謂之蓴菜，或謂之水葵，諸陂澤中皆有。【干寶云】今之□蹗草，堪爲葅，江東有之。又云：或名水戾。一云今之浮菜，卽猪蓴是也。　又【集韻】通。草叢生也。　又與茅通。【周禮天官醢人】茆菹。【鄭註】讀作茅。【說文】【玉篇】□音柳。註詳□字。考證：〔【于寶云】今之□蹗草。〕　謹照原文于寶改干寶。 

萩	【申集上】【艸字部】	萩	【唐韻】七由切【集韻】【韻會】雌由切，□音秋。【說文】蕭也。【爾雅釋草】蕭，萩。【註】卽蒿。【左傳襄十八年】及秦周伐雍門之萩。　又通楸，木名。【管子禁藏篇】當春三月，萩室熯造。【註】萩木鬱臭，以辟毒氣，故燒之新造之室。【前漢貨殖傳】山居千章之萩。　又【史記朝鮮列傳】封隂爲萩苴侯。【註】屬渤海。　又【五經文字】子遙切，音椒。【穀梁傳文九年】楚子使萩來聘。【集韻】或作菽。　又【玉篇】【廣韻】□子小切。義同。考證：〔【左傳襄十八年】秦周伐雍門之萩。〕　謹照原文秦周上增及字。 

□	【未集上】【竹字部】	□	【字彙補】子淺切，音剪。竹名。

	【戌集上】【門字部】		【玉篇】他頂切【廣韻】他鼎切，□音珽。門上關也。

萫	【申集上】【艸字部】	萫	【唐韻】【正韻】□許亮切，音嚮。【集韻】芼羹。

蚁	【申集中】【虫字部】	蟻	【唐韻】魚倚切【集韻】魚綺切，□音艤。【說文】作螘，蚍蜉也。【爾雅釋蟲】蚍蜉，大螘。【疏】螘，通名也，其大者別名蚍蜉，俗呼馬蚍蜉。小者卽名螘，齊人呼螘蛘，《方言》曰蚍蜉，齊魯之閒謂之蚼蟓，西南梁益之閒謂之元蚼，燕謂之蛾蛘。其場謂之坻，或謂之垤是也。其大而赤色斑駁者名蠪，一名朾螘，有翅而飛名□，卽飛螘也。【古今注】河內人□河而見人馬數千萬，皆如黍米，遊動往來，以火燒之，人皆是蚊蚋，馬皆是大蟻，故名蟻曰元駒。【續博物志】白蟻聞竹雞之聲化爲水。　又蟻裳。【書顧命】麻冕蟻裳。【傳】蟻，裳名，色元。　又蟻丘，山名。【莊子則陽篇】孔子之楚，舍于蟻丘之漿。　又白蟻，馬名。【博物志】周穆王八駿，三曰白蟻。　又浮蟻，醪汁滓酒也。【張衡南都賦】浮蟻若萍。　又【唐韻古音】魚我切。義同。　【爾雅】本作螘。【禮記】通作蛾。詳蛾字註。

	【午集中】【目字部】		【字彙】同。

虶	【申集中】【虫字部】	虶	【唐韻】憶俱切，音紆。蚰蜒別名。【揚子方言】蚰蜒，趙、魏之閒謂之蚨虶。　【集韻】作□。

蔰	【申集上】【艸字部】	蔰	音扈。【淮南子俶眞訓】萑蔰炫煌。

萬	【申集上】【艸字部】	萬	〔古文〕□□【唐韻】無販切，音蔓。【說文】蟲也。【埤雅】蜂一名萬。蓋蜂類衆多，動以萬計。　又數名。【易乾象】萬國咸寧。【前漢律歷志】紀于一，協于十，長于百，大于千，衍于萬。　又舞名。【詩邶風】方將萬舞。【疏】萬者，舞之總名。【大戴禮夏小正】萬也者，干戚舞也。【韻會】湯武以萬人得天下，故干舞稱萬舞。　又州名。【寰宇記】漢巴東郡，後唐貞觀曰萬州。　又姓。【通志氏族略】萬氏，孟子門人萬章。　又【韻補】入銑韻。【白居易寄元九詩】憐君爲謫吏，窮薄家貧褊。三寄衣食資，數盈二十萬。　【六書正譌】或省作万，非。

萭	【申集上】【艸字部】	萭	【唐韻】【韻會】□王矩切。音雨。【說文】草也。　又姓。【急就篇】萭段卿。【註】萭亦楀字。楀，木名。因樹以得姓也。【前漢游俠傳】有萭章。　又【韻會】果羽切，音矩。義同。　又【集韻】恭于切，音拘。所以正車輪者。【周禮冬官輪人】萭之以□其匡也。【註】等爲萭蔞以運輪上，輪中萭蔞則不匡刺也。

萱	【申集上】【艸字部】	萱	【唐韻】况袁切【集韻】許元切，□音暄。【韻會】忘憂草，卽今之鹿蔥也。【說文】作藼。又从宣。【詩衞風】焉得諼草，言樹之背。本又作萱。【本草註】花宜懷妊，婦人佩之必生男，故名宜男。◎按萱字《詩》作諼，《說文》作藼，又作蕿，《爾雅》又作萲。《正字通》獨以藼爲正，似泥。

□	【未集上】【米字部】	□	【集韻】同。

萲	【申集上】【艸字部】	萲	【唐韻】同萱。【王應麟詩攷】焉得萲草。出《爾雅音義》。

萳	【申集上】【艸字部】	萳	【唐韻】奴感切，音楠。【玉篇】草長弱貌。　又【集韻】那含切，音南。草名。

萴	【申集上】【艸字部】	萴	【唐韻】阻力切，音仄。【玉篇】萴子，藥名。一歲爲萴子，二歲爲烏喙，三歲爲附子，四歲爲烏頭，五歲爲天雄。【鹽鐵論】雖以進壤廣地，如食萴之充腸也。　又【廣韻】士力切【韻會】實側切，□音崱。草也。　又人名。【左傳昭二十年】昔爽鳩氏始居此地，季萴因之。【註】季萴，虞夏諸侯。

萵	【申集上】【艸字部】	萵	【集韻】烏禾切，音倭。【類篇】萵苣，菜名。【杜甫種萵苣詩序】堂下理小畦，隔種一兩席許萵苣，向二旬矣。　又【續博物志】萵菜，出萵國，有毒，百蟲不敢近。

萶	【申集上】【艸字部】	萶	【集韻】尺尹切，音蠢。【類篇】草名。【說文】推也，草春時生也。亦作萅。　又【玉篇】雜也。

萷	【申集上】【艸字部】	萷	【集韻】思邀切，音蕭。萷槮，草木茂貌。　又【韻會】蕭疎貌。【宋玉九辨】萷蕭槮之可哀兮。【註】華葉已落，莖獨立也。　又師交切，音梢。【前漢司馬相如傳】紛溶萷蔘。【郭註】枝聳擢也。　又【韻會】色角切，音朔。義同。　又【集韻】萷藋，藥草。

萸	【申集上】【艸字部】	萸	【唐韻】茱茰，亦作茱萸。詳茰字註。

萹	【申集上】【艸字部】	萹	【唐韻】布□切，音邊。萹竹，草名。【爾雅釋草】竹萹蓄。【疏】布地而生，節閒白華，葉細綠，人謂之萹竹。　又【廣韻】方典切，音匾。義同。　又【集韻】蒲眠切，音腁。萹□，草木動貌。考證：〔【爾雅釋草】竹萹蓄。【註】布地而生。〕　謹照原文註改疏。 

	【午集中】【目字部】		【玉篇】助咸切，音讒。【篇海】怒視也。　又目深貌。

萺	【申集上】【艸字部】	萺	【集韻】莫報切，音帽。【說文】草也。　又【廣韻】莫六切，音目。萺□草。　又與苜同。

萼	【申集上】【艸字部】	萼	【唐韻】五各切【韻會】逆各切，□音鄂。【玉篇】花萼也。【晉書皇甫謐傳】春華發萼，夏繁其實。【束皙白華詩】白華朱萼。

落	【申集上】【艸字部】	落	【唐韻】盧各切【集韻】【韻會】【正韻】歷各切，□音洛。【禮王制】草木零落，然後入山林。　又【爾雅釋詁】落，始也。又【左傳昭七年】楚子成章華之臺，願與諸侯落之。【註】宮室始成，祭之爲落。　又叔孫爲孟鐘，饗大夫以落之。【註】以豭豬血釁鐘曰落。　又【博雅】居也。【綱目集覽】人所聚居，故謂之村落、屯落、聚落。又【後漢竇憲傳】躡冒頓之區落。　又蕃籬曰虎落。【前漢鼂錯傳】爲中周虎落。【註】以竹篾相連遮落之也。　又廢也。【莊子天地篇】子高曰：夫子盍行耶，無落吾事，耕而不顧。　又落落，不相入貌。【老子道德經】落落如石。　又牢落。【司馬相如上林賦】牢落陸離。　又陸落。【論衡】見文吏便而儒生陸落，則詆訾儒生，以爲淺短，稱譽文吏，謂之深長。　又拓落。【揚雄解嘲】何爲官之拓落也。　又【韻會】錯落，閒厠貌。　又歲名。【爾雅釋天】太歲在巳曰大荒落。　又星名。【史記天官書】軍西爲壘，旁有一大星爲北落。　又山名。【水經注】伊水東北過郭落山。　又草名。【本草】土落，生嶺南山谷。又角落，生江西山谷，似茱萸，獨莖。又木名。【爾雅釋木】檴，落。【疏】檴，一名落，可作杯圈，皮韌，繞物不解。　又姓。【通志氏族略】漢有落下閎。　又與絡通。【莊子秋水篇】落馬首，穿牛鼻。【前漢李廣傳】上召禹刺虎，禹從落中斫絕纍，上壯之。【師古註】謂當時繦絡之而下也。　又【唐韻古音】讀路。【晉庾闡弔賈誼文】張高弦悲聲激柱落。叶下濩韻。

萾	【申集上】【艸字部】	萾	【集韻】怡成切，音盈。【篇海】菊也。亦作。

□	【未集中】【羽字部】	□	【篇海】同□。

萿	【申集上】【艸字部】	萿	【唐韻】古活切，音括。【爾雅釋草】萿，麋舌。【郭註】今麋舌草，春生葉，似舌。　又【集韻】戸栝切，音活。獨萿，藥草。　【直音】作萿。字从□作。

	【丑集下】【女字部】		【集韻】於到切，音奧。妒也。

葀	【申集上】【艸字部】	葀	【唐韻】古活切，音括。菝葀，瑞草。【揚雄甘泉賦】攢井閭與茇葀兮。　【直音】作葀。葀字从□作。

	【子集下】【入字部】		【玉篇】古文兩字。註詳六畫。【說文】从冂从□。【徐曰】从二入也。此本爲兩再之。今經傳皆作兩。

	【丑集下】【女字部】		【集韻】伊昔切，音益。女字。

	【午集中】【白字部】		【正字通】俗耄字。

葁	【申集上】【艸字部】	葁	【集韻】居良切，音姜。山草。【正字通】俗字。

葂	【申集上】【艸字部】	葂	【集韻】武遠切，音晚。人名。【莊子天地篇】蔣閭葂見季徹。　又【潘尼西道賦】葂窟連投十數億計。　通作莬。

葃	【申集上】【艸字部】	葃	【唐韻】在各切，音昨。茹草。【博雅】葃茹，烏芋也。【集韻】葃茹，草名。　又秦昔切，音籍。義同。　又【集韻】士革切，音賾。【類篇】菜名。考證：〔【集韻】士革切，音頤。〕　謹照原文頤改賾。 

葅	【申集上】【艸字部】	葅	【集韻】同菹。又通苴，見苴字註。

葆	【申集上】【艸字部】	葆	【唐韻】補抱切，音保。【前漢燕刺王旦傳】頭如蓬葆。【註】葆，草木叢生之貌。　又【韻會】梓上苗也。【字彙補】關中謂桑楡孽生曰葆。　又【禮雜記羽葆疏】葆謂蓋也。【張衡西京賦】垂翟葆。　又【禮禮器】不樂葆大。【註】葆之言褒也。　又【素問】治數之道，從容之葆。【註】葆，平也。　又藏也。【莊子齊物論】此之謂葆光。　又【韻會】旅葆，野菽，實可食。【史記天官書】觜觿爲虎首，主葆旅事。【晉灼曰】葆，菜也。野生曰旅。　又通褓。【史記留侯世家】成王少在襁葆之中。【註】葆，小兒被也。　又通寶。【史記留侯世家】見穀城山下黃石，取而葆祠之。【註】《史記》珍寶字皆作葆。　又與堡通。【史記匈奴傳】侵盜上郡葆塞。　又【集韻】博毛切，音褒。廣也。

蒑	【申集上】【艸字部】	蒑	【集韻】於斤切，音殷。【類篇】菜名。　又【韻會】草色靑也。

蒥	【申集上】【艸字部】	蒥	【集韻】力求切，音劉。【玉篇】香草。　又【廣韻】蒥荑，藥名。

葈	【申集上】【艸字部】	葈	【集韻】想止切，音葸。本作□。胡□，枲耳也。【正字通】俗枲字。

</div>
    <div class="pagination">
<a href="康熙字典_page130.html">上一页</a><span>...</span><a href="康熙字典_page126.html">126</a><a href="康熙字典_page127.html">127</a><a href="康熙字典_page128.html">128</a><a href="康熙字典_page129.html">129</a><a href="康熙字典_page130.html">130</a><span class="current-page">131</span><a href="康熙字典_page132.html">132</a><a href="康熙字典_page133.html">133</a><a href="康熙字典_page134.html">134</a><a href="康熙字典_page135.html">135</a><a href="康熙字典_page136.html">136</a><span>...</span><a href="康熙字典_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
