<!DOCTYPE html>
<html>
 <head>
  <meta charset="utf-8"/>
  <title>
   说文解字注 - 第 258 页/共 283 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说文解字注 - 第 258 页/共 283 页
  </h1>
  <div class="content">
   标题：□wèi
　　注解：大风也。从风胃声。王忽切。十五部。玉篇于贵切。
　　路径：段注说文□第十三卷□风部
　　标题：扬yánɡ
　　注解：风所飞扬也。扬者，飞举也。从风昜声。与章切。十部。
　　路径：段注说文□第十三卷□风部
　　标题：□lì
　　注解：□颲，二字各本无，今补。□韵字也，风雨□疾也。从风利声，读若□。力质切。十三部。
　　路径：段注说文□第十三卷□风部
　　标题：颲liè
　　注解：□颲也。各本作烈风也。今正。诗二之日栗烈。说文仌部作凓冽，今本冽讹□。陆氏音义不偁仌部，而曰说文作□颲，葢由□韵音同而误也。然可以证古本之□颲绵聨矣。广韵五质□下曰：□颲暴风。十七薛颲下曰：风雨暴至，亦可为证。从风□声，读若烈。良薛切。十五部。按凡烈风当作此字，其讹也为别风。文十三　重二
　　路径：段注说文□第十三卷□风部
　　标题：它tā
　　注解：虫也。从虫而长，象冤曲□尾形。□各本作垂。今正。□者，艹木华叶□也。引申为凡物下□之偁。垂者远边，非其义。冤曲者，其体。垂尾者，其末。它象其卧形，故诎尾而短。它象其上冤曲而下垂尾，故长。诎尾谓之虫，垂尾谓之它，它与□古音同也。诗：维虺维蛇，女子之祥。吴语：为虺弗摧，为蛇将若何。虺皆虫之叚借。皆谓或卧或垂尾耳。卧者较易制，曳尾而行者难制。故曰为虺弗摧，为蛇将若何也。托何切。十七部。今人蛇与它异义异音。蛇食遮切。上古艹凥患它，故相问无它乎。上古者，谓神农以前也。相问无它，犹后人之不恙无恙也。语言转移，则以无别故当之。而其字或叚佗为之。又俗作他。经典多作它。犹言彼也。许言此以说叚借之例。羔羊传曰：委蛇，行可从迹也。亦引申之义也。凡它之属皆从它。蛇，它或从虫。它篆本以虫篆引长之而已。乃又加虫左旁，是俗字也。文一　重一
　　路径：段注说文□第十三卷□它部
　　标题：龟ɡuī
　　注解：旧也。此以□韵为训。门闻，户护之例。龟，古音姬，亦音鸠。旧古音臼，亦音忌。旧本□旧字，叚借为故旧，卽久字也。刘向曰：箸之言耆，龟之言久。龟千岁而灵，蓍百年而神。以其长久，故能辨吉凶。白虎通语略同，龟之大者曰鳌。敖与久音相近。外骨内肉者也。外骨，考工记梓人文，郑云龟属。从它，龟头与它头同。此如黾头与它头同，鱼尾与燕尾同，兔头与□头同，□足、彘足、能足与鹿足同，虎足与人足同，兕头与禽头、离头同。皆其物形相似，故制字同之也，此说从它之意也。天地之性，广肩无雄。龟鳖之类，□它为雄。列子曰：纯雌其名大□，纯雄其名稺蜂。张注：大□，龟鳖之类也。稺，小也。许注□蠃，亦称列子。按以它为雄，则其子皆它子也。故字从它，此从它之又一说也。？？，象足甲尾之形。从它者，象它头而已。左象足，右象背甲，曳者象尾。居追切。古音在一部，读如基。音转读如鸠。凡龟之属皆从龟。□，古文龟。象形而不从它。
　　路径：段注说文□第十三卷□龟部
　　标题：（□－冫）tónɡ
　　注解：龟名。当作□龟也三字句。从龟夂声。徒冬切。九部。夂，古文终字。见纟部。
　　路径：段注说文□第十三卷□龟部
　　标题：（□－1）rán
　　注解：龟甲边也。公羊传曰：龟靑纯。何注：纯，缘也。谓缘甲□也。千岁之龟靑□，明乎吉凶也。乐记、史记乐书皆曰：靑黑缘者，天子之宝龟也。按□者□之省，□之叚借字。刘渊林注蜀都赋引谯周异物志曰：涪陵多大龟，其甲可以卜，其缘中叉，(今钗字)似瑇瑁，名曰灵叉。郭注尔雅亦用其语，而今本多讹字。缘者，甲之边也。甲文象木戴孚甲之象。故介虫外骨谓之甲。从龟冄声。汝阎切。七部。天子巨□，尺有二寸。此以下出三正记，见白虎通。天子下当有龟字，巨当作歫。汉志：元龟歫冄长尺二寸。冄，叚借字也。孟康曰：冄，龟甲缘也。歫，至也，度背两边缘尺二寸也。按两边相歫尺二寸，故知元龟尺二寸，谓其广不谓其修也。鲁颂毛传曰：元龟，龟尺二寸。诸矦尺，大夫八寸，士六寸。皆谓两边相歫。文三　重一
　　路径：段注说文□第十三卷□龟部
　　标题：黾měnɡ
　　注解：鼃黾也。周礼蝈氏，掌去鼃黾。郑司农云：蝈，虾蟇也。月令曰：蝼蝈鸣。鼃黾，虾蟇属。书或为掌去虾蟇，玄谓蝈，今御所食蛙也。齐鲁之闲谓鼃为蝈。黾，耿黾也。蝈与耿黾尢怒鸣，为□人耳，故去之。按蛙卽鼃字，依大郑说则鼃黾二字为一物。依后郑说则鼃卽蝈，为一物。黾乃耿黾，为一物，依许黾下曰鼃黾也。似同大郑说。然有当辩者。许果合二字为一物。则黾篆下当云鼃黾，虾蟆也。鼃下云：鼃黾也。乃合全书之例。而虾蟆篆居虫部。此则单举鼃篆。释曰：虾蟆，黾篆下则曰鼃黾也。是许意鼃黾为一物，鼃为一物。凡两字为名一字与他物同者，不可与他物牵混，知鼃黾非鼃也。许之鼃黾卽郑之耿黾，鼃古音圭。与耿双声，故得为一字。絫□曰鼃黾，耿黾，单□曰黾。尔雅：鼃□，蟾蠩。在水者黾，是则詹诸之类，而以在水中为别也。许郑之单言鼃，卽本艹所谓鼃一名长股，陶云俗名土鸭，南人名蛤子善鸣者。寇宗□曰：其色靑，腹细，后脚长，善跃。大其声曰蛙，小其声曰蛤。此鼃与鼃黾之别。皆在水中而善鸣，故周礼设官去之。黾之叚借为黾勉。从它象形。谓从它象其头，下象其大腹也。莫杏切。古音在十部。读如芒。□头与它头同。言头而余为腹可知矣。黾本无尾，故风俗通辩虾蟇掉尾肃肃乃夏马之字误。凡□之属皆从□。□，籒文黾。古文只象其头腹，籒文又象其长足善跳。
　　路径：段注说文□第十三卷□黾部
　　标题：鼃wā
　　注解：虾蟆属。属各本作也。今依韵会九佳所据小徐本正。广韵同。虾蟆见虫部。虾蟆与詹诸小别，鼃则与虾蟆大别。而其形相似，故言属而别见。汉书武帝纪：元鼎五年，鼃，虾蟆斗，是可知其别矣。鼃者，周礼所谓蝈。今南人所谓水鸡，亦曰田鸡，鼃蛤皆其鸣声也。故宋人诗多云吠蛤，亦云蛙声合合。从黾圭声。乌娲切。古音十六部。按当音乖。字亦作□，作蛙。〖注〗□，古文蛙，同鼃。
　　路径：段注说文□第十三卷□黾部
　　标题：鼀cù
　　注解：圥鼀，□韵。詹诸也。虫部曰：□鼀，詹诸也。一物四名。曰□鼀，曰圥鼀，曰詹诸，曰□□。许主名詹诸而详释之。其鸣詹诸，虾蟆能作呷呷声，蟾蜍不能作声。詹诸象其謇吃之音，此言所以名詹诸也。其字俗作蟾蠩。又作蟾蜍。其皮鼀鼀，鼀鼀犹蹙蹙也。其身大，背黑，多痱磊。此言所以名□鼀，圥鼀也。□之义葢取于拳局。其行圥圥。圥圥，举足不能前之皃，蟾蜍不能跳。菌圥，圜上椎钝。非鋭物也。故以状其行。此言所以名圥鼀也。从□圥，会意。圥亦声。七宿切。三部。□，鼀或从酋。酋声圥声同在三部。〖注〗□，同□，□。
　　路径：段注说文□第十三卷□黾部
　　标题：□shī
　　注解：□□，詹诸也。《诗》曰：“得此□□。”邶风新台文，今诗作戚施。毛传曰：戚施，不能仰者。释言曰：戚施，面柔也。言其行□□。此五字当在诗曰之上。小徐自纟至卵部今皆不传，不可考矣。□□犹施施也。王风毛传曰：施施，难进之意。此言所名鼀□也。从黾尔声。式支切。古音在十六部十七部之闲。
　　路径：段注说文□第十三卷□黾部
　　标题：鳖biē
　　注解：甲虫也。考工记注：外骨，龟属。内骨，蟞属。按鳖骨较龟稍内耳，实介属也。故周易鳖蟹蠃蚌龟为一属。从黾敝声。幷列切。十五部。〖注〗俗作蟞、鳖。龞，同鳖。
　　路径：段注说文□第十三卷□黾部
　　标题：鼋yuán
　　注解：大鳖也。今目验鼋与鳖同形，而但分大小之别。从黾元声。愚袁切。十四部。
　　路径：段注说文□第十三卷□黾部
　　标题：鼍tuó
　　注解：水虫。佀蜥易，长丈所。所字依太平御览补，丈所犹丈许也。大雅灵台传曰：鼍，鱼属。马部驒下曰：靑骊白鳞文如鼍鱼。许依毛谓之鼍鱼也。皮可为□。四字本在鱼部鳝下。由古多用鳝为鼍，而浅人注之也。今移此。诗，鼍□韸韸。史记树灵鼍之□。从黾单声。徒何切。古在十四部。唐干切。
　　路径：段注说文□第十三卷□黾部
　　标题：□xí
　　注解：水虫也。薉貉之民食之。葢犹中国之食鼃，谓之水鸡也。从黾奚声。胡鸡切。十六部。
　　路径：段注说文□第十三卷□黾部
　　标题：□qú
　　注解：□属，头有□角。以头有二角别于□也。葢亦可食。出辽东。从黾句声。其俱切。古音在四部，读如钩。篇、韵皆作□。按吴都赋有□鼊。刘注：龟属也。如瑇瑁，此与单名□者各物。
　　路径：段注说文□第十三卷□黾部
　　标题：蝇yínɡ
　　注解：营营靑蝇。小雅靑蝇文。传曰：营营，往来皃。虫之大腹者，从黾虫。虫犹虫也。此虫大腹，故其字从黾虫会意。谓腹大如黾之虫也。其音则在六部。余陵切。故绳为蝇省声。非许之精诣，则必仞为形声字，遂使古音不可考矣。
　　路径：段注说文□第十三卷□黾部
　　标题：□zhī
　　注解：□鼄，双声。鼄蟊也。各本夺鼄字。今补。鼄蟊□韵。□部曰：蠿蟊，作网鼄蟊也。此曰：□鼄，鼄蟊也。以见一物三名，如□下鼀下□下皆曰詹诸也之例。方言：鼅鼄，鼄蝥也。自□而西秦晋之闲谓之鼄蝥。自□而东赵魏之郊谓之鼅鼄，或谓之蠾蝓。蠾蝓者，侏儒语之转也。北燕朝鲜洌水之闲谓之蝳蜍。按蠿蟊卽尔雅之次□，□音浮。断非从出也。鼅鼄同。尔雅鼄蟊卽尔雅之鼄蝥。郭曰：今江东呼蝃蝥，蝃音掇。晋时江东□蝃蝥，蝃卽鼄促言之耳。蝃或作□，本艹亦作□。章悦反。蝥音谋。又音无。从□，亦虫之大腹者也。故从黾。□省声。陟离切。十六部。□，或从虫。〖注〗鼅本字。
　　路径：段注说文□第十三卷□黾部
　　标题：鼄zhū
　　注解：□鼄也。从□朱声。陟输切。四部。蛛，鼄或从虫。
　　路径：段注说文□第十三卷□黾部
　　标题：鼌cháo
　　注解：匽鼌也。读若朝。陟遥切。二部。杨雄说：匽鼌，虫名。葢见杨雄仓颉训纂。广韵亦引仓颉篇云：虫名。按为何虫，许亦不憭也。夏小正言匽之兴，不得援以证匽鼌。杜林□为朝旦，非是。此□为说叚借之例。杜林用鼌为朝旦字，葢见杜林仓颉故。考屈原赋，甲之鼌吾以行。王逸曰：鼌，旦也。左传卫大夫史朝。风俗通作史鼌之后为鼌姓。汉书鼌姓又作晁，是古叚鼌为朝本无不合。许云非是，未审，他处亦未见此例也。若木部构下，杜林以为椽桷字。斗部斡下，杜林以为轺车输斡。亦未辩其非是矣。葢叚借之学，明其为借字，非眞字，而眞字存。不明其为借字，直指为眞字，而眞字借字之义皆废矣。伯山葢谓鼌夕为眞字，故辩以防之也。从黾从旦。葢亦虫之大腹者，故从黾。其从旦之意不能详也。□，篆文从□。古文。各本作篆文。今依玉篇正。凡先古籒后篆者，皆由文势不得不尒，此非其比也。广韵古本亦必先鼌后□。注曰古文。今本二大字转写讹舛。集韵、类篇依大徐而误。□见日部，读若窈。古文从黾，□声。〖注〗□，古文。文十三　重五
　　路径：段注说文□第十三卷□黾部
　　标题：卵luǎn
　　注解：凡物无乳者卵生。□部曰。人及鸟生子曰乳，兽曰产，此云凡物无乳者卵生。按此乳字与□部乳字义少异，此乳谓乳汁也。惟人及四足之兽有之，故其子胎生。羽虫、鳞虫、介虫及一切昆虫皆无乳汁，其子卵生，。故曰凡物无乳者卵生。然则何以言人及鸟生曰乳，兽曰产也。此乳犹抱也，妪也。方言：北燕朝鲜洌水之闲谓伏鸡曰抱，爵子及鸡雏皆谓之□。其卵伏而未孚，始化谓之涅。郑注乐记曰：以体曰妪。惟鸟于卵伏之抱之，旣孚而或生哺之，有似人之抱哺其子，凡兽之恩勤逊于是。故以鸟之将子与人并言，乳实乳汁之义之引□。许泥□为鸟。故训乳曰人及鸟也。子部曰：□，乳也。此乳汁之乳，字及孺皆曰乳子也。此乳哺之乳。此云无乳者卵生，亦指谓乳汁也。象形。此冡上黾象形言之，卵未生则腹大，卵阴阳所合，天地之杂也。故象其分合之形。卢管切。十四部。纟部绾下云：读若鸡卵，葢古卵读如管也。凡卵之属皆从卵。卝，古文卵。各本无。今依五经文字，九经字样补。五经文字曰：卝古患反。见诗风，字林不见。又古猛反。见周礼，说文以为古卵字。九经字样曰：说文作卝，隶变作卵。是唐本说文有此无疑。但张引说文古文卵，删去文字未安，张之意当云？？卵。上说文，下隶变，乃上字误举其重文之古文。非是。然正可以证唐时说文之有卝，汗□以卝为古文卵字。与□为古文风，□为古文龟皆据本书，郭氏所见说文尚完好也。卵之古音读如管。引申之，内则濡鱼卵酱。郑曰：卵读为鲲。鲲，鱼子也。或作□。韦注国语亦云：鲲，鱼子也。内则之鱼子，言其未生者。鲁语之鱼子，言其已生者，其意一也。又引□之，为诗总角卝□之卝。毛传曰：卝，幼稺也。此谓出腹未久，故仍得此偁。如鱼之未生已生皆得曰鲲也。又引□之，周礼有卝人。郑曰：卝之言矿也。金玉未成器曰卝，此谓金玉锡石之朴韫于地中。而精神见于外，如卵之在腹中也。凡汉注云之言者，皆谓其转注叚借之用。以矿释卝，未尝曰卝古文矿，亦未尝曰卝读为矿也。自其双声以得其义而已。卝固读如管，读如□也。自刘昌宗、徐仙民读侯猛虢猛反。谓卽矿字，遂失注意。而后有妄人敢于说文矿篆后益之曰：卝，古文矿。周礼有卝人。则不得不敢于卵篆，后径删卝古文卵。是犹改兰台桼书以合其私，其诬经诬许，率天下而昧于六书。不当膺析言破律，乱名改作之诛哉。□从卝声。□从□声。许说形声井井有条如是。
　　路径：段注说文□第十三卷□卵部
　　标题：毈duàn
　　注解：卵不孚也。爪部曰：孚者，卵卽孚也。从爪子。不孚者，卵坼不成。乐记曰：卵生者不殈。郑曰：殈，裂也。今齐人语有云：殈者，按殈卽毈也。吕氏春秋：鸡卵多毈。管子五行篇，羽卵者不段。叚段为之。从卵段声。徒玩切。十四部。按当读如锻。文二　重一二字今补。
　　路径：段注说文□第十三卷□卵部
　　
　　标题：二èr
　　注解：地之数也。易曰，天一地二，惟初大始。道立于一，有一而后有二。元气初分。轻清昜为天。重浊侌为地。从耦一。耦各本作偶，误。今正。偶者，桐人也。凡云偶尔用之。耦者，二人并耕之偁，故凡奇耦字用之。古书或不拘，许必从其朔也。大徐本无一字。非。耦一者，□其一也。□书当均长，今人上短下长便是古文上字，三篆亦三书均长。而至切。十五部。凡二之属皆从二。弍，古文二。
　　路径：段注说文□第十三卷□二部
　　标题：亟jí
　　注解：敏疾也。攴部曰：敏者，疾也。疾者，本无其字，依声托事之字也。后人以捷当之。今人亟分入声去声，入之训急也，去之训数也。古无是分别，数亦急也。非有二义。诗：亟其乘屋。笺云：亟，急也。诗多叚棘为亟，如棘人栾栾。传曰：棘，急也。我是用棘，非棘其欲。皆同。礼记作匪革其犹，革亦亟之叚借字也。释言曰：悈，急也。亦作□，皆亟字之异者耳。从人口又二。二，天地也。徐锴曰：乘天之时，因地之利。口谋之，手执之。时不可失，疾也。玉裁谓天地之道，恒久而不已。手病口病，夙夜匪懈。君子自强不息，人道之所以与天地参也。故从人，从二。纪力切。又去吏切。一部。
　　路径：段注说文□第十三卷□二部
　　标题：恒hénɡ
　　注解：常也。常当作长。古长久字只作长。浅人稍稍分别，乃或借下帬之常为之。故至集韵乃有一曰久也之训，而篇、韵皆无之，此俗字不可不正者也。时之长与尺寸之长，非有二义。从心舟在二之闲上下。上下犹往复也。心□舟施，恒也。谓往复遥远，而心以舟运旋，历久不变，恒之意也。宙下曰：舟车所极复也。此说会意之恉。胡登切。六部。俗本心上增一字。非。□，古文恒，从月。此篆转写讹舛。旣云从月，则左当作月，不当作夕也。若汗□则左作舟，而右亦同此。不可晓。又按门部之古文闲作□，葢古文月字略似外字，古文恒直是二中月耳。《诗》曰：“如月之恒。”小雅天保文，此说从月之意，非谓毛诗作□也。传曰：恒，弦也。按诗之恒本亦作緪，谓张弦也。月上弦而就盈，于是有恒久之义，故古文从月。
　　路径：段注说文□第十三卷□二部
　　标题：亘xuān
　　注解：求回也。回各本作□。今正。以回释□，以双声为训也。回者，转也。□字经典不见。易屯卦盘桓，盘变亦作盘，亦作盘。义当作般，桓义当作□。般者，辟也。□者，回也。马融云：盘桓，旋也。是二字皆叚借也。凡舟之旋曰般，旌旗之指□曰旋，车之运曰转，□柄曰斡。皆其意也。从二从回。会意。须缘切。按古音读如桓。十四部。回，古文回，见口部。象□回之形。□回双声。犹回转也。上下所求物也。上下谓二，所求在上，则转而上所求在下，则转而下。此说从回，从二之意。
　　路径：段注说文□第十三卷□二部
　　标题：竺dǔ
　　注解：□也。□各本作厚。今正。许意厚薄字当作□。山陵之□乃作□。不容一之。尔雅、毛传皆曰：笃，厚也。今经典绝少作竺者，惟释诂尚存其旧。叚借之字行而眞字废矣。笃，马行钝迟也。声同而义略相近，故叚借之字专行焉。从二。加厚之意。竹声。冬毒切。三部。
　　路径：段注说文□第十三卷□二部
　　标题：凡fán
　　注解：冣□而言也。冣各本作最。最者，犯而取也。非其义。今正。冣者，积也。才句切。□者，絜也。絜者，束也。絜者，麻一端。束之成一端也。冣□者，緫聚而絜束之也。意内言外曰□，其意冣□，其言凡也。春秋□露曰：号凡而略，名目而详。目者，徧辨其事也。凡者，独举其大也。享鬼神者号一曰祭，祭之散名。春曰祠，夏曰礿，秋曰尝，冬曰丞。猎禽兽者号一曰田，田之散名。春苗，秋搜，冬狩。按周礼多言凡。六典，凡也。治典、敎典、礼典、政典、刑典、事典、目也。郑注：言冣目者，谓其緫数也。若其它言凡祭祀，凡宾客，凡礼事，凡邦之吊事。言师掌官成以治凡，亦皆聚括之谓。举其凡，则若网在纲。杜预之说春秋曰：传之义例，緫归诸凡，凡之言泛也，包举泛滥一切之称也。从二，二，耦也。耦各本作偶。今正。一二者，天地之大数也。故从二。从□，□，古文及字。见又部。及，逮也。从及者，取□束之意。浮□切。古音在七部。读扶音切。按篆体右像古文及之半，而左引笔下垂。内从一，非从二也。与说解不相应。夫许旣列之二部，明言从二，不宐乖异如是。葢转写旣久，讹夺之由，尠有深思者。许以先篆后古籒为经例，先古籒后篆为变例。变例之兴，起于部首。部首为二，则从二之凡当先列。从一之凡当后之，考定其文。当作〈二□〉，冣□而言也。从二，二耦也。从□，□古文及。此下又云？？，篆文〈二□〉。李斯省改古文，汉人行之。故许立文必如是，妄人不知。一移一夺。乃使仓颉所造，千古放佚。许君凡例，委于艹莽矣。○江沅曰，右旁作乁，用古文及之省也。□乃二之形。而以上笔引长配右也。当云从古文及省。则得之矣。文六　重二按凡有有古文有小篆，则当重三。
　　路径：段注说文□第十三卷□二部
　　标题：土tǔ
　　注解：地之吐生万物者也。吐土□韵。释名曰：土，吐也，吐万物也。二象地之上，地之中。上各本作下。误。今依韵会正。地之上，谓平土面者也。土二横当齐长，士字则上十下一，上横直之长相等，而下横可随意。今俗以下长为土字，下短为士字，绝无理。丨，物出形也。此所谓引而上行读若囟也。合二字象形为会意。它鲁切。广韵引文字指归曰：无□，按文字指归葢以无□者它鲁切，有□者徒古切。田地主也。释氏书国土必读如杜是也。五部。凡土之属皆从土。
　　路径：段注说文□第十三卷□土部
　　标题：地dì
　　注解：元气初分，轻清昜为天，重浊侌为地。元者，始也。阴阳大论曰：黄帝问于岐伯曰：地之为下否乎。岐伯曰：地为人之下，大虚之中者也。黄帝曰：冯乎。岐伯曰：大气举之也。按地之重浊而包举乎经清之气中，是以不坠。万物所敶列也。敶各本作陈。今正，攴部曰：敶者，列也。凡本无其字，依声托事者。如万虫，终古叚借为千万。虽唐人必用万字，不可从也。若本有其字，如叚陈国为敶列。在他书可，而许书不可，地与敶以双声为训。从土，地以土生物，故从土。也声。坤道成女，玄牝之门，为天地根，故其字从也。或云从土乙力，其可笑有如此者。徒四切。古音在十七部。汉书或叚为第但也之第。墬，籒文地。从□土，□声。从小徐本，惟□字小徐作彖。非其声也。今正，作□，从□，言其高者也。从土，言其平者也。□见彑部，蠡□墬皆以为声，在古音十六部，地字古音本闲于十六、十七□部也。若大徐作从□。□部□音徒玩切。其缪愈难纠矣。汉人多用墬字者，传写皆误少一画。
　　路径：段注说文□第十三卷□土部
　　标题：坤kūn
　　注解：地也。《易》之卦也。象传曰：地势坤，君子以厚德载物。说卦传曰：坤，顺也。按伏羲取天地之德为卦，名曰乾坤。从土□。会意。苦昆切。十三部。土位在□也。此说从□之意也。说卦传曰：坤也者，地也。万物皆致养焉，故曰致役乎坤，坤正在申位。自仓颉造字已然，后儒乃臆造干南坤北为伏羲先天之学，说卦传所定之位为文王后天之学，甚矣人之好怪也。或问伏羲画八卦，卽有乾坤震巽等名与不。曰有之。伏羲三奇谓之干，三耦谓之坤。而未有干字坤字，传至于仓颉乃后有其字。坤□特造之，干震坎离艮兑以音义相同之字为之，故文字之始作也。有义而后有音，有音而后有形，音必先乎形。名之曰乾坤者，伏羲也。字之者，仓颉也。画卦者，造字之先声也。是以不得云三卽坤字。〖注〗巛、□，古文。
　　路径：段注说文□第十三卷□土部
　　标题：垓ɡāi
　　注解：兼晐，八极地也。晐各本作垓。今正。晐俗作该。日部晐下曰：兼晐也。此用其义释垓，以□韵为训也。凡四方所至谓之四极。八到所至谓之八极。淮南书曰：八纮之外乃有八极，非此义也。兼备八极之地谓之垓。从土亥声。古哀切。一部。《国语》曰：“天子凥九垓之田。”郑语曰：王者居九畡之田，收经入以食兆民。韦云：九畡，九州岛之极数也。又楚语：天子之田九畡，以食兆民。韦云：九畡，九州岛之内有畡数也。食兆民，民耕而食其中也。天子曰兆民，按畡者垓字之异也。韦云有垓数者，卽风俗通千生万，万生亿，亿生兆，兆生经，经生垓。
　　路径：段注说文□第十三卷□土部
  </div>
  <div class="pagination">
   <a href="说文解字注_page257.html">
    上一页
   </a>
   <span>
    ...
   </span>
   <a href="说文解字注_page253.html">
    253
   </a>
   <a href="说文解字注_page254.html">
    254
   </a>
   <a href="说文解字注_page255.html">
    255
   </a>
   <a href="说文解字注_page256.html">
    256
   </a>
   <a href="说文解字注_page257.html">
    257
   </a>
   <span class="current-page">
    258
   </span>
   <a href="说文解字注_page259.html">
    259
   </a>
   <a href="说文解字注_page260.html">
    260
   </a>
   <a href="说文解字注_page261.html">
    261
   </a>
   <a href="说文解字注_page262.html">
    262
   </a>
   <a href="说文解字注_page263.html">
    263
   </a>
   <span>
    ...
   </span>
   <a href="说文解字注_page259.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
