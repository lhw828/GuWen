<!DOCTYPE html>
<html>
<head>
    <meta charset="UTF-8">
    <title>康熙字典 - 第 899 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 899 页/共 976 页</h1>
    <div class="content">崣	【寅集中】【山字部】	崣	【集韻】烏毀切，音委。嶊崣，山高貌。【司馬相如上林賦】嶊崣崛起。　【集韻】亦作嵔。考證：〔【司馬相如子虛賦】嶊崣崛起。〕　謹照原文子虛賦改上林賦。 

嵢	【寅集中】【山字部】	嵢	【玉篇】千郞切，音倉。山勢。

嶅	【寅集中】【山字部】	嶅	【廣韻】五勞切【集韻】【正韻】牛刀切【韻會】牛交切，□音熬。【說文】山多小石也。　又嶅山，在魯地。　又通作磝。【集韻】山高貌。【韓愈別知賦】山磝磝而相軌。　又【玉篇】【集韻】【類篇】□魚到切，音傲。動搖貌。【揚雄河東賦】嘻嘻旭旭，天地稠嶅。　【集韻】亦作□。

畖	【午集上】【田字部】	畖	【集韻】烏瓜切，音窊。畖留，地名。在絳。

帛	【寅集中】【巾字部】	帛	【唐韻】旁陌切【集韻】【韻會】薄陌切，□音白。【說文】繒也。【廣韻】幣帛。【易賁卦】賁于丘園，束帛戔戔。【書堯典】五玉三帛。【傳】三帛，諸侯世子執纁，公之孤執元，附庸之君執黃。【周禮春官典命註】帛，如今璧色繒也。【左傳閔二年】衞文公大帛之冠。【註】大帛，厚繒。【後漢鄧后紀】必書功於竹帛。【註】帛謂縑素。　又執帛，官名【前漢曹參傳】乃封參爲執帛。【註】張晏曰：執帛，孤卿也。或曰楚官名。　又草名。【爾雅釋草】帛似帛，華山有之。【疏】華山有草，葉似帛者，因以名云。　又姓。【神仙傳】吳有帛和。【水經注】瀍水西有帛仲理墓。　又叶僕各切，音薄。【禮禮運】以烹以炙，以爲醴酪。治其絲麻，以爲布帛。【又】疏布以羃，衣其澣帛。醴醆以獻，薦其燔炙。考證：〔【爾雅釋草】帛似帛，華山有之，【疏】華山有草，葉似帛者，因名帛草。〕　謹照原文因名帛草改因以名云。 

帢	【寅集中】【巾字部】	帢	【廣韻】【正韻】苦洽切【集韻】【韻會】乞洽切，□音恰。【埤蒼】帽也。【廣韻】弁缺四隅。【增韻】一曰按頭使下曰帢。【集韻】士服也。【魏志太祖紀註】漢末公卿多委王服，以幅巾爲雅，是以袁紹之徒雖爲將帥，皆著縑巾。魏太祖擬古皮弁，裁縑帛以爲帢，以色別其貴賤，可謂軍容，非國容也。　【類篇】或作□□。

帲	【寅集中】【巾字部】	帲	【集韻】必郢切，音餅。【廣雅】帲覆也。【註】福郢反。　又【類篇】旁經切，音瓶。義同。又屋蔽也。　又【韻會】悲萌切，音綳。幄也。【揚子法言】然後知夏屋之爲帲幪也。【註】在旁曰帲，在上曰幪。

犑	【巳集下】【牛字部】	犑	"【廣韻】古闃切【類篇】扃闃切，□音狊。【玉篇】牛屬。【爾雅釋畜】犑牛。【註】未詳。【釋文】古覔反。◎按犑从狊，與□異。玉篇廣韻集韻類篇俱有犑無□。篇海□犑□收，音義各異。字彙正字通收□刪犑，非。

考證：〔【類篇】局闃切，□音狊。〕　謹照原文局闃切改扃闃切。"

帑	【寅集中】【巾字部】	帑	【唐韻】乃都切【集韻】【韻會】【正韻】農都切，□音奴。與孥通。【詩小雅】樂爾妻帑。【傳】帑，子也。【左傳文十三年】秦人歸其帑。【註】帑，妻子也。　又鳥尾曰帑。【左傳襄二十八年】以害鳥帑。【註】鳥尾曰帑。【疏】帑，細弱之名。於人則妻子爲帑，於鳥則鳥尾曰帑。妻子爲人之後，鳥尾爲鳥之後，故俱以帑爲言。　又【廣韻】他朗切【集韻】【韻會】坦朗切【正韻】他曩切，□音曭。【說文】金幣所藏也。【玉篇】金布所藏之府。【前漢匈奴傳】以爲虛費府帑。【後漢鄭弘傳】人食不足，而帑藏金幣。考證：〔【左傳文十三年】秦人送其帑。〕　謹照原文送改歸。 

帪	【寅集中】【巾字部】	帪	【廣韻】側鄰切【集韻】【韻會】【正韻】之人切，□音眞。【玉篇】囊也，馬兜也。【揚子方言】帪，飤馬橐。自關而西謂之裺囊，或謂之篼。燕齊之閒謂之帪。　又【集韻】之刃切，音震。義同。

帱	【寅集中】【巾字部】	幬	【唐韻】直由切【集韻】【韻會】□留切【正韻】除留切，□音儔。【說文】襌帳也。【爾雅釋訓】幬謂之帳。【註】今江東亦謂帳爲幬。【宋玉神女賦】蹇余幬而請御，願盡心之惓惓。　又車帷也。【史記禮書】大路之素幬也。【註】索隱曰：謂車蓋以素帷。　又【類篇】幔轂之革也。【周禮冬官考工記】欲其幬之廉也。　又【廣韻】徒到切【集韻】【韻會】大到切【正韻】杜到切，□音導。【廣雅】幬，覆也。【禮中庸】辟如天地之無不持載，無不覆幬。　又【韻會】【正韻】□徒刀切，音陶。義同。　又【集韻】【韻會】□重株切，音廚。【丁□寡婦賦】靜閉門以却掃，魂孤以窮居。刷朱扉以白堊，易□帳以素幬。考證：〔【爾雅釋器】幬謂之帳。〕　謹照原書釋器改釋訓。 

嵁	【寅集中】【山字部】	嵁	【廣韻】口含切【集韻】【韻會】枯含切【正韻】苦含切，□音龕。嵁巖，不平貌。【莊子在宥篇】大山嵁巖之下。　又【廣韻】苦咸切【集韻】丘咸切，□音□。義同。　又【廣韻】【集韻】【類篇】□五感切，音坎。嵁崿，山形。【左思魏都賦】恆碣嵁崿于靑霄。或作碪。　又【廣韻】士減切【集韻】士檻切，□音嶃。嵁絕，山貌。

嶮	【寅集中】【山字部】	嶮	【廣韻】【集韻】□虛檢切，音險。【說文】阻難也。　又高峻貌。【嵆康琴賦】丹崖嶮巘，靑壁萬尋。【郭璞江賦】壯天地之嶮介。　又【集韻】【類篇】□魚窆切，音噞。嵰嶮，山貌。

嶱	【寅集中】【山字部】	嶱	【五音集韻】苦曷切【集韻】丘葛切，□音渴。嶱嵑，山貌。　又山石高峻貌。【張衡南都賦】其山則崆嶱嵑。【杜甫詠懷詩】樂動殷樛嶱。【正字通】或作膠轕。義同。○按《玉篇》嶱同嵑。而張賦嶱嵑字連用，又似非同音者。《正字通》改古曷切，音葛，與轕通用。似亦可从。考證：〔【張衡南都賦】其山則崆嶱嵑。又按玉篇，嶱同嵑。而揚賦嶱嵑字連用，又似非同音者。〕　謹按前註所引是張衡南都賦，此處揚賦應作張賦，揚改張。 

	【寅集中】【山字部】		【集韻】同□，俗省。

嵏	【寅集中】【山字部】	嵏	【唐韻】子紅切【集韻】【韻會】祖叢切，□音騣。九嵏，山名，在馮翊谷口。【前漢地理志註】在醴泉界。【班固西都賦】前乘秦嶺，後越九嵏。　又【范雍詩】山奇號九嵏，見孝感縣志，亦名九宗山。郡國志作嵕。　又峰聚之山曰嵏。【揚雄校獵賦】虎路三嵏。【註】路音落。服虔曰：以竹虎落此山也。今醴泉、屯留二縣，有三嵏山，言三峰聚也。【司馬相如上林賦】凌三嵏之危。　【正字通】俗譌作嵕。

帻	【寅集中】【巾字部】	幘	【唐韻】【集韻】【韻會】【正韻】□側革切，音責。【說文】髮有巾曰幘。【玉篇】覆髻也。【急就篇註】幘者，韜髮之巾，所以整嫧髮也。【揚子方言】覆結謂之幘巾。【廣雅】承露幘，覆結也。【蔡邕獨斷】幘，古者□賤執事，不冠者之所服也。元帝額有壯髮，不欲使人見，始進幘服之，羣臣皆隨焉。然尚無巾，至王莽內加巾，故言王莽禿幘施屋。【後漢輿服志】古者有冠無幘，秦加武將首飾爲絳袙，以表貴賤。其後稍稍作顏題。漢興，續其顏，却摞之，施巾連題。却覆之，今喪幘是其制也，名之曰幘。幘者，賾也，頭首嚴賾也。至孝文，乃高顏題，續之爲耳，崇其巾爲屋，合後施收上下，羣臣貴賤皆服之。文者長耳，武者短耳。尚書賾收方三寸，名曰納言。未冠童子幘無屋。【隋書禮儀志】文者長耳，謂之介幘。武者短耳，謂之平上幘。　又與同。【集韻】齒相値。亦作幘。【左傳定九年】晳幘而衣貍製。【註】幘，齒上下相値也。

幔	【寅集中】【巾字部】	幔	【唐韻】【集韻】【韻會】□莫半切，音縵。【說文】幕也。【廣雅】帳也。【釋名】幔，漫也，漫漫相連綴之言也。【拾遺記】周穆王有鸞章錦幔。【張協洛陽賦】朱幔虹舒，翠幙蜺連。　又【廣雅】幔，覆也。

庈	【寅集下】【广字部】	庈	【廣韻】巨今切【集韻】渠今切，□音琴。【玉篇】人名。【左傳隱二年】司空無駭入極，費庈父勝之。

幙	【寅集中】【巾字部】	幙	【字彙補】同幕。　又借作模。【漢郞中鄭固□】傳宣孔業，作世幙式。

幧	【寅集中】【巾字部】	幧	【廣韻】【集韻】七遙切【韻會】【正韻】此遙切，□音鍫。【說文】斂髮也。【廣韻】所以覆髻。【玉篇】幧頭也。【揚子方言】幧頭，自河以北，趙魏之閒曰幧頭。或謂之□，或謂之，或謂之帶，或謂之帶。【廣雅】絡頭，幧頭也。【古樂府陌上桑】少年見羅敷，脫帽著幧頭。　又【類篇】或作幓。【儀禮喪服註】以麻自項中而前交於額上，却繞紒如著幓頭焉。　又通作綃。【釋名】綃頭，綃，鈔也，鈔髮使上從也。或曰帞頭。齊人謂之。【後漢向詡傳】好被髮，著絳綃頭。【註】綃，當作幧。　又通作帩。【晉書五行志】太元中人，不復著帩頭。又【廣韻】七刀切【集韻】倉刀切，□音操。義同。　【類篇】或作。

幸	【寅集下】【干字部】	幸	〔古文〕□【唐韻】胡耿切【集韻】【韻會】【正韻】下耿切，□音倖。【說文】本作□。吉而免凶也。【前漢高帝紀】願大王以幸天下。【註】晉灼曰：臣民被其德，以爲徼倖也。師古曰：幸者，可慶倖也。故福善之事皆稱爲幸。　又【小爾雅】非分而得曰幸。【增韻】非所當得而得，與不可免而免曰幸。【論語】罔之生也，幸而免。【中庸】小人行險以徼幸。【晉語】德不純，而福祿□至，謂之幸。【荀子富國篇】朝無幸位，民無幸生。　又冀也。【禮檀弓】幸而至於旦。【註】幸，覬也。　又【玉篇】幸天子所至也。【蔡邕獨斷】天子車駕所至，見令長三老官屬，親臨軒作樂，賜以食帛，民爵有級，或賜田租，故謂之幸。　又【玉篇】幸，御所親愛也。【前漢佞幸傳】但以　媚貴幸。　又姓。【萬姓統譜】望出鴈門，晉有幸靈。唐有幸南容，貞元中進士。宋有幸元龍，嘉泰初進士。　又【韻補】古叶散。【易林】疾貧望幸，使伯行販。　【韻會】或作□。【篇海】或作□。□字原作夭下糸。

幡	【寅集中】【巾字部】	幡	【集韻】【韻會】孚袁切【正韻】孚艱切，□音翻。【說文】幡，書兒拭觚布也。【徐鉉曰】觚，八棱木，於上學書已，以布拭之。今俗呼幡布，內則所謂帉帨是也。　又【集韻】一曰幟也。【崔豹古今注】信幡，古之幑號也，所以題表官號以爲符信，故謂爲信幡也。【前漢鮑宣傳】宣坐大不敬下獄，博士弟子王咸舉幡太學下，曰：欲救鮑司隷者會此下。　又三幡。【孫綽遊天台賦】泯色空以合跡，忽卽有而得□。釋二名之同出，消一無於三幡。【註】三幡，色一也，色空二也，觀三也。言三幡雖殊，消令爲一，同歸于無也。郤敬輿與謝慶緒書論三幡義，曰：近論三幡諸人，猶多欲旣觀色空，別更觀識，同在一有而重假二觀。於理爲長。然敬輿之意，以色空及觀爲三幡，識空及觀亦爲三幡。　又與翻通。【詩小雅】幡幡瓠葉。【傳】幡幡，瓠葉貌。【孟子】旣而幡然改。【註】幡，反也。【司馬相如上林賦】垂條扶疎，落英幡纚。【註】師古曰：幡纚，飛揚貌。　又【詩小雅】威儀幡幡，舍其坐遷。【傳】幡幡，失威儀貌。　又【集韻】符袁切，音煩。義同。

巈	【寅集中】【山字部】	巈	【廣韻】【集韻】□居六切，音菊。山高貌。

	【寅集下】【广字部】		【廣韻】【集韻】【韻會】□鉏加切，音槎。【玉篇】屋欲壞也。【集韻】屋頹貌。【廣韻】淮南子云：屋之下，不可坐也。　又【集韻】莊加切，音樝。義同。

帼	【寅集中】【巾字部】	幗	【唐韻】【集韻】古獲切【韻會】郭獲切【正韻】古伯切，□音蟈。【說文】婦人首飾。【玉篇】□也，覆髮上也。【晉書宣帝紀】諸葛亮數挑戰，帝不出，因遺帝巾幗婦人之飾。　又【廣韻】婦人喪冠。　又【海篇】亦作蔮。【釋名】蔮恢也，恢郭，覆髮上也。魯人曰頍，齊人曰幌。【後漢輿服志】夫人紺繒蔮。　又【唐韻】【韻會】古對切【正韻】古外切，□音〈巾貴〉。義同。　【玉篇】或作簂。

幗	【寅集中】【巾字部】	幗	【唐韻】【集韻】古獲切【韻會】郭獲切【正韻】古伯切，□音蟈。【說文】婦人首飾。【玉篇】□也，覆髮上也。【晉書宣帝紀】諸葛亮數挑戰，帝不出，因遺帝巾幗婦人之飾。　又【廣韻】婦人喪冠。　又【海篇】亦作蔮。【釋名】蔮恢也，恢郭，覆髮上也。魯人曰頍，齊人曰幌。【後漢輿服志】夫人紺繒蔮。　又【唐韻】【韻會】古對切【正韻】古外切，□音〈巾貴〉。義同。　【玉篇】或作簂。

幺	【寅集下】【幺字部】	幺	【唐韻】【集韻】於堯切。【韻會】【正韻】伊堯切，□音邀。【說文】幺，小也。象子初生之形。【徐鉉曰】象纔有形質。【前漢食貨志】徑七分重三銖曰幺錢。【註】師古曰：幺，小也。【陸機文賦】猶弦幺而□急。【註】幺，小也。　又【通俗文】不長曰幺。細小曰麽。【班彪王命論】幺麽尚不及數子。　又【爾雅釋獸】幺幼。【註】豕最後生者，俗呼爲幺豚。　又幺鳳，小鳥名。【蘇軾梅花詞】倒掛綠毛幺鳳。　又六幺，曲名。【琵琶錄】綠腰，卽錄要也。本自樂工進曲，上令錄出要者，乃以爲名。後轉呼綠腰。又訛爲六幺也。【樂譜】琵琶曲有六幺。唐僧善本彈六幺曲，下撥一聲如雷發，妙絕入神。【白居易琵琶引】先爲霓裳後六幺。　又姓。【萬姓統譜】弘治中有幺謙，湯隂人，爲通州訓導。　俗作么。

幢	【寅集中】【巾字部】	幢	【唐韻】宅江切【集韻】【韻會】傳江切，□音橦。【說文】旌旗之屬。【揚子方言】翿幢，翳也。楚曰翿，關西關東皆曰幢。【釋名】幢，童也，其貌童童也。【前漢韓延壽傳】建幢棨，植羽葆。【註】晉灼曰：幢，旌幢也。師古曰：幢，麾也。　又【廣韻】直降切【集韻】丈降切，□音。【廣韻】后妃車□。【釋名】幢，容也，施之車蓋童童然，以隱蔽形容也。　又【韻會】徒東切，音同。【張衡東京賦】設業設虡，宮縣金鏞。鼖鼓路鼗，樹羽幢幢。【註】幢幢，羽貌。　又通作潼。【集韻】潼容，車幨帷也。或从巾。

庣	【寅集下】【广字部】	庣	【廣韻】吐彫切【集韻】【正韻】他彫切，□音祧。【廣韻】不滿之貌。【前漢律歷志】旁有庣焉。【註】師古曰：庣，不滿之處也。　又【集韻】田聊切，音迢。過也。【前漢律歷志註】鄭氏曰：庣，過也。

崴	【寅集中】【山字部】	崴	【廣韻】乙皆切【集韻】烏回切，□音碨。【埤蒼】崴，不平也。一曰山形。【楚辭九章】軫石崴嵬。蹇吾願兮。【註】崴嵬，高貌。　又【五音集韻】烏買切，音嵔。崴□，山谷不平貌。互見後字註。

嵤	【寅集中】【山字部】	嵤	【集韻】【韻會】互扃切【正韻】于平切，□音滎。嶺嵤，山深貌。　又【廣韻】戸萌切【集韻】乎萌切，□音宏。崢嵤，山峻也。　【說文】本作嶸。【集韻】或作巆峵□。

嶜	【寅集中】【山字部】	嶜	【廣韻】昨淫切【集韻】咨林切【類篇】才淫切，□音梣。嶜嵒，高銳貌。【揚雄羽獵賦】玉石嶜崟。【張衡南都賦】幽谷嶜岑，夏含霜雪。【註】嶜岑，峻極貌。　又【集韻】集荏切，音坅。嶜碞，山貌。

忕	【卯集上】【心字部】	忕	【廣韻】【集韻】徒蓋切【韻會】【正韻】他蓋切，□音泰。侈也。【晉書何曾傳】劉毅劾曾侈忕無度。亦書作忲。

庖	【寅集下】【广字部】	庖	【唐韻】薄交切【集韻】【韻會】【正韻】蒲交切，□音匏。【說文】廚也。【詩小雅】大庖不盈。【周禮天官】庖人。【註】庖之言苞也。裹肉曰苞苴。【疏】言苞者，今之廚。轉作苞者，欲取庖人主六獸六禽，有裹肉之意也。【史記三皇本紀】大皥庖犧氏，養犧牲以庖廚，故曰庖犧。　又【集韻】通作包。【易垢卦】九二包有魚，无咎。【釋文】包，亦作庖。

廞	【寅集下】【广字部】	廞	【唐韻】許今切【集韻】【正韻】虛金切，□音歆。【說文】□輿服於庭也。【周禮天官司裘】廞裘飾皮車。　又【爾雅釋言】興也。【周禮春官】笙師廞其樂器。　又【集韻】【正韻】□祛音切，音欽。【廣韻】許錦切【集韻】羲錦切，□歆上聲。義□同。　又【集韻】牛錦切，音僸。義同。又怒貌。【揚子太□經】虎虓振廞。　又淤塞也。【唐書薛大鼎傳】滄州無棣渠久廞塞，大鼎浚治。　又【集韻】丘銜切，音嵌。嶔廞，山險也。　又與嵌通。【集韻】嵌，亦作廞。

	【寅集下】【彡字部】		【唐韻】【集韻】□所鑑切，衫去聲。【廣韻】相接物也。又利也。出字譜。

帊	【寅集中】【巾字部】	帊	【唐韻】【集韻】【韻會】【正韻】□普駕切，音怕。【說文】帛二幅曰帊。【廣韻】幞也。【通俗文】帛三幅曰帊。帊，衣襆也。　又【廣雅】帳也。　又【集韻】披巴切，音葩。殘帛。

幀	【寅集中】【巾字部】	幀	【類篇】猪孟切，音倀。張畫繒也。一作。

幄	【寅集中】【巾字部】	幄	【廣韻】於角切【集韻】【韻會】【正韻】乙角切，□音渥。【玉篇】帳也。【類篇】幬也。【廣韻】大帷。【小爾雅】覆帳謂之幄。【釋名】幄，屋也。以帛衣板施之，形如屋也。【三禮圖】上下四旁悉周曰幄。【周禮天官】幕人掌帷幕幄帟綬之事。【註】四合象宮室曰幄，王所居之帳也。【前漢張良傳】運籌策帷幄中。　又軍中帳。【左傳昭十三年】子產以幄幕九張行。【註】幄幕，軍旅之帳。　又享神之帳。【前漢禮樂志】照紫幄珠熉黃。【註】如淳曰：紫幄，享神之帳也。

帆	【寅集中】【巾字部】	帆	〔古文〕□【廣韻】【集韻】□符炎切，音凡。【集韻】舟上幔以帆風。【馬融廣成頌】張雲帆施蜺幬。　又石帆，草名。【左思吳都賦】石帆水松。【註】劉逵曰：石帆生海嶼石上，草類也。　又【廣韻】【集韻】【正韻】□扶泛切，音梵。【廣韻】船使風。【釋名】帆，汎也。隨風張幔曰帆。使舟疾，汎汎然也。【韓愈除官赴闕詩】無因帆江水。【註】洪興祖曰：船使風也。　【玉篇】與□同。亦作颿。

巿	【寅集中】【巾字部】	巿	【唐韻】分勿切【集韻】分物切，□音弗。【說文】韠也，上古衣蔽前而已，巿以象之。天子朱巿，諸侯赤巿，大夫蔥衡。从巾，象連帶之形。　又通作芾。【詩曹風】三百赤芾。【傳】大夫以上，赤芾乗軒。【疏】芾服，祭祀所用也。　又【玉篇】亦作韍。【禮玉藻】一命縕韍幽衡，再命赤韍幽衡，三命赤韍蔥衡。　又【集韻】普活切，音鏺。【說文】草木巿巿然，象形。【集韻】草木盛貌。　又【集韻】北末切，音潑，義同。　又【玉篇】甫味切，音沸。蔽巿，小貌。【詩召南】作蔽芾。【朱傳】盛貌。　又【集韻】博蓋切，音貝。草木貌。○按普活、北末、甫味、博蓋四切，□係□字音義，韻書譌作巿字，詳木部□字註。

帒	【寅集中】【巾字部】	帒	【唐韻】徒耐切【集韻】徒戴切，□音代。【說文】囊也。【廣韻】囊屬。

珡	【午集上】【玉字部】	珡	【字彙補】古琴字。【漢魯君□】珡書自娛。

嵄	【寅集中】【山字部】	嵄	【玉篇】眉否切，音美。山也。

廫	【寅集下】【广字部】	廫	【唐韻】洛蕭切【集韻】憐蕭切，□音聊。【說文】空虛也。　又【集韻】力交切，音髎。室中虛貌。　又【玉篇】一作廖。【韓愈華山女詩】座下廖落如明星。　【集韻】或作寥□。

彄	【寅集下】【弓字部】	彄	【唐韻】恪侯切【集韻】【韻會】墟侯切，□口平聲。【說文】弓弩端，弦所居也。　又環屬。【西京雜記】戚夫人以百鍊金爲彄環，照見指骨。　又【荆楚歲時記】歲前爲藏彄之戲。按周處風土記曰：竭恭敬於明祀，乃有藏彄。臘日之後，叟嫗各隨其儕，爲藏彄，分二曹，以較勝負。辛氏三秦記，以爲鉤弋夫人所起。　又姓。【韻會】魯公子彄之後。　【集韻】或作彀。

巆	【寅集中】【山字部】	巆	【集韻】呼宏切，音營。岭巆，山深貌。【揚雄甘泉賦】岭巆嶙峋。【註】岭巆，深邃貌。　又【宋玉高唐賦】礫碨磥而相摩兮，巆震天之礚礚。【註】巆礚，皆石相摩之聲。　又【集韻】呼萌切，音橫。崢巆，山峻貌。◎按《集韻》嵤、巆、峵、□□同。《韻會》嵤載靑韻，巆載庚韻，分爲二。今从之。

	【午集中】【疒字部】		【集韻】□本字。

</div>
    <div class="pagination">
<a href="康熙字典_page898.html">上一页</a><span>...</span><a href="康熙字典_page894.html">894</a><a href="康熙字典_page895.html">895</a><a href="康熙字典_page896.html">896</a><a href="康熙字典_page897.html">897</a><a href="康熙字典_page898.html">898</a><span class="current-page">899</span><a href="康熙字典_page900.html">900</a><a href="康熙字典_page901.html">901</a><a href="康熙字典_page902.html">902</a><a href="康熙字典_page903.html">903</a><a href="康熙字典_page904.html">904</a><span>...</span><a href="康熙字典_page900.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
