<!DOCTYPE html>
<html>
<head>
    <meta charset="UTF-8">
    <title>康熙字典 - 第 57 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 57 页/共 976 页</h1>
    <div class="content">稢	【午集下】【禾字部】	稢	【玉篇】於鞠切【集韻】乙六切，□音郁。黍稷盛貌。

瞔	【午集中】【目字部】	瞔	【集韻】側革切，音責。張目也。

睎	【午集中】【目字部】	睎	【唐韻】香衣切【集韻】【韻會】香依切，□音希。【說文】望也。【玉篇】眄也。【揚子方言】東齊靑徐閒謂眄曰睎。【班固西都賦】睎秦嶺。【郭璞江賦】飛廉無以睎其蹤。　又慕也。【揚子法言】睎驥之馬，亦驥之乘也。睎顏之人，亦顏之徒也。【韓愈南山詩】蒼黃望遐睎，所矚纔左右。　又【韻會】通作希。【孝經序】希升堂者，必自開戸牖。【疏】希，望也。又【前漢董仲舒傳】公孫弘希世用事。【註】希，觀相也。　【字彙補】或作□。亦作①，非。　①字从目，右刻作厂内巾。

睐	【午集中】【目字部】	睞	【唐韻】【集韻】【韻會】【正韻】□洛代切，音賚。【說文】目童子不正也。【六書故】遊眺也。【廣韻】傍視也。【□思王洛神賦】明眸善睞。【南史梁□文帝紀】眄睞則目光燭人。　又【正字通】盼睞眷顧貌。　又【集韻】郞才切，賚平聲。目偏也。　又【梵書】譌作睞，非。

睑	【午集中】【目字部】	瞼	【唐韻】【集韻】【韻會】【正韻】□居奄切，音檢。【說文】目上下瞼也。【北史姚僧垣傳】瞼垂覆目不得視。【王叔和脈經】□之□在瞼，瞼動則知□能消化。□病則瞼澀，嗜臥。【註】瞼，眼弦也。又【埤雅】鸚鵡兩瞼俱動，如人目。　又蠻語謂州爲瞼。【唐書南蠻傳】有十瞼。　【六書正譌】別作臉，非。【佩□集】臉，七占翻，臛也。瞼，已冉翻，目也。

□	【未集中】【羽字部】	□	【字彙補】丁盍切，音答。飛貌。

	【丑集下】【女字部】		【字彙補】思積切，音昔。女字。

睘	【午集中】【目字部】	睘	同瞏。俗省。

睙	【午集中】【目字部】	睙	【集韻】力結切，蓮入聲。轉視也。

睚	【午集中】【目字部】	睚	【唐韻】五佳切【集韻】【韻會】宜佳切【正韻】宜皆切，□音崖。【說文】目際也。【類篇】舉目也。【前漢杜欽傳】報睚眦怨。【註】睚，舉眼也。眦，目匡也。言舉目相忤者，必報之也。【正字通】睚眦，謂忤眂也。忤眂者，正眂則目上指，側眂則目指眥。　又【六書故】通作厓。【前漢孔光傳】厓眥莫不誅傷。　又【廣韻】五隘切【集韻】牛解切【正韻】牛懈切，□崖去聲。又【集韻】魚駕切，音訝。義□同。　【集韻】或作□□□。

	【丑集下】【女字部】		【廣韻】【集韻】□五果切，訛上聲。婐，美貌。【韓愈元和聖德詩】日君月妃，煥赫婐。【註】煥赫謂日，婐謂月，言日月光媚也。　又弱也。【揚子太□經】瞢瞢之離，不宜熒且。【註】瞢瞢猶薆薆，離爲日，熒爲月，君薆然若日之將出，不宜熒然若月之將毀。　又【集韻】努果切，音□。亦好貌。　从厂从卩。凡从卩者，皆作巴。或作已。俗作□非。

睛	【午集中】【目字部】	睛	【廣韻】【正韻】子盈切【集韻】【韻會】咨盈切，□音精。【玉篇】目珠子也。【靈樞經】陽氣上走，于目而爲睛。【管輅曰】人眼有方睛者多壽。【吳志孫皓傳】歸命侯橫睛逆視。【韓愈月蝕詩】念此日月者，爲天之眼睛。【師曠禽經】鵁鶄，睛交而孕。　又雙睛，鳥名。【拾遺記】堯時秪支國獻重明鳥，一名雙睛。能逐猛獸，使羣惡不爲害。今人元旦或刻木鑄金或晝雞牖上，卽其遺像。　又【廣韻】【正韻】七靜切【集韻】【韻會】此靜切，□音請。【字林】眳睛，不悅目貌。　又【集韻】疾郢切，音穽。與睜同。

睜	【午集中】【目字部】	睜	【廣韻】【集韻】□疾郢切，音穽。【字林】眳睜，不悅視也。或作睛。俗作睜。

□	【未集上】【竹字部】	□	【集韻】是爲切，音垂。盛穀□。【類篇】囷也。同篅。

□	【未集上】【竹字部】	□	【字彙補】色甲切，音爍。破竹偏也。

瞱	【午集中】【目字部】	瞱	【廣韻】筠輒切【集韻】域輒切，□音饁。目動貌。一曰怒視也。

睞	【午集中】【目字部】	睞	【唐韻】【集韻】【韻會】【正韻】□洛代切，音賚。【說文】目童子不正也。【六書故】遊眺也。【廣韻】傍視也。【□思王洛神賦】明眸善睞。【南史梁□文帝紀】眄睞則目光燭人。　又【正字通】盼睞眷顧貌。　又【集韻】郞才切，賚平聲。目偏也。　又【梵書】譌作睞，非。

睟	【午集中】【目字部】	睟	【廣韻】【集韻】【韻會】□雖遂切，音粹。【類篇】視正貌。【正字通】目淸明也。　又【廣韻】潤澤貌。【孟子】睟然見於面。【南齊書高帝贊】端已雄睟。　又純也。【揚子太□經】睟君道也。【註】陽氣純也。　又天名。【揚子太□經】九天，五爲睟天。　又【集韻】祖對切，音晬。目際也。

睠	【午集中】【目字部】	睠	【玉篇】同眷。　又叶逵員切，音權。【劉向九歎】思念郢路兮，還顧睠睠。流涕交集兮，泣下漣漣。

睡	【午集中】【目字部】	睡	【唐韻】是僞切【集韻】【韻會】樹僞切【正韻】殊僞切，□音瑞。【說文】坐寐也。【史記商君傳】衞鞅語事良久，孝公時時睡，弗聽。【前漢賈誼治安策】將吏被介冑而睡。　又花名。【淸異錄】盧山一比丘晝寢石上，夢中聞花香，旣覺，尋香求之，因名睡香。四方奇之，謂乃花中祥瑞，遂以瑞易睡。　又草名。【洞冥記】末多國有五味草，食之使人不眠，名曰却睡草。【述異記】桂林有睡草，見之則令人睡。亦呼爲懶婦箴。　【說文】本作□，从目□聲。【六書故】睡卽古寐字。

睢	【午集中】【目字部】	睢	【唐韻】許惟切【集韻】呼維切，□音倠。【說文】仰目也。【聲類】大視也。【前漢五行志】萬眾睢睢，驚怪連日。【註】仰目視貌。又睢盱，詳盱字註。　又恣睢，恣意怒視也。【史記伯夷傳】暴戾恣睢。【註】睢，仰目怒貌。又【禮書】暴慢恣睢。【註】恣睢，猶毀訾也。【後漢崔駰傳】羿浞狂以恣睢。【註】自用之貌。又【韻會小補】睢音雖。　又【廣韻】許規切【集韻】【韻會】翾規切【正韻】翾圭切，□音□。又【廣韻】香季切【集韻】【韻會】【正韻】香萃切，□倠去聲。義□同。　又【集韻】翾畦切，音近醯。睢睢，元氣貌。　又【廣韻】息遺切【集韻】【韻會】【正韻】宣佳切，□音綏。水名。在梁郡，受汴入泗。或作濉。【左傳成十五年】出舍于睢上。　又睢陽、睢陵，□縣名。又睢州，今屬歸德府。　又姓。趙大夫食采于睢邑，因以爲氏。明有睢稼，洪武初請立臥□。　又【字彙補】曰唯切，音偉。星名。【史記天官書】歲星與翼軫，晨出曰天睢。　【集韻】或作眭。　【說文】从目隹聲。與隹部从且不同。

督	【午集中】【目字部】	督	【唐韻】冬毒切【集韻】【韻會】【正韻】都毒切，□音篤。【說文】察也。【廣韻】率也，勸也。【增韻】催趨也。【正韻】董也。又敕戒也。【前漢車千秋傳】宜有以敎督。【唐晝裴度傳】請身督戰。　又【說文】目痛也。　又【爾雅釋詁】正也。【左傳僖十二年】謂督不忘。【疏】謂管仲功德正而不忘也。　又【增韻】責也。【史記項羽紀】聞大王有意督過之。【註】督，責也。　又考也。【韓非子揚權篇】督參鞠之。【註】考驗盡之也。　又中也。【周禮冬官考工記匠人註】督旁之脩。【疏】中央爲督，所以督率兩旁。【莊子養生主】緣督以爲經。【註】督，中也。謂中兩閒而立，俗所謂騎縫也。【六書故】人身督脈當身之中，貫徹上下，故衣縫當背之中，達上下者，亦謂之督。別作裻。　又【奇經攷】督者，都也，督脈爲陽脈之都綱。　又家督，長子也。【史記越世家】朱公長男曰：家有長子曰家督。　又大將曰督。【後漢郭躬傳】軍征校尉，一統於督。　又督郵，督護，都督，皆官名。　又地名。【左傳成十六年】我師次于督揚。【註】卽祝柯縣，今屬濟南郡。又【史記燕世家】荊軻獻督亢地圖於秦。【註】督亢，燕地。徐廣曰：涿有督亢亭。　又姓。望出巴郡，晉有督戎。　又通作篤毒竺。【書微子之命】曰篤不忘。【孔傳】篤，厚也。本又作竺。左傳謂：督不忘。林註謂：督厚不可忘也。【前漢張騫傳】身毒在大夏東南。【李奇曰】一名天篤。【師古曰】今之天竺，蓋身毒，聲轉爲天篤，篤省文作竺，又轉爲竹音。【後漢杜篤論都賦】摧天督。【註】卽天竺國。按此是督與篤竺毒古□通。考證：〔【周禮冬官考工記匠人註】督旁之脩。〕　謹照原文改脩。〔左傳謂篤不忘。〕　謹照僖十二年原文篤改督。 

睤	【午集中】【目字部】	睤	【廣韻】匹詣切【集韻】【韻會】匹計切，□音媲。【玉篇】左睤右睨。【集韻】睤睨，邪視也。　又通作。【史記信陵君傳】睨，故久立。　又通作辟。【前漢息夫躬傳】辟倪兩宮閒。　又通作。【晉書列傳】睨漢廷。　又【宋史儀衞志】睤睨，如華蓋而小。【唐書儀衞志】作俾倪。　又【釋名】城上垣曰睤睨。言於其孔中睤睨非常也。一作□堄。與陴，壀□通。　又【集韻】普米切，媲上聲。義同。　下从丌。俗作睤，非。考證：〔【釋名】城上垣曰睤睨。言其於孔中睤睨非常也。〕　謹照原文其於改於其。 

睥	【午集中】【目字部】	睥	【字彙】同睤。

睦	【午集中】【目字部】	睦	〔古文〕□【集韻】【韻會】□莫六切，音牧。【說文】目順也。一曰敬和也。【博雅】信也。【廣韻】親也。【書堯典】九族旣睦。【禮禮運】講信修睦。　又州名。唐置睦州。　又姓。【正字通】北齊散騎常侍睦豫。　又與穆通。【史記司馬相如傳】旼旼睦睦。【前漢書】作穆穆。　又叶莫筆切，音密。【易林】種一得十，曰益有息。仁政獲民，四國親睦。　【六書故】睦，目諧也。凡人喜慍，必形于面目，故和爲睦，乖爲睽。別作□。

□	【未集上】【竹字部】	□	【集韻】甾尤切，音鄒。取魚器。　又側救切，音皺。義同。

□	【未集上】【米字部】	□	【字彙補】方問切，音奮。【廣雅】盡也。

睧	【午集中】【目字部】	睧	【集韻】呼昆切，音昏。目暗也。【淮南子原道訓】漠睧於勢利。【註】漠睧，猶鈍睧不知足也。【集韻】亦省作昏。

睨	【午集中】【目字部】	睨	【唐韻】【集韻】【韻會】□研計切。音詣。【說文】袤視也。【左傳哀十三年】余與褐之父睨之。【史記藺相如傳】持璧睨柱。【屈原離騷】忽臨睨夫舊鄉。　又禽鳥斜視亦曰睨。【埤雅】禽經曰：雞以嗔睨。【王楙補禽經】鴨以怒睨。　又日斜亦曰睨。【莊子天下篇】日方中方睨。【衍義】日斜如人睨目。　又人名，睨夫。見【宋史宗室表】。　又與倪堄通。睤睨，詳睤字註。　又【集韻】吾禮切，詣上聲。義同。

睩	【午集中】【目字部】	睩	【唐韻】【集韻】【韻會】【正韻】□盧谷切，音鹿。【說文】目睞謹也。【廣韻】視貌。【宋玉招魂】蛾眉曼睩，目騰光些。【王逸九思】哀世兮睩睩。　又【集韻】龍玉切，音錄。謹視貌。

癰	【午集中】【疒字部】	癰	【唐韻】【集韻】【韻會】【正韻】□於容切，音邕。【說文】腫也。【廣韻】癰癤。【釋名】癰，壅也。氣壅否結，裹而潰也。【正字通】惡瘡也。有疵癰，赤施，兔齧，走緩四淫。厲癰，脫癰諸名。皆氣血稽留，榮衞不通之所致也。【後漢律曆志】驚蟄晷長八尺二寸，未當至而至，多病癰疽脛腫。　又地名。與雍州之雍通。【後漢獻帝紀】分涼州河西四郡爲癰州。【註】謂金城，酒泉，墩煌，張掖。　又邕上聲。【戰國策】夫癘雖癰腫胞疾。【釋文】癰，委勇反。　【集韻】亦作臃。又書作□。【韻會】或作□。

癱	【午集中】【疒字部】	癱	【字彙】他丹切，音灘。風癱。【正字通】筋脈拘急，痳痺不仁也。

癲	【午集中】【疒字部】	癲	【廣韻】都年切【集韻】【韻會】多年切，□音顚。與瘨同。　又【集韻】狂也。【正字通】喜笑不常，顚倒錯亂也。【黃帝素問註】多喜爲顚，多怒爲狂。喜爲心志，故心熱則喜而爲顚。怒爲肝志，火制金，不能平木，故肝實則怒而爲狂也。

癴	【午集中】【疒字部】	癴	【字彙】呂員切，音攣。癴病。俗□字。

癵	【午集中】【疒字部】	癵	【集韻】同□。

癶	【午集中】【癶字部】	癶	【唐韻】【集韻】□北末切，音鉢。【說文】足刺癶也。【六書本義】兩足張，有所撥除也。【元包經】□北癶癶。傳曰：兩人相背也。【註】北，背也。【又】漸辵之癶。傳曰：足有所行也。【註】辵，足也。癶，行也。　【字彙】从二止相背。有分癶之象。別作撥蹳，非。

癸	【午集中】【癶字部】	癸	〔古文〕□【唐韻】居誄切【集韻】【韻會】頸誄切【正韻】古委切，□規上聲。十幹之末。【說文】冬時水土平，可揆度也。【正韻】癸者，歸也。於時爲冬，方在北，五行屬水，五運屬火。【史記律書】癸之爲言，揆也。言萬物可揆度也。【前漢律歷志】□揆于癸。　又歲月日名。【爾雅釋天】太歲在癸曰昭陽。月在癸曰極。【禮月令】孟冬之月，其日壬癸。【註】日之行，東北從黑道，閉藏萬物，月爲之佐，時萬物懷任于下，揆然萌芽，又因以爲日名焉。　又呼庚癸，軍中隱語也。【左傳哀十三年】吳申叔儀乞糧于公孫有山氏，對曰：若登首山以呼曰庚癸乎，則諾。【註】庚，西方主穀。癸，北方主水。【疏】軍中不得出糧與人，故作隱語爲私期也。　又天癸，天乙所生之癸水。【黃帝素問】女子二七，而天癸至。【方書】男之精，女之血，先天得之以成形，後天得之以有生，故曰天癸。　又姓。【姓苑】出齊癸公，後宋癸仲知嚴州軍。　【說文】本作癸，象水从四方流入地中之形。癸承壬，象人足。【六書正譌】交錯二木，度地以取平也。義同準。篆从二木，象形。因聲借爲壬癸字。隸別作癸揆楑，□通。

癹	【午集中】【癶字部】	癹	【唐韻】【集韻】□普活切，音潑。【說文】以足蹋夷艸也。【左傳隱六年】癹夷蘊崇之。今本作芟。【韻會】芟，亦作癹。【集韻】或作蹳撥。　又【廣韻】【集韻】□蒲撥切，音跋。除艸也。【史記司馬相如上林賦】崔錯癹骫。【師古註】崔錯，交雜也。癹骫，蟠戾也。【集韻】或作□。

□	【未集中】【羽字部】	□	【集韻】，或作□。【廣雅】□□，飛也。詳字註。

□	【未集上】【竹字部】	□	【集韻】張六切，音竹。與築同。　【字彙補】同□。

□	【未集上】【竹字部】	□	【玉篇】補各切。□奕，局戲也，謂行碁也。亦作博。　又【集韻】伯各切，音博。蠶具。　又白各切，音薄。義同。

	【丑集下】【女字部】		【集韻】渠尤切，音求。匹也。字也。

登	【午集中】【癶字部】	登	〔古文〕□□【唐韻】【集韻】【韻會】【正韻】□都騰切，等平聲。【爾雅釋詁】陞也。【玉篇】上也。進也。【易明夷】初登于天。【書堯典】疇咨若時登庸。【左傳僖九年】王使宰孔賜齊侯胙，下拜登受。【禮月令】農乃登麥。【周禮秋官】司民，掌登萬民之數。【前漢食貨志】進業曰登。【註】進上百工之業也。　又【爾雅釋詁】成也。【增韻】熟也。【書泰誓】以登乃辟。【詩大雅】誕先登于岸。【周禮地官小司徒】頒比法于六鄉之大夫，使各登其鄉之眾寡六畜車輦。【註】登，成也。成猶定也。【孟子】五穀不登。【註】登，成熟也。　又尊之曰登。【禮月令】登龜。【註】龜言登者，尊之也。　又【博雅】登登，眾也。又築牆用力相應聲。【詩大雅】築之登登。　又登聞鼓院。【宋史職官志】隷司諫正言，掌受文武官及士民章奏表疏。　又榻登。【釋名】施于大牀之前，小榻之上，所以登牀也。【說文】作毾。　又星名。【晉書天文志】歲星之精流，爲及登。　又鳳皇朝鳴曰登晨。見【軒轅黃帝記】。　又州名。古萊子國，隋牟州，唐改登州，取文登山而名。　又姓。出南陽，蜀有關中流人，始平登定。　又【集韻】丁鄧切，等去聲。履也。或作蹬。　又【字彙補】東職切，等入聲。【公羊傳隱五年】公曷爲遠而觀魚，登來之也。【註】登讀言得。齊人名求得爲得來。作登來者，其言大而急，由口授也。　又叶都籠切，音東。【前漢宣元敘傳】元之二王，孫後大宗。昭而不穆，大命更登。　又叶都郎切，音當。【易林】南山高岡，回隤難登。道里遼遠，行者無糧。　【說文】上車也。从癶豆，象登車形。【集韻】或作僜。【字彙】登與豆豋之豋，从月从又者別。

皊	【午集中】【白字部】	皊	【集韻】同□。

發	【午集中】【癶字部】	發	【唐韻】【集韻】【韻會】【正韻】□方伐切，音髮。【說文】發也。【詩召南】壹發五豝。【傳】發，矢也。【前漢匈奴傳】矢四發。【註】射禮三而止，每射四矢，故以十二矢爲一發。師古曰：發，猶今言箭一放兩放也。　又【廣韻】起也。【孟子】舜發於□畝之中。　又舒也，揚也。【易乾卦】六爻發揮。【疏】發，越也。又【坤卦】發於事業。【疏】宣發也。【左傳桓二年】聲名以發之。【註】發揚此德也。　又【博雅】開也。【書武成】發鉅橋之粟。【疏】謂開出也。【詩小雅】明發不寐。【註】謂將旦而光明開發也。　又【玉篇】進也，行也。【博雅】去也。【詩齊風】履我發兮。【疏】行必發足而去，故以發爲行也。【禮玉藻】疾趨則欲發，而手足無移。【註】謂起屨也。　又【釋名】撥也。撥使開也。【禮王制】有發，則命大司徒，教士以車甲。【疏】謂有軍旅以發士卒也。　又【廣韻】明也。【論語】亦足以發。【註】謂發明大體也。　又【廣韻】舉也。【增韻】興也。【前漢王吉傳】愼毋有所發。【註】謂興舉眾事也。　又亂也。【詩邶風】毋發我笱。　又伐也。【詩周頌】駿發爾私。【疏】以耜擊伐其私田，使之發起也。　又遣也。【禮檀弓】晉獻文子成室，晉大夫發焉。【註】發禮往賀也。　又見也。【禮禮器】君子樂其發也。【註】樂多其外見也。　又動也。【老子道德經】地無以寧，將恐發。　又洩也。【楚辭大招】春氣奮發。又【曆法】春夏曰發，秋冬曰斂。　又發發，疾貌。【詩小雅】飄風發發。【箋】寒且疾也。　又【詩傳】長發，大禘也。【疏】大禘之樂歌也。【唐書禮樂志】懿祖曰：長發之舞。　又昏禮曰發齊。【荀子禮論】大昏之未發齊也。【註】謂未有威儀節文。象太古時也。【史記禮書】作廢齊。　又【玉篇】發，駕車也。【揚子方言】發，稅，舍車也。東齊海岱之閒謂之發，宋趙□魏之閒謂之稅。【註】舍宜音寫，今通發，寫也。稅猶脫也。　又【後漢五行志】東方神鳥曰發明。【博雅】鳳皇晨鳴曰發明。　又【汲冢周書】發人鹿鹿者，若鹿迅走。【註】發，東夷也。　又淸發，水名。見【左傳】。　又縣名。【前漢地理志】餘發縣，屬九眞郡。發干縣，屬東郡。　又姓。【史記封禪書】游水發根。【註】游水，縣名。發根，人姓名。　又【集韻】【正韻】□北末切，音撥。【詩衞風】鱣鮪發發。【傳】盛貌。馬融曰：魚尾著網發發然。【韓詩】作鱍。【說文】作鮁。　又叶方吠切，音廢。【詩豳風】一之日觱發。【傳】風寒也，叶下烈烈。音例。　又叶非律切，廢入聲。【揚雄長楊賦】紛紜沸渭，雲合電發。猋騰波流，機駭蠭軼。軼音亦。一說本賦發軼，與上文爰整其旅，乃命驃衞，衞字爲韻。發，音費。軼，音替。古霽寘二韻通，非發讀廢入聲，與軼音亦叶也。考證：〔【左傳桓元年】聲名以發之。〕　謹照原文元年改二年。〔【禮王制】有發，則命大司徒，教士以軍甲。〕　謹照原文軍甲改車甲。 

白	【午集中】【白字部】	白	〔古文〕□□【唐韻】旁陌切【集韻】【韻會】【正韻】薄陌切，□音帛。【說文】西方色也。隂用事，物色白。从入合二，二隂數也。【釋名】啓也。如水啓時色也。【爾雅釋天】秋爲白藏。【疏】秋之氣和，則色白而收藏也。【周禮冬官考工記】書繪之事，西方謂之白。【書禹貢】冀州，厥土惟白壤。靑州，厥土白墳。又【禮檀弓】殷人尚白。　又【增韻】素也。潔也。【易賁卦】白賁无咎。【註】其質素，不勞文飾也。又【說卦】巽爲白。【疏】風吹去塵，故潔白也。　又明也。【禮曾子問】當室之白。【註】謂西北隅得戸明者也。【荀子正名篇】說不行，則白道而冥窮。【註】白道，謂明道也。【前漢谷永傳】反除白罪。【註】罪之明白者，皆反而除之。　又白屋，以茅覆屋也。【前漢蕭望之傳】恐非周公相成王致白屋之意。　又白衣，給官府趨走者。【前漢兩龔傳】聞之白衣，戒君勿言也。　又白徒，猶白身。【管子乘馬篇】白徒三十人奉車兩。　又白丁。【北史李敏傳】周宣帝謂樂平公主曰：敏何官。對曰：一白丁耳。　又白民。【魏書食貨志】莊帝班入粟之制，白民輸五百石，聽依第出身。　又白著。【唐書劉晏傳】稅外橫取謂之白著。【春明退朝錄】世人謂酒酣爲白著。言刻薄之後人必顚沛，酩酊如飲者之著也。　又【禮玉藻】君衣狐白裘。【□註】以狐之白毛皮爲裘也。　又【爾雅釋器】白金謂之銀。　又【唐書食貨志】隋末行五銖白錢。　又【前漢□法志】罪人爲白粲。【註】坐擇米使正白，三歲□也。　又【古今注】白筆，古珥筆，示君子有文武之備焉。　又【字學淵源】飛白書，蔡邕見施堊帚而作。　又星名。【博雅】太白謂之長庚。　又旗名。【禮明堂位】殷之大白。　又罰爵名。【說苑】魏文侯與大夫飲，使公乘不仁爲觴政，曰：飲不釂者，浮以大白。　又酒名。【禮內則】酒淸白。【註】白事酒，昔酒也。色皆白，故以白名之。　又稻曰白，黍曰黑。【周禮天官籩人】其實蕡白黑。　又馬名。【詩秦風】有馬白顚。【疏】額有白毛，今之戴星馬也。　又猛獸名。【汲冢周書】義渠以茲白。【註】茲白，一名駁，能食虎豹。　又蟲名。【爾雅釋蟲】蟫白魚。【註】衣書中蟲也。又【大戴禮】白鳥者，謂蚊蚋也。　又草名。【前漢西域傳】鄴善國多白草。　又三白，正月雪也。【西北農諺】要宜麥，見三白。　又五白，簙簺五木也。【宋玉招魂】成梟而牟，呼五白些。　又梵言一年爲一白。【傳燈錄】我止林閒，已經九白。　又山名。【後漢耿恭傳】竇固前擊白山，功冠三軍。【註】冬夏有雪，故名白山。【金史禮志】有司言，長白山在興王之地，禮合尊崇。　又水名。【桑欽水經】白水出朝陽縣西。　又州名。【唐書地理志】武德四年置白州，因博白溪而名。　又海外有白民國。見【山海經】。　又白狄，狄別名。見【春秋成九年】。　又戎類有六，一曰老白。見【風俗通】。　又姓。黃帝後。【左傳】秦大夫白乙丙。又複姓。【史記秦本紀】白冥氏，秦族。【潛夫論】吉白氏，莘姓後。又白楊提，代北三字姓。　又【諡法】外內貞復曰白。　又【玉篇】告語也。【正字通】下告上曰稟白。同輩述事□義亦曰白。【前漢高帝紀】上令周昌選趙壯士可令將者，白見四人。【後漢鍾皓傳】鍾瑾常以李膺言白皓。　又【唐書宦者傳】宣宗時，諸道歲進閹兒，號私白。○按《說文》入聲有白部，去聲自部內亦載白字。在自部內者讀疾二切，曰此亦自字也。省自者，詞言之氣从鼻出，與口相助也。是告語之白讀自，西方之白讀帛，音義各別。許氏分爲二部。《玉篇》合而爲一，今从之。　又【集韻】步化切，音杷。亦西方色也。　又博陌切。與伯同。長也。一曰爵名。亦姓。【印藪】有白鸞氏。【註】卽伯字。　又叶旁各切，音薄。【詩小雅】裳裳者華，或黃或白。我覯之子，乘其四駱。　又叶房密切，音弼。【蘇軾寒食雨詩】暗中偸負去，夜半眞有力。何殊病少年，病起頭已白。□，古文自。疾二切。考證：〔【禮明堂位】殷之太白。〕　謹照原文太白改大白。 

百	【午集中】【白字部】	百	〔古文〕□【唐韻】【集韻】【韻會】【正韻】□博陌切，音伯。【說文】十十也。从一白。數十十爲一百。百，白也。十百爲一貫。貫，章也。【徐曰】章，以詩言之一章也。百亦成數。會意字。【前漢律歷志】紀于一，協于十，長于百，大于千，衍于萬。　又眾多也。【易繫辭】百官以治。【書堯典】平章百姓。【後漢明帝紀】百蠻貢職。　又百里，劒名。百錬，刀名。見【古今注】。　又百鷯。鳥名。見【大戴禮】。　又百足，蟲名。【博物志】百足，一名馬蚿。　又百合，草名。【譚子化書】山蚯化爲百合。　又地名。隋百泉縣，唐百文縣。　又國名。【北史百濟傳】百濟國，馬韓之屬，在遼東之東。　又姓。百豐，列子弟子。又複姓。【風俗通】秦百里奚之後，其先虞人，家于百里，因氏焉。　又【韻會】【正韻】□莫白切，音陌。勵也。【左傳僖二十八年】距躍三百，曲踴三百。【註】言每跳皆勉力爲之。　又唐謂行杖人曰五百。【後漢曹節傳註】五百字，本爲伍佰。伍，當也。佰，道也。使之導引，當道陌中，以驅除也。【續志】五百赤幘絳褠，卽今行鞭杖者，亦作伍佰。　又叶伯各切，音博。【前漢季布傳】得黃金百，不如得季布諾。【易林】營城洛邑，周公所作。世建三十，歷年八百。　又叶畢吉切，音必。【歐陽修潭園詩】一華聊一醉，盡醉猶須百。而我病不，對花空嘆息。

皀	【午集中】【白字部】	皀	【唐韻】皮及切，音近弼。【說文】穀之馨香也。象嘉穀在裹中之形。匕所以扱之。或說，皀，一粒也。　又【集韻】北及切，音鵖。又【廣韻】居立切【集韻】訖立切，□音急。又【廣韻】彼側切【集韻】筆力切，□音逼。義□同。　又【廣韻】許良切。【集韻】虛良切，□音香。穀香也。　【正字通】本作。卽古香字。【字彙補】別作□，非。

皃	【午集中】【白字部】	皃	【唐韻】莫敎切【集韻】睂敎切，□茅去聲。【說文】頌儀也。从人，白，象人面形。【徐曰】頌，古容字。　又【唐韻】莫角切【集韻】墨角切，□尨入聲。容也。【廣韻】人類狀。　【集韻】籀作貌。或作。（貌）〔古文〕□【廣韻】莫敎切【集韻】【韻會】【正韻】眉敎切，□音□。【說文】皃，頌儀也。从人，白面，象人面形。籀文从豹，省作貌。【書洪範】五事，一曰貌。【疏】貌是容儀，舉身之大名也。　又【禮郊特牲】委貌，周道也。【註】或謂委貌爲□冠。【後漢輿服志】委貌以皁絹爲之。又【史記游俠傳贊】諺曰：人貌榮名，豈有旣乎。【註】榮名飾表稱譽無極也。　又姓。【正字通】《戰國策》：齊有貌辨。　又【五音集韻】莫角切，音瞀。【正韻】描畫人物類其狀曰貌。【唐書后妃傳】命工貌妃於別殿。　又與邈同。遠也。【韓愈月蝕詩】完完上天東。【考異】完完，諸本作貌貌。　【集韻】或作。

的	【午集中】【白字部】	的	【唐韻】【集韻】【韻會】【正韻】□丁歷切，丁入聲。【說文】明也。【徐曰】光的然也。【博雅】白也。【玉篇】遠也，明見也。【中庸】小人之道，的然而日亡。【註】表見也。【史記司馬相如上林賦】皓齒粲爛，宜笑的皪。【註】鮮明貌。【□書徐陵傳】的的宵烽。　又【增韻】實也。【魏志崔林傳】各國遺子來朝，林恐或非眞的。【南齊書禮志】泛之爲言，無的之辭。【宋史歐陽修傳】的的有表證。　又【正韻】端的也。又指的要處也。　又【玉篇】射質也。【正韻】射侯之中。【前漢鼂錯傳】矢道同的。【註】射之準臬也。【荀子勸學篇】質的張而弓矢至焉。【註】質，射侯也。的，正鵠也。　又平的，縣名。【前漢地理志】屬靑州。　又婦人面飾曰的。【王粲神女賦】施華的兮結羽儀。【仙經】鮑姑以艾灼龍女額，後人效之，謂之龍的。【集韻】作。　又蓮子曰的。【爾雅釋草】其實蓮，其根藕，其中的。【註】的，蓮中子也。【集韻】通作菂。　又馬名。【易說卦】其於馬也爲的顙。【註】額有白毛，今之戴星馬。【爾雅釋畜】作馰。　又【集韻】胡了切，音皛。亦蓮子也。　又叶丁藥切，當入聲。【詩小雅】發彼有的，以祈爾爵。【傳】發，發矢。的，質也。　又叶之若切，音灼。【潘岳芙蓉賦】丹輝拂紅，飛鬚□的。斐披赩赫，散煥熠爚。　又楊愼曰：的，音灼。婦人以點飾額也。【史記五宗世家程姬註】的，以丹註面，婦人有月事，妨于進御，難于自言，故點的以見。○按《釋名》以丹注面曰勺。勺，灼也。謂有月事者注面，灼然爲識，是的、勺同爲一字。　【說文】本作的。【類篇】或作□。　【音學五書】的字在入聲，則當入藥，音都略切。轉去聲，則當入嘯，音都料切。後人誤音爲滴，轉上聲爲底。宋人書中凡語助皆作底，□無的字。又今人小的字，亦當作小底。如宋史內班小底，遼史承應小底之類是也。

</div>
    <div class="pagination">
<a href="康熙字典_page56.html">上一页</a><span>...</span><a href="康熙字典_page52.html">52</a><a href="康熙字典_page53.html">53</a><a href="康熙字典_page54.html">54</a><a href="康熙字典_page55.html">55</a><a href="康熙字典_page56.html">56</a><span class="current-page">57</span><a href="康熙字典_page58.html">58</a><a href="康熙字典_page59.html">59</a><a href="康熙字典_page60.html">60</a><a href="康熙字典_page61.html">61</a><a href="康熙字典_page62.html">62</a><span>...</span><a href="康熙字典_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
