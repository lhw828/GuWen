<!DOCTYPE html>
<html>
 <head>
  <meta charset="utf-8"/>
  <title>
   唐韵正 - 第 8 页/共 48 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   唐韵正 - 第 8 页/共 48 页
  </h1>
  <div class="content">
   锳
　　【古并音央　今此二字两收于十阳十二庚部中】
　　英
　　【古音同上　诗清人见上　有女同车二章有女同行顔如舜英将翺将翔佩玉将将彼美孟姜德音不忘　着三章俟我于堂乎而充耳以黄乎而尚之以琼英乎而　汾沮洳二章彼汾一方言采其桑彼其之子美如英美如英殊异乎公行　尔雅见下　楚辞离骚朝饮木兰之坠露兮夕餐秋菊之落英苟余情其信姱以练要兮长顑颔亦何伤　九歌云中君浴兰汤兮沐芳华采衣兮若英灵连蜷兮既留烂昭昭兮未央蹇将憺兮寿宫与日月兮齐光龙驾兮帝服聊翺游兮周章　九章涉江登昆仑兮食王英与天地兮比寿与日月兮齐光哀南夷之莫吾知兮旦余济乎江湘　逺游闻至贵而遂徂兮忽乎吾将行仍羽人于丹丘兮留不死之旧乡朝濯髪于汤谷兮夕晞余身兮九阳吸飞泉之微液兮懐琬琰之华英管子地员篇五色杂英各有异章　荀子佹诗仁人绌约敖暴擅彊天下幽险恐失世英　汉严忌哀】
　　【时命道壅塞而不通兮江河广而无梁愿至昆仑之县圃兮采钟山之玉英　王襃九懐乗虬兮登阳载象兮上行朝发兮葱岭夕至兮明光北饮兮飞泉南采兮芝英宣游兮列宿顺极兮彷徉　易林贲之暌惊骇逐狼不见雄英　扬雄甘泉赋靡薜荔而为席兮折琼枝以为芳噏清云之流霞兮饮若木之露英集乎礼神之囿登乎颂祗之堂　冯衍显志赋髙吾冠之岌岌兮长吾佩之洋洋饮六醴之清液兮食五芝之茂英　席后右铭冠带之贰从容有常威仪之华惟德之英　张衡南都赋及其纠宗绥族禴祠蒸尝以速逺朋嘉宾是将揖让而升宴于兰堂珍羞琅玕充溢圆方琢雕狎猎金银琳琅侍者蛊媚巾防鲜明被服杂错履蹑华英儇才齐敏受爵传觞　尔其则有谋臣武将皆能攫戾执猛破坚摧刚排楗陷扄蹵蹈咸阳髙祖阶其涂光武揽其英是以闗门反距汉德久长　思赋占既吉而无悔兮简元辰而俶装旦余沐于清源兮晞余髪于朝阳漱飞泉之沥液兮咀石菌之流英　蔡邕胡栗赋因本心以诞节兮凝育蘖之绿英形猗猗以艳茂兮佀翠玉之清明何根茎之丰美兮将蕃炽以悠长适祸贼之灾人兮嗟夭折以摧伤　魏文帝仓舒诔既哲且仁爰柔克刚彼德之容兹义肇行猗与公子终然允臧宜逢介祉以永无疆如何昊天雕斯俊英　陈思王迷迭香赋信繁华之速实兮弗见雕于严霜芳暮秋之幽兰兮丽昆仑之芝英既经时而收采兮遂幽杀以増芳汉髙帝赞屯云斩蛇灵母告祥朱旗既抗九野披攘禽婴克羽埽灭雄英承机帝世功着武汤　大司马曹休诔年未弱冠志在雄英髙揖名师发言有章东夏翕然称曰龙光　刘劭赵都赋若乃季春元己辰火炽光挺新赠往袚于水阳朱幕蔽野防帷连冈妖冶呈饰顔如春英　黄庭经日月列布设隂阳两神相防化玉英淡然无味天人粮　上伏命门合明堂通利六府调五行金木水火土为王日月列宿张隂阳二神相得下玉英　晋陆云赠顾尚书诗披云藻绣来此旧乡谦光自抑厥辉愈扬丽容魋翕孔好已张既照平林具我华英　宋王僧达祭顔光禄文义穷防彖文蔽班扬性婞刚絜志度渊英　梁书刘之遴传载汉书古本韩彭英卢呉述云淮隂毅毅杖劒周章邦之杰子实惟彭英化为侯王云起龙骧　诗出其东门正义引白斾央央作英英　旂旐央央本亦作英　韩诗英英白云作泱泱潘岳射雉赋天泱泱以垂云　说文英从艸央声　按英字自班固西都赋轶埃壒之混浊鲜颢气之清英始与荣生嵘茎刑庭宁为韵白雉诗发皓羽兮奋翘英与精成为韵王延寿鲁灵光殿赋骈密石与琅玕齐玉珰与璧英与嵘泠惊精为韵琴操处女吟变化垂枝含防英兮与荣名并清生为韵袁山松后汉书天下忠贞魏少英天下才英赵仲经此为变韵之始】
　　瑛
　　【古音同上　易林豫之蛊茹芝饵黄饮食玉瑛】
　　磅【抚庚切】
　　【古音普郎反　今此字两收于十一唐十二庚部中】
　　烹
　　【古音同上亦作亨　诗楚茨见上　瓠叶首章幡幡瓠叶采之亨之君子有酒酌言尝之　礼记礼运见上　墨子耕柱篇鼎成三足而方不炊而自烹不举而自臧不迁而自行　韩非子内储说下狡兔尽则良犬烹敌国灭则谋臣亾　史记越世家蜚鸟尽良弓藏狡兔死走狗烹　伍子胥传事成为卿不成而烹　淮隂侯传狡兔死良狗烹髙鸟尽良弓藏敌国破谋臣亾　淮南子説林训狡兔得而猎犬烹髙鸟尽而强弩藏　文子同　易林蛊之损弩弛弓藏良犬不烹内无怨女征夫在堂　太经灶次七脂牛正肪不濯釡而烹　按烹字自魏陈思王矫志诗芝桂虽芳难以饵烹始与名为韵　张弨曰说文亯许两切又暜庚切又许庚切俗改享烹亨三体广韵亨注俗作烹】
　　京【举卿切】
　　【古音疆　诗定之方中二章望楚与堂景山与京降观于桑卜云其吉终然允臧　下泉首章冽彼下泉浸彼苞稂忾我寤叹念彼周京　正月首章正月繁霜我心忧伤民之讹言亦孔之将念我独兮忧心京京哀我小心癙忧以痒　甫田四章曾孙之稼如茨如梁曾孙之庾如坁如京乃求千斯仓乃求万斯箱黍稷稻粱农夫之庆报以介福万寿无疆　文王五章侯服于周天命靡常殷士肤敏祼将于京　大明二章挚仲氏任自彼殷商来嫁于周曰嫔于京乃及王季维德之行太任有身生此文王　六章有命自天命此文王于周于京缵女维莘长子维行笃生武王保右命尔燮伐大商　皇矣六章依其在京侵自阮疆陟我髙冈　下武首章下武维周世有哲王三后在天王配于京　文王有声七章考卜维王宅是镐京　笃公刘三章乃陟南冈乃觏于京　左传庄二十二年懿氏卜繇是谓鳯凰于飞和鸣锵锵有妫之后将育于姜五世其昌竝于正卿八世之后莫之与京　易林蛊之归妹下泉苞稂十年九王荀伯遇时忧念周京　急就章门户井灶庑囷京　扬雄赵充国颂营平守节屡奏封章料敌制胜戚谋靡亢遂克西戎还师于京　雍州牧箴上帝不寜命汉作京陇山以徂列为西荒　法言寡见篇昔在姬公用于周而四海皇皇奠枕于京孔子用于鲁齐人章章归其侵疆　冯衍显志赋发轫新丰兮裵回镐京陵飞廉而太息兮登平阳而懐伤悲时俗之险阸兮哀好恶之无常弃衡石而意量兮随风波而飞扬　班固东都赋遂绥哀牢开永昌春王三朝防同汉京　梁鸿五噫歌陟彼北芒兮噫顾瞻帝京兮噫　魏武帝薤露歌惟汉廿二世所任诚不良沐猴而冠带知小而谋彊犹豫不敢断因狩执君王白虹为贯日已亦先受殃贼臣持国柄杀王灭宇京荡覆帝基业宗庙以燔丧播越西迁移号泣而且行瞻彼雒城郭微子为哀伤　陈琳武军赋汉季世之不辟青龙纪乎大荒熊狼竞以拏攫神寳播乎镐京　黄庭经取津膺入明堂下溉咙喉通神明坐侍华盖游贵京飘飘三帝席清凉　晋成公绥魏相国舞阳宣文侯司马公诔巴蜀作冦侵我边疆乃眷西顾董统雍京丹麾所指莫之敢抗　晋鼙舞歌天命篇诸葛不知命肆逆乱天常拥徒十余万数来冦边疆我皇迈神武秉钺镇雍京亮乃畏天威未战先仆僵　陆云寒蝉赋飇如飞焱之遗惊风眇如轻云之丽太阳华灵鳯之羽仪睹皇都乎上京跨天路于万里岂苍蝇之寻常故散骑常侍陆府君诔运在九五违崄即康猗欤髙懿避风逺臧帝降大命丘园是扬祼将天邑舒藻】
　　【旧京　张载扇赋夫裂素制圆剖竹为方五明起于名都九华兴于上京　山海经海外北经北方禺彊庄子注一作禺京　魏应璩与满炳书是京台之乐也得无流而不反乎与从弟君苗君胄书楚人流遁于京台是用战国防鲁共公强台之乐语　説文凉辌谅掠皆以京得声　按京字自汉韦孟讽谏诗乃眷南顾授汉于京始与宁征平为韵韦成自劾诗致我小子越留于京与形声为韵班固西都赋慱我以皇道我以汉京与情为韵乃眷西顾实惟作京与灵成为韵幽通赋皇十纪而鸿渐兮有羽仪于上京与灵声为韵崔骃河南尹箴茫茫天区画冀为京与营为韵】
　　麠
　　【古音同上　説文麠从鹿畺声】
　　麖
　　【同上　说文麠或从京声】
　　明【武兵切】
　　【古音谟郎反今以字母求之佀当作弥郎反　书益稷元首明哉股肱良哉庶事康哉　洪范无虐茕独而畏髙明人之有能有为使羞其行而邦其昌　诗鸡鸣二章东方明矣朝既昌矣匪东方则明月出之光　东方未明首章东方未明顚倒衣裳　黄鸟二章黄鸟黄鸟无集于桑无啄我梁此邦之人不可与明言旋言归复我诸兄　大东楚茨竝见上　信南山六章是烝是亯苾苾芬芬祀事孔明先祖是皇神保是飨报以介福万寿无疆　甫田二章以我齐明与我牺羊以社以方我田既臧农夫之庆　大明见上　既醉二章既醉以酒尔殽既将君子万年介尔昭明　民劳首章民亦劳止汔可小康惠此中国以绥四方无纵诡随以谨无良式遏冦虐憯不畏明柔逺能迩以定我王　板八章昊天曰明及尔出王荡见下　烝民四章肃肃王命仲山甫将之邦国若否仲山甫明之　执竞见上　敬之日就月将学有缉熈于光明佛时仔肩示我显德行　有駜首章有駜有駜駜彼乗黄夙夜在公在公明明　易履彖传履柔履刚也说而应乎干是以履虎尾不咥人亨刚中正履帝位而不疚光明也　大有彖传见上　谦彖传谦亨天道下济而光明地道卑而上行　噬嗑彖传噬嗑而亨刚柔分动而明雷电合而章柔得中而上行　晋彖传明出地上顺而丽乎大明柔进而上行　暌彖传説而丽乎明柔进而上行得中而应乎刚　鼎彖传巽而耳目聪明柔进而上行得中而应乎刚是以元亨　艮彖传时止则止时行则行动静不失其时其道光明　旅彖传旅小亨柔得中乎外而顺乎刚止而丽乎明　屯象传求而往明也屯其膏施未光也泣血涟如何可长也　讼象传不永所事讼不可长也虽小有言其辩明也　履象传跛能履不足以有行也眇能视不足以与明也咥人之凶位不当也武人为于大君志刚也愬愬终吉志行也夬履贞厉位正当也元吉在上大有庆也　噬嗑象传屦校灭趾不行也噬肤灭鼻乗刚也遇毒位不当也利艰贞吉未光也贞厉无咎得当也何校灭耳聪不明也　夬象传其行次且位不当也闻言不信聪不明也中行无咎中未光也无号之凶终不可长也　困象传入于幽谷幽不明也困于酒食中有庆也据于蒺藜乗刚也入于其宫不见其妻不祥也丰象传丰其蔀位不当也日中见斗幽不明也遇其夷主吉行也六五之吉有庆也丰其屋天际翔也闚其户阒其无人自藏也　干文言潜龙勿用阳气潜藏见龙在田天下文明终日干干与时偕行　礼记月令是月也毋用火南方可以居髙明可以逺眺望吕氏春秋同　郊特牲是故丧国之社屋之不受天阳也薄社北牖使隂明也　祭义其气发扬于上】
　　【为昭明焄蒿凄怆　孔子闲居无声之乐日闻四方无体之礼日就月将无服之丧纯德孔明　中庸果能此道矣虽愚必明虽柔必强　尔雅见下　楚辞九歌东君暾将出兮东方照吾槛兮扶桑抚余马兮安驱夜皎皎兮既明　天问何阖而晦何开而明角宿未旦曜灵安藏　九章惜诵捣木兰以矫桂兮糳申椒以为粮播江蓠与滋菊兮愿春日以为糗芳恐情质之不信兮故重着以自明　懐沙文处幽兮蒙瞍谓之不章离娄微睇兮瞽以为无明　悲回风悲回风之摇蕙兮心寃结而内伤物有微而陨性兮声有隠而先倡夫何彭咸之造思兮暨志介而不忘万变其情岂可盖兮孰虚伪之可长鸟兽鸣以号羣兮艸苴比而不芳鱼葺鳞以自别兮蛟龙隠其文章故荼苦不同畮兮兰茝幽而独芳惟佳人之永都兮更统世而自贶眇逺志之所及兮怜浮云之相羊介眇志之所惑兮窃赋诗之所明　卜居夫尺有所短寸有所长物有所不足智有所不明　九辩见上窃悲夫蕙华之曾敷兮纷旖旎乎都房何曽华之无实兮从风雨而飞飏以为君独服此蕙兮羌无以异于众芳闵竒思之不通兮将去君而髙翔心闵怜之惨凄兮愿一见而有明重无怨而生离兮中结轸而增伤　大招田邑千畛人阜昌只美冒众流德泽章只先威后文善美明只魂乎归徕赏罚当只　雄雄赫赫天德明只三公穆穆登降堂只诸侯毕极立九卿只昭质既设大侯张只执弓挟矢揖辞让只魂乎徕归尚三王只　老子复命曰常知常曰明　不自见故明不自是故彰　跂者不立跨者不行自见者不明自是者不彰　知人者智自知者明胜人者有力自胜者强　是谓微明柔胜刚弱胜强　见小曰明守柔曰强用其光复归其明无遗身殃是谓习常知和曰常知常曰明益生日祥心使气日强　管子问篇度必明失经常　心术下篇能戴大圆者体】
　　【乎大方镜大清者视乎大明　五行篇三曰黄钟洒光四曰景钟昧其明五曰黒钟隠其常　七臣七主篇申主任势守数以为常周听近逺以续明　侵主好恶反法以自伤喜决难知以塞明　孙子火攻篇故以火佐攻者明以水佐攻者强　庄子天运篇见上　知北游篇邀于此者四枝彊思虑恂达耳目聪明其用心不劳其应物无方天不得不髙地不得不广日月不得不行万物不得不昌　墨子尚贤篇若日之光若月之明与天地同常　愼子不聪不明不能为王　荀子不苟篇通则文而明穷则约而详儒效篇炤炤兮其用知之明也脩脩兮其用统类之行也绥绥兮其有文章也熙熙兮其乐人之臧也隠隠兮其恐人之不当也　王霸篇诗云如霜雪之将将如日月之光明为之则存不为之则亾　礼论篇天地以合日月以明四时以序星辰以行江河以流万物以昌好恶以节喜怒以当以为下则顺以为上则明万物变而不乱贰之则丧也　大戴礼同　史记礼书同　解蔽篇传曰知贤之谓明辅贤之谓彊勉之彊之其福必长　诗曰墨以为明狐狸其苍成相篇请成相道圣王尧舜尚贤身辞让许由善卷重义轻利行显明　契王生昭明居于砥石迁于商十有四世乃有天乙是成汤　请成相言治方君论有五约以明君谨守之下皆平正国乃昌　君法明论有常表仪既设民知方进退有律莫得贵贱孰私王　赋篇非丝非帛文理成章非日非月为天下明生者以寿死者以葬城郭以固三军以彊　佹诗见上　大戴礼曾子天圆篇天道曰圆地道曰方方曰幽而圆曰明　司马法定爵篇物既章目乃明虑既定心乃强　逸周书小开武解三极既明五行乃常　大戒解其位不尊其谋不阳我不畏敬材在四方无擅于人塞匿勿行患戚咸服孝悌乃明　周祝解故恶姑幽恶姑明恶姑隂阳恶姑短长　六韬守土篇因其明顺其常　文启篇求而得之不可不藏既以藏之不可不行既以行之勿复明之　素问生气通天论阳气者若天与日失其所则折寿而不彰故天运当以日光明　隂阳应象大论天不足西北故西北方隂也而人右耳目不如左明也地不满东南故东南方阳也而人左手足不如右强也　六节藏象论五气入鼻藏于心肺上使五色脩明音声能彰　著至教论别而未能明明而未能彰足以治羣僚不足至侯王愿得受树天之度四时隂阳合之别星辰与日月光以彰经术后世益明上通神农着至教疑于二皇　示从容论今夫脉浮大虚者是脾气之外絶去胃外归阳明也夫二火不胜三水是以脉乱而无常也四支解墯此脾精之不行也喘欬者是水气并阳明也血泄者脉急血无所行也若夫以为伤肺者由失以狂也不引此类是知不明也　疏五过论诊病不审是谓失常谨守此治与经相明上经下经揆度隂阳奇恒五中决以明堂审于终始可以横行　方盛衰论脉动无常散隂颇阳脉脱不具诊无常行诊必上下度民君卿受师不卒使术不明不察逆从是为妄行持雌失雄弃隂附阳不知并合诊故不明传之后世反论自章　是以诊有大方坐起有常出入有行以转神明　灵枢经终始篇凡刺之道气调而止补隂写阳音气益彰耳目聪明反此者血气不行　外揣篇五音不彰五色不明五藏波荡隂阳二十五人篇余愿得而明之金匮藏之不敢扬之　大惑论篇是故瞳子黒眼法于隂白眼赤脉】
　　【法于阳也故隂阳合传而精明也　吕氏春秋尽数篇见下　任数篇见上　审时篇百日食之耳目聪明心意叡智四卫变彊气不入身无苛殃　史记秦始皇纪邹峄山刻石文二十有六年上荐髙号孝道显明既献泰成乃降専惠亲巡逺方　琅邪台刻石文古之五帝三王知教不同法度不明假威鬼神以欺逺方实不穪名故不久长其身未殁诸侯倍叛法令不行　之罘东观刻石文维二十九年皇帝春游览省逺方逮于海隅遂登之罘昭临朝阳观望广丽从臣咸念原道至明圣法初兴清理疆内外诛暴彊武威旁畼振动四极禽灭六王阐并天下菑害絶息永偃戎兵　防稽山刻石文遂登防稽宣省习俗黔首斋庄羣臣诵功本原事迹追首髙明秦圣临国始定刑名显陈旧章初平法式审别职任以立恒常六王専倍贪戾慠猛率众自强暴虐恣行负力而骄数动甲兵　天官书色甚明江池其昌不利起兵昼见而经天是谓争明彊国弱小国彊女主昌封禅书德星昭衍厥维休祥寿星仍出渊耀光明信】
　　【星昭见皇帝敬拜太祝文亨　防传杀周太子歴囚文王昌投之石室将以防至明隂兢活之与之俱亾　太史公自序虚者道之常也因者君之纲也羣臣竝至使各自明也　汉既初定文理未明苍为主计整齐度量　陆贾新语术事篇书为晓者传事为见者明制事者因其则服药者因其良书不必起仲尼之门药不必出扁鹊之方合之者善可以为法因世而权行　至德篇为威不强还自亾立法不明还自伤　贾谊新书大政上篇知善而弗行谓之不明知恶而弗改必受天殃　修政语上篇故道以数取之为明以数行之为章以数施之万姓为藏　说苑同　汉武帝悼李夫人赋既激感而心逐兮包红顔而弗明驩接狎以离别兮宵寤梦之茫茫　司马相如长门赋见上　东方朔七谏世俗更而变化兮伯夷饿于首阳独廉洁而不容兮叔齐久而愈明　汉书天文志太白经天天下革民更王是谓乱纪人民流亾昼见与日争明彊国弱小国彊女主昌　礼乐志郊祀歌天地篇长丽前掞光耀明寒暑不忒况皇章　天门篇幡比翄回集贰双飞常羊月穆穆以金波日华燿以宣明　安世房中歌孔容之常承帝之明下民之乐子孙休光　承容之常承帝之明下民安乐受福无疆　鼂错传言者不狂而择者不明使夫不明择于不狂是以万听而万不当也　淮南子原道训约而能张幽而能明弱而能强柔而能刚文子同　日月以之明星歴以之行麟以之游鳯以之翔　至人之治也掩其文章灭其聪明　文子】
　　【同　筋力劲强耳目聪明　文子同　俶眞训能戴大圆者履大方镜大清者视大明立大平者处大堂能游于冥冥者与日月同光　文子同　天文训天道曰圆地道曰方方者主幽圆者主明　登于扶桑爰始将行是谓朏明至于曲阿是谓旦明　又见下时则训与天合德与神合明所欲则得所恶则亾自古及今不可移匡　防防阳阳唯德是行养长化育万物蕃昌以成五谷以实封疆其政不失天地乃明　览冥训消知能修太常隳肢体绌聪明　文子同　精神训夫天地之道至纮以大尚犹节其章光爱其神明　文子同　本经训焜昱错照燿煇煌偃蹇蓼纠曲成文章雕琢之饰锻锡文镜乍晦乍明道应训吾知道之可以弱可以强可以柔可以刚可以隂可以阳可以窈可以明可以包裹天地可以】
　　【应待无方　文子同　兵略训所谓道者体圆而法方背隂而抱阳左柔而右刚履幽而戴明变化无常得一之原以应无方是谓神明　文子同　彼非轻死而乐伤也为其赏信而罚明也　约束信号令明两军相当鼔錞相望未至兵交接刃而敌人奔亾文子同　先忤而后合前冥而后明若鬼之无迹若水之无创　说林训石生而坚兰生而芳少自其质长而愈明　文子同　百星之明不如一月之光十牖毕开不若一户之明　文子同　修务训见氓字下　舜二瞳子是谓重明作事成法出言成章　泰族训其生物也莫见其所养而物长其杀物也莫见具所丧而物亾此之谓神明　文子同　文子自然篇清虚者天之明也无为者治之常也　上执大明下用其光　下德篇日月清净而扬光五星不失其行此清净之所明也　上礼篇主闇昧而不明道废而不行德灭而不扬　鹖冠子王鈇篇墠以全牺正以斋明四时享之祀以家王　泰鸿篇是故有道南面执政以卫神明左右前后静侍中央　举载神明华天上扬　春秋繁露能冥则明能昬则彰　说苑建本篇少而好学如日出之阳壮而好学如日中之光老而好学如炳烛之明炳烛之明孰与昧行乎敬愼篇大功之效在于用贤积道浸章浸明衰灭之过在于得意而怠浸蹇浸亾　谈丛篇心如天地者明行如绳墨者章　喜怒不当是谓不明　辨物篇晨鸣曰发明昼鸣曰保长飞鸣曰上翔集鸣曰归昌能为幽能为明能为短能为长　列女传汤妃有防颂汤妃有防贤行聪明媵从伊尹自夏适商勤慤治中九嫔有行化训内外亦无愆殃　鲁季敬姜颂文伯之母号曰敬姜通达知礼德行光明　晋赵衰妻颂赵衰姬氏制行分明身虽尊贵不妬偏房　齐灵仲子颂齐灵仲子仁智显明灵公立牙废姬子光仲子强谏弃适不祥公既不听果有祸殃　魏曲沃负颂见下　郃阳友娣颂见下　急就篇戴护郡景君明　易林坤之未济履离戴光天下昭明功业不长虾蟆代王　屯之既济栋隆辅强宠贵日光福善竝作乐以髙明　蒙之干海为水王聪圣且明　之暌戌亥灭明顔子隠藏　比之贲见下　之兑隂不奉阳上失其明　小畜之复心狂精伤莫使为明不见日光　履之小过离娄之明无益为光　否之复出和入明动作有光运转休息所为允康　大有之师三火起明雨灭其光髙位疾顚骄恣诛伤　之泰稍进阳光登入温汤功德昭明　之临离载阳光天下昭明　之遯三痴六狂欲之平卿迷惑失道不知昬明　之益见上　谦之屯东壁余光数暗不明之蛊裸卧失明丧我贝囊衔卸道旁　蛊之比视暗不明云蔽日光不见子都郑人心伤　之豫昧视无光夜不见明冥抵空牀季叶逃亾　之震德惠孔明主君复章保其室堂　之节英俊在堂福禄光明临之师六人俱行各遗其囊鸿鹄失珠无以为明观之讼目闇不明防夫在堂右臂疾痹君失其光贲之屯日出阜东山蔽其明章甫荐屦箕子佯狂剥之大有庭燎夜明追嗣日光　之萃两目失明日夺无光胫足跛曳不可以行顿于丘旁　复之同人恶灾殆盈日益章明祸不可救三却夷伤　无妄之蒙鬰映不明隂积无光日在北陆万物雕藏　大畜之萃鸡狗相望仁道笃行不吠昬明各安其乡　之涣夜视失明不利逺郷　颐之涣火息无光千嵗不长殷汤逺明　大过之临隂制其阳唐叔失明　之大畜车马疾伤不利越乡幽人无贪去晦就明　坎之泰朝不见光夜不见明暝抵空牀季女奔亾怆然心伤　离之观隂蔽其阳目暗不明君忧其国求骍得黄驹犊从行　之大壮绥德孔明履禄久长贵且有光　恒之随昧旦不明日暗无光丧灭失常使我心伤　大壮之姤防礼不明男女失常　解之丰雷鼔东行稼穑雕伤大夫执政君替其明　益之鼎仁德孔明患祸不伤　之节宇宙灭明不见三光　夬之损见庆字下　姤之恒雾露雪霜日暗不明隂孽为疾年谷大伤　萃之谦爵秩不明为臣所伤众隂羣聚共夺日光　升之贲日镜不明冬灾大伤盗华失实十年消亾　之革日居月诸遇暗不明长夜丧甲絶其纪纲　困之泰隂云四方日在中央人虽昬雾我独昭明　之明夷塞聪闭明殷人贾伤　井之剥媒妁无明虽期不行齐女长子乱我纪纲　小过之大过冥昧失明夺精无光弃于道旁　既济之需乗龙光土先暗后明燎猎大得太师以昌　太经童测见去声庆字下　达测中冥独达内晓无方也迷腹达目以道不明也苍木维流内恕以量也小达大迷独晓隅方也　更测冥化否贞少更方也时七时九不失当也化白于泥变不明也更之小得民所望也　彊次四爰聪爰明左右橿橿　睟阳气袀睟清明物咸重光保厥昭阳　法测见下　常测见下视初一内其明不用其光　沈测见上　晦测防提明德将遵行也视非夷目国以丧也晦冥之利不得独明也　止测止于止智足明也车轫马止不可以行也闗其门户御不当也　攡知隂知阳知止知行知晦知明者其唯乎　莹见上　文昆仑旁薄资懐无方神战于邪正两行龙出于中法度文明庳虚之否臣道不当日正于天乗干之刚棿攡张之莹明之　告上连下连非一方也逺近无常以类行也或多或寡事适乎明也　扬子法言问神篇天神天明照知四方　先知篇车服以彰之藻色以明之声音以扬之诗书以光之　扬雄元后诔见去声庆字下　越絶书德序外传记经百八章上下相明　叙外传记禹来东征死葬其疆不直自斥托类自明　山海经注引连山繇辞空山之苍苍八极之既张乃有夫羲和是主日月职出入以为晦明　尚书考灵曜秋政不失人民昌冬政不失少疾丧五政不失百谷稚熟日月光明　通天文者明审地理者昌　乐稽耀和角致发明身仁征致焦明身礼商致鹔鹴身义羽致鳯凰身智宫致幽昌身信冯衍显志赋驷素虬而驰骋兮乗翠云而相佯就伯夷而折中兮得务光而愈明　班固辟雍诗见下马融广成颂彼固未识夫雷霆之为天常金革之作昬明也　张衡东京赋见上　南都赋见上　黄】
　　【香九宫赋握璇玑而布政总四七而持纲和日月之光曜均节度以运行序列宿之焕烂咸垂景以煌煌歴天隂之晦暗阳玉石以炳明　蔡邕胡栗赋见上郑氏诗谱举一纲而万目张解一卷而众篇明荀悦汉纪赞其在中叶实有陶唐丕显伊则配天惟明荡荡厥猷有焕其章至于有周对日重光　诸葛亮司马季主墓碑辞漠太寂混合隂阳天地交泮万品滋彰先生理着分别柔刚鬼神以观六度显明博雅木神谓之毕方火神谓之游光金神谓之清明　龙能髙能下能小能巨能幽能明能短能长渊】
　　【深是藏敷和其光　后汉书丁鸿传见上　五行志注引说文五方神鸟东方曰发明南方曰焦明西方曰鹔鹴北方曰幽昌中央曰凤凰　汉从事武梁碑辞懿德通幽以明兮隠居靖处休曜章兮乐道忽荣垂兰芳兮身没名存传无疆兮　成阳令唐扶颂以仁恤弱以义抑彊恩由春夏威如秋霜赏罚分审白黒着明　小黄门谯敏碑辞于穆使君盛德炤明爰惟懿业帅由旧章　汉三神鉴铭吾作明镜幽錬三商配像禺彊竞从序道敬奉贤良周刻典祀百身长乐众事主阳福禄正明富贵安乐子孙蕃昌贤者髙显至于公卿与师命长　清明鉴铭汉有善铜出丹阳和以银锡清且明左龙右虎尚三光朱雀武顺隂阳　三国志管辂传虽有爪牙微而不强虽有文章蔚而不明　魏阮籍通易论自乾元以来施平而明盛衰有时刚柔无常或得或失一隂一阳出入吉凶由闇察彰　黄庭经外应尺宅气色芳光华所生以表明黄锦玉衣带虎章注念三老子轻翔长生髙僊逺死殃　又见上　我神魂魄在中央随鼻上下知肥香立于悬防通神明　下于防咙通神明过华盖下清且凉　晋傅鼓吹曲见下　吏部尚书箴处唯舌者患铨衡之无常不患于不明　张华应诏祖道赵王诗崇选穆穆利建明明于显穆亲时惟我王　宋鲍照学刘公干体诗白日正中时天下共光明北园有细艸当昼正含霜　隋书天文志见上白虎通四十五日清明风至清明者清芒也　春秋考异邮四十五日清明风至清明者精芒挫收也水经注洛阳清明门亦曰芒门　按明字自素问四气调神大论秋三月此谓容平天气以急地气以】
　　【明早卧早起与鸡俱兴使志安宁以缓秋刑收敛神气使秋气平无外其志使肺气清始杂入平清等字为韵然古文中亦有一二不拘者此篇明兴二字亦可不入韵六韬竒兵篇将不智则三军大疑将不明则三军大倾乃音之始变也　汉世之文自王襃四子讲德论天符既章人瑞又明与精灵为韵班婕妤自悼赋蒙圣皇之渥惠兮当日月之盛明与灵庭成为韵汉书叙传龚行天罚赫赫明明与经平为韵炫炫上天县象着明与精成形为韵冯公矫魏増主之明与平为韵四国絶祀河间贤明与轻醟声盈为韵勒成一家大略孔明与刑精经为韵广汉尹京克聪克明与平刑声为韵班固西都赋天人合应以发皇明与灵成为韵北征颂资天心谟神明与冥城径庭为韵泗水亭碑铭炎火之德弥光以明与荣为韵傅毅北海王诔维王勋德是昭是明与铭声荣为韵崔骃大理箴熙乂帝载防施作明与平清听迸为韵崔瑗尚书箴无曰我审而怠尔明与庭成清荣经声为韵张衡东京赋含德章台天禄宣明与宁为韵王逸九思阳气发兮清明与灵荣嫇为韵王延寿鲁灵光殿赋粤若稽古帝汉祖宗濬哲钦明与精宁为韵古辞王子乔养民若子事父明与平寜为韵蔡琰胡笳十八拍鞞鼔喧兮从夜达明与城生惊情营成平为韵自此以后庚耕清青四韵中字杂然同用矣】
　　盟
　　【古音同上　诗巧言三章君子屡盟乱是用长　灵枢经终始篇和气之方必通隂阳五藏为隂六府为阳传之后世以血为盟敬之者昌慢之者亾无道行私必得天殃　史记太史公自序不背柯盟桓公以昌九合诸侯霸功显彰田阚争宠姜姓解亾　又见上　祭仲要盟郑久不昌　易林解之益黄池要盟越国以昌　列女传楚成郑瞀颂子瞀先识执节有常兴于不顾卒配成王知商臣乱言之甚强自嫌非子以杀身盟　黄庭经十读四拜朝太上先谒太帝后北向黄庭内经玉书畼授者曰师受者盟】
　　防
　　【古音同上　汉司马相如上林赋拂翳鸟捎鳯凰捷鹓雏掩焦防史记作明　亦作明刘向九叹驾鸾鳯以上游兮从鹤与焦明孔鸟飞而送迎兮腾羣鹤于瑶光】
　　枨【直更切】
　　【古音长　诗丰俟我乎堂兮笺堂当作枨　孔子弟子申枨史记作申党　说文枨从木长声】
　　防
　　【古音同上　考工记弓人弓有六材焉维干强之张如流水维体防之引之中参维角防之　说文防从止尚声　今此字两收于十二庚三十六养部中】
　　兵【甫明切】
　　【古音必良反　诗击鼔首章击鼔其镗踊跃用兵土国城漕我独南行　无衣三章岂曰无衣与子同裳王于兴师修我甲兵与子偕行　抑四章肆皇天弗尚如彼流泉无沦胥以亾夙兴夜寐洒埽廷内维民之章修尔车马弓矢戎兵用戒戎作用逷蛮方　左传哀九年是谓沈阳可以兴兵利以伐姜不利子商礼记月令是月也不可以称兵称兵必天殃吕氏春秋同　管子问篇备用必足人有余兵诡陈】
　　【之行以愼国常　吴子治兵篇投之所往天下莫当名曰父子之兵　应变篇募吾材士与敌相当轻足利兵以为前行分阵列骑隠于四旁相去数里无见其兵　司马法定爵篇凡五兵五当长以卫短短以救长迭战则久皆战则强　用众篇选良次兵是谓益人之强　荀子佹诗志爱公利重楼疏堂无私罪人憼革贰兵　大略篇非其人而教之赍盗粮借贼兵也　战国防苏秦说秦惠王缀甲厉兵效胜于战场　吕氏春秋侈乐篇乐不乐者其民必怨其生必伤其王之与乐也若氷之于炎日反以自兵　音律篇夷则之月修法饬刑选士厉兵诘诛不义以懐逺方　史记秦始皇纪之罘东观刻石文会稽山刻石文竝见上　天官书五星同色天下偃兵百姓宁昌又见上　又见下　防传艸木毕分化为甲兵战胜攻取莫如元王　枚乗七发其始起也洪淋淋焉若白鹭之下翔其少进也浩浩溰溰如素车白马帷盖之张其波涌而云乱扰扰焉如三军之胜装其防作而奔起也飘飘焉如轻车之勒兵　淮南子天文训为疾为丧为饥为兵出入无常　太隂治春则欲行柔惠温凉太隂治夏则欲布施宣明太隂治秋则欲修备缮兵太隂治冬则欲猛毅刚彊三嵗而改节六嵗而易常故三嵗而一饥六嵗而一衰十二嵗一康　时则训动众兴兵必有天殃土润溽暑大雨时行利以杀艸粪田畴以肥土壃　说山训得万人之兵不如闻一言当　文子同　说林训兰芝以芳未尝见霜鼔造辟兵寿尽五月之望　文子同鼔造作蟾蜍　鹖冠子王鈇篇文则寝天下之兵武则天下莫能当　说苑指武篇两垒相当旌旗相望尘埃相接接战构兵　谈丛篇口者闗也舌者兵也出言不当反自伤也　列女传魏曲沃负颂魏自聪达非刺哀王王子纳妃礼别不明负款王门陈列纪纲王能自修卒无敌兵　急就篇爰展世髙辟兵　易林讼之夬亾失刀兵身全不伤　比之防盗尧衣裳桀跖荷兵青禽照夜三日夷伤　无妄之谦东行辟兵南去不祥　坎从我睢阳可避刀兵与福俱行有命久长　蹇之离见下　之夬向日扬光火为正王消金厌兵雷车避藏隂雨不行民定其乡　益之临带季儿良时利权兵将帅合战敌不能当赵魏以强艮之坎销金铸兵雷车不行民安其乡　严遵座右铭防佞者刎颈之兵残酷者絶世之殃陷害者灭嗣之场　扬雄甘泉赋于是乃命羣僚歴吉日恊灵辰星陈而天行诏招摇与太隂兮伏钩陈使当兵属堪舆以壁垒兮捎夔魖而抶獝狂　并州牧箴太上曜德其次曜兵德兵俱顚靡不悴荒牧臣司并敢告执纲　剧秦美新独秦崛起西戎邠荒岐雍之疆因襄文宣灵之僭迹基孝公茂惠文奋昭庄至政破从擅衡并吞六国遂称乎始皇盛从鞅仪韦斯之邪政驰骛起翦恬贲之用兵　刘歆遂初赋荀寅肆而颛恣兮吉射叛而擅兵憎人臣之若兹兮责赵鞅于晋阳越絶书叙外传记动作不当天与其殃知此上事乃可用兵　汉书天文志五星同色天下匽兵百姓安宁歌舞以行不见灾疾五谷蕃昌　又见下　春秋合诚图大陵星主死丧东井主水衡狱汉主逐王五残主国亾旬始主争兵　白虎通武王望羊是谓摄扬盱目陈兵天下富昌　呉赵春秋望敌设陈飞矢扬兵履腹涉尸血流滂滂　马融围棊赋略观围棊兮法于用兵三尺之局兮为战鬬场陈聚士卒兮两敌相当拙者无功兮弱者先亾　蔡邕祖饯祝文见上　汉幽州刺史朱碑辞抚以仁德涣若风翔分命部队出竟观兵　晋书天文志天弓张天下尽兵　隋书天文志星与日争光武且弱文且强女子为王在邑为丧在野为兵　宋程大昌演繁露引裴新言曰五月五日集五防缯谓之辟兵不解以问伏君伏君曰青赤白黑为之四面黄居中央名曰襞方缀之于复以示妇人养蚕之工也传声者误以为辟兵　按兵字自魏王粲刀铭相时隂阳制兹利兵始与清呈形灵为韵陈思王孟冬篇武官诫田讲旅统兵与清停为韵赠丁仪王粲诗皇佐扬天惠四海无交兵与清城名声营经为韵明帝苦寒行虽有呉蜀冦春秋足耀兵与龄缨为韵】
　　兄【许荣切】
　　【古音虚王反　诗鹑之奔奔首章鹑之奔奔鹊之彊彊人之无良我以为兄　将仲子二章将仲子兮无逾我墙无折我树桑岂敢爱之畏我诸兄　陟岵三章陟彼冈兮瞻望兄兮　黄鸟见上　皇矣三章则友其兄则笃其庆载锡之光受禄无丧奄有四方七章帝谓文王询尔仇方同尔兄弟后汉书伏湛传引作同尔弟兄　楚辞天问弟竝滛危害厥兄何变化以作诈而后嗣逢长　韩非子见萌字下　史记晋世家恭太子更葬兮后十四年晋亦不昌昌乃在其兄　韩安国传虽有亲父安知其不为虎虽有亲兄安知其不为狼　淮南子兵略训民之为用犹子之为父弟之为兄威之所加若崩山决塘敌孰敢当　下事上如兄则不难为之亾　文子同　说林训损年则嫌于弟益年则疑于兄不如循其理若其当　列女传郃阳友娣颂季儿树义夫杀其兄欲复兄讐义不可行不留不去遂以自殃冯翊表墓嘉其义明　急就篇毕稚季昭小兄　易林比之贲两火争明虽鬭不伤分离且忍全我弟兄　泰之姤悲鸣北行失其长兄伯仲不幸骸骨败亾　大有之小过视日再光与天相望长生懽悦与福为兄　豫之巽登阶上堂见吾父兄左酒右浆与福相迎　贲之咸三足俱行倾危善僵六指不便慁累弟兄树柱阂居失其正当　咸之震叔迎伯兄遇巷在阳君子季姬并坐鼔簧　遯之大畜左跌右僵前踬触桑其稽据石伤其弟兄　暌之干上堂见觞喜为吾兄使我忧忘　之革驾黄买苍与利相迎心获所守不累弟兄蹇之离见下　之家人驾迎吾兄送我骊黄　既济之鼎祸起子伤弟代其兄郑文不昌　班固辟雍】
　　【诗乃流辟雍辟雍汤汤圣皇莅止造舟为梁皤皤国老乃父乃兄抑抑威仪孝友光明于赫太上示我汉行　焦仲卿妻诗自君别我后人事不可量果不如先愿又非君所详我有亲父母逼迫兼弟兄以我应他人君还何所望　魏阮籍庄论皆盛仆马修衣裳美珠玉饰帷墙出媚君上入欺父兄矫厉才智竞逐纵横家以慧子残国以才臣亾　晋鲁褒钱神论亲之如兄字曰孔方失之则贫弱得之则富强　虽有中人而无家兄何异无足而欲行无翼而欲翔　汉石经尚书无逸无皇曰作母兄曰则皇自敬德作兄自敬德　按兄字自汉韦成自劾诗茅土之继在我俊兄始与形声为韵去声则音况　诗桑柔首章不殄心忧仓兄塡兮召旻五章胡不自替职兄斯引　六章溥斯害矣职兄斯　管子大匡篇召忽语管仲曰虽得天下吾不生也兄与我齐国之政也　史记吕后纪吕禄以为郦兄不欺已徐广曰音况字也名寄　汉书辛庆忌传通长子次兄师古曰次兄其字也兄读如本字亦读曰况　尹翁归传字子兄师古曰兄读曰况翟义传震羌矦窦兄师古曰兄读曰况　儒林传翟牧子兄师古曰兄读曰况　说文况贶皆以兄得声韵补兄虚王切白虎通曰兄者况也况父法也广雅兄况也释名兄荒也荒大也故青徐人谓兄为荒也　陈第曰汉樊毅华岳庙碑云君举必书况乃盛德亦作兄字】
　　卿【去京切】
　　【古音羌　诗荡四章尔德不明以无陪无卿　左传见上　大招见上　素问见上　穆天子传见下史记天官书火与水合为焠与金合为铄为丧皆不可举事用兵大败土为忧主孽卿　伍子胥传见上汉书天文志荧惑与太白合则为丧不可举事用兵与塡合则为忧主孽卿　楼护传五矦治丧楼君】
　　【卿　陆贾新语资质篇上为帝王之御物下则赐公卿庶贱不得以备器械闭絶以闗梁　易林临之泰鞭平服荆除大咎殃威震敌国还受上卿　蹇之离嬴氏违良使孟寻兵老师不已败于齐卿　升之坤百里南行虽微复明去虞适秦为穆国卿　列女传秋胡子曰力田不如遇丰年力桑不如见国卿　急就篇周千秋赵孺卿　庶霸遂萭段卿　扬雄解嘲见上　李尤辟雍赋延忠信之纯德兮列左右之貂珰三后八蕃师尹羣卿加休庆德称寿上觞戴甫垂毕其仪跄跄　汉三神鉴铭见上　韵补卿虚羊切说文卿章也白虎通卿之为言章善明理也　按卿字自魏陈思王精微篇闗东有贤女自字苏来卿始与倾生零名颈为韵】
　　鲸【渠京切】
　　【古音其良反　说文海大鱼也本作防从鱼畺声引左传取其防鲵汉书翟义传引此亦作防鲵师古曰防古鲸字】
　　迎【语京切】
　　【古音昂　庄子应帝王篇至人之用心若镜不将不迎应而不藏故能胜物而不伤　淮南子览冥训同知北游篇无有所将无有所迎　史记防传雷电将之风雨迎之流水行之矦王有德乃得当之今】
　　【俗本误作送　理达于理文相错迎使工占之所言尽当　淮南子诠言训不能使祸不至信已之不迎也不能使福必来信已之不攘也　来者弗迎去者弗将人虽东西南北独立中央　文子同　说苑谈丛篇时至不迎反受其殃　易林泰之明夷求兔得獐过其所望欢以相迎髙位夷伤　豫之巽见上蛊之干首释与目载受福庆我有好爵与喜相迎大畜之小畜配合相迎利之四乡昬以为期明星煌煌欣喜奭泽所言得偿　离之蒙门户　堂与福相迎禄于公室曾孙以昌　暌之革见上　升之蛊盲者目张跛倚起行瞻望日月与主相迎　未济之姤渊蔽牡荆生翳山防仇敌背憎孰肯相迎　马融围棊赋骆驿自保兮先后来迎攻寛击虚兮跄跭内房利则为时兮便则为强　又见上　说文迎从辵卬声　晋语若川然有原以卬浦而后大韦昭解卬迎也】
　　行【户庚切】
　　【古音杭　书泰誓谓已有天命谓敬不足行谓祭无益谓暴无伤厥鉴惟不逺在彼夏王　洪范见上凡厥庶民极之敷言是训是行以近天子之光曰天子作民父母以为天下王　易泰九二包荒用冯河不遐遗朋亾得尚于中行　诗卷耳首章采采卷耳不盈顷筐嗟我懐人寘彼周行　击鼔见上　雄雉四章百尔君子不知德行不忮不求何用不臧　北风首章北风其凉雨雪其雱惠而好我携手同行载驰见上　氓四章淇水汤汤渐车帷裳女也不爽士贰其行　大叔于田二章叔于田乗乗黄两服上襄两骖鴈行叔在薮火烈具扬　有女同车见上丰三章衣锦褧衣裳锦褧裳叔兮伯兮驾予与行汾沮洳见上　鸨羽三章肃肃鸨行集于苞桑王事靡盬不能蓺稻粱父母何尝悠悠苍天曷其有常秦黄鸟二章交交黄鸟止于桑谁从穆公子车仲行维此仲行百夫之防　无衣见上　七月见上　东山二章町疃鹿场熠燿宵行　鹿鸣首章吹笙鼓簧承筐是将人之好我示我周行　六月四章侵镐及方至于泾阳织文鸟章白旆央央元戎十乗以先启行　沔水二章沔彼流水其流汤汤鴥彼飞隼载飞载扬念彼不迹载起载行心之忧矣不可弭忘　十月之交二章日月告凶不用其行四国无政不用其良彼月而食则维其常此日而食于何不臧　大东二章纠纠葛屦可以履霜佻佻公子行彼周行　六章见上　北山四章或息偃在牀或不已于行　车舝四章髙山仰止景行行止　何草不黄首章何草不黄何日不行何人不将经营四方　大明二章六章竝见上　緜七章乃立皋门皋门有伉乃立应门应门将将乃立冢土戎丑攸行　笃公刘首章笃公刘匪居匪康乃场乃疆乃积乃仓乃裹糇粮于槖于囊思戢用光弓矢斯张干戈戚扬爰方启行　荡见上　崧髙六章王命召伯彻申伯土疆以峙具粻式遄其行　天作天作髙山太王荒之彼作矣文王康之彼徂矣岐有夷之行　敬之见上　易坤彖传牝马地类行地无疆柔顺利贞君子攸行先迷失道后顺得常西南得朋乃与类行东北丧朋乃终有庆安贞之吉应地无疆　小畜彖传见上　密云不雨尚往也自我西郊施未行也　大有彖传见上　谦彖传见上　噬嗑彖传见上　剥彖传剥剥也柔变刚也不利有攸往小人长也顺而止之观象也君子尚消息盈虚天行也　复彖传反复其道七日来复天行也利有攸往刚长也　大过彖传见上　遯彖传见上　晋彖传见上　暌彖传见上　损彖传损损下益上其道上行　益彖传益损上益下民说无疆自上下下其道大光利有攸往中正有庆利涉大川木道乃行益动而巽日进无疆天施地生其益无方凡益之道与时偕行　姤彖传姤遇也柔遇刚也勿用取女不可与长也天地相遇品物咸章也刚遇中正天下大行也　升彖传用见大人勿恤有庆也南征吉志行也　鼎彖传见上　艮彖传见上　巽彖传刚巽乎中正而志行柔皆顺乎刚　小过彖传见上　需象传需于郊不犯难行也利用恒无咎未失常也　师象传左次无咎未失常也长子帅师以中行也弟子舆尸使不当也　履象传见上　否象传包羞位不当也有命无咎志行也大人之吉位正当也否终则倾何可长也　同人象传伏戎于莽敌刚也三嵗不兴安行也　豫象传盱豫有悔位不当也由豫大有得志大行也六五贞疾乗刚也恒不死中未亾也冥豫在上何可长也　噬嗑象传见上　大畜象传六五之吉有庆也何天之衢道大行也　晋象传众允之志上行也鼫鼠贞厉位不当也贞吉悔亾往有庆也维用伐邑道未光也　睽象传见舆曳位不当也无初有终遇刚也交孚无咎志行也厥宗噬肤往有庆也遇雨之吉羣疑亾也　困象传困于葛藟未当也动悔有悔吉行也　震象传震来厉乗刚也震苏苏位不当也震遂泥未光也震往来厉危行也其事在中大无丧也　归妹象传利幽人之贞未变常也归妹以须未当也愆期之志有待而行也帝乙归妹不如其娣之袂良也其位在中以贵行也上六无实承虚筐也　丰象传见上　未济象传未济征凶位不当也贞吉悔亾志行也　干文言见上坤文言坤至柔而动也刚至静而德方后得主而有常含万物而化光坤道其顺乎承天而时行　系辞下传初率其辞而揆其方既有典常苟非其人道不虚行　襍卦传姤遇也柔遇刚也渐女归待男行也　左传哀六年引五子之歌惟彼陶唐帅彼天常有此冀方今失其行乱其纪纲乃灭而亾　礼记月令庆赐遂行无有不当乃命太史守典奉法司天日月星辰之行宿离不贷毋失经纪以初为常　土润溽暑大雨时行烧薙行水利以杀草如以热汤可以粪田畴可以美土疆　孟子故居者有积仓行者有裹粮也然后可以爰方启行　楚辞离骚灵氛既告余以吉占兮歴吉日乎吾将行折琼枝以为羞兮精琼爢以为粻　陟升皇之赫戏兮忽临睨夫旧乡仆夫悲余马懐兮蜷局顾而不行　九歌东君青云衣兮白霓裳举长矢兮射天狼操余弧兮反沦降援北斗兮酌桂浆撰余辔兮髙驰翔杳冥冥兮以东行国殇凌余阵兮躐余行左骖殪兮右刃伤　天问不任汨鸿师何以尚之佥曰何忧何不课而行之　争遣伐器何以行之竝驱击翼何以将之　九章涉江隂阳易位时不当兮懐信侘傺忽乎吾将行兮　哀郢去故乡而就逺兮遵江夏以流亾出国门而轸懐兮甲之鼂吾以行　悲回风存髣髴而不见兮心踊跃其若汤抚佩衽以案志兮超惘惘而遂行　逺游见上　骑轇轕以杂乱兮斑漫衍而方行撰余辔而正防兮吾将过乎句芒　涉青云以泛滥游兮忽临睨夫旧乡仆夫懐余心悲兮边马顾而不行　招魂见上　宋玉钓赋其意不可得退而牵行下触湆泥上则波飏　大戴礼武王践阼篇恶有藏之约行之行万世可以为子孙常者乎　投壶篇乃揖乃让乃跻其堂乃节其行既志乃张　尚书大传舜歌日月有常星辰有行　周叔邦父簠铭叔邦父作簠用征用行用从君王子子孙孙其万年无疆　老子见上上士闻道勤而行之中士闻道若存若亾　故弱之胜强柔之胜刚天下莫不知莫能行　管子牧民篇四维张则君令行　毋曰不同乡逺者不行　版法篇民苦殃令不行　法法篇不法法则事毋常法不法则令不行　白心篇非吾当虽利不行　四时篇刑德离乡时乃逆行　七臣七主篇愚臣深罪厚罚以为行重赋敛多兑道以为上使身见憎而主受其谤　禁藏篇国富兵疆民材而令行　度地篇令甲士作隄大水之防大其下小其上随水而行地有不生艸者必为之囊大者为之隄小者为之防夹水四道禾稼不伤　弟子职篇对客无让应且遂行晏子谏上篇且天之下殃固于富疆为善不用出政不行贤人使逺防人反昌百姓疾怨自为祈祥录录彊食进死何伤是以列舍无次变星有芒荧惑回逆孽星在防有贤不用安得不亾　庄子人间世篇迷阳迷阳无伤吾行　天运篇孰主张是孰维纲是孰居无事推而行是　山木篇不知义之所适不知礼之所将猖狂妄行乃蹈乎大方其生可乐其死可葬吾愿君去国捐俗与道相辅而行　知北游篇见上呉子应变篇车坚马良将勇兵强卒遇敌人乱而失行　又见上　穆天子传天子作诗帝收九行嗟】
　　【我公侯百辟冢卿皇我万民旦夕勿防　逸周书大明武解阵若云布侵若风行轻车翼卫在戎二方小开武解明势天道九纪咸当顺德以谋罔惟不行寳典解秋落冬杀有常政乃盛行　大戒解见上时训解风不解冻号令不行蛰虫不振隂干阳鱼不上冰甲胄私藏　蚯蚓不结君政不行防角不解】
　　【兵甲不藏水泉不动隂不承阳　周祝解时之徙也勤以行不知道者以福亾　威之失也隂食阳善为国者使之有行　越语范蠡对王因隂阳之行顺天地之常柔而不屈彊而不刚德虐之行因以为常天道皇皇日月以为常明者以为法微者则是行阳至而隂隂至而阳日困而还月盈而匡古之善用兵者因天地之常与之俱行后则用隂先则用阳近则用柔逺则用刚　司马法定爵篇凡事善则长因古则行誓作章人乃强灭厉祥　若行不行身以将之若行而行因使勿忘三乃成章　六韬上贤篇兵势不行敌国乃强　文启篇见上　五音篇古者三皇之世虚无之情以制刚强无有文字皆繇五行　墨子见上　荀子儒效篇见上　君道篇故法不能独立类不能自行得其人则存失其人则亾　礼论篇见上　成相篇世无王穷贤良暴人刍豢仁人糟糠礼乐灭息圣人隠伏墨术行　赋篇生于山阜处于室堂无知无巧善治衣裳不盗不窃穿窬而行日夜合离以成文章已能合从又善连衡下覆百姓上饰帝王　佹诗见上　韩非子扬权篇四海既藏道隂见阳左右既立开门而当勿变勿易与二俱行　八奸篇见萌字下　解老篇天得之以髙地得之以藏维斗得之以成其威日月得之以恒其光五常得之以常其位列星得之以纬其行四时得之以御其变气轩辕得之以擅四方赤松得之与天地统圣人得之以成文章　内储説下见上　外储説左上见上外储说右上女有知也人且臧女女无知也人且行女　吕氏春秋尽数篇集于羽鸟与为飞扬集于走兽与为流行集于珠玉与为精朗集于树木与为茂长集于圣人与为夐明精气之来也因轻而扬之因走而行之因美而良之因长而养之因智而明之大乐篇天地车轮终则复始极则复反莫不咸当日月星辰或疾或徐日月不同以尽其行四时代兴】
　　【或暑或寒或短或长或柔或刚　序意篇三者咸当无为而行　勿躳篇昭乎若日之光变化万物而无所不行　辨土篇茎生有行故遫长弱不相害故遫大　鹖冠子王鈇篇列星不乱各以序行故小大莫弗以章　天用四时地用五行天子执一以居中央素问标本病传论知标本者万举万当不知标本是谓妄行　疏五过论外为柔弱乱至失常病不能移则医事不行　又见上　示从容论方盛衰论竝见上　灵枢经九针十二原篇刺诸热者如以手探汤刺寒清者如人不欲行　终始篇见上　师传篇余闻先师有所心藏弗着于方余愿闻而藏之则而行之　五乱篇清气在隂浊气在阳营气顺脉卫气逆行　隂阳系日月篇此天地之隂阳也非四时五行之以次行也　病传篇诸方者众人之方也非一人之所尽行也　天年篇营卫之行不失其常呼吸微徐气以度行六府化谷津液布扬各如其常　忧恚无言篇何道之塞何气出行使音不彰愿闻其方邪客篇离而入隂别而入阳此何道而从行愿尽闻其方　官能篇言隂与五合于五行五藏六府亦有所藏四时八风尽有隂阳各得其位合于明堂寒入于中推而行之经陷下者火则当之　各得其人方乃可行其名乃彰不得其人其功不成其师无名　痈疽篇隂阳已张因息乃行　陆贾新语道基篇序四时调隂阳布气治性次置五行春生夏长秋收冬藏阳生雷电隂成雪霜养育羣生一茂一亾是以君子握道而治据德而行席仁而立杖义而彊术事篇见上　辨惑篇道因权而立德因势而行不在其位者则无以齐其政不操其柄者则无以制】
　　【其刚　贾谊新书大政上篇见上　修政语下篇闻道志而藏之知道善而行之　史记秦始皇纪琅邪台刻石文见上　天官书斗为帝车运于中央临制四乡分隂阳建四时均五行　五星合是谓易行有德受庆改立大人奄有四方子孙蕃昌无德受殃若亾　汉书天文志同　防传云盖其上五采青黄云雨竝起风将而行入于端门见于东箱身如流水润泽有光　文王病死载尸以行太子发代将号为武王战于牧野破之华山之阳纣不胜败而还走围之象郎自杀宣室身死不葬头悬车轸四马曳行圣人伏匿百姓莫行天数枯旱国多妖祥　是皆当时而行见事而彊乃能成其帝王　又见上　太史公自序景公谦德荧惑退行剔成暴虐宋乃灭亾严忌哀时命见上　枚乗七发弭节伍子之山通厉骨母之场凌赤岸篲扶桑横奔佀雷行　司马相如大人赋厮征伯侨而役羡门兮诏岐伯使尚方祝融警而跸御兮清气氛而后行　东方朔七谏世从俗而变化兮随风靡而成行信直退而毁败兮虚伪进而得当　答客难得士者彊失士者亾故説得行焉淮南子原道训见上　其德优天地而和隂阳节四时而调五行　童子不孤妇人不孀虹蜺不出贼星不行　文子同　天文训六月当心左周而行分而为十二月与日相当天地重袭后必无殃　又见上　时则训见上　精神训日月失其行薄蚀无光风雨非其时毁折生灾五星失其行州国受殃　文子同　以死生为一化以万物为一方同精于太清之本而游于忽区之防有精而不使有神而不行本经训安则止激则行通体于天地同精于隂阳日月淑清而扬光五星循轨而不失其行　圣人节五行则治不荒　主术训智诈萌兴盗贼滋彰上下相怨号令不行　文子同　缪称训终身为善非天不行终身为不善非天不亾　齐俗训武王伐纣载尸而行海内未定故不为三年之丧始禹遭洪水之患陂塘之事故朝死而暮葬　兵略训威仪竝行是谓至强　主虽射云中之鸟而钓深渊之鱼弹琴瑟声钟竽敦六博投髙壶兵犹且强令犹且行也　明于奇正賌隂阳刑德五行望气星防禨祥　説山训申徒狄负石自沈于渊而溺者不可以为抗髙诞而存郑诞者不可以为常事有一应而不可循行　説林训刍狗能立而不能行蛇牀佀麋芜而不能芳　人间训故义者天下之所赏也百言百当不如择趋而审行也　或明礼义推道体而不行或解构妄言而反当　修务训见氓字下　天地势水东流人必事焉然后水潦得谷行禾稼春生人必加功焉故五谷得遂长　泰族训逆天暴物则日月薄蚀五星失行四时干乖昼冥宵光山崩川涸冬雷夏霜文子同　伊尹忧天下之不治调和五味负鼎俎而行五就桀五就汤　要略所以和隂阳之气理日】
　　【月之光节开塞之时列星辰之行知逆顺之变避忌讳之殃顺时运之应法五神之常　所以知战阵分争之非道不行也知攻取坚守之非德不强也　以莙凝天地发起隂阳序四时正流方绥之斯宁推之斯行　文子精诚篇政失于春嵗星盈缩不居其常政失于夏荧惑逆行政失于秋太白不当出入无常政失于冬辰星不效其乡四时失政镇星摇荡　自然篇道生万物理于隂阳化为四时分为五行　下德篇见上　地之生财大本不过五行圣人节五行即治不荒　上仁篇豫兮其若冬涉大川者不敢行也犹兮其若畏四邻者恐自伤也　上义篇威义竝行是谓必强　上礼篇见上　韩诗外传幽幽冥冥德之所藏纷纷沸沸道之所行　汉书天文志三星若合是谓惊立絶行其国外内有兵与丧　又见上礼乐志安世房中歌孝奏天仪若日月光乗四龙回驰北行羽旄殷盛芬哉芒芒孝道随世我署文】
　　【章　李寻传日初出炎以阳君登朝佞不行　王莽传江湖有盗自称楚王姓为刘氏万人成行不受赦令欲动秦雒阳十一年当相攻太白扬光嵗星入东井其号当行　王褎九懐见上　登华盖兮乗阳聊逍遥兮播光抽库娄兮酌醴援瓟瓜兮接粮毕休息兮逺逝发玉轫兮西行　説苑君道篇苞苴行邪防夫昌邪　必自他藏之必自他行之　建本篇见上杂言篇吾闻人君不困不成王列士不困不成行列女传鲁寡陶婴歌天命早寡兮独宿何伤寡妇念此兮泣下数行呜呼哀哉兮死者不可防飞鸟尚】
　　【然兮况于贞良虽有贤雄兮终不重行　汤妃有防颂见上　楚老莱妻颂老莱与妻逃世山阳蓬蒿为室莞葭为墙楚王聘之老莱将行妻曰世乱乃遂逃亾　郃阳友娣颂见上　刘向九叹悲余心之悁悁兮哀故邦之逢殃辞九年而不复兮独茕茕以南行叹离骚以扬意兮犹未殚于九章长嘘吸以于悒兮涕横集而成行　且人心之有旧兮而不可保长邅彼南道兮以征夫宵行　杖铭歴危乗险匪杖不行年耆力竭匪杖不彊　家语见去声病字下　易林屯之履百足俱行相辅为强三圣翼事王室宠光比之大畜拥遏隄防水不得行火盛阳光隂蜺伏藏退还其乡　之艮狼虎争强礼义不行兼吞其国】
　　【齐鲁无王　履之临三羊俱亾奔走南行会暮失迹不知其藏　泰之姤见上　否之噬嗑见上　之困白日扬光雷车避藏云雨不行各自还乡　同人之防三羖五防相随俱行迷入空泽经涉六駮为贼所伤　之困跛踦俱行日暮车伤失旅无粮　豫之小畜见上　临之师见上　之比随时转行不失其常各乐厥类身无咎殃　观之大壮心壮无良猖獗妄行触抵墙壁不见户房　贲之咸见上　之巽懐璧越乡不可逺行　剥之萃见上　复之中孚三人俱行各别采桑　无妄之震千里无墙鸳鳯游行　之未济长股逺行狸且善藏　大畜之屯水暴横行浮屋壊墙泱泱溢溢市师惊惶　之萃见上　之升窻牖户房通利明光贤智辅圣仁施大行家给人足海内殷昌　颐之升三鸟鸳鸯相随俱行南到饶泽食鱼与粱君子长乐见恶不伤　坎见上　离之观见上　之大过被绣夜行不见文章安坐于堂乃无咎殃长子帅师得其正常　之明夷使伯采桑拒不肯行与叔争讼更相毁伤　恒之复阿衡服箱太乙载行延时歴舍所之吉昌　之兑张狂妄行窃食盗粱遯之比方内不行辐轮摧伤　之困雷车不藏隠隠西行　之中孚出门东行日利辰良　大壮之中孚求君衣裳情不可当触讳西行为伯生殃　暌之渐魁刚所当初为败殃君子留连困于水浆求全东山利在茂乡贾市有息子载母行　解之丰见上夬之损见庆字下　之归妹见上　升之蛊见上井之剥见上　之困从叔旅行食于东昌嘉伯悦喜与我芝香　之中孚倾迭不行弱走善僵孟絷无良失其宠光　革之萃求麞嘉乡恶虵不行道止中返复还其牀　艮之坎见上　丰之需三龙北行道逢六狼莫宿中泽为祸所伤　小过之夬六疾生狂痴走妄行　太经周上九还于丧或弃之行　测匍匐宜德若无行也荧狧狧多欲往也卉炎丘陵短临长也于酒食仕无方也有足位正当也羡阳气赞幽推包羡爽未得正行　测羡迂涂不能直行也羡权正气反常也　增测朱车之增小人不当也增髙刃峭与损皆行也兼贝以役前庆后亾也崔嵬不崩羣士橿橿也　交测往来熏熏与神交行也交于鸎猩鸟兽同方也大小之交待贤焕光也进次四狂章章不得中行　测进非其以毁滋章也进渊且船以道行也逆凭山川终不可长也　释测和释之脂民说无疆也震于廷和正俱亾也震震不侮解耻无方也震于利与死偕行也今狱后谷于彼释殃也　格测格其珍类无以自匡也格彼鞶坚谊不得行也郭目防角还自伤也　务次二絜精其芳君子攸行　事测事无事以道行也不咨不□其知亾也　又见上　毅阳气方良毅然敢行　装初一幽装莫见之行　亲次八其干已良君子攸行　法测凖绳规矩由身行也缾窴腹非学方也于纪于纲大统明也密网离渊苛法张也　遇测振其角直道行也两兕鬭亾角防也觝其角何可当也　常次四月不常或失之行　常测日常其德君道明也月不常臣失行也其从其横君臣常也　晦测见上　止测见上　坚测坚顚触冢不知所行也坚祸用直方也螽焚其翊所凭丧也　冲见上　攡见上文见上　告见上　雄执金吾箴猛不可重任威不可独行尧咨虞舜惟思是尚吾臣司金敢】
　　【告执璜　甘泉赋见上　逐贫赋誓将去女适彼首阳孤竹二子与我连行　反离骚累既艸夫传説兮奚不信而遂行徒恐鷤防之将鸣兮顾先百艸为不芳　元后诔皇皇灵祖惟若孔臧降兹珪璧命服有常为新帝母鸿德不钦德伊何奉命是行　越絶书记范伯伤贤丧蔽能有殃负德恩其反形伤壊人之善毋后世败人之成天诛行　记呉王占梦逆言以灭防谀以亾因酌行觞时可以行矣　记寳劒观其鈲烂如列星之行观其光浑浑如水之溢于塘　易是谋类泰山失金鸡西岳亾玉羊鸡失羊亾臣纵恣万人愁不祥天卑地髙雷讙公行星昼奔蜺夜光　班彪览海赋余有事于淮浦览沧海之茫茫悟仲尼之乗桴聊从容而遂行　班固辟雍诗见上马融广成颂清氛埃埽野场誓六师搜隽良司徒勒卒司马平行　酒正案队膳夫巡行清醪车凑燔炙骑将鼔骇举爵钟鸣既觞　围棊赋先据四道兮保角依防缘边遮列兮往往相望离离马目兮连连鴈行踔度闲置兮徘徊中央违阁奋翼兮左右翱翔道狭敌众兮情无逺行　张衡思赋将答赋而不暇兮爰整驾而亟行瞻昆仑之巍巍兮临萦河之洋洋　灵宪翩翩归妹独将西行逢天晦芒毋惊毋恐后且大昌　黄香九宫赋见上　赵壹疾邪赋于兹迄今情伪万方佞谄日炽刚克消亾防痔结驷正色徒行　蔡邕祖饯祝文见上　祢衡鲁夫子碑见上汉泰山都尉孔宙碑见上　卫尉衡方碑辞法言稽古道而后行兢兢业业素丝羔羊　后汉书张宗】
　　【传愚闻一卒毕力百人不当万夫致死可以横行博雅正月不温七月不凉二月不风八月雷不藏三月风不衰九月无降霜四月雷不见十月蛰虫行魏武帝薤露歌见上　文帝济川赋于是龙神嬉鸿鸾羣翔鳞介霍驿载止载行　煌煌京洛行夭夭园桃无子空长虚美难假偏轮不行　仓舒诔见上陈思王喜霁赋动王輖而云披鸣鸾铃而日阳指北极以为期吾将倍道而兼行　白鹤赋承邂逅之】
　　【侥幸兮得接翼于鸾皇同毛衣之气类兮信休息而同行　离缴鴈赋寻淑类之殊异兮禀上天之休祥含中和之纯气兮赴四节而征行　七启红顔既夭睇眄流光时与吾子携手同行　大魏篇陛下临轩笑左右咸欢康杯来一何迟羣僚以次行赏赐累千亿百官竝富昌　文帝诔于时天震地骇崩山陨霜阳精薄景五纬错行　夏桀赞夏道既衰生此桀王婉娈是嘉政违五行　释愁文使王乔与子携手而游黄公与子咏歌而行庄生为子具养神之撰老聃为子致爱性之方　刘桢遂志赋牧马于路役车低昂怆恨恻切我独西行　丁廙妻寡妇赋时荏苒而不留将迁灵以大行驾龙轜于门侧设祖祭于前廊华阳国志见上　黄庭经心典一体五藏王动静念之道德行清洁善气自明光　心为国主五藏王】
　　【受意动静气得行道自守我精神光　又见上　晋拂舞济济篇畼畼飞舞气流芳追念三五大绮黄去失有时可行去来同时此未央　陆机七征珍观清榭岳立连行云阶飞陛抑陟穹苍耸浮柱而虬立施飞檐以龙翔　鲁襃钱神论见上　傅祝社文社君自东百灵齐行翠盖翩翩象舆雕箱王子进驾骖服调良　夏矦湛春可乐赋鸎交交以弄音翠翾翾以轻翔招君子以偕乐携淑人以微行　晋书天文志五星不失行则年谷丰昌　五行志光光文长大防为墙毒药虽行防还自伤　杨骏传同　宋书五行志同　宋白纻舞歌随世而变诚无方如推若引留且行宋世方昌乐未央舞以尽神安可忘　隋书天文志见上　释名两脚进曰行行伉也伉足而前也　按行字汉以上唯淮南子说林训兔丝无根而生蛇无足而行鱼无耳而听蝉无口而鸣入后人清青韵后汉则曹昭东征赋维永初之有七兮余随子兮东征时孟春之吉日兮撰良辰而将行其始变也今人以行止之行音户耕反行列之行音户郎反不知行本音户庚反庚音冈户庚即户郎也又观史记六韬灵枢经淮南子文子鹖冠子陈思王夏桀赞黄庭经则五行之行亦音杭故太行山古名五行之山其无异音可知　今吴人读行为胡良反　此字四收于十一唐十二庚四十二宕四十三映部中】
　　胻
　　【古音同上　史记防传圣人剖其心壮士斩其胻箕子恐死被发佯狂　今此字三收于十一唐十二庚四十三映部中】
　　桁
　　【古音同上　今此字两收于十一唐十二庚部中】
　　衡
　　【古音同上　诗采芑二章薄言采芑于彼新田于此中乡方叔率止其车三千旂旐央央约軧错衡八鸾玱玱服其命服朱芾斯皇有玱葱珩　韩奕二章四牡奕奕孔修且张韩矦入觐以其介圭入觐于王王锡韩矦淑旂绥章簟茀错衡钩膺漏锡　閟宫见上烈祖绥我睂寿黄耉无疆约軧错衡八鸾鸧鸧以假以享我受命溥将自天降康丰年穰穰来假来飨降福无疆顾予烝尝汤孙之将　长发七章实维阿衡实左右商王　楚辞惜誓或偷合而苟进兮或隠居而深藏苦称量之不审兮同权槩而就衡　管子度地篇平度量正权衡虚牢狱实廥仓君修乐与神明相望　揆度篇贵贱相当此谓国衡　荀子赋篇见上　陆贾新语道基篇润之以风雨曝之以日光温之以节气降之以陨霜位之以众星制之以斗衡苞之以六合罗之以纪纲改之以灾变告之以祯祥动之以生杀悟之以文章　贾谊新书容经篇朝廷之视端若平衡祭祀之视视如有将军旅之视固植虎张丧纪之视下若垂纲　况乎明王执中履衡史记防传卫平乃援式而起仰天而视月之光观斗所指定日处乡规矩为辅副以权衡四维已定八卦相望　太史公自序维契作商爰及成汤太甲居桐德盛阿衡　急就篇柴桂林温直衡　轵轼轸軨轙纳衡　易林复之艮三骊负衡南取芝香秋兰芬馥盈满匣匮利我少姜　咸之解堂桑折衡佐鬭者伤暴臣反国良臣被殃　遯之震骢□黑防东归髙乡白虎推轮苍龙把衡　汉雄羽猎赋因回轸还衡背阿房反未央　剧秦美新见上　越絶书计倪内经是故圣人能明其刑而处其乡从其德而避其衡凡举百事必顺天地四时参以隂阳用之不审举事有殃　春秋合诚图见上　汉书爰盎传臣闻千金之子坐不垂堂百金之子不骑衡　叙传博陆堂堂受遗武皇拥毓孝昭末命导遭家不造立帝废王权定社稷配忠阿衡懐禄眈宠渐化不详隂妻之逆至子而亾　傅毅车左铭虞氏作车取象机衡君子建左法天之阳　张衡东京赋见上　王逸九思天庭明兮云霓藏三光朗兮镜万方斥蜥蜴兮进龙防谋从兮翼机衡　汉山阳太守祝睦碑辞懿我君国之光履忠顺阐道常升紫微平机衡　祝睦后碑辞穆我君之阳资五就闿道纲陟泰微准枢衡稽列宿览四方　魏陈思王大暑赋炎帝掌节祝融司方羲和按辔南雀舞衡蛇折鳞于灵窟龙解角于皓苍　晋傅鼔吹曲大晋承运期德隆圣皇时清晏白日垂光应箓图陟帝位继天正玉衡化行象神明　宋顔延之赭白马赋天子乃辍驾回虑息徒解装鉴武穆宪文光振民隠修国章戒出豕之败御惕飞鸟之跱衡　阳给事诔之子之生立绩宋皇拳猛沈毅温敏肃良如彼竹栢负雪懐霜如彼騑驷配服骖衡　隋书王劭传河图帝通纪曰形瑞出变矩衡赤应随叶灵皇　礼记杂记上瓮甒筲衡注衡当为桁户刚反　按衡字自庄子胠箧篇剖斗折衡而民不争始入耕清韵】
　　蘅
　　【古音同上　楚辞九歌湘夫人荃壁兮紫坛匊芳椒兮成堂桂栋兮兰橑辛夷楣兮药房罔薜荔兮为帷擗蕙□兮既张白玉兮为瑱疏石兰兮为芳芷葺兮荷屋缭之兮杜蘅　宋玉风赋猎蕙艸杂秦蘅槩新夷被梯杨回穴蘅陵萧条众芳然后倘佯中庭北上玉堂跻于罗帷经于洞房】
　　珩
　　【古音同上　诗采芑见上　汉张衡思赋袭温恭之黻衣兮被礼义之绣裳辫贞亮以为鞶兮杂技艺以为珩昭防藻与雕琢兮璜声逺而弥长以上字当与十阳十一唐通为一韵　赵宧光曰庚阬盲横彭橕烹兄行等字竝以今吴下方音为正】
　　平【符兵切　当作符盈】
　　【易坎九五坎不盈祗既平　诗常棣五章丧乱既平既安且寜虽有兄弟不如友生　伐木首章嘤其鸣矣求其友声相彼鸟矣犹求友声矧伊人矣不求友生神之听之终和且平　节南山九章昊天不平我王不宁不惩其心覆怨其正　黍苗五章原隰既平泉流既清召伯有成王心则宁　皇矣二章作之屏之其菑其翳修之平之其灌其栵　江汉二章四方既平王国庶定时靡有争王心载宁　常武六章四方既平徐方来庭　那汤孙奏假绥我思成鞉鼔渊渊嘒嘒管声既和且平依我磬声于赫汤孙穆穆厥声　烈祖既载清酤赉我思成亦有和羮既戒既平鬷假无言时靡有争羹字不入韵　易咸彖传天地感而万物化生圣人感人心而天下和平　干文言大哉干乎刚徤中正纯粹精也六爻发挥防通情也时乗六龙以御天也云行雨施天下平也　礼记乐记见下　楚辞九辩见下　髙唐赋见下　庄子人间世篇而目将荧之而色将平之口将营之容将形之心且成之　荀子见下　淮南子本经训天爱其精地爱其平人爱其情　按平字读入阳韵仅见于急就篇云中定襄与朔方代郡上谷右北平是后汉人所续　以下字皆读如今音自经文及楚辞而外诸子书稍录一二亦不备列】
　　苹
　　【诗鹿鸣首章呦呦鹿鸣食野之革我有嘉宾鼔瑟吹笙按此章以鸣苹笙为一韵簧将行为一韵商颂烈祖亦然自疆字以下别为一韵耳　宋玉髙唐赋于是乃纵猎者基趾如星传言羽猎衔枚无声弓弩不发罘防不倾涉莽莽驰苹苹】
　　惊【举卿切　当作举盈】
　　【诗车攻七章萧萧马鸣悠悠斾旌徒御不惊大庖不盈】
　　鸣【武兵切　当作弥盈】
　　【诗匏有苦叶二章有弥济盈有鷕雉鸣　鸡鸣首章鸡既鸣矣朝既盈矣匪鸡则鸣苍蝇之声　鹿鸣伐木车攻竝见上　小宛四章题彼脊令载飞载鸣我日斯迈而月斯征夙兴夜寐无忝尔所生　卷阿九章鳯凰鸣矣于彼髙冈梧桐生矣于彼朝阳　有瞽喤喤厥声肃雝和鸣先祖是听我客戾止永观厥成礼记月令百官静事母刑以定晏隂之所成鹿角解蝉始鸣半夏生木堇荣　楚辞九歌山鬼雷塡塡】
　　【兮雨冥冥猨啾啾兮狖夜鸣　卜居世溷浊而不清蝉翼为重千钧为轻黄钟毁弃瓦釡雷鸣谗人髙张贤士无名吁嗟黙黙兮谁知吾之廉贞　九辩燕翩翩其辞归兮蝉寂漠而无声鴈雝雝而南逝兮鹍鸡啁哳而悲鸣独申旦而不寐兮哀蟋蟀之宵征时亹舋而过中兮蹇淹留而无成　淮南子原道训无形而有形生焉无声而五音鸣焉无味而五味形焉无色而五色成焉　文子同　汉书礼乐志郊祀歌天地篇展诗应律琄玉鸣圅宫吐角激征清　铙歌战城南篇水深激激蒲苇冥冥防骑战鬭死驽马徘徊鸣　按诗中鸣字与声盈生征等字为韵无读迷郎反亦絶无与明字同用者魏武帝蒿里行铠甲生虮虱万姓以死亾白骨露于野千里无鸡鸣晋张华侠曲孟尝东出闗济身由鸡鸣信陵西反魏秦人惕其疆乃是妄合耳】
　　荣【永兵切　当作永平】
　　【礼记月令见上　楚辞逺逰嘉南州之炎德兮丽桂树之冬荣山萧条其无兽兮野寂寞其无人载营魄而登霞兮掩浮云而上征人字说见眞韵　宋玉登徒子好色赋寤春风兮发鲜荣絜斋俟兮惠音声赠我如此兮不如无生　晋语谚曰黍稷无成不能为荣　管子戒篇无翼而飞者声也无根而固者情也无方而富者生也公亦固情谨声以严尊生此谓道之荣　内业篇凡道无根无茎无叶无荣万物以生万物以成命之曰道　山权数篇恶恶乎来刑善善乎来荣　庄子见下　荀子赋篇血气之精也志意之荣也百姓待之而后宁也天下待之而后平也素问四气调神大论天地俱生万物以荣夜卧早起广步于庭被髪缓形以使志生　按诗无荣字而有萦莹营三字樛木葛藟萦之与成为韵淇奥充耳琇莹着尚之以琼莹乎而与青星庭为韵黍苖召伯营之灵台经之营之崧髙召伯是营与成城为韵则荣字自当以形相附杨愼乃以土音读为庸引越絶书淮南子二证不知二书出于汉人毎多踳駮且淮南子中亦有不韵者不得舍可信之经文而引不必然之子书也】
　　莹
　　【诗淇奥二章瞻彼淇奥菉竹青青有匪君子充耳琇莹会弁如星　着二章俟我于庭乎而充耳以青乎而尚之以琼莹乎而　宋玉神女赋须臾之间美貌横生爗兮如花温乎如莹五色竝驰不可殚形详而观之夺人目精　列子周穆王篇六莹九韶莹即防字】
　　生【所庚切　当作所争】
　　【诗常棣伐木竝见上　节南山六章不吊昊天乱靡有定式月斯生俾民不宁忧心如酲谁秉国成不自为政卒劳百姓　小宛见上　苕之华二章苕之华其叶青青知我如此不如无生　文王三章王国克生维周之桢济济多士文王以宁　緜九章虞芮质厥成文王蹶厥生　卷阿见上　殷武五章赫赫厥声濯濯厥灵寿考且宁以保我后生　易屯彖传屯刚柔始交而难生动乎险中大亨贞雷雨之动满盈天造草昧宜建矦而不宁　咸彖传见上　系辞下传男女构精万物化生　礼记月令见上　乐记小大相成终始相生倡和清浊迭相为经故乐行而伦清耳目聪明血气和平移风易俗天下皆宁　孔子间居地载神气神气风霆风霆流形庶物露生　缁衣昔吾有先正其言明且清国家以宁都邑以成庶民以生谁能秉国成不自为正卒劳百姓　楚辞九辩坎廪兮贫士失职而志不平廓落兮羇旅而无友生　招魂献嵗发春兮汨吾南征菉苹齐叶兮白芷生　宋玉髙唐赋上至观侧地盖底平箕踵漫衍芳艸罗生秋兰芷蕙江蓠载菁青荃射干揭车苞并神女赋见上　登徒子好色赋见上　小言赋无内之中微物潜生比之无象言之无名蒙蒙灭景昧昧遗形超于太虚之域出于未兆之庭纎于毳末之微蔑陋于茸毛之方生视之则眇眇望之则冥冥离朱为之叹闷神明不能察其情二子之言磊磊皆不小何如此之为精　晋语贞为不听信为不诚国斯无刑媮居幸生不更厥贞大命其倾　越语逆节萌生天地未形而先为之征其事是以不成杂受其刑管子势篇同　老子故有无相生难易相成长短相形高下相倾　孰能浊以止静之徐清孰能安以久动之徐生保此道者不欲盈夫惟不盈故其敝不新成　昔之得一者天得一以清地得一以宁神得一以灵谷得一以盈万物得一以生矦王得一以为天下贞　管子戒篇见上　内业篇冥冥乎不见其形淫淫乎与我俱生不见其形不闻其声而序其成谓之道　国蓄篇夫以室庑籍谓之毁成以六蓄籍谓之止生以田亩籍谓之禁耕以正人籍谓之离情以正户籍谓之养赢　庄子人间世篇天下有道圣人成焉天下无道圣人生焉方今之时仅免刑焉　天运篇四时迭起万物循生一盛一衰文武伦经一清一浊隂阳调和流光其声蛰虫始作吾惊之以雷霆故若混逐丛生林乐而无形布挥而不曳幽昬而无声动于无方居于窈冥或谓之死或谓之生或谓】
　　【之实或谓之荣行流散徙不主常声　则阳篇安危相易祸福相生缓急相摩聚散以成　渔父篇庶物失之者死得之者生为事逆之则败顺之则成　韩非子解老篇道譬诸若水溺者多饮之即死渴者适饮之则生譬之若劒防愚人以行忿则祸生圣人以诛暴则福成故得之以死得之以生得之以败得之以成　六韬守国篇春道生万物荣夏道长万物成秋道敛万物盈冬道藏万物静　淮南子原道训见上　故音者宫立而五音形矣味者甘立而五味亭矣色者白立而五色成矣道者一立而万物生矣文子同　悲喜转而相生精神乱营不得须臾平察其所以不得其形而日以伤生　韵补史记律书建星者建诸生也释名青生也象物生时色也贾谊新书先生者为先醒也　按星字从生得声孟子浩生不害汉书儒林传有皓星公赵充国传有浩星赐三文互异总以音同而借之耳　说文青字亦从生得声　古生字竝与成清宁为韵至汉傅毅舞赋在山峨峨在水汤汤与志迁化容不虚生马融广成颂珍林嘉树建木丛生椿梧栝柏梪柳枫杨则入阳韵乃是妄合耳】
　　笙
　　【诗鹿鸣见上　仪礼疏笙犹生也】
　　牲
　　【诗云汉首章靡神不举靡爱斯牲圭璧既卒宁莫我听　韵补周礼掌客牲三十有六又不受飨礼受牲礼郑氏皆云牲当为腥声之误也释文亦云依注当音星】
　　甥
　　【诗猗嗟二章猗嗟名兮美目清兮仪既成兮终日射矦不出正兮展我甥兮　左传吕甥史记晋世家作吕省以上字当与十三耕十四清十五青通为一韵　按以上诸字及耕清青三韵古人无与阳唐同用者易诗之文固已截然不紊又如尔雅释天春为青阳夏为朱明秋为白藏冬为英春为发生夏为长赢秋为收成冬为安宁尤可见二韵之不相入也西京以下则杂矣然若汉郊祀歌景星篇空桑琴瑟结信成四兴递代八风生殷殷钟石羽籥鸣河龙供鲤醇牺牲百末防酒布兰生春尊柘浆析朝酲微感心攸通修名周流常羊思所并穰穰复正直往冯蠵切和疏写平上天布施后土成穰穰丰年四时荣魏鼔吹曲初之平篇初之平义兵征神武奋金鼔鸣迈武德扬洪名汉室微社稷倾皇道失桓与灵阉宦炽羣雄争边韩起乱金城中国扰无纪经赫武皇起旗旌麾天下天下平济九州九州宁剏武功武功成二篇用韵最多而无一杂又如李陵录别诗用生鸣等凡一十字蔡邕王子乔碑辞用灵贞等凡一十六字胡根碑铭用灵莹等凡一十四字蔡琰悲愤诗用精零等凡二十七字苦县老子铭用清营等凡二十七字魏陈思王弃妇篇用青荣等凡一十七字亦无一杂其他用韵少者不能具述　唐韩文公笃于好古而不知古音其所作此日足可惜一篇兼用阳唐庚耕清青六韵又防及东冬钟江最为不伦已详辩之上声四十五厚下】十三耕
　　萌【莫耕切】
　　【古音芒　韩非子八奸篇一曰在同牀二曰在防三曰父兄四曰养殃五曰民萌六曰流行七曰威强八曰四方　陆贾新语道基篇耳听八极目覩四方忠进防退直立邪亾道行奸止不得两张　　本理杜渐消萌　汉扬雄幽州牧箴义兵涉漠偃我边萌既定且康复古虞唐盛不可不图衰不可或忘隄溃蚁穴器漏箴芒牧臣司幽敢告侍傍　诗推度灾月三日成魄八日成光蟾蜍体就穴鼻时萌　琴操文王作鳯凰之歌翼翼翔翔彼鸾皇兮衔书来游以命昌兮瞻天案图殷将亾兮苍苍昊天始有萌兮神连精合谋于房兮　汉冀州从事张表碑文贡眞绌伪遏渐防萌后藏其勋俾守犂阳　汉书地理志葭萌音芒　贾谊新书萌之为言盲也　白虎通芒之为言萌也　礼记月令曰孟春之月其神句芒又曰句者毕出萌者尽达萌即芒也乐记草木茂区萌达管子五行篇艸木区萌庄子天道篇萌区有状萌区即区萌区萌即句芒也古人读句为拘】
　　氓
  </div>
  <div class="pagination">
   <a href="唐韵正_page7.html">
    上一页
   </a>
   <span>
    ...
   </span>
   <a href="唐韵正_page3.html">
    3
   </a>
   <a href="唐韵正_page4.html">
    4
   </a>
   <a href="唐韵正_page5.html">
    5
   </a>
   <a href="唐韵正_page6.html">
    6
   </a>
   <a href="唐韵正_page7.html">
    7
   </a>
   <span class="current-page">
    8
   </span>
   <a href="唐韵正_page9.html">
    9
   </a>
   <a href="唐韵正_page10.html">
    10
   </a>
   <a href="唐韵正_page11.html">
    11
   </a>
   <a href="唐韵正_page12.html">
    12
   </a>
   <a href="唐韵正_page13.html">
    13
   </a>
   <span>
    ...
   </span>
   <a href="唐韵正_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
