<!DOCTYPE html>
<html>
<head>
    <meta charset="UTF-8">
    <title>说文解字注 - 第 19 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 19 页/共 283 页</h1>
    <div class="content">　　路径：段注说文□第一卷□艹部
　　荔lì
　　注解：艹也，佀蒲而小，根可作刷。月令：十一月，荔挺出。郑云：荔挺，马薤也。郑以荔挺为艹名。蔡邕章句云：荔佀挺。高注吕览云：荔艹挺出。则以挺下属。歙程氏瑶田曰：荔，今北方束其根以刮锅，李时珍以马帚之荓当之，误也。按刷各本作□，今依颜氏家训正。上文曰□，刷也。从艹劦声。郞计切。十五部。籒文作□。
　　路径：段注说文□第一卷□艹部
　　蒙méng
　　注解：王女也。王或作玉，误。释艹云：蒙，王女。又云：唐蒙，女萝。女萝，兔丝。孙炎曰：别三名。按卫风爰采唐矣传云：唐蒙，菜名。小雅茑与女萝传云：女萝，兔丝松萝也。疑尔雅、毛传此二条皆不谓一物。从艹冡声。莫红切。九部。籒文作□。今人冡冒皆用蒙字为之。
　　路径：段注说文□第一卷□艹部
　　薻zǎo
　　注解：水艹也。今水中茎大如钗股，叶蒙茸深绿色，茎寸许有节者是。左氏谓之薀藻。从艹水，巢声。子晧切。二部。籒文作□。礼经华采之字，古文用缫，今文用藻、璪。《诗》曰：“于以采薻？”召南文。藻，薻或从澡。〖注〗《诗□召南□采苹》。
　　路径：段注说文□第一卷□艹部
　　菉lù
　　注解：王刍也。见释艹，毛传。从艹，彔声。力玉切。三部。籒文作？。《诗》曰：“菉竹猗猗。”今毛诗作绿，大学引作菉。小雅：终朝采绿。王逸引作菉。〖注〗《诗□卫风□淇奥》。
　　路径：段注说文□第一卷□艹部
　　蓸cáo
　　注解：艹也。从艹曹声。昨牢切。古音在三部。籒文作□。
　　路径：段注说文□第一卷□艹部
　　□yóu
　　注解：艹也。从艹□声。以周切。三部。籒文作□。
　　路径：段注说文□第一卷□艹部
　　菬qiáo
　　注解：艹也。从艹沼声。昨焦切。二部。籒文作□。
　　路径：段注说文□第一卷□艹部
　　□wú
　　注解：艹也。广韵云：似艾。郭注方言云：今江东人呼荏为□，音鱼。从艹吾声。五乎切。五部。籒文作？。《楚词》有□萧。按今楚词无□萧，惟宋玉九辨云：白露旣下百艹兮，奄离披此梧楸。梧楸葢许所见作□萧，正百艹之二也。
　　路径：段注说文□第一卷□艹部
　　范fàn
　　注解：艹也。从艹泛声。房□切。八部。籒文作□。
　　路径：段注说文□第一卷□艹部
　　艿réng
　　注解：艹也。按许谓艿为艹名也。广韵云：陈根艹不芟，新艹又生，相因仍。所谓烧火艿，此别一义，其字亦作芿。列子：赵襄子狩于中山，藉芿燔林是也。今玉篇以旧艹不芟，新艹又生曰艿，系之说文。此孙强、陈彭年辈之误也。从艹乃声。如乗切。六部。乃在一部。仍艿在六部者，合韵冣近也。籒文作。
　　路径：段注说文□第一卷□艹部
　　□xuèp46下
　　注解：艹也。蒨或谓之地□，许不云茜也，则许意非一物也。从艹血声。呼决切。十二部。籒文作□。
　　路径：段注说文□第一卷□艹部
　　萄táo
　　注解：艹也。今人为蒲萄字。从艹匋声。徒刀切。古音在二部。籒文作□。
　　路径：段注说文□第一卷□艹部
　　芑qǐ
　　注解：白苗。嘉谷也。虋字下详之矣，芑不类厕于虋者，以字有篆籒别之。管子：其种蓼□。字从禾。从艹己声。驱里切。一部。籒文作□。诗曰：维虋维芑。今本无此六字，依韵会所据补。诗小雅采芑，毛云：菜也。大雅：丰水有芑。毛云：艹也。〖注〗同□。
　　路径：段注说文□第一卷□艹部
　　藚xù
　　注解：水舄也。魏风毛传同。释艹：藚，牛唇。从艹卖声。似足切。三部。按诗释文引说文其彧反，今本多改为似足矣。籒文作□。《诗》曰：“言采其藚。”〖注〗《诗□魏风□汾沮洳》。
　　路径：段注说文□第一卷□艹部
　　苳dōng
　　注解：艹也。从艹冬声。都宗切。九部。籒文作□。
　　路径：段注说文□第一卷□艹部
　　蔷sè
　　注解：蔷虞。蓼。当有也字。蓼下云：蔷虞也。故此云蔷虞，蓼也。句绝。与郭朴异。蔷不与蓼类厕者，以字有篆籒别之。从艹啬声。所力切。一部。籒文作□。
　　路径：段注说文□第一卷□艹部
　　苕tiáo
　　注解：艹也。诗苕之华。从艹召声。徒聊切。二部。籒文作□。
　　路径：段注说文□第一卷□艹部
　　□mào
　　注解：艹也。从艹楙声。莫厚切。三部。籒文作□。
　　路径：段注说文□第一卷□艹部
　　萺mào
　　注解：艹也。从艹冒声。莫报切。古音在三部。籒文作□。
　　路径：段注说文□第一卷□艹部
　　□mǎo
　　注解：凫葵也。鲁颂毛传同。周礼：醢人茆菹。郑大夫读为茅。或曰：茆，水艹。杜子春读为□。后郑曰：□，凫葵也。今周礼转写多讹误，为正之如此。汉时有茆、□二字。经文作茆，两郑皆易字为□也。凫葵名□，亦名□，今之莼菜也。□不与□类厕者，以篆籒别之。从艹戼声。力久切。三部。俗作茆，音卯，非也。籒文作□。《诗》曰：“言采其□。”今诗言作薄。
　　路径：段注说文□第一卷□艹部
　　荼tú
　　注解：苦荼也。释艹、邶毛传皆云：荼，苦菜。唐风采苦采苦传云：苦，苦菜。然则苦与荼正一物也。仪礼：钘芼。牛藿，羊苦，豕薇。记内则：濡豚包苦。亦谓之苦。月令、本艹、易通卦验皆谓之苦菜。从艹余声。同都切。五部。诗荼蓼，有女如荼及后世荼荈皆用此字。籒文作□。
　　路径：段注说文□第一卷□艹部
　　□fán
　　注解：白蒿也。释艹、豳毛传同。召南传曰：皤蒿也。皤亦白也。夏小正曰：繁，由胡。由胡者，繁母也。繁，旁勃也，豆实也。故记之。从艹緐声。附袁切。十四部。仪礼采□，假□字为之，籒文作□。
　　路径：段注说文□第一卷□艹部
　　蒿hāop47上
　　注解：菣也。释艹、小雅毛传同。陆玑曰：靑蒿也。从艹高声。呼毛切。二部。籒文作□。
　　路径：段注说文□第一卷□艹部
　　蓬péng
　　注解：蒿也。从艹逢声。薄红切。九部。籒文作□。莑，籒文蓬省。按此籒文当作古文。□部`蠭，古文作□，可比例也。
　　路径：段注说文□第一卷□艹部
　　藜lí
　　注解：艹也。左传：斩之蓬蒿藜藋。藜初生可食，故曰蒸藜不孰。小雅：北山有莱。陆机云：莱兖州人蒸以为茹，谓之莱蒸。按莱蒸葢卽蒸藜，如诗騋牝训骊牝也。从艹黎声。郞奚切。十五部。籒文作□。
　　路径：段注说文□第一卷□艹部
　　蘬kuī
　　注解：荠实也。今释艹：红，龙古，其大者蘬。蒫，荠实。许所据绝不同。从艹归声。驱归切。十五部。籒文作□。归，籒作□也。〖注〗□，古文。
　　路径：段注说文□第一卷□艹部
　　葆bǎo
　　注解：艹盛皃。汉书武五子传曰：当此之时，头如蓬葆。师古曰：草丛生曰葆，引伸为羽葆幢之葆。史记以为宝字。从艹□声。博袌切。古音在三部。籒文作□。
　　路径：段注说文□第一卷□艹部
　　蕃fán
　　注解：艹茂也。左氏传曰：其必蕃昌。从艹番声。甫烦切。十四部。籒文作□。
　　路径：段注说文□第一卷□艹部
　　茸róng
　　注解：艹茸茸皃。茸之言茙也。召南毛传曰：襛犹戎戎也。韩诗：何彼茙矣。左氏传：狐裘尨茸。卽诗之狐裘蒙戎。从艹耳声。今本作聪省声，此浅人所肊改。此形声之取双声不取叠韵者。而容切。九部。籒文作□。
　　路径：段注说文□第一卷□艹部
　　萑zhuī
　　注解：艹多皃。此从锴本厕此。铉本以萑厕蓷篆后，非也，详蓷下。从艹隹声。职追切。十五部。籒文作□。
　　路径：段注说文□第一卷□艹部
　　葏jiān
　　注解：艹皃。集韵一先曰。诗葏葏者莪。李舟说。从艹津声。子僊切。古音十二部。籒文作□。
　　路径：段注说文□第一卷□艹部
　　□cóng
　　注解：艹丛生皃。丛，聚也。槩言之。□则专谓艹，今人但知用业字而已。尔雅释鱼音义引说文：□，艹众生也。从艹丛声。此形声包会意。徂红切。九部。籒文作□。
　　路径：段注说文□第一卷□艹部
　　草zào
　　注解：草斗，栎实也。一曰象斗。木部：栩，□也。其皁一曰样。又曰：□，栩也。又曰：样，栩实也。按此言栎者，卽栩也。陆玑云：栩今柞栎也。徐州人谓栎为杼。或谓之栩，其子为皁，或言皁斗。其壳为汁，可以染皁。今京洛及河内多言杼汁，或云橡斗。按草斗之字俗作皁，作皂，于六书不可通。象斗字当从木部作样，俗作橡。从艹早声。自□切。古音在三部。周礼大司徒：其植物宜早物。假借早晚字为之。籒文作□。
　　路径：段注说文□第一卷□艹部
</div>
    <div class="pagination">
<a href="说文解字注_page18.html">上一页</a><span>...</span><a href="说文解字注_page14.html">14</a><a href="说文解字注_page15.html">15</a><a href="说文解字注_page16.html">16</a><a href="说文解字注_page17.html">17</a><a href="说文解字注_page18.html">18</a><span class="current-page">19</span><a href="说文解字注_page20.html">20</a><a href="说文解字注_page21.html">21</a><a href="说文解字注_page22.html">22</a><a href="说文解字注_page23.html">23</a><a href="说文解字注_page24.html">24</a><span>...</span><a href="说文解字注_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
