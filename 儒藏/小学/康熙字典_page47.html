<!DOCTYPE html>
<html>
<head>
    <meta charset="UTF-8">
    <title>康熙字典 - 第 47 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 47 页/共 976 页</h1>
    <div class="content">畡	【午集上】【田字部】	畡	【集韻】柯開切，音該。同垓。【鄭語】居九畡之田。【註】九畡九州之極也。

畢	【午集上】【田字部】	畢	【廣韻】□吉切【集韻】【韻會】【正韻】壁吉切，□音必。【博雅】畢，竟也。【書大誥】子曷敢不于前，寧人攸受休畢。【左傳莊二十九年】日至而畢。【註】日南至，微陽始動，故土功畢。　又皆也。盡也。【詩小雅】畢來旣升。【禮月令】仲春之月，乃修闔扇，寢廟畢備。【註】畢，猶皆也。又【郊特牲】唯爲社田，國人畢作。【疏】畢，盡也。　又月名。【爾雅釋天】月在甲曰畢。　又星名。【詩小雅】有捄天畢。【朱註】天畢，畢星也。狀如掩兔之畢。【禮月令】孟夏之月，日在畢。　又小綱也。【詩小雅】鴛鴦于飛，畢之羅之。【疏】罔小而柄長謂之畢。【禮月令】田獵罝罘，羅綱畢翳。【揚雄校獵賦】荷垂天之畢。　又□也。【爾雅釋器】□謂之畢。【註】今□札也。【禮學記】今之敎者，呻其佔畢。【疏】佔，視也。畢，□也。不曉經義，但謳吟長咏，以視篇□而已。　又貫牲。體木也。【禮雜記】畢用桑。【註】主人舉肉時，以畢助之。喪祭用桑，吉用棘。畢狀如，博三寸，長八寸，柄長二尺四寸，丹漆兩頭。【儀禮特牲饋食禮】宗人執畢先入。【註】畢狀如叉，蓋爲其似畢星，取名焉。　又【儀禮大射儀】司馬正東面，以弓爲畢。【註】畢，所以助敎執事者。【疏】畢是助載鼎實之物，故司馬執弓爲畢以指授。　又【揚子方言】車下鐵，□宋淮楚之閒謂之畢。　又【字彙補】畢門，路門也。　又地名。【爾雅釋地】畢，堂牆。【註】今終南山道名，畢其邊，若堂室之牆。【詩秦風終南何有有紀有堂箋】畢，終南山之道名，邊如堂之牆然。　又國名。【左傳僖二十四年】畢原酆郇，文之昭也。【史記建元以來王子侯年表】畢梁侯劉嬰。　又姓。【左傳閔元年】畢萬爲右。【晉語】得畢陽。【註】畢陽，晉士。　又神名。【博雅】木神謂之畢方。【張衡東京賦】况鬾□與畢方。【註】畢方，老父神，如烏兩足一翼者，常銜火在人家作怪災。　又鳥名。【山海經】章莪之山有鳥焉，其狀如鶴，一足，赤文靑質而白喙，名曰畢方。　又與彃同。【歸藏鄭母經】昔者羿善射，畢十日果畢之。　又與縪同。【儀禮覲禮】冠六升外畢。【註】外畢者，冠前後屈而出縫於武也。【疏】外畢者，前後兩畢之末而向外攝之也。○按旣夕畢作縪。　又與韠同。【荀子正論篇】共艾畢。考證：〔【禮月令】田獵置罘，羅綱畢翳。〕　謹照原文置罘改罝罘。〔【左傳僖二十三年】畢原酆郇，文之昭也。〕　謹照原文二十三年改二十四年。 

畤	【午集上】【田字部】	畤	【唐韻】周市切【集韻】渚市切【韻會】諸市切，□音止。【說文】天地五帝所基址祭地也。【史記秦本紀】祠上帝西畤。【索隱註】襄公始列爲諸侯，自以居西畤。西畤，縣名，故作西畤，祠白帝。畤，止也。言神靈之所依止也。【前漢郊祀志】作畦。畤師古註如種韭畦之形於畦中，各爲一土封也。又祠之必於高山之下畤，命曰畤。註名其祭處曰畤。【括地志】秦文公夢黃蛇自天而下屬地，其口止於鄜衍，作畤郊祭白帝，曰鄜畤。秦宣公作密畤於渭南祭靑帝，秦靈公作吳陽上畤祭黃帝，作下畤亦祠黃帝。　又地名。【左傳襄三十年】成愆奔平畤。【註】平畤，周邑。又【哀四年】國夏伐晉，取郉任欒鄗，逆畤隂人盂壷口。【後漢光武紀】杜茂與賈覽戰於繁畤。【註】繁畤，縣名，屬鴈門郡。今代州縣。　又【廣韻】時止切【集韻】士止切，□音市。又【廣韻】直里切【集韻】【韻會】丈里切，□音峙。義□同。　又【集韻】時吏切，音雉。與蒔同。　又【五音集韻】池爾切，音豸。儲也。考證：〔【前漢郊祀志師古註】如種韭畦之形，於畦中各爲一土封。又云，祠之必於高山之下畤，命曰畤，是則凡土高處皆曰畤也。〕　謹按師古註係□解畦字。祠之至曰畤十二字係郊祀志正文非註文。謹據前漢書原文改爲前漢郊祀志作畦。畤師古註如種韭畦之形於畦中，各爲一土封也。又祠之必於高山之下畤，命曰畤。註名其祭處曰畤。〔又【哀四年】夏伐晉，取郉任欒鄗，逆畤隂人盂壷口。〕　謹照原文夏上增國字。 

略	【午集上】【田字部】	略	【唐韻】離灼切【集韻】【韻會】【正韻】力灼切，□音掠。【說文】經略土地。【左傳昭七年】天子經略。【註】經營天下，略有四海。故曰經略。【博雅】略，治也。　又【廣韻】謀略。【前漢趙充國傳】百聞不如一見，臣願馳至金城，圖上方略。【李康運命論】張良受三略之說。【註】上中下三計。　又【廣韻】用功少者皆曰略。【書禹貢】嵎夷旣略。【傳】用功少曰略。【木華海賦】羣山旣略。　又【博雅】要也。【莊子知北遊】將爲汝言其崖略。【淮南子本經訓】其言略而循理。【註】略，約要也。　又不詳也。【禮孔子閒居】子夏曰：三無旣得，略而聞之矣。【荀子非相篇】傳者久則論略，近則論詳。　又【公羊傳哀五年】喪曷爲以閏數，喪數略也。【註】略，猶殺也。以月數恩殺，故幷閏數。　又道也。【左傳定四年】吾子欲復文武之略而不正其德，將如之何。【註】略，道也。　又【博雅】取也。【左傳宣十五年】晉侯治兵于稷，以略狄土。【註】略，取也。【淮南子兵略訓】攻城略地，莫不降下。　又【揚子方言】求也。　又灋也。　又【博雅】行也。【左傳隱五年】公曰：吾將略地焉。【註】略，總攝巡行之名。又【宣十一年】略基趾。【註】趾，城足。略，行也。　又界也。【左傳莊二十一年】鄭伯享王于闕西辟，樂備，王與之武公之略，自虎牢以東。【註】略，界也。又【僖十二年】賂秦伯以河外列城五，東盡虢略。　又路也。【書武成】敢祇承上帝，以遏亂略。【傳】略，路也。　又犯也。【晉語】及桓子驕泰奢侈，貪欲無蓺，略則行志。【註】略，犯也。則法也。　又利也。【詩周頌】有略其耜。【傳】略，利也。　又【正字通】書篇名。漢劉歆總羣書爲七略，有輯略，六蓺略，諸子略，詩賦略，兵書略，術數略，方伎略。　又【揚雄甘泉賦】蠖略蕤綏，灕虖襂纚。【註】蠖略蕤綏，龍行貌。　又姓。【姓譜】三國略統，吳人。　又奪也。與掠同。【齊語】犧牲不略則牛羊遂。【註】略，奪也。【史記外戚世家】少君年四五歲，爲人所略賣。又【龔遂傳】渤海多劫略相隨者，遂下敎令，卽時解散。　又渠略，蟲名。【詩曹風蜉蝣之羽傳】蜉蝣，渠略也。【釋文】略，本或作□。考證：〔【左傳莊二十年】鄭伯享王於闕西辟樂備。〕　謹照原文二十年改二十一年。 

□	【未集中】【糸字部】	□	【集韻】渠之切，音其。【類篇】綦，古作□。註詳八畫。○按□誤書作□者，非是。□，古文綦，从亓。

□	【未集中】【羊字部】	□	【篇海】與□同。

畦	【午集上】【田字部】	畦	【唐韻】戸圭切【集韻】【韻會】懸圭切，□音攜。【說文】田五十畝曰畦。【屈原離騷】畦留荑與揭車兮，雜杜蘅與芳芷。【註】五十畝爲畦。【莊子人閒世】彼旦爲無町畦，亦與之爲無町畦。　又【廣韻】菜畦。【史記貨殖傳】千畦薑韭。【註】徐廣曰：千畦，二十五畝。駰案，韋昭曰：畦猶壠。【前漢食貨志】還廬樹桑，菜茹有畦，瓜瓠果蓏。【註】師古曰：畦區也。　又地名。【史記封禪書】故作畦畤櫟陽，而祀白帝。【索隱註】漢舊儀云：祭人先於隴西西縣人先山，山上皆有土人，上下有畤，如種韭畦，畦中各有二土封，故云畦畤也。　又【集韻】涓畦切，音圭。田起堳埒也。　又【集韻】勻規切，音。又【五音集韻】息遺切，音綏。義□同。考證：〔【史記貨殖傳】千畦薑韭。【註】徐廣曰，千畦，二十五畝。駟按，韋昭曰，畦猶壠。〕　謹按駟乃駰之譌，駰裴駰也。謹照原文駟改駰。 

番	【午集上】【田字部】	番	〔古文〕□□【廣韻】附袁切【集韻】符袁切，□音煩。【說文】獸足謂之番，从釆，田象其掌。或作□蹯。　又【廣韻】【集韻】【韻會】孚袁切【正韻】孚艱切，□音翻。數也，遞也。【前漢武帝紀】賢良直宿東番。　又山名。【山海經】番條之山，無草木，多沙。　又【集韻】蒲波切【正韻】蒲禾切，□音婆。鄱陽豫章縣。【史記伍子胥傳】闔閭使太子夫差將兵伐楚，取番。【註】索隱曰：蓋鄱陽也。　又番吾，趙地。【戰國策】秦甲涉河，踰漳據番吾，則兵必戰於邯鄲之下矣。【釋文】番，音婆。又音蒲。亦音盤。【括地志】蒲吾，故東今之眞定府平山縣，卽漢番吾。番，當音蒲。　又姓。【史記河渠書】河東守番係。【註】番，音婆。又音潘。詩小雅云：番維司徒。番，氏也。【前漢高帝紀】故衡山王吳芮與子二人，兄子一人，從百粵之兵，以佐諸侯誅暴秦，有大功，諸侯立以爲王項羽侵奪之地，謂之番君。【釋文】番，音蒲何反。【正字通】姓譜，潘姓爲周文王畢公之後，食采於潘，因氏。讀判平聲。番姓爲吳芮封番君，支孫因氏，讀婆。字彙番姓亦音潘，合潘番二姓爲一音。誤。　又【廣韻】普官切【集韻】【韻會】鋪官切，□音潘。番禺，南海地名。【史記貨殖傳】番禺，亦其一都會也。珠璣，犀，瑇瑁，果布之湊。【左思蜀都賦】蒟醬流味於番禺之鄕。【釋文】番，音潘。【註】西北牂牁江廣數里，出番禺城下。　又【廣韻】薄官切【集韻】蒲官切，□音槃。番和，縣名。在張掖郡。見【前漢地理志】。又【後漢來歙傳】歙從番須回中徑至略陽。【註】番，音盤。番須，回中，□地名。　又【廣韻】博禾切【集韻】【韻會】逋禾切【正韻】補禾切，□音波。【爾雅釋訓】番番，勇也。【書秦誓】番番良士。【傳】武勇番番之良士。【詩大雅】申伯番番。【傳】番番，武勇貌。　又【廣韻】【集韻】□補過切，音播。獸足。　又【集韻】孚萬切【韻會】甫患切，□音販。與音翻義同。【杜甫詩】會須上番看成竹。【獨孤及詩】舊日霜毛一番新，別時芳草兩回春。　又【集韻】普半切，音判。縣名。在上谷。本亦作潘。　又【史記扁鵲倉公傳】切之得番隂脈，番隂脈入虛裏乗肺脈。【註】番音芳遠反。

畫	【午集上】【田字部】	畫	〔古文〕□□□。【唐韻】【集韻】【韻會】【正韻】□胡麥切，橫入聲。卦畫也。　又分畫也。界限也。【左傳襄四年】芒芒禹迹，畫爲九州。【註】畫分也。【禮檀弓】哀公使人弔蕢尚，遇諸道，辟於路，畫宮而受弔焉。【註】畫地爲宮象。　又計策也。【鄒陽上吳王書】故願大王審畫而已。【史記荆燕世家】齊人田生游，乏資，以畫干營陵侯澤。【註】服曰：以計畫干之也。　又截止也。【論語】今女畫。　又丘名。【爾雅釋地】途出其右，而還之畫丘。【註】言爲道所規畫。【釋名】道出其右曰畫。丘人尚右，凡有指畫，皆用右也。　又地名。【史記田單傳】燕之初入齊，聞畫邑人王蠋賢。【註】正義曰：括地志云：戟里城在臨湽西北三十里，春秋時棘邑。又云澅邑，蠋所居卽此邑，因澅水爲名也。　又【廣韻】【集韻】【韻會】【正韻】□胡卦切，音話。【爾雅釋言】畫形也。【註】畫者爲形像。【釋名】畫，挂也。以五色挂物象也。俗作□。【周禮天官典絲】凡祭祀共黼畫組就之物。【疏】凡祭服皆畫衣繡裳。【儀禮鄕射禮】大夫布侯，畫以虎豹。士布侯，畫以鹿豕。　又官名。【後漢百官志】畫室署長一人，四百石，黃綬。　又【韻補】叶胡對切，音惠。【秦瑯琊刻石】方伯分職，諸治經易。舉錯必當，莫不如畫。易音異。

畬	【午集上】【田字部】	畬	〔古文〕□【唐韻】以諸切，音余。【說文】三歲治田也。【易无妄】不耕穫，不葘畬。【詩周頌】如何新畬。【傳】一歲曰甾，二歲曰新田，三歲曰畬。【禮坊記引易不葘畬鄭註】田一歲曰葘，二歲曰畬，三歲曰新。【詩詁】一歲爲葘，始反草也。二歲爲畬，漸和柔也。三歲爲新田，謂已成田而尚新也。四歲則曰田。若二歲曰新田，三歲則爲田矣，何名爲畬。【正字通】據此則詩傳，爾雅，說文謂三歲爲畬。皆不足信。當從鄭註。　又【集韻】羊茹切，音豫。治田也。或書作畭。　又詩車切，音奢。火種也。

畭	【午集上】【田字部】	畭	【集韻】同畬。

畮	【午集上】【田字部】	畮	【廣韻】【集韻】【韻會】【正韻】□莫後切，音牡。畝本字。【說文】六尺爲步，步百爲畮。【周禮地官大司徒】不易之地，家百畮。【註】不易之地，歲種之地美。故家百畮。【前漢食貨志】理民之道，地著爲本，故必建步立畮。

畯	【午集上】【田字部】	畯	【唐韻】子俊切【集韻】【韻會】【正韻】祖峻切，□音俊。【說文】農夫也。一曰典田官。【詩豳風】田畯至喜。【傳】田畯，田大夫也。【箋】司嗇，今之嗇夫。【詩詁】周禮無田畯之職，蓋六遂中，鄰里鄙酇縣遂之長。高者爲大夫，□者爲士，通稱爲田畯，蓋農田之俊也。一曰農神。【周禮春官】籥章龡豳雅擊土鼓，以樂田畯。【註】鄭司農云：古之先敎田者。【禮郊特牲註】司嗇，后稷是也。　又【正字通】野人曰寒畯。唐鄭光祿勳舉引寒畯士類多之。俗讀寒酸。

異	【午集上】【田字部】	異	〔古文〕□【唐韻】【集韻】【韻會】羊吏切【正韻】以智切，□移去聲。【說文】分也，从廾从□。□予也。【博雅】異分也。【史記商君傳】民有二男以上，不分異者，倍其賦。　又不同也。【書旅獒】王乃昭德之，致于異姓之邦。【禮儒行】同弗與異弗非也。【疏】謂彼人與己之疏異，所爲是善，則不非毀之也。　　又怪也。【釋名】異者，異於常也。【左傳昭二十六年】據有異焉。【註】異猶怪也。【史記屈賈傳】化爲異物兮，又何足患。　又奇也。【周禮地官質人】掌成市之貨賄，人民，牛馬，兵器，珍異。【註】珍異，四時食物。【史記仲尼弟子傳】受業身通者七十有七人，皆異能之士也。　又違也。　又姓。唐異牟尋歸唐，冊封南詔王，今白水蠻有此姓。　又異，翹草名。【爾雅釋草】連異翹。　又無名異藥名，主治金創折傷。　又【韻補】叶延知切，音怡。【詩邶風】洵美且異。叶下貽。　又叶弋質切，音逸。【詩小雅】亦祇以異。【朱註】逸織反。【無名氏樂德歌】所見奇異，叶甘美酒食。考證：〔【周禮地官質人】賞成市之貨賄，人民，牛馬，兵器，珍異。〕　謹照原文賞改掌。 

畱	【午集上】【田字部】	畱	【唐韻】【集韻】【韻會】【正韻】□力求切，音流。【說文】畱，止也。【史記秦本紀】臣知虞君不用臣，臣誠私利祿爵且畱。又【越世家】莊生曰：可疾去矣，愼毋畱。　又遲也。【易旅卦】君子以明愼用□，而不畱獄。【史記匈奴傳】然而諸宿將常坐畱落不遇。【註】謂遲畱零落，不遇合也。　又久也。【禮儒行】悉數之，乃畱更僕，未可終也。【註】畱，久也。　又徐也。【吳語】一日惕，一日畱。【註】惕，疾也。畱，徐也。　又已去而止之也。【正字通】李元紘治潤有惠政，及代去，吏民遮畱。　又【楚語】舉國畱之。【註】畱，治也。　又伺便也。【莊子刻意篇】執彈而畱之。　又【戰國策】使秦而欲屠趙，不顧一子以畱計。【註】畱，不决也。　又【左思魏都賦】朝無刓印，國無費畱。【註】凶命曰費畱。　又姓。【詩王風】丘中有麻，彼畱子嗟。【傳】畱，大夫氏。子嗟，字也。【韻會】出會稽，本衞大夫，畱封人之後，吳志有左將畱贊。　又地名。【左傳襄元年】楚子辛救鄭，侵宋呂畱。【註】呂畱二縣，今屬彭城郡。又【襄十八年】夏晉人執衞行人石買于長子，執孫蒯于純畱。【註】長子，純畱二縣，屬上黨郡。【前漢張良傳】封爲畱侯。又【地理志】□畱。【註】畱，鄭邑，爲□所幷，故曰□畱。　又國名。【春秋宣十六年】晉人滅赤狄甲氏，及畱吁。【註】甲氏，畱吁，赤狄別種。【山海經】畱利之國，人足反折。　又山名。【山海經】西二百里曰長畱之山。　又【博雅】畱，黃綵也。　又【釋名】畱幕，冀州所名，大褶下至膝者也。畱，牢也。幕，絡也。言牢絡在衣表也。　又鳥名。【正韻】栗畱，黃鳥。　又獸名。【山海經】柢山有魚焉，其音如畱牛。【註】莊子曰：執犁之狗，謂此牛也。　又草名。【司馬相如上林賦】雜以畱夷。【註】顏監云：畱夷，香草。　又果名。【張衡南都賦】梬棗若畱。【註】廣雅曰：若畱，石橊也。　又與流通。【嵆康琴賦】忽飄颻以輕邁，乍畱聮而扶疏。　又【廣韻】力救切，音澑。宿畱，停待也。【前漢武帝紀】宿畱海上。　又【五音集韻】力久切，音柳。昴星別名。【史記律書】北至於畱。畱者，言陽氣之稽畱也。【索隱曰】畱卽卯也。毛傳亦以畱爲卯。【丹鉛錄】畱，音柳。註以畱爲卯，恐非。如其說陽氣稽卯，殆不成文。　又【韻補】叶凌如切，音閭。【陸雲賦】遊士非乎故字，步彷徨以踟躇。佇盤桓而不能，聊相羊以淹畱。　又叶魯刀切，音牢。【屈原離騷】時□紛其變易兮，又何可以淹畱。蘭芷變而不芳兮，荃蕙化而爲茅。　【韻會】毛氏曰：从田从丣，丣音酉，當作畱。今經史皆作留。傳寫譌也。考證：〔【左傳襄元年】楚子辛救鄭，侵宋呂畱。【註】呂畱二縣，合屬彭城郡。〕　謹據宋本岳本合屬改今屬。今者杜預謂晉代也。晉書地理志彭城國漢以爲郡内有畱縣呂縣。〔【左傳宣十五年】晉侯滅赤狄甲氏，及畱吁。〕　謹照原文左傳改春秋。十五年改十六年。晉侯改晉人。 

畲	【午集上】【田字部】	畬	〔古文〕□【唐韻】以諸切，音余。【說文】三歲治田也。【易无妄】不耕穫，不葘畬。【詩周頌】如何新畬。【傳】一歲曰甾，二歲曰新田，三歲曰畬。【禮坊記引易不葘畬鄭註】田一歲曰葘，二歲曰畬，三歲曰新。【詩詁】一歲爲葘，始反草也。二歲爲畬，漸和柔也。三歲爲新田，謂已成田而尚新也。四歲則曰田。若二歲曰新田，三歲則爲田矣，何名爲畬。【正字通】據此則詩傳，爾雅，說文謂三歲爲畬。皆不足信。當從鄭註。　又【集韻】羊茹切，音豫。治田也。或書作畭。　又詩車切，音奢。火種也。

	【子集中】【人字部】		【廣韻】胡介切【正韻】下戒切，□音械。狹也。【揚雄反騷】何文肆而質。【漢書】作亦作韰。【左思魏都賦】韰惈，卽惈。

畴	【午集上】【田字部】	疇	〔古文〕□□【唐韻】直由切【集韻】□留切【正韻】徐留切，□音酬。耕治之也。　又【禮月令】季夏之月，可以糞田疇。【疏】穀田曰田，麻田曰疇。【齊語】陸阜陵墐，井田疇均，則民不憾。【註】麻地曰疇。　又【左傳襄三十年】取我田疇而伍之。【註】□畔爲疇。【史記秦始皇紀】男樂其疇，女修其業。　又【爾雅釋詁】疇，誰也。【書堯典】帝曰：疇咨若時登庸。【傳】疇，誰也。　又【韻會】曩也。【左傳宣二年】羊斟曰：疇昔之羊子爲政。【註】疇昔，猶前日也。【左思蜀都賦】嗟見偉於疇昔。　又【史記歷書】故疇人子弟分散。【如淳註】家業世世相傳爲疇。　又類也。【書洪範】帝乃震怒，不畀洪範九疇。【傳】疇，類也。【戰國策】今髠賢者之疇也。【註】疇，類也。　又匹也。【易否卦】九四，有命无咎，疇離祉。【疏】疇謂疇匹。【嵆康贈秀才入軍詩】咬咬黃鳥，顧疇弄音。【註】疇，匹也。　又【五音集韻】雍也。【淮南子俶眞訓】今夫樹木者，灌以瀿水，疇以肥壤。【註】疇，雍也。　又等也。【前漢宣帝紀】疇其爵邑。【註】漢律，非始封十減二。疇者，等也，言不復減也。【後漢祭遵傳】疇，等也。言功臣子孫，襲封與先人等。　又澤名。【淮南子本經訓】堯乃使羿誅鑿齒於疇華之野。【註】疇華，南方澤名也。　又國名。【周語】摯疇之國也，由太任。【註】摯，疇，二國名。　又姓。摯疇之後。【左傳哀十三年】疇無餘，謳陽，自南方。【註】二子，越大夫。　又【韻補】叶□如切，音除。【韓愈王弘中銘】方乎所部，禁絕浮屠。風雨順易，秔稻盈疇。

	【備考】【辰集】【日字部】		【六書統】同春。

□	【未集中】【耳字部】	□	【唐韻】去奇切【集韻】丘奇切，□音崎。側耳也。

畵	【午集上】【田字部】	畵	【正字通】俗畫字。

當	【午集上】【田字部】	當	"〔古文〕□【唐韻】【集韻】【韻會】【正韻】□都郞切，黨平聲。【說文】田相値也。从田，尚聲。又【玉篇】任也。【論語】當仁不讓於師。【晉語】夫幸，非福非德不當雍。【註】當，猶任也。　又【廣韻】敵也。【禮王制】次國之上卿，位當大國之中，中當其下，下當其上大夫。【史記廉頗藺相如傳】學兵法，言兵事，以天下莫能當。　又直也。【禮內則】妻不在，妾御莫敢當夕。　又遇也。【左傳昭七年】聖人有明德者，若不當世，其後必有達人。【禮曲禮】當食不歎。　又適可也。【易履卦】夬履貞厲，位正當也。【左傳哀元年】逢滑當公而進。【註】當公，不左不右。【禮學記】當其可之謂時。【史記禮書】好惡以節，喜怒以當。　又主也。【左傳襄二十七年】慶封當國。【註】當國，秉政。【儀禮喪服】童子唯當室緦。【註】當室者爲父，後承家事者爲家主。　又偶也。【前漢司馬相如傳】及飮，卓氏弄琴文君，竊從戸窺，心說而好之，恐不得當也。【註】師古曰：當謂對偶也。　又抵也。【史記屈賈傳】以一儀而當漢中地，臣請往如楚。　又【增韻】蔽也。【左傳昭二十年】使祝鼃寘戈於車薪以當門。【李白蜀道難】一夫當關，萬夫莫開。　又斷罪曰當，言使罪法相當也。【史記張釋之傳】廷尉奏當，一人犯蹕當罰。【註】當謂處其罪也。【路溫舒緩□書】奏當之成。　又【正韻】猶合也。理合如是也。【儀禮特牲饋食禮】佐食當事，則戸外南面。【註】當事，將有事而未至。【史記萬石君傳】內史慶醉歸，入外門不下車，萬石君讓曰：內史貴人入閭里，里中長老皆走匿，而內史坐車中，自如固當。【註】固當者，反言之，以見其不當如是，責讓之甚也。　又過當。【史記霍去病傳】斬首捕鹵過當。【註】言不啻相等。　又勾當。【歐陽修歸田錄】曹彬平江南，詣閣門求見。其榜子云：奉敕江南勾當公事回。又【職官分紀】奏舉京朝官，知縣資序二人，充本司勾當。　又官名。【前漢宣帝紀】詔單于毋謁，其左右當戸之羣皆列觀。【註】左右當戸，匈奴官名。　又排當，宋宮中宴飮名。　又州名。【韻會】本羌地，唐置當州，蓋取燒當羌以名之。【後漢明帝紀】秋九月，燒當羌□隴西。　又縣名。【正字通】鳳州兩當縣。【後漢郡國志】南郡有當陽。又【劉隆傳】遣隆屯田武當。【註】武當，今均州縣也。　又馬當，武當，□山名。　又當康，獸名。【山海經】欽山有獸焉，其狀如豚而有牙，其名曰當康。【註】牙豚也。　又當魱，魚名。【爾雅釋魚】鯦當魱。【註】海魚也。　又姓。　又【唐韻】【集韻】【韻會】【正韻】□丁浪切，黨去聲。事理合宜也。【禮樂記】古者天地順而四時當。【韓詩外傳】君子行不貴苟難，惟當之爲貴。　又底也。【韓非子外儲說】堂谿公見韓昭侯曰：人主漏泄羣臣語，譬猶玉巵之無當。　又【正字通】凡出物質錢，俗謂之當。【後漢劉虞傳】虞所賚賞，典當胡夷，瓚復抄奪之。【註】當，音丁浪反。

考證：〔【晉語】夫幸，非福非德不當。〕　謹照原文當字下增雍字。〔【左傳襄二十六年】慶封當國。〕　謹照原文二十六年改二十七年。"

畷	【午集上】【田字部】	畷	【唐韻】陟劣切【集韻】株劣切【韻會】側劣切【正韻】朱劣切，□音叕。【說文】兩陌閒道也，廣六尺。【廣韻】田閒道。【禮郊特牲】饗農及郵表畷禽獸。【疏】畷者，謂井畔相連畷之所，造此郵舍，田畯處焉。【左思吳都賦】其四野則畛畷無數。【註】畛畷，謂地廣道多也。舊井田閒，有畷有畛。　又【唐韻】陟衞切【集韻】【韻會】株衞切【正韻】之瑞切，□音綴。又【集韻】稱芮切，音啜。義□同。

畸	【午集上】【田字部】	畸	【唐韻】【韻會】□居宜切，音羈。【說文】殘田也。从田，奇聲。【正字通】井田爲正，零田不可井者爲畸，地勢多邪曲，井田取正方，則田必有畸零。畫井者，必計零以足其數。　又凡數之零餘者皆曰畸。【莊子大宗師】畸人者，畸於人而侔於天。　又【吳語】董褐將還，王稱左畸。【註】左畸，軍左部稱呼也。　又【集韻】渠羈切，音奇。異也

钶	【戌集上】【金字部】	鈳	【廣韻】烏何切【集韻】於河切，□音阿。【玉篇】鈳，小釜也。或作錒。　又【集韻】倚可切，音□。義同。

畹	【午集上】【田字部】	畹	【唐韻】【正韻】於阮切【集韻】【韻會】委遠切，□音宛。【說文】田二十畝也。【屈原離騷】余旣滋蘭之九畹兮，又樹蕙之百畮。【註】十二畮爲畹。【左思魏都賦】右則疎圃曲池下，畹高堂。【註】班固曰：畹。三十畝也。　又戚畹，國戚。【宋史李處耘傳】幸聮戚畹之貴。　又【集韻】紆願切【正韻】迂絹切，□音怨，田畝。

眀	【午集中】【目字部】	眀	【集韻】【正韻】□眉兵切，音鳴。視瞭也。○按《正字通》云：《莊子外物篇》目徹爲明。不借用眀，从日月，會明意。目明意，目明與明暗之明義同。田蓺衡曰：古皆从日月作明。漢乃从目作眀。《廣韻》禮部韻略俱不收眀字。《正韻》沿《玉篇》《集韻》之誤，分明、眀爲二，非。

畺	【午集上】【田字部】	畺	【唐韻】【集韻】【正韻】□居良切，音□。【說文】界也。从畕，三，其界畫也。【博雅】畺，竟也。【周禮地官載師】以大都之田任畺地。【註】畺五百里，王畿界也。【周語】畺有寓望。【註】畺，境也。　又【集韻】丘亮切，音唴。死不朽也。或从弓。

畻	【午集上】【田字部】	畻	【集韻】神陵切，音繩。稻田畦也。亦作堘塍。

畼	【午集上】【田字部】	畼	【唐韻】【集韻】□丑亮切，音悵。【說文】不生也。从田，昜聲。　又【博雅】畼，長也。【說文徐註】借爲通畼之畼。今俗別作暢，非。　又地名。【史記秦始皇紀】將軍蒙驁攻魏氏畼有詭。【索隱曰】音暢，魏之邑名。　又【集韻】直亮切，音仗。田不生也。或作□。　又仲良切，音長。義同。

畽	【午集上】【田字部】	畽	【廣韻】【韻會】他袞切【集韻】吐袞切，□音□。【廣韻】畽怨行無。廉隅。【集韻】或作。　又【廣韻】【集韻】【韻會】【正韻】□土緩切，湍上聲。與疃同。【詩豳風】町畽鹿場。【釋文】畽，本又作疃，他短反。又作墥。【傳】町畽，鹿迹也。【朱註】町畽，舍旁□地也。【通雅】毛萇因町疃鹿場，訓町疃爲鹿跡。許愼亦云町疃，禽獸所踐處，可謂泥矣。　又【集韻】他東切，音通。義同。

畾	【午集上】【田字部】	畾	【唐韻】魯回切【集韻】盧回切，□音雷。田閒也。　又【集韻】魯水切，音壘。義同。

	【丑集上】【口字部】		【廣韻】許□切【集韻】呼□切，□音靴。【廣韻】道經疏云：吐氣聲也。【集韻】或作吙。

□	【午集下】【立字部】	□	【集韻】奔模切，音逋。物之端也。

郆	【酉集下】【邑字部】	郆	【廣韻】居質切【集韻】激質切，□音吉。【玉篇】地名。　又郆成，山名。

畿	【午集上】【田字部】	畿	【唐韻】【集韻】【韻會】□渠希切，音祈。【說文】天子千里地，以遠近言之，則曰畿。【詩周頌】邦畿千里。【傳】畿，疆也。【周禮地官小司徒】九畿。【疏】王畿外仍有九畿，謂侯甸男采衞要內六服，夷鎭藩外三服，四面皆有此九畿，相去各五百里。【正字通】古者王國千里曰王畿。自是以往，每五百里爲一畿，通天下爲九畿，故因之約方千里爲一畿。　又門內曰畿。【詩衞風】不遠伊邇，薄送我畿。【傳】畿，門內也。　又限也。【增韻】門限也。【韓愈詩】白石爲門畿。　又或作圻。【左傳襄二十五年】天子之地一圻。【註】封圻也。當作畿。考證：〔【左傳襄二十六年】天子之地一圻。〕　謹照原文二十六年改二十五年。 

疀	【午集上】【田字部】	疀	【唐韻】楚洽切【集韻】測洽切，□音插。【說文】□也，古田器，揚麥杴也。【爾雅釋器】□謂之疀。　又【集韻】便滅切，音嫳。又千結切，音竊。又磣歃切，音臿。義□同。

鉧	【戌集上】【金字部】	鉧	【正字通】同。柳宗元有永州鈷鉧潭記。【范成大驂鸞錄】鈷鉧，熨斗也。潭之形似之。

疁	【午集上】【田字部】	疁	【唐韻】【集韻】【韻會】【正韻】□力求切，音留。【說文】燒穜也。漢律曰：疁田茠。艸，从田翏聲。【正字通】謂以火燒田而種也。　又姓。【正字通】疁子耕，宋人，號蕭閒居士，著蕭閒詞一卷。　又【集韻】許六切，音畜。又呼酷切，音熇。義□同。

疃	【午集上】【田字部】	疃	【唐韻】土短切【集韻】【韻會】【正韻】土緩切，□湍上聲。【說文】禽獸所踐處。引《詩豳風》：町疃鹿場。○按《詩》今本作畽。

疄	【午集上】【田字部】	疄	【唐韻】【集韻】□良刃切，音吝。【說文】轢田也。或作躪。　又【廣韻】力珍切【集韻】【韻會】【正韻】離珍切，□音鄰。田壟。　又【集韻】里忍切，音嶙。義同。

疅	【午集上】【田字部】	疅	【集韻】【韻會】□居良切，音姜。界也

疆	【午集上】【田字部】	疆	【唐韻】【集韻】【韻會】【正韻】□居良切，音薑。【說文】本作畺，界也。【易坤卦】坤厚載物，德合无疆。【書泰誓】我武惟揚，侵于之疆。【詩小雅】萬壽無疆。【箋】疆，竟界也。【左傳桓十七年】夏，及齊師戰於奚，疆事也。【註】爭疆界也。　又【詩大雅】迺疆迺理。【朱註】疆謂畫其大界。【左傳宣八年】楚伐舒蓼滅之，楚子疆之。【註】正其界也。　又官名。【周禮夏官】掌疆。【疏】掌守疆界，亦是禁戒之事。　又【集韻】或作彊。【賈誼新書】衞侯名辟彊。辟彊，天子之事也。諸侯弗得用，衞侯更名燬。　又或作壃。【史記晉世家】出壃乃免。　又【正韻】蠶白也。　又【集韻】【正韻】□巨兩切，强上聲。【周禮地官草人】疆用蕡。【註】疆，疆堅者。【釋文】疆，其兩反。　又【字彙補】北方謂土焦曰疆。見轉注古音。

疇	【午集上】【田字部】	疇	〔古文〕□□【唐韻】直由切【集韻】□留切【正韻】徐留切，□音酬。耕治之也。　又【禮月令】季夏之月，可以糞田疇。【疏】穀田曰田，麻田曰疇。【齊語】陸阜陵墐，井田疇均，則民不憾。【註】麻地曰疇。　又【左傳襄三十年】取我田疇而伍之。【註】□畔爲疇。【史記秦始皇紀】男樂其疇，女修其業。　又【爾雅釋詁】疇，誰也。【書堯典】帝曰：疇咨若時登庸。【傳】疇，誰也。　又【韻會】曩也。【左傳宣二年】羊斟曰：疇昔之羊子爲政。【註】疇昔，猶前日也。【左思蜀都賦】嗟見偉於疇昔。　又【史記歷書】故疇人子弟分散。【如淳註】家業世世相傳爲疇。　又類也。【書洪範】帝乃震怒，不畀洪範九疇。【傳】疇，類也。【戰國策】今髠賢者之疇也。【註】疇，類也。　又匹也。【易否卦】九四，有命无咎，疇離祉。【疏】疇謂疇匹。【嵆康贈秀才入軍詩】咬咬黃鳥，顧疇弄音。【註】疇，匹也。　又【五音集韻】雍也。【淮南子俶眞訓】今夫樹木者，灌以瀿水，疇以肥壤。【註】疇，雍也。　又等也。【前漢宣帝紀】疇其爵邑。【註】漢律，非始封十減二。疇者，等也，言不復減也。【後漢祭遵傳】疇，等也。言功臣子孫，襲封與先人等。　又澤名。【淮南子本經訓】堯乃使羿誅鑿齒於疇華之野。【註】疇華，南方澤名也。　又國名。【周語】摯疇之國也，由太任。【註】摯，疇，二國名。　又姓。摯疇之後。【左傳哀十三年】疇無餘，謳陽，自南方。【註】二子，越大夫。　又【韻補】叶□如切，音除。【韓愈王弘中銘】方乎所部，禁絕浮屠。風雨順易，秔稻盈疇。

皟	【午集中】【白字部】	皟	【集韻】側革切，音責。淨也。一曰深白也。　又【字彙補】瘠也。【管子輕重篇】皟山諸侯之國也。　又【廣韻】楚革切【集韻】測革切，□音策。義同。

疈	【午集上】【田字部】	疈	【廣韻】芳逼切【集韻】拍逼切【正韻】必歷切，□音壁。磔牲也。【周禮春官大宗伯】以疈辜祭四方百物。【註】疈，牲胷也。疈而磔之。　又凡劈物使分析亦曰疈。【王維詩】簞食伊何，疈瓜抓棗。　又【集韻】芳六切，音蝮。又博厄切，音擘。義□同。

□	【未集中】【糸字部】	□	【篇海】抽知切，音痴。繒屬。○按卽字之譌。

□	【未集上】【竹字部】	□	【廣韻】息兹切，音思。竹名。【續竹譜】□竹，皮上有文，可爲錯子。【異物志】新州有此種。製成琴樣，爲礪甲之具。用久微滑，以酸漿漬之，過宿快利如初。亦可作箭。【李商隱詩】□簩弩箭磨靑石。【筍譜】□竹生海畔，竹與筍皆有毛，傷人則死。　又【廣韻】息吏切【集韻】想止切，□音枲。義同。

	【寅集中】【山字部】		【集韻】虛語切，音許。山名。

</div>
    <div class="pagination">
<a href="康熙字典_page46.html">上一页</a><span>...</span><a href="康熙字典_page42.html">42</a><a href="康熙字典_page43.html">43</a><a href="康熙字典_page44.html">44</a><a href="康熙字典_page45.html">45</a><a href="康熙字典_page46.html">46</a><span class="current-page">47</span><a href="康熙字典_page48.html">48</a><a href="康熙字典_page49.html">49</a><a href="康熙字典_page50.html">50</a><a href="康熙字典_page51.html">51</a><a href="康熙字典_page52.html">52</a><span>...</span><a href="康熙字典_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
