<!DOCTYPE html>
<html>
<head>
    <meta charset="UTF-8">
    <title>唐韵正 - 第 25 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 25 页/共 48 页</h1>
    <div class="content">　　□
　　【同上　今此字三收于四十九宥一屋部中】
　　缩【所六切】
　　【平声则音羞　太经防阳气能刚能柔能作能休见难而缩　释名脩缩也干燥而缩也上声则息酒反　释名叜缩也人及物老皆缩小于旧也】
　　□
　　【平声则音萧　今此字三收于三萧一屋部中】
　　□
　　【见上声四十五厚韵】
　　莤
　　【平声则音萧　周礼甸师祭祀共萧茅郑司农曰萧字或为莤音所六反】
　　防
　　【去声则音啸　今此字四收于三萧三十四啸一屋部中萧部屋部竝注曰击也啸部则注曰切肉合糅按南史恩幸传齐东昏矦时左右刀敕之徒悉号为鬼宫中谣曰赵鬼食鸭防诸鬼尽箸调至梁武平建业悉诛之俗间以细剉肉糅以姜桂曰防意者以凶党皆当细剉而烹之也今广韵作防字而防字不收】
　　六【力竹切】
　　【去声则音溜　今北人读六为溜】
　　陆
　　【同上　隂符经天发杀机移星易宿地发杀机龙蛇起陆人发杀机天地反覆】
　　戮
　　【平声则音留　汉扬雄将作大匠箴毋云我富淫作极游在彼墙屋而忘其国戮作臣司匠敢告执猷书汤诰聿求元圣与之戮力戮旧音六又力雕反説文力周反史记音力消反　左传成十三年戮力同心戮相承音六嵇康力幽反吕静字韵与飂同字林音辽　昭二十五年戮力壹心戮音六又力雕反公羊传桓十年注当戮力拒之僖五年戮力一心共死之辞也竝音六又力雕反　汉书髙帝纪臣与将军戮力攻秦师古曰戮音力竹反又音力雕反　文选陈思王与杨德祖书庶几戮力上国戮音力雕反説文戮从戈翏声　李因笃曰书盘庚重我民无尽刘刘即戮字】
　　蓼
　　【上声则音了　诗小毖肇允彼桃虫拚飞维鸟未堪家多难予又集于蓼　春秋宣八年楚人灭舒蓼陆德明音了　説文蓼从艸翏声　今此字两收于二十九篠一屋部中　按翏字本有入音庄子齐物论翏翏李轨音六收反又力竹反】
　　僇
　　【去声则音溜　后汉书段颎传羌封僇良多滇那等僇音良逐反又力救反　説文僇从人翏声　今此字两收于四十九宥一屋部中】
　　勠
　　【平声则音留　晋陆机文赋是故或竭情而多悔或率意而寡尤虽兹物之在我非余力之所勠故时抚空懐而自惋吾未识夫开塞之所由也　説文勠从力翏声　今此字三收于十八尤四十九宥一屋部中诗斯干笺椓谓防土也防吕忱文牛反沈吕菊反説文勑周反今防字在平声十八尤部】
　　逐【直六切】
　　【去声则直救反　易大畜九三良马逐陆德明音义一音胄】
　　轴
　　【平声则音稠　诗清人见平声抽字下　説文轴从车由声　释名轴抽也入毂中可抽出也】
　　妯
　　【同上　诗鼓钟忧心且妯音勑留反徐音直留反説文妯从女由声】
　　舳
　　【同上　説文舳从舟由声】
　　柚
　　【去声则余救反　説文柚从木由声　今此字两收于四十九宥一屋部中】
　　蓫
　　【去声则直救反　诗我行其野二章我行其野言采其蓫昏姻之故言就尔宿尔不我畜言归思复】
　　鞠【居六切】
　　【平声则音鸠　诗邶谷风五章不我能慉反以我为讐既阻我德贾用不售昔育恐育鞠及尔颠覆既生既育比余于毒此章通讐售为韵　张弨曰按説文鞠蹋鞠也自石经玉篇广韵将诸解溷归于一通行借用音亦随转】
　　匊
　　【去声则音究　诗椒聊见笃字下　张弨曰説文在手曰匊俗作掬非其正从匊者并俗増字形声交溷别悉详之】
　　麴【驱匊切】
　　【上声则区九反　释名麴朽也郁郁使衣生朽败故也】
　　熟【殊六切】
　　【去声则殊溜反　老子故道生之畜之长之育之成之熟之养之覆之】
　　孰
　　【同上　庄子列御宼篇与汝游者又莫汝告也彼所小言尽人毒也莫觉莫悟何相孰也　列子同　史记呉世家王寿梦世本作孰姑宋衷曰寿孰音相近张弨曰説文孰食饪也后借作谁何也俗别加火作熟广韵亦分为二】
　　淑
　　【平声则殊留反　诗中谷有蓷二章中谷有蓷暵其脩矣有女仳离条其歗矣条其歗矣遇人之不淑矣】
　　璹
　　【上声则音受　説文璹从玉夀声　今此字两收于四十四有一屋部中】
　　俶【昌六切】
　　【去声则尺邵反　诗既醉三章令终有俶公尸嘉告】
　　育【余六切】
　　【平声则音油　诗邶谷风见上去声则音柚　老子见上】
　　蒮
　　【去声则音奥　説文蒮从艸寉声诗曰食郁及蒮】
　　蹴【七宿切】
　　【去声则七秀反　説文蹴从足就声　亦作蹵庄子诸大夫蹵然曰本或作愀在乆七小二反】
　　殧
　　【同上　今此字三收于四十九宥一屋部中】
　　肉【如六切】
　　【去声则如柚反　礼记乐记宽裕肉好顺成和动之音作而民慈爱使其曲直繁瘠廉肉节奏竝音如又反　尔雅肉倍好谓之璧好倍肉谓之瑗肉好若一谓之环音如又反汉末人读又为柚　释名肉柔也】
　　祝【之六切】
　　【平声则音州　春秋隠四年衞州吁弑其君完谷梁传作祝吁去声则音呪　诗簜三章矦作矦祝靡屇靡究　易林未济之中孚春秋祷祝解祸除忧君无灾咎　汉张衡西京赋东海黄公赤刀粤祝冀厌白虎卒不能救　书召诰逸祝册祝之六反陆音之又反　周礼大祝掌六祝之辞祝音之秀反　大驭驭下祝登受辔祝之又反　仪礼少牢馈食礼祝祝曰下祝音之又反　礼记曽子问祝声三祝之六反徐音之又反祝曰祝之六反旧音之又反　礼运作其祝号祝之六反徐音之又反　郊特牲诏祝于室祝之六反又之又反　杂记下祝称卜葬虞祝之六反徐音之又反　左传昭二十年祝有益也祝之又反　哀二十五年武伯为祝祝之六反又之又反　公羊传襄二十九年饮食必祝祝之又反又之六反　庄子请祝圣人祝之又反又州六反　史记齐世家使神可祝而来正义曰祝音章受反　汉书外戚传饮酒酹地皆祝延之祝音之受反　后魏穆子容太公吕望碑辞言归故乡降神巫呪徙厝洑水筑室峰岫庭栽异木井依余甃巫祝作巫呪当时人以呪字为祝字之变体后人分为两字矣　唐欧阳询书皇甫诞碑祝网泣辜作呪防　今此字两收于四十九宥一屋部中宥部注説文曰祭主赞辞】
　　喌
　　【平声则音州　説文喌从吅州声　今此字两收于十八尤一屋部中】
　　叔【式竹切】
　　【去声则式诏反　释名仲父之弟曰叔父叔少也幼者称也　汉殽阬君神祠碑叔字作□】
　　倏
　　【同上　説文倏从犬攸声】
　　菽
　　【上声则式沼反　诗七月六章六月食郁及薁七月烹葵及菽八月剥十月获稻为此春酒以介眉寿六句通为一韵今人读为三韵非也　小明见戚字下】
　　跾
　　【去声则式诏反　説文跾从足攸声】
　　儵
　　【同上　説文儵从黒攸声】
　　翛
　　【平声则音萧　今此字两收于三萧一屋部中】
　　透
　　【去声则他秀反　今此字两收于五十一屋部中】
　　畜【许竹切】
　　【见去声四十九宥韵】
　　慉
　　【平声则许鸠反　诗邶谷风见上】
　　竹【张六切】
　　【平声则音州　杨慎曰零陵记云桂竹之野产桂竹来风防露上合下疏按其地今之贵州也初名桂竹之野竹谱作筀竹后讹为贵竹今又讹竹为州】
　　筑
　　【去声则张纣反　晋潘岳西征赋考土中于斯邑成建都而营筑既定鼎于郏鄏遂钻龟而启繇】
　　蹙【子六切】
　　【去声则七肖反　诗小明见戚字下　释名蹙遒也遒廹之也　孟子舜见瞽瞍其容有蹙韩非子引记曰舜见瞽瞍其容造焉按此则大戴礼保傅篇灵公造然失容曰韩非子难二篇景公造然变色曰淮南子道应训仲尼造然曰孔子造然革容曰説苑善説篇楚王造然曰韩诗外传夫子造然变容曰皆是蹙字亦作慥越絶书越王慥然避位曰　亦作防庄子防我亦胜我本又作□子六反又七六反今□字广韵不收　荀子大燕防吾后注防蹴也】
　　踧
　　【同上　释名酒踧也能否皆彊相踧持饮之也又入口咽之皆踧其面也】
　　衄【女六切】
　　【去声则女溜反　説文衄从血丑声】
　　覆【方福切　当作方目】
　　【平声则方浮反　诗邶谷风见上去声则方柚反　诗小明见戚字下　今此字三收于四十九宥一屋部中　广韵去声训葢入声训败训倒唐张彧赵郡南石桥铭郡国襟带河山领袖经途者安逸轨者覆则以倾覆之覆而作去声】
　　墺【于六切】
　　【去声则音奥　説文墺从土奥声　今此字两收于三十七号一屋部中】
　　澳
　　【同上　淮南子览冥训植社槁而□裂容台振而掩覆犬羣嘷而入渊豕衔蓐而席澳　贾谊新书作彘衔菹而适奥　诗赡彼淇奥音于六反一音乌报反大学作澳　説文澳从水奥声　今此字两收于三十七号一屋部中　今广东南澳之澳俗书作澚奥字亦有燠音礼记曲礼居不主奥内则鸨奥鹿胃竝音于六反】
</div>
    <div class="pagination">
<a href="唐韵正_page24.html">上一页</a><span>...</span><a href="唐韵正_page20.html">20</a><a href="唐韵正_page21.html">21</a><a href="唐韵正_page22.html">22</a><a href="唐韵正_page23.html">23</a><a href="唐韵正_page24.html">24</a><span class="current-page">25</span><a href="唐韵正_page26.html">26</a><a href="唐韵正_page27.html">27</a><a href="唐韵正_page28.html">28</a><a href="唐韵正_page29.html">29</a><a href="唐韵正_page30.html">30</a><span>...</span><a href="唐韵正_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
