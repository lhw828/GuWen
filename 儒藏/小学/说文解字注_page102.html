<!DOCTYPE html>
<html>
<head>
    <meta charset="UTF-8">
    <title>说文解字注 - 第 102 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 102 页/共 283 页</h1>
    <div class="content">　　枮xiān
　　注解：枮木也。未详。从木占声。息廉切。七部。
　　路径：段注说文□第六卷□木部
　　梇lònɡ
　　注解：梇木也。未详。从木弄声。卢贡切。九部。益州有梇栋县。益州，汉郡名也。前志字作弄，后志作梇。
　　路径：段注说文□第六卷□木部
　　楰yú
　　注解：鼠梓木。释木、小雅毛传皆曰：楰，鼠梓也。陆机、郭璞皆云楸属。从木臾声。羊朱切。四部。《诗》曰：“北山有楰。”
　　路径：段注说文□第六卷□木部
　　栀ɡuǐ
　　注解：黄木。可染者。各本篆文误作桅。今依韵会所据本正。小徐云：史记货殖传千畞卮茜，又书记多言鲜支，皆此。是锴本固作栀字。证一。玉篇列字次弟与说文同，而梇楰朷榙四字之闲字作栀。之移切。不作桅。桅字乃在下文孙强等增窜之处。证二。水部染下引裴光远曰从木，木者所以染，桅茜之属也。此用史记栀茜，而亦讹作桅。证三。桅，今之栀子树，实可染黄。相如赋谓之鲜支。史记假卮为之。从木卮声。卮各本误作危。音过委反。今依韵会所据正。章移切。十六部。释木：桑辨有葚栀。此别一义。
　　路径：段注说文□第六卷□木部
　　杒rèn
　　注解：桎杒也。未详何木。从木刃声。而震切。十二部。
　　路径：段注说文□第六卷□木部
　　榙tā
　　注解：榙□，果似李。史记上林赋榙□，字同许。汉书、文□皆作荅沓，假借字也。郭云：荅□似李。广韵引埤苍同。从木荅声，读若嚃。嚃，口部无，卽舌部□之异文也。毋嚃羮。见曲礼。土合切。七部。按各本二篆先后失次。今从玉篇。
　　路径：段注说文□第六卷□木部
　　□tà
　　注解：榙□木也。从木沓声。徒合切。八部。
　　路径：段注说文□第六卷□木部
　　某méi
　　注解：酸果也。此是今梅子正字。说见梅子。从木甘。阙。此阙谓义训酸而形从甘，不得其解也。玉裁谓：甘者，酸之母也，几食甘多易作酸味，水土合而生木之验也。莫厚切。古音在一部。槑，古文某。从口。从口者，甘之省也。□之者，皃其酢醶。
　　路径：段注说文□第六卷□木部
　　櫾yóup248下
　　注解：昆崘河隅之长木也。昆崘当作昆仑。山字依类篇补。西山经曰：槐江之山，西望其大泽，其阴多榣木。郭曰：榣木，大木。引国语榣木不生危。按榣卽□字。韦注晋语亦云：榣木，大木也。晋语一本作拱木，非。许谓□为长木，榣为树动。他书则□为橘柚，榣为长木。用字之不同也。穆天子传曰：天子钓于河，以观繇之木。郭云：姑繇大木。姑繇亦卽□也。从木繇声。按许书有□无繇，或传写之误。以周切。三部。□周切
　　路径：段注说文□第六卷□木部
　　树shù
　　注解：木生植之緫名也。植，立也。假借为尌竖字。从木尌声。形声包会意。常句切。四部。□，籒文。籒文从豆不从岂者，豆柄直，亦有直立之义。豆与壴同在四部，为龤声。寸则谓手植之也。常句切〖注〗□、□，古文。
　　路径：段注说文□第六卷□木部
　　本běn
　　注解：木下曰本。从木从丅。此篆各本作本。解云从木，一在其下。今依六书故所引唐本正。本末皆于形得义。其形一从木丄，一从木丅，而意卽在是，全书如此者多矣。一记其处之说，非物形也。大雅以本奏为奔走，假借也。布忖切。十三部。。楍，古文。此从木象形也。根多窍似口。故从三口。926
　　路径：段注说文□第六卷□木部
　　柢dǐ
　　注解：木根也。道德经：深其根，固其柢，长生久视之道。韩非解老曰：树木有曼根，有直根。直根者，书之所谓柢也。柢也者，木之所以建生也。曼根者，木之所以持生也。按直者曰直根。横者曰曼根。柢或借蒂字为之，又借氐字为之。节南山传曰氐本也是。从木氐声。都礼切。十五部。
　　路径：段注说文□第六卷□木部
　　朱zhū
　　注解：赤心木，松柏属。朱本木名，引伸假借为纯赤之字。纟部曰：絑，纯赤也。是其本字也。从木，一在其中。赤心不可像，故以一识之。若本末非不可像者，于此知今本之非也。章俱切。古音在四部。又按此字解云赤心木。松柏属。当厕于松樠桧枞柏之处，今本失其旧次。本柢根株末五文一贯，不当中鲠以他物，葢浅人类居之。以傅会其一在上，一在中，一在下之说耳。
　　路径：段注说文□第六卷□木部
　　根ɡēn
　　注解：木株也。从木□声。古痕切。十三部。
　　路径：段注说文□第六卷□木部
　　株zhū
　　注解：木根也。庄、列皆有厥株驹。株今俗语云桩。从木朱声。陟输切。古音在四部。
　　路径：段注说文□第六卷□木部
　　末mò
　　注解：木上曰末。从木从上。此篆各本作末，解云：从木，一在其上。今依六书故所引唐本正。莫橃切。十五部。六书故曰：末，木之竆也。因之为末杀、末减、略末。又与蔑莫无声义皆通。记曰：末之卜也。语曰：吾末如之何，末由也已。〖注〗字头末字从丄从木，作丄下木。
　　路径：段注说文□第六卷□木部
　　□jìp249上
　　注解：细理木也。□见西山经、南都赋。郭曰：□似松，有刺，细理。刘渊林注蜀都赋曰：楔似松，有刺。按蜀都楔字葢□之讹。从木畟声。子力切。一部。按此篆亦失其旧次，当与诸木名为伍。
　　路径：段注说文□第六卷□木部
　　果ɡuǒ
　　注解：木实也。上文言果多矣，故緫释之。引伸假借为诚实勇敢之偁。从木，象果形在木之上。谓田也。古火切。十七部。
　　路径：段注说文□第六卷□木部
　　□léi
　　注解：木实也。絫者今之累积字。从絫，言其多也。假借则扁榼谓之樏。似盘，中有隔也。从木絫声。力追切。按当依广韵力委切。十六部。
　　路径：段注说文□第六卷□木部
　　杈chā
　　注解：杈枝也。三字句。广韵曰：方言云：江东言树枝为桠杈也。枝如手指相错之形，故从叉。从木叉声。初牙切。古音在十六部。
　　路径：段注说文□第六卷□木部
　　枝zhī
　　注解：木别生条也。艹部曰：茎，枝主也。□与茎为艹木之主，而别生条谓之枝。枝必岐出也，故古枝岐通用。从木支声。章移切。十六部。
　　路径：段注说文□第六卷□木部
　　条tiáo
　　注解：小枝也。毛传曰：枝曰条。浑言之也。条为枝之小者，析言之也。从木攸声。徒辽切。古音在三部。
　　路径：段注说文□第六卷□木部
　　朴pò
　　注解：木皮也。洞箫赋：秋蜩不食抱朴以长吟。李注：抱音附。引苍颉篇：朴，木皮也。颜注急就篇、上林赋厚朴曰：朴，木皮也。此树以皮厚得名。按广雅云：重皮，厚朴也。从木卜声。匹角切。三部。按凡鞭扑字从手作扑，卽攴字也。凡树皮字从木作朴。凡棫朴，朴属字作朴，卽□之省也。凡朴素字作朴。皆见说文。
　　路径：段注说文□第六卷□木部
　　
　　枚méi
　　注解：□也。毛传曰：干曰枚。引伸为衔枚之枚，为枚数之枚。豳风传曰：枚，微也。鲁颂传曰：枚枚，砻密也。皆谓枚为微之假借也。从木攴。会意。可为杖也。说从攴之意也。攴，小毄也。因为鞭扑字，可以毄人者也，故取木攴会意。莫桮切。十五部。《诗》曰：“施于条枚。”大雅文。
　　路径：段注说文□第六卷□木部
　　□kān
　　注解：槎识也。槎，衺斫也。槎识者，衺斫以为表志也。斫之以为表识，如孙膑斫大树白而书之曰龎涓死此树下是其意也。禹贡：随山□木。夏本纪作行山表木。此古说也。今尚书益稷、禹贡皆作随山刊木，九山刊旅。周礼曰：刊阳木。左传曰：井堙木刊。木非不言刊也。然刀部曰：刊，剟也。剟，刊也。刊者，除去之意，与□训槎识不同。葢壁中古文作□，今文尚书作栞，则未知何时改为刊也。据正义已作刊，则非卫包所改。从木〈天天〉。阙。此云阙者，谓〈天天〉，形不可识，无由知其形声抑会意也。说文之例，先小篆后古文，惟此先壁中古文者，尊经也。《夏书》曰：“随山□木。”夏书谓禹贡也。读若刊。此谓同音耳。苦寒切。十四部。栞，篆文从幵。李斯辈作栞，史、汉所引禹贡作栞，故知今文尚书作栞也。
　　路径：段注说文□第六卷□木部
　　□zhép249下
　　注解：木叶榣白也。榣各本从手。今正。榣，树动也。凡木叶面靑背白，为风所摄则猎猎然背白□露，故曰榣白。枫厚叶弱枝善榣。一名□□是也。释木又有□虎櫐，则未得其解。从木聂声。之涉切。七部。
　　路径：段注说文□第六卷□木部
　　栠rěn
　　注解：弱皃。小雅、大雅皆言荏染柔木。毛曰：荏染，柔意也。论语：色厉而内荏。孔曰：荏，柔也。按此荏皆当作栠。桂荏谓苏也。经典多假荏而栠废矣。从木任声。如甚切。七部。
　　路径：段注说文□第六卷□木部
　　枖yāo
　　注解：木少盛皃。周南：桃之夭夭。毛曰：桃，有华之盛者。夭夭，其少壮也。邶风：棘心夭夭。毛曰：夭夭，盛皃。按夭下曰：屈也。屈者大之反。然屈者大之兆也，故枖字从夭。从木夭声。声疑衍文。以会意包形声也。于乔切。二部。《诗》曰：“桃之枖枖。”按韵会引说文从木夭声之下，不言引诗桃之枖枖，而云通作夭，引诗棘心夭夭，至锴注棘心夭夭始援厥草唯夭，桃之夭夭等语。是黄氏所据锴本作诗曰棘心夭夭明甚枖从木夭会意，故偁棘心夭夭，说从木夭之意。如引丰其屋，说寷从宀丰。引艹木丽于地，说□从艹丽。同一例也。浅人不知此例，故改夭夭为枖枖，又易棘心为桃之，好学深思者当能知之矣。〖注〗《周南□桃夭》
　　路径：段注说文□第六卷□木部
　　槇diān
　　注解：木顶也。人顶曰顚，木顶曰槇。今顚行而槇废矣。从木眞声。都秊切。十一部。一曰仆木也。人仆曰顚，木仆曰槇。顚行而槇废矣。顶在上而仆于地，故仍谓之顚、槇也。大雅：人亦有言，顚沛之揭，枝叶未有害，本实先拨。此以木为喻。故毛曰：顚，仆。沛，跋。揭，见根皃。是毛诗之顚。槇之假借也。般庚若顚木之有由□，义亦同槇。考工记稹理亦或假槇。
　　路径：段注说文□第六卷□木部
　　梃tǐnɡ
　　注解：一枚也。凡条直者曰梃。梃之言挺也。一枚，疑当作木枚。竹部曰：个，竹枚。则梃当云木枚也。方言曰：个，枚也。郑注礼经云：个犹枚也，今俗或名枚曰个，音相近。按枚，□也。一茎谓之一枚，因而凡物皆以枚数。左传：以枚数阖。谓枚枚数之，犹云一一数之也。直者则曰梃，如孟子制梃，汉书白梃皆是。礼经脯梃字本作梃，亦作挺。俗作脡，误也。详肉部。从木廷声。徒顶切。十一部。
　　路径：段注说文□第六卷□木部
　　□shēnp250上
　　注解：众盛也。焱部曰：焱，盛皃。櫐与燊同意。三马、三火皆盛意也。从木骉声。骉见马部。唐韵甫虬切。曹宪广雅音曰：香幽必幽二反。广韵甫烋切。又音标。然则櫐音当在三部明矣。而铉云所臻切。篇、韵皆同。与许云骉声者不合。葢燊属会意，□属形声，而皆训盛。燊读若莘莘征夫之莘，因强同之耳。《逸周书》曰：“□疑沮事。”各本脱□字。今依玉篇补。周书文酌解：七事。三，聚疑沮事。聚古读如骤，与□音近。□疑沮事，犹云蓄疑败谋也。各本此下有阙字者，浅人不解周书语，妄增也。
　　路径：段注说文□第六卷□木部
　　标biāo
　　注解：木杪□也。杪□，谓□之细者也。古谓木□曰本标，如素问有标本病传论是也。亦作本剽，如庄子云有长而无本剽者是也。标在冣上，故引伸之义曰标举。肆师：表齍盛吿絜。注云：故书表为剽。剽表皆谓徽识也。按表剽皆同标。从木票声。敷沼切。二部。
　　路径：段注说文□第六卷□木部
　　杪miǎo
　　注解：木标□也。方言曰：杪，小也。木细枝谓之杪。郭注：言杪捎也。按引伸之凡□皆曰杪。王制言岁之杪是也。从木少声。亡沼切。二部。
　　路径：段注说文□第六卷□木部
</div>
    <div class="pagination">
<a href="说文解字注_page101.html">上一页</a><span>...</span><a href="说文解字注_page97.html">97</a><a href="说文解字注_page98.html">98</a><a href="说文解字注_page99.html">99</a><a href="说文解字注_page100.html">100</a><a href="说文解字注_page101.html">101</a><span class="current-page">102</span><a href="说文解字注_page103.html">103</a><a href="说文解字注_page104.html">104</a><a href="说文解字注_page105.html">105</a><a href="说文解字注_page106.html">106</a><a href="说文解字注_page107.html">107</a><span>...</span><a href="说文解字注_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
