<!DOCTYPE html>
<html>
<head>
    <meta charset="UTF-8">
    <title>说文解字注 - 第 75 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 75 页/共 283 页</h1>
    <div class="content">　　注解：项也。页部曰：项，头后也。按头后卽颈后也。左传曰：两矢夹脰。公羊传曰：宋万搏闵公，绝其脰。注：脰，颈也。齐人语。士虞礼：肤祭三，取诸左膉上。注：膉，脰肉也。古文曰左股上，此字从肉，非从殳矛之殳声。郑意谓股者髀也，礼经多言髀不升，则取左股为肤祭，非也。寻古文用字之例，假股为膉，正与假脾为髀，假肫膞为腨，假胳为骼，假头为脰，皆以异物同音相假借。股与膉当是同音，葢从肉役省声，如坄、疫、豛皆从役省声之比，役与益同部。此股非股肱字，注当云此字从肉从役省声，非从殳矛之殳声。今本脱误不完。据贾疏云：郑以殳与股不是形声之类，其理未审。贾实错解，而可证有非字，今本又夺，则更不可通矣。从肉豆声。徒□切。四部。
　　路径：段注说文□第四卷□肉部
　　肓huānɡ
　　注解：心下鬲上也。下、上各本互讹，篇、韵同，今依左传音义正。左传：疾不可为也，在肓之上，膏之下。贾逵、杜预皆曰：肓，鬲也。心下为膏。按郑驳异义云：肺也，心也，肝也俱在鬲上。贾侍中说肓，鬲也。统言之。许云鬲上为肓者，析言之。鬲上肓，肓上膏，膏上心。今本作心上鬲下则不可通矣。素问曰：肓之原在□下。释名曰：膈，塞也。塞上下，使气与榖不相乱也。从肉亡声。呼光切。十部。按当云网平声。《春秋传》曰：“病在肓之上。”左传成十年文。各本上讹下，今正。
　　路径：段注说文□第四卷□肉部
　　肾shèn
　　注解：水臧也。今尚书、古尚书说同。从肉臤声时忍切。十二部。
　　路径：段注说文□第四卷□肉部
　　肺fèi
　　注解：金臧也。按各本不完，当云火藏也，博士说以为金藏。下文脾下当云木藏也，博士说以为土藏。肝下当云金藏也，博士说以为木藏。乃与心字下土藏也，博士说以为火藏一例。□应书两引说文肺，火藏也。其所据当是完本，但未引一曰金藏耳。五经异义云：今尚书欧阳说：肝，木也。心，火也。脾，土也。肺，金也。肾，水也。古尚书说：脾，木也。肺，火也。心，土也。肝，金也。肾，水也。许慎谨案：月令：春祭脾，夏祭肺，季夏祭心，秋祭肝，冬祭肾。与古尚书同。郑驳之曰：月令祭四时之位，乃其五藏之上下次之耳。冬位在后，而肾在下。夏位在前，而肺在上。春位小前，故祭先脾。秋位小却，故祭先肝。肾也，脾也，俱在鬲下。肺也，心也，肝也俱在鬲上。祭者必三，故有先后焉，不得同五行之义。今医病之法，以肝为木，心为火，脾为土，肺为金，肾为水，则有瘳也。若反其术，不死为剧。郑注月令，自用其说，从今尚书说。杨雄大□木藏脾，金藏肝，火藏肺，水藏肾，土藏心。从古尚书说。高注吕览，于春祭先脾曰：春木胜土，先食所胜也。一说脾属木，自用其藏也。于夏祭先肺曰：肺，金也。祭礼之先进肺，用其胜也。一曰肺火，自用其藏。于秋祭先肝曰：肝，木也。祭祀之肉，用其胜也，故先进肝。一曰肝，金也，自用其藏也。于冬祭先肾曰：肾属水，自用其藏也。于中央土祭先心曰：祭祀之肉，先进心。心，火也，用所胜也。一曰心土，自用其藏也。其注淮南时则训略同，皆兼从今古尚书说，而先今后古。许异义从古尚书说。说文虽兼用今古尚书说，而先古后今，与郑不同矣。从肉巿声。芳吠切。在十五部。
　　路径：段注说文□第四卷□肉部
　　脾píp168下
　　注解：土藏也。文有脱误，说见上。从肉卑声。符支切。在十六部。按古文以脾为髀字。
　　路径：段注说文□第四卷□肉部
　　肝ɡān
　　注解：木藏也。文有脱误，说见上。从肉干声。古寒切。十四部。按礼经正胁谓之干，少牢古文干为肝，此与古文髀为脾皆但取同音假借而巳。
　　路径：段注说文□第四卷□肉部
　　胆dǎn
　　注解：连肝之府也。白虎通曰：府者，为藏官府也。胆者，肝之府也。肝主仁，仁者不忍，故以胆□。仁者必有勇也。素问曰：胆者，中正之官，决□出焉。从肉詹声。都敢切。八部。
　　路径：段注说文□第四卷□肉部
　　胃wèi
　　注解：谷府也。白虎通曰：胃者，脾之府也。脾主禀气。胃者，榖之委也，故脾禀气于胃也。素问：脾胃者，仓廪之官，五味出焉。从肉，□象形。云贵切。十五部。
　　路径：段注说文□第四卷□肉部
　　脬pāo
　　注解：旁光也。各本作膀，非。两膀谓胁也。今正。白虎通曰：旁光者，肺之府也。肺者，□决胆。旁光亦常张有势。故先决难也。素问曰：旁光者，州都之官，津液藏焉。按此所引白虎通本小徐，与御览所引元命苞合。脬俗作胞。旁光俗皆从肉。从肉孚声。匹交切。古音在三部。
　　路径：段注说文□第四卷□肉部
　　肠chánɡ
　　注解：大小肠也。白虎通曰：大肠小肠，心之府也。心者，主礼。礼者，有分理，肠之大小相承受也。肠为胃纪，胃为脾府，心为支体主。故有两府。素问曰：大肠者，传道之官，变化出焉。小肠者，受盛之官，化物出焉。按所引白虎通，从颜氏急就篇注所引也。藏、府古通偁，如周礼注五藏倂胃、旁光、大肠、小肠为九藏是也。从肉昜声。直良切。十部。
　　路径：段注说文□第四卷□肉部
　　膏ɡāop169上
　　注解：肥也。按□当作脂。脂字不厕于此者，许严人物之别。自胙篆已下乃谓人所食者。膏谓人脂，在人者可假以名物，如无角者膏是也。脂专谓物，在物者不得假以名人也。从肉高声。古劳切。二部。
　　路径：段注说文□第四卷□肉部
　　肪fánɡ
　　注解：□也。□亦当作脂。王□正部论说玉符曰：白如猪肪。通俗文曰：脂在腰曰肪。此假在人者以名物也。从肉方声。甫良切。十部。
　　路径：段注说文□第四卷□肉部
　　膺yīnɡ
　　注解：匈也。勹部曰：匈，膺也。鲁颂：戎狄是膺。释诂、毛传曰：膺，当也。此引伸之义。凡当事以膺，任事以肩。从肉□声。于陵切。六部。〖注〗□，膺古文。
　　路径：段注说文□第四卷□肉部
　　肊yì
　　注解：匈骨也。宋本、李焘本皆作骨，俗本作肉，非也。此如胁为两膀，干为胁骨，正名百物，不可紊也。从肉乙。各本作乙声，今按声字浅人所增也。胷、臆字古今音皆在职德韵，乙字古今音皆在质栉韵。是则作臆者形声，作乙者会意也。从乙者，皃其骨也。鱼骨亦有名乙者。于力切。一部。臆，肊或从意。意声也。亦作□。
　　路径：段注说文□第四卷□肉部
　　背bèi
　　注解：脊也。□部曰：脊，背吕也。然则脊者，背之一端，背不止于脊，如髀者股外，股不止于髀也。云背脊也，股髀也，文法正同。周易：艮其背，不获其身。从肉北声。补妹切。古音在一部。
　　路径：段注说文□第四卷□肉部
　　胁xié
　　注解：两□也。广雅曰：膀胠胉，胁也。按许无胉字，胠下云亦下者，析言之，不与广雅同也。膀言其前，胠言旁迫于肱者。又按周礼豚胁谓之豚拍。仪礼牲体胁谓之两胉。注曰：今文胉为迫。许此部前后皆无胉字，是则郑从古文胉，许从今文迫也。膀亦假旁为之。考工记旁鸣，蜩属是。从肉劦声。虚业切。八部。
　　路径：段注说文□第四卷□肉部
　　膀pánɡ
　　注解：胁也。从肉旁声。步光切。十部。髈，膀或从骨。
　　路径：段注说文□第四卷□肉部
　　脟liè
　　注解：胁肉也。胁者统言之，脟其肉也，肋其骨也。子虚赋：脟割轮焠。假脟为脔也。九叹说流水：龙卭脟圈，缭戾宛转。脟一作纶。从肉寽声。力辍切。十五部。一曰脟，肠闲□也。一曰膫也。□当作脂。此别一义，谓禽兽也。下文云：膫，牛肠脂也。肠脂谓之脟，一名膫。下一曰当作一名。
　　路径：段注说文□第四卷□肉部
　　肋lèi
　　注解：胁骨也。亦谓之干。干者，翰也。如羽翰然也。从肉力声。卢则切。一部。
　　路径：段注说文□第四卷□肉部
　　胂shēn
　　注解：夹脊肉也。易艮九三：艮其限，裂其夤。马云：夤，夹脊肉也。虞亦云：夤，脊肉。王弼云：当中脊之肉也。按夕部：夤，敬惕也。周易假为胂，故三家注云尔。若郑本作□，□恐夤之误。广雅云：胂谓之脢。周易音义云：胂，以人反。则胂音同夤。〇又按艮九三字，当是上肉下寅，故郑本作□，非叚夤敬字也。从肉□声。失人切。十二部。
　　路径：段注说文□第四卷□肉部
　　脢méip169下
　　注解：背肉也。咸九五：咸其脢。子夏易传云：在脊曰脢。马云：脢，背也。郑云：脢，背脊肉也。虞云：夹脊肉也。按诸家之言，不若许分析憭然。胂为迫吕之肉，脢为全背之肉也。释文云：说文同郑作背，脊肉。未知其审。内则注：脄，脊侧肉也。脄卽脢字。从肉每声。莫桮切。古音在一部。《易》曰：“咸其脢。”
　　路径：段注说文□第四卷□肉部
　　□jiān
　　注解：髆也。骨部曰：髆，肩甲也。从肉，象形。象其半也。古贤切。十四部。肩，俗□从户。从门户于义无取，故为俗字。
　　路径：段注说文□第四卷□肉部
　　胳ɡē
　　注解：亦下也。亦、腋古今字。亦部曰：人之臂，亦也，两厷迫于身者谓之亦。亦下谓之胳，又谓之胠，身之迫于两厷者也。深衣曰：胳之高下，可以运肘。注：肘不能不出入。胳，衣袂当腋之缝也。按衣袂当胳之缝亦谓之胳，俗作袼。礼经牲体之胳。今文作胳，古文作骼。郑出古文于注，是注从今文也。许训胳为亦下，训骼为禽兽之骨，是从古文礼，不同郑也。从肉各声。古洛切。五部。按仪礼肫骼之骼或作胳，假借也。
　　路径：段注说文□第四卷□肉部
　　胠qū
　　注解：亦下也。玉藻说袂二尺二寸，袪尺二寸。袪，袂末也。袪与胠同音，然则胳谓迫于厷者，胠谓迫于臂者。左传襄廿三年：齐矦伐卫。有先驱，申驱，戎车，贰广，启胠，大殿。贾逵曰：左翼曰启，右翼曰胠。启、胠皆在旁之军。庄子胠箧，司马曰：从旁开为胠。皆取义于人体也。广雅：胠，胁也。未若许说之明析。从肉去声。按胠，去鱼切。五部。铉从去劫一切，此因训胁而读同之也。
　　路径：段注说文□第四卷□肉部
　　臂bì
　　注解：手上也。又部曰：厷，臂上也。此析言之。亦下云人之臂亦。浑言之也。浑言则厷、臂互偁。从肉辟声。卑义切。十六部。
　　路径：段注说文□第四卷□肉部
　　臑nào
　　注解：臂。羊矢曰臑。各本皆作臂，羊矢也。乡射礼音义引字林臂，羊豕也。礼记音义引说文臂，羊犬也。皆不可通，今正。许书严人物之辨，人曰臂，羊豕曰臑，此其辨也。禽有假臂名者，如周礼内则马般臂是也。人臂无偁臑者，如仪礼、礼记肩臂臑皆谓牲体也。许书之体本多言曰某，转写者多改曰某二字为一也。字旣改曰臑为也，又误羊豕为矢，袭缪者久矣。不曰羊豕臂曰臑，而先言臂者何也。尊人也。谓人之臂，在羊豕则曰臑也。不以臑字厕于胡胘膍胵膘膟膫之所，而厕于此何也。厕于以举正人物之名之例也。礼经臂臑为二，然则手上人禽皆曰臂，臂上则人曰厷，禽曰臑。何以言人臂、禽臑也。曰臂可偁厷，厷亦可偁臂。许蒙上文臂篆言，故为统辞，未及分析也。郑注礼曰：肩臂臑，肱骨。肫骼，股骨。则又以肱统三者，以股统二者也。臑之言濡也。濡者，柔也。从肉需声，读若儒。各本作襦，今从乡射礼音义。人于反。古音在四部。铉用□到一切，乃音转，非古本音也。作腝者误。
　　路径：段注说文□第四卷□肉部
　　肘zhǒup170上
　　注解：臂节也。厷与臂之节曰肘，股与胫之节曰厀。卪部曰：厀，胫头卪也。其文法同也。肘，今江苏俗语曰手臂挣注是也。深衣曰：胳之高下，可以运肘。袂之长短，反诎之及肘。注云：肘当臂中为节，臂骨上下各尺二寸。按上谓厷，下谓臂也。从肉寸。陟桺切。三部。寸，手寸口。说从寸之意。谓从寸口至此为一节也。此一节之中曰掔。
　　路径：段注说文□第四卷□肉部
　　□qí
　　注解：□□也。各本□作肶，误。囟部曰：□脐，人脐也。凡居中曰脐。释言、马注吕□皆云。齐，中也。释地：中州曰齐州。列子中国曰齐国。庄、列与齐俱入，与汩偕出。司马云：齐，回水如磨齐也。皆脐字引伸假借之义。左传噬齐字只作齐。从肉□（齐）声。徂兮切。十五部。
　　路径：段注说文□第四卷□肉部
　　腹fù
　　注解：厚也。腹、厚叠韵，此与发拔也，尾微也一例。谓腹之取名，以其厚大。释名曰：腹，复也。富也。文法同。释诂、毛传皆云：腹，厚也。则是引伸之义，谓凡厚者皆可偁腹。如小雅出入腹我，月令水泽腹坚是也。从肉复声。方六切。三部。
　　路径：段注说文□第四卷□肉部
　　腴yú
　　注解：腹下□者。者，各本作也，今依文□注。此主谓人。论衡：传语曰：尧若腊，舜若腒，桀纣之君垂腴尺余是也。若少仪：羞濡鱼者进尾，冬右腴。七发：犓牛之腴。假人之偁偁之也。从肉臾声。羊朱切。四部。
　　路径：段注说文□第四卷□肉部
　　脽shuí
　　注解：□也。□，锴作尻，非也。东方朔传曰：臣观其臿齿牙，树颊胲，吐唇吻，擢颔颐，结股脚。连脽尻。每句二字皆相为属别。师古曰：脽，臀也。本说文也。浑言则□尻为一。尸部曰：尻，□也。朔传曰尻益高是也。析言则□统之。尻乃近秽处，今北方俗云沟子是也。连脽尻者，敛足而立之状。汉武帝纪：立后土祠于汾阴脽上。如淳曰：脽者，河之东岸特堆。魏土地记云：河东郡北八十里有汾阴城，北去汾水三里，城西北隅曰脽丘。详邑部鄈下。从肉隹声。示隹切。十五部。
　　路径：段注说文□第四卷□肉部
　　□jué
　　注解：孔也。蒙脽言则谓□孔也，俗谓之□□。从肉决声，读若决水之决。夬声，铉本作决省声，误。锴本亦同者，张次立依铉改之也。决水在卢江，见水部。古穴切。十五部。
　　路径：段注说文□第四卷□肉部
　　胯kuàp170下
　　注解：股也。合两股言曰胯。广韵曰：胯，两股之闲也。史记曰：不能死，出我胯下。从肉夸声。苦故切。五部。
　　路径：段注说文□第四卷□肉部
　　股ɡǔ
　　注解：髀也。骨部曰：髀，股外也。言股则统髀，故曰髀也。从肉殳声。公户切。五部。按殳字古音在四部，股、羖字古音在五部。见于诗者如此。
</div>
    <div class="pagination">
<a href="说文解字注_page74.html">上一页</a><span>...</span><a href="说文解字注_page70.html">70</a><a href="说文解字注_page71.html">71</a><a href="说文解字注_page72.html">72</a><a href="说文解字注_page73.html">73</a><a href="说文解字注_page74.html">74</a><span class="current-page">75</span><a href="说文解字注_page76.html">76</a><a href="说文解字注_page77.html">77</a><a href="说文解字注_page78.html">78</a><a href="说文解字注_page79.html">79</a><a href="说文解字注_page80.html">80</a><span>...</span><a href="说文解字注_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
