<!DOCTYPE html>
<html>
<head>
    <meta charset="UTF-8">
    <title>周秦刻石释音 - 第 1 页/共 2 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周秦刻石释音 - 第 1 页/共 2 页</h1>
    <div class="content">　　钦定四库全书　　　　　经部十
　　周秦刻石释音　　　　　小学类二【字书之属】提要
　　臣等谨案周秦刻石释音一卷元吾丘衍撰衍字子行钱塘人宋淳熙中杨文昺着周秦刻石释音一书载石鼓文诅楚文泰山峄山碑至是衍以所取琅琊碑不类秦碑不应收入因重加删定以成是书前有至大元年衍自序谓石鼓以所蔵甲秀堂图谱为之而削去郑樵音训又正诅楚文二字合泰山峄山石刻字共为一卷而仍其书名又列诸家音注书评于后其叙石鼓次第与薛尚功杨慎本合而与今本异其曰文几行行几字重文阙文几字者即朱彞尊据以编石鼓考者也然其所谓阙文几字者仍第执一时所见之本而言即潘迪音训与衍书同作于元时其音释亦不尽同葢金石之文摹搨有明晦装潢有移掇言人人殊不足异也至所正诅楚文二字绊之为缝其说于古无所据以文义字体按之皆未可信还之为遂则还遂二字诅楚文石本板本皆无其文不知衍所据何本然衍距今日四百年其所见之本或有异同未可执今本相诘难録备一说要亦足广闻耳乾隆四十六年十一月恭校上
　　总纂官臣纪昀臣陆锡熊臣孙士毅
　　总　校　官　臣　陆　费　墀






　　周秦刻石释音原序
　　石鼓文前人音辨多矣然皆以断文连属曲取意义其字有不可识者亦强为之辞质诸真刻或前后相逺十余字何其陋耶余旧藏甲秀堂小谱图画鼓形随缺补字以意想象则我车既攻维杨及柳之句不止乎此因取真刻置几上钱为文以求章句叅以薛氏欵识及古文苑等书隠度成章因影得表其阙文不敢以己意填补依穆天子传例补以围方其有重文亦注于右不可识者阙音惟郑樵音训最为乖诞因削去不用音淳熈间杨文昺以诅楚石鼓泰山峄山碑作周秦刻石释音其琅琊之碑不类秦文亦与收入佀未尽善今皆删定止存泰山峄山刻字并二世诏文正诅楚绊【缝】遝【遂】二字共成一卷仍以周秦刻石为题号云至大戊申十二月鲁郡吾丘衍序


　　钦定四库全书
　　周秦刻石释音
　　元　吾丘衍　撰
　　周
　　石鼓文
　　一
　　而师　　　　　　弓矢孔　庶左骖
　　滔滔是□【古□字】　不具夺□　后具肝【吁】来其写尖【矢】具　来乐天子　来嗣王始古我来
　　右文十行行七字末行三字成文作重文者三阙四十二
　　二
　　水　□【导】　既平　既止喜【嘉】□□【则】里天子永宁日佳丙申　其用□　马既申敕康康【肃】　驾左骖防防□□【遫】扯　女不□　霾　公谓天　余及如周【害】不余及
　　右文十五行行五字末行四字成文作重文者七阙二十一
　　三
　　田车既安鋚勒馯馯众【从】既简左旛旛右騝騝防隮于邍我戎止□【射】宫车其冩秀弓寺□【射】麋豕孔麀鹿雉兎其　又【有】□【绅】其□【奔】大　出各亚畀执而勿矤多　防防【轹】君子乃【逌】乐
　　右文十行行七字末行六字成文作重文者四阙七四
　　銮车　华敕真【填】　　弓孔硕彤矢　　　马□【语借】
　　【上马二字】其冩六辔骜骜□孔□□抟抟□车载□徒如章邍湿【隰】隂阳【趣】六马射之□【族】防【徐】如虎兽麀如　　　多贤迧【狥】禽　兎允异
　　右文十行行六字末行五字成文作重文者九阙七五
　　汧殹【也】沔沔防□【皮】淖渊鰋鲤处之君子□之澫澫【漫】又魦其斿□□帛【泊】鱼【洛】其葅【爼】氐鲜黄帛其鳑又鳑又【白】其□【豆】孔庶羉之□□□□□□【遄】其鱼佳可佳鱮佳鲤可以□之佳杨及栁
　　右文九行行七字末行五字成文作重文者六无阙字
　　六
　　□走防防马□【荐】哲若【微】雉立其一之
　　右文五行行五字作重文者一阙多不成文
　　七
　　猷乍邍乍　□遄我辞【洽】除帅□【序】□【□】为卅里
　　微徼徼逌□【罟】□【防】柞棫其　防□【格】□□【庸】鸣　亚箬其□【蕐】　为所斿□【防】　篮□防□　□【阙音】
　　右文十一行行五字末行二字成文作重文者二阙十
　　八
　　车既工马既同车既□马既□君子鼎鼎邋邋员斿麀鹿速速君子之求□【首】弓弓兹防寺其特其来趩趩□□【音义未详】即即时麀鹿趍趍其来□既其朴其来防防射其□【音义未详】蜀
　　右文十一行行六字成文作重文者十阙一
　　九
　　□□霝雨□迄涌盄防□君子即□□汧殹洎洎凄凄舫舟卤防　自□徒□汤汤佳舟防□或隂或阳极
　　【楫】深防户于水一方勿　止其奔其□　其叓
　　右文十一行行六字成文作重文者四阙十三十
　　吴人怜□　朝夕敬　载载北勿□【音奄】勿伏□毕而出　□用大祝□【享】□寍逢□孔□【囿】麀鹿麌麌其麀鹿□□【疃】天　　　求又　　　是
　　右文十行行八字末行二字成文作重文者五阙三十五
　　【文内以为我者郑云亦作迕并误驱也下皆同今按王存义切韵音吾盖吾字亦可借作我字用以辛文我车既攻我马既同求之薛氏音我之说得之矣】
　　【又诅楚文我作□即此字省文益无疑矣】
　　秦
　　诅楚文【诅楚文三大沉久湫文三百一十八字惟首称不显大沉久湫后皆无不显字巫咸文三百二十六字亚驼文三百二十五字楚师下无且字亚音乌殹作也内熊相疑即怀王叶少蕴云】
　　久湫
　　又【通作有】秦嗣王敢用吉玉□璧使其宗祝邵鼛布愍告于不显大沉久湫防底楚王熊相之多辠【罪】防我先君□公及楚成王实戮力同心两邦若一绊防□【防】□【姻】袗以齐盟曰□【叶】万子孙毋相为不利□【亲】卬【仰】大沉久湫而质焉今楚王熊相康回无道滛佚甚【湛】乱宣奓【侈】□【竞】从【纵】变输【渝】盟刺内之虣虐不姑【巫咸亚驼作辜】刑戮孕妇幽刺□□拘圉其叔父防者【诸后同】冥室椟棺之中外之则冒改久心不畏皇天上帝及大沉久湫之光威神而兼倍十八世之诅盟率者侯之兵官防临加我欲刬伐我社稷伐烕【防】我百姓求蔑法皇天上帝及大沉久湫之防祠圭玉羲【犠】牲逮取【我】边城新【音皇】及□【音于】长□不敢曰可今又悉兴其众张矜怀【于力】怒□甲底兵奋士盛师防偪□竞【境】将欲复其□【凶】迹唯是秦之羸众敝赋□【鞹】防【音俞】栈舆礼使介老将之防救殹【也】亦应□【受】皇天上帝及大沉久湫之威灵徳赐克剂楚师且复畧我边城□数【上声】楚王熊相之倍盟犯诅箸【着】者【诸】石章防盟大之威神
　　【诅楚文一□先得告巫咸文凤翔东坡尝赋诗旧在府辞□皇时归御府次得告久湫文于渭时蔡挺帅平凉擕之以归在南京蔡氏□于浩得告亚驰文在洛阳刘驼家其词则一惟神异号施宿】巫咸【文与久湫同惟易神名曰巫咸】
　　亚驼【文与巫咸同惟易马神名曰亚驼】
　　始皇封山刻石【十七一字后同】
　　皇帝临立【位】作制明法臣下脩饰廿【音入】有六年初并天下内不賔服亲【巡】逺黎登兹泰山周览东极廵【从】臣思□【迹】本原事业柢诵功徳治道运行者【诸】产得宜皆有法式大义着明陲【垂】于后嗣顺成勿革皇帝躬听既平天下不懈于治夙兴夜寐逮设长利专隆教诲训经宣达逺近毕理咸承圣志贵贱分明男女体顺慎遵职事昭隔内外靡不清净施于后嗣化及无穷遵奉遗诏永承重戒
　　二世【七十九字】
　　皇帝曰金石刻尽始皇帝所为也今袭号而金石刻辞不称始皇帝其于久逺也如后嗣为之者不称成功盛徳丞相臣斯臣去疾御史大夫臣徳昧死言臣请具刻诏书金石刻因明白矣臣昧死请制曰可
　　绎山
　　皇帝立国维初在昔嗣世称王讨伐乱逆威勭【动】四极武义直方戎臣奉诏经时不久防六暴强二十有六年上荐髙号孝道显明既献泰成乃降专恵寴【亲】逺方登于绎山羣臣廵者咸思攸长追乱念世分土建邦以开争理功战日作流血于野自大古始世无万数阤及五帝莫能禁止今皇帝一家天下兵不复起熘害防除黔首康定利泽长久羣臣颂畧□此乐石以着经纪
　　二世诏同前
　　音注书评
　　石鼓音
　　首卷石鼓音大畧氏本同次第用薛本次王厚之序末云自苏朂以下为之说者畧书于后苏朂【周度支尚书邳公绰曾孙贞观中位吏部侍郎驸马都尉】
　　世咸言笔迹存者李斯防古不知史籀之迹近在闗中又云虞禇欧阳共称妙墨
　　李嗣真书后品【髙宗武后世】
　　苍颉造书鬼哭廪廪史籀堙防陈仓借甚秦相□铭烂若野锦钟张羲献超世品
　　张怀瓘书断【唐处士张怀素作书断卷开元中勅改命怀瓘】
　　按籀文者周太史史籀之所作也与古文小异后人以名称书谓之籀文七畧曰史籀者周时史官教学童书也与孔子璧中古文体异甄丰定六书二曰竒字是也其迹有石鼓文存焉盖叙宣王畋猎之所作今在陈仓县李斯小篆兼采其意
　　又讃曰仓颉之嗣小篆之祖以名称书遗迹石鼓又云史籀又作籀文其状惟正体则石鼓存焉乃开阖古文愓其蹙锐但折直劲迅有如镂防而端姿旁逸又婉润焉若取于诗人则小雅之颂也亦谓楷曾髙字书渊薮故使小学者渔猎其中
　　窦臮述书赋【至徳中】
　　篆则周史籀秦李斯汉则蔡邕当代称之俱遗芳刻石永播清规籀之状也若生动而神慿通自然而无涯逺则虹绅结络迩则琼树离披又云周秦汉之三贤今日验之所先石虽贞而云亡纸可寄而保传
　　窦防注云【大厯十年注】史籀周宣王时史官着大篆教学童岐州雍城南有周宣王猎碣十枚并作鼔形上有篆文今见打本吏部侍郎苏朂叙记卷首云世咸言笔迹存者李斯最古不知史籀之迹近在闗中即其文也石寻毁失时见此本传诸好事
　　徐浩古迹记
　　自伏羲画八卦史籀造文李斯作篆书程邈起法王次仲为八分体汉章帝始为章草名厥后流传工能间出史籀石鼓文崔子玉篆吕望张衡碑李斯峄山防稽山碑蔡邕鸿都三体石经八分西岳光和殷华冯敦等数碑并蔡中郎章草并为旷絶
　　杜甫赠李潮八分小篆歌
　　仓颉鸟迹既茫昧字体变化如浮云陈仓石鼓又已讹大小二篆生八分秦有李斯汉蔡邕中间作者寂不闻峄山之碑野火焚枣木传刻肥失真苦县光和尚骨立书贵瘦硬方通神惜哉李蔡不复得吾甥李潮下笔亲尚书韩择木骑曹蔡有邻开元已来数八分潮也奄有二子成三人况潮小篆逼秦相快剑长防森相向八分一字直百金蛟龙盘拏肉屈强吴郡张颠夸草书草书非古空雄壮岂如吾甥不流宕丞相中郎丈人行巴东逢李潮逾月求我歌我今衰老才力薄潮乎潮乎奈尔何
　　韦应物石鼓歌
　　周宣大猎兮岐之阳刻石表功兮炜煌煌石如鼓形数止十风雨缺讹苔藓澁今人濡纸脱其文既击既埽白黒分忽开满卷不可识惊潜动蛰走云云飞喘逶迤相糺错乃是宣王之臣史籀作一书遗此天地间精意长存世冥漠秦家祖龙还刻石碣石之罘李斯迹世人好古犹法传持来比此殊悬隔
　　韩文公石鼓歌
　　张生手持石鼓文劝我试作石鼓歌少陵无人谪仙死才薄将奈石鼔何周纲凌迟四海沸宣王愤起挥天戈大开明堂受朝贺诸侯剑佩鸣相磨搜于岐阳骋雄俊万里禽兽皆遮罗镌功勒成告万世凿石作鼔隳嵯峨从臣才艺咸第一简选譔刻留山阿雨淋日炙野火烧鬼物守防烦防诃公从何处得纸本毫髪尽偹无差讹辞严义宻读难晓字体不类与蝌年深岂免有缺画快剑砍断生蛟鼍鸾翔凤翥众仙下珊瑚碧树交枝柯金绳铁索鏁纽壮古鼎跃水龙腾梭陋儒编诗不收入二雅褊迫无委蛇孔子西行不到秦掎摭星宿遗羲娥嗟予好古生苦晚对此涕泪双滂沱忆昔初防博士徴其年始改称元和故人从军在右辅为我量度掘臼科濯冠沐浴告祭酒如此至宝存岂多氊包席裹可立致十鼓只载数骆驼荐诸太庙比郜鼎光价岂止百倍过圣恩若许留太学诸生讲解得切瑳观经洪都尚填咽坐见举国来奔波剜苔剔藓露节角安置妥贴平不颇大厦深檐与盖覆经歴久逺期无他中朝大官老于事讵肯感激徒媕娿牧童敲火牛砺角谁敢着手为摩挲日销月铄就埋没六年西頋空吟哦羲之俗书趂姿媚数纸尚可博白鹅继周八代争战罢无人收拾理则那方今太平幸无事柄用儒术崇丘轲安能以此上论列愿借辩口如悬河石鼓之歌止于此呜呼吾意其蹉跎
　　周越法书苑
　　石鼓文谓之周宣王猎碣共有十鼓其文则史籀大篆也年代斯逺字多讹缺旧存岐山石鼓村今移置凤翔府夫子庙
　　乐史太平寰宇记
　　凤翔天兴县南二十余里石鼓文其形如鼓其数有十盖纪周宣王猎之事其文即史籀之迹唐贞观中吏部侍郎苏朂记其事云虞禇欧阳共称妙墨虽嵗久讹缺然遗迹尚存可观
　　欧阳修集古録防尾【阙】
　　赵明诚金石録防尾
　　右石鼓文世传周宣王刻石史籀书欧阳文忠公以谓今世所有汉桓灵时往往而在距今未及千载大书深刻而磨灭者十犹八九自宣王至今实千有九百余年鼓文细而刻浅理岂得存以为可疑余观秦以前碑刻如此鼔及诅楚文泰山秦篆皆麤石如金世以为碓臼者石性既坚顽难坏又不堪他用故能存至今汉唐后碑碣石虽精好然亦易剥缺又往往为人取作石础之类盖古人用意深逺事事有理类如此况文辞字画竒古决非周以后所能到文忠公亦以谓非史籀不能作此论是也
　　苏东坡后石鼔歌
　　冬十二月岁辛丑我初从政见鲁叟旧闻石鼓今见之文字郁律蛟蛇走细观初以指画肚欲读嗟如钳在口韩公好古生已迟我今况又百年后强寻偏旁推防画时得一二遗八九我车既攻马亦同其鱼维鱮贯之柳古器纵横犹识鼎众星错落仅名斗糢糊半已似瘢胝诘屈犹能辨跟肘姢姢缺月隠云雾濯濯嘉禾秀稂莠漂流百战偶然存独立千载谁与友上追轩颉相唯诺下揖氷斯同鷇防忆昔周宣歌鸿雁当时籀史变蝌蚪厌乱人方思圣贤中兴天为生耆耉东征徐方阚虓虎北伐山戎随指嗾象胥杂沓贡狼鹿方召聫翩赐圭卣遂因鼓鼙思将帅岂为考击烦蒙瞍何人作颂比崧髙万古斯文齐岣嵝勲劳至大不矜伐文武未逺犹忠厚欲寻年岁无甲乙岂有名字记谁某自从周衰更七国竟使秦人有九有扫除诗书诵法律投弃爼豆陈鞭杻当年谁人佐祖龙上蔡公子牵黄狗登山刻石纪功烈后者无继前无偶皆云皇帝巡四国烹灭强暴救黔首六经既已委灰尘此鼓亦当遭击掊传闻九鼎沦泗上欲使万夫沈水取暴君纵欲穷人力神物义不污秦垢是时石鼓何处避无乃天公令鬼守兴亡百变物自闲富贵一朝名不朽细思物理坐叹息人生安得如汝夀
　　张师正倦游録
　　古之石刻存于今者唯石鼓本露处于野司马池待制知凤翔府日辇置于府学之门庑下外以木櫺防之其石质坚顽类今人为碓硙者古篆刻缺可辨者几希
　　姚氏残语
　　温彦威使三京得伪刘词臣马定国文云石鼓非周宣王时事乃后周文帝猎于岐阳所作也史大统十一年猎于白水遂西狩岐阳
　　郑樵石鼓音序
</div>
    <div class="pagination">
<span class="current-page">1</span><a href="周秦刻石释音_page2.html">2</a><a href="周秦刻石释音_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
