<!DOCTYPE html>
<html>
<head>
    <meta charset="UTF-8">
    <title>说文解字注 - 第 70 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 70 页/共 283 页</h1>
    <div class="content">　　注解：□鹚也。释鸟：鹚鷧。郭云：卽鸬鹚也。按今江苏人谓之水老鸦，畜以捕鱼。□者谓其色黑也。鹚者谓其不□而吐生，多者生八九，少生五六，相连而出，若丝绪也。有单言□者。上林赋箴疵鵁卢，南都赋鹍鸬是也。有单言鹚者，释鸟是也。从鸟卢声。洛乎切。五部。
　　路径：段注说文□第四卷□鸟部
　　鹚cí
　　注解：□鹚也。从鸟兹声。疾之切。一部。
　　路径：段注说文□第四卷□鸟部
　　□yì
　　注解：鹚也。从鸟壹声。乙冀切。十五部。
　　路径：段注说文□第四卷□鸟部
　　□fú
　　注解：□鵖也。释鸟：鵖鴔，戴鵀。郭云：鵀卽头上胜，今亦呼为戴胜。按说文倒之曰□鵖，疑当从尔雅。鵖戴，一音也。□、鵀、胜，一音也。吕览作任，胜与任六部、七部合音冣近。方言又谓之戴南。月令：戴胜降于桑。郑云：戴胜，织纴之鸟。郭注方言云：胜所以缠纴。按木部云：榺，机持经者。纟部云：纴，机缕也。此鸟之首文有如缠机缕之榺，故曰戴胜。方言又谓之□鶝，鵖□之双声也。从鸟□声。平立切。七部。
　　路径：段注说文□第四卷□鸟部
　　鵖bíp153下
　　注解：□鵖也。从鸟皀声。彼及切。七部。
　　路径：段注说文□第四卷□鸟部
　　鸨bǎo
　　注解：鸨鸟也。鸨见诗、礼记。陆疏曰：连蹄，性不树止。肉出尺胾。未闻。按内则鹄鸮判，谓胁侧薄肉也。鹄或为鸨，鸨胖在不利人之列。此云出尺胾者，葢谓去此尺胾不食，其余可食。从鸟□声。博好切。古音在三部。□，鸨或从包。古□声、包声同在三部。管子、７周礼注皆作□。
　　路径：段注说文□第四卷□鸟部
　　□qú
　　注解：□□也。见隹部雃下。从鸟渠声。强鱼切。五部。
　　路径：段注说文□第四卷□鸟部
　　□ōu
　　注解：水鸮也。山海经注曰：鸥，水鹞也。按列子作沤。从鸟区声。鸟侯切。四部。
　　路径：段注说文□第四卷□鸟部
　　□bó
　　注解：□鸟也。从鸟犮声，读若拨。蒲达切。十五部。
　　路径：段注说文□第四卷□鸟部
　　□yónɡ
　　注解：□鸟也。上林赋说水鸟有庸渠，史记作鷛□。郭曰：鷛□似鹜，灰色而鸡足。一名章渠。吴都赋鷛□，刘注同郭。李善音庸渠。按此鸟本单呼□也。从鸟庸声。余封切。九部。
　　路径：段注说文□第四卷□鸟部
　　鶃yì
　　注解：鶃鸟也。字见春秋经文十六年。水鸟也。博物志曰：鹢雄雌相视则孕。或曰：雄鸣上风，雌鸣下风。薛综曰：鹢首者，船头象鹢鸟，厌水神。按今字多作鹢。从鸟儿声。五历切。十六部。《春秋传》曰：“六鶃退飞。”三传皆同。今皆左儿右鸟。鹝，鶃或从鬲。儿声、鬲声、益声皆十六部也。□，司马相如鶃从赤。按赤声古音在五部，而用为鶃字者，合韵也。葢凡将篇如此作。今上林赋濯鹢牛首。只作鹢。
　　路径：段注说文□第四卷□鸟部
　　鴺tí
　　注解：鴺胡，污泽也。释鸟：鹈，鴮鸅。毛传：鹈，洿泽鸟也。按今尔雅多俗字，毛诗作洿泽，是也。郑注表记云：鹈，鹈胡，污泽也。污泽善居泥水之中。许、郑皆去鹈胡，尔雅、毛诗不言胡者，此鸟本单呼鹈。以其胡能抒水，故又名鹈胡也。国语：盛以鸱夷而投之于江。惟宋明道二年本作鸱鴺。注云：鸱鴺，革囊。按陆疏云：鹈胡，颔下胡大如数升囊，若小泽中有鱼，便羣共抒水，满其胡而弃之，令水竭□，乃共食之，故曰淘河。然则此革囊名鴺，亦取能容受之意。应劭注汉书曰：取马革为鸱夷。鸱夷榼形。而杨雄酒箴曰：鸱夷滑稽，腹如大壷，□日盛酒，人复借酤。师古曰：鸱夷，韦囊，以盛酒。卽今鸱夷□也。然则凡作夷者，皆鴺之省。云鸱夷者，谓其如鸱之贪，如鴺之善受也。古音鴺读同夷。从鸟夷声。杜兮切。十五部。鹈，鴺或从弟。今字多作鹈。
　　路径：段注说文□第四卷□鸟部
　　鴗lìp154上
　　注解：天狗也。见释鸟。郭曰：小鸟也，靑似翠，食鱼。江东呼为水狗。按今所在园池有之，谓之鱼狗，亦谓之鱼虎。从鸟立声。力入切。七部。
　　路径：段注说文□第四卷□鸟部
　　鸧cānɡ
　　注解：麋鸹也。见释鸟。郭云：今呼鸧鸹。师古曰：今□西呼为鸹鹿。山东通谓之鸧，鄙俗名为错落。司马彪云：鸧似鴈而黑。从鸟仓声。七冈切。十部。□，鸧或从隹。
　　路径：段注说文□第四卷□鸟部
　　鸹ɡuā
　　注解：麋鸹也。从鸟□声。古活切。十五部。
　　路径：段注说文□第四卷□鸟部
　　□jiāo
　　注解：□□也。三字句。释鸟：鳽，鵁鶄。职方氏：杨州其畜宜鸟兽。郑云：孔雀、鸾、鵁鶄、犀、象之属。史记、上林赋□□，汉书作交精。尔雅音义曰：本亦作交精。从鸟交声。古肴切。二部。一曰□□也。此谓□□一名□□。□应书作一名□□。按上林赋旣云交精旋目，又云箴疵鵁卢。史记卢作鸬。张揖、郭璞注皆□□为二物，与此不同。
　　路径：段注说文□第四卷□鸟部
　　□jīnɡ
　　注解：□□也。从鸟靑声。子盈切。十一部。按辞章家有单呼鶄者，吴都赋：鶄鹤□鸧。谓四鸟也。
　　路径：段注说文□第四卷□鸟部
　　鳽jiān
　　注解：□□也。鳽者古名，□□者今名。此与隹部鳽各物。从鸟幵声。古贤切。十二部。
　　路径：段注说文□第四卷□鸟部
　　□zhēn
　　注解：□鴜也。上林赋箴疵，史记作□□。张揖曰：箴疵似鱼虎而苍黑色。按针赀二音，鴜之言觜也。觜，口也。□鴜，葢其咮似针之锐。从鸟箴声。职□切。七部。
　　路径：段注说文□第四卷□鸟部
　　鴜cí
　　注解：□鴜也。从鸟此声。卽夷切。十六部。〇按自鹜舒凫也至此皆谓水鸟，而□鵖鸨鸧非水鸟。辞章家铺陈水鸟，或举鸨鸧而不举鵖□。
　　路径：段注说文□第四卷□鸟部
　　鷻tuán
　　注解：雕也。隹部曰：雕，鷻也。今小雅四月匪鹑，鹑字或作□。毛曰：□，雕也。隹部隼下曰：一曰鹑字。鹑者鷻之省。鷻、鹑字与隹部□字别。经典鹑首、鹑火、鹑尾，字当为鷻。魏风县鹑、内则鹑羹，字当为□。当随文释之。汉书音义、广雅皆雕、鹫为一鸟，许二之，且□不列于鸷鸟。从鸟敦声。度官切。古音在十三部。《诗》曰：“匪鷻匪□。”〖注〗《小雅□四月》。又□。
　　路径：段注说文□第四卷□鸟部
　　□yuān
　　注解：鸷鸟也。此今之鹗字也。咢，说文作□。鹗，广雅作〈□鸟〉。古音屰声、□声皆在五部。五各切。作鹗者，□变耳。自鷻至鷐九篆皆鸷鸟，独于□鹞言之者，□鹞无他名则直谓鸷鸟而已矣。诗：匪鷻匪鸢。正义鸢作鹗。引孟康曰：鹗，大雕也。又引说文：□，鸷鸟也。是孔冲远固知□卽鹗字。陆德明本乃作鸢，云以专反。今毛诗本因之。又以与专反改说文□字之音，误之甚矣。鸢，夏小正作弋，与职切。俗作鸢，与专切。此犹鷕切以水，讹为以沼耳。弋者，□也。非鹗也。从鸟屰声。五各切。五部。
　　路径：段注说文□第四卷□鸟部
　　鹇xiánp154下
　　注解：□也。隹部曰：□，□也。□，□也。又名鹇。今之鹞鹰也。广雅曰：鹇鸱。夏小正谓之弋。十有二月鸣弋，弋卽□也。弋之字变为鸢，读与专切。鸢行而弋废矣。鸢读与专切者，与鹇□韵而又双声。毛诗正义引仓颉解诂鸢卽鸱也。然则仓颉有鸢字，从鸟弋声，许无者，谓鹇为正字，鸢为俗字也。毛诗四月匪鹗，说文作匪□，陆释文作匪鸢。不独改其字，且非其物矣。大雅：鸢飞戾天，鱼跃于渊。语与四月相类，鸢亦当为□。笺云：鸢，鸱之类。云类则别于鸱，经文字本为□明矣。正义又引说文云：鸢，鸷鸟也。此亦引说文□，鸷鸟而从俗冩为鸢耳。葢唐初已认□为鸢，二字不分，故正义不能质言。从鸟闲声。户闲切。十四部。
　　路径：段注说文□第四卷□鸟部
　　鹞yào
　　注解：鸷鸟也。释鸟：鷣，负雀，郭曰：鷣，鹞也。江东呼之为鷣。按鷣古音淫，见释文。今音耀，见广韵。语之转也。说文鹞卽鷣，以其善捉雀，故亦为鸷鸟。从鸟□声。弋□切。二部。
　　路径：段注说文□第四卷□鸟部
　　鷢jué
　　注解：白鷢，王雎也。释鸟曰：鸉，白鷢。郭云：似鹰，尾上白。按释鸟云雎鸠王雎，与鸉白鷢划分二鸟。许乃一之，恐系转写讹误，非许书本然也。当为正之曰：鷢者，白鷢杨也。鴡者，鴡鸠王鴡也。乃合。毛诗正义曰：陆玑疏云：雎鸠，大小如鸱，□目，目上骨露。幽州人谓之鹫。而杨雄、许慎皆曰白鷢。白鷢似鹰，尾上白。此是陆玑而非杨雄、许慎也。杨雄、许慎已下孔冲远语也。所谓杨雄者，今不见于方言，未知其所本。从鸟厥声。居月切。十五部。
　　路径：段注说文□第四卷□鸟部
　　鴡jū
　　注解：王鴡也。按鴡鸠见诗、春秋传。传曰：雎鸠氏司马也。五鸠鸠民之一。许不当不箸鴡鸠二字，王鴡也之上当出鴡鸠，乃与前文鶌鸠、祝鸠、尸鸠为一例。释鸟：鴡鸠，王鴡。郭云：雕类。今江东呼之为鹗。周南毛传曰：雎鸠，王雎也。鸟挚而有别。挚本亦作鸷，古字同。从鸟且声。七余切。五部。
　　路径：段注说文□第四卷□鸟部
　　鹳huān
　　注解：鹳专，畐蹂。如□，短尾。射之，衔矢射人。见释鸟。释鸟作鹳鷒、鶝鶔，广韵作鹳鷤。按畐蹂葢其一名。郭云：又名□羿。释文：□，古以为懈惰字。言此鸟捷劲，虽羿之善射，亦懈惰不敢射也。郑注周礼设其鹄云：谓之鹄者，取名于□鹄。□鹄小鸟而难中。按当是此鸟。□、□音近，鹊呼雗鹊，此鸟状如鹊，故亦谓之□鹄。从鸟雚声。呼官切。专，徒端切。□韵。十四部。
　　路径：段注说文□第四卷□鸟部
　　鹯zhānp155上
　　注解：鷐风也。秦风作晨风。释鸟、毛传皆云：晨风，鹯也。郭云：鹞属。孟子赵注谓之土鹯。从鸟亶声。诸延切。十四部。释文引说文上仙反。□，籒文鹯从廛。廛声也。又作□。战国策：宋康王之时，有雀生□于城之陬。新序作鹯，一字也。今战国策误为□，通鉴作□不误，而集韵不收。
　　路径：段注说文□第四卷□鸟部
　　鷐chén
　　注解：鷐风也。一名翰。见羽部。从鸟晨声。植邻切。十三部。毛诗作晨，古文假借。
　　路径：段注说文□第四卷□鸟部
　　鸷zhì
　　注解：击杀鸟也。夏小正：六月鹰始挚。月令：鹰隼蚤鸷。古字多假挚为鸷。儒行：鸷虫攫搏。注曰：鸷从鸟，□省声。此注正义本误，郭忠恕所据不误。六月毛传云：轾，挚也。士丧礼注云：輖，□也。考工记注云：挚，輖也。然则□卽挚字，挚之或体也。郑注少言字体，此言之者，葢鸷上从执，俗认为执声，则当在侵韵，而非音理，故云挚省声以正之。挚之在质术韵而不在侵缉易明也。击杀鸟者，谓能击杀之鸟。自鷻至鷐风皆击杀鸟也，故释鸷。从鸟从执。各本作从鸟执声，非也。许说会意，郑说形声，皆可以知此字之非执声也。不曰从执鸟而曰从鸟从执者，恶其以鸟杀鸟，伤其类，且容所杀不独鸟也。杀鸟必先攫搏之，故从执。小正传曰：讳杀，故言挚。然则挚者，执也。脂利切。古音在十二部。一作□，从折声，则在十五部。
　　路径：段注说文□第四卷□鸟部
　　鴥yù
　　注解：鹯飞皃。秦风：鴥彼晨风。毛曰：鴥，疾飞皃。许专系诸鹯。从鸟穴声。按各本篆作鴥。陆云：鴥，说文作鴪，今从之。余律切。古音在十二部。《诗》曰：“鴪彼鷐风。”〖注〗《秦风□晨风》。
　　路径：段注说文□第四卷□鸟部
　　莺yīnɡ
　　注解：鸟有文章皃。各本作鸟也。必浅人所改，今正。毛诗曰：交交桑扈，有莺其羽，有莺其领。传曰：莺莺然，有文章皃。皃旧作也，非。莺莺犹荧荧也。皃其光彩不定，故从荧省，会意兼形声。自浅人谓莺卽莺字，改说文为鸟也，而与下引诗不贯，于形声会意亦不合，不可以不辨也。从鸟，荧省声。荧，各本作荣，今正。说文荧省声之字共十有九，无荣省声之字。鸟茎切。十一部。《诗》曰：“有莺其羽。”
　　路径：段注说文□第四卷□鸟部
　　鸲qú
　　注解：鸲鹆也。今之八哥也。左氏春秋昭二十五年：有鸜鹆来巢。鸜本又作鸲。公羊作鹳，音权。榖梁作鸜，亦作鹳。考工记作鹳，亦作鸜。郭注山海经云：鹳鹆，鸲鹆也。按句瞿音同。作鹳音权者，语转也。鸲与隹部雊各字。从鸟句声。其俱切。四部。
　　路径：段注说文□第四卷□鸟部
　　鹆yùp155下
　　注解：鸲鹆也。从鸟谷声。余蜀切。三部。古者鸲鹆不踰泲。见考工记。五经异义、公羊以为鸜鹆，夷狄之鸟，穴居。今来至鲁之中国，巢居。此权臣欲自下居上之象。榖梁亦以为夷狄之鸟来中国，义与公羊同。左氏以为鸜鹆来巢，书所无也。彼注云：周礼曰：鸜鹆不踰济。今踰，宜穴而又巢，故曰书所无也。诈君谨案，从二传。后郑驳之云：按春秋言来者甚多，非皆从夷狄来也。从鲁疆外而至则言来。鸜鹆本济西穴处，今乃踰济而东，又巢，为昭公将去鲁国。玉裁按先郑云不踰济，无妨于中国有之，驳二传也。作异义时从二传，作说文解字亦引考工记为证，不言夷狄之鸟，则从古左氏说。许君异义先成，说文解字晚定，故多有不同异义者。不言周礼曰而古者，此以释左氏书所无也之恉也。□，鹆或从隹臾。臾声。此如鬼臾区亦为鬼容区也。
</div>
    <div class="pagination">
<a href="说文解字注_page69.html">上一页</a><span>...</span><a href="说文解字注_page65.html">65</a><a href="说文解字注_page66.html">66</a><a href="说文解字注_page67.html">67</a><a href="说文解字注_page68.html">68</a><a href="说文解字注_page69.html">69</a><span class="current-page">70</span><a href="说文解字注_page71.html">71</a><a href="说文解字注_page72.html">72</a><a href="说文解字注_page73.html">73</a><a href="说文解字注_page74.html">74</a><a href="说文解字注_page75.html">75</a><span>...</span><a href="说文解字注_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
