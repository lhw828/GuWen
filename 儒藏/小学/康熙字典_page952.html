<!DOCTYPE html>
<html>
<head>
    <meta charset="UTF-8">
    <title>康熙字典 - 第 952 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 952 页/共 976 页</h1>
    <div class="content">棫	【辰集中】【木字部】	棫	【廣韻】雨逼切【集韻】于臭切【韻會】影逼切【正韻】越逼切，□音域。【說文】白桵也。【爾雅釋木】棫，白桵。【郭註】小木叢生，有刺，實如耳璫，紫赤，可啖。【詩大雅】柞棫拔矣。【鄭箋】柞，櫟也。棫，白桵也。【陸疏】引王蒼說云：棫卽柞也。孔穎達曰：二說不同，未知孰是。　又棫陽，漢宮名。【前漢郊祀志】氣蒼黃若飛鳥集棫陽宮南。　又【集韻】乙六切，音彧。義同。

棬	【辰集中】【木字部】	棬	【唐韻】丘圓切【集韻】【韻會】【正韻】驅員切，□音弮。【玉篇】屈木盂也。【廣韻】器似升，屈木爲之。【孟子】順□柳之性而以爲桮棬。　又【玉篇】居媛切。同桊。拘牛鼻。【呂覽重已篇】五尺童子引其棬而牛知所以順之也。　又逵員切，音權。【前漢地理志】西棬，縣名。屬日南郡。　又【集韻】九元切，又【類篇】古倦切，音眷。義□同。

森	【辰集中】【木字部】	森	【廣韻】所令切【集韻】【韻會】【正韻】疏簪切，□音參。或作槮。【說文】木多貌。【潘岳射雉賦】蕭森繁茂。　又盛也。【潘岳籍田賦】森奉璋以階列。　又植也。【元包坤辭】丞森囤若。　又【固陵文類】宋杜曾詩：哀猿藏森聳，渴鹿聽潺湲。【註】森去聲，所禁切，音滲。

棯	【辰集中】【木字部】	棯	【唐韻】如甚切【集韻】忍甚切，□音荏。【玉篇】果名。【爾雅釋木】還味，棯棗。【疏】短味名棯棗。　又【集韻】式荏切。同。木名。　又【類篇】奴店切，音念。義同。

棰	【辰集中】【木字部】	棰	【集韻】【正韻】□主蕊切，追上聲。【說文】以杖擊也。【周禮天官脯腊註】薄腊曰脯，棰之而施薑桂曰鍛。【前漢路溫舒傳】棰楚之下，何求不得。　又【集韻】都果切，音朶。木叢生貌。

棱	【辰集中】【木字部】	棱	【廣韻】魯登切【集韻】【韻會】【正韻】盧登切，□冷平聲。或作楞，俗作稜。【說文】柧也。【廣韻】四方木也。　又殿堂上最高處曰柧棱。見柧字註。　又神靈之威曰棱。【前漢李廣傳】威棱憺乎列國。　又剛棱。【後漢王允傳】剛棱疾惡。　又模棱，持兩端。【唐書蘇味道傳】常謂人曰：決事不欲明白，誤則有悔，模稜持兩端可也。世號模棱手。　又【集韻】閭承切，音陵。義同。　又【集韻】丑升切，音僜。吳人謂酢柚爲棱。

楌	【辰集中】【木字部】	楌	【唐韻】五姦切【集韻】牛姦切，□音顏。【廣韻】木名，似橦。

楐	【辰集中】【木字部】	楐	【集韻】【類篇】□居拜切，音界。庋閣楐也，所以支食器者。

□	【辰集上】【曰字部】	□	【玉篇】古文會字。註詳九畫。

棲	【辰集中】【木字部】	棲	【玉篇】同栖。鳥棲也。　又【博雅】棲謂之牀。【詩陳風】衡門之下，可以棲遲。　又草名。【詩大雅】如彼棲苴。【傳】水中浮草曰棲苴。　又【集韻】【類篇】□千西切，音妻。棲棲，簡閱車馬貌。【詩小雅】六月棲棲，戎車旣飭。　又棲屑，往來貌。【後魏裴安傳】京師遼遠，實憚棲屑。

棳	【辰集中】【木字部】	棳	【唐韻】【集韻】【正韻】□同梲。　又毋棳，縣名。【前漢地理志】屬益州郡。

棵	【辰集中】【木字部】	棵	【唐韻】胡管切【集韻】戸管切，□音緩。【廣韻】斷木也。【類篇】一曰新蒸束。　又【廣韻】【集韻】苦管切【類篇】苦緩切，□音款。義同。　又【類篇】苦果切，音顆。俎名。

姇	【丑集下】【女字部】	姇	【廣韻】【集韻】□芳無切，音孚。美也。　又【集韻】方遇切，音付。義同。一曰悅也。　又房尤切，音浮。玉有采色。　通作琈。

棶	【辰集中】【木字部】	棶	【廣韻】落哀切【集韻】郞才切，□音來。【廣韻】棶椋，木名。亦作來。【爾雅釋木】椋卽來。【註】材中車輞。【唐本草註】葉似□，兩葉相當，子細圓如牛李子，生靑熟黑。其本堅重，煑汁赤色。

棷	【辰集中】【木字部】	棷	【唐韻】側鳩切【集韻】葘尤切，□音鄒。【說文】木薪也。【博雅】校棷柴也。　又棷樿，木名。見樿字註。　又【唐韻】子侯切【集韻】將侯切，□音諏。□謂之棷。　又【廣韻】又苟切，篘上聲。棨也。　又【集韻】側九切，音搊。夜戒守有所擊也。　又【唐韻】【集韻】□蘇后切。同藪。聚草也。　又【韻會】祖外切，音最。【正韻】將遂切。義□同。　又【類篇】此苟切。柴也。

棸	【辰集中】【木字部】	棸	【集韻】【正韻】側鳩切【韻會】葘尤切，□音鄒。【字統】姓也。【詩小雅】棸子內史。　又【唐韻】直由切【集韻】【類篇】陳留切，□音籌。義同。　又【唐韻】除柳切，鄒上聲。木名。　又【集韻】文九切，音紂。義同。

棹	【辰集中】【木字部】	棹	【唐韻】同櫂。【謝靈運登臨海嶠詩】鶩棹逐驚流。　又【類篇】直角切。【正字通】倚卓也。【楊億談苑】咸平景德中，主家造檀香倚卓。　又木名。【南方草木狀】棹樹榦葉俱似椿，以其葉鬻汁漬果，呼爲棹汁。若以棹汁雜彘肉食者，爲雷震。出高涼郡。

棺	【辰集中】【木字部】	棺	〔古文〕□【唐韻】【集韻】古丸切【韻會】【正韻】沽歡切，□音官。【說文】關也，所以掩屍。【玉篇】棺之言完，所以藏屍令完也。【孝經註】周尸爲棺，周棺爲椁。後漢趙咨曰：棺椁之造，自黃帝始。【禮檀弓】有虞氏瓦棺，夏后氏墍，周殷人棺椁。【喪大記】國君大棺八寸，屬六寸，椑四寸。上大夫大棺八寸，屬六寸。下大夫大棺六寸，屬四寸。士棺六寸。【註】大棺最在外，屬在大棺內，椑又在屬內，是國君三重也。　又【集韻】古玩切，音貫。棺斂也。【左傳僖二十八年】晉人圍曹，門焉，多死。曹人尸諸城上，晉人稱舍于墓，師遷焉。曹人兇懼，爲其所得者，棺而出之。　又【集韻】古患切，音慣。義同。　又叶居員切，音涓。【陸機弔魏武文】氣衝襟以嗚咽，涕垂睫而汍瀾。違率土以靖寐，戢彌天乎一棺。瀾音連。

棻	【辰集中】【木字部】	棻	【廣韻】符分切，音焚。【說文】作棻，香木也。　又【唐韻】府文切【集韻】【韻會】敷文切，□音芬。義同。【類篇】梤□同。棻字原从，作下木。《說文》梤，香木也。

棼	【辰集中】【木字部】	棼	【廣韻】符分切，音汾。【說文】複屋棟也。【徐曰】複屋背重梁。【班固西都賦】列棼橑以布翼。【又】虹霓迴帶於棼楣。　又薠麻謂之棼。【周禮春官巾車之職】素車棼蔽。【註】棼，麻布也。　又【說文】林木棼錯也。【徐鉉曰】木多，故上出也。　又亂也。【書呂□】泯泯棼棼。【左傳隱四年】猶治絲而棼之也。　又【廣韻】父吻切，音憤。人名。楚有伯棼。

棽	【辰集中】【木字部】	棽	【唐韻】丑林切【集韻】癡林切，□音琛。【說文】木枝條棽儷貌。【徐曰】繁蔚貌。又蕤貌。【班固東都賦】鳳蓋棽麗。　又【集韻】【類篇】□疏簪切，音森。木枝扶疎貌。　又【正韻】犂沉切，音林。義同。

□	【子集下】【冂字部】	□	【集韻】乃可切，音娜。本作。【玉篇】宬也。宬屋所容受也。【集韻】【類篇】或又作□。

棾	【辰集中】【木字部】	棾	【字彙】渠營切，音瓊。木名。【正字通】譌字。

鉜	【戌集上】【金字部】	鉜	【廣韻】縛謀切【集韻】房尤切，□音浮。【玉篇】鉜鏂，籢飾也。【廣韻】鉜鏂，大釘。【集韻】或作錇。

鈠	【戌集上】【金字部】	鈠	【廣韻】營隻切，音役。【玉篇】器也。【集韻】小矛。或作□。

棿	【辰集中】【木字部】	棿	【唐韻】同輗。　又借作杌隉字。【揚雄太□經】圜方杌棿，其內窾換。【註】杌棿，不安也。【集韻】倪結切，音闑。徐巡曰：凶也，賈侍中曰：法度也。班固說：不安也。

椀	【辰集中】【木字部】	椀	【廣韻】【集韻】【正韻】□與盌同。【玉篇】小盂也。【世說】晉王導舉琉璃椀曰：此椀腹空，何謂寶器。【北史盧叔彪傳】魏收訪盧叔彪，食但有粟食葵菜，木椀盛之。

	【備考】【丑集】【土字部】		【篇海類編】同垡。

椁	【辰集中】【木字部】	椁	【唐韻】【正韻】古博切【集韻】【韻會】光鑊切，□音郭。或作槨。【說文】葬有木□也。【釋名】椁，廓也。唐賈公彥云：棺周于衣，椁周于棺。【禮檀弓】桓司馬爲石椁，三年不成。【左傳定元年】魏舒卒于甯，范獻子去其柏椁。　又【廣韻】木名。　又度也。【周禮冬官考工記】輪人參分其牙圍，而漆其二。椁其漆內而中詘之，以爲之轂長。考證：〔【博雅】椁，廓也。〕　謹照原書博雅改釋名。〔【周禮冬官考工記】兵車之輪，崇六尺有六寸，椁其漆內，而中詘之，以爲之轂長。〕　謹按下二句是輪人文不便連引。謹照原文改周禮冬官考工記輪人參分其牙圍，而漆其二。椁其漆內，而中詘之，以爲之轂長。

椻	【辰集中】【木字部】	椻	【集韻】於建切。同堰。積木爲障。

椄	【辰集中】【木字部】	椄	【唐韻】卽葉切【集韻】【韻會】【正韻】卽涉切，□音接。【說文】續木也。　又【集韻】七接切，音妾。義同。　又【集韻】悉協切，音燮。【淮南子主術訓】大者爲舟航柱梁，小者爲椄槢。　又【集韻】【類篇】□疾葉切，音捷。械也。【莊子在宥篇】吾未知聖知之不爲桁楊椄槢也。

椅	【辰集中】【木字部】	椅	【唐韻】於離切【集韻】【韻會】【正韻】於宜切，□音猗。【說文】梓也。【詩鄘風】椅桐梓漆。【陸璣草木疏】梓實桐皮曰椅。【埤雅】椅卽是梓，梓卽是楸。蓋楸之疎理而白色者爲梓，梓實桐皮曰椅，其實兩木大類同而小別也。【爾雅翼】郭氏解椅梓云：卽楸。又解楸榎云：大而皵楸，小而皵榎。《說文》亦曰：椅，梓也。梓，楸也。楸，梓也。檟，楸也。然則椅梓楸檟，一物而四名。　又【集韻】於義切，音意。義同。　又【正韻】隱綺切，音倚。俗呼坐凳爲椅子。【正字通】坐具後有倚者。　又【類篇】椅柅，木弱貌。○按《說文》椅柅作□柅。

椆	【辰集中】【木字部】	椆	【唐韻】直由切【集韻】【類篇】陳留切，□音籌。【說文】木也。【類篇】寒而不彫。【山海經】虎首之山多椆椐。　又水名。【莊子讓王篇】卞隨自投於椆水。　又【廣韻】職救切，音呪。木椆，船篙木。　又【集韻】【類篇】□巳幼切，音救。木名。己幼切，音救。

椇	【辰集中】【木字部】	椇	【唐韻】【韻會】俱禹切【集韻】【正韻】果羽切，□音矩。【玉篇】枳椇也。【禮曲禮】婦人之贄，椇、榛、脯、脩、棗、栗。【疏】椇，枳也。卽今之白石李，形如珊瑚，味甘美。又曰：法也。婦人有法，故以爲贄。又【內則】蔆椇。【疏】椇，梨屬，其味不善。○按二說不同，疑有二種。　又曲橈也。亦俎名。【禮明堂位】殷俎以椇。【註】椇之言枳椇也。謂曲橈之也。【陸璣草木疏】椇曲來巢，殷俎似之。　又【正字通】本作枸，《石經》改作椇。一名石李，一名雞歫子，一名木屈櫟。梵書謂之木□。　又【正韻】俱許切，音舉。義同。

椉	【辰集中】【木字部】	椉	【唐韻】食陵切【集韻】【韻會】神陵切，□音繩。【說文】从入从桀。桀，黠也。軍法入桀曰椉。【徐曰】椉，從上覆之也。今作乗。詳丿部乗字註。□。

椊	【辰集中】【木字部】	椊	【廣韻】【集韻】□昨沒切，存入聲。【廣韻】椊杌，以柄內孔也。　【玉篇】柱頭枘也。　又【集韻】攢活切，音蕞。椊杌，木短出貌。　又【集韻】秦醉切，音萃。木朽。　【正字通】卽櫱字。同□。考證：〔【唐韻】【集韻】□昨沒切，存入聲。【唐韻】椊杌，以柄內孔也。〕　謹按說文無椊字，則無由引說文。註末之唐韻查昨沒切，及以柄內孔之解皆出廣韻。謹照廣韻原文兩唐韻□改爲廣韻。 

榈	【辰集中】【木字部】	櫚	【唐韻】力居切【集韻】【韻會】【正韻】凌如切，□音閭。栟櫚。或作閭。見栟字註。　又【本草拾遺】櫚木出安南，性堅，紫紅色，有花文者謂之花櫚。

椋	【辰集中】【木字部】	椋	【唐韻】【集韻】【韻會】呂張切【正韻】龍張切，□音良。【說文】卽來也。【爾雅釋木】椋，卽來。詳棶字註。

椌	【辰集中】【木字部】	椌	【唐韻】丘江切【集韻】【韻會】枯江切【正韻】驅羊切，□音腔。【說文】柷樂也。【禮樂記】鞉鼓椌楬。【註】謂柷敔也。詳柷註。　又【唐韻】【正韻】枯紅切【集韻】【韻會】枯公切，□音空。【說文】从木空聲。【廣韻】器物朴也。【正韻】虛也。考證：〔【禮樂記】鞉鼓柷圉。【註】大椌曰柷。〕　謹照原文柷圉改椌楬。大椌曰柷改謂柷敔也。 

植	【辰集中】【木字部】	植	【唐韻】常職切【集韻】【韻會】【正韻】丞職切，□音殖。【說文】戸植也。【爾雅釋宮】植謂之傳，傳謂之突。【疏】植謂戸之維持鏁者也，植木爲之。又名傳。亦名突。　又【玉篇】根生之屬曰植。【周禮地官大司徒】以土會之法，辨五地之物生。一山林，其植物宜皁物。二川澤，其植物宜膏物。三丘陵，其植物宜覈物。四墳衍，其植物宜莢物。五原隰，其植物宜叢物。【註】謂櫟、楊、柳、李、梅、王棘、萑葦之屬。　又樹立也。【左傳襄三十年】鄭子產曰：□亡國也，其君弱植。【正義】草木爲植，物植爲樹，君志弱不樹立也。【周禮地官】大田獵則萊山田之野，植虞旗于中。　又【集韻】【類篇】□逐力切，音直。立也。【詩商頌】植我鼗鼓。　又【唐韻】【集韻】【韻會】□直吏切，音緻。【博雅】槌也。　又【韻會】種也。　又懸蠶薄柱。【禮月令】季春具曲植。　又枝榦之屬曰植。【周禮大司馬】大役與慮事，屬其植。【註】植築城楨也。　又將領主帥監作者謂之植。【左傳宣二年】宋華元爲植巡功。　又倚也。【論語】植其杖而芸。　又通置。【書金縢】植璧秉珪。　又【集韻】時吏切，音侍。【賈誼弔屈原文】方正倒植。　又【正韻】直意切。義同。考證：〔【爾雅釋宮】植謂之傅，傅謂之突。【疏】植謂戸之維持鏁者也，植木爲之。又名傅。亦名突。〕　謹照原文三傅字□改爲傳字。〔【左傳襄三十一年】子產曰。〕　謹照原文三十一年改三十年。子產上增鄭字。 

椎	【辰集中】【木字部】	椎	【唐韻】【正韻】直追切【集韻】傳追切，□音追。通作槌。俗作桘。【說文】擊也。又鐵椎也。【戰國策】秦遺連環，君王后引椎椎破之。謝秦使曰：謹已解矣。【史記信陵君傳】朱亥袖四十斤鐵椎，椎殺晉鄙。　又【揚子方言】椎，齊謂之終葵。　又椎鈍，不曲橈也。【前漢周勃傳】樸椎少文。　又【釋名】椎，推也。耒亦椎也。　又【集韻】朱惟切，音隹。木名，似栗而小。

椏	【辰集中】【木字部】	椏	【唐韻】【集韻】□於加切，音鴉。【玉篇】木椏杈。【揚子方言】江東謂樹岐曰杈椏。　又【玉篇】烏可切【集韻】倚可切，□阿上聲。椏，樹斜貌。　又【集韻】阿个切，音痾。義同。

椐	【辰集中】【木字部】	椐	【唐韻】九魚切【集韻】【韻會】【正韻】斤於切，□音居。【說文】樻也。【爾雅釋木】椐，樻。【註】腫節可以爲杖。【草木疏】節中腫，可作杖以扶老，今靈壽是也。人以爲馬鞭，弘農共北山甚有之。　又【釋名】疎籬，靑、徐曰椐。椐，居也，居于中也。　又【唐韻】去魚切【集韻】丘於切，□音墟。義同。　又【集韻】居御切，音據。【詩大雅】啓之辟之，其檉其椐。攘之剔之，其檿其柘。考證：〔【詩大雅】脩之平之，其灌其栵，啓之辟之，其檉其椐。〕　謹按椐與柘爲韻，不與栵爲韻。謹照原文之韻改啓之辟之，其檉其椐。攘之剔之，其檿其柘。 

椑	【辰集中】【木字部】	椑	【唐韻】部迷切【集韻】【韻會】騈迷切【正韻】蒲麋切，□音鼙。【說文】圜榼也。【急就篇】椯榼椑榹。【博雅】榼謂之椑。　又【玉篇】齊人謂斧柯爲椑。【周禮冬官考工記】句兵椑。【註】橢圜也。謂測方而去棱也。　又【集韻】邊迷切，音豍。飮器。　又【唐韻】府移切【集韻】【韻會】賔彌切【正韻】逋眉切，□音□。【唐韻】木名，似□。【前漢地理志】梁侯園有八稜烏椑。【荆州記】宜都山大椑。　又【唐韻】房益切【集韻】【正韻】毗亦切，□音闢。親身棺也。【禮檀弓】君卽位爲椑，歲一漆之，藏焉。　又【唐韻】【集韻】□蒲歷切，音甓。義同。　又頻彌切，音裨。縣名。【前漢地理志】屬琅琊郡。　又【字彙】部皆切，音排。籍也。

椒	【辰集中】【木字部】	椒	【唐韻】卽消切【集韻】【正韻】兹消切，□音焦。【說文】莍也。或作□。亦作□。【爾雅釋木】椒榝醜莍。【註】莍萸子聚生成房貌。【疏】椒者，榝之類，實皆有莍彙自裹。【詩唐風】椒聊之實，蕃衍盈升。【陸疏】聊，語助也。椒樹似茱萸，有針刺，葉堅而滑澤，蜀人作茶，吳人作茗。今成臯山中有椒，謂之竹葉椒。東海諸島亦有椒樹，子長而不圓，味似橘皮，島上獐、鹿食此，肉作椒橘香。　又【漢官儀】皇后以椒塗壁，稱椒房，取其溫也。【桓子新論】董賢女弟爲昭儀，居舍號椒風。　又【荀子禮論】椒蘭芬苾，所以養鼻也。　又【荆楚歲時記】正月一日，長幼以次拜賀，進椒酒。　又土高四墮曰椒丘。【屈原離騷】馳椒丘且焉止息。　又山頂亦曰椒。【謝莊月賦】菊散芳于山椒。　又邑名。亦姓也。椒，春秋楚邑，椒舉以邑爲姓。　又【集韻】子肖切，音醮。芬香也。【詩周頌】有椒其馨。　【說文】無椒字。茮，子寮切。【徐鍇曰】茮，卽今之椒。【正字通】謂徐氏不知椒成樹之誤。○按《通志》廣東椒有蔓生者。《眞臘風土記》胡椒纒藤而生。則草木可以□用。□。

椓	【辰集中】【木字部】	椓	【唐韻】【韻會】【正韻】□竹角切，音斲。【說文】擊也。【詩周南】椓之丁丁。【左傳哀十六年】衞侯辭以難，大子又使椓之。【註】謂攻擊之也。　又留土曰椓。【詩小雅】椓之橐橐。　又去隂之□，本作□。【書呂□】劓刵椓黥。【伏生傳】男女不以義交者，其□宮是也，故奄人亦謂之椓。【詩大雅】昬椓靡共。　又叶都木切，音篤。【詩小雅】民今之無祿，天夭是椓。考證：〔【左傳哀十一年】衞侯辭以難，公子又使椓之。〕　謹照原文十一年改十六年，公子改大子。〔【書呂□】劓刖椓黥。〕　謹照原文刖改刵。〔【詩大雅】民今之無祿，夭夭是椓。〕　謹照原文大雅改小雅，夭夭改天夭。 

椔	【辰集中】【木字部】	椔	椔譌字。椔字从□作。【唐韻】側持切【集韻】【韻會】莊持切【正韻】旨而切，□音鍿。通作葘。【爾雅釋木】木立死，椔。【詩大雅】其葘其翳。【疏】妨他木生長，爲木之害。故曰葘。　又【唐韻】【集韻】□側吏切，音胾。義同。俗作椔，非。椔字从□作。

椖	【備考】【辰集】【木字部】	椖	【搜眞玉鏡】音棚。

椟	【辰集中】【木字部】	櫝	【唐韻】【集韻】【韻會】徒谷切【正韻】杜谷切，□音獨。【說文】匱也。【禮少儀】劒則啓櫝。【註】劒函。【儀禮聘禮】賈人西面坐，啓櫝取圭垂緇，不起而受宰。《釋文》函也。凡緘藏物者皆曰櫝。【論語】龜玉毀於櫝中。【左傳昭七年】瑤甕玉櫝。　又【博雅】棺也。【前漢成帝紀】其爲水所流壓死，令郡國給槥櫝葬埋。　又【說文】大梡也。【國老談苑】漢文帝命大官，每具兩擔櫝，謂之櫝食。　又作樚。木名。見樚字註。考證：〔【儀禮聘禮】賈人西向坐，啓櫝。〕　謹照原文西向改西面。〔【註】圭函故。〕　謹按註無此語，今改爲釋文函也。〔【左傳襄七年】瑤甕玉櫝。〕　謹照原文襄改昭。 

椠	【辰集中】【木字部】	槧	【唐韻】慈染切【集韻】疾染切，□□上聲。【說文】牘樸也。【徐曰】始削麤樸也。【王充論衡】斷木爲槧。【釋名】槧，漸也。槧板長三尺，言漸漸然長也。【揚子法言】叔孫通，槧人也。【西京雜記】揚雄懷鉛提槧，從諸計吏，訪殊方絕俗之語，作方言。　又【癸辛雜識】□槧古無有也，始於王安石，其後盛行，淳熙閒□板幾廢。　又【唐韻】才敢切【集韻】在敢切，□音嵌。【玉篇】削板牘。　又【唐韻】【集韻】【類篇】□七豔切，塹去聲。又【韻會】七廉切，音僉。義□同。

</div>
    <div class="pagination">
<a href="康熙字典_page951.html">上一页</a><span>...</span><a href="康熙字典_page947.html">947</a><a href="康熙字典_page948.html">948</a><a href="康熙字典_page949.html">949</a><a href="康熙字典_page950.html">950</a><a href="康熙字典_page951.html">951</a><span class="current-page">952</span><a href="康熙字典_page953.html">953</a><a href="康熙字典_page954.html">954</a><a href="康熙字典_page955.html">955</a><a href="康熙字典_page956.html">956</a><a href="康熙字典_page957.html">957</a><span>...</span><a href="康熙字典_page953.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
