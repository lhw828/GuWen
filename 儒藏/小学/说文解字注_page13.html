<!DOCTYPE html>
<html>
<head>
    <meta charset="UTF-8">
    <title>说文解字注 - 第 13 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 13 页/共 283 页</h1>
    <div class="content">　　注解：凫茈也。见释艹。今人谓之葧脐，卽凫茈之转语。郭朴云：苗似龙须，根可食，黑色。是也。广雅云：葃姑，水芋，乌芋也。名医别录云：乌芋一名藉姑，一名水萍。藉与葃同音，萍必芋之误，此专谓茨菰，不必因乌字牵合凫茈也。茈，租咨切。从艹勺声。胡了切。二部。古勺声与弱声同。芍之可食者，其蒻也。
　　路径：段注说文□第一卷□艹部
　　□jiǎn
　　注解：王彗也。释艹字作葥，郭云；似藜可为彗。按凡物呼王者皆谓大。从艹湔声。昨先切。十二部。
　　路径：段注说文□第一卷□艹部
　　蔿wěip35下
　　注解：艹也。晋有士蔿，楚有蔿姓。从艹为声。于委切。古音在十七部。大徐引唐韵于鬼切，鬼字恐误。左传蔿薳错出。薳卽蔿字。
　　路径：段注说文□第一卷□艹部
　　□chén
　　注解：艹也。此与□蕃各物。从艹冘声。直深切。古在八部。
　　路径：段注说文□第一卷□艹部
　　蘜jú
　　注解：治墙也。未详何物。集韵七之曰菭蘠，艹名。从艹鞠声。居六切。三部。
　　路径：段注说文□第一卷□艹部
　　蘠qiáng
　　注解：蘠靡，虋冬也。见释艹。按本艹经有天门冬，麦门冬，未知尔雅、说文谓何品也。从艹墙声。贱羊切。十部。
　　路径：段注说文□第一卷□艹部
　　芪qí
　　注解：芪母也。三字一句。按前已有□，不与芪字为伍，则说尔雅者谓□卽芪母，非许意也。从艹氏声。常支切。十六部。一名蝭母，一名知母，一名蚔母，皆同部同音。
　　路径：段注说文□第一卷□艹部
　　菀wǎn
　　注解：茈菀，本艹经作紫菀，古紫通用茈，见上。唐本艹注云：白菀谓之女菀。急就篇：牡蒙甘艹菀藜芦。师古曰：菀谓紫菀，女菀之属也。出汉中房陵。本艹亦曰：生房陵山谷。从艹宛声。于阮切。十四部。诗菀彼北林，有菀者桺，假借为郁字也。
　　路径：段注说文□第一卷□艹部
　　莔méng
　　注解：贝母也。言诗：采其蝱。毛传曰：蝱，贝母。释艹、说文作莔。莔，正字。蝱，假借字也。根下子如聚小贝。韵会引作贝母艹，疗蛇毒六字。从艹，朙省声。武庚切。古音在十部。不曰囧声，而曰省声者，取皆读如茫也。
　　路径：段注说文□第一卷□艹部
　　□zhú
　　注解：山蓟也。见释艹、本艹经。从艹术声。直律切。十五部。
　　路径：段注说文□第一卷□艹部
　　蓂mì
　　注解：析蓂，二字。大荠也。此荠当作齐，许君荠为蒺黎字，则荠菜必当作齐，如洛为归德水名，则知豫州水名必作雒也。说文字多与尔雅异，后人依尔雅改之。释艹曰：菥蓂，大荠。郭云：似荠叶细。按此齐菜中之一种也。从艹冥声。莫历切。古音在十一部。
　　路径：段注说文□第一卷□艹部
　　菋wèi
　　注解：荎藸也。见释艹。郭云：五味也。从艹味声。无沸切。十五部。
　　路径：段注说文□第一卷□艹部
　　荎chí
　　注解：荎藸艹也。四字句。释艹有味荎藸，释木有味荎着，实一物也。春初生苗，引赤蔓于高木，长六七尺，故又入释木。从艹至声。直尼切。古音在十二部。
　　路径：段注说文□第一卷□艹部
　　葛gé
　　注解：絺绤艹也。周南：葛之覃兮，为絺为绤。从艹曷声。古达切。十五部。
　　路径：段注说文□第一卷□艹部
　　蔓màn
　　注解：葛属也。此专谓葛属，则知滋蔓字古只作曼，正如蔓延字多作莚。从艹曼声。无贩切。十四部。
　　路径：段注说文□第一卷□艹部
　　□gāop36上
　　注解：葛属也，白华。南山经：其名曰白□。广雅曰：□苏，白□也。按未知卽此物与否。从艹皐声。古劳切。古音在三部。□音同。
　　路径：段注说文□第一卷□艹部
　　莕xìng
　　注解：菨余也。周南：参差荇菜。毛传：荇，接余也。释艹荇作莕。从艹杏声。何梗切。古音在十部。荇，莕或从洐，同。各本作荇，注云或从行，今依尔雅音义、五经文字正。
　　路径：段注说文□第一卷□艹部
　　菨jiē
　　注解：菨余也。三字句。毛传、陆疏作接余。按莕菜，今江浙池沼闲多有，叶不正圜，花黄六出，北方以人苋当之，南方以莼丝当之，皆非也。从艹妾声。子叶切。八部。
　　路径：段注说文□第一卷□艹部
　　□kūn
　　注解：艹也。从艹□声。古浑切。十三部。
　　路径：段注说文□第一卷□艹部
　　芫yuán
　　注解：鱼毒也。尔雅释木：杬，鱼毒。郭云：大木，皮厚，汁赤，堪藏卵果。颜师古注急就篇芫华曰：景纯所说，乃左思吴都赋所谓绵杬杶栌者耳，非鱼毒也。芫草一名鱼毒，煑之以投水中，鱼则死而浮出，故以为名。其华可以为药。芫字或作杬。玉裁按：尔雅杬字本或作芫，入于释木。本艹及许君皆入艹部。从艹元声。愚袁切。十四部。
　　路径：段注说文□第一卷□艹部
　　蘦líng
　　注解：大苦也。此与前大苦苓也相乖剌。说详苦字下。从艹霝声。郞丁切。十一部。
　　路径：段注说文□第一卷□艹部
　　蕛tí
　　注解：蕛苵也。见释艹。郭云：蕛似稗，布地生。邵氏晋涵云：孟子之荑稗，庄子之蕛稗皆是也。从艹梯声。按今本篆作蕛，稊声，从禾。考禾部无稊字，则稊声乃梯声之误，蕛乃〈艹下梯〉之误。大兮切。五部。
　　路径：段注说文□第一卷□艹部
　　苵dié
　　注解：蕛苵也。郭于蕛字逗，以苵释蕛。许合蕛苵二字为艹名。凡尔雅固有举其名而无训释者，不当强为句绝也。从艹失声。徒结切。十二部。@@蕛字原作艹下梯。
　　路径：段注说文□第一卷□艹部
　　艼tīng
　　注解：艼荧朐也。释艹曰：葋艼荧。未知许于荧字逗，抑以艼逗荧朐也句，与今尔雅异也。从艹丁声。天经切。十一部。
　　路径：段注说文□第一卷□艹部
　　蒋jiāng
　　注解：苽也。各本作苽蒋也，此蒋苽也之误倒耳，今依御览正。蜀都赋曰：攒蒋丛蒲。从艹将声。子良切。十部。
　　路径：段注说文□第一卷□艹部
　　苽gū
　　注解：雕胡，一名蒋。各本胡字作？苽，今依御览正。食医、内则皆有苽食。郑云：苽，雕胡也。广雅曰：菰，蒋也，其米谓之雕胡，然则犹扶渠实名莲，亦因以为华叶名也。雕胡，枚乘七发谓之安胡，其叶曰苽，曰蒋，俗曰茭，其中台如小儿臂，可食，曰苽手，其根曰葑。（封去声。）从艹瓜声。古胡切。五部。
　　路径：段注说文□第一卷□艹部
　　□yù
　　注解：艹也。从艹育声。余六切。三部。
　　路径：段注说文□第一卷□艹部
　　藣bēip36下
　　注解：艹也。尔雅释器：旄谓之藣。作此字，假借为麾字也。从艹罢声。符羁切。古音在十七部。
　　路径：段注说文□第一卷□艹部
　　□rán
　　注解：艹也。从艹难声。如延切。十四部。火部□以为声。〖注〗火部然，烧也。从火肰声。□，或从艹难。□字原从艹从□作，火部无□字。
　　路径：段注说文□第一卷□艹部
　　莨láng
　　注解：艹也。子虚赋：卑湿则生藏莨。汉书音义曰：莨，莨尾艹也。按释艹曰：孟狼尾。狼与莨同音，狼尾似狗尾而麤壮者也。孟作盂者讹。从艹良声。鲁当切。十部。
　　路径：段注说文□第一卷□艹部
　　葽yāo
　　注解：艹也。从艹要声。于消切。二部。《诗》曰：“四月秀葽。”刘向说：此味苦，苦葽也。四月秀葽，豳风文。毛曰：葽者，葽艹也。笺云：夏小正四月王萯秀，葽其是乎，物成自秀葽始。玉裁按：小正四月秀幽，幽葽一部之转，必是一物，似郑不当援王萯也。刘向说此味苦，苦葽也。苦葽当是汉人有此语，汉时目验，今则不识，其味苦则应夏令也。小徐按字书云狗尾艹，夫狗尾卽莠。莠，四月未秀，非莠明矣。〖注〗《诗□豳风□七月》。葽：刘向说是苦葽，即苦芺。徐锴说葽是狗尾草。按狗尾四月示秀，非是。
　　路径：段注说文□第一卷□艹部
　　薖kē
　　注解：艹也。卫风硕人之薖，假借此字。毛云：宽大皃。郑云饥意。按毛、郑意谓薖为款之假借，尔雅款足者谓之鬲，汉志作空足曰鬲。杨王孙传：窾木为椟。服□曰：窾，空也。淮南书窾者主浮注：窾，空也，读如科条之科。然则薖款古同音。许君亦曰：窠，空也。毛、郑说皆取空中之意。从艹过声。苦禾切。十七部。
　　路径：段注说文□第一卷□艹部
　　菌jùn
　　注解：地蕈也。屮部所谓菌圥也。从艹囷声。渠殒切。十三部。
　　路径：段注说文□第一卷□艹部
　　蕈xùn
　　注解：桑□也。□之生于桑者曰蕈，蕈之生于田中者曰菌圥。郑司农注周礼云深蒲，或曰桑耳。从艹覃声。慈衽切。七部。
</div>
    <div class="pagination">
<a href="说文解字注_page12.html">上一页</a><span>...</span><a href="说文解字注_page8.html">8</a><a href="说文解字注_page9.html">9</a><a href="说文解字注_page10.html">10</a><a href="说文解字注_page11.html">11</a><a href="说文解字注_page12.html">12</a><span class="current-page">13</span><a href="说文解字注_page14.html">14</a><a href="说文解字注_page15.html">15</a><a href="说文解字注_page16.html">16</a><a href="说文解字注_page17.html">17</a><a href="说文解字注_page18.html">18</a><span>...</span><a href="说文解字注_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
