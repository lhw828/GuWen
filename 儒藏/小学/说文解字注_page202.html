<!DOCTYPE html>
<html>
 <head>
  <meta charset="utf-8"/>
  <title>
   说文解字注 - 第 202 页/共 283 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说文解字注 - 第 202 页/共 283 页
  </h1>
  <div class="content">
   路径：段注说文□第十一卷□水部
　　标题：潓huì
　　注解：潓水。出庐江，入淮。出疑当作在。汉庐江郡，今安徽庐州府南至安庆府之境是其地。潓水未详。从水惠声。胡计切。十五部。
　　路径：段注说文□第十一卷□水部
　　标题：灌ɡuàn
　　注解：灌水。出庐江雩娄，北入淮。庐江郡雩娄，二志同。前志雩娄下曰：决水，北至蓼入淮。灌水，亦北至蓼入决。过郡二，行五百一十里。过郡二者，庐江、六安国也。水经注：决水自安丰县故城西北径蓼县故城东。又西北，灌水注之。水导源庐江金兰县西北东陵乡大苏山，东北径蓼县故城西而注决水。决水又北入于淮。按前志庐江郡下云：金兰西北有东陵乡，淮水出。依郦注，则金兰者县名。而志无此县。志云淮水出，乃灌水出之误。葢出金兰东陵乡径雩娄至蓼入决也。郦云：灌水俗谓之浍水。又云：决水北入于淮。俗谓之浍口。葢灌浍声相伦，习俗害眞尒。郦时已与古名全违，今则更难详矣。方舆纪要曰：雩娄，今安徽颍州府霍丘县西南八十里有雩娄故城。左传襄卄六年：楚人侵吴及雩娄。昭五年：薳启疆待命于雩娄。是其地也。蓼县城在霍丘县西北。决水卽今史河。灌水今自河南固始县东流，经霍丘县西。合史水入淮是也。从水雚声。古玩切。十四部。按今字以为灌注、灌漑之字。
　　路径：段注说文□第十一卷□水部
　　标题：渐jiàn
　　注解：渐水。出丹阳黟南蛮中，东入海。丹阳郡黟，二志同。今安徽徽州府黟县是其地。云渐水出黟南之蛮夷中，则今钱塘江之北源南源皆见矣。前志黟下曰：渐江水出南蛮夷中，东入海。水经曰：渐江水，出三天子都，北过余杭，东入于海。按班、许、水经皆曰渐江水，郦氏注则曰浙江，葢水经以后无称渐江者。其前则山海经、吴越、春秋、史记皆曰浙江。山海经有出于汉人者。汉人之书地理志、说文为谨严。据许立文，曰江至会稽山阴为浙江，谓崏江也。曰渐江水出丹阳黟南蛮中，谓今钱唐江也。分别画然。葢浙江者，崏江之委。渐江者，钱唐江源流之緫称。二水古于山阴相合，故可统名之曰浙江。后世水道绝不相通，而钱唐江犹冒浙江之名，失其本号耳。水道提纲曰：浙水有南北二源。北曰徽港，卽新安江，出歙县、黟县、绩溪、休宁诸山。南源有二。一曰衢港，卽信安江，出开化、江山二县山。一曰婺港，卽东阳江，出东阳县山。南北二港在严州府治建德县合流，而北经桐庐县、富阳县，至萧山县西南，合浦阳江，经杭州府城东南，至龛赭二山之闲入海。班、许云黟南蛮中，今之北源南源皆包举矣。从水斩声。慈冄切。八部。按走部有□字，训进也。今则皆用渐字而□废矣。
　　路径：段注说文□第十一卷□水部
　　标题：泠línɡ
　　注解：泠水。出丹阳宛陵，西北入江。丹阳郡宛陵，二志同。今安徽宁国府附郭宣城县，汉故县也。前志宛陵下曰：淸水，西北至芜湖入江。按许之泠水，卽班之淸水。应劭零陵泠道下注引说文此条，则应氏未知淸、泠异名同实也。泠水卽今宣城县西六十里之靑弋江。元和郡县志：靑弋水在宣州西九十里。水道提纲曰：江水又东北为芜湖县西北之鲁港口。鲁明江南汇旌德、太平、石埭、泾县诸水，东北流，经宣城西北境曰靑弋江，折而西北流，经芜湖城南而西北注之，是为鲁港口。此水三源，东南源出旌德南，南源出太平南，西南源出石埭西北。从水令声。郞丁切。十一部。按凡淸泠，用此字。凡乐工泠人左传用此字。
　　路径：段注说文□第十一卷□水部
　　标题：□pài
　　注解：□水。在丹阳。未闻。从水箄声。匹卦切。十六部。
　　路径：段注说文□第十一卷□水部
　　标题：溧lì
　　注解：溧水。出丹阳溧阳县。县字俗所沾。丹阳郡溧阳，二志同。据旧志，汉县葢在今江苏江宁府高淳县南十五里之固城。前志溧阳下应劭曰：溧水所出南湖也。方舆纪要曰：今溧水在今溧阳县北四十里，卽永阳江也。祥符图经：溧水承丹阳湖，东入长荡湖。丹阳湖卽应劭之南湖也。张□曰：溧水卽水阳江之上源，大江之水南会于此。江上有渚曰濑渚，又谓之陵水。范雎说秦昭王，子胥出昭关至陵水是也。自濑渚东流为濑溪，乡民误曰烂溪。入长荡湖，又分流东行，为吴王漕，葢五代时杨行密漕运所经也。自东坝筑，而丹阳湖之水不复入于溧水，永阳江之源流亦滋晦矣。水利考：永阳江一名颖阳江，古名中江。按中江者，前志丹阳郡芜湖下云中江出西南，东至阳羡入海。杨州川。谓禹贡、职方三江之一也。今芜湖河东接太平府南之黄池河。又东接溧水县之固城。丹阳、石臼诸湖未筑东坝以前，诸湖汇长荡湖而入太湖，而入于海，此正古中江之道。今则坝西诸水俱西流入江，与古绝异。又按禹贡三江旣入，惟北江径入海。中江则合太湖以入海。南江则合渐江为浙江以入海，旣合之后，则谓太湖为江，谓渐江为江。故班志直云入海。不云入太湖，可勿疑也。从水□声。力质切。十二部。
　　路径：段注说文□第十一卷□水部
　　标题：瀷yì
　　注解：瀷水。出河南密县，东入颍。从水翼声。与职切。一部。按此潩字之异体，后人收入，如□汨之实一字也。淮南书曰：泽受瀷而无源。许愼云：瀷，凑漏之流也。见文□注。但造说文不收瀷字。
　　路径：段注说文□第十一卷□水部
　　标题：潕wǔ
　　注解：潕水。出南阳舞阴，东入颍。南阳郡舞阴，二志同。今河南南阳府泌阳县县北十里有舞阴故城。水经曰：潕水，出潕阴县西北扶予山，东过其县南。又东过西平县北。又东过郾县南。又东过定颍县北，东入于汝。郦云：潕水过潕阴县北，不出其南。又去郾县远，不得过。今水道提纲叙汝水，不言潕水源流。惟方舆纪要引旧志云：潕水，出泌阳县北。自平地涌出，如飞舞然。东北流达舞阳县东南为三里河。又东入于汝。未知今水道然否。水经入汝，许云入颍，乖异俟考。从水□声。文甫切。五部。按水名作潕，县以水得名，而舞阴、舞阳字作舞。当依汉志。
　　路径：段注说文□第十一卷□水部
　　标题：滶áo
　　注解：滶水。出南阳鲁阳，入父城。南阳郡鲁阳，二志同。今河南汝州鲁山县有鲁阳故城是。父城，大徐作城父，误。颍川郡父城，二志同。今河南汝州郏县西四十里有父城故城是也。城父县，前志属沛郡，后志属汝南郡。今安徽颍州府亳州东南七十里有城父故城是也。左传昭十九年：楚大城城父，大子建居之。哀十六年：大子建自城父奔宋。服注及吕览愼行篇高注、阚驷十三州志、史记楚世家正义皆说此事作城父。杜注及郦氏汝水篇注、裴骃注五子胥传、李吉甫元和郡县志说此事皆作父城。未审当何从。而此条滶入父城，与水经注所引合，则□非城父也。汝水篇注曰：汝水又径郏县故城南，滶水注之。水出鲁阳县之将孤山，至父城，与出鲁阳北山之桓水会。乱流东北至郏入汝。按今汝水由嵩县天息山东经伊阳县、汝州、宝丰县、郏县、襄城县，而沙河来会，尚与古水道不殊。滶水入汝，亦必同古水道也。从水□声。五劳切。二部。
　　路径：段注说文□第十一卷□水部
　　标题：瀙qìn
　　注解：瀙水。出南阳舞阴中阳山，入颍。舞阴，二徐皆作舞阳，今正。前志舞阴下曰：中阴山，瀙水所出，东至蔡入汝。水经曰：瀙水，出潕阴县东上畍山，东过吴房县南。又东过灈阳县南。又东过上蔡县南，东入于汝。郦云：山海经谓之视水。郭注：视当为瀙。出葴山。许愼云：出中阳山。皆山之殊目也。按志云中阴，许云中阳，乖异。虽郦注引作阳，然中阴二字正葴之反语，与中山经云出葴山者合，疑作阴是也。方舆纪要曰：瀙水自唐县东北流，达舞阳县南。又东南经泌阳县东北。又东经泌阳之象河关，入汝宁府遂平县境。未知今水道然否也。齐氏召南曰：汝水旧从舞阳县北而南入西平畍。自元末于涡河堨□其流，使东归颍。于是西平云庄，诸石二山之水，明时亦塞。今水道与古全异，卽名称亦随时不同。所谓灈瀙澺汶溱滇亦难确□指证，但据时俗所见叙次源流耳。玉裁案：顾氏祖禹所胪举尚或据旧志为说，不如齐氏据现在者言也。从水亲声。七吝切。十二部。
　　路径：段注说文□第十一卷□水部
　　标题：淮huái
　　注解：淮水。出南阳平氏桐柏大复山，东南入海。南阳郡平氏，二志同。今河南南阳府桐柏县县西北四十里有故平氏城。前志平氏下曰：禹贡桐柏大复山在东南，淮水所出，至淮陵入海，过郡四，行三千二百四十里。水经曰：淮水，出南阳平氏县胎簪山，东北过桐柏山，东过江夏、庐江、九江、下邳诸郡，至广陵淮浦县入于海。按桐柏大复，以四字为山名，汉志、说文、风俗通、郦注皆云桐柏大复山。应劭注地理志云：复阳县在桐柏大复山之阳是也。后世地志析为二山，乃非是。禹贡祇云桐柏，省言之也。古经史所举之山皆举其全势，后人乃以一支一节当之，若水经所谓胎簪，亦卽桐柏耳。作水经者别为二，亦非也。今淮水出河南桐柏县桐柏山，东流经罗山县、眞阳县、息县、固始县、光州，又入江南畍，经颍州府、霍邱县、颍上县、寿州、怀远县、凤阳府、临淮县、五河县、盱眙县、泗州，至淸河县合于河，经山阳县、阜宁县、安东县，至云梯关入于海。古水道河于冀州入海，不与淮同入海。淮之古水道今未有异。淮自平氏至入海，大致东北行，东多北少。许云东南，南字误。从水隹声。户乖切。十五部。按禹贡潍水，汉书作维水。其作淮者，误。
　　路径：段注说文□第十一卷□水部
　　标题：滍zhì
　　注解：滍水。出南阳鲁阳尧山，东北入汝。南阳鲁阳，见上。前志鲁阳下曰：鲁山，滍水所出。东北至定陵入女。水经曰：滍水，出南阳鲁阳县西之尧山，东北过颍川定陵县西北，东入于汝。今沙河源出鲁山县西境之尧山，东经宝丰县、叶县、舞阳县，汝水西北自襄城来会，俗曰沙河，卽古滍水也。左传：僖三十三年，楚人与晋师夹泜水而军。杜云：泜水出鲁阳县，东经襄城、定陵入汝。杜谓泜卽滍也。又襄十八年：楚伐郑，涉于鱼齿之下。杜、郦皆谓所涉卽滍水也。从水蚩声。直几反。按直几当作直里。古音在一部。
　　路径：段注说文□第十一卷□水部
　　标题：澧lǐ
　　注解：澧水。出南阳雉衡山，东入汝。南阳郡雉，二志同。雉音弋尔反。今河南南阳府治南阳县府北八十里有故雉城，汉县也。前志雉下曰：衡山，澧水所出。东至郾入汝。郾，颜本讹作□，云音屋，非也。水经曰：汝水，又东南径郾县故城北。又东得醴水口。醴水，出南阳雉县衡山，卽山海经中山经之衡山。马融广成颂曰：面据衡阴，在雉县畍。故世谓之雉衡山。东南流径叶县故城北，又东注叶陂，又东径郾县故城南，左入汝。按马融传注引中山经又东三十里曰雉山，澧水出焉。又东五十里曰宣山。又东四十五里曰衡山。然则分之为雉衡二山，合之则单□衡山。李贤曰：衡山在今邓州向城县北。杜佑曰：北重山在向城县北，卽是三鸦之第一。又北分岭山岭北，卽三鸦之第二鸦也。其第三鸦入临汝郡鲁山县畍。杜之三鸦，葢卽古衡山也。今澧水未详。从水豊声。卢启切。十五部。此条衡山，非南岳。澧水，非入洞庭之澧水。入洞庭之水，水经别为篇。其字本作醴。禹贡江又东至于醴，卫包始改为澧。郑注醴为陵，云今长沙有醴陵县。马融、王肃醴为水名。夏本纪、地理志皆作醴。尚书正义、史记索隐引楚词濯余佩兮醴浦，正作醴。水经注出雉衡山者，从酉。出武陵者，从水。正是互讹也。
　　路径：段注说文□第十一卷□水部
　　标题：涢yún
　　注解：涢水。出南阳蔡阳，东入夏水。南阳郡蔡阳，二志同。故城当在今湖北德安府随州境内。夏水见上文沔字下。水经曰：涢水，出蔡阳县，东南过随县西。又南过江夏安陆县西。又东南入于夏。郦云：涢水，出县东南大洪山。山在随郡之西南，竟陵之东北。盘基所跨，广员百余里。今涢水出大洪山之阴，东南经随州应山县、安陆县、云梦县、应城县，至汉川县涢口塘入汉，源流长五百里。入汉，卽古之入夏水也。今汉夏不分。从水员声。王分切。十三部。按水径德安府治，卽古郧国也。郧葢以水得名。水经注曰：随水至安陆县故城西入于涢。故郧城也。左传定四年：吴败楚于柏举，及于淸发。葢涢水兼淸水之目矣。
　　路径：段注说文□第十一卷□水部
　　标题：淠pèi
　　注解：淠水。出汝南弋阳垂山，东入淮。汝南郡弋阳，二志同。今河南光州州东北有故弋阳城。水经淮水篇曰：淮水，东过期思县北。又东北淠水注之，水出弋阳南垂山，西北流，历阴山关西北出山。又东北流径新城戍东。又东北得诏虞水口。又东北注淮，俗曰白鹭水。按今之白露河也。出光州南三十里之南岳山，北流。又东入固始县界，合春河注于淮。春河卽水经注之诏虞水也。水经注曰：沘水，字或作淠。但说文有淠无沘，前志有沘无淠，不得混为一水。从水畀声。匹备切，又匹制切。十五部。按大雅传曰：淠，舟行貌。笺云：淠淠然泾水中之舟。又小雅传曰：淠淠，众也。
　　路径：段注说文□第十一卷□水部
　　标题：□yì
　　注解：□水。出汝南上蔡黑闾涧，入汝。汝南上蔡县，二志同。今河南汝宁府上蔡县县西南十里故蔡城是。水经注汝水篇曰：汝水，又东南径新蔡县故城南。又东南左会澺水，水上承汝水，别流于奇雒城北为黄陂，东流于上蔡冈东为蔡塘。又东径平舆县故城南为澺水。又东南左迤为葛陂。又东出为鲖水，俗谓之三丈陂。陂东注为富水。澺水正流自葛陂东南径新蔡县故城东而东南流，注于汝。方舆纪要曰：澺水在汝宁府东四十里，俗名洪河，源出西平县。水道提纲曰：南汝水至新蔡县之东南，有洪河自西北来会。洪河出舞阳县东南之笔尖山，经西平县、上蔡县、汝阳县，至新蔡县南入汝，大致东南流也。按于古水道不改。从水□声。篆文各本作澺。此云意声。集韵、类篇皆云说文作□。□作澺。是宋时古本如此。今据正。于力切。一部。
　　路径：段注说文□第十一卷□水部
　　标题：□xì
　　注解：□水。出汝南新郪，入颍。汝南郡新郪。见前志。后志曰：汝南郡，宋公国，周名郪丘，汉改为新郪。章帝建初四年，徙宋公于此。今安徽颍州府治阜阳县东八里有新郪城。水经注颍水篇曰：细水，上承阳都阪陂水，枝分东南出为细水。东径新阳县故城北。又东南径宋县故城北。县卽所谓郪丘者也。又南径细阳县。又东南径细阳县故城南。引地理志细水出细阳县东南入颍。按□水不得其详。从水囟声。稣计切。古音当在十二部。前志及郦作细。□细古今字，皆从囟声也。
　　路径：段注说文□第十一卷□水部
　　标题：灈qú
　　注解：灈水。出汝南吴房，入瀙。汝南郡吴房，二志同。孟康曰：本房子国，楚灵王迁房于楚，吴王阖闾弟夫槩奔楚，封于此，为棠溪氏。以封吴，故曰吴房。今吴房城棠溪亭是。按昭十三年杜注：房灭于楚，后平王迁之于荆山。今河南汝宁府遂平县治，故吴房城也。水经曰：灈水，出汝南吴房县西北奥山。东过其县北入于汝。郦云：灈水东径灈阳故城西，东流入瀙水，径其县南。又东入于汝。今遂平县县西七十里奥来山，盖水经之奥山也。方舆纪要曰：灈水在遂平县南，东北流入汝。水道提纲曰：灈水今难确□指证。从水瞿声。其俱切。五部。
　　路径：段注说文□第十一卷□水部
　　标题：颍yǐnɡ
　　注解：颍水。出颍川阳城干山，东入淮。各本作干山。韵会引作耿山。晋书音义引作阳城少室阳干山，则兼用水经、汉志改说文也。尔雅音义引字林作阳城干山，与今说文合。颍川以水名郡，字当从水。而汉碑郡名多从禾，葢汉时相习如此写，如女阳、女阴、舞阳、舞阴以水名县，而不作汝潕字也。恐汉志、说文古本郡名亦当从禾耳。颍川郡阳城，二志同。今河南河南府登封县县东南四十里有阳城废县。前志阳城下曰：阳干山，颍水所出。东至下蔡入淮，过郡三，行千五百里。荆州浸。过郡三者，颍川、淮阳、沛郡也。水经曰：颍水，出颍川阳城县西北少室山，东南至愼县东南入于淮。水道提纲曰：今颍水源出登封县北蒿山西南之少室山，东南经密县、禹州分为二派。一经新郑县至临颍县，一经襄城县，至临颍县，二支复合，经商水县，合汝水。又合荥阳水，至陈州府南，分为二派。一为濄河，一为沙河。濄河至江南太和县与沙河合，又经颍上县与淮水合，曰颍口。皆东南流也。水经曰：至愼县入淮。愼县故城在今颍上县。从水顷声。余顷切。十一部。豫州浸。职方氏曰：荆州其浸颍，湛。豫州其浸波，溠。许颍下湛下皆曰豫州浸，而溠下曰荆州浸。此非笔误，盖案地形互易之也。
　　路径：段注说文□第十一卷□水部
　　标题：洧wěi
　　注解：洧水。出颍川阳城山，东南入颍。前志阳城下曰：阳城山，洧水所出。东南至长平入颍，过郡三，行五百里。过郡三者，颍川、南阳、汝南也。按据志则阳城县有阳城山。许不复言阳城，如河南县、弘农县之例。水经曰：洧水，出河南密县西南马领山，东南至习城西折入于颍。郦曰：亦言出阳城山。葢马领之统目焉。习城西折入颍，卽地理志至长平县入颍者也。方舆纪要曰：今洧水出登封县阳城山，经密县至禹州新郑县，合溱水为双泊河。又经长葛县、洧川县、鄢陵县、扶沟县，至西华县入颍。大致东南流也。一统志曰：洧水本至西华入颍，宋时导之自扶沟入蔡。左传襄十一年济隧，九年阴坂。廿六年涉于乐氏。说者云皆谓洧津也。从水有声。荣美切。古音在一部。
　　路径：段注说文□第十一卷□水部
　　标题：濦yīn
　　注解：濦水。出颍川阳城少室山，东入颍。水经曰：□水，出□强县南泽中，东入颍。郦云：□水，出颍川阳城县少室山，东流注于颍而乱流，东南径临颍县西北。又东径□阳城北。又东径□强县故城南。汝水于奇雒城西别东派，时人谓之大□水。左合小□水，东径西华县故城南，至女阳县故城北，东注于颍。按前志汝南郡□强，以□水得名。今大溵水在郾城县南，至商水县东二十里合颍水。小溵水在临颍县西南，东流合于颍水。从水□声。于谨切。十三部。亦音殷。其字一变为□，再变为溵。
　　路径：段注说文□第十一卷□水部
　　标题：濄ɡuō
　　注解：濄水。受淮阳扶沟浪汤渠，东入淮。汤，韵会作荡。前志作狼汤。师古上音浪，下音徒浪反。水经注作蒗□渠。集韵作蒗荡渠。皆音同字异耳。淮阳国扶沟，见前志。淮阳国，孝明帝更名陈国。而扶沟改属陈留置。扶乐县，属陈国。今河南开封府扶沟县，汉县地也。前志扶沟下曰：涡水首受狼汤渠。东至沛郡向入淮，过郡三，行千里。水经曰：淮水，又东过当涂县北，濄水从西北来注之。又曰：阴沟水，出河南阳武县蒗□渠，东南至沛为濄水。又东南至下邳淮陵县入于淮。郦云：淮水于荆山北。濄水东南注之。注言下邳淮陵入淮，误矣。按淮水篇郦注曰：淮水径当涂县故城北。又东北。又北，沙水注之，经所谓蒗□渠也。于荆山北，濄水东南注之。据郦所云，是渠水、濄水以次入淮也。今涡水在安徽凤阳府怀远县入淮，其上流详见水道提纲等书，非汉志、说文、水经旧迹矣。从水过声。古禾切。十七部。
　　路径：段注说文□第十一卷□水部
　　标题：泄yì
　　注解：泄水。受九江博安洵波，北入氐。前志九江郡博乡。此云博安，与水经合。洵波当作芍陂。氐当作比。水经曰：泄水，出博安县，北过芍陂西与沘水合，西北入于淮。注云：博安县，地理志之博乡县也。泄水自县上承沘水于麻步川，西北出歴濡溪，谓之濡水。自濡溪径安丰县，北流注于淠，亦谓之濡须口。按淠卽沘字，见沘水篇注。洵波无考，疑作芍陂。水经云过芍陂，则非受也。疑当作水受九江博安洵为句。洵卽濄水出者。下四字当作过芍陂北入比六字。然无左证，又与郦云上承沘者不合，亦所谓闻疑载疑而已。从水世声。余制切。五部。毛诗大雅传曰：泄泄犹沓沓也。此谓假泄为詍也。
　　路径：段注说文□第十一卷□水部
　　标题：汳biàn
　　注解：汳水。受陈留浚仪阴沟，至□为雝水，东入于泗。雝当作获，字之误也。陈留郡浚仪，二志同。晋地道记云：卫之仪邑。苏林曰：故大梁城，梁惠王始都此。今河南开封府祥符县县城西北浚仪废县是也。蒙，二志皆属梁国。春秋左传宋有□门、□泽。今河南归德府洽商邱县府东北四十里有□城是也。前志河南郡荧阳下曰：下水，在西南梁国。□下曰：获水，首受甾获渠，东北至彭城入泗。水经曰：汳水，出阴沟于浚仪县北。又东至梁郡□县为获水，余波南入雎阳城中。获水，出汳水于梁郡□县北。又东过萧县南，雎水北流注之。又东至彭城县北，东入于泗。按水经至□为获水，许书当同，不当云为雝水也。下文灉篆下云：河灉水也。用尔雅河出为灉语。然则自河出卽为灉，非自河出为汳，旣而为灉也。且许言汳受阴沟，则非受河矣。曰阴沟，曰浪汤渠，曰汳水、获水，许能言其分合，今当河流絫徙之后，不可得而言。方舆纪要曰：汳水，或谓卽禹贡之雝水，春秋之邲水，秦汉之鸿沟。上与河泲通，下与泗淮通。隋以前自归德府至萧县、砀山县闲入泗。隋以后则自归德至泗州两城闲入淮。宋时东南之漕，大都由汴以达畿邑，故汴河之经理为详。自后则湮废矣。禹贡锥指曰：元至元中，河徙出阳武县南，夺濄入淮，而新乡之流遂絶。及泰定元年，改从汴渠，至徐州城东北，合泗以入淮，卽今河所行是也。然则今之大河，开封而下徐州而上皆故汴也。从水反声。皮变切。十四部。汉志作卞。后汉书作汴。按卞者，弁之□变也。变汳为汴，未知起于何代。恐是魏晋都雒阳，恶其从反而改之。旧音切芳万，今则并其音改之也。
　　路径：段注说文□第十一卷□水部
　　
　　标题：潧zhēn
　　注解：潧水。出郑国。郑国谓周之郑国，卽汉之新郑也。郑语曰：前华后河，右洛左济，主芣騩而食溱洧。水经曰：潧水，出郑县西北平地。郦云：出郐城西北鸡络坞下，东南流，左合□水。又南，左会承云山水。又东南，径郐城西，谓之桺泉水。又南，注于洧，世亦谓之为郐水也。今溱水在河南开封府密县，东北流经新郑县西北，南流合洧水为双泊河，而洧盛溱涸矣。从水曾声。侧诜切。十二部。按曾声则在六部。而经传皆作溱，秦声。郑风骞裳涉溱，与岂无他人为韵。学者疑之。玉裁谓说文、水经皆云潧水在郑，溱水出桂阳。葢二字古分别如是，后来因郑风异部合韵，遂形声俱变之耳。《诗》曰：“潧与洧，方汍汍兮。”汍音丸药之丸，各本作涣涣，今正。此郑风文也。今毛诗作涣涣，春水盛也。释文曰：韩诗作洹洹，音丸。说文作泛，音父弓反。按作泛父弓反，音义俱非，葢汍汍之误。汍汍与洹洹同。汉志又作灌灌，亦当读汍汍。皆水盛沄旋之貌。引此诗者为潧字之证，知今经传皆非古本。广韵曰：诗作溱洧，误。
　　路径：段注说文□第十一卷□水部
　　标题：凌línɡ
　　注解：凌水。在临淮。前志临淮郡。后志为下邳国。前志泗水国浚。应劭曰：浚水所出，入淮南。后志凌属广陵郡。水经注淮水篇：淮水，左径泗水国南。凌水，出凌县，东流，径其县故城东。而东南流，注于淮，是曰凌口。今江苏徐州府宿迁县县东南五十里有凌城。凌水未详。从水夌声。力膺切。六部。广韵曰：凌，歴也。今字今义也。
　　路径：段注说文□第十一卷□水部
　　标题：濮pú
　　注解：濮水。出东郡濮阳，南入巨野。东郡濮阳，二志同。前志濮阳下曰：卫成公自楚丘徙此，故帝丘，颛顼虚。杜预曰：帝丘，昆吾氏因之，故曰昆吾之虚。今直□大名府开州西南濮阳故城是也。巨野，二志属山阳郡。前志巨□下曰：大□泽在北，兖州薮。卽西狩获麟之所，尔雅十薮之一。今山东曹州府巨野县，汉旧县也。自随以后，济流枯竭，大野渐微，元末为河所决，河徙后遂涸为平陆。濮水者，殷纣时师延作靡靡之乐，已而自沈之水也。前志陈留郡封丘下曰：濮渠水首受泲，东北至都关入羊里水。水经注济水篇言濮渠故渎，自济东北流为高梁陂。又东径匡城北。又东北径酸枣县故城南。又东径蒲城北。又东径韦城南。又东径长垣县故城北。又东分为二渎，北濮出焉。濮渠又东径须城北。又东径濮阳故城南。又东径离狐县故城南。又东径葭密县故城北。又东北径鹿城南。又东与句渎合，与济同入巨野。按郦所云，卽许所说文故道也。今濮河自河南封邱县流径长垣县北，东明县南。又东经开州东南，合洪河入山东濮州界，俗讹为普河。方舆纪要曰：今济绝河迁。濮水源流不可复考矣。从水仆声。博木切。三部。牧誓、左传之濮人、百濮，则在江汉之南。
　　路径：段注说文□第十一卷□水部
　　标题：泺luò
　　注解：齐鲁闲水也。春秋桓十八年：公会齐侯于泺。三经三传皆同。杜曰：泺水在济南歴城县，西北入济。水经注济水篇曰：济水，又径卢县故城北。又径什城北。又东北，右会玉水。又东北，泺水入焉。水出歴城县故城西南。春秋桓公十八年公会齐侯于泺是也。俗谓之娥英水。合大明湖，歴水北流注于济。齐乘曰：小淸河之在歴城者，卽古泺水。按今山东济南府歴城县小淸河源出县西，东经章邱、邹平、长山、新城，入靑州府高苑县，至博与县合时水入海。而章邱以下淤塞，泺水东北入大淸河。从水乐声。卢谷切。古音在二部。经典释文引说文匹沃反，此盖音隐文也。玄应曰：凡陂池，山东名为泺。匹博切。邺东有鸬□泺是也。幽州呼为淀，音殿。按泺泊古今字，如梁山泊是也。《春秋传》曰：“公会齐侯于泺。”
　　路径：段注说文□第十一卷□水部
　　标题：漷kuò
　　注解：漷水。在鲁。春秋经襄十九年，取邾田，自漷水。公羊传曰：其言自漷水何，以漷为竟也。何言乎以漷为竟，漷移也。何云：鲁本与邾娄以漷为竟。漷移入邾娄畍，鲁随而有之。诸侯土地本有度数，不得随水。随水有之，当坐取邑。水经注泗水篇曰：漷水，出东海合乡县，西南流入邾。又径鲁国邹山东南而西南流，左传所谓峄山，诗所谓保有凫峄者也。又西南径蕃县故城南。又西径薛县故城北，夏车正奚仲之国也。又西至湖陆县入于泗。按合乡、蕃、薛故城皆在今山东滕县。不云在鲁邾娄之闲，径云水在鲁者，邾娄鲁附庸，非敌，故立文如是。一统志曰：漷水源出滕县东北百里述山，西流会诸泉水，径县南。又西会南梁河，入运河，旧名南沙河。西南流入泗，不与南梁会。自漕河东徙，遏其南流，乃北出赵沟，会南梁以入运河也。从水□声。苦郭切。五部。
　　路径：段注说文□第十一卷□水部
　　标题：净chénɡ
　　注解：鲁北城门池也。公羊传闵二年：桓公使高子将南阳之甲，立僖公而城鲁。或曰：自鹿门至于争门者是也。或曰：自争门至于吏门者是也。鲁人至今以为美谈，曰：犹望高子也。鹿门者，鲁南城之东门。争门者，鲁北城之门。天子十二门，通十二子。诸侯大国当是九门，俟考。净者，北城门之池。其门曰争门，则其池曰净，从争旁水也。广韵曰：埩，七耕切。鲁城北门池也。说文作净，盖古书有作埩门者矣，城北误倒。从水争声。士耕切。十一部。又才性切。按今俗用瀞字，释为无垢薉，切以才性。今字非古字也。
　　路径：段注说文□第十一卷□水部
　　标题：湿tà
　　注解：湿水，出东郡东武阳，入海。东郡东武阳，二志同。今山东曹州府朝城县县东南有东武阳城是也。前志东武阳下曰：禹治漯水，东北至千乘入海，过郡三，行千二十里。过郡三者，东郡、平原、千乘也。水经曰：河水，又东北过高唐县东。注云：河水于县漯水注之。漯水上承河水于东武阳县东南，而北径武阳新城东。又径东武阳故城南。又北径阳平县故城东。又北绝莘道城之西北。又东北径乐平县故城东。又北径□城县故城西。又东北径淸河县故城北。又东北径文乡城东南。又东北径博平县故城南。又东北径瑗县故城西。又东北径高唐县故城东。又东北径湿阴县故城北。又东北径着县故城南。又东北径崔氏城北。又东径邹平县故城北。又东北径建信县故城北。又东北径千乘县二城闲。又东北为马常坈，乱河枝流而入于海。按此班、许所说故道也。河渠书：禹以为河所从来者高，水湍悍，难以行平地，数为败，乃厮二渠以引其河。汉书音义曰：二渠，其一出贝丘西南，南折者也。其一则漯川。出贝丘者，王莽时遂空，唯用漯耳。玉裁谓湿水故渎，今不可详。从水□声。它合切。七部。按日部□读若唫，此湿所以在七部也。汉隶以湿为燥湿字，乃以漯为泲湿字。累者，俗絫字，在十六部，于音殊远隔也。桑钦云：出平原高唐。平原郡高唐，二志同。今山东济南府禹城县西南有高唐故城。左传襄十九年、廿五年、昭十年、哀十年之高唐也。前志高唐下曰：桑钦言漯水所出。郦注河水篇云：按竹书、穆天子传两言湿水。寻其沿歴径趣，不得近出高唐也。桑氏所言葢津流所出，次于是闲也。玉裁按：桑举其源之近者耳。今禹城县湿水已不可详。
　　路径：段注说文□第十一卷□水部
　　标题：泡pāo
　　注解：泡水，出山阳平乐，东北入泗。山阳郡平乐，见前志。志云侯国。泡水，东北至沛入泗。水经注泗水篇曰：黄沟，又东径平乐县。又东，右合泡水，卽丰水之上源也。水上承大荠陂，东径贳城北。又东径已氏县故城南。又东径卭城县故城南。又东径单父县故城南。又东径平乐县，右合泡水。自下丰、泡并得通称。故地理志曰：平乐，泡水所出。又东径丰县故城南。又东径沛县故城南，于城南东注泗。地理志曰：泡水自平乐东北至沛入泗者也。按今泡河自今山东单县流径江苏丰县北。又东径沛县畍，循城东南，至泗亭驿而合于泗。从水包声。匹交切。按今俗曰包河。古音在三部。又流貌也。或曰浮沤也。
　　路径：段注说文□第十一卷□水部
　　标题：菏ɡē
　　注解：菏水。在山阳湖陵南。各本水上衍泽字，陵下夺南字，今依尚书音义正。前志山阳湖陵下曰：禹贡荷水在南。济阴郡下曰：万贡荷泽在定陶东。水经曰：荷水，在山阳湖陆县南。荷泽在济阴定陶县东。是豫州渮泽、徐州渮水，画然二事。依水经及注，渮水虽源于渮泽，而与渮泽迥别。释文于徐州引说文，水出山阳湖陵南，非渮泽也。今本说文浅人增泽，大误矣。山阳郡湖陵，见前志。王莽改曰湖陆，光武仍曰湖陆，至章帝复湖陆之号。今山东兖州府鱼台县东南六十里有湖陵故城，与江南沛县接畍。前志湖陵下曰：禹贡浮于淮泗，通于荷。荷水在南。不但言荷水在南而必举此禹贡文者，明此荷水非豫州及道沇水之荷泽也。水经曰：济水，又东至乘氏县西，分为二。其一东南流者，过乘氏县南。又东过昌邑县北。又东过金乡县南。又东过东缗县北。又东过方与县北，为荷水。又东过湖陆县南，东入于泗水。郦氏云：尚书曰浮于淮泗，达于荷是也。按此经注所说故道，今多湮塞不可详。《禹贡》：“浮于淮泗，达于菏。”不称道渮泽沇水又东至于渮者，彼为渮泽，此为渮水，与班意同也。不言夏书言禹贡者，正袭班语也。尚书古文疏证曰：自淮而泗，自泗而渮，然后由渮入泲，以达于河，徐之贡道也。上文沇州浮于济漯，达于河。次靑州便浮于汶，达于济。不复言达于河。次徐州浮于淮泗，达于渮。不复言达于济。至扬州则浮于江海，达于淮泗。且不复言达于渮。不复言者，蒙上文也，圣经之书法也。从水苛声。古俄切。十七部。按当左形右声，篆体取结构乃似上艹下河耳。五经文字云：渮见夏书。古本亦作荷。玉裁谓古尚书、史记、汉书、水经注皆作荷，或是假借，或是字误，不可定。而应劭曰尚书荷水，一名湖。韦注汉曰荷胡阿反。是则湖陵以荷水得名。荷与湖，语之转。至若今史记、汉书，俗本尚书作浮于淮泗，达于河，皆误字也。郡国志注讹作苟。
  </div>
  <div class="pagination">
   <a href="说文解字注_page201.html">
    上一页
   </a>
   <span>
    ...
   </span>
   <a href="说文解字注_page197.html">
    197
   </a>
   <a href="说文解字注_page198.html">
    198
   </a>
   <a href="说文解字注_page199.html">
    199
   </a>
   <a href="说文解字注_page200.html">
    200
   </a>
   <a href="说文解字注_page201.html">
    201
   </a>
   <span class="current-page">
    202
   </span>
   <a href="说文解字注_page203.html">
    203
   </a>
   <a href="说文解字注_page204.html">
    204
   </a>
   <a href="说文解字注_page205.html">
    205
   </a>
   <a href="说文解字注_page206.html">
    206
   </a>
   <a href="说文解字注_page207.html">
    207
   </a>
   <span>
    ...
   </span>
   <a href="说文解字注_page203.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
