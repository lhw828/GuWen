<!DOCTYPE html>
<html>
<head>
    <meta charset="UTF-8">
    <title>说文解字系传 - 第 79 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 79 页/共 213 页</h1>
    <div class="content">　　
　　某酸果从甘阙臣锴按尚书唯尔元孙某礼记曰孝王某某者未定之位宅也酸果故从木甘非声盖亦果之酸甘也许慎不闻于师故阙之也莫厚反
　　□（古文某从口）
　　
　　櫾昆崘河隅之长木也从木繇声臣锴按穆天子传曰天子乃钓于河水观姑繇之木注曰大木也在昆崘哀淑人之丘齐谢荘宣贵妃诔曰渉姑繇而环回望乐池而顾墓或疑荘认木为水臣锴按潘岳射雉赋渉青林以游覧是亦木也又尚书厥草惟蘨又国语曰栱木不生危又山海经颛顼太子长琴居揺山尺言櫾皆木高大之名延秋反
　　
　　树木生植之揔名从木尌声臣锴曰树之言竖也故诗传曰夏后树皷周礼有井树谓井之周干也时遇反
　　□（籕文）
　　
　　本木下曰本从木一在其下臣锴曰一记其处也与末同义指事也补忖反
　　□古文臣锴曰□(不清楚)固其本也
　　
　　柢木根从木氐声臣锴曰华叶之根曰蔕树之根曰柢音同也的替反
　　
　　朱赤心木松栢属从木一在其中臣锴曰赤心木之緫也一者记其心枣木亦然此亦与木末同义指事也专扶反
　　
　　根木株也从木艮声狗痕反
　　
　　株木根也从木朱声臣锴曰入土曰根在土上者曰株刘向列女传曰智伯之园多株不便于马范氏之子谓代之也辍须反
　　
　　末木上曰末从本一其上也臣锴曰指事也门拨反
　　
　　左木右畟细理木也从木畟声臣锴按字书□(左木右畟)木似松张衡南都赋亦言之也煎弋反
　　
　　果木实也从木象果形在木之上臣锴曰树生曰果故在上也指事骨朶反
　　
　　左木右絫木实也从木絫声臣锴按□(左木右絫)即果之一名也此郑玄云无皮殻曰□(左木右絫)也絫力棰反
　　
　　杈杈枝也从木叉声臣锴曰岐枝木亦可以牚舡亦以刺鱼潘岳西征赋曰垂饵出入梃杈来徃是也荘子曰杖挐逆立挐亦杈也初牙反
　　
　　枝木别生条从木支声臣锴曰自本而分也故曰别生会意章移反
　　
　　朴木皮从木卜声臣锴曰今药有厚朴一名厚皮是木之皮也古质朴字多作朴坡岳反
　　
　　条小枝也从木攸声臣锴曰自枝而出也笛辽反
　　
　　枚干也从木支可为枝诗曰施于条枝臣锴曰自条而出也故尚书曰枝卜功臣言一一卜之也今人言一枚二枚春秋传曰以枝数阖枚马鞭也言以马鞭数门扇之版也此字会意莫惟反
　　
　　上两天下木槎识也从木□(左右两天)声夏书曰随山□(上两天下木)木读若刋臣锴曰木识谓随所行林木斫其枝为道记识也□(左右两天)盖其斫木低折状许慎言阙无闻于师也随其行山路□(上两天下木)之也史记述黄帝披山通道是也指事刻二反
　　□（篆文臣锴曰亦指事也）
　　
　　上聂下木木叶摇白也从木聂声臣锴曰谓木遇风而翻见叶背背多白故曰摇白也枫木一名□(上聂下木)义出于此也真聂反
　　
　　上任下木弱皃从木任声臣锴按诗曰荏苒柔木又今人谓枨长行袅竹为栠音近拈字上声是栠者桡弱之意也而沈反
　　
　　枖木少盛皃从木夭声诗曰桃之枖枖诗曰恺风自南吹彼棘心棘心夭夭母氏劬劳言棘心所以枖枖臣锴曰谓草木始生未几得地力而先长大故诗曰恺风自南吹彼棘心棘心夭夭母氏劬劳言棘心所以速长者以得恺风也子所以速大者以母劬劳而养之也尚书曰厥草唯夭又诗曰桃之夭夭亦喻女子在家形体曰盛长也夫物禁越众而速大故亦谓短折者为夭也殷乔反
　　
　　槙木也从木眞声一曰仆木也臣锴按槙树杪也按尚书若□(左右两真)木之有白枿本作此作颠假借也仆颠仆也的烟反
　　
　　梃一枝也从木廷声臣锴曰梃者独也梃然劲直之皃也留顶反
　　
　　上骉下木众盛也从木骉声逸周书曰疑沮事阙所臻反
　　
　　标木标末也从木爂声臣锴曰又平声人多言标置言若树杪之高置也标之言表也春秋左传谓路旁树为道表谓逺望其标以知其道也卑抄反
　　
　　朶树木垂朶朶也从木象形此与采同意而下垂臣锴曰今谓花为一朶亦取其下垂也此下从木其上几无音但象其垂形无声非全象形□(类权)而言之则指事也采字亦下从木上从人手爪采撷之言采字则木上实手爪字有声此朶则木上直象下垂耳旡声故曰与采同意而下垂明下尽同也指事兠果反
　　
　　桹髙木也从木良声臣锴曰按岭南有桄桹为木高又槟榔旡柯实生其端其名皆取高木之义高犹岩廊亦高屋也勒当反
　　
　　橺大木皃从木闲声臣锴按春秋左传晋人谓郑曰执事橺然授兵登陴将以谁罪橺者劲戾之皃与此字同者然则此亦木之高劲也苟限反
　　
　　枵木皃从木号声春秋传曰岁在枵玄枵虚也臣锴按尔雅玄枵虚星也子位之次始于女八度终危九度凡三十二度枵虚耗之名也北方主冬木皆虚尽故曰枵故从木色黒故曰□至丑而阳着木生也尤娇反
　　
　　左木右召树摇皃从木召声臣锴曰亦树动皃真遥反
　　
　　左木右(摇去手)树动从木□(摇去手)声臣锴曰物之易摇无易于木故木之动摇目为一字也延朝反
　　
　　樛下句曰樛从木翏声臣锴按诗南有樛木传曰木下曲也尔雅作杋今松栢及桑临崖岸者性多热饥酬反
　　
　　朻高木也从木丩丩亦声臣锴按尔雅木下句曰朻上句曰乔诗樛木则作樛字按此则尔雅借朻为樛依诗为正也饥酬反
　　
　　枉衺曲从木□(上山下王)声臣锴按荀卿子曰良医之门多病人隐栝之侧多曲木也隠栝即矫枉矫楺也谓楺曲使直也迂赏反
　　
　　桡曲也从木尧声臣锴按周易曰大过栋桡也栋桡栋曲也狞教反
　　
　　枎枎四布也从木夫声臣锴曰谓树枝叶四布也凡无反
　　
　　檹木檹施从木旖声贾侍中说檹即掎木可作琴于离反
　　
　　左木右小相高也从木小声私兆反
　　
　　左木右曶高皃从木曶声呼兀反
　　
　　槮木长皃从木叅声诗曰槮差荇菜是也臣锴按楚辝曰萷构橚槮之可哀参差荇菜不齐之皃非此槮字之义当言读若诗曰无读若字冩失之师今反
　　
　　橚长木皃从木肃声吏卯反
　　
　　杕树皃从木大声臣锴按诗传树特生皃故曰有杕之杜生于道左是也笛计反
　　
　　上类奂下木木叶隋从木□(类奂)声读若薄臣锴按诗曰十月殒箨古当用此□(上类奂下木)字但古今字异此亦字今之所难行也他作反
　　
　　格木长皃从木各声臣锴曰亦谓树高长枝为格故庾信小园赋曰草树混淆枝格相交又信诗长藤连格徙钩索反
　　
　　槸木相摩从木埶声臣锴按尔雅木相磨曰槸注曰谓树皮相切磨也鱼世反
　　左木右蓺或从蓺作
　　
　　枯槀也从木古声夏书曰唯□(上竹下困)辂□(左木右上竹下古)木名也臣锴曰槀音考困乎反
　　
　　槀木栝也从木高声刻保反
　　
</div>
    <div class="pagination">
<a href="说文解字系传_page78.html">上一页</a><span>...</span><a href="说文解字系传_page74.html">74</a><a href="说文解字系传_page75.html">75</a><a href="说文解字系传_page76.html">76</a><a href="说文解字系传_page77.html">77</a><a href="说文解字系传_page78.html">78</a><span class="current-page">79</span><a href="说文解字系传_page80.html">80</a><a href="说文解字系传_page81.html">81</a><a href="说文解字系传_page82.html">82</a><a href="说文解字系传_page83.html">83</a><a href="说文解字系传_page84.html">84</a><span>...</span><a href="说文解字系传_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
