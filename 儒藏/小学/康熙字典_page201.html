<!DOCTYPE html>
<html>
<head>
    <meta charset="UTF-8">
    <title>康熙字典 - 第 201 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 201 页/共 976 页</h1>
    <div class="content">輣	【酉集下】【車字部】	輣	【廣韻】薄庚切【集韻】【韻會】【正韻】蒲庚切，□音彭。【說文】兵車也。【史記淮南王傳】作輣車。　又【廣韻】樓車也。【後漢光武紀】輣撞城。【註】，陷陣車。輣，樓車也。【通雅】渠衝、輣，皆臨衝也。互詳後字註。

輤	【酉集下】【車字部】	輤	【廣韻】【集韻】【韻會】【正韻】□倉甸切，音倩。【廣韻】載柩車蓋。【禮雜記】諸侯之輤有裧，大夫以布，士以葦席。【註】輤，載柩將殯車飾也。殯謂之輤，葬謂之柳。　【玉篇】或作倩。【集韻】通作□。

輥	【酉集下】【車字部】	輥	【廣韻】【集韻】【韻會】□古本切，音袞。【說文】車轂齊等貌。【周禮冬官考工記】望其轂，欲其輥。【六書故】輥，轉之速也。　又【集韻】【韻會】□戸袞切，音渾。義同。　俗作□。

輦	【酉集下】【車字部】	輦	〔古文〕□【廣韻】【集韻】【韻會】【正韻】□力展切，音鄻。【廣韻】人步輓車也。【詩小雅】我任我輦。【註】任，負任者。輦，人輓車也。　又輓運也。【左傳莊十二年】南宮萬以乗車輦其母。　又京師謂之輦下。【後漢周紆傳】典司京輦。　又宮中道曰輦道。【司馬相如上林賦】輦道纚屬。【註】閣道可乗輦而行者。　又輦郞，官名。【前漢劉向傳】向以父德任爲輦郞。【註】引御輦郞也。　又姓。考證：〔【左傳莊十一年】南宮萬以乗車替其母。〕　謹照原文十一年改十二年。 

輧	【酉集下】【車字部】	輧	【廣韻】【韻會】旁丁切【集韻】旁經切，□音瓶。【說文】輕車也。重曰輜，輕曰輧。【釋名】輧，屛也。四面遮蔽，婦人所乗車也。【後漢輿服志】皇太后出，非法駕則乗紫罽輧車。【列女傳】齊孟姬曰：后妃踰閾必乗安車輜輧，今立車無輧，非所敢受命也。　又【集韻】【韻會】□披庚切，音烹。輧輷，車馬聲。　又【廣韻】部田切【集韻】【韻會】【正韻】蒲眠切，□音便。義同。　俗省作輧。或作□□。□字从幷作。

輨	【酉集下】【車字部】	輨	【廣韻】古滿切【集韻】【韻會】【正韻】古緩切，□音管。【說文】軗端沓也。【增韻】車轂端鐵。　又【韻會】通作錧。【孟子題辭】五經之錧轄。【註】方言作輨。輨，釭也。錧以冒轂，轄以鍵輪。

輩	【酉集下】【車字部】	輩	【廣韻】【集韻】【韻會】補妹切【正韻】邦妹切，□音背。【說文】軍發車百兩爲一輩。【六書故】車以列分爲輩。　又【玉篇】類也。【正韻】等也。【史記婁敬傳】使者十輩來。【後漢王霸傳】令郡國孝子、悌弟、貞婦爲一輩。　又【玉篇】比也。【正韻】班也。【後漢循吏傳】邊鳳、延篤先後爲京兆尹，時人以輩前世趙、張。【吳志張溫傳】當今無輩。　又【正韻】行也。【論語註】先進、後進，猶言前輩、後輩。　俗省作軰。

輪	【酉集下】【車字部】	輪	【廣韻】力迍切【集韻】【韻會】【正韻】龍春切，□音倫。【廣韻】車輪也。【說文】有輻曰輪，無輻曰輇。【釋名】輪，綸也。言瀰綸周匝也。【周禮冬官考工記】察車自輪始。　又輪人，車官名。【周禮冬官考工記】輪人爲輪。　又廣輪，地形縱橫也。【周禮地官大司徒】周知九州之地域廣輪之數。【註】東西爲廣，南北爲輪。　又大也。【禮檀弓】美哉輪焉。【註】言輪囷高大也。　又【史記鄒陽傳】輪囷離佹。【註】委曲盤戾也。　又輪轉，廻旋也。　又輪氏，地名。　又叶閭員切，音憐。【陸機羽扇賦】夫創始者恆樸而飾，終者必姸。是故烹飪起于熱石，玉輅基于椎輪。　又叶良愼切，音吝。【王濬平吳詩】馬怠其銜，車曳其輪。飛龍旣造，天命有晉。

輫	【酉集下】【車字部】	輫	【廣韻】【集韻】□步皆切，音排。【玉篇】車箱也。【集韻】車箱，楚衞之閒謂之輫。　又【廣韻】薄廻切【集韻】蒲枚切，□音裴。義同。

	【巳集下】【牛字部】		【集韻】符分切，音汾。牡牛。補遺：【川篇】音分。牛四歲也。

	【申集中】【虫字部】		【唐韻】呼古切，音虎。蠅虎，蟲名。俗加虫。

	【申集中】【虫字部】		【集韻】陟柳切，音肘。【類篇】海蟲名，似人形。

輬	【酉集下】【車字部】	輬	【廣韻】【集韻】【韻會】呂張切【正韻】龍張切，□音凉。【說文】臥車也。【韻會】師古曰：轀輬，本安車以臥息，後因載喪，飾以柳翣，遂爲喪車。轀者密閉，輬者旁開，各別一乗，隨事爲名。後人專以載喪，又去其一，總爲籓飾，合二名而呼之。孟康曰：如衣車有窗牖，閉之則轀，開之則輬。

	【午集上】【玉字部】		【廣韻】匹角切。與璞同。【玉篇】玉未成器也。【類篇】玉素也。

□	【未集中】【糸字部】	□	【集韻】□，或書作□。

輭	【酉集下】【車字部】	輭	【廣韻】而兗切【集韻】【韻會】【正韻】乳兗切，□音軟。【玉篇】柔也。【後漢明帝紀】安車輭輪。【註】以蒲裹輪，令柔輭也。　又人柔弱亦謂之輭。【史記貨殖傳】妻子輭弱。　俗作軟。或作轜。

輮	【酉集下】【車字部】	輮	【廣韻】人九切【集韻】【韻會】【正韻】忍九切，□柔上聲。【說文】車輞也。【釋名】輞，關西曰輮，言曲輮也。【周禮冬官考工記】行澤者反輮，行山者仄輮。【註】澤地多泥，反輮者，反其木裏，使耎者在外，欲其滑也。山地多沙石，仄輮者，使堅者在外，柔者在內，取其堅刃相成也。　又與揉通。【易說卦】坎爲矯輮。【疏】使曲者直爲矯，使直者曲爲輮。　又【集韻】踐也。與蹂通。　又【廣韻】人又切【集韻】【韻會】【正韻】如又切，□柔去聲。又【集韻】而由切，音柔。義□同。考證：〔【周禮冬官考工記】行澤者反輮，行山者仄輮。【註】澤地多泥，反輮者，反其木裏，使需者在外，欲其滑也。〕　謹照原文需者改耎者。 

輯	【酉集下】【車字部】	輯	【廣韻】【韻會】【正韻】□秦入切，音集。【說文】車和輯也。【六書故】合材爲車咸相得謂之輯。　又【玉篇】和也。【正韻】睦也。【書湯誓】輯寧爾邦家。　又吐辭和好曰輯。【詩大雅】辭之輯矣。　又顏色和柔亦曰輯。【詩大雅】輯柔爾顏。　又斂也。【書舜典】輯五瑞。【禮檀弓】蒙袂輯屨。【註】力憊不能斂屨也。　又與集通。【前漢郊祀歌】澤汪濊，輯萬國。　又與楫通。【前漢兒寬傳】統楫羣元。【註】楫，聚也。當作輯。又【公孫弘傳】發輯濯士。【註】輯，本從木，其音同耳。　又與揖通。【晉語】君輯大夫就車。【註】輯作揖。

	【備考】【巳集】【爪字部】		【字彙補】與攫同。

輰	【酉集下】【車字部】	輰	【廣韻】與章切【集韻】余章切，□音陽。輰，車也。

輱	【酉集下】【車字部】	輱	【廣韻】【集韻】□胡讒切，音咸。車聲也。　又【集韻】居咸切，音緘。義同。

輲	【酉集下】【車字部】	輲	【廣韻】市緣切【集韻】淳沿切【等韻】時緣切，□音遄。【廣韻】無輻車。【玉篇】同輇。　又【集韻】豎兗切，音歂。載柩車也。【禮雜記】載以輲車。【註】有輻者別用木爲之，無輻者合大木爲之。

輳	【酉集下】【車字部】	輳	【廣韻】倉奏切【集韻】【韻會】【正韻】千□切，□音腠。【廣韻】輻輳，輻共轂也。【前漢叔孫通傳】四方輻輳。【註】輳，聚也。言如車輻之聚於轂也。通作湊。【史記張儀傳】四通輻湊。又【賈誼傳】輻湊並進。

輴	【酉集下】【車字部】	輴	【廣韻】丑倫切【集韻】【韻會】敕倫切【等韻】丑屯切，□音椿。【廣韻】載柩車也。【禮檀弓】菆塗龍輴。【註】輴車載柩，而畫龍爲楯，故曰龍輴。　又泥行所乗也。【書益稷子乗四載註】泥乗輴，以板爲之，其狀如箕，擿行泥上。【史記河渠書】作橇。【漢書溝洫志】作毳。　又【禮喪大記】大夫葬用輴。【註】輴，當爲輇車之輇。◎按《玉篇》輴與同，不與輇同。輇與輲同。諸書多混纏眯目，附記於此。考證：〔【禮喪大記】大夫葬同輴。〕　謹照原文同改用。 

輵	【酉集下】【車字部】	輵	【廣韻】古達切【集韻】居曷切，□音葛。【廣韻】轇輵，戟形。【集韻】鋒戟形。　又【廣韻】馳驅貌。【集韻】車馬喧雜貌。　又【集韻】乙轄切【正韻】乙黠切，□音揠。車聲。【揚雄羽獵賦】皇車幽輵。　又【集韻】丘葛切，音渴。義同。　又【集韻】阿葛切，音遏。輵轄，轉搖貌。【史記司馬相如傳】跮踱輵轄。【註】輵轄，搖目吐舌也。或作轕。通作葛。詳後轕字註。

輶	【酉集下】【車字部】	輶	【廣韻】以周切【集韻】【韻會】夷周切【正韻】于求切，□音由。【說文】輕車也。【詩秦風】輶車鸞鑣。　又輕也。【詩大雅】德輶如毛。　又【廣韻】與九切【集韻】【韻會】以久切【正韻】云九切，□音酉。又【廣韻】【集韻】□余救切，音狖。義□同。

輷	【酉集下】【車字部】	輷	【廣韻】【集韻】【正韻】□呼宏切，音轟。車聲。【史記蘇秦傳】輷輷殷殷。【王褒洞簫賦】輘輷佚豫。【註】輘輷，大聲也。　【廣韻】同轟。一作訇。

	【申集上】【艸字部】		【類篇】同□。

輸	【酉集下】【車字部】	輸	【廣韻】式朱切【集韻】【韻會】舂朱切【正韻】商朱切，□音鄃。【說文】委輸也。【左傳僖二年】秦於是乎輸粟晉。【前漢食貨志】武帝置平準，都受天下委輸。　又【廣韻】盡也。【左傳襄九年】魏絳請施舍，輸積聚以貸。　又隳也。【詩小雅】載輸爾載。【春秋隱五年】鄭人來輸平。【註】輸平，隳成也。　又均輸，官名。【桓寬鹽鐵論】郡國諸侯，各以其方物貢輸，往來物多苦惡，不償其價，因置官以相紹運，故曰均輸。　又交輸，衣之後垂者。【前漢江充傳】曲裾後垂交輸。【註】割正幅，使一頭狹若燕尾，垂之兩旁，見于後也。　又【正韻】俗謂勝負爲輸贏。　又【廣韻】傷遇切【集韻】舂遇切，□音戍。【廣韻】送也。【增韻】凡以物送人，則讀平聲。指所送之物，則讀去聲。【韻會】漢有三輔委輸官。　又經穴也。【史記扁鵲傳】五藏之輸。【註】十二經皆以輸爲原，蓋經穴也。

輹	【酉集下】【車字部】	輹	【廣韻】【集韻】【韻會】【正韻】□方六切，音福。【說文】車下縛也。【廣韻】車伏兔也。【集韻】車軸縛也。【釋名】車伏兔又曰輹，輹伏也，伏于軸上也。【易大畜】輿脫輹。又【大壯】壯于大輿之輹。　又【集韻】芳六切，音蝮。義同。考證：〔【釋名】輹，伏也。曰伏兔者，伏于軸上似之也。〕　謹照原文釋名下改車伏兔又曰輹，輹伏也，伏于軸上也。 

輺	【酉集下】【車字部】	輺	【正字通】輜本字。

輻	【酉集下】【車字部】	輻	【廣韻】【集韻】【韻會】【正韻】□方六切，音福。【說文】輪轑也。【詩小雅】員于爾輻。【註】員，益也。輻，謂輪中木之直指者。下有葘以指輞，上有爪以湊轂。【周禮冬官考工記】輻也者，以爲直指也。又輪輻三十，以象日月。【註】所以象其運行也。　又叶筆力切，音必。【詩魏風】坎坎伐輻兮，置之河之側兮。叶下直食。

	【子集中】【人字部】		【正字通】與倮躶臝□通。【荀子賦篇】有物于此□兮，其狀屢化如神。【註】讀如倮，謂蠶也。考證：〔【荀子賦論篇】有物于此□兮。〕　謹照原書省論字。 〔【註】作倮〕　謹照荀子註原文，作倮改讀如倮。 

輽	【酉集下】【車字部】	輽	【廣韻】同軬。詳前軬字註。

輾	【酉集下】【車字部】	輾	【廣韻】知演切【集韻】【韻會】【正韻】知輦切，□音展。【玉篇】轉也。【詩周南】輾轉反側。【註】輾者，轉之半也。【集韻】通作展。　又【集韻】【正韻】□尼展切，音輦。轢也。　又【廣韻】【集韻】【韻會】□女箭切，展去聲。【廣韻】水輾也。【集韻】轉輪治穀也。

蹘	【酉集中】【足字部】	蹘	【集韻】力交切，音寥。【玉篇】走也。【類篇】一曰足相交。

蹙	【酉集中】【足字部】	蹙	【唐韻】【集韻】【韻會】【正韻】□子六切，音噈。【說文】迫也。【詩大雅】今也日蹙國百里。【禮禮器】不然則已蹙。【疏】則太急蹙。　又【集韻】七六切。與蹴同。【禮曲禮】蹙路馬芻有誅。【釋文】蹙，本又作蹴。　又【廣韻】蹙，近也。　又通作顣。【孟子】已頻顣曰。【朱傳】顣與蹙同。　又【集韻】倉歷切，音戚。【類篇】蹙蹙，□小貌。【詩小雅】蹙蹙靡所騁。【箋】蹙蹙，小之貌。【爾雅釋訓】蹙蹙，鞠也。

蹚	【酉集中】【足字部】	蹚	【集韻】他郞切，音湯。與踼同。跌踼，行不正也。　又抽庚切，音瞠。蹚，距也。或作□。　又除庚切，音棖。義同。

□	【未集中】【糸字部】	□	【篇海】同縬。【唐書張建封傳】困□不支。

	【申集上】【艸字部】		【篇海】呼骨切，音與忽。同牀也。

蹛	【酉集中】【足字部】	蹛	【唐韻】【集韻】【韻會】【正韻】□當蓋切，音帶。【說文】踶也。　又【史記匈奴傳】大會蹛林。【註】索隱曰：蹛林，地名。【漢書註】服虔曰：蹛，音帶，秋社八月中會祭處也。師古曰：蹛者，繞林木而祭也。　又【廣韻】【集韻】□直例切，音滯。又【集韻】當何切，音多。義□同。　又【史記平準書】留蹛無所食。【註】索隱曰：音逝。謂貯也。　又【集韻】徒蓋切，音大。過也。　又都甘切，音儋。與襜同。　又【集韻】【類篇】□徒結切，音耋。與跌同。

蹜	【酉集中】【足字部】	蹜	【廣韻】【集韻】【韻會】□所六切，音縮。足迫也。【禮玉藻】舉前曳踵蹜蹜如也。【釋文】蹜，本或作宿。【論語】足蹜蹜如有循。【疏】言舉足狹數。【集韻】通作縮。

	【巳集下】【牛字部】		【玉篇】示勢切。一角仰也。【正字通】同觢。【易睽卦】六三，其牛掣。【釋文】鄭作，義同。說文作觢。

蹝	【酉集中】【足字部】	蹝	【集韻】所綺切，音縰。【玉篇】同躧。詳躧字註。【孟子】猶棄敝蹝也。【趙岐註】草履也。【淮南子主術訓】猶卻行而脫蹝也。

蹞	【酉集中】【足字部】	蹞	【集韻】【正韻】□犬橤切，音頍。【玉篇】同跬。【荀子勸學篇】故不積蹞步，無以致千里。【註】蹞與跬同。

蹟	【酉集中】【足字部】	蹟	【廣韻】【集韻】【正韻】□資昔切，音積。與迹同。【詩小雅】念彼不蹟。【傳】不蹟，不循道也。

蹠	【酉集中】【足字部】	蹠	〔古文〕□【唐韻】【集韻】【正韻】□之石切，音隻。【說文】楚人謂跳躍曰蹠。【揚子方言】楚曰蹠。自關而西，秦晉之閒曰跳。　又【廣韻】足履踐也。【史記蘇秦傳】被堅甲，蹠勁弩。【前漢揚雄傳】蹠彭咸之所遺。【註】蹠，蹈也。【楚辭九章】眇不知其所蹠。【註】蹠，踐也。　又【淮南子原道訓】自無蹠有。【註】蹠，適也。　又【玉篇】同跖。【戰國策】蹠穿膝暴。【註】蹠，足下。【淮南子主術訓】則蹠蹻之姦。【註】盜蹠。　又【集韻】章恕切，音翥。義同。　又職略切，音灼。與趵同。跡也。

蹡	【酉集中】【足字部】	蹡	【廣韻】七羊切【集韻】【韻會】【正韻】千羊切，□音鏘。【說文】作□，行貌。　又與將同。【詩周頌】磬筦將將。【傳】將將，集也。【釋文】《說文》作□。　又【廣韻】【集韻】【正韻】□七亮切，同蹌。行不正貌。

蹢	【酉集中】【足字部】	蹢	〔古文〕□【唐韻】【集韻】直炙切【正韻】直隻切，□音擲。【說文】住足也。一曰蹢躅，賈侍中說，足垢也。【博雅】蹢，跢跦也。【易垢卦】羸豕孚蹢。【釋文】蹢，不靜也。一本作躑。【程傳】跳躑也。又【禮三年問】蹢，焉踟躕焉。【釋文】蹢，不行也。　又【集韻】治革切，音謫。義同。　又【廣韻】都歷切【集韻】【韻會】【正韻】丁歷切，□音的。【詩小雅】有豕白蹢。【傳】蹢，蹄也。【爾雅釋畜】馬四蹢皆白，首。　又【莊子徐無鬼】齊人蹢於宋者。【音義】蹢，投也。呈亦反。考證：〔【說文】住足也。一曰，蹢躅。賈待中說，足垢也。〕　謹照原文待中改侍中。 

	【巳集下】【牛字部】		【五音集韻】居洧切，音宄。牛聲也。【玉篇】與□同。

</div>
    <div class="pagination">
<a href="康熙字典_page200.html">上一页</a><span>...</span><a href="康熙字典_page196.html">196</a><a href="康熙字典_page197.html">197</a><a href="康熙字典_page198.html">198</a><a href="康熙字典_page199.html">199</a><a href="康熙字典_page200.html">200</a><span class="current-page">201</span><a href="康熙字典_page202.html">202</a><a href="康熙字典_page203.html">203</a><a href="康熙字典_page204.html">204</a><a href="康熙字典_page205.html">205</a><a href="康熙字典_page206.html">206</a><span>...</span><a href="康熙字典_page202.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
