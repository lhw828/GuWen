<!DOCTYPE html>
<html>
<head>
    <meta charset="UTF-8">
    <title>康熙字典 - 第 246 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 246 页/共 976 页</h1>
    <div class="content">閣	【戌集上】【門字部】	閣	【唐韻】古洛切【集韻】剛鶴切【韻會】【正韻】葛鶴切，□音各。【說文】所以止扉者。从門，各，意兼聲。【徐曰】按：杙長者謂之閣，所以止扉。卽今云門頰，扇所附著也。【正字通】按爾雅釋宮：樴謂之杙，在牆者謂之楎，在地者謂之臬，大者謂之栱，長者謂之閣。　又【博雅】閣載也。　又【集韻】一曰觀也。一曰□藏之所。【玉篇】樓也。揚雄校書于天祿閣。【正字通】漢宮殿疏：麒麟閣、天祿閣，蕭何造以藏祕書，延賢士。唐制：宣政，前殿也，謂之衙，衙有仗。紫宸，便殿也，謂之閣。朔望不御前殿而御紫宸，謂之入閣。　又食閣，木板爲之，所以□食物。【博雅】閣，庖也。【禮內則】大夫七十而有閣。【註】閣，以板爲之，□食物也。【又】天子閣，左達五，右達五。【註】天子尊庖遠，故左夾室五閣。右夾室五閣。　又閣道，樓陛也。【前漢司馬相如傳】輦道纚屬。【註】輦道，閣道也。【戰國策】故爲棧道木閣，而迎王與后於城陽山中。　又甬路，亦名飛閣，複道也。【史記高祖紀輒燒絕棧道註】棧道，閣道也。崔浩云：險絕之處，傍鑿山巖，而施版梁爲閣。【正字通】馬鳴閣道，利州棧道也。今保寧府廣平縣，其閣梁，一頭入山腹，一頭立柱水中。張良燒絕秦棧道，卽此。地輿志昭化縣有馬鳴閣。劒州有劒閣。　又【周禮秋官野廬氏註】車有轘轅坻閣。【疏】坻閣，道路之名也。　又星名。【史記天官書】六星絕漢，抵營室，曰閣道。【註】閣道，北斗之輔。　又【詩小雅】約之閣閣。【毛傳】猶歷歷也。【詩詁】端直貌。　又蛙聲。【韓愈雜詩】蛙黽鳴無謂，閣閣祗亂人。【註】閣閣，如其聲。喻羣言害道也。　又姓。【急就章】有閣幷訢。【正字通】唐御史閣輔。　又【韻補】叶于六切，音哊。【司馬相如上林賦】離宮別館，彌山跨谷。高廊四注，重坐曲閣。叶下屬宿。考證：〔爾雅大者謂之棋，長者謂之閣。〕　謹照原文謂之棋改謂之栱。〔【史記天官書】營室曰閣道。【註】樂汁圖云閣道，北斗之輔。〕　謹按天官書六星絕漢抵營室曰閣道，非營室卽閣道也。今照原文改六星絕漢抵營室曰閣道。註閣道北斗之輔。省樂汁圖云四字。〔【司馬相如上林賦】離宮別館，彌由跨谷。高廊四注，重坐曲閣。〕　謹照原文彌由改彌山。 

閤	【戌集上】【門字部】	閤	"【唐韻】【正韻】□古沓切，音合。【說文】門旁戸。【正韻】內中小門。【爾雅釋宮】小閨謂之閤。【疏】閨之小者名閤。【前漢文翁傳】使傅敎令出入閨閤。【師古註】閨閤，內中小門也。【史記汲黯傳】臥閨閤內不出。　【正字通】毛晃曰：唐制，天子日御前朝見羣臣，曰常參。朔望薦食陵寢，有思慕之感，不臨前殿，則御便殿見羣臣，謂之入閤。前殿卽宣政殿。便殿卽紫宸殿。立仗必於前殿，喚仗則自東西閤入，故曰入閤。又門下省以黃塗門，謂之黃閤，長官曰閤老。今俗通呼小室曰閤子。韻會引公孫弘傳：開東閤延賢。師古曰：閤者，小門。東向開之，避當庭門，而引賓客，以別掾史官屬。明周圻名義考曰：閣爲□閣之閣。禮內則天子之閣，漢天祿等閣，皆謂重屋也。閤爲閨閤之閤。文翁傳閨閤，公孫弘東閤，皆謂門也。唐志：中書舍人以久次者一人爲閤老，制本省雜事。今輔臣延登曰入閤。稱謂曰閤老，名雖同而義則異，此古今諸家分閤與閣爲二者也。一說自漢迄宋、明，凡祕閣、龍圖閣、天章閣、寶文閣、東閣、文淵閣，皆非从合，皆不專屬小門。唐太宗引刺史入閣，問民疾苦貞觀制，自今中書門下，及三品以下入閤議事，諫官隨之。宋太宗藏經、史、子、集、天文、圖畫分六閤，與閣同。今尊稱曰閣下。韓愈上宰相書，皆从閤，由此推之，閤，閣音義通也。毛周諸說□非，字彙沿襲正韻，亦非。　又閤閭，船首也。【揚子方言】舟首謂之閤閭。【註】今江東呼船頭屋謂之飛閭是也。

考證：〔【前漢文翁傳】敎令出入閨閤。〕　謹按原文使傅敎令爲句，今於敎令上增使傅二字。"

閥	【戌集上】【門字部】	閥	【唐韻】【集韻】【韻會】房越切【正韻】房滑切，□音伐。【說文】閥閱，自序也。【韻會】閥閱功狀。【史記功臣年表】人臣功有五品，明其等曰閥，積日曰閱。　又【正韻】門在左曰閥，在右曰閱。又【正字通】元朝品制有爵者，其門爲烏頭閥閱。【冊府元龜】閥閱二柱，相去一丈，柱端置瓦筒，號爲烏頭。　又【說文】通用伐。【左傳成十六年】卻至驟稱其伐。【杜預註】伐，功也。又【前漢車千秋傳】無伐閱功勞。【註】師古曰：伐，積功也。考證：〔又【說文】通用伐。【左傳成十六年】卻至驟稱其伐閱。【註】所踐歷也。〕　謹照原文省閱字，並照原註改杜預註伐功也。 

閦	【戌集上】【門字部】	閦	【集韻】初六切，音珿。衆在門中。　又【玉篇】衆也。出字統，釋典有阿閦。【正字通】阿閦，佛名。見釋藏。按華嚴經，彌陀經，東方有阿閦鞞佛，音釋云：閦，初六翻。阿閦，此云無動。鞞一作□。又阿閦，淨名。經云：有國名妙喜，佛號無動。疏云：阿之言無，閦之言動。又法華經云：其二沙彌，東方作佛。一名阿閦，在歡喜國。一名須彌頂。六書故，閦，初六切，引孫愐曰：衆也。類篇曰：衆在門中。同文舉要，屋韻，閦與衆同。出佛書，合閦衆爲一。或曰訓衆。當从衆，不必別作閦。書故舉要無確證，閦字經史不載，闕可也。字彙音初，譌作闌。謂閦同闌。皆非。

豟	【酉集中】【豕字部】	豟	〔古文〕□【廣韻】於革切【集韻】乙革切，□音戹。【爾雅釋獸】豕絕有力，豟。又【釋畜】彘五尺爲豟。【註】《尸子》曰：大豕爲豟，五尺。今漁陽呼豬大者爲豟。　【集韻】通作〈豕厄〉。或作□。【字彙】同豟。【集韻】或作□。豟字从豕从厄。又同□。

	【寅集中】【山字部】		【廣韻】【集韻】【類篇】□疾僦切，音就。嶺名。

	【未集中】【缶字部】		【廣韻】丁呂切【集韻】展呂切，□音貯。□或作。【說文】也，所以盛米也。

	【寅集中】【山字部】		【集韻】魯猥切。同□。【司馬相如上林賦】隱轔鬱。

隰	【戌集中】【阜字部】	隰	〔古文〕□【唐韻】似入切【集韻】【韻會】【正韻】席入切，□音習。【爾雅釋地】下濕曰隰。【說文】阪下濕也。【釋名】隰，蟄也。蟄，濕意也。【書禹貢】原隰底績。【詩邶風】山有榛，隰有苓。【公羊傳昭元年】下平曰隰。　又【詩周頌】徂隰徂畛。【箋】隰謂新發田也。【疏】隰，指地形而言，則是未嘗墾發，故知謂新發田也。　又【左傳桓三年】逐翼侯于汾隰。【註】汾隰，汾水邊也。【後漢西羌傳】昔晉侯敗北戎于汾、隰。【註】二水名。○按汾隰，當從左傳註。　又地名。【左傳隱十一年】王與鄭人隰郕。【註】在懷縣西南。【前漢地理志】西河郡隰成。又【左傳文十六年】先君蚡冒，所以服陘隰也。【註】陘隰，地名。　又【廣韻】州名。左傳曰：重耳居蒲，卽隰川州，故蒲城是也。漢爲蒲子縣後，魏齊周之閒爲沁州。隋爲隰州，以州前有泉下濕，蓋取下濕之義名之也。又姓。【左傳僖九年】齊隰朋帥師會秦師，納晉惠公。　又【集韻】悉協切，音燮。人名。春秋傳有公子隰。○按春秋襄八年，鄭人侵蔡，獲蔡公子燮。燮，榖梁傳作溼。釋文，溼，本又作隰，又音燮，是隰直與燮通用，不特音同也。　【玉篇】同□。【集韻】或作□濕。 

隱	【戌集中】【阜字部】	隱	〔古文〕□□【唐韻】【正韻】於謹切【集韻】【韻會】倚謹切，□音櫽。【爾雅釋詁】隱，微也。【註】微謂逃藏也。【易乾卦】龍德而隱者也。　又【禮禮運】大道旣隱。【註】隱猶去也。　又【說文】蔽也。【玉篇】匿也。【論語】言及之而不言，謂之隱。【禮檀弓】事親有隱而無犯。【魯語】□五而已，無有隱者，隱乃諱也。　又【廣韻】私也。【論語】吾無隱乎爾。【疏】孔子敎人無所隱惜。　又【玉篇】不見也。【易繫辭】巽稱而隱。【註】稱揚命令，而百姓不知其由。【史記韓安國傳】壷遂之深中隱厚。　又【禮曲禮】不以隱疾。【註】隱疾，衣中之疾也。又【史記秦始皇紀】隱宮徒□者，七十餘萬人。【註】宮□，一百日隱於隂室養之，故曰隱宮。　又【史記滑稽傳】齊威王之時喜隱。【前漢藝文志】隱書十八篇。【註】《劉向別錄》云：隱書者，疑其言以相問，對者以慮思之，可以無不喩。　又【禮玉藻】隱辟而後屨。【註】隱辟，俛逡巡而退著屨也。　又【爾雅釋言】隱，占也。【註】隱度。【疏】占者，視兆以知吉凶，必先隱度。【禮少儀】軍旅思險，隱情以虞。【註】隱，意也，思也。【後漢安帝紀】隱親悉心，勿取浮華。【註】皆隱審盡心，勿取浮華不實者。　又【揚子方言】隱，定也。　又【玉篇】安也。　又痛也。【詩邶風】如有隱憂。【傳】痛也。【禮檀弓】拜稽顙，哀戚之至隱也。稽顙，隱之甚也。【孟子】王若隱其無罪而就死地。【又】皆有怵惕惻隱之心。【前漢韓安國傳】此仁人之所隱也。　又【左傳昭二十五年】隱民皆取食焉。【註】隱約窮困。又【定三年】君以弄馬之故，隱君身。【註】隱，憂約也。【荀子儒效篇】隱隱兮其恐人之不當也。【註】隱隱，憂戚貌。　又【司馬相如上林賦】湛湛隱隱。【註】隱隱，盛貌。又【前漢郊祀歌】休嘉砰隱溢四方。【註】砰隱，盛意。　又【左傳襄二十三年】踰隱而待之。【註】隱，短牆也。　又【諡法】隱拂不成曰隱，不顯尸國曰隱，見美堅長曰隱。　又姓。【吳志】有廷尉左監隱蕃。　又【爾雅釋草】蒡，隱葱。【註】似蘇，有毛，江東呼爲隱葱，藏以爲葅。　又【廣韻】【集韻】□於靳切，音檼。【廣韻】隈隱之貌。　又【孟子】隱几而臥。【註】隱，倚也。於靳反。　又【集韻】築也。【前漢賈山傳】厚築其外，隱以金椎。　又【集韻】於刃切，駰去聲。【禮檀弓】旣葬而封，廣輪揜坎，其高可隱也。【註】隱，據也。封可手據，謂高四尺所。【釋文】隱，於刃反。　【集韻】俗作□隐。考證：〔【後漢安帝紀】隱視幽心，勿取浮華。〕　謹照原文隱視改隱親。幽心改悉心。〔【定二年】君以弄馬之故，隱君身。〕　謹照原文二年改三年。〔【襄二十三年】隃隱而待之。〕　謹照原文隃隱改踰隱。〔【爾雅釋草】蒡，隱蔥。【註】似蘇，有毛，江東呼爲隱蔥〕　謹照原文兩蔥字□改葱。 

隳	【戌集中】【阜字部】	隳	【廣韻】許規切。俗隓字。【老子道德經】故物或行或隨，或响或吹，或强或羸，或載或隳。【宋玉高唐賦】長吏隳官。　又通作墮。【禮月令】繼長增高，毋有壞墮。【釋文】墮亦作隳。　又【讀書通】與毀通。【荀子富國篇】非將隳之也，說不免焉。【後漢袁紹傳】所過毀突。【文選】作隳。考證：〔【老子道德經】或强或嬴〕　謹照原文嬴改羸。 

隴	【戌集中】【阜字部】	隴	【唐韻】力踵切【集韻】【韻會】魯勇切【正韻】力董切，□音壠。【說文】天水大阪也。【前漢地理志】天水郡隴縣。【註】今呼隴城縣者也。又【史記六國表】文公踰隴。【秦本紀】又使司馬錯發隴西，因蜀攻楚黔中。【前漢地理志】隴西郡。【註】應劭曰：有隴坻，在其西也。師古曰：隴坻，謂隴阪，卽今之隴山也。此郡在隴之西，故曰隴西。【地理直音】漢隴西，今鞏昌府。漢天水，今鞏昌府秦州。　又【廣韻】州名。漢汧縣，後魏置東秦州，攺爲隴州，因山名之。【地理直音】隋汧陽郡，今鳳翔府隴州。○按今陝西鞏昌府淸水縣，平涼府華亭縣，鳳翔府隴州，皆有隴山，洮州衞有東隴山。　又【春秋文二年】盟于垂隴。【註】鄭地，滎陽東有隴城。　又姓。　又【正韻】丘壟之壟，亦作隴。【列子天瑞篇】逆之隴端。【前漢劉向傳】皆無丘隴之處。　又壟畝亦作隴。【史記項羽紀】起隴畝之閒。　又【荀子議兵篇】案角鹿埵，隴種東籠而退耳。【註】隴種，遺失貌，如隴之種物然。或曰卽龍鍾。新序作隴鍾。考證：〔【荀子議兵篇】【註】隴種，遺失貌，如隴之種物然。或曰，卽鍾也。〕　謹照原文鍾也改龍鍾。 

隵	【戌集中】【阜字部】	隵	【廣韻】許羈切【集韻】虛宜切，□音羲。【玉篇】險也。【廣韻】本作，毀也。【集韻】同陒□。詳前陒字註。

	【午集下】【石字部】		【集韻】桑經切，音星。石名。

隶	【戌集中】【隶字部】	隶	【唐韻】徒耐切【集韻】待戴切，□音代。【說文】及也。从又，从尾省。又，持尾者，从後及之也。【玉篇】亦作逮。【集韻】或作□。　又【廣韻】【集韻】【韻會】羊至切【正韻】以智切，□音肄。義同。　又【廣韻】本也。　又【集韻】神至切，音示。《方言》餘也，秦晉之閒曰隶。○按今《揚子方言》本作□。　又【集韻】徒對切，音隊。从後及之也。　又一曰與也。　又大計切。音第。狐子也。○按《爾雅釋獸》貍子□。《釋文》音曳，《集韻》作隶，音大計切，未知何據。　又蕩亥切，音殆。與迨□逮同。（隸）【唐韻】【集韻】□郞計切，音麗。【說文】附著也。【後漢馮異傳】部分諸將，各有配隸。【註】隸，屬也。又【孔融傳】皆隸名而已。　又【史記酷吏傳】關東吏隸郡國出入關者。【註】隸，閱也。　又【廣韻】僕隸。【集韻】賤稱也。【左傳隱五年】皁隸之事。【註】士臣皁，皁臣輿，輿臣隸。又【桓二年】士有隸子弟。【註】士□，自以其子弟爲僕隸。【周禮夏官方相氏】帥百隸而時儺。【儀禮旣夕】隸人涅厠。【註】隸人，罪人也。今之徒役作者也。【晉語】其猶隸農也。【註】隸，今之徒也。　又官名。【周禮夏官】隸僕掌五寢之掃除糞洒之事。又【秋官】司隸掌五隸之灋：罪隸、蠻隸、閩隸、夷隸、貉隸。又【前漢百官公卿表】司隸校尉周官。　又【後漢律曆志】隸首作數。【註】博物記曰：隸首，黃帝之臣。一說隸首，善算者也。　又【正字通】姓也。漢隸延之。　又隸書。【晉書衞恆傳】秦旣用篆，奏事繁多，篆字難成，卽令隸人佐書，曰隸字，漢因行之。隸書者，篆之捷也。○按隸書，諸說不一。或云秦後旴陽變小篆爲隸書。或言程邈獄中所造。韻會辨之頗當，蓋古之隸，卽今之眞書行書也。周興嗣千字文，杜藁鍾隸。蕭子雲云：論草隸法，逸少不及元常，子敬不及逸少。任玠五體序云：隸則羲、獻、鍾、庾、歐、虞、顏、柳。孫過庭書譜曰：元常精于隸，伯英工于草，逸少兼之，此皆以眞行書爲隸也。歐陽修集古錄，始誤以八分書爲隸。書苑云：蔡琰言，割程隸八分，取二分，割李篆二分，取八分，於是爲八分書。任玠亦云：八分酌乎篆隸之閒，則隸之非八分可知。唐六典云：校書郞正字，所掌字體有五，一古文，二大篆，皆不用。三小篆，印璽旗旛用之。四八分，石經□刻用之。五隸書，典籍表奏公私文疏用之。據此，益可信隸卽今之楷書。《正字通》云：東魏大覺寺□題曰：隸書，今楷字也。亦其一証。　又【集韻】力智切，音荔。附也。　又【類篇】力結切，音捩。僕也。　【說文】本作□。【廣韻】俗作□。【韻會】【正韻】作□，非。

隷	【戌集中】【隶字部】	隷	【玉篇】同隸。

隸	【戌集中】【隶字部】	隸	【唐韻】【集韻】□郞計切，音麗。【說文】附著也。【後漢馮異傳】部分諸將，各有配隸。【註】隸，屬也。又【孔融傳】皆隸名而已。　又【史記酷吏傳】關東吏隸郡國出入關者。【註】隸，閱也。　又【廣韻】僕隸。【集韻】賤稱也。【左傳隱五年】皁隸之事。【註】士臣皁，皁臣輿，輿臣隸。又【桓二年】士有隸子弟。【註】士□，自以其子弟爲僕隸。【周禮夏官方相氏】帥百隸而時儺。【儀禮旣夕】隸人涅厠。【註】隸人，罪人也。今之徒役作者也。【晉語】其猶隸農也。【註】隸，今之徒也。　又官名。【周禮夏官】隸僕掌五寢之掃除糞洒之事。又【秋官】司隸掌五隸之灋：罪隸、蠻隸、閩隸、夷隸、貉隸。又【前漢百官公卿表】司隸校尉周官。　又【後漢律曆志】隸首作數。【註】博物記曰：隸首，黃帝之臣。一說隸首，善算者也。　又【正字通】姓也。漢隸延之。　又隸書。【晉書衞恆傳】秦旣用篆，奏事繁多，篆字難成，卽令隸人佐書，曰隸字，漢因行之。隸書者，篆之捷也。○按隸書，諸說不一。或云秦後旴陽變小篆爲隸書。或言程邈獄中所造。韻會辨之頗當，蓋古之隸，卽今之眞書行書也。周興嗣千字文，杜藁鍾隸。蕭子雲云：論草隸法，逸少不及元常，子敬不及逸少。任玠五體序云：隸則羲、獻、鍾、庾、歐、虞、顏、柳。孫過庭書譜曰：元常精于隸，伯英工于草，逸少兼之，此皆以眞行書爲隸也。歐陽修集古錄，始誤以八分書爲隸。書苑云：蔡琰言，割程隸八分，取二分，割李篆二分，取八分，於是爲八分書。任玠亦云：八分酌乎篆隸之閒，則隸之非八分可知。唐六典云：校書郞正字，所掌字體有五，一古文，二大篆，皆不用。三小篆，印璽旗旛用之。四八分，石經□刻用之。五隸書，典籍表奏公私文疏用之。據此，益可信隸卽今之楷書。《正字通》云：東魏大覺寺□題曰：隸書，今楷字也。亦其一証。　又【集韻】力智切，音荔。附也。　又【類篇】力結切，音捩。僕也。　【說文】本作□。【廣韻】俗作□。【韻會】【正韻】作□，非。

□	【備考】【未集】【耳字部】	□	【川篇】聻字之譌。

□	【備考】【未集】【羊字部】	□	【篇海類編】同善。

隹	【戌集中】【隹字部】	隹	【廣韻】職追切【集韻】【韻會】【正韻】朱惟切，□音錐。【說文】鳥之短尾總名也。象形。　又【爾雅釋鳥】隹其鳺鴀。【註】今鳩。【疏】鵻，一名鳺鴀。詩曰：翩翩者騅。毛傳，鵻，夫不也。春秋傳云：祝鳩氏司徒。祝鳩卽鵻。　又【集韻】遵綏切，觜平聲。與崔同。崔崔，高大也。亦作嗺崒□。　又【集韻】祖誄切，音濢。與嶊同。山貌。【莊子齊物論】山林之畏隹。【郭註】大風之所扇動也。【劉註】山林之偎僻角尖處，風所不到也。　又【集韻】諸鬼切。山貌。【莊子齊物論畏隹註】李軌讀。　又【集韻】祖猥切，觜上聲。義同。

隺	【戌集中】【隹字部】	隺	【唐韻】【集韻】□胡沃切，音。【說文】高至也。从隹，上欲出冂。易曰：夫乾隺然。○按今易繫辭作確然。　又【集韻】克角切，音榷。隺然心志高也。　又曷各切，音鶴。鳥飛高也。　又忽郭切，音霍。義同。【字彙】俗用爲鶴字，非。

隻	【戌集中】【隹字部】	隻	【唐韻】【集韻】【韻會】【正韻】□之石切，音炙。【說文】鳥一枚也。从又，持隹。持一隹曰隻，持二隹曰雙。【玉篇】奇也。【增韻】物單曰隻。【後漢方術傳】得一隻舄。【□天子傳】載玉萬隻。　又【列子力命篇】多偶，自專，乗權，隻立，四人相與遊于世，胥如志也。

雼	【戌集中】【雨字部】	雼	【字彙補】徒浪切，音宕。洞屋。

韴	【戌集中】【音字部】	韴	【廣韻】徂合切【集韻】昨合切，□音雜。【廣韻】斷聲。

	【未集中】【耳字部】		【集韻】兵媚切，音祕。【揚子方言】山之東西自愧曰恧，趙魏之閒謂之。　又【集韻】莫筆切，音密。義同。考證：〔【揚子方言】秦晉之閒言心內慙矣，趙魏之閒謂之。〕　謹按所引非本書文義，謹照原文改山之東西自愧曰恧，趙魏之閒謂之。 

颫	【戌集下】【風字部】	颫	【廣韻】防無切【集韻】【韻會】馮無切【正韻】逢夫切，□音扶。【玉篇】風自上下謂之颫颻。　又【廣韻】颫風，大風。○按爾雅釋天、莊子逍遙遊通作扶。亦作□。

隼	【戌集中】【隹字部】	隼	【唐韻】息允切【集韻】聳尹切【正韻】聳允切，□音笋。【說文】祝鳩也。【爾雅釋鳥】鷹隼醜。【疏】陸璣云：鷂屬也。齊人謂之擊征，或謂之題肩，或謂之雀鷹。春化爲布穀者是也。【埤雅】鷹之搏噬，不能無失，獨隼爲有準，故每發必中。古之制字者，以此化書曰隼，憫胎義也。蓋隼之擊物，遇懷胎者輒釋，不戮也。禽經曰：隼以尹之。【易解卦】公用射隼，于高墉之上。【疏】隼者，貪殘之鳥，鸇鷂之屬。【詩小雅】鴥彼飛隼，其飛戾天。【箋】隼，急疾之鳥也，飛乃至天，喩士卒勁勇，能深攻入敵也。【禮月令】鷹隼早鷙。【魯語】仲尼在□，有隼集於□侯之庭。【註】隼，鷙鳥，今之鶚也。　又【集韻】一曰鶉子。　【廣韻】本作鵻。【集韻】亦作鶽。

隽	【戌集中】【隹字部】	隽	【字彙補】與雋同。鳥肥也。（雋）【唐韻】【韻會】【正韻】□徂兗切，音吮。【說文】肥肉也。从弓，所以射隹。【前漢蒯通傳】通論戰國時說士權變，亦自序其說，凡八十一首，號曰雋永。【註】雋，肥肉也。言其所論甘美而深長也。　又【說文】長沙有下雋縣。【前漢地理志】長沙國下雋縣。【註】莽曰閇雋。　又【廣韻】姓也。漢有雋不疑。　又【集韻】子兗切，音臇。肥也。　又捋遂切，音醉。本作檇。詳木部檇字註。　又與儁通。【前漢禮樂志】進用英雋。【人物志】張良體弱而精彊，爲衆智之雋也。（雋）考證：〔【說文】長沙有雋縣。〕　謹照原文改長沙有下雋縣。 

雁	【戌集中】【隹字部】	雁	【唐韻】五宴切【集韻】魚切，□音贗。【說文】鳥也。从隹从人厂聲。讀若鴈。【註】徐鉉曰：雁，知時鳥。大夫以爲摯，昏禮用之，故从人。【爾雅釋鳥】鳧雁醜。【詩邶風】雝雝鳴雁。餘詳鳥部鴈字註。

雂	【戌集中】【隹字部】	雂	【唐韻】巨淹切【集韻】其淹切，□音箝。【說文】鳥也。【廣韻】白喙鳥。本作鳹。　又【廣韻】巨金切【集韻】渠金切，□音琴。又【集韻】枯含切，音堪。又枯南切，音弇。又胡南切，音含。義□同。　又【集韻】五甘切，音玵。人名。【左傳昭二十一年】齊師宋師敗吳師于鴻口，獲其二帥，公子苦雂偃州員。○按釋文，雂，古含反。　【篇海】譌作□。

雃	【戌集中】【隹字部】	雃	【正字通】雃字譌省。【唐韻】【正韻】苦堅切【集韻】【韻會】輕煙切，□音牽。【說文】石鳥。一名雝□，一名精列，从隹幵聲。　又人名。【左傳襄九年】秦伯使士雃乞師于楚。【釋文】苦田反。　又【廣韻】俄寒切【集韻】俄干切，□音豻。雃，鳥名。□□。　又【集韻】丘耕切，音牼。又倪堅切，音姸。義□同。　又【集韻】逆革切，音虉。同鳽。鵁鶄也。　【集韻】本作鳽。【玉篇】省作雃，非。

雄	【戌集中】【隹字部】	雄	〔古文〕赨【集韻】【韻會】□胡弓切，音熊。【說文】鳥父也。【爾雅釋鳥】鳥翼，右掩左雄，左掩右雌。【詩邶風】雄雉于飛，泄泄其羽。　又【集韻】牡也。【詩齊風】雄狐綏綏。○按詩衞風傳云：飛曰雌雄，走曰牝牡。然齊風言雄狐，狐，走類也，亦曰雄。《正字通》云：物各有雌雄，鱗介至蟣蝨皆然，詩傳分屬獸禽，非。　又【集韻】一曰武稱。【左傳襄二十一年】齊莊公朝指殖綽郭最曰：是寡人之雄也。【人物志】草之精秀者爲英，鳥之將羣者爲雄。張良是英，韓信是雄。　又州名。【韻會】本涿郡地，周置雄州。又南雄州，百粵地南，漢置雄州，宋加南字。　又【廣韻】亦姓。舜友有雄陶。【集韻】亦作□。

雅	【戌集中】【隹字部】	雅	【唐韻】烏加切【集韻】於加切，□音丫。【說文】楚烏也。一名鸒，一名□居。秦謂之雅。从隹从牙。【註】徐鉉曰：今俗別作鴉，非是。　【集韻】亦作鴉鵶。　又【小爾雅】小而腹下白，不反哺者謂之雅烏。　又【唐韻】五下切【集韻】【韻會】【正韻】語下切，□音庌。義同。　又【玉篇】正也。【爾雅疏】雅，正也。【周禮春官大師】敎六詩：曰風、曰賦、曰比、曰興、曰雅、曰頌。【註】雅，正也。言今之正者，以爲後世法。　又【詩小雅】以雅以南。【箋】雅，萬舞也。周樂尙武，故謂萬舞爲雅。雅，正也。　又【論語】子所雅言。【註】孔曰：雅言，正言也。【朱註】雅，常也。　又【玉篇】儀也，嫻雅也。【史記司馬相如傳】從車騎，雍容閒雅甚都。　又【玉篇】素也。【史記張耳□餘傳】張耳雅遊。【註】韋昭曰：雅，素也。　又【史記淮南王傳】天子以伍被雅辭，多引漢之美。【後漢竇后紀】及見雅以爲美。　又樂名。【周禮春官笙師】應雅。【註】雅，狀如漆筩而弇口，大二圍，長五尺六寸，以羊韋鞔之，有兩紐疏畫。　又酒器名。【東觀漢記】今日歲首，請上雅壽。【註】雅，酒閜也。別作。　又姓。【正字通】元詩人雅。　又【五音集韻】五加切，音牙。人名。周書有君雅，通作牙。　又叶語可切。【仲長統述志詩】百慮何爲，至要在我。叛散五經，滅棄風雅。

集	【戌集中】【隹字部】	集	〔古文〕雦【唐韻】【廣韻】【韻會】【正韻】秦入切【集韻】【類篇】籍入切，□音箿。【說文】本作雧。羣鳥在木上也。【詩周南】集于灌木。　又【廣韻】就也，成也。【書武成】大統未集。【傳】大業未就。【詩小雅】我行旣集。【箋】集，猶成也。　又【韻會】雜也。【孟子】是集義所生者。【註】集，雜也。　又【廣韻】衆也。　又【廣韻】安也。【史記曹參世家】問所以安集百姓。　又【玉篇】合也。【廣韻】聚也，會也，同也。【史記秦始皇紀】天下雲集響應。【前漢鼂錯傳】動靜不集。【註】師古曰：集，齊也。【史記司馬相如傳】鱗集仰流。　又【左傳昭二十三年】險其走集。【註】走集，邊境之壘辟也。　又【前漢藝文志】劉歆總羣書，而奏其七略，故有輯略。【註】師古曰：輯與集同。謂諸書之總要。【韻會】文集，文所聚也。唐有子史經集四庫。　又州名。【廣韻】漢宕渠縣，梁恭帝爲集州。　又【廣韻】姓也。漢有集壹。　又【韻補】叶疾救切，音就。【詩小雅】我龜旣厭，不我告猶。謀夫孔多，是用不集。猶，于救切。　又叶昨合切，音雜。【詩大雅】天監在下，有命旣集。文王初載，天作之合。考證：〔【左傳昭二十三年】險其走集。【註】集，謂邊境之壘辟也。〕　謹按註中集上脫走字下多謂字。今照原文改走集邊境之壘辟也。 

	【補遺】【寅集】【子字部】		【六書精蘊】與喜好之好同。

雇	【戌集中】【隹字部】	雇	【唐韻】【正韻】侯古切【集韻】【韻會】後五切，□音戸。【說文】九雇，農桑□鳥，扈民不婬者也。从隹戸聲。春雇鳻盾，夏雇竊□，秋雇竊藍，冬雇竊黃。棘雇竊丹，行雇唶唶，宵雇嘖嘖，桑雇竊脂，老雇鷃也。【集韻】或作□□。【爾雅釋鳥】作鳸。　又【廣韻】【集韻】【韻會】【正韻】□古慕切，音顧。【廣韻】相承借爲雇賃字。【集韻】傭也。　又【韻會】通作顧。【前漢鼂錯傳】斂民財以顧其功。【註】顧，讎也。若今言雇賃也。　又【韻會】通作故。【史記馮唐傳註】索隱曰：故行不行謂故，命人行而身不自行，故與雇同。考證：〔【說文】春雇頒盾〕　謹照原文頒盾改鳻盾。 

郀	【酉集下】【邑字部】	郀	【廣韻】苦胡切【集韻】空胡切，□音枯。【玉篇】秦地。在河東當郀首也。

雉	【戌集中】【隹字部】	雉	〔古文〕□□【唐韻】【集韻】直几切【韻會】【正韻】丈几切，□音薙【說文】雉有十四種。【爾雅釋鳥】鷂雉、鷮雉、鳪雉、鷩雉、秩秩海雉、鸐山雉、雗雉、鵫雉。雉絕有力奮。伊洛而南，素質五彩皆備成章曰翬。江淮而南，靑質五彩皆備成章曰鷂。南方曰□，東方曰鶅，北方曰鵗，西方曰鷷。【疏】別諸雉之名也。【易說卦】離爲雉。【周禮春官大宗伯】六摯，士執雉。【公羊傳襄二十七年】昧雉彼視。　又【爾雅釋鳥】鵽鳩，□雉。【註】□雉，一名鵽鳩。　又【晏子問篇】鄒滕雉犇而出其地，猶稱公侯。　又【晉語】雉經於新城之廟。【註】雉經，頭搶而懸也。　又【周禮冬官考工記匠人】王宮門阿之制五雉，宮隅之制七雉，城隅之制九雉。【註】雉，長三丈，高一丈。【左傳隱元年】都城過百雉。【註】方丈曰堵，三堵曰雉。一雉之牆，長三丈，高一丈。侯伯之城方五里，徑三百雉，故其大都不過百雉。【管子海王篇】吾欲藉於臺雉。　又【春秋定二年】雉門及兩觀災。【註】雉，公宮之南門。　又【揚雄甘泉賦】列新雉於林薄。【註】服虔曰：新雉，香草也。　又【爾雅釋詁】雉，□也。【註】義未詳。　又【揚子方言】雉，理也。　又【韻會】姓也。殷後有雉氏。　又【前漢高后紀註】荀悅曰：諱雉之字曰野雞。師古曰：呂后名雉，故臣下諱雉也。【韻會】漢人諱之，謂雉爲野雞。　又【集韻】序□切，音。本作□。詳□字註。　又【集韻】演爾切，音酏。縣名。【前漢地理志】江夏郡下雉縣。【註】雉，羊氏反。【又】南陽郡雉縣。【註】弋爾反。　又【集韻】口駭切，音鍇。桂林人謂人短爲矲雉，或作□□。　又直利切，音稚。野雞也。考證：〔【說文】東方曰鶹〕　謹照原文曰鶹改曰鶅。〔【前漢高后紀註】荀悅曰，諱雉之字野雞。〕　謹照原文野雞上增曰字。 

雊	【戌集中】【隹字部】	雊	【唐韻】古□切【集韻】【韻會】居□切，□音遘。【說文】雄雉鳴也。雷始動，雉鳴而雊其頸。从隹从句，句亦聲。【書高宗肜日】越有雊雉。【禮月令】雉雊，雞乳。【集韻】或作呴鴝。　又縣名。【前漢地理志】上谷郡雊瞀縣。【註】雊，工豆反。　又【集韻】俱遇切，音句。義同。【前漢地理志註】孟康曰：雊瞀音句無。　又【類篇】吉□切。雉鳴也。

	【補遺】【寅集】【宀字部】		【字彙補】音蒙。〇按音義，卽字之譌。字原上从冖作。

	【辰集中】【木字部】		【唐韻】力舉切【集韻】兩舉切，□音呂。【廣韻】木名。中箭笴。　又松，松別種。【南史孝義傳】廋沙彌母亡，晝夜號痛，墓忽生松百餘株，枝葉欝茂，有異常松。

□	【未集中】【糸字部】	□	【集韻】求於切，音渠。【博雅】無文綵也。又薄平鞮屨，其緣謂之無□。【類篇】□或作□。

雋	【戌集中】【隹字部】	雋	【唐韻】【韻會】【正韻】□徂兗切，音吮。【說文】肥肉也。从弓，所以射隹。【前漢蒯通傳】通論戰國時說士權變，亦自序其說，凡八十一首，號曰雋永。【註】雋，肥肉也。言其所論甘美而深長也。　又【說文】長沙有下雋縣。【前漢地理志】長沙國下雋縣。【註】莽曰閇雋。　又【廣韻】姓也。漢有雋不疑。　又【集韻】子兗切，音臇。肥也。　又捋遂切，音醉。本作檇。詳木部檇字註。　又與儁通。【前漢禮樂志】進用英雋。【人物志】張良體弱而精彊，爲衆智之雋也。考證：〔【說文】長沙有雋縣。〕　謹照原文改長沙有下雋縣。 

雌	【戌集中】【隹字部】	雌	〔古文〕【唐韻】七移切【集韻】【韻會】七支切，□音姕。【說文】鳥母也。从隹从此。【詩小雅】誰知烏之雌雄。　又【廣韻】牝也。【詩小雅】以雌以雄。【史記司馬相如上林賦素雌註】索隱曰：素雌，猿之雌者。餘詳雄字註。　又【集韻】【正韻】□千西切，音妻。【集韻】牝也。【莊子齊物論】猿猵狚以爲雌。

雍	【戌集中】【隹字部】	雍	〔古文〕邕【唐韻】【集韻】【韻會】【正韻】□於容切，音廱。【玉篇】和也。【書堯典】黎民於變時雍。　又【爾雅釋天】太歲在戊曰著雍。　又水名。【水經】四方有水曰雍。　又縣名。【前漢地理志】漁陽郡雍奴縣。　又【前漢中山靖王傳】雍門子壹微吟。【註】張晏曰：齊之賢者，居雍門，因以爲號。蘇林曰：六國時人，名周。　又【廣韻】姓也。祭仲壻雍糾。見【左傳桓十五年】。　又【集韻】通作雝。【班固兩都賦】乃流辟雍。○按禮王製作辟雝。　又【集韻】委勇切，音壅。【周禮秋官司寇】雍氏。【註】謂隄防止水者也。【釋文】雍，於勇反。　又【集韻】祐也。【揚雄甘泉賦】雍神休。【註】晉灼曰：雍，祐也。師古曰：雍，聚也。雍讀曰擁。　又【廣韻】【集韻】【韻會】【正韻】□於用切，音。【廣韻】九州名。雍，擁也。東崤，西漢，南裔，北居庸，四山之所擁翳也。【書禹貢】黑水西河惟雍州。【釋文】雍，於用切。○按爾雅釋地作雝。　又【韻會】國名。【左傳僖二十四年】郜雍曹滕。【註】雍國，在河內山陽縣。【釋文】雍，於用反。　又【廣韻】姓也。【韻會】文王子雍伯之後。

雎	【戌集中】【隹字部】	雎	【廣韻】【韻會】七余切【集韻】千餘切，□音疽。【玉篇】王雎也。【詩周南】關關雎鳩。【傳】雎鳩，王雎也。鳥摯而有別。【釋文】七胥反。【左傳昭十七年】雎鳩氏，司馬也。【註】雎鳩，王雎也。摯而有別，故爲司馬，主法制。【釋文】雎本又作睢，七徐反。　又【玉篇】次雎。行難也。　又姓。【正字通】明洪武御史雎稼，請立學宮臥□。　【集韻】本作鴡。

雏	【戌集中】【隹字部】	雛	【唐韻】仕于切【集韻】【韻會】崇芻切，□音。【說文】雞子也。从隹从芻。【爾雅釋鳥】生噣雛。【註】生能自食者。【釋文】雛，仕俱反。【禮月令】天子乃以雛嘗黍。【釋文】仕于反。【孟子】力不能勝一匹雛。　又【禮內則】不食雛□。【註】□伏乳者。　又【莊子秋水篇】南方有鳥，其名鵷雛。【司馬相如子虛賦】鵷雛孔鸞。【註】鵷雛，鳳屬也。【集韻】或作鶵。俗作□，非。　又【集韻】【類篇】□從遇切，音聚。【集韻】人名。仲尼弟子顏濁雛。

雐	【戌集中】【隹字部】	雐	【唐韻】荒烏切【集韻】荒胡切，□音呼。【說文】鳥也。从隹从虍。

雒	【戌集中】【隹字部】	雒	【唐韻】盧各切【集韻】【韻會】【正韻】歷各切，□音洛。【說文】鵒也。从隹各聲。【釋名】雅雒也。爲之難，人將爲之雒，雒然憚之也。　又馬名。【詩魯頌】有駵有雒。【傳】黑身白□曰雒。【釋文】雒音洛，本作駱。　又水名。【周禮夏官職方氏】豫州，其川滎雒。　又國名。【左傳僖二十一年】伊雒之戎。【春秋文八年】公子遂會雒戎盟于暴。　又縣名。【前漢地理志】弘農郡上雒縣。○按左傳僖二十一年疏云：雒水，出上雒縣冢領山東北，經弘農至河南鞏縣，雒戎因此而名也。　又雒陽縣，屬河南郡。【前漢地理志註】師古曰：魚豢云：漢火行，忌水，故去洛水而加隹。如魚氏說，則光武以後攺爲雒字也。【正字通】楊愼曰：春秋書雒戎，左傳凡洛皆作雒。非後漢始攺也。○按魚氏說必有所本，故師古从之。左傳今文洛皆作雒，安知古本左傳不書作洛乎。未可據今本左傳駁魚氏說也。　又雒縣，屬廣漢郡。【前漢地理志註】音山，雒水所出，南至新都谷入湔。　又姓。【後漢南蠻傳】徵側者，麊泠縣雒將之女。　又與絡通。【莊子馬蹄篇】刻之雒之。【註】雒同絡。　又與額同。【前漢韓嫣傳】子增封龍雒侯。【註】雒，或作額。

</div>
    <div class="pagination">
<a href="康熙字典_page245.html">上一页</a><span>...</span><a href="康熙字典_page241.html">241</a><a href="康熙字典_page242.html">242</a><a href="康熙字典_page243.html">243</a><a href="康熙字典_page244.html">244</a><a href="康熙字典_page245.html">245</a><span class="current-page">246</span><a href="康熙字典_page247.html">247</a><a href="康熙字典_page248.html">248</a><a href="康熙字典_page249.html">249</a><a href="康熙字典_page250.html">250</a><a href="康熙字典_page251.html">251</a><span>...</span><a href="康熙字典_page247.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
