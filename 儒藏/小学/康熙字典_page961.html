<!DOCTYPE html>
<html>
<head>
    <meta charset="UTF-8">
    <title>康熙字典 - 第 961 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 961 页/共 976 页</h1>
    <div class="content">槟	【辰集中】【木字部】	檳	【唐韻】必鄰切【集韻】【類篇】□民切，□音賔。榔，木名。【類篇】樹無枝，實從心出。詳榔字註。

槠	【辰集中】【木字部】	櫧	【廣韻】章魚切，音諸。木名。【山海經】前山，其木多櫧。【郭註】或作楮，似柞，子可食，冬夏生。作屋柱，難腐。【司馬相如上林賦】沙棠櫟櫧。【李善註】櫧似柃。【本草拾遺】櫧子生江南，皮樹如栗，冬月不彫，子小如橡。【食物本草】有苦甜二種，治作粉食，褐色，甚佳。　又【集韻】【類篇】□專於切，音□。義同。

槢	【辰集中】【木字部】	槢	【唐韻】似入切【類篇】【韻會】席入切，□音習。【說文】木也。【徐曰】堅木。【元結頌木魅辭】槢橈橈兮未堅。　又械也。【何晏景福殿賦】楯類騰蛇，槢似瓊英。【註】械楔。

槣	【辰集中】【木字部】	槣	【集韻】居宜切，音基。以箸取物也。　又【類篇】俱爲切。載也。　又【集韻】居爲切，音規。義同。

汯	【巳集上】【水字部】	汯	【集韻】乎萌切，音宏。汯汯，迅流也。與浤同。　又【玉篇】無舟涉水也。　又泓汯，水勢迴旋貌。【郭璞江賦】泓汯泂澋。

槨	【辰集中】【木字部】	槨	與椁同。

槩	【辰集中】【木字部】	槩	【唐韻】古代切【集韻】【韻會】居代切，□音漑。平斗斛木。【說文】作□，斗斛。【徐曰】□，戛摩之也。斗斛，量槩也。【禮月令】仲春之月，正權槪。【周禮冬官考工記】氏槩而不稅。【疏】槩，所以勘諸廛之量器，以取平者。又平也。【管子樞言】釜鼓滿則人槪之，人滿則天槪之。　又大槪，大率也。【史記伯夷傳】其文辭不少槩見。【莊子天下篇】槩乎皆常有聞者也。【張衡東京賦】粗爲賔，言其梗槩如此。　又感觸經心也。【史記范雎傳】臣愚，不槩于王心。【淮南子精神訓】勢位爵祿，何足以槩志。　又節槩。【左思吳都賦】俗有節槩之風。【晉書桓溫傳】豪爽有風槩。　又退槩，幽深不明也。【何晏景福殿賦】其奧祕則翳蔽曖昧，髣髴退槩。　又口漑切。同慨。【史記季布傳】婢妾賤人，感槩而自殺，非能勇也，其畫無復之耳。　又許旣切，音餼。亦平木也。　又古對切，音憒。義同。　又古忽切，音骨。哀亂貌。　又叶居氣切，音記。【劉楨魯都賦】貴交尚信，輕命重氣。義激毫毛，怨成梗槩。

槪	【辰集中】【木字部】	槪	同槩。　又【韻會】尊名。【周禮春官鬯人】凡祼事用槪。凡疈事用散。【註】皆桼尊也。有朱帶者曰槪，無飾曰散。　又與漑通。【周禮春官大宗伯眡滌濯註】漑，祭器也。本或作槪。槪，拭也。　又【集韻】巨列切，音竭。杙也。亦省作楬。

槫	【辰集中】【木字部】	槫	【集韻】【韻會】□徒官切，音團。楚人謂圓爲槫。【楚辭九章】曾枝剡棘，圓果槫兮。　又【集韻】柩車也。或讀兗切，音腨。義同。　又【集韻】淳緣切，音遄。與輲同。

槬	【辰集中】【木字部】	槬	【廣韻】【正韻】【韻會】□胡化切，華去聲。鐘橫大也。【正字通】摦字之譌。【左傳】从木。【昭二十一年】天王將鑄無射，冷州鳩曰：夫鐘，小者不窕，大者不槬。窕則不咸，槬則不容。今鐘槬矣。

槭	【辰集中】【木字部】	槭	【唐韻】【集韻】【韻會】□子六切。音蹙。【說文】木可作大車輮。　又【博雅】槭，到也。　又【韻會】色責切，音索。讀若色。雕柯貌。【潘岳射雉賦】陳柯槭以改舊。【李善註】所膈切，音同。　又【韻會】木葉落也。【潘岳閒居賦】庭樹槭以灑落。　又【集韻】率摑切，音□。木枝空貌。

槮	【辰集中】【木字部】	槮	【唐韻】所今切【集韻】【韻會】蘇簪切，□音森。【說文】木長貌。【張衡西京賦】橚□櫹槮。　又華葉落，莖獨立也。【宋玉九辨】萷櫹槮之可哀兮。　又積柴水中以取魚曰槮。【爾雅釋器】槮謂之涔。與罧同。　又【集韻】桑感切，音糝。式荏切，音審。斯荏切，音伈。義□同。　又【集韻】【韻會】□蘇遭切，音騷。木長也。【馬融長笛賦】森槮柞樸。　又【集韻】師銜切，音杉。森槮，木長貌。　又【廣韻】疎錦切，音。木實名也。　又【韻會】所斬切，音。【博雅】取也。一曰執也。引《詩鄭風槮》執子之手兮。註：擥也。《詩》本从手。

槰	【辰集中】【木字部】	槰	【字彙】菩貢切，蓬去聲。草木盛貌。○按《集韻》本作□。

槱	【辰集中】【木字部】	槱	【唐韻】與久切【集韻】【韻會】以九切【正韻】云九切，□音酉。【說文】積木燎之也。【詩大雅】薪之槱之。【傳】槱，積也。【箋】豫斫以爲薪，至祭皇天上帝及三辰，則聚積以燎之。【周禮春官】以槱燎祀司中、司命、飌師、雨師。或作禉、梄，通作蕕。　又【廣韻】【集韻】【韻會】余救切【正韻】爰救切，□音柚。又【集韻】【韻會】【類篇】□夷周切，音猶。義□同。考證：〔【說文】積火燎之也。〕　謹照集韻原文積火改積木。〔通作楢。〕　謹照集韻原文楢改蕕。 

槲	【辰集中】【木字部】	槲	【唐韻】【集韻】【韻會】【正韻】□胡谷切，音斛。槲□，木名。【爾雅釋木疏】江河閒以作柱。【本草圖經】槲木，高丈餘，與櫟相類，亦有斗。【唐許渾峽山寺詩】古木高生槲。則槲爲大木也。詳□字註。　又【玉篇】胡木切。義同。

殒	【辰集下】【歹字部】	殞	【廣韻】于敏切【集韻】【韻會】【正韻】羽敏切，□音磒。歿也。　又落也。【潘岳秋興賦】槁葉夕殞。別作隕。　又【集韻】羽粉切，音抎。義同。

槳	【辰集中】【木字部】	槳	【唐韻】卽兩切【集韻】【韻會】子兩切，□音蔣。【玉篇】楫屬。【揚子方言】所以隱櫂謂之槳。或作□、，亦書作。【字彙】縱曰櫓，橫曰槳。【正字通】長大曰櫓，短小曰槳。【韻會】前推曰槳，後栧曰櫂。【古樂府】莫愁在何處，住在石城西。艇子蕩雙槳，催送莫愁來。　又【集韻】資良切，音將。義同。又柯也。

槴	【辰集中】【木字部】	槴	【集韻】後五切【類篇】□古切，□音戸。籍書具。一曰取魚具。

槵	【辰集中】【木字部】	槵	【唐韻】【集韻】□胡慣切，音患。俗省作梙。【廣韻】無槵，木名。【集韻】皮子可澣。【酉陽雜俎】燒之極香，辟惡氣。一名噤婁，一名桓。【崔豹古今註】拾□木。一名無患。昔有神巫，名寶眊，能符劾百鬼，得鬼以此棒殺之，世人以此木爲衆鬼所畏，故名無患也。　又【通雅】槵子實可去垢，核黑如□。【正字通】謂可爲念珠。引佛經云：當貫木槵子一百八個，常自隨身。

槶	【辰集中】【木字部】	槶	【類篇】古誨切，音貴。【說文】筐當也。【正字通】今俗呼底曰當。　又【集韻】古對切，音憒。義同。　又【集韻】姑回切，音瑰。與簂同。亦筐也。

槷	【辰集中】【木字部】	槷	【唐韻】五結切【集韻】倪結切【正韻】魚列切，□音齧。危槷也。【周禮冬官考工記】轂小而長則柞，大而短則摯。【鄭註】摯，讀爲槷，謂輻危槷也。　又摋也。【周禮冬官考工記】輪人直以指牙，牙得則無槷而固。【註】槷，榝也。蜀人言摋曰槷。　又與闑同。【鄭註】闑，古文作槷。【周禮冬官考工記】匠人建國水地置槷以縣。【疏】槷，柱也。以縣者欲取柱之景，先須柱正。欲柱正，當以繩縣，而垂於柱之四角四中，繩皆附柱，則柱正矣。　又與臬通。門中橜也。【詩小雅】我車旣攻。【傳】褐纏旃以爲門，裘纏質以爲槸。【穀梁傳昭八年】置旃以爲轅門，以葛覆質，以爲槷。據此槸、槷通用。　又【集韻】射質也。【小爾雅】射，張布謂之侯。侯中者謂之鵠，鵠中者謂之正，正中謂之槷。【詩大雅】四鍭如樹。【疏】槷質也。　又【集韻】乃結切，音涅。木楔也。

槸	【辰集中】【木字部】	槸	【唐韻】【集韻】魚祭切【韻會】倪祭切【正韻】倪制切，□音藝。【爾雅釋木】木相磨槸。【郭註】樹枝相切磨。或从草作□。　又同槷。詳槷字註。

槹	【辰集中】【木字部】	槹	【唐韻】古勞切【集韻】【韻會】居勞切【正韻】姑勞切，□音高。【韻會】汲水機。【說文】作槔。或作□。通作臯。　又【類篇】木名。

槺	【辰集中】【木字部】	槺	【唐韻】苦岡切，音康。槺梁，虛梁也。【司馬相如長門賦】委參差以槺梁。【註】引《方言》曰：，虛也。同槺。鄭康成作荒。

槻	【辰集中】【木字部】	槻	【集韻】均窺切，音規。木名。堪作弓材。　又【類篇】一曰樊槻木皮，水漬如墨，書之不脫。

槼	【辰集中】【木字部】	槼	【集韻】【類篇】□同規。古文規作槼。或省作槼。槼字从，作下木。

槽	【辰集中】【木字部】	槽	【唐韻】昨勞切【集韻】【韻會】【正韻】財勞切，□音曹。【說文】畜獸之食器。【玉篇】馬槽也。【晉書宣帝紀】三馬同食一槽。　又柔木名。【淮南子□論訓】槽矛無擊，修戟無刺。【註】槽，柔木。無擊，無鐵刃也。　又枸槽子，果名。【齊民要術】枸槽子，大如指，正赤，其味甘。　又石槽，檀槽，皆琵琶槽也。【開元遺事】賀懷智善琵琶。以石爲槽。【唐後主題琵琶背詩】天香留鳳尾，餘暖在檀槽。　又酒槽，酒坊也。【李賀將進酒詩】小槽酒滴眞珠紅。　又茶槽，茶碓也。【宋范成大立春詩】茶槽藥杵聲中。　又【唐韻】作曹切【集韻】臧曹切，□音遭。華實相半也。

槾	【辰集中】【木字部】	槾	【唐韻】母官切【集韻】【正韻】謨官切，□音瞞。【說文】□也。【玉篇】所以塗也。秦謂之□，關東謂之槾。　又【博雅】槾，貪也。　又【釋名】謂之槾。槾，綿也，綿連榱頭，使齊平也。　又【正韻】莫半切，音縵。義同。　又木名。【張衡南都賦】其木則槾柏杻橿。【註】槾，荆也。　又【集韻】模元切，音璊。與樠同。　又【集韻】無販切，音萬。亦槾荆也。

欆	【辰集中】【木字部】	欆	【集韻】疎江切，音雙。【玉篇】棹，船羽也。又【類篇】栙欆，未張帆。一作□，通作。

欇	【辰集中】【木字部】	欇	【唐韻】書涉切【集韻】【韻會】失涉切，□音攝。【爾雅釋木】欇，虎櫐。又楓欇欇，見楓字註。　【正字通】楓註云：欇欇之欇與虎櫐之欇，字雖同而種不同。一樹生，一蔓生。《正韻》引虎櫐入楓註，誤。　又【博雅】欇，杖也。　又【唐韻】時攝切，音涉。又【集韻】【類篇】□尺涉切，音。義□同。考證：〔【博雅】欇，枝也。〕　謹照原文枝改杖。 

欈	【辰集中】【木字部】	欈	【唐韻】悅吹切，音蠵。【玉篇】□欈，木名，實可食。○按《字彙》同檇。《春秋》檇李，傳註與同，不言與欈同。《玉篇》訓地名，欈訓木名，分用爲是。

欉	【辰集中】【木字部】	欉	【集韻】粗送切，悤去聲。江東謂草木叢生曰欉。

權	【辰集中】【木字部】	權	【唐韻】巨員切【集韻】【韻會】【正韻】逵員切，□音拳。【玉篇】稱錘也。【前漢律歷志】孔子陳後王之法，曰謹權量。量多少者不失圭撮，權輕重者不失黍絫。　又經權。【易繫辭】巽以行權。【註】權，反經而合道者也。　又平也。【禮王制】原父子之情，立君臣之義以權之。　又權謀。【左傳宣十二年】中權後勁。【杜註】中軍制謀，精兵爲殿。　又權柄。【莊子天運篇】親權者不能與人柄。　又【爾雅釋詁】權輿，始也。【詩秦風】于嗟乎，不承權輿。　又攝官曰權。【鼠璞】權字唐始用之。韓愈權知國子博士，三歲爲眞。　又國名。亦姓。【左傳莊十八年】楚武王克權。【韻會】楚鬭緡尹權，後因爲氏。　又與爟通。烽火也。【前漢郊祀志】上宿郊見通權火。　又與顴通，兩頰也。【前漢高帝紀隆準註】頰權，準也。【曹植洛神賦】靨輔承權。　又【說文】權，黃華木也。【爾雅釋草】權，黃華。【六書故云】以草釋木，似誤。○按《爾雅》木槿，木也，列之于草。殆未可泥。　又【集韻】古玩切，音貫。木叢生也。考證：〔【詩秦風】吁嗟乎，不成權輿。〕　謹照原文吁改于。成改承。〔【後漢郊祀志】上宿郊，見通權火。〕　謹按後漢書無郊祀志。後漢改前漢。〔【爾雅釋草】權，黃英。〕　謹照原文英改華。 

毡	【辰集下】【毛字部】	毡	【正字通】俗氊字。詳氊字註。（氈）【唐韻】【集韻】【韻會】【正韻】□諸延切，音旃。【說文】撚毛也。或曰撚，執也，蹂也。蹂毛成片，故謂之氈。【釋名】氈，旃也。毛相著旃旃然也。【周禮天官掌皮】秋斂皮，冬斂革，共其毳毛爲氈。又【掌次】王大旅上帝，則張氈案。【疏】案謂牀也。牀上著氈，卽謂之氈案。【齊民要術】作氈法，春毛秋毛中半和用。秋毛緊强，春毛軟弱，獨用太偏，是以須雜。三月桃花水氈第一。凡作氈，不須厚大。唯緊薄均調乃佳耳。　通作旃。【前漢王褒傳】荷旃被毳。【王吉傳】細旃之上。【蘇武傳】齧雪與旃毛。皆與旃同。　又叶之人切，音眞。【楊方合歡詩】寒坐□肩氈。上叶身，下叶塵。（氈）考證：〔【周禮天官掌皮】共其毳皮爲氈。〕　謹照原文毳皮改毳毛。

歏	【辰集下】【欠字部】	歏	【廣韻】渠遴切【集韻】渠吝切，□音僅。欠也。　又【玉篇】去靳切。又丘云切，音皸。義□同。

歝	【辰集下】【欠字部】	歝	【集韻】斁或作歝。註詳攴部十三畫。

欋	【辰集中】【木字部】	欋	【唐韻】其俱切【集韻】【韻會】權俱切，□音劬。【釋名】齊、魯謂四齒杷曰欋。　又木根盤錯貌。【淮南子說林訓】木大則根欋。　又欋疏，附離也。【揚子太□經】進以欋疏，或杖之扶。　又唐武后官濫，時人爲之語曰：欋椎侍御史，脫腕校書郞。　又【集韻】【類篇】□椿俱切，音貙。耜也。

欏	【辰集中】【木字部】	欏	【廣韻】魯何切【集韻】【韻會】良何切，□音羅。【玉篇】檖木也。【唐韻】桫欏木，出崑崙山。【格物要論】欏木出湖廣及南安謂之倭羅，又謂之草欏。　又【博雅】欏，落籬也。　又【集韻】郞佐切，羅去聲。義同。　又【唐韻】來可切，音。裂也。

欐	【辰集中】【木字部】	欐	【唐韻】【韻會】盧啓切【集韻】里弟切，□音禮。小船也。　又【唐韻】【集韻】【韻會】郞計切【正韻】力霽切，□音例。梁棟別名。【列子湯問篇】雍門鬻歌，餘音遶梁欐，三日不絕。　又【莊子秋水篇】梁麗，與欐通。【註】一曰屋棟，一曰車名。　又【類篇】木名。　又【集韻】輦尒切，音邐。義同。　又【唐韻】所宜切，音澌。又【集韻】鄰知切，音離。□屋棟也。　又【類篇】欐佹，支柱也。一曰重累。

	【申集上】【艸字部】		【唐韻】【集韻】□芳無切，音敷。【玉篇】萮，花貌。　【字彙補】漢隷同蓲。

欑	【辰集中】【木字部】	欑	【集韻】【韻會】徂丸切【正韻】徂官切，□音襸。【說文】一曰積竹杖也。【禮喪大記】君□用輴欑至于上，畢塗泥。【註】輴，盛柩之車。欑，猶菆也。菆木于輴之四面，至于棺上，以泥塗之。此欑木似屋形，故曰畢塗泥也。【後漢岑彭傳】田戎橫江水，起浮橋、鬭樓，立欑木。　又地名。【左傳隱十一年】王與鄭人欑茅。又【春秋宣十一年】晉侯會狄于欑函。　又【韻會】祖官切，音鑽。又【集韻】祖算切，鑽去聲。義□同。　又【類篇】矛戟柄也。　又【集韻】在坦切，音瓚。【左傳昭元年】註：禜祭爲營欑。考證：〔【左傳隱十一年】王與鄭人欑茅之田。〕　謹照原文省之田二字。〔【春秋宣十一年】會狄于欑函。〕　謹照原文會狄上增晉侯二字。〔【左傳昭元年】禜祭爲營欑。〕　謹按此註文非傳文。謹照原文元年下增註字。 

欒	【辰集中】【木字部】	欒	【唐韻】路官切【集韻】【正韻】盧官切【韻會】盧丸切，□音鸞。【說文】木似欄。大夫冢樹欄楝也。【周禮冢人疏】大夫墳高八尺，樹以藥草。【廣韻】作樹以欒。【山海經】雲雨之山有木名欒，黃木，赤技，靑葉，羣帝焉取藥。【唐本草】謂之欒荆。【註】欒荆，莖葉都似石南。　又【本草別錄】欒華，葉似木槿而薄細，花黃似槐而稍長大。　又欒欒，瘠貌。【詩檜風】棘人欒欒兮。　又鐘口兩角爲欒。【周禮冬官考工記】鳧氏爲鐘，兩欒謂之銑。【疏】古應律之鐘不圜，狀如今之鈴，故有兩角也。　又【禮明堂位】鸞車，有虞氏之車也。【鄭註】鸞或爲欒。　又【博雅】曲枅謂之欒。【左思吳都賦】欒櫨疉施。　又檀欒，竹貌。【枚乗兔園賦】修竹檀欒。　又姓。【春秋】欒書之後，代爲晉卿。枚乘《菟園賦》。考證：〔【註】古應鐘之鐘不圜。〕　謹照周禮考工記原文註改疏。應鐘改應律。 

欓	【辰集中】【木字部】	欓	【唐韻】多朗切【集韻】【韻會】底朗切，□音黨。【玉篇】茱萸類。【集韻】越茮也。【爾雅翼】三香：椒、欓、薑也。【韻會】欓出閩中、江東。【集韻】通作□。　又【類篇】坦朗切，音惝。木桶也。

欔	【辰集中】【木字部】	欔	【集韻】厥縛切，音钁。木名。【正字通】鍫屬。與钁同類。

欖	【辰集中】【木字部】	欖	【唐韻】盧敢切【集韻】【韻會】【正韻】魯敢切，□音覽。【玉篇】橄欖，果名。別作□，通作攬，詳橄字註。　又【集韻】盧瞰切，音濫。義同。

欗	【辰集中】【木字部】	欗	【集韻】【韻會】□郞干切，音闌。【類篇】木名。桂類。本作木蘭。【屈原離騷】朝搴阰之木蘭兮。　又【任昉述異記】木蘭洲在潯陽江中，多木蘭，故名。考證：〔【屈原離騷】朝搴阰之木闌兮。〕　謹照原文闌改蘭。 

欘	【辰集中】【木字部】	欘	【唐韻】陟玉切【集韻】【韻會】株玉切，□音劚。【說文】斫也。齊謂之鎡錤。一曰斤柄，性自曲者。【周禮冬官考工記車人】半矩謂之宣，一宣有半謂之欘，一欘有半謂之柯。【鄭註】倉頡篇有柯欘。【管子霸言篇】匠人有以感斤欘，故繩可得而料也。俗作欘。　又【類篇】一曰木名。枝上曲。【山海經】神民之丘，建木百仞，無枝，有九欘，下有九枸。　又【類篇】直角切，音濯。鋤也。【爾雅釋器】斪斸謂之定。【李巡曰】鋤別名。【玉篇】欘，或作斸。

欙	【辰集中】【木字部】	欙	【唐韻】力追切【集韻】倫追切，□音蘲。【說文】禹山行所乗者。【書益稷】予乗四載。【註】山乗欙。【史記】作橋。【前漢書】作梮。屐下施鐵椎也。詳梮字註。　又【類篇】魯果切，音臝。木名。詳樏字註。

欚	【辰集中】【木字部】	欚	【唐韻】盧啓切【集韻】里弟切，□音禮。【說文】江中大船名。【玉篇】作□。　又【揚子方言】小舸謂之艖，東南丹陽、會稽閒謂之欚。　又【博雅】兔罝，其罥謂之欚。

欛	【辰集中】【木字部】	欛	【唐韻】必駕切，音霸。刀柄名。【類篇】枋也。杷或作欛。【丹鉛錄】得此欛柄。

</div>
    <div class="pagination">
<a href="康熙字典_page960.html">上一页</a><span>...</span><a href="康熙字典_page956.html">956</a><a href="康熙字典_page957.html">957</a><a href="康熙字典_page958.html">958</a><a href="康熙字典_page959.html">959</a><a href="康熙字典_page960.html">960</a><span class="current-page">961</span><a href="康熙字典_page962.html">962</a><a href="康熙字典_page963.html">963</a><a href="康熙字典_page964.html">964</a><a href="康熙字典_page965.html">965</a><a href="康熙字典_page966.html">966</a><span>...</span><a href="康熙字典_page962.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
