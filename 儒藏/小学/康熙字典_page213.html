<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 213 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 213 页/共 976 页
  </h1>
  <div class="content">
   適	【酉集下】【辵字部】	適	【唐韻】【集韻】【韻會】【正韻】□施隻切，音釋。【說文】之也。【廣韻】往也。【正韻】如也，至也。【詩鄭風】適子之館兮。【禮曲禮】將適舍，求毋固。　又【廣韻】樂也。【正韻】安便也，自得也。【詩鄭風】適我願兮。【莊子大宗師】適人之適，不自適其適。　又從也。【書多士】惟我事不貳適。【註】言割殷之事無私心，一于從帝而無貳也。【左傳昭十五年】民知所適。　又【正韻】適然，猶偶然也。【書康誥】乃惟眚災適爾。【註】適，偶也。　又事之常然者。亦曰適然。【前漢贾誼傳】以是爲適然耳。　又【韻會】適來，猶爾來也。又甫爾之辭。【唐書武元衡傳】適從何來。　又【廣韻】善也。【韻會】貢得其人曰適。【前漢武帝紀】貢士有一適，再適，三適。　又【正字通】關西謂補滿曰適。【前漢黄霸傳】馬不適士。【註】馬少士多，不相補滿。　又【玉篇】女子出嫁也。　又【廣韻】都歷切【集韻】【韻會】丁歷切，□音的。與嫡同。【詩大雅】天位殷適。【註】殷適，殷之嫡嗣也。【禮檀弓】扶適子，南面而立。　又適士，上士也。【禮祭法】適士二廟。　又適室，正寢也。【禮檀弓】哭之適室。　又【韻會】主也，專也。【論語】無適也。【詩衞風】誰適爲容。又【小雅】誰適與謀。　又【集韻】【韻會】亭歷切【正韻】杜歷切，□音狄。與敵同。【禮燕義】君獨升立席上，西面特立，莫敢適之義也。【史記田單傳贊】始如處女，適人閉戸。後如脫兔，適不敢距。　又【集韻】陟革切，音摘。與謫同。【詩商頌】勿予禍適。又《孟子》人不足與適也。　又【集韻】他歷切，音惕。適適然，驚貌。【莊子秋水篇】適適然驚。　又【集韻】之石切，音隻。往也。　又叶式吏切，音世。【揚子太□經】銳首銳于時，得其適也。銳東亡西，不能迴避也。　又叶式列切，音設。【韓愈進學解】紆餘爲姸，卓犖爲傑。較短量長，惟器是適。　又叶施灼切，音爍。【陸機演連珠】煙出夫火，非火之和。情生于性，非性之適。故火壯則煙微，性充則情約。考證：〔【賈誼治安策】以是爲適然耳。〕　謹照原書改前漢贾誼傳。〔【前漢王霸傳】軍馬不適亡。【註】馬少士多，不相補滿。〕　謹按黄霸傳又發騎士詣北軍爲句，馬不適士爲句，軍馬二字不連讀。今照原文王霸改黄霸。馬上去軍字。亡字改士字。〔【禮祭儀】適士二廟。〕　謹照原書祭儀改爲祭法。〔【禮燕儀】君獨升立席上，西面特立，莫敢適之義也〕　謹照原書燕儀改燕義。〔又與謫同。【詩衞風】室人交徧適我。又【商頌】勿予禍適。〕　謹按衞詩作讁不作適，此係誤引今省去。於勿予禍適下增引：又孟子人不足與適也。 

遪	【酉集下】【辵字部】	遪	【廣韻】于合切。裏遪也。【字彙】行也。走也。

遫	【酉集下】【辵字部】	遫	【廣韻】恥力切【集韻】蓄力切，□音敕。【玉篇】張也。【集韻】開也。　通作慗。譌作愸。

遬	【酉集下】【辵字部】	遬	【唐韻】桑谷切【集韻】【正韻】蘇谷切【韻會】蘇木切，□音肅。【韻會】蹙遬也。【禮玉藻】見所尊者齊遬。【註】猶蹙蹙也。　又剽遬，疾也。【史記禮書】輕利剽遬，卒如熛風。【淮南子兵略訓】欲疾以遬。　又僕遬，凡短之貌。【前漢息夫躬傳】僕遬不足數。　又【字彙補】遬濮，國名。【前漢霍去病傳】討遬濮。　【玉篇】籀文速字。

遭	【酉集下】【辵字部】	遭	【唐韻】作曹切【集韻】【韻會】臧曹切【正韻】則刀切，□音糟。【說文】遇也。【禮曲禮】遭先生于道。【前漢禮樂志】幸遭遇其時。　又【說文】邐行也。【徐曰】遭，猶匝也。行復相値也。【詩齊風】遭我乎峱之閒兮。　又【正韻】巡也。【劉禹錫詩】山圍故國周遭在。　又叶將侯切，音諏。【易林】依霄夜遊，與君相遭。除解煩惑，使心不憂。　【說文】本作□。今通用遭。

遮	【酉集下】【辵字部】	遮	【廣韻】正奢切【集韻】【韻會】【正韻】之奢切，□音□。【說文】遏也。【玉篇】冒也，斷也，要也，攔也。【史記高帝紀】三老董公遮說漢王。【後漢班超傳】伏兵遮擊。　又【正韻】蔽也。【後漢輿服志】張□帶鞬，遮迾出入。　又【正字通】周遮，語多貌。【白居易詩】周遮說話長。　又【集韻】之夜切，音柘。義同。　又叶之戈切，灼平聲。【司馬相如上林賦】山林爲之震動，川谷爲之蕩波。《巴渝》宋蔡，淮南《于遮》。【註】《于遮》，曲名。考證：〔又叶之弋切，灼平聲。【司馬相如上林賦】山林爲之震動，川谷爲之蕩波，巴渝宋蔡，淮南于遮。〕　謹按韻會小補遮叶之戈切，故入歌韻，與波相叶，据改之戈切。 

遯	【酉集下】【辵字部】	遯	【集韻】遁本字。【易遯卦】天下有山遯，君子以遠小人，不惡而嚴。【書微子】我不顧行遯。　又【韻會】水名。夜郞縣有遯水。餘詳前遁字註。

遰	【酉集下】【辵字部】	遰	【唐韻】特計切【集韻】【韻會】【正韻】大計切，□音第。【玉篇】迢遰也。　又【說文】去也。【玉篇】往也。【廣韻】避也。【夏小正】九月遰鴻雁。【註】遰，往也。北來則曰向，南去則曰遰。　又【集韻】征例切。與逝同。【史記賈誼傳】鳳漂漂其高遰。　又刀鞞也。【禮內則】右佩管遰。　又【集韻】當蓋切，音帶。連也。　又叶他結切，音貼。【王筠詩】燒山多詭怪，蒼嶺復迢遰。神芝曜七明，山蒲含九節。

遱	【酉集下】【辵字部】	遱	【唐韻】洛侯切【集韻】郞侯切，□音樓。【說文】連遱也。【集韻】不絕貌。

	【未集下】【肉字部】		【正字通】弭沼切，音杪。在季脅下，俠脅兩旁虛耎處，腎外當。王冰說素問曰：邪客入于太隂之絡，令人腰痛，引小腹控，不可以養息。

□	【辰集上】【日字部】	□	【篇韻】同□。

	【未集下】【肉字部】		【廣韻】北角切，音剝。犖，亂雜。　又【字彙】祭肉。

遲	【酉集下】【辵字部】	遲	〔古文〕邌【唐韻】直尼切【集韻】【韻會】□尼切【正韻】□知切，□音墀。【說文】徐行也。【廣韻】久也，緩也。【詩衞風】行道遲遲。【禮玉藻】君子之容舒遲。又【孔子閒居】無體之禮，威儀遲遲。【註】緩而不迫也。　又委遲，迴遠貌。【詩小雅】周道倭遲。　又【韻會】棲遲，息也。【詩□風】可以棲遲。　又姓。【書盤庚】遲任有言。【註】古賢人。又尉遲，複姓。　又【廣韻】【韻會】直利切【集韻】直吏切【正韻】直意切，□音稚。【廣韻】待也。【後漢章帝紀】朕思遲直士，側席異聞。又【趙壹傳】實望昭其懸遲。【註】懸心遲仰之。　又遲明卽黎明。【前漢高帝紀】遲明，圍宛城三匝。【註】遲，未也。天未明之頃也。【衞靑傳】遲明行二百餘里。【註】遲，待也。待天欲明也。　又【正韻】欲速而以彼爲緩曰遲，使彼徐行以待亦曰遲。【荀子修身篇】遲彼止而待我。　又乃也。【史記春申君傳】遲令韓、魏歸帝重于齊。【註】遲，猶値。値，猶乃也。　【韻會】遅遟□□同。

遴	【酉集下】【辵字部】	遴	【唐韻】【集韻】【韻會】【正韻】□良刃切，音吝。【說文】行難也。【前漢杜欽傳】誠難以忽，不可以遴。【註】遴，難也。　又【玉篇】貪也。與吝通。【前漢魯恭王傳】晚節遴，惟恐不足于財。【地理志】潁川民貪遴爭訟。　又【正字通】離呈切，音鄰。謹選也。謂相比而選之也。故掄才謂之遴選。　又姓。◎按遴字，古惟去聲。《正字通》以行難屬去聲，以謹選屬平聲，而以《正韻闕》平聲爲泥，不知何據。

遵	【酉集下】【辵字部】	遵	〔古文〕□□【唐韻】將倫切【集韻】【韻會】蹤倫切【等韻】祖倫切，□音嶟。【說文】循也。【詩周南】遵彼汝墳。　又【廣韻】率也，行也。習也。【書洪範】遵王之路，遵王之道。【儀禮鄕射禮】大夫有遵者則入門左。【註】言鄕之爲大夫者，能以禮樂化其民，使遵法之，故曰遵者。　又叶徂全切，音牋。【李尤德陽殿賦】曰若炎唐，稽古作先。於赫聖漢，抗德以遵。

遶	【酉集下】【辵字部】	遶	【廣韻】而沼切【集韻】【正韻】爾紹切，□音繞。【廣韻】圍繞也。　又【正韻】寔照切，音邵。義同。　亦作繞。

遷	【酉集下】【辵字部】	遷	〔古文〕□□拪□□【唐韻】七然切【集韻】親然切，□音韆。【說文】登也。【廣韻】去下之高也。【詩小雅】遷于喬木。　又遷徙也。【易益卦】君子以見善則遷，有過則攺。【書益稷】懋遷有無化居。【註】懋，勉其民，徙有於無，交易變化，其所居積之貨也。　又移物曰遷。【禮曲禮】先生書策琴瑟在前，坐而遷之。【註】諸物當前，跪而遷移之。　又變易也。【左傳昭五年】吾子爲國政，未攺禮，而又遷之。　又徙國曰遷。【周禮秋官小司□】二曰詢國遷。【註】謂徙都攺邑。　又徙官曰遷。【前漢賈誼傳】誼超遷，歲中至大中大夫。　又貶秩曰左遷。【史記韓王信傳】項王王諸將近地，而王獨遠居，是左遷也。又【張蒼傳】吾極知其左遷。【註】是時尊右□左，故謂貶秩爲左遷。　又【正韻】謫也，放逐也。【臯陶謨】何遷乎有苗。　又君遷，木名。【左思吳都賦】平仲君遷。　又姓。　又西烟切，音仙。【前漢王莽傳】立安爲新遷王。【註】服曰：遷，音仙。師古曰：遷，猶仙耳。不勞假借。　又叶七情切，音淸。【□琳大暑賦】樂以忘憂，氣變志遷。爰速嘉賔，式燕且殷。【李翺祭韓愈文】疏奏輒斥，去而復遷，升黜不攺，正言時聞。考證：〔【書益稷】何遷乎有苗。〕　謹照原書改爲臯陶謨。〔【左思吳都賦】君遷平仲。〕　謹照原文改爲平仲君遷。 

選	【酉集下】【辵字部】	選	【廣韻】先兗切【集韻】【韻會】【正韻】須兗切，□音□。【玉篇】擇也。【詩邶風】威儀棣棣，不可選也。【禮禮運】選賢與能。【左傳襄九年】舉不失選。　又少選，須臾也。【呂覽】少選發而視之。亦曰選閒。　又【正韻】白選，貨貝名。【史記平準書】白金三品，其一圜之其文龍，名白選。　又【玉篇】去絹切【廣韻】思絹切【集韻】【正韻】須絹切，□音潠。【禮王制】命鄕論秀士升之司徒，曰選士。【註】選，宣練反。　又【正韻】銓官也。【唐書】有《選舉志》。　又環舞也。【詩齊風】舞則選兮。　又【字彙補】萬也。【山海經】五億十選九千八百步。【楊愼云】選與萬，古音通，遂借其字。　又選懦仁弱也。【後漢淸河王傳】選懦之恩，知非國典。【註】選懦，仁弱慈戀，不決之意也。　又選懦、選耎，畏怯之意。【前漢西南夷傳】議者選耎，復守和議。【後漢西羌傳】公卿選懦，容頭過身。　又【廣韻】思管切【集韻】損管切，□音算。【集韻】數也。【書盤庚】世選爾勞。【傳】數也。【左傳昭九年】弗去懼選。【註】懼數其罪而責之也。　又與算同。【前漢公孫賀傳贊】斗筲之徒，何足選。音義與算同。　又【集韻】【韻會】□數滑切，音刷。金選，銖兩名。【前漢蕭望之傳】甫□之屬小過赦，薄罪贖，有金選之品。【應劭註】選，音刷。【正字通】漢讀率，《史記周本紀》其罰百率。率，如刷。故劭以刷音之。　【說文】本作選。俗作選。選字从巺作。考證：〔【史記平準書】白金三品，其一圜之以文龍，名白選。〕　謹照原文以文龍改其文龍。〔又與巽通。【後漢淸河王傳】選懦之恩，知非國典。【註】選懦，仁柔慈惠，不決之意也。〕　謹按淸河王傳選懦不作巽懦，註内亦不音巽，不得云與巽通。今改又與巽通爲又選懦仁弱也。並照原註仁柔慈惠改仁弱慈戀。〔【前漢公孫賀傳贊】斗筲之人，何足選。〕　謹照原文之人改之徒。 

遹	【酉集下】【辵字部】	遹	【唐韻】餘律切【集韻】允律切【韻會】【正韻】以律切，□音聿。【玉篇】循也，述也。【正韻】遵也。【書康誥】祇遹乃文考。【註】紹述也。　又發語辭。【詩大雅】遹駿有聲。　又姓。【正字通】宋開寶中有遹復，以太常博士判秦州。　又【集韻】食律切，音術。邪也。【詩小雅】謀猶回遹。

遺	【酉集下】【辵字部】	遺	〔古文〕□□□【唐韻】以追切【集韻】【韻會】夷隹切，□音夷。【說文】亡也。【易泰卦】不遐遺。【註】用心弘大，無所遺棄也。【詩小雅】棄予如遺。【註】言忘去不復存省也。【周禮秋官司刺】三曰遺忘。　又【正韻】失也。【前漢賈誼傳】功不遺矣。【後漢桓榮傳】慮無遺計。　又【集韻】餘也。【禮樂記】有遺音者矣。【註】有不盡之音。【屈原離騷】依彭咸之遺則。【註】遺，餘也。　又留也。【書大誥】寧王遺我大寶龜。【左傳昭十九年】古之遺愛也。　又【字彙補】便旋也。【前漢東方朔傳】小遺殿上。【南史謝幾卿傳】小遺沾令史。【註】卽俗言小便也。　又【正字通】遺遺，與委蛇通。【戰國策】出遺遺之門。【註】言其路逶迤也。【管子樞言篇】遺遺乎若有從治。　又姓。魯費宰南遺之後。　又【廣韻】【集韻】【韻會】□以醉切，遺去聲。投贈也，餽也。【周禮地官遺人註】以物有所餽遺也。【左傳隱元年】請以遺之。　又【玉篇】余恚切【正韻】于位切，□音□。又【集韻】徐醉切，音遂。盈之切，音怡。愈水切，音唯。義□同。　又【集韻】【韻會】旬爲切【等韻】似爲切。□與隨同。謙以下人也。【詩小雅】莫肯下遺。【註】遺，音隨。

遻	【酉集下】【辵字部】	遻	【廣韻】【集韻】【正韻】□五故切，音誤。【廣韻】遇也。【正韻】逢也，見也。【楚辭九章】重華不可遻兮。【莊子達生篇】醉者遻物而不慴。【張衡思□賦】幸二八之遻虞兮。　又【集韻】【正韻】□逆各切，音諤。【集韻】相遇驚也。與愕同。【正韻】迕也，逆也，與噩同。　又觸也。【馬融長笛賦】牚距劫遻。【註】牚，拄也。劫，脅也。遻，觸也。言笛聲烈而繁，若相凌距也。　【正韻】亦作□迕□。

遼	【酉集下】【辵字部】	遼	【唐韻】落蕭切【集韻】【韻會】憐蕭切【正韻】連條切，□音僚。【說文】遠也。【楚辭九歎】山修遠其遼遼兮。　又【集韻】水名，在遼陽縣。　又【韻會】國名，契丹之後，至耶律德光，號大遼。

遽	【酉集下】【辵字部】	遽	【廣韻】【集韻】【韻會】其據切【等韻】巨御切，□音詎。【玉篇】急也，疾也，卒也。【禮儒行】遞數之，不能終其物。【左傳僖二十四年】公遽見之。【後漢劉寬傳】雖在倉卒，未嘗疾言遽色。　又【廣韻】戰慄也。【集韻】窘也，懼也。【左傳襄三十一年】豈不遽止。【註】遽，畏懼也。【楚辭九章】駭遽以離心兮。【註】言意中驚駭，逐離己心也。　又【說文】傳也，驛車也。【禮玉藻】士曰傳遽之臣。【註】士位□，供車馬之役，故自稱傳遽。【左傳僖三十三年】且使遽告于鄭。【註】傳車，卽驛遞也。　又【集韻】求於切，音渠。麥也。　又姓。　又【正韻】魯遽，人名。　又【集韻】權俱切，音劬。義同。

□	【未集中】【糸字部】	□	【廣韻】疾資切【集韻】才資切，□音茨。【博雅】補也。　又【廣韻】似兹切【集韻】詳兹切，□音詞。義同。

□	【未集中】【糸字部】	□	與縹同。○按隷釋漢□，从票之字或作□。馮煥詔□輕，卽僄輕也。

遾	【酉集下】【辵字部】	遾	【廣韻】【集韻】【韻會】□時制切，音逝。【廣韻】逮也。【正韻】及也。【集韻】北燕曰遾。　又【集韻】遠也。

避	【酉集下】【辵字部】	避	〔古文〕□□【唐韻】【集韻】【韻會】【正韻】□毗義切，音鼻。【玉篇】迴避也。【史記藺相如傳】望見廉頗，引車避匿。【前漢王吉傳】敘：避而入商雒深山。【後漢郅惲傳】避地敎授。【註】隱遁也。　又【正韻】通作辟。【論語】辟世、辟地、辟言、辟色，俱作辟。

	【午集中】【皮字部】		【集韻】牛交切，音聱。皮堅也。　又必歷切，音壁。皮乾聲。

	【午集中】【疒字部】		【廣韻】【集韻】□洛代切，音賚。惡病。【博雅】，癘也。　又【唐韻】落哀切【集韻】郎才切，□音來。義同。　又【類篇】久疾也。　俗作癩。

邀	【酉集下】【辵字部】	邀	【廣韻】于宵切【集韻】【韻會】伊消切【正韻】伊堯切，□音腰。【廣韻】遮也。【晉書陶潛傳】王弘令潛故人齎酒于半道，邀之。　又【正韻】招也。【李白詩】舉杯邀明月。　又【集韻】求也。通作徼。【中庸】小人行險以徼倖。　又【正韻】通作要。【孟子】使數人要於路。【又】修其天爵，以要人爵。考證：〔【晉書陶潛傳】王弘令潛故人，賷酒于半道邀之。〕　謹照原文賷改齎。 

邁	【酉集下】【辵字部】	邁	【廣韻】莫話切【集韻】【韻會】莫敗切【正韻】莫懈切，□音。【說文】遠行也。【詩王風】行邁靡靡。又【小雅】我日斯邁。　又【正韻】往也。【詩魯頌】從公于邁。又【小雅】後予邁焉。【註】過也。　又老也。【書秦誓】日月逾邁。【後漢皇甫規傳】年齒之不邁。　又天子以時巡行曰邁。【詩周頌】時邁其邦。　又邁邁，不顧也。【詩小雅】視我邁邁。　又與勵通，勇往力行之意。【書大禹謨】臯陶邁種德。【註】言臯陶勇往力行，以布其德也。又【說命】予惟克邁乃訓。　又叶力制切，音利。【詩唐風】日月其邁。叶上逝。　【說文】作□。

邂	【酉集下】【辵字部】	邂	【唐韻】胡懈切【集韻】【韻會】下懈切【正韻】下戒切，□音解。【玉篇】邂逅，不期而會也。詳前逅字註。　又【集韻】下買切，音蟹。邂逅，悅貌。　又戸佳切，音鞵。義同。

邃	【酉集下】【辵字部】	邃	【廣韻】【集韻】雖遂切【正韻】須遂切，□音粹。【說文】深遠也。【禮玉藻】十有二旒，前後邃延。【註】言十二旒在前後，垂而深邃，以延覆冕上。【後漢輿服志】聖人處天子之位，服玉藻、邃延、日月所以副其德，彰其功也。　又屋宇深遠亦曰邃。【屈原離騷】閨中旣邃遠兮。考證：〔【後漢百官志】聖人處天子之位，服玉藻邃延日月，所以副其德，彰其功也。〕　謹照原書百官志改輿服志。 

	【寅集中】【巾字部】		【唐韻】古渾切【集韻】【韻會】公渾切，□音昆。【說文】幒也。【廣韻】褻衣。【廣雅】襣也。【又】楚人謂曰□。【說文】或作褌。【類篇】或作□。

還	【酉集下】【辵字部】	還	【唐韻】戸關切【集韻】【韻會】【正韻】胡關切，□音環。【說文】復也。【玉篇】反也。【詩小雅】爾還而入，我心易也。還而不入，否難知也。【註】反也。　又【正韻】退也，歸也。【儀禮鄕飮酒禮】主人答拜還，賔拜辱。【註】還，猶退也。【前漢高帝紀】還守豐。又【灌嬰傳】還定三秦。　又顧也。【左傳昭二十年】無所還忌。【註】還，猶顧也。　又償也。【老子道德經】以道佐人主者，不以兵强天下，其事好還。　又大還、小還，日至之名。【淮南子天文訓】日至于鳥次，是謂小還。至于女紀，是謂大還。　又與環同。【前漢食貨志】還廬樹桑。　又【廣韻】似宣切【集韻】【韻會】旬宣切，□音旋。與旋同。【禮禮運】五行、四時、十二月，還相爲本也。【註】迭相終而還相始，如環無端也。　又【正韻】轉也。【禮玉藻】周還中規，折還中矩。【註】周旋圓轉，折旋方轉也。　又便捷貌。【詩齊風】子之還兮。　又速也，卽也。【前漢董仲舒傳】此皆可使還至而立效者也。　又【集韻】【韻會】【正韻】□胡慣切，音患。遶也，圍也。【儀禮旣夕】祖還車不易位。【司馬相如子虛賦】旋還乎後宮。

邅	【酉集下】【辵字部】	邅	【廣韻】【集韻】【韻會】□張連切，音旃。【集韻】迍邅，難行不進貌。【易屯卦】屯如邅如。【楚辭哀時命】蹇邅迴而不能行。　又【廣韻】持碾切【集韻】【韻會】【正韻】直碾切，□□上聲。轉也，逐也。【屈原離騷】邅吾道夫崑崙。【註】邅，轉也。楚人名轉曰邅。又【楚辭九歎】邅彼南道兮以征夫宵行。【註】言已放逐而流轉江南也。　又【廣韻】除善切【集韻】丈善切，□□去聲。移也。又循也。考證：〔【楚辭九諫】蹇邅迴而不能行。〕　謹照原書九諫改哀時命。 

	【丑集下】【大字部】		【廣韻】【集韻】□房密切。與拂弼通。別作佛。【說文】大也。　又【集韻】分物切，音弗。【類編】符勿切，音佛。義□同。　亦作□□。

邆	【酉集下】【辵字部】	邆	【字彙補】徒登切，音騰。【唐書南蠻傳】六詔，四曰邆賧詔。　又唐亙切，音蹬。義同。

□	【辰集上】【日字部】	□	【集韻】千尋切，音侵。【玉篇】日光也。

□	【未集中】【糸字部】	□	譌字。【篇海】□，籀文。亦作、紟。○按《說文》紟籀文从金作。無从侌者。《集韻》紟或作衿，或作襟□，蓋因此而譌耳。□原字从侌。

邇	【酉集下】【辵字部】	邇	〔古文〕□【廣韻】兒氏切【集韻】【韻會】忍氏切【正韻】忍止切，□音爾。【說文】近也。【書舜典】柔遠能邇。【詩周南】父母孔邇。【左傳文十七年】以□、蔡之密邇於楚。　又通作爾。【詩大雅】莫遠具爾。【註】爾，近也。【儀禮燕禮】君南鄕爾卿，卿西面北上爾大夫。【註】揖而移之近之也。　【說文】別作□，俗省作迩、□。□字从臸作。考證：〔【左傳文十七年】以陳蔡之密邇。〕　謹照原文邇下增於楚二字。 

邈	【酉集下】【辵字部】	邈	【唐韻】莫角切【集韻】【韻會】墨角切，□音。【說文】遠也。【正韻】渺也。【屈原離騷】神高馳之邈邈。又【九章】邈而不可慕。　又【爾雅釋訓】邈邈，悶也。　又【正韻】輕視貌。與藐同。【陸機謝平原內史表】振景拔迹，顧邈同列。【註】邈，凌也。　又叶莫卜切，音木。【陸雲被命詩】聖敬遠躋，神道元邈。思媚三靈，誕膺天篤。　【說文】本作□。考證：〔【屈原離騷】神高馳之邈邈。又【九章】邈不可慕也。〕　謹照原文改邈而不可慕。 

邊	【酉集下】【辵字部】	邊	〔古文〕□【集韻】【韻會】【正韻】□□眠切，音編。【玉篇】畔也，邊境也。【禮玉藻】其在邊邑。【註】邊邑，九州邊鄙之邑。【左傳成十三年】蕩搖我邊疆。　又【正韻】旁近也。【前漢高帝紀】齊邊楚。　又側也。【禮檀弓】齊衰不以邊坐。【疏】喪服宜敬，起坐宜正，不可著齊衰而偏坐也。　又邊璋，半文飾也。【周禮冬官考工記】邊璋七寸。　又姓。周大夫邊伯之後。南唐有邊鎬。《說文》作□。考證：〔【左傳成十三年】搖蕩我邊疆。〕　謹照原文搖蕩改蕩搖。 

	【申集上】【艸字部】		【集韻】居牙切，音嘉。【玉篇】草名。

邋	【酉集下】【辵字部】	邋	【唐韻】良涉切【集韻】力涉切，□音獵。【說文】搚也。【廣韻】邁也。　又【字彙補】旌旗動搖貌。【石鼓文】邋邋員斿。　又【廣韻】盧盇切【集韻】力盇切，□音臘。邋遢，行貌。

邌	【酉集下】【辵字部】	邌	【唐韻】郞奚切【集韻】【韻會】憐題切【正韻】鄰溪切，□音黎。【說文】徐也。【廣韻】徐行貌。　又【集韻】遲古作邌。註詳十一畫。

邍	【酉集下】【辵字部】	邍	【唐韻】【集韻】愚袁切【等韻】宜袁切，□音元。【說文】廣平之野，人所登也。【周禮夏官】邍師掌四方之地名。【註】邍，地之廣平者。

邎	【酉集下】【辵字部】	邎	與□同。又□，同。

釮	【戌集上】【金字部】	釮	【字彙】前西切，音齊。【篇海】利也。　又牋西切，音躋。義同。

鈻	【戌集上】【金字部】	鈻	【集韻】象齒切，音佀。【博雅】鈻鉿，鋌也。或作釲。
  </div>
  <div class="pagination">
   <a href="康熙字典_page212.html">
    上一页
   </a>
   <span>
    ...
   </span>
   <a href="康熙字典_page208.html">
    208
   </a>
   <a href="康熙字典_page209.html">
    209
   </a>
   <a href="康熙字典_page210.html">
    210
   </a>
   <a href="康熙字典_page211.html">
    211
   </a>
   <a href="康熙字典_page212.html">
    212
   </a>
   <span class="current-page">
    213
   </span>
   <a href="康熙字典_page214.html">
    214
   </a>
   <a href="康熙字典_page215.html">
    215
   </a>
   <a href="康熙字典_page216.html">
    216
   </a>
   <a href="康熙字典_page217.html">
    217
   </a>
   <a href="康熙字典_page218.html">
    218
   </a>
   <span>
    ...
   </span>
   <a href="康熙字典_page214.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
