<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 76 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 76 页/共 976 页
  </h1>
  <div class="content">
   秿	【午集下】【禾字部】	秿	【廣韻】扶甫切【集韻】【韻會】奉甫切，□音釜。禾穳積也。　又【廣韻】【集韻】□芳無切，音敷。義同。　又【廣韻】博孤切【集韻】奔模切，□音逋。【廣韻】刈禾治秿。【集韻】刈禾也。　又【集韻】滂摸切，音鋪。大豆也。　或作□。

禸	【午集下】【禸字部】	禸	【唐韻】【集韻】人九切【韻會】忍九切，□音蹂。【說文】獸足蹂地也。象形。九聲。【爾雅釋獸】狸狐貒貈醜，其足蹯，其跡禸。【疏】蹯，掌也。此四獸之類，皆有掌蹯，其指頭著地處名禸。　又【廣韻】【集韻】□女九切，音鈕。【爾雅釋獸】陸德明讀。　【正字通】篆文禸本三畫。舊本沿俗作厶，入五畫，非。○按《徐鉉新附篆文》作蹂，《正譌》斥爲俗字，非。又《秦風》厹矛。陸德明：厹音求。鄭註：三隅矛也。《字彙》禸讀柔上聲。又云與厹同，亦非。

禹	【午集下】【禸字部】	禹	〔古文〕□□【唐韻】【集韻】【韻會】□王矩切，音羽。夏王號。【顏師古曰】禹湯皆字，三王去唐之文，從高古之質，故夏商之王皆以名爲號。　又姓。【王憎孺百家譜】蘭陵蕭道游娶禹氏。　又諡法。【史記裴註】受禪成功曰禹。【書疏】淵源流通曰禹。　又【玉篇】舒也。　又【說文】蟲也。

禺	【午集下】【禸字部】	禺	【唐韻】【集韻】牛具切【韻會】元具切，□音遇。獸名，猴屬。【正字通】禺似獼猴而大，赤目長尾，山中多有之。說文專指爲母猴屬，誤。　又【廣韻】遇俱切，音虞。山名。【史記孔子世家】汪罔氏之君，守封禺之山。【韋昭曰】封，封山。禺，禺山。在吳郡永安縣。　又番禺，越地名。在南海。　又禺彊，神名。【莊子大宗師】禺强得之，立乎北極。【山海經】北海之渚有神，人面鳥身，名禺彊。　又區也。【管子侈靡篇】是爲十禺。【註】每里爲一禺。　又事端初見也。【管子侈靡篇】將合可以禺。　又禺禺，魚名。【司馬相如上林賦】禺禺魼鰨。【郭璞曰】禺禺，魚皮有毛，黃地黑文。　又日在已曰禺中。　又姓。　又【集韻】魚容切，音顒。義同。　又通作寓。【爾雅釋獸】寓曰嗛。【郭註】寓謂獼猴之類，寄寓木上，此屬及皆頰裏貯食。【六書故】寓卽說文之禺。　亦通作虞。【山海經】夸父追日景，逮之於禺谷。【註】禺淵，日所入也。今作虞。　亦通作偶。【史記封禪書】木禺龍欒車一駟。【索隱曰】禺，音偶。謂偶其形於木，禺馬亦然。　又讀作務。【左傳哀十一年】公叔務人。【禮檀弓】作禺人。

离	【午集下】【禸字部】	离	〔古文〕□【廣韻】丑知切【集韻】【正韻】抽知切，□音摛。同魑。又【韻會】鄰知切。同離。明也，麗也。易卦名。　又散也，違也。【晉書宣帝紀】司馬公尸居餘氣，形神已离。亦同離。（離）【唐韻】呂支切【集韻】【韻會】鄰知切，□音驪。【說文】黃倉庚也，鳴則蠶生。从隹离聲。【玉篇】亦作鸝。【廣韻】今用鸝爲鸝黃，借離爲離別。【集韻】或作鵹。　又卦名。【易離卦】彖曰：離，麗也。【玉篇】離，明也。　又【玉篇】散也。【廣韻】近曰離，遠曰別。【揚子方言】參蠡，分也。秦晉曰離。【易乾卦】進退無恆，非離羣也。【待王風】有女仳離。　又【玉篇】遇也。【揚子方言】羅謂之離。【易小過】飛鳥離之。【前漢揚雄傳反離騷註】應劭曰：離，猶遭也。　又【詩小雅】不離于裏。【疏】離，歷也。　又【玉篇】兩也。【禮曲禮】離坐離立。【註】離，兩也。兩相麗謂之離。　又【玉篇】判也。【禮學記】一年視離經辨志。【註】離經，斷絕句也。【周禮夏官形方氏】無有華離之地。【註】華讀爲□，正之使不□邪離絕。　又【禮明堂位】叔之離磬。【註】離，謂次序其聲懸也。【疏】叔之所作編離之磬。　又【儀禮大射禮】中離維綱。【註】離，猶過也，獵也。　又【玉篇】□也。【左傳昭元年】設衞離服。【註】離，□也。　又【爾雅釋親】男子謂□妹之子爲出，謂出之子爲離孫。　又【荀子非相篇】離離然。【註】離離，不親事之貌。　又【爾雅釋詁】覭髳茀離也。【註】謂草木之蒙茸翳薈也。茀離卽彌離，彌離猶蒙茸。又【屈原離騷】長余佩之陸離。【註】陸離，猶嵯，衆貌也。許愼云：美好貌。師古云：分散也。　又【前漢郊祀歌】闢流離。【註】流離，不得其所者。　又【司馬相如大人賦】滂濞泱軋，麗以林離。【註】林離，撡攦也。【揚雄羽獵賦】淋離廓落。　又【司馬相如大林賦】前長離而後矞皇。【註】服虔曰：皆神名也。師古曰：長離，靈鳥也。○按前漢禮樂志作長麗。註云：星名。【張衡思□賦】前長離使拂羽兮。【註】長離，南方朱雀神也。　又【爾雅釋樂】大琴謂之離。【疏】音多變，聲流離也。　又【前漢西域傳】罽賔出璧流離。【註】師古曰：魏略云：大秦國出赤、白、黑、黃、靑、綠、縹、紺、紅、紫十種流離。　又馬名。【李斯諫逐客書】乗纖離之馬。　又鳥名。【詩邶風】流離之子。【傳】流離，鳥也。○按爾雅釋鳥註，作留離。　又草名。【屈原離騷】扈江離與辟芷兮。【註】離，蘼蕪也。又【司馬相如子虛賦】蘖離朱楊。【註】離，山梨。又【埤雅】韓詩曰：芍藥，離草也。將離，相贈以芍藥。一名可離。　又木名。【史記孔子世家註】《皇覽》曰：塋中樹，柞、枌、雒、離。　又水名。【前漢武帝紀】出零陵下離水。　又地名。【左傳成十五年】會吳于鍾離。【註】鍾離，楚邑，淮南縣。　又國名。【前漢西域傳】東離國，大國也。【拾遺記】泥離之國來朝。　又【廣韻】姓也。孟子弟子離婁。　又【集韻】抽知切，音痴。本作螭。詳虫部螭字註。　又【集韻】輦尒切，音邐。離跂，攘臂貌。　又【司馬相如上林賦】離靡廣衍。【註】離靡，謂相連不絕也。離，音力爾反。　又【廣韻】【集韻】【韻會】□力智切，音荔。【廣韻】去也。【書胤征】畔官離次。【釋文】離，如字，又力智反。【禮曲禮】鸚鵡能言，不離飛鳥。　又與荔同。【司馬相如上林賦】答遝離支。【註】晉灼曰：離支，大如雞子，皮粗，剝去皮，肌如雞子，中黃，味甘多酢少。師古：音力智反。　又【廣韻】【集韻】【韻會】□郞計切，音麗。【禮月令】司天日月星辰之行，宿離不貸。【註】離，讀如儷偶之儷，宿儷謂其屬。馮相氏保章氏掌天文者，相與宿偶，當審伺□，不得過差也。【釋文】離，呂計反。偶也。　又叶音黎。【卓文君白頭吟】凄凄復凄凄，嫁女不須啼。願得一心人，白頭不相離。　又叶良何切，音羅。【韓愈裴少府墓銘】支分族離，各爲大家。家，音歌。（離）考證：〔【曲禮】離坐離立。【註】離，兩也。兩相麗，謂之立。〕　謹按註無此文。今据陳氏集說引方氏註改兩相麗謂之離。〔【揚雄校獵賦】淋離廓落。〕　謹照文選校獵賦改羽獵賦。〔【司馬相如上林賦】前長離而後矞皇。〕　謹照漢書上林賦改大林賦。 

□	【未集中】【羽字部】	□	【玉篇】初已切。飛貌。

□	【未集上】【米字部】	□	【集韻】諸延切，音旃。【說文】糜也。同。亦作饘。

□	【未集上】【米字部】	□	【集韻】先的切，音錫。汰米也。同淅。

禼	【午集下】【禸字部】	禼	【唐韻】【廣韻】私列切【集韻】【正韻】先結切，□音薛。與偰契□同。【前漢百官表】禼作司徒。　又【說文】蟲也。象形。

禽	【午集下】【禸字部】	禽	〔古文〕□【唐韻】【集韻】巨今切【韻會】【正韻】渠今切，□音琴。【爾雅釋鳥】二足而羽謂之禽，四足而毛謂之獸。【白虎通】禽，鳥獸總名，言爲人禽制也。【孔穎達云】王用三驅失前禽，則驅走者亦曰禽。【于越志】臨川吳澄問東隅吳正道禽獸二字，正道曰：禽卽獸也。曰：兩翼爲禽，四足爲獸，何以言。曰：禮不云乎，猩猩能言，不離禽獸。　又【韻會】鳥獸未孕曰禽。　又戰勝執獲曰禽。【左傳僖三十三年】外僕髠屯禽之以獻。通作擒。　又姓。【左傳】魯大夫禽鄭。【高士傳】禽慶。　又叶渠容切，音窮。【易林】吉日車攻，田弋獲禽。宣王飮酒，以告嘉功。　又【字彙補】龍支切，音離。【魏志和洽傳】諡□侯子禽。

禾	【午集下】【禾字部】	禾	【唐韻】【正韻】戸戈切【集韻】【韻會】胡戈切，□音和。【說文】嘉穀也。二月始生，八月而孰，得時之中，故謂之禾。禾，木也。木王而生，从木从□省，□象其穗。【春秋莊二十八年】大無麥禾。【疏】麥熟於夏，禾成在秋。　又凡穀皆曰禾。【詩豳風】十月納禾稼，黍稷重穋，禾麻菽麥。【疏】苗生旣秀謂之禾。禾是大名，非徒黍稷重穋四種，其餘稻秫苽粱皆名禾，惟麻與菽麥無禾稱，故再言禾以總之。　又【山海經】玉山，王母所居。昆侖之墟，其上有木禾，長五尋，大五圍，二月生，八月熟。【註】木禾穀類可食。【鮑照詩】遠食玉山禾。　又禾，和也。【尚書序】唐叔得禾，異畝同穎，王命歸周公於東，作歸禾，周公得命禾，旅天子命作嘉禾。【孔傳】異畝同穎，天下和同之象。【疏】後世同穎之禾，遂名嘉禾，由此。　又姓。考證：〔【尚書傳】唐叔得禾，異畝同穎。〕　謹按所引係書序，傳改序。 

	【辰集中】【木字部】		同樕。

禿	【午集下】【禾字部】	禿	【唐韻】【集韻】【韻會】【正韻】□他谷切，通入聲。【說文】無髮也。从人，上象禾粟之形，取其聲。王育說：倉頡出，見禿人伏禾中，因以制字，未知其審。又【徐鍇曰】言禿人髮不纖長，若禾稼也。【穀梁傳成元年】季孫行父禿，聘于齊，齊使禿者御之。【史記灌夫傳】與長孺共一老禿翁。　又凡物落盡皆曰禿。【後漢張衡傳】蘇武以禿節效貞。又【孔融傳】禿巾微行。【註】謂不加幘。又【杜甫詩】漱壑松柏禿。　又姓。祝融後八姓，禿居一。出【國語】。又複姓。南凉主禿髮烏孤。　又與鵚同。禿鶖，鳥名。

秀	【午集下】【禾字部】	秀	【唐韻】【集韻】【韻會】【正韻】□息救切，音繡。榮也，茂也，美也，禾吐華也。【詩大雅】實發實秀。○按《爾雅》云：禾謂之華，草謂之榮，不榮而實者謂之秀，榮而不實者謂之英。漢儒據此釋《詩》，遂以秀爲不榮而實。李巡曰：分別異名以曉人，故以英、秀對文，其實黍、稷皆先榮後實。《詩出車篇》云黍稷方華。《生民篇》云實發實秀，是黍、稷有華亦稱秀也。此說甚是。《論語》明言不秀不實，秀實自不容混。朱子釋《論語》秀曰吐華，釋《生民》秀曰始穟。足正漢儒之誤。　又凡草皆得言秀。【詩豳風】四月秀葽。【禮月令】孟夏苦菜秀。　又三秀，芝草。【楚辭九歌】采三秀於山閒。　又秀氣。【禮禮運】人者，五行之秀氣。【周子太極圖說】惟人也得其秀而最靈。　又秀士，秀才。【禮王制】命鄕論秀士，升之司徒曰選士。【史記賈誼傳】吳廷尉爲河南守，聞其秀才，召置門下。【韻會】秀才之名始此，後光武名秀，改爲茂才。　又州名。漢屬會□郡，五代晉錢元瓘奏置秀州，宋慶元改嘉興府。　又姓。　又與綉通。【石鼓文】秀弓寺射。【註】綉弓，戎弓也。　又叶思久切，音又。【詩大雅】實發實秀，實堅實好。好叶訐口切。

私	【午集下】【禾字部】	私	【唐韻】息夷切【集韻】【韻會】【正韻】相咨切，□音司。【說文】禾也。北道名禾主人曰私主人。　又對公而言謂之私。【書周官】以公滅私。【詩小雅】雨我公田，遂及我私。【禮孔子閒居】天無私覆，地無私載，日月無私照。　又家臣稱私。【儀禮士相見禮】見於大夫曰：某也，夫子之賤私。【禮玉藻】士自稱於大夫曰外私。【註】此大夫非己所臣，則稱外私。　又恩私也。【儀禮燕禮】寡君，君之私也。【註】謂獨受恩厚。【禮郊特牲】婦餕餘，私之也。【釋名】私，恤也，所恤念也。　又【爾雅釋親】女子謂姊妹之夫曰私。【詩衞風】譚公維私。　又天子以下皆曰私。【前漢張放傳】大官私官。【服虔註】私官，皇后之官。【後漢百官志】中宮私府令一人。　又姓。漢私匡。　又便也。【左傳襄十五年】師慧過宋，朝將私焉。【註】謂小便。○按《說文》專以禾訓私，而厶自爲部，訓姦衺也。引韓非、倉頡作字，自營爲厶，則私不兼公私義。今經傳公厶字皆作私，不復作厶矣。

秃	【午集下】【禾字部】	禿	【唐韻】【集韻】【韻會】【正韻】□他谷切，通入聲。【說文】無髮也。从人，上象禾粟之形，取其聲。王育說：倉頡出，見禿人伏禾中，因以制字，未知其審。又【徐鍇曰】言禿人髮不纖長，若禾稼也。【穀梁傳成元年】季孫行父禿，聘于齊，齊使禿者御之。【史記灌夫傳】與長孺共一老禿翁。　又凡物落盡皆曰禿。【後漢張衡傳】蘇武以禿節效貞。又【孔融傳】禿巾微行。【註】謂不加幘。又【杜甫詩】漱壑松柏禿。　又姓。祝融後八姓，禿居一。出【國語】。又複姓。南凉主禿髮烏孤。　又與鵚同。禿鶖，鳥名。

秄	【午集下】【禾字部】	秄	【廣韻】祖里切【集韻】【正韻】祖似切，□音子。【說文】壅禾本也。【詩小雅】或耘或耔，从耒作耔。【前漢書】引《詩》作芓。　又【集韻】將吏切，音仔。俗謂禾猥生曰秄。

秅	【午集下】【禾字部】	秅	【唐韻】宅加切【集韻】【韻會】【正韻】直加切，□音茶。數名。【儀禮聘禮】禾三十車，車三秅，四秉曰筥，十筥曰稯，十稯曰秅，四百乗爲一秅。　又國名。【前漢西域傳】烏秅國，去長安九千九百五十里。　又【集韻】【韻會】【正韻】□都故切，音妒。義同。

稶	【午集下】【禾字部】	稶	【集韻】稢本字。

秆	【午集下】【禾字部】	秆	【唐韻】【集韻】【韻會】【正韻】□古旱切，音笴。同稈。【左傳昭二十七年】或取一秉秆焉。【註】秉，把也。秆，槀也。（稈）【集韻】古旱切，音笴。與杆同。【博雅】稻穰謂之稈。【說文】禾莖也。引春秋傳：或投一秉稈。今左傳昭二十七年作或取一秉秆。

秇	【午集下】【禾字部】	秇	【集韻】藝古作秇。註詳艸部十五畫。

□	【未集中】【羽字部】	□	【集韻】□，或書作□。

□	【未集上】【竹字部】	□	【篇海】同筍。○按卽箰字之譌。

	【辰集中】【木字部】		【集韻】【類篇】□汪胡切，音烏。【玉篇】槦，木中箭笴。　又【類篇】椑，靑□也。出長沙。【潘岳閒居賦】梁侯烏椑之□。不从木。　又【集韻】烏沒切。同榲。榲桲，或作桲。

秈	【午集下】【禾字部】	秈	【廣韻】【集韻】□相然切，音仙。【揚子方言】江南呼稉爲秈。或作。

秉	【午集下】【禾字部】	秉	【唐韻】兵永切【集韻】【韻會】【正韻】補永切，□音丙。禾盈把也。【詩小雅】彼有遺秉。【疏】秉，把也。【禮聘禮】四秉曰筥。【註】此秉謂刈禾盈手之秉，筥穧名，今萊易閒刈稻聚把有名爲筥者。　又米數。【禮聘禮】十斗曰斛，十六斗曰籔，十籔曰秉。又【小爾雅】鐘二謂之秉，秉十六斛。○按《儀禮》禾米之秉，字同□異。惟徐氏《韻譜》二石爲秉，又是一說。蓋石卽斛也。冉子與粟五秉。據《儀禮》爲八十石，據徐氏止十石，多寡迥別，俟考正。　又執持也。【禮禮運】天秉陽垂日，星地秉隂竅於山川。【詩大雅】民之秉彝。【書君奭】秉德明恤。　又去聲，陂病切。與柄同。【史記天官書】二十八舍主十二州，斗秉兼之。【絳侯世家】許負相周亞夫曰：君後三歲而侯，侯八歲爲將相，持國秉。　又姓。○按《說文》秉，从又持禾，《正字通》兼載鐘鼎文□字重出。□字原从□从殳。

秊	【午集下】【禾字部】	秊	【唐韻】奴顚切【集韻】寧顚切。□年本字。【說文】穀熟也。从禾，千聲。【春秋宣公十六年】大有秊。【穀梁傳桓三年】五穀皆熟爲有年。【疏】取歲穀一熟之義。　【正字通】俗俱作年。（年）〔古文〕□【唐韻】【廣韻】奴顚切【集韻】【類篇】【韻會】寧顚切【正韻】寧田切，□撚平聲。【說文】本作秊。穀熟也。从禾千聲。【春秋桓三年】有年。【穀梁傳】五穀皆熟爲有年。【宣十六年】大有年。【穀梁傳】五穀大熟爲大有年。　又歲也。【爾雅釋天】夏曰歲，商曰祀，周日年，唐虞曰載。【註】歲取星行一次，祀取四時一終，年取禾一熟，載取物終更始。【疏】年者，禾熟之名。每歲一熟，故以爲歲名。【周禮春官】正歲年以序事。【註】中數曰歲，朔數曰年。【疏】一年之內，有二十四氣。節氣在前，中氣在後。節氣一名朔氣。中氣帀則爲歲，朔氣帀則爲年。【左傳宣三年】卜年七百。　又齒也。【釋名】年，進也。進而前也。【禮王制】凡三王養老，皆引年。【註】引年，挍年也。【左傳定四年】武王之母弟八人，周公爲太宰，康叔爲司宼，□季爲司空，五叔無官，豈尚年哉。【註】言以德爲輕重，而不以齒爲先後也。　又姓。【萬姓統譜】永樂中有年當，懷遠人，歷官戸部尚書。　又叶禰因切，音紉。【前漢敘傳】封禪郊祀，登秩百神。協律改正，享兹永年。【崔駰襪銘】長履景福，至於億年。皇靈旣佑，祉祿來臻。又【集韻】乃定切，音佞。人名。【公羊傳襄三十年】年夫。【釋文】年音佞。二傳作佞夫。　【集韻】亦書作。唐武后作□。（年）考證：〔又叶禰因切，音民。〕　謹按禰因切非民字之音。謹照音義民改紉。

秋	【午集下】【禾字部】	秋	〔古文〕□□龝□【唐韻】七由切【集韻】【韻會】雌由切【正韻】此由切，□音鰌。金行之時。【爾雅釋天】秋爲白藏。【註】氣白而收藏也。【釋名】秋，就也，言萬物就成也。又繒也，繒迫品物使時成也。　又【說文】禾穀熟也。【禮月令】孟夏麥秋至。【□澔曰】秋者，百穀成熟之期，此於時雖夏，於麥則秋，故云麥秋。【書盤庚】乃亦有秋。　又【禮鄕飮酒義】西方者秋。秋，愁也。愁之以時，察守義者也。【註】愁讀爲揫，斂也。察嚴殺之貌。【春秋繁露】秋之言猶湫也。湫者，憂悲狀也。　又九月爲三秋。【詩王風】一日不見，如三秋兮。　又四秋。【管子輕重乙篇】歲有四秋，而分有四時。故曰：農事且作，請以什伍農夫賦耜鐵。此謂春之秋。大夏且至，絲纊之所作，此謂夏之秋。大秋成，五穀之所會，此謂秋之秋。大冬營室中，女事紡績緝縷之所作，此謂冬之秋。　又【廣韻藻】竹秋，三月也。蘭秋，七月也。　又秋秋，馬騰驤貌。【前漢禮樂志】飛龍秋游上天。又【揚雄羽獵賦】秋秋蹌蹌入西園。【荀子解蔽篇】鳳凰秋秋。【註】秋秋，猶蹌蹌。謂舞也。　又春秋，魯史名。　又大長秋，皇后官名。【前漢百官表】景帝更將行爲大長秋。【師古註】將行，秦官名。秋者，收成之時，長者，恆久之義。　又姓。　又七遙切，音鍫。【揚雄賦】秋秋蹌蹌。蕭該讀。又【荀子解蔽篇】鳳凰秋秋，其翼若干，其音若簫。秋與簫爲韻。　又楚俱切，音蒭。【水南翰記】北方老嫗八九十歲，齒落更生者，能於夜出，食人嬰兒，名秋姑。秋讀如蒭酒之蒭。

秌	【午集下】【禾字部】	秌	【說文】秋本字。

种	【午集下】【禾字部】	种	【廣韻】直弓切【集韻】【韻會】【正韻】持中切，□音蟲。稚也。　又姓。後漢司徒种暠。（種）〔古文〕□□【廣韻】之隴切【集韻】【韻會】主勇切，□音腫。穀種也。【詩大雅】誕降嘉種。【周禮地官草人】以物地相其宜，而爲之種。又【夏官職方氏】豫州，其穀宜五種。【註】黍稷菽麥稻。　又種類。【書盤庚】無俾易種于兹新邑。【史記高帝紀】恐事不就後，秦種族其家。【後漢竇融傳】此遺種處也。　又地名。【史記貨殖傳】楊平陽□西賈秦翟，北賈種代。【註】種在恆州石邑縣，北蓋蔚州也。　又外域國名。【後漢任延傳】武威郡，北當匈奴，南接種羌，民畏宼抄，多棄田業。　又【莊子胠篋篇】舍夫種種之機。【註】種種，謹慤貌。　又【增韻】種種，猶物物也。　又髮短貌。【左傳昭三年】余髮如此種種。　又【廣韻】之用切【集韻】朱用切，□音偅。蓺植也，布也。【書大禹謨】臯陶邁種德。【註】種，布也。種物必布於地，故爲布也。【史記李斯傳】所不去者，醫藥卜筮種樹之書。【前漢律歷志】鶉首初井十六度，芒種。　【正字通】說文種，先穜後孰也。从禾，重聲，直容切。穜，蓺也，从禾童聲，之用切，分穜種爲二。按，詩重穋借用重字，說文似與詩異。又童聲，與之用之音反。蓺與種植之種通。周禮種植之種與書傳所用種字皆同，當从經傳爲正。舊音同，音蟲，皆非。

	【卯集中】【手字部】		【正字通】掊字之譌。掊克之掊本作。因字形相近譌爲，正韻與抔同，誤也。　詳掊字註。互見抔字註。字从。

	【辰集下】【止字部】		【集韻】同魘。

竖	【酉集中】【豆字部】	豎	【唐韻】臣庾切【集韻】【韻會】上主切，□音裋。【說文】豎立也。【徐曰】豆器，故爲豎立。【後漢靈帝紀】槐樹自拔倒豎。【魏志鍾繇傳】起偃爲豎。　又【韻會】貞也。【字彙】直也。　又【廣韻】童僕之未冠者。【列子說符篇】鄰人亡羊，請楊子之豎追之。【宋書周朗傳】婢豎無定科。　又內廷之小臣也。【周禮天官】內豎掌內外之通令，凡小事。【註】豎，未冠者之官名。【左傳僖二十四年】晉侯之豎頭須，守藏者也。【註】豎，左右小吏。　又凡□鄙者皆曰豎。【史記留侯世家】豎儒幾敗乃公事。【晉書阮籍傳】時無英雄，使豎子成名。　又姓。【左傳昭十六年】鄭大夫豎柎。　又【韻會】通作裋。【史記秦始皇紀】寒者利裋褐。【註】一作短，一作豎。謂褐衣豎裁爲勞役之衣，短而且狹，故謂之短褐，亦曰豎褐。【荀子大略篇】衣則豎褐不完。【註】僮豎之褐，亦短褐也。【集韻】或作□。　又【正韻】【字彙補】□殊遇切，音樹。【通鑑】龎涓曰：遂成豎子之名。胡三省讀去聲。　【集韻】籀作。或作□。俗作竪，非。

	【巳集中】【火字部】		【正字通】譌字。【六書統】爟作。字彙亦云同爟。誤。

	【辰集中】【木字部】		【唐韻】五各切【集韻】【韻會】逆各切，□音愕。【玉篇】穽也。

竘	【午集下】【立字部】	竘	【說文】丘羽切【廣韻】驅雨切【集韻】委羽切，□區上聲。健也，匠也。【逸周書】有竘匠。　又【集韻】果羽切，音矩。義同。　又【玉篇】丘垢切【廣韻】苦后切【集韻】去厚切，□音口。【博雅】治也。一曰巧也。【揚子方言】竘，貌治也，吳越飾貌爲竘，或謂之巧。【註】竘，謂治作也。　又【集韻】許后切，音吼。義同。

站	【午集下】【立字部】	站	【廣韻】【集韻】□陟陷切，音佔。久立也。【篇海】坐立不動貌。俗言獨立也。　又【集韻】知咸切，音詀。義同。　【廣韻】或作□。【集韻】亦作趈。

□	【未集上】【竹字部】	□	【集韻】七六切，音蹙。笪也。　又就六切。義同。

笎	【未集上】【竹字部】	笎	【集韻】愚袁切，音元。竹名。【齊民要術】笎竹黑皮有文。

竚	【午集下】【立字部】	竚	【廣韻】直呂切【集韻】丈呂切，□音宁。企也，久立也。【楚辭九歌】結桂枝兮延竚。【王逸註】竚，立也。　本作佇。

笆	【未集上】【竹字部】	笆	【廣韻】傍下切【集韻】補下切，□音把。【廣韻】竹名，出蜀。【篇海】竹有刺者。【竹譜】棘竹騈深，一叢爲林。根若推輪，節若束針。亦曰笆竹，城固是任。蔑筍旣食，鬢髮則侵。【註】笆竹筍味，落人鬢髮。　又【集韻】部下切，音跁。義同。　又【廣韻】伯加切【集韻】【韻會】【正韻】邦加切，□音巴。【廣韻】有刺竹籬也。【史記索隱】今江南謂葦籬曰笆籬。【前漢司馬相如傳】諸蔗笆苴。【註】文穎曰：笆蕉。

竜	【午集下】【立字部】	竜	【集韻】龍古作竜。註見部首。　又【類篇】起也。　又地名。【字彙補】雲南有佴革竜地，有九山最險。

竝	【午集下】【立字部】	竝	【廣韻】蒲迥切【集韻】【正韻】部迥切，□音倂。【類篇】倂也，比也，皆也，偕也。【書立政】以竝受此丕丕基。【詩齊風】竝驅從兩肩兮。【禮禮運】聖人參於天地，竝於鬼神。　又【類篇】蒲浪切，傍去聲。近也。【晉書百官志】侍中中常侍得入禁中，散騎竝乘輿車。　又連也。【史記大宛傳】竝南山。【前漢郊祀志】北竝勃海。　又【類篇】部滿切，讀如伴。【前漢地理志】牂柯郡屬縣。【註】竝，音伴。　亦作並。

竞	【午集下】【立字部】	競	【廣韻】渠敬切【集韻】【韻會】渠映切【正韻】具映切，□音傹。彊也。【書立政】乃有室大競。【爾雅釋詁】競，彊也。【左傳僖七年】心則不競，何憚于病。　又爭也，逐也，高也，遽也。【詩商頌】不競不絿。【註】競，逐也。【左傳襄十年】鄭其有災乎，師競已甚。【註】爭競也。《哀二十三年》：敝邑有社稷之事，使肥與有職競焉。【註】競，遽也。　又【增韻】盛也。【左傳昭三年】二惠競爽。　又【集韻】或作□。亦作傹。【周禮春官鐘師註】繁遏執傹也。【韻會補】又作倞。【開元五經文字】毛詩：秉心無倞。　又借作境。【秦詛楚文】奮兵盛師，以偪□邊競。　又叶居良切。【黃庭經】魂魄內守不爭競，神生腹中銜玉鐺。　又叶其兩切。【詩大雅】靡所止疑，云徂何往。君子實維，秉心無競。俗作□。考證：〔【左傳襄十年】鄭其災乎，師競已甚。〕　謹照原文災上增有字。〔【又】季康子曰，敝邑有社稷之事，使肥與職競焉。〕　謹按此係哀二十三年傳文。謹將又季康子曰五字改爲哀二十三年。職上增有字。 

竟	【午集下】【立字部】	竟	【廣韻】【韻會】【正韻】□居慶切，音敬。窮也，終也。【史記項羽紀】籍大喜，略知其意，又不肯竟學。【高祖紀】歲竟，兩家常折券棄責。【前漢元帝紀】竟寧元年。【師古註】竟者，終極之言，言永安寧也。【霍光傳】縣官重太后，故不竟。【師古註】竟，窮竟其事也。　又【說文】樂曲盡爲竟。　又地名。【史記白起傳】遂東至竟陵。【註】在郢州長壽縣南百五十里。　又姓。出【何氏姓苑】。　又【集韻】舉影切，音景。與境同，界也。【禮曲禮】入竟而問禁。【疏】竟，界首也。【左傳莊二十七年】卿非君命不越竟。【字彙補】按竟界之竟，宜从上聲。徐師曾禮註：字彙附於去聲，非。　又【韻補】叶居亮切【郭璞不死圖讚】有人爰處，員丘之上。稟此遐齡，悠悠無竟。考證：〔【禮曲禮】入竟而問禁。【疏】竟，彊首也。〕　謹照孔疏原文彊改界。 

章	【午集下】【立字部】	章	【廣韻】【集韻】【韻會】諸良切【正韻】止良切，□音彰。【說文】樂竟爲一章。从音从十。十，數之終也。　又采也。【書臯陶謨】五服五章哉。【周禮冬官考工記】畫繢之事，靑與赤謂之文，赤與白謂之章。　又明也。【易垢卦】品物咸章。【書洪範】俊民用章。　又文章也。【詩小雅】維其有章矣。【箋】禮文也。　又篇章。【詩疏】詩有章句，總義包體，所以明情也。　又成事成文曰章。【孟子】不成章不達。【周語】將以講事成章。　又【周語】余敢以私勞，變前之大章。【註】表也，表明天子與諸侯異物也。　又條也，程也。【史記高祖紀】約法三章。【太史公自序】張蒼爲章程。【註】章。歷數之章術也。　又大林木曰章。【史記貨殖傳】千章金材。　又【爾雅釋山疏】山形上平者名章。　又地名。【山海經】鮮山又東曰章山。又赤水之北有章尾山。【史記楚世家】吳大敗楚于豫章。【前漢地理志】勃海郡屬縣章武，章鄕，會稽郡屬縣句章，西河郡千章縣，廣平國斥章，東平國章縣。【後漢光武紀】建武六年，改春陵鄕爲章陵縣。　又官名。【周禮春官】保章氏。【前漢王子侯表】千章侯。【百官志】東閣主章令丞。【師古註】主章，掌大材也。【前漢宣帝紀】元康元年置建章衞尉。　又【爾雅釋天】太歲在庚曰上章。　又樂名。【禮記註】大章，堯樂名。　又印章。【漢官儀】吏秩比二千石以上，銀印龜鈕其文曰章，刻曰某官之章。　又章奏。【獨斷】凡羣臣書通於天子者四，曰章，曰奏，曰表，曰駁議。　又【左傳僖五年】日南至。【疏】步曆之始，以朔旦冬至爲首，曆之上元，其年是十一月朔旦冬，至十九年閏月盡，復得十一月。朔旦冬至，故以十九年爲一章，積章成部，積部成紀。治曆者以此章部爲法，以知氣朔。　又章甫，殷冠名。【禮郊特牲】章甫，殷道也。　又總章，舜明堂名。　又建章，漢宫名。在長安。城西周迴二十餘里。　又姓，秦將章邯。　又諡法。【逸書】温克令儀曰章。　又國名。【左傳註】謝，章，薛，舒，呂，祝，終，泉，畢，過，此十國皆任姓。　又俗或謂舅曰章。　又【六書音義】周章，怔營貌。又懼貌。亦作慞。　又【字彙補】與樟同。【司馬相如子虚賦】楩楠豫章。　又與獐同。【周禮冬官考工記】山以章。【註】讀爲獐。　【韻會小補】又叶之風切，音中。【書臯陶謨】天秩有禮，自我五禮有庸哉，同寅協恭和衷哉，天命有德，五服五章哉。　又之亮切。同障。【禮雜記】四面有章。考證：〔【司馬相如上林賦】楩楠豫章。〕　謹照原文上林賦改子虚賦。 

竢	【午集下】【立字部】	竢	【廣韻】【集韻】【韻會】□牀史切，音俟。【爾雅釋詁】竢，待也。【前畫漢賈誼傳】竢罪長沙。【註】竢，古俟字。註見人部七。

竣	【午集下】【立字部】	竣	【廣韻】【集韻】【韻會】【正韻】□七倫切，音逡。【說文】止也，事畢也，退立也。【廣韻】倨也，改也。【周語】有司已事而竣。　又【集韻】壯倫切。伏貌。　又【韻會】逡緣切，音詮。義同。【集韻】或作踆□。

	【辰集中】【木字部】		【唐韻】良冉切，音斂。善美之名。

竤	【午集下】【立字部】	竤	【篇海】胡萌切，音宏。度量也。
  </div>
  <div class="pagination">
   <a href="康熙字典_page75.html">
    上一页
   </a>
   <span>
    ...
   </span>
   <a href="康熙字典_page71.html">
    71
   </a>
   <a href="康熙字典_page72.html">
    72
   </a>
   <a href="康熙字典_page73.html">
    73
   </a>
   <a href="康熙字典_page74.html">
    74
   </a>
   <a href="康熙字典_page75.html">
    75
   </a>
   <span class="current-page">
    76
   </span>
   <a href="康熙字典_page77.html">
    77
   </a>
   <a href="康熙字典_page78.html">
    78
   </a>
   <a href="康熙字典_page79.html">
    79
   </a>
   <a href="康熙字典_page80.html">
    80
   </a>
   <a href="康熙字典_page81.html">
    81
   </a>
   <span>
    ...
   </span>
   <a href="康熙字典_page77.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
