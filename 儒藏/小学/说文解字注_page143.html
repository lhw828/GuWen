<!DOCTYPE html>
<html>
<head>
    <meta charset="UTF-8">
    <title>说文解字注 - 第 143 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 143 页/共 283 页</h1>
    <div class="content">　　倓tán
　　注解：安也。仓颉篇曰：倓，恬也。荀卿子曰：桓公倓然见管仲之能足以托国也。洞箫赋：时恬倓以绥肆。按蛮夷赎罪货曰倓，此夷语耳。字亦作赕。从人炎声，读若谈。徒甘切。八部。□，倓或从剡。剡亦炎声。
　　路径：段注说文□第八卷□人部
　　侚xùn
　　注解：疾也。五帝本纪：黄帝幼而侚齐。裴骃曰：侚疾，齐速也。素问上古天眞论：黄帝幼而侚齐，长而敦敏。王注：侚，疾也。按侚今本讹作徇，司马贞乃云未见所出矣。释言：宣，徇，徧也。徇本又作侚。墨子：年踰五十，则聪明思虑不徇通矣。徇亦当作侚。史记侚齐，大戴礼作叡齐，亦作慧齐。从人旬声。辞闰切。十二部。
　　路径：段注说文□第八卷□人部
　　傛yǒnɡ
　　注解：不安也。与水波溶溶意义略同，皆动荡皃也。从人容声。余陇切。九部。一曰□。按华上当本有傛字，浅者□之。傛华亦妇官。外戚传注：妇官十四等。弟三等傛华，视眞二千石，比大上造。此义余封切。
　　路径：段注说文□第八卷□人部
　　僷yè
　　注解：宋卫之闲谓华僷僷。华，容华也。僷僷，好皃。方言曰：奕，僷，容也。凡美容谓之奕，或谓之僷。宋卫曰僷，陈楚汝颍之闲谓之奕。按僷亦作偞。广韵曰：偞偞，轻薄美好皃。从人叶声。与涉切。八部。
　　路径：段注说文□第八卷□人部
　　佳jiāp368上
　　注解：善也。广韵曰：佳，善也。又曰：好也。又曰：大也。老子：佳兵者不祥。淮南说林训曰：佳人不同体，美人不同面。而皆说于目。从人圭声。古膎切。十六部。按唐人入于下平九麻。
　　路径：段注说文□第八卷□人部
　　侅ɡāi
　　注解：奇侅，非常也。汉书艺文志五行家有五音奇胲用兵二十三卷，五音奇胲□德二十一卷。如淳曰：胲，音该。史记扁鹊仓公列传：臣意卽避席再拜谒，受其脉书上下经五色诊奇咳。集解曰：奇，音羁。咳，音该。按据张守节正义，则史记奇咳本亦作奇胲，肉部训胲为足指毛皮，然则侅正字，胲其假借字耳。淮南兵略训：明于星辰日月之运，□德奇賌之数，背向左右之便，此战之助也。注云：奇賌之数，奇秘之数，非常术。其字又作賌，亦假借也。葢奇侅与今云奇骇音义皆同，是以左氏春秋无骇，谷梁春秋作无侅。若庄子侅溺于冯气，据徐音乃是假侅为碍。从人亥声。古哀切。一部。篇、韵皆又胡改切。
　　路径：段注说文□第八卷□人部
　　傀ɡuī
　　注解：伟也。方言：□，盛也。注言瓌玮也。广雅：傀，盛也。司马注庄子曰：傀，大也。字林：傀，伟也。从人鬼声。公回切。十五部。《周礼》曰：“大傀异灾。”大司乐职文。周礼作烖，篆文也。许作灾，籒文也。郑注：傀犹怪也。大傀异烖，谓天地奇变，若星辰奔霣及震裂为害者。□、傀或从玉褢声。
　　路径：段注说文□第八卷□人部
　　伟wěi
　　注解：奇也。庄子曰：伟哉夫造物者。从人韦声。于鬼切。十五部。玄应曰：埤苍作玮。
　　路径：段注说文□第八卷□人部
　　份bīn
　　注解：文质僃也。僃当作□。许训□曰具，训僃曰愼。说解内字多自乱其例，葢许时所用固与古不同，许以后人又多窜改，二者皆有之矣。论语雍也篇：文质彬彬，然后君子。包咸注曰：彬彬，文质相杂之皃也。郑注曰：彬彬，杂半皃也。按古谓集为杂。集，聚也。从人分声。府巾切。古音在十三部。《论语》曰：“文质份份。”彬，古文份，今论语作彬，古文也。从彡林。彡者，毛饰画文也。饰画者，拭而画之也。从彡，与雕彰同意。林者，从焚省声。犹雕从彡周声也。按彬份字古或豳字为之，如上林之玢豳文鳞是也。或借邠字为之，如太玄斐如邠如是也。俗份作斌，取文武相半意。潘岳藉田赋之颁斌，卽上林赋之玢豳。
　　路径：段注说文□第八卷□人部
　　僚liǎop368下
　　注解：好皃。陈风：皎人僚兮。传曰：僚，好皃。此僚之本义也。自借为同寮字而本义废矣。从人尞声。力小切。二部。
　　路径：段注说文□第八卷□人部
　　佖bì
　　注解：威仪也。按此当作威仪媟嫚也。小雅宾之初筵曰：威仪怭怭。传曰：怭怭，媟嫚也。许所据作佖佖，自夺媟嫚字。韵会、广韵径注云有威仪矣。从人必声。毗必切。十二部。诗音义曰：说文作佖，平一反。《诗》曰：“威仪佖佖。”
　　路径：段注说文□第八卷□人部
　　□zhuàn
　　注解：具也。马注尚书同。五帝本纪曰：旁聚布功。释以布也。从人孨声，士恋切。十四部。玉篇、广韵作僝。读若汝南□水。汝南□水未闻。水部无□。《虞书》曰：虞书当作唐书，说详禾部稘下。“旁救□功。”尧典文。作方鸠者，古文尚书也。作旁逑者，欧阳夏侯尚书也。辵部逑下偁旁逑孱功，此作救，彼作孱，皆驳文。小徐本此作方鸠。
　　路径：段注说文□第八卷□人部
　　儠liè
　　注解：长壮儠儠也。左传昭七年十七年、国语楚语皆云长鬣，鬣者，儠之假借字也。韦昭、杜预释为美须□，误。广雅曰：儠，长也。按儠儠，长壮皃。辞赋家用猎猎字，葢当作儠儠。从人巤声。良涉切。八部。《春秋传》曰：“长儠者相之。”左传昭七年曰：使长鬛者相。
　　路径：段注说文□第八卷□人部
　　儦biāo
　　注解：行皃。齐风载驱曰：行人儦儦。传曰：儦儦，众皃。许曰行皃者，义得互相足也。广雅亦曰：儦儦，行也。玉篇曰：儦儦，盛皃也。从人麃声。甫娇切。三部。《诗》曰：“行人儦儦。”
　　路径：段注说文□第八卷□人部
　　傩nuó
　　注解：行有节也。卫风竹竿曰：佩玉之傩。传曰：傩，行有节度。按此字之本义也。其□疫字本作难，自假傩为□疫字，而傩之本义废矣。其曹风之猗傩，则说文之旖施也。从人难声。诺何切。古本音葢在十四部。《诗》曰：“佩玉之傩。”
　　路径：段注说文□第八卷□人部
　　倭wēi
　　注解：顺皃。倭与委义略同。委，随也。随，从也。广韵作愼皃，乃梁时避讳所改耳。从人委声。于为切。十六部。音转则乌何切。《诗》曰：“周道倭遟。”小雅四牡文。传曰：倭遟，歴远之皃。按倭遟合二字成语，韩诗作威夷，故与顺训不同，而亦无不合也。
　　路径：段注说文□第八卷□人部
　　僓tuǐ
　　注解：娴也。娴者，雅也。从人□声。吐猥切。又鱼罪切。十五部。一曰长皃。广韵曰：长好皃。
　　路径：段注说文□第八卷□人部
　　侨qiáo
　　注解：高也。侨与乔义略同。乔者，高而曲也。自用为□寓字，而侨之本义废矣。字林始有□字，云寄客为□。按春秋有叔孙侨如，有公孙侨字子产，皆取高之义也。从人乔声。巨娇切。二部。
　　路径：段注说文□第八卷□人部
　　俟sìp369上
　　注解：大也。此俟之本义也。自经传假为竢字，而俟之本义废矣。立部曰：竢，待也。废竢而用俟，则竢俟为古今字矣。从人矣声。床史切。一部。《诗》曰：“伾伾俟俟。”小雅吉日文，今毛诗作儦儦俟俟。传曰：趋则儦儦，行则俟俟。按西京赋李善注、马融传太子贤注皆引韩诗駓駓騃騃。善引薛君韩诗章句曰：趋曰駓，行曰騃。疑今毛传非旧，或用韩改毛也。駉传曰：伾伾，有力也。许从之。当是吉日传有俟俟大也之文，而许从之。
　　路径：段注说文□第八卷□人部
　　侗tōnɡ
　　注解：大皃。此义未见其证，然同义近大，则侗得为大皃矣。论语：侗而不愿。孔注曰：侗，未成器之人。按此大义之引伸，犹言浑沌未□也。从人同声。他红切。九部。《诗》曰：“神□时侗。”大雅思齐文。今本作恫。传曰：恫，痛也。按痛者恫之本义。许所据本作侗，偁之以见毛诗假侗为恫也。
　　路径：段注说文□第八卷□人部
　　佶jí
　　注解：正也。小雅六月传曰：佶，正也。笺云：佶，壮健之皃。按郑以言壮健乃可皃马，但毛言正自可含壮健也。从人，本言人，引伸言马。吉声。巨乙切。十二部。《诗》曰：“旣佶且闲。”
　　路径：段注说文□第八卷□人部
　　俣yǔ
　　注解：大也。邶风□兮曰：硕人俣俣。传曰：俣俣，容皃大也。从人吴声。鱼禹切。五部。《诗》曰：“硕人俣俣。”
　　路径：段注说文□第八卷□人部
　　仜hónɡ
　　注解：大腹也。与□音义略同。广韵曰：身肥大也。广雅曰：仜，有也。从人工声，读若红。戸工切。九部。
　　路径：段注说文□第八卷□人部
　　僤dàn
　　注解：疾也。速疾。从人单声。徒案切。十四部。《周礼》曰：“句兵欲无僤。”□工记庐人文。今本作欲无弹。注曰：故书弹或作但。郑司农云：但读为弹丸之弹，谓掉也。按经文弹字疑本作僤，弹乃先郑所易字。许训僤为疾者，古说也。
　　路径：段注说文□第八卷□人部
　　健jiàn
　　注解：伉也。伉下曰人名，而不言其义，以此云伉也证之，则知人名二字非许书之旧矣。周易曰：干，健也。从人建声。渠建切。十四部。
　　路径：段注说文□第八卷□人部
　　倞jìnɡ
　　注解：强也。广雅：倞，强也。按大雅无竞维人传曰：无竞，竞也。笺云：竞，强也。秉心无竞传曰：竞，强也。周颂无竞维人传曰：竞，强也。执竞武王传曰：执竞，竞也。笺云：竞，强也。按传、笺皆谓竞为倞之假借字也。郊特牲：祊之为言倞也。注：倞，犹索也。倞不训索，而与水部之滰音同。滰者，浚干渍米也。索求神似之。从人京声。渠竟切。古音在十部。亦作傹。
　　路径：段注说文□第八卷□人部
　　傲àop369下
　　注解：倨也。按此当与下倨不逊也连属，□篆当与健倞二篆相属，葢此部经传写旣久失其旧者多矣。古多假敖为傲，女部又出嫯字，侮□也。从人敖声。五到切。二部。
　　路径：段注说文□第八卷□人部
　　仡yì
　　注解：勇壮也。秦誓曰：仡仡勇夫。某氏曰：仡仡壮勇之夫。公羊传：赵盾之车右祁弥明者，国之力士也，仡然从乎赵盾而入。何云：仡然，壮勇皃。若诗崇墉仡仡，毛曰：高大也。引伸之义也。土部引作圪圪。从人气声。鱼讫切。十五部。今字作仡。《周书》曰：“□勇夫。”
　　路径：段注说文□第八卷□人部
　　倨jù
　　注解：不逊也。逊当是本作孙，说详辵部。孙者，逡循恭敬之意。战国策曰：何前倨而后恭。引伸之凡侈曰倨，凡敛曰句。（音钩。）大戴礼：与其倨也宁句。乐记：倨中矩，句中钩。左传：直而不倨，曲而不屈。淮南子：句爪倨牙。凡言侈敛之度谓之倨句。□工记曰：倨句一矩有半。又曰：倨句磬折。卽谓一矩有半也。又曰：倨句外博。谓侈于一矩而不及一矩有半也。又曰：句于矩。谓敛于一矩也。管子弟子职曰：倨句如矩。谓正方也。从人居声。居御切。五部。
　　路径：段注说文□第八卷□人部
　　俨yǎn
　　注解：昂头也。昂当是本作卬，浅人所改也。卬者，望欲有所庶及也。陈风：硕大且俨。传曰：俨，矜庄皃。曲礼注同。古借严为之。从人严声。鱼俭切。八部。一曰好皃。
　　路径：段注说文□第八卷□人部
　　傪cān
　　注解：好皃。未见其证。方言曰：惨，□也。□，恶也。此假傪为惨也。从人参声。仓含切。七部。
　　路径：段注说文□第八卷□人部
　　俚lǐ
　　注解：赖也。赖各本作□，此用方言改许书也。今依汉书季布传晋灼注所引正。方言：俚，□也。语之转、字之假借耳。汉书曰：其画无俚之至。无俚卽今所谓无赖，亦语之转。古叚理为之。孟子：稽大不理于口。赵注：理，赖也。大不赖人之口。从人里声。良止切。一部。
　　路径：段注说文□第八卷□人部
　　伴bàn
　　注解：大皃。大雅：伴奂尔游矣。传曰：伴奂，广大有文章也。笺云：伴奂，自纵弛之意。按廾部奂下一曰大也，故伴奂皆有大义。大学注：胖犹大也。胖不训大，云犹者，正谓胖卽伴之假借也。方言、广雅、孟子注皆曰：般，大也。亦谓般卽伴。广韵云：侣也，依也。今义也。夫部□下曰：读若伴侣之伴。知汉时非无伴侣之语，许于俗语不之取耳，至声类乃云伴侣。从人半声。薄满切。十四部。
　　路径：段注说文□第八卷□人部
　　俺yàn
</div>
    <div class="pagination">
<a href="说文解字注_page142.html">上一页</a><span>...</span><a href="说文解字注_page138.html">138</a><a href="说文解字注_page139.html">139</a><a href="说文解字注_page140.html">140</a><a href="说文解字注_page141.html">141</a><a href="说文解字注_page142.html">142</a><span class="current-page">143</span><a href="说文解字注_page144.html">144</a><a href="说文解字注_page145.html">145</a><a href="说文解字注_page146.html">146</a><a href="说文解字注_page147.html">147</a><a href="说文解字注_page148.html">148</a><span>...</span><a href="说文解字注_page144.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
