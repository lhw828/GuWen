<!DOCTYPE html>
<html>
<head>
    <meta charset="UTF-8">
    <title>毛诗古音攷 - 第 10 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毛诗古音攷 - 第 10 页/共 14 页</h1>
    <div class="content">　　旁证【离骚】长太息以掩涕兮哀民生之多艰余虽好脩姱以鞿羁兮蹇朝谇而夕防
　　雅【音伍乐记始奏以文复乱以武治乱以相讯疾以雅皆此音】
　　旁证【仲长统述志诗】寄愁天上埋忧地下叛散五经灭弃风雅【张衡撰鲍德诔】舍厥徃着去风即雅济济京河实为西鲁【华阳国志赞】叔文播教变风为雅道洽化迁我实西鲁
　　祀【音乙亦音以见后】
　　本证【楚茨】我仓既盈我庾维亿以为酒食以飨以祀【又】苾芬孝祀神嗜饮食【大田】以享以祀以介景福
　　旁证【易困九二】困于酒食朱绂方来【音力】利用享祀【易林巽之蹇】磝硗白石不生黍稷无以供祭鬼神乏祀
　　庆【音羌萧该汉书音义曰庆音羌今汉书亦有作羌者诗与易凡庆皆当读如羌古亦音卿故庆云读卿云班固白雉诗彰皇德兮侔周成永延长兮膺天庆卿亦可读羌故楚辞大招诸侯毕极立九卿只昭质既设大侯张只】
　　本证【楚茨】神保是飨孝孙有庆报以介福万寿无疆【甫田】我田既臧农夫之庆【裳裳者华】维其有章矣是以有庆矣【閟宫】万舞洋洋孝孙有庆
　　旁证【易坤彖】西南得朋乃与类行东北丧朋乃终有庆【又文言】积善之家必有余庆积不善之家必有余殃【士冠礼辞】黄耉无疆受天之庆【急就章】所不侵龙未央尹婴齐翟囘庆【易林未济之大有】初虽惊惶后乃无伤受其福庆【太盛首】天锡之光大开之疆于谦有庆
　　炙【音灼】
　　本证【楚茨】执爨踖踖【音鹊】为俎孔硕【音芍】或燔或炙君妇莫莫【瓠叶】有兎斯首燔之炙之君子有酒酌言酢之【行苇】醓醢以荐或燔或炙
　　旁证【礼运】以亨以炙以为醴酪治其丝麻以为布帛【音薄又】醴醆以献荐其燔炙君与夫人交献以嘉魂
　　魄【音薄】是谓合莫
　　庶【音鹊】
　　本证【楚茨】为豆孔庶为宾为客
　　旁证【石鼔诗】黄白其鳊有鲋有白【音薄】其□【音豆】孔庶【又】四马其写六辔沃若徒骈孔庶廓宣博
　　格【音阁说文从木各声古钟鼎篆字皆作各汉义纵传废格沮事吾丘寿王善格五韩非子严家无格虏皆此音斯干约之阁阁周礼注作约之格格是其证也】
　　本证【楚茨】献酬交错礼义卒度笑语卒获神保是格【抑】神之格思不可度思
　　旁证【易林兑之随】任刀随身如猬见鹊偃视怒肠不敢拒格【汉崔实谏议箴】煦煦胥谗人谤乃作不顾厥愆是讨是格【左思呉都赋】刦剞熊罴之室剽掠虎豹之落猩猩啼而就擒□【音费】笑而被格
　　孙【音申荀卿书注云汉宣帝名询刘向编録故以荀为孙】
　　本证【楚茨】我孔熯矣式礼莫愆工祝致告徂赉孝孙旁证【赵壹穷鸟赋】天乎祚贤归贤永年【音宁】且公且侯子子孙孙【易林干之旅】茧栗牺牲敬亨鬼神神嗜饮食受福多孙【汉书叙传】姼姼公主乃女乌孙使命乃通条支之濒
　　愆【音倾】
　　本证【楚茨】诗见上
　　旁证【韩愈祭兄文】趋奔束制生死亏恩【说文从心因声】归女教男反骨本原【音营】其不有年以补我愆
　　备【音毕周礼凡乐成则告备成谓所奏一竟也燕礼大师告于乐正曰正乐备是备有毕音也】本证【楚茨】礼仪既备钟鼓既戒【音急】孝孙徂位工祝致告【旱麓】清酒既载骍牡既备以享以祀以介景福
　　旁证【士冠礼字辞】礼仪既备令月吉日【太攡】一判一合天地备矣天日回行刚柔接矣
　　告【音骼】
　　本证【楚茨】诗见上【抑】訏谟定命逺犹辰告敬慎威仪维民之则
　　旁证【易林萃之噬嗑】六爻既立神明所告文定吉祥康叔受福【史记叙传】收殷余民叙封始邑申以商乱酒材是告【汉郎中郑固碑】帝用嘉之显拜殊特俯哭谁诉仰号天告
　　奏【音族古奏族通音汉书云太簇族奏也言阳气大奏地而达物也白虎通族者凑也恩爱相流凑也又汉严安传调五声使有节族】
　　本证【楚茨】乐具入奏以绥后禄
　　旁证【西晋张协七命】析龙眼之房剖椰子之殻芳防万选承意代奏
　　尽【上声曲礼虚坐尽后食坐尽前刘静字音云极谓之尽去声既极曰尽上声左传周礼尽在鲁晋献公曰必尽敌皆此音俗作尽】
　　本证【楚茨】孔惠孔时惟其尽之子子孙孙勿防引之旁证【潘岳寡妇赋】气愤薄而乗胷兮涕交横而流枕亡魂逝而永逺兮时岁忽其遒尽【又悼亡诗】尔祭讵几时朔望忽复尽衾裳一毁撤千载不复引【殷仲文九井诗】独有清秋日能使髙兴尽景气多明逺风物自凄
　　彻【音赤】
　　本证【十月之交】天命不彻我不敢效我友自逸
　　旁证【陆云九愍】君在初之嘉惠毎成言而永日怨谷风之攸叹弥九龄而未彻
　　甸【音陈周官掌令丘乗田之政令注云四丘为甸读与维禹敶之敶同韩诗维禹敶之】
　　本证【信南山】信彼南山维禹甸之畇畇原隰曽孙田之旁证【刘邵瑞龙赋】有蜿之龙来游郊甸应节合义象德效仁
　　祜【音古徐铉曰此汉安帝名也福也当从示古声】
　　本证【信南山】是剥是菹献之皇祖曽孙寿考受天之祜【桑扈】交交桑扈有莺其羽君子乐胥受天之祜【皇矣】以笃周祜以对于天下【下武】昭兹来许绳其祖武于万斯年受天之祜【泮水】允文允武昭假烈祖靡有不孝自求伊祜【烈祖】嗟嗟烈祖有秩斯祜
　　旁证【周祭天辞】各得其所靡今靡古维予一人敬拜皇天之祜【士冠辞】乃申尔服礼仪有序【上声】祭此嘉爵承天之祜【王粲太庙颂】昭大孝衎妣祖念武功收纯祜【陆机答贾谧】赫矣隆晋奄宅率土对扬天人有秩斯祜
　　耔【音只转音平声陶潜归去来词懐良辰以孤徃或植杖而耘耔登东臯以舒啸临清流而赋诗再转则音子】
　　本证【甫田】今适南亩或耘或耔黍稷薿薿攸介攸止旁证【张衡东京赋】供神郊之粢盛必致思乎勤已兆民劝于疆埸咸懋力以耘耔
　　敏【音米】
　　本证【甫田】禾易长亩终善且有【音以】曽孙不怒农夫克敏旁证【汉书叙传】宣之四子淮阳聪敏舅氏籧篨几陷大理【魏郭辅碑】笃生七子钟天之祉堂堂四俊硕大婉敏【何晏景福殿赋】克明克哲克聪克敏永锡难老兆民赖止【嵇康琴赋】于是器泠调心闲手敏触□【音撇】如志惟意所拟
　　覃【尔雅注引大田以我覃耜作剡耜覃剡音义同】
　　白【音博】
　　本证【裳裳者华】裳裳者华或黄或白我觏之子乗其四骆乗其四骆六辔沃若
　　旁证【东方朔七谏】愉近习而蔽逺兮孰知察其黒白卒不得效其心容兮安眇眇而无所归薄【王褒僮约】夜半无事浣衣当白若有私敛主给宾客【易林解之剥】申酉退跌隂慝前作柯条花枝复泥不白【王逸九思】含忧强老兮愁无乐防发蔓顇兮飘鬓白思云泽兮一膏沐懐兰英兮把琼若【郭璞游仙诗】晦朔如循环月盈已见魄蓐收清西陆朱羲将由白
　　左【七何反按左古读佐书左右厥辟宅师易以左右民是也徐曰今俗别作佐佐又有□音如大晬恶无善终不可佐也晬终之贞诚可嘉也嘉读歌今左与宜韵平声无疑或谓竹竿泉源在左与佩玉之傩为韵旧叶傩为上何也曰此其解在说文说文引佩玉之傩谓从人难声故不戢不难受福不那与猗傩其枝古声皆平非关叶也】
　　本证【裳裳者华】左之左之君子宜之【宜音俄】
　　屏【音丙】
　　本证【桑扈】交交桑扈有莺其领君子乐胥万之屏旁证【潘尼答傅咸】忽荷略纽握纲提领矫矫贞臣惟国之屏
　　翰【音与韩异陆机吊魏武迨营魂之未离假余息乎音翰执姬女以嚬瘁指季豹而漼焉是晋犹此音也】本证【桑扈】之屏之翰百辟为宪【音轩】
　　旁证【张衡四愁诗】我所思兮在太山【音先】欲徃从之梁父艰侧身东望涕霑翰
　　秣【音迷去声呉才老云今声浊叶队古声清叶志鸳鸯诗乗马在廏□之秣之君子万年福禄艾之艾音乂】柏【音博后转为必音潘岳悼亡诗山气冐冈岭长风鼓松柏堂虚闻鸟声室暗如日夕再转则今音矣】本证【頍弁】茑与女萝施于松柏未见君子忧心奕奕既见君子庶几说怿【閟宫】徂来之松新甫之柏
　　旁证【九歌山鬼】山中人兮芳杜若饮石泉兮防松柏君思我兮然疑作【易林蹇之讼】土瘠瘦薄培塿无柏使我不乐【何劭游仙诗】青青陵上松亭亭髙山柏光色冬夏茂根柢无雕落【郭璞游仙诗】寒露拂陵苕女萝辞松柏蕣荣不终朝蜉蝣岂见夕
　　奕【音约大也盛也尔雅奕奕忧也下皆从大然尔雅疏奕奕梁山作弈弈下从廾音拱岂古通用邪今别为博弈之弈】
　　本证【頍弁】诗见上【閟宫】新庙奕奕奚斯所作
　　旁证【陆机七征】敷延袤之广庑矫陵霄之髙阁秀清辉兮云表腾藻防之奕奕【班固弈防】北方之人谓棊为弈而说之举其大略
　　怿【音弱怿绎同音说苑辞之怿矣怿作斁】
　　本证【頍弁】诗见上【版】辞之怿矣民之莫矣【那】庸鼓有斁万舞有奕我有嘉客亦不夷怿
　　旁证【孙楚荣启期赞】荣心温雅既夷既怿浊以徐清寂然淡泊
　　怲【音方愚按说方仿相似也从人方声又作防云籀文方从丙是方丙古通音也周礼枋亦音柄非其证乎今读方与松上有臧正叶上平声已见上矣旧以上为如字以怲音棒以臧音脏似未考之说文也】本证【頍弁】茑与女萝施于松上【平声】未见君子忧心怲怲既见君子庶几有臧
　　仰【音昻古卬仰通音故卬须我友颙颙卬卬读昻瞻卬昊天读鱼两反车牵仰读昂在按上下文为音耳说文作髙山卬止音亦同】
　　本证【车牵】髙山仰止景行行止
　　旁证【郑司农周礼注】祭祀之容穆穆皇皇宾客之容严恪矜庄朝廷之容济济跄跄丧纪之容涕涕翔翔军旅之容阚阚仰仰车马之容颠颠堂堂
　　抗【音冈抗伉古皆亢声周礼凡宾客之事则抗皮郑司农读亢论语有陈亢扬雄赵充国颂营平守节屡奏封章料敌制胜威谋靡亢】
　　本证【宾之初筵】大侯既抗弓矢斯张
　　旁证【蔡邕释诲】九河盈溢非一闬所防带甲百万非一勇所抗【李尤屏风铭】雍阏风邪雾露是抗奉上蔽下不失其常
　　的【音灼史记注的以丹注面妇人有月事妨于进御难于自言故防的以见读作灼是的有灼音王微神女赋施的正羽钗】
　　本证【宾之初筵】发彼有的以祈尔爵
　　旁证【潘岳芙蓉赋】丹耀拂红飞须垂的斐披赩赫散焕熠爚
　　能【音泥后转为耐平声潘尼赠王元贶游鳞萃灵沼抚翼希天阶膏兰孰为消济治由贤能】
　　本证【宾之初筵】其湛曰乐各奏尔能
　　旁证【九章思美人】登髙吾不说兮入下吾不能固朕形之不服兮然容与而狐疑【淮南子】藏于不敢行于不能恬然无虑动不失时【陆机挽歌】殉没身易亡救子非所能含言言哽咽挥涕涕流离
　　反【音番礼记礼有报而乐有反汉隽不疑传平反所活几何韩诗作威仪昄昄音板释文善貎】本证【宾之初筵】其未醉止威仪反反曰既醉止威仪幡幡旁证【挚仲洽观鱼赋】鱼未惊而失行忽浪达于急湍谅形胜之得势实有徃而无反
　　邮【音移过也古尤邮音义同礼记邮罚丽于事汉成帝诏以显朕邮列子鲁之君子迷之邮者】本证【宾之初筵】乱我笾豆屡舞僛僛是曰既醉不知其邮旁证【孔子诵】鞸之麛裘【音其】投之无邮
　　出【音赤左传秦康公我之自出读此音】
　　本证【宾之初筵】既醉而出并受其福醉而不出是谓伐德旁证【宋玉髙唐赋】久而不去足尽汗出悠悠忽忽怊怅自失【易林坤之否】六龙争极服在不饰谨慎管钥结禁无出【马融围碁赋】营惑窘乏兮无令诈出深念逺虑兮胜乃可必【班固东都赋】嘉车攻采吉日礼官整仪乗舆乃出【江淹杂诗】信陵佩魏印秦兵不敢出慨无幄中防徒慙素丝质
　　史【音始古似与纸韵】
　　本证【宾之初筵】凡此饮酒或醉或否既立之监或佐之史旁证【汉谣】行行且止避骢马御史【潘岳西征赋】长卿渊云之文子长政骏之史赵张三王之尹京定国释之之听理【王康琚反招隐】小隐隐陵薮大隐隐朝市【上声】伯夷窜首阳老聃伏柱史
　　怠【音以愚按说文从心台声台从口以声古音所以易简也台亦读怡书非台小子敢行称乱故怠亦有怡音杂卦传萃聚而升不来也谦轻而豫怠也来读厘范蠡曰得时无怠时不再来庄子东海有鸟焉其名曰意怠皆此读盖上则音以平则音怡去今音稍逺矣】
　　本证【宾之初筵】彼醉不臧不醉反耻式勿从谓无俾大怠旁证【左传谗鼎铭】昧旦丕显后世犹怠况日不悛其能久【音几】乎
　　地【音沱愚按诗称天凡一百一十有四其称天子尚多皆音汀矣独鲜称地在斯干者韵裼与今音同再考说文地万物所陈列也从土也声也古通沱故池驰虵沲皆读沱疑地亦此音及读屈原橘颂闭心自慎终不失过兮秉德无私参天地兮过读平声与沱正叶又扬雄羽猎赋鸟不及飞兽不得过军惊师骇刮野扫地与橘颂一例呉才老收地入个韵读为堕则过可如字读也沱堕亦平去间耳因并存之以备考】本证【正月】谓地盖厚不敢不蹐
　　幅【音逼行縢也左传带裳幅舄内则偪屦着綦郑注偪束其胫自足至膝盖以幅帛邪纒于足所以自偪束也】
　　本证【采菽】赤芾在股邪幅在下【音虎】
　　平【音骈韩诗作便便尚书平章百姓平秩东作平在朔易史记皆作便盖以音取之又无党无偏王道平平皆此读左传作便蕃左右亦是帅从】
　　本证【采菽】平平左右亦是率从
　　让【平声礼记左右攘避注云攘古让字】
　　本证【角弓】受爵不让至于已斯亡
　　旁证【弟子职】对客无让应旦遂行【大戴礼投壶篇】弓既平张四侯且良决拾有常既顺乃让【大招】执弓挟矢揖辞让只魂乎徕归尚三王只【汉小黄门谯敏碑】屈道从政令名显扬臣多丑直是用逊让【华阳国志赞】司徒继踵僶俛权横【音黄】犹操道柄董李是让
　　取【音楚旧音娶故以后为去声然后诗悉读虎此音楚为顺若读取为此苟反则读后厚为很口反可也】本证【角弓】老马反为驹不顾其后如食宜饇如酌孔取旁证【天问】汤谋易众何以厚【音虎】之覆舟斟寻何道取之
　　属【音注考工记函人为甲屖甲七属郑云属读如灌注之注】
　　本证【角弓】毋教猱升木如涂涂附君子有徽猷小人与属
　　旁证【离骚】前望舒使先驱兮后飞廉使奔属鸾凰为余先戒兮雷师告余以未具
　　瘵【音祭说文从疒祭声疒女戹切上帝甚蹈战国防作甚神】
　　本证【菀栁】有菀者栁不尚愒焉上帝甚蹈无自瘵焉【瞻卬】邦靡有定士民其瘵蟊贼蟊疾靡有夷屇【音记】
　　旁证【木华海赋】天纲浡潏为凋为瘵洪涛澜汗万里无际
</div>
    <div class="pagination">
<a href="毛诗古音攷_page9.html">上一页</a><span>...</span><a href="毛诗古音攷_page5.html">5</a><a href="毛诗古音攷_page6.html">6</a><a href="毛诗古音攷_page7.html">7</a><a href="毛诗古音攷_page8.html">8</a><a href="毛诗古音攷_page9.html">9</a><span class="current-page">10</span><a href="毛诗古音攷_page11.html">11</a><a href="毛诗古音攷_page12.html">12</a><a href="毛诗古音攷_page13.html">13</a><a href="毛诗古音攷_page14.html">14</a><a href="毛诗古音攷_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
