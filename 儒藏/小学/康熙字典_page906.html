<!DOCTYPE html>
<html>
<head>
    <meta charset="UTF-8">
    <title>康熙字典 - 第 906 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 906 页/共 976 页</h1>
    <div class="content">弬	【寅集下】【弓字部】	弬	【五音集韻】弋技切，音移。弓名。

恁	【卯集上】【心字部】	恁	【唐韻】如甚切【集韻】【韻會】【正韻】忍甚切，□音飪。【說文】下齎也。从心任聲。【徐鍇曰】心所齎□下也，俗言如此也。　又思也，念也。【班固典引】勤恁旅力。　又【集韻】如鴆切，音任。義同。　又【廣韻】【集韻】【類篇】□如林切，音壬。【博雅】思也。　又【集韻】尼心切，音紝。義同。　又弱也，信也。

怲	【卯集上】【心字部】	怲	【唐韻】兵永切【集韻】【韻會】【正韻】補永切，□音丙。【說文】憂也。从心丙聲。　又【廣韻】陂病切【集韻】【類篇】彼病切，□音柄。義同。　又叶兵旺切，音謗。【詩小雅】蔦與女蘿，施于松上。未見君子，憂心怲怲。

恊	【卯集上】【心字部】	恊	【正字通】同愶。詳愶字註。◎按此字从心，與協字从十者不同。

	【午集上】【玉字部】		【廣韻】【集韻】□皮變切，音卞。【廣韻】玉名。　又【集韻】玉飾弁也。　【類篇】或作玣。

	【卯集上】【心字部】		【廣韻】郞奚切【集韻】鄰知切，□音黎。【說文】多言也。又【集韻】憐題切，音黎。【揚子方言】忚，欺謾語也。又【集韻】郞計切，音麗。義同。　本作謧，或作□。

徰	【寅集下】【彳字部】	徰	【集韻】征古作徰。註詳五畫。

徽	【寅集下】【彳字部】	徽	〔古文〕□【唐韻】許歸切【集韻】【韻會】吁韋切，□音揮。【說文】衺幅也。　又【爾雅釋詁】善也。【疏】徽者，美善也。【書舜典】愼徽五典。【詩小雅】君子有徽猷。又太姒嗣徽音。　又【正字通】琴節曰徽。【前漢揚雄傳】高張急徽。【註】琴徽也，所以表發撫抑之處。【嵆康琴賦】徽以鍾山之玉。【註】以玉爲徽也。　又【說文】三糾繩也。【玉篇】徽，大索也。【易坎卦】繫用徽纆。【揚雄解嘲】折脅拉髂，免於徽索。　又徽嫿，奔馳貌。【馬融廣成頌】徽嫿霍奕，別騖分奔。　又州名。【宋史地理志】宣和三年，改歙州爲徽州。　又與幑通。幟也。【禮大傳】聖人南面而治天下，必改正朔，殊徽號。【註】徽號，旌旗之屬也。【揚雄羽獵賦】徽車輕武。【註】徽車，有徽幟之車也。　又與褘通。【張衡思□賦】揚雜錯之袿徽。【註】爾雅曰：婦人之徽謂之褵。郭璞云：卽今之香纓也。◎按《爾雅釋器》本作褘。考證：〔【揚雄校獵賦】〕 謹照原書改羽獵賦。 

忘	【卯集上】【心字部】	忘	【集韻】【韻會】武方切【正韻】無方切，□音亡。【說文】不識也。【增韻】忽也。又遺也。【書微子之命】予嘉乃德，曰篤不忘。謂不遺也。又【儀禮士冠禮】壽考不忘。【註】長有令名，不忽然而遽盡也。　又善忘，病也。【莊子達生篇】氣下而不上，則使人善忘。　又坐忘，無思慮也。【莊子大宗師】回坐忘。　又【廣韻】【正韻】巫放切【集韻】【韻會】無放切，□音妄。【韻會】棄忘也。【增韻】遺忘也。【周禮地官司刺】三宥，一曰遺忘。　又志不在也。【左傳隱七年】鄭伯盟，歃如忘。【註】志不在于歃血也。又【韓愈別竇司直詩】中盤進橙栗，投擲傾脯醬。歡窮悲心生，婉戀不能忘。　【說文】从心从亡。會意。

忲	【卯集上】【心字部】	忲	【集韻】與忕同。或作。【張衡西京賦】有憑虛公子者，心奓體忲。【註】志奢溢，體驕泰也。

忱	【卯集上】【心字部】	忱	【字彙】同諶。【詩大雅】天難忱斯。【傳】忱，信也。　又誠也。【書大誥】越天棐忱。【康誥】天畏棐忱。　【正字通】亦與愖通。別作訦。

徬	【寅集下】【彳字部】	徬	【唐韻】蒲浪切，旁去聲。【說文】附行也。【廣韻】附也。【周禮地官牛人】凡會同軍旅行役，共其兵車之牛與其牽徬，以載公任器。【註】牽徬，在轅外輓牛也。人御之居其前曰牽，居其旁曰徬。　又與傍通。【集韻】傍，或書作徬。　又與彷通。【集韻】彷，亦作徬。

徶	【寅集下】【彳字部】	徶	【集韻】蒲結切，音蹩。徶，衣服婆娑貌。

廋	【寅集下】【广字部】	廋	【廣韻】所鳩切【集韻】【韻會】【正韻】疎鳩切，□音搜。【揚子方言】廋，隱也。【註】謂隱匿也。【論語】人焉廋哉。　又【玉篇】隈也。　又求也，索也。【集韻】索室曰廋。【前漢趙廣漢傳】廋索私屠沽。　又廋人，官名。【周禮夏官】廋人掌十有二閑之政敎。　又【集韻】蘇后切，音叟。隱也。【晉語】有秦客廋辭於朝。【註】廋，隱也，謂以隱伏譎詭之言問於朝也。

弘	【寅集下】【弓字部】	弘	【廣韻】【集韻】【韻會】□胡肱切，或平聲。【說文】弓聲也。　又【爾雅釋詁】大也。【疏】弘者，含容之大也。【易坤彖】含弘光大。　又【正韻】大之也。【論語】人能弘道。　又叶胡公切，音洪。【陸機贈弟雲詩】懷襲瑰瑋，璠植淸風。非德莫動，非道莫弘。　又叶胡光切，音皇。【陸雲陸常侍誄】於穆皇源，時惟誕弘。權輿有嬀，爰帝曁王。

彐	【寅集下】【彐字部】	彐	【唐韻】【集韻】□居例切，音罽。【廣韻】彙頭也。

彘	【寅集下】【彐字部】	彘	【唐韻】【集韻】【韻會】□直例切，音滯。【說文】豕也。後蹄廢謂之彘。从彑，矢聲。从二匕，彘足與鹿足同。【玉篇】豬也。【禮月令】孟夏之月，天子乃以彘嘗麥。【註】彘，水畜。【史記貨殖傳】澤中千足彘，其人與千戸侯等。　又草名。【本草】茢薽，一名彘顱。　又司彘，國名。【山海經】流沙之東，黑水之西，有司彘之國。　又地名。【前漢地理志】河東郡彘縣，順帝改曰永安。　又姓。【廣韻】左傳有彘恭子。　又與璏通。【集韻】璏省作彘。

脄	【未集下】【肉字部】	脄	【廣韻】莫杯切【集韻】謨杯切，□音枚。【說文】背肉也。【五音集韻】脊側之肉。【禮內則】擣珍，取牛羊麋鹿麕之肉，必脄。【註】脄，脊側肉也。【楚辭招魂】敦脄血拇，逐人駓駓些。【註】脄，背也。　又【集韻】【正韻】□莫佩切，音妹。義同。【楚辭招魂敦脄註】又音妹。　又【廣韻】【集韻】莫代切【正韻】莫賄切，□音。義同。【禮內則麋鹿麕之肉必脄釋文】徐讀亡代反。　【集韻】或作脢。

心	【卯集上】【心字部】	心	【唐韻】息林切【集韻】【韻會】【正韻】思林切。【說文】人心，土藏，在身之中。象形。博士說以爲火藏。【徐曰】心爲大火，然則心屬火也。【玉篇】【廣韻】□訓火藏。　又【荀子解蔽篇】心者，形之君也，而神明之主也。【禮大學疏】總包萬慮謂之心。　又【釋名】心，纖也。所識纖微無不貫也。　又本也。【易復卦】復其見天地之心乎。【註】天地以本爲心者也。【正義曰】言天地寂然不動，是以本爲心者也。【禮禮器】如松柏之有心也。【註】得氣之本也。【孔疏】得氣之本，故巡四時，柯葉無凋攺也，心謂本也。　又中也。心在身之中。【詩序】情動于中。【正義曰】中謂中心。凡言中央曰心。【禮少儀】牛羊之肺，離而不提心。【註】不提心，謂不絕中央也。【古歌】日出當心，謂日中也。【邵雍淸夜吟】月到天心處，言月當天中也。　又東方五度，宿名。【史記天官書】心爲明堂。　又【禮明堂位】夏后氏祭心。【註】氣主盛也。又【月令】季夏祭先心。【註】五藏之次，心次肺，至此則心爲尊也。　又去聲。【吳棫韻補】息吝切。【外紀】禹曰：堯舜之民，皆以堯舜之心爲心。下心字去聲。　又叶思眞切，音新。【前漢安世房中歌】我定歷數，人告其心。敕身齊戒，施敎申申。　又叶先容切，音松。【詩大雅】吉甫作頌，□如淸風。仲山甫永懷，以慰其心。【前漢禮樂志】流星隕，感惟風，籋歸雲，撫懷心。　又叶思征切，音騂。【揚子太□經】勤于心否貞。　又叶桑鳩切，音修。【荀子解蔽篇】鳳凰秋秋，其翼若干，其聲若簫。有鳳有凰，樂帝之心。簫叶疏鳩切。　又叶思敬切，音性。【王微觀海詩】善卽誰爲御，我來無別心。聊復寓兹興，兹興將何詠。　【說文》長箋】借華心形，故惢字从心，就今文言也。若精蘊同文諸書，各以意闡古文，與今文稍遠，槪不泛引。【類篇】偏旁作忄。亦作。◎按《字彙》《正字通》心俱音辛，誤。辛在眞韻，齊齒音也。心在侵韻，閉口音也。如心字去聲，音近信，然不得竟以信字音之者，蓋信字爲眞韻內辛字之去聲，乃齊齒音也。若侵韻內心字之去聲，乃閉口音，有音而無字矣。字有不可下直音者，此類是也。蓋齊齒之辛，商之商也，閉口之心，商之羽也。每一音中，具有五音，不可無別。

忩	【卯集上】【心字部】	忩	與悤同。【晉書衞恆傳】下筆必爲楷，則號忩忩不暇草書。【吳志孫和傳】無事忩忩。餘詳後匆字註。

怄	【卯集上】【心字部】	慪	【集韻】烏侯切，音謳。恪也。　又【五音集韻】恪侯切，音摳。義同。

忿	【卯集上】【心字部】	忿	【唐韻】敷粉切【集韻】【韻會】撫吻切，□音魵。【說文】悁也。【玉篇】恨也，怒也。【書君□】爾無忿疾于頑。【傳】無忿怒疾之也。　又【集韻】父吻切【韻會】扶粉切【正韻】房吻切，□音□。或作賁。通作憤。【大學】身有所忿懥，則不得其正。【釋文】忿，弗粉反，集韻等書本此讀。　又【玉篇】【廣韻】匹問切【集韻】芳問切，□音湓。義同。　又通作分。【杜甫送路侍御詩】不分桃花紅勝錦。不分者，不平之意，與忿同。　又叶非律切，音芾。【劉向九歎】憂心展轉，愁拂鬱兮。寃結未舒，長隱忿兮。◎按此字有依敷母切，有依非母切，有依奉母切，皆輕脣音，大略相近。考證：〔【大學】身有所忿懥，則不得其正。【註】忿，弗粉反。〕　謹照原書註改釋文。 

怃	【卯集上】【心字部】	憮	【集韻】【韻會】□罔甫切，音武。【說文】愛也。从心無聲。【爾雅釋言】撫也。【註】愛撫也。【疏】《方言》東齊邠陶之閒謂愛曰憮。　又【廣韻】憮然，失意貌。【三蒼】怪愕之辭。【論語】夫子憮然。【何晏註】爲其不達己意，而便非己也。【廣韻】或作。　又【五音集韻】况羽切。【前漢張敞傳】京兆眉憮。【註】憮，音詡。孟康曰：北方人以媚好爲詡。一曰傲也。　又【集韻】荒乎切，音呼。大也。【詩小雅】亂如此憮，叶上辜。【註】火吳反。【毛傳】憮，大也。　又傲也。【禮投壺】毋憮毋傲。　又【集韻】【韻會】□微夫切，音無。【廣韻】空也。

□	【備考】【子集】【人字部】	□	孑字之譌，見【海篇】。

怆	【卯集上】【心字部】	愴	【唐韻】初亮切【集韻】【韻會】楚亮切，□音創。【說文】傷也。从心倉聲。【廣韻】悽愴也。【禮祭義】霜露旣降，君子履之，必有悽愴之心，非其寒之謂也。【註】初亮切。　又【集韻】初良切【正韻】齒良切，□音昌。【集韻】悲也。【王逸九思】□蚗兮噍噍，蝍蛆兮穰穰。歲忽忽兮惟暮，余感時兮悽愴。　又【廣韻】初兩切【集韻】楚兩切，□音搶。【廣韻】愴恍，失意貌。

怓	【卯集上】【心字部】	怓	【唐韻】女交切【集韻】【正韻】尼交切，□音鐃。【說文】亂也。　又【韻會】泥交切，音鐃。義同。　又叶尼□切，音。【詩大雅】無縱詭隨，以謹惽怓。式遏□虐，無俾民憂。◎按《說文》玉篇廣韻集韻類篇正韻皆切孃母，而韻會獨切泥母，然泥母不如孃母之親也。泥孃二母，徵音旣同，次濁又同，最易相犯。然泥母，舌動而音在舌端。孃母，舌靜而音在舌上。二母雖次濁，泥輕而孃尤輕。如怓字，女交切，音鐃。其音在舌上，則孃母切鐃音爲親矣。凡泥孃二母當淸者，倣此。

庾	【寅集下】【广字部】	庾	【唐韻】以主切【集韻】【韻會】勇主切，□音窳。【說文】水槽倉也。一曰倉無屋者。【釋名】庾，裕也。言盈裕也，露積之言也，盈裕不可稱受，所以露積之也。【詩小雅】曾孫之庾。【傳】露積曰庾。【周語】野有庾積。【史記文帝紀】發倉庾。【註】在邑曰倉，在野曰庾。　又星名。【隋書天文志】天倉西南四星曰天庾，積儲粟之所也。　又量名。與斞通。【周禮冬官陶人】庾實二觳，厚半寸，脣寸。【左傳昭二十六年】粟五千庾。【註】庾十六斗。　又【韻會】大庾，嶺名。五嶺之東者。亦曰東嶠。　又姓。【廣韻】出潁川新野二望，本自堯時爲庾大夫，因氏焉。　又弓名。與臾通。【周禮冬官考工記弓人】往體多，來體寡，謂之夾臾之屬。【釋文】音庾。註作庾。云夾庾之弓，合五而成規。　又與□通。【集韻】□或省作庾。考證：〔【周禮冬官考工記弓人】往體多，來體寡，謂之夾臾之屬。【註】臾音庾，字亦作庾。夾庾之弓，合五而成規。〕　謹照原文將註字以下改爲：釋文音庾。註作庾。云夾庾之弓，合五而成規。 

弙	【寅集下】【弓字部】	弙	【唐韻】哀都切【集韻】汪胡切，□音烏。【說文】滿弓有所向也。【廣雅】張也。　又【玉篇】持也，指麾也，引也。　又【集韻】空胡切，音枯。義同。　【廣韻】作□。

恎	【卯集上】【心字部】	恎	【廣韻】【集韻】□徒結切，音姪。【玉篇】惡性也。　又【集韻】丁結切，音窒。【博雅】很也。　又職日切，音質。義同。　又充至切，音痓。恎，惡性也。恎，惶遽也。

忴	【卯集上】【心字部】	忴	【集韻】渠淹切，音黔。【玉篇】心急也。　又【類篇】渠今切，音琴。忴，健了貌。

恏	【卯集上】【心字部】	恏	【張訢訂正篇海】許皓切，音好。慾也。

恝	【卯集上】【心字部】	恝	【集韻】居□切，音介。無愁貌。【孟子】公明高以孝子之心，爲不若是恝。　又【廣韻】【集韻】【類篇】【韻會】【正韻】□訖黠切，音戛。義同。　又【轉注古音】苦計切，音契。【山海經】大荒之中，有恝恝之山。　又人名。炎帝之孫曰靈恝。　又【集韻】牛轄切，音□。古與忦通。詳忦字註。◎按《說文》引孟子作□，而丁公著讀孟子作恝。朱子因之，當以朱子爲正。

	【辰集下】【毛字部】		【玉篇】扶木切【廣韻】蒲木切【集韻】步木切，□音僕。□，毛不理也。　【集韻】或作□。

忛	【備考】【卯集】【心字部】	忛	【字彙補】帆字之誤，見《唐書釋音》。

忪	【卯集上】【心字部】	忪	【廣韻】【韻會】職容切【集韻】諸容切，□音鍾。【玉篇】心動不定貌。又驚也，惶遽也。

忬	【卯集上】【心字部】	忬	【廣韻】【集韻】□羊洳切，音豫。【集韻】先也，安也。本作預。或作忬。通作豫。　又【字彙補】同舒。

徻	【寅集下】【彳字部】	徻	【集韻】烏外切，音懀。徻徻，屋宇高明也。

茚	【申集上】【艸字部】	茚	【集韻】伊刃切，音印。【類篇】草名。

忚	【卯集上】【心字部】	忚	【五音集韻】呼雞切，音醯。【揚子方言】忚，欺慢也。　又【集韻】力者切，音。忚忚，心不欲貌。　又【集韻】顯計切，音。義同。

怅	【卯集上】【心字部】	悵	【唐韻】【集韻】【韻會】□丑亮切，音暢。【說文】望恨也。【柳宗元夢歸賦】靈幽漠以瀄汨兮，進怊悵而不得。

赲	【酉集中】【走字部】	赲	【集韻】六直切，音力。【類篇】赲趩，行貌。

廩	【寅集下】【广字部】	廩	〔古文〕□【唐韻】力甚切【集韻】【韻會】【正韻】力錦切，□音凜。【說文】本作。穀所振入，宗廟粢盛，倉黃而取之，故謂之。从入，回，象屋形中有戸牖。或从度从禾。【爾雅釋言】廩，廯也。【玉篇】倉廩也。【釋名】廩，矜也。實物可惜者，投之其中也。【詩周頌】亦有高廩，萬億及秭。【禮明堂位】米廩，有虞氏之庠也。【註】庠序亦學也。魯謂之米廩，虞帝上孝，令藏粢盛之委焉。【周語】廩於藉東南，鍾而藏之。【註】廩，御廩。一名神倉，東南生長之處。鍾，聚也。爲廩以藏所藉田，以奉粢盛。【荀子富國篇】垣窌倉廩者，財之末也。【註】穀藏曰倉，米藏曰廩。　又給也。【後漢章帝紀】恐人稍受廩，往來煩劇。【註】廩，給也。　又天廩，星名。【隋書天文志】天廩四星在昴南。【張衡周天大象賦】天廩備稷以祈歆。　又官名。【周禮地官】廩人掌九穀之數，以待國之匪頒賙賜稍食。【後漢和帝紀】復置廩犧官。【註】漢官儀曰：廩犧令一人秩六百石。　又與懍通。【前漢食貨志】可以爲富安天下，而直爲此廩廩也。　又與□通。【集韻】□或作廩。考證：〔【荀子富國篇】桓窌倉廩者，財之末也。〕　謹照原文桓改垣。 

恘	【卯集上】【心字部】	恘	【廣韻】去秋切，音惆。戾也。

廚	【寅集下】【广字部】	廚	【唐韻】直株切【集韻】【韻會】重株切，□音躕。【說文】庖屋也。【孟子】是以君子遠庖廚也。　又【玉篇】主也。【後漢黨錮傳】度尚，張邈，王考，劉儒，胡毋班，秦周，蕃嚮，王章，爲八廚。廚者，言能以財救人也。　又櫝也。【晉書顧愷之傳】愷之嘗以一廚畫寄桓□。【南史齊陸澄傳】王儉戲之曰：陸公書廚也。　又馗廚，菌也。【爾雅釋草】中馗菌。【註】地蕈也。今江東人名爲土菌。亦曰馗廚。又木名。【集韻】斯條國有廚木，汁肥，可用之煑餅。　【廣韻】俗作厨。

恗	【卯集上】【心字部】	恗	【廣韻】荒烏切【集韻】荒胡切，□音呼。【博雅】怯也。　又【集韻】【韻會】【正韻】□空胡切，音枯。義同。　又【集韻】枯瓜切，音誇。心自大也。　又【五音集韻】苦瓦切，音夸。心悷也。

恧	【卯集上】【心字部】	恧	【唐韻】【集韻】【韻會】【正韻】□女六切，音忸。【說文】慙也。从心而聲。【徐曰】心挫衂也。【小爾雅】心愧爲恧。【揚子方言】山之東西，自愧曰恧。　又叶女力切，音匿。【張衡思□賦】夕惕若厲以省諐兮，懼余身之未敕。苟中情之端直兮，莫吾知而不恧。　又或作忸。【六書精蕰】从而从心。髡首而心懷慙也。

	【巳集上】【水字部】		【字彙】俗淬字。

	【丑集上】【口字部】		【集韻】匹絳切，音脹。反聲。

快	【卯集上】【心字部】	快	【唐韻】【集韻】【韻會】【正韻】□苦夬切，音塊。【說文】喜也，从心夬聲。【廣韻】稱心也，可也。【後漢蓋勳傳】王允曰：欲得快，司隸校尉，誰可作者。　又【增韻】爽快也，急疾也。　又【戰國策】恭于敎而不快。【註】謂縱逸也。　又【輟耕錄】世謂有疾曰不快。【後漢華佗傳】體有不快。　又姓。　又叶窺貴切，音愧。【易旅卦】心未快也，叶旅于處，未得位也。【揚子太□經】不宴不雅，禮樂廢也。拂繫絕纗，心誠快也。　本作□。俗省作快。

徹	【寅集下】【彳字部】	徹	〔古文〕□□【唐韻】【集韻】【韻會】□直列切，音轍。【說文】通也。【論語】盍徹乎。【註】周法，什一而稅，謂之徹。徹，通也，爲天下之通法。　又【廣韻】徹，達也。【左傳成十六年】養由基蹲甲而射之，徹七札焉。【註】發達七札也。　又【集韻】徹，道也。　又剝取也。【詩豳風】徹彼桑土。　又治也。【詩大雅】徹田爲糧。【傳】徹，治也。　又去也。【儀禮士冠禮】徹筮席。【左傳宣十二年】軍衞不徹警也。【周禮天官膳夫】卒食以樂，徹于造。【疏】天子食終徹器之時，作樂以徹之。　又毀也。【詩小雅】徹我牆屋。【箋】徹毀我牆屋也。　又【揚子方言】徹，列也。【蔡邕獨斷】羣臣異姓有功封者，稱曰徹侯，避武帝諱，改曰通侯，或曰列侯也。　又【唐韻】丑列切【集韻】【正韻】敕列切，□闡入聲。義同。【集韻】或作〈足□〉。

</div>
    <div class="pagination">
<a href="康熙字典_page905.html">上一页</a><span>...</span><a href="康熙字典_page901.html">901</a><a href="康熙字典_page902.html">902</a><a href="康熙字典_page903.html">903</a><a href="康熙字典_page904.html">904</a><a href="康熙字典_page905.html">905</a><span class="current-page">906</span><a href="康熙字典_page907.html">907</a><a href="康熙字典_page908.html">908</a><a href="康熙字典_page909.html">909</a><a href="康熙字典_page910.html">910</a><a href="康熙字典_page911.html">911</a><span>...</span><a href="康熙字典_page907.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
