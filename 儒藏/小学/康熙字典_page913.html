<!DOCTYPE html>
<html>
<head>
    <meta charset="UTF-8">
    <title>康熙字典 - 第 913 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 913 页/共 976 页</h1>
    <div class="content">恫	【卯集上】【心字部】	恫	【唐韻】【正韻】他紅切【集韻】【韻會】他東切，□音通。【說文】痛也。从心同聲。【詩大雅】神罔時恫。【集韻】或作痌恿。　又呻吟也。【顏師古正俗】關中謂呻吟爲呻恫。　又【集韻】吐孔切，音捅。義同。　又【廣韻】【韻會】□徒弄切，音洞。憁恫。不得志也。【史記蘇秦傳】恫疑虛喝。

恺	【卯集上】【心字部】	愷	【唐韻】苦亥切【集韻】【韻會】【正韻】可亥切，□音凱。【說文】康也。【廣韻】樂也。【詩小雅】豈樂飮酒。【註】豈，本作愷。　又軍勝之樂。【周禮夏官大司馬】愷樂獻于社。【左傳僖二十八年】晉文公振旅，愷以入于晉。　又或作凱。【爾雅釋天】南風謂之凱風。【疏】南風，長養萬物喜樂，故曰凱風。【左傳】八愷。或作八凱。愷凱古通用也。考證：〔【周禮秋官大司馬】愷樂獻于社。〕　謹照原文秋官改夏官。 

悌	【卯集上】【心字部】	悌	【唐韻】特計切【集韻】【韻會】【正韻】大計切，□音第。【說文】善兄弟也。从心弟聲。經典通用弟。　又【廣韻】徒禮切【集韻】【韻會】待禮切，□音娣。【玉篇】愷悌也。與詩豈弟同。【註】豈，樂。弟，易也。　又【集韻】蕩亥切，音待。義同。　又【集韻】待亦切。易也。或作弟。義同。　又【爾雅釋言】豈弟，發也。【郭璞註】發，發行也。引《詩》：齊子豈弟。【疏】引鄭箋云：此豈弟，猶言發夕也，豈讀爲闓。弟，古文尙書以弟爲圛，圛，明也。然則郭云：發，發行也，是用鄭箋爲說。【孔穎達曰】此豈弟猶發夕，言與餘豈弟不同也。讀愷爲闓。【說文】闓，開也。洪範論卜兆有五曰圛。註云：圛者色澤光明，上云發夕，謂初夜卽行。此云闓明，謂侵明而行，與上文相通也。◎按豈弟，又有發行之義。毛傳於齊風載驅詩之豈弟，與他處豈弟，訓義混同。鄭箋不從，必有考也。《集韻》又有待亦切，當訓發也。今《集韻》仍毛傳，而不用箋，則多此一切爲贅矣。考證：〔集韻又有特入切。〕　謹按集韻悌字無特入切之音，惟有待亦切。謹照原文特入切改待亦切。 

怂	【卯集上】【心字部】	慫	【唐韻】息拱切【集韻】【韻會】荀勇切，□音悚。【說文】驚也。从心從聲。　又慫慂，勸也。　又【正韻】卽勇切，音縱。義同。

怜	【卯集上】【心字部】	怜	【唐韻】【集韻】□郞丁切，音靈。【玉篇】心了也。　又【集韻】靈年切，音連。與憐同。【韋應物休暇東齋詩】捫竹怜粉汚。　又【五音集韻】朗鼎切，音□。憭也。（憐）〔古文〕【唐韻】落賢切【集韻】【韻會】【正韻】靈年切，□音蓮。【說文】哀也。【吳越春秋河上歌】同病相憐。　又【廣韻】愛也。【魯連子引古諺】心誠憐，白髮元。　又【集韻】離珍切，音鄰。義同。【楚辭九辯】羈旅而無友生，惆悵兮而私自憐。叶上生。　俗作怜。

炈	【巳集中】【火字部】	炈	【廣韻】【集韻】□營隻切，音役。【玉篇】陶竈窻也。【廣韻】喪家塊竈。與坄垼同。

怡	【卯集上】【心字部】	怡	【唐韻】與之切【集韻】【韻會】盈之切【正韻】延知切，□音飴。【爾雅釋言】悅也。【說文】和也。【玉篇】樂也。【禮內則】下氣怡色。【論語】兄弟怡怡。　又姓。周怡峰，本姓默合，避難改焉。　又通作台。【史記序傳】諸呂不台，言不爲人所怡悅也。

怨	【卯集上】【心字部】	怨	〔古文〕□□□□□【唐韻】於願切【集韻】【韻會】紆願切，□音苑。【說文】恚也。【廣韻】恨也。【增韻】仇也，讎也。　又【集韻】於袁切，音鴛。讎也，恚也。【禮儒行】外舉不避怨。【前漢黥布傳】恐仇怨妄誣之。【史記始皇紀】母家有仇怨，竝阬之。皆平聲讀。或作惌。　又【字彙補】委隕切，音惲。與薀同。【荀子哀公篇】富有天下而無怨財，布施天下而不病貧。【註】怨讀爲蕰言無畜私財。　又叶烏員切，音淵。【後漢班彪北征賦】越安定以容與兮，遵長城之縵縵。劇蒙公之疲民兮，爲彊秦乎築怨。【註】縵音眠。　又叶烏云切，音熅。【□琳悼龜賦】參千鎰而不賈兮，豈十朋之所云。通生死以爲量兮，夫何人之足怨。　又叶烏貫切，音腕。【前漢敘傳述高祖紀】項羽畔換，黜我巴漢。西土宅心，戰士憤怨。　【精蕰】从命。【轉注】从心。

怪	【卯集上】【心字部】	怪	【唐韻】【集韻】【韻會】【正韻】□古壞切，乖去聲。【說文】異也。【增韻】奇也。【風俗通】怪者，疑也。【白虎通】異之言怪也。凡行之詭異曰怪。【中庸】索隱行怪。　又狀貌之瑰異亦曰怪。【書禹貢】鉛松怪石。又【莊子逍遙遊】齊諧者，志怪者也。　又氣變常，人妖物孽曰怪。【揚子太□經】怪分靑赤白黑黃，皆物怪也。　又怪哉，驚歎之詞。　又姓。【春秋元命苞】炎帝臣怪義。　又通作傀。【周禮春官大司樂】大傀異烖。【註】傀猶怪也。舊音怪。俗遂作怪。　又叶古僞切，音貴。【馬融長笛賦】波散廣衍，實可異也。牚距劫遌，又足怪也。【易林】五心六意，岐道多怪。非君本懷，生我恨悔。　又叶古懷切，音乖。【元稹痁臥詩】一生常苦節，三省詎行怪。　【周伯琦曰】从心圣聲。圣音怪。俗作恠，非。

愂	【卯集上】【心字部】	愂	【類篇】同悖。詳悖字註。本作□。

愌	【卯集上】【心字部】	愌	【集韻】胡玩切，音換。怑愌，不順也。　又呼玩切，音喚。義同。

愑	【卯集上】【心字部】	愑	【集韻】同悀。

慑	【卯集上】【心字部】	懾	【廣韻】之涉切【集韻】【韻會】質涉切，□音讋。【說文】失氣也。从心聶聲。一曰服也，怖也。或作。【禮曲禮】則志不懾。【荀子不苟篇】憂則挫而懾。　又【集韻】失涉切，音攝。懾慴，恐懼也。　【集韻】或作。

慓	【卯集上】【心字部】	慓	【廣韻】撫招切【集韻】【韻會】【正韻】紕招切，□音飄。【博雅】急也。　又【廣韻】苻少切【集韻】【韻會】【正韻】婢小切，□音摽。又【集韻】匹沼切，音漂。義□同。　通作剽。

慨	【卯集上】【心字部】	慨	【集韻】【韻會】□口漑切，音欬。忼慨，壯士不得志也。从心旣聲。【徐曰】內自高亢憤激也。【後漢馮良傳】慨然恥在厮役。　又悲也。【禮檀弓】旣葬，慨焉如不及。【疏】中心悲也。又【檀弓】練而慨然。【註】憂悼在心之貌。　又通作愾。【晉書陸機傳】登壇忼愾。　又叶去吏切，音器。【賈誼旱雲賦】遂積聚而合沓兮，相紛薄而慷慨。若飛翔之縱橫兮，揚波怒而澎濞。考證：〔【禮檀弓】旣葬，慨然如不及。〕　謹照原文慨然改慨焉。 

怗	【卯集上】【心字部】	怗	【廣韻】【正韻】他協切【集韻】【韻會】託協切，□音帖。【玉篇】服也，靜也。【公羊傳僖四年】卒怗荆，以此爲王者之事也。　又【集韻】處占切，音沾。怗滯也。【禮樂記】宮商角徵羽，五者不亂，則無怗滯之音。

慒	【卯集上】【心字部】	慒	【唐韻】藏宗切【集韻】【韻會】徂宗切，□與悰通。【說文】慮也。从心曹聲。　又【集韻】臧曹切，音糟。【玉篇】亂也。　又【廣韻】似由切【集韻】【韻會】徐由切，□與□通。【爾雅釋言】慮也。　又【正韻】慈秋切，音酋。義同。◎按第三切，集韻韻會皆切邪母，而正韻獨切從母，此則正韻爲得也。蓋上兩切皆從母，則第三切不應又是邪母。以《說文》諧聲之理求之，曹字止是從母也。

慕	【卯集上】【心字部】	慕	〔古文〕□【唐韻】【集韻】【韻會】【正韻】□莫故切，音暮。【說文】習也，愛而習翫模範之也。【史記司馬相如傳】慕藺相如之爲人，更名相如。　又思也。【禮檀弓】其往也如慕。　又係戀不忘也。【孟子】大孝終身慕父母。　又姓。又慕容，複姓。

慙	【卯集上】【心字部】	慙	【唐韻】昨甘切【集韻】【韻會】財甘切，□音。【說文】愧也。【書仲虺之誥】惟有慙德。又【小爾雅】不直失節謂之慙。

愳	【卯集上】【心字部】	愳	【集韻】懼，古作愳。【晉書元帝紀】惡我者愳。餘詳十八畫。

慧	【卯集上】【心字部】	慧	【唐韻】【集韻】【正韻】□胡桂切，音惠。【說文】儇也。从心彗聲。【徐曰】儇，敏也。【廣韻】解也。【增韻】性解也。姸黠也。　又了也，智也。　又【諡法】柔質受諫曰慧。　又通作惠。【列子穆王篇】秦人逢氏有子，少而惠。【前漢昌邑王傳】淸狂不惠。【陸機弔魏武文】知惠不能去其惡。□與慧同。

慫	【卯集上】【心字部】	慫	【唐韻】息拱切【集韻】【韻會】荀勇切，□音悚。【說文】驚也。从心從聲。　又慫慂，勸也。　又【正韻】卽勇切，音縱。義同。

慭	【卯集上】【心字部】	慭	【正字通】俗憖字。

慮	【卯集上】【心字部】	慮	【唐韻】【集韻】【韻會】【正韻】□良據切，音鑢。【說文】謀思也。从思，虍聲。思有所圖曰慮，慮，猶縷也。【增韻】憂也，疑也。【書太甲】弗慮胡獲。【註】欲其謹思之也。【大學】安而后能慮。【朱註】謂處事精詳。　又度也。【揚子太□經】立督慮也。【註】督，正也。慮，度也。運以正度也。　又總計曰亡慮。【前漢書註】舉凡之辭，言不待計慮而知其大凡也。　又軍前所持幡曰慮無。【左傳宣十二年】前茅慮無。【註】慮有無也。【正義】明爲思慮其所無之事，使知而爲之備也。　又【釋名】慮，旅也，旅，衆也。【易繫辭】一致而百慮。【註】慮及衆物，以一定之也。　又姓。【左傳】南蒯臣慮癸。　又【廣韻】力居切【集韻】【韻會】【正韻】凌如切，□音閭。【正韻】思慮也。【淮南子原道訓】恬然無思，澹然無慮。以天爲蓋，以地爲輿。　又木名。【爾雅釋木】諸慮，山櫐也。　又地名。隆慮，在河內。無慮，在遼東。取慮，在臨淮。且慮，在遼西。昌慮，在海東。隆音林，取音趣，且音苴。　又【古今字考】兩舉切，音呂。【箕山歌】日月運照，靡不記睹。游放其閒，何所却慮。　又【正字通】盧谷切，音錄。【唐書百官志】大理寺掌折獄詳□，凡繫囚，五日一慮。【前漢雋不疑傳】每行縣，錄囚徒還。【師古註】錄囚，今云慮囚，本錄聲之去者耳。近俗不曉其意，訛爲思慮之慮，失其源矣。◎按師古此言近於識字，而實未通韻。惟未通韻，亦未爲識字之源也。蓋每字原具四聲，如慮字從平聲起韻，閭呂慮錄，則閭字爲慮字之平，呂字爲慮字之上，錄字爲慮字之入也。慮本訓謀思，然兼有詳審之義，故漢書錄囚亦卽慮囚也。慮字原具入聲，有錄音，豈必專屬去聲，爲得字之源乎。　又叶郞古切，音魯。【楚辭九章】惟佳人之獨懷兮，折芳椒以自處。曾歔欷之嗟嗟兮，獨隱伏而思慮。〇按本从思，《說文》玉篇都入思部。字彙倂入心部，取其便考。考證：〔【大學】安而后能慮。【朱註】處事精詳也。〕　謹照原文改爲謂處事精詳。 

慄	【卯集上】【心字部】	慄	【廣韻】【集韻】【韻會】【正韻】□力質切，音栗。【爾雅釋詁】懼也。【增韻】竦縮也。【書大禹謨】夔夔齊慄。【太公金匱】禹居人上，慄慄如不滿日。　又憭慄，懰慄，悽愴貌。【楚辭九辯】憭慄兮若在遠行，登山臨水送將歸。【漢武帝李夫人賦】懰慄不言。通作栗。　又叶力結切，音烈。【古詩】孟冬寒氣至，北風何慘慄。愁多知夜長，仰觀衆星列。

批	【卯集中】【手字部】	批	【唐韻】匹迷切【集韻】【韻會】篇迷切，□音鈚。【說文】手擊也。【左傳莊十二年】宋萬遇仇牧于門，批而殺之。　又【廣韻】推也，轉也。　又示也。【唐書李藩傳】遷給事中，制敕有不便者，黃紙後批之。　又【韻會】與□通。削也。【杜甫房兵曹馬詩】竹批雙耳峻。　又【集韻】騈迷切，音鼙。擊也。又助也。　又頻脂切。與琵通。琵琶，馬上所鼓。或从手。【風俗通】批把，近世樂家所作，以手批把，因以爲名。　又【韻會】【正韻】□普弭切，音庀。亦手擊也。　又【集韻】【韻會】□蒲結切，音蹩。讀若敝入聲。義同。【史記荆軻傳】奈何以見陵之怨，欲批其逆鱗哉。【註】批謂觸擊之。又【孫臏傳】批亢擣虛。【註】批音白結反。相排批也。【莊子養生主】批大郤，導大窾。　又【正韻】避列切，音別。義同。【韻會】通作。【集韻】本作□。

怏	【卯集上】【心字部】	怏	【唐韻】【集韻】【韻會】【正韻】□於亮切，央去聲。【說文】不服懟也。从心央聲。【廣韻】怏，悵也。【增韻】情不滿足也。【前漢石顯傳】塞其怏怏心。　又通作鞅。【前漢韓信傳】居常鞅鞅。【周亞夫傳】此鞅鞅者，非少主臣。　又【廣韻】於兩切【集韻】【韻會】【正韻】倚兩切，□音鞅。義同。　又【集韻】【類篇】□於良切，音央。央然自大之意也。

愓	【卯集上】【心字部】	愓	【唐韻】徒朗切【集韻】【韻會】待朗切【正韻】徒黨切，□音蕩。【說文】放也。【荀子榮辱篇】愓悍憍暴。　又【集韻】【韻會】大浪切【正韻】徒浪切，□音宕。義同。　又【集韻】【韻會】【正韻】□尸羊切，音商。直疾貌。【禮玉藻】行容愓愓。　又【集韻】余章切，音羊。【揚子方言】婬愓，游也。【山海經】符愓之山。　从心从昜。昜音陽，與从易不同。

慢	【卯集上】【心字部】	慢	【廣韻】謨晏切【集韻】【正韻】莫晏切【韻會】莫綰切，□音縵。【說文】惰也。从心曼聲。一曰不畏也。【廣韻】怠也，倨也，緩也。【朱子曰】慢，放肆也。　又或作僈。【荀子不苟篇】寬而不僈。亦作謾。【前漢董仲舒傳】桀紂暴謾。　又【大學】舉而不能先命也。【鄭氏云】命，讀爲慢。　又【集韻】亦作漫。詳水部漫字註。　又【集韻】見切，音麫。慢訑，弛縱意。　又【集韻】謨官切，音瞞。惑也。　又叶民堅切，音眠。【古詩】太古之不慢兮，禮義之不愆兮。　又叶莫半切，音幔。【謝惠連秋懷詩】夷險難預謀，倚伏昧前算。雖好相如達，不同長卿慢。考證：〔【大學】舉而不能先命也。【鄭氏云】命，當作慢。〕　謹照原文當作改讀爲。 

懡	【卯集上】【心字部】	懡	【廣韻】亡果切【集韻】母果切，□音麼。【類篇】懡，慚也。

慅	【卯集上】【心字部】	慅	【唐韻】【集韻】蘇遭切【韻會】【正韻】蘇曹切，□音騷。【說文】動也。从心蚤聲。一曰起也。或作懆。　又【集韻】先彫切，音蕭。【爾雅釋訓】慅慅，勞也。　又【集韻】采早切，音草。【詩□風】舒懮受兮，勞心慅兮。【註】慅，音草。受，叶時倒反。　又【字彙補】子皓切，讀作澡。【荀子正論篇】墨黥慅嬰。【註】當爲澡。　又【集韻】七到切，音造。愁也。

慱	【卯集上】【心字部】	慱	【廣韻】度官切【集韻】【韻會】【正韻】徒官切，□音團。憂勞也。【詩檜風】勞心慱慱兮。　又【集韻】從緣切，音全。【爾雅釋訓】慱慱，憂也。郭璞讀。　又借作團字。【揚子太□經】月闕其慱。　从心从叀。與博字不同。博从十从甫。

恔	【卯集上】【心字部】	恔	【廣韻】古了切【集韻】吉了切，□音皎。【說文】憭也。　又【集韻】吉巧切，音姣。慧也。　又下巧切，音攪。【玉篇】黠也。　又【廣韻】胡敎切【集韻】後敎切【韻會】後學切【正韻】胡孝切，□音效。【揚子方言】快也。【孟子】於人心獨無恔乎。【朱註】快也。　又【說文】下交切。義與上聲同。或从爻。

恮	【卯集上】【心字部】	恮	【唐韻】此緣切【集韻】逡緣切，□音詮。【說文】謹也。从心全聲。【長箋】全心爲謹，寓戒也。　又【廣韻】莊緣切，音跧。曲卷也。　又【集韻】從緣切。慬也。

恱	【卯集上】【心字部】	恱	【字彙】俗悅字。

悖	【卯集上】【心字部】	悖	【唐韻】【韻會】【正韻】蒲沒切【集韻】薄沒切，□音孛。【說文】亂也。【玉篇】逆也。【周語】是以事行而不悖。【註】步沒切。　又盛貌。【左傳莊十一年】其興也悖焉。【註】悖，盛貌。一作勃。　又姓。　又【玉篇】【廣韻】【集韻】□蒲昧切，音佩。【詩大雅】覆俾我悖。【註】蒲對反。　又【集韻】【韻會】□補昧切，音背。義同。　又【玉篇】【集韻】【韻會】□必每切。【博雅】强也。　本作誖，从言。或从心作悖。或从口作哱。籀从二或，作□，上下反覆，皆相惑，故爲誖也。梁王以佛有悖音，改悖爲背。嗣後該讀入聲者，多讀去聲矣。　【集韻】悖，亦作□。考證：〔【周語】是以行事而不悖。〕　謹照原文行事改事行。 

怖	【卯集上】【心字部】	怖	【廣韻】【集韻】【韻會】□普故切。與悑同。【玉篇】惶也。【後漢第五倫傳】其巫祝有依託鬼神，詐怖愚民。　又【正韻】博故切，音布。義同。◎按，普字滂母，博字幫母，此南北音之稍異也。

怀	【卯集上】【心字部】	怀	【字彙補】敷救切，音副。怒也。（懷）〔古文〕褱【唐韻】戸乖切【集韻】【韻會】乎乖切，□音槐。【說文】念思也。从心褱聲。【論語】君子懷德。又歸也。【書大禹謨】黎民懷之。【註】歸之也。　又來也。【詩齊風】曷又懷止。又【周頌】懷柔百神。【註】懷，來也。　又安也。【書秦誓】邦之榮懷。【詩王風】懷哉懷哉。　又包也。【書堯典】蕩蕩懷山襄陵。　又藏也。【論語】懷其寶，而迷其邦。【禮曲禮】其有核者，懷其核。　又慰也。【詩檜風】懷之好音。　又懷抱，胷臆也。【左傳成十七年】瓊瑰盈吾懷乎。【論語】然後免於父母之懷。　又傷也。【詩邶風】願言則懷。【毛傳】懷，傷也。　又私也。【詩小雅】每懷靡及。【箋】懷，私也。　又【爾雅釋詁】至也。【註】齊魯之會郊曰懷。【詩小雅】懷允不忘。【箋】至也。至信不忘。　又【爾雅釋詁】止也。【疏】至止也。　又【釋名】懷，回也。本有去意，回來就已也。亦言歸也，來歸已也。　又【諡法】慈仁哲行曰懷。又地名。【書禹貢】覃懷底績。　又州名。春秋時野王邑，漢河內郡，唐置懷州。　又姓。三國吳尚書郞懷敘。　又通作褢。【前漢許后傳】褢誠秉忠。　又叶胡隈切，音回。【詩周南】陟彼崔嵬，我馬虺隤。我姑酌彼金罍，維以不永懷。　又叶呼回切，音揮。【楚辭九歌】長太息兮將上，心低回兮顧懷。羌生色兮娛人，觀者憺兮忘歸。【魏文帝苦寒行】延頸長太息，遠行多所懷。我心何怫鬱，思欲一東歸。　又叶苦禾切，音窠。【淮南子時則訓】平而不阿，明而不苛。包裹覆露，無不囊懷。　【周伯琦曰】褱，藏挾於衣中也。从衣，眔聲。心之所恖念藏貯亦曰褱。隷作懷。（懷）考證：〔【楚辭九歌】長太息兮將上，心低回兮顧懷。羌生色以娛人，觀者憺以忘歸。〕　謹照原文兩以字□改爲兮字。〔【淮南子五位篇】平而不阿，明而不苛。包裹覆露，無不囊懷。〕　謹照原書，五位篇改爲時則訓。 

恀	【卯集上】【心字部】	恀	【廣韻】尺氏切【集韻】【韻會】敞□切【正韻】尺里切，□音侈。【玉篇】怙恃也。　又【廣韻】諸氏切【集韻】掌氏切，□音紙。【爾雅釋言】恀，怙恃也。或从氏。　又【廣韻】承紙切【集韻】上紙切，□音是。恃事曰恀。或亦从氏。

愗	【卯集上】【心字部】	愗	【廣韻】【集韻】□莫□切，音茂。怐愗，愚貌。餘詳怐字註。亦與瞀□通，亦書作□。

慠	【卯集上】【心字部】	慠	【集韻】魚到切，音奡。【說文】倨也。本从人作傲。或从心。【後漢崔駰傳】生而貴者慠。　【集韻】亦作敖，亦書作。通作驁。

	【寅集上】【尢字部】		【集韻】弋笑切，音燿。【說文】行不正也。一曰足腫。　又【玉篇】餘招切，音搖。義同。

慲	【卯集上】【心字部】	慲	【唐韻】母官切【集韻】謨官切，□音瞞。【廣韻】忘也。从心聲。

悕	【卯集上】【心字部】	悕	【廣韻】【集韻】□香衣切，音希。【玉篇】念也。【廣韻】願也。　又悲也。【公羊傳成十六年】在招丘悕矣。

恣	【卯集上】【心字部】	恣	【唐韻】【集韻】【韻會】【正韻】□資四切，資去聲。【說文】縱也。从心次聲。【漢明德馬皇后詔】寵貴橫恣。又【詩檜風小序】疾恣也。【鄭箋】恣，謂狡淫戲，不以禮也。　又【五音集韻】千咨切，音趑。恣睢，自得貌。秦刻石文作資。

	【備考】【丑集】【大字部】		【龍龕】音加。

惁	【卯集上】【心字部】	惁	【廣韻】先擊切【集韻】先的切，□音錫。【博雅】惁惁，憂也。【玉篇】敬也。

恦	【卯集上】【心字部】	恦	【集韻】式亮切，音餉。念也。

恸	【卯集上】【心字部】	慟	【唐韻】【集韻】【韻會】【正韻】□徒弄切，音洞。哀過也。从心動聲。【論語】子哭之慟。　又叶徒紅切，音同。【晉書愍懷傳】今爾之負，抱冤於東。悠悠有識，孰不哀慟。

悋	【卯集上】【心字部】	悋	【廣韻】【韻會】【正韻】良刃切【集韻】力刃切，□同吝。鄙也，慳也。【家語】商甚悋於財。　本作吝。俗作□。又作恡。

</div>
    <div class="pagination">
<a href="康熙字典_page912.html">上一页</a><span>...</span><a href="康熙字典_page908.html">908</a><a href="康熙字典_page909.html">909</a><a href="康熙字典_page910.html">910</a><a href="康熙字典_page911.html">911</a><a href="康熙字典_page912.html">912</a><span class="current-page">913</span><a href="康熙字典_page914.html">914</a><a href="康熙字典_page915.html">915</a><a href="康熙字典_page916.html">916</a><a href="康熙字典_page917.html">917</a><a href="康熙字典_page918.html">918</a><span>...</span><a href="康熙字典_page914.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
