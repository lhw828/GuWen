<!DOCTYPE html>
<html>
<head>
    <meta charset="UTF-8">
    <title>方言 - 第 9 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>方言 - 第 9 页/共 15 页</h1>
    <div class="content">　　嘳【音蒯】无写怜也【皆南鄙之代语也】沅澧之原凡言相怜哀谓之嘳或谓之无写江滨谓之思【滨水边也】皆相见驩喜有得亡之意也九疑湘潭之闲谓之人兮【九疑山名今在零陵营道县案说文嘳即喟太息也诗小雅我心写兮毛传我心写矣输写其心也郑笺云我心写者输写其情意无留恨也据此则无写爲无所输写中庸仁者人也郑注云人也读如相人偶之人以人意相存问之言表记仁者人也注云人也谓施以人思也春秋传曰执未有言舍之者此其言舍之何人也疏云引之者证人是人偶相存爱之义也此言人兮与古语所谓相存偶义亦相近注内南鄙之代语诸刻作秦汉之代语葢不知者所妄改后南楚江湘之闲代语郭注云凡以异语相易谓之代也惟永乐大典本及曹毅之本作南鄙据下文则南鄙正谓南楚江湘之闲】
　　婩【鱼践反】□【音防】鲜好也南楚之外通语也
　　【案说文□齐也玉篇婩好也张湛注列子巧佞愚直婩斫便辟引字林云婩齐也葢婩与□皆容止整齐鲜洁之貌故婩□鲜同爲好也广雅婩□鲜好也义本此】
　　防哰【阑牢二音】謰謱【上音连下力口反】拏也【言譇拏也奴加反】东齐周晋之鄙曰防哰防哰亦通语也【平原人好防哰也】南楚曰謰謱或谓之支注【支之豉反注音注】或谓之詀謕【上托兼反下音蹄】转语也拏扬州会稽之语也或谓之惹【言情惹也汝邪反一音若】或谓之防【言诬防也案广雅防哰謰謱也惹防拏也皆本此说文拏牵引也譇拏羞穷也又言部云謰謱辵部云连遱玉篇作嗹喽拏又作詉云譇詉言不可解嗹喽多言也惹乱也防言轻也譇广韵作□云防哰□拏语不可解嗹喽言语繁絮貌连喽烦貌謰謱小儿语随文立训义可互见广韵于謕字下云转语则误读方言后汉书冯衍传祸拏未解兵连不息注云拏谓相连引也王逸九思媒女诎兮謰謱洪兴祖补注引方言謰謱孥也南楚曰謰謱又云一曰謰謱语乱也东齐各本作东南从曹毅之本】
　　亄【音懿】贪也【谓悭贪也】荆汝江湘之郊凡贪而不施谓之亄【亦中国之通语】或谓之或谓之悋悋恨也【悭者多惜恨也】
　　【案陆机谢平原内史表岂臣蒙垢含吝所宜忝窃李善注引方言贪而不施谓之吝悋吝古通用亦作遴□今作啬广雅亄啬遴贪也义本此】
　　遥窕淫也九疑荆郊之鄙谓淫曰遥【言心遥荡也】沅湘之闲谓之窕【窈窕冶容】
　　【案广雅遥窕婬也义本此淫婬同荀子礼论篇故其立文饰也不至于窕冶杨倞注云窕读爲姚姚冶妖美也】
　　濳涵【音含或古南反】沈也楚郢以南曰涵或曰濳濳又游也【濳行水中亦爲游也】
　　【案左思呉都赋涵泳乎其中刘逵注云涵沈也雄方言曰南楚谓沈爲涵广雅濳沈没也】
　　安静也江湘九疑之郊谓之
　　【案各本讹作□笔画之舛遂不成字说文云无人声楚辞逺游野漠其无人亦或作□江淹别赋道已寂而未传范蔚宗乐游应诏诗虚寂在川岑李善注竝引方言寂安静也寂即广雅安静也义本此与安皆训静李善连引安字误】
　　拌【音伴又普槃反】弃也楚凡挥弃物谓之拌或谓之敲【恪校反今汝颍闲语亦然或云撅也】淮汝之闲谓之投【江东又呼擫音黡又音揞】
　　【案广雅拌墽投弃也曹宪音释墽苦孝反又苦交反是墽与敲字异音义同春秋文公十八年左传投诸四裔杜预注云投弃也注内江东又呼擫各本擫讹作撅与上或云撅也相乱而讹又音揞三字讹作又音犳音豹五字今订正广韵揞呉人云抛也黡于琰切揞于陷切语轻重异耳】
　　诼愬也【诼谮亦通语也】楚以南谓之诼
　　【案离骚謡诼谓余以善淫王逸注云诼犹谮也洪兴祖补注引方言此条文竝同愬亦作诉广雅诼诉也诼诉防也曹宪音释云防音毁即防谤之防今毁乃训坏】
　　戏【音羲】泄歇也楚谓之戏泄奄息也楚谓之泄
　　【案戏歇一声之转泄亦作渫曹植七启于是爲欢未渫李善注引方言渫歇也又作泄顔延之赭白马赋畜怒未泄注引方言泄歇也司马相如上林赋掩细柳注引方言掩者息也枚乗七发掩青苹注引方言掩息也奄掩古通用广雅奄息也义本此】
　　攓【音骞一曰骞】取也楚谓之攓
　　【案攓取也南楚曰攓已见卷一】
　　昲晒干物也楚通语也【昲音费亦皆北方常语耳或云防】
　　【案广雅昲防晒曝也玉篇云昲干物也晒暴干物也防置风日中令干注内费诸刻讹作晒今从曹毅之本常诸刻作通又脱耳字今从永乐大典本】
　　防【音斐】卒也【谓仓卒也】江湘之闲凡卒相见谓之防相见或曰突【他骨反】
　　【案诗齐风突而弁兮释文引方言凡卒相见谓之突广雅防突猝也卒猝古通用玉篇云江湖之闲凡卒见谓之防也湖乃湘之讹】
　　迹迹防防不安也【皆徃来之貌也】江沅之闲谓之迹迹秦晋谓之防防或谓之塞塞或谓之省省不安之语也
　　【案后汉王良传何其往来防防不惮烦也注引方言防防不安也秦晋曰防防又引郭注往来貌潘岳闲居赋尚何能违防下色养而防防从斗筲之役乎李善注引方言防防不静也即不安之讹广雅防防迹迹塞塞省省不安也义本此】
　　沭【音阋】佂伀遑遽也江湘之闲凡窘猝怖遽谓之沭【喘貌也】或谓之佂伀
　　【案王褒四子讲徳论百姓佂伀无所措其手足李善注引方言佂伀惶遽也广雅沭怖懅也佂伀惧也屏营佂伀也遑惶同遽懅同曹宪音释佂音征伀音钟玉篇云方言沭或谓之佂伀也亦作防沭亦作怵佂伀亦作怔忪玉篇云沭遑遽也怔忪惧貌】
　　翥举也【谓轩翥也】楚谓之翥
　　【案潘岳射雉赋鬰轩翥以余怒徐爰注引方言翥举也楚辞逺游鸾鸟轩翥而翔飞洪兴祖补注引方言此条文竝同说文云翥飞举也】
　　忸怩慙歰也【歰犹苦也】楚郢江湘之闲谓之忸怩或谓之防咨【子六庄伊二反】
　　【案晋语君忸怩顔韦昭注云忸怩慙貌□岐注孟子云忸怩而慙广雅忸怩防咨也忸怩防咨竝双声注内庄伊反庄字乃类隔改音和爲即伊反】
　　垤封场也楚郢以南蚁土谓之封垤中齐语也
　　【案诗豳风鹳鸣于垤毛传垤螘冢也孟子泰山之于丘垤□岐注云垤蚁封也螘蚁同广雅封垤场也义本此谓之封各本讹作谓之垤呉淑事类赋注引方言楚郢以南蚁土谓之封今据以订正】
　　讁过也【谓罪过也音亦音适罪罚也】南楚以南凡相非议人谓之讁或谓之衇【血脉】衇又慧也【今名黠爲鬼衇】
　　【案列子力命篇穷年不相讁发张湛注云讁谓责其过也诗商颂岁事来辟勿予祸适毛传适过也讁适古通用亦作谪说文云谪罚也潘岳射雉赋靡闻而惊无见自脉徐爰注云方言注曰俗谓黠爲鬼脉言雉性惊鬼黠脉即衇注内血脉当作音血脉之脉】
　　膊兄也【皆音义所未详】荆扬之鄙谓之膊桂林之中谓之□极吃也楚语也【亦北方通语也】或谓之轧【鞅轧气不利也乌八反】或谓之歰【语歰难也今江南又名吃爲喋若叶反】
　　【案亦通用蹇极亦作防列子力命篇防防情露防凌谇四人相与游于世胥如志也穷年不相晓悟自以爲才之得也张湛注云方言吃也极急也谓语急而吃说文云吃言蹇难也广雅极轧歰吃也义本此】
　　啙【昨启反】矲【蒲楷反】短也江湘之会谓之啙凡物生而不长大亦谓之鮆又曰癠【今俗呼小爲癠音荠菜】桂林之中谓短矲【言矲□也】矲通语也东阳之闲谓之防【言俯视之因名】
　　【案啙字两见以下云亦谓之鮆证之皆应作鮆徐坚初学记引方言鮆矲短也广韵癠字引方言曰生而不长也广雅癠鮆防矲短也曹宪音释癠在细反鮆籍礼反注内□讹作偕广韵矲□短也今据以订正】
　　钳【钳害又恶也】防【防恎恶腹也妨反反】憋【憋怤急性也妨灭反】恶也南楚凡人骂谓之钳【犹恶也】又谓之防
　　【案徐爰注潘岳射雉赋云鷩性悍憋李善引方言憋恶也后汉书董卓传敝肠狗态注云续汉书敝作憋方言憋恶也郭璞曰憋怤急性也列子力命篇憋懯张湛注懯音敷懯怤字异音义同广雅憋钳防恶也义本此】
　　痴騃也【吾骇反】□之郊凡人相侮以爲无知谓之眲【诺革反】眲耳目不相信也【因字名也】或谓之斫【斫却斫顽直之貌今关西语亦皆然案列子黄帝篇顾见商丘开年老力弱面目黎黑衣冠不检莫不眲之张湛注引方言扬越之闻凡人相轻侮以爲无知谓之眲眲耳目不相信也说文痴不慧也广雅騃痴也】
　　惃【衮□】愂【音勃】顿愍惽也【谓迷惽也】楚扬谓之惃或谓之愂江湘之闲谓之顿愍【顿愍犹顿闷也】或谓之氐惆【丁弟丁牢二反】南楚饮毒药懑谓之氐惆亦谓之顿愍犹中齐言眠也愁恚愦愦毒而不发谓之氐惆【氐惆犹懊憹也】
　　【案广雅惃愂顿愍眠乱也义本此】
　　悦舒苏也【谓苏息也】楚通语也
　　【案广韵稣息也舒悦也义本此苏稣古通用】
　　眠娗【莫典涂殄二反】脉蜴【音析】赐施【轻易】茭媞【恪校得懈二反】譠谩【托兰莫兰二反】防忚【丽醯二音】皆欺谩之语也楚郢以南东扬之郊通语也【六者亦中国相轻易蚩弄之言也】
　　【案列子力命篇眠娗諈诿勇敢怯疑四人相与游于世胥如志也穷年不相讁发自以行无戾也张湛注引方言眠娗欺谩之语也又引郭璞云谓以言相蚩弄也脉蜴当即衇摘语之转耳刘熈释名云衇摘犹谲摘也玉篇云譠谩欺也广韵云防忚欺慢之语出方言慢乃谩之讹注内轻易当作音轻易之易】
　　【音旃裘】頟颜颡也湘江之闲谓之【今建平人呼頟爲】中夏谓之頟东齐谓之颡汝颍淮泗之闲谓之颜
　　【案齐语天威不违顔咫尺韦昭注云顔睂目之闲史记高祖本纪隆准而龙顔集解应劭曰顔頟颡也齐人谓之颡汝南淮泗之闲曰顔后汉书杜笃传于是同穴裘褐之域共川鼻饮之国莫不袒跣稽颡失气虏伏注云方言曰颡额颡也玉篇引方言江淮之闲谓頟爲中夏谓之额东齐谓之颡淮即湘之讹頟额同广雅顔颡頟也义本此沈彤释骨云横在发际前者曰额颅亦曰额额之中曰顔曰庭其防曰额角睂闲曰阙其下曰下极下极者目闲也睂目闲亦通曰顔】
　　颔颐颌也【谓颔车也】南楚谓之颔【亦今通语耳】秦晋谓之颌颐其通语也
　　【案广雅颔颐颌也义本此春秋宣公五年公羊传绝其颔何休注云颔口马融长笛赋寒态振颔李善注引方言颔颐也玉篇引方言颌颐颔也颔说文作□云颐也释名云辅车或曰牙车或曰颔或曰颊车或曰□车沈彤释骨云耳下曲骨载颊在颔后者曰颊车曰曲顿曰巨屈说文颌与颐同训□葢从口内言之若从口外言则两防爲颔颔前爲颐不容相假故内经无通称者】
　　纷怡喜也湘潭之闲曰纷怡或曰巸已【嬉怡二音】
　　【案广雅纷怡喜也义本此】
　　【酒酣】或也沅澧之闲凡言或如此者曰如是【此亦憨声之转耳】
　　【案或一声之转注内酒酣当作音酒酣之酣此亦憨三字有舛误憨语轻重异耳当是亦言憨广韵邯江湘人言也言下应脱一或字】
　　愮疗治也江湘郊会谓医治之曰愮【俗云厌愮病音曜】愮又忧也【博异义也】或曰疗
　　【案春秋襄公二十六年左传不可救疗杜预注云疗治也玉篇云愮忧也疗愮语之变转故愮可从疗爲治疗又可从愮爲忧广雅摇疗治也摇愮古通用】
　　芔【凶位反】莽【嫫母反】草也东□扬州之闲曰芔南楚曰莽【案诗小雅卉木萋萋毛传卉草也陆机□洛道中诗安辔遵平莽李善注引方言草南楚谓之莽又见前卷三内】
　　悈鳃【悈音良愅鳃音鱼鳃】干都【干音干】耇【音垢】革老也【皆老者皮色枯瘁之形也】皆南楚江湘之闲代语也【凡以异语相易谓之代也】
　　【案三国志蜀书彭羕传老革荒悖可复道邪裴松之注引方言灭鳃干都耆革老也又引郭璞注曰皆老者皮毛枯瘁之形也灭即悈之讹耆即耇之讹毛即色之讹玉篇云悈老也义本此注内良愅愅本作諽说文云饬也读若戒玉篇云或作愅广韵諽谨也良愅之语葢犹言良谨楷革反】
　　防【神秘】抌【都感反亦音甚】推也南楚凡相推搏曰防或曰防【苦骨反】沅涌幽之语【水今在桂阳音扶涌水今在南郡华容县也】或曰攩【今江东人亦名推爲攩音晃】
　　【案列子黄帝篇既而狎侮欺诒攩防挨抌亡所不爲张湛注云方言今江东人亦名推爲攩又音晃此乃注文方言下应脱一注字又云方言凡相推搏曰防又抌字下云方言击背也此语方言所无注内神秘当作音神秘之秘诸刻神讹作揰】
　　食阎【音盐】怂慂【上子竦反下音涌】劝也南楚凡己不欲喜而防人说之不欲怒而防人怒之谓之食阎或谓之怂慂【案广雅食阎怂慂劝也本此广韵引方言怂慂欢也欢即劝之讹】
　　欸【音医或音尘埃】【鳬鹥】然也南楚凡言然者曰欸或曰【案楚辞渉江篇欸秋冬之绪风王逸注云欸叹也洪兴祖补注引方言欸然也南楚凡言然者曰欸韦孟讽谏诗勤唉厥生李善注引方言曰唉叹辞也此非方言文广雅欸然譍也广韵相言应辞譍应古通用注内鳬鹥当作音鳬鹥之鹥】
　　緤末纪绪也南楚皆曰緤【音嶭】或曰端或曰纪或曰末皆楚转语也
　　【案欧阳建临终诗成此祸福端卢谌览古诗昭襄欲负力相如折其端李善注皆引方言端绪也说文云纪丝别也绪丝耑也广雅耑绪末也端耑古通用】
　　防【音总】【音丽】闚防【敕纎反】占伺视也凡相窃视南楚谓之闚或谓之防或谓之防或谓之占或谓之中夏语也【亦言也】闚其通语也自江而北谓之防或谓之覗凡相候谓之占占犹瞻也
　　【案郭璞江赋尔乃雰祲于清旭李善注引方言视也班固西都赋鱼窥渊李善注引方言窥视也窥即闚礼记檀弓篇我丧也斯沾郑注云沾读曰觇觇视也又晋人之觇宋者注云觇闚视也学记呻其占毕注云占视也晋语公使觇之韦昭注云觇微视也觇防同通用占覗伺同广雅窥觇覗防占视也义本此广韵朡字引方言云南人窃视注内各本讹作□今订正一声之转玉篇视也】
　　郺【恶孔反】□【奴动反】晠多也南楚凡大而多谓之郺或谓之□凡人语言过度及妄施行亦谓之□
　　【案后汉书崔骃传若夫纷繷塞路注引方言繷盛多也音奴董反繷□古通用盛晠古通用广雅郺□盛饶多也】
　　抯【柤棃】摣【仄加反】取也南楚之闲凡取物沟泥中谓之抯或谓之摣
　　【案广雅摣抯取也义本此说文云抯挹也读若樝棃之樝此注作柤棃同仄加反各本反讹作以广雅曹宪音释作反亦传写之讹玉篇作反今据以订正】
　　【音泛】僄【飘零】轻也楚凡相轻薄谓之相或谓之僄也【案广雅僄轻也义本此玉篇引方言轻也荀子脩身篇怠慢僄弃杨倞注云僄轻也谓自轻其身也方言楚谓相轻薄爲僄后汉书班固传虽轻迅与僄狡袁绍传僄狡锋侠注皆引方言僄轻也音匹妙反僄亦作泛剽左思魏都赋过以泛剽之单慧刘逵注云雄方言曰泛剽轻也曹植乐府诗白马篇勇剽若豹螭李善注引方言剽轻也注内飘零当作音飘零之飘】
　　輶轩使者絶代语释别国方言十
　　钦定四库全书
　　輶轩使者绝代语释别国方言十一
　　汉　扬雄　撰
　　晋　郭璞　注
　　蛥蚗【蛥音折蚗于列反一音玦】齐谓之螇螰【奚鹿二音】楚谓之蟪蛄【庄子曰蟪蛄不知春秋也】或谓之蛉蛄【音零】秦谓之蛥蚗自关而东谓之虭蟧【貂料二音】或谓之蝭蟧【蝭音啼】或谓之蜓蚞【廷木二音】西楚与秦通名也【江东人呼嘄蟧】
　　【案夏小正七月寒蝉鸣蝉也者蝭也即蟧尔雅蜓蚞螇螰郭璞注云即蝭蟧也一名蟪蛄齐人呼螇螰疏全引方言此条文竝同蟪亦通用惠庄子逍遥游篇释文司马云惠蛄寒蝉也一名蝭蟧崔云蛁蟧也或曰山蝉秋鸣者不及春春鸣者不及秋楚辞招隐士篇蟪蛄鸣兮啾啾洪兴祖补注引方言蛥蚗齐谓之螇螰楚谓之蟪蛄广雅蛥蚗蚻也蟪蛄蛉蛄蟧蛁蟟也即蝭蟟即蟧以蛥蚗爲蚻与方言异注内料字曹毅之本作聊】
　　蝉楚谓之蜩【音调】宋卫之闲谓之螗蜩【今胡蝉也似蝉而小鸣声清亮江南呼螗蛦】陈郑之闲谓之蜋蜩【蜋音良】秦晋之闲谓之蝉海岱之闲谓之防【齐人呼爲巨防音技】其大者谓之蟧或谓之蝒马【按尔雅蝒者马蜩非别名蝒马也此方言误耳】其小者谓之麦蚻【如蝉而小青色今关西呼麦蠽音痈□之□】有文者谓之蜻蜻【即蚻也尔雅云耳】其雌蜻谓之□【祖一反】大而黑者谓之防【音栈】黑而赤者谓之蜺【云霓】
　　【案夏小正四月鸣札札者宁县也五月良蜩鸣良蜩也者五彩具匽之兴五日翕望乃伏望也者月之望也五日也者十五日也唐蜩鸣唐蜩者匽也郭璞注尔雅引夏小正札作蚻宁县作虎县良作蜋匽作蝘唐作螗诗小雅鸣蜩嘒嘒毛传蜩蝉也豳风五月鸣蜩毛传蜩螗也疏引方言楚谓蝉爲蜩宋卫谓之螗蜩陈郑谓之蜋蜩秦晋谓之蝉大雅如蜩如螗毛传蜩蝉也螗蝘也卫风螓首蛾睂郑笺云螓谓蜻蜻也月令孟秋之月寒蝉鸣郑注云寒蝉寒蜩谓蜺也考工记以防鸣者郑注云防鸣蜩蜺类尔雅蜩蜋蜩螗蜩蚻蜻蜻蝒马蜩蜺寒蜩舍人注云皆蝉也方语不同三辅以西爲蜩梁宋以东谓蜩爲蝘楚地谓之蟪蛄孙炎注引方言有文者谓之螓郭璞注所引同郭注马蜩云蜩中最大者爲马蜩注寒蜩云寒螀也似蝉而小青色疏引方言此条文竝同王褒洞箫赋秋蜩不食李善注引方言楚谓蝉爲蜩广雅防蝉也□各本讹作疋曹毅之本讹作□今订正注内云霓当作音云霓之霓】
　　蜩蟧谓之蜩【江东呼爲蠽也】
　　【案尔雅蠽茅蜩郭璞注云江东呼爲茅截似蝉而小青色茅即蠽】
　　谓之寒蜩寒蜩瘖蜩也【按尔雅以蜺爲寒蜩月令亦曰寒蜩鸣知寒蜩非瘖者也此诸蜩名通出尔雅而多駮杂未可详据也寒蜩螀也似小蝉而色青音应】
　　【案广雅阍蜩也本此阍瘖通用】
　　蛄诣谓之杜蛒【音格】蝼螲【音窒塞】谓之蝼蛄或谓之蟓蛉【象铃二音】南楚谓之杜狗或谓之蝼
　　【案夏小正三月则鸣天蝼也王褒洞箫赋蝼蚁蝘蜓李善注引方言南楚谓蝼蛄爲蝼枚乘七发蚑蟜蝼蚁闻之注引方言南楚或谓蛄爲蝼此所引脱误尔雅天蝼郭璞注云蝼蛄也又蝚蛖蝼注云蛖蝼蝼蛄类疏全引方言此条诣讹作者余竝同蛄亦作姑广雅蟓蛉蝼蝼蛄也本此】
　　蜻蛚【即趜织也精列二音】楚谓之蟋蟀或谓之蛬【梁国呼蛬音巩】南楚之闲谓之蚟孙【孙一作丝】
　　【案考工记以注鸣者郑注云注鸣精列属精列即蜻蛚疏全引方言此条蚟作王余竝同诗唐风蟋蟀在堂毛传蟋蟀蛬也淮南鸿烈时则篇蟋蟀居与高诱注云蟋蟀蜻蛚促织也广雅蛬趗织蚟孙蜻蛚也□促同】
　　螳螂谓之髦【有斧虫也江东呼爲石蜋又名龁防】或谓之虰【按尔雅云螳蜋蛑虰义自应下属方言依此说失其指也】或谓之蝆蝆
　　【案螂亦作蜋月令仲夏之月螳蜋生郑注云螳蜋螵蛸母也欧阳询艺文类聚王瓒问曰尔雅云莫貉螳蜋同类物也今沛鲁以南谓之蟷蠰三河之域谓之螳蜋燕□之际谓之食防齐济以东谓之马敫然名其子则同云螵蛸是以注云螳蜋螵蛸母也此所引葢郑志文唐时犹存而孔颖达正义于月令引方言云潭鲁以南谓之蟷蠰三河之域谓之螳蜋燕□之际谓之食厖齐杞以东谓之马谷然名其子同云螵蛸也所引亦即郑志当是不知者妄改爲方言尔雅疏又袭其误后人遂疑今本方言脱此数语非也潭即沛之讹厖防声义同食防犹龁防也马谷尔雅疏作马谷淮南鸿烈时则篇高诱注云螳蜋世谓之天马一名龁防兖豫谓之巨斧也尔雅不过蟷蠰其子蜱□莫貈螳蜋蛑郭璞注云螳蜋有斧虫江东呼爲石蜋孙叔然以方言说此义亦不了疏全引方言此条蝆作芊余竝同蛑髦一声之转广雅芊芊龁防螳蜋也】
　　姑防谓之强蝆【米中小黑甲虫也江东谓之音加建平人呼蝆子音芊芊即姓也案尔雅蛄防强蝆郭注云今米谷中蠹小黑虫是也建平人呼爲蝆子疏引方言此条及注米中作今米谷中甲作蠹芊即姓也作楚姓芊余竝同】
　　蟒【即蝗也莫鲠反】宋魏之闲谓之【音贷】南楚之外谓之蟅蟒【蟅音近诈亦呼咤咟】或谓之蟒或谓之【音滕】
　　【案诗小雅去其螟螣毛传食叶曰螣释文云螣字亦作徒得反月令仲夏之月百螣时起郑注云螣蝗之属言百者明众类竝爲害尔雅食叶释文云字又作□又作同徒得反说文引诗作去其螟蟘是字异音义同广雅蟅蟒也本此而有则无此类不宜别立名及强读异音正文或谓之即耳注文音滕则是螟之与蛇之同一音矣未详】
　　蜻蛉谓之蝍蛉【六足四翼虫也音灵江东名爲狐黎淮南人呼防防音康音伊案尔雅虰蛵负劳郭璞注云或曰即蜻蛉也江东呼狐棃所未闻棃黎同疏引方言此条文竝同广雅蜻蛉蝍蛉仓螘也】
　　舂黍谓之蝑【音藂蝑音墙沮反又名蚣江东呼虴蜢】
　　【案诗周南螽斯羽毛传螽斯蚣蝑也释文云蚣字林作蜙郭璞先工反蝑粟居反郭璞才与反雄许愼皆云舂黍郭璞注方言云江东呼爲虴蜢虴竹白反蜢音猛豳风五月斯螽动股毛传斯螽蚣蝑也考工记以股鸣者郑注云股鸣蚣蝑动股属尔雅蜤螽蜙蝑郭璞注云蜙防也俗呼舂黍释文云蜤本又作蟴诗作斯注内墙各本讹作壊蜢讹作蛨今据诗释文订正】
</div>
    <div class="pagination">
<a href="方言_page8.html">上一页</a><span>...</span><a href="方言_page4.html">4</a><a href="方言_page5.html">5</a><a href="方言_page6.html">6</a><a href="方言_page7.html">7</a><a href="方言_page8.html">8</a><span class="current-page">9</span><a href="方言_page10.html">10</a><a href="方言_page11.html">11</a><a href="方言_page12.html">12</a><a href="方言_page13.html">13</a><a href="方言_page14.html">14</a><span>...</span><a href="方言_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
