<!DOCTYPE html>
<html>
<head>
    <meta charset="UTF-8">
    <title>康熙字典 - 第 82 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 82 页/共 976 页</h1>
    <div class="content">篲	【未集上】【竹字部】	篲	〔古文〕□【唐韻】【廣韻】祥歲切【集韻】【類篇】旋芮切，□音槥。【說文】掃竹也，本作彗。【爾雅釋草】葥，王蔧。亦从艹。【竹譜】篲，篠竹，中掃箒細竹也。大者如箭，長者至丈許，根杪條等下節生，惟高隂動有町畝。又篲條蒼蒼，接可連篁，惟不□植，必也巖岡。踰矢稱大，出尋爲長。物各有用，掃之最良。【史記高祖紀】六年，高祖朝，太公擁篲。【註】篲，帚也。　又【集韻】兪芮切，音睿。【莊子達生篇】操拔篲以侍門庭。郭象讀。　又以醉切，音□。同篱。徐邈讀。　又雖遂切，音邃。義同。一曰星名。【篇海】妖星也。　又【集韻】【正韻】□徐醉切，音遂。又【集韻】蘇骨切，音窣。義□同。　又【爾雅釋詁】篲，勤也。

篳	【未集上】【竹字部】	篳	【廣韻】□吉切【集韻】【韻會】【正韻】壁吉切，□音畢。【說文】籓落也。【禮儒行】篳門圭窬。【註】篳門，荆竹織門也。　又柴車。【左傳宣十二年】篳路藍縷，以啓山林。【註】篳路，柴車。　又【集韻】必至切，音畀。義同。　【集韻】通作蓽。

篴	【未集上】【竹字部】	篴	【廣韻】徒歷切【集韻】亭歷切，□音狄。【說文】七孔筩也。【周禮春官】笙師掌敎龡竽、笙、塤、籥、簫、箎、篴、管，舂牘應雅，以敎祴樂。【疏】杜子春讀篴爲蕩滌之滌，云今時所吹五空竹篴。【釋名】篴，滌也，其聲滌滌然也。通作笛。　又【廣韻】直六切，音逐。竹名。考證：〔【周禮春官】笙師掌敎龡竽笙塤籥簫篴管，春牘應雅，以敎械樂。〕　謹照原文簫下增箎字。械樂改祴樂。 

篵	【未集上】【竹字部】	篵	【篇海】倉紅切，音怱。有病竹，不堪用者。

篶	【未集上】【竹字部】	篶	【篇海】夷然切，音焉。黑竹。

篷	【未集上】【竹字部】	篷	【廣韻】薄紅切【集韻】【韻會】蒲蒙切【正韻】蒲紅切，□音蓬。船連帳也。又織竹夾箬以覆舟。又曰編竹車。或作竼、□。　又軬也。【揚子方言】車簍，南楚之外謂之篷。

□	【未集中】【羽字部】	□	【字彙補】音義同。詳字註。

□	【未集中】【网字部】	□	【廣韻】洛故切【集韻】魯故切，□音路。□，取魚具也。

篸	【未集上】【竹字部】	篸	【集韻】疏簪切，音森。【說文】差也。一曰竹長貌。　又【集韻】初簪切，音梫。篸□，竹貌。　又洞簫也。【楚辭九歌】吹參差兮誰思。【註】參差，洞簫。一作篸□。【風俗通】舜作簫，其形參差，象鳳翼參差不齊之貌。【洞簫賦】吹參差而入道德。　又【廣韻】作含切【集韻】【正韻】祖含切。□同簪。【博雅】□謂之簪。或作□，或作篸。【韓愈送桂州嚴大夫詩】江作靑羅帶，山爲碧玉篸。　又【廣韻】側岑切【集韻】緇岑切，□音斟。同鍼、針，所以綴衣。　又【廣韻】【集韻】□作紺切。【篇海】簪去聲，以針篸物也。

篹	【未集上】【竹字部】	篹	【廣韻】蘇管切【集韻】【韻會】損管切，□音算。籩屬。【禮明堂位】薦用玉豆雕篹。【註】篹，籩屬。【疏】以竹爲之，形似筥，雕鏤其柄，故云雕篹。【廣韻】籮屬。【篇海】一曰竹木素器。【禮喪大記】食於篹者盥。【註】竹筥。　又【集韻】祖管切，音纂。義同。　又【集韻】雛綰切【正韻】雛產切，□音撰。特也，述也。【前漢藝文志】書之所起遠矣，至孔子篹焉。【註】孟康曰：篹音□。又【前漢班固敘傳】探篹前記。　又【正韻】除戀切，音□。義同。　又與□同，具食也。【前漢元后傳】獨置孝元廟故殿，以爲文母篹食堂。　【集韻】或作□。通作匴。

篺	【未集上】【竹字部】	篺	【集韻】【韻會】□蒲街切，音牌。篺筏。【爾雅釋言】舫，泭也。【註】水中篺筏。【疏】《方言》云：泭謂之篺，篺謂之筏。　又【集韻】闕，人名。《春秋》楚有史猈，或作篺。　又【集韻】蒲糜切，音皮。頻彌切，音陴。蒲瞻切，音。又上聲，部買切，音矲。義□同。

篻	【未集上】【竹字部】	篻	【廣韻】【集韻】□彌遙切，音蜱。竹名。【玉篇】竹門也。【集韻】細竹。【筍譜】篻竹，實中，□屬，出韶州。莖五六寸，中爲弩矢。【左思吳都賦】篻簩有叢。　又【集韻】□遙切，音猋。【廣韻】敷沼切【集韻】匹沼切，□音縹。義□同。　又匹妙切，音票。竹名。出九眞。【異物志】篻竹，大如戟槿，實中勁强，交阯人銳之爲矛，甚利。

篼	【未集上】【竹字部】	篼	【廣韻】當侯切【集韻】徂侯切，□音兜。【說文】飮馬器也。【揚子方言】飮馬橐，自關而西或謂之掩兜，或謂之篼。【正字通】竹輿也。箯之別名，俗謂之篼子。

篽	【未集上】【竹字部】	篽	【廣韻】魚巨切【集韻】偶舉切【正韻】偶許切，□音語。禁苑也。【漢書音義】折竹以繩挂連之，使人不得往來。篽之言御也。同籞。

篾	【未集上】【竹字部】	篾	【廣韻】【集韻】【韻會】莫結切【正韻】彌列切，□音蔑。竹皮也。【書顧命】敷重篾席。【傳】篾，桃枝竹。【疏】篾，折竹之次靑者。【宋書明帝紀】太妃乘靑篾車，隨相檢攝。【詩韻輯略】蔓也。今蜀及關中亦謂竹篾爲蔓。　又竹名。【張衡南都賦】其竹則籦籠篾。【李善註】篾，桃枝也。　又小貌。【揚子方言】木細枝謂之杪，江淮陳楚閒謂之篾。【註】篾，小貌也。

	【巳集上】【水字部】		【集韻】涎本字。

競	【午集下】【立字部】	競	【廣韻】渠敬切【集韻】【韻會】渠映切【正韻】具映切，□音傹。彊也。【書立政】乃有室大競。【爾雅釋詁】競，彊也。【左傳僖七年】心則不競，何憚于病。　又爭也，逐也，高也，遽也。【詩商頌】不競不絿。【註】競，逐也。【左傳襄十年】鄭其有災乎，師競已甚。【註】爭競也。《哀二十三年》：敝邑有社稷之事，使肥與有職競焉。【註】競，遽也。　又【增韻】盛也。【左傳昭三年】二惠競爽。　又【集韻】或作□。亦作傹。【周禮春官鐘師註】繁遏執傹也。【韻會補】又作倞。【開元五經文字】毛詩：秉心無倞。　又借作境。【秦詛楚文】奮兵盛師，以偪□邊競。　又叶居良切。【黃庭經】魂魄內守不爭競，神生腹中銜玉鐺。　又叶其兩切。【詩大雅】靡所止疑，云徂何往。君子實維，秉心無競。俗作□。考證：〔【左傳襄十年】鄭其災乎，師競已甚。〕　謹照原文災上增有字。〔【又】季康子曰，敝邑有社稷之事，使肥與職競焉。〕　謹按此係哀二十三年傳文。謹將又季康子曰五字改爲哀二十三年。職上增有字。 

竷	【午集下】【立字部】	竷	【廣韻】苦紺切【集韻】苦濫切，□音闞。擊鼓也。　又【廣韻】【集韻】□苦感切，音坎。舞曲名。【玉篇】和悅之響也。　又【字彙補】樂器名。吳競樂府解題云：漢武帝滅南粵，祠太乙后土，令樂人侯暉依琴造竷，以工人姓侯，故名坎侯。後語譌以坎爲空。

竸	【午集下】【立字部】	竸	【篇海】與□同。

竹	【未集上】【竹字部】	竹	【廣韻】【集韻】【韻會】張六切【正韻】之六切，□音竺。【說文】冬生靑艸，象形。下垂箁箬也。【竹譜】植類之中，有物曰竹。不剛不柔，非草非木。小異空實，大同節目。【又】竹雖冬蒨，性忌殊寒。九河鮮育，五嶺實繁。【詩衞風】綠竹猗猗。【禮月令】日短至，則伐木取竹箭。【周禮夏官】東南曰揚州，其利金、錫、竹箭。【史記貨殖傳】渭川千畝竹，其人與千戸侯等。【釋名】竹曰个。【淮南子俶眞訓】竹以水生。　又八音之一。【周禮春官】播之以八音：金石土革絲木□竹。【禮樂記】竹聲濫，濫以立會，會以聚衆。【史記律書註】古律用竹。【前漢律歷志】黃帝使泠綸，自大夏之西，崑崙之隂，取竹之解谷生，其竅厚均者，斷兩節閒而吹之，以爲黃鐘之宮。【釋名】竹曰吹。吹，推也，以氣推發其聲也。　又竹□。【左傳註】造□書于竹□。　又竹帛。【史記孝文紀】請著之竹帛，宣布天下。【說文】著之竹帛謂之書。又竹花，竹實。【謝靈運晉書】元康二年，巴西界竹生花，紫色，結實。【本草】竹花一名草華。【莊子秋水篇】鵷雛非練實不食。【註】練實，竹實也。　又竹醉日。【岳陽風土記】五月十三日謂之龍生日，可種竹，《齊民要術》所謂竹醉日也。　又地名。【爾雅釋地】觚竹、北戸、西王母、日下，謂之四荒。【史記】伯夷、叔齊，孤竹君之二子。【前漢地理志】孤竹在遼西令支縣。【又】沛郡有竹縣。【註】今竹邑。【又】廣漢郡屬縣有綿竹。【又】零陵郡竹山縣。【水經注】藉水東南流，與竹嶺水合。【穆天子傳】我徂黃竹。【零陵記】桂竹之野。【楊愼集】桂竹，後稱貴竹，今貴州。【福建志】南安縣有苦竹山。　又官名。【唐書百官志】司竹監掌植竹葦，供宮中百司簾篚之屬。　又書名：【竹書紀年】【戴凱之竹譜】【劉美之續竹譜】。　又姓。【廣韻】伯夷、叔齊之後，以竹爲氏。後漢有下邳相竹曾。　又草名。【永嘉郡志】靑田縣有草，葉似竹，可染碧，名爲竹靑。【宛陵詩註】錦竹，草名，似竹而斑。　又木名。【益部方物略】竹柏，生峨嵋山，葉繁長而籜似竹。　又花藥名。【本草】石竹，瞿麥也。鹿竹、菟竹，黃精也。玉竹，葳蕤也。　又菜名。【齊民要術】竹菜，生竹林下，似芹科而莖葉細，可食。【羣芳譜】淡竹葉，一名竹葉菜，嫩時可食。　又果名。【桂海虞衡志】木竹，子、皮色、形狀全似大枇杷，肉甘美，秋冬閒實。　又名。【贊寧筍志】竹根有，大如貓，其色類竹，名竹豚，亦名稚子，杜詩所謂筍根稚子也。　又魚名。【桂海虞衡志】竹魚出灕水，狀如靑魚，味似鱖。　又酒名。【張協七命】豫北竹葉。【張華詩】蒼梧竹葉淸。　又【集韻】敕六切，音畜。萹竹，草名。　又與屬玉之屬通，鴨也。【揚雄蜀都賦】獨竹孤鶬。　又叶職律切。【謝惠連雪賦】雪宮建于東國，雪山峙于西域。岐昌發詠于來思，姬滿申歌于黃竹。曹風以麻衣比色，楚謠以幽蘭儷曲。【註】曲，區聿切。竹，職律切。考證：〔【史記貨殖傳】渭川千畝竹，其人與萬戸侯等。〕　謹照原文萬戸改千戸。〔【前漢律歷志】黃帝使冷綸。〕　謹照原文冷綸改泠綸。 

□	【未集中】【耳字部】	□	【篇海】他甸切，天去聲。【字彙】與瑱同。

□	【未集中】【羊字部】	□	【集韻】居轄切，音猰。騬羊也。【廣雅】吳羊曰□。

竺	【未集上】【竹字部】	竺	【廣韻】【集韻】【韻會】張六切【正韻】之六切，□音竹。【廣雅】竺，竹也。其表曰笢。　又天竺，國名。【後漢西域傳】天竺國，一名身毒國，在月氏東南數千里。【山海經】有國名曰朝鮮、天毒。【郭璞註】卽天竺國。【括地志】天竺國，有東、西、南、北、中央五國。【通志略】天竺卽捐毒也。　又姓。【後漢竇融傳】酒泉都尉竺曾。　又地名。【福建志】福淸縣石竺山，其產多竹而少筍。　又【廣韻】東毒切【集韻】【正韻】都毒切，□音篤。【爾雅釋訓】竺，厚也。【疏】與篤同。【楚辭天問】稷惟元子，帝何竺之。【註】厚也。一作篤。　又【廣韻】丁木切，音啄。義同。　【集韻】或作笁。又作。

竼	【未集上】【竹字部】	竼	【類篇】蒲蒙切【海篇】音朋。織竹編箬，以覆船也。

笗	【未集上】【竹字部】	笗	【廣韻】【集韻】【類篇】□都宗切，音冬。竹名。

竽	【未集上】【竹字部】	竽	【廣韻】羽俱切【集韻】【韻會】【正韻】雲俱切，□音于。【說文】竽，三十六簧樂也。【周禮春官疏】竽長四尺二寸。【註】竽，管類。用竹爲之，形參差象鳥翼。鳥，火禽。火數七，冬至之時吹之，冬水用事，水數六，六七四十二。竽之長，蓋取於此也。【世本】隨作竽。【釋名】竽，汙也。其中汙空。【博雅】竽，象笙，三十六管，宮管在中央。【樂書】近代笙竽十九簧，竽與笙異器而同和，故《周官》竽與笙均掌之笙師。【周禮春官】笙師掌敎吹竽。【禮樂記】君子聽竽笙，則思畜聚之臣。【易通卦驗】冬至，吹黃鐘之律，閒音以竽。【老子道德經】服文采，帶利劒，厭飮食，而資貨有餘，此之謂盜竽。【註】竽者，五聲之長也。竽倡則衆樂皆和，大姦倡則小盜和，故曰盜竽。　【集韻】或作□。考證：〔【釋名】竽，汙也。其中汗空。〕　謹照原文汗空改汙空。〔【禮樂記】君子聽笙竽，則思畜聚之臣。〕　謹照原文笙竽改竽笙。 

	【辰集下】【欠字部】		【廣韻】山輒切【集韻】色輒切，□音萐。愒欲也。一曰貪也。　又【玉篇】苦協切【集韻】詰叶切，□音篋。吹氣也。

竿	【未集上】【竹字部】	竿	【廣韻】古寒切【集韻】【韻會】【正韻】居寒切，□音干。【說文】竹梃也。【詩衞風】籊籊竹竿。【史記貨殖傳】竹竿萬个。　又竿牘。【莊子註】竹□爲書。　又地名。【水經注】衞縣有竿城。　又與干通。【後漢董卓傳】僭擬車服，時人號竿摩車。【註】竿摩，猶干劘也。言其相逼近也。　又【集韻】古旱切。與幹同。箭笴也。　又【集韻】居案切，音旰。衣架。【爾雅釋器】竿謂之箷。　又叶經天切。【白居易悟眞寺詩】或時洩光采，夜與星斗連。中頂最高峯，拄天靑玉竿。　又叶公旦切。【劉琨答盧諶詩】亭亭孤幹，獨生無伴。綠葉繁縟，柔條修罕。朝採爾實，夕捋爾竿。竿翠豐尋，逸珠盈椀。　又【字彙補】居旱切，干上聲。【謝靈運詩】不怨秋夕長，恆苦夏日短。濯流激浮湍，息倚密竿。

笃	【未集上】【竹字部】	篤	【廣韻】冬毒切【集韻】【韻會】【正韻】都毒切，□音督。【廣韻】厚也。【易大畜】剛健篤實，輝光日新其德。【書洛誥】篤前人成烈。【詩大雅】則篤其慶。【爾雅釋詁】篤，固也。【疏】物厚者牢固。　又純也。【禮儒行】篤行而不倦。【註】猶純也，純壹之行。　又馬病也。【說文】馬行頓遲。　又人疾甚曰篤。【史記范睢傳】應侯遂病稱篤。　又地名。【水經注】平原縣有篤馬河，東北入海五百二十里。　又叶徒對切【楊戲贊趙到】鎭南祖疆，監軍尚篤。□豫戎任，任自封內。　【正韻】亦作竺。

笄	【未集上】【竹字部】	笄	〔古文〕□【廣韻】古奚切，音雞。【篇海】婦人之笄，則今之簪也。本作筓。

笅	【未集上】【竹字部】	笅	【廣韻】胡茅切【集韻】何交切，□音爻。管也。【爾雅釋器】簫小者謂之笅。【註】十六管，長尺二寸。　【集韻】同筊。

笈	【未集上】【竹字部】	笈	【廣韻】巨業切【集韻】極業切，□音跲。負書箱也。【史記蘇秦傳】負笈從師。　又【廣韻】其立切【集韻】極入切【正韻】忌立切，□音及。義同。　又【集韻】【正韻】□極曄切，音极。義同。　又【廣韻】楚洽切【集韻】測洽切，□音挿。義同。　又【正字通】梵音讀若竭，義亦同。

笉	【未集上】【竹字部】	笉	【廣韻】士忍切。【玉篇】笑貌。　又【集韻】此忍切，音□。筊也。　又羽敏切，音隕。義同。

笊	【未集上】【竹字部】	笊	【廣韻】【集韻】【韻會】□側絞切，音蚤。笊篱，竹器。　又【廣韻】【集韻】【韻會】【正韻】□阻敎切，音蘸。義同。　又【集韻】鳥居穴曰笊，居樹曰巢。

笋	【未集上】【竹字部】	笋	【廣韻】思引切【集韻】聳尹切，□音隼。竹胎也。　又【本草】澤蘭，根名地笋，以根可食也。　【集韻】本作筍。（筍）〔古文〕□□【廣韻】思引切【集韻】聳尹切【正韻】聳允切，□音簨。【說文】竹胎也。【爾雅釋草】筍，竹萌。【疏】竹初萌生謂之筍。【詩大雅】其維何，維筍及蒲。【陸璣疏】筍皆四月生，惟巴竹筍八月、九月生。始出地，長數寸，鬻以苦酒、汁浸之，可以就酒及食。【唐書百官志】司竹監掌植竹、葦，歲以筍供尚食。【本草】竹有雌雄，雌者多筍，於竹根行鞭時，掘取嫩者，謂之鞭筍。冬月掘大竹根下未出土者爲冬筍，□可鮮食，爲珍品。南人淡乾者爲玉版筍、明筍、火筍，鹽曝者爲鹽筍，□可爲蔬食。諸竹筍氣味甘，微寒，無毒。　又縣鐘磬之橫木曰筍，與簨同。【周禮冬官考工記】梓人爲筍虡。【註】樂器所懸橫曰筍，直曰虡。【疏】筍讀爲竹筍之筍。　又【類篇】於倫切。弱竹，可爲席。【書顧命】敷重筍席。【傳】筍，蒻竹。徐云：竹子竹爲席。　又【集韻】【韻會】【正韻】□須閏切，音峻。竹輿也。【公羊傳文十五年】齊人歸公孫敖之喪，脅物而歸之，筍將而來也。【註】筍者，竹箯。一名編輿，齊、魯以北名之曰筍。　【集韻】筍或作箰，俗作笋。簨字原从竹从巺作。

□	【未集上】【竹字部】	□	【集韻】與簢同。

□	【未集上】【竹字部】	□	【集韻】【韻會】□美隕切，音愍。【爾雅釋草】簢，筡中。中空，類竹。或作□。或作□，原文如此，或體不詳。

	【申集下】【衣字部】		【集韻】與巾同。

笍	【未集上】【竹字部】	笍	【廣韻】陟衞切【集韻】株衞切，□音綴。【說文】羊車騶箠也，箸箴其耑長半分。【玉篇】小車具也。　又【集韻】女劣切。義同。　又【集韻】儒稅切，音汭。竹名。

笏	【未集上】【竹字部】	笏	【廣韻】【集韻】【韻會】【正韻】□呼骨切，音忽。公及士所搢也。【禮玉藻】笏，天子以球玉，諸侯以象，大夫以魚須文竹，士以竹本象可也。笏度二尺有六寸，其中博三寸，其殺六分而去一。凡有指畫于君前用笏，造受命于君前則書于笏。【左傳桓二年】袞冕黻珽。【註】珽，玉笏也，若今吏之持簿。【晉書輿服志】古者貴賤皆執笏，有事則搢之于腰帶。【釋名】笏，忽也，備忽忘也。【廣韻】笏，一名手版，品官所執。【輿服雜事】五代以來，惟八座尚書執笏，以筆綴手版頭，紫囊裹之。其餘王公、卿、士但執手版，主于敬。不執筆，示非記事官也。【正字通】明制，笏，四品以上用象牙，五品以下用木，以粉飾之。　又【韻會】通作曶。【史記夏本紀註】鄭康成曰：曶者，臣見君所秉，書思對命者也。君亦有焉。　又【集韻】武粉切，音刎。笢笏，手循笛孔貌。【馬融長笛賦】笢笏抑隱，行入諸變。　又【集韻】文拂切，音勿。笢笏，繁密貌。考證：〔【禮玉藻】笏，天子以璆玉，諸侯以象。〕　謹照原文璆玉改球玉。〔笏度二尺有六寸，其中博二寸。〕　謹照原文博二寸改博三寸。 

笐	【未集上】【竹字部】	笐	【廣韻】古郞切【集韻】居郞切，□音岡。竹列也。一曰絃加竹謂之笐。【爾雅釋草】仲，無笐。【註】竹類也。　又【集韻】寒剛切，音杭。樂器有絃。一曰竹名。　又【廣韻】【集韻】□下浪切，音亢。竹竿也，與□同。　又【集韻】胡降切，音巷。挂衣架也。一曰竹列。

笑	【未集上】【竹字部】	笑	〔古文〕咲□【廣韻】私妙切【集韻】【韻會】仙妙切【正韻】蘇弔切，□音肖。【廣韻】欣也，喜也。【增韻】喜而解顏啓齒也。又嗤也，哂也。【易萃卦】一握爲笑。【詩邶風】顧我則笑。【毛傳】侮之也。【禮曲禮】父母有疾，笑不至矧。【註】齒本曰矧，大笑則見。【左傳哀二十年】吳王曰：溺人必笑。【論語】夫子莞爾而笑。【註】小笑貌。　又獸名。【廣東新語】人熊，一名山笑。　又【韻補】思邀切。【詩大雅】勿以爲笑，叶上囂、下蕘。【淮南子汜論訓】不殺黃口，不獲二毛，于古爲義，于今爲笑。【古逸詩趙童謠】趙爲號，秦爲笑。以爲不信，視地上生毛。　又入宥韻，音秀。【江總詩】玉臉含啼還自笑，若使琴心一曲奏。　或作咲。【前漢揚雄傳】樵夫咲之。　亦省作关。【前漢薛宣傳】一关相樂。

笓	【未集上】【竹字部】	笓	【廣韻】部迷切【集韻】騈迷切，□音鼙。取鰕竹器。【博雅】篝、筌謂之笓，可以約物。　又【集韻】頻脂切，音琵。義同。　又【集韻】【韻會】□毗至切，音鼻。櫛屬，與枇同。　又【集韻】薄必切，音邲。次也。　【集韻】或作篦。亦作箄。

笔	【未集上】【竹字部】	笔	【集韻】與筆同。詳筆字註。考證：【廣韻】鄙密切【韻會】逼密切【正韻】壁吉切，□音必。【釋名】筆，述也。述事而書之也。【爾雅釋器】不律謂之筆。【註】蜀人呼筆爲不律也。【說文】楚謂之聿，吳人謂之不律，燕謂之弗，秦謂之筆。【古今注】古之筆，不論以竹以木，但能染墨成字，卽謂之筆。秦吞六國，滅前代之美，故蒙恬得稱於時。蒙恬造筆，卽秦筆耳。以枯木爲管，鹿毛爲柱，羊毛爲被，所謂蒼毫也。彤管赤漆耳，史官記事用之。【法書攷】虞世南云：筆長不過六寸，眞一，行二，草三，指實掌虛。【禮曲禮】史載筆，士載言。【註】筆，謂書具之屬。　又筆星。【釋名】筆星，星氣有一枝，未銳似筆也。　又花名。【楚辭註】辛夷花初發如筆，北人呼爲木筆。　又【集韻】筆別切，音莂。山東謂筆。　又作〈/尹〉。見【漢戚伯樊毅□】。又【嚴訢□】作〈八/尹〉，見【舉要】。　【集韻】或作笔。

笘	【未集上】【竹字部】	笘	【唐韻】失廉切【集韻】詩廉切，□音苫。【說文】折竹箠也。　又潁川人名小兒所書寫爲笘。　又【集韻】七甘切。又【集韻】【類篇】□處占切，音襜。義□同。　又【廣韻】丁協切【集韻】託協切，□音帖。□也。　又【集韻】的協切，音□。笘□，也。

笙	【未集上】【竹字部】	笙	【唐韻】【廣韻】所庚切【集韻】【韻會】【正韻】師庚切，□音生。【廣韻】樂器也。【世本】隨作笙。一曰女媧作。【說文】笙，十三簧，象鳳之身也。正月之音，物生，故謂之笙。【釋名】笙，生也。象物貫地而生也。《博雅釋樂》以瓠爲之，十三管，宮管在左方。【白虎通】笙者大蔟之氣，象萬物之生故謂之笙。【爾雅釋樂】大笙謂之巢，小者謂之和。【註】大者十九簧，和，十三簧者。【前漢律歷志】匏曰笙。【註】匏，瓠也。列管瓠中，施簧管端。【書益稷篇】笙鏞以閒。【詩小雅】笙磬同音。【周禮春官】笙師掌敎歙竽、笙。　又細也。【揚子方言】笙，細也。自關而西，秦、晉之閒，凡細貌謂之笙。【廣雅】笙，小也。　又地名。【左傳宣十八年】歸父還自晉至笙。【註】笙，魯境。　又簟名。【揚子方言】簟謂之笙。【左思吳都賦】桃笙象簟，韜于筒中。　又叶師莊切。【詩小雅】鼓瑟吹笙。叶下將、行，行音杭。　又【字彙補】疏臻切，音莘。【史記齊世家】遂殺子糾于笙瀆。【索隱曰】鄒誕生本作莘讀，莘、笙聲相近。考證：〔以瓠爲之，十三管，宮管在左方。〕　謹按此數語出博雅，誤列入釋名語中。今於以瓠句上增博雅釋樂四字。〔【白虎通】笙之爲言施也，牙也。萬物始施而牙，太蔟之氣也。〕　謹按原文笙作匏上二語乃匏之訓詁，與笙字無涉。今据本書改笙者大蔟之氣，象萬物之生故謂之笙。〔【書益稷謨】笙鏞以閒。〕　謹按益稷不稱謨，謨改篇。 

笚	【未集上】【竹字部】	笚	【廣韻】胡甲切【集韻】轄甲切，□音狎。竹名，同筪。　又【廣韻】都搕切【集韻】德盍切，□音。竹相擊也。　又【集韻】諾盍切，音魶。維舟竹索。同笝。

笛	【未集上】【竹字部】	笛	【廣韻】徒歷切【集韻】【韻會】亭歷切【正韻】杜歷切，□音狄。七孔筩也。【說文】樂管。亦作篴。【風俗通】武帝時丘仲作笛。笛，滌也。蕩滌邪志，納之雅正。長尺四寸，七孔。【通雅】有雅笛，有羌笛。【馬融長笛賦】近世雙笛從羌起，羌人伐竹未及已。龍鳴水中不見已，截竹吹之聲相似。剡其上孔通洞之，裁以當簻便易持。易京君明識音律，故本四孔加以一。君明所加孔後出，是謂商聲五音畢。【西京雜記】高祖初入咸陽宮，得玉笛，長二尺三寸，二十六孔。吹之則見車馬山林，隱轔相次，銘曰昭華之琯。【酉陽雜俎】猿臂可爲笛，吹之，聲圓于竹。【韻會小補】樂器圖有義觜笛，謂笛上別安觜也。　又地名。【水經注】洞庭湖之右岸有山，世謂之笛烏頭石。　【正字通】西京玉笛在武帝前，《風俗通》謂笛爲武帝時丘仲所作，誤也。○按《周禮笙師》已有敎□之文，□與笛同，則周時已有之矣。考證：〔【說文】樂管，亦作□。〕　謹查□字入本部十一畫，从逐不从遂，今據改篴。 

笝	【未集上】【竹字部】	笝	【廣韻】奴盍切【集韻】諾盍切，□音魶。纜舟竹索也。　又【集韻】【韻會】【正韻】□泥洽切，音。義同。一曰補籬也。　【集韻】或作笚。

笞	【未集上】【竹字部】	笞	【廣韻】丑之切【韻會】【正韻】抽之切，□音痴。捶擊也。【前漢□法志】景帝六年詔曰：笞者，所以敎之也。其定箠令。丞相劉舍請笞者，捶長五尺，其本大一寸，其竹之末薄半寸，皆平其節。當笞者笞臋，毋得更人。【註】如淳曰：然則先時笞背也。師古曰：毋更人，謂行笞者不更易人也。【唐書□法志】斷獄之□有五，一曰笞。笞之爲言恥也，凡過之小者，捶撻以恥之。漢用竹，後世更以楚。《書》曰扑作敎□是也。太宗甞覽《明堂針灸圖》，見人之五臟皆近背，詔罪人無得鞭背。【荀子正論篇】捶、笞臏脚。【註】捶笞皆杖擊也。

</div>
    <div class="pagination">
<a href="康熙字典_page81.html">上一页</a><span>...</span><a href="康熙字典_page77.html">77</a><a href="康熙字典_page78.html">78</a><a href="康熙字典_page79.html">79</a><a href="康熙字典_page80.html">80</a><a href="康熙字典_page81.html">81</a><span class="current-page">82</span><a href="康熙字典_page83.html">83</a><a href="康熙字典_page84.html">84</a><a href="康熙字典_page85.html">85</a><a href="康熙字典_page86.html">86</a><a href="康熙字典_page87.html">87</a><span>...</span><a href="康熙字典_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
