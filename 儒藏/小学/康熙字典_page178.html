<!DOCTYPE html>
<html>
<head>
    <meta charset="UTF-8">
    <title>康熙字典 - 第 178 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 178 页/共 976 页</h1>
    <div class="content">	【申集中】【虫字部】		【唐韻】呼恢切，音灰。豕掘地也。【集韻】豕發土也。　又蝟屬。【炙轂子】刺端分兩岐者蝟，如棘針者。　或作、鼿。

豹	【酉集中】【豸字部】	豹	【唐韻】北敎切【集韻】【韻會】巴校切【正韻】布恔切，□音爆。【說文】似虎圜文。【陸璣詩疏】毛赤而文黑謂之赤豹，毛白而文黑謂之白豹。【爾雅翼】屠州有黑豹。【洞冥記】靑豹出浪坂之山，色如翠。【本草衍義】土豹更無文色，其形小。【正字通】豹狀似虎而小，白面，毛赤黃，文黑如錢圈，中五圈，左右各四者，一曰金錢豹，宜爲裘。如艾葉者曰艾葉豹。又西域有金線豹，文如金線。【易革卦】君子豹變。【疏】如豹文之蔚縟也。【詩鄭風】羔裘豹飾，孔武有力。【張衡西京賦】搤水豹。【註】謂水處也。【列子天瑞篇】程生馬。【註】程卽豹也。　又【周禮天官司裘】王大射，則共虎侯、熊侯、豹侯，設其鵠。【註】豹侯，卿大夫以下所射。　又【後漢輿服志】最後一車懸豹尾。【古今注】豹尾車，周制也。古軍正建之，今唯乗輿建焉。　又姓。【風俗通】八元叔豹之後。【魏志】騎將豹皮公。考證：〔【周禮天官司裘】王大射，則供虎侯熊侯豹侯〕　謹照原文供改共。 

豺	【酉集中】【豸字部】	豺	【唐韻】士皆切【集韻】【韻會】【正韻】牀皆切，□音儕【爾雅釋獸】豺，狗足。【疏】豺，貪殘之獸。【說文】狼屬。【急就篇顏師古註】豺，深毛而狗足。【正字通】豺，長尾，白頰，色黃。陸佃云俗云：瘦如豺。豺，柴也。豺體細瘦，故謂之豺棘。【詩小雅】投□豺虎。【疏】豺虎食人。【禮月令】季秋之月，豺乃祭獸。【干祿字書】與犲通。

豻	【酉集中】【豸字部】	豻	【廣韻】俄寒切【集韻】俄干切，□音忏。【爾雅釋獸】貙獌，似貍。【註】今山民呼□虎之大者爲貙豻。【疏】豻，野狗。似狐，黑喙，皆貙之類。【正字通】似狐而黑身，長七尺，頭生一角，老則有鱗，能食虎豹。【周禮夏官射人】士以三耦射豻侯。【註】豻者，獸名也。　又【禮玉藻】麛裘靑豻褎。【註】豻，犬也。【疏】一解作狐犬。　又與干同。【儀禮大射禮】干五十。【註】干，讀爲豻。　又【廣韻】【集韻】□可顏切，音馯。又【集韻】【韻會】【正韻】□河干切，音寒。又【集韻】侯旰切，音翰。義□同。　又【唐韻】五旰切【集韻】魚旰切【韻會】疑旰切【正韻】魚幹切，□音岸。【前漢□法志】獄豻不平之所致也。【註】韋昭曰：鄕亭之繫曰豻，朝廷曰獄。　又與岸同。【詩小雅】宜岸宜獄。【箋】岸，韓詩作豻。　【說文】豻或从犬。【集韻】或作貋。犴，豻或體。

贈	【酉集中】【貝字部】	贈	【廣韻】【正韻】□昨亙切，音□。【說文】玩好相送也。【詩鄭風】雜佩以贈之。【傳】贈，送也。【儀禮聘禮】公使卿贈，如覿幣。【禮檀弓】何以贈我。　又【詩大雅】以贈申伯。【傳】贈，增也。【疏】凡贈遺者，所以增長前人，贈之財，使富增於本，贈之言，使行增於義，故云贈增也。　又【正字通】借封前人官稱曰誥贈，恩頒自朝廷也。　又【詩鄭風】知子之來之，雜佩以贈之。【朱傳】贈，音則。來，音力。【毛詩古音考】來音釐，贈疑是貽字之誤。未知孰是，存以備考。

贉	【酉集中】【貝字部】	贉	【廣韻】【集韻】□徒感切，音萏。買物先入直也。【玉篇】預入錢也。　又【米芾書史】隋唐藏書，皆金題錦贉。【註】贉，卷首帖綾。又謂之玉池，有毬路錦贉、樓臺錦贉、樗蒲錦贉。　又【廣韻】【集韻】□徒紺切，音醰。義同。亦作□。

赔	【酉集中】【貝字部】	賠	【字彙】古無此字。俗音裴，作賠補之字。○按《正字通》備字註：賠，本作僃。楊愼曰：僃，音賠，義同。昔高歡立法盜私家十僃五，官物十僃三，後周詔盜官物雖經赦免，徵備如法。備，補償也。俗用賠。

贊	【酉集中】【貝字部】	贊	【唐韻】【集韻】【韻會】□則旰切，音讚。【說文】見也。从貝从兟。【註】徐鉉曰：兟，音詵，進也。執贄而進，有司贊相之。　又【易說卦】幽贊于神明。【註】贊，明也。【疏】贊者，佐而助成，而令微者得著，故訓爲明也。　又【書大禹謨】益贊于禹曰。【傳】贊，佐也。【儀禮士冠禮】少退贊命。【家語】游夏不能贊一辭。　又【書臯陶謨】贊贊襄哉。【傳】亦贊奏上古行事而言之。【疏】進習上古行事，贊成其辭而言之也。　又進也。【前漢東方朔傳】朔自贊曰。【註】師古曰：贊，進也。　又【廣韻】出也，助也。　又姓。【呂氏春秋】相馬贊君。　又叶則縣切，音箭。【蘇軾謝吳山神文】禱于有神，隂假其便。不愆于素，或出幽贊。

	【申集中】【虫字部】		【唐韻】苦岡切【集韻】丘岡切，□音康。蛜。【方言郭註】蜻蛉，淮南人呼爲蛜。詳蛜字註。

	【酉集上】【言字部】		【字彙補】五貫切，音玩。人名。與，見【宋史宗室表】。義闕。

	【申集上】【艸字部】		【字彙補】同典。【漢費鳳□】言不失實。

	【午集上】【玉字部】		【奚韻】皮榮切，音平。玉名。

□	【未集中】【糸字部】	□	【集韻】私箭切，音綫。綫，亦作□。

邐	【酉集下】【辵字部】	邐	【唐韻】力紙切【集韻】【韻會】輦尒切【正韻】良以切，□音里。【說文】行邐邐也。【集韻】邐迆，旁行連延也。

邑	【酉集下】【邑字部】	邑	【集韻】於汲切【集韻】【韻會】乙及切【正韻】一入切，□音浥。【說文】國也。【正韻】都邑也。【釋名】邑，人聚會之稱也。【史記五帝紀】舜一年而所居成聚，二年成邑。【周禮地官小司徒】四井爲邑，四邑爲丘。又【載師】以公邑之田任甸地，以家邑之田任稍地。【註】公邑，謂六遂之餘地。家邑，謂大夫之采地。　又王畿亦稱邑。【書湯誓】率割夏邑。【詩商頌】商邑翼翼。　又侯國亦稱邑。【書武成】用附我大邑周。【詩大雅】作邑于豐。　又於邑，氣逆結不下也。【楚辭九章】氣於邑而不可止。【前漢成帝贊】言之可爲於邑。【註】於邑，短氣也。　又邑邑，與悒悒通。【史記商君傳】安能邑邑待數十百年。　又複姓。【廣韻】漢有邑由氏。　又【集韻】【正韻】□遏合切，音姶。阿邑，與阿匼同，諂諛迎合貌。【前漢張湯傳】以智阿邑人主，與俱上下。　又叶弋灼切，音藥。【後漢杜篤論都賦】成周之隆，乃卽中洛。遭時制都，不常厥邑。　【說文】从口，音圍，象四境。卪聲。尊□大小有等，故从卪會意。偏旁作阝，俗从口从巴。非。備考：【篇海類編】同邼。

邓	【補遺】【酉集】【邑字部】	邓	【搜眞玉鏡】音山。地名。（鄧）【唐韻】徒亘切【集韻】【韻會】【正韻】唐亘切，□音蹬。【說文】曼姓之國。【春秋桓七年】鄧侯吾離來朝。【疏】鄧，在南地，屬衡岳。　又魯地。【春秋隱十年】春，齊侯、鄭伯盟于鄧。【註】鄧，魯地。　又蔡地。【春秋桓二年】蔡侯、鄭伯會于鄧。【註】潁川召陵縣西南有鄧城。【疏】賈、服以鄧爲國，釋例以此爲蔡地，其鄧國則義陽鄧縣是也。以鄧是小國，去蔡遠，蔡、鄭懼楚而爲此會，不當反求近楚小國與之結援，故知非鄧國也。　又州名。本秦南陽郡，隋置南陽縣，攺鄧州。　又姓。【姓考】殷武丁封叔父于河北，爲鄧侯，後因氏。（鄧）考證：〔【春秋桓十年】鄧侯離吾來朝。〕　謹照原文十年改七年。離吾改吾離。

邔	【酉集下】【邑字部】	邔	【廣韻】墟里切【集韻】巨几切【韻會】其紀切，□音技。【廣韻】縣名。【前漢地理志】邔縣，屬南郡。【後漢宗室傳】封長子柱爲邔侯。【註】邔，屬南郡，故城在今襄州。　又【廣韻】【集韻】□渠記切，音忌。義同。

近	【酉集下】【辵字部】	近	〔古文〕□【廣韻】其謹切【集韻】【韻會】【正韻】巨謹切，□音瘽。【玉篇】不遠也。【詩小雅】會言近止。【易繫辭】近取諸身。　又【廣韻】幾也。言庶幾也。【論語其庶乎註】庶言近道也。　又【韻會】迫也。【易繫辭】二多譽，四多懼，近也。【註】位偪于君也。　又【廣韻】【集韻】【韻會】□巨靳切，音覲。【說文】附也。【增韻】親也，近之也。【書五子之歌】民可近，不可下。又【洪範】是訓是行，以近天子之光。【韻會】凡遠近之近，上聲。附近之近，去聲。　又【集韻】居吏切，音記。已也。辭也。【詩大雅】往近王舅。【註】辭也。

	【備考】【午集】【田字部】		【篇韻】俗留字。

迒	【酉集下】【辵字部】	迒	【唐韻】胡郞切【集韻】寒剛切，□音航。【說文】獸迹也。【爾雅釋獸】兔其迹迒。【註】兔跡名迒。【字林】迒，兔道也。【張衡西京賦】結罝百里，迒杜蹊塞。【註】迒，道也，蹊徑也，皆以網杜塞之也。　又【廣韻】古郞切【集韻】【韻會】居郞切，□音岡。義同。　又【集韻】胡江切，音降。車迹也。【正字通】凡獸迹、車迹皆曰迒。　【集韻】或作□。

返	【酉集下】【辵字部】	返	【廣韻】甫遠切【集韻】【韻會】府遠切，□音反。【說文】還也。【玉篇】復也。【前漢董仲舒傳】返之于天。【註】謂還歸之也。又【伍被傳】往者不返。【註】言不復來也。　又叶補臠切，音扁。【秦嘉詩】遣車迎子還，空去復空返。憂來如循環，匪席不可卷。　又叶孚絢切，翻去聲。【張衡西京賦】重閨幽闥，轉相逾延。望窱以徑庭，眇不知其所返。延讀去聲。【韻會】通作反。考證：〔【秦嘉傳】遣車迎子還，空去復空返。〕　謹按此係秦嘉詩，傳改詩。 

迕	【酉集下】【辵字部】	迕	【廣韻】【集韻】【韻會】【正韻】□五故切，音誤。【玉篇】遇也。【後漢□蕃傳】王甫時出，與蕃相迕。【註】迕，猶遇也。　又【說文】逆也。【前漢食貨志】好惡□迕。【註】迕，違也。又【王褒洞簫賦】氣旁迕以飛射。【註】言氣競旁出，遞相逆迕也。　又錯迕，交雜也。【宋玉風賦】迴穴錯迕。　又【集韻】阮古切【韻會】疑古切，□音五。義同。　又【正字通】遻□逜□通。古通午。

迖	【酉集下】【辵字部】	迖	【正字通】达字之譌。

遏	【酉集下】【辵字部】	遏	【唐韻】烏割切【集韻】【韻會】【正韻】阿葛切，□音閼。【爾雅釋詁】遏，止也。【註】以逆相止曰遏。【廣韻】絕也。【易大有】君子以遏惡揚善。【書武成】以遏亂略。【註】遏，絕亂謀也。　又【爾雅釋詁】逮也。【揚子方言】東齊曰遏，言相及也。　又與按通。【詩大雅】以按徂旅。【孟子】作遏。　又叶許竭切，音歇。通作曷。【詩商頌】則莫我敢曷。叶截烈。【註】曷、遏通。　又叶于歇切，音謁。【後漢崔駰反都賦】勒威赫斯，果秉其鉞。如川之流，動不可遏。

遐	【酉集下】【辵字部】	遐	【唐韻】胡加切【集韻】【韻會】【正韻】何加切，□音霞。【說文】遠也。【書太甲】若陟遐必自邇。【楚辭遠遊】氾容與而遐舉兮。　又與何通。【詩小雅】遐不謂矣。又【大雅】遐不作人。　又叶寒歌切，音何。【左思魏都賦】閑居隘巷，室邇心遐。富仁寵義，職競弗羅。　又叶洪孤切，音胡。【揚子太□經】缺船跋車，其害不遐。考證：〔【楚辭九章】氾容與而遐舉兮。〕　謹照原書九章改遠遊。 

遑	【酉集下】【辵字部】	遑	【廣韻】【集韻】【韻會】【正韻】□胡光切，音黃。【玉篇】暇也。【詩召南】莫敢或遑。又【小雅】不遑啓處。　又急也。【書無逸】不遑暇食。【註】遑在心，暇在事。事宂曰不暇，心勤曰不遑。　又與皇通。【書無逸】無皇曰：今日耽樂。【左傳昭七年】社稷之不皇。【註】皇，暇也。

遒	【酉集下】【辵字部】	遒	〔古文〕逎【唐韻】自秋切【集韻】字秋切【韻會】【正韻】慈秋切，□音酋。【說文】迫也。【楚辭招魂】分曹□進，遒相迫些。【註】遒，亦迫也。　又【玉篇】盡也，忽也。【楚辭九辯】歲忽忽而遒盡兮。　又【玉篇】固也。【詩豳風】四國是遒。　又【正字通】聚也。【詩商頌】百祿是遒。【註】遒，聚也。　又【正字通】終也。通作酋。【詩大雅】似先公酋矣。【註】言善始而善終也。　又【正韻】遒人，宣令之官。　又【正韻】健也，勁也。【鮑照詩】獵獵晚風遒。【鄭愔詩】魏國文雅遒。　又【集韻】逡遒，縣名，在淮南。　又【廣韻】卽由切【集韻】將由切，□音揫。【爾雅釋木】枹遒木。【註】謂木叢生。　又【集韻】雌由切，音秋。【說文】行貌。考證：〔【爾雅釋木】抱遒木。【註】謂木叢。〕　謹照原文抱改枹。木叢下增生字。 

酔	【酉集下】【酉字部】	酔	【字彙】俗醉字。

	【未集下】【肉字部】		【集韻】莫葛切，音末。肚也。

謹	【酉集上】【言字部】	謹	【唐韻】居隱切【集韻】【韻會】几隱切，□音卺。【說文】愼也。【玉篇】敬也。【廣韻】絜也。【增韻】毖也，專也，重也。【易乾卦】庸行之謹。【書盤庚】恪謹天命。【詩大雅】以謹無良。【禮月令】孟冬，命百官謹蓋藏。【史記萬石君傳】丞相醇謹而已。【前漢酈食其傳】舉大事不細謹。　又嚴禁也。【荀子王制篇】謹盜賊。　又姓，見【姓苑】。　又【字彙】渠斤切，音芹。與墐同。【禮內則】炮取豚若將，塗之以謹塗。【註】謹當爲墐，聲之誤也。　【說文】本作□。

	【巳集上】【水字部】		【字彙補】他孔切，音統。義闕。　又鄕，地名。【任昉述異記】鄕西津有玉女岡，天當雨，輒先涌五色氣於石閒，俗謂玉女披衣。

	【辰集下】【殳字部】		【字彙補】叡字之譌。＠又□、□。

謺	【酉集上】【言字部】	謺	【唐韻】之涉切【集韻】質涉切，□音慴。【說文】讘也。【廣韻】拾人語也。　又人名。與謺，見【宋史宗室表】。　又【集韻】質入切，音執。謺讘，多言也。　又的協切，點入聲。義同。　【說文】本作□。

謻	【酉集上】【言字部】	謻	【廣韻】弋支切【集韻】余支切，□音移。與誃同。凡門堂臺榭別出者曰謻。周有謻臺。詳前誃字註。又【石林燕語】東華門直北有東向門，與內東門相值，謂之謻門，無榜。王伯厚曰：謻門，始標額於熙寧十年。【晉書載記劉曜傳】謻門旦空。【註】謂別門也。又【唐書韋弘機傳】列岸謻廊亘王城外。又【陸雲與兄書】折其謻堂。又曹公有謻塘。【劉孝綽詩】反景照謻塘。　又【埤蒼】冰室門名。【張衡東京賦】謻門曲榭，邪阻城洫。【文選註】冰室門也。【廣韻】與□同。　又諸蠻州名。【唐書地理志】劒南道有謻羅州。　又人名。【宋史宗室表】右侍禁士謻。　又【集韻】【韻會】【正韻】□□知切，音馳。又【集韻】敞尒切，音侈。□與誃同。【陸雲與兄書】坼其謻堂。

謼	【酉集上】【言字部】	謼	【唐韻】【集韻】【韻會】【正韻】□荒故切，呼去聲。【說文】□，謼也。【廣韻】號謼也。【前漢息夫躬傳】仰天大謼。【集韻】或作嘑。　又姓。【前漢功臣表】下摩侯謼毒尼。【霍去病傳】作呼毒尼。　又【前漢天文志】鬼哭若謼。【評林字例】謼，古呼字。【韻會小補】漢書內，呼字皆去聲。　又【玉篇】【廣韻】荒烏切【集韻】【正韻】荒胡切，□音呼。與虖同。大叫也。【爾雅釋言】號謼也。【註】今江東皆言謼。【疏】謂叫謼也。【前漢王莽傳】欲謼邑與計較。　又【集韻】虛交切，孝平聲。與詨同。【前漢灌夫傳】謼服謝罪。【師古註】謼，古呼字。若謂啼爲謼服，則謼音火交反，服音平卓反。○按《正字通》作平聲轉去聲，入暮韻。《說文》止有荒故切。諸韻書去聲內有謼字，與呼同。平聲內虖字或作謼，自應以去聲爲正。又【前漢天文志】作去聲讀，《灌夫傳》又作平聲讀，□古呼字。兩字疑古皆通。

	【巳集上】【水字部】		【廣韻】羊益切【集韻】【韻會】【正韻】夷益切，□音繹。【玉篇】水名。又浟，水流行貌。【木華海賦】浟瀲灩。

	【巳集上】【水字部】		【唐韻】【集韻】楚解切【韻會】【正韻】楚懈切，□差去聲。水浦也。

謽	【酉集上】【言字部】	謽	【集韻】【類篇】□巨兩切，強上聲。詞不屈也。

謾	【酉集上】【言字部】	謾	【唐韻】母官切【集韻】【韻會】【正韻】謨官切，□音瞞。【說文】欺也。【史記秦始皇紀】下懾伏謾，欺以取容。【晉書□法志】違忠欺上謂之謾。　又【廣雅】緩也。【廣韻】慢也。【前漢兩龔傳】媠謾亡狀。　又欺毀也。【荀子非相篇】鄕則不若，背則謾之。　又媟汙也。【前漢孝成皇后傳】淳于長書有誖謾。　又汗漫也。【莊子天道篇】繙十二經，以說老耼，中其說曰大謾，願聞其要。　又【玉篇】莫般切【廣韻】莫還切【集韻】謨還切，□音蠻。【揚子方言】謾台，懼也。燕代之閒曰謾台。又虔儇，慧也，秦謂之謾。　又【廣韻】武延切【集韻】【韻會】彌延切【正韻】莫堅切，□音緜。【類篇】慧黠也。一曰欺也。【前漢灌夫傳】謾好謝蚡。【師古註】謾，猶詭也。詐爲好言也。【集韻】或作。　又【玉篇】馬諫切【集韻】【正韻】莫晏切，□音慢。【前漢宣帝紀】務爲欺謾，以避其課。【師古註】謾，誑言也。音慢。　又與慢同。【周禮秋官禁暴氏鄭註】民之好爲侵陵。稱詐，謾，誕。此三者，亦□所禁也。謾，本或作慢。　又【廣韻】【集韻】【韻會】【正韻】□莫半切，音縵。【類篇】欺語也。又【增韻】且也。通作漫。　【字彙補】一作□。

謿	【酉集上】【言字部】	謿	【集韻】【韻會】【正韻】□陟交切，罩平聲。與嘲同。謔也。【前漢揚雄傳】或謿雄以□尚白，而雄解之，號曰解謿。【唐書武平一傳】嬰滑稽敏給，詔學士謿之。　又【集韻】與啁同。【前漢東方朔傳】朔與枚皋、郭舍人俱在左右，詼啁而已。【師古註】啁與謿同。

譀	【酉集上】【言字部】	譀	【廣韻】【集韻】□下闞切，酣去聲。【說文】誕也。【廣韻】誇誕，引《東觀漢記》雖誇譀猶令人熱。　又【類篇】調也。　又【集韻】【類篇】□乎監切，音銜。義同。　又【廣韻】【集韻】□許鑑切，呷去聲。義同。又【玉篇】叫譀，怒也。　又【廣韻】譀，□也。　又【廣韻】呼甲切【集韻】迄甲切，□音呷。【說文】義同。　【說文】本作□。俗作□。

譁	【酉集上】【言字部】	譁	【廣韻】【集韻】□呼瓜切，音花。【說文】讙也。【類篇】諠譁也。【書費誓】嗟人無譁聽命。【史記叔孫通傳】竟朝置酒，無敢讙譁失禮者。【淮南子精神訓】五聲譁耳，使耳不聰。　又【集韻】【韻會】【正韻】□胡瓜切，音華。義同。【集韻】或作嘩、□。　又【集韻】【類篇】□吾瓜切，瓦平聲。【揚子方言】譁，涅，化也。燕、朝鮮冽水之閒，或曰涅。或曰譁。雞伏卵而未孚，始化之時謂之涅。【郭註】譁，五瓜反，皆化聲之轉也。【集韻】或作譌。　又叶胡戈切，音和。【左思魏都賦】豐肴衍衍，行庖皤皤。愔愔醧燕，酣湑無譁。　【說文】本作□。

譂	【酉集上】【言字部】	譂	【集韻】【類篇】□齒善切，音闡。妄言也。　又人名。崇譂、善譂，見【宋史宗室表】。

釞	【戌集上】【金字部】	釞	【五音集韻】陟立切，音縶。鐵器。　又【玉篇】銛也。

譄	【酉集上】【言字部】	譄	【唐韻】作滕切【集韻】咨騰切，□音增。【說文】加也。　又人名。希譄、汝譄，見【宋史宗室表】。　又【集韻】徂棱切，音層。加言也。

譅	【酉集上】【言字部】	譅	【玉篇】色立切【集韻】色入切，□音澀。言甚多也。又譅譶，言不止也。　又難也。【東方朔七諫】言語訥譅。　又【集韻】【類篇】□乃老切，音腦。與腦同。

譆	【酉集上】【言字部】	譆	【廣韻】許其切【集韻】【韻會】虛其切，□音僖。【說文】痛也。【徐曰】痛而呼之言也。【玉篇】敕也，懼聲也。【史記趙世家】□子召之曰：譆，吾有所見子晣也。【亢倉子賢道篇】仰而譆。【曹植七啓】俯而應之曰譆。【註】愁恨之聲也。譆與嘻古通。　又譆譆，熱也。【左傳襄三十年】或叫于宋大廟曰：譆譆出出。《通雅》曰：當作嘻嘻咄咄。皆狀鬼神之聲。舊訓火狀，誤。【說文】引《左傳》作誒誒。　又譩譆，鳥名。詳譩字註。　又【集韻】【類篇】□於其切，音醫。恨聲也。同噫。考證：〔【史記趙世家】□子召之曰，譆，吾有所見子晰也。〕　謹照原文子晰改子晣。 

谘	【酉集上】【言字部】	諮	【廣韻】卽夷切【集韻】津私切，□音資。與咨同。謀也，問也。【詩小雅】周爰咨諏。【釋文】咨本亦作諮。【左傳桓六年】夏會於成紀，來諮謀齊難也。【後漢趙典傳】朝廷每有災異疑議，輒諮問之。考證：〔【後漢趙典傳】朝廷每有災異疑議，輒諮門之。〕　謹照原文諮門改諮問。 

	【辰集下】【毛字部】		【字彙補】與同。【前涼錄】軌卽遣參軍杜勳獻馬五百匹，布三萬疋。○按此字當从炎，改从焱，無義。當卽字譌文。

譇	【酉集上】【言字部】	譇	【唐韻】【集韻】□陟加切，音奓。【說文】譇拏，羞窮也。【廣韻】語不止也。【六書故】語競也。　又【玉篇】怒也。　又【集韻】或作□。　又【集韻】【類篇】□抽加切，侘平聲。義同。或作□。　又【集韻】【類篇】□詩車切，音奢。譇詉，不解也。

</div>
    <div class="pagination">
<a href="康熙字典_page177.html">上一页</a><span>...</span><a href="康熙字典_page173.html">173</a><a href="康熙字典_page174.html">174</a><a href="康熙字典_page175.html">175</a><a href="康熙字典_page176.html">176</a><a href="康熙字典_page177.html">177</a><span class="current-page">178</span><a href="康熙字典_page179.html">179</a><a href="康熙字典_page180.html">180</a><a href="康熙字典_page181.html">181</a><a href="康熙字典_page182.html">182</a><a href="康熙字典_page183.html">183</a><span>...</span><a href="康熙字典_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
