<!DOCTYPE html>
<html>
<head>
    <meta charset="UTF-8">
    <title>说文解字注 - 第 20 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 20 页/共 283 页</h1>
    <div class="content">　　菆zōup47下
　　注解：麻蒸也。此不与上文蒸字类厕者，以篆籒别之。西征赋曰：感市闾之菆井。东方朔七諌曰：菎蕗杂于黀蒸。王逸注枲翮曰：黀一作菆。按枲翮，枲茎也。麻部出黀字云麻□也，锴本无之，俗添之耳。从艹取声。侧鸠切。三部。籒文作□。一曰蓐也。此别一义。蓐见下部。
　　路径：段注说文□第一卷□艹部
　　蓄xù
　　注解：积也。从艹畜声。丑六切。三部。籒文作□。
　　路径：段注说文□第一卷□艹部
　　萅chūn
　　注解：推也。此于双声求之。乡饮酒义曰：东方者春，春之为言蠢也。尚书大传曰：春，出也，万物之出也。从日艹屯，日艹屯者，得时艹生也。屯字象艹木之初生。屯亦声。会意兼形声。此七字依韵会，今二徐本皆乱以锴语。昌纯切。十三部。籒文作？。文四百四十五　　重三十一按铉本文四百四十五，锴本少莒蓩蒢□蓨萃六字，则为四百三十九。今仍铉本，惟复审定□□□三字确是误体，□去，是为四百四十二。其列字之次第，类聚羣分，皆有意义。虽少为后人所乱，而大致可稽，如荃之非香艹，于上下文得之也。重三十一，锴少蕿字，今亦仍铉。
　　路径：段注说文□第一卷□艹部
　　蓐rù
　　注解：陈艹复生也。从艹辱声。而蜀切。三部。一曰蔟也。此别一义。艹部曰：蔟，行蚕蓐也。蓐训陈艹复生，引伸为荐席之蓐，故蚕蔟亦呼蓐。凡蓐之属皆从蓐。□，籒文蓐，从茻。此不与艹部五十三文为类而别立蓐部者，以有薅字从蓐故也。
　　路径：段注说文□第一卷□蓐部
　　薅hāo
　　注解：拔田艹也。大徐作拔去田艹。众经音义作除田艹。经典释文、玉篇、五经文字作拔田艹。惟系传旧本作披，不误。披者，迫地削去之也。木部曰：槈，薅器也。从蓐，好省声。呼毛切。古音在三部。□，籒文薅省。茠，薅或从休。古好声、休声同在三部。《诗》曰：“旣茠荼蓼。”周颂文，今诗作以薅。文二　重三
　　路径：段注说文□第一卷□蓐部
　　茻mǎng
　　注解：众艹也。按经传艹莽字当用此。从四屮。凡茻之属皆从茻，读若与冈同。谓其读若与冈之读若同也。模朗切。十部。〖注〗冈，网省。
　　路径：段注说文□第一卷□茻部
　　莫mùp48上
　　注解：日且冥也。且冥者，将冥也。木部曰：杳者，冥也。夕部曰：夕，莫也。引伸之义为有无之无。从日在茻中，会意。茻亦声。此于双声求之。莫故切，又慕各切。五部。〖注〗□，□，□，古文。
　　路径：段注说文□第一卷□茻部
　　莽mǎng
　　注解：南昌谓犬善逐兔艹中为莽。从犬茻，此字犬在茻中，故偁南昌方言，说其会意之恉也。引伸为卤莽。茻亦声。谋朗切。十部。古音读如模上声。在五部。取诸双声也。〖注〗逐兔。
　　路径：段注说文□第一卷□茻部
　　葬zàng
　　注解：臧也。见檀弓。从死在茻中。一，其中所□荐之。荐各本作荐，今正。荐，艹席也，有藉义，故凡藉于下者用此字。《易》曰：“古者葬，厚衣之以薪。”此引易□辞，说从死在茻中之意也。上古厚衣以薪，故其字上下皆艹。茻亦声。此于叠韵得之。则浪切。十部。〖注〗□，□，□，□，□古文。
　　文四此部不与五十三文同类者，彼小篆从艹，此小篆有从茻也。
　　十四部　　文六百七十二　　重八十　　凡万六百三十九字此第一篇部文、重文、解说字之都数也，每篇末识之，以得十四篇数，识于叙目之后云。此十四篇、五百四十部、九千三百五十三文、重一千一百六十三、解说凡十三万三千四百四十一字是也。自二徐每篇分上下，乃移之冠篇首，非是。小徐书转写尤舛误，今复其旧云。
　　路径：段注说文□第一卷□茻部
　　小xiǎop48下
　　注解：物之微也。从八，丨见而分之。八，别也。象分别之形，故解从八为分之。丨才见而辄分之，会意也。凡□物分之则小。私兆切。二部。凡小之属皆从小。
　　路径：段注说文□第二卷□小部
　　少shǎo
　　注解：不多也。不多则小，故古少小互训通用。从小丿声。丿，右戾也。房密、匹蔑二切。又于小切。按：上二切近是。少之形声，葢于古双声求之。书沼切。二部。
　　路径：段注说文□第二卷□小部
　　尐jié
　　注解：少也。方言曰：尐，杪，小也。孟子：力不能胜一尐雏。赵注尐为小，与方言同。孙宣公音义得之。作匹者，非。髟部曰：□，束髪尐小也。广韵十六□曰：□尐，小也。方言懱爵，注言懱□也。懱□卽□尐。从小乀声。乀，左戾也。读若辍。子结切。十五部。今俗语说小，往往言子结切之音。文三
　　路径：段注说文□第二卷□小部
　　八bā
　　注解：别也。此以双声□韵说其义。今江浙俗语以物与人谓之八，与人则分别矣。象分别相背之形。凡八之属皆从八。博拔切。古音在十一部。
　　路径：段注说文□第二卷□八部
　　分fēn
　　注解：别也。从八刀。会意。刀□分别物也。此释从刀之意也。甫文切。十三部。
　　路径：段注说文□第二卷□八部
　　尒ěr
　　注解：□之必然也。□，今作词。说文字体本作□。尒之言如此也。后世多以尔字为之。凡曰果尔、不尔、云尔、莞尔、铿尔、卓尔、鼎鼎尔、犹犹尔、聊复尔耳、故人心尙尔皆训如此。亦有单训此者，如公羊焉尔之为于此，孟子然而无乎尔，则亦有乎尔是也。语助有用耳者，与尔絶殊，三国志云生女耳是也。耳之言而已也。近人尔耳不分，如论语女得人焉尔乎，唐石经讹为焉耳。诗陈风笺梅之树善恶自尔，宋本讹为善恶自耳。皆是也。古书尒字，浅人多改为尔。如手部引《论语》铿尒，考工记揱尒，小徐本不误，是也。从丨八，八象气之分散。从丨八，与小同异。入声。今本无此二字。上文作从入丨八，此依韵会所引小徐本订正。入声在七部，而尒在十一、十六部闲者，于双声求之也。儿氏切。
　　路径：段注说文□第二卷□八部
　　曾zēnɡp49上
　　注解：□之舒也。曰部曰：朁，曾也。诗：朁不畏明，胡朁莫惩。毛郑皆曰：朁，曾也。按曾之言乃也。诗曾是不意，曾是在位，曾是在服，曾是莫听，论语曾是以为孝乎，曾谓泰山不如林放乎，孟子尔何曾比予于管仲，皆训为乃则合语气。赵注孟子曰：何曾犹何乃也。是也。是以朁训为曾。朁不畏明者，乃不畏明也。皇侃论语疏曰：曾犹尝也。尝是以为孝乎，绝非语气。葢曾字古训乃，子登切。后世用为曾经之义，读才登切。此今义今音，非古义古音也。至如曾祖、曾孙，取益层絫之意，则曾层皆可读矣。从八，从曰。从八者，亦象气之分散。□声。□者，囱古文。囱在九部，此合韵之理也。昨棱切。六部。昨当为作。
　　路径：段注说文□第二卷□八部
　　尚shànɡ
　　注解：曾也。尚之□亦舒，故释尚为曾。曾，重也。尚，上也。皆积絫加高之意。义亦相通也。庶几也。释言曰：庶几，尚也。从八亦象气之分散。向声。时亮切。十部。
　　路径：段注说文□第二卷□八部
　　□suì
　　注解：从意也。从，相听也。□者，听从之意。司部曰：□者，意内而言外也。凡全书说解，或言□，或言意，义或错见。言从意，则知□者从□也。言□之必然，则知尒者必然意也。随从字当作□。后世皆以遂为□矣。从八有所从则有所背，故从八。豕声。豕在十六部，□、遂在十五部，合韵冣近也。徐醉切。
　　路径：段注说文□第二卷□八部
　　詹zhān
　　注解：多言也。庄子曰：小言詹詹。从言，从八。多故可分。从厃。此当作厃声。浅人所改也。厂部曰：屋梠，秦谓之楣，齐谓之厃。木部曰：屋櫋联泰谓之楣，齐谓之檐，楚谓之梠。厃与檐同字同音。詹，厃声。职廉切。八部
　　路径：段注说文□第二卷□八部
　　介jiè
　　注解：画也。画部曰：画，畍也。按畍也当是本作介也。介与画互训。田部畍字葢后人增之耳。介、畍古今字。分介则必有闲，故介又训闲。礼摈介，左传介人之宠，皆其引伸之义也。一则云介特，两则云闲介。从人从八。人各守其所分也。此依韵会所引。古拜切。十五部。
　　路径：段注说文□第二卷□八部
　　□bié
　　注解：分也。此卽今之兆字也。广韵兆，治小切，引说文分也。此可证孙愐以前□卽兆矣。又云：□，灼□坼也。出文字指归。文字指归者曹宪所作。此可证孙愐以前十部无兆、□字矣。顾野王玉篇八部有□，兵列切。卜部之后出兆部。又云：□同兆。此可证顾氏始不谓□卽兆字矣。虞翻说尙书分北三苗云：北，古别字。不知其所本。要与重八之□无涉，岂□冯始牵合而岐误与。治说文者乃于卜部增□为小篆，兆为古文。于□下增之云：八，别也，亦声，兵列切。以证其非兆字。而说文之面目全非矣。□从重八者，分之甚也。龟兆其一也。凡言朕兆者如舟之缝，如龟之坼。从重八。此下□八别也亦声五字。会意。治小切。二部。楚金云：或本音兆。按此相承古说也。《孝经说》曰：孝经说者，孝经纬也。后郑注经引纬亦曰某经说。郑志。荅张逸曰：当为注时，时在文网中。嫌引秘书。故诸所牵图谶皆谓之说。故上下有别。此引纬说字形重八之意也。上别下别则二八矣。集韵改为上下有□，非也。
　　路径：段注说文□第二卷□八部
　　公ɡōnɡp49下
　　注解：平分也。从八厶。八厶背私也。今本从八从厶。凡此等从字皆浅人所增。八犹背也。郑注尧典分北三苗云：北犹别也。证以韦昭吴语注云：北，古之背字。然则许郑之语正互相发明，分别之乃相僢背，其义相因相足。故许不云八，背也，而云犹背。郑不云北，别也，而云犹别。凡古训故之言犹者视此。古红切。九部。韩非曰：背厶为公。五蠹篇。仓颉之作书也，自环者谓之私，背私者谓之公。自环为厶，六书之指事也。八厶为公，六书之会意也。
　　路径：段注说文□第二卷□八部
　　必bì
　　注解：分极也。极犹凖也。木部栋极二字互训。橦字下云：帐极也。凡高处谓之极，立表为分判之凖，故云分极。引伸为□之必然。从八弋。树臬而分也。弋，今字作杙。八亦声。八，各本误弋，今正。古八与必同读也。卑吉切。十二部。
　　路径：段注说文□第二卷□八部
　　余yú
　　注解：语之舒也。语，匡谬正俗引作□。左氏传：小白余敢贪天子之命，无下拜。此正□之舒。亏部曰：亏，于也。象气之舒亏。然则余亏异字而同音义。释诂云：余，我也。余身也。孙炎曰：余，舒迟之身也。然则余之引伸训为我。诗书用予不用余。左传用余不用予。曲礼下篇：朝诸矦分职授政任功，曰：予一人。注云：觐礼曰伯父寔来，余一人嘉之。余、予古今字。凡言古今字者，主谓同音，而古用彼今用此异字。若礼经古文用余一人，礼记用予一人。余、予本异字异义，非谓予、余本卽一字也。颜师古匡谬正俗不逹斯恉，且又以予上声、余平声为分别，又不知古音平上不甚区分，重悂貤缪。仪礼汉读考纠之详矣。从八，象气之分散。舍省声。以诸切。五部。
　　路径：段注说文□第二卷□八部
　　□yú
　　注解：二余也。读与余同。五部。按易困九四来徐徐，子夏作荼荼，王肃作余余，皆舒意也。许言□之形，未言其义，举此以补之。文十二当云十三。　重一按此二字误衍。□之音义同余。非卽余字也。惟□从二余。则说文之例当别余为一部。上篇蓐薅不入艹部是也。容有省倂矣。
　　路径：段注说文□第二卷□八部
　　釆biànp50上
　　注解：辨别也。象兽指爪分别也。仓颉见鸟兽蹏迒之迹，知文理之可相别异也，遂造昼契，釆字取兽指爪分别之形。凡釆之属皆从釆。读若辨。蒲苋切。十四部。□，古文釆。惠氏栋云：尙书平章平秩，平字皆当作□，与古文平相似而误。按此肊测不可从。
　　路径：段注说文□第二卷□釆部
　　番fán
　　注解：兽足谓之番。从釆，田象其掌。下象掌，上象指爪，是为象形。许意先有釆字，乃后从釆而象其形，则非独体之象形，而为合体之象形也。附袁切。十四部。□，番或从足，从烦。此形声也。□，古文番。按九歌：□芳椒兮成堂。王注：布香椒于堂上也。□，一作播。丁度、洪兴祖皆云：□，古播字。按播以番为声。此屈赋假番为播也。〖注〗□，亦古文番。
　　路径：段注说文□第二卷□釆部
　　宷shěn
　　注解：悉也，知宷谛也。谛，广韵引作諟。古同部假借也。从宀釆。锴曰：宀，覆也。釆，别也。能包覆而□别之也。按此与、核字从襾敫同意。式荏切。七部。审，篆文宷从番。然则宷，古文籒文也。不先篆文者，从部首也。
　　路径：段注说文□第二卷□釆部
　　悉xī
　　注解：详尽也。从心釆。会意。息七切。十二部。□，古文悉。此亦会意。从心囧。囧者，窻牖丽廔闿明也。。〖注〗□、怸，亦古文悉。
　　路径：段注说文□第二卷□釆部
　　释shì
　　注解：解也。广韵曰：舍也，解也，散也，消也，废也，服也。按其实一解字足以包之。从釆。釆，取其分别。从睪声。考工记以泽为释，史记以醳为释。皆同声假借也。古音在五部。音转则广韵在二十二昔，施只切是也。徐铉所引唐韵赏职切。文五　重五
　　路径：段注说文□第二卷□釆部
　　半bàn
　　注解：物中分也。从八，从牛。牛为物大，可□分也。故取牛会意。凡半之属皆从半。博幔切。十四部。
　　路径：段注说文□第二卷□半部
　　胖pàn
　　注解：半体也。各本半体肉也，今依□应订。周官经腊人注曰：郑大夫云：胖，读为判。杜子春读胖为版。又云：膴、胖，皆谓夹脊肉。又云：礼家以胖为半体，元谓胖宜如脯而腥。胖之言片也，析肉意也。按许用礼家说。一曰广肉。此别一义胖之言般也。般，大也。大学：心广体胖。其引伸之义也。从肉半，半亦声。普半切。十四部。
　　路径：段注说文□第二卷□半部
　　叛pànp50下
　　注解：半反也。反，覆也。反者叛之全，叛者反之半。以半反释叛，如以是少释尟。从半反，半亦声。按各本云：半也。从半反声。转写者多夺字耳。薄半切。十四部。古多假畔为叛。文三
</div>
    <div class="pagination">
<a href="说文解字注_page19.html">上一页</a><span>...</span><a href="说文解字注_page15.html">15</a><a href="说文解字注_page16.html">16</a><a href="说文解字注_page17.html">17</a><a href="说文解字注_page18.html">18</a><a href="说文解字注_page19.html">19</a><span class="current-page">20</span><a href="说文解字注_page21.html">21</a><a href="说文解字注_page22.html">22</a><a href="说文解字注_page23.html">23</a><a href="说文解字注_page24.html">24</a><a href="说文解字注_page25.html">25</a><span>...</span><a href="说文解字注_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
