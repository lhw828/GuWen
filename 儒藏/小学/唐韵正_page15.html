<!DOCTYPE html>
<html>
 <head>
  <meta charset="utf-8"/>
  <title>
   唐韵正 - 第 15 页/共 48 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   唐韵正 - 第 15 页/共 48 页
  </h1>
  <div class="content">
   【古音追　説文鵻从鸟隹声　今此字两收于六脂十七准部中　当削去并入脂韵】
　　隼
　　【古音之水反　説文鵻祝鸠也本作鵻或从隹一作隼　诗采芑三章鴥彼飞隼与亦集爰止为韵沔水一章二章鴥彼飞隼与沔彼流水为韵周礼司尊彞注蜼读为蛇虺之虺或读为公用射隼之隼汉书沟洫志凿离晋灼曰古堆字岸也师古曰音丁回反昔人读丁为中茎反丁回正读如锥今人亦谓堆为锥也当改入防韵】十八吻
　　【古与十六轸十七准通为一韵】
　　十九隐
　　【古与十六轸十七准十八吻通为一韵】
　　巹【居隐切】
　　【古音纪　説文巹从巳丞读若诗云赤舄巳巳史记滑稽传帣鞲鞠徐广曰音其纪反　当改入止韵】
　　二十阮
　　【古与十六轸十七准十八吻十九隐通为一韵】二十一混
　　【古与十六轸十七准十八吻十九隐二十阮通为一韵】二十二狠
　　【古与十六轸十七准十八吻十九隐一十阮二十一混通为一韵】二十三旱
　　【古与十六轸十七准十八吻十九隐二十阮二十一混二十二狠通为一韵】二十四缓
　　【古与十六轸十七准十八吻十九隐二十阮二十　一混二十二狠二十三旱通为一韵】二十五潸
　　【古与十六轸十七准十八吻十九隐二十阮二十　一混二十二狠二十三旱二十四缓通为一韵】二十六产
　　【古与十六轸十七准十八吻十九隐二十阮二十一混二十二狠二十三旱二十四缓二十五潸通为一韵】
　　二十七铣
　　【古与十六轸十七准十八吻十九隐二十阮二十一混二十二狠二十三旱二十四缓二十五潸二十六产通为一韵】
　　二十八狝
　　【古与十六轸十七准十八吻十九隐二十阮二十一混二十二狠二十三旱二十四缓二十五潸二十六产二十七铣通为一韵】
　　狝【息浅切】
　　【古音玺　説文本作从犬玺声　当改入纸韵其不从玉者当音弥汉王延寿鲁灵光殿赋熊蚺防以龂龂郤负戴而蹲跠齐首目以瞪眄徒脉脉而狝狝】
　　癣
　　【古音息里反　史记越世家齐与呉疥防也防即癣字　释名癣徙也浸淫移徙青徐人谓癣为徙　当改入止韵诗小雅杕杜三章阮缓铣同用板首章阮旱缓潸諌仙同用】
　　二十九篠
　　三十小
　　【古与二十九篠通为一韵】
　　鷕【以沼切】
　　【本注阙　　　水切而五防部漏此字阙　音引説文以水反阙　　　　又按説文鷕从鸟唯声正当如曽子曰唯之唯后人以旧音以水反讹为以小而徐铉以唐韵切説文则以为以沼失之逺矣宋杜镐议唐韵之误谓偃字不合在阙部阙字不合在经部所以然者揠音轧而轧误为阙　音淫而淫误为泾以其形而误其音此以水之为以小亦其类也当改入防韵　左传定十四年则对曰唯不敢忘唯字正音以水反　説文蓶字从艸唯声亦音以水切】三十一巧
　　【古与二十九篠三十小通为一韵】
　　三十二晧
　　【古与二十九篠三十小三十一巧通为一韵】














　　唐韵正卷八
　　钦定四库全书
　　唐韵正卷九　　　　　　昆山顾炎武撰
　　上声
　　三十三哿
　　三十四果
　　【古与三十三哿通为一韵】
　　妥【他果切】
　　【古音绥　仪礼士相见礼凡言非对也妥而后传言注古文妥为绥　诗绥我眉寿绥音妥　礼记曲礼下大夫则绥之国君绥视注绥读曰妥音义妥汤果反又他回反　檀弓文子其中退然如不胜衣逻或为妥　易系辞传夫坤隤然示人简矣隤字陆董姚本竝作妥　仪礼特牲馈食礼佐食授挼祭注古文挼作绥少牢馈食礼佐食以绥祭注绥或作挼挼读为堕上佐食绥祭注绥亦当作挼有司微其绥祭其嘏亦如傧注绥皆当作挼挼读为藏其惰之惰古文为防今诗以妥以侑及士虞礼主人及祝拜妥尸特牲馈食礼主人拜妥尸少牢馈食礼祝主人皆拜妥尸不从系亦不从手而广韵无挼字但于捼字下注云俗作挼两见于六脂八戈部中一音蕤一奴禾反按此字从耎则当音惰从妥则当音绥诗福履绥之嘉宾式燕绥之并与累为韵雄狐绥绥与崔为韵福禄绥之与摧为韵左右绥之与追为韵但古文传冩多混遂以妥字作他果音矣　集古録杨南仲释周鼎铭曰妥字説文无之葢古绥字省糸尔其后相承读如媠故妥疑读为绥　汉书武五子传薰鬻徙域北州以妥师古曰妥音汤果反非也妥即古绥字　説文桵从木妥声今桵字在六脂韵音蕤　当改入脂韵】
　　火【呼果切】
　　【古音毁　诗七月首章七月流火九月授衣　二章同　三章七月流火八月萑苇　大田见入声螣字下　左传僖十五年晋献公卜繇为雷为火为嬴败姬　商子画防篇圣人见本然之政知必然之理故其制民也如以髙下制水如以燥湿制火　淮南子俶真训巫山之上顺风纵火膏夏紫芝与萧艾俱死説山训燿蝉者务在明其火钓鱼者务在芳其饵易林干之小过从风放火荻芝俱死　泰之旅从风吹火牵骐骥尾　同人之渐魁行摇尾逐云吹火坎之大壮乗船渡济载水逄火頼得免患我有所恃説苑谈丛篇君子得时如水小人得时如火　呉越春秋目卧则攻之以蓼足寒则渍之以水冬常抱】
　　【冰夏还握火　説文火燬也　释名火毁也物入火中皆毁坏也　尔雅释言燬火也疏李廵曰燬一名火孙炎曰方言有轻重故谓火为燬郭云燬齐人语方言云防呼隗切火也楚转语也犹齐言音毁火也　按火音毁转声则为喜故灰字从火得声而左传襄三十年或呌于宋太庙曰譆譆出出鸟鸣于亳社如曰譆譆则为火之徴也　广东通志曰古人一年四时改火今琼州西乡音谓一年为一火火音防东乡人谓年为喜或谓之化乃火之变音　当改入止韵】三十五马
　　【此韵当分为二】
　　马【莫下切】
　　【古音莫补反　书五子之歌见下　诗汉广二章翘翘错薪言刈其楚之子于归言秣其马　击鼔三章爰居爰处爰丧其马于以求之于林之下　叔于田三章叔适野巷无服马岂无服马不如叔也洵美且武　大叔于田首章叔于田乗乗马执辔如组两骖如舞叔在薮火烈具举袒裼暴虎献于公所将叔无狃戒其伤女　株林二章驾我乗马説于株野　东山四章仓庚于飞熠燿其羽之子于归皇驳其马四牡二章四牡騑騑啴啴骆马岂不懐归王事靡盬不遑啓处　吉日二章吉日庚午既差我马兽之所同麀鹿麌麌漆沮之从天子之所　十月之交见氏字下　采菽首章采菽采菽筐之筥之君子来朝何锡予之虽无予之路车乗马又何予之衮及黼緜二章古公亶父来朝走马率西水浒至于岐下爰及姜女聿来胥宇　崧髙五章王遣申伯路车乘马我图尔居莫如南土　有客有客有客亦白其马有萋有且追琢其旅　駉駉駉牡马在坰之野薄言駉者　易系辞下传服牛乗马引重致逺以利天下　左传闵元年震为上车从马　昭二十五年童謡鸜鹆之羽公在外野徃馈之马　楚辞离骚纷总总其离合兮班陆离其上下吾令帝阍开闗兮倚阊阖而望予时暧暧其将罢兮结幽兰以延伫世溷浊而不分兮好蔽美而嫉妬朝吾将济于白水兮登阆风而緤马忽反顾以流涕兮哀高丘之无女　九歌国殇见下　管子小匡篇美金以铸戈劒矛防试诸狗马恶金以铸斤斧鉏夷锯欘试诸木土　七臣七主篇台榭相望者亡国之庑也驰车充国者追冦之马也羽劒珠饰者斩生之斧也　庄子逹生篇譬之若载鼷以车马乐鷃以钟鼓也　盗跖篇见下　韩非子功名篇故曰至治之国君若桴臣若鼔技若车事若马　大戴礼五帝徳篇富而不骄贵而不豫黄黼黻衣丹车白马伯夷主礼龙夔教舞　六韬三阵篇用车用马用文用武　突战篇令我垒上多积强弩百步一突门门有行马车骑居外勇力鋭士隐伏而处　史记秦始皇纪琅邪台刻石文六合之内皇帝之土西涉流沙南尽北户东有东海北过大夏人迹所至无不臣者功葢五帝泽及牛马莫不受徳各安其宇　天官书王良防马车骑满野　滑稽传楚庄王之时有所爱马衣以文绣置之华屋之下席以露牀啗以枣脯汉司马相如上林赋蒙鹖苏绔白虎被斑文跨野马　枚乗七发诚奋厥武如振如怒沌沌浑浑状如奔马混混庉庉声如雷鼔　韩诗外传徼幸者伐性之斧也嗜欲者逐祸之马也谩诞者趋祸之路也毁于人者困穷之舎也　説苑同　淮南子天文训至于悲泉爰止其女爰息其马　缪称训善御者不忘其马善射者不忘其弩善为人上者不忘其下　齐俗训是从牛非马以徴笑羽也以此应化无以异于弹一而防棘下　诠言训见后字下　説山训见狗字下　説林训君子之居民上若以腐索御奔马若薄冰蛟在其下若入林而遇乳虎　文子微明篇上五之与下五犹人之与牛马也　王裦四子讲徳论见去声寇字下　易林观之晋胶车木马不利逺贾　无妄之涣狗生龙马公劳妪苦　大畜之大有黄帝出游驾龙乗马东至太山南过齐鲁　咸之同人以鹿为马欺误其主　恒之益东资齐鲁得骍大马便辟能言市人善贾邻人并户请火不与人道闭塞祟其宇　遯之豫王良善御伯乐知马周旋步骤行中规矩　觧之晋异国他土出良骏马　鼎之夬见走字下　説苑指武篇如厖之守户如轮之逐马　太经更次五童牛角马不今不古　逃次三兢其股鞭其马寇□其户　文君子乗位为车为马车軨马可以周天下故利其为主也　汉书礼乐志郊祀歌练时曰篇灵之下若风马左仓龙右白虎　又见下　王莽传见斗字下　扬雄太仆箴见下　越絶书记地传夫越性脆而愚水行而山处以船为车以楫为马　叙外传记子胥何由乃困于楚范蠡不乆乃为狂者句践何当属莝养马　又见走字下　参同契燕雀不生鳯狐兔不乳马水流不炎上火动不润下　崔骃安封侯诗被灮甲兮跨良马挥长防兮彀强弩　张衡西京赋见下　又见平声沟字下　李尤平乐观赋翫屈竒之神怪显逸才之防武百僚于时各命所主方曲既设秘戏连叙逍遥俯仰节以鼗鼔戏车髙橦驰骋百马连翩九仞离合上下　孤儿行父母在时乗坚车驾驷马父母已去兄嫂令我行贾南到九江东到齐与鲁腊月来归不敢自言苦南齐书乐志引周处风土记呉黄龙中童謡云行白者君追汝句骊马后孙权征公孙渊浮海乗舶舶白也者一作渚其后为白纻歌　后魏穆子容太公吕望碑辞佐命周室开邑齐土北控赵燕南临邹鲁一匡九合悬车束马位极三事勲髙万古　韵补马满补切説文马武也怒也史记索隐音姥毛诗凡马皆读如姥　陈第曰古马字音姥莽字亦音姥汉有马何罗者以反伏诛明徳皇后恶其先有叛改为莽何罗改字不改音后转为母果反魏缪袭挽歌诗白日入虞渊悬车息驷马造化虽神明安能复存我晋潘岳西征赋野蒲变而成脯苑鹿化以为马假防逆以天权钳众口而寄坐可以观声之变矣　水经注马邑川俗谓之磨川葢狄语言讹马磨声相近故尔　按广韵妈字尚音莫补切在十姥韵】
　　者【章也切】
　　【古音渚平声则音诸　诗绸缪三章绸缪束楚三星在户今夕何夕见此粲者子兮子兮如此粲者何巷伯六章彼譛人者谁适与谋取彼譛人投畀豺虎者与虎为韵　采緑四章其钓维何维鲂及鱮维鲂及鱮薄言观者　駉见上　孔子猗兰操习习谷风以隂以雨之子于归逺送于野何彼苍天不得其所逍遥九州无所定处时人闇蔽不知贤者　楚辞九歌湘夫人捐余袂兮江中遗余褋兮澧浦搴汀洲兮杜若将以遗兮逺者时不可兮骤得聊逍遥兮容与老子见入声足字下　管子四称篇不仁羣处以攻贤者　白心篇见后字下　庄子逍遥防篇子独不见狸狌乎卑身而伏以候敖者东西跳梁不避高下中于机辟死于罔罟今夫斄牛其大若垂天之云此能为大矣而不能执鼠今子有大树患其无用何不树之于无何有之乡广莫之野彷徨乎无为其侧逍遥乎寝卧其下不夭斤斧物无害者无所可用安所困苦哉以者下罟鼠野下斧者苦为韵　荀子大略篇流丸止于瓯臾流言止于智者　史记秦始皇纪见上　淮南子俶真训逮至夏桀殷纣燔生人辜谏者为炮烙铸金柱　説山训譬犹倮走而追狂人盗财而予乞者窃简而写法律蹲踞而诵诗书　大戴礼公符篇孝昭冠辞溥溥之土承天之神兴甘风雨庻卉百谷莫不茂者　韩诗外传肃肃鸨羽集于苞栩王事靡盬不能艺稷黍父母何怙悠悠苍天曷其有所予道不行邪使汝愿者　汉枚乗梁王菟园赋选择纯熟挈取含苴复取其防顾赐从者　司马相如上林赋鼔严簿纵獠者江河为阹防山为橹严忌哀时命雾露蒙蒙其晨降兮云依斐而承宇虹霓纷其朝霞兮夕滛滛而淋雨怊茫茫而无归兮怅逺望此旷野下坐钓于谿谷兮上要求于僊者　东方朔七谏见下　王褎九懐天门兮坠户孰由兮贤者无正兮溷厠懐徳兮何覩假寐兮愍斯谁可与兮窹语　易林讼之家人戴尧扶禹从乔彭祖西遇王母道路夷易无敢难者　师之小过邻不我顾面望玉女身多癞疾谁肯妇者大过之防当年少寡独与孤处鸡鸣犬吠无敢谁者我生不辰独婴寒苦　大壮左有噬熊右有齧虎前触銕矛后踬彊弩无可抵者　列女传楚野辩女颂辩女独乗遇郑使者郑使折轴执女忿怒女陈其寃亦有其序郑使慙去不敢谈语　越絶书见上　又见走字下　张衡西京赋见平声沟字下　鄙生生乎三百之外传闻于未闻之口文选李善本口作者音之与切　汉三公山碑文见耦字下　参同契见下　黄庭经洞房紫极灵门户是昔太上告我者左神公子神语右有白元倂立处　至道不烦不旁迕灵台通天临中野方寸之中至闗下玉房之中神门户既是公子教我者南齐书乐志见上　元周伯琦六书正譌曰者専于切古诸字别事辞也从白即自字从□古旅字谐声秦刻诅楚文如此借为洲渚字掌与切又借为即物之辞止野切既为借义所専后人遂増水作渚以别之诸渚者三字古文一字也　説文□诸猪储都瘏屠渚翥鬻楮禇堵暏赌箸暑绪署皆以者得声　按止野反即掌与反秦诅楚文曰寘者冥室又曰率者侯之兵又曰箸者石章皆是诸字】
　　堵
　　【古音覩亦音渚　汉书地理志南阳郡堵阳韦昭曰堵音者　张释之传同　后汉书朱祜传注同　左传僖七年郑有叔詹堵叔师叔堵丁古反又音者襄十年司氏堵氏堵音者或丁古反　十五年郑人夺堵狗之妻堵音者　仪礼燕礼注公父文伯饮南宫敬叔酒以路堵父为客堵音者　今此字两收于十姥三十五马部中】
　　赭
　　【古音渚　汉书礼乐志郊祀歌天马篇太一况天马下霑赤汗沬流赭　王褎责髯奴辞岂若子髯既乱且赭枯槁秃瘁劬劳辛苦汗垢流离污秽泥土　诗疏引齐语问妇人欲买赭不谓灶下有黄土　东观汉记明徳马太后引俗语时无赭浇黄土】
　　野【羊者切】
　　【古音墅　书禹贡荆岐既旅终南惇物至于鸟防原隰底绩至于猪野三危既宅三苖丕叙　诗燕燕首章燕燕于飞差池其羽之子于归逺送于野瞻望弗及泣涕如雨　叔于田见上　葛生首章葛生防楚蔹蔓于野予美亡此谁与独处　林林见上　七月五章五月斯螽动股六月莎鸡振羽七月在野八月在宇九月在户十月蟋蟀入我牀下穹窒熏鼠塞向墐户嗟我妇子曰为改歳入此室处　东山见入声蠋字下　鸿鴈见下　鹤鸣首章鹤鸣于九皋声闻于野鱼潜在渊或在于渚　小明首章明明上天照临下土我征徂西至于艽野二月初吉载离寒暑心之忧矣其毒太苦念彼共人涕零如雨岂不懐归畏此罪罟　何草不黄三章匪兕匪虎率彼旷野哀我征夫朝夕不暇　笃公刘三章京师之野于时处处于时庐旅于时言言于时语语　駉见上　閟宫二章至于文武纉太王之绪致天之届于牧之野无贰无虞上帝临汝敦商之旅克咸厥功王曰叔父建尔元子俾侯于鲁大啓尔宇为周室辅　左传见上孔子猗兰操见上　楚辞离骚女嬃之婵媛兮申申其詈予曰鮌婞直以亡身兮终然夭乎羽之野　穆天子传荅西王母謡予归东土和治诸夏万民平均吾顾见汝比及三年将复而野　世民吟北徂西土爰居其野虎豹为羣于鹊与处　越语范蠡对王徃从其所刚强以御阳节不尽不死其野彼来从我固守勿与　管子地员篇凡听羽如鸣马在野　庄子逍遥防篇见上　在宥篇今夫百昌皆生于土而反于土故余将去女入无穷之门以游无极之野　大戴礼曽子制言上篇近市无贾在田无野行无据旅五帝徳篇舜之少也恶顇劳苦二十以孝闻乎天下三十在位嗣帝所五十乃死葬于苍梧之野　荀】
　　【子见去声榭字下　吕氏春秋介立篇介子推赋诗曰有龙于飞周徧天下五蛇从之为之丞辅龙反其郷得其处所四蛇从之得其露雨一蛇羞之槁死于中野　逸周书小明武觧上困下腾戎迁其野敦行王法济用金鼔　六韬农器篇故必使遂其六畜辟其田野究其处所丈夫治田有畆数妇人织絍有尺度　淮南子原道训利贯金石强济天下动溶无形之域而翺翔忽区之上邅回川谷之间而防腾大荒之野有余不足与天地取与授万物而无所前后卓然独立块然独处上通九天下贯九野员不中规方不中矩　俶真训若夫真人则动溶于至虚而游于灭亡之野骑飞廉而从敦圄驰于方外休乎宇内烛十日而使风雨臣雷公役夸父妾宓妃妻织女地形训自东北方曰和丘曰荒土东方曰棘林曰桑野东南方曰大穷曰众女南方曰都广曰反户西南方曰焦侥曰炎土西方曰金丘曰沃野西北方曰一目曰沙所北方曰积冰曰委羽凡八纮之气是出寒暑以合八正必以风雨　精神训反复终始不知其端绪甘暝大宵之宅而觉视于昭昭之宇休息于无委曲之隅而游敖于无形埒之野居而无容处而无所　处大廓之宇游无极之野　兵略训故黄帝战于涿鹿之野尧战于丹水之浦舜伐有苖啓攻有扈汉司马相如上林赋煌煌扈扈照曜钜野　严忌哀时命见上　王襃四子讲徳论见去声宼字下】
　　【易林干之中孚舜升大禹石夷之野征诣王庭拜治水土　师之垢多载重负捐弃于野小任其大但自劳苦　咸之旅乆客外野使我心苦　困之震见走字下　震之豫见下　涣之损有莘外野不逢尧主复归穷处心劳志苦　説苑复恩篇见下　尊贤篇诗曰緜緜之葛在于旷野良工得之以为絺纻良工不得枯死于野　谈丛篇善不可以伪来恶不可以辞去近市无贾在田无野善不逆旅非仁义刚武无以定天下　扬雄逐贫赋扬子遁世离俗独处左邻崇山右接旷野邻垣乞儿终贫且窭礼薄义相与羣聚惆怅失志呼贫与语　大仆箴诗好牡马牧于坰野辇车就牧而诗人兴鲁　汉书叙传至于孝武爰赫斯怒王师雷起霆击朔野　后汉书灮武纪赤伏符刘秀发兵捕不道四夷云集龙鬬野四七之际火为主　班固西都赋种别羣分部曲有署罘网连纮笼山络野列卒周帀星罗云布　崔瑗河隄谒者箴疏为砥柱率彼河浒大陆既碍播于北野　张衡思赋蹶白门而东驰兮云台行乎中野乱弱水之潺湲兮逗华隂之湍渚号冯夷俾清津兮櫂龙舟以济予防帝轩之未归兮怅倘佯而延伫怬河林之蓁蓁兮伟闗雎之戒女　王延寿鲁灵灮殿赋于是百姓昭明九族敦序乃命孝孙俾侯于鲁锡介珪以作瑞宅附庸而开宇乃立灵灮之秘殿配紫防而为辅承明堂于少阳昭列显于奎之分野　参同契上九亢龙战徳于野用九翩翩为道规矩　郤正释讥故君臣恊美于朝黎庻欣戴于野动若重规静若叠矩魏陈思王东征赋循戈橹于清流兮汜云挮而容与禽元帅于中舟兮振灵威于东野　闲居赋入虚廓之闲馆歩生风之广庑践宻迩之修除即蔽景之宇翡翠翔于南枝鹤鸣于北野青鱼跃于东沼白鸟戏于西渚　文帝诔徳侪先王功侔太古上灵降瑞黄初俶祜河龙雒陵波游下平钧应绳神鸾翔舞数荚阶除系风扇暑皓兽素禽飞走郊野　泰山梁甫行八方各异气千里殊风雨剧哉邉海民寄身于草野妻子象禽兽行止依林阻柴门何萧条狐兔翔我宇　呉胡综黄龙大牙赋见下　黄庭经见上晋陆云呉故丞相陆公诔帝曰将军整尔熊虎赫赫明明皇舆出祖龙舟照渊旟旐应野铺敦江濆仍】
　　【执丑虏　荅兄平原诗严驾东征肃迈林野夕秣乗马朝整仆旅　潘岳离合诗桑梓被源卉木在野锡鸾未设金石拂举　晋书郭璞传艮体连干其物壮巨山潜之畜匪兕匪虎身与鬼并精见二午法当为禽两翼不许遂被一创还其本野按卦名之是为驴鼠　后汉高允北伐颂斧钺暂陈馘翦厥旅积骸填谷流血成浦元凶狐奔假息穷野爪牙既摧腹心亦阻今魏书监本改野为墅　李谐述身赋追冬之暮歳歴闗山之遐阻风激沙而破石雪浮河而漫野乐在志其无端悲渉物而多绪俄宫车之晏驾改乗辕而归予　周礼职方氏其泽薮曰大野刘音与説文野从里予声　宋毛晃曰野古墅字田下已从土后人以其借为郊野字遂复加上于下以别之陈第曰野与墅同徐锴曰墅字经典只用野野亦音常句反　杨慎曰书云天球河图在东序班固典引御东序之秘宝王俭作褚渊碑乃云餐东野之秘宝李善曰野当作杼古序字也据此野序同音后人加土作墅不通之甚俗书至晋日繁矣按野字自后汉郡国志陇坻歌陇头流水流离四下念我行役飘然旷野登髙望逺涕零双堕始入哿果韵　今此字两收于八语三十五马部中】
　　壄
　　【同上　楚辞九歌国殇霾两轮兮絷四马援玉枹兮击鸣鼔天时怼兮威灵怒严杀尽兮弃原壄　惜誓已矣哉独不见夫鸾鳯之高翔兮乃集太皇之壄循四极而回周兮见盛徳而后下　汉司马相如上林赋出乎椒丘之阙行乎洲淤之浦经乎桂林之中过乎泱莽之壄汩乎混流顺阿而下赴隘陿之口　东方朔七谏平生于国兮长于原壄言语讷譅兮又无彊辅浅智褊能兮闻见又寡数言便事兮见怨门下王不察其长利兮卒见弃乎原壄伏念思过兮无可改者】
　　冶
　　【古音同上　汉马融广成颂然后缓节舒容裴回安步降集波籞川衡泽虞矢鱼陈罟兹飞宿沙田开古冶翚终葵扬闗斧刋重冰拨蛰户测潜鳞踵介旅今后汉书古冶作古蛊　汉武帝内传披云泛灵舆倏忽适下土崆峒灭云至感不容冶　齐武帝估客乐昔经樊邓役阻潮梅根冶深懐怅徃事意满辞不叙宋书百官志江南有梅根及冶塘二冶庾信枯树赋云南陵以梅根作冶是也近见刻本改冶字作渚谬矣又此与金陵之冶城皆晋时冶官所居唐孟浩然夜泊宣城界诗火炽梅根冶烟迷杨叶洲杨用修谓冶即野字亦非　文选傅毅舞赋貌嫽妙以妖蛊兮红顔晔其杨华五臣作妖冶　张衡西京赋妖蛊艳夫夏姬美声晹于虞氏蛊音冶　南都赋侍者蛊媚巾防鲜明致饰程蛊偠绍便娟蛊竝音冶】
　　雅【五下切】
　　【古音伍　礼记乐记今夫古乐进旅旅和正以广匏笙簧会守拊鼔始奏以文复乱以武治乱以相讯疾以雅君子于是语于是道古修身及家平均天下　汉司马相如上林赋载云防掩羣雅悲伐檀乐乐胥修容乎礼园翺翔乎书圃　大经乐防三见入声咋字下　扬雄长杨赋酌允铄肴乐胥听庙中之雍雍受神人之福祜歌投颂吹合雅　赵充国颂昔周之宣有方有虎诗人歌功廼列于雅在汉中兴充国作武﨣﨣桓桓亦绍厥后　班固东都赋若乃顺时节而搜狩简车徒以讲武则必临之以王制考之以风雅　十八侯铭斤斤将军忠信孔雅出身六师十二匹旅折冲扞难遂宁天下金章徳建号传后　张衡鲍徳诔舍厥徃着去风即雅济济京河实为西鲁　仲长统述志诗寄愁天上埋忧地下叛散五经灭弃风雅　华阳国志賛叔文播教变风为雅道洽化迁我实西鲁　庄子其土苴以治天下注苴侧雅反】
　　嘏【古马切】
　　【古音古　诗载见思皇多祜烈文辟公绥以多福俾缉熈于纯嘏　閟宫八章天锡公纯嘏眉寿保鲁居常与许复周公之宇　礼记礼运故酒在室醴醆在户粢醍在堂澄酒在下陈其牺牲备其鼎爼列其琴瑟管磬钟鼔修其祝嘏以降上神与其先祖以正君臣以笃父子以睦兄弟以齐上下夫妇有所是谓承天之祜　逸周书寳典解七寛是谓寛宇准徳以义乐获纯嘏　韵补嘏果五切以古得声】
　　假
　　【古音同上　仪礼士冠礼字辞宜之于假永受保之曰伯某甫　礼记礼运祝嘏莫敢易其常古是谓大假　楚辞招魂娯酒不废沈日夜些兰膏明烛华镫错些结撰至思兰芳假些人有所极同心赋些酎饮尽欢乐先故些魂兮归来反故居些　大招琼毂错衡英华假只茝兰桂树郁弥路只魂乎归来恣志虑只　吕氏春秋明理篇鸡卵多假有社迁处有豕生狗　淮南子兵略训乗而勿假也追而勿舎也迫而勿去也　礼记曽子问摄主不厌祭不旅不假假读曰嘏　按假音古格字转上声亦音古故易王假有家礼记王制归假于祖祢之类皆以假为格而诗鬷假无言中庸引之作奏格正以其音之同也】
　　贾
　　【古音同上　周礼犬人贾四人贾音嫁又音古　今此字两收于十姥三十五马部中】
　　斝
　　【古音同上　诗行苇见入声臄字下　周礼郁人大祭祀与量人受举斝之卒爵而饮之注斝受福之嘏声之误也　量人凡宰祭与郁人受斝歴而皆饮之注斝读如嘏尸之嘏】
　　哑【鸟下切】
　　【古音坞　亦作恶史记淮隂侯传喑恶叱咤汉书作意鸟猝嗟　韩非子难一篇师旷曰哑是非君人者之言也即孟子曰恶是何言也之恶音乌】
　　下【胡雅切】
　　【古音户　书臯陶谟逹于上下敬哉有土　五子之歌皇祖有训民可近不可下民惟邦本本固邦宁予视天下愚夫愚妇一能胜予一人三失怨岂在明不见是图予临兆民懔乎若朽索之驭六马为人上者柰何不敬按此章以下予图马为一韵宁敬为一韵易巽九二见入声若字下　上九巽在牀下丧其资斧　诗采苹三章于以奠之宗室牖下谁其尸之有齐季女　殷其靁三章殷其靁在南山之下何斯违斯莫或遑处　击鼔见上　凯风三章爰有寒泉在浚之下有子七人母氏劳苦　采苓二章采苦采苦首阳之下人之为言苟亦无与　宛正二章坎其击鼓宛丘之下无冬无夏值其鹭羽　东门之枌首章东门之枌宛丘之栩子仲之子婆娑其下　七月见上　东山见入声蠋字下　四牡三章翩翩者鵻载飞载下集于苞栩王事靡盬不遑将父　北山二章普天之下莫非王土　采菽三章赤芾在股邪幅在下彼交匪纾天子所予　緜见上　皇矣五章王赫斯怒爰整其旅以遏徂旅以笃周祜以对于天下凫鹥三章凫鹥在渚公尸来燕来处尔酒既湑尔殽伊脯公尸燕饮福禄来下　烝民首章天监有周】
　　【昭假于下保兹天子生仲山甫　有駜首章振振鹭鹭于下鼔咽咽醉言舞　易离彖传日月丽乎天百谷草木丽乎土重明以丽乎正乃化成天下　咸彖传柔上而刚下二气感应以相与止而説男下女恒彖传刚上而柔下雷风相与　乾象传潜龙勿用阳在下也见龙在田徳施普也　随象传系小子弗兼与也系丈夫志舍下也　剥象传剥牀以足以灭下也剥牀以辨未有与也剥之无咎失上下也　大过象传借用白茅柔在下也老夫女妻过以相与也栋桡之凶不可以有辅也栋隆之吉不桡乎下也咸象传咸其股亦不处也志在随人所执下也　困象传来徐徐志在下也虽不当位有与也　井象传井泥不食下也旧井无禽时舍也井谷射鲋未有与也　干文言云从龙风从虎圣人作而万物覩本乎天者亲上本乎地者亲下　潜龙勿用下也见龙在田时舍也　系辞下传见上　杂卦传见下　礼记曲礼将入户视必下　礼运见上　乐记是故徳成而上艺成而下行成而先事成而后是故先王有上有下有先有后然后可以有制于天下也　又见上祭义骨肉毙于下阴为野土　深衣短勿见肤长勿被土续衽钩邉要缝半下　孟子孔子登东山而小鲁登泰山而小天下故观于海者难为水游于圣人之门者难为言鲁与下为韵海与水为韵门与言为韵　楚辞离骚见上　覧相观于四极兮周流乎天余乃下望瑶台之偃蹇兮见有娀之佚女　和调度以自娱兮聊浮游而求女及余饰之方壮兮周流观乎上下　九歌湘君鼂骋骛兮江臯夕弭节兮北渚鸟次兮屋上水周兮堂下捐余玦兮江中遗余佩兮沣浦采芳洲兮杜若将以遗兮下女时不可兮再得聊逍遥兮容与　湘夫人帝子降兮北渚目眇眇兮愁予嫋嫋兮秋风洞庭波兮木叶下　大司命君回翔兮以下逾空桑兮从女纷总总兮九州何寿夭兮在予　少司命秋兰兮麋芜罗生兮堂下緑叶兮素枝芳菲菲兮袭予夫人兮自有美子荪何以兮愁苦　河伯乗白鼋兮逐文鱼与女游兮河之渚流澌纷兮将来下子交手兮东行送美人兮南浦波防防兮来迎鱼鳞鳞兮媵予　山鬼表独立兮山之上云容容兮而在下杳冥冥兮羌画晦东风飘兮神灵雨畱灵修兮憺忘归歳既宴兮孰华予　九章惜诵矰弋机而在上兮罻罗张而在下设张辟以娯君兮愿侧身而无所　懐沙变白而为黒兮倒上以为下鳯凰在笯兮鸡鹜翔舞　九辩骐骥伏匿而不见兮鳯凰高飞而不下鸟兽犹知懐徳兮何云贤士之不处愿沈滞而无见兮尚欲布名乎天下然潢洋而不遇兮直怐愗而自苦　招魂二八齐容起郑舞些衽若交竿抚案下些竿瑟狂会搷鸣鼔些宫庭震惊发激楚些呉歈蔡讴奏大吕些　金人铭君子知天下之不可上也故下之知众人之不可先也故后之老子不出户知天下　修之天下其徳乃普　九层之台起于累土千里之行始于足下　是以圣人欲上民必以其言下之欲先民必以其身后之　善为士者不武善战者不怒善胜敌者不争善用人者为之下　又见入声足字下　管子侈靡篇一上一下惟利所处　势篇大明之祖可以代天下索而不得求之招摇之下　内业篇道满天下暜在民所　度地篇夏有大露原烟噎下　地员篇或高或下各有艸土　若高若下不择畴所　弟子职篇居句如矩蒸间容蒸然者处下捧椀以为绪　山至数篇君失大夫为无伍失民为失下　揆度篇故守四方之高下国无游贾　夫富能夺贫能予乃可以为天下轻重甲篇重籍其民者失其下数欺诸侯者无权与轻重乙篇故夺然后予高然后下喜然后怒天下可举　庄子逍遥游篇见上　盗跖篇盗跖从卒九千人横行天下侵暴诸侯穴室枢户驱人牛马取人妇女贪得忘亲不顾父母兄弟不祭先祖　让王篇见平声家字下　晏子足走十里手裂兕虎任之以力凌轹天下　呉子治兵篇其善将者如坐漏船之中伏烧屋之下使智者不及谋勇者不及怒　必左青龙右白虎前朱雀后武招摇在上从事于下冬则温廐夏则凉庑刻剔毛鬛谨落四下　墨子尚贤篇有能则举之无能则下之　大戴礼保傅篇无养乳虎将伤天下　贾谊新书同　五帝徳篇见上荀子成相篇见去声榭字下　舜授禹以天下尚徳推贤不失序外不避仇内不阿亲贤者予　禹溥】
　　【土平天下躬亲为民行劳苦得益臯陶横革直成为辅　不觉悟不知苦迷惑失指易上下中不上达防揜耳目塞门户　赋篇居则周静致下动则綦高以钜圆者中规方者中矩大齐天地徳厚尧禹精防于毫毛而盈大于宙防　韩非子主道篇故曰寂乎其无位而处漻乎莫得其所明君无为于上羣臣竦惧乎下　吕氏春秋介立篇见上　真谏篇使公毋忘出奔在于莒也使管仲毋忘束缚而在于鲁也使甯戚无忘其饭牛而居于车下　管子新序并同　任地篇操事则苦不知高下民乃逾处　序意篇见母字下　六韬立将篇见去声鬭字下　必出篇多其火鼔若从地出若从天下三军勇鬬莫我能御　逸周书允文觧人知不弃爱守正户上下和协靡敌不下　小明武觧立之五教以其下矜寡无告实为之主　游观崇台泉池在下淫乐无既百姓辛苦无受货赂攻用弓弩上下祷祀靡神不下　无食六畜无聚子女羣振若电造于城下鼔行参呼以正仆伍上有轩冕斧钺在下　柔武觧见去声鬬字下武寤觧约期于牧案用师旅商不足灭分祷上下战国防小而生巨必覇天下　新序同　宋玉高唐赋妾在巫山之阳高丘之岨旦为朝云暮为行雨朝朝暮暮阳台之下　状侣砥柱在巫山之下　风赋见口字下　三略敌强下之敌佚去之　世能祖祖鲜能下下　贾谊新书容经篇能与细细能与巨巨能与高高能与下下　成王有知而选太公为师周公为传前有与计而后有与虑也是以封于防山而禅于梁父朝诸侯一天下　大戴礼同　吊屈原文鳯凰翔于千仞兮览徳辉而下之见细徳之险防兮遥矰缴而去之　司马相如上林赋见上　东方朔七諌见上　荅客难故绥之则安动之则苦尊之则为将卑之则为虏抗之则在青云之上抑之则在深渊之下用之则为虎不用则为鼠虽欲尽节效情安知前后　淮南子原道训见上　地形训凡八极之云是雨天下八门之风是节寒暑八纮八殥八泽之云以雨九州而和中土　主术训得失之道权要在主是故绳正于上木直于下　缪称训鹊巢知风之所起獭穴知水之高下睴目知晏阴谐知雨　又见上　道应训见入声禄字下　齐俗训见上　仪必应乎高下衣必适乎寒暑　兵略训贪昧饕餮之人残贼天下万人搔动莫宁其所　剡摲筡奋儋镢以当修防彊弩攻城略地莫不降下　卒如雷霆疾如风雨若从地出若从天下　下视上如父则必正天下　文子同　説山训三人比肩不能外出户一人相随可以通天下　説林训中夏用箑快之至冬而不知去褰衣涉水至陵而不知下　又见上　城成于土木直于下　修务训相土地宜燥湿肥墝高下尝百艸之滋味水泉之甘苦　今使人生于辟陋之国长于穷櫩漏室之下长无兄弟少无父母目未尝见礼节耳未尝闻先古独守专室而不出门使其性虽不愚然其知者必寡矣　合如雷电觧如风雨员之中规方之中矩破敌防陈莫能壅御泽战必克攻城必下　要略明摄权操柄以制羣下提名责实考之参伍所以使人主秉数持要不妄喜怒也　鹖冠子天权篇五度既正无事不举招摇在上缮者作下文子道原篇利贯金石强沦天下有余不足任天下取与禀受万物而无所先后　精诚篇节四时之度正律歴之数别男女明上下使强不掩弱众不暴寡道徳篇卑者所以自下也者所以自后也　上徳篇阳上而复下故为万物主　素问脉要精防论彼春之暖为夏之暑彼秋之忿为冬之怒四变之动脉与之上下　平人气象论病肺脉来不上不下如循鸡羽　离合真邪论弹而怒之抓而下之通而取之　调经论血并于上气并于下心烦惋善怒血幷于下气幷于上乱而喜忘　天元纪大论然天地者万物之上下也左右者阴阳之道路也　五常政大论吐之下之补之写之　至真要大论在入声浴字下　灵枢经四时气篇在上脘则刺抑而下之在下脘则散而去之小腹痛肿不得小便邪在三焦约取之　周痹篇随脉以上随脉以下不能左右各当其所　胀论篇五阅五使篇并见下　论勇篇肝肺虽举气衰复下故不能乆怒　官能篇各处色部五藏六府察其所痛左右上下　大热在上推而下之从下上者引而去之视前痛者常先取之大寒在外畱而补之入于中者从合写之　不知所苦两蹻之下史记滑稽传见上　汉书礼乐志郊祀歌练时日篇见上　日出入篇见入声若字下　天马篇见上五行志厥应泰山之石颠而下圣人受命人君虏外戚传生男无喜生女无怒独不见卫子夫霸天】
　　【下匃奴传天下歌之曰平城之下亦诚苦七日不食不能彀弩　叙传篇章博举通于上下略差名号九品之叙　北平志古司秦柱下定汉章程律度之绪杨泉物理论秦民歌生男慎勿举生女哺用脯不见长城下尸骸相支往　易林屯之未济受我婴女牵衣不与冀幸高贵反曰贱下　需之巽分为两竪逃匿肓上伏于膏下和不能愈　比之萃大有之晋并见走字下　临之履驾龙骑虎周徧天下　观歴山之下虞舜所处　颐之大过六龙俱怒战于陂下苍黄不胜旅人艰苦　鼎之夬见走字下　震之豫金精耀怒带劒过午徘徊高库宿于木下両虎相距弓弩满野　兑之革见后字下　説苑君道篇夫有文无武无以威下有武无文民畏不亲复恩篇介子推从者悬书宫门曰有龙矫矫顷失其所五蛇从之周偏天下龙饥无食一蛇割股龙反其渊安其壤土四蛇入穴皆有处所一蛇无穴号于中野　谈丛篇见上杂言篇以富贵为人下者何人不与以富贵敬爱人者何人不亲按此二语家语改之曰以富贵而下人何人不与以富贵而爱人何人不亲则文益整而韵失矣修文篇衣必倚规而承矩负绳而准下　列女传有虞二妃颂元始二妃帝尧之女嫔列有虞承舜于下以尊事卑终能劳苦瞽臾和宁卒享福祜　京师节女颂京师节女夫讐刼父要女问之不敢不许期处既成乃易其所杀身成仁义冠天下　鲁宣缪姜颂缪姜淫泆宣伯是阻谋逐季孟欲使专鲁既废见摈心意摧下后虽善言终不能补　太经装防阴据下装而欲去　错上志高沈志下交多友唫少与攡仰而视之在乎上俯而窥之在乎下企而望之在乎前弃而忘之在乎后　高者下之卑者举之饶者取之罄者与之　文见上　阳极上阴极下气形乖鬼神阻贤者惧小人怙　扬雄反离骚枳棘之榛榛兮蝯貁拟而不敢下灵修既信椒兰之唼佞兮吾累忽焉而不早睹　越絶书记范伯昔者市偷自衒于晋晋用之而胜楚伊尹负鼎入殷遂佐汤取天下　呉越春秋少好于文长习于武文治邦国武定天下　三王臣弑其君五霸子弑其父徳有广狭气有高下　易运期言居束西有午两日并灮日居下其为主人及为辅　尚书大传维时洪祀六沴用咎于下是用知不畏而神之怒若六沴作见若是共御帝用不差神则不怒五福乃降用章于下若六沴作见若不共御六伐既侵六极其下　尚书帝命验玉弩发惊天下成类出高将下贼起蜚戼生虎　河图括地象西北为天门东南为地户天门无上地户无下　河图挻佐辅百世之后地高天下不风不雨不寒不暑民复食土皆知其母不知其父如此千歳之后而天可倚杵　易传圣人受命厥应鳯凰下天子虏　班固十八侯铭见上　马融长笛赋泣血流交横而下通旦忘寐不能自御于是乃使鲁班宋翟构云梯抗浮柱蹉纎根跋篾缕膺峭陁腹陉阻逮乎其上匍匐伐取挑截本末规摹彠矩防襄比律子野协吕十二毕具黄钟为主　张超诮青衣赋生女为妾生男为虏歳时酹祀诣其先祖或于马廐厨间灶下　李尤平乐观赋见上　许由箕山歌登佊箕山兮瞻望天下山川丽崎万物还普　古今乐録八公操见斗字下　古乐府宿阿曲苏林开天门赵尊闭地户神灵亦道同真官今来下　参同契循环璇玑升降上下周流六虗难可察覩　思之务令熟兮反复视上下千周灿彬彬兮万遍将可覩神明或告人兮心灵本自悟探端索其绪兮必得其门户天道无适莫兮常传于贤者　博雅见平声明字下黄庭经见上　魏陈思王火帝诔见上　阮籍大人先生论山东之徒虏遂起而王天下　呉韦昭鼔吹曲见下胡综黄龙大牙赋周之牧野汉之垓下靡不由兵克定厥绪　又见下　宋鲍照呉歌夏口樊城岸曹】
　　【公郤月戌但观流水还识是侬流下　齐拔蒲歌见下　梁沈约歌赤帝辞齐醍在堂笙镛在下匪惟七百无絶终古　郊居赋艺芳枳于北渠树修杨于南浦迁瓮牖于兰室同肩墙于华堵织宿楚以成门籍外扉而为户既取阴于庭樾又因篱于芳杜开阁室以逺临辟高轩而旁覩渐沼沚于□垂周塍陌于堂下　陈夜乌飞謡日西夜乌飞拔劒倚梁柱归去来归山下　韵补下后五切毛诗下字一十有七陆徳明云皆当读如户　陈第引魏了翁云六经凡下皆音户舍皆音暑不特六经古音皆然　礼记间传芐翦不纳芐音下今芐字在十姥韵音户説文云芐从艸下声】
　　夏
　　【古音同上　书洪范星有好风星有好雨日月之行则有冬有夏月之从星则以风雨　诗宛丘见上四月首章四月维夏六月徂暑先祖匪人胡宁忍予礼记玉藻古之君子必佩玉右征角左宫羽趋以采齐行以肆夏周还中规折还中矩　穆天子传荅西王母謡见上　史记秦始皇纪见上　素问生气通天论凡阴阳之要阳密乃固两者不和若春无秋若冬无夏因而和之是谓圣度　汉贾谊鵩赋单阏之歳兮四月孟夏庚子日斜兮鵩集余舍止于坐隅兮貌甚闲暇异物来萃兮私怪其故书占之兮防言其度曰野鸟入室主人将去　春秋繁露喜怒当寒暑威徳当冬夏　易林见下　太经棿鬼神耗荒想之无方无冬无夏祭之无度　扬雄城门校尉箴昔在上世有殷有夏癸辛不徳而设夫险阻汤武爰征而莫遏莫御　班固荅賔戏曩者王涂芜秽周失其御侯伯方轨战国横骛于是七雄虓阚分裂诸夏　呉韦昭鼔吹曲摅武师斩黄祖攘夷凶族革平西夏炎炎大烈震天下　胡综黄龙大牙赋乃自在昔黄虞是祖越歴五代继世在下应期受命发迹南土将恢大繇革我区夏　晋陆云盛徳颂于铄王师遵时匪怒爰赫乘衅席卷三夏　按自汉书叙传博望杖节收功大夏贰师秉钺身衅胡祉致死为福每生作旤始以夏社二字入哿韵】
　　写【悉姐切】
　　【古音湑　诗蓼萧首章蓼彼萧斯零露湑兮我觏之子我心写兮燕笑语兮是以有誉处兮　裳裳者华首章裳裳者华其叶湑兮我觏之子我心写兮我心写兮是以有誉处兮　车舝四章析其柞薪其叶湑兮鲜我觏尔我心写兮　素问三部九候论实则写之虗则补之　离合真邪论候呼引鍼呼尽乃去大气皆出故命曰写　止而取之无逢其冲而写之厥论盛则写之虗则补之不盛不虚以经取之　骨空论治在风府调其隂阳不足则补有余则写　五常政大论见上　灵抠经胀论篇当写则写当补则补如鼓应桴恶有不下者乎　邪客篇是谓因冲而写因衰而补如是者邪气得去真气坚固是谓因天之序　官能篇见上　大惑论篇盛者写之虗者补之必先明知其形志之苦乐定乃取之　石鼔文宫车其写秀弓寺射麋豕孔庻麀鹿雉兔　周礼稲人以浍写水刘音殇故反　抱朴子谚云书三写鱼为鲁虗成虎】
　　且【七也切】
　　【古音沮　诗有客见上　按诗中且字有平上二声如其虗其邪既亟只且其乐只且乃见狂且狂童之狂也且匪我思且女曰观乎士曰既且椒聊且逺条且悠悠昊天曰父母且笾豆有且皆平声也有萋有且音七序反则上声也即上声亦入语韵不入瓦韵礼记檀弓祖者且也凡祖租徂狙殂鉏苴疽咀阻俎组诅岨沮雎助之类皆从且得声　诗且之晳也音七也反徐音子余反　会且归矣音七也反沈音子余反　谷旦于差旦本亦作且王音七也反徐音子余反　匪且有且音七也反又子余反　仪礼大射礼顺羽且左还古文且为阻　礼记月令地气沮泄吕氏春秋作且泄　尔雅释艸注零陵人祖日贯之为树疏祖且也　庄子而彼且奚适也且如字旧子余反彼且择日而登假且如字徐子余反我且必为镆铘且如字徐子余反而且説明邪且如字徐子余反必且数睐马且如字徐子余反且孰为之宗且如字旧子余反直且为人且如字旧子余反是知凡转语之且自汉以前皆读沮也　集古録商雒鼎铭皇祖考作皇且考考古图□敦皇祖益公作皇且益公周敦用养乃祖考作且考博古图商祖戊尊作且戊祖乙卣祖乙爵祖乙角并作且乙祖丁尊瞿祖丁卣祖丁觚并作且丁祖庚卣作且庚祖丙爵作且丙祖己爵祖己甗竝作且己周宝和钟铭皇祖文考作皇且齐侯镈钟铭乃先祖作先且周毁敦乃祖考作且考　汉儒先生娄寿碑荣沮溺之耦耕作且弱曲阜夫子庙中唐碑皇太子表徂辽海清夷九无征以徂字作且字用　説文且荐也从几足有二横一其下地也象形　元周伯琦説文字原曰且古俎字荐物之几也从几足有二横木其下一地也象形庄所切后世借为语辞浅野切又语助辞子余切隶字既失正音遂加半肉为俎以别之　説文伹拙也从人且声佀鱼切长笺苟伹不修饬也通用苟且省文也是苟且之且古亦读为沮也　今此字两收于九鱼三十五马部中】
  </div>
  <div class="pagination">
   <a href="唐韵正_page14.html">
    上一页
   </a>
   <span>
    ...
   </span>
   <a href="唐韵正_page10.html">
    10
   </a>
   <a href="唐韵正_page11.html">
    11
   </a>
   <a href="唐韵正_page12.html">
    12
   </a>
   <a href="唐韵正_page13.html">
    13
   </a>
   <a href="唐韵正_page14.html">
    14
   </a>
   <span class="current-page">
    15
   </span>
   <a href="唐韵正_page16.html">
    16
   </a>
   <a href="唐韵正_page17.html">
    17
   </a>
   <a href="唐韵正_page18.html">
    18
   </a>
   <a href="唐韵正_page19.html">
    19
   </a>
   <a href="唐韵正_page20.html">
    20
   </a>
   <span>
    ...
   </span>
   <a href="唐韵正_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
