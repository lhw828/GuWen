<!DOCTYPE html>
<html>
 <head>
  <meta charset="utf-8"/>
  <title>
   说文解字注 - 第 274 页/共 283 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说文解字注 - 第 274 页/共 283 页
  </h1>
  <div class="content">
   标题：毂ɡǔ
　　注解：辐所凑也。凑者，水上人所会也。引申为凡会之偁。老子曰：三十辐共一毂，毂中空曰操。见木部。从车□声。古禄切。三部。〖注〗□，古文。
　　路径：段注说文□第十四卷□车部
　　标题：辊ɡǔn
　　注解：毂□等皃也。等者，□□也。因为凡齐之偁。□者，等也。辊者，毂匀整之皃也。戴先生曰：齐等者，不桡减也。干木圜甚。从车昆声。昆者，同也。此举形声包会意也。古本切。十三部。《周礼》曰：望其毂，欲其辊。考工记轮人文。郑本作眼。注曰：眼出大皃也。今按郑本当是作睍。睍者，目出皃也。毂之圜似之。与许说略同。〖注〗同□。
　　路径：段注说文□第十四卷□车部
　　标题：軝qí
　　注解：长毂之軝也，□朱约之。小雅斯干传曰：軧，长毂之軝也。朱而约之。长毂者，小戎所谓畅毂也。传曰：畅毂，长毂也。大车毂长尺五寸。兵车、田车、乗车毂长三尺二寸，五分三尺二寸之长。一为贤，得六寸四分。三为轵，得尺九寸二分。虚其一者，留以置辐也。参分三尺二寸之长，二在外，一在内，以置其辐。二在外而三为轵者在是。一在内而一为贤者在是。考工记此轵字，卽毛诗之軝字。轵者同音叚借字也。取此尺九寸二分者，以革约之而朱其革，诗所谓约軝也。考工记详之曰：容毂必直，陈篆必正，施胶必厚，施筋必数，帱必负干，旣摩，革色靑白，谓之毂之善。说者曰：容者，治毂为之形容也。篆，毂约也。帱负干者，革毂相应，无赢不足也。卽摩革色靑白者，谓丸桼之干而以石摩平之，革色靑白，善之征也。玉裁按容如制甲必先为容之容，先为容之笵，盛毂于中，以治之饰之。陈篆者，刻画其文，而以革缕若丝嵌约之，而后施胶施筋，而后帱之以浑革，而丸桼之，而摩之。革色靑白，而后朱画之。容毂以下，浑毂所同也。帱而朱之，軝所独也。本是帱而朱之。毛云朱而约之，许云以朱约之者，卽朱则似先朱其革，其意一也。诗曰：约軝错衡。皆谓文也。错衡，文衡也。文衡者，巾部曰□，车衡上衣也。葢为衣而画之。○轵卽軝。说本歙程氏瑶田通艺录，其说冣确，于古音冣合，而古无有言之者。孰谓今人不胜古人也。从车氏声。渠支切。十六部。《诗》曰：“约軝□衡。”小雅采□、商颂烈祖文。笺云：约軝，毂饰也。□，軝或从革，以革鞔，故从革。
　　路径：段注说文□第十四卷□车部
　　标题：轵zhǐ
　　注解：车轮小穿也。轮当作毂。轮人职曰：五分其毂之长。去一以为贤，去三以为轵。郑司农云：贤，大穿也。轵，小穿也。后郑又改记文作去二为贤，程氏辨其非是。详见通艺录。许同先郑。从车只声。诸氏切。十六部。轮人为舆，参分较围，去一以为轵围。注曰：轵，輢之植者衡者也。与毂末同名，毂末卽谓车轮小穿也。按輢軨谓之轵，轵之言□也，枝也。□，多小意而止也，以状轵围之小，可说其意。而毂末小穿取此名，其意不可说。
　　路径：段注说文□第十四卷□车部
　　标题：軎wèi
　　注解：车轴端也。端者，物初生之题也。因以为凡頟之偁。车轴之末见于毂外者曰軎。軎之言遂也，出也。如郑说，毂末小穿曰轵，而軎出于此穿外。然古说轵軎多不分。如大驭右祭□轵，故书轵为□。杜子春云：□当作轵，轵谓□轊也。是非合毂末轴末为一乎。今按少仪曰：祭左右轨。大驭曰：祭□轵。于事实同。少仪曰祭笵，大驭曰祭軓。范軓于声同，本无不合。祭□轊，所以祭轮也。祭軓，所以祭舆也。言轮舆而全车在是矣。毂末曰轵，乃大郑□说。子春未尝谓毂末曰轵，此注当是本作故书□为轵。杜子春云：轵当作□，谓□轊也，或读□为簪筓。葢□軎左右出毂外，如筓之出髪。然有□□以键之，又似筓之毌髪也。故其字从幵，取上平岐头之意。若毂末之穿不可冒此名，况当杜时轵训□輢，而不训毂末小穿。□輢非所当祭，故易为□，汉时故有□字也。汉时亦有训轵为軎者。如刘煕曰：轵，指也。如指而见于毂头也，非训轵为軎乎。杜以□改轵，圣人正名之义也。然则作说文者当云□，軎也。从车幵声，读若筓。軎，车轴端也。从车，象形。乃合，而乃舍□存軎。轵不为輢之直者衡者，而训为车毂小穿。軓不作□，只作軓。皆使古形古训散佚无征。岂所谓涉猎广博，或有抵啎者与。抑从今书则不录书，如仪礼之从今文则不录古文与。从车，象形。谓以口象毂端之孔，而以车之中直象轴之出于外。于濊切。十五部。○五经文字作□，系击之类从之。又曰：□辔同。上说文，下隶变。是则张所见说文作□也。杜林说。葢仓颉训纂一篇、仓颉故一篇说如此。轊，軎或从彗。从车彗声。〖注〗□*字从□作。
　　路径：段注说文□第十四卷□车部
　　标题：辐fú
　　注解：轮轑也。以上六篆言毂而及轴末之出于毂者，故遂以凑于毂者终之也。辐凡三十。从车畐声。方六切。三部。
　　路径：段注说文□第十四卷□车部
　　标题：轪dì
　　注解：车輨也。离骚曰：齐玉轪而并驰。王逸释为车辖，非也。玉篇、广韵皆云车辖。辖皆輨之误也。从车大声。特计切，十五部。
　　路径：段注说文□第十四卷□车部
　　标题：輨ɡuǎn
　　注解：毂端錔也。錔者，以金有所冒也。毂孔之裏以金裏之曰釭，毂孔之外以金表之曰輨。輨之言管也。方言曰：关之东西曰輨。南楚曰轪。赵魏之闲曰炼□。轪音大，炼音柬。从车官声。古满切。十四部。
　　路径：段注说文□第十四卷□车部
　　标题：辕yuán
　　注解：辀也。考工记：辀人为辀，车人为大车之辕。是辀与辕别也。许浑言之者，通偁则一也。辕之言如攀援而上也。从车袁声。雨元切。十四部。
　　路径：段注说文□第十四卷□车部
　　标题：辀zhōu
　　注解：辕也。从车舟声。张流切。三部。□，籒文辀。从籒文车也。
　　路径：段注说文□第十四卷□车部
　　标题：□jú
　　注解：直辕车□也。按依车部□当系曲辕车，且此处列字次弟，应论车辕，不应论衡缚。韵会作直辕车也。无□字为是，当从之。直辕车，大车也。从车具声。具古音如旧。居玉切。三部。〖注〗同輂。《段注》□：直辕车□也。
　　路径：段注说文□第十四卷□车部
　　标题：□yuè
　　注解：车辕端持衡者。衡者，横木。长六尺六寸，以施軶驾马颈者也。持衡者曰□，则衡与辕端相接之关键也。戴先生曰：大车鬲以驾牛，小车衡以驾马。辕端持鬲，其关键名輗。辀端持衡，其关键名軏。辀辕所以引车，必施輗軏然后行。信之在人，亦交接相持之关键，故孔子以輗軏喻信。从车元声。鱼厥切。元之入声也。古音在十四十五部。〖注〗今軏字。
　　路径：段注说文□第十四卷□车部
　　标题：軶è
　　注解：辕歬也。曰辕前者，谓衡也。自其横言之谓之衡，自其扼制马言之谓之軶。隶省作轭。毛诗韩奕作厄，士丧礼今文作厄，叚借字也。车人为大车作鬲，亦叚借字。西京赋作槅。木部曰：槅，大车枙也。枙当作軶。从车戹声。于革切。十六部。
　　路径：段注说文□第十四卷□车部
　　标题：□hún
　　注解：軶軥也。轭軥之异名曰□也。□之言围也，下围马颈也。广韵曰：还也。车相避也。与古义异。从车军声。乎昆切。十三部。
　　路径：段注说文□第十四卷□车部
　　标题：軥qú
　　注解：軶下曲者。軶木上平下为□坳，加于□服马之颈，是曰軥。韩奕毛传曰：厄，乌噣也。小尔雅曰：衡，□也。□下者谓之乌啄。释名曰：槅，扼也。所以扼牛头也。马曰乌啄。下向叉马颈，似乌开口向下啄物时也。噣啄同字，軶与軥同体。左传：射□軥而还。服注：车轭□边叉马颈者。从车句声。古候切。四部。亦平声。
　　路径：段注说文□第十四卷□车部
　　标题：轙yǐ
　　注解：车衡载□者。释器曰：载辔谓之轙。郭云：车轭上环，辔所贯也。四马八辔，除骖马内辔纳于轼前之觼，在手者惟六辔，骖马外辔复有游环，以与服马四辔同入轭上大环，以便总持。大环谓之轙。东京赋：龙辀华轙。此本义也。郊祀歌：灵禗禗，象舆轙。如淳曰：轙者，仆人严驾待发之意。此引申之义也。整船亦曰舣，同轙意。从车义声。鱼绮切。古音在十七部。汉书、广韵又音仪。钀，轙或从金献。从金者，环以金为之。献声与义声古合音冣近，卽义尊献尊同音之理。今尔雅镳谓之钀，与轙异事。
　　路径：段注说文□第十四卷□车部
　　标题：軜nà
　　注解：骖马内□系轼歬者。系各本作系。系见纟部，非其义也。今正。骖马□内辔为环系诸轼前，故御者只六辔在手。秦风毛传曰：軜，骖内辔也。是则軜之言内，谓内辔也。其所入轼前之环曰觼。角部曰觼，环之有舌者是也。诗言觼軜者，言施觼于軜也。大戴礼：六官以为辔，司会均入以为軜。此引申叚借之义也。从车内声。奴荅切。八部。按内声当在十五部。而十五部字之入八部者，自古然矣。《诗》曰：“□□□軜。”今小戎□作鋈。小徐本先辅后軜，今易之。
　　路径：段注说文□第十四卷□车部
　　标题：辅fǔ
　　注解：《春秋传》曰：“辅车相依。”凡许书有不言其义径举经传者，如□下云词之□矣，鹤下云鹤鸣九皋声闻于天，艴下云色艴如也，绚下云诗云素以为绚兮之类是也。此引春秋传僖公五年文，不言辅义者，义巳具于传文矣。小雅正月曰：其车卽载，乃弃尔辅。传曰：大车卽载，又弃其辅也。无弃尔辅，员于尔辐。传曰：员，益也。正义云：大车，牛车也。为车不言作辅。此云弃辅，则辅是可解脱之物，葢如今人缚杖于辐以防辅车也。今按吕览权勋篇曰：宫之奇谏虞公曰：虞之与虢也，若车之有辅也。车依辅，辅亦依车，虞虢之势是也。此卽诗无弃尔辅之说也。合诗与左传则车之有辅信矣。引申之义为凡相助之偁。今则借义行而本义废，尠有知辅为车之一物者矣。人部曰：俌，辅也。以引申之义释本义也。今则本字废而借字行矣。面部曰：□，颊车也。面□自有本字。周易作辅，亦字之叚借也。今亦本字废而借字行矣。春秋传辅车相依，许厕之于此者，所以说辅之本义也。所以说左氏也，谓辅与车必相依倚也。他家说左者以颊与牙车释之，乃因下文之唇齿而傅会耳，固不若许说之善也。从车甫声。扶雨切。五部。人颊车也。小徐本箸此四字于甫声下，与上文意不相应。又无一曰二字以别为一义。知浅人□谓引传未诠而增之也。面部旣有□颊也之文，则必不用借义为本义矣。若大徐本移辅篆于部末，解曰：人颊车也。从车甫声。而无春秋传曰辅车相依八字。辅非眞车上物，厕末似合许例。然无解于而部业有□篆也。校许宜□去四字。〖注〗同□。
　　路径：段注说文□第十四卷□车部
　　标题：轑lǎo
　　注解：车葢弓也。轮人为葢：葢弓二十有八，以象恒星也。郑注曰：弓者，葢橑也。葢弓曰轑，亦曰橑。橑者，椽也，形略相似也。重棼亦偁重轑，张敞传殿屋重轑是也。释名曰：轑，葢□也。□者，今爪字，非叉字。玉部瑵下曰：车葢玉瑵，以玉为爪也。详彼注。从车□声。卢晧切。二部。一曰辐也。辐三十凑毂，亦如椽然，故亦得轑名。其物皆系于车者也，故皆从车。
　　路径：段注说文□第十四卷□车部
　　标题：□juàn
　　注解：车摇也。未闻。以篆之次第详之，此篆当亦谓车上一物，而今失传。车摇当是讹字，从车行。一曰衍省声。小徐无行一曰三字。古绚切。十四部。
　　路径：段注说文□第十四卷□车部
　　标题：□chénɡ
　　注解：轺车后登也。广韵十六蒸、四十二拯皆曰：□，轺车后登。出字林。今按不言出说文，恐是吕氏后增之字，非许旧也。古车无不后登者。从车丞声，读若《易》“拯马”之拯。拯马见周易明夷六二爻辞。署陵切。六部。
　　路径：段注说文□第十四卷□车部
　　标题：载zài
　　注解：椉也。乗者，覆也。上覆之则下载之，故其义相成。引申之谓所载之物曰载，如诗载轮尔载，下载音才再反是也。引申为凡载物之偁，如诗：泛泛杨舟，载沈载浮。中庸：天地之无不持载。是也。又叚借之为始，才之叚借也。才者，艹木之初也。夏曰载，亦谓四时终始也。又叚借为事。诗：上天之载。毛传曰载，事也是也。又叚为语□。诗载驰载驱。毛传：载，辞也。春日载阳。笺云：载之言则也。从车□声。作代切。一部。韵会此下有易曰大车以载六字。〖注〗□，古文。
　　路径：段注说文□第十四卷□车部
　　标题：军jūn
　　注解：圜围也。于字形得圜义，于字音得围义。凡浑□辉等军声之字皆兼取其义。四千人为军，王氏鸣盛说此句必讹。按唐释玄应引字林四千人为军，是吕忱之误也。许书当作万有二千五百人为军。见周礼大司马职。旅篆下云：军之五百人为旅。师篆下云：二千五百人为师。卽皆偁之，则此必偁无可疑者。百人为卒，卄有五人为□，不偁者以其制于字义相远耳。若万二千五百人以为圜围，乃此篆之所由制。从包省，从车。包省当作勹。勹，裹也。勹车，会意也。举云切。十三部。车，兵车也。上车各本误军，今正。此释从车之意。惟车是兵车，故勹车为军也。〖注〗□，古文。
　　路径：段注说文□第十四卷□车部
　　标题：軷bá
　　注解：出，将有事于道，必先告其神，立坛四通，尌茅□依神，为軷。此言軷之义旣祭犯軷。轹牲而行为范軷。此言范軷之义。周礼大驭犯軷注曰：行山曰軷。犯之者封土为山象，以菩刍棘柏为神主，旣祭之，以车轹之而去，喻无险难也。春秋传曰：跋涉山川。故书軷作罚。杜子春云：罚当为軷。軷读为别异之别，谓祖道轹軷磔犬也。诗云：载谋载惟，取萧祭指，取羝以軷。诗家说曰：将出祖道犯軷之祭也。聘礼曰：乃舍軷飮酒于其侧。礼家说亦谓道祭。玉裁按尌，立也。各本作树，今正。犯軷轹牲而行，大徐作軷轹于牲而行，非也。山行之神主曰軷，因之山行曰軷。庸风毛传曰：草行曰跋，水行曰涉。卽此山行曰軷也。凡言跋涉者，皆字之同意叚借。郑所引春秋传本作軷涉山川，今人辄改之。从车犮声。薄拨切。十五部。《诗》曰：“取羝□軷。”大雅生民文。毛传曰：軷，道祭也。
　　路径：段注说文□第十四卷□车部
　　标题：范fàn
　　注解：范軷也。三字句。其义已见上，故只云范軷也。从车，笵省声。大徐音犯。广韵防鋄切。七部。读与犯同。不曰读若犯而曰与同者，其音义皆取犯，读若则但言其音而已。按车軓字本作□。从车，□声。郑说曰：□，法也。舆下三面材，輢式之所尌，持车正也。然则周易范围字当作□，或作笵。而范其叚借字也。释文曰：郑曰范，法也。马、王肃、张作犯违。此亦范犯同音通用之证也。
　　路径：段注说文□第十四卷□车部
　　标题：□niè
　　注解：载高貌。□，车载高皃。卫风：庶姜孽孽。毛云：孽孽，盛饰。韩诗作□，长皃。吕览：宋王作为蘖台。高诱曰：蘖当作□。诗曰：庶姜□。高长皃。然则韩为本字，毛为叚借字。尔雅：蓁蓁，孽孽，戴也，亦载高之意也。西京赋：飞檐□。从车献声。俗改作□省声，不知古音者所为也。五葛切。十五部。
　　路径：段注说文□第十四卷□车部
　　标题：辖xiá
　　注解：车声也。毂与轴相切声也。史记大人赋輵辖。汉书辖作螛。张揖曰：輵螛，摇目吐舌皃。则史记为讹字矣。从车害声。胡八切。十五部。广韵又苦葢切。一曰辖，键也。键下曰铉也。一曰车辖。此键辖二篆为转注也。□下曰车轴端键也。然则□辖二篆异字而同义同音。
　　路径：段注说文□第十四卷□车部
　　标题：转zhuǎn
　　注解：还也。还，大徐作运，非。还者，复也。复者，往来也。运训迻徙，非其义也。还卽今环字。从车专声。知恋切。十四部。亦□兖切。浅人分别上去异义，无事自□。
　　路径：段注说文□第十四卷□车部
　　标题：输shū
　　注解：委输也。委者，委随也。输音，委随输写也。以车迁贿曰委输。亦单言曰输。引申之，凡倾写皆曰输。输于彼，则彼赢而此不足，故胜负曰赢输。不足则如堕坏然，故春秋郑人来输平。公羊、谷梁皆曰：输者，堕也。左传作渝。渝，变也。从车兪声。式朱切。古音在四部。广韵又伤遇切。
　　路径：段注说文□第十四卷□车部
　　标题：輖zhōu
　　注解：重也。谓车重也。小雅：戎车旣安，如轾如轩。毛曰：轾，摰也。考工记大车之辕摰。郑曰：摰，輖也。士丧礼轩輖中。郑曰：輖，？？也。摰□轾同字。輖双声。许书有輖摰而已。摰者，依声托事字也。轩言车轻，輖言车重，引申为凡物之轻重。故礼经以之言矢，周南叚輖为□字。故毛传曰：輖，□也。而说诗者或以本义释之。从车周声。职流切。三部。
　　路径：段注说文□第十四卷□车部
　　标题：辈bèi
　　注解：若军发车百□为辈。□，各本作两，今正。车之偁□者，谓一车□轮。无取二十四铢之两，此许之字例也。若军发车百□为辈，葢用司马灋故言，故以若发声，今司马灋存者尟矣。引申之为什伍同等之偁。如郑注宫正云：使之辈作辈学，相劝师也。从车非声。非者□翄。形声中有会意。俗从北，非声也。补妹切。十五部。
　　路径：段注说文□第十四卷□车部
　　标题：轧yà
　　注解：□也。□，大徐作辗，非也。匈奴传曰：有罪小者轧，大者死。颜曰：谓辗转轹其骨节。按本谓车之□于路，引申之为势相倾。从车乙声。此从甲乙为声，非从燕乙也。惟今韵则入十四黠耳。乌辖切。古音当在十二部。
　　路径：段注说文□第十四卷□车部
　　标题：□niǎn
　　注解：轹也。碾其俗字也。从车□声。轧从乙者，言其难乙乙也。□从□者，言其易也。□者，柔皮也。尼展切。十四部。
　　路径：段注说文□第十四卷□车部
　　标题：轹lì
  </div>
  <div class="pagination">
   <a href="说文解字注_page273.html">
    上一页
   </a>
   <span>
    ...
   </span>
   <a href="说文解字注_page269.html">
    269
   </a>
   <a href="说文解字注_page270.html">
    270
   </a>
   <a href="说文解字注_page271.html">
    271
   </a>
   <a href="说文解字注_page272.html">
    272
   </a>
   <a href="说文解字注_page273.html">
    273
   </a>
   <span class="current-page">
    274
   </span>
   <a href="说文解字注_page275.html">
    275
   </a>
   <a href="说文解字注_page276.html">
    276
   </a>
   <a href="说文解字注_page277.html">
    277
   </a>
   <a href="说文解字注_page278.html">
    278
   </a>
   <a href="说文解字注_page279.html">
    279
   </a>
   <span>
    ...
   </span>
   <a href="说文解字注_page275.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
