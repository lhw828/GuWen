<!DOCTYPE html>
<html>
<head>
    <meta charset="UTF-8">
    <title>唐韵正 - 第 11 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 11 页/共 48 页</h1>
    <div class="content">　　调【张流切】
　　【今此字两收于三萧十八尤部中】
　　求【巨鸠切】
　　【诗桑扈见上　下武见孚字下　江汉见上　汉司马相如大人赋焕然雾除霍然云消邪絶少阳而登太阳兮与眞人兮相求　急就篇乏兴猥逮诇讂求扬雄太常箴弗祈弗求惟德之报】
　　逑
　　【诗民劳见上】
　　絿
　　【礼记王制周人养国老于东胶胶或作絿广韵失收觩字桑扈丝衣竝见上】
　　浮【防谋切　当作防牟】
　　【诗角弓江汉竝见上　素问平人气象论死肺脉来如物之浮如风吹毛　汉司马相如大人赋见上邯郸淳曹娥碑辞见上　魏嵇康琴赋见上　晋木华海赋于是鼔怒溢浪扬浮更相触搏飞沫起涛顾恺之观涛赋见上　春秋隠八年公及莒人盟于浮来公羊谷梁二传竝作包来　礼记投壶若是者浮注浮或作匏　盐铁论李斯与苞丘子同事荀卿苞丘子即浮丘子也汉书楚元王传云浮丘伯者孙卿门人】
　　罦
　　【见虞韵】
　　烰
　　【吕氏春秋其君令烰人养之注烰犹庖也】
　　眸【莫浮切】
　　【释名眸冒也相裹冒也】
　　矛
　　【诗无衣首章岂曰无衣与子同袍王于兴师修我戈矛与子同仇　释名矛冒也刃下冒矜也】
　　堥
　　【诗旄丘字林作堥亾周反又音毛】
　　鍪
　　【急就篇鐡鈇钻锥釡鍑鍪锻铸铅锡镫锭鐎注鍪叶音毛】
　　□
　　【本注或作髳　书牧誓及庸蜀羌髳一音毛以上字当与三萧四宵五肴六豪通为一韵　按此韵中字可不必改音亦如佳皆灰咍之与支脂之微齐也按唐韵十八尤十九矦二十幽十九矦则全入鱼虞模郑羔裘首章之矦无羊二章之糇行苇三章之鍭山有枢首章之娄是也二十幽则全入萧宵肴豪隰桑三章之幽角弓七章之瀌是也十八尤则有入支脂之微齐佳皆灰咍者载驰四章四月四章之尤绿衣三章之訧宾之初筵四章之邮黍苗二章丝衣之牛氓首章巷伯七章之丘丝衣之紑终南首章大东四章之裘兔罝二章宾之初筵二章之仇丝衣之俅泉水首章氓首章皇皇者华三章十月之交五章小旻五章巷伯二章緜三章之谋是也有入萧宵肴豪者泉水四章载驰首章兔爰二章蟋蟀三章唐扬之水二章角弓八章民劳二章之忧月出二章之懰角弓八章常武五章之流采葛二章之秋小星二章采芑四章斯干首章小旻三章鼔钟三章白华二章之犹泉水四章载驰首章之悠泉水四章江汉首章常武三章之游清人三章之抽鼓钟三章之妯风雨二章之瘳下泉二章之周鼔钟三章之洲笃公刘二章之舟抑六章之雠彤弓三章瓠叶四章之醻遵大路二章之魗桑扈四章丝衣之柔蟋蟀三章桑扈四章民劳二章江汉六章丝衣之休泮水五章之囚小星二章之裯桑扈四章江汉首章之求民劳二章之逑桑扈四章丝衣之觩角弓八章江汉首章之浮秦无衣首章之矛是也其入支而又入萧者一字秦无衣首章以仇韵袍是也即唐韵之三部一一求之于三百篇而其中条理粲然可覩汉以下毎多混用唐人因此注曰同用至宋末刘渊遂并为一韵矣又按尤牛等字与忧流州鸠本不相通而汉人于支韵中字往往混读入此且如史记防传白云壅汉万物尽留斗柄指日使者当囚服而乗辎车其名为王急使人问而求之扬雄荆州牧箴夏后遭鸿荆衡是调云梦涂泥包匦菁茅金玉砥砺象齿元贡篚百物世世以饶班固幽通赋妫巢姜于孺筮兮旦算祀于契宣曹兴败于下梦兮鲁卫名諡于铭谣妣聆呱而劾石兮许相理而鞠条道混成而自然兮术同原而分流张衡西京赋然后钓鲂鲤纚鰋鲉摭紫贝搏蓍搤水豹馽潜牛泽虞是滥何有春秋李尤辟雍赋是以乾坤所周八极所要夷戎蛮羌儋耳哀牢重译响应抱珍来朝南金大璐玉象犀宋读曲歌朝日光景开从君良燕游愿如卜者防长与千嵗则读为鸠矣魏王粲从军行馆宅光防里士女满九馗自非圣贤国谁能享斯休则读馗为求矣今十八尤韵中亦收馗二字而后人独从支韵然则尤牛等字正与此一例特编韵者不曾收入五支以致混入此韵千年未正耳杨愼谓王粲诗馗字当从九从酋者谬又艽頄二字亦两收于六脂十八尤部中汉人用此韵之误且最多者无若班婕妤自悼赋前以时思诗邮兹滋灾期与周求幽流体为韵后以墀綦期之与流忧浮休为韵其它诗文亦多出入二韵至晋宋以下而尤牛等字始合于忧流州鸠与攴脂之判然为二矣】
　　邹【则鸠切】
　　【古音则俱反　公羊传邾娄即邹字以一字为二字孟子题辞邾国至孟子时鲁穆公改曰邹　元戴侗六书故曰邾邹同声实一字也春秋时邾莒用夷故邾谓之邾娄合邾娄之音为邹也　汉韦成自劾诗嗣王孔佚越迁于邹五世旷寥至我节矦　説文邹从邑刍声　今三原泾阳人读朱诸等字皆为则鸠反正同此误　亦作驺史记吴世家王夫差九年为驺伐鲁索隠曰左传驺作邾杜预注左传亦曰邾今鲁国驺县是也驺邾声相近自乱耳驺宜音邾上声则音聚　史记孔子世家如顔浊邹之徒正义曰浊音卓邹音聚晏子书作烛邹左传有齐大夫顔涿聚吕氏春秋顔涿聚梁父之大盗也学于孔子】
　　鄹
　　【古音同上　孔丛子孔子回车操巾车命驾将适唐都黄河洋洋攸攸之鱼临津不济还辕息鄹伤予道穷哀彼无辜翱翔于卫复我旧庐从吾所好其乐只且　今此字三收于十八尤九麌二十四缓部中】
　　菆
　　【古音同上　説文菆从艸取声　今此字三收于二十六桓十八尤十遇部中】
　　齱
　　【古音同上　説文齱从齿取声】
　　驺
　　【古音同上　淮南子原道训是故大丈夫恬然无思澹然无虑以天为盖以地为舆四时为马隂阳为驺乗云陵霄与造化者俱纵志舒节以驰大区可以步而步可以骤而骤注驺御也御字正释驺字而今本为不通音者竟改本文驺字为御按韵补引此正作驺　汉书叙传舞阳鼔刀滕公廏驺颍隂商贩曲周庸夫攀龙附鳯竝乗天衢　南齐书王融传车前无八驺何得称丈夫　説文驺从马刍声　毛晃韵略十虞部增入此字引礼记曲礼车驱而驺读为趋荀子书中趋中韶护凡三见其一作驺】
　　郰
　　【古音同上　説文郰从邑取声　以上六字当改入虞韵　广韵刍侧隅切正与邹字同音今人读刍为七于反读邹为则鸠反盖两误耳】
　　十九矦
　　【古与九鱼十虞十一模通为　韵】
　　矦【户钩切】
　　【古音胡　诗载驰首章载驰载驱归唁卫矦按此诗自驱马悠悠以下别是一韵　郑羔裘首章羔裘如濡洵直且矦彼其之子舍命不渝　左传昭二十五年鸜鹆跦跦公在干矦征褰与襦　管子轻重甲篇有余富无余乗者责之卿诸矦足其所不赂其游者责之令大夫　庄子胠箧篇窃钩者诛窃国者为诸矦　盗跖篇小盗者拘大盗者为诸矦　史记朝鲜传荀彘争劳与遂皆诛两军俱辱将率莫矦矣　游侠传窃钩者诛窃国者矦　韩诗外传故亾国之社以戒诸矦庶人之戒在于桃殳　淮南子主术训故桓公三举而九合诸矦纣再举而不得为匹夫　泰族训浊乱天下挠滑诸矦使百姓不遑启居　易林师之井范子妙材戮辱伤肤然后相国封为应矦泰之益鳯皇衔书珪赐我封为晋矦　大有之随见下　谦之巽季姜踟蹰待孟城隅终日至旦不见齐矦　暌之坤实沈参虚封为晋矦　升之鼎衣裳顚倒为王来呼成就东周封受大矦　越絶书记吴王占梦见两防炊而不蒸者大王圣气有余也见两黑犬嗥以北嗥以南四夷已服朝诸矦也两铧倚吾宫堂夹田夫也见流水汤汤越吾宫墙献物已至则有余也　汉扬雄长杨赋且盲者不见咫尺而离娄烛千里之隅客徒爱胡人之获我禽兽曾不知我亦已获其王矦　反离骚有周氏之婵嫣兮或鼻祖于汾隅灵宗初谍伯侨兮流于末之扬矦　司空箴茫茫九州都鄙盈区纲以羣牧缀以方矦　解嘲夫上世之士或解缚而相或释褐而傅或倚夷门而笑或横江潭而渔或七十説而不遇或立谈而封矦或枉千乗于陋巷或拥篲而先驱　汉书鼂错传见奢字下　元后传赞五将十矦卒成新都　叙传抑抑仲舒再相诸矦身修国治致仕县车下帷覃思论道属书谠言访对为世纯儒　张衡西京赋增昭仪于婕妤贤既公而又矦许赵氏之无上思致董于有虞魏应璩诗汉末桓帝时郎有马子矦自谓识音律请客鸣笙竽为作陌上桑及言鳯将雏左右伪称善亦复自摇头　晋张载登成都白莬楼诗见下　夏矦湛抵疑德入殷王义感齐矦故伊尹起庖厨而登阿衡戚出车下而阶大夫　魏书髙车传处女谣求良夫当如倍矦　韵补矦洪孤切史记霍去病传斩卢胡王汉书作卢矦王　水经注矦甲水发原平县胡甲山有长坂谓之胡甲岭即刘歆遂初赋所谓越矦甲而长驱者也蔡邕曰矦甲亦邑名也在祁县杨愼曰矦音胡吕氏春秋令矦渫过而弗辞矦读为胡　汉司马相如封禅颂君乎君乎矦不迈哉矦即胡字　唐韩愈毛颖传今日之获不角不牙衣褐之徒缺口而长须八窍而趺居独取其髦简牍是资天下其同书秦其遂兼诸矦乎所用牙字矦字竝合古音资字不入韵　又按礼记乐记区萌达区古矦反古胡音拘左传昭三年二十六年豆区釡钟昭七年我先君文王作仆区之法区竝音乌矦反十三年冶区夫区音乌矦反一音丘于反哀十三年盗杀陈夏区夫区音乌矦反乌胡音讴今人读区萌之区为古矛豆区之区为乌矛乃因矦而误也魏文帝孟津防诗良辰启初节髙防极欢娱通天拂景云俯临四达衢羽爵浮象樽珍膳盈豆区清歌发妙曲乐正奏笙竽曜灵忽西迈炎烛继望舒翊日浮黄河长驱旋邺都可见尔时古音尚未改也至晋宋之间则并驱字亦读为苦矛反宋读曲歌非欢独慊慊侬意亦驱驱双灯俱时尽奈许两无由可见其音之变矣】
　　防
　　【古音同上　文子上义篇左手据天下之图而右手刎其防　元戴侗六书故曰防亦谓之胡今俗谓之胡咙汉书金日防传捽胡投何罗殿下后汉书五行志请为诸君鼔咙胡胡防一声也】
　　鍭
　　【古音同上　诗行苇三章敦弓既句既挟四鍭四鍭如树序宾以不侮　急就篇钑防铍镕劒镡鍭与杸为韵】
　　防
　　【古音同上　今人呼防狲为胡孙】
　　糇
　　【古音同上　诗无羊二章何蓑何笠或负其糇三十惟物尔牲则具】
　　讴【乌矦切】
　　【古音于胡反　易林小畜之讼委蛇循流东求大鱼豫且举网庖人歌讴　魏陈思王赠丁翼诗嘉宾塡城阙丰膳出中厨吾与二三子曲宴此城隅秦筝发西气齐瑟扬东讴肴来不虚归觞至反无余　卞兰许昌宫赋赵女抚琴楚媛清讴秦筝慷慨齐舞絶殊陆机吴趋行楚妃且莫叹齐娥且莫讴四坐竝清听听我歌吴趋　庄子大宗师篇需役闻之于讴李轨读香于反　说文讴从言区声】
　　沤
　　【古音妪　灵枢经见入声渎字下　鹖冠子泰录篇故成形而不变者度也未离已而在彼者狎沤也説文沤从水区声】
　　欧
　　【古音纡　説文欧从欠区声】
　　区
　　【古音驱　通鉴长沙贼区星胡三省注按唐韵区音岂俱切注云汉有长沙区景又音乌矦切　今此字两收于十虞十九矦部中】
　　醧
　　【古音妪　汉张衡南都赋愔愔醧防李善音乙据切】
　　鸥
　　【古音纡　説文鸥从鸟区声】
　　防
　　【古音同上　説文防从衣区声　今此字四收于十虞十九矦四十五厚五十部中】
　　蓲
　　【古音同上　説文蓲从艸区声　今此字两收于十虞十九矦部中】
　　瓯
　　【古音同上　汉书叙传西南外夷种别域殊南越尉佗自王番禺攸攸外防闽越东瓯爰洎朝鲜燕之外区汉兴柔逺与尔剖符　史记匈奴传东胡与匈奴间中有弃地莫居千余里各居其边为瓯脱汉书苏武传作区脱　説文瓯从瓦区声】
　　防【奴钩切】
　　獳
　　【古并音人朱反　説文獳从犬需声　今此二字两收于十虞十九矦部中】
　　楼【落矦切】
　　【古音闾　急就篇芎防厚朴桂栝楼通章皆用模韵汉艳歌罗敷行日出东南隅照我秦氏楼秦氏有好女自名为罗敷罗敷善采桑采桑城南隅青丝为笼系桂枝为笼钩头上倭堕髻耳中明月珠湘绮为下帬紫绮为上襦行者见罗敷下担捋髭须少年见罗敷脱帽着帩头耕者忘其犂锄者忘其锄来归相怨怒但坐观罗敷　崔骃七依反宇垂阿洞门金铺丹柱雕楹飞阁层楼　大将军临雒观赋滨曲雒而立观营髙壤而作庐处崇显以间敞超絶邻而特居列阿阁以环匝表髙台而起楼步辇道以周流临轩槛以观鱼　李尤平乐观赋徒观平乐之制鬰崔嵬以离娄赫岩岩其崟纷电影以盘旴弥平原之博敞处金商之维陬大厦累而鳞次承岧嶤之翠楼过洞房之转闼歴金环之华铺　王延寿鲁灵光殿赋见去声构字下　魏文帝登城赋孟春之月惟嵗权舆和风初畅有穆其舒驾言东道陟彼城楼逍遥逺望乃欣以娱　晋张载登成都白莵楼诗重城结曲阿飞宇起层楼累栋出云表峣蘖临太虚髙轩启朱扉回望畼八隅西瞻岷山岭嵯峨佀荆巫蹲鸱蔽地生原隰殖嘉蔬虽遇尧汤世民食恒有余郁郁小城中岌岌百族居街术纷绮错髙甍夹长衢借问子舍想见长卿庐程卓累千金骄侈拟五矦门有连骑客翠带腰吴钩鼎食随时进百和妙且殊披林采秋橘临江钓春鱼黑子过龙醢果馔逾蟹防芳荼冠六清溢味播九区人生苟安乐兹土聊可居　张恊武馆赋尔乃地势夷敞既膏且腴环以翠材带以赤渠寻厥先之攸基实张氏之旧墟何魏后之周览遂筑馆而起庐既号武是曰石楼　黄庭经蔽以紫宫丹城楼侠以日月如明珠　水经注髙奴县民俗语讹谓之髙楼城】
　　娄
　　【古音同上　诗山有枢首章山有枢隰有榆子有衣裳弗曳弗娄子有车马弗驰弗驱宛其死矣他人是愉　庄子徐无鬼篇有暖姝者有濡需者有巻娄者汉李尤平乐观赋见上　魏何晏景福殿赋茄蔤倒植吐被芙渠缭以藻井编以綷疏红葩□□丹绮离娄防萏赩翕纎缛纷敷繁饰絫巧不可胜书　晋陆机白云赋长城曲蜿采阁相扶耸瑶台之嶻嶭构琼闼之离娄　公羊传隠元年公及邾娄仪父盟于昧娄力俱反邾人语声后曰娄故曰邾娄　礼记檀弓邾娄复之以矢娄力俱反　左传僖十八年众不可而从师于訾娄娄音郎句反又郎钩反　襄十四年执莒公子务娄娄力矦反或力俱反　二十六年及雩娄娄徐音力俱反　昭五年防启疆待命于雩娄徐音力俱反　汉书宣帝纪右贤王铢娄渠堂师古曰娄音力于反　匈奴传同　王子矦表娄节矦退师古曰娄音力朱反　地理志雩娄师古曰娄音力于反　説文缕偻屡窭数皆以娄得声　今此字两收于十虞十九矦部中上声则音吕　公羊传昭二十五年且夫牛马维娄娄音力主反疏引旧説云娄者侣也谓聚之于廏去声则音屡　诗屡顾尔仆君子屡盟屡舞僊僊屡丰年本皆作娄　角弓式居娄骄娄王音力住反数也　礼记郊特牲孔子娄叹之娄力住反本又作屡汉书宣帝纪娄蒙嘉瑞师古曰娄古屡字凡汉书屡字皆作娄　説文屡字注曰今之娄字本是屡空字其上尸字后人所加】
　　蒌
　　【古音同上　诗汉广三章翘翘错薪言刈其蒌之子于归言秣其驹　考工记轮人注等为萭蒌以运轮上蒌音良主反　史记建元以来王子矦者年表蒌安矦邈索隠曰蒌音力俱反　楚世家荜路蓝蒌左传作筚路蓝缕　后汉书王常传与丹卬收散卒入蒌谿蒌音力于反　冯异传至饶阳无蒌亭蒌音力于反　今此字三收于十虞十九矦九麌部中】
　　防
　　膢
　　【古音竝同上　今此二字两收于十虞十九矦部中】
　　蝼
　　【古音同上　吕氏春秋尽数篇户枢不腐流水不蝼魏公卿上尊号奏且有熊之兴地出大蝼夏后承统木荣冬敷殷汤革命白狼衔钩】
　　
　　【古音吕　晋书地理志羸音力口反又音力主反　今此字两收于十九矦九麌部中】
　　偻
　　【古音同上　左传见上声走字下　今此字三收于十九矦九麌五十部中】
　　鷜
　　【古音闾　尔雅鵱鷜鵞鷜力于切　今此字两收于十虞十九矦部中】
　　防
　　【古音同上　左传定十四年既定尔娄猪字林作□力付反　今此字两收于十虞十九矦部中】
　　防
　　【古音同上　今此字两收于十虞十九矦部中】
　　褛
　　【古音吕　今此字两收于十九矦九麌部中】
　　搂
　　【古音闾　今此字两收于十虞十九矦部中】
　　慺
　　【古音同上　今此字三收于十虞十九矦九麌部中】
　　篓
　　【古音同上　急就篇簁箄箕帚筐箧篓与篨为韵方言车枸篓郭璞解篓音缕　今此字三收于十九矦九麌四十五厚部中】
　　防
　　【古音同上　今此字两收于十虞十九矦部中】
</div>
    <div class="pagination">
<a href="唐韵正_page10.html">上一页</a><span>...</span><a href="唐韵正_page6.html">6</a><a href="唐韵正_page7.html">7</a><a href="唐韵正_page8.html">8</a><a href="唐韵正_page9.html">9</a><a href="唐韵正_page10.html">10</a><span class="current-page">11</span><a href="唐韵正_page12.html">12</a><a href="唐韵正_page13.html">13</a><a href="唐韵正_page14.html">14</a><a href="唐韵正_page15.html">15</a><a href="唐韵正_page16.html">16</a><span>...</span><a href="唐韵正_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
