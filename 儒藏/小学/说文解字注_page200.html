<!DOCTYPE html>
<html>
 <head>
  <meta charset="utf-8"/>
  <title>
   说文解字注 - 第 200 页/共 283 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说文解字注 - 第 200 页/共 283 页
  </h1>
  <div class="content">
   路径：段注说文□第十卷□心部
　　标题：□lián
　　注解：泣下也。无声出涕曰泣。从心连声。从心者，哀出于心也。从连者，不可止也。连亦声。力延切。十四部。《易》曰：“泣涕□如。”屯上六爻辞。泣涕，易作泣血。雨无正传曰：无声曰泣血。檀弓注曰：泣无声如血出。而九家虞翻注易乃云：血流出目。未知孰是。□如易作涟如。涟者，澜之或字。葢许所据为长。
　　路径：段注说文□第十卷□心部
　　标题：忍rěn
　　注解：能也。能者，熊属。能兽坚中，故贤者偁能，而强壮偁能杰。凡敢于行曰能，今俗所谓能干也。敢于止亦曰能，今俗所谓能耐也。能、耐本一字，俗殊其音。忍之义亦兼行止。敢于杀人谓之忍，俗所谓忍害也。敢于不杀人亦谓之忍，俗所谓忍耐也。共为能一也。仁义本无二事，先王不忍人之心，不忍人之政中皆必兼斯二者。从心刃声。而轸切。十三部。
　　路径：段注说文□第十卷□心部
　　标题：□mǐ
　　注解：厉也。葢淬厉之意。一曰止也。左传弭兵之弭，周礼弥灾兵之弥，郊特牲有由辟焉之辟，皆当作此字。从心弭声，读若沔。弥兖切。按弭在弓部。亦作□。古音在十六部。□亦当在十六部。□亦当在十六部。读若沔者，音之转耳。
　　路径：段注说文□第十卷□心部
　　标题：□yì
　　注解：惩也。古多用乂、艾为之而□废矣。从心乂声。鱼肺切。十五部。
　　路径：段注说文□第十卷□心部
　　标题：惩chénɡ
　　注解：□也。二篆为转注。古亦叚征为惩。从心征声。直陵切。六部。
　　路径：段注说文□第十卷□心部
　　标题：憬jǐnɡ
　　注解：觉寤也。从心景声。俱永切。《诗》曰：“憬彼淮夷。”鲁颂文。按上文云：悟，觉也。憬当与悟为邻。且毛诗作懬，故训远行皃。憬葢出三家诗，浅人取以改毛，许书葢本无此篆，或益之于此。文二百六十三　重二十二
　　路径：段注说文□第十卷□心部
　　标题：惢suǒ
　　注解：心疑也。魏都赋曰：神惢形茹。从三心。今俗谓疑为多心。会意。今花蘂字当作此，蘂橤皆俗字也。凡惢之属皆从惢。读若《易》“旅琐琐”。旅初六爻辞。惢读如此琐也。按古音在十六部。今才规、才累二切是也。
　　路径：段注说文□第十卷□惢部
　　标题：繠ruǐ
　　注解：□也。□各本作□，误，今正。左传曰：佩玉繠兮，余无所系之。旨酒一盛兮，余与褐之父睨之。注云：繠然，服饰僃也。按繠然，垂意。左氏繠系睨为韵，古音在十六部也。从惢纟。各本下有声字，今□。此会意字。纟者，所以系而垂之也。不入纟部者，重惢也。惢亦声。如垒切。古音在十六部。文二
　　路径：段注说文□第十卷□惢部
　　516
　　
　　标题：水shuǐ
　　注解：准也。准古音追上声。此以叠韵为训，如户护尾微之例。释名曰：水，准也。准，平也。天下莫平于水，故匠人建国必水地。北方之行。月令曰：大史谒曰：某日立冬，盛德在水。象众水并流，中有微阳之气也。火，外阳内阴。水，外阴内阳。中画象其阳。云微阳者，阳在内也，微犹隐也。水之文与三卦略同。式轨切。十五部。凡水之属皆从水。
　　路径：段注说文□第十一卷□水部
　　标题：汃bīn
　　注解：西极之水也。从水八声。府巾切。十二部。尔雅曰：西至于汃国，谓之四极。释地曰：东至于大远，西至于邠国，南至于濮铅，北至于祝栗，谓之四极。释文：邠本或作豳。说文作汃，同。彼贫反。案汃之作豳，声之误也。作邠则更俗矣。而可证唐以前早有以邠代豳者。许意西极汃国必以汃水得名。言水必先汃，与邑部言地先鄯善，皆自西而东，如禹贡之先弱水，黑水也。许不以溺水先于河者，水莫尊于河与江也。南都赋：砏汃輣轧。李善汃，音八。引埤苍汃，大声也。此假借别为一义。其音亦可读如邠。砏汃叠韵也。
　　路径：段注说文□第十一卷□水部
　　标题：河hé
　　注解：河水。各本水上无河字。由尽□篆下复举隶字，因幷不可□者而□之也。许君原本当作河水也三字。河者，篆文也。河水也者其义也。此以义释形之例。毛传云：洽，水也。渭，水也。此释经之例。出敦煌塞外昆仑山。发原注海。敦，锴作炖，铉作焞，皆误，今正。唐朝乃作炖煌，见元和郡县志。前此皆作敦。郦氏书引应劭地理风俗记曰：敦，大也。煌，盛也。地理志、郡国志皆有敦煌郡，县六，首敦煌。许但云敦煌，谓郡也。明之沙州卫。今甘肃之安西州敦煌县、玉门县皆汉郡地也。史记大宛传曰：于寘之西，水皆西流，注西海。其东，水东流。注盐泽。盐泽潜行地下。其南，则河源出焉，多玉石。河（此四字当作为积石河）注中国。盐泽去长安可五千里。又曰：张骞死后，汉使竆河源。河源出于寘。其山多玉石，采来，天子案古图书，名河所出山曰昆仑云。汉书西域传曰：西域以孝武时始通。本三十六国，东则接汉，阸以玉门、阳关，西则限以葱岭，其南山东出金城，与汉南山属焉。其河有两源，一出葱岭，一出于阗。于阗在南山下，其河北流，与葱岭河合。东注蒲昌海。蒲昌海一名盐泽者也。去玉门、阳关千三百余里（千字依水经注）。广衺三四（此字依小司马增）百里，其水亭居，冬夏不增减，皆以为潜行地下。南出于积石为中国河云。地理志曰：金城郡河关县积石山在西南羌中。河水行塞外，东北入塞内，至勃海郡章武入海，过郡十六，行九千四百里。按于阗今之和阗也。班云积石山者，卽禹贡之道河积石。今甘肃西宁府西南境之大积石也。许云出敦煌塞外者，卽班志云河水行塞外也。云昆仑山者，卽马班所云出葱岭于寘，天子案古图书名其山曰昆仑也。云发原注海者，释水文。卽志所云东北入塞内至章武入海也。史汉所云古图书者，谓禹本纪山海经皆云河出昆仑也。马班皆不信禹本纪山海经之言，而许云出昆仑山者，许从汉武帝所詺也。塞外之山至高大者皆可谓之昆仑，故武帝取以詺葱岭于阗山，而不取荒诞之说。尔雅释水曰：江、河、淮、济为四渎。四渎者，发源注海者也。河出昆仑虚，色白，所渠幷千七百，一川色黄。尔雅但言出昆仑虚，而绝无禹本纪、山海经荒诞之言，故许取为说。从水可声。乎哥切。十七部。
　　路径：段注说文□第十一卷□水部
　　标题：泑yōu
　　注解：泑泽。泽上补一字。在昆仑虚下。宋本河泑下皆昆仑。赵钞本：仑，作仑，非。虚字各本无。今依太平御览所引补。昆仑虚见尔雅、山海经、水经。丠部曰：虚，大丘也。昆仑丘谓之昆仑虚。山海经西山经曰：不周之山，东望泑泽，河水所潜也。其源浑浑泡泡。西山经之泑泽，郭景纯、郦善长皆云卽史汉之盐泽。一名蒲昌海者也。云河水所潜，卽史汉书所谓潜行地下南出于积石也。泑泽歫于阗山汉武詺之昆仑者不甚远，故曰在昆仑虚下。从水幼声。读与□同。□同呦。于纠切。三部。
　　路径：段注说文□第十一卷□水部
　　标题：涷dōnɡ
　　注解：冻水。水上补涷字。以下皆同。出发鸠山，入河。北山经曰：又二百里曰发鸠之山，漳水出焉，东流注于河。水经注浊漳篇曰：漳水，又东，涷水注之。涷水西出发鸠山，东径余吾县故城南。又东径屯留县故城北。又东流，注于漳。故许愼曰：水出发鸠山，入关。从水东声也。案郦注作入关，不可通。说文云入于河，亦与水道不合。又但云出发鸠山，不言发鸠所在郡县。葢许所据山海经作涷水出焉，东流注于河。故许仍旧立文。如下文涻出北嚣山，入邙泽。亦全用北山经语。涷作漳，正如今北山经作涔，许作涻，及木部引樜出发鸠山今作柘之比。泑涷字皆出山海经，故类举之耳。若依水经注，则涷入浊漳，浊漳径入海，不入河。发鸠山，淮南子注、水经、山海经注皆云：在上党长子县西。今山西潞安府长子县县西五十里有发鸠山。从水东声。德红切。九部。按方言泷涿谓之沾渍。泷涿亦曰泷涷。又尔雅，楚辞有涷雨。王云：暴雨也。
　　路径：段注说文□第十一卷□水部
　　标题：涪fú
　　注解：涪水。以下同。出广汉刚邑道徼外，南入汉。地理志曰：广汉郡刚氐道。郡国志曰：广汉属国都尉。领阴平道、甸氐道、刚氐道、刚氐，此作刚邑，葢误。百官公卿表曰：列侯所食县曰国。皇大后、皇后、公主所食曰邑。有蛮夷曰道。然则志偁甸氐道、刚氐道、湔氐道皆以其有氐而道之。志于刚氐道下曰：涪水出徼外。南至垫江，入汉，过郡二，行千六十九里。过郡二者，广汉、巴郡也。垫江属巴郡。按刚氐道徼外，葢在今四川龙安府松潘□境内地，旧松潘卫也。卫东有小分水岭，涪水出焉，东南流，经龙安府之平武县、江油县、彰明县、又经绵州，又经漳川府之三台县、射洪县、遂宁县，至重庆府之合州城南。嘉陵江合渠江自东北来会，合流至重庆府府城北入大江。合州，汉之垫江县也。嘉陵江卽西汉水也。许云南入汉，谓入嘉陵江也。水经云：涪水出广魏涪县西北，南至小广魏，与梓潼水合。梓潼水出其县北畍，西南入于涪，又西南至小广魏南入于垫江。云出涪县与志异者，水经举稍近言也。垫江县名而云入于垫江者，以地名名水也。益州之水见于史者涪水谓之内水，今之涪江也。雒水合绵水谓之中水，今在泸州州城北入大江，水道提纲谓之沱江者是也。外水今之大江也。从水咅声。缚牟切。三部。
　　路径：段注说文□第十一卷□水部
　　标题：潼tónɡ
　　注解：潼水。出广汉梓潼北畍，南入褺江。褺，各本作垫，今正。广汉郡梓潼，前后二志同。前志曰：梓潼五妇山，驰水所出，南入涪，行五百五十里。应劭注云：潼水所出，南入垫江。水经曰：梓潼水出其县北畍，西南入于涪，又西南至小广魏南，入于垫江。按驰水、潼水、梓潼水异名同实。五妇山卽今四川保宁府剑州州西北五十里之五子山。今剑州及绵州之梓潼县，葢汉梓潼地。潼水出五子山之西大山。东南流，经今梓潼县，又经潼川府之盐亭县，又至射洪县东南之独坐山，入涪江。今谓之潼江、射江、弥江。许云南入褺江。卽谓今射洪东南入涪江。涪江下流至重庆府之合州，合嘉陵江也。汉志垫江，应劭音徒浃反。孟康音重叠之叠。许书衣部云褺，重衣也。巴郡有褺江县，此县为嘉陵江、渠江、涪江会合之地。水如衣之重复，故曰褺江，其字音叠，浅人乃讹作昏垫之垫。观应、孟之音，则知汉书字固从衣也。云入褺江者，其县其水通名也。今四川忠州之垫江县，则汉巴郡临江县地，与汉褺江相歫甚远。○又按涪下曰：南入汉者，言至褺江而入西汉水也。潼下曰南入褺江者，言入西汉水在褺江境也。错见互相足。○又按地理志、水经之羌水下，合白水，又合西汉水，卽今四川保宁府昭化县城北合嘉陵江之白水也。羌水亦谓之垫江者，葢昔人以其委名其源。魏书吐谷浑阿豺登其国西强山，观垫江源。今洮州卫西南三百四十里西嵹山。羌水所出。从水童声。徒红切。九部。
　　路径：段注说文□第十一卷□水部
　　标题：江jiānɡ
　　注解：江水。出蜀湔氐徼外崏山，入海。蜀郡湔氐道，二志同。前志曰：湔氐道，禹贡崏山在西徼外，江水所出。东南至江都入海，过郡九，行七千二百六十里。今本九作七，行七千作行二千，今依徐锴所引正。过郡九者，蜀郡、犍为、巴郡、南郡、长沙、江夏、庐江、丹阳、广陵国也。湔氐徼外崏山，卽禹贡岷山，封禅书谓之渎山，李膺益州记谓之羊膊岭，今四川龙安府松潘□卽松潘卫卫北二百三十里大分水岭是也。流经茂州、成都府、眉州、嘉定府、叙州府、泸州、重庆府、忠州、夔州府、湖广之宜昌府、荆州府、岳州府、武昌府、汉阳府、黄州府、江西之九江府、江南之安庆府、池州府、太平府、江宁府、鎭江府、常州府诸境，至北岸通州，南岸苏州府昭文县境入海。此禹贡汉志所谓北江入海也。从水工声。古双切。九部。
　　路径：段注说文□第十一卷□水部
　　标题：沱tuó
　　注解：江别流也。召南曰：江有沱。释水曰：水自江出为沱。毛传曰：沱，江之别者。按今说文衍流字，宜□。沱为江之别，如勃澥为海之别，立文正同。禹贡某氏注云：沱，江别名。江别名，谓江之别出者之名也。别皆彼列切。出□山东。别为沱。禹贡曰：岷册道江，东别为沱。按荆州、梁州皆有沱。地理志蜀郡郫下曰：禹贡江沱在西，东入江。汶江下曰：江沱在西南，东入江，皆谓梁州沱也。于南郡枝江曰：江沱在西，东入江。谓荆州沱也。道江之东别为沱，自当谓梁州者。郑注尚书不信地理志所说，以今水道言之。水道提纲曰：江至灌县曰都江，分为二派。其南流者，正派也。其东流经郫县、新□、成都、新都、金堂，南经□州、资阳、资县、富顺，至泸州复入江者，沱江也。沱江会北来绵雒诸水而南入江曰中水。是首受江，尾入江，与汉志合。然此郫之沱耳，汶江之沱尚当在其上流，未审今何水。从水它声。徒何切。十七部。
　　路径：段注说文□第十一卷□水部
　　标题：浙zhè
　　注解：江水东至会稽山阴为浙江。会稽郡山阴二志同。今浙江省绍兴府山阴县是其地。今俗皆谓钱唐江为浙江，不知钱唐江，地理志、水经皆谓之渐江。江至会稽山阴，古曰浙江。说文浙渐二篆分举划然。后人乃以浙名冒渐，葢由二水相合，如吴越春秋越王至浙江之上，史记楚威王□取故吴地至浙江，始皇至钱唐临浙江皆谓是也。今则江故道不可考矣。歙金氏榜礼笺曰：班志南江，在会稽吴县南，东入海，杨州川。北江，在毗陵北，东入海，杨州川。中江，出丹阳芜湖西南，东至阳羡入海，杨州川。毗陵之北江卽今大江。其芜湖之中江，吴县之南江径流湮废。据班志丹阳石城下云：分江水，首受江。东至余姚入海，过郡二，行千二百里。说文江水至会稽山阴为浙江。阚骃十三州志曰：江水至会稽与浙江合。晋灼亦云：水经江水又东至石城县，分为二。其一东北流，过毗陵县北为北江。其一又东至会稽余姚县东，入于海。郦注沔水篇曰：江水自石城东出为南江。又东径宣城之临城县南，又东径安吴县，又东径宁国县南，又东径故鄣县南、安吉县北，又东北为长渎。历湖口。又历乌程县。南通余杭县，则与浙江合。又东径余姚县故城南，又东注于海，所谓地理志江水自石城东出径吴国南为南江者也。榜谓分江水合三江言之为南江，犹岷江合言之为北江。班氏备列南江、中江、北江，以应职方杨州其川三江。其于石城着南江源委，犹于湔氐道着北江源委。故志于中江言出芜湖西南东至阳羡入海。至南江、北江但云东入海。以入海之地已互见于石城，湔氐道也。是分江水为南江，卽志文考之益明。郦注能说南江，而不能说中江耳。从水□声。旨□切。十五部。
　　路径：段注说文□第十一卷□水部
　　标题：□é
　　注解：□水。出蜀汶江徼外，东南入江。蜀郡汶江，见前志。后志云：蜀郡汶江道。前志蜀郡靑衣下云：大渡水东南至南安入渽。汶江下云：渽水出徼外，南至南安东入江，过郡三，行三千四十里。水经曰：大江又东南过犍为武阳县。靑衣水、沫水从西南来合而注之。又曰：靑衣水，出靑衣县西蒙山，东与沫水合，至犍为南安县入江。沫水出广柔徼外，东南过旄牛县北，又东至越巂灵道县，出蒙山南，东北与靑衣水合，东入于江。注曰：江水又东南径南安县西。县治靑衣水会，衿带二水矣。县南有峨眉山，有蒙水，卽大渡水也。水发蒙溪，东南与渽水合。渽水出徼外，径汶江道南，至南安入大渡水。大渡水，又东入江。按经曰武阳，注曰南安，二县壤接。犍为南安者，今四川嘉定府治附郭县曰乐山是也。蜀郡汶江县者，今四川茂州治是其地。凡言徼外者，皆谓去其郡县境不甚远。如广汉刚氐道徼外，蜀湔氐徼外皆是。徼者，张揖曰塞也。以木□水为蛮夷畍也。汉志靑衣县下有大渡水而无靑衣水。葢今之靑衣水，班所谓大渡水也。今之大渡河，班所谓渽水也。凡水以互受而名乱，举如是矣。且地理志不言沫水，但言大渡水入渽，渽水至南安入江。水经、华阳国志、张揖注汉书皆曰：沫水与靑衣水合入江。然则诸家云沫水与靑衣水合者，卽班志之大渡水与渽水合也。以今水道言。今之靑衣江出雅州府芦山县东伏牛山西麓，东南流，经荣经县东，雅州府城北，名山县南，洪雅县南，夹江县西，至嘉定府西境与阳江合者。诸家之靑衣水，班志之大渡水也。今之大渡河出小金川司、大金川司，至上下鱼通，合打箭炉泸河，经晒经关合越巂河，经峩眉县西南大峩山前，又经三峩山麓，至嘉定府西南境。靑衣江自西北来会者，诸家所云沫水，班固所云渽水也。大渡河自北而西而西南而东而东北，曲行千五百里。班云过郡三者，蜀郡、越巂、犍为也。云行三千四十里，三千或是二千之误。凡唐宋史云大渡河者，皆谓地理志之渽水，卽司马相如传之沫水。从水□声。各本篆作涐，解作我声，音五何切，字之误也，今更正。按作涐，则与汉志不合，遂有欲改志作涐者。考汉志师古注曰：渽音哉。葢沿音义旧文。玉篇：涪潼渽江沱湔浙沫温灊滇淹沮涂沅□十五字联属，皆崏江之类，与说文正合。而涐字则厕于部末孙强、陈彭年杂收字中。此与木部栀字可正桅字之误正同。水经注云：吕忱曰：渽水出蜀。许愼以为□水也。从水，□声。分别许、吕古今异体。俗改□为涐，非是。广韵十六咍曰：渽，水名。出蜀。此用字林。集韵十六咍、类篇水部皆云：渽，或作□。此许字之佚见于古籍者。祖才切。一部。
　　路径：段注说文□第十一卷□水部
　　标题：湔jiān
　　注解：湔水。出蜀郡绵虒玉垒山，东南入江。郡字衍。前志曰：蜀郡县虒。后志曰：蜀郡县虒道。有蛮夷曰道，前志省文耳。前志曰：绵虒玉垒山，湔水所出。东南至江阳入江，过郡三，行千八百九十里。又曰：广汉郡绵竹县紫岩山，绵水所出。东至新都北入雒。广汉郡雒县章山，雒水所出。南至新都谷（字误）入湔。过郡三者，蜀郡、广汉、犍为也。湔水、绵水、雒水三水互受通偁。水经云：又东过江阳县南。雒水从三危山东过广魏雒县南，东南注之。是卽汉志之湔水兼绵雒至江阳入江者也。三危山，葢卽汉志之玉垒山。水经以雒为湔也。江阳，今四川泸州。绵虒玉垒山当在松潘卫境内。蜀都赋曰：廓灵关以为门，包玉垒而为宇。刘逵注：玉垒，山名，湔水出焉。在成都西北。岷山畍在后，故曰宇。灵关在前，故曰门也。今水道，绵水由绵竹县至汉州合雒水。雒水由什邡县至汉州合绵水。其下流经□州、资阳县、资县、内江县、富顺县，至泸州城与大江会。于汉志、水经皆无不合，特其名或异耳。此史所谓中水也。其上游据郦氏云湔水入江，有湔堋、湔堰、湔□诸偁。故今谓中水为沱江，但秦李冰所造，非禹故道，汉志亦不谓湔为沱。从水□声。子仙切。十二部。一曰湔，半□也。各本作手□之，今依水经注引字林手作半，依集韵、玉篇之作也，此别一义。半澣者，澣衣不全濯之，仅濯其垢处曰湔。今俗语犹如此。此相沿古语，如云湔裙是也。广韵：湔，洗也。一曰水名，此用说文而互易其先后耳。字林葢全袭说文语。而郦书于湔水出绵虒玉垒山下引吕忱云：一曰半浣水也，下注江。此妄增水字，谓半浣为湔水别名。亦其涉猎者博，不无抵梧。濯者，□也。湔者，半□也。说文属辞之法。
　　路径：段注说文□第十一卷□水部
　　标题：沫mò
　　注解：沫水。出蜀西徼外，东南入江。蜀谓蜀郡也。不言何县者，未审也。沬水卽□水。两列之，葢许有未审。从水末声。莫割切。十五部。按□下云一曰沫也。沫谓水泡。江赋说水鸟云：拊拂瀑沫。
　　路径：段注说文□第十一卷□水部
　　标题：温wēn
　　注解：温水。出楗为符。南入黔水。楗依王氏宋本从木。□释曰：汉碑犍为皆作楗为。是也。符，各本作涪，误，今正。地理志犍为郡符下云：温水，南至鄨，入黚水。黚水，亦南至鄨，入江。按黚黔音同。黔水卽黚水。水经于江水曰：又东过枳县西。延江水从牂柯郡北流西屈注之。枳县，今重庆府涪州治也。枳与涪陵县壤接。今涪州城东北有黔江，南自贵州合诸水入焉。亦曰乌江，亦曰涪江，亦曰涪陵江。此水自西而东而北，源流二千三百里。详见水道提纲。会贵州大定、贵阳、遵义、平越、石阡、思南六府及湖广施南半府、四川酉阳、黔江、彭水、南川、涪州诸水，实巨川也。水经注延江篇曰：温水，一曰煗水。出犍为符县，而南入黚水。黚水亦出符县南，与温水会。俱南入鄨水。江水篇曰：华阳记曰：枳县在江州巴郡东四百里，治涪陵水会，皆乌江之源委也。汉志今本疑有夺字，以水经注正之。疑当云温水至鄨入黚水，黚水亦出符至鄨，北入江。鄨非入江之地，今云至鄨入江，非例也。水经之延江水，于江水条曰枳县西注江，于延江条曰至沅陵县入于沅。郦氏有一水枝分之说。但许不言黔水所入。班但言黚水入江，不言何处入江。古人略之，葢其愼也。水道提纲综缉冣详，而核之古籍猝难互证。犍为符县，今四川泸州合江县其地也。从水□声。乌□切。十三部。今以为温煗字。许意当用□为温煗。
　　路径：段注说文□第十一卷□水部
　　标题：灊qián
　　注解：灊水。出巴郡宕渠，西南入江。巴郡宕渠，二志同。今顺庆府渠县县东北七十里有宕渠城是也。前志宕渠下曰：灊水西南入江。不曹水出东北南入灊。水经于江水曰：又东北至巴郡江州县东。强水、涪水、汉水、白水、宕渠水五水合南流注之。郦云：宕渠水卽潜水渝水矣。水经又曰：潜水出巴郡宕渠县。又南入于江。按许云西南入江，则此水必合嘉陵江至合州入江。未详今之何水。郑注禹贡梁州曰：汉别为潜，其穴本小，水积成泽，流与汉合。蜀都赋：演以潜沫。刘逵云：禹贡梁州沲潜旣道，有水从汉中沔阳县南流，至梓潼汉寿县入穴中，通冈山下，西南潜出，今名伏水。旧说云禹贡潜水也。刘澄之，郦道元说与逵略同。或以今保宁府广元县之由七盘关经神宣驿又经龙洞口至朝天驿北穿穴而出入嘉陵之水证之。此水甚小，殆非是，况所由非宕渠也。班、许皆不释禹贡，以灊水系诸宕渠县，云西　南入江。许云出宕渠，班则不云出宕渠。然则灊是入西汉以入江之水。今不能定为何水耳。从水鬵声。昨盐切。七部。
　　路径：段注说文□第十一卷□水部
　　标题：沮jū
　　注解：沮水。出汉中房陵，东入江。汉中郡房陵，二志同。左传之麇国。成大心败麇师于防渚，阚骃曰：防卽房陵也。今湖北郧阳府房县是其地。左传定四年：吴人败楚及郢，楚子出涉雎。哀六年：昭王曰：江汉雎漳，楚之望也。前志房陵下曰：东山，沮水所出。东至郢入江。应劭南郡临沮注曰：沮水，出汉中房陵。东入江。水经曰：沮水，出汉中房陵县东山。东南过临沮县畍。又东南过枝江县。东南入于江。今此水出房县西南二百里之景山。经当阳县合南漳水，至荆州府城西南周寅店入江。顾景范曰：其字正作沮。左传作雎。皆七余反。后讹为柤，读曰租，字与音俱变矣。今襄阳沮水左右地皆曰沮中，亦谓之柤中。襄阳记：柤中在上黄畍。吴志赤乌四年诸葛瑾取柤中。魏志正始四年诸葛瑾攻沮中，正是一事。从水且声。子余切。五部。按经典释文、汉书注皆曰七余反。
　　路径：段注说文□第十一卷□水部
　　标题：滇diān
　　注解：益州池也。二志皆云益州郡滇池县。前志滇池县下：滇池泽在西北。南中志曰：有泽水周回二百里，所出深广，下流浅狭，如倒流，故曰滇池。今云南云南府附郭昆明县府城南之滇池是也。城西南八十里为海口大河，卽滇池导流之处也。下流至武定府注于金沙江。金沙江在四川叙州府入江。从水眞声。都年切。十二部。
　　路径：段注说文□第十一卷□水部
　　标题：涂tú
　　注解：涂水。出益州牧靡南山，西北入绳。绳，各本讹作渑，今正。牧前志作收，后志作牧。华阳国志：竟作□。李奇曰：靡音麻。收靡卽□麻。常璩曰：□麻县山出好□麻。收□牧三字皆同纽。□释益州太守碑牧靡字三见。□书亦作牧矣。益州郡牧靡，二志同。前志曰：南山腊，涂水所出。西北至越巂入绳，过郡二，行千二十里。水经注若水篇曰：若水，又东，涂水注之。水出建宁郡之收靡县南山。县山并卽草以立名。山在县东乌句山南五百里，山生收靡，可以解毒。涂水导源腊谷。西北流至越巂入若水。按涂水出腊谷，故汉志谓之腊。涂水，汉志、说文皆云入绳。而水经注云入若水者，善长云若水，又径越巂大莋县入绳。绳水出徼外，南径旄牛道，至大莋与若水合。自下亦通谓之绳水矣。诸书录记羣水，或言入若，又言注绳，正是异水沿注，通为一津，随纳通称也。水道提纲曰：金沙江卽古绳水。鸦龙江一名打冲河，卽古若水。金沙江出番地，至云南姚安府大姚县境合鸦龙江，至四川叙州府治宜宾县西南境入于江。金沙自牦石山发源，至云南丽江府境已四千二百余里，自丽江至四川叙州府又二千五百余里，源远流长。所受大水□十，小水无□。其为大江上源无疑也。玉裁谓多以金沙为大江正源，然非禹贡崏山道江之旨。禹贡于河源江源皆举其近者，圣人不尚远略之意。牧靡今何县，涂水今何水，未审。从水余声。同都切。五部。按古道涂，涂墍字皆作涂。
　　路径：段注说文□第十一卷□水部
　　标题：沅yuán
　　注解：沅水。出牂柯故且兰，东北入江。牂柯郡故且兰，二志同。且音苴。子闾反。前志故且兰下曰：沅水，东南至益阳入江，过郡二，行二千五百三十里。按益阳属长沙国。汉志东南，以地望准之，当从说文作东北。过郡二，当作三。谓牂柯、武陵、长沙国也。水经曰：沅水，出牂柯故且兰县，为旁沟水。又东至镡成县为沅水。东过无阳县，又东北过临沅县南，又东至长沙下隽县西北入于江。水道提纲曰：沅水数源。一曰鎭阳江。出贵州平越府东北之黄平州南金凤山。一曰淸水江。其源有二，北曰平越府西北之猪梁江，南曰都匀府西南之马尾河。古称沅水出故且兰，必指猪梁江及猪梁所纳之卡龙河也。淸水江与鎭阳江合于黔阳县，西经常德府治武陵县西南而入洞庭湖，源流实二千三百余里，古称辰酉叙无渐五溪皆入焉。从水元声。愚袁切。十四部。
　　路径：段注说文□第十一卷□水部
　　标题：淹yān
　　注解：淹水。出越巂徼外，东入若水。越巂郡属益州，二志同。巂音先蘂反。今四川语言读如西上声。佩觽谓字作巂与巂不同者，谬说也，同字异音耳。不言何县徼外者，未审也。水经曰：淹水，出越巂遂久县徼外。东南至靑蛉县，又东过姑复县南，东入于若水。然则淹水亦合金沙江以入江者也。越巂郡，今四川宁远府是其地。从水奄声。英廉切。八部。广韵淹下曰：渍也，滞也，久留也，败也。
　　路径：段注说文□第十一卷□水部
　　标题：溺ruò
　　注解：溺水。自张掖□丹西，至酒泉合黎，余波入于流沙。禹贡曰：弱水旣西。又曰：道弱水至于合黎，余波入于流沙。张掖郡□丹，二志同。前志□丹下曰：桑钦以为道弱水自此，古至酒泉合黎。又张掖郡居延下曰：居延泽在东北。古文以为流沙。水经曰：合离山在酒泉会水县东北。流沙地在张掖居延县东北。今甘肃旧山丹卫卽□丹废县。旧甘州卫西北千二百里有故居延城，故居延城东北有居延海。卫西北四十里有合黎山。卫西有弱水。胡氏渭禹贡锥指曰：溺水正流入居延海，其余波则入流沙。流沙非居延也。从水弱声。而灼切。二部。按今人用为□□字，溺行而□废矣。又用为人小便之□字。而水名则皆作弱。桑钦所说。汉书儒林传：孔氏古文尚书，安国授都尉朝，朝授胶东庸生，庸生授淸河湖常少子，常授虢徐敖，敖授王璜及平陵涂恽子眞，子眞授河南桑钦君长。地理志偁桑钦说五。水部引桑钦说三。桑，经典释文作乗。
　　路径：段注说文□第十一卷□水部
　　标题：洮táo
　　注解：洮水。出陇西临洮，东北入河。陇西郡临洮，二志同。前志临洮下曰：洮水出西羌中，北至枹罕，东入西。枹罕属金城郡。东入西，西字误，当依水经注作东入河。水经曰：河水又东入塞，过敦煌酒泉张掖郡南，又东过陇西河关县北，洮水从东南来流注之。郦注引段国沙州记曰：洮水与垫江水俱出嵹台山，山南卽垫江源，山东卽洮水源。按嵹台山卽西顷山也。垫江卽入西汉水之白水也。今甘肃兰州府狄道州州西南二百二十里有临洮城，汉县也。今洮河出洮州卫西南边外之西倾山东麓，东北流经狄道州南，至兰州府西境入河，曰洮口，行八百余里。从水兆声。土刀切。二部。按洮为地名、水名极多。又为洮颒。又为洮汱、洮米。皆用此字。
　　路径：段注说文□第十一卷□水部
　　标题：泾jīnɡ
　　注解：泾水。出安定泾阳幵头山，东南入渭。禹贡雍州曰：泾属渭汭。周礼职方氏曰：雍州，其川泾。前志曰：安定郡泾阳，幵头山在西，禺贡泾水所出。东南至阳陵入渭，过郡三，行千六十里。雍州川，阳陵属左冯翊。过郡三者，安定、扶风、冯翊也。今甘肃平凉府附郭平凉县府西南有故泾阳城，汉县也。幵头山亦作筓头山，始皇纪作鸡头山，在今平凉府西南四十里。今泾水出山之泾谷，经泾州，又经陜西邠州长武县，至西安府高陵县西南二十里入渭，曰泾口。大致东南流也。泾浊渭淸，故诗曰泾以渭浊。泾水溉田之利，自秦汉郑国白公而后，迄于唐宋元明，皆修复白渠。雝州之川也。周礼职方氏文。班氏述地理志曰：采获旧闻，考迹诗书，推表山川，以缀禹贡、周官、春秋。故每言禹贡某山、禹贡某水、某州川、某州浸，许意略同。从水巠声。古灵切。十一部。按尔雅直波为俓，释名作直波曰泾，云泾、径也。言如道径也。庄子：泾流之大。司马彪云：泾，通也。大雅：凫鹥在泾。郑笺曰：泾，水中也。与下章沙训水旁为反对，谓水中流径直孤往之波也。今苏州嘉兴沟渎曰某泾、某泾，亦谓其可径通。
　　路径：段注说文□第十一卷□水部
　　标题：渭wèi
　　注解：渭水。出陇西首阳渭首亭南谷，东南入河。陇西郡首阳，二志同。首阳县，今甘肃兰州府渭源县当是其地。禹贡曰：道渭自鸟鼠同穴，入于河。前志首阳下曰：禹贡鸟鼠同穴山在西南，渭水所出。东至船司空入河，过郡四，行千八百七十里，雍州寖。过郡四者，天水、扶风、京兆、冯翊也。水经曰：渭水出陇西首阳县渭谷亭南鸟鼠山。注曰：渭水出陇西首阳县首阳山渭首亭南谷。山在鸟鼠山西北。县有高城岭，岭上有城，号渭源城，渭水出焉。东北流径首阳县西与别源合。别源出鸟鼠山渭水谷，禹贡所谓渭出鸟鼠者也。按郦注葢本说文，较说文多首阳山三字，疑今说文夺去。郦依说文，故以首阳山南谷与鸟鼠山为二。以今地志言之，皆在渭源县西，相歫甚近。今渭水出此，经巩昌府及宁远县，伏羌县、秦安县、秦州、淸水县、宝鸡县、岐山县、扶风县、武功县、盩庢县、鄠县、咸阳县、西安府、临潼县、高陵县、渭南县、朝邑县，至华阴县北，入于河，古所谓渭汭。左传闵二年：虢公败犬戎于渭队。服虔曰：队谓汭也。杜预本作渭汭。从水胃声。云贵切。十五部。洞箫赋注引埤苍沸渭，不安皃。杜林说《夏书》。五字句□为出鸟鼠山。后汉书杜林传曰：林于西州得漆书古文尚书一卷，虽遭艰困，握持不离，出以示卫宏、徐巡等，宏、巡益重之，于是古文遂行。此云杜林说夏书，谓林说古文尚书禹贡也。云□为出鸟鼠山者，冡上省文。谓杜云渭水出陇西首阳县之鸟鼠山。鸟鼠山与首阳山南谷同县而异地，故别为异说也。雝州濅。职方氏文。郑曰：浸，可以为陂灌溉者。
　　路径：段注说文□第十一卷□水部
　　标题：漾yànɡ
  </div>
  <div class="pagination">
   <a href="说文解字注_page199.html">
    上一页
   </a>
   <span>
    ...
   </span>
   <a href="说文解字注_page195.html">
    195
   </a>
   <a href="说文解字注_page196.html">
    196
   </a>
   <a href="说文解字注_page197.html">
    197
   </a>
   <a href="说文解字注_page198.html">
    198
   </a>
   <a href="说文解字注_page199.html">
    199
   </a>
   <span class="current-page">
    200
   </span>
   <a href="说文解字注_page201.html">
    201
   </a>
   <a href="说文解字注_page202.html">
    202
   </a>
   <a href="说文解字注_page203.html">
    203
   </a>
   <a href="说文解字注_page204.html">
    204
   </a>
   <a href="说文解字注_page205.html">
    205
   </a>
   <span>
    ...
   </span>
   <a href="说文解字注_page201.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
