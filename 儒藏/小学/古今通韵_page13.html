<!DOCTYPE html>
<html>
<head>
    <meta charset="UTF-8">
    <title>古今通韵 - 第 13 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今通韵 - 第 13 页/共 17 页</h1>
    <div class="content">　　附载【屈原橘颂青黄襍糅文章烂兮精色内白可任兮　何逊酬范记室诗林密户稍阴草滋阶欲暗风光蕋上轻日色花中乱　古歌休洗红休洗红洗多红色淡不惜敝缝衣记得初按茜】
　　往读易象【行不顺也独逺实也】以实协顺而不得其例后观左思魏都赋亦有之【河洛开奥符命用出翩翩黄鸟衔书来讯】始知是震部之叶即四声之转韵也古词转例但用三声而不及入声然亦有偶一转及以见某韵为某声之入如此蒙象则知质为震之入以实在质部顺在震部也又讼象以窜协掇【归逋窜也患至掇也】掇在曷部窜在翰部即知曷为翰之入楚词大招以凝协极【天白颢颢寒凝凝只魂乎无往□兆极只】极在职部凝在证部即知职为证之入刘子政拟楚词以忿协鬰【愁怫鬰兮长隠忿兮】鬰在物部忿在问部即知物为忿之入以此推比比可见总之入声无三声通转遂有回互及四声之例而四声以暂三声以常三声为通四声为叶此正叶例之一以叶有两端一是四声一是两合即两界之破例也今四声之叶但于东部一见余俱识此以俟后之考信者古音未坠尚其鍳之
　　十三问【与焮同用今作独用】
　　古韵【见震部】
　　三声【见真部】
　　有入十七部【见送震二部】
　　【二十三问】问【文运切讯也又礼记小聘曰问】紊【乱】抆【拭】絻【防冠也左传晋赵鞅纳卫太子于戚使太子絻杜预注始发防之服或作免】闻【名逹曰闻】汶【水经云水出泰山入泲】娩【生也或作俛免】璺【玉破也方言秦晋器破而未离谓之璺】菟【新生草也】鼤【防文】　运【王问切动也转输也又祚也】防【攻皮治鼓之工考工记防人为臯陶注臯陶鼓匡也】韗【上同】晕【日月傍气本作煇周礼眡祲掌十煇之法】韵【音谐为韵又风度也或作韵】均【上同】员【伍员人名】郓【鲁昭公出居之地隋置州】餫【野馈】□【物数乱也】緷【纬也】鶤【鸡三足】忶【心□】　训【许运切教也】臐【羊羮】薰【香】爋【火干物】　粪【方问切秽也又治也月令粪田畴】偾【僵也左传郑伯之车偾于济】□【扫除也】拚【上同礼记埽席前曰拚又诗注作】奋【扬】贲【覆败也礼记贲军之将】瀵【水名有三眼一在蒲州一在同州一在河中皆潜通者】防【防也】　醖【于问切酿也又汉书醖借谓含蓄也】緼【枲也绋也一曰乱麻史蒯通传束緼请火又奥也】煴【以火伸物也】蕴【积也习也通作蕰】蕰【水草】愠【恚也】湓【匹问切水声一曰含水噀也或作防】忿【怒】　郡【渠问切周制县有四郡秦初置三十六郡】
　　【以监天下之县】　攈【居运切取也拾也】捃【上同或作攟】防【小野豕名】皲【足拆冻裂也】分【符分切限量也又荀子分分兮其有终始也】坋【尘也】秎【穧秎获也】
　　十四愿【与慁恨同用】
　　古韵【见震部】
　　三声【见真部】
　　有入十七部【见送震二部】
　　唐李涪驳切韵有云怨恨之恨则在上声狠戾之狠则在去声又曰使士君子以上声呼恨去声呼恐得不为有知之所笑乎今广韵恨在愿部无上声而狠则于上声阮部中立一子部亦无正部犹曰广韵即唐韵信乎若恐字则宋韵于上去二声两列此必唐后又增入者唐上声自无恐字即唐人董韵诗偶然押入亦三声非本韵耳
　　【二十五愿】愿【鱼怨切欲】愿【慤谨良善之名】謜【徐语】　怨【于愿切恨也雠也或作防史封禅书百姓防其法】畹【田三十畆为畹】　贩【方愿切买贱卖贵者或作反荀子积反货而为商贾】畈【田畈平畴也】　券【去愿切契也】劝【勉也助也】绻【缱绻不分离貎】絭【臂绳一曰束腰绳】虇【萌笋又芦芽】韏【曲也又革中辨谓之韏】　万【无贩切蜂之别名又千舞称万舞】万【数也通作万左传万盈数】蔓【葛属又莚也】曼【引也脩广也又质柔而色泽谓之曼】挽【引车也或作挽】防【战车以遮矢也】蟃【螟蛉虫】鳗【鱼名】□【挽舟绳也】鬗【髪长貎】脕【肥泽】獌【尔雅獌似狸】　饭【符万切炊谷为饭】□【上同或作飰】閞【门欂栌也】　建【居怨切树也置也又木名在蜀】揵【捷也】　嬎【孚万切鸟伏乍出也】汳【水名出浚仪县北】防【吐防】□【一宿酒】防【性急】婏【子也】　堰【于建切壅水为埭】郾【汉地理志颍川有郾县】鼹【防也庄子偃防同】褗【衣领】嫣【长貎】匽【路厠也周礼为其井匽一曰霤下地受蓄水而流之者】漹【水名】　献【许建切进也贤也书黎献】宪【法也又诗无然宪宪注犹欣欣也】瀗【水名】　楦【呼愿切织中模范也】楥【上同】　健【渠建切强有力】腱【筋本】楗【门限】　逺【于愿切离也】瑗【大孔璧也又人名】　圈【口怨切养畜闲】防【居愿切量也文抒满也】　□【语堰切瓢也】鬳【鬲属】
　　【二十六慁】慁【吴困切闷乱也又扰也】溷【浊也又厕也晋左思传门庭藩溷】圂【亦厠也又豕所居者】俒【全也】　顿【都困切下首也贮也又宿食之所一曰壊也左传甲兵不顿又遽谓之顿】敦【竖也又尔雅丘一成为敦丘班固答宾戏欲从旄敦而度髙乎太山诗作顿】扽【撼也】　巽【蘓困切柔也卑也又卦名】潠【喷水也或作噀】□【上同】逊【恭也辞避也】愻【顺】　困【苦闷切穷也悴也又易卦】阃【门橛或作祵】□【耳门】　嫩【奴困切弱也又少好貎】媆【上同】抐【揾抐按物水中也】腝【肉腝】闷【莫困切心鬰也】懑【烦也与闷同】　揾【乌困切手撩物貎】　鐏【祖闷切柲下铜也见】
　　【曲礼】鳟【鱼名】□【船底孔也】　睔【古困切大目露睛】睴【视貎】璭【玉出光也】謴【顺言谑弄貎出声谱】　喷【普闷切吐气也】歕【上同】　坌【蒲闷切度塕也唐儒学传坌集京师】湓【汉志湓溢】遯【徒困切卦名又也避也】遁【上同】腯【肥也】钝【顽也不利也通作顿翟方进传迟顿不及事】褪【土困切卸衣】　寸【仓用切十分为寸】□【割也度】　论【卢困切议】溣【水中曳船】焌【子寸切然火也周礼遂□其焌注以契拄燋火而吹之】捘【推也左传捘卫侯之手】□【秃髪也】惛【呼困切迷忘】　顐【五困切秃也】诨【弄言】奔【逋闷切奔走】逩【投逩也上同】
　　【二十七恨】恨【吴艮切怨】　防【五恨切饱也】　艮【古恨切坚也艮也又卦名】詪【语也】珢【石次玉者】
　　十五翰【与换同用】
　　古韵【见震部】
　　三声【见真部】
　　有入十七部【见送震二部】
　　翰字平去分两音而义类不同一羽翰扬子所谓鳯鸣而鸷翰者一词翰诗弱冠弄柔翰一屏翰诗之屏之翰注谓桢干即左传翰桧筑墙翰两邉者一白色马檀弓戎马乗翰易乗马翰如是也音义虽殊然随韵押入不分平去自宋人陋学但见一邉谓张翰字季鹰是羽翰之翰当作平读后人循习读去皆失音义见周平园论而近人遂凿然谓羽翰当平屏翰当去则毋论唐后诗句无此押例即以三百观常武如飞如翰与如江如汉协则羽翰亦去崧髙戎有良翰与申伯畨畨协则屏翰亦平况去韵释文亦竝入羽翰屏翰两义而举要所注尚复引周平园说以为驳证真不解也古人用韵三声相通原不以异义异音有碍通用如此韵弹字平为鼓爪去为打丸然乐府乌生工用睢阳彊蘓合弹与左手持彊弹两丸协则打丸亦平陆机拟今日良晏防诗秦娥张女弹与遗响入云汉协则鼓爪亦去向使呼挟弹为挟坛呼吹弹为吹惮鲜有不笑为无理矣故观看欢叹平去俱有左传观兵观鱼或去或平周易下观大观可平可去必曰周礼以观四国为平读汉书观以珍寳为去读何拘曲乎
　　【二十八翰】翰【侯旰切鸟羽也又书辞又白色又干也】旱【亢阳不雨】悍【猛也桀也】汗【液也】瀚【北海名霍去病传作翰海又浩瀚广大貎】垾【小隄】鼾【鼾睡】□【射韝也以皮捍臂谓之□】駻【马突也刑法志羁鞿而御駻马】扞【卫也】捍【抵也礼记右佩玦捍注犹拾也可以捍者】闬【里门曰闬】焊【臂铠也通作釬】釬【固金铁之药令相著者一曰矛鐏又急也庄子有缓而釬】豻【野狗】防【防防刀箭疮药出古兵格】防【拒也又闗名在巫县】矸【磓也】　炭【他旦切烧木未曰炭又姓西京杂记有炭□】叹【太息】叹【上同】滩【尔雅太嵗在申曰涒滩】　湠【湠漫水广貎】　按【乌旰切抑也抚也考验也荀子是按曰是非按曰非通作案】案【几属一曰木名或作桉】晏【晩】　旦【得案切明也早也】狚【獦狚一名猵狚庄子猨猵狚以为雌】鴠【渴鴠求旦之鸟昼夜常鸣诗作鳱鴠礼记作曷旦】疸【黄病或作瘅】笪【笞也】觛【小觯】　弹【徒案切激圜也】惮【畏也忌也】掸【触也】但【任从也徒也或作儃】僤【疾也周礼句兵欲无僤】澶【纵衍也庄子澶漫为乐】　干【古案切能事也一曰草木茎也又弓弩曰干考工记荆之干】【筑墙两旁木一曰井栏承辘轳者通作干】骭【胫骨也寗戚歌短布单衣适至骭】旰【日晚】涆【水流疾貎】盰【目张貎】杆【檀木】□【布袋】　岸【五旰切水涯髙者又魁防雄杰也又露顶曰岸】防【□防马行貎】豻【野狗也又野狱曰豻通作犴扬子狴犴诗又作岸】矸【山石貎】犴【大】顸【头无髪也】喭【□喭失言也】　谚【五旦切畔谚不恭通作喭】　看【苦旰切睎】衎【乐也】侃【刚直也】偘【上同】靬【干革】防【防鴠鸟名】　汉【呼旰切水名又天汉】厂【山石之崖】暵【日气干也】熯【火干】□【耕田】　烂【郎旰切火也又光明貎】烂【上同】澜【潘澜米汁也一曰波也本作防】谰【诋谰诬言相被也或作□】瓓【玉采】糷【饭相着也尔雅博者谓之糷或作】镧【光镧】□【粲□文章貎】　难【奴案切阻也患也又书而难任人注拒也】摊【按也】防【温也】滩【水奔】　粲【苍按切鲜好貎一曰白米曰粲汉刑法志有罪者白粲谓舂也又笑貎见齿粲然】防【诗传云三女为防通作粲】璨【美玉又璀璨王光也】灿【明净貎通作粲】薒【草可为席】　散【蘓旰切分离也布也又饮器五升曰散又琴曲名】□【上同】繖【盖也或作伞】馓【熬稻】帴【文帬也】　赞【则旰切佐也参也又作賛】酂【文百家为酂又县名萧何所封】趱【散走】赞【称美也通作囋荀子问一而告二谓之囋又史记作赞】灒【水溅也或作溅又作湔】饡【羮和饭也】防【女从又美貎】防【髪光泽也】襸【衣好貎】　瓒【才旱切亦圭也一曰祼器书秬鬯圭瓒】　防【徂赞切禽兽食余】穳【禾肥死也】囋【讥囋嘲也二十九换】换【吴贯切易也】逭【逃也转也】漶【漫漶不分别貎】　唤【呼玩切呼】嚾【上同或作讙】奂【大也礼记美哉奂焉又诗泮奂注优游也】涣【流散也又卦名又诗涣涣水盛貎】焕【火光】　钻【祖算切所以穿也】防【鋋也】　腕【乌贯切手腕或作掔又作□汉书搤□】捥【上同史封禅书扼捥】惋【懊叹】琬【圭也】　攒【在玩切聚】　贯【古玩切事也穿也又本贯郷籍也】盥【澡手】□【男子二十加冠】观【卦名又视也示也又宫门双阙谓观又楼观】灌【水出卢江入淮又溉也又礼记奉觞曰赐灌又诗灌灌欵欵貎】馆【客舍曰馆】舘【上同】悹【忧】悺【上同】痯【痯痯病也】【上同】鹳【鸟名】雚【上同通作观庄子观雀】祼【祭酌鬯以灌地谓之祼】爟【周礼司爟掌行火之政令】瓘【左传瓘斚注圭也一曰玉升】懽【尔雅懽懽忧无告也】矔【张目也】棺【以棺殓尸】罐【汲水器】錧【车轴头铁】鏆【臂镮】防【袴别名】涫【沸也一曰县名在酒泉】棵【木丛生也诗权木同】婠【体态好也】　窜【七乱切逃也放也蔵匿也改也】撺【掷也】防【炊防】镩【小矟】　玩【五换切戏弄曰玩】翫【习也狃也逰观也】忨【懊也贪也】抏【挫也耗也史平凖书百姓抏敝以巧法】妧【好也】　段【徒玩切分段又欵段马名】断【絶】椴【木名似白杨】毈【卵壊也扬子雌之不才其卵毈矣】　乱【郎段切紊也治也兵冦也又乐卒章曰乱】灓【横流而济曰灓通作乱】　锻【丁贯切小治一曰椎也或作煅通作段周礼段氏为鏄器】碫【砺石】断【决也又断断专一貎】腶【腶脩捶脯施姜桂者】瑖【石似玉】　彖【吐玩切易断卦辞】褖【黑衣皇后服亦士妻命服或作縁礼记士妻縁衣】湪【水名】　算【蘓贯切筹也画也或作筭通作笇史吴王濞传上方与鼂错调兵笇单食】蒜【荤菜】笇【竹器】　幔【莫半切幕也】漫【汗漫渺也又徧也汚也庄子以辱行汚漫我】曼【长也又曼衍无极貎】缦【缯无文也汉制赐衣者缦表白里又庄子缦者注寛心也又乐记不学操缦谓属也】墁【涂具也通作镘】谩【欺】防【衣车盖也】镘【镘刀涂人器也】　半【博漫切物中分也】绊【马络首曰羁系足曰绊】靽【驾牛具在后曰靽】□【□喭】姅【伤孕曰姅】防【五升也】　判【普半切剖也断也唐选举志试身言书判】泮【诸侯飨射之宫】頖【上同】冸【氷释】胖【半体肉周礼掌共膴胖又切肉曰胖】拌【弃也】沜【水涯】牉【合夫妇也仪礼夫妇牉合本作判周礼媒氏掌万民之判】　叛【薄半切背叛也通作畔】伴【侣】畔【田界】　愞【奴乱切弱】偄【上同】渜【浴余水也】稬【秫稻为稬】　钦【口焕切烧铁炙也】
　　叶赖【华山畿古词腹中如汤灌肝肠寸寸断教侬底聊赖】
　　赖字与谏韵揣字同一泰卦曷黠回互之例
　　十六谏【与裥同用】
　　古韵【见震部】
　　三声【见真部】
　　有入十七部【见送震二部】
　　韵防于盼字注云案孙愐唐韵止録盼字注恨视也胡计切亦止一音集韵始以盼为盻今广韵但録盻字竝无盼字尚谓广韵即唐韵何也
　　今俗行韵以裥纽并入谏纽与礼韵原本又复不同元稹漫酬贾沔州谏部中有争食籺与藖礼韵无藖字
　　间从日不从月与诸本不同说见上平删韵中至其疏义则不过离隙之意故相隔曰间相隙亦曰间所用不同其义则一自注释家随文立义失其本来致韵书旁捜博引错杂无当如史乗间与语乗其隙也引作暇解论语病间病少隙也引作瘳解禹吾无间无可间隙也引作訾解左传又何间焉何足参间也引作与解史五帝纪书缺有间汉武纪间者河溢谓前此隔乎此也引作时日解以至史文中凡间出间行间道请间投间与夫侦间反间诸语无非乗间伺隙之意而随引随释一字百义无是理矣是书凡增损旧注俱颇斟酌说已见七遇部内惟恐观者不察反谓注有漏义故复识此
　　【三十諌】谏【居晏切诤也】涧【山夹水曰涧又水名】锏【车轴铁】　晏【乌涧切晩也又史海晏扬雄赋曰晏诗晏晏皆安貌】鷃【鴽属】鴳【上同庄子斥鴳笑之】　骭【下患切胫骨也】　鴈【玉晏切随阳鸟也或作雁】赝【伪物也本作鴈韩非子齐伐鲁索谗鼎鲁人以其鴈往】偐【上同】　讪【所晏切谤】汕【渔浮水上也又尔雅罺谓之汕注撩】潸【涕流貎】疝【病】防【兽名似狼】防【饼麯】□【鱼网】慢【谟晏切怠也忽也】嫚【侮易也又汚也汉书单于为书嫚吕太后】缦【缓也或作僈】谩【欺谩】绾【乌宦切繋】□【面曲貎】　患【吴惯切忧也祸也】轘【车裂人也】宦【仕也又阉人一曰学】
　　【也左传宦三年矣】擐【贯也左传躬擐甲胄】豢【以谷养圈兽也】　惯【古患切习也】廾【束髪貎诗总角廾兮或作丱】掼【带也】倌【主驾官】串【穿也通作贯】　篡【初患切逆而夺取之曰篡或作攥】　薍【五患切诗葭菼揭揭注菼薍也】　防【主患切双生子亦作孪】涮【洗也】　襻【普患切衣系为襻庾信馆赋裙斜假襻】扳【引也挽也】　奻【女患切讼也】　防【丑晏切牛马病】铲【初谏切平水之器又韬也损削也唐史埋光铲采】刬【攻也平治也或作铲】　栈【古谏切棚也阁也汉书烧絶栈道】輚【埤苍云卧车周礼作栈车】虥【虎浅毛也】
　　【三十一裥】裥【古苋切帬幅相厠也】□【逐虎犬】□【醎也】覸【视也又人名或作瞷】间【隔也厠也非也又致隙曰间】　苋【侯裥切菜名】藖【堇草】　瓣【蒲苋切中实一名瓠犀】办【具】辨【别也又牀防足第之间易剥床以辨】　绽【直苋切衣缝解礼记衣裳绽裂纫箴请补缀或作防后汉崔寔政论补防决壊】袒【上同】防【补缝也通作绽】　盼【匹苋切目好流视之貎】　幻【吴盼切相诈惑也又虚曰幻】　扮【补幻切打扮】　鳏【古幻切视】
　　叶揣【贾谊鵩赋忽然为人何足控揣化为异物又何足患】
　　见前
　　十七霰【与线同用】
　　古韵【见震部】
　　三声【见真部】
　　有入十七部【见送震二部】
　　显与绚同是晓母而声有不同若睊与绢卞与便则母声竝同而旧有分作二纽真不可解
　　晵音遣今俗语连雨而昼止曰书晵亦曰晏晵以俗有称昼为晏者故也
　　援有攀助之义传者传也言转相传也故礼记举贤援能汉郦食其传注髙阳传舍皆有平去两音若马援字文渊正攀助恐坠意也当作平读然亦音鱼眷者以两音耳今人于马援邮传必读去声以为平韵反误是读东坡和陶诗乃比蔺相如为去声而欲使青莲诗作赋凌相如俱无平韵读孟子传食诸侯在霰韵而欲使周礼训方传道皆不入先部不可训矣总之考古贵通逹使偏执一端但顾此而不复顾彼犹之不学墙面耳
　　【三十二霰】霰【蘓佃切雪未成花曰霰又作□】防【上同】先【先之也】軐【转軐车迹也】　倩【仓佃切士称又美笑貎又方言东齐间谓女壻为倩】茜【草名可染绛色汉货殖传千亩巵茜】蒨【草盛貎】綪【赤缯】輤【防车饰】芊【芊束草木相杂貎】棈【木名】防【瓦器】防【轻舟】篟【青竹】□【衣绉曰□】绚【翾县切文彩貎】洵【逺也诗于嗟洵兮】眴【目动也史记项梁眴籍曰可行矣又相如赋目防眴而亡见注视不谛也】防【撃也】駽【青骊】夐【营求也书夐求于野】　【黄练切目无常主谓之书瞑注溃乱也】县【郡分为县】袨【盛服】【自媒也】【火光】玹【玉名】防【行防卖也】　睊【见县切侧目视孟子睊睊】罥【绾也与□同】瓹【盆底孔】讂【流言】□【鸟罗或作羂】悁【躁急也又作懁】防【□酒也□音歴】獧【跃也】　电【堂练切雷光也】殿【天子宸居为殿】甸【治也王制千里之内曰甸服主治田供祭者】淀【滓垽也】钿【以金贝饰器谓之钿或作防晋舆服志贵人太平髻七防公主夫人五防】填【塞也或作寘】阗【于阗西域国名】淀【浅泉一曰陂淀泊属】涏【涏涏光泽貎汉五行志燕燕尾涏涏又美好貎】奠【荐也顿爵也定也】佃【营田也通作畋】畋【平貎】【蓝用以染者或作□靛】　瑱【他甸切说文以玉充耳诗玉之瑱也或作琠□】滇【滇防大水貎】　练【郎甸切熟缯也又精熟曰练】錬【铄冶五金曰链又汉王褒论精錬蔵于广璞谓精金也】楝【木名鹓雏食其实庄子非练实不食练栋同】湅【熟丝也考工记慌氏涷丝】拣【择也通作练汉郊祀歌练时日】浰【水疾流貎】防【防】防【捶打物也】见【古电切目覩也】鋻【钢也】　晛【乃见切日见也】　伣【轻甸切譬论也诗伣天之妹又罄也】
　　牵【引也又挽舟索】涀【水名出髙陵】菣【香蒿或作□】【泉出下流】蚬【小黒虫一名缢女】见【吴甸切露也】现【上同】苋【菜名易苋陆】　砚【五电切墨池通作研】研【磨也穷也】豜【麕絶有力者】□【行不正也】趼【平也】　宴【于甸切安息也】醼【合饮也周礼作燕国语作宴】防【防防上同】燕【鳦鸟】鷰【上同或作防】咽【吞也】咽【上同】嬿【女字又嬿婉】曣【曣曣温也史封禅书至中山曣温】防【日出无云也】驠【马名】酀【邑名】　荐【作甸切草稠曰荐又三苍云六畜所食曰荐又籍也一曰进也易殷荐之上帝又谷梁注无牲而祭曰荐】　片【普荐切判也又瓣也】防【半体也】防【革中絶也尔雅革中防谓之韏本作辨】　面【莫甸切麦末】麫【上同束晢麫赋重罗之麫尘飞雪白】防【滇防】眄【衺视也】瞑【瞑剧也】【屑米】　荐【才甸切草也左传荐居又文荐席也】臶【重也再至也】栫【篱也一曰围也左传栫之以棘】袸【衣小带也尔雅衿谓之袸】洊【水流曰洊】瀳【水名】防【乌县切餍饫也】裫【衣衿袖曲处】　殿【丁练切军后曰殿又镇也诗殿天子之】　韅
　　【馨甸切牛驾具在背曰韅】显【明也着也】　徧【卑见切周也】遍【上同】
　　【三十三线】线【私箭切缕也周礼缝人掌王官缝线之事】线【文字指归云细丝也上同】惗【思惗】鲜【少】战【之膳切鬬也恐惧也】颤【四支寒动曰颤】　繟【尺战切带缓也】硟【展缯石】　缮【时战】
　　【切葺治之谓缮又编録文字谓之缮冩】善【善之也】墠【除地为墠】膳【食也】饍【上同】擅【专也据也】禅【祭天也筑土曰封除地曰禅又传与也】防【上同汉书武帝修天文防师古曰朝日夕月即天文防之谓也】椫【木名礼器椫杓又曰栉用椫】嬗【文缓也通作禅】单【姓】僐【恣态】□【器縁】□【上同】彦【鱼变切美士曰彦】谚【俗言孟子夏谚】唁【吊生曰唁】喭【上同】甗【甑也左传纪公之甗】谳
　　【议狱】这【迎也】　谴【迄战切谪问也让也】缱【缱绻不已之意】遣【将葬而祭曰遣奠既乃包牲体载之以车随柩而行曰遣车檀弓注人臣赐车马者乃得有遣车】防【腰带】晵【雨而昼止】　绢【吉椽切缣也或作羂】狷【介也孟子作獧】鄄【卫地左传防鄄或作甄】防【防青木皮叶可作衣似绢出西域焉耆国】援【王眷切救也接也取也】院【庭馆有垣墙者曰院】媛【诗诂女贤也】瑗【玉名尔雅好倍肉谓】
　　【之瑗】褑【佩带】　面【弥箭切顔额也】偭【偕也亦乡也礼记尊壶者偭其鼻】　钏【尺绢切臂镮】穿【贯也】串【上同】竁【穿地为圹】諯【相让也】　掾【俞绢切官属】缘【衣纯也】　箭【子贱切矢】煎【熬也又甲煎香名】溅【水激】搢【插】戬【方言福禄谓之祓戬】鬋【女鬓垂貎见招魂】籛【陆终子名】湔【水名在蜀】榗【木名】　扇【式战切竹苇门曰扇见月令注又箑之别名又动也助也】煽【炽盛也通作扇】□【蝇动翅也】□【竹】　眷【居倦切顾也又眷属或作婘史樊哙传诛诸吕婘属】□【上同】卷【书卷】弮【上同又曲也】絭【攘臂绳也】□【黄豆】帣【囊也又三石为一帣】卷【西卷县名】桊【牛鼻上环也】觠【尔雅羊属郭璞曰觠角三匝】　倦【渠卷切疲也】勌【上同】□【縁鞾缝也】韏【上同】襈【重缯】　恋【力卷切眷也】娈【婉娈美好】挛【手足曲】　□【所眷切车转也】防【一乳两子】　变【彼眷切化也通也灾异也】　縓【取绢切浅绛色】防【更视见貎】　卞【皮变切县名又躁疾也左传邾庄公卞急而好洁又书率循大卞注大法也】汴【水名】昪【日光】抃【撃手也又手搏曰抃通作卞汉甘延夀传试卞为期门羽林郎】拚【上同】弁【周冠名】匥【笥也】防【倾冠】忭【喜】閞【门□栌】笲【竹器】防【玉名】　便【毗面切宜也安也即也】　选【须绢切择也铨官也唐官志铨选又白选货贝名】□【口含水喷】□【罥兽足网】繏【索也】□【饮也】　馔【士恋切饔具】籑【上同又汉元后传作篹】【上同见仪礼】撰【持也撰述也或作篹汉书班固探篹前记通作籑司马迁父子继籑其职】譔【专教也通作撰】襈【衣縁】僎【具也】僝【见也书共工方鸠僝功亦具也】　纒【真碾切束也】邅【逐也转也】　旋【辞恋切绕也】漩【水回也亦作漩】镟【转轴裁器】嫙【好貎】縼【长绳繋牛马者】孨【庄眷切哗也】　传【直恋切训也逓续也】瑑【圭璧上起文】防【绕也】　贱【才线切贵之反】饯【以酒食送行也】諓【巧谗貎】　羡【似面切贪慕也余也又车道檀弓注夹羡道为位】　騗【匹战切跃上马也】　辗【知箭切转轮治谷也】碾【上同】　【陟扇切马卧土中】襢【丹縠衣或作展周礼王后之六服其一曰展衣】　衍【于线切水溢也丰也广也又山阪曰衍】□【大笑】狿【獌狿似貍而长相如传作蟃蜒西京赋作曼延】延【及也】羡【长也周礼璧羡谓径长尺者又墓道曰羡史记共伯入厘侯羡】莚【蔓莚不断貎】綖【冕上覆也】埏【地际也】涎【湎涎水貎】　转【知恋切运也又车上衣装曰转左传踞转而鼓琴】传【驿逓也又两行书缯帛分持其一出入闗合之谓之传】啭【声转也又鸟吟】　剸【之转切切肉曰剸】　躽【于扇切怒瞠也】堰【埭】□【视貎】　【儒转切城下田】愞【柔怯也或作偄懦】　摙【连彦切按摙】
　　叶察【刘向九叹时溷浊犹未清兮世淆乱犹未察欲容与以俟时兮惧年嵗之既晏】
　　此四声之叶见卷首
　　十八啸【与笑同用】
　　古韵【见御部】
　　三声【见鱼部】
　　无入十三部【见寘部】
　　回互通转【见屋部】
　　方言以防物为绞帩即笑部帩字也
　　嫖姚汉官名本平读然亦有读入笑部者荀汉纪作票鹞是也但终是三声字增韵增姚入燿纽赘矣骠音毗照切见本部
　　【三十四啸】啸【蘓吊切吹声】歗【上同】防【打也】熽【火貎】　粜【他吊切出糓也】眺【视也望也】跳【越也汉书项羽围成臯汉王跳或作趒】窕【轻也】覜【诸侯三年大相聘也】頫【薛宗曰低头聴也】窱【窱深逺貎】絩【绮丝数也】咷【呌咷楚声】　尿【奴吊切溲便】溺【上同】　吊【多啸切问终也伤也至也或作吊】茑【寄生草】钓【钩鱼也】窎【窅逺】□【至也】　呌【古吊切直声呼也汉息夫躬传作嘄】防【文大呼也春秋传或防于宋太庙】嘂【大埙谓之嘂又与呌同周礼鸡人掌夜呼旦嘂百官】噭【吼也汉书噭咷楚歌庄子噭噭然随而哭之又喙也唐崔光逺传得马二千噭】徼【汉百官志中尉掌徼循师古曰徼谓遮绕又邉境曰檄又老子常有欲以观其徼注至精也又论语恶徼以为知者孔安国曰抄人之意以为已有】譥【痛呼也一曰讦也汉艺文志譥者为之】獥【狼子】□【行縢】敫【歌也】激【水急】调【徒吊切赋也又选也又才调音调】掉【揺也左传尾大不掉又振也】藋【草名左传斩之蓬蒿藜藋而共处】蓧【芸田器】铫【烧器】嬥【嬥娆不仁貎】　顤【五吊切髙头貌】【仰鼻也晋王沉释时论鼻而刺夫上寥】浇【寒浞子名左传羿生浇】獟【狂犬】　窍【苦吊切穴也空也庄子万窍怒号】【旁撃也或作撽】　料【力吊切量度也理也又禄料也】嘹【鸣也一曰病呼】【鱼罟】嫽【方言好也又女字】镣【美金】璙【玉名】炓【火光】　窔【一呌切窅窔深也又室中东南隅谓之窔】穾【上同宋玉九辩冬有穾厦注复室也】　娆【火吊切嬥娆】
　　【三十五笑】笑【私妙切也】咲【上同】鞘【刀室】韒【上同或作削汉书质氏以洒削而鼎食】肖【似也小也又法也】　照【之笑切明所烛也】炤【上同】诏【上命曰诏】□【卜问】□【隄也界也】　鹞【弋照切鸷鸟】燿【照也】曜【日光也又日月五星为七曜】□【白色】耀【火焰与燿同】摇【动】防【菟丝】　要【于笑切约也欲也】约【契也礼记大信不约又周礼司约谓言语之约束也】葽【草盛貎】挢【娇庙切輮也考工记弓人挢干欲熟于火】矫【诈也一曰髙举貎】　召【直照切呼】　邵
　　【时照切晋邑】劭【劝勉也汉书劭农】绍【继】卲【髙】防【小食也】　峤【渠庙切陵絶水曰峤】轿【□车也又篮舆汉淮南王諌撃闽越书舆轿而逾岭】　摽【匹妙切撃也又落也】勡【劫也通作剽贾谊传剽吏而夺之】剽【砭刺也截也】漂【浮也又水中撃絮】慓【急疾也】彯【画饰】僄【轻】嫖【身轻便也】防【晾也】　谯【才笑切以辞相责史万石君传有过失不谯让】诮【上同】噍【嚼也唐陈子昻传雕甿遗噍】嚼【上同】劁【刈也】　妙【弥笑切好也又少也】玅【上同】篎【管之小者】　陗【七肖切山峻也急也】峭【上同】哨【口不容也礼记哨壶言壶小也又多言貎扬子礼义哨哨】悄【急】俏【好貎】篍【竹箫洛阳亭长所吹】防【峻波】帩【缚】　燎【力照切照也火炽也又庭燎】疗【治病】【上同】獠【文猎也尔雅宵田为獠相如赋羣相与獠于葸圃】防【周垣也西都赋防以周垣】缭【绕】熮【火貎】膫【炙也】□【禉□燔柴祭天也】鹩【尔雅鹑一名鹩】　醮【子肖切酌而无酬酢曰醮礼冠与婚俱有醮】□【上同】燋【灼炬】僬【行局促貎礼记庶人僬僬】趭【汉河东赋神腾趭注走也】爝【苣火吕不韦曰汤得伊尹爝以爟火衅以牺豭】釂【饮尽也通作醮】灂【车辕漆也考工记轨中有灂】皭【白色】【物缩小也又作癄】潐【尽也】　庙【眉召切室有东西厢曰庙】庿【上同见仪礼】　骠【毗召切黄马白色又劲疾貎】　少【失照切幼】烧【野火曰烧】　裱【方庙切领巾】　翘【巨要切起尾也】　【牛召切不安也】　趬【丘召切行貎又轻貎】【】　朓【丑召切祭也】饶【人要切益也丰也賸也】绕【卷取物貎又纒也纡回也】绕【围绕之也上同】
　　古韵【啸效号宥四韵通】
　　宥所通最广而啸效号亦总通在御遇韵内兹第取四韵之自通者计之亦有小雅巷伯【有北不受投畀有昊】周颂闵予【遭家不造嬛嬛在疚】易乾象【进无咎也大人造也】国语【贞之无报也孰是斯人而有斯臭也】楚词九章【父信谗而不好鲧功用而不就】相如上林赋【长千仞大连抱夸条直畅实叶俊楙】江总诗【玉脸含啼还自笑若使琴心一曲奏】附载【大雅无言不讐无徳不报　天问受赐兹醢西伯上告何亲就上帝罚殷之命以不救九章道思作诵聊以自救兮忧心不遂斯言谁告兮　太端往述来遵天之造无或改作遵天之丑　马融笛赋野雉朝雊悲号长啸　上林赋述易道放怪兽登明堂坐清庙　抱朴子含章如龙鳯被文如海豹吐之如波涛陈之如锦绣　徐干七喻耦耕乎嵓石之下栖迟乎穹谷之岫万物不干其志王公不易其好　易林蒙恩被泽长大成就柔顺利贞君臣合好　陆机演连珠天有可察身或难照抚臆论心有时而谬】
　　十九效【独用】
　　古韵【见御啸二部】
　　三声【见鱼部】
　　无入十三部【见寘部】
　　回互通转【见屋部】
　　皮日休奉和渔具十五咏以罩胶为韵【芒鞋下葑中歩歩沉轻罩既为菱浪飐亦被莲泥胶】读胶为教此三声字也广韵有此字
　　韩退之答栁栁州食虾蟆诗虽然两股长其奈脊皴疱礼韵无疱字广韵有之然注曰面生气与皴疱解异皴疱似瘠薄之义与面气不同又淮南子遗小疱而发痤疽作小疮解与靤防本一字则又小疡似防鼻者以虾蟆脊疥瘰相故云则面生气即皴疱面疡面气疱也
　　【三十六效】效【吴教切勉力也授也左传有志而后效官又进也如礼记效马效羊通作効】効【功也効验也荀子有儒効篇汉尹赏传追思其功効或作效】效【学也仿也】恔【方言快也】斆【教也】校【教学之官夏曰校又礼记夫人荐豆执校注豆中央直者一曰械也易何校又汉官有七校谓主马栏校者】　教【古效切训也法也】胶【胶粘也】校【比校也又检也计量也汉贾捐之传贯朽而不可校或作挍】较【直也又相角也或作较】觉【省也又梦醒曰觉】窖【地蔵亦作窌】铰【刀也又装铰】酵【酒酵】孝【呼教切善事父母者】嗃【呌呼声庄子犹有嗃也】詨【上同】哮【唤也】　【陟教切捕鱼竹笼淮南子罩者抑之□者举之】防【上同】防【覆鸟器】　抓【侧教切爪刺也】笊【笊篱】癄【缩也小也】豹【比教切兽名】儤【越也唐志新到官府并上者谓之儤又吏官连直曰儤直亦作懪】犦【牛名出合浦】爆【火裂】防【防属能飞食虎豹】□【□噪恶也】　【口教切撃也】礉【石不或作硗】墝【土不平也】巧【技巧】　貎【莫教切容仪也又画物曰貎】防【上同】緢【旄杂丝也】□【帼也】□【防杂文曰□】　炮【披教切机石也本作礟唐李密传以机发石作攻城具号将军为礟】疱【面生气也】靤【皮教切面疮也通作疱淮南子遗小疱而发痤疽】铇【铇刀治木器】骲【手撃】　踔【敕教切庄子防踸踔一足蹋也又踸踔不常貎】趠【行貎又超也】　稍【所教切小也渐也周礼谓羣臣之禄食为稍食稍稍给之也】哨【凡物之杀鋭曰哨】□【大夫食邑周礼任□地在天子三百里之内或作削通作稍】潲【豕食又雨溅也】□【木上小谓之□】□【□种曰□】　櫂【直教切所以进船者或作濯汉志上林苑有辑濯令丞注楫櫂也】棹【上同】　桡【女教切曲也摧折也】挠【扰也屈也】淖【泥】閙【喧嚣】钞【初教切略取也録也又币曰钞】抄【上同通俗文遮取谓之抄】訬【轻也汉叙传江都訬轻】
　　防【代言】绉【恶绢】耖【重耕田也】□【船不安】罺【小网】　拗【于教切心戾也】袎【袜袎】靿【靴靿】□【竹节】　乐【鱼教切好】　巢【士稍切栈阁也】
　　二十号【独用】
　　古韵【见御啸二部】
　　三声【见鱼部】
　　无入十三部【见寘部】
　　回互通转【见屋部】
　　诗羔裘如膏与日出有曜协阴雨膏之与郇伯劳之协正三声之转旧韵增膏字于号韵一何赘也
　　韩愈荐士诗有指注竞嘲慠句宋韵无慠字唯增韵增之而韵防又引文从人敖声但云亦作防而不出慠字若广韵则世人指为唐韵者而全不之及更不可解
　　饼鏊炊饼之鏊今俗以熬饼者为鏊槃是也此方音也
　　【三十七号】号【吴倒切教令也又名称又召也呼也】号【上同】呺【风声庄子作则万窍怒呺一曰呌呼怒声】譹【哭声庄子呌者譹者】□【石似玉】防【土釡】□【相欺曰□】　导【徒到切引也启迪也】道【言也】帱【襌帐也又幔毂革考工记欲其帱之廉也】焘【溥覆照也】盗【盗贼】纛【在纛以防牛尾为之亦名羽葆幢】蹈【行貎又践也】悼【伤也礼记七年曰悼注怜爱也】翿【翳也舞者所执】□【司马相如曰防一茎六穗之禾一曰以粟为米曰防通作导汉百官志少府有导官主择米者】防【黏也】　到【都道切至】倒【颠倒】祷【祈祷】□【衣背缝】　臑【乃到切礼记少仪臂臑注肩脚也一曰臂节】诰【古到切告也周书五诰】郜【国名见左传】告【启也命也又休假曰告如予告赐告又唐制授官之符曰告身】膏【润也】缟【白缣】髙【度髙曰髙】□【枯木】烄【交木然也】　傲【五到切倨也乐也或作敖】慠【上同又作嫯】骜【马名】奡【人名论语奡荡舟又嫚也与傲同】鏊【饼鏊】謷【志逺貎通作謸唐韦陟传视僚党謷然】謸【谑也荀子謸笑】　冒【莫到切覆也犯也】帽【头衣也或作□通作冒薄太后以冒絮提文帝】芼【草覆蔓也又搴也择也又羮用菜曰芼】眊【目下明貎】瑁【圭名天子所执】媢【男妬曰媢】耄【曲礼八十九十曰耄注昏忘也】□【鸟轻毛】防【刺也缯布防起如刺也】旄【狗足旄毛也通作耄孟子反其旄倪】【门枢之横梁】覒【邪视】□【手扶之也】　劳【郎到切慰也杜预曰叙其勤以答之】僗【上同】涝【水名又淹也】潦【积水又霪雨也】嫪【声云婟嫪恋惜也】　操【七到切持也节操又曲名】造【至也诣也又书两造具备谓狱之两争者】艁【以舟为桥曰艁与造同诗造舟为梁或又作防】慥【慥慥言行相顾貎】糙【米谷杂】防【上同】　暴【薄报切猛也猝急也晞也又徒抟曰暴】菢【鸟防卵又覆也或作抱】瀑【疾雨也一曰沫也】防【一宿酒】虣【强侵也周礼以刑教民则民不虣通作暴】袌【长襦也或作袍】【鸟名】　报【博耗切答也告也又论囚曰报下滛亦曰报左传报郑子之妃】　漕【在到切王隆小学篇以水通输曰漕】　奥【焉到切内也藏也尔雅西南隅谓之奥】墺【四方土可居者书四隩汉志四隩俱同】澳【诗笺水内曰澳又水名】隩【水隈】懊【悔恨也】燠【在中也】□【妒飡】防【埤苍云鸟胃也】防【语】【小防名】　噪【先到切鸟羣鸣也或作□】埽【拚除也礼记汜埽曰埽】扫【上同】噪【扰防】燥【干】瘙【疥瘙】　躁【则到切动也急进也】趮【疾也周礼矢人为矢羽杀则趮又与躁同汉志静吉趮凶】灶【防突】懆【烦也】　犒【口到切饷也】□【上同】靠【倚】　耗【呼到切减也败也荀子多而乱曰耗又董仲舒防察天下之息耗注息生耗虚也】秏【上同吕氏春秋饭之美者南海之耗】好【爱而不释也又璧孔曰好】藃【缩也又暴起貎考工记毂虽敝而不藃】
　　二十一个【与过同用】
　　古韵【见寘御二部】
　　三声【见支鱼二部】
　　无入十三部【见寘部】
　　回互通转【见屋质二部】
　　元稹立部伎诗有满堂防客齐喧防句礼韵无防字俗语以料理为摞理今个部摞字注理也即此
　　【三十八个】个【古贺切数也犹枚也荀子负矢五十个通作个汉货殖传竹万个】个【明堂四面旁室曰个月令天子居青阳左个】个【偏也又与个同】　贺【何佐切以礼物相庆曰贺又姓】荷【担也劳也通作贺唐郝处俊传羣臣皆贺戟侍】□【防袖】袔【上同】　佐【则个切助也副也】左【左右】作【为也起也】袏【襌衣又衣囊】□【行不正也一曰□□足偏废貌】　逻【郎佐切廵也遮也游侦也】【妇人衣】瘅【丁贺切劳也】跢【小儿行也】痑【病】哆【语助声】　轲【口个切接轴车也又轗轲】坷
　　【坎坷】艐【船着沙不行也】蚵【尔雅商蚵虫一名蛶】　驮【唐佐切负也】大【巨也】　饿【五个切饥】奈【乃个切能也奈何也】那【语助或作哪】　些【蘓个切语辞见宋玉招魂又逻些吐蕃城名】
　　娑【上同唐薛仁贵为逻娑道行军总管】　呵【许个切嘘气又责也】防【防防大笑】　拖【吐逻切牵也】
　　【三十九过】过【古卧切越也误也罪愆也】裹【纒也包也】鐹【鎌】划【上同】□【螗蜋别名】防【水名】和【吴卧切声相应也又调也汉艺文志百药齐和】　挫【则卧切考工记轮人揉牙内不挫注折也】蓌【拜失容节也礼记介者不拜为其拜而蓌拜谓若有所枝拄也】侳【安也】　课【若和切税也试也程也】堁【堀堁尘起貌】髁【髁骨也】　唾【汤卧切口液】涶【上同】毻【鸟易毛也】嫷【好貌】　播【补过切布也弃也迁也】簸【扬米也】譒【敷也书王譒告之修今作播】番【兽走】　磨【模卧切硙也汉天文志如□旋磨】防【上同】塺【尘也楚辞愈氛雾其如塺】　剉【麄卧切折也刴斫也通作挫汉书王莽使虎贲以斩马剑挫忠】莝【斩刍也史范睢传置莝豆其前】锉【小釡一曰温器蜀呼钴防】　缚【符卧切束也系也】　稬【奴卧切稲之黏者】愞【弱也或作懦】【城下田】堧【沙土】　坐【耡卧切止也又被罪也又坐狱对理曰坐左传鍼庄子为坐】座【坐具曰座】　破【普过切壊也剖也又乐书云曲终繁声为入破】　卧【吾货切隠也偃也又寝室曰卧三国志延入卧内】　货【呼卧切财也】　惰【徒卧切懈】媠【嬾妇人也】防【无袂衣】堕【坠也】【猪别名】　磋【千个切磨治骨角也】蹉【足趺也又过也或作差周礼保氏注九数有差分重差之法】　涴【乌卧切汚也】　刴【都唾切斫剉曰刴】　防【鲁过切痿病也】□【击物之名】防【不均也一曰不细】防【畜产疫病也】□【膝痛】摞【理也】
　　古韵【个祃二韵通】
　　附载【汉书叙传偪上并下荒殖其货侯服玉食败俗伤化　蔡琰悲愤诗岂复惜性命不堪其詈骂旦则号泣行夜则悲吟坐　陆云诗有渰凄凄甘雨未播黍稷方华中田多稼　陈琳武库赋千徒纵唱亿夫求和声訇隠而动山光赫奕以烛夜　傅晋食举东西厢歌天祐圣皇万来贺虽安勿安干干匪暇　晋鼓吹曲皇之佐赞清化百事理万贺　韦孟讽諌诗兴国救颠孰违悔过迢思黄髪秦缪以霸　李贺长平箭头歌左魂右魄啼肌瘦酪瓶倒尽将羊炙虫栖防病芦笋红廻风送客吹阴火　韩愈送穷文垂头防气上手称谢烧车与船延之上坐　白居易冬夜诗家贫亲爱散身病交游罢眼前无一人独掩村齐卧】
　　三声【补】
　　【易林褰衣渉林水深请罢赖幸舟子济脱无他魏文帝寡妇赋伏枕兮忘寐逮乎朝兮起坐愁百端兮猥来心鬰鬰兮无可　左贵嫔元后诔恩从风翔泽随雨播中外禔福遐迩咏歌】
　　二十二祃【独用】
　　古韵【见寘御个三部】
　　三声【见支鱼二部】
</div>
    <div class="pagination">
<a href="古今通韵_page12.html">上一页</a><span>...</span><a href="古今通韵_page8.html">8</a><a href="古今通韵_page9.html">9</a><a href="古今通韵_page10.html">10</a><a href="古今通韵_page11.html">11</a><a href="古今通韵_page12.html">12</a><span class="current-page">13</span><a href="古今通韵_page14.html">14</a><a href="古今通韵_page15.html">15</a><a href="古今通韵_page16.html">16</a><a href="古今通韵_page17.html">17</a><a href="古今通韵_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
