<!DOCTYPE html>
<html>
<head>
    <meta charset="UTF-8">
    <title>康熙字典 - 第 889 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 889 页/共 976 页</h1>
    <div class="content">	【丑集下】【女字部】		【集韻】普故切，音怖。美女也。

客	【寅集上】【宀字部】	客	【唐韻】苦格切【集韻】【韻會】【正韻】乞格切，□坑入聲。【說文】寄也。从宀各聲。　又【廣韻】賔客。【周禮秋官】大行人掌大賔之禮，及大客之儀。【註】大賔爲五等諸侯，大客卽其孤卿。又【司儀】諸公相爲賔，諸公之臣相爲國客。　又主客。【禮郊特牲】天子無客禮，莫敢爲主焉。　又【左傳僖二十四年】宋，先代之後也，於周爲客。　又凡自外至者皆曰客。【易需卦】有不速之客三人來，敬之終吉。　又外□亦曰客。【易繫辭】重門擊柝，以待暴客。　又姓。【正字通】漢客孫，廣德人。　又叶苦各切，音恪。【詩小雅】所謂伊人，於焉嘉客。叶上夕藿。夕音削。　又【楚辭哀郢】順風波以從流兮，焉洋洋而爲客。凌陽侯之氾濫兮，忽翺翔之焉薄。考證：〔【禮郊特牲】天子無客禮，莫敢爲主也。〕　謹照原文也改焉。〔【易繫辭】重門擊柝，以禦暴客。〕　謹照原文禦改待。 

孛	【寅集上】【子字部】	孛	【唐韻】蒲味切【廣韻】【集韻】【韻會】蒲昧切【正韻】步昧切，□音佩。【說文】□也，从□，艸木盛長□□然。別作浡，方未切。　又人色變也，从子。【徐曰】人色孛然壯盛，似草木之茂，引《論語》色孛如也。今作勃，薄沒切。　又彗星也。【左傳昭十七年】冬，有星孛於大辰西及漢。【申須曰】彗，所以除舊布新也。或作茀，敷勿切。【穀梁傳】孛之爲言猶茀也，隱蔽不見也。　又姓。○按孛字，《廣韻》有蒲昧、蒲沒二切。《集韻》有方未、蒲昧、薄沒、敷勿四切。訓義錯出。今依《廣韻》《韻會》以蒲昧切爲正音，而以各音分註於每條下。　又【正譌】借爲違悖字。考證：〔又星。【春秋昭十七年】冬，有星孛入於大辰。孛，彗星也。【申繻曰】彗，所以除舊布新也。〕　謹按孛彗星也，非春秋原文。謹改爲又彗星也。左傳昭十七年冬，有星孛於大辰西及漢。申繻改申須。 

宯	【寅集上】【宀字部】	宯	【廣韻】許交切【集韻】虛交切，□音囂。氣上蒸也。　【集韻】或从穴，亦與庨同。庨字从厂孝聲。宯或从穴作窙，見午集下穴部。

	【卯集下】【攴字部】		【廣韻】苦蓋切【集韻】丘蓋切，□音磕。【博雅】辱也。【玉篇】伐也，擊也。　又【集韻】丘葛切，音渴。敵也。

	【辰集上】【日字部】		【玉篇】以專切，音沿。日行也。

屡	【寅集上】【尸字部】	屢	〔古文〕□【集韻】【韻會】□龍遇切，音慮。數也。【增韻】煩數。又疾也。【詩周頌】屢豐年。【書益稷】屢省乃成。【註】屢，數也，當數顧省汝成功也。或作婁。

居	【寅集上】【尸字部】	居	〔古文〕□【廣韻】九魚切【集韻】【韻會】【正韻】斤於切，□音車。【說文】凥處也。从尸，得几而止也。引孝經，仲尼凥，凥謂閒居，如此會意。今文作居。　又【廣韻】安也。【書盤庚】奠厥攸居。【禮王制】凡居民，量地以制邑，度地以居民，地邑居民，必參相得。　又【書舜典】五宅三居。【註】三居，謂周之夷服，鎮服，蕃服也。　又坐也。【論語陽貨】居，吾語女。　又積也，蓄也。【書皋陶謨】懋遷有無化居。【註】化，易也。謂交易其所居積也。　又【史記平準書】富商□穀百數，廢居，居邑。【徐廣註】廢居，貯蓄之名。有所廢，有所蓄，言乗時射利也。　又止也。【禮月令】季秋行春令，師興不居。【疏】不休止也。　又海鳥曰爰居。【魯語】爰居止於魯東門外。　又姓。漢居般，封宋城侯。　又【廣韻】【集韻】【韻會】□居之切，音基。語助辭。【禮檀弓】公儀仲子之喪，舍其孫而立其子。檀弓曰：何居，我未之前聞也。【註】怪之之辭，猶言何故也。一說何居，猶言此義何處。居讀如字，不必改音基。【集韻】通作其。　又叶居御切，音據。【詩召南】惟鳩居之。叶下御。【唐風】無巳太康，職思其居。叶下瞿。瞿去聲。○按《說文》居，一訓蹲。《長箋》以凥爲凥處，居爲蹲踞。《韻會》《正韻》收入御韻，引《詩》居居懷惡，不相親比，是居有倨音。《正字通》云：蹲踞通作倨。居止，居處，與蹲踞，貴倨，从經史分見可也。考證：〔【禮曾子問】居，吾語女。〕　謹按曾子問無此語，查係論語文。據改爲論語陽貨。〔【前漢食貨志】富商□穀百數，廢居，居邑。【徐廣註】廢居，貯蓄之名。〕　謹按徐廣註見史記，不在食貨志。謹改前漢食貨志爲史記平準書。 

岧	【寅集中】【山字部】	岧	【廣韻】徒聊切【集韻】田聊切，□音條岧嶤，山高貌。【張衡西京賦】狀亭亭以岧岧。　【集韻】或作岹。岹□，山形。

寸	【寅集上】【寸字部】	寸	【唐韻】【集韻】倉困切【韻會】【正韻】村困切，□村去聲。【說文】十分也，人手卻一寸，動□謂之寸口。从又从一。【徐曰】一者，記手腕下一寸。此指事也。【家語】布指知寸。【前漢律歷志】度量衡皆起於黃鐘之律，一黍爲分，十分爲寸，十寸爲一尺。又寸者，忖也，有法度可忖也。凡法度字皆从寸。　又姓。【正字通】明嘉靖中梓潼令寸居敬。　又叶徒玩切，音叚。【庾信喜晴應詔詩】伏泉遠習坎，隂風已回巽。桐枝長舊圍，蒲節抽新寸。叶上建傳堰獻。楊愼曰：巽音蒜，寸音斷，或曰建傳堰獻在今霰韻，古音霰翰諫三韻通。備考：【篇海類編】俗等字。

孩	【寅集上】【子字部】	孩	【廣韻】戸來切【集韻】【韻會】【正韻】何開切，□亥平聲。【說文】小兒笑也。本作咳，从口亥聲。【玉篇】幼稚也。【孟子】孩提之童。【註】小兒知孩笑，可提抱者。　又頷下曰孩。【禮內則】三月之末，父執子右手，孩而名之。　又蟲類亦曰孩。【禮月令】無殺孩蟲。【註】言蟲始生如孩也。　又叶洪孤切，音胡。【道藏歌】仰翕長庚井，練胎反嬰孩。太乙保命籍，南陵拔夜居。　又叶絃雞切，音奚。【郭璞遊仙詩】奇齡邁五龍，千歲方嬰孩。嫦娥揚妙音，洪厓頷其頤。

屑	【寅集上】【尸字部】	屑	【集韻】【韻會】【正韻】□先結切，先入聲。【說文】屑，動作切切也。本作，从尸聲。引崔駟達旨辭，吾亦病子，□不已。隸作屑。【徐曰】居旣从尸，動亦从尸。屑屑，屢動作也。一曰敬也，不獲己也。　又【廣韻】淸也，顧也，勞也。【詩邶風】不我屑以。【註】屑，潔也。不以我爲潔，而與之也。　又【前漢王良傳】往來屑屑不憚煩。　又【增韻】輕也。【書多方】爾乃屑播天命。【註】謂輕棄天命。【正字通】凡遇事物，輕視不加意曰不屑。【孟子】不屑去，不屑就，乞人不屑，是也。　又瑣屑也。【左傳昭五年】女叔齊曰：禮所以守其國，行其政令，無失其民者也。而屑屑焉習儀以亟，不亦遠乎。　又碎末也。【周禮天官】王齊共食玉。【鄭註】王齊當食玉屑。　又【禮內則】屑桂與薑。◎按本《說文》屑字。《正韻》、屑分訓，泥。考證：〔【周禮天官】大齋供食玉。【鄭註】王齋當食玉屑。〕　謹照原文大改王。二齋字皆改齊。供改共。〔【禮內則】屑薑與桂。〕　謹照原文屑桂與薑。（）【說文】屑字。

庁	【寅集下】【广字部】	庁	【廣韻】他丁切，音汀。【玉篇】平也。　又與□通。【集韻】□，省作庁。

嵂	【寅集中】【山字部】	嵂	【集韻】【韻會】【正韻】□劣戌切，音律。嵂崒，山高峻貌。【司馬相如子虛賦】隆崇嵂崒。　又通作律。【詩小雅】南山律律。【註】高大貌。

岬	【寅集中】【山字部】	岬	【集韻】古狎切，音甲。山旁也。【淮南子原道訓】徘徊於山岬之旁。【註】岬，山脅也。【左思吳都賦】傾藪薄，倒岬岫。【註】兩山閒曰岬。　又赤岬，山名，在蜀夔州府城北，上有孤城，卽古魚復縣基，南連白帝山，不生草木，土石悉赤。俗云如人袒胛，故名赤岬。　又岬嵑，接連貌。【張協洛禊賦】都人士女，奕奕祁祁。車駕岬嵑，充溢中逵。　【集韻】或作□。

	【卯集中】【手字部】		【唐韻】口莖切【集韻】丘耕切，□音鏗。琴聲。或作揁。通作鏗。　又【同文舉要】引伸也。

履	【寅集上】【尸字部】	履	〔古文〕□□【廣韻】力几切【集韻】【韻會】兩几切【正韻】良以切，□音里。【說文】足所依也。本作□，今作履。【爾雅釋言】履，禮也。【註】禮可以履行也。【釋名】履，飾足以爲禮也。【字書】草曰屝，麻曰屨，皮曰履，黃帝臣於則造。　又踐也。【易坤卦】履霜堅冰至。【詩齊風】履我卽兮。【註】躡我之跡，而相就也。又【左傳僖四年】賜我先君履。【註】謂所踐履之界也。　又以履加足亦曰履。【史記留侯世家】良强忍，下取履。父曰：履我。良因長跪履之，父以足受，笑而去。　又祿也。【詩周南】福履綏之。【註】履，祿。綏，安也。　又姓，見【姓苑】。

峆	【寅集中】【山字部】	峆	【集韻】曷閤切，音合。峆崉，山貌。

宵	【寅集上】【宀字部】	宵	〔古文〕□【唐韻】相邀切【集韻】【韻會】思邀切【正韻】先彫切，□音消。【說文】夜也。从宀。宀，下冥也。肖聲。【書堯典】宵中星虛，以殷仲秋。【註】陽氣消也。【詩召南】肅肅宵征。【周禮秋官司寤氏】禁宵行者。【註】宵，定昏也。　又【莊子註】不由明坦之路曰宵。　又小也。【禮學記】宵雅肄三。【註】宵之言小也，習小雅之三。　又宵行，蟲名，如蠶，夜行，喉下有光如螢。【詩豳風】熠耀宵行。　又與綃通。【儀禮士昏禮】姆纚筓宵衣。【鄭註】宵，讀如素衣朱綃之綃。

	【卯集下】【攴字部】		【廣韻】息逐切【集韻】息六切，□音夙。與同。擊也。【玉篇】打聲。

	【午集中】【矢字部】		【集韻】拙古作。註詳手部五畫。　又【集韻】姝悅切，音啜。短貌。　或作□□。

	【辰集上】【日字部】		【集韻】虛宜切。从曦省。詳曦字註。

岦	【寅集中】【山字部】	岦	【廣韻】【集韻】□力入切，音立。岦岌，山貌。

屔	【寅集上】【尸字部】	屔	【廣韻】【集韻】□奴低切，音泥。【爾雅釋丘】水潦所止，屔丘。亦作泥。【郭註】反頂受水。　又【集韻】女夷切，音尼。山名。

崻	【寅集中】【山字部】	崻	【集韻】丈里切，音雉。山獨立貌。　【正字通】俗峙字。

崝	【寅集中】【山字部】	崝	【集韻】【韻會】□鋤耕切，音撑。【說文】崝嶸也。【揚雄河東賦】陟西嶽之嶢崝。【師古曰】嶕嶢而崝嶸。【孫綽遊天台山賦】陟峭崿之崝嶸。　【集韻】或作嶒崢。

崭	【寅集中】【山字部】	嶄	【集韻】同嶃。

崳	【寅集中】【山字部】	崳	【集韻】容朱切【正字通】羊劬切，□音俞。崳次，山名，在鴈門。今通作楡。

嵼	【寅集中】【山字部】	嵼	【廣韻】【集韻】【韻會】【正韻】□所□切，音剗。□嵼，山屈曲貌。【東方朔七諫】望高山之□嵼。　又【韻會】通作產。【楚辭九章】思蹇產以不釋。

崈	【寅集中】【山字部】	崈	【集韻】同崇。

	【辰集上】【日字部】		【字彙補】與冬同。

	【子集上】【丨字部】		【唐韻】【集韻】□苦瓦切。□字之譌。【說文】跨步也。从反夊，中直畫，不上出，而左拽，□載丑集夊部。【字彙】譌作，附丨部，非。

嵱	【寅集中】【山字部】	嵱	【廣韻】【集韻】□餘封切，音容。山名。【楊愼曰】在容州，山下有鬼市。　又【集韻】尹竦切，音湧。嵱嵷，山峰貌。【揚雄甘泉賦】陵高衍之嵱嵷。【註】上下衆多貌。

崓	【寅集中】【山字部】	崓	【正字通】公悟切，音固。晏崓，地名。在單父三十里。【李白送弟凝至晏崓詩】雞鳴發晏崓，別雁驚崍州。　又【宋史李全傅】出沒島崓。【正字通】崓亦水島之類。

峫	【寅集中】【山字部】	峫	【集韻】余遮切【字彙】以遮切，□音耶。山名。　又徐嗟切，音衺。山貌。　【正字通】俗字。○按琅峫山，在靑州。本作琊。从山作峫，非。

峒	【寅集中】【山字部】	峒	【廣韻】【正韻】徒紅切【集韻】【韻會】徒東切，□音同。崆峒，山名。本作空桐。【爾雅釋地】北戴斗極爲空桐。【註】戴猶値也。一作空同。【莊子司馬彪註】空同，當北斗下山也。【前漢武帝紀】踰隴登空同，今作崆峒。【唐書地理志】崆峒在岷州溢洛縣。【史記註】在隴右。【雍州錄】在原州高平縣，卽筓頭山，涇水發源，今平凉府西，卽崆峒山。有廣成子宮。　又【廣韻】【集韻】【韻會】【正韻】□徒弄切，音洞。山一穴也。一曰嵾嵳不齊也。　又【五音集韻】在孔切，音董。山穴。通作洞。　又叶徒黃切，音唐。【道藏歌】綠蓋協晨霞，靑軿擲空峒。右揖東林帝，上朝太虛皇。

崌	【寅集中】【山字部】	崌	【集韻】斤於切，音居。山名。【山海經】崌山，江水出焉，東流注於大江，其中多怪蛇。　【集韻】或作〈山下居〉。

崖	【寅集中】【山字部】	崖	【集韻】【韻會】【正韻】□宜佳切，音睚。【說文】高邊也。从屵，圭聲。【徐曰】水邊有垠堮也。無垠堮而平曰汀。【郭璞江賦】觸曲崖以縈繞。　又珠崖，郡名。在南海，漢武帝置，地居海中，產珠，故曰珠崖，亦曰朱崖。　又洪崖，仙人名。【郭璞遊仙詩】右拍洪崖肩。　又不和物曰崖岸。宋張詠性剛介，自號乖崖，言乖則違衆，崖不和物也。　又【集韻】魚羈切【韻會】疑羈切，□音儀，義同。○按《說文》厂部厓訓山邊，屵部崖訓高邊，分厓崖爲二，韻會因之，以山邊屬睚音，高邊屬儀音，似泥。

	【午集上】【田字部】		【五音集韻】力制切，音例。陷也。

	【午集上】【玉字部】		【韻會】古文鈕字。註詳金部四畫。

孎	【丑集下】【女字部】	孎	【集韻】朱欲切，音燭。【說文】謹也。　又殊玉切，音蜀。女字。　又珠玉切，音□。嫡□，女謹順貌。　又測角切，音齪。義同。一曰善也。與娕□□娖通。　又【廣韻】【集韻】□竹角切，音琢。義同。

寤	【寅集上】【宀字部】	寤	【唐韻】【集韻】【韻會】【正韻】□五故切，音誤。【說文】寐覺而有言曰寤。从省，吾聲。一曰晝見而夜也。【周禮秋官】有司寤氏。【註】寤，覺也，主夜覺者。又【春官大卜疏】精神寤見，覺而占之。　又【左傳隱元年】莊公寤生，驚姜氏。【註】遌生也。遌，逆也。杜預曰：寤寐而莊公生。【風俗通】凡兒墮地，能開目視者，謂之寤生。　又與悟通。【爾雅序】別爲音圖，用祛未寤。【註】用此音圖，以祛除未曉寤者也。孔伋曰：吾終日思而未之得，於學則寤焉。　又【說文】一作□。【正字通】俗作窹，非。窹，竈名。又□，同窹。

崆	【寅集中】【山字部】	崆	【廣韻】【正韻】苦紅切【集韻】【韻會】枯公切，□音空。崆峒，山名。見前峒字註。　又崆巄，山高貌。　又【廣韻】苦江切【集韻】枯江切，□音腔。崆，山高峻貌。

崜	【寅集中】【山字部】	崜	【集韻】都戈切，音拖。小山貌。　又【類篇】都果切【字彙】都火切，□音朶。山形。　【正字通】俗字。

崕	【寅集中】【山字部】	崕	【集韻】魚羈切，音宜。崎崕，石危貌。　【正字通】同崖。崖亦有宜音，誤分爲二。

嵌	【寅集中】【山字部】	嵌	【廣韻】口銜切【集韻】呼監切【韻會】【正韻】丘銜切，□闞乎聲。【說文】山深貌。【玉篇】坎旁孔也。【集韻】嵌巖深谷。　又開張山貌。【揚雄甘泉賦】嵌巖巖其龍鱗。【註】嵌然開張也。　又【玉篇】【廣韻】才感切【集韻】【類篇】在敢切，□音槧。義同。　又【集韻】苦濫切，音闞。岸□峻也。【字彙】陷入中也。　【集韻】或作嵰。亦作嶔廞。

嵈	【寅集中】【山字部】	嵈	【廣韻】胡管切【集韻】戸管切，□音緩。山名。

屢	【寅集上】【尸字部】	屢	〔古文〕□【集韻】【韻會】□龍遇切，音慮。數也。【增韻】煩數。又疾也。【詩周頌】屢豐年。【書益稷】屢省乃成。【註】屢，數也，當數顧省汝成功也。或作婁。

崋	【寅集中】【山字部】	崋	〔古文〕□【廣韻】戸花切【集韻】【韻會】【正韻】胡瓜切，□音華。【說文】西嶽名。在弘農華隂西南。从山，華省聲。【白虎通】西嶽爲崋山者，崋之爲言穫也，言萬物成熟，可以得穫也。【山海經】大崋山，削成而四方，高千仞，廣十里。【註】今山上大下小，峭峻也。通作華。【華山記】山頂有池，生千葉蓮，服之羽化，因曰華山。又有小華山，卽少華也。【張衡西京賦】綴以二華。【註】本一山，河神劈之，以通河流，分爲二。　又州名。後魏雍州，西魏崋州。　又姓。　又【玉篇】【廣韻】戸化切【集韻】胡化切，□音樺。義同。◎按《書禹貢》西至于太崋。陸德明讀如字，又音戸化切。又《禹貢》華陽黑水惟梁州，註胡瓜、胡化二切，今皆讀去聲。　【正字通】本作□，俗作崋。

祄	【午集下】【示字部】	祄	【集韻】下介切，音械。祐也。　又【字彙】居拜切，音戒。義同。

</div>
    <div class="pagination">
<a href="康熙字典_page888.html">上一页</a><span>...</span><a href="康熙字典_page884.html">884</a><a href="康熙字典_page885.html">885</a><a href="康熙字典_page886.html">886</a><a href="康熙字典_page887.html">887</a><a href="康熙字典_page888.html">888</a><span class="current-page">889</span><a href="康熙字典_page890.html">890</a><a href="康熙字典_page891.html">891</a><a href="康熙字典_page892.html">892</a><a href="康熙字典_page893.html">893</a><a href="康熙字典_page894.html">894</a><span>...</span><a href="康熙字典_page890.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
