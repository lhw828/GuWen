<!DOCTYPE html>
<html>
<head>
    <meta charset="UTF-8">
    <title>康熙字典 - 第 410 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 410 页/共 976 页</h1>
    <div class="content">凚	【子集下】【冫字部】	凚	【唐韻】【集韻】【韻會】【正韻】□渠飮切，音噤。寒貌。【玉篇】寒極。【韓愈□雞聯句】磔毛各凚。又【集韻】羲錦切，歆上聲。義同。

凵	【子集下】【凵字部】	凵	【唐韻】丘范切【集韻】口范切，□音坎。【說文】張口也。象形。【正字通】魏校曰：凵，受物之器。象地體承載形，虛中者，當其无，有器之用也。又【集韻】苦紺切，音勘。義同。

□	【未集中】【耳字部】	□	【廣韻】盧協切【集韻】力協切，□音。【廣韻】耳垂。【集韻】或作聗。

凘	【子集下】【冫字部】	凘	〔古文〕□【唐韻】息移切【集韻】山宜切【韻會】相支切【正韻】相咨切，□音斯。【說文】流冰也。从仌，斯聲。【徐曰】冰解而流也。【風俗通】冰流曰凘，冰解曰冸。又【集韻】【韻會】【正韻】□先齊切，音嘶。義同。又【正韻】息漬切，斯去聲。義同。

刌	【子集下】【刀字部】	刌	【唐韻】倉本切【集韻】【韻會】取本切【正韻】趨本切，□音忖。【說文】切也。从刀，寸聲。【玉篇】切斷也。【儀禮特牲饋食】刌肺三。【前漢元帝紀】自度曲，被歌聲，分刌節度。【註】韋昭曰：刌，切也。謂能分切句絕，爲之節制也。又【廣韻】細切也。【增韻】割也，截也。又【集韻】此演切，音淺。義同。

刍	【申集上】【艸字部】	芻	【唐韻】側愚切【正韻】楚徂切，□音初。【說文】刈草也。【詩大雅】詢于芻蕘。【疏】芻者飼牛馬之草。【孟子】猶芻豢之悅我口。【趙註】草食曰芻。【韻會】羊曰芻，犬曰豢，皆以所食得名。　又【禮祭統】士執芻。【註】藁也。【詩小雅】生芻一束。【箋】苽草刈取以用曰芻，故曰生芻。　又草名。【小雅】終朝采綠。【箋】綠，王芻也。　又梵語謂僧曰苾芻。　又芻尼。【許彥周詩話】嘗作七夕詩，押潘尼字，難于屬和，後讀《藏經》，有呼喜鵲爲芻尼。　又姓。見【何氏姓苑】。　又【集韻】葘尤切，音鄒。【韓愈駑驥詩】力小若易制，價微良易酬。渴飮一斗水，饑食一束芻。　【六書正譌】芻象包束草之形，俗作蒭，非。【干祿字書】通作□、□。□字原从艸从口从丑作。考證：〔【孟子】猶芻豢之悅我口。【趙註】草牲曰芻。〕　謹照原文牲改食。 

劸	【子集下】【力字部】	劸	【集韻】於佳切，音娃。逼也。

刦	【子集下】【刀字部】	刦	【集韻】【韻會】□訖業切，音訐。强取也。【增韻】奪去也，剽掠也。【左思吳都賦】刦剞熊羆之室。又【正韻】禁持也。【荀子修身篇】刦之以師友。又【韻會】劫通作刦。

凷	【子集下】【凵字部】	凷	【唐韻】苦對切【集韻】苦會切，□音塊。【說文】墣也。从土凵。【集韻】土也。【前漢律歷志】野人舉凷而與之。【蔡邕釋誨】九河盈溢，非一凷所能防。【韻會】今作塊。【莊子齊物論】大塊噫氣。又作蕢。【禮禮運】蕢桴而土鼓。【註】蕢讀爲凷，堛也。【集韻】或作墤。又【集韻】苦怪切【正韻】苦夬切，□音蒯。義同。又□。

芢	【申集上】【艸字部】	芢	【集韻】【類篇】□而鄰切，音仁。草名。

葘	【申集上】【艸字部】	葘	【正字通】菑本字。【說文】从艸从□从田。【玉篇】【廣韻】□从巛。

□	【未集下】【肉字部】	□	【字彙補】莫各切，音邈。肉膜也。

冾	【子集下】【冫字部】	冾	【字彙補】回涉切，音挾。和也，霑也。

冶	【子集下】【冫字部】	冶	【唐韻】羊者切【集韻】【韻會】【正韻】以者切，□音野。【說文】消也。从仌，台聲。【三蒼】冶，銷也。遭熱卽流，遇冷卽合。與冰同志，故字从冰。【正韻】鎔也，銷也，鑄也。【韻會】爐鑄謂之冶。引尸子，蚩尤造九冶。又鑄匠曰冶。【前漢董仲舒傳】金之在鎔，惟冶者之所鑄。又妖冶。【說文】女態。【易繫辭】冶容誨淫。【正韻】裝飾也。又姓。【廣韻】左傳，衞大夫冶厪。又【玉篇】公冶，複姓。又江南有梅根冶。【宋書百官志】江南有梅根及冶塘二冶。【庾信枯樹賦】南陵以梅根作冶。【孟浩然詩】火熾梅根冶。○按此皆晉時冶官所居。楊愼謂冶卽野字，非。　又【韻補】叶演女切，音與。【齊武帝估客樂詩】昔經樊鄧役，阻潮梅根冶。深懷悵往事，意滿辭不敘。又叶鄔果切，音婐。容也。【謝惠連詩】酈生無文章，西施整妖冶。胡爲空耿介，悲哉君志瑣。

刀	【子集下】【刀字部】	刀	【唐韻】【集韻】【韻會】都勞切【正韻】都高切，□到平聲。【說文】兵也。象形。【徐曰】象刀背與刃也。【釋名】刀，到也。以斬伐到其所也。【玉篇】所以割也。【左傳襄三十一年】未能操刀而使割也。又錢名。【初學記】黃帝採首山之銅，始鑄爲刀。【史記平準書】龜貝金錢刀布之幣興焉。【註】索隱曰：刀者，錢也。以其形如刀。【前漢食貨志】利於刀。【註】如淳曰：名錢爲刀者，以其利於民也。又【詩衞風】誰謂河廣，曾不容刀。【朱註】小船曰刀。【正韻】小船形如刀。

刨	【子集下】【刀字部】	刨	【集韻】蒲交切，音胞。削也。

别	【子集下】【刀字部】	別	〔古文〕□【唐韻】方別切【集韻】【韻會】筆別切【正韻】必列切，□鞭入聲。【說文】分解也。【玉篇】分別也。【增韻】辨也。【禮曲禮】日月以告君，以厚其別也。【爾雅釋山】小山別大山，鮮。【疏】謂小山與大山不相連屬者名鮮。【淮南子齊俗訓】宰庖之切割分別也。【晉仲長敖覈性賦】同稟氣質，無有區別。又傅別，謂券書也。【周禮天官小宰】八成，聽稱責以傳別。【註】鄭曰：爲大手書於一札，中字別之。又【唐韻】【集韻】【韻會】皮列切【正韻】避列切，□便入聲。【玉篇】離也。【增韻】解也，訣也。【江淹別賦】黯然銷者，惟別而已矣。【宋謝惠連夜集歎乖詩】詩人詠踟躕，搔首歌離別。【梁荀濟贈隂梁州詩】已作金蘭契，何言雲雨別。

刷	【子集下】【刀字部】	刷	【唐韻】【集韻】【韻會】【正韻】□數滑切，測入聲。【說文】刮也。【爾雅釋詁】刷，淸也。【註】掃刷所以爲潔淸。【周禮天官凌人】夏頒冰掌事秋刷。【註】刷，淸也。秋凉，冰不用，可以淸除其室。【前漢武帝紀】欲刷恥改行。【註】師古曰：刷，除也。【左思吳都賦】刷蕩漪瀾。又【顏延之馬賦】旦刷幽燕，畫□荆越。【註】形容其迅疾也。又【博雅】□謂之刷。又【增韻】根刷，尋究也。又【唐韻】【集韻】【韻會】【正韻】□所劣切，音□。義同。考證：〔【顏延之馬賦】旦刷幽燕，畫抹荆越。〕　謹照原文畫抹改畫□。 

剞	【子集下】【刀字部】	剞	【唐韻】居綺切【集韻】舉綺切【韻會】舉履切【正韻】居里切，□羈上聲。【說文】剞劂，曲刀也。从刀，奇聲。【前漢揚雄傳】般倕棄其剞劂兮。【楚辭哀時命】握剞劂而不用兮，操規榘而無所施。又【韻會】剞，曲刀。劂，曲鑿。又【集韻】【韻會】□居宜切，音羈。義同。

剭	【子集下】【刀字部】	剭	【唐韻】【集韻】【韻會】【正韻】□烏谷切，音屋。【廣韻】誅也。【前漢班固敘傳】底剭鼎臣。【註】服曰：剭者，厚□。謂重誅也。又通屋。【周禮秋官司烜氏】邦若屋誅。【註】謂所殺不於市，而以適甸師氏。又【集韻】【韻會】□乙角切，音渥。【博雅】□也。

膒	【未集下】【肉字部】	膒	【廣韻】【集韻】□烏侯切，音謳。【玉篇】久脂也。【集韻】一曰以脂漬皮。　又【集韻】於□切，音。義同。

关	【戌集上】【門字部】	關	【唐韻】古還切【集韻】【韻會】【正韻】姑還切，□音瘝。【說文】以木橫持門戸也。【韻會】要會也。　又【玉篇】扃也。【正韻】塞門也，門牡也。　又關津。【周禮地官司關】司關掌國貨之節。以聮門市。【註】界上之門也。【禮王制】關譏而不征。【易復卦】先王以至日閉關。　又墓門也。【周禮春官巾車】及墓，嘑啓關陳車。【註】關，墓門也。　又【集韻】通也。【書五子之歌】關石和鈞。【疏】關通衡石之用，使之和平。【易同人註】雖是同人卦下之辭，不關六二之義。　又【韻會】關，所以閉也。【楚辭招魂】虎豹九關。【註】使神虎豹，執其關閉。　又【正字通】關策，猶關說也。【史記梁孝王世家】有所關說于景帝。　又【博雅】驛也。　又塞也。　又【正韻】戾機也。又聮絡也。　又涉也。【後漢張升傳】升少好學，多關覽。【註】關，涉也。　又由也。【前漢董仲舒傳】太學者，賢士之所關也。【註】關，由也。　又穿也。【禮雜記】叔孫武叔朝見，輪人以其杖，關轂而輠輪者。【疏】關，穿也。　又三關。【淮南子主術訓】三關者，不可不愼守，謂耳目口不當妄視聽言也。　又關藏。【荀悅申鑒】善養性者得其和，鄰臍三寸謂之關。關藏呼吸，以受四氣也。　又關脉。【史記倉公傳】少陽初關一分。【註】脉經云：從魚際至高骨，却行一寸，其中名曰寸口。其骨自高從寸至尺，名曰尺，澤后尺前名曰關。陽出隂入，以關爲界。　又關孔。【周禮冬官車人五分其長以其一爲之首註】首六寸，謂今剛關頭斧。【疏】漢時斧近刃，皆以剛鐵爲之。又以柄關孔。　又【史記封禪書】因巫爲主人，關飮食。○按關卽索字意。　又【韻會】閒關，崎嶇屈轉貌。【後漢荀彧傳】荀君乃越河冀閒關，以從曹武。　又【正韻】關白也。【前漢王褒傳】進退得關其忠。　又【正字通】閒關，車□聲。【詩小雅】閒關，車之□兮。【傳】閒關，設□也。　又【正字通】關關，鳥鳴聲。【詩周南】關關雎鳩。【傳】關關，和聲也。　又斧名。【後漢馬融傳】揚關斧。【註】關斧，斧名也。　又地名。【史記項羽紀】行略定秦地函谷關。【前漢高帝紀】先入定關中者王之。【註】自函谷關以西總名關中。　又【集韻】亦姓。　又【集韻】烏關切【正韻】烏還切，□音彎。【集韻】持弓關矢也。【左傳昭二十一年】將注豹則關矣。【註】關，引弓。【釋文】烏環反。【孟子】越人關弓而射之。　又【韻補】叶圭懸切，音涓。【劉歆遂初賦】馳大行之嚴防，入天井之喬關。望庭燧之皦皦，飛旌旐之翩翩。【盧諶懷古詩】藺生在下位，繆子稱其賢。奉辭馳出境，伏軾徑入關。考證：〔【周禮春官巾車】及墓，嘑啓關東車。〕　謹照原文東車改陳車。 

劰	【子集下】【力字部】	劰	【篇海類編】莫各切，音邈。勤也。

冘	【子集下】【冖字部】	冘	【唐韻】餘針切【集韻】【韻會】夷針切，□音淫。【說文】淫淫，行貌。【前漢揚雄傳】窮冘閼與。【註】孟康曰：冘，行也。又【唐韻】以周切【集韻】【韻會】夷周切【正韻】于求切，□音由。【前漢馬援傳】冘豫未決。【後漢來歙傳】冘豫不決。【註】狐疑也。

□	【未集下】【肉字部】	□	【廣韻】許幺切【集韻】馨幺切，□音膮。【廣韻】□□，腫欲潰也。【博雅】□，腫也。　又【集韻】虛嬌切，音囂。義同。

□	【未集下】【肉字部】	□	【廣韻】叱涉切【集韻】尺涉切，□音謵。【廣韻】□□。【集韻】□，肉動也。

减	【子集下】【冫字部】	减	【玉篇】古斬切，音減。俗減字。（減）【唐韻】【集韻】【韻會】【正韻】□古斬切，音鹼。【說文】損也。【玉篇】少也，輕也。【禮樂記】禮主其減。　又水名。【山海經】番條之山，減水出焉。又岐山亦出減水，東南流注于江。　又姓。【史記酷吏傳】減宣。　又【廣韻】【集韻】□下斬切，音豏。又【集韻】公陷切，音。義□同。　俗作减，非。（減）考證：〔又姓。【前漢酷吏傳】減宣。〕　謹按漢書作咸，史記作減。前漢改史記。 

匤	【子集下】【匚字部】	匤	【唐韻】丘玉切【集韻】區玉切，□音曲。匣也。

凒	【子集下】【冫字部】	凒	【集韻】【韻會】□魚衣切，音沂。【博雅】凗凒，霜雪也。【楚辭九思】霜雪兮凗凒。又【韻會】或作皚溰。又【集韻】吾回切，音敳。義同。

冕	【子集下】【冂字部】	冕	【唐韻】亡辨切【集韻】【韻會】【正韻】美辨切，□音免。【說文】大夫以上冠也。邃延垂瑬纊紞。从冃，免聲。古黃帝初作冕。【徐曰】冕，上加之也。長六寸，前狹圓，上廣方，朱綠塗之，前後邃延。斿，其前垂珠也，俯仰逶迤，如水之流。纊紞，黃色也，以黃綿綴冕兩旁，下繫玉瑱，又謂之珥，細長而銳若筆頭，以屬耳中，無作聰明，虛己以待人之意。冕之言俛也，後仰前俯，主於恭也。【禮玉藻】諸侯裨冕以朝。【禮器】天子之冕朱綠藻，十有二旒，諸侯九，上大夫七，下大夫五，此以文爲貴也。又【韻會】或作絻。【荀子禮論篇】郊之麻絻。【集韻】亦作。又【正韻】禮記，士玄端，諸侯玄端以祭，天子玄端而朝日於東門之外。端皆作冕。又【集韻】武遠切，音晚。冠有延，前俯也。

函	【子集下】【凵字部】	函	【唐韻】【集韻】【韻會】【正韻】□胡男切，音含。【說文】舌也，又容也。【禮曲禮】席閒函丈。又【前漢禮樂志郊祀歌】函蒙祉福常若期。【註】師古曰：函，包也。又【前漢班固敘傳】函之如海。【註】讀與含同。【律歷志】太極函三爲一。【禮樂志】人函隂陽之氣。又【玉篇】鎧也。【周禮冬官考工記】燕非無函也，夫人而能爲函也。又【集韻】戸感切，音頷。【通俗文】口上曰臄，口下曰函。【集韻】或作椷。【前漢天文志】太白閒可椷劒。【註】謂可容一劒也。又【唐韻】【集韻】【韻會】胡讒切【正韻】胡嵒切，□音咸。匱也。又【集韻】或作，木名。又或作。【博雅】介鎧也，通作函。又【玉篇】書也。【晉書殷浩傳】竟達空函。又姓。【廣韻】漢有豫章太守函熙。又漢複姓。漢末有黃門侍郞函治子覺。又函谷，關名。又通作咸。【周禮秋官】伊耆氏共杖咸。【註】咸讀爲函，以此藏杖也。又【張有復古編】圅又作函，亦筆迹小異。別作凾，非。考證：〔【前漢禮樂志郊祀歌】函業祉福常若期。〕　謹照原文函業改函蒙。 

刉	【子集下】【刀字部】	刉	【字彙】同刏。

刖	【子集下】【刀字部】	刖	【唐韻】【集韻】【韻會】□魚厥切，音月。【說文】絕也。从刀，月聲。本作跀，斷足也。从足，月聲。【徐曰】足見斷爲跀，其□名則刖也。今文但作刖。【書呂□】刖足曰剕。【前漢□法志】刖罪五百。又【唐韻】【集韻】【韻會】【正韻】□五忽切，音兀。斷足也。【集韻】或作□。

到	【子集下】【刀字部】	到	【唐韻】【正韻】都導切【集韻】【韻會】刀號切，□音倒。【爾雅釋詁】到，至也。【疏】到者，自遠而至也。【詩大雅】靡國不到。又姓。【韻會】出彭城楚令尹屋到之後。

勋	【子集下】【力字部】	勛	【說文】【廣韻】□古文勳字。註見十四畫。

剃	【子集下】【刀字部】	剃	【唐韻】【集韻】【韻會】【正韻】□他計切，音替。□髮也。【玉篇】除髮也。亦作鬀。【集韻】本作□。或作剔。

剒	【子集下】【刀字部】	剒	【唐韻】【集韻】倉各切【韻會】淸各切【正韻】七各切，□音錯。【爾雅釋器】犀謂之剒。【註】治樸之名。【疏】治其樸，俱未成器也。【玉篇】亦作錯。

冎	【子集下】【冂字部】	冎	【唐韻】【集韻】【韻會】□古瓦切，音寡。【說文】剔人肉，置其骨也。【集韻】亦作剮。【韻會】或作叧。

□	【備考】【未集】【肉字部】	□	【字彙補】同。

□	【未集下】【肉字部】	□	【集韻】他甘切，音。膚肉壞也。

□	【未集下】【肉字部】	□	【字彙補】子損切，音撙。□也。

剐	【子集下】【刀字部】	剮	【唐韻】【集韻】□古瓦切，音寡。【玉篇】剔肉置骨也。【說文】作冎。【廣韻】俗咼字。【正字通】本作冎。

八	【子集下】【八字部】	八	【唐韻】博拔切【集韻】【韻會】【正韻】布拔切，□音捌。【說文】別也。象分別相背之形。【徐曰】數之八，兩兩相背，是別也。少隂數，木數也。【玉篇】數也。又【集韻】補內切，音背。【趙古則六書本義】八，音背，分異也，象分開相八形，轉爲布拔切，少隂數也。又【韻補】叶筆別切，音。【張衡舞賦】聲變諧集，應激成節。度終復位，以授二八。又【韻補】叶必益切，音璧。【張衡西京賦】叉簇之所攙捔，徒搏之所撞。白日未及移□，巳獮其什七八。又八八。【通雅】八八，外國語稱巴巴。【唐書李懷光傳】德宗，以懷光外孫燕八八爲後。考證：〔【張衡西京賦】叉簇之所攙捔，徒博之所撞。〕　謹照原文徒博改徒搏。 

冔	【子集下】【冂字部】	冔	【唐韻】况于切【集韻】【韻會】匈于切，□音吁。【玉篇】覆也，殷之冕也。【儀禮士冠禮】周弁，殷冔，夏收。【註】冔名出于幠。幠，覆也，言所以自覆飾也。【詩大雅】常服黼冔。【廣韻】或作□。又【唐韻】況羽切【集韻】【韻會】火羽切，□音詡。義同。【韻會】毛氏曰：从冃从吁。从日，誤。或作哻，亦誤。

剑	【子集下】【刀字部】	劍	【唐韻】【集韻】【韻會】□居欠切，檢去聲。【玉篇】籀文劒。【說文】人所帶兵也。【釋名】劒，檢也，所以防檢非常。【管子地數篇】葛盧之山，發而出金，蚩尤受而制之，以爲劒鎧矛戟。又操劒殺人亦曰劒。【潘岳汧督馬敦誄序】漢明帝時有司馬叔持者，白日于市，手劒父讎。

冏	【子集下】【冂字部】	冏	【篇海】古熒切，音扃。【木華海賦】冏然鳥逝。【註】光也。

凌	【子集下】【冫字部】	凌	【唐韻】力膺切【集韻】【韻會】【正韻】離呈切，□音陵。【廣韻】冰凌。【風俗通】積冰曰凌。【詩豳風】三之日納于凌隂。【周禮天官凌人註】凌，冰室也。【前漢高帝紀】未央宮凌室。【註】師古曰：凌室，藏冰之室。又【史記秦始皇本紀】陵水經地。【註】陵作凌，猶歷也。又【前漢揚雄傳】虎豹之凌遽。【註】師古曰：凌，戰慄也。又【集韻】【韻會】□里孕切，陵去聲。冰也。

凗	【子集下】【冫字部】	凗	【集韻】昨回切，罪平聲。凗凒，霜雪積聚貌。【韻會】漼或作凗。

几	【子集下】【几字部】	几	【唐韻】居履切【集韻】【韻會】舉履切【正韻】居里切，□寄上聲。【說文】踞几也。【徐曰】人所凭坐也。【詩大雅】或肆之筵，或授之几。【周禮春官】五几，玉几，雕几，彤几，漆几，素几。【劉歆西京雜記】漢制，天子玉几，冬加綈錦其上，謂之綈几。凡公侯皆竹木几，冬則細□爲橐以馮之。【玉篇】案也。亦作机。【左傳昭五年】設机而不倚。又几几，安重貌。【詩豳風】赤舄几几。（幾）〔古文〕□□【唐韻】居衣切【集韻】【韻會】居希切，□音機。【說文】微也。【易繫辭】幾者，動之微吉之先見者也。【書臯陶謨】兢兢業業，一日二日萬幾。【傳】言當戒懼萬事之微。　又【說文】殆也，从□，从戍。戍，兵守也。□而兵守者危也。【爾雅釋詁】幾，危也。【註】幾，猶殆也。【詩大雅】天之降罔，維其幾矣。　又【玉篇】期也。【詩小雅】卜爾百福，如幾如式。【疏】所以與汝百種之福，其來早晚，如有期節矣，其福多少，如有法度矣。　又【爾雅釋詁】庶幾，尚也。【疏】尚，謂心所希望。【孟子】王庶幾改之。　又察也。【禮玉藻】御瞽幾聲之上下。【周禮地官司門】幾出入不物者。【註】不物，與衆不同。又【司關】無關門之征猶幾。【註】無租稅，猶苛察不得令姦人出入。　又【韻會】將及也。【爾雅釋詁】近也。【易中孚】月幾望。【禮樂記】知樂則幾於禮矣。【史記留侯世家】幾敗乃公事。○按《爾雅》《釋文》音機，《史記索隱》音祈，《禮記》《釋文》音譏。又巨依反。《韻會》云：□機祈二音，是也。　又【廣韻】【集韻】【韻會】□渠希切，音祈。【集韻】器之沂鄂也。【禮郊特牲】丹漆雕幾之美。【註】幾，謂漆餙沂鄂也。【疏】雕，謂刻鏤。幾，謂沂鄂。言以丹漆雕餙之，以爲沂鄂。【釋文】幾，巨依反。　又【廣韻】居狶切【集韻】【韻會】舉豈切，□機上聲。【玉篇】幾幾，多也。【廣韻】幾，何也。【韻會】幾，數問多少之辭。【左傳僖二十七年】靖諸內而敗諸外，所獲幾何。【史記萬石君傳】少子慶爲太僕御，出，上問車中幾馬。　又【韻會】未多時曰無幾。又物無多，亦曰無幾。　又【廣韻】【集韻】【韻會】□其旣切，祈去聲。【廣韻】幾，未已也。　又【集韻】與覬通。【左傳哀十六年】國人望君，如望歲焉，日日以幾。【註】冀君來。【史記晉世家】無幾爲君。【註】幾，謂望也。

冟	【子集下】【冖字部】	冟	【玉篇】詩亦切，音適。飯堅柔調也。今作適。又【說文】飯剛柔不調者。【釋名】冟，不適也。

</div>
    <div class="pagination">
<a href="康熙字典_page409.html">上一页</a><span>...</span><a href="康熙字典_page405.html">405</a><a href="康熙字典_page406.html">406</a><a href="康熙字典_page407.html">407</a><a href="康熙字典_page408.html">408</a><a href="康熙字典_page409.html">409</a><span class="current-page">410</span><a href="康熙字典_page411.html">411</a><a href="康熙字典_page412.html">412</a><a href="康熙字典_page413.html">413</a><a href="康熙字典_page414.html">414</a><a href="康熙字典_page415.html">415</a><span>...</span><a href="康熙字典_page411.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
