<!DOCTYPE html>
<html>
<head>
    <meta charset="UTF-8">
    <title>康熙字典 - 第 425 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 425 页/共 976 页</h1>
    <div class="content">余	【子集中】【人字部】	余	【唐韻】以諸切【集韻】【韻會】羊諸切【正韻】雲居切，□音餘。【說文】語之舒也。【爾雅釋詁】我也。　又四月爲余月。　又接余，荇菜也。　又【前漢匈奴傳】單于衣繡，褡綺錦袷被各一，比余。【註】比余，髮之飾也。　又姓。由余之後。　又【集韻】詳於切，音徐。余吾，水名。在朔方。　又【集韻】同都切，音徒。史記檮余，匈奴山名。　又于遮切，音邪。褒余，蜀地名。一作褒斜。【漢陽厥□】褒斜作褒余。　又叶演女切，音與。【楚辭九思】鷃雀列兮讙譁，雊□鳴兮聒余。抱昭華兮寶車，欲衒鬻兮莫取。　又與餘同。【周禮地官】委人，凡其余聚以待頒賜。【註】余同餘。考證：〔【集韻】羊茹切，【韻會】羊諸切，〕　謹按集韻余字音羊諸切，不音羊茹切。羊茹切三字謹省。 

侊	【子集中】【人字部】	侊	【廣韻】古黃切【集韻】姑黃切，□音光。大也。【越語】侊飯不及壺飱。【註】侊飯，謂盛饌也。

	【丑集上】【口字部】		【集韻】窻兪切，音芻。叱聲。　又【廣韻】女洽切【集韻】昵洽切，□音。【廣韻】喢，小人言薄相。【篇海】或作□，非。

作	【子集中】【人字部】	作	〔古文〕胙□【唐韻】則洛切【集韻】【韻會】【正韻】卽各切，□臧入聲。興起也。【易乾卦】聖人作而萬物覩。【書堯典】平秩東作。　又振也。【書康誥】作新民。　又造也。【禮樂記】作者之謂聖。【詩鄘風】定之方中，作于楚宮。　又爲也。【詩鄭風】敝予又改作兮。　又始也。【詩魯頌】思馬斯作。　又坐作。【周禮夏官】大司馬敎坐作進退之節。　又將作，秦官名。【前漢百官表】秩二千石，掌宮室。　又作猶斮也。【禮內則】魚曰作之。【註】謂削其鱗。　又汨作，逸書篇名。　又姓。漢涿郡太守作顯。　又與詛同。怨謗也。【詩大雅】侯作侯祝。　又【集韻】【韻會】【正韻】□子賀切，音佐。【後漢廉范傳】廉叔度，來何暮，不禁火，民夜作，昔無襦，今五袴。【韓愈詩】非閣復非船，可居兼可過。君去問方橋，方橋如此作。今方音作讀佐。俗用做。　又【韻補】叶總古切，音阻。【韓愈處州孔子廟□】惟此廟學，鄴侯所作。厥初庳下，神不以宇。　又叶子悉切，音卽。【擊壤歌】日出而作，日入而息。【□琳客難】太王築室，百堵俱作。西伯營臺，功不浹日。考證：〔【易乾卦】聖人作而萬物睹。〕　謹照原文睹改覩。　〔【詩邶風】定之方中，作于楚宮。〕　謹照原文邶風改鄘風。 

俊	【子集中】【人字部】	俊	【唐韻】子峻切【集韻】【韻會】【正韻】祖峻切，□音儁。【說文】材千人也。【馬氏曰】智過千人曰俊。【北史蘇綽傳】萬人之秀曰俊。【禮王制】司徒論選士之秀者，而升之學，曰俊士。又【月令】孟夏命大尉贊桀俊，遂賢良。　又與儁峻□通。【書堯典】克明俊德。【註】俊同峻。　又同畯。【史記宋世家】引書洪範，俊民用章，作畯民。　又通作駿。【史記屈原傳】誹駿疑傑。　又與□同。【戰國策】世無東郭俊盧氏之狗。【註】又作逡。

俣	【子集中】【人字部】	俁	【廣韻】虞矩切【集韻】五矩切【韻會】魚矩切，□音麌。容貌大也。【詩邶風】碩人俁俁。

圱	【丑集中】【土字部】	圱	【廣韻】【集韻】□倉先切，音千。【倉頡篇】三里田爲圱。　又【集韻】俗古作圱。註詳人部七畫。

俓	【子集中】【人字部】	俓	【廣韻】五莖切【集韻】魚莖切，□音娙。急也。　又【集韻】古定切，音徑。直也，堅也。【史記司馬相如傳】俓峻赴險。　又【字彙】同徑。

俀	【子集中】【人字部】	俀	【集韻】吐猥切，音腿。弱也。【篇海】舊音妥。

侾	【子集中】【人字部】	侾	【集韻】虛交切，音哮。侾佬，大貌。

侃	【子集中】【人字部】	侃	〔古文〕□【唐韻】【韻會】【正韻】空旱切【集韻】可旱切，□看上聲。剛直也。【論語】侃侃如也。　又【正韻】袪幹切，音看。義同。

□	【備考】【未集】【肉字部】	□	【龍龕】音椿。

□	【未集中】【羽字部】	□	【字彙補】同□。

侧	【子集中】【人字部】	側	【唐韻】阻力切【集韻】【韻會】札色切，□音。旁也，傾也。【詩召南】在南山之側。【書洪範】無反無側。【註】不偏邪也。　又□隘也。【書堯典】明明揚側陋。　又叛黨曰反側。【後漢光武紀】使反側子自安。　又【儀禮旣夕】有司請祖期曰日側。【註】側，昳也。謂將過中之時。與□同。　又側注，冠名。酈食其服以見沛公。　又側生，茘支名。　又與特通。【儀禮士冠禮】側尊一甒醴。【註】特設一尊醴也。又【聘禮】公側授宰玉。又側授宰幣。【註】謂君特授，不假相也。　又同仄。【史記平準書】公卿鑄鏱官赤側。【註】赤側，錢名。考證：〔【禮聘禮】公側授宰玉。又側授宰幣。〕　謹照本書之例上禮字改又字。 

俉	【子集中】【人字部】	俉	【集韻】五故切，音悟。迎也。【史記天官書】鬼哭若呼，其人逢俉化言。【註】逢俉，猶逢遌。化同訛。考證：〔【史記天官書】鬼若哭。〕　謹照原文省若字。 

	【子集中】【人字部】		【玉篇】力對切，音儡。亞也。

侙	【子集中】【人字部】	侙	【唐韻】恥力切【集韻】畜力切。□同恜。【說文】惕也。【齊語】於其心侙然。

使	【子集中】【人字部】	使	〔古文〕□□【唐韻】疏士切【集韻】【韻會】爽士切【正韻】師止切，□音史。令也，役也。【豳風】序：說以使民。【禮曲禮】六十曰耆指使。【註】指事使人也。【管子樞言篇】天以時使，地以材使，人以德使，鬼神以祥使，禽獸以力使。　又【集韻】疏吏切【正韻】式至切，□音□。遣人聘問曰使。【前漢韓信傳】發一乗之使，下咫尺之書。又【鬼谷子抵巇篇】聖人者，天地之使也。【淮南子天文訓】四時者，天之吏也。日月者，天之使也。　又【諡法】治民克盡嚴篤無私曰使。　本作□。【六書統】从人从事。令人治事也。考證：〔【易兌卦】悅以使民。〕　謹按易兌卦象傳是悅以先民，與使字無涉。惟查毛詩豳風東山序有此四字。謹將易兌卦三字改爲豳風序。悅改說。 

侯	【子集中】【人字部】	侯	〔古文〕□【廣韻】戸鉤切【集韻】【韻會】【正韻】胡溝切，□後平聲。【爾雅釋詁】公侯，君也。又五等爵之次曰侯。【書禹貢】五百里侯服。【孔氏曰】侯，□也。斥□而服事。又【史記秦始皇紀】倫侯。【註】爵□於列侯，無封邑者。倫，類也。　又侯，射布也。方十尺曰侯，四尺曰鵠。【儀禮鄕射禮】天子熊侯白質，諸侯麋侯赤質。大夫布侯，畫以虎豹，士布侯，畫以鹿豕。【註】此所謂獸侯也。　又美也。【詩鄭風】洵直且侯。　又發語辭。與惟維同意。【爾雅釋詁】伊維，侯也。【詩小雅】侯誰在矣。又【大雅】侯于周服。　又【周禮春官】肆師侯禳。【疏】侯者，□迎善祥。禳者，禳去殃氣。　又姓。魏侯嬴。又屈侯，夏侯，柏侯，侯岡，俱複姓。又侯莫□，三字姓。　又【諡法】執應八方曰侯。　又與兮通。亦語辭。【史記樂書】高祖過沛，詩三侯之章。【索隱曰】沛詩有三兮，故曰三侯詩。卽大風歌。兮侯古韻通。　又通作何。【呂覽觀表篇】今侯渫過而弗辭。【司馬相如封禪頌】君乎君乎，侯不邁哉。【註】侯，何也。　【說文】本作矦。从人从厂。象張布之狀，矢在其下。鄭司農曰：方十尺曰矦，四尺曰鵠。◎按射侯，古作矦。《漢書》多作矦。从矢取射義，射之有侯，所以□中否，明工拙也。古者以射選賢，射中者獲封爵，故因謂之諸侯。　又【蘇子瞻新渠詩】渠成如神，民始不知。問誰爲之，邦君趙侯。侯叶支韻。考證：〔【儀禮鄕飮酒禮】天子熊侯白質。〕　謹照原書鄕飮酒禮改鄕射禮。〔【周禮春官】肆師侯禳。【註】侯者，□迎祥善。禳者，禳去妖祲。〕　謹照原文注改疏。祥善改善祥。妖祲改殃氣。 

坹	【丑集中】【土字部】	坹	【廣韻】【集韻】□胡決切，音穴。空深貌。　又呼決切，音血。【博雅】深也。【六書統】□也，窒也。□，古文塞字。【正字通】義同穴。

佡	【補遺】【子集】【人字部】	佡	【海篇】音軒。輕也。

俏	【子集中】【人字部】	俏	【廣韻】【集韻】【韻會】【正韻】□七肖切，音峭。似也，像也。【列子力命篇】佹佹成者，俏成者也，初非成也。佹佹敗者，俏敗者也，初非敗也。故迷生於俏。　又【集韻】【韻會】□思邀切，音宵。俏然，反琴聲。【莊子讓王篇】孔子俏然，反琴而弦歌。或作削，義同。　又好貌。俗謂婦容美好曰俏。

俌	【子集中】【人字部】	俌	〔古文〕□【廣韻】方矩切【集韻】【韻會】匪父切，□音甫。【說文】輔也。【爾雅釋詁】比俌也。與輔通。

俜	【子集中】【人字部】	俜	【集韻】傍丁切，音竮。俠也。　又【說文】使也。　【字彙】同竮。

信	【子集中】【人字部】	信	〔古文〕□【唐韻】息晉切【集韻】【正韻】思晉切，□音訊。愨也，不疑也，不差爽也。【易繫辭】人之所助者，信也。【左傳僖七年】守命共時之謂信。又【爾雅釋地】大蒙之人信。【註】地氣使然也。　又【左傳莊三年】一宿爲舍，再宿爲信。【詩豳風】于女信處。又【周頌】有客信信。【註】四宿也。　又符契曰信。【前漢平帝紀】漢律，諸乗傳者持尺五木轉信。【註】兩行書繒帛，分持其一。出入關，合之乃得過。或用木爲之。【後漢竇武傳】取棨信閉諸禁門。【註】棨，有衣戟也。　又古人謂使者曰信。與訊通。【史記韓世家】□軫說楚王，發信臣，多其車，重其幣。【司馬相如諭巴蜀檄】故遣信，使曉諭百姓。　又州名。唐置信州，卽今廣信府。　又姓。信陵君無忌之後。又複姓。【何氏姓苑】有信都，信平二氏。　又【集韻】【正韻】□升人切。與申同。【易繫辭】往者，屈也。來者，信也。【詩邶風】于嗟洵兮，不我信兮。　又同身。【周禮春官】侯執信圭，伯執躬圭。【註】信圭，刻人形伸也。躬圭，刻人形屈也。　又叶斯鄰切，音新。【詩小雅】庶民弗信。叶上親。◎按《正韻》云：韓王信本與淮隂侯同名，嫌誤讀作新。今《敘傳》韓信音新，是信本有平、去兩音，其讀平者亦音，而非叶矣。

俩	【子集中】【人字部】	倆	【集韻】里養切，音兩。伎倆，巧也。

俾	【子集中】【人字部】	俾	【唐韻】幷弭切【韻會】補弭切，□音髀。【說文】益也。一曰俾門，侍人。【爾雅釋詁】俾，使也。【書大禹謨】俾予從欲以治。【詩魯頌】俾爾昌而熾。　又【廣韻】從也。【書武成】罔不率俾。　又【爾雅釋言】俾，職也。【註】使共職也。　又【集韻】賔彌切，音卑。漢安定郡安俾縣。　又毗至切，鼻去聲。俾倪，衺視貌。通作睥睨。【史記信陵君傳】侯生下，見其客朱亥俾倪，故久立與城上女牆。埤堄作僻倪，音通義別。考證：〔【詩魯頌】俾爾昌爾熾。〕　謹照原文昌爾改昌而。 

□	【未集中】【耳字部】	□	【集韻】匹蔑切，音撆。暫聞也。

侮	【子集中】【人字部】	侮	〔古文〕□□【唐韻】文甫切【集韻】【韻會】罔甫切，□音武。慢易也。【書說命】無啓寵納侮。【詩大雅】予曰有禦侮。【傳】武臣折衝曰禦侮。　又【揚子方言】侮，賤稱也。秦晉之閒罵奴婢曰侮。　又【集韻】或作務。【詩小雅】外禦其務。　亦作姆。

傉	【子集中】【人字部】	傉	【廣韻】內沃切【集韻】奴沃切，□孥入聲。【北史】三字姓。有厙傉官氏。

俪	【子集中】【人字部】	儷	【廣韻】【韻會】□郞計切，音麗。並也。【淮南子繆稱訓】與俗儷走，而內行無繩。又伉儷，偶也。【左傳成十一年】郤犫奪施氏婦。婦人曰：鳥獸猶不失儷，子將若何。【又】已不能庇其伉儷而亡之。通作麗。　又【儀禮士冠禮】主人酬賔束帛儷皮。【註】兩鹿皮也。古文儷爲離。又【士昏禮】納徵曰：某有先人之禮，儷皮束帛，使某也請納徵。　又【集韻】鄰知切，音離。【說文】棽儷也。【韻會】木枝條貌。考證：〔【左傳成十一年】不能庇其伉儷而亡之。〕　謹照原文不能上增已字。

倓	【子集中】【人字部】	倓	【唐韻】【集韻】【韻會】徒甘切【正韻】徒監切，□音談。【說文】安也。【玉篇】靜也，恬也，又安然不疑也。【荀子仲尼篇】倓然見管仲之能，足以託國也。　又【集韻】【韻會】□吐感切，音毯。義同。　又【集韻】【正韻】□吐濫切。與賧同。【後漢南蠻傳】殺人者得以倓錢贖死。【註】何承天纂文云：倓，蠻夷贖罪貨也。

倝	【子集中】【人字部】	倝	【集韻】居案切，音幹。日始出，光倝倝也。本作〈一〉，俗作□，別作□。◎按《說文》倝獨爲部，《集韻》从□从入，今《字彙》附入人部，非。《說文》倝从屮（□）作。

偫	【子集中】【人字部】	偫	【集韻】【韻會】□丈里切，音雉。【說文】待也。　又同。具也。【周語】單襄公曰：偫而畚挶。【揚雄校獵賦】儲積共偫。　又與庤通。【詩周頌】庤乃錢鎛。　又通作峙跱。【爾雅釋詁】具也。【書費誓】峙乃糗糧。【詩大雅】以峙其粻。【後漢章帝紀】無得設儲跱。

傧	【子集中】【人字部】	儐	【唐韻】【集韻】【韻會】【正韻】□必刃切，賓去聲。導也，相也。【禮聘義】卿爲上儐，大夫爲承儐，士爲紹儐。又接賓以禮曰儐，接鬼神亦然。又【禮運】山川所以儐鬼神也。【註】儐禮鬼神，而祭山川也。【石經】从手作擯，亦省作賔。　又進也。【周禮春官】王命諸侯則儐。　又□也。【詩小雅】儐爾籩豆。　又【廣韻】必鄰切【集韻】□民切，□音賔。敬也。　又同擯。【戰國策】六國從親以儐秦。　又同顰。眉蹙也。【枚乗菟園賦】儐笑連便。考證：〔【禮聘義】主人三儐，賓三介，因賓而作，故从賓。接賓以禮曰儐，接鬼神亦然。〕　謹按聘義無此文，其見於註中者曰賓見主人陳擯。釋文擯，本又作儐。下文及註皆同。所謂下文者謂卿爲上擯三句也，是經文擯又作儐矣。今據此謹以主人三儐十四字改作卿爲上儐，大夫爲承儐，士爲紹儐。其下文接賓以禮曰儐，接鬼神亦然。别是一義謹增又字以别之。 

蚞	【申集中】【虫字部】	蚞	【集韻】【韻會】【正韻】□莫卜切，音木。【爾雅釋蟲】蜓蚞，螇螰。【註】卽蝭蟧也，一名蟪蛄。【揚子方言】蛥蚗，謂之蜓蚞。

伄	【子集中】【人字部】	伄	【廣韻】【集韻】□多嘯切，音弔。【玉篇】伄儅，不常也。

伍	【子集中】【人字部】	伍	【唐韻】【韻會】疑古切【集韻】【正韻】阮古切，□音五。【周禮小司徒】五人爲伍。【說文】相參伍也。三相參爲參，五相伍爲伍。【周禮天官】設其參傅其伍。【註】參謂卿三人，伍謂大夫五人。　又【齊語】五家爲軌，故五人爲伍。軌長帥之。又【孫子】用兵之法，全軍爲上，破軍次之。全伍爲上，破伍次之。【左傳桓五年】先偏後伍，伍承彌縫。【註】司馬法，車戰，二十五乗爲偏，以車居前，以伍次之，承偏之隙而彌縫闕漏也。　又五家相保曰伍。【左傳襄三十年】子產使盧井有伍，輿人誦之曰：取我田疇而伍之。　又漢制有尺籍伍符。　又與衆雜處曰伍。【史記司馬穰苴傳】臣素□賤，君擢之閭伍之中。又【韓信傳】信過樊將軍門，歎曰：生乃與噲等伍。　又【前漢律歷志】隂陽相生，自黃鐘始，而左旋，八八爲伍。【註】孟康曰：從子數辰至未得八，下生林鐘，數未至寅得八，上生太簇。律上下相生，皆以此爲率。伍，耦也。八八爲耦。　又姓。考證：〔【禮祭義註】五人爲伍。〕　謹按五人爲伍不始於陳澔祭義註，謹將禮祭義註改爲周禮小司徒。〔【周禮天官】設其參而傅其伍。〕謹照原文省去而字。〔【齊語】五家爲軌，故五人有伍。軌長帥之。〕 謹照原文有伍改爲伍。 

伀	【子集中】【人字部】	伀	【玉篇】【廣韻】職容切【集韻】諸容切，□音鍾。【說文】志及衆也。从人从公。惟公則可衆。　又與忡通。佂伀，懼也。【吳志周魴誘曹休書】卒奉大略，伀矇狼狽。【揚子方言】□沐，佂伀，遑遽也。【郭註】□沐，喘□貌。佂伀，卽怔伀之聲。

仓	【子集中】【人字部】	倉	〔古文〕仺【唐韻】七岡切【集韻】千岡切，□音蒼。【說文】穀藏也。【國策註】圓曰囷，方曰倉。【詩小雅】乃求千斯倉。【禮月令】季秋，命冢宰舉五穀之要藏，帝籍之，收于神倉。　又官名。【周禮地官】倉人掌粟入之藏。　又倉卒，悤遽貌。【杜甫送鄭虔詩】倉皇已就長途往。　又姓。周倉葛。　又與蒼通。【禮月令】駕倉龍。【前漢蕭望之傳】倉頭廬兒。　又與臓通。五倉，五臟也。【前漢谷永傳】成帝曰：化色五倉之術，皆左道以欺妄。　又與滄通。【揚雄甘泉賦】東燭倉海。　又與桑通。亢倉子，亦作庚桑子。　又【集韻】楚亮切，借作愴。【詩大雅】倉兄塡兮。

□	【未集下】【肉字部】	□	【廣韻】甫遙切【集韻】□遙切，□音猋。□□，腫潰也。【博雅】□，腫也。　又【廣韻】撫招切【集韻】紕招切，□音漂。義同。　【集韻】或从票。

□	【備考】【未集】【肉字部】	□	【五音篇海】同胃。

伎	【子集中】【人字部】	伎	【集韻】【韻會】□巨錡切，音芰。伎巧。【老子道德經】多人伎巧。　又伎倆。【史記馮驩傳】無他伎能。【揚子法言】通天地而不通人曰伎。【又】淳于越可謂伎矣。【註】伎，才也。　又【廣韻】巨支切。與跂通，足多指也。又舒貌。【詩小雅】鹿斯之奔，維足伎伎。【註】宜疾而舒，留其羣也。

伃	【子集中】【人字部】	伃	【唐韻】以諸切【集韻】羊諸切，□音余。倢伃，婦官也。詳倢字註。　又大也。【揚子方言】凡大人，楚謂之伃。亦作妤。

伋	【子集中】【人字部】	伋	【集韻】【韻會】訖力切【正韻】居立切，□音急。【說文】人名。孔伋字子思。漢有郭伋。　又【集韻】極入切，音及。伋伋，虛詐貌。

俲	【子集中】【人字部】	俲	同傚。

佟	【子集中】【人字部】	佟	【廣韻】【集韻】【韻會】□徒冬切，音炵。姓也。【燕錄】有遼東佟萬，以文章知名。　又人名。【後漢逸民傳】臺佟字孝威。【正字通】譌爲佟臺。

仛	【子集中】【人字部】	仛	【集韻】丑亞切，音詫。與奼同。【說文】少女也。【玉篇】驕逸也。　又【廣韻】徒落切【集韻】達各切，□音鐸。他也。　又【集韻】闥各切。同侂，寄也。

佝	【子集中】【人字部】	佝	【廣韻】呼漏切【集韻】許□切，□音吼。短極醜貌。　又【集韻】丘□切，音□。義同。　又【集韻】【類篇】□與拘同。詳拘字註。

佖	【子集中】【人字部】	佖	【廣韻】毗必切【集韻】【韻會】薄必切【正韻】薄密切，□音弼。有威儀也。【詩小雅】威儀怭怭。【說文】作佖佖。◎按《詩賓筵》威儀怭怭。註訓媟慢，承上旣醉而言，謂醉無儀也。《說文》引《詩》訓威儀，與《詩》義反。此《說文》之誤，諸韻書仍之，□非。　又滿也。【揚雄羽獵賦】騈衍佖路。考證：〔【揚雄校獵賦】騈衍佖路。〕　謹照原文校獵賦改羽獵賦。 

</div>
    <div class="pagination">
<a href="康熙字典_page424.html">上一页</a><span>...</span><a href="康熙字典_page420.html">420</a><a href="康熙字典_page421.html">421</a><a href="康熙字典_page422.html">422</a><a href="康熙字典_page423.html">423</a><a href="康熙字典_page424.html">424</a><span class="current-page">425</span><a href="康熙字典_page426.html">426</a><a href="康熙字典_page427.html">427</a><a href="康熙字典_page428.html">428</a><a href="康熙字典_page429.html">429</a><a href="康熙字典_page430.html">430</a><span>...</span><a href="康熙字典_page426.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
