<!DOCTYPE html>
<html>
<head>
    <meta charset="UTF-8">
    <title>说文解字注 - 第 196 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 196 页/共 283 页</h1>
    <div class="content">　　路径：段注说文□第十卷□心部
　　标题：憃chōnɡ
　　注解：愚也。见哀公问，表记。从心舂声。丑江切。古音在九部。徐仙民昌容反。
　　路径：段注说文□第十卷□心部
　　标题：懝ài
　　注解：騃也。騃本训马行□，引申为疑立之状，又引申之，则方言曰：痴，騃也。懝騃卽方言之痴騃。疒部曰：痴，不慧也。从心疑，会意。疑亦声。五漑切。一部。一曰惶也。惶者，恐也。
　　路径：段注说文□第十卷□心部
　　标题：忮zhì
　　注解：□也。很者，不听从也。雄雉、瞻卬传皆曰：忮，害也。害卽很义之引申也。或叚伎为之。伎之本义为与。许人部伎下引诗□人伎忒，言叚借也。从心支声。之义切。十六部。
　　路径：段注说文□第十卷□心部
　　标题：悍hàn
　　注解：勇也。从心旱声。侯旰切。十四部。
　　路径：段注说文□第十卷□心部
　　标题：态tài
　　注解：意态也。各本作意也，少一字，今补。意态者，有是意因有是状，故曰意态。犹□者意内而言外，有是意因有是言也。意者，识也。从心能。会意。心所能必见于外也。能亦声。一部。□，或从人。
　　路径：段注说文□第十卷□心部
　　
　　标题：怪ɡuài
　　注解：异也。从心圣声。古坏切。一部。
　　路径：段注说文□第十卷□心部
　　标题：□dànɡ
　　注解：放也。从心象声。徒朗切。十部。
　　路径：段注说文□第十卷□心部
　　标题：慢màn
　　注解：憜也。从心曼声。谋晏切。十四部。一曰慢，不畏也。
　　路径：段注说文□第十卷□心部
　　标题：怠dài
　　注解：慢也。从心台声。徒亥切。一部。
　　路径：段注说文□第十卷□心部
　　标题：懈xiè
　　注解：怠也。古多叚解为之。从心解声。古隘切。十六部。
　　路径：段注说文□第十卷□心部
　　标题：憜duò
　　注解：不敬也。今书皆作惰。韦□成传：供事靡憜。师古曰：憜，古惰字。从心，□省声。□者，篆文隓字，见□部。按肉部有隋字，则此当云隋声也。徒果切。十七部。《春秋传》曰：“执玉憜。”僖公十一年左传曰：天王使召武公，内史过赐晋侯命，受玉惰，许受作执。按国语作晋侯执玉卑。葢或二书相涉之故。惰，憜或省□。今俗皆如此作。媠，古文。汉书韦□成传：无媠尔仪。张敞传：被轻媠之名。若方言媠，美也。南楚之外曰媠。则方俗殊语耳。
　　路径：段注说文□第十卷□心部
　　标题：怂sǒnɡ
　　注解：惊也。从心从声，读若悚。悚当作竦。许书有愯无悚。息拱切。九部。
　　路径：段注说文□第十卷□心部
　　标题：怫fú
　　注解：□也。□，各本作郁，误。□者，芳艹筑以煑之。引申为凡抑□之偁。瓠子歌曰：鱼弗郁兮柏冬日。弗者，怫之借字。从心弗声。符弗切。十五部。
　　路径：段注说文□第十卷□心部
　　标题：□xiè
　　注解：忽也。从心介声。呼介切。十五部。《孟子》曰：“孝子之心，不若是□。”万章篇文。今本夫公明高以孝子之心，为不若是恝。注云：恝，无愁之皃。张古黜切。丁音畍。按□恝古今字。
　　路径：段注说文□第十卷□心部
　　标题：忽hū
　　注解：忘也。古多叚□为之。□俗作曶。从心勿声。呼骨切。十五部。
　　路径：段注说文□第十卷□心部
　　标题：忘wànɡ
　　注解：不识也。识者，意也。今所谓知识，所谓记忆也。从心亡声。依韵会本。武方切。十部。
　　路径：段注说文□第十卷□心部
　　标题：慲mán
　　注解：忘也。慲兜也。疑当作慲兜，忘也。慲兜葢古语，忘之皃也，犹今人曰胡涂，不省事。从心□声。母官切。十四部。
　　路径：段注说文□第十卷□心部
　　标题：恣zì
　　注解：纵也。纵者，缓也。一曰舍也。从心次声。资四切。古音在十二部。
　　路径：段注说文□第十卷□心部
　　标题：惕tì
　　注解：敬也。从心易声。他历切。十六部。悐，或从狄。狄声也。汉书王商传如此作。
　　路径：段注说文□第十卷□心部
　　标题：憧chōnɡ
　　注解：意不定也。咸九四曰：憧憧往来。刘表章句曰：憧憧，意未定也。说与许同。从心童声。尺容切。九部。
　　路径：段注说文□第十卷□心部
　　标题：悝kuī
　　注解：啁也。口部曰：啁，嘐也。啁卽今之嘲字，悝卽今之诙字，谓诙谐啁调也。今则诙嘲行而悝啁废矣。东京赋曰：悝缪公于公室。李注：悝犹嘲也。从心里声。苦回切。古音在一部。《春秋传》有孔悝。卫孔圉之子也。见左传哀公十五年。许偁此者葢悝字汉人少用也。一曰病也。释诂曰：悝，忧也。又曰：□，病也。葢忧与病相因，悝□同字耳。诗：悠悠我里。传曰：里，病也。是则叚借里为悝。
　　路径：段注说文□第十卷□心部
　　标题：憰jué
　　注解：权诈也。此与言部谲音义皆同。葢彼以言，此以心。从心矞声。古穴切。十五部。
　　路径：段注说文□第十卷□心部
　　标题：□ɡuànɡ
　　注解：误也。广韵曰：□，惑也。又曰：误人也。从心□声。居况切。十部。〖注〗□。
　　路径：段注说文□第十卷□心部
　　标题：怳huǎnɡ
　　注解：狂之皃。广韵曰：□怳。从心兄声。各本作况省声，乃不知古音者所改。今正。许往切。十部。
　　路径：段注说文□第十卷□心部
　　标题：恑ɡuǐ
　　注解：变也。今此义多用诡，非也。诡训责。从心危声。过委切。十六部。
　　路径：段注说文□第十卷□心部
　　标题：□xié
　　注解：有二心也。古多叚借□为之。从心巂声。戸圭切。十六部。
　　路径：段注说文□第十卷□心部
　　标题：悸jì
　　注解：心动也。卫风：垂带悸兮。传曰：垂其绅带，悸悸然有节度也。此未知以悸为何字之叚借。凡若此类思而未得者，可姑置之，但心知其必是叚借斯可矣。从心季声。其季切。十五部。
　　路径：段注说文□第十卷□心部
　　标题：憿jiāo
　　注解：□也。□者，吉而免凶也。引申之曰□幸，亦曰憿幸，俗作侥幸、儌幸、徼幸皆非也。凡传言徼福者，皆当作憿福为正。从心敫声。古尧切。二部。
　　路径：段注说文□第十卷□心部
　　标题：懖kuò
　　注解：歫善自用之意也。歫字各本无，依尚书音义所引补。许书无拒。歫卽今拒字。从心銽声。古□切。十五部。《商书》曰：“今汝懖懖。”般庚上篇文，马云：拒善自用之意。许同之。郑云：难告之意。义略同，其字皆作懖，未尝作聒也。卫包因郑云懖读如聒耳之聒，竟改经文作聒聒。开成石经从之。学者取以改孔氏正义，陆氏释文。至宋人乃有训聒聒为譊譊多言者。□，古文从耳。葢壁中文如是。孔安国易从耳为从心。葢由伏生尚书如是。
　　路径：段注说文□第十卷□心部
　　标题：忨wán
　　注解：贪也。贪者，欲物也。忨与玩翫义皆略同。从心元声。五换切。十四部。《春秋传》曰：“忨岁而□日。”按左传昭元年曰：翫岁而愒日。习部引之。国语作忨日而□岁，韦曰：忨，偷也。□，遟也。此所偁疑用外传文。然杜注翫愒皆贪也。释文曰：翫字又作忨。则许所据左传如是。
　　路径：段注说文□第十卷□心部
　　标题：惏lán
　　注解：河内之北谓贪曰惏。内字衍。小徐作河之北，卽河内也。惏与女部婪音义同。贾注左传曰：惏，嗜也。方言曰：惏，残也。陈楚曰惏。从心林声。卢含切。古音在七部。
　　路径：段注说文□第十卷□心部
　　标题：懜mènɡ
　　注解：不朙也。从心梦声。夕部梦，不朙也。此举形声包会意。武亘切。六部。
　　路径：段注说文□第十卷□心部
　　标题：愆qiān
　　注解：过也。过者，度也。凡人有所失，则如或梗之有不可径过处，故谓之过。从心衍声。去□切。十四部。□，或从寒省。□，籒文。从言□声。过在多言，故从言。
</div>
    <div class="pagination">
<a href="说文解字注_page195.html">上一页</a><span>...</span><a href="说文解字注_page191.html">191</a><a href="说文解字注_page192.html">192</a><a href="说文解字注_page193.html">193</a><a href="说文解字注_page194.html">194</a><a href="说文解字注_page195.html">195</a><span class="current-page">196</span><a href="说文解字注_page197.html">197</a><a href="说文解字注_page198.html">198</a><a href="说文解字注_page199.html">199</a><a href="说文解字注_page200.html">200</a><a href="说文解字注_page201.html">201</a><span>...</span><a href="说文解字注_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
