<!DOCTYPE html>
<html>
 <head>
  <meta charset="utf-8"/>
  <title>
   尔雅注疏 - 第 12 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   尔雅注疏 - 第 12 页/共 27 页
  </h1>
  <div class="content">
   [疏]“”至“面柔也”。○释曰：《邶风·新台》云：“不鲜。”又曰：“得此戚施。”故此释之也。毛传云：“，不能俯者。戚施，不能仰者。”李巡曰：“，巧言好辞，以口饶人，是谓口柔。戚施，和颜悦色以诱人，是谓面柔。但、戚施本人疾之名，故《晋语》云‘不可使俯，戚施不可使仰’。”是也。人口柔者，必仰面观人之颜色而为辞，似不俯之人，因名口柔者为“”。面柔者，必低首下人，媚以容色，似戚施之人，因名面柔者为“戚施”。故郭云：“之疾，不能俯。口柔之人，视人颜色，常亦不伏，因以名云。”
　　夸毗，体柔也。（屈已卑身以柔顺人也。○夸音夸。）
　　[疏]“夸毗，体柔也”。○释曰：《大雅·板》篇云：“无为夸毗。”故此释之也。毛传云：“夸毗以柔人也。”李巡曰：“屈已卑身求得於人曰体柔。”然则夸毗者，便辟，其足前却为恭，以形体顺从于人。故郭云“屈已卑身以柔顺人也”。
　　婆娑，舞也。（舞者之容。）
　　[疏]“婆娑，舞也”。○释曰：《陈风·东门之》云：“婆娑其下。”故此释之。李巡曰：“婆娑，盘辟，舞也。”郭云：“舞者之容。”孙炎曰：“舞者之容婆娑。”然则婆娑，舞者之状貌也。
　　擗，拊心也。（谓椎也。○擗，婢亦。拊，抚。）
　　[疏]“擗，拊心也”。○释曰：《邶风·柏舟》云：“寤擗有В。”谓拊心也。郭云：“谓椎也。”
　　亻怜，怃掩之也。（抚掩犹抚拍，谓慰恤也。）
　　[疏]“亻怜，抚掩之也”。○释曰：抚掩犹抚拍，谓慰恤也。《小雅·鸿雁》云：“爰及亻人。”
　　纟或，羔裘之缝也。（缝饰羔皮之名。○纟或，或。缝，逢。）
　　[疏]“纟或，羔裘之缝也”。○释曰：《召南·羔裘》云：“羔羊之革，素丝五纟或。”故此解之也。孙炎云：“纟或之为界纟或。”然则缝合羔羊皮为裘，缝即皮之界纟或，因名裘缝为纟或。故郭云：“缝饰羔皮之名。”
　　殿屎，呻也。（呻吟之声。○殿，丁练切。屎音希。）
　　[疏]“殿屎，呻也”。○释曰：《大雅·板》云：“民之方殿屎。”毛传云：“殿屎，呻吟也。”是用此为说。郭云：“呻吟之声。”孙炎云：“人愁苦呻吟之声也。”
　　帱谓之帐。（今江东亦谓帐为帱。○帱音纟由。）
　　[疏]“帱谓之帐”。○释曰：帐一名帱。《召南·小星》云：“抱衾与。”郑笺云：“帱，床帐也。”郭云：“今江东亦谓帐为帱。”帱与音义同。
　　亻舟张，诳也。（《书》曰：“无或亻舟张为幻。”幻惑欺诳人者。○亻舟，张留切。）
　　[疏]“亻舟张，诳也”。○释曰：《陈风·防有鹊巢》云：“谁亻舟为美？”毛传云：“亻舟张，诳也。”郑笺云：“女众谗人，谁亻舟张诳欺我所美之人乎？”郭云“《书》曰无或亻舟张为幻”者，《周书·无逸》篇文也。引之者，以证亻舟张谓幻惑欺诳人者。
　　谁昔，昔也。（谁，发语辞。）
　　[疏]“谁昔，昔也”。○释曰：《陈风·墓门》云：“谁昔然矣。”毛传云：“昔，久也。”郭云：“谁，发语辞。”与毛同也。
　　不辰，不时也。（辰亦时也。）
　　[疏]“不辰，不时也”。○释曰：辰亦时也。不辰者，言不得其时也。《大雅·桑柔》云：“我生不辰，逢天亻单怒。”是也。
　　凡曲者为。（《毛诗传》曰：“，曲梁也。”凡以薄为鱼笱者，名为。○，力九切。）
　　[疏]“凡曲者为”。○释曰：曲，薄也。凡以薄取鱼为。郭云：“《毛诗传》曰：，曲梁也”者，《小雅·鱼丽》篇传文也。云“凡以薄为鱼笱者，名为”者，即《释器》云“嫠妇之笱谓之”也。
　　鬼之为言归也。（《尸子》曰：“古者谓死人为归人。”）
　　[疏]“鬼之为言归也”。○释曰：人死为鬼。《小雅·何人斯》云：“为鬼为蜮。”《周礼》曰：“享大鬼。”谓之鬼者，鬼犹归也，若归去然。故《尸子》曰：“古者谓死人为归人。”
　　●卷四·释亲第四
　　[疏]释曰：案《礼记·大传》云：“圣人南面而听天下，所最先者五，民不与焉。一曰治亲。”《苍颉》曰：“亲，爱也，近也。”然则亲者，恩爱狎近、不疏远之称也。《书》曰：“克明俊德，以亲九族。”《丧服小记》曰：“亲亲以三为五，以五为九，上杀、下杀、旁杀，而亲毕矣。”以九族之亲，其名谓非一，此篇释之，故曰“释亲”。
　　父为考，母为妣（《礼记》曰：“生曰父、母、妻，死曰考、妣、嫔。”今世学者从之。案《尚书》曰：“大伤厥考心”，“事厥考厥长”，“聪听祖考之彝训”，“如丧考妣。”《公羊传》曰：“惠公者何？隐之考也。仲子者何？桓之母也。”《苍颉篇》曰：“考妣延年。”《书》曰：“嫔于虞。”《书》曰：“聿嫔于京。”《周礼》有九嫔之官，明此非死生之异称矣。其义犹今谓兄为、妹为胃，即是此例也。○妣音比。）父之考为王父，父之妣为王母。（如王者尊之。）王父之考为曾祖王父，王父之妣为曾祖王母。（曾犹重也。）曾祖王父之考为高祖王父，曾祖王父之妣为高祖王母。（高者言最在上。）父之世父叔父为从祖祖父，父之世母叔母为从祖祖母。（从祖而别世统异故。）父之弟先生为世父，後生为叔父。（世有为嫡者，嗣世统故也。）男子先生为兄，後生为弟。谓女子先生为姊，後生为妹。父之姊妹为姑，父之从父弟为从祖父，父之从祖弟为族父。族父之子相谓为族弟，族弟之子相谓为亲同姓。（同姓之亲无服属。）兄之子弟之子，相谓为从父弟。（从父而别。）子之子为孙，（孙犹後也。）孙之子为曾孙，（曾犹重也。）曾孙之子为玄孙，（玄者，言亲属微昧也。）玄孙之子为来孙，（言有往来之亲）来孙之子为孙，（，後也。《汲冢竹》书曰：“不之弟。”）孙之子为仍孙，（仍亦重也。）仍孙之子为云孙。（言轻远如浮云。）王父之姊妹为王姑，曾祖王父之姊妹为曾祖王姑，高祖王父之姊妹为高祖王姑，父之从父姊妹为从祖姑，父之从祖姊妹为族祖姑。父之从父弟之母为从祖王母，父之从祖弟之母为族祖王母。父之兄妻为世母，父之弟妻为叔母。父之从父弟之妻为从祖母，父之从祖弟之妻为族祖母。父之从祖祖父为族曾王父，父之从祖祖母为族曾王母。父之妾为庶母。祖，王父也。，兄也。（今江东人通言。○从，并才用切。音昆。）　宗族。
　　[疏]“父为”至“宗族”。○释曰：此别同宗亲族。《白虎通》曰：“父，矩也，以度教子也。”又为考。考，成也，言有成德。《广雅》云：“母，牧也。”言育养子也。又为妣。妣，媲也，媲匹於父。《广雅》又云：“兄，况也。”况於父。又谓之。弟，悌也。言顺於兄。子，孜也。以孝事父，常孜孜也。孙，顺也。顺於祖。男，任也。任家事也。女，如也。《白虎通》曰：“言如人也。”徐锴曰：“女子从父之教，从夫之命，故曰如。”姑，故也，言尊如故也。又谓之威。徐锴曰：“土盛於戌。土，阴之主也。故字从戌。”《汉律》曰：“妇告威姑。”是也。姊，咨也。以其先生，言可咨问。《说文》云：“妹，女弟也。”又谓之胃。妾，接也。郑注《礼记》云：“闻彼有礼，走而往焉，以得接见於君子也。庶母者，父之妾也。”此皆同宗之族也。《白虎通》云：“宗者何谓也？宗者尊也，为先祖主也。宗，人之所尊也。《礼记》曰：宗人将有事，族人皆侍。侍所以必有宗，何也？所以长和睦也。族者何也？族者凑也，聚也。谓恩爱相流凑，生相亲爱，死相哀痛，有会聚之道，故谓之族也。”注“礼记”至“此例也”。○释曰：云“《礼记》曰：生曰父、母、妻，死曰考、妣、嫔”者，《曲礼下》篇文也。云“今世学者从之”者，谓从《礼记》，以父、母、妻为生之称，以考、妣、嫔为死之称。彼乃记者一家之说尔，学者胶柱，遂为生死定称，非也。故郭氏引诸文以证之。云“《尚书》曰：大伤厥考心”，《康诰》文也。云“事厥考厥长”、“聪听祖考之彝训”者，皆《酒诰》文也。云“如丧考妣”者，《舜典》文也。此皆生称考妣也。云“《公羊传》曰：“惠公者何？隐之考也。仲子者何？桓之母也”者，隐元年传文也。此即死称母也。云“《苍颉篇》曰：考妣延年”者，此亦生称考妣也。云“《书》曰：嫔于虞”者，《尧典》文也。云“《诗》曰：聿嫔于京”，《大雅·大明》篇文也。云“《周礼》有九嫔之官”者，属天官掌妇学之法者也。此皆生称嫔者也。云“明此非死生之异称矣”者，所以破先儒之说也。云“其义犹今谓兄为、妹为胃，即是此例也”者，举类以晓人也。○注“从祖而别世统异故”。○释曰：解所以称从之理也。从祖而别，继世分宗，其统各异，故曰从祖。○注“世有为嫡者，嗣世统故也”。○释曰：解所以称世之义也。继世以嫡长，先生於父则继者也，故曰世父。《说文》叔作未，许慎曰：“从上小。”言尊行之小也。○注“同姓之亲无服属”。○释曰：《礼记·大传》云：“亲者属也。”郑注云：“有亲者服，名以其属亲疏。”此经言亲同姓者，谓五世之外，比诸同姓犹亲，但无服属尔。○注“孙犹後也”。○释曰：言继後嗣也。《广雅》云：“孙，顺也。”许慎云：“从子从系。”系，续也。言顺续也，言顺续先祖之後也。○注“玄者言亲属微昧也”。○释曰：玄者，纟取缁之间色，色之微昧者也。亲属微昧，故曰玄孙。○注“，後也。《汲冢竹书》曰：不之孙”。○释曰：“，後也”，《释言》文。《У传》曰：“大康元年，汲郡民盗发魏安王冢，得竹书漆字科斗之文。”科斗文者，周时古文也。其字头粗尾细，似科斗之虫，故俗名之焉。不，后稷之子也。孙，谓毁榆也。
　　母之考为外王父，母之妣为外王母。母之王考为外曾王父，母之王妣为外曾王母。（异姓，故言外。）母之弟为舅，母之从父弟为从舅，母之姊妹为从母。从母之男子为从母弟，其女子子为从母姊妹。○母党。
　　[疏]“母之”至“母党”。○释曰：此一节别母之族党也。党是乡之细也。此外族属母，若党之属乡，故云母党。云舅者，孙炎云：“舅之言旧，尊长之称。”《诗·秦风》云：“我送舅氏，曰至渭阳。”是也。
　　妻之父为外舅，妻之母为外姑。（谓我舅者，吾谓之甥。然则亦宜呼婿为甥。《孟子》曰：“帝馆甥于二室。”是。）姑之子为甥，舅之子为甥，妻之弟为甥，姊妹之夫为甥。（四人体敌，故更相为甥。甥犹生也。今人相呼皆依此。）妻之姊妹同出为姨。（同出谓俱已嫁。《诗》曰：“邢侯之姨。”）女子谓姊妹之夫为私。（《诗》曰：“谭公维私。”）男子谓姊妹之子为出。（《公羊传》曰：“盖舅出。”）女子谓弟之子为侄，（《左传》曰：“侄其从姑。”）谓出之子为离孙，谓侄之子为归孙，女子子之子为外孙。女子同出，谓先生为姒，後生为娣。（同出谓俱嫁事一夫。《公羊传》曰：“诸侯娶一国，二国往媵之，以侄娣从。娣者何？弟也。”此即其义也。）女子谓兄之妻为嫂，弟之妻为妇。（犹今言新妇是也。）长妇谓稚妇为娣妇，娣妇谓长妇为姒妇。（今相呼先後，或云妯娌。○侄，徒结反。姒音似。娣音第。）　妻党。
　　[疏]“妻之”至“妻党”。○释曰：此一节别妻之亲党也。《内则》云：“聘则为妻。”《白虎通》云：“妻者齐也，与夫齐体。自天子下至庶人，其义一也。”○注“《孟子》曰：帝馆甥于二室”。○释曰：《孟子》云：“舜尚见帝，帝馆甥于贰室。亦飨舜，迭为宾主，是天子而友匹夫也。”彼注云：“尚，上也。舜在畎&lt;亩又&gt;之时，尧友礼之。舜上见尧，舍之於贰室。贰室，副宫也。尧亦就飨舜之所设，更迭为宾主。《礼记》：‘妻父曰外舅。’谓我舅者，吾谓之甥。尧以女妻舜，故谓尧甥。卒与之天位，是天子之友匹夫也。”注“四人”至“依此”。○释曰：“四人”谓姑之子、舅之子、妻之弟、姊妹之夫，是也。此四人尊卑体敌，更相为甥。云“甥犹生也”者，取相亲之意也。注“《诗》曰：邢侯之姨，谭公维私”。○释曰：皆《卫风·硕人》篇文也。孙炎曰：“私，无正亲之言。”然则谓吾姨者，我谓之私。邢侯谭公，皆庄姜姊妹之夫。互言之耳。《春秋》“谭子奔莒”，则谭是子爵。言公者，盖依臣子称便文耳。注“《公羊传》曰：盖舅出”。○释曰：案《春秋》襄五年“夏，叔孙豹、曾阝世子巫如晋”。《公羊传》曰：“外相如不书，此何以书？为叔孙豹率而与之俱也。叔孙豹则曷为率而与之俱？盖舅出也。”何休云：“巫者，曾阝前夫人襄公母姊妹之子也，俱莒外孙，故曰舅出。”是也。注“《左传》曰：侄其从姑”。○释曰：案僖十五年传云：初，晋献公筮嫁伯姬於秦，遇“归妹”之“睽”。史苏占之曰：“不吉。其繇曰：‘侄其从姑。’杜注云：“震为木，离为火，火从木生离为震，妹於火为姑。谓我侄者，我谓之姑。谓子圉质秦。”是也。注“公羊”至“弟也”。○释曰：《春秋》庄十九年“秋，公子结媵陈人之妇于鄄，遂及齐侯、宋公盟”。《公羊传》曰：“媵者何？诸侯娶一国，则二国往媵之，以侄娣从。侄者何？兄之子也。娣者何？弟也。诸侯壹聘九女，诸侯不再娶。”何休云：“必以侄娣从之者，欲使一人有子，二人喜也。所以妨嫉，令重继也。因以备尊尊亲亲也。九者，极阳数也。不再娶者，所以节人情开媵路。”注“犹今言新妇是也”。○释曰：《仪礼·丧服传》云：“夫之弟，何以无服也？其夫属乎妇道者，妻皆母道也。其夫属乎子道者，妻皆妇道也。谓弟之妻妇者，是嫂亦可谓之母乎？故名者，人治之大者也。可无慎乎？”郑注云：“道犹行也。言妇弃姓，无常秩，嫁於父行则为母行，嫁於子行则为妇行，谓弟之妻为妇者，卑远之，故谓之妇。嫂者，尊严之称，是嫂亦可谓之母乎？嫂犹叟也，叟，老人称也，是为叙男女之别尔。若已以母妇之服服兄弟之妻，兄弟之妻以舅子之服服已，则是乱昭穆之叙也。治犹理也。父母兄弟夫妇之理，人伦之大者，可不慎乎！”《大传》曰：“同姓从宗，合族属；异姓主名，治际会。名著而男女有别。”是别嫂妇之名也。郭云“犹今言新妇”者，以时验而知也。至今犹然。注“今相呼先後，或云妯娌”。○释曰：《广雅》云：“娣姒妯娌。娣姒，先後也。”世人多疑娣姒之名，皆以为兄妻呼弟妻为娣，弟妻呼兄妻为姒，因即惑於斯文，不知何以为说。今谓母妇之号，随夫尊卑。娣姒之名，从身长幼，以其俱来夫族，其夫班秩，既同尊卑，无以相加，遂从身之少长。《丧服·小功章》曰：“娣姒妇报。传曰：娣姒妇者，弟长也。”以弟长解娣姒，言娣是弟，姒是长也。《公羊传》亦云：“娣者何？弟也。”是其以弟解娣，自然以长解姒。长谓身之年长，非夫之年长也。此云“长妇谓稚妇为娣妇，娣妇谓长妇为姒妇”者，止言妇之长稚，不言夫之大小。《左传》成十一年，穆姜谓声伯之母为姒；昭二十八年传，叔向之嫂谓叔向之妻为姒。二者皆呼夫弟之妻为姒，岂计夫之长幼乎？上云“女子同出，谓先生为姒，後生为娣”。郭云：“同出谓俱嫁事一夫”也。事一夫者，以己生先後为娣姒，则知娣姒以已之年，非夫之年也。故贾逵、郑玄及杜预皆云兄弟之妻相谓为姒，言两人相谓，长者为姒，知娣姒之名不计夫之长幼也。
　　妇称夫之父曰舅，称夫之母曰姑。姑舅在，则曰君舅、君姑；没，则曰先舅、先姑。（《国语》曰：“吾闻之先姑。”）谓夫之庶母为少姑，夫之兄为兄公，（今俗呼兄钟，语之转耳。）夫之弟为叔，夫之姊为女公，夫之女弟为女妹。（今谓之女妹是也。）子之妻为妇，长妇为嫡妇，众妇为庶妇。女子子之夫为胥。胥之父为姻，妇之父为婚。父之党为宗族，母与妻之党为兄弟。父之父母、胥之父母相谓为婚姻。两胥相谓为亚。（《诗》曰：“琐琐姻亚。”今江东人呼同门为僚胥。）妇之党为婚兄弟，胥之党为姻兄弟。（古者皆谓婚姻为兄弟。）嫔，妇也。（《书》曰：“嫔于虞。”）谓我舅者，吾谓之甥也。（○公音钟。嫡音的。嫔音频。）　婚姻。
　　[疏]“妇称”至“婚姻”。○释曰：此别夫妇婚姻之名也。《说文》云：“妇，服也。从女持帚洒扫也。”《白虎通》云：“夫妇者何谓也？夫者扶也，以道扶接。妇者服也，以礼屈服。”“谓之舅姑者何？舅者旧也。姑者故也。旧、故，老人称也。夫之父母谓舅姑何？尊如父而非父者舅也，亲如母而非母者姑也。”郑注《丧服传》云：“女子子者，子女也，别於男子也。”《说文》云：“胥，女之夫也。从士从胥。”闻一知十为士。胥者，有才知之称。故谓女之夫为胥。《广雅》云：“胥谓之倩。”《方言》云：“东齐之间，胥谓之倩。”《白虎通》云：“婚姻者何谓？昏时行礼，故曰婚。妇人因夫而成，故曰姻。”注“《国语》曰：吾闻之先姑”。○释曰：《鲁语》：季康子问於公文伯之母曰：“主亦有以语肥也。”对曰：“吾能老而已，何以语子？”康子曰：“虽然，肥原有闻於主。”对曰：“吾闻诸先姑曰：‘君子能劳，後世有继。’”子夏闻之曰：“善哉！商闻之曰：‘古之嫁者，不及舅、姑，谓之不幸。’夫妇，学於舅姑者也。”是矣。注“《诗》曰：琐琐姻亚”。○释曰：《小雅·节南山》文也。刘熙《释名》云：“‘两胥相谓为亚’者，言每一人取姊，一人取妹，相亚次也。又并来女氏，则姊夫在前，妹夫在後，亦相亚也。”注“古者皆谓婚姻为兄弟”。○释曰：《礼记》：“曾子问曰：‘昏礼既纳币，有吉日，女之父母死，则如之何？’孔子曰：‘胥使人吊，如胥之父母死，则女之家亦使人吊。’”郑注云：“必使人吊者，未成兄弟。”又云：“父丧称父，母丧称母，父母不在，则称伯父、世母。胥已葬，胥之伯父致命女氏曰：‘某之子有父母之丧，不得嗣为兄弟，使某致命。’女氏许诺而弗敢嫁，礼也。”是古者谓昏姻为兄弟，以夫妇有兄弟之义。或据胥於妻之父母有缌服，故得谓之兄弟也。注“《书》曰：嫔于虞”。○释曰：案《尧典》：群臣共举舜於帝，“帝曰：‘我其试哉！女于时，观厥刑于二女。’降二女于妫，嫔于虞。”孔安国注云：“降，下。嫔，妇也。舜为匹夫，能以义理下帝女之心於所居妫水之，使行妇道於虞氏。”是也。
　　●卷五·释宫第五
　　[疏]“释宫第五”。○释曰：《易·系辞》云：“王古穴居而野处，後世圣人易之以宫室，上栋下宇，以待风雨，盖取诸《大壮》。”此其始也。《白虎通》云：“黄帝作宫室。”《世本》曰：“禹作宫室，其台榭楼阁之异，门墉行步之名，皆自於宫。”故以“释宫”总之也。
　　宫谓之室，室谓之宫。（皆所以通古今之异语，明同实而两名。）
　　[疏]“宫谓”至“之宫”。○释曰：别二名也。郭云：“皆所以通古今之异语，明同实而两名。”《释名》云：“宫，穹也，言屋见於垣上穹崇然也。室，实也。言人物实满於其中也。”是所从言之异耳。《诗》云：“作于楚宫。”又曰：“入此室处。”是也。古者贵贱所居皆得称宫。故《礼记》曰：“由士命以上，父子皆异宫。”又《丧服传》继父为其妻前夫之子筑宫庙。是士庶人皆有宫称也。至秦汉以来，乃定为至尊所居之称。
　　牖户之间谓之，（窗东户西也。《礼》云斧者，以其所在处名之。）其内谓之家。（今人称家，义出於此。，倚。）
　　[疏]“牖户”至“之家”。○释曰：牖者，户西窗也。此牖东户西为牖户之间，其处名。云“其内”者，其内也。自此内即谓之家。《说文》云：“家，居也。”《礼记》云：“已受命，君言不宿於家。”郭云：“今人称家，义出於此。”言其称家之义，本出於此也。注“《礼》云”至“名之”。○释曰：云“《礼》云斧”者，案《觐礼》云：“天子设斧依於户牖之间，左右几。”郑注云：“依，如今纟弟素屏风也。有绣斧文，所以示威也。斧谓之黼。”是也。云“以其所在处名之”者，言本牖户之间名。觐礼天子设屏风之於牖户之间，因名此屏风为。是以其在处，即名之曰也。
　　东西墙谓之序。（所以序别内外。）
　　[疏]“东西墙谓之序”。○释曰：“此谓室前堂上、东厢西厢之墙也。所以次序分别内外亲疏，故谓之序也。《尚书·顾命》云“西序东乡，敷重席”、“东序西乡，敷重丰席”及《礼经》每云“东序西序”者，皆谓此也。
　　西南隅谓之奥，（室中隐奥之处。）西北隅谓之屋漏，（《诗》曰：“尚不鬼於屋漏。”其义未详。）东北隅谓之，（见《礼》，亦未详。）东南隅谓之{宀交}。（《礼》曰：“埽室聚{宀交}。”{宀交}亦隐ウ。，夷。，要。）
　　[疏]“西南”至“之{宀交}”。○释曰：此别宫中四隅之异名也。云奥者，孙炎云：“室中隐奥之处也。”古者为室，户不当中而近东，则西南隅最为深隐，故谓之奥。而祭祀及尊者常处焉。《曲礼》云：“凡为人子者，居不主奥。”是也。西北隅名屋漏，东北隅名，东南隅名{宀交}，{宀交}亦隐ウ之义也，与奥相类。故郭云亦也。注“《诗》曰”至“未详”。○释曰：云“《诗》曰：尚不鬼於屋漏”者，《大雅·抑》篇文也。郑笺云：“尚无肃敬之心，不惭鬼於屋漏，有神见人之为也。屋，小帐也。漏，隐也。礼：祭於奥，既毕，改设馔於西北隅，而隐之处，此祭之末也。”孙炎云：“屋漏者，当室之白，日光所漏入。”郭云“其义未详”者，以孙、郑之说皆无所据，故不取也。注“见《礼》，亦未详”。○释曰：李巡云：“东北者，阳始起，育养万物，故曰。，养也。”《说文》亦云。郭云“亦未详”者，以颐养之字作颐，又室中四隅无取阴阳之义。与屋漏意同，故云“亦未详”也。注“《礼》曰：埽室聚”。○释曰：《既夕记》云：“朔月，童子执帚之，左手奉之，从散者而入。比奠，举席，埽室，聚诸，布席如初。卒奠，埽者执帚，垂末内鬣，从执烛者而东。”是其事也。
　　失谓之阈。（阈，门限。）枨谓之楔。（门两旁木。）楣谓之梁。（门户上横梁。）枢谓之畏。（门户扉枢。）枢达北方谓之落时。（门持枢者，或达北急以为固也。）落时谓之（道二名也。○失，干结切。阈，域。楔，古黠切。枢，昌朱切。畏，於回切。音士。）
　　[疏]“失谓”至“之”。○释曰：此别门户上下及两旁之木名也。失者，孙炎云：“门限也。”经传诸注皆以阈为门限，谓门下横木为内外之限也。俗谓之地失，一名阈。《曲礼》云：“不履阈。”是也。枨者，门两旁长木，一名楔。李巡曰：“枨谓困上两旁木。”《礼记·玉藻》云：“君入门，士介拂枨。”郑注云：“枨，门楔也。”楣，即梁也。吕伯雍云：“门枢之横梁也。”郭云：“门户上横梁。”《乡射记》云：“堂则物当楣。”是也。枢者门扉，开阖之所由也，一名畏。《易》曰：“枢机之发。”是也。其持枢之木或达北急以为牢固者，名落时，急即栋也。落时又名。是持枢一木有此二名也。
　　危谓之坫。（在堂隅。坫，也。）墙谓之墉。（《书》曰：“既勤垣墉。”）镘谓之亏。（泥镘。）椹谓之虔。（斫木质也。）地谓之黝。（黑饰地也。）墙谓之垩。（白饰墙也。○危，古委反。亏，乌。椹，砧。虔，虔。黝，於纠反。垩，於故反。）
　　[疏]“危谓”至“之垩”。○释曰：此别宫室垣墉及饰之名也。坫者，堂角也，一名危。墙者，室之防也，一名墉。李巡曰：“谓垣墙也。”《郊特牲》曰：“君南乡於北墉下。”注云：“社内北墙。”是也。亦为城。《王制注》云：“小城曰附庸。”《大雅·皇矣》云：“以伐崇墉。”义得两通也。镘者，泥镘也，一名亏，涂工之作具也。《论语》曰：“粪土之墙不可亏。”是也。椹者，斫木所用以藉者之木名也，一名虔。孙炎云：“斫木质也。”《诗·商颂》云：“方斫是虔。”是也。又名质。《梁传》曰：“裘缠质以为臬。”是也。以黑饰地谓之黝，以白饰墙谓之垩。《周礼·守祧职》云：“其祧则守祧黝垩之。”是也。注“在堂隅，坫，也”。○释曰：坫名见於经传者有三：案《礼记·明堂位》云：“反坫，出尊，崇坫亢圭。”及《论语》：“邦君为两君之好，有反坫。”此三者，在两楹之间，以土为之，非此经所谓也。案《既夕记》云：“设於于东堂下，南顺，齐于坫。”《士冠礼》云：“爵弁、皮弁、缁布冠各一&lt;匚算&gt;，执以待于西坫南。”则此经所谓也。郑注云：“坫在堂角。”然则堂之东南角为东坫，西南角为西坫。故郭云：“在堂隅。坫，也。”则端也，言坫是堂角端也。&lt;注&gt;“《书》曰：既勤垣墉”。○释曰：此《周书·梓材》篇文也。案彼云：“若作室家，既勤垣墉，惟其涂暨茨。”孔《传》云：“如人为室家，已勤立垣墉，惟其当涂暨茨盖之。”此喻教化也。
　　枳谓之弋。（也。）在墙者谓之军，（《礼记》曰：“不敢县於夫之军{施}。”）在地者谓之臬。（即门也。）大者谓之ㄆ，长者谓之阁。（别弋所在长短之名。○枳，徒得反。弋，亦。军，晖。臬，鱼列反。）
　　[疏]“枳谓”至“之阁”。○释曰：此别弋所在长短之名也。弋即也，一名枳。置弋在墙者，名军。在地及门中者，名臬。《玉藻》云：“公事自西，私事自东。”是也。大者名ㄆ，长者名阁也。&lt;注&gt;“《礼记》曰：不敢县於夫之军施”。○释曰：此《内则》文也。郑注云：“竿谓之施。军，弋也。”
　　谓之台，（积土四方。）有木者谓之榭。（台上起屋。○，都。）
　　[疏]“谓”至“之榭”。○释曰：别台、榭之制也。积土四方而高者名台，即下云“四方而高者”也，一名。李巡云：“积土为之，所以观望。”《诗》云：“出其。”彼以为城台，於此台上有木起屋者名榭。《月令·仲夏》云：“可以处台榭。”谓此也。
　　鸡栖於弋为桀，凿垣而栖为时。（今寒乡穿墙栖鸡，皆见《诗》。○桀，竭。垣，袁。时，时。）
　　[疏]“鸡栖”至“为时”。○释曰：李巡曰：“别鸡所栖之名也。弋，也。凿墙为鸡作栖曰时。”&lt;注&gt;“今寒”至“见《诗》”。○释曰：云“今寒乡穿墙栖鸡”者，谓苦寒之乡也，避寒，故穿墙以栖鸡。云“皆见《诗》”者，案《王风·君子于役》云：“鸡栖于时。”又曰：“鸡栖于桀。”是也。
　　植谓之传，传谓之突。（户持锁植也。见《埤苍》。）
　　[疏]“植谓”至“之突”。○释曰：植谓户之维持锁者也。植木为之，因名云。又名传，又名突也。文见《埤苍》。
　　{亡木}&lt;广留&gt;谓之梁。（屋大梁也。）其上楹谓之。（侏儒柱也。）&lt;门弁&gt;谓之疾，（柱上薄也。亦名开，又曰沓。）而谓之，（即栌也。）栋谓之桴，（屋急。）桷谓之榱。（屋椽。）桷直而遂谓之阅，（谓五架屋际椽正相当。）直不受檐谓之交。（谓五架屋际椽不直上檐，交於急上。）檐谓之。（屋。○{亡木}，亡。&lt;广留&gt;，力又反。，拙。&lt;门弁&gt;，卞。疾，疾。，节。桴，浮。榱，衰。檐，檐。，滴。）
　　[疏]“{亡木}&lt;广留&gt;”至“之”。○释曰：此别梁柱栋榱之名也。梁即屋大梁也，一名{亡木}。&lt;广留&gt;，楹柱也。其梁上短柱名。《礼器》云“藻”者，谓画梁上柱为藻文也。一名侏儒柱，以其短小故也。&lt;门弁&gt;者，柱上木名也。又谓之疾，又名薄，亦名开。《字林》云：“开，柱上方木。”是也。又曰沓，是一物五名也。而，一名，即栌也，皆谓斗ㄆ也。《礼器》云“管仲山节”者，谓刻柱头为斗ㄆ形如山也。栋，屋急也。一名桴，今屋脊也。《易》曰：“栋隆吉。”是也。桷，屋椽也，一名榱。吕沈云：“齐鲁名桷，周人名榱。”《易》曰：“鸿渐于木，或得其桷。”《左传》子产曰：“栋折榱崩，侨将压焉。”是也。屋椽长直而遂达五架屋际者，名阅。郭云：“谓五架屋际椽正相当。”若其椽直不上於檐者名交，言相交於急上也。郭云：“谓五架屋际椽不直上檐，交於急上。”屋檐，一名，一名屋，又名宇，皆屋之四垂也。故《士丧礼》曰：“为铭置于宇西阶上。”郑注云：“宇，。”是也。
　　容谓之防。（形如今床头小曲屏风，唱射者所以自防隐。见《周礼》。）
　　[疏]“容谓之防”。○释曰：容者，射礼唱获者蔽身之物也。一名防，言所以容身防矢也。一名乏。《乡射礼》云：“乏三侯道，居侯党之一，西五步。”郑注云：“容谓之乏，所以为获者御矢也。”谓之乏者，言矢至此力乏也。郭云：“形如今床头小曲屏风，唱射者所以自防隐，见《周礼》”者，案《夏官·舍人职》云：“以射法治射仪，王以六耦射三侯，三获三容。”郑司农云：“容者乏也，待获者所蔽也。”是矣。
　　连谓之{移}。（堂楼阁边小屋，今呼之{移}厨、连观也。○{移}，丈知反。）
　　[疏]“连谓之{移}”。○释曰：{移}，楼阁边相连小屋名也。郭云：“堂楼阁边小屋，今呼之{移}厨、连观也。”
　　屋上薄谓之{兆}。（屋笮。○{兆}，曜。）
　　[疏]“屋上薄谓之{兆}”。○释曰：屋上薄一名{兆}，今谓之屋笮也。
　　两阶间谓之乡。（人君南乡当阶间。）中庭之左右谓之位。（群臣之侧位也。）门屏之间谓之宁。（人君视朝所宁立处。）屏谓之树。（小墙当门中。○乡，向。屏音并。宁，伫。）
　　[疏]“两阶”至“之树”。○释曰：此别君臣之位处也。人君南面，乡明而治，其位在两阶间，因名云也。云“中庭之左右谓之位”者，左右犹东西也。位，群臣之列位也。案《明堂位》云：“三公，中阶之前，北面东上。诸侯之位，阼阶之东，西面北上。诸伯之国，西阶之西，东面北上。诸子之国，门东，北面东上。诸男之国，门西，北面东上。”是也。云“门屏之间谓之宁”者，谓路门之外，屏树之内，人君视朝宁立之处，因名为宁。李巡云：“正门内两塾间曰宁。”《曲礼》曰：“天子当宁而立，诸公东面，诸侯西面曰朝。”是也。云“屏谓之树”者，屏，蔽也；树，立也。立墙当门以自蔽也。李巡曰：“垣当门自蔽名曰树。”郭云：“小墙当门中。”《礼纬》云：“天子外屏，诸侯内屏。”《郊特牲》云：“旅树。”郑注云：“旅，道也。屏谓之树，树所以蔽行道。”以此推之，则诸侯内屏，在路门之内。天子外屏，在路门之外而近应门者矣。
　　谓之门。（《诗》曰：“祝祭于礻方。”）正门谓之应门。（朝门。）观谓之阙。（宫门双阙。）宫中之门谓之闱，（谓相通小门也。）其小者谓之闺，小闺谓之ト。（大小异名。）巷门谓之闳。（《左传》曰：“盟诸僖闳。”闳，巷头门。）门侧之堂谓之塾。（夹门堂也。）橛谓之。（门阃。）阖谓之扉。（《公羊传》曰：“齿著于门阖。”）所以止扉谓之闳。（门辟旁长橛也。《左传》曰：“高其闳。”闳，长弋，即门也。○，补耕反。观，贯。衡，巷。塾，熟。橛，其月反。，鱼列反。）
　　[疏]“谓”至“之闳”。○释曰：此别门阙之异名也。李巡曰：“，庙门名。”其路门之外受朝。正门一名应门。应门之外门曰雉门，雉门之旁名观，又名阙。宫中相通小门名闱，闱之小者名闺，闺之小者名ト。巷头之门名闳。门侧之室，夹堂东西者，名塾。门中之橛名，一名阃。阖，门扇也，一名扉。於门辟旁树长橛所以止扉者，名闳。注“《诗》曰：“祝祭於礻方”。○释曰：《小雅·楚茨》篇文也。案礻方本庙门之名，设祭於庙门，因名其祭亦名礻方。凡礻方有二种，一是正祭之时，既设於庙，又求神於庙门之内。《郊特牲》云：“索祭祝於礻方。”及《诗》云：“祝祭於礻方。”注云：“礻方，平生门内之旁，待宾客之处，与祭同日也。”二是明日绎祭之时，设馔於庙门外西室，亦谓之礻方。即《郊特牲》注云：“礻方之礼宜於庙门外之西室。”及《礼器》云：“为礻方乎外。”是也。然则庙门内外皆有礻方称。注“朝门”。○释曰：案《诗·大雅》云：“乃立皋门，皋门有伉。乃立应门，应门将将。”郑笺云：“诸侯之宫外门曰皋门，朝门曰应门，内有路门，天子之宫加以库、雉。”案郑玄注《周礼·秋官·朝士职》：“王五门：皋、库、雉、应、路也。”又曰：“天子诸侯皆有三朝：外朝一、内朝二。”其天子外朝一者，在皋门之内、库门之外，大询众庶之朝也，朝士掌之。内朝二者，正朝在路门外，司士掌之。燕朝在路门内，大仆掌之。诸侯之外朝一者，在皋门内、应门外。内朝二者，亦在路寝门之外内，以正朝在应门内，故谓应门为朝门也。注“宫门双阙”。○释曰：《周礼·大宰》：“正月之吉，县治象之法于象魏，使万民观治象。”郑众云：“象魏，阙也。”刘熙《释名》云：“阙在门两旁，中央阙然为道也。”《白虎通》云：“阙是阙疑。义亦相兼。”然则其上县法象、其状魏魏然高大谓之象魏，使人观之谓之观也。是观与象魏、阙一物而三名也。以门之两旁相对为双，故云双阙。注“《左传》曰：盟诸僖闳”。○释曰：襄十一年传文也。案彼云：“季武子将作三军，叔孙穆子曰：‘然则盟诸？’乃盟诸僖闳。”杜注云：“僖宫之门。”是也。注“《公羊传》曰：齿著于门阖”。○释曰：庄十二年传文也。案彼云：宋万“搏闵公，绝其ㄕ。仇牧闻君弑，趋而至；遇之于门，手剑而叱之。万臂扌杀仇牧，碎其首，齿著乎门阖”。何休云：“阖，扇也。”是矣。注“《左传》曰：高其闳”。○释曰：襄三十一年传云：“子产相郑伯以如晋。晋侯以我丧故，未之见也。子产使尽坏其馆之垣而纳车马焉。士文伯让之，曰：‘敝邑以政刑之不，寇盗充斥，无若诸侯之属，辱在寡君者何？是以令吏人完客所馆，高其闳。’”是也。案《说文》云：“，门也。汝南平舆里门曰。”既为门，故郭氏以闳为长弋，即门也。杜预云：“闳。门也。”非郭义也。
　　瓴&lt;瓦&gt;谓之甓。（&lt;鹿瓦&gt;砖也。今江东呼瓴甓。○瓴，灵。&lt;瓦&gt;，的。甓，满切。）
　　[疏]“瓴&lt;瓦&gt;谓之甓”。○释曰：瓴&lt;瓦&gt;一名甓。郭云：“&lt;鹿瓦&gt;砖也。今江东呼瓴甓。”《诗·陈风》云：“中唐有甓。”是也。
　　宫中巷谓之，（巷ト间道。）庙中路谓之唐，（《诗》曰：“中唐有甓。”）堂途谓之陈。（堂下至门径也。）路、旅，途也。（途即道也。）路、场、猷、行，道也。（博说道之异名。）一达谓之道路，（长道。）二达谓之歧旁，（歧道旁出也。）三达谓之剧旁，（今南阳冠军乐乡数道交错，俗呼之五剧乡。）四达谓之逵，（交道四出。）五达谓之康，（《史记》所谓康庄之衢。）六达谓之庄，（《左传》曰：“得庆氏之木百车於庄。”）七达谓之剧骖，（三道交，复有一岐出者，今北海剧县有此道。）八达谓之崇期，（四道交出。）九达谓之逵。（四道交出，复有旁通。○，苦本切。剧，极。）
　　[疏]“宫中”至“之逵”。○释曰：此别巷道之异名也。宫中巷ト间道名壶。孙炎曰：“巷，舍间道也。”王肃曰：“今後宫称永巷，是宫内道名也。”庙中之路名唐，堂下至门径名陈。路、旅皆途之别名也，途即道也。路、场、猷、行四者复是道之异名也。一达长道谓之道路．歧分二达者谓之歧旁，言歧道旁出也。歧分三达者谓之剧旁。孙炎云：“旁出歧多，故曰剧。”交道四达谓之衢。交道四出，复有一旁达谓之康。孙炎云：“康，乐也，交会乐道也。”交道六出谓之庄。孙炎云：“庄，盛也，道烦盛。”三道交出，复有一歧出者谓之剧骖。四道交出谓之崇期。四道交，复有一歧出者谓之逵。注“《诗》曰：中唐有甓”。○释曰：此《陈风·防有鹊巢》篇文也。注“《史记》所谓康庄之衢”。○释曰：案《史记·列传》云：“驺者，齐诸驺子，亦颇采驺衍之术以纪文。於是齐王嘉之，自如淳于髡以下，皆命曰列大夫，为开第康庄之衢。”是也。注“《左传》得庆氏之木百车於庄”。○释曰：案襄二十八年，齐庆封谋杀子雅、子尾。“陈文子谓桓子曰：‘祸将作矣。吾其何得？’对曰：‘得庆氏之木百车於庄。’”杜注云：“庆封时有此木，积於六轨之道。”是也。注“四道交出，复有旁通”。○释曰：《诗·周南》云：“施于中逵。”毛传云：“逵，九达之道。”是也。案《左传》隐十一年云：“及大逵。”桓十四年：“焚渠门，入及大逵。”庄二十八年：“众车入自纯门，及逵。”宣十二年：“入自皇门，至于逵路。”杜预皆以为道并九轨。案《周礼》：“经涂九轨，不名曰逵。”杜意盖以郑之城内不应有九出之道，故以为并九轨，於此则不合也。
　　室中谓之时。堂上谓之行，堂下谓之步。门外谓之趋，中庭谓之走，大路谓之奔。
　　[疏]“室中”至“之奔”。○释曰：此皆人行步趋走之处，因以名云。室中名时，时然後动。堂上曰行，谓平行也。堂下曰步。《白虎通》云：“人践三尺，法天地，人再举足曰步，备阴阳也。”门外曰趋。郑玄云：“行而张拱曰趋。”中庭曰走。走，疾趋也。大路曰奔。奔，大走也。《书》曰：“骏奔走。”案此经所释，谓祭祀之礼。知者以《召诰》云：“王朝步自周，则至于丰。”注云：“告文王庙。告文王，则告武王可知。出庙入庙，不以远为文。”是也。若迎宾，则《乐师》云：“行以《肆夏》，趋以《采齐》。”行谓大寝之庭至路门，趋谓路门至应门。
　　是谓之梁。（即桥也。或曰：“石绝水者为梁。”见《诗传》。）石杠谓之彳奇。（聚石水中以为步渡彳勺也。《孟子》曰：“岁十月，徒杠成。”或曰今之石桥。○是，低。杠，江。彳奇，寄。）
　　[疏]“是谓”至“之彳奇”。○释曰：此别桥彳勺之名也。是一名梁。郭氏两解：一名即桥也，以木为之；一云以石绝水。石杠，一名彳奇。郭氏亦两解：一云聚石水中以为步渡彳勺也。《广雅》云：“彳勺，步桥也。”一云或曰今之石桥。注“或曰石绝水为梁。见《诗传》”。○释曰：案《卫风》云：“有狐绥绥，在彼淇梁。”传云：“石绝水曰梁。”是也。注“《孟子》曰：岁十月，徒杠成”。○释曰：案《孟子》云：“子产听郑国之政，以其乘舆济人於溱洧。《孟子》曰：‘惠而不知为政，岁十一月徒杠，成十二月舆梁成，民未病涉也。’”赵岐注云：“以为子产有惠民之心，不知为政，当以时桥梁，民何由病苦涉水乎？”是也。引之以证石杠为步桥也。此注作十月，误脱，或所见本异。
　　室有东西厢曰庙。（夹室前堂。）无东西厢，有室曰寝。（但有大室。）无室曰榭。（榭即今堂皇。）四方而高曰台。陕而曲曰楼。（，长也。○陕，狭。）
　　[疏]“室有”至“曰楼”。○释曰：此明寝庙楼台之制也。凡大室有东西厢夹室，及前堂有序墙者，曰庙。但有太室者，曰寝。《月令·仲春》云：“寝庙毕备。”郑注云：“前曰庙，後曰寝。”以庙长接神之处，其处尊，故在前。寝，衣冠所藏之处，对庙为卑，故在後。无室者名榭。《春秋》宣十六年“夏，成周宣榭火”。杜预云：“宣榭，讲武屋”，引此文：无室曰榭，谓屋歇前。然则榭有二义：一者台上构木曰榭，上云有木曰榭，及《月令》云：“可以处台榭。”是也。二屋歇前无壁者名榭，其制如今厅事也。《春秋》云：“成周宣榭。”《公羊》以为宣宫之榭，及《乡射礼》云：“榭则钩楹内。”是也。郭云“榭即今堂皇”者，堂皇即今殿也。殿亦无室，故云即今堂皇。四方而高者名台，即上也。，长也。凡台上有屋，狭长而屈曲者，曰楼。
　　●卷五·释器第六
　　[疏]“释器第六”。○释曰：案《说文》云：“器，皿也。从犬，犬所以守之。”以此篇释诸器之名，故曰释器。
　　木豆谓之豆。（豆，礼器也。）
　　[疏]“木豆谓之豆”。注“礼器也”。○释曰：案《周礼》&lt;方瓦&gt;人为豆，“实三而成觳崇尺。”郑注云：“崇，高也。豆实四升。”又《祭统》云：“夫人荐豆执校，执醴授之，执镫。”郑注云：“校，豆中央直者也。镫，豆下跗也。”又《礼图》云：“口圆，径尺，黑膝，饰朱，中大夫以上画以云气，诸侯以象，天子以玉。”皆谓饰其豆口也。然则豆者，以木为之，高一尺，口足径一尺，其足名镫。中央直竖者名校，校径二寸。总而言之名豆。豆实四升，用荐菹醢。《周礼》“醢人掌四豆之实，朝事之豆，其实韭菹醢”之类是也。其饰则三代不同。《明堂位》曰：“夏后氏以曷豆，殷玉豆，周献豆。”注云：“曷，无异物之饰也。献，疏刻之。”是也。以供祭祀燕飨，故云“礼器也”。
　　竹豆谓之笾。（笾亦礼器。○笾，边。）
　　[疏]“竹豆谓之笾”。注“笾亦礼器”。○释曰：案郑注《笾人》及《士虞礼》云：“笾以竹为之，口有{滕}缘，形制如豆，亦受四升，盛枣栗桃梅菱芡脯无鲍糗饵之属。”是也。亦祭祀享燕所用，故云“亦礼器”。
　　瓦豆谓之登。（即膏登也。）
　　[疏]“瓦豆谓之登”。○释曰：对文则木曰豆、瓦曰登，散则皆名豆。故云“瓦豆谓之登”。《冬官》&lt;方瓦&gt;人掌为瓦器，而云“豆中县”。郑云：“县绳正豆之柄。”是瓦亦名豆也。《诗·大雅·生民》云：“于豆于登。”毛传云：“豆，荐菹醢。登，大羹也。”《公食大夫礼》云：“大羹氵音不和，实於登。”氵音者，肉汁，大古之羹也。不调以盐，菜以其质，故以瓦器盛之。郭云：“即膏登也。”
　　盎谓之缶。（盆也。○盎，乌浪切。）
　　[疏]“盎谓之缶”。○释曰：孙炎云：“缶，瓦器。”郭云：“盆也。”《诗·陈风》云：“坎其击缶。”则缶是乐器。《易·离卦·九三》：“不鼓缶而歌，则大耋之嗟。”注云：“艮爻也，位近丑。丑上值弁星，似缶。”《诗》云“坎其击缶”，则乐器亦有缶。又《史记》：“蔺相如使秦王击缶。”是乐器为缶也。案《坎卦·六四》：“樽酒簋贰用缶。”注云：“爻辰在丑。丑上值斗，可以斟之象。斗上有建星，建星之形似簋。贰，副也。建星上有弁星，弁星之形又如缶。天子大臣以王命出会诸侯，主国尊於簋，副设玄酒以缶。”则缶又是酒器也。《比卦·初六》爻：“有孚盈缶。”注云：“爻辰在木上，值东井之水，人所汲，用缶。缶，汲器。”襄九年宋灾，《左传》曰：“具绠缶，备水器。”则缶是汲水之器也。然则缶是瓦器，可以节乐，若今击瓯；又可以盛水、盛酒，即今之瓦盆也。
　　瓯瓿谓之&lt;台瓦&gt;。（瓿&lt;娄瓦&gt;，小罂，长沙谓之&lt;台瓦&gt;。○瓿，蒲口切。&lt;台瓦&gt;，移。）
　　[疏]“瓯瓿谓之&lt;台瓦&gt;”。○释曰：瓯一名瓿&lt;娄瓦&gt;，一名&lt;台瓦&gt;。郭云：“瓯&lt;娄瓦&gt;小罂，长沙谓之&lt;台瓦&gt;。”《方言》云：“&lt;亢瓦&gt;（音冈）、&lt;瓦&gt;（都感切）、&lt;庑瓦&gt;（音武）、（音由）、&lt;奠瓦&gt;（音郑）、{从瓦}（仕江切）、&lt;垂瓦&gt;（度睡切）、瓮、瓿&lt;娄瓦&gt;（瓿音部。&lt;娄瓦&gt;，落口切）、{疑瓦}（牛志切），罂也。灵桂之郊谓之&lt;亢瓦&gt;，其小者谓之&lt;瓦&gt;，周魏之间谓之&lt;庑瓦&gt;，秦之旧都谓之&lt;奠瓦&gt;，淮汝之间谓之，江湖之间谓之{从瓦}，自关而西、晋之旧都、河汾之间，其大者谓之&lt;垂瓦&gt;，其中者谓之瓿&lt;娄瓦&gt;，自关而东、赵魏之郊谓之瓮，或谓之罂，东齐海岱之间谓之{疑瓦}。罂，其通语也。萦，陈魏宋楚之间曰&lt;俞瓦&gt;（音臾），或曰&lt;朱瓦&gt;（音殊），燕之东北、朝鲜洌水之间谓之瓦（音畅，亦肠），齐之东北、海岱之间谓之儋（音扌詹），周洛韩郑之间谓之&lt;垂瓦&gt;，或谓之萦，萦谓之&lt;卑瓦&gt;（鼓鼙），{ń缶}谓之{斯瓦}。缶谓之瓿&lt;禺瓦&gt;（音隅），其小者，谓之瓶。萦、&lt;臬瓦&gt;谓之盎，自关而西或谓之盆，或谓之盎，其小者谓之升瓯。&lt;扁瓦&gt;（音边），陈魏宋楚之间谓之&lt;是瓦&gt;（杜启切），自关而西谓之&lt;扁瓦&gt;，其大者谓之瓯。”是其方俗之异名也。
　　康瓠谓之&lt;臬瓦&gt;。（瓠，壶也。贾谊曰：“宝康瓠。”是也。○瓠，胡。&lt;臬瓦&gt;，契。）
　　[疏]“康瓠谓之&lt;臬瓦&gt;”。○释曰：康瓠一名&lt;臬瓦&gt;。瓠即壶也。《说文》云：“破罂也。”《方言》云：“&lt;臬瓦&gt;谓之盎。”皆非郭义也。&lt;注&gt;“贾谊说曰：‘宝康瓠。’是也”。○释曰：案《汉书》云：贾谊，洛阳人也，年十八，以诵诗属文，汉文帝召为博士，为绛、灌之属害之。天子疏谊，为长沙王傅，以谪去，意不自得，及渡湘水，为赋以吊屈。原其词曰：“斡弃周鼎，宝康瓠兮。”是也。
　　&lt;句斤&gt;谓之定。（锄属。○&lt;句斤&gt;音衢。，丁录切。定，多佞切。）
　　[疏]“&lt;句斤&gt;谓之定”。○释曰：&lt;句斤&gt;一名定。郭云：“锄属。”李巡曰：“锄别名也。”《广雅》云：“定谓之耨。”《世本》云：“垂作耨。”《吕氏春秋》云：“耨柄尺，此其度也。其耨六寸，所以间稼也。”高诱注云：“耨，耘苗也。六寸，所以入苗间。”《诗·颂·臣工》云：“┖乃钱。”毛传云：“，耨也。”耨及定当是一器。但先儒或即云锄，或云锄属。古器变易，未能识之。
　　斫谓之钅著。（也。○钅著，张略切。）
　　[疏]“斫谓之钅著”。○释曰：斫一名钅著。郭云：“也。”《说文》云：“，大锄也。”
　　&lt;斗&gt;谓之&lt;甾&gt;。（皆古锹锸字。○&lt;斗&gt;，锹。&lt;甾&gt;，锸。）
　　[疏]“&lt;斗&gt;谓之&lt;甾&gt;”。○释曰：郭云：“皆古锹锸字。”《方言》云：“燕之东北、朝鲜洌水之间谓之&lt;斗&gt;，宋魏之间谓之铧，或谓之钅韦（音韦），江淮南楚之间谓之，赵魏之间谓之（音鍪）。”是皆谓今锹也。○锹音秋。
　　纟罟谓之九。九，鱼罔也。（今之百囊罟是，亦谓之{}。今江东呼为纟。）嫠妇之笱谓之。（《毛诗传》曰：“，曲梁也。”谓以簿为鱼笱。）{巢}谓之汕，（今之撩罟。）{}谓之罩，（鱼笼也。）参谓之涔。（今之作参者，聚积柴木於水中，鱼得寒，入其里藏隐，因以簿围捕取之。）鸟罟谓之罗，（谓罗络之。）兔罟谓之，（犹遮也。见《诗》。）麋罟谓之{矛}，（冒其头也。）彘罟谓之{}（{}，幕也。），鱼罟谓之え。（最大罟也。今江东云。）{辟糸}谓之。，{}也。{}谓之。，覆车也。（今之翻车也。有两辕，中施以捕鸟。展转相解，广异语。○纟，子弄。，域。嫠，离。笱，狗。{巢}，嘲。汕，所谏切。{}，主角切。参，桑感切。，嗟。{矛}，茆。彘，滞。{}，鸾。え，孤。{辟糸}，壁。，冲。{}，拙。，浮。）
  </div>
  <div class="pagination">
   <a href="尔雅注疏_page11.html">
    上一页
   </a>
   <span>
    ...
   </span>
   <a href="尔雅注疏_page7.html">
    7
   </a>
   <a href="尔雅注疏_page8.html">
    8
   </a>
   <a href="尔雅注疏_page9.html">
    9
   </a>
   <a href="尔雅注疏_page10.html">
    10
   </a>
   <a href="尔雅注疏_page11.html">
    11
   </a>
   <span class="current-page">
    12
   </span>
   <a href="尔雅注疏_page13.html">
    13
   </a>
   <a href="尔雅注疏_page14.html">
    14
   </a>
   <a href="尔雅注疏_page15.html">
    15
   </a>
   <a href="尔雅注疏_page16.html">
    16
   </a>
   <a href="尔雅注疏_page17.html">
    17
   </a>
   <span>
    ...
   </span>
   <a href="尔雅注疏_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
