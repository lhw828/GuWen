<!DOCTYPE html>
<html>
<head>
    <meta charset="UTF-8">
    <title>輶轩使者绝代语释别国方言 - 第 4 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>輶轩使者绝代语释别国方言 - 第 4 页/共 8 页</h1>
    <div class="content">　　
　　
　　
　　輶轩使者绝代语释别国方言第七
　　
　　谆憎，所疾也。宋鲁凡相恶谓之谆憎，若秦晋言可恶矣。
　　杜，蹻，歰也。赵曰杜，山之东西或曰蹻。
　　佻，抗，县也。赵魏之间曰佻，自山之东西曰抗。燕赵之郊县物于台之上谓之佻。
　　发，税，舍车也。东齐海岱之间谓之发，宋赵陈魏之间谓之税。
　　肖，类，法也。齐曰类，西楚梁益之间曰肖。秦晋之西鄙自冀陇而西使犬曰哨，西南梁益之间凡言相类者亦谓之肖。
　　憎，懹，惮也。陈曰懹。
　　谯，讙，让也。齐楚宋卫荆陈之间曰谯，自关而西秦晋之间凡言相责让曰谯让，北燕曰讙。
　　佥，胥，皆也。自山而东五国之郊曰佥，东齐曰胥。
　　侔莫，强也。北燕之外郊凡劳而相勉若言努力者谓之侔莫。
　　□倯，骂也。燕之北郊曰□倯。
　　展，惇，信也。东齐海岱之间曰展，燕曰惇。
　　斯，掬，离也。齐陈曰斯，燕之外郊朝鲜洌水之间曰掬。
　　蝎，噬，逮也。东齐曰蝎，北燕曰噬。逮，通语也。
　　皮傅，弹憸，强也。秦晋言非其事谓之皮傅，东齐陈宋江淮之间曰弹憸。
　　膊，晒，晞，□也。东齐及秦之西鄙言相□僇为膊。燕之外郊朝鲜洌水之间，凡□肉，发人之私，披牛羊之五藏，谓之膊。□五谷之类，秦晋之间谓之晒，东齐北燕海岱之郊谓之晞。
　　熬，□，煎，□，巩，火干也。凡以火而干五谷之类，自山而东，齐楚以往，谓之熬；关西陇冀以往，谓之□；秦晋之间或谓之□，凡有汁而干谓之煎，东齐谓之巩。
　　胹，饪，亨，烂，糦，酋，酷，熟也。自关而西秦晋之郊曰胹，徐扬之间曰饪，嵩岳以南陈颍之间曰亨。自河以北赵魏之间火熟曰烂，气熟曰糦，久熟曰酋，谷熟曰酷。熟，其通语也。
　　魏盈，怒也。燕之外郊朝鲜洌水之间，凡言呵叱者谓之魏盈。
　　□□，隑企，立也。东齐海岱北燕之郊跪谓之□□，委痿谓之隑企。
　　泷涿谓之沾渍。
　　希，铄，摩也。燕齐摩铝谓之希。
　　平均，赋也。燕之北鄙东齐北郊凡相赋敛谓之平均。
　　罗谓之离，离谓之罗。
　　钊，超，远也。燕之北郊曰钊，东齐曰超。
　　汉漫，□眩，懑也。朝鲜洌水之间烦懑谓之汉漫，颠眴谓之□眩。
　　怜职，爱也。言相爱怜者，吴越之间谓之怜职。
　　茹，食也。吴越之间凡贪饮食者谓之茹。
　　竘，貌，治也。吴越饰貌为竘，或谓之巧。
　　煦，煅，热也，干也。吴越曰煦煅。
　　攍，膂，贺，□，儋也。齐楚陈宋之间曰攍。燕之外郊越之垂瓯吴之外鄙谓之膂。南楚或谓之攍。自关而西陇冀以往谓之贺，凡以驴马馲驼载物者谓之负他，亦谓之贺。
　　树植，立也。燕之外郊朝鲜洌水之间凡言置立者谓之树植。
　　过度谓之涉济。
　　福禄谓之祓戬。
　　傺，眙，逗也。南楚谓之傺，西秦谓之眙。逗，其通语也。
　　
　　
　　
　　輶轩使者绝代语释别国方言第八
　　
　　虎，陈魏宋楚之间或谓之李父，江淮南楚之间谓之李耳，或谓之于□。自关东西或谓之伯都。
　　貔，陈楚江淮之间谓之□，北燕朝鲜之间谓之□，关西谓之狸。
　　貛，关西谓之貒。
　　鸡，陈楚宋魏之间谓之鸊□，桂林之中谓之割鸡，或曰□。北燕朝鲜洌水之间谓伏鸡曰抱。爵子及鸡雏皆谓之鷇。其卵伏而未孚始化谓之涅。
　　猪，北燕朝鲜之间谓之豭，关东西或谓之彘，或谓之豕。南楚谓之豨。其子或谓之豚，或谓之貕，吴扬之间谓之猪子。其槛及蓐曰橧。
　　布谷，自关东西梁楚之间谓之结诰，周魏之间谓之击谷，自关而西或谓之布谷。
　　□鴠，周魏齐宋楚之间谓之定甲，或谓之独舂。自关而东谓之城旦，或谓之倒悬，或谓之鴠鴠。自关而西秦陇之内谓之鹖鴠。
　　鸠，自关而东周郑之郊韩魏之都谓之□鷱，其□鸠谓之鸊鷱。自关而西秦汉之间谓之鵴鸠，其大者谓之鳻鸠，其小者谓之□鸠，或谓□鸠，或谓之□鸠，或谓之鹘鸠。梁宋之间谓之鹪。
　　□鸠，燕之东北朝鲜洌水之间谓之鶝□。自关而东谓之戴鵀，东齐海岱之间谓之戴南，南犹鵀也。或谓之鶭鸅，或谓之戴鳻，或谓之戴胜。东齐吴扬之间谓之鵀。自关而西谓之服鶝，或谓之□鶝。燕之东北朝鲜洌水之间谓之□。
　　蝙蝠，自关而东谓之服翼，或谓之飞鼠，或谓之老鼠，或谓之□鼠。自关而西秦陇之间谓之蝙蝠。北燕谓之蟙□。
　　鴈，自关而东谓之鴚□，南楚之外谓之□，或谓之鸧鴚。
　　桑飞，自关而东谓之工爵，或谓之过鸁，或谓之女□。自关而东谓之鸋鴂。自关而西谓之桑飞，或谓之懱爵。
　　□黄，自关而东谓之鸧鹒。自关而西谓之□黄，或谓之黄鸟，或谓之楚雀。
　　野凫其小而好没水中者，南楚之外谓之鷿鷉，大者谓之鹘蹏。
　　守宫，秦晋西夏谓之守宫，或谓之蠦□，或谓之蜤易。其在泽中者谓之易蜴。南楚谓之蛇医，或谓之蝾螈。东齐海岱谓之螔□。北燕谓之祝蜓。桂林之中守宫大者而能鸣谓之蛤解。
　　宛野谓鼠为□。
　　鸡雏徐鲁之间谓之□子。
　　
　　
　　
　　輶轩使者绝代语释别国方言第九
　　
　　戟，楚谓之□。凡戟而无刃秦晋之间谓之□，或谓之鏔，吴扬之间谓之戈。东齐秦晋之间谓其大者曰镘胡，其曲者谓之钩□镘胡。
　　三刃枝，南楚宛郢谓之匽戟。其柄自关而西谓之柲，或谓之殳。
　　矛，吴扬江淮南楚五湖之间谓之鍦，或谓之鋋，或谓之鏦，其柄谓之矜。
　　箭，自关而东谓之矢，江淮之间谓之鍭，关西曰箭。
　　钻谓之鍴。
　　矜谓之杖。
　　剑削，自河而北燕赵之间谓之室，自关而东或谓之廓，或谓之削，自关而西谓之□。
　　盾，自关而东或谓之瞂，或谓之干。关西谓之盾。
　　车下铁，陈宋淮楚之间谓之毕。大车谓之綦。
　　车轊，齐谓之□。
　　车枸篓，宋魏陈楚之间谓之□，或谓之□笼。其上约谓之□，或谓之□。秦晋之间自关而西谓之枸篓，西陇谓之□。南楚之外谓之篷，或谓之隆屈。
　　轮，韩楚之间谓之轪或谓之軝。关西谓之□。
　　輑谓之轴。
　　辕楚卫之间谓之辀。
　　箱谓之輫。
　　轸谓之枕。
　　车纣，自关而东周洛韩郑汝颍而东谓之□，或谓之曲绹，或谓之曲纶。自关而西谓之纣。
　　輨，轪，炼□也。关之东西曰輨，南楚曰轪，赵魏之间曰炼□。
　　车釭，齐燕海岱之间谓之锅，或谓之锟。自关而西谓之釭，盛膏者乃谓之锅。
　　凡箭镞胡合嬴者，四镰，或曰拘肠，三镰者谓之羊头，其广长而薄镰谓之錍，或谓之钯。箭其小而长中穿二孔者谓之钾炉，其三镰长尺六者谓之飞□，禸者谓之平题。所以藏箭弩谓之箙。弓藏谓之鞬，或谓之□丸。
　　矛骹细如鴈胫者谓之鹤厀。有小枝刃者谓之钩□。矛或谓之□。
　　锬谓之铍。
　　骹谓之銎。
　　鐏谓之焊。
　　舟，自关而西谓之船，自关而东或谓之舟，或谓之航。南楚江湘凡船大者谓之舸，小舸谓之艖，艖谓之艒□，小艒□谓之艇，艇长而薄者谓之艜，短而深者谓之□，小而深者谓之□。东南丹阳会稽之间谓艖为欚。泭谓之篺，篺谓之筏。筏，秦晋之通语也。江淮家居篺中谓之荐。方舟谓之□，艁舟谓之浮梁。楫谓之桡，或谓之棹。所以隐棹谓之□。所以县棹谓之缉。所以刺船谓之□。维之谓之鼎。首谓之合闾，或谓之艗艏。后曰舳，舳，制水也。儰谓之扤，扤，不安也。
　　
　　
　　
　　輶轩使者绝代语释别国方言第十
　　
　　媱，愓，游也。江沅之间谓戏为媱，或谓之愓，或谓之嬉。
　　曾，訾，何也。湘潭之原荆之南鄙谓何为曾，或谓之訾，若中夏言何为也。
　　央亡，嚜杘，姡，狯也。江湘之间或谓之无赖，或谓之□。凡小儿多诈而狯谓之央亡，或谓之嚜杘，或谓之姡。姡，娗也，或谓之猾。皆通语也。
　　崽者，子也。湘沅之会凡言是子者谓之崽，若东齐言子矣。
</div>
    <div class="pagination">
<a href="輶轩使者绝代语释别国方言_page3.html">上一页</a><a href="輶轩使者绝代语释别国方言.html">1</a><a href="輶轩使者绝代语释别国方言_page2.html">2</a><a href="輶轩使者绝代语释别国方言_page3.html">3</a><span class="current-page">4</span><a href="輶轩使者绝代语释别国方言_page5.html">5</a><a href="輶轩使者绝代语释别国方言_page6.html">6</a><a href="輶轩使者绝代语释别国方言_page7.html">7</a><a href="輶轩使者绝代语释别国方言_page8.html">8</a><a href="輶轩使者绝代语释别国方言_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
