<!DOCTYPE html>
<html>
<head>
    <meta charset="UTF-8">
    <title>说文解字注 - 第 223 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 223 页/共 283 页</h1>
    <div class="content">　　路径：段注说文□第十二卷□门部
　　标题：阉yān
　　注解：门竖也。门字今依御览□。竖犹孺也。周礼注曰：竖，未冠者之官名。凡文王世子之内竖，左传之使牛为竖皆是。司门则曰门竖，故从门。宫中奄昏闭门者。昏，名本作阍，今正。周礼注曰：奄，精气闭藏者。今谓之宦人。他竖不必奄人，此竖则奄人也，故从奄。一说当依小徐作阉阍闭门者。一说当作宫中掩门者。从门奄声。此当言从门奄，奄亦声。英廉切。八部。
　　路径：段注说文□第十二卷□门部
　　标题：阍hūn
　　注解：常□昏闭门隶也。周礼注曰：隶，给劳辱之役者。周礼阍人：王宫每门四人，囿游亦如之。注云：阍人，司昏□以启闬者，□人墨者使守门。按古阍与勲音同。易：厉阍心。马作熏。荀以熏为勲，而易为动。汉光禄勲卿一人，胡广曰：动犹阍也。主殿宫门户之职。从门昏，会意。昏亦声。呼昆切。十三部。
　　路径：段注说文□第十二卷□门部
　　标题：窥kuī
　　注解：闪也。此与窥义别。窥，小视也。从门规声。去隓切。十六部。
　　路径：段注说文□第十二卷□门部
　　标题：闪shǎn
　　注解：窥头门中也。礼运：鱼鲔不淰。注云：淰之言闪也。从人在门中。会意。王在门中则重王，故入王部。人在门中则重门，入门部。失冄切。古音葢在七部。〇旧此篆在□篆后，今移正。
　　路径：段注说文□第十二卷□门部
　　标题：□lán
　　注解：妄入宫亦也。亦旧作掖。师古注汉曰：掖门在两旁，如人臂掖。依许字例，当作亦也。汉书以阑为□字之叚借，成帝纪：阑入尚方掖门。应劭曰：无符籍妄入宫曰阑。又或作兰，列子：宋有兰子。张湛注曰：凡物不知生之主曰兰。殷敬顺曰：史记无符传出入谓之阑。此兰子，谓以技妄游。从门□声。读若阑。洛干切。十四部。
　　路径：段注说文□第十二卷□门部
　　标题：□zhèn
　　注解：登也。登，上车也。凡有所上皆曰登。从门□。会意。臣铉等曰：下，言自下而登上也。按从门□当作从门二。篆当用□。篇、韵□字可证。直刃切。十二部。从此为声者有焛閵蔺。□，古文下字。见二部。读若军敶之敶。颧此可以知阵字之俗矣。〖注〗敶，从攴不从攵。
　　路径：段注说文□第十二卷□门部
　　标题：阅yuè
　　注解：具数于门中也。具者，供置也。数者，计也。计者，会也，筭也。云于门中者，以其字从门也。周礼大阅，注曰：□军实也。左氏春秋大阅，传曰：简车马也。引申为阅歴。又引申为明其等曰阀，积其功曰阅。手部揲下曰：阅持也。易揲之以四，谓以四更迭数之也。古叚阅为穴。诗：蜉蝣堀阅。传曰：堀阅，容阅也。阅卽穴。宋玉赋：空穴来风。庄子作空阅来风。司马彪云：门户孔空，风善从之。道德经：塞其兑，闭其门。兑卽阅之省。诗：我躳不阅。传云：阅，容也。言我躳不能见容，如无空穴以自处也。从门兑声。弋雪切。十五部。
　　路径：段注说文□第十二卷□门部
　　标题：阕què
　　注解：事已闭门也。引申为凡事已之偁。诗：俾民心阕。传曰：阕，息也。礼记：有司告以乐阕。从门癸声。倾雪切。十五部。
　　路径：段注说文□第十二卷□门部
　　标题：阚kàn
　　注解：望也。望者，出亡在外，望其还也。望有倚门、倚闾者，故从门。大雅：阚如虓虎。谓其怒视。从门□声。苦滥切。八部。
　　路径：段注说文□第十二卷□门部
　　标题：阔kuò
　　注解：疏也。云部曰：疏，通也。阔之本义如是，不若今义训为广也。从门犹□之从囱。□声。苦括切。十五部。
　　路径：段注说文□第十二卷□门部
　　标题：闵mǐn
　　注解：吊者在门也。引申为凡痛惜之辞。俗作悯。邶风：觏闵旣多。豳风：鬻子之闵斯。传曰：闵，病也。从门文声。眉殒切。十三部。□，古文闵。按此篆篇、韵不载，恐不足据。小徐篆用□。然则大徐上体从古文民，今写讹甚。汗□正从古文民。
　　路径：段注说文□第十二卷□门部
　　标题：闯chèn
　　注解：马出门皃。引申为突兀惊人之辞。公羊传曰：开之则闯然公子阳生也。何云：闯，出头皃。韩退之诗曰：喁喁鱼闯萍。从马在门中。读若郴。许读平声。今去声。丑禁切。七部。俗语转若刱。文五十七　重六
　　路径：段注说文□第十二卷□门部
　　591
　　标题：耳ěr
　　注解：主听也者。者字今补。凡语云而已者，急言之曰耳，在古音一部。凡云如此者，急言之曰尔，在古音十五部。如世说云聊复尔耳，谓且如此而已是也。二字音义，絶不容相混。而唐人至今讹乱至不可言，于古经传亦任意塡写，致多难读。卽如论语一经，言云尔者，谓如此也。言谨尔、率尔、铿尔者，尔犹然也。言无隠乎尔，一日长乎尔，尔犹汝也。言汝得人焉尔乎，言得人于此否也。公羊传三年问焉尔，皆训于此也。全经惟有前言戏之耳，乃而已之训。今俗刻作汝得人焉耳乎，乃极为可笑。曹操曰：俗语云生女耳，耳是不足之词。此古说之存者也。音转读为仍，如耳孙亦曰仍孙是也。象形。而止切。一部。凡耳之属皆从耳。
　　路径：段注说文□第十二卷□耳部
　　标题：□zhé
　　注解：耳□也。□各本作□，今正。从耳。□，下□，象形。□今□陟叶切。八部。《春秋传》曰按曰字衍。“秦公子耴”者，其耳□也，故□为名。今按左氏传秦无公子□，惟郑七穆子良之子公孙辄字子耳。以许订之，古本左传当作公孙□，白虎通所谓旁其名为之字，闻名卽知其字，闻字卽知其名也。左传云：以类命为象。生而耳垂，因名之□。犹生而梦神以黑规其臀，因名之黑臀。吴都赋：鱼鸟聱□。□音牛乙切，非此字。
　　路径：段注说文□第十二卷□耳部
　　标题：□diān
　　注解：小□耳也。从耳占声。丁兼切。七部。
　　路径：段注说文□第十二卷□耳部
　　标题：耽dān
　　注解：耳大□也。淮南墬形训：夸父耽耳在其北。高注：耽耳，耳垂在肩上。耽读衣褶之褶。或作摄，以两手摄其肩之耳也。按许书本无聸字，耽卽聸也。今本于耽篆之外沾一聸篆，误矣。从耳冘声。丁含切。八部。《诗》曰：“士之耽兮。”卫风氓文。此引诗说叚借也。毛传曰：耽，乐也。耽本不训乐，而可叚为媅字，女部曰：媅者，乐也。
　　路径：段注说文□第十二卷□耳部
　　标题：耼dān
　　注解：耳曼也。曼者，引也。耳曼者，耳如引之而大也。如曼肤、曼□之曼。史记老子列传曰：姓李氏，名耳，字耼。史记索隠、老子音义、后汉书桓帝纪注、文选游天台山赋注所引皆如此。今本史记作名耳，字伯阳，谥曰耼，浅人妄改者也。字伯阳，见唐固国语注。从耳冄声。他甘切。七部。□，耼或从甘。甘声。
　　路径：段注说文□第十二卷□耳部
　　标题：聸dān
　　注解：□耳也。从耳詹声。都甘切。八部。南方有聸耳国。古只作耽，一变为聸耳，再变则为儋耳矣。
　　路径：段注说文□第十二卷□耳部
　　标题：耿ɡěnɡ
　　注解：耳箸颊也。颊者，面旁也。耳箸于颊曰耿。耿之言黏也，黏于颊也。邶风：耿耿不寐。传曰：耿耿犹儆儆也。忧之联缀于心，取义于此。凡云耿者，谓专壹也。杜林说皮传耿光，而非字义。从耳，烓省声。烓，小徐作炯。大徐本旧皆作烓。烓读若冂，见火部。耿，古杏切。十一部。杜林说：耿，光也。古文尙书曰：文王之耿光。离骚注曰：耿，光也。又曰：耿，明也。从光，依韵会订。圣省声。凡字皆形又声，杜说非也。徐锴曰：此说或后人所加。
　　路径：段注说文□第十二卷□耳部
　　标题：联lián
　　注解：连也。连者，负车也。负车者，以人挽车。人与车相属，因以为凡相连属之偁。周人用联字，汉人用连字，古今字也。周礼：官联以会官治。郑注：联读为连，古书连作联。此以今字释古字之例。从耳从丝。四字今补。会意。力延切。十四部。从耳，耳连于颊。故从耳。从丝，丝连不绝也。故又从丝。
　　路径：段注说文□第十二卷□耳部
　　标题：□liáo
　　注解：耳鸣也。楚辞曰：耳□啾而戃慌。王注云：□啾，耳鸣也。此□之本义，故字从耳。若诗泉水传云：□，愿也。笺云：□，且略之辞也。方言曰：俚，□也。战国策：民无所□。此等义相近，皆叚□为憀也。憀者，憀赖也。又诗传：椒□，椒也。不言□为语词，葢单□曰椒，絫□田椒□。楚词亦云：怀椒□之蔎蔎。尔雅曰：朻者□。朻卽莍。椒榝实成莍彚。从耳丣声。丣，各本讹作卯，篆体亦讹，今并正。洛萧切。古音在三部。读如刘。
　　路径：段注说文□第十二卷□耳部
　　标题：圣shènɡ
　　注解：通也。邶风：母氏圣善。传云：圣，叡也。小雅：或圣或不。传云：人有通圣者，有不能者。周礼：六德敎万民，智仁圣义忠和。注云：圣通而先识。洪范曰：睿作圣。凡一事精通，亦得谓之圣。从耳圣从耳者，谓其耳顺。风俗通曰：圣者，声也。言闻声知情。按声、圣字古相叚借。呈声。式正切。十一部。
　　路径：段注说文□第十二卷□耳部
　　标题：聪cōnɡ
　　注解：察也。察者，核也。聪察以双声为训。从耳怱声。仓红切。九部。
　　路径：段注说文□第十二卷□耳部
　　标题：听tīnɡ
　　注解：聆也。凡目所及者云视，如视朝、视事是也。凡目不能偏，而耳所及者云听，如听天下、听事是也。从耳□，会意。耳□者，耳有所得也。□声。他定切。十一部。
　　路径：段注说文□第十二卷□耳部
　　标题：聆línɡ
　　注解：听也。二篆转注。匡谬正俗载俗语云：聆瓦。聆者，听之知微者也。文王世子曰：梦帝与我九聆。此叚聆为铃，梦天以九个铃与己也。从耳令声。郞丁切。古音十二部。
　　路径：段注说文□第十二卷□耳部
　　标题：职zhí
　　注解：记□也。□旧作微，今正。记犹识也。纤微必识是曰职。周礼太宰之职，大司徒之职皆谓其所司。凡言司者，谓其善伺也。凡言职者，谓其善听也。释诂曰：职，主也。毛传同，见诗悉蟀、十月之交。周礼职方，亦作识方。从耳戠声。之弋切。一部。
　　路径：段注说文□第十二卷□耳部
　　标题：聒ɡuō
　　注解：讙语也。谨者，哗也。从耳□声。古活切。十五部。
　　路径：段注说文□第十二卷□耳部
　　标题：聥jǔ
　　注解：张耳有所闻也。广雅：惊也。从耳禹声。王矩切。五部。
　　路径：段注说文□第十二卷□耳部
　　标题：声shēnɡ
　　注解：音也。音下曰：声也。二篆为转注。此浑言之也。析言之，则曰生于心有节于外谓之音。宫商角征羽，声也。丝竹金石匏土革木，音也。乐记曰：知声而不知音者，禽兽是也。从耳殸声。书盈切。十一部。殸，籒文磬。见石部。
　　路径：段注说文□第十二卷□耳部
　　标题：闻wén
　　注解：知声也。往曰听，来曰闻。大学曰：心不在焉，听而不闻。引申之为令闻广誉。从耳门声。无分切。十二部。□，古文从昏。昏声。
　　路径：段注说文□第十二卷□耳部
　　标题：聘pìn
　　注解：访也。泛谋曰访。按女部曰娉，问也。二字义略同。从耳甹声。匹正切。十一部。
　　路径：段注说文□第十二卷□耳部
　　标题：聋lónɡ
　　注解：无闻也。从耳龙声。卢红切。九部。1927
　　路径：段注说文□第十二卷□耳部
　　标题：□sǒnɡ
　　注解：生而聋曰□。方言：耸，聋也。生而聋，陈楚江淮之闲谓之耸，荆扬之闲及山之东西双聋者谓之耸。又古多叚耸为□，方言曰：耸，悚也。又曰：耸，欲也。荆吴之闲曰耸。自关而西秦晋之闲相劝曰耸，中心不欲而由旁人之劝语亦谓之耸。从耳，从省声。息拱切。九部。
</div>
    <div class="pagination">
<a href="说文解字注_page222.html">上一页</a><span>...</span><a href="说文解字注_page218.html">218</a><a href="说文解字注_page219.html">219</a><a href="说文解字注_page220.html">220</a><a href="说文解字注_page221.html">221</a><a href="说文解字注_page222.html">222</a><span class="current-page">223</span><a href="说文解字注_page224.html">224</a><a href="说文解字注_page225.html">225</a><a href="说文解字注_page226.html">226</a><a href="说文解字注_page227.html">227</a><a href="说文解字注_page228.html">228</a><span>...</span><a href="说文解字注_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
