<!DOCTYPE html>
<html>
<head>
    <meta charset="UTF-8">
    <title>说文解字系传 - 第 165 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 165 页/共 213 页</h1>
    <div class="content">　　魵鱼出薉邪头国从鱼分声臣锴曰薉邪头东夷也敷粉反
　　
　　左鱼右虏鱼也出乐浪潘国从鱼虏声勒古反
　　
　　鰸鱼也状似鰕无足长寸大如义股岀辽东从鱼区声器方反
　　
　　鯜鱼也出乐浪畨国从鱼妾声七捷反
　　
　　左鱼右市鱼也出乐浪畨国从鱼市声浦会反
　　
　　左鱼右匊鱼也出乐浪畨国从鱼匊声一曰□(左鱼右匊)岀九江有两乳一曰漙浮居六切
　　
　　魦鱼也出乐浪畨国从鱼沙省声臣锴曰今沙鱼皮有珠文可饰刀剑靶皮亦可食所加
　　
　　鲜鱼也出貉国从鱼羴省声臣锴曰古以此字音尠借为眇少今人用为鱻息衍反
　　
　　鳙鱼也从鱼庸声与封反
　　
　　鰅鱼也皮有文出乐浪畨国东暆神爵四年初捕取输考工从鱼禺声周成王时扬州献鰅元锺反
　　
　　鲗乌鲗也从鱼则声残忒反
　　鲫鲗或从即
　　
　　鲐海鱼也从鱼台声臣锴曰所谓老人鲐背也田咍反
　　
　　鲌海鱼也从鱼白声读若书白不黒陪陌反
　　
　　鳆海鱼也从鱼复声臣锴按即石决明也褚彦回食而不卖者别卓反
　　
　　鲛海鱼也皮可饰刀从鱼交声臣锴曰左思赋所谓扈带鲛函也加肴反
　　
　　左鱼右畺海大鱼也从鱼畺声春秋传曰取其□(左鱼右畺)鲵虔迎反
　　鲸□(左鱼右畺)或从京
　　
　　鲠鱼骨也从鱼更声根杏反
　　
　　鳞鱼甲也从鱼粦声里神反
　　
　　鮏鱼臭也从鱼生声息形反
　　
　　鱳鮏臭也从鱼乐声周礼曰膳膏鱢素叨反
　　
　　左鱼右旨鱼□(涪水改月)酱也出蜀中从鱼旨声一曰鲔鱼名臣锴曰□(涪水改月)肉也山雅注鲝眞夷反
　　
　　鲝藏鱼也从鱼差省声南方谓之□(左鱼右今)北方谓之鲝臣锴曰今俗作鲊侧瓦反
　　
　　左鱼右今鲝也从鱼今声一曰大鱼为鲝小鱼为□(左鱼右今)祖惨反
　　
　　鲍饐鱼也从鱼包声臣锴曰饐陈臭也歩拗反
　　
　　魿虫连行纡行者也从鱼令声臣锴曰连行谓若蚁之行连属不絶也连丁反
　　
　　鰕魵也从鱼叚声痕加反
　　
　　鰝大鰕也从鱼高声候抱反
　　
　　鯦当氐也从鱼咎声臣锴按尔雅注海鱼似鳊大鳞肥美多鲠沟曰反
　　
　　左鱼右亢大贝也从鱼亢声一曰鱼膏读若罔臣锴按尔雅注今紫贝也大者如车渠恒汤反
　　
　　左鱼右丙蚌也从鱼丙声臣锴曰尔雅作螷蒲猛反
　　
　　鲒蚌也从鱼吉声汉律会稽郡献鲒酱三斗巨乙反
　　
　　鮅鱼名也从鱼必声果聿反
　　
　　左鱼右瞿鱼名从鱼瞿声九遇反
　　
　　鯸鱼名从鱼矦声何沟反
　　
　　鲷鱼骨端肥从鱼周声臣锴曰小鱼也覩挑反
　　
　　左鱼右卓烝然□(左鱼右卓)□(左鱼右卓)从鱼卓声臣锴按诗南有嘉鱼烝然注烝乆也□(左鱼右卓)作罩罩籗也辍角反
　　
　　鲅鳣鲔鲅鲅从鱼友声臣锴按诗施罛濊濊鳣鲔拨拨借拨字北末反
　　
　　左鱼右夫鲯鱼出东莱从鱼夫声甫殳反
　　
　　鲯鱼名也从鱼其声虔知反
　　
　　鮡鱼名也从鱼兆声池沼反
　　
　　左鱼右匕鱼名也从鱼匕声呼跨反
　　
　　鱻新鱼精也从三鱼不变鱼臣锴曰三众也众而不变是鱻也息迁反
　　
　　左鱼右纳无似鳖无甲有尾无足口在腹下从鱼纳声奴荅切
　　
　　文一百三重七
　　
　　上下两鱼二鱼也阙凡□(上下两鱼)之属皆从□(上下两鱼)研余反
　　
　　左水右(上下两鱼)捕鱼也从水□(上下两鱼)臣锴曰从二□(上下两鱼)二鱼多也研余反
　　渔篆文□(上下两鱼)従鱼
　　
　　文二重一
　　
　　燕玄鸟也籋口布翅枝尾象形凡燕之属皆从燕臣锴曰籋音聂小锴也于甸反
　　
　　文一
</div>
    <div class="pagination">
<a href="说文解字系传_page164.html">上一页</a><span>...</span><a href="说文解字系传_page160.html">160</a><a href="说文解字系传_page161.html">161</a><a href="说文解字系传_page162.html">162</a><a href="说文解字系传_page163.html">163</a><a href="说文解字系传_page164.html">164</a><span class="current-page">165</span><a href="说文解字系传_page166.html">166</a><a href="说文解字系传_page167.html">167</a><a href="说文解字系传_page168.html">168</a><a href="说文解字系传_page169.html">169</a><a href="说文解字系传_page170.html">170</a><span>...</span><a href="说文解字系传_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
