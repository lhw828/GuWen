<!DOCTYPE html>
<html>
<head>
    <meta charset="UTF-8">
    <title>说文解字注 - 第 17 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 17 页/共 283 页</h1>
    <div class="content">　　注解：祭藉也。秸字下禾稾去其皮，祭天以为藉也。引伸为凡承藉、蕴藉之义，又为假借之义。一曰艹不编，狼藉。此别一义。从艹耤声。慈夜、秦昔二切。古音在五部。〖注〗□，古文。
　　路径：段注说文□第一卷□艹部
　　蒩zū
　　注解：茅藉也。司巫：祭祀共鉏馆。杜子春云：鉏读为蒩。蒩，藉也。□谓蒩之言藉也。祭食有当藉者，馆所以承蒩。士虞礼：苴刌茅长五寸，实于筐。按郑谓仪礼之苴，卽周礼之蒩也。从艹租声。子余切。又子都切。五部。《礼》曰：此当云礼记曰，脱记字。记者，百三十一篇文也。“封诸侯□土，蒩□白茅。”白虎通、独□皆云：天子大社，以五色土为坛，封诸侯，受天子社土以所封之方色。东方受靑，南方受赤，他如其方色，皆以白茅授之，归国立社。按班、蔡作苴，假借字。许作蒩，正字也。
　　路径：段注说文□第一卷□艹部
　　蕝jué
　　注解：朝会束茅表位曰蕝。晋语：昔成王盟诸侯于岐阳，置茅蕝，设望表，与鲜卑守燎，故不与盟。司马贞引贾逵云：束茅以表位为蕝。许用贾侍中说也。史记、汉书叔孙通传字作蕞，如淳曰：蕞谓以茅翦树地，为纂位尊卑之次也。从艹绝声。子悦切，又兹会切，又音纂。此十四部、十五部合音。何氏纂文云：蕝，今之纂字。是也。郑注乐记作鄼，作管切。今人编纂之语本此。《春秋国语》曰：“致茅蕝表坐。”
　　路径：段注说文□第一卷□艹部
　　茨cí
　　注解：茅葢屋。俗本作以茅苇葢屋，见甫田郑笺。释名曰：屋以艹葢曰茨。茨，次也，次艹为之也。从艹次声。此形声包会意。疾资切。十五部。
　　路径：段注说文□第一卷□艹部
　　葺qì
　　注解：茨也。从艹咠声。七入切。七部。
　　路径：段注说文□第一卷□艹部
　　葢gài
　　注解：苫也。引伸之为发端语词。又不知者不言，论语谓之葢阙，汉书谓之丘葢。从艹盇声。古太切。十五部。盇在八部，此合音也。
　　路径：段注说文□第一卷□艹部
　　苫shānp43上
　　注解：葢也。从艹占声。失廉切，今俗语舒赡切。古音在七部。
　　路径：段注说文□第一卷□艹部
　　□ài
　　注解：葢也。今人霭字当用此。从艹渴声。于葢切。十五部。
　　路径：段注说文□第一卷□艹部
　　□qū
　　注解：□也。□当作刷，字之误也。□，拭也。刷，掊杷也。□之言掘也，与掊杷义近。今人谓以钝帚去薉物曰□，正是此字。广雅释器：□谓之刷。从艹屈声。区勿切。十五部。
　　路径：段注说文□第一卷□艹部
　　藩fān
　　注解：屏也。屏蔽也。从艹潘声。甫烦切。十四部。
　　路径：段注说文□第一卷□艹部
　　菹zū
　　注解：酢菜也。酢，今之醋字。菹须酰成味。周礼七菹：韭菁□葵芹□笋也。郑曰：凡酰酱所和，细切为韲，全物若□为菹。少仪麋鹿为菹，则菹之称菜肉通。玉裁谓：韲菹皆本菜称，用为肉称也。从艹沮声。侧鱼切。五部。□，或从血。□，或从缶。案二篆今本从皿，李焘本注或从血，五篇血部有□□二字，玉篇血部□字下引周礼酰人七□。菹或从血者，郑君菜肉通称之说是也。从缶者，谓郁诸器中乃成也。菹醢通称，故血部云□，醢也。此艹部□□二字葢后人增之。
　　路径：段注说文□第一卷□艹部
　　荃quán
　　注解：芥脃也。黑部曰：以芥为齑名曰芥荃。云芥脃者，谓芥齑松脃可口也。此字据上下文则非楚词荃字也。从艹全声。晁说之云：唐本说文初劣切。按集韵犹存其音。全声当在十四部。此十四、十五二部合音也。
　　路径：段注说文□第一卷□艹部
　　□kù
　　注解：韭郁也。郁同□。广雅：寑□郁□幽也。皆谓饮食也。此许君酤训韭郁，豉训幽尗之证。从艹酤声。苦步切。五部。
　　路径：段注说文□第一卷□艹部
　　蘫lán
　　注解：瓜菹也。从艹滥声。各本篆作蓝，解误作监声。今依广韵、集韵订。鲁甘切。八部。
　　路径：段注说文□第一卷□艹部
　　□zhī
　　注解：菹也。从艹泜声。缠伊切。十五部。□，□或从皿。皿，器。
　　路径：段注说文□第一卷□艹部
　　□lǎo
　　注解：干梅之属。郑注周礼云：干□，干梅也。有桃诸梅诸，是其干者。按郑意周礼上文桃是濡者，此着干以别之。从艹橑声。梅桃当从木而从艹者，艹亦木也。卢晧切。二部。《周礼》曰：“馈食之笾，其实干□。”笾人文。后汉长沙王始煑艹为□。谓周礼之后至汉长沙王始煑艹为□，不用梅桃也。□，□或从潦。
　　路径：段注说文□第一卷□艹部
　　□yì
　　注解：煎茱萸。内则：三牲用藙。郑云：藙，煎茱萸也。汉律会稽献焉。尔雅谓之榝。玉裁谓：许君云榝似茱萸，出淮南。则与郑说异。皇侃义疏曰：煎茱萸，今蜀郡作之，九月九日取茱萸，折其枝，连其实，广长四五寸，一升实可和十升膏，名之藙也。本艹图经曰：食茱萸，蜀人呼其子为艾子。按艾卽藙字。从艹□声。鱼旣切。十五部。汉津会稽献□一斗。
　　路径：段注说文□第一卷□艹部
　　□zǐp43下
　　注解：羹菜也。谓取菜羹之也。集韵有□字，烹也。卽此字。从艹宰声。阻史、子亥二切。一部。
　　路径：段注说文□第一卷□艹部
　　若ruò
　　注解：择菜也。晋语：秦穆公曰：夫晋国之乱，吾谁使先若夫二公子而立之，以为朝夕之急。此谓使谁先择二公子而立之，若正训择。择菜引伸之义也。从艹右。右，手也。此会意。毛传曰：若，顺也。于双声叚借也。又假借为如也、然也、乃也、汝也。又兼及之词。五部。一曰杜若，香艹。此别一义。此六字依韵会，恐是铉用锴语增，今人又用铉本改锴本耳。〖注〗□，□，□，古文。
　　路径：段注说文□第一卷□艹部
　　莼tuán
　　注解：蒲丛也。本艹图经引西京杂记曰：太液池边皆是雕胡、紫箨、绿节、蒲丛之类。广雅释艹曰：蒲穗谓之莼，大丸切。谢灵运诗：新蒲含紫茸。亦谓蒲穗。从艹专声。当从集韵徒官切。十四部。铉本常伦切。此莼丝字。
　　路径：段注说文□第一卷□艹部
　　□zhì
　　注解：□艹补缺。广雅释诂四：□，补也，丈例反。从艹□声，读若侠。或作陆，误字也。或□为缀。读如侠，在八部。读如缀，在十五部。古文□字亦沾誓两读。铉直例切。一曰约空也。此别一义。约空未闻。
　　路径：段注说文□第一卷□艹部
　　□zǔn
　　注解：丛艹也。□见魏都赋，茂盛皃。从艹尊声。慈损切。十三部。
　　路径：段注说文□第一卷□艹部
　　莜diào
　　注解：□田器。旧作艹田器，今依韵会、论语疏作芸田噐。毛传曰：芸，除艹也。孔安国曰：除艹曰芸，故其字从艹。匚部有□字，金部有铫字，皆云田噐，疑皆此字之古文也。从艹攸声。旧作条省声，乃浅人所改，条亦攸声也。徒吊切，古音在三部。《论语》曰：“□杖荷莜。”见微子篇，谓子路见丈人，手用杖，莜加于肩，行来至田，则置杖于地，用莜芸田。植杖者，置杖也，云以杖荷莜，置杖而芸。则莜为芸田器明矣。集解包曰：莜竹器。此有脱误。
　　路径：段注说文□第一卷□艹部
　　萆pì
　　注解：雨衣。一曰衰衣。谓萆一名衰也。韦昭注齐语曰：袯襫，蓑薜衣也。薜或作襞，皆卽萆字。广雅释器曰：萆谓之衰。从艹卑声。蒲历切。十六部。一曰萆历佀乌韭。此别一义，艹名也。乌韭在本艹艹部下品之下，石衣也，靑翠茸茸，长者可四五寸。
　　路径：段注说文□第一卷□艹部
　　□chí
　　注解：艹也。芪母前已见，则此非芪母也。从艹是声。是支切。十六部。案艹名之字，不当厕此。
　　路径：段注说文□第一卷□艹部
　　苴jūp44上
　　注解：履中艹。贾谊传：冠虽敝，不以苴履。引伸为苞苴。从艹且声。且，荐也。此形声包会意。子余切。五部。
　　路径：段注说文□第一卷□艹部
　　□cū
　　注解：艹履也。方言曰：以丝作之者谓之履，以麻作之者谓之不借，麤者谓之屦。东北朝鲜洌水之闲谓之□角，南楚江沔之闲緫谓之麤。急就篇：屐屩□麤。仪礼丧服传疏屦注云：疏犹麤也。按礼注、方言、急就之麤字皆□字之省。疏屦者，藨蒯之菲，则是艹为之。从艹麤声。仓胡切。五部。
　　路径：段注说文□第一卷□艹部
　　蒉kuì
　　注解：艹器也。孟子曰：不知足而为屦，我知其不为蒉也。知蒉是盛物之器。从艹贵声。求位切。十五部。臾，古文蒉，象形。《论语》曰：“有荷臾而过孔氏之门。”此古文论语也，宪问篇。〖注〗□，古文。
　　路径：段注说文□第一卷□艹部
　　□qǐn
　　注解：覆也。从艹，侵省声。七朕切。七部。
　　路径：段注说文□第一卷□艹部
　　茵yīn
　　注解：车重席也。秦风文茵，文，虎皮也。以虎皮为茵也。从艹因声。于眞切。十二部。鞇，司马相如说茵从革。葢亦凡将篇字。广雅释器曰：靯□谓之鞇。释名曰：靯□，车中重荐也。
　　路径：段注说文□第一卷□艹部
　　刍chú
　　注解：刈艹也。谓可飤牛马者。象包束艹之形。叉愚切。古音在四部。
　　路径：段注说文□第一卷□艹部
　　茭jiāo
　　注解：干刍。粊誓曰：峙乃刍茭。郑注同。从艹交声。古肴切。二部。一曰牛蕲艹。此别一义，见释艹。蕲音祈。〖注〗□，古文。
　　路径：段注说文□第一卷□艹部
　　荹bù
　　注解：乱艹。玉篇曰：牛马艹。乱稾也。从艹步声。薄故切。五部。
　　路径：段注说文□第一卷□艹部
　　茹rú
　　注解：飤马也。从艹如声。人庶切。五部。
</div>
    <div class="pagination">
<a href="说文解字注_page16.html">上一页</a><span>...</span><a href="说文解字注_page12.html">12</a><a href="说文解字注_page13.html">13</a><a href="说文解字注_page14.html">14</a><a href="说文解字注_page15.html">15</a><a href="说文解字注_page16.html">16</a><span class="current-page">17</span><a href="说文解字注_page18.html">18</a><a href="说文解字注_page19.html">19</a><a href="说文解字注_page20.html">20</a><a href="说文解字注_page21.html">21</a><a href="说文解字注_page22.html">22</a><span>...</span><a href="说文解字注_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
