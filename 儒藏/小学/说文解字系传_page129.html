<!DOCTYPE html>
<html>
<head>
    <meta charset="UTF-8">
    <title>说文解字系传 - 第 129 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 129 页/共 213 页</h1>
    <div class="content">　　
　　上山下(上自下辛)山皃从山□(上自下辛)声造瓘反
　　
　　上山下告山皃一曰山名从山告声古奥反
　　
　　嵯山皃从山差声时妥反
　　
　　嵯嵯峨也从山我声偶和反
　　
　　崝嵘也从山青声臣锴曰今俗作峥测亨反
　　
　　嵘崝嵘皃从山荣声戸庚反
　　
　　左山右巠谷也从山巠声臣锴按骊山下谷秦坑儒处贤星反
　　
　　崩山壊也从山朋声补弘反
　　古文从□(类垍去土)
　　
　　上山下弗山胁道也从山弗声臣锴曰山半腹旁山而行也分勿反
　　
　　嵍山名从山敄声臣锴按颜之推家训魏郡有小山名嵇山名权古碑云土有权嵇王乔所僊也勿赴反
　　
　　峣焦峣山高皃从山尧声研枭反
　　
　　上山下戕山□(上山下陖)也从山戕声贱志反
　　
　　嵏九嵏山在冯翊谷从山□(嵏去山)声子红反
　　
　　左山右卩陬隅高山之节从山卩读若隅臣锴曰按山之陬隅髙处田岊即血反
　　
　　崇嵬髙也从山宗声助弓反
　　
　　下山上隓山皃从山隓声徒果反
　　
　　崔大高也从山隹昨回反
　　
　　文五十五重四
　　
　　左右两山二山也凡□(左右两山)之属皆从□(左右两山)阙所臻反
　　
　　嵞会稽山一曰九江当涂也民以辛壬癸甲之日嫁娶也从□(左右两山)余声虞书曰予娶嵞山臣锴按尚书传禹方治水以辛日娶甲日复徃治水在家三日耳嵞山民其先俗以辛日嫁娶亦或后人见禹之圣其后有天下因以成俗也若巫之禹歩然田吾反
　　
　　文二
　　
　　屵岸髙也从山厂厂亦声凡屵之属皆从屵臣锴曰厂音□(上四下干)会意颜遏反
　　
　　岸水涯而高者从屵干声臣锴按尔雅重厓岸注两崖累者也偶旰反
　　
　　崖高边也从屵圭声臣锴曰水邉地有垠堮也无垠堮而平曰汀五佳反
　　
　　上屵下隹高也从屵隹声臣锴曰崔嵬高也今俗作崔省厂也都魁反
　　
　　上屵下肥崩也从屵肥声匹鄙反
　　
　　上屵下配崩也从屵配声读若费歩咄反
　　
　　文六
　　
　　广因广为屋象对剌髙屋之形凡广之属皆从广读若俨然之俨臣锴曰因厂为屋故但一邉不也今字书有廊字按汉书董仲舒云游岩廊之上借字不从广也牛俭反
　　
　　府文书藏也从广付声臣锴曰周礼曰府若于人史若于人注曰府治藏史掌书也芳武反
　　
　　廱天子飨饮辟廱从广雝声臣锴按白虎通四面如璧以水雝之也宛封反
　　
　　庠礼官养老夏曰校殷曰庠周曰序从广羊声似阳反
　　
　　庐寄也秋冬去春夏居从广卢声臣锴曰周礼注庐宾客行道所舍也连于反
　　
　　庭宫中也从广廷声田丁反
　　
　　廇中庭也从广留声臣锴曰屋檐滴雨为溜其地谓之廇春秋左传三进及廇礼其祀中廇今皆借溜字良秀反
　　
　　上广下屯楼墙也从广屯声徒本反
　　
　　庌庑也从广牙声周礼曰夏庌马臣锴曰周礼注庑以凉马牛贾反
　　
　　庑堂下周庑屋从广无声臣锴曰大屋四邉垂檐春秋左传曰君之庑下勿抚反
　　上广下舞籕文从舞
　　
　　庖厨也从广包声歩交反
　　
　　厨庖屋也从广尌声纒区反
　　
　　库兵车藏也从车在广下寛歩反
　　
　　厩马舍从广既声周礼曰马有二百十四匹为廏有仆夫臣锴按周礼马四匹为乗乗马一师四圉三乗为皁皁一趣马三皁为系一驭夫六系为廏廏一仆夫凡二百十六应干之荚此二百十四传冩误见岫反
　　□古文从九
　　
　　序东西墙也从广予声臣锴按书传所以序别内外夕与反
　　
　　廦墙也从广辟声臣锴曰所谓廦廱卑僻反
　　
　　广殿之大屋也从广黄姑沆反
　　
　　上广下虏庑也从广虏声读若卤勒古反
　　
　　廥刍藁之藏从广会声臣锴按史记赵孝成王时邯郸廥烧古最反
　　
　　上广下臾水槽仓从广臾声一曰仓无屋者臣锴按诗传露积曰□(上广下臾)匀取反
　　
</div>
    <div class="pagination">
<a href="说文解字系传_page128.html">上一页</a><span>...</span><a href="说文解字系传_page124.html">124</a><a href="说文解字系传_page125.html">125</a><a href="说文解字系传_page126.html">126</a><a href="说文解字系传_page127.html">127</a><a href="说文解字系传_page128.html">128</a><span class="current-page">129</span><a href="说文解字系传_page130.html">130</a><a href="说文解字系传_page131.html">131</a><a href="说文解字系传_page132.html">132</a><a href="说文解字系传_page133.html">133</a><a href="说文解字系传_page134.html">134</a><span>...</span><a href="说文解字系传_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
