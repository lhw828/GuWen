<!DOCTYPE html>
<html>
<head>
    <meta charset="UTF-8">
    <title>群经音辨 - 第 1 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群经音辨 - 第 1 页/共 8 页</h1>
    <div class="content">　　钦定四库全书　　　　　经部十
　　羣经音辨　　　　　　　小学类一【训诂之属】提要
　　【臣】等谨案羣经音辨七卷宋贾昌朝撰昌朝字子明获鹿人仁宗天禧初赐同进士出身庆厯中同中书门下平章事英宗初加左仆射封魏国公諡文元事迹具宋史此书其侍讲天章阁时所上凡羣经之中一字异训音从而异者集为五门卷一至卷五曰辨字同音异仿唐张守节史记正义发字例依许慎説文解字部目次之卷六曰辨字音清浊曰辨彼此异音曰辨字音疑混皆即经典释文序録所举分立名目卷七曰辨字训得失所辨论者凡九字则附録也书中沿袭旧文不免谬误者如卷一言部谦慊也下云郑康成説谦为慊慊厌也厌谓闭藏貌据礼记注曰谦读为慊慊厌也此解正文自谦注又曰厌读为黡厌闭藏貌也此解正文厌然与上注厌足之厌絶不相蒙昌朝混而一之殊为未考又卷二丌部典坚刃貌也据考工记辀欲颀典注曰颀典坚刃貌是连颀典二字为形容之辞不得单举一典字训为坚刃卷三巾部防头括发也防本幧字之讹据仪礼注一以解妇人之髽以麻申之曰以麻者如着防头焉一以解括发以麻免而以布申之曰此用麻布为之状如今着防头矣是括发免髽皆如着防头防头自是吉服雄方言帕头自河以北赵魏之间曰幧头刘熙释名作绡头又有防带防带等名岂可以括发释之是皆疎于考证之故然释文散见各经颇难检核昌朝防集其音义丝牵绳贯同异粲然俾学者易于寻省不为无益小学家至今不废亦有以也自序云编成七卷凡五门绍兴中王观国后序亦云凡五门七卷惟宋史艺文志作三卷此本为康熙中苏州张士俊从宋椠翻雕实为七卷则宋志所载为字画之误明矣乾隆四十一年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀









　　贾昌朝原序
　　臣闻古之人三年而通一艺三十而五经立盖资性敏悟材智特出者焉臣自蒙恩先朝承乏庠序逮今入侍内阁凡二十年年逾不惑裁能渉猎五经之文于五经之道固未有所立尝患近世字书摩灭惟唐陆德明经典释文备载诸家音训先儒之学传授异同大抵古字不繁率多假借故一字之文音诂殊别者众当为辨析每讲一经随而録之因取天禧以来巾橐所志编成七卷凡五门号羣经音辨一曰辨字同音异凡经典有一字数用者咸类以篆文释以经据先儒称当作当为者皆谓字误则所不取其读曰读为读如之类则是借音固当具载二曰辨字音清浊夫经典音深作深【式禁切】音广作广【古旷切】世或诮其儒者迃疏彊为差别臣今所论则固不然夫轻清为阳阳主生物形用未着字音常轻重浊为隂隂主成物形用旣着字音乃重信禀自然非所强别以昔贤未尝著论故后学罔或思之如衣施诸身曰衣【施旣切】冠加诸首曰冠【古乱切】此因形而着用也物所藏曰藏【才浪切】人所处曰处【尺据切】此因用而着形也并参考经故为之训説三曰辨彼此异音谓一字之中彼此相形殊声见义如求于人曰假与人曰假【音价】毁佗曰败【音拜】自毁曰败触类而求其意趣四曰辨字音疑混如上上【时亮切时掌切】下下【胡贾切胡嫁切】之类随声分义相传已久今用集录五曰辨字训得失如冰凝同字汜泛异音学者昧之遂相淆乱旣本字法爰及经义从而敷畅着于篇末此书断自易书诗礼三经春秋三传曁孝经论语尔雅凡字有出诸经笺传中者先儒之説防经着义旣释文具载今悉取焉凡字之首音虽显而经传不载者则依説文为解凡字之音义章灼者则不复引据音辨之作欲使学者知训故之言咸有所自聊资稽古之论少助同文之化谨上


　　钦定四库全书
　　羣经音辨卷一　　　　　宋　贾昌朝　撰辨字同音异
　　丄【时掌】　　　　　　　　示【神至】
　　王【雨方】　　　　　　　　玉【鱼欲】
　　丨【古本】　　　　　　　　【丑】
　　艸【仓老】　　　　　　　　小【私兆】
　　八【博拔】　　　　　　　　釆【蒲苋】
　　牛【语求】　　　　　　　　告【古奥】
　　口【苦后】　　　　　　　　吅【况袁】
　　走【子苟】　　　　　　　　止【诸市】
　　□【北末】　　　　　　　　是【承防】
　　正【之盛】　　　　　　　　辵【丑略】
　　彳【丑亦】　　　　　　　　廴【余忍】
　　行【戸庚】　　　　　　　　牙【五加】
　　足【即玉】　　　　　　　　干【古寒】
　　防【女滑】　　　　　　　　句【古侯】
　　丩【居虬】　　　　　　　　言【语轩】
　　音【于今】　　　　　　　　防【去虔】
　　丵【士角】　　　　　　　　□【居竦】
　　□【普班】　　　　　　　　共【渠用】
　　【羊诸】　　　　　　　　革【古覈】
　　鬲【郎激】　　　　　　　　防【郎激】
　　爪【侧狡】　　　　　　　　又【于救】
　　【臧可】　　　　　　　　聿【尼辄】
　　○丄【时掌切】
　　防近也【歩光切】旁旁彊也【补彭切诗驷介旁旁】旁迫也【蒲浪切】
　　○示【神至切】
　　示天垂象示人也【神至切】示地祗也【巨支切礼宗伯掌天神人鬼地示之礼】示置也【音寘礼明乎禘甞之义治国其如示诸掌】祈求福祥也【巨衣切】祈衅庙也【巨旣切礼以歳时序其祭祀及祈耳谓割羊流血以衅庙也】祭亨神也【子例切】祭国也【测介切周公之后所封】祝主賛词者也【之六切】祝賛词也【之又切】祝着也【之树切礼医掌折痬之祝药郑康成曰谓附着药也】祗地神也【巨支切】祗安也【上攴切诗俾我祗兮郑康成读】
　　○王【雨方切】
　　皇大也【胡光切】皇皇祀仪也【于两切礼祭祀之美齐齐皇皇又于况切】
　　○玉【鱼欲切】
　　瑕玉病也【胡加切】瑕已也【古雅切诗烈嘏不瑕郑康成读】瑱玉充耳也【吐电切诗玉之瑱也】瑱王圭也【音镇礼王用瑱圭】琢治玉也【陟角切】琢刻也【音篆礼大圭不琢】环璧也【音还】环却也【户串切礼有环人】
　　○丨【古本切】
　　中和也【渉弓切】中适也【陟用切】中伯仲也【持用切】
　　○屮【丑切】
　　屯难也【陟伦切】屯聚也【徒门徒本二切】防虽也【某罪切】防防艸盛也【忙回切春秋传原田防防又梅对切】
　　○艸【仓老切】
　　葱荤艸也【七工切】葱灵车也【初江切春秋传齐侯囚阳虎载葱灵于其中杜预曰辎车名】菑田也【侧其切尔雅田一歳菑】菑害也【音灾礼能御大菑】菑木立死也【侧吏切诗其菑其翳又音厠】蕲艸也【渠支切】蕲芹也【巨巾切郭璞以为即古芹字】苴包苴也【子余切谓借也又音租】苴子麻也【七余切谓麻之有子者丧礼有苴杕】苴履借也【将吕切尔雅蓾芦谓履苴艸也又将虑切】苴浮草也栖苴也【士加切诗传曰水中浮艸笺曰树上栖苴】蒌艸秀也【力拘切诗言刈其娄又力侯切】蒌□饰也【音栁礼设蒌谓丧车之饰】苻鬼目艸也【房夫切尔雅苻鬼目茎似葛】苻蒲也【旁夫切春秋传萑苻之盗】荼苦菜也【同都切】荼舒也【式如切礼诸侯荼】荼茅莠也【音余礼掌荼掌以时聚荼又音徒】蕃樊也【甫烦切】蕃茂也【扶飜切书庶艸蕃芜】藨□也【蒲苗切尔雅藨□子似覆盆】藨艸也【白表切礼藨屦扱衽】苞茂也【百交切】苞艸也【白表切礼苞屦扱衽】茅洁艸也【莫交切】茅苗也【音苗易拔茅连茹郑康成读】茅搜蒨也【音昧诗传茹藘茅搜即蒨艸也】蒯瞆衞公子也【苦怪切】蒯堛也【苦对切礼蒯桴土鼓郑众读又苦坏切】茭水艸也【古肴切】茭觧弓接也【古厯切礼茭觧中有变焉又古卯切】董姓也【多总切】董董短也【章勇切春秋传余髪董董今本作种】苛急也【胡歌切】苛察也【呼多切郑康成説礼司关掌苛察奸人又胡歌切】荷芙蕖也【胡歌切】荷儋也【胡可切】荷察也【呼多切礼宫政防荷其衣服持操又胡歌切】藏入也【昨郎切】藏藏物之府也【才浪切】藏善也【音臧诗中心藏之郑康成读】英华也【于京切】英映也【音映诗传以素丝英裘沈重读】英饰也【于耕切诗二矛重英沈重读】苹萧类也【蒲兵切】苹屏也【薄经切礼苹车谓兵战自屏蔽又薄田切】菆善矢也【侧留切春秋传每射抽矢菆】菆厝也【才官切礼菆涂】菲芴也【非鬼切诗采封采菲】菲屦也【扶味切丧礼有菅菲绳菲】苦火味也【康五切】苦恶也【公戸切礼凡授妇功辨其苦良】芣苡马舄也【音浮诗传芣苡马舄马舄车前】芘芣荆葵也【芳九切亦音浮】荠甘菜也【才细切】荠茨也【才资切诗楚荠郑康成读】菀姓也【于阮切春秋传有菀何忌】菀积也【音蕴诗我心菀结】菀茂也【音郁诗有菀其特】菀姓也【于元切春秋传莒有菀羊牧之】蕴聚也【于敏切】蕴沦波也【纡云切尔雅小波为蕴沦】蓼水艸也【卢皎切】蓼长大也【力竹切诗蓼彼萧斯】芘覆也【音庇又悲位切】芘芣荍也【婢夷普耳二切诗传荍芘芣】蒉艸器也【其位切论语有荷蒉】蒉堛也【苦怪切礼蒉桴土鼓又苦对切】萃聚也【在醉切】萃副也【音倅礼戎路之萃】蒲水艸也【旁吴切】蒲姑商地也【徐邈尚书音扶各切】蒲伏厀行也【音扶春秋传奉壶饮冰以蒲伏焉】蔽芾小也【非贵切诗蔽芾甘棠亦逋盖切】芾韠也【音绂诗三百赤芾亦甫味切】莞艸也【古丸切】东莞鲁县也【音灌郑康成説礼沐出东莞】着药艸也【直居切尔雅菋荎着五味也】着门屏间也【音守诗俟我于着又直居直据二切】茹度也【音孺诗玁狁匪茹又音如】茹藘蒨也【人诸切】茹食也【人渚切诗柔亦不茹又人庶切】芋艸也【王遇切楚有芋尹盖以艸名官】芋大也【况于切诗君子攸芋毛苌读】芋覆也【火吾切诗君子攸芋郑康成读】盖覆也疑也【古太切】盖何不也【音盍礼盖言子之志】艾冰台也【五盖切郭璞曰今艾蒿】艾芟也【音乂诗奄观铚艾】蔽塞也【计蒲四二切】蔽翟饰车也【音弗礼重翟厌翟谓蔽也刘昌宗读】蔽芾小皃也【音必诗蔽芾甘棠又补计逋四二切】茷旗也【音旆春秋传綪茷旃旌】茅茷人也【扶废切春秋传有茅茷】蔓葛属也【音万】蔓菁也【莫干切郑康成説礼菁蔓菁也】借荐也【在夜切】借天子田也【才亦切礼躬耕借田】荎榆也【曰节切诗传枢荎今栨榆也】味荎着药艸也【直基直黎直栗三切】叶艸木之叶也【与渉切】叶楚地也【舒渉切春秋传有叶公】莫无也【模各切】莫夜也【音暮】莫静也【莫百切春秋传德正应和曰莫】薄林也凉也【歩各切】薄迫也【补各芳夫二切书外薄四海郑康成读】薄薄疾驱声也【普各切诗载驱薄薄又扶各切】芜艸也【音无】芜丰也【亡甫切尔雅包芜茂丰】蒙女萝也【某工切】蒙隂闇也【亡钩切又武二切】蒙茸乱也【音尨春秋传狐裘防茸】薜艸也【卜陌切】薜破裂也【蒲驳切礼髻恳薜暴不入市郑康成读又卜革切】莎艸也【苏戈切】莎鸡羽虫也【音沙诗莎鸡振羽】茀蔽也【敷勿切诗翟茀以朝】茀福也【音废诗茀禄尔康矣又音弗】茀刜也【扶弗切礼矰矢茀矢用诸弋射】茀孛也【蒲愦切春秋传有星孛入于北斗孛之为言犹茀也】春推也【昌纯切】春作也出也【出允切礼张皮侯而栖鹄则春以功郑康成曰春作也出也天子将祭必与诸侯羣臣射以作其容体出其洽于礼乐者与之事鬼神焉】
　　○小【私兆切】
　　少鲜也【书沼切】少稚也【施诏切】
　　○八【博拔切】
　　余我也【以诸切】余舒也【式诸切尔雅四月为余物生枝叶故曰舒】分别也【府文切】分限也【扶问切】分均也【甫闻切春秋传救患分灾】曾则也【作滕切】曾尝也【昨滕切】个枚也【古贺切一説木曰枚竹曰个】个副也【音介礼明堂有左右个亦副个于中室也或通个音】个侯舌也【音干礼梓人为侯上两个与其身三】尚主也庶几也【时亮切】尚书官称也【音常此谓主文书之官本合音上相传音常久矣】必分极也【卑吉切】必约也【补结切郑康成説礼圭中必谓以组约其中央为执之以备失队又如字】
　　○釆【蒲苋切】
　　番兽足也【附袁切】番数也【抚烦切】番番勇也【补何切尔雅番番矫矫勇也】○牛【语求切】
　　牺纯牲也【虚宜切】牺羽婆娑也【素何切礼有牺尊画以鳯羽婆娑然】犆一也【音特礼天子犆礿】犆縁也【除力切礼君羔幦虎犆】牢牛马圈也【鲁刀切】牢约也【音楼丧礼牢中旁中谓削约握之中央以安手】
　　○告【古奥切】
　　告喻也【古奥切】告白也【古毒切】告读书用法也【音鞠礼其刑罪纎剸亦告于甸人】
　　○口【苦后切】
　　哨口不正也【才肖切】哨颀小也【音稍郑康成説礼大胷燿后燿读为哨又苏尧切】吹嘘也【昌垂切】吹声也【尺伪切】唯独也【以追切】唯诺也【以水切】呼外息也【火吾切】呼大声也【火故切】呼发声也【呼贺切春秋传呼役夫】呼拆也【火嫁切郑康成説礼三兆之法玉兆瓦兆原兆其象似玉瓦原之衅呼今本作罅】吾我也
　　【五乎切】鉏吾宋人也【语俱切春秋传使西鉏吾庀府守】哉　　　　　　　　　　　　　　　　　　　【言】之闲也【祖才切】哉始也【作代切尚书厥四月哉生明】台星名也【土来切】台我也【与之切书以辅台德】台鲁地也【音台春秋传季孙宿救台范读又土来切】喧大言也【况袁切】喧宣着也【况晚切礼赫兮喧兮谓威仪宣着也】噍杀音也【子遥切礼志微噍杀之音】噍啁鸟声也【子流切礼小者至于燕雀犹有噍啁之顷】咸皆也【胡缄切】咸绳也【古衔切礼窆大夫以咸】咸消也【洽斩切】啴宽绰也【昌善切礼其声啴以缓】啴啴众也【音滩诗戎车啴啴又音佗】否不也【方久切】否塞也【部鄙切】否恶也【音鄙春秋传序臧否不同】啸吹声也【蘓叫切】啸使声也【音叱礼不啸不指】味滋味也【无胃切】味光也【某葛切郑康成説丧礼陈明器谓瓦不成味又音妹】召也【直照切】召周地也【时照切周召所封】噣厄也【音蜀毛苌説诗防革金厄厄鸟噣也】噣星也【张救切诗传二心五噣四时更见又鬬渎二音亦直角切】吉善也【古一切】吉氏也【其乙切诗谓之尹吉郑康成曰周室防姻之旧姓又其吉切】咥嗜也【大结切易履虎尾不咥人】咥笑也【许其切诗咥其笑矣又许意许四虚记三切】咽梗也【以结切】咽吞也【于见切】咽喉也【以坚切郭璞曰元即咽谓咽喉也】咽咽鼓节也【音渊诗鼓咽咽醉言舞又于巾切】咤叱也【陟嫁切】咤奠爵也【音妒书三咤亦音托又猪夜切】
　　○吅【况袁切】
　　严急也【语锨切】严严髙也【音岩诗维石严严今从山】严矜庄也【音俨郑康成説礼严恪矜庄】单尽也大也【都寒切】单鲁地也【常演切】单信也厚也【都但切诗俾尔单厚】
　　○走【子苟切】
　　趋疾行也【七俞切】趋行夜也【庄九切春秋传賔将趋郑康成读】趋徇也【七喻切诗序机巧趋利】赵国也【治了切】赵刺也【徒了切诗其鏄斯赵又起了切】越逾也【于月切】越瑟空也结也【户括切礼朱疏越春秋传大路越席又音月】趣趋也【七喻切诗左右趣之又七欲切】趣马养马者也【七口切周官有趣马】
　　○止【诸市切】
　　防往也【举韦切】防馈也【巨位切论语阳货防孔子豚】歰丧车饰也【所甲切春秋传四歰不跸郑众读】歰不利也【所立切】
　　○□【北末切】
　　登上也【都腾切】登得来之也【音得春秋传公曷为逺而观鱼登来之也何休曰齐人言】○是【承旨切】
　　是直也【承旨切】是月边也【徒兮切春秋传是月边鲁人语又承旨切】
　　○正【之盛切】
　　正是也长也【之盛切】正税也【音征礼司书掌九正】
　　○辵【丑略切】
　　逢遇也【符容切】逢逢鼓声也【薄红切诗鼍鼓逢逢又音丰】追逐也【陟佳切】追治玉也【丁回切周官有追师】遗亡也【以追切】遗与也【惟季切】遗从也【音随诗莫肯下遗】巡视行皃也【详遵切】廵防也【音縁礼终始相巡】还复也【戸关切】还回也【音旋】还绕也【戸串切礼还市朝而为道】连聮也【力先切】连蹇难也【力善切易往蹇来连】连释也【力旦切礼説浴曰出杆履蒯席连用汤】遒迫也【自秋切】遒地名也【音巡淮南有逡遒县又似秋切】近迩也【其谨切】近附也【其靳切】近辞也【居例切诗往近王舅】造为也【昨早切】造至也【七到切】遁逃也【徒困切】遁逡巡也【似遵切礼逡遁避位】达通也【唐葛切】达羊子也【土达切诗先生如达】选数也【苏管切】选择也【息兖切】选任也【息恋切】适之也【施只切】适正也【丁歴切】适匹也【徒滴切礼大夫计于同国适者】适过也【张革切诗勿予祸适又直革切】
　　○彳【丑亦切】
　　御使马也【牛倨切】御止也【音御】御迎也【音迓诗百两御之】徼边也【古吊切】徼邀也【古尧切礼小人行险以徼幸】复返也【房六切】复白也【甫六切】复再也【扶又切】德心所蕴也【多则切】德置也【陟利切礼立容德郑康成曰如有予也】
　　○廴【余忍切】
　　建立也【居万切】建闭也【其展切礼倒载干戈包以虎皮曰建櫜郑康成读又其偃切】○行【戸庚切】
　　行歩趋也【戸庚切】行列也【胡刚切】行人所施也【下孟切】行行刚彊也【戸浪切论语子路行行】衙行也【鱼举切】彭衙宋地也【音牙春秋战于彭衙】衙迎也【音迓郑康成説礼逆衙还之】衎信言也【苦但切】衎乐也【苦旦切诗式宴以衎】术道蓺也【食聿切】术行道也【音遂礼审端径术】
　　○牙【五加切】
　　牙牡齿也【五加切】牙车輮也【五驾切礼牙也者以为固抱也】
　　○足【即玉切】
　　踆退也【七旬切】踆逆躢也【徂尊切春秋传逆而踆之】蹲聚也【才丸切春秋传蹲甲而射之郑康成读】蹲踞也【徂尊切】蹲蹲舞也【七巡切诗蹲蹲舞我】踦倚立也【于绮切春秋传踦闾而语又居履于义二切】踦足也【矩宜切毛苌説诗蟏蛸长踦又起宜其宜巨绮三切】践履也【在浅切】践善也【音善礼日而行事则必践之】跛足疾也【波我切】跛偏任也【彼义切礼立无跛】踧踖行谨也【子六切】踧踧平易也【徒歴切诗踧踧周道】跋履也【蒲末切】跋躐也【卜末切诗狼跋其胡】
　　○干【古寒切】
　　干盾也犯也【古寒切】干野犬也【音犴礼干侯以犴皮饰射也】干御也【户旦切诗公侯干城郑康成读又音干】
　　○防【女滑切】
　　商国也【式良切纣国都】商度也【音章书我商赉汝又式良切】
　　○句【古侯切】
　　句曲也【古侯切】句语止也【九遇切】句张弓也【古侯切诗敦弓旣句】句屦端行戒也【音絇郑康成説礼絇箸屦端以为行戒】
　　○丩【居虬切】
　　纠绳也【居黝切】纠窈纠也【其赵切诗舒窈纠兮传曰舒之姿也】
　　○言【语轩切】
　　言语也【语轩切】言言和恭也【鱼巾切礼二爵而言言斯】谛审也【都计切】谛呼也【音啼】讧溃也【户工切诗蟊贼内讧】讧争讼相防入之言也【古红切诗蟊贼内讧郑康成读】訏诡也嗟也【况于切】訏訏大也【况甫切诗川泽訏訏】防喜也【音忻】防合烝也【许其切礼天地防合】论议也【卢昆切】论议言也【力闷切】论理也【音伦礼凡制五刑必明天论】调和也【徒遥切】调和适也【徒杳切】调朝也【陟留切诗惄如调饥】谦恭也【苦兼切】谦慊也【苦簟切礼如恶恶臭如好好色此之谓自谦郑康成説谦为慊慊厌也厌谓闭藏皃】许听也【虚吕切】许许柿皃也【呼苦切诗伐木许许】谅信也【力譲切】谅梁也【吕张切谓楣梁礼髙宗谅闇郑康成读】诎辞塞也【区勿切】诎声止也【其勿切礼説玉叩之声清越而长其终出然乐也】説释也【失拙切】说怡也【音恱】说舎也【音税】说解也【吐活切易用説桎梏】説悦也【如鋭切礼国君过市则刑人赦郑康成曰市者人之所交利而行刑之处君子无故不游观焉若游观则施惠以为説也又如字】识知也【施力切】识记也【音志礼仲尼曰小子识之】识旌也【申志切杜预説春秋传楚以茅为旌识又音志】信言契也【息晋切】信舒也【失人切易屈信相推】谮谗也【庄防切】谮不信也【子念切诗朋友已譛】訾毁也【将此切】訾思也【子斯切礼不訾重器】请告也【七井切】请问也【音情昬礼请期】训敎也【虚愠切】训告也【音驯周官有土训谓以逺方土地所生异物告道王也郑众读又如字】雠仇也【市由切】雠用也【市又切诗无言不雠又市由切】
</div>
    <div class="pagination">
<span class="current-page">1</span><a href="群经音辨_page2.html">2</a><a href="群经音辨_page3.html">3</a><a href="群经音辨_page4.html">4</a><a href="群经音辨_page5.html">5</a><a href="群经音辨_page6.html">6</a><a href="群经音辨_page7.html">7</a><a href="群经音辨_page8.html">8</a><a href="群经音辨_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
