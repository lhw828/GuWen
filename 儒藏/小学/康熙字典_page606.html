<!DOCTYPE html>
<html>
<head>
    <meta charset="UTF-8">
    <title>康熙字典 - 第 606 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 606 页/共 976 页</h1>
    <div class="content">頜	【戌集下】【頁字部】	頜	【廣韻】古沓切【集韻】葛合切，□音閤。【玉篇】口也。【廣韻】頜頷，頤傍。【公羊傳宣六年】獒躇階而從之，祈彌明逆而踆之，絕其頷。【玉篇】引作頜。【揚子方言】頷、頤，頜也。秦晉謂之頜，頤其通語也。【揚雄長楊賦】稽顙樹頜。【註】音蛤。　又【集韻】耳下骨也。　又姓。【左傳莊十七年】夏，遂因氏、頜氏、工婁氏、須遂氏，饗齊戍，醉而殺之，齊人殲焉。　又【集韻】渴合切，音溘。又遏合切，音姶。義□同。　又曷閤切，音盍。頜車也。又【唐韻】胡感切【集韻】戸感切，□音頷。【說文】顄也。　又【集韻】胡南切，音含。面黃也。同頷。

頤	【戌集下】【頁字部】	頤	【唐韻】與之切【集韻】【韻會】盈之切【正韻】延知切，□音移。【說文】顄也。【禮玉藻】頤霤垂拱。【疏】霤，屋簷，身俯故頭臨前，垂頤如屋霤。【又】端行，頤霤如矢。【釋文】頤音夷。【前漢賈誼傳】頤指如意。【註】但動頤指麾，則所欲皆如意。　又卦名。【易頤卦】頤，貞吉，觀頤，自求口實。【疏】頤，養也。【又】初九，觀我朶頤。【註】朶頤者，嚼也。　又期頤，老也。【禮曲禮】百年曰期頤。【註】飮食居處皆待于養也。　又【小爾雅】頤，深也。　又語助聲。【史記□涉世家】夥頤，涉之爲王沈沈者。【註】楚人謂多爲夥。又言頤者，助聲之辭也。　又地名。【史記灌嬰傳】與漢王會頤鄕。【註】苦縣有頤鄕。　【說文】本作□。【集韻】亦作□。

銛	【戌集上】【金字部】	銛	【唐韻】息廉切【集韻】思廉切，□音。【說文】鍤屬。　又【玉篇】利也。【賈誼過秦論】非銛于句戟長鎩也。【史記秦始皇紀】作錟。【前漢賈誼傳】莫邪爲鈍兮，鈆刀爲銛。【註】晉灼曰：世俗謂利爲銛。　又【廣韻】纂文曰：鐵有距，施竹頭以擲魚，爲銛也。　又姓。【正字通】宋有銛朴翁，工詩。　又【集韻】習琰切，音燄。臿屬。　又【廣韻】他玷切【集韻】他點切，□音忝。【博雅】錍謂之銛。　又【博雅】斷也。【音釋】銛，他點反。又息廉反。　又【揚子方言】銛，取也。【註】謂挑取物也。音忝。

缠	【未集中】【糸字部】	纏	【廣韻】直連切【集韻】【韻會】澄延切，□音廛。【說文】繞也。【玉篇】約也。【廣韻】束也。【詩唐風綢繆束薪傳】綢繆，纏綿也。　又姓。【廣韻】漢有纏子著書。　又【廣韻】特碾切【集韻】【韻會】【正韻】直碾切，□廛去聲。義同。　【集韻】或作繵。【類篇】或省作緾。【五經文字】纏，俗作纏。纏原字从□。

厍	【子集下】【厂字部】	厙	【唐韻】始夜切【集韻】【韻會】式夜切，□音舍。【廣韻】姓也。出《姓苑》。今台括有之。【韻會】後漢竇融傳，金城太守厙鈞。今羌中有姓厙，音舍。云：承鈞後。

克	【子集下】【儿字部】	克	〔古文〕□□□□□【廣韻】苦得切【集韻】【韻會】【正韻】乞得切，□音刻。【說文】肩也。【徐曰】肩，任也。任者，又負荷之名也。能勝此物謂之克也。【易大有】公用享于天子，小人弗克。又【玉篇】勝也。【書洪範】沉潛剛克高明柔克。又【爾雅釋言】克，能也。【書康誥】克明峻德。又【揚子法言】勝己之私謂之克。【論語】克已復禮爲仁。又【春秋隱元年】鄭伯克段于鄢。【公羊傳】克之者何，殺之也。又【左傳莊十一年】得儁曰克。又忌刻。【韻會】勝心也。【左傳僖九年】不忌不克。【集韻】通作剋。

板	【辰集中】【木字部】	板	【唐韻】布綰切【集韻】【韻會】補綰切，□同版。【說文】判也。又籍也。【莊子徐無鬼篇】金板六弢。或作鈑。　又【玉篇】片木也。【急就篇】木瓦也。【詩秦風】在其板屋。【正義】西戎之俗，民以板爲屋。　又詔板。【後漢竇武傳】曹節召尚書官屬，使作詔板。　又【松窗小牘】鐵券謂之金板。　又板官、假板，官品之□者。【隋書官志】有板咨議叅軍，板長史等名。【宋書百官志】除拜，則爲叅軍事。府板，則爲行叅軍。　又手板，笏也。【文獻通考】晉宋以來，謂之手板。　又【宋國史補】爲尹者，例置板記事。　又【詩小雅鴻雁篇】毛傳：一丈爲板，五板爲堵。　又箕屬也。【管子弟子職】坐板排之，以葉適巳。　又板板，反側也。【詩大雅】上帝板板。　又負板，悲哀貌。【儀禮喪服鄭註】孝子前有衰，後負板。【疏】謂負其悲哀於背也。　又【集韻】蒲限切，音阪。籍也。　又叶□免切，音匾。【韓愈祭張徹文】乃遷殿中，朱衣象板。惟義之趨，豈利之踐。【自註】踐，上聲讀。考證：〔【毛萇百堵傳】築牆者。〕　謹按原文無築牆者三字。謹照原書改詩小雅鴻雁篇毛傳。 

鵜	【亥集中】【鳥字部】	鵜	【廣韻】杜奚切【集韻】【韻會】田黎切【正韻】杜兮切，□音啼。鴮鸅也。【爾雅釋鳥】鵜，鴮鸅。【註】今之鵜鶘也。好羣飛，沉水食魚，故名鴮鸅。俗呼淘河。【正字通】陸璣曰：形如鴞而大，喙長尺餘，口中正赤，頷下大如數升囊，小澤中有魚，共抒水滿而棄之，水竭魚出，乃食之。又鼂以道曰：鵜之屬，有曰漫畫者，以觜畫水，求魚，無一息之停。有曰信天緣者，終日凝立，不易其處，俟魚過取之。【詩曹風】維鵜在梁。【毛傳】洿澤也。【三國志】魏文帝鵜鶘集靈芝池詔云：此詩人所謂汙澤也。又【集韻】【正韻】□天黎切，音梯。義同。

餄	【戌集下】【食字部】	餄	【廣韻】古洽切【集韻】訖洽切，□音夾。【玉篇】餌也。【集韻】餠也。或作□□。

闖	【戌集上】【門字部】	闖	【唐韻】【韻會】【正韻】□丑禁切，音□。【說文】馬出門貌。从馬在門中，會意亦象形。讀若郴。　又出頭貌。【公羊傳哀六年】開之，則闖然公子陽生也。【註】闖，出頭貌。　又【玉篇】或作覘。【韓愈同宿聯句】儒門雖大啓，姦首不敢闖。皆以窺覘爲義。　又【集韻】丑甚切，音踸。【公羊傳哀六年闖然釋文】又丑衽反。　又【集韻】癡林切，音琛。義同。

□	【子集上】【亅字部】	□	【篇海類編】離呈切，音靈。【字類】撞□也。

□	【子集上】【亅字部】	□	【字彙補】古文周字。註詳口部五畫。

謙	【酉集上】【言字部】	謙	〔古文〕□【唐韻】【集韻】【韻會】【正韻】□苦兼切，歉平聲。【說文】敬也。【玉篇】讓也。【增韻】致恭也。不自滿也。又卦名。【易謙卦】謙亨，君子有終。【釋文】□退爲義，屈己下物也。【朱子本義】有而不居之義。【史記樂書】君子以謙退爲禮。　又姓。見【字彙】。　又【集韻】或作嗛。【前漢藝文志】易之嗛嗛。【師古註】與謙同。又【司馬相如封禪書】陛下嗛讓而弗發也。【史記】作謙讓。　又【正韻】胡兼切。與嫌同。【荀子仲尼篇】信而不處謙。【註】言得信於上，不處嫌疑，使人疑其作威福也。　又【集韻】【正韻】□苦簟切，歉上聲。安靜貌。【禮大學】此之謂自謙。【註】謙讀爲慊。慊之言厭也。【朱傳】謙，快也，足也。【韻會】謙與慊通。　又【字彙】苦劫切，音怯。大學義同。朱子讀。　【六書統】一作□。

覦	【酉集上】【見字部】	覦	【唐韻】羊朱切【集韻】【韻會】容朱切【正韻】雲俱切，□音兪。覬覦，欲得也。【左傳襄十五年】能官人則民無覦心。【杜註】無覬覦以求幸。　又人名。【宋史宗室表】修職郞覦之。　又通作窬。【劉琨勸進表】狡□窺窬。【文選註】窬，與覦同。　又【廣韻】羊戍切【集韻】【韻會】兪戍切，□兪上聲。又【集韻】從遇切，音聚。義□同。

編	【未集中】【糸字部】	編	【廣韻】布懸切【集韻】【韻會】【正韻】□眠切，□音邊。【說文】次□也。【史記孔子世家】讀易，韋編三絕。【前漢儒林傳註】編，所以聯次□也。　又首服也。【周禮天官】追師掌王后之首服，爲副編次，追衡筓。【註】編，編列髮爲之，若今之假紒矣。　又編鐘。【周禮春官磬師】擊編鐘。【註】編，讀爲編書之編。　又結也。【楚辭九章】編愁苦以爲膺。　又【字林】以繩次物曰編。又【玉篇】編，織也，連也。　又【廣韻】方典切【集韻】【韻會】補典切，□音匾。編，綃也。又絞也。　又【集韻】婢典切【正韻】婢免切，□音辮。【史記西南夷傳】皆編髮，隨畜遷徙。【前漢終軍傳】殆將有解編髮，削左袵而蒙化者。【註】編，讀辮。　又【集韻】蒲眠切，音蹁。緶，或作編。交枲也。　【博雅】編，絛也。

围	【丑集上】【囗字部】	圍	〔古文〕囗【唐韻】羽非切【集韻】于非切，□音韋。【說文】守也。又繞也。【易繫辭】範圍天地而不過。【註】周備也。範，如金之有模範。圍，匡郭也。　又【詩商頌】帝命式于九圍。【註】分天下爲九處，若規圍然。　又環也。【周禮夏官環人註】環猶圍也，主圍賔客，任器爲之守衞。　又遮取禽獸。【禮曲禮】國君春田不圍澤。【註】春育之時，不合圍盡收之也。又【王制】天子不合圍。【註】言不四面圍之也。　又環繞攻城。【春秋提要註】環其城邑曰圍。又【周禮春官大宗伯】以禬禮哀圍敗。【註】謂其國見圍入，而國被禍敗也，喪失財物，則同盟之國會合財貨歸之，以更其所喪也。　又【韻會】五寸曰圍，一抱曰圍。【莊子人閒世】櫟，社樹，其大蔽牛，絜之百圍，散木也無所用，故壽。　又縣名。【後漢郡國志】圍縣，屬涼州武威郡。　又與韋通。【前漢成帝紀】大風拔木，十韋以上。　又與衞通。【管子地員篇】山藜葦芒，羣藥安聚，以圍羣殃。【註】圍同衞。　又【唐韻】【集韻】□于貴切，音謂。繞也。

颤	【戌集下】【頁字部】	顫	【廣韻】【集韻】【韻會】【正韻】□之膳切，音戰。【玉篇】頭不正也。　又【廣韻】四支寒動也。　又【集韻】【韻會】【正韻】□尸連切，音羶。【集韻】謂審於氣臭也。【莊子外物篇】鼻徹爲顫。【音義】顫，舒延反。

逦	【酉集下】【辵字部】	邐	【唐韻】力紙切【集韻】【韻會】輦尒切【正韻】良以切，□音里。【說文】行邐邐也。【集韻】邐迆，旁行連延也。

骐	【亥集上】【馬字部】	騏	〔古文〕□【唐韻】【集韻】【韻會】渠之切【正韻】渠宜切，□音奇。【說文】馬靑驪，文如博棊也。【詩秦風】駕我騏馵。【註】騏，文也。【疏】色之靑黑者名爲綦。馬名爲騏，知其色作綦文。【爾雅釋獸】驨如馬一角，不角者騏。　又縣名。【前漢地理志】河東郡騏縣。【註】侯國。　又姓。漢騏殷，下邽令。　又【古今注】兗州人呼白鯉爲白騏。

蔂	【申集上】【艸字部】	蔂	【集韻】盧戈切【正韻】郎何切，□音螺。盛土籠也。【鹽鐵論】劓鼻盈蔂。　又倫追切。義同。或作蘲。

厙	【子集下】【厂字部】	厙	【唐韻】始夜切【集韻】【韻會】式夜切，□音舍。【廣韻】姓也。出《姓苑》。今台括有之。【韻會】後漢竇融傳，金城太守厙鈞。今羌中有姓厙，音舍。云：承鈞後。

韙	【戌集中】【韋字部】	韙	【唐韻】于鬼切【集韻】【韻會】羽鬼切，□音偉。【說文】是也。从是，韋聲。【左傳隱十一年】犯五不韙。【前漢敘傳】昭韙見戒。【註】張晏曰：是也。明其是者，戒其非也。【後漢荀爽傳】五韙咸備。　【集韻】通作愇。

襠	【申集下】【衣字部】	襠	【唐韻】【集韻】【韻會】□都郞切，音當。【類篇】裲襠，衣名。【釋名】其一當胷，其一當背也。【西京雜記】趙飛燕女弟遺飛燕金錯繡襠。　又【玉篇】袴襠也。【前漢外戚傳窮袴註】卽今緄襠袴也。【阮藉大人先生論】行不敢離縫際，動不敢出褌襠。　又□襠。詳□字註。

□	【備考】【子集】【亠字部】	□	【五音篇海】音衰。

□	【子集上】【丿字部】	□	【玉篇】古文手字。註詳部首。

釀	【酉集下】【酉字部】	釀	【唐韻】【集韻】女亮切【韻會】汝亮切【正韻】魚向切，□音□。【說文】醞也。作酒曰釀。【廣韻】醞酒也。【史記孟嘗君傳】乃多釀酒買肥牛。【貨殖傳】通邑大都酤一歲千釀。【前漢食貨志】一釀用麤米二斛，麴一斛，得成酒六斛六斗。　又【增韻】後人因謂酒爲釀。【世說新語】劉惔曰：見何次道飮，令人欲傾家釀。　又【禮內則】鶉羹、雞羹、鴽，釀之蓼。【註】釀謂切雜之也。

囪	【丑集上】【囗字部】	囪	【廣韻】楚江切【集韻】初江切，□音牕。【說文】在牆曰牖，在屋曰囪。【集韻】俗作窓。　又【廣韻】倉紅切【集韻】麤叢切，□音聰。竈突也。【集韻】通孔也。鄭康成曰：窻助戸爲明。或作牕窗囱。

轤	【酉集下】【車字部】	轤	【廣韻】落胡切【集韻】【韻會】【正韻】龍都切，□音盧。【廣韻】轆轤，圓轉木也。【集韻】□轤，井上汲水木。或作樚櫨。互詳前轆字註。

鶪	【亥集中】【鳥字部】	鶪	【唐韻】【正韻】古闃切【集韻】局闃切，□音狊。鵙本字。【說文】伯勞也。又【五音集韻】弃役切，音。義同。

鷓	【亥集中】【鳥字部】	鷓	【唐韻】【集韻】【韻會】□之夜切，音柘。鳥名。鷓鴣，越雉也。【禽經】隨陽鳥也。【崔豹古今注】鷓鴣出南方，向日而飛，畏霜露，早晚希出。

漵	【巳集上】【水字部】	漵	【唐韻】徐呂切【集韻】【韻會】【正韻】象呂切，□音敘。水名。【廣輿記】楚辰州漵浦縣，有漵溪，出鄜渠山。又水浦也。【杜甫詩】舟人漁子入浦漵。別作汿。

纶	【未集中】【糸字部】	綸	【廣韻】力迍切【集韻】【韻會】龍春切，□音倫。【說文】靑絲綬也。【後漢輿服志】百石靑紺綸，一采宛轉繆織，長丈二尺。　又【廣韻】絲綸。【釋名】綸，倫也，作之有倫理也。【易屯卦】君子以經綸。【疏】綸謂綱也，以織綜經緯。【禮緇衣】王言如絲，其出如綸。【疏】綸麤於絲。【後漢章帝紀】吹綸絮。【註】綸似絮而細。　又【易繫辭】故能彌綸天地之道。【釋文】京房云：綸，知也。王肅云：綸，纏裹也。荀云：綸，迹也。　又【詩小雅】之子于釣，言綸之繩。【傳】綸，釣繳也。　又【莊子齊物篇】而其子又以文之綸終。【音義】綸，琴瑟絃也。　又草名。【爾雅釋草】綸似綸，組似組。東海有之。【博物志】綸似宛轉繩。　又姓。【魏志】孫文懿臣綸直。　又地名。【左傳哀元年】虞思於是妻之以二姚，而邑諸綸。【註】綸，虞邑。　又【集韻】盧昆切，音論。義同。　又【廣韻】古頑切【集韻】姑頑切，□音鰥。靑絲綬。【北堂書鈔】晉紀云：王敦欲伐甘卓，遣使送白綸巾與卓，卓不取。又謝萬著白綸巾。【正字通】綸巾，巾名。世傳孔明軍中嘗服之。俗作□。　又【韻補】叶閭員切。【道藏元始歌】黃庭戊巳無流源，徹通五藏十二綸。 

弃	【寅集下】【廾字部】	弃	【說文】古文棄字。【左傳襄四年】是弃□也。【史記周本紀】周后稷名弃，其母姜原欲弃之，因名曰弃。餘詳木部八畫。（棄）〔古文〕弃□□【唐韻】詰利切【韻會】磬致切【正韻】去冀切，□音器。【說文】捐也。【爾雅釋言】忘也。【詩周南】不我遐棄。【禮冠禮祝辭】棄爾幼志，順爾成德。（棄）考證：〔【爾雅釋詁】忘也。〕　謹照原書釋詁改釋言。〔【詩召南】不我遐棄。〕　謹照原書召南改周南。 

栈	【辰集中】【木字部】	棧	【廣韻】【集韻】【韻會】仕限切【正韻】徂限切，□輚上聲。【說文】棚也。【廣韻】閣也。【前漢張良傳】說漢王燒絕棧道。【崔浩云】險絕之處，旁鑿山巖，施版梁爲閣也。　又【說文】竹木之車曰棧。【周禮春官巾車】士乘棧車，不革鞔而桼之。《冬官考工記》輿人爲車，棧車欲弇，飾車欲侈。　又【詩小雅】有棧之車，行彼周道。【疏】棧是車狀，非所乗之棧車也。庶人乗役車。　又柩車亦謂之棧。【儀禮旣夕】賔奠幣于棧。　又姓。【魏書】任城棧潛。　又【集韻】士免切，音俴。義同。　又【廣韻】【集韻】【韻會】士諫切【正韻】助諫切，□輚去聲。木棧道也。　又編木曰棧。【公羊傳哀四年】勝國之社，奄其上而棧其下。【傳】本作柴。【周禮喪祝鄭註】引作棧。　又馬棧，亦編木爲之。【管子小問篇】夷吾甞爲圉人矣，傅馬棧甚難。【莊子馬蹄篇】編之以皁棧。　又棧齴，高峻貌。【張衡西京賦】棧齴巉嶮。　又棧香。【南方草木狀】蜜香樹，其榦爲棧香。　又木名。【爾雅釋木】棧木，干木。【註】橿木也，江東呼木觡。【疏】一名干木。　又【集韻】【韻會】【正韻】□阻限切，音琖。【爾雅釋樂】大鐘謂之鏞，小者謂之棧。　又【韻會】小橋曰棧。　又【集韻】【類篇】□鋤臻切，音榛。衆盛貌。【前漢息夫躬傳】叢棘棧棧。考證：〔【周禮冬官考工記】輿人爲車，棧車欲其弇，飾車欲其侈。【註】不革鞔而桼之曰棧車。【春官巾車】士乘棧車。〕　謹按輿人原文無二其字。不革鞔而桼之乃巾車註非輿人註。今謹照原文改周禮春官巾車士乘棧車，不革鞔而桼之。冬官考工記輿人爲車，棧車欲弇，飾車欲侈。〔【爾雅釋木】棧木，于木。【註】橿，江東呼木觡。【疏】棧木，一名于木。〕　謹照原文于改干。橿下增木也二字。疏下省棧木二字。于字改干字。〔【爾雅釋樂】小鐘謂之棧。〕　謹照原文小鐘改小者。〔【前漢藝文志】叢棘棧棧。〕　謹按此語不出藝文志，照原書改息夫躬傳。 

	【亥集下】【齒字部】		【篇海】士乙切，音實。齩聲。

□	【備考】【丑集】【口字部】	□	【字彙補】渠泣切，音及。

	【亥集下】【麥字部】		【集韻】與同。

□	【備考】【子集】【亠字部】	□	【字彙補】余頌切，音用。鼻知香也。◎按卽□字之譌。

	【亥集下】【齒字部】		【廣韻】【集韻】□巨禁切，音噤。【玉篇】舌病。【廣韻】牛舌下病。　又作□。《説文》□，牛舌病。　又【字彙】巨今切，音琴。義同。　一作□。考證：〔又【廣雅】悼憐急哀也。〕　謹按廣雅作□不作。謹改爲又作□説文□牛舌病。 

	【亥集中】【鳥字部】		【廣韻】符悲切【集韻】貧悲切，□音邳。【廣韻】鶚也。又人名。【山海經欽圖贊】欽及鼓，是殺祖江，帝乃戮之崑崙之東。又【集韻】攀悲切，音丕。義同。

	【亥集下】【黑字部】		【集韻】吐袞切。與疃同。怨畽行無廉隅也。

鍬	【戌集上】【金字部】	鍬	【集韻】同鍫。

覽	【酉集上】【見字部】	覽	【唐韻】盧敢切【集韻】【韻會】【正韻】魯敢切，□藍上聲。【說文】觀也。【孔安國尚書序】覩史籍之煩文，懼覽之者不一。【史記秦始皇紀】登兹泰山，周覽東極。　又州名。【唐書地理志】劒南道有覽州，貞觀二十三年置。　又姓。【姓苑】望出彭城。　又【韻會】通作攬。【王羲之蘭亭敘】後之攬者，亦將有感於斯文。【正字通】按攬覽音同義別。攬，撮取也。溷同覽，非。　又【韻會】【正韻】□盧瞰切，藍去聲。【前漢韋孟諷諫詩】我王如何，曾不斯覽。叶下鑒，師古讀。　又官名。【唐書南蠻傳】南詔，各府副將曰演覽、繕覽、澹覽、幕覽。【唐書音義】讀。　【俗書證誤】从亽作覧，非。

閂	【戌集上】【門字部】	閂	【字彙補】數還切，音□。門橫關也。

頽	【戌集下】【頁字部】	頽	【唐韻】杜回切【集韻】【韻會】【正韻】徒回切，□音魋。【玉篇】頰下。又【六書故】首禿也。　又【廣韻】暴風也。通作穨。【詩小雅】維風及頽。【爾雅釋天】焚輪謂之穨。【註】暴風從上下。　又【爾雅釋訓】虺頽，病也。通作□。【詩周南】我馬虺隤。【釋文】馬退不能升之病也。【說文】作穨。【集韻】作尵。　又順也。【禮檀弓】拜而後稽顙，頽乎其順也。【註】頽，順也。【疏】頽然不逆之意也。　又墜也。【禮檀弓】泰山其頽乎。又【廣雅】壞也。【司馬相如長門賦】無面目之可顯兮，遂頽思而就牀。【註】言壞其思慮而就牀也。　又水下流也。【史記河渠書】水頽以絕商顏。【註】下流曰頽。商顏，山名。考證：〔【詩周南】我馬虺隤。【註】馬退不能升之病也。〕　謹照原書註字改爲釋文。〔【廣雅】懷也。【司馬相如長門賦】無面目之可顯兮，遂頽思而就牀。【註】言懷其思慮而就牀也。〕　謹照原文两懷字□改爲壞字。 

義	【未集中】【羊字部】	義	【廣韻】【集韻】【韻會】□宜寄切，音議。【說文】己之威儀也。从我羊。【註】臣鉉等曰：與善同意，故从羊。【釋名】義，宜也。裁制事物，使各宜也。【易乾卦】利物足以和義。又【說卦傳】立人之道，曰仁與義。　又【容齋隨筆】人物以義爲名，其別最多。仗正道曰義，義師，義戰是也。眾所尊戴曰義，義帝是也。與衆共之曰義，義倉，義社，義田，義學，義役，義井之類是也。至行過人曰義，義士，義俠，義姑，義夫，義婦之類是也。自外入而非正者曰義，義父，義兒，義兄弟，義服之類是也。衣裳器物亦然。在首曰義髻，在衣曰義襴，義領之類是也。合眾物爲之，則有義漿，義墨，義酒。禽畜之賢者，則有義犬，義烏，義鷹，義鶻。　又義渠，戎國地。【史記秦本紀】伐義渠，虜其主。【註】寧廣二州，春秋及戰國時爲義渠，戎國之地也。　又姓。【前漢酷吏傳】義縱，何東人。　又與誼同。【前漢董仲舒傳】漸民以仁，摩民以誼。　又與儀通。【前漢鄒陽傳】使東牟朱虛東褒義父之後。【註】應劭曰：邾儀父也。師古曰：義讀曰儀。　又與宜同。【韻補】周官凡殺人而義者，史記君義嗣，□魚羈切。　又【韻補】叶牛何切。周官註：儀作義，古皆音俄。古文尚書：無偏無陂，遵王之義。陂音坡。◎按說文在我部。今從正字通倂入。

認	【酉集上】【言字部】	認	【唐韻】【集韻】【韻會】【正韻】□而振切，音刃。【玉篇】識認也。【增韻】辨識也。【關尹子二柱篇】渾人我同天地，而彼私智認而已之。【後漢卓茂傳】時嘗出行，有人認其馬，解與之，他日別得，亡者詣府送還。【元史王克敬傳】臨事不認眞，豈盡忠之道乎。　又錯認，水酒名。見【南宋市肆記】。　又【讀書通】與仞通。【前漢儒林傳】孟喜因不肯仞。　又【韻會】與訒通。詳訒字註。　又【廣韻】【正韻】而證切【集韻】如證切，□仍去聲。義同。

□	【子集上】【丿字部】	□	【廣韻】【集韻】□堆本字。【六書故】阜作□。□，小□也。故其文視□而殺，別作堆□□。

	【亥集下】【鹵字部】		【集韻】亭歷切，音狄。【字彙】鹹也。

	【亥集下】【齒字部】		【字彙】側咸切，斬平聲。齺，無齒無牙狀。【王延壽王孫賦】口嗛呥以齺。

</div>
    <div class="pagination">
<a href="康熙字典_page605.html">上一页</a><span>...</span><a href="康熙字典_page601.html">601</a><a href="康熙字典_page602.html">602</a><a href="康熙字典_page603.html">603</a><a href="康熙字典_page604.html">604</a><a href="康熙字典_page605.html">605</a><span class="current-page">606</span><a href="康熙字典_page607.html">607</a><a href="康熙字典_page608.html">608</a><a href="康熙字典_page609.html">609</a><a href="康熙字典_page610.html">610</a><a href="康熙字典_page611.html">611</a><span>...</span><a href="康熙字典_page607.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
