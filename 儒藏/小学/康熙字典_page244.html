<!DOCTYPE html>
<html>
<head>
    <meta charset="UTF-8">
    <title>康熙字典 - 第 244 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 244 页/共 976 页</h1>
    <div class="content">阹	【戌集中】【阜字部】	阹	【唐韻】去魚切【集韻】【韻會】丘於切，□音祛。【說文】依山谷，爲牛馬圈也。【司馬相如上林賦】江河爲阹。【揚雄長楊賦序】以罔爲周阹。【註】李奇曰：阹，遮禽獸圍□也。【馬融廣成頌】周阹環瀆。【註】因山谷遮禽獸曰阹。　又弩阹，漢宮名。【前漢揚雄傳】近則洪厓旁皇，儲胥弩阹。　【玉篇】亦作。

	【未集下】【肉字部】		【集韻】雌由切，音秋。股脛閒。或从酋。□。

阺	【戌集中】【阜字部】	阺	【唐韻】丁禮切【集韻】【韻會】典禮切，□音邸。【說文】秦謂陵阪曰阺。【後漢□恂傳】復助嚻拒隴阺。【集韻】同坻。　又【揚雄解嘲】嚮若阺隤。【註】師古曰：阺，丁禮切。巴蜀人名。山旁堆欲墮落曰阺。應劭以爲天水隴阺，失之矣。○按說文引入氏字註，集韻仍之，□非。　又【玉篇】直梨切【集韻】□尼切，□音池。【玉篇】陵也，阪也，理也，下也。　又【集韻】丁計切，音帝。阪也。

阻	【戌集中】【阜字部】	阻	【唐韻】側呂切【集韻】【韻會】【正韻】壯所切，□音俎。【說文】險也。【廣韻】隔也。【易繫辭】德行恆□以知阻。【詩秦風】遡洄從之，道阻且長。又【商頌】罙入其阻。【周禮夏官司險】周知其山林川澤之阻。【釋名】山巇曰險，水隔曰阻。若泛言則山水通用。【集韻】同岨。　又【釋名】水出其後曰阻丘，此以水爲險也。　又【爾雅釋詁】阻，艱，難也。【書舜典】黎民阻饑。　又止也。【讀書通】通作沮。【詩小雅】亂庶遄沮。【禮儒行】沮之以兵。【正字通】□與阻同。　又【左傳隱四年】州吁阻兵而安忍。【註】阻，恃也。【史記秦本紀】阻法度之威，以督責於下。　又【玉篇】疑也。　又【廣韻】憂也。　又與淹通。【史記魯世家】勤勞阻疾。【註】徐廣曰：阻作淹。　又【廣韻】【集韻】□莊助切，音詛。【廣韻】馬阻蹄。【集韻】行不正也。本作跙。亦作□。

阼	【戌集中】【阜字部】	阼	【廣韻】昨誤切【集韻】【韻會】存故切【正韻】靖故切，□音祚。【說文】主階也。【玉篇】阼階，東階，所以答酢賔客。【禮曲禮】踐阼臨祭祀。【疏】阼，主人階，天子祭祀升阼階。【儀禮公食大夫禮】無阼席。　又【集韻】叢租切，音徂。又疾各切，音昨。義□同。

阽	【戌集中】【阜字部】	阽	【唐韻】【集韻】【韻會】□余廉切，音鹽。【說文】壁危也。【玉篇】危也。【廣韻】臨危。【前漢食貨志】安有爲天下阽危者若是。【註】阽，音閻。又丁念反。　又【集韻】都念切，音店。同墊。亦作埝。下也。【屈原離騷】阽余身而危死兮，覽余初其猶未悔。【前漢文帝紀】或阽於死亡。【註】如淳曰：阽，近邊欲墮之意。服虔曰：阽，音反坫之坫。孟康曰：阽，音屋檐之檐。師古曰：服孟二音□通。

阾	【戌集中】【阜字部】	阾	【玉篇】力井切【集韻】里郢切，□音領。【玉篇】阪也。【廣韻】古文嶺字。註詳山部十四畫。　又【廣韻】【集韻】□郞丁切，音靈。【廣韻】阪名。【集韻】巓阾，阪名。通作軨。

阿	【戌集中】【阜字部】	阿	【唐韻】【集韻】【韻會】【正韻】□於何切，音娿。【爾雅釋地】大陵曰阿。【玉篇】水岸也，邸也。【詩小雅】菁菁者莪，在彼中阿。【傳】中阿，阿中也。又【大雅】有卷者阿。　又【爾雅釋地】偏高曰阿丘。【釋名】阿，荷也。如人擔荷物，一邊偏高也。【詩鄘風】陟彼阿丘，言采其蝱。　又【玉篇】倚也。阿衡，商官名。【書太甲】不惠于阿衡。【傳】阿，倚。衡，平。　又【史記范睢傳】不離阿保之手。又【倉公傳】故濟北王阿母。【註】服虔云：乳母也。　又【前漢王莽傳】太阿右拂，大司空甄豐，少阿羲和，京兆尹劉歆。【註】皆官名。　又【儀禮士昏禮】賔升西階，當阿東面致命。【註】阿，棟也。今文阿爲庪。【周禮冬官考工記匠人】四阿重屋。【註】四阿，若今四柱。又【詩小雅】隰桑有阿。【箋】枝條阿阿然長美。　又【玉篇】比也，曲也。【左傳昭二十年】阿下執事。【孟子】汙不至阿其所好。　又【集韻】一曰慢應。　又地名。【左傳襄十四年】敗公徒于阿澤。【註】濟北東阿縣西南有大澤。【史記李斯傳】阿縞之衣。【註】東阿縣，繒帛所出。【前漢地理志】涿郡阿陵縣。　又宮名。【史記秦始皇紀】先作前殿阿房。【註】括地志云：秦阿房宮，亦曰阿城，在雍州長安縣。一云阿，近也，以其去咸陽近，故號阿房。　又太阿，劒名。【戰國策】龍淵太阿。　又鬼名。【莊子達生篇】東北方之下者，陪阿鮭蠪躍之。【註】陪阿，狀如小兒，長尺四，黑衣，赤幘，大冠，帶劒持戟。　又【淮南子天文訓】天阿者，羣神之闕也。　又月御曰纖阿。【司馬相如子虛賦】纖阿爲御。　又陽阿，古名俳，善歌者。【古詩】渡江采菱發陽阿。　又姓。【官氏志】唐阿光進，明阿賢，本出阿伏氏。　又【韻會小補】與呵通。【老子道德經】唯之與阿，相去幾何。【註】唯與阿，遲速小異。　又【集韻】倚可切，娿上聲。與猗同。柔貌。【詩檜風】猗儺其枝。【釋文】猗，於可反。【集韻】猗，或作阿。　又【韻會小補】音屋。【古詩】家中有阿誰。【木蘭詩】阿耶無大兒。【又】阿妹聞□來。【世說新語】一門則有阿大中郞。　又【字彙補】阿葛切，音遏。【釋典】有阿難。

陀	【戌集中】【阜字部】	陀	【廣韻】徒何切【集韻】【韻會】【正韻】唐何切，□音駝。【玉篇】陂陀，險阻也。【爾雅釋地註】陂陀，不平。【博雅】陂陀，衺貌。【玉篇】俗作陁。【集韻】同岮。　又沙陀，後唐始興之地。【五代史唐本紀】別自號曰沙陀。沙陀者，大磧也，在金莎山之陽蒲類海之東。　又補陀，山名，在明州昌國海中。　又音遲。【司馬相如上林賦】巖陀甗錡。【註】陀，音遲。郭璞曰：陀，崖際。○按漢書陀作阤，音豸。　又【集韻】待可切，音舵。與阤同。【淮南子繆稱訓】岸崝者必陀。　【集韻】本作阤。或作陊。

陁	【戌集中】【阜字部】	陁	【玉篇】俗陀字。【司馬相如子虛賦】罷池陂阤。　又【集韻】丈爾切，音褫。本作阤。或作陊。詳阤字註。　又【集韻】演爾切，音迆。邪貌。或作阤。　又平聲，音移。【史記司馬相如子虛賦】登降陁靡。【註】音移糜。◎按漢書陁作阤，弋爾反。

陂	【戌集中】【阜字部】	陂	【唐韻】彼爲切【集韻】【韻會】班麋切【正韻】逋眉切，□音□。【說文】阪也。一曰池也。【玉篇】澤鄣也。【風俗通義】陂者，繁也。言因下鍾水，以繁利萬物也。今陂皆以漑灌。【書禹貢】九澤旣陂。【禮月令】毋竭川澤，母漉陂池。【註】畜水曰陂。　又地名。【左傳成四年】許人敗諸展陂。【註】展陂，許地。又【昭十三年】次于魚陂。【註】竟陵縣城西北有甘魚陂。又【正字通】黃陂，縣名，今黃州府。　又【前漢禮樂志】騰雨師，洒路陂。【註】路陂，路傍也。　又【集韻】或作波。【史記貨殖傳】水居千石魚陂。又【灌夫傳】陂池田園。【前漢書】□作波。又【前漢景十三王傳】游雷波。【註】波讀爲陂。雷陂，陂名。　又【集韻】蒲麋切，音皮。陂池，旁頹貌。　又【集韻】【韻會】□滂禾切，音坡。【集韻】與□同。□陀，不平也。【爾雅釋地】陂者曰阪。【揚子方言】陂，衺也，□、楚、荆、揚曰陂。【釋名】山旁曰陂，言陂陁也。【玉篇】陂陀，靡迆也。【唐韻正】書洪範，無偏無陂，遵王之義。本作頗，唐明皇攺爲陂。韻補曰：古義字皆音俄，周官註亦音俄，故古文尚書本作無偏無頗遵王之義，以叶俄音。唐明皇以義字今音爲乂，攺頗爲陂，以從今音，古音遂湮矣。　又【集韻】逋禾切，音波。【博雅】陂陁，衰也。　又【集韻】一曰山坡，或作岥。　又【集韻】蒲波切，音婆。陂陁，不平。　又【廣韻】【集韻】【韻會】彼義切【正韻】兵媚切，□音賁。【玉篇】傾也，邪也。【正韻】不平曰險，不正曰陂。【易泰卦】无平不陂，无往不復。【周禮春官典同】陂聲散。【史記五宗世家】邯鄲中諸使過客，以彭祖險陂，故莫留邯鄲。

	【寅集中】【山字部】		【正字通】俗巑字。

附	【戌集中】【阜字部】	附	【廣韻】【集韻】【韻會】□符遇切，音駙。【玉篇】依也，近也，著也。【廣韻】寄附。【集韻】托也。【易剝卦】山附于地。【禮樂記】附親萬民也。【周禮地官大司徒】其附于□者，歸于士。【註】附，麗也。【孟子】附於諸侯曰附庸。　又【玉篇】附，益也。【論語】季氏富於周公，而求也爲之聚斂，而附益之。【前漢諸侯王表】設附益之法。【註】封諸侯過限，曰附益。◎按《說文》附益作坿字，泥。　又【廣韻】姓也。晉有附都。　又轉附，山名。【孟子】吾欲觀於轉附朝儛。　又附耳，星名。【史記天官書】畢曰罕車，其大星旁小星爲附耳。　又高附，國名。【後漢西域傳】高附國，在大月氏西南，亦大國也。　又附子，藥名。【前漢外戚傳】卽擣附子，齎入長定宮。　又與祔通。【禮雜記】大夫附于士。【註】附，讀爲祔，祔祭也。　又【唐韻】符又切【集韻】扶富切，□音覆。【說文】附婁，小土山也。又【夏侯惠景福殿賦】曾櫨外關，榱桷內附。或因勢以連接，或邪詭以盤構。　又【集韻】薄口切，音瓿。【玉篇】附婁，今作培。【集韻】或作□。　又與胕通。親戚曰肺附。【前漢劉向傳】臣幸託肺附。　又【集韻】芳無切，音敷。古孚字。卵孚也。註詳子部四畫。　又叶音府。【詩大雅】予曰有疏附，予曰有先後，予曰有奔奏，予曰有禦侮。後叶下五反，奏叶宗五反。考證：〔【前漢劉向傳】臣幸托肺附。〕　謹照原文幸托改幸託。 

隌	【戌集中】【阜字部】	隌	【廣韻】【集韻】□烏感切，音黤。【爾雅釋言】隌，闇也。【註】隌然冥貌。【集韻】不明也。亦作暗。【玉篇】與晻同。　又【廣韻】【集韻】□於金切，音音。又【集韻】於禁切，音。義□同。

际	【戌集中】【阜字部】	際	【唐韻】【集韻】【韻會】□子例切，音祭。【說文】壁會也。【玉篇】合也。【廣韻】會也。【易泰卦】天地際也。【坎卦】剛柔際也。【前漢翼奉傳】詩有五際。【註】詩內傳曰：五際，卯酉午戌亥也。隂陽終始際會之歲，於此則有攺變之政也。　又【爾雅釋詁】際接翜，捷也。【註】捷謂相接續也。【疏】際者，相會之捷也。【小爾雅】際，接也。　又交際。【孟子】萬章曰：敢問交際何心也。【莊子徐無鬼】仁義之士貴際。【唐書房琯傳】不諧際人事。　又【玉篇】方也。【廣韻】邊也，畔也。【易豐卦】天際翔也。【莊子知北遊】物物者，與物無際，而物有際者，所謂物際者也。不際之際，際之不際者也。　又叶子悉切，音卽。【黃庭經】三明出華生死際，父曰泥丸母雌一。　又叶子結切，音卩。【王筠詩】神芝耀七明，山蒲含九節。日軒若迴駕，相待靑雲際。

□	【未集中】【糸字部】	□	【集韻】松倫切，音旬。紃，《儀禮》作絢。絢，【儀禮聘禮絢組註】今文絢爲□。詳絢字註。

□	【辰集上】【日字部】	□	【集韻】忽郭切，音霍。暫明也。

	【未集中】【糸字部】		【集韻】紓或作。通作舒。詳紓字註。

陆	【戌集中】【阜字部】	陸	〔古文〕□【唐韻】【廣韻】【集韻】【類篇】【韻會】□力竹切，音六。【玉篇】厚也。【廣韻】高也。【爾雅釋地】高平曰陸。【釋名】陸，漉也。水流漉而出也。【易漸卦】鴻漸于陸。【詩豳風】鴻飛遵陸。　又地名。【孟子】孟子之平陸。【註】齊下邑。　又藪名。【爾雅釋地】晉有大陸。【左傳定二年】魏獻子田於大陸。　又縣名。【隋書地理志】趙郡大陸縣。　又州名。唐置。　又漢侯國，在壽光。見【史記建元以來王子侯者年表】。　又□陸，外國名。【前漢西域傳】□陸國王，治天山東乾當國。　又【玉篇】星也。【爾雅釋天】北陸，虛也。西陸，昴也。【疏】陸，中也。北方之宿，虛爲中也。西方之宿，昴爲中也。【左傳昭二年】古者日在北陸而藏冰，西陸朝覿而出之。【註】陸，道也。在北陸，謂夏十二月，日在虛危。在西陸，謂夏三月，日在昴畢。　又【玉篇】道也，無水路也。【周禮冬官考工記】作車以行陸。【莊子則陽篇】方且與世違，而心不屑與之俱，是陸沈者也。【註】人中隱者，譬之無水而沈也。　又【玉篇】陸離，猶參差也，雜亂也。【屈原離騷】斑陸離其上下。　又魁陸，水族。【爾雅釋魚】魁陸，卽今之蚶也。【疏】卽魁蛤也。一名魁陸。　又【揚雄甘泉賦】飛蒙茸而走陸梁。【註】走者陸梁而跳也。　又姓。【廣韻】古天子陸終之後。【正字通】齊後有大陸氏，後因姓陸。又春秋陸渾之戎，後亦爲陸氏。　又【後漢馬援傳】今更共陸陸。【註】猶碌碌也。　又【唐韻正】音溜。【隂符經】龍蛇起陸。叶上宿下覆。　又叶林直切。【郭璞騊駼贊】騊駼野駿，產自北域。交頸相摩，分背翹陸。　【說文】籀文作□。【集韻】作□。□原从阝作，或同籀文陸字。

	【寅集上】【小字部】		【廣韻】【集韻】【類篇】皮變切【韻會】【正韻】毗面切。□弁本字。【說文】冕也。本作。周曰，殷曰冔，夏曰收。从皃，象形。籀作□。今文省作弁。　【正字通】字彙作□，又見部作覍，□非。

陇	【戌集中】【阜字部】	隴	"【唐韻】力踵切【集韻】【韻會】魯勇切【正韻】力董切，□音壠。【說文】天水大阪也。【前漢地理志】天水郡隴縣。【註】今呼隴城縣者也。又【史記六國表】文公踰隴。【秦本紀】又使司馬錯發隴西，因蜀攻楚黔中。【前漢地理志】隴西郡。【註】應劭曰：有隴坻，在其西也。師古曰：隴坻，謂隴阪，卽今之隴山也。此郡在隴之西，故曰隴西。【地理直音】漢隴西，今鞏昌府。漢天水，今鞏昌府秦州。　又【廣韻】州名。漢汧縣，後魏置東秦州，攺爲隴州，因山名之。【地理直音】隋汧陽郡，今鳳翔府隴州。○按今陝西鞏昌府淸水縣，平涼府華亭縣，鳳翔府隴州，皆有隴山，洮州衞有東隴山。　又【春秋文二年】盟于垂隴。【註】鄭地，滎陽東有隴城。　又姓。　又【正韻】丘壟之壟，亦作隴。【列子天瑞篇】逆之隴端。【前漢劉向傳】皆無丘隴之處。　又壟畝亦作隴。【史記項羽紀】起隴畝之閒。　又【荀子議兵篇】案角鹿埵，隴種東籠而退耳。【註】隴種，遺失貌，如隴之種物然。或曰卽龍鍾。新序作隴鍾。

考證：〔【荀子議兵篇】【註】隴種，遺失貌，如隴之種物然。或曰，卽鍾也。〕　謹照原文鍾也改龍鍾。"

陈	【戌集中】【阜字部】	陳	〔古文〕□軙敶【唐韻】直珍切【集韻】【韻會】【正韻】池鄰切，□音塵。【玉篇】列也，布也。【書咸有一德】乃陳戒于德。【詩小雅】□饋八簋。　又【史記李斯傳】所以飾後宮，充下□。【註】下陳，猶後列也。　又【廣韻】故也。【詩小雅】我取其□，食我農人。【史記平準書】太倉之粟，陳陳相因。　又久也。【書盤庚】失于政，□于兹。【傳】今旣失政，而□久於此而不徙。【疏】釋詁云：塵，久也。孫炎曰：□居之久，久則生塵矣。古者□塵同也。故□爲久之義。　又【廣韻】張也。【禮表記】事君欲諫，不欲□。【註】□謂言其過於外也。　又【廣韻】衆也。　又【爾雅釋宮】堂途謂之陳。【註】堂下至門徑也。【釋名】言賔主相迎□列之處也。【詩小雅】彼何人斯，胡逝我□。【註】北當階，其南接門內霤。　又國名。【廣韻】周武王封舜後胡公滿於□，楚滅□爲縣，漢爲淮陽國，隋爲□州。　又姓。胡公滿之後，子孫以國爲氏。　又【玉篇】或作□塵。　又【廣韻】【集韻】□直刃切。同陣。軍伍行列也。詳前陣字註。　又叶都年切，音顚。【易林】秋糧未成，無從至□。水深難涉，使我不前。【黃庭經】火兵符圖備靈關，前昂後□高下□。關音涓。

陉	【戌集中】【阜字部】	陘	【唐韻】戸經切【集韻】【韻會】乎經切【正韻】奚經切，□音形。【說文】山絕坎也。【玉篇】限也。【爾雅釋山】山絕陘。【疏】謂山形連延中忽斷絕者，名陘。　又【廣韻】陘，阪也。　又地名。【春秋僖四年】遂伐楚，次于陘。【註】楚地名，潁川召陵縣南有陘亭。又【左傳隱十一年】與鄭人陘。又【春秋僖二十二年】及邾人戰于升陘。【註】魯地。又【左傳成二年】晉師從齊師，入自丘輿，擊馬陘。【註】齊邑。【戰國策】秦攻韓，圍陘。【註】在絳州曲沃縣西北，汾水之旁。　又山名。【戰國策】楚魏戰於陘山。【註】括地志，在鄭州縣西南。【史記秦始皇紀】王翦將上地下井陘。【註】山名，在常山，今爲縣。【前漢地理志】常山郡井陘。【註】井陘山在南。　又【禮月令其祀竈註】東面設主於竈陘。【疏】竈陘，謂竈邊承器之物，以土爲之。　又姓。【字彙】晉大夫，以邑爲氏。　又【集韻】吉定切，音徑。【左傳襄十六年】孟孺子速遂塞海陘而還。【註】海陘，魯隘道也。【釋文】陘，音□。徐音古定反。　【篇海】同□□□。

陊	【戌集中】【阜字部】	陊	【廣韻】徒可切【集韻】待可切，□音舵。【玉篇】壞也。【廣韻】下坂貌。又落也。【于逖聞奇錄】徐知業少時遊天台山，歇於大樹隂，巖上石盤欲陊。空中語曰：下有人，石矻然架樹，回身乃落，震地堛然。【又】楊集收復睦州，至一巖下，忽一大石盤陊下。【集韻】本作阤。亦作陀。　又【玉篇】小□也。　又【唐韻】徒果切【集韻】杜果切，□音垜。【說文】亦落也。【註】俗作墮，非。【集韻】或作隓□。　又【廣韻】池爾切【集韻】丈爾切，□音豸。【廣韻】山□也。【集韻】本作阤。或作陁。 

	【辰集上】【日字部】		【集韻】止酉切，音帚。明也。或作晭。

陋	【戌集中】【阜字部】	陋	【唐韻】盧□切【集韻】【韻會】【正韻】郞豆切，□音漏。【說文】阨陝也。【論語】在陋巷。【疏】隘陋之巷。【左傳成九年】莒恃其陋，而不設備。　又【玉篇】醜猥也。【唐書盧杞傳】郭子儀曰：杞貌陋心險。　又【玉篇】隱小也。【廣韻】疎惡也。【書堯典】明明揚側陋。　又【荀子修身篇】少見曰陋。【禮學記】獨學而無友，則孤陋而寡聞。　又【唐韻正】魯故反，音路。【張衡東京賦】奢未及侈，儉而不陋。規遵王度，動中得趨。於是觀禮，禮舉儀具。　【說文】本作陋。考證：〔【張衡東京賦】規遵王度，動中得趨。於是觀禮，禮舉義具。〕　謹照原文義具改儀具。 

陌	【戌集中】【阜字部】	陌	【廣韻】【集韻】【正韻】莫白切【韻會】莫百切，□音貊。【玉篇】阡陌也。詳前阡字註。　又市中街也。【後漢袁紹傳】塡接街陌。　又【釋名】綃頭或曰陌頭，言其從後橫陌而前也。齊人謂之。◎按陌頭之陌，當與帞通。　又姓。見【正字通】。　又【唐韻正】古音莫各反。【史記龜策傳】故牧人民，爲之城郭，內經閭術，外爲阡陌。【楚辭九思】逡巡兮圃藪，率彼兮畛陌。川谷兮淵淵，山峊兮硌硌。【魏文帝陌上桑詩】披荆棘，求阡陌，側足獨窘，步路局窄。虎豹嘷動，雞驚禽失，羣鳴相索。窄，古音作。　又借作百。【五代史王章傳】緡錢出入，皆以八十爲陌，章減其出者陌三。【夢溪筆談】今之數錢，百錢謂之陌。借陌字用之。【正韻】亦作佰。

降	【戌集中】【阜字部】	降	〔古文〕夅【廣韻】下江切【集韻】【韻會】【正韻】胡江切，□音缸。【爾雅釋詁】降，落也。【禮曲禮】羽鳥曰降。【釋文】降，戸江反。　又【爾雅釋言】降，下也。【書堯典】釐降二女于嬀汭。【禹貢】桑土旣蠶，是降丘宅土。【又】北過降水。【水經注】鄭註尚書，北過降水，云：降，下江反，聲轉爲共。今河內北共山，淇水共水出焉，東至魏郡黎陽，入河，近所謂降水也。周時國於此地者，惡言降，故攺爲共耳。　又【玉篇】降，伏也。【春秋莊八年】師及齊師圍郕，郕降于齊師。　又【爾雅釋天】降婁，奎婁也。【註】奎爲溝瀆，故爲降。【疏】孫炎云：降，下也。【左傳襄三十年】於是歲在降婁，降婁中而旦。【註】周七月，今五月，降婁中而天明。【釋文】降，戸江反。○按集韻、類篇收入絳韻，作胡降切，非。　又【集韻】乎攻切，音。下也。　又【屈原離騷】帝高陽之苗裔兮，朕皇考曰伯庸。攝提貞於孟陬兮，惟庚寅吾以降。【註】降，乎攻反。【班固北征頌】奉聖皇之明策，奮無前之嚴鋒。採伊吾之城壁，蹈天山而遙降。　又【唐韻正】古音洪，凡降下之降，與降服之降，俱讀爲平聲。故自漢以上之文無讀爲去聲者。【詩召南】未見君子，憂心忡忡。亦旣見止，亦旣覯止，我心則降。又【大雅】瑟彼玉瓚，黃流在中。豈弟君子，福祿攸降。【又】旣燕于宗，福祿攸降。公尸燕飮，福祿來崇。【左傳哀二十六年】六卿三族降聽政。【註】降，和同也。和同卽切降字，乃疾言徐言之別耳。【楚辭九歌】靈皇皇兮旣降，猋遠舉兮雲中。又【天問】皆歸射□而無害厥躬，何后益作革而禹播降。◎按降下之降今讀去聲，相沿已久，然唐韻正歷有明據，應從之。類篇降字無平聲，非。　又【唐韻】【集韻】【韻會】【正韻】□古巷切，音絳。【玉篇】下也，落也，歸也。【正韻】貶也。〇按降以去聲爲正音，自玉篇始。　又叶胡郞切，音杭。【楚辭九歌】靑雲衣兮白霓裳。舉長矢兮射天狼，操余弧兮反淪降。【東方朔七諫】忠臣貞而欲諫兮，讒諛毀而在旁。秋草榮其將實兮，微霜下而夜降。　又叶胡貢切，鴻去聲。【郭璞山海經巫咸贊】羣有十巫，巫咸所統。經技是□，術藝是綜。采藥靈山，隨時登降。【北齊享廟樂章】彝斝應時，龍蒲代用。藉茅无咎，福祿攸降。　又叶餘亮切，音漾。【習鑿齒燈詩】煌煌問夜燈，修修樹閒亮。燈隨風煒□，風與燈升降。　又叶覃韻。【梁鴻適吳詩】遊舊邦兮遐征，將遙集兮東南。心惙怛兮傷悴，志菲菲兮升降。欲乗策兮縱邁，疾吾俗兮作讒。○按諸韻書無叶覃韻者，存俟考証。

限	【戌集中】【阜字部】	限	【廣韻】乎□切【集韻】【韻會】【正韻】下□切，□音硍。【說文】阻也。【玉篇】界也，度也，齊也。【易艮卦】九三艮其限。【註】限，身之中也。三當兩象之中，故曰艮其限。【戰國策】南有巫山黔中之限。【史記平準書】室廬輿服，僭於上無限度。　又【說文】一曰門榍也。【玉篇】閾也。【廣韻】與通，門閾也。　又【集韻】【正韻】□魚懇切，音峎。【集韻】切急意也。　又【韻會小補】胡艮切，音恨。【釋名】艮，限也。時未可聽物生，限止之也。　又叶胡蹇切，音峴。【顏延之陶潛誄】度量難鈞，進退可限。長卿棄官，稚賔自免。　又叶形甸切，音現。【蘇轍送孫提□詩】開軒揖佳客，退食事書卷。爲政曾幾何，淸風自無限。卷去聲。

	【寅集中】【山字部】		【集韻】羽鬼切，音煒。山險也。嵬或作。　又【正字通】與嵬通。有平上二音。

□	【未集中】【糸字部】	□	【集韻】魯猥切，音磊。【類篇】傀儡，木偶戲也。儡或作□。

	【子集下】【又字部】		【正韻】史，古作。註見口部二畫。【說文】記事者也。从又，持中。中，正也。【徐曰】記事當主于中正也。

陘	【戌集中】【阜字部】	陘	【唐韻】戸經切【集韻】【韻會】乎經切【正韻】奚經切，□音形。【說文】山絕坎也。【玉篇】限也。【爾雅釋山】山絕陘。【疏】謂山形連延中忽斷絕者，名陘。　又【廣韻】陘，阪也。　又地名。【春秋僖四年】遂伐楚，次于陘。【註】楚地名，潁川召陵縣南有陘亭。又【左傳隱十一年】與鄭人陘。又【春秋僖二十二年】及邾人戰于升陘。【註】魯地。又【左傳成二年】晉師從齊師，入自丘輿，擊馬陘。【註】齊邑。【戰國策】秦攻韓，圍陘。【註】在絳州曲沃縣西北，汾水之旁。　又山名。【戰國策】楚魏戰於陘山。【註】括地志，在鄭州縣西南。【史記秦始皇紀】王翦將上地下井陘。【註】山名，在常山，今爲縣。【前漢地理志】常山郡井陘。【註】井陘山在南。　又【禮月令其祀竈註】東面設主於竈陘。【疏】竈陘，謂竈邊承器之物，以土爲之。　又姓。【字彙】晉大夫，以邑爲氏。　又【集韻】吉定切，音徑。【左傳襄十六年】孟孺子速遂塞海陘而還。【註】海陘，魯隘道也。【釋文】陘，音□。徐音古定反。　【篇海】同□□□。

陙	【戌集中】【阜字部】	陙	【唐韻】食倫切【集韻】船倫切，□音脣。【說文】水阜也。【玉篇】小阜也。　又【廣韻】常倫切【集韻】殊倫切，□音純。又【集韻】丞眞切，音辰。義□同。

陚	【戌集中】【阜字部】	陚	【唐韻】【集韻】□方遇切，音付。【說文】丘名。【玉篇】小阜也。　又【集韻】【類篇】□罔甫切，音武。平原也。

陛	【戌集中】【阜字部】	陛	【唐韻】傍禮切【集韻】【韻會】部禮切，□音□。【說文】升高階也。【玉篇】天子階也。【戰國策】秦舞陽奉地圖匣，以次進至陛。【前漢東方朔傳】是時朔陛戟殿下。又【王莽傳】朱戸納陛。【註】孟康曰：納，內也。謂鑿殿臺際爲陛，不使露也。師古曰：尊者不欲露而升陛，故內之於霤也。　又天子稱陛下。【史記秦始皇紀】今海內賴陛下神靈，一統皆爲郡縣。【蔡邕獨斷】天子必有近臣，執兵立於陛側，以戒不虞。羣臣與天子言，不敢指斥，故呼在陛下者而告之，因□達尊之意。【集韻】或作。【篇海】別作□。　又【韓愈曹成王□辭】王亦有子，處王之所。惟舊之視，蹶蹶陛陛，實取實似。刻詩其□，爲示無止。【註】陛陛，猶比比，言衆多層次也。一說言王之子孫日益盛大，如歷階陛以升堂也。　又【正韻】毘意切，音避。義同。【海篇】別作□。◎按諸韻書陛字皆止上聲，惟正韻有上去二音，今□存之。《正字通》以去聲爲正音，非。

陜	【戌集中】【阜字部】	陜	〔古文〕□【唐韻】侯夾切【集韻】【韻會】轄夾切【正韻】胡夾切，□音洽。【說文】隘也。【註】徐鉉曰：今俗从山作峽，非是。【玉篇】不廣也。亦作狹。【爾雅釋宮】陜而修曲曰樓。【前漢郊祀志】行溪谷中，阸陜且百里。【司馬相如封禪書】迹陜遜原，迥闊詠沫。【上林賦】赴隘陜之口。　又尋陜，地名。【史記南越傳】樓船將軍將精卒，先陷尋陜，破石門。【註】尋陜，在始興西三百里。　又【廣韻】與陿同。史記尋陜，前漢書作尋陿。　又【集韻】訖洽切，音夾。義同。　又【集韻】地名。周召所分。○按地名乃陝也。陝字音閃，止有上聲，無入聲。陜字雖有洽夾二音，□無地名一解。集韻註誤。　【篇海】俗作陝。

陝	【戌集中】【阜字部】	陝	【廣韻】【集韻】【韻會】【正韻】□失冉切，音閃。【說文】弘農陝也。古虢國，王季之子所封也。【廣韻】周爲二伯，分陝之地，卽虢國之上陽也。秦屬三川郡，漢弘農之陝縣，後魏攺爲陝州。【公羊傳隱五年】自陝而東者，周公主之。自陝而西者，召公主之。

陞	【戌集中】【阜字部】	陞	【廣韻】識蒸切【集韻】【韻會】書蒸切，□音升。【玉篇】上也，進也。【廣韻】登也，躋也。【爾雅釋天】素陞龍於縿。【註】畫白龍於縿，令上向也。　又姓。見【字彙】。　【玉篇】同升。【集韻】或作阩□。

陟	【戌集中】【阜字部】	陟	〔古文〕□【廣韻】【集韻】【韻會】□竹力切，音稙。【爾雅釋詁】陟，陞也。【說文】登也。【書舜典】汝陟帝位。又【太甲】若陟遐，必自邇。又【立政】其克詰爾戎兵，以陟禹之迹。【詩周南】陟彼崔嵬。　又【廣韻】進也。【書舜典】三載考績，三考黜陟幽明。　又【玉篇】高也。【爾雅釋山】山三襲陟。【疏】山之形若三山重累者名陟。　又人名。【書君奭】在太戊時則有若伊陟臣扈。　又【集韻】的則切，音得。【周禮春官】大卜掌三夢之灋，一曰致夢，二曰觭夢，三曰咸陟。【註】陟之爲言得也。讀如王德翟人之德。言夢之皆得也。　【集韻】或作□徏徝騭。

	【酉集中】【豕字部】		豗本字。【玉篇】作。从尢作。

	【備考】【酉集】【豸字部】		【篇海類編】音波。

陡	【戌集中】【阜字部】	陡	【廣韻】【集韻】【韻會】【正韻】□當口切，音斗。【玉篇】地名。　又【廣韻】【集韻】□與阧同。詳前阧字註。【杜甫義鶻行】陡上捩孤影。　又【正韻】頓也。通作斗。

院	【戌集中】【阜字部】	院	【唐韻】王眷切【集韻】【韻會】于眷切，□音瑗。【說文】堅也。【玉篇】周垣也。亦作寏。【增韻】有垣牆者曰院。【唐書宣宗紀】作五王院，以處皇子之幼者。　又官廨曰院。【唐書明皇紀】置麗正書院，聚文學之士。又【令狐綯傳】綯爲翰林學士，夜對禁中燭盡，以金蓮花炬送歸院。又【南部新書】自唐初來，歷五院惟二人，李商隱，張延賞。【註】五院，謂監察殿中侍御史中丞大夫也。　又儒者所居曰書院。【方隅勝略】白鹿書院，在廬山。鵝湖書院，在鉛山縣。　又浮屠所居曰僧院。【傳燈錄】本行和尙云：若有人道得著，老僧分半院與汝同住。　又道流所居曰道院。【白樂天尋郭道士詩】看院止留雙白鶴。　又【廣韻】【集韻】□胡官切，音桓。又【集韻】委遠切，音婉。義□同。

陣	【戌集中】【阜字部】	陣	【廣韻】【集韻】【韻會】【正韻】□直刃切，音□。【玉篇】旅也。【廣韻】列也。【史記淮隂侯傳】信乃使萬人先行出，背水陣。【後漢禮儀志】兵官皆肄孫吳兵法六十四陣。　又【玉篇】本作□。【周禮夏官大司馬】中春敎振旅，司馬以旗致民平列□，如戰之□。【左傳成七年】巫臣通吳於晉，敎之戰□。【佩觿集】軍□爲陣，始於王羲之小學章。◎按史記作陣，非自羲之始也。

除	【戌集中】【阜字部】	除	【唐韻】直魚切【集韻】【韻會】□如切【正韻】長魚切，□音儲。【說文】殿陛也。【班固西都賦】玉除彤庭。　又【前漢蘇武傳】扶輦下除。【註】除謂門屛之閒。　又【玉篇】去也。【書泰誓】除惡務本。【左傳隱元年】蔓草猶不可除。又【昭十七年】振除火災。【周禮春官】女巫掌歲時祓除釁浴。　又【揚子方言】病愈者或謂之除。　又算法有乗除。【前漢律歷志】法除之。　又治也。【易萃卦】君子以除戎器，戒不虞。【註】除者，治也。【禮曲禮】馳道不除。又【周禮地官山虞】若祭山林，則爲主而修除。【註】治道路場壇。【左傳昭十三年】令諸侯日中造於除。【註】除地爲壇，盟會處。　又【玉篇】開也。【史記呂后紀】請得除宮。【前漢高五王傳】作淸宮。　又拜官曰除。【史記平準書】諸買武功爵，官首者試補吏，先除。【註】先除，用也。【前漢田蚡傳】君除吏盡未，吾亦欲除吏。【註】凡言除者，除去故官，就新官。　又【正字通】隋內官服半除，唐減爲半臂。言肩有袖，至臂臑而止，今呼齊肩。　又易也。新舊歲之交謂之歲除。俗云除夕。【孟浩然詩】靑陽逼歲除。　又除道，漢縣名。【前漢地理志】北地郡除道縣。　又【集韻】羊諸切，音餘。【詩小雅】日月方除。【箋】四月爲除。【疏】爾雅，除作余。李巡曰：四月萬物皆生枝葉，故曰余。余，舒也。除余字雖異，音實同也。　又【集韻】【類篇】□商居切，音書。【集韻】或省作余。義同。　又【廣韻】【集韻】遲倨切【韻會】遲據切【正韻】治據切，□音箸。【詩唐風】蟋蟀在堂，歲聿其莫。今我不樂，日月其除。【傳】除，去也。又【小雅】風雨攸除，鳥攸去，君子攸芋。又【小雅】俾爾單厚，何福不除。俾爾多益，以莫不庶。【傳】除，開也。　又叶魚羈切，音宜。【越采葛婦歌】號絺素兮將獻之，越王悅兮忘罪除。

陧	【戌集中】【阜字部】	隉	【唐韻】五結切【集韻】【韻會】倪結切，□音齧。【說文】危也。从□从毀省。徐巡以爲隉凶也。班固說，不安也。【書泰誓】邦之杌隉。　又【說文】賈侍中說，隉，法度也。　【玉篇】或作□。【廣韻】同臲。【集韻】或作□摰棿倪。

隬	【戌集中】【阜字部】	隬	【集韻】乃禮切，音你。【玉篇】地名。本作〈阝□〉。

陨	【戌集中】【阜字部】	隕	【唐韻】于敏切【集韻】【韻會】【正韻】羽敏切，□音殞。【說文】从高下也。【爾雅釋詁】隕，墜也。【又】隕，磒落也。【註】磒，猶隕也。方俗語有輕重耳。【書湯誥】慄慄危懼，若將隕于深淵。【易姤卦】有隕自天。【春秋莊七年】夜中星隕如雨。【公羊傳】作霣。　又【禮儒行】不隕穫於貧賤。【註】隕穫，困迫失志之貌也。　又同殞。【左傳襄三十二年】巢隕諸樊。　又【集韻】王問切，音運。義同。　又【詩小雅】心之憂矣，涕旣隕之。【釋文】音蘊。　又【集韻】于倫切，音筠。義同。【詩衞風】桑之落矣，其黃而隕。自我徂爾，三歲食貧。【註】隕叶于貧反。　又【集韻】王權切，音圓。均也。【詩商頌】幅隕旣長。【傳】隕，均也。【箋】隕，當爲圓。圓謂周也。

</div>
    <div class="pagination">
<a href="康熙字典_page243.html">上一页</a><span>...</span><a href="康熙字典_page239.html">239</a><a href="康熙字典_page240.html">240</a><a href="康熙字典_page241.html">241</a><a href="康熙字典_page242.html">242</a><a href="康熙字典_page243.html">243</a><span class="current-page">244</span><a href="康熙字典_page245.html">245</a><a href="康熙字典_page246.html">246</a><a href="康熙字典_page247.html">247</a><a href="康熙字典_page248.html">248</a><a href="康熙字典_page249.html">249</a><span>...</span><a href="康熙字典_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
