<!DOCTYPE html>
<html>
<head>
    <meta charset="UTF-8">
    <title>说文解字注 - 第 176 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 176 页/共 283 页</h1>
    <div class="content">　　注解：马白色黑鬣尾也。释嘼曰：白马黑鬣骆。诗音义曰：樊、孙尔雅并作白马黑髦鬣尾也。然则许正同樊、孙本矣。鲁颂毛传亦曰：白马黑鬣曰骆。按今毛诗有驒有骆，有駵有雒。毛曰：黑身白鬣曰雒。正与白身黑鬣曰骆互异。正义曰：定本、集注及徐音皆作骆。释文亦云：雒本或作骆。然则本二物相似而同名，浅人惑之，乃妄亡改字。从马各声。卢各切。五部。
　　路径：段注说文□第十卷□马部
　　标题：骃yīn
　　注解：马阴白杂毛黑。黑字宋本、旧本皆同，汲古毛氏改黑作也，以合尔雅、毛传。然而非是。释嘼、鲁颂传皆云：阴白杂毛曰骃。郭云：阴，浅黑也。今之泥騘，或云目下白，或云白阴。皆非也。阴浅黑，本叔然说。然则许葢杂毛之下，释云阴浅黑也，如虦下虎□毛谓之虦苗、□浅也正是一例。旣说者惑于白阴之说，谓马私处白而杂黑毛，因致漏夺不可读。苟求其故，由不解阴之为浅黑耳。广韵曰：骃马阴浅黑色。有脱。从马因声。于眞切。十二部。《诗》曰：“有骃有騢。”鲁颂駉文。
　　路径：段注说文□第十卷□马部
　　标题：骢cōnɡ
　　注解：马青白杂毛也。白毛与青毛相闲则为浅青，俗所谓葱白色。诗曰：有玱葱衡。释器曰：青谓之葱。从马悤声。千公切。九部。
　　路径：段注说文□第十卷□马部
　　标题：驈yù
　　注解：骊马白跨也。跨者，两股之闲也。释嘼、毛传皆曰：骊马白跨曰驈。从马矞声。食聿切。十五部。《诗》曰：“有驈有騜。”鲁颂駉文。按毛诗作皇，许无騜字，字林乃有之，此騜后人所改耳。韵会作有皇是也，尔雅作黄白騜，亦是俗本。
　　路径：段注说文□第十卷□马部
　　标题：駹mánɡ
　　注解：马面颡皆白也。面者，颜前也。释嘼曰：面颡皆白惟駹。按言惟者，以别于上文的颡、白顚、白达、素县也。面颡白，其它非白也，故从尨。周礼駹车，借为尨杂字也。从马尨声。莫江切。九部。
　　路径：段注说文□第十卷□马部
　　标题：騧ɡuā
　　注解：黄马黑喙。释嘼曰：白马黑唇駩，黑喙騧。如尔雅之文，则是白马黑喙也。秦风传曰：黄马黑喙曰騧。许本之，岂今尔雅夺黄马二字与。郭云：今之浅黄色者为騧马。从马呙声。古华切。十七部。宋明帝以騧字似祸，改从瓜，遂于古音不合。□，籒文騧。呙声、□声同在十七部。
　　路径：段注说文□第十卷□马部
　　标题：□piào
　　注解：黄马发白色。发白色者，起白点斑驳也。释嘼曰：黄白曰騜。毛诗只作皇，然则皇卽骠与。牛部犥下曰：牛黄白色。与骠音正同也。一曰髦尾也。谓黄马而白鬣尾也。从马□声。毗召切。二部。
　　路径：段注说文□第十卷□马部
　　标题：□pī
　　注解：黄白杂毛也。各本作黄马白毛，今正。六书通引唐本作黄马白杂毛，此唐本衍马字，浅人不删马字而删杂字耳。释嘼、毛传皆曰：黄白杂毛曰駓。字林作駓。从马□声。古作□字，中直贯下。或作□，是以论曹魏者曰丕之字不十也。诗释文此字本作□，字林乃作駓。□悲切。古音一部。
　　路径：段注说文□第十卷□马部
　　标题：驖tiě
　　注解：马赤黑色。此与青骊马句法同，谓黑色而带赤色也。驖不见尔雅。秦风驷驖孔阜传曰：驖，骊也。骊者，深黑色。许说小异。汉人或叚铁为之，前书地理志叚□为之。从马□声。他结切。十二部。《诗》曰：“四□孔阜。”秦风驷驖文。今诗四作驷。按诗四牡、四骐皆作四，惟驷介、俴驷乃作驷。驷，一乘也，故言马四则但谓之四。言施乎四马者，乃谓之驷。
　　路径：段注说文□第十卷□马部
　　标题：□àn
　　注解：马头有白发色。大徐作马头有发赤色者，非是。篇、韵皆云：马白頟至唇。集韵曰：马流星贯唇。则为马头发白色矣。广韵曰：□□，马行。此今义也。按东京赋作半汉。从马岸声。五旰切。十四部。
　　路径：段注说文□第十卷□马部
　　标题：馰dí
　　注解：马白頟也。秦风有马白顚传曰：白顚，旳颡也。释嘼曰：旳颡白顚。郭云：戴星马也。说卦传曰：为旳颡。虞翻曰：旳，白。颡，頟也。按旳颡之马谓之馰。易释文云：旳，《说文》作馰。从马勺声。旧作旳省声，旳声亦勺声也，今正。都□切。古音在二部。一曰骏也。骏，马之良材者。《易》曰：“为馰颡。”
　　路径：段注说文□第十卷□马部
　　标题：驳bó
　　注解：马色不纯。纯同□。崔觐曰：不杂曰纯。释嘼曰：駵白驳。邠风毛传同，谓駵马发白色也。许说不同者，许意马异色成片段者皆得曰驳。引伸之为凡色不纯之偁。从马爻声。北角切。古音在二部。与驳各字。
　　路径：段注说文□第十卷□马部
　　标题：馵zhù
　　注解：马后左足白也。左当作。释嘼、毛传皆曰：后左足白曰馵。说卦传曰：震为馵足。从马，二其足。谓于足以二为记识，如马于足以一为记识也。非一二字。变篆为隶，□旣作□，则□*作馵，与篆大乖矣。石经作馵。读若注。之戍切。古音在三部。读如祝。〖注〗□*字下从二从四竖画。
　　路径：段注说文□第十卷□马部
　　标题：驔diàn
　　注解：骊马黄□。鲁颂：有驔有鱼。释嘼曰：骊马黄脊曰騽。尔雅音义云：騽，《说文》作驔，音簟。是则尔雅之騽卽驔之异体。许于此篆用尔雅，不用毛传也。毛传曰：豪骭曰驔。此卽驔之异说。诗音义引字林云：驔又音覃，豪骭曰驔。是则字林豪骭一义不作騽也。今《说文》乃别有騽篆，训云豪骭，前与毛诗不合，后与字林不合，此葢必非许原文。许原文或驔下有一曰豪骭之文，或驔篆后有重文作騽之篆，皆不可定。后人乃以两义分配两形耳。从马覃声，读若簟。徒玷切。七部。按覃之古音如淫，其入声则如熠。古音又如寻，其入声则如习。故驔騽必一字。鸟之鷣鹞，虫之断耀，其理一也。许此下当有一曰马豪骭五字，又出一騽篆，解云：驔或从习。广韵二十六缉騽字下云：马豪骭，又骊马黄脊。玉篇騽字下曰：骊马黄脊，又马豪骭。亦可证二义分二形之非矣。
　　路径：段注说文□第十卷□马部
　　标题：驠yàn
　　注解：马白州也。山海经曰：干山有嘼，其州在尾上。今本讹作川。广雅曰：州、□，臀也。郭注尔雅、山海经皆云：州，窍也。按州□同字，俗作□，国语之龙□，史汉货殖传之马噭皆此也。蜀志周羣传：诸毛绕涿居，署曰潞涿君，语相戏谑。涿亦州□同音字也。释嘼曰：白州驠。从马燕声。于甸切。十四部。
　　路径：段注说文□第十卷□马部
　　标题：騽xí
　　注解：马豪骭也。骭者，骹也。骹者，胫也。高诱注淮南曰：骭，自膝以下胫以上也。豪骭谓骭上有修豪也。鲁颂传曰：豪骭曰驔。正义本作豪骭白，白衍。从马习声。似八切。七部。按此篆宜删正。玉篇驔騽二篆相接，葢《说文》之旧。
　　路径：段注说文□第十卷□马部
　　标题：□hàn
　　注解：马毛长者也。者字依文选长杨赋注补。此谓马毛长者名□也，多借翰字为之，翰行而□废矣。尚书大传：之西海之滨，取白狐青翰。注曰：长毛也。文选长杨赋翰林主人注引《说文》：毛长者曰翰。曲礼：鸡曰翰音。注曰：翰犹长也。常武诗：如飞如翰。笺云：鸟中豪俊。葢其字皆当作□，引伸假借之字也。从马倝声。侯旰切。十四部。
　　路径：段注说文□第十卷□马部
　　标题：騛fēi
　　注解：马逸足者也。者字今补。逸当作兔。广韵曰：騛兔，马而兔走。玉篇曰：騛兔，古之骏马也。吕氏春秋高注曰：飞兔、要褭皆马名也，日行万里，驰若兔之飞，因以为名也。从马飞。会意。飞亦声。甫微切。十五部。《司马法》曰：“飞卫斯舆。”司马法今佚。此偁司马法说从飞之意也。
　　路径：段注说文□第十卷□马部
　　标题：□ào
　　注解：骏马。句绝，谓骏马之名也。大射礼：公入骜。注曰：骜夏，亦乐章也，以锺□奏之。按骜夏，葢取翱翔之意。凡奇士偁豪俊者可作骜俊，如尚书獒可为酋豪字也。□壬申日死，乘马忌之。忌此日也。从马敖声。五到切。二部。
　　路径：段注说文□第十卷□马部
　　标题：骥jì
　　注解：千里马也，孙阳所相者。孙阳字伯乐，秦穆公时人，其所与有九方皋，卽九方歅。战国策汗明说春申君，是伯乐相骥事。按小徐说伯乐卽王良，卽邮无恤。大缪。从马冀声。几利切。古音在一部。天水有骥县。地理志天水郡冀县。郡国志汉阳郡冀县，汉阳卽天水也，故城在今陜西巩昌府伏羌县东。史皆作冀，不作骥。左传：冀之北土，马之所生。许葢援此说字形。从冀马会意。许本作冀县，谓此卽左传生马之地，浅人改之。
　　路径：段注说文□第十卷□马部
　　标题：骏jùn
　　注解：马之良材者。引伸为凡大之偁。释诂、毛传皆曰：骏，大也。毛传见文王、崧高、噫嘻。从马夋声。子峻切。十三部。
　　路径：段注说文□第十卷□马部
　　标题：骁xiāo
　　注解：良马也。周礼良马与驽马为对文。良马兼上文种马、戎马、斋马、道马、田马言也。周易曰：良马逐逐。左传云：以其良马二。亦精骏之偁。按上文云骏，马之良材者。此云良马，卽蒙上文而言也。鲁颂传曰：駉駉，良马腹干肥张也。引伸为勇捷之偁。从马尧声。古尧切。二部。《诗》曰：“骁骁牡马。”陆氏德明所见《说文》如此。诗释文曰：駉，《说文》作骁。按尧声、冋声之类相去甚远，无由相涉。大雅崧高：四牡蹻蹻。传云：蹻蹻，壮皃。鲁颂泮水传云：蹻蹻，言强盛也。葢古本《说文》尧声下有诗曰四牡骁骁六字，乃崧高之异文。或转写讹作骁骁牡马，而陆氏乃有駉《说文》作骁之语矣。
　　路径：段注说文□第十卷□马部
　　标题：□zuī
　　注解：马小皃。从马□声，读若棰。之垒切。按当依广韵之累切。十六、十七部，辵部□以为声。□，籒文从□。〖注〗□字原从□从辶，不从□作。□同□。
　　路径：段注说文□第十卷□马部
　　标题：骄jiāo
　　注解：马高六尺为骄。汉广：言秣其马，言秣其驹。传曰：六尺以上为马，五尺以上为驹。按此驹字释文不为音。陈风：乘我乘驹。传曰：大夫乘驹。笺云：马六尺以下曰驹。此驹字释文作骄，引沉重云或作驹，后人改之。皇皇者华篇内同。小雅：我马维驹。释文云：本亦作骄。据陈风、小雅则知周南本亦作骄也。葢六尺以下五尺以上谓之骄，与驹义迥别。三诗义皆当作骄，而俗人多改驹者，以驹与蒌株濡诹为韵，骄则非韵。抑知骄其本字音在二部，于四部合韵，不必易字就韵而乖义乎。陆氏于三诗无定说，彼此互异，由不知古义也。毛云：大夫乘骄。以此推之，当是天子乘龙，诸侯乘騋，卿乘马。从马乔声。举乔切。二部。《诗》曰：“我马维骄。”皇皇者华二章也。可以此订周南讹字。一曰野马。凡骄恣之意当是由此引伸，旁义行而本义废矣。女部曰：□，骄也。心部曰：怚，骄也。皆旁义也。俗制娇、憍字。
　　路径：段注说文□第十卷□马部
　　标题：騋lái
　　注解：马七尺为騋，八尺为龙。周礼廋人曰：马八尺以上为龙，七尺以上为騋，六尺以上为马。庸风：騋牝三千。毛传：马七尺以上曰騋。郑司农以月令驾苍龙说周礼。龙俗作駥。从马来声。洛哀切。一部。《诗》曰：“騋牝骊牝。”下牝字各本作牡，今正。诗曰：騋牝三千。毛传曰：騋牝，騋马与牝马也。释嘼曰：騋牝骊牝。今尔雅讹作骊牡，而音义不误，可考。音义曰：騋牝频忍反，下同。下同者，卽谓骊牝也。此以骊牝释诗之騋牝。骊与騋以双声为训，谓騋马骊色，亦兼牝马也。此与诗曰不□，不来也，合偁诗尔雅正同。若郑注周礼则引騋句绝，牡骊牝□句绝，驹句绝，褭骖句绝。孙叔然读亦如是。
　　路径：段注说文□第十卷□马部
　　标题：驩huān
　　注解：马名。古叚为欢字。从马雚声。呼官切。十四部。
　　路径：段注说文□第十卷□马部
　　标题：验yàn
　　注解：马名。今用为譣字，证也，征也，效也。不知其何自始。验行而譣废矣。从马佥声。鱼窆切。七部。
　　路径：段注说文□第十卷□马部
　　标题：□cǐ
　　注解：马名。从马此声。雌氏切。十六部。
　　路径：段注说文□第十卷□马部
　　标题：□xiū
　　注解：马名。从马休声。许尤切。三部。
　　路径：段注说文□第十卷□马部
　　标题：馼wén
　　注解：□马，赤鬣缟身，目若黄金，名曰吉皇之乘。各本名曰之下有□字，今删正。海内北经曰：犬封国曰犬戎，国有文马，缟身朱鬣，目若黄金，名曰吉量之乘。量一作良。郭注引周书、六韬、大传说其状略同。周书作名曰吉黄之乘，六韬作名曰鸡斯之乘。周成王时犬戎献之。成，各本作文，误，今正。许引成王时周靡献□□，成王时蜀人献大翰，成王时扬州献鰅，皆逸周书王会篇也。王会篇又言犬戎文马，是其事矣。或因尚书大传散宜生之犬戎取美马驳身朱鬣鸡目者献纣，乃改此成王为文王，而不顾其文义。从马文，文亦声。无分切。十三部。大徐左马右文作馼。《春秋传》曰：“□马百驷。”见宣二年。左传作文马。按许书当作文马。此言春秋传之文马，非周书之□马也，恐人惑故辩之。文马，二字今补。画马也。杜注亦云：画马为文四百匹。孔子世家：文马三十驷。亦谓画马。西伯献纣□全其身。此八字葢或取尚书大传事笺记于此，遂致误入正文。文理不贯，当删。要自春秋传以下恐皆非许语。
　　路径：段注说文□第十卷□马部
　　标题：馶zhī
　　注解：马强也。从马支声。章移切。十六部。
　　路径：段注说文□第十卷□马部
　　标题：駜bì
　　注解：马饱也。鲁颂有駜曰：有駜有駜。传曰：駜，马肥强皃。马肥强则能升高进远，臣强力则能安国。按许义小别。郑笺亦云：此言僖公用臣，必先致其禄食，禄食足而臣莫不尽其忠也。从马必声。毗必切。十二部。《诗》云：“有駜有駜。”
　　路径：段注说文□第十卷□马部
　　标题：駫jiōnɡ
　　注解：马肥盛也。各本作盛肥，今依广韵订。从马光声。古荧切。古音在十部。《诗》曰：“駫駫牡马。”各本作四牡駫駫。陆氏德明所见作駫駫牡马，按卽鲁颂之駉駉牡马也。駉駉牡马古本作牧马，传言牧之垧野，自当是牧字。周礼：凡马特居四之一。又不当云良马有骘无騲也。诗释文曰：駉，古荧反，《说文》作骁，又作駫，同。作骁又三字当删。云《说文》作駫，同。玉篇亦曰：駫，古荧切，駉同。则知《说文》作駫駫牧马，而读古荧反，十部、十一部之音转也。以今考之，实则毛诗作駫駫。许偁駫駫，而后人讹乱作駉駉。陆所见《说文》不误。今本《说文》则误甚耳。毛传曰：駫駫，良马腹干肥张也。许言肥盛，卽腹干肥长张，从马光会意，而光亦声。
　　路径：段注说文□第十卷□马部
　　标题：騯pénɡ
　　注解：马盛也。也当作皃。从马旁声。旁，溥也。此举形声包会意。薄庚切。古音在十部。《诗》曰：“四牡騯騯。”小雅北山：四牡彭彭。传曰：彭彭然不得息。大雅烝民：四牡彭彭。笺云：彭彭，行皃。大明：四騵彭彭。笺云：马强。疑皆非许所偁。郑风清人：驷介旁旁。葢许偁此，而驷介转写讹四牡耳。许所据旁作騯，毛传本有騯騯盛皃之语，后逸之。二章曰：麃麃，武皃。三章曰：陶陶，驱驰皃。则知首章当有騯騯，盛皃矣。
</div>
    <div class="pagination">
<a href="说文解字注_page175.html">上一页</a><span>...</span><a href="说文解字注_page171.html">171</a><a href="说文解字注_page172.html">172</a><a href="说文解字注_page173.html">173</a><a href="说文解字注_page174.html">174</a><a href="说文解字注_page175.html">175</a><span class="current-page">176</span><a href="说文解字注_page177.html">177</a><a href="说文解字注_page178.html">178</a><a href="说文解字注_page179.html">179</a><a href="说文解字注_page180.html">180</a><a href="说文解字注_page181.html">181</a><span>...</span><a href="说文解字注_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
