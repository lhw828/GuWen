<!DOCTYPE html>
<html>
<head>
    <meta charset="UTF-8">
    <title>康熙字典 - 第 11 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 11 页/共 976 页</h1>
    <div class="content">□	【未集中】【糸字部】	□	【篇海】同□。詳□字註。

□	【未集上】【米字部】	□	【字彙補】徒藍切，音談。黏也。　【海篇】今作。

溲	【巳集上】【水字部】	溲	【廣韻】疎有切【集韻】【韻會】【正韻】所九切，□音醙。【玉篇】與□同，浸沃也。又水調粉麵也。【禮內則】爲稻粉糔溲之，以爲酏。　又【集韻】【韻會】【正韻】□疎鳩切，音搜。與叟同。叟叟，淅米聲。　又與醙同。【儀禮士虞禮】明齊溲酒。【註】明齊，新水也。言以新水溲釀此酒也。　又溺謂之溲。【後漢張湛傳】遣矢溲便。　又泡溲，盛多貌。【王褒洞簫賦】泡溲汎□。　又水名，在南陽。【水經注】溲水，出湖陽北山。　又【集韻】蘇遭切，音騷。亦便也。

溳	【巳集上】【水字部】	溳	【唐韻】【集韻】□王分切，音雲。水名。【水經注】溳水，出蔡陽縣東南大洪山。　又州名。【廣輿記】德安府，春秋爲鄖子國，後周曰溳州。　又【廣韻】于敏切【集韻】【韻會】羽敏切，□音隕。濜溳，波相次也。【郭璞江賦】溭淢濜溳。

滊	【巳集上】【水字部】	滊	【玉篇】許氣切【集韻】許旣切，□音欷。水名。　又【集韻】許竭切，音歇。【字林】鹽池。一曰以甘水和鹹水爲鹽曰滊。

溴	【巳集上】【水字部】	溴	【玉篇】尺又切，音臭。水氣也。

溶	【巳集上】【水字部】	溶	【唐韻】【集韻】【韻會】□餘封切，音容。【說文】水盛也。一曰安流。【揚雄甘泉賦】溶方皇于西淸。【註】溶然，閒暇之貌。一曰盛貌。　又【唐韻】余隴切【集韻】【韻會】【正韻】尹竦切，□音勇。義同。　又鴻溶，竦踴貌。【司馬相如大人賦】紛鴻溶而上厲。

溷	【巳集上】【水字部】	溷	【唐韻】【集韻】【韻會】【正韻】□胡困切，音慁。【說文】亂也。一曰水濁。【屈原離騷】世溷濁而不分。　又穢也。與圂通。《禮少儀》君子不食圂腴。《禮旣夕禮》鄭註圂作溷。　又厠也。【晉書左思傳】門庭藩溷，皆著紙筆。　又【集韻】戸袞切，音混。又胡慣切，音患。義□同。　又【集韻】【韻會】□胡昆切，音魂。鬱熱也。【宋玉風賦】憞溷鬱邑。【註】憞溷。煩濁貌。一曰熱鬱貌。考證：〔【禮少儀】君子不食溷餘。【註】謂犬豕之屬，食米穀者也。〕　謹按少儀原文君子不食圂腴。圂字無水旁。腴亦不作餘。查儀禮旣夕禮鄭註圂作溷。今改爲與圂通。禮少儀君子不食圂腴。禮旣夕禮鄭註圂作溷。 

溹	【巳集上】【水字部】	溹	【廣韻】蘇各切【集韻】昔各切，□音索。水名，在滎陽。一曰出聞喜縣。　又水名。【山海經】敦與之山，溹水出于其陽。　又【廣韻】山責切，音策。溹溹，雨下貌。與□通。

溺	【巳集上】【水字部】	溺	〔古文〕【廣韻】奴歷切【集韻】【韻會】乃歷切，□音惄。沒也。【釋名】死于水曰溺。溺，弱也，不能自勝也。【詩小雅】載胥及溺。　又凡人情沈湎不反亦曰溺。【禮樂記】姦聲以濫溺而不止。　又【集韻】昵角切，音搦。亦沒也。　又【唐韻】而灼切【集韻】【韻會】日灼切【正韻】如灼切，□音若。水名。【說文】水自張掖刪丹，西至酒泉，合□餘波入于流沙。【書禹貢】作弱水。　又【集韻】奴弔切。與尿同，小便也。【史記范睢傳】賓客飮者，醉便溺睢。

岤	【寅集中】【山字部】	岤	【正字通】呼□切，音血。山穴也。【楚辭招隱士】憭兮慄虎豹岤。【註】穿穴也。

溻	【巳集上】【水字部】	溻	【集韻】託合切，音榻。【玉篇】溼也。

溼	【巳集上】【水字部】	溼	【唐韻】【集韻】【韻會】□失入切，音。【說文】幽溼也。从水，一所以覆也。覆土而有水，故溼也。【爾雅釋地】下者曰溼。【易乾卦】水流溼。　又吏治太急曰束溼。【前漢酷吏傳】急如束溼。【註】言其急之甚也。溼物則易束。　又溼溼，水光開合之貌。【木華海賦】瀼瀼溼溼。　又【揚子方言】溼，憂也。宋衞謂之愼，或曰□。陳楚或曰溼，或曰濟。自關而西，秦晉之閒，凡志而不得，欲而不獲，高而有墜，得而中亡，謂之溼。或謂之惄。【註】溼者，失意潛沮之名。　俗作濕。【徐鉉曰】今人不知，以濕爲此字。濕乃水名，非此也。【毛氏曰】濕，本合韻，託合切，水名。後誤以爲乾溼字。考證：〔【說文】幽溼也。从水，一所以覆也。覆而有土，故溼也。〕　謹照繫傳原文，覆而有土改覆土而有水。〔【爾雅釋地】陂下者曰溼。〕　謹照原文省陂字。 

滂	【巳集上】【水字部】	滂	【唐韻】【正韻】普郎切【集韻】【韻會】鋪郎切，□音霶。【說文】沛也。【詩小雅】俾滂沱矣。　又水名。【山海經】虖勺之山，滂水出焉。　又滂洋，饒廣也。【前漢郊祀歌】福滂洋。　又淜滂，風擊物聲。【宋玉風賦】飄忽淜滂。　又滂人，掌山澤之官。【淮南子時則訓】令滂人納材葦。　又【韻會】【正韻】□普浪切，義同。　又【集韻】披庚切，音澎。與洴泙同。水聲。【史記司馬相如傳】洶湧滂。　又【集韻】蒲光切，音傍。水流聲。【前漢司馬相如傳】滂濞沆漑。郭璞讀。　【集韻】或作雱霶。

滃	【巳集上】【水字部】	滃	【唐韻】【韻會】【正韻】烏孔切【集韻】鄔孔切，□音蓊。【說文】雲氣起也。【焦氏易林】潼滃蔚薈。　又【說文】大水貌。　又滃渤，霧出貌。【郭璞江賦】氣滃渤以霧杳。　又湖名。【范致明岳陽風土記】灉湖，在州南。春冬水涸，昔人謂之乾湖，水經謂之滃湖。

炗	【巳集中】【火字部】	炗	【玉篇】古文灮字。註詳儿部四畫。

漌	【巳集上】【水字部】	漌	【唐韻】居隱切【集韻】几隱切，□音謹。淸也。一曰漬也。

漍	【巳集上】【水字部】	漍	【唐韻】【集韻】□古獲切。音蟈。水也。

滄	【巳集上】【水字部】	滄	〔古文〕□□【唐韻】七剛切【集韻】【韻會】千剛切，□音倉。水名。【書禹貢】嶓冢導漾，東流爲漢。又東爲滄浪之水。　又河名。【水經注】濕水左會淸夷水，亦謂之滄河。　又湖名。【廣輿記】在韶州府樂昌縣。　又州名。【廣韻】後魏所置，蓋取滄海爲名。　又【說文】寒也。【逸周書】天地之道有滄熱。　亦作倉。【揚雄甘泉賦】東燭倉海。　又【集韻】楚亮切，音創。與凔同。

滅	【巳集上】【水字部】	滅	〔古文〕□□【唐韻】亡列切【集韻】莫列切，□音搣。【說文】盡也。【周禮夏官】大司馬九代之，灋外內亂，鳥獸行，則滅之。【註】毀其宗廟社稷曰滅。　又沒也。【易大過】過涉滅頂。　又火熄也。【書盤庚】若火之燎于原，不可嚮邇，其猶可撲滅。　又【韻補】叶明祕切，音媚。【曹植夏啓讚】大戰于甘，有扈以滅。威振諸侯，元功克乂。

滆	【巳集上】【水字部】	滆	【廣韻】【集韻】□下革切，音覈。湖名，在陽羨。【水經注】中江東南左合滆湖。　又【集韻】各核切，音隔。義同。

汮	【巳集上】【水字部】	汮	【廣韻】居銀切，音巾。水名。出沂縣。【水經】汮水出沂縣北山，南流過其縣之東，又南入於沔。【酈道元注】順陽縣有石山，南臨汮水。汮水又南流，注於沔水，謂之汮口。地理志謂之涓水，言熊耳之山，涓水出焉，至順陽入沔。　又【集韻】規倫切，音均。又龍春切，音倫。又兪倫切，音勻。又怡成切，音盈。又九峻切，音呁。義□同。

濆	【巳集上】【水字部】	濆	【唐韻】【集韻】【韻會】□符分切，音汾。【說文】水厓也。【詩大雅】鋪敦淮濆。　又【爾雅釋水】汝爲濆。【註】大水溢出別爲小水之名。【水經注】汝水逕奇雒城西北，濆水出焉。　又【廣韻】普切【集韻】鋪切，□音歕。潠水也。通作噴。　又【玉篇】扶刎切【集韻】【韻會】父吻切【正韻】房吻切，□音憤。涌也。【公羊傳昭五年】濆泉者何，直泉也。直泉者何，涌泉也。　又去聲。【杜甫詩】撇漩捎濆無險阻。【註】今川語漩濆皆去聲。○按字从賁，十三畫。《正字通》附十二畫，非，今改正。

□	【未集中】【网字部】	□	【廣韻】【集韻】□女減切，音淰。捕魚網也。同□。

濇	【巳集上】【水字部】	濇	【廣韻】所立切【集韻】殺測切，□音色。不滑也。【淮南子要略】瀸濇肌膚。　又【唐韻】色立切，音澀。義同。

濈	【巳集上】【水字部】	濈	【唐韻】阻立切【集韻】【韻會】側立切【正韻】側入切，□音戢。【說文】和也。【詩小雅】其角濈濈。　又【埤蒼】濈水行出也。【張衡南都賦】流湍投濈。　又疾貌。【曹植七啓】濈然鳧沒。　又【集韻】實洽切，音萐。□濈，湍流。

濉	【巳集上】【水字部】	濉	【廣韻】息遺切【集韻】宣隹切，□音綏。水名。【正字通】與睢同。【括地志】睢水，首受浚儀縣浪蕩渠水，東經臨慮縣入泗。

炓	【巳集中】【火字部】	炓	【玉篇】落嘯切【廣韻】力弔切，□音料。【玉篇】火光貌。

濌	【巳集上】【水字部】	濌	【廣韻】他合切【集韻】託合切，□音嚃。積厚也。與沓通。　又黑也。一曰濌濌，無賢不肖之辨。【晉書羊曼傳】曼任達頹縱，州里稱曼爲濌伯。

濗	【巳集上】【水字部】	濗	【廣韻】【集韻】□莫狄切，音覓。水淺貌。【水經注】漳津故瀆，水舊斷，溪東北出，涓流濗注而已。【集韻】通作漞。

濊	【巳集上】【水字部】	濊	【唐韻】呼會切【集韻】呼外切，□音翽。【說文】水多貌。　又【廣韻】【集韻】【韻會】【正韻】□烏外切，音薈。汪濊，深廣也。【前漢郊祀歌】澤汪濊，輯萬國。【註】汪濊者，言饒多也。　又【廣韻】於廢切【集韻】【韻會】烏廢切【正韻】烏胃切，□音穢。義同。一曰濁也。亦與穢通。【前漢李尋傳】盪滌濁濊。　又水名。【水經注】淸漳自章武縣故城西，故濊邑也，枝瀆出焉，謂之濊水。　又【廣韻】【集韻】【韻會】【正韻】□呼括切，音豁。與□同。礙流也。一曰罟入水聲也。【詩衞風】施罛濊濊。考證：〔【詩衞風】施罟濊濊。〕　謹照原文罟改罛。 

濋	【巳集上】【水字部】	濋	【廣韻】創舉切【集韻】【韻會】創所切【正韻】創祖切，□音楚。水名。【爾雅釋水】濟爲濋。【註】大水溢出別爲小水之名。

濍	【巳集上】【水字部】	濍	【玉篇】先公切【集韻】蘇叢切，□音松。水聲。

濎	【巳集上】【水字部】	濎	【廣韻】【集韻】□都挺切，音頂。濎濘，水貌。或作。　又【集韻】他頂切，音珽。濎濙，小水貌。【揚雄甘泉賦】梁弱水之濎濙。　又他定切，音聽。義同。

濐	【補遺】【巳集】【水字部】	濐	【字彙補】之暑切，音主。水涯也。

濑	【巳集上】【水字部】	瀨	【唐韻】洛帶切【集韻】【韻會】【正韻】落蓋切，□音賴。【說文】水流沙上也。【楚辭九歌】石瀨兮淺淺。　又湍也。【前漢武帝紀】遣甲爲下瀨將軍。【註】瀨，湍也。吳越謂之瀨，中國謂之磧。　又水名。【水經注】瀨水，出蒼梧荔浦縣西北魯山之東。　又【韻補】叶力制切，音利。【劉楨魯都賦】龜螭潛滑于黃泥，文魚游踊于淸瀨。浚迅波以遠騰，正泌瀄于湄。

灷	【巳集中】【火字部】	灷	【五音集韻】士戀切，音饌。火種也。　【正字通】同。【管子弟子職註】折，卽作折□。今作灷。◎按弟子職，櫛之遠近，乃承厥火。房註但云：櫛謂燭盡，不註音切，亦□無折卽作折□字。惟韻會小補媵註云：弟子職左手正櫛。譚苑曰：櫛假借字，正作□，从火从□，音燼。或古本管子，櫛作□，有燼字一音也。然說文媵，本作从人，灷聲。徐鉉曰：灷不成字，當从□省，則灷字似可刪。廣韻諸書俱不載，今以玉篇所收特存之。　□字原作火下□。从□省卽从朕省。

	【丑集下】【大字部】		【集韻】越逼切，音域。大力貌。　又忽域切，音洫。【博雅】方也。一曰大也。

□	【未集中】【糸字部】	□	【玉篇】之聿切。一也。

岅	【寅集中】【山字部】	岅	【正字通】與阪坂同。

濒	【巳集上】【水字部】	瀕	【集韻】【正韻】□□民切，音賓。水厓也。【前漢成帝紀】瀕河之郡。　又同濱。【書禹貢】海濱廣斥。【前漢地理志】引作瀕。　又【玉篇】浦民切【正韻】毗賓切，□音頻。義同。　【說文】本作□。

濔	【巳集上】【水字部】	濔	【唐韻】奴禮切【集韻】【韻會】【正韻】乃禮切，□音禰。【說文】水滿也。與瀰同。　又衆也。【詩齊風】垂轡濔濔。　又【鮑昭蕪城賦】濔迤平原。【註】濔，相連漸平之貌。　又【廣韻】綿婢切。【集韻】母婢切，□音弭。義同。　【集韻】或作□沔。

濖	【巳集上】【水字部】	濖	【玉篇】常預切【集韻】常恕切，□音署。溝也。　又【水經注】博水東逕陽城縣，散爲澤渚，渚水濖漲方數里。

濘	【巳集上】【水字部】	濘	【唐韻】【集韻】【韻會】【正韻】□乃定切，音甯。淖也。【左思吳都賦】流汗霢霂，而中逵泥濘。　又【集韻】一曰淸也。　又【唐韻】【集韻】【正韻】乃挺切【韻會】乃頃切，□寧上聲。義同。　又濘，水沸貌。　又汀濘，小水。【張協七命】何異促鱗之游汀濘。　又【集韻】囊丁切，音寧。亦小水也。　又乃計切，泥去聲。涵也。

滰	【巳集上】【水字部】	滰	【唐韻】其兩切【集韻】【韻會】【正韻】巨兩切，並音勥。【說文】浚乾漬米也。　又【揚子方言】乾黏曰滰。　又【集韻】渠映切，音競。□也。

滲	【巳集上】【水字部】	滲	【唐韻】【集韻】【韻會】【正韻】□所禁切，音罧。【說文】下漉也。【司馬相如封禪書】滋液滲漉。　又滲漓，流貌。【揚雄河東賦】澤滲漓而下降。　又澤名。【穆天子傳】甲辰獵於滲澤。　又【集韻】【韻會】□疎簪切，音森。淋滲，毛羽始生貌。【木華海賦】鶴子淋滲。　又【集韻】【類篇】□千尋切，音侵。與浸同。浸淫漸漬也。或作滲。

滳	【巳集上】【水字部】	滳	【集韻】尸羊切，音商。水名。　又【列子力命篇】鬱鬱芊芊，若何滳滳。【註】滳，讀如商。一作滂，與汸通。

滴	【巳集上】【水字部】	滴	【廣韻】都歷切【集韻】【韻會】【正韻】丁歷切，□音的。【說文】水註也。【增韻】涓滴，水點。又瀝下也。【王子年拾遺記】香露滴瀝。　【廣韻】亦作□。【法華經】作渧，與滳異。

滶	【巳集上】【水字部】	滶	【唐韻】五勞切【集韻】牛刀切，□音敖。水名。【說文】水出南陽魯陽，入城父。

滷	【巳集上】【水字部】	滷	【廣韻】【正韻】郎古切【集韻】籠五切，□音魯。與鹵同。【說文】西方鹽地，象鹽形。安定有鹵。縣東方謂之，西方謂之鹵。亦作瀂。【爾雅釋言】滷，苦也。【疏】滷，苦地也。謂斥鹵可煑鹽者。　又【廣韻】【集韻】【正韻】□昌石切，音尺。或从舄作潟。又【唐韻】徒歷切【集韻】亭歷切，□音狄。義□同。

</div>
    <div class="pagination">
<a href="康熙字典_page10.html">上一页</a><span>...</span><a href="康熙字典_page6.html">6</a><a href="康熙字典_page7.html">7</a><a href="康熙字典_page8.html">8</a><a href="康熙字典_page9.html">9</a><a href="康熙字典_page10.html">10</a><span class="current-page">11</span><a href="康熙字典_page12.html">12</a><a href="康熙字典_page13.html">13</a><a href="康熙字典_page14.html">14</a><a href="康熙字典_page15.html">15</a><a href="康熙字典_page16.html">16</a><span>...</span><a href="康熙字典_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
