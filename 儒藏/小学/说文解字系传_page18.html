<!DOCTYPE html>
<html>
<head>
    <meta charset="UTF-8">
    <title>说文解字系传 - 第 18 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 18 页/共 213 页</h1>
    <div class="content">　　
　　喘疾息也从口端声昌转反
　　
　　呼外息从口乎声臣锴曰气出为外虎乌反
　　
　　吸内息也从口及声希立反
　　
　　嘘(小篆不出)吹也从口虚声忻余反
　　
　　吹嘘也从口欠叱为反
　　
　　喟大息从口胃声区帅反
　　
　　嘳喟或从贵臣锴按韩诗外传嘳然太息作此字
　　
　　类稾口气也从口□(类稾)声诗曰大车□(类稾)□(类稾)他门反
　　
　　嚏悟解气也从口疐声诗曰愿言则嚏臣锴曰脑鼻中气壅塞喷嚏则
　　通故云悟解气的替反
　　
　　左口右貭野人之言从口质声之日反
　　
　　唫(小篆不出)口急也从口金声臣锴按东方朔日唫噤却林反
　　
　　噤口闭也从口禁声极鸩反
　　
　　名自命也从夕口夕者冥也冥不相见故以口自名臣锴按古人云命世者名是是也此会意弥并反
　　
　　吾我自称从口五声阮孤反
　　
　　哲知也从口折声知舌反
　　□古文哲从三吉
　　上折下心哲或从心
　　
　　君尊也从尹口发号故从口臣锴曰通论备矣俱勲反
　　□古文象君坐形
　　
　　命使也从口令臣锴曰会意眉庆反
　　
　　咨谋事曰咨从口次声子思反
　　
　　召嘑也从口刀声遅妙反
　　
　　问(小篆不出)讯也从口门声亡运反
　　
　　唯诺也从口隹声与追反
　　
　　唱导也从口昌声赤快反
　　
　　和相应也从口禾声户歌反
　　
　　咥大笑也从口至声诗曰咥其笑矣忻记反
　　
　　哑笑也从口亚声易曰笑言哑哑鸦赫反
　　
　　噱大笑也从口豦声其虐反
　　
　　唏笑也从口希声一曰哀痛不泣曰唏虚斐反
　　
　　听笑皃从口斤声臣锴按相如上林赋无是公听然而笑冝引反
　　
　　呭多言也从口世声诗曰无然呭呭延世反
　　
　　嘄声嘄嘄也从口枭声坚萧反
　　
　　咄相谓也从口出声都突反
　　
　　唉应也从口矣声读若尘埃遏开反
　　
　　哉言之间也从口哉声臣锴按春秋左传曰逺哉遥遥孔子曰君子哉若人是哉为间隔之词也走该反
　　
　　噂聚语也从口尊声诗曰噂□(左口右誻去言)背憎祖本反
　　
　　咠聂语也从口从耳诗曰咠咠幡幡七入反
　　
　　呷吸呷皃从口甲声呼甲反
　　
　　嘒小声也从口彗声诗嘒彼小星呼计反□(左口右慧)彗或从慧
　　
　　嘫语声也从口然声仁迁反
　　
　　唪大笑也从口奉声读若诗曰瓜瓞菶菶蒲蠓反
　　
　　嗔盛气也从口眞声诗曰振旅嗔嗔笛前反
　　
　　嘌疾也从口□爨声诗曰匪车嘌嘌兮片妖反
　　
　　嘑号也从口虖声虎乌反
　　
　　喅音声喅喅然从口昱声融六反
　　
　　啸吹声也从口肃声息呌反啸籒文啸从欠
　　
　　台恱也从口吕声臣锴按史记序传曰诸吕不台作此字言不为人所怡恱也偷咍反臣次立曰又与之反
　　
　　嗂喜也从口□(嗂去口)声臣锴按礼记曰喜斯陶陶斯咏咏斯犹尔雅注云犹即嗂也延朝反
　　
　　启开也从户口臣锴按诗曰东有启明尔雅明星为启明言晨见东方为开明之始也□意溪祢反
　　
　　嗿声也从口贪声诗曰有嗿其馌他感反
</div>
    <div class="pagination">
<a href="说文解字系传_page17.html">上一页</a><span>...</span><a href="说文解字系传_page13.html">13</a><a href="说文解字系传_page14.html">14</a><a href="说文解字系传_page15.html">15</a><a href="说文解字系传_page16.html">16</a><a href="说文解字系传_page17.html">17</a><span class="current-page">18</span><a href="说文解字系传_page19.html">19</a><a href="说文解字系传_page20.html">20</a><a href="说文解字系传_page21.html">21</a><a href="说文解字系传_page22.html">22</a><a href="说文解字系传_page23.html">23</a><span>...</span><a href="说文解字系传_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
