<!DOCTYPE html>
<html>
<head>
    <meta charset="UTF-8">
    <title>康熙字典 - 第 879 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 879 页/共 976 页</h1>
    <div class="content">媻	【丑集下】【女字部】	媻	【廣韻】薄官切【集韻】【韻會】【正韻】蒲官切，□音槃。【博雅】媻媻，往來貌。　又同婆。【說文】奢也。【博雅】老媼也。　又【集韻】薄半切，音畔。與奢義同。

嫱	【丑集下】【女字部】	嬙	【唐韻】在良切【集韻】慈良切，□音牆。□嬙，婦官名。【晉語】備□嬙焉。【杜牧之阿房宮賦】妃□媵嬙。　又女名。毛嬙，古美女。又王嬙，漢元帝宮人。【樂府原題】嬙，齊國王穰女，漢元帝宮人，後遣嫁呼韓邪單于爲閼氏，號昭君。　又【集韻】徐羊切，音詳。女字。　又殺測切，音色。義同。

嬛	【丑集下】【女字部】	嬛	【正字通】與□同。亦通惸。

媳	【丑集下】【女字部】	媳	【字彙】思積切，音昔。俗謂子婦曰媳。　通作息。

妞	【丑集下】【女字部】	妞	【集韻】同□。　又女久切，音紐。人姓也。高麗有之。

妙	【丑集下】【女字部】	妙	【廣韻】【集韻】【正韻】□彌笑切，音廟。神妙也。【易說卦】神也者，妙萬物而爲言者也。【老子道德經】衆妙之門。【莊子寓言篇】自吾聞子之言，九年而大妙。【劉劭人物志】尤妙之人，含精于內，外無飾姿。　又少年也。【杜甫詩】明公獨妙年。　又纖媚也。【前漢李夫人傳】妙麗善舞。　又姓。見【姓苑】。　又【集韻】弭沼切。與眇通。嫽妙，女貌。【漢三老袁君□】朕以妙身，襲表繼業。　別作玅□。考證：〔【易繫辭】神也者，妙萬物而爲言者也。〕　謹照原文繫辭改說卦。 

妺	【丑集下】【女字部】	妺	【廣韻】莫撥切【集韻】【正韻】莫葛切，□音末。【莊子天道篇】鼠壤有餘蔬，而棄妺不仁。【註】謂末學不誘納而棄之。玩上下文，宜作妹。【林雲銘莊子因】棄妺諸解俱未妥，大約以食有餘，而棄其妹于不養，是謂不仁。此解爲正。　又桀妻妹嬉，通作妺嬉。按路史註，妹以妹妹目之，似宜从妹。

娄	【丑集下】【女字部】	婁	〔古文〕□□□【集韻】【韻會】□隴主切，音縷。卷婁，形神交役也。【莊子徐無鬼】舜舉童土之地，齒長明衰，不得休歸，所謂卷婁者也。　又繫馬曰維，繫牛曰婁。牛馬維婁，見【公羊】。　又【集韻】龍遇切【正韻】良據切。□同屢。煩數也。【前漢公孫弘傳】上方興功業。婁舉賢良。又【元帝紀】百姓婁遭凶咎。　又【集韻】倫爲切，音羸。墊婁，地名。在西羌。　又【廣韻】洛侯切【集韻】【韻會】郞侯切【正韻】盧侯切，□音樓。星名。【禮月令】季冬之月，日在□女昏婁中。【淮南子天文訓】二月建奎婁。　又地名。【春秋隱四年】莒人伐杞，取牟婁。又【僖十八年】衞侯師于訾婁。　又江名。【史記正義】江東北下三百餘里，入海曰婁江，今松江屬有婁縣。　又人名。離婁，古之明目者。【楚辭九章】離婁微睇兮，瞽以爲無明。又黔婁，齊隱士，有【黔婁子四篇】。　又姓。漢婁敬，高祖賜姓劉。唐婁師德。　又獸名。【韓詩外傳】北方有獸，名曰婁，更食而更視。又同。【左傳定十四年】旣定爾婁豬。　又【集韻】龍珠切【正韻】凌如切，□音慺。曳也。【詩唐風】子有衣裳，弗曳弗婁。　又鏤刻貌。【何晏景福殿賦】繚以藻井，編以綷疏。紅葩□鞢，丹綺離婁。【註】離婁，鏤刻分明也。　又愚也，昧也。【蘇氏演義】時人以無分別者爲邾婁不辨。邾婁，小國。微小之人不能分別也。【六書故】春秋邾國，號邾婁。　又【集韻】朗口切【正韻】朗斗切。□同塿。小阜也。【左傳襄二十四年】子太叔曰：部婁無松柏。□原字不从厂，或為□字。又□，亦古文婁。□，母中女。□，俗字。考證：〔繫馬曰維，繫牛曰婁。牛馬維婁，見【左傳】。〕　謹按所引出公羊傳，謹將左傳改公羊。〔【左傳隱四年】莒人伐杞，取牟婁。〕　謹按所引係春秋經文，謹將左傳改春秋。 

□	【辰集上】【日字部】	□	【正字通】置字之譌。

娒	【丑集下】【女字部】	娒	【集韻】同姆。女師也。　又與侮同。【前漢張良傳】上所不能致者四人，皆以上嫚娒士，故逃匿山中。　本作娒。娒字从女从□。

娠	【丑集下】【女字部】	娠	【廣韻】失人切【集韻】【韻會】【正韻】升人切，□音申。【說文】女妊身動也。【左傳哀元年】后緡方娠。　又【集韻】之刃切，音震。義同。通作身。　又【正韻】之人切，音眞。【揚子方言】燕齊之閒，養馬者及官婢女厮通謂之娠，亦曰侲。

娲	【丑集下】【女字部】	媧	【廣韻】古蛙切【集韻】公蛙切，□音蝸。【說文】古神聖女，化萬物者也。　又女媧始制笙簧。【禮明堂位】女媧之笙簧。【史記五帝紀】女媧煉五色石補天。　又女媧山，在鄖陽竹山縣西，相傳煉石補天處。【王象之詩】女媧山下少人行，谷雲深一鳥鳴。　又【廣韻】古華切【集韻】姑華切，□音瓜。義同。亦姓。　又【正字通】方音或讀作蛙。又作窩。義□同。

婓	【丑集下】【女字部】	婓	【廣韻】芳非切【集韻】【韻會】符非切，□音肥。【說文】婓婓，往來貌。【揚雄反騷】昔仲尼之去魯兮，婓婓遲遲而周邁。　又【集韻】芳微切，音霏。【左思蜀都賦】娉江婓與神遊。【註】江婓，神女也。遊于江濱，鄭交甫遇而挑之，婓解佩以贈。

娵	【丑集下】【女字部】	娵	【廣韻】子于切【集韻】【韻會】遵須切，□音諏。娵訾，星次名。【爾雅釋天】娵訾之口，營室東壁也。【註】自尾十六度至奎四度爲娵訾，衞之分野，屬幷州。　又娵訾，帝嚳妃，生摯。見【前漢古今人表】。　又閭娵，魏之美人。【東方朔七諫】謂閭娵爲醜惡。一曰明娵。　又蠻語謂魚爲娵隅。【郝隆南蠻參軍詩】娵隅躍淸池。　又【集韻】甾尤切，音鄒。女名。　又此苟切，娵上聲。美女也。考證：〔【前漢古今人物表】〕　謹照原書省物字。 

婃	【丑集下】【女字部】	婃	【集韻】徂宗切，音叢。女字。

媝	【丑集下】【女字部】	媝	【集韻】雌由切，音秋。女字。

婶	【丑集下】【女字部】	嬸	【廣韻】【集韻】【韻會】【正韻】□式荏切，音審。俗呼叔母曰嬸。又呼夫之弟婦亦曰嬸。

娡	【丑集下】【女字部】	娡	【廣韻】【集韻】□職吏切，音志。有莘氏女，鮌娶之，謂之女娡。本作志。

婯	【丑集下】【女字部】	婯	【正字通】同麗。見王充論衡。

姘	【丑集下】【女字部】	姘	【集韻】□古作姘。註詳十四畫。【廣韻】普耕切【集韻】披耕切，□音怦。【說文】除也。【倉頡篇】男女私合曰姘。【漢律】與妻婢姦曰姘。又齋與女交，罸金四兩，曰姘。　又【集韻】滂丁切，音甹。義同。

婊	【丑集下】【女字部】	婊	【集韻】彼小切，音表。女字。　又俗呼倡家爲婊子。

□	【備考】【辰集】【日字部】	□	【川篇】同照。

	【丑集上】【口字部】		【篇海】居消切，音驕。喚也。　【正字通】叫字之譌。字原从口从儿。補遺：【龍龕】音申。吟也。

孷	【寅集上】【子字部】	孷	【廣韻】里之切【集韻】【類篇】陵之切，□音釐。【玉篇】孷孖，雙生也。【揚子方言】□楚閒凡人嘼乳而雙產曰孷孳。　又【集韻】良志切，音吏。義同。◎按《方言》雙生子本作釐孿。釐，離也，孿而分生也，俗作孷。《正字通》曰：雙生有孿二文，女部嫠爲寡婦，孷蓋獨子也，與孤音殊義通，說亦是。考證：〔【揚子方言】陳楚閒凡人嘼乳而雙產曰孷孖。〕　謹照方言原文及集韻所引方言，孖改孳。 

婡	【丑集下】【女字部】	婡	【集韻】郞才切，音來。女字。　又落蓋切，音賴。好貌。

媜	【丑集下】【女字部】	媜	【集韻】知盈切，音貞。女字。

奘	【丑集下】【大字部】	奘	【廣韻】徂朗切【集韻】才朗切【正韻】在黨切，□藏上聲。駔大也。【揚子方言】秦晉閒人大謂之奘，或謂之壯。　又【集韻】【韻會】【正韻】□才浪切，音葬。唐貞觀閒，三藏法師□奘譯心經。

嬯	【丑集下】【女字部】	嬯	【廣韻】徒哀切【集韻】堂來切，□音臺。【說文】遲鈍也，闒嬯亦如之。【長箋】闒嬯，浙省方言曰阿帶，愚戇貌。阿入聲，帶平聲。一曰阿獃。　又【集韻】湯來切。同儓。倍儓，隸也。

孥	【寅集上】【子字部】	孥	【唐韻】乃都切【集韻】【韻會】【正韻】農都切，□音奴。【玉篇】子也。【書甘誓】予則孥戮汝。【註】罪□及其子也。　又通作帑。【詩小雅】樂爾妻帑。【左傳文七年】先蔑奔秦，荀伯盡送其帑及其器用財賄於秦。　又鳥尾也。【左傳襄二十八年】以害鳥帑。【杜註】鳥尾曰帑。【正義】帑者，細弱之名，於人則妻子爲帑，於鳥則尾亦曰帑，故俱以帑爲言也。　又【集韻】暖五切，音弩。子也。　又奴故切，音怒。妻子也。【正字通】說文分孥帑爲二。今帑藏之帑音倘，俗讀妻孥如弩怒二音，非。

媮	【考證】【丑集下】【女字部】	媮	〔【左傳文十八年】齊君之語媮。〕　謹照原文十八年改十七年。 

嫴	【丑集下】【女字部】	嫴	【廣韻】古胡切【集韻】攻乎切，□音孤。【說文】保任也。【六書統】古者婦人罪輕不入獄，保任以待罪。【博雅】嫴婾，苟且也。

嬕	【丑集下】【女字部】	嬕	【字彙】施隻切，音釋。女名。

岒	【寅集中】【山字部】	岒	【集韻】其淹切，音鉗。山名。

媱	【丑集下】【女字部】	媱	【廣韻】【集韻】□餘招切，音瑤。【說文】曲肩行貌。一曰戲也，美好也。　又山名。姑媱山，在帝臺東。帝女死，化爲草，服之媚于人。見【山海經】。

媹	【丑集下】【女字部】	媹	【集韻】力求切，音留。女字。

泤	【巳集上】【水字部】	泤	【廣韻】詳里切，音似。與洍同。水也。詳洍字註。

姸	【丑集下】【女字部】	姸	【廣韻】五堅切【集韻】【韻會】倪堅切，□音硏。媚也，麗也，美好也。【揚子方言】自關以西謂好曰姸。【韓愈送李愿歸盤谷序】爭姸而取憐。【釋名】姸，硏也。硏精於事宜，則無蚩謬也。【吳越春秋】姸營種之術。　【正字通】說文硏有五訓，惟技也，慧也近理。曰不省錄事，曰無侵，曰安也，皆非本義。

婔	【丑集下】【女字部】	婔	【廣韻】雨非切，音幃。與婓通。

婣	【丑集下】【女字部】	婣	【集韻】同姻。

娛	【丑集下】【女字部】	娛	【廣韻】【集韻】【韻會】元俱切【正韻】牛俱切，□音虞。【說文】樂也。【張衡西京賦】窮歡極娛。　又【集韻】五故切，音悟。義同。　虞通。

婭	【丑集下】【女字部】	婭	【廣韻】【集韻】【韻會】【正韻】□依嫁切，音稏。【爾雅釋親】兩壻相謂曰婭，言相亞次也。　通作亞。

奐	【丑集下】【大字部】	奐	【廣韻】呼貫切【集韻】【韻會】【正韻】呼玩切，□音渙。大也。　又暇豫貌。【詩大雅】伴奐爾游矣。　又文采粲明貌。【禮檀弓】美哉奐焉。　又姓。明永樂閒舉人奐忠，景泰閒知縣奐進。　本作□。从廾，从夐省聲。

好	【丑集下】【女字部】	好	〔古文〕□□□【唐韻】呼皓切【集韻】【韻會】【正韻】許皓切，□蒿上聲。美也，善也。【詩鄭風】琴瑟在御，莫不靜好。　又相善也。【詩衞風】永以爲好也。　又好會也。【周禮春官】琬圭以結好。【左傳文十二年】藉寡君之命，結二國之好。　又人名。張好好，年十三，姣麗善歌，杜牧置樂籍中。見【唐書杜牧傳】。　又曲名。武夷君于山頂會鄕族，仙樂競奏，唱人閒好。見【武夷山志】。　又【廣韻】呼到切【集韻】【韻會】【正韻】虛到切，□音耗。【說文】愛而不釋也。女子之性柔而滯，有所好，則愛而不釋，故於文，女子爲好。【詩唐風】中心好之。　又孔也。【周禮冬官考工記】璧羨尺好，三寸以爲度。【註】羨，徑也。璧羨，以起度也。好，璧孔也。　又姓。見【纂文】。　又叶呼厚切，音吼。【王褒講德論】毛嬙西施，善毀者不能蔽其好。嫫母倭傀，善譽者不能揜其醜。　又叶滂佩切，音配。【楚辭九章】自前世之嫉賢兮，謂蕙若其不可佩。妒佳冶之芬芳兮，□母姣而自好。　又叶呼□切，音詬。【詩唐風】豈無他人，維子之好。叶上究。考證：〔【周禮地官】琬圭以結好。〕　謹照原書地官改春官。〔【左傳文十二年】藉先君之命，結二國之好。〕　謹照原文先君改寡君。 

妗	【丑集下】【女字部】	妗	【廣韻】【集韻】□處占切，音襜。□妗，善笑貌。　又【集韻】馨兼切，音薟。義同。　又【廣韻】許兼切【集韻】虛咸切，□音欦。美也。一曰女輕薄貌。　又【集韻】巨禁切，音□。俗謂舅母曰妗。

姬	【丑集下】【女字部】	姬	〔古文〕【唐韻】【集韻】【韻會】□居之切，音基。【說文】黃帝居姬水，以姬爲氏，周人嗣其姓。【左傳昭二十八年】武王克商，光有天下，兄弟之國者，十有五人。姬姓之國者，四十人。　又【廣韻】與之切【集韻】盈之切，□音怡。婦人美稱。一曰王妻別名。一曰衆妾總稱。【師古曰】姬本周姓，其女貴於列國之女，所以婦人美號皆稱姬。【劉安世曰】政和中，大臣不學，以郡主爲宗姬。姬，周姓，漢初取爲□嬙之號已可笑，今乃以□嬙名其女，尤非。　又九魚切。同居。【列子黃帝篇】姬將告女。【註】姬作居。考證：〔【左傳昭二十七年】武王克商，光有天下。〕　謹照原文二十七年改二十八年。 

姐	【丑集下】【女字部】	姐	〔古文〕她毑【唐韻】兹也切【集韻】【韻會】【正韻】子野切，□同姉。【說文】蜀人呼母曰姐。今俗弟呼女兄曰姐。一曰慢也。　又【集韻】臻魚切，音菹。嬳姐，態也。　又蔣氏切，音紫。彡姐，西羌地名。【前漢馮奉世傳】元帝永光二年，隴西羌彡姐，旁種反。【註】姐，音紫。今西羌尚有彡姐之姓。【集韻】作慈野切，音抯。又蕩姐，亦羌屬。【揚雄諫書】籍蕩姐之場。　又【集韻】將豫切，音怚。【說文】驕也。【嵆康幽憤詩】恃愛肆姐，不訓不師。○按彡姐肆姐□見史集。《正字通》何所考而云譌。

孀	【丑集下】【女字部】	孀	【廣韻】色莊切【集韻】【韻會】【正韻】師莊切，□音霜。嫠婦曰孀。【崔瑗淸河王誄】惠于媰孀。　又【集韻】色壯切，霜去聲。義同。考證：〔【王瑗淸河王誄】惠于媰孀。〕　謹按廣韻媰字註作崔子玉卽崔瑗也。王瑗改崔瑗。 

岽	【寅集中】【山字部】	崠	【廣韻】德紅切【集韻】都籠切，□音東。山名。　又【集韻】【類篇】□多貢切，音凍。山脊也。

朲	【辰集中】【木字部】	朲	【唐韻】如鄰切【集韻】【韻會】而鄰切，□音人。【玉篇】屋上閒也。【字林】屋閒木。

□	【辰集上】【日字部】	□	【廣韻】于兩切【集韻】羽兩切【正韻】羽枉切，□音徃。【說文】作□，光美也。【爾雅釋詁】□□，美也。【疏】少儀云：祭祀之美，濟濟皇皇。鄭云：皇皇，讀如歸徃之徃。彼言皇皇，則此□□也。　又【廣韻】德也，是也。　又【廣韻】【韻會】于况切。【集韻】【正韻】于放切，□音。義同。或作旺。　又【廣韻】乎曠切，音攩。義同。　又【集韻】具放切，音誆。日光。

</div>
    <div class="pagination">
<a href="康熙字典_page878.html">上一页</a><span>...</span><a href="康熙字典_page874.html">874</a><a href="康熙字典_page875.html">875</a><a href="康熙字典_page876.html">876</a><a href="康熙字典_page877.html">877</a><a href="康熙字典_page878.html">878</a><span class="current-page">879</span><a href="康熙字典_page880.html">880</a><a href="康熙字典_page881.html">881</a><a href="康熙字典_page882.html">882</a><a href="康熙字典_page883.html">883</a><a href="康熙字典_page884.html">884</a><span>...</span><a href="康熙字典_page880.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
