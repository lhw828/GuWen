<!DOCTYPE html>
<html>
<head>
    <meta charset="UTF-8">
    <title>康熙字典 - 第 919 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 919 页/共 976 页</h1>
    <div class="content">慀	【卯集上】【心字部】	慀	【集韻】戸佳切，音諧。□慀，心不平也。　又【廣韻】【集韻】□胡計切，音系。恨走貌。

慁	【卯集上】【心字部】	慁	【唐韻】【集韻】【韻會】【正韻】□胡困切，音圂。【說文】憂也。从心圂聲。　又患也。【左傳昭六年】主不慁賔。【註】慁，猶患也。　又辱也。【禮儒行】不慁君王。【註】慁，猶辱也。　又擾也，亂也。【史記范睢傳】天以寡人慁先生。【陸賈傳】無久慁公爲也。　或書作。

懸	【卯集上】【心字部】	懸	【廣韻】【集韻】【韻會】【正韻】□胡涓切，音泫。本作縣。【說文】繫也。或从心。【孟子】猶解倒懸。　又叶熒絹切，音院。【張衡西京賦】後宮不移，樂不徙懸。門衞供帳，官以物辯。

矿	【午集下】【石字部】	礦	【集韻】同磺。【周禮地官卝人註】卝之言礦也。金玉未成器曰礦。【郭璞江賦】其下則金礦丹礫。　又谷名。【水經注】倚亳川水，出北山礦谷。

戍	【卯集中】【戈字部】	戍	【廣韻】傷遇切【集韻】【韻會】春遇切，□輸去聲。【說文】守邊也。【爾雅釋言】遏也。【註】戍守，所以止寇賊。【廣韻】舍也。【詩小雅】我戍未定。　又【正韻】殊遇切，音樹。義同。

戶	【卯集中】【户字部】	戶	〔古文〕□【唐韻】【正韻】侯古切【集韻】【韻會】後五切，□音祜。【說文】護也。【釋名】所以謹護閉塞也。【六書精薀】室之口也。凡室之口曰戶，堂之口曰門。內曰戶，外曰門。一扉曰戶，兩扉曰門。【易節卦】不出戶庭。【詩豳風】塞向墐戶。　又民居曰編戶。【唐六典】戶部掌天下戶口。　又止也。【左傳宣十二年】屈蕩戶之。【註】止也。又【前漢王嘉傳】坐戶殿門失闌免。【註】掌守殿門，止不當入者，而失闌入之。　又【爾雅釋地】觚竹北戶。【註】北戶，南方之國。【疏】卽日南郡也。師古曰：言其在日之南，所謂北戶以向日者。又【禮月令】蟄蟲咸動，啓戶始出。【註】戶，猶穴也。　又飮酒有大小戶。【吳志】孫皓每饗宴，人以七升爲限，小戶雖不入，□澆灌取盡。【白居易詩】戶大嫌甜酒。　又姓。漢有戶尊。　又與昈通。文采貌。【揚雄蜀都賦】戶豹能黃。　又與濩通。湯樂名。【揚雄蜀都賦】戶音六成。　又翁姑切，音烏。【淮南子時則訓】烏孫國，作戶孫。

	【寅集中】【巾字部】		【唐韻】【韻會】【正韻】□呼光切，音荒。【說文】，設色之工治絲練者。或作。【周禮冬官考工記】氏練絲。　又【說文】一曰隔。【玉篇】，幪也，隔也。【廣韻】，蒙掩，謂巾幕之屬，可以掩覆者。　又【玉篇】通作荒。【禮喪大記】帷荒。【註】荒，蒙也。在旁曰帷，在上曰荒。　又【廣韻】【集韻】□謨郞切，音茫。義同。　【類篇】亦作□。

扉	【卯集中】【户字部】	扉	【唐韻】【集韻】【韻會】甫微切【正韻】方微切，□音非。【說文】戶扇也。【爾雅釋宮】闔謂之扉。【又】以木曰扉，以葦曰扇。

手	【卯集中】【手字部】	手	〔古文〕□【唐韻】書九切【集韻】【韻會】【正韻】始九切，□音首。【釋名】手須也，事業所須也。【急就篇】捲捥節爪拇指手。【師古註】及掌謂之手。【易說卦】艮爲手。【疏】艮旣爲止，手亦能止持其物，故爲手也。【禮玉藻】手容恭。　又以手執器亦曰手。【禮檀弓】王事也。子手弓而可。【公羊傳莊十三年】曹子手劒而從之。　又【司馬相如上林賦】手熊羆。【註】言手擊之。　又叶尸周切，音收。【焦氏易林】邑姜叔子，天文在手。實沈參墟，封爲晉侯。　又叶賞呂切，音黍。【郭璞神噓贊】腳屬於頭，人面無手。厥號曰噓，重黎所處。　又叶矧視切，音矢。【宋玉笛賦】延長頸，奮玉手，摛朱脣，曜皓齒。　又【說文】拳也。【正字通】握手謂之拳。非手卽拳也。

扑	【卯集中】【手字部】	扑	【唐韻】【集韻】【韻會】□普木切，鋪入聲。與攴同。小擊也，打也。【戰國策】若扑一人，若捽一人。【史記刺客傳】高漸離舉筑扑秦皇帝，不中。　又杖也。【書舜典】扑作教□。【傳】扑，榎楚也，不勤道業則撻之。【禮月令】司徒搢扑北面誓之。或作撲。　又【集韻】匹角切，音璞。與同。亦擊也。或作□。　又【類篇】匹□切，剖去聲。扣也。　又【集韻】拍逼切。同揊。見揊字註。（撲）【唐韻】蒲角切【集韻】【韻會】【正韻】弼角切，□音雹。【說文】挨也。【廣韻】相撲也。　又【增韻】踣也。【韓愈納涼聮句】朽杌惧傾撲。或作□。　又【集韻】匹角切，音璞。與同。擊也。　又【唐韻】【集韻】【韻會】普木切【正韻】普卜切，□與攴同。小擊也。【書盤庚】若火之燎于原，不可嚮邇，其猶可撲滅。　又杖也。與扑同。【荀悅申鑒】桎梏鞭撲，以加小人。　又【荀子臣道篇】若馭撲馬。【註】未調習之馬。　又【集韻】博木切，音卜。拭也。

憄	【卯集上】【心字部】	憄	【篇海】陟利切，音緻。施也。

慩	【卯集上】【心字部】	慩	【正字通】同。

慬	【卯集上】【心字部】	慬	【廣韻】巨斤切【集韻】渠斤切，□音芹。【廣韻】憂哀也。【公羊傳定八年】慬然後得免。　又勇也。【列子說符篇】無以立慬於天下。　又【廣韻】【集韻】□居隱切，音謹。【廣韻】愨也。　又【集韻】渠吝切，音僅。憂也。　又【集韻】巨靳切，音近。僅也。

戀	【卯集上】【心字部】	戀	〔古文〕□【廣韻】力卷切【集韻】【韻會】【正韻】龍眷切，□音孌。係慕也。【後漢姜肱傳】兄弟相戀。　又姓。

戝	【備考】【卯集】【戈字部】	戝	【篇海類編】同賊。

所	【卯集中】【户字部】	所	〔古文〕□【唐韻】疏舉切【集韻】【韻會】爽阻切，□數上聲。【說文】伐木聲也。从斤，戶聲。　又處所。【詩鄭風】獻于公所。又【商頌】及爾斯所。　又【漢制】車駕所在曰行在所。【蔡邕獨斷】天子以四海爲家，故所在曰行在所。　又【關西方言】致力于一事爲所。所謂絕利一源也。【書無逸】君子所其無逸。又【召誥】王敬作所。　又語辭。【論語】視其所以，觀其所由。　又誓辭。【論語】予所否者。【左傳僖二十四年】所不與舅氏同心者。　又指物之辭。【禮檀弓】其高可隱也。【註】謂高四尺所。【前漢疏廣傳】問金餘尙有幾所。【註】幾所，猶幾許也。【張良傳】父去里所復還。【註】里所，猶里許也。　又姓。漢武帝時諫議大夫所忠。　又叶襄里切，音徙。【班固西都賦】繚以宮牆，四百餘里。離宮別館，三十六所。

憉	【卯集上】【心字部】	憉	【集韻】蒲庚切，音彭。憉悙，自强也。

憌	【卯集上】【心字部】	憌	【集韻】殊倫切，音純。【說文】憂也。从心鈞聲。或作□忳。　又【廣韻】渠營切【集韻】葵營切，□音瓊。與惸同。【集韻】惸惸，憂也。或作焭□憌。

憏	【卯集上】【心字部】	憏	【集韻】丑例切，音傺。憏，未定也。考證：〔音傺。憏，未定也。〕　謹按此字右旁从祭係十一晝，謹改歸十一晝内。 

	【子集下】【刀字部】		【篇海】力樣切，音亮。取也。又奪也。

慌	【卯集上】【心字部】	慌	【廣韻】呼晃切【集韻】【韻會】虎晃切，□音□。【集韻】昬也。从心荒聲。本作，或作怳恍。　又【等韻】呼廣切，音爌。義同。　又【集韻】【韻會】□呼浪切，音荒。【集韻】惚也。　又【集韻】呼光切，音盲。【博雅】忘也。【正字通】字之譌。

憊	【卯集上】【心字部】	憊	【唐韻】蒲拜切【集韻】【韻會】步拜切。【正韻】薄邁切，□音備。【說文】□也。本作□，从心□聲。今作憊。【廣韻】羸困也。【通俗文】疲極曰憊，疲劣也。或从疒作□。　又通作敗。【荀子解蔽篇】惡敗而出妻。又【集韻】【韻會】□蒲計切，音薜。困病也。【莊子山木篇】貧也。非憊也。　又【集韻】【類篇】鼻墨切【韻會】蒲北切，□音蔔。困也。　又叶平秘切，音葡。【易遯卦】係遯之厲有疾憊也。畜臣妾吉，不可大事也。王肅讀。　別作〈□下心〉。

憖	【卯集上】【心字部】	憖	【唐韻】魚覲切【集韻】【正韻】魚僅切【韻會】疑僅切，□音猌。【說文】問也，敬謹也。从心猌聲。一曰說也。一曰甘也。【廣韻】且也。【左傳哀十六年】不憖遺一老。【註】憖，且也。　又【詩小雅】不憖遺一老。【箋】心不欲而自彊之辭。　又願也。【晉語】憖庇州犁焉。【註】願也。　又缺也。【左傳文十二年】兩君之士，皆未憖也。　又發語辭。【左傳昭二十八年】憖使吾君聞勝與臧之死也，以爲快。一曰傷也。【揚子方言】□蔡之閒謂之憖。　又【集韻】【韻會】□語靳切，音垽。【博雅】慯也。　又【五音集韻】香靳切，音焮。【字林】笑貌。【張衡思□賦】戴勝憖其旣歡兮。文選章懷讀。　又【五音集韻】五鎋切。【字林】問也。　又【集韻】魚巾切【韻會】語巾切，□音銀。地名。【春秋昭十一年】會于厥憖。

憜	【卯集上】【心字部】	憜	【集韻】同惰。

憞	【卯集上】【心字部】	憞	【集韻】同憝。【揚子法言】楚憞羣策，而自屈其力。【註】憞，惡也。　又【集韻】徒困切，音鈍。憞溷，惡亂也。　又他昆切，音暾。憞恨，心不明也。或省作敦。

戡	【卯集中】【戈字部】	戡	【廣韻】口含切【集韻】【韻會】【正韻】枯含切，□音堪。【說文】刺也。从戈，甚聲。本作□。今作戡。商書西伯戡黎。【爾雅釋詁】殺也。【廣韻】勝也，克也。　又通作堪。【郭璞爾雅註】引商書作堪黎。　又通作龕。【揚子重黎篇】劉龕南陽。【註】取也。與戡同。　又【廣韻】【韻會】□張甚切。小斫也。或作揕。　又【韻會】竹甚切。亦刺也。◎按《說文》□訓殺也，戡訓刺也，義微有別。今字書皆合爲一字。

憂	【卯集上】【心字部】	憂	〔古文〕□□【唐韻】【集韻】【韻會】於求切【正韻】於尤切。本作□。今作憂。【說文】愁也。【爾雅釋詁】思也。【疏】憂者。愁思也。【書洪範】六極，三曰憂。　又疾也。【禮曲禮】某有負薪之憂。【註】憂或爲疾。　又幽也。【易乾卦】憂則違之。【註】謂時當幽隱也。　又辱也。【易繫辭】小人道憂也。　又居喪曰憂。【書說命】王宅憂。　又孕病曰憂。【晉語】文王在母不憂。　又人憂則頭低垂。【禮曲禮】下于帶則憂。【註】憂則低也。　又幽憂曰癙憂。【詩小雅】癙憂以痒。【周禮春官大宗伯】以凶禮哀邦國之憂。　又姓。出【姓苑】。　又【韻會】烏侯切，音謳。義同。【集韻】作。　又【集韻】【韻會】□於救切。【集韻】慮也。詩序，百姓見憂。徐邈讀。　又叶於希切，音衣。【易林】不見叔姫，使伯心憂。　又叶衣虛切，音於。【易林】出入休居，安止無憂。【黃庭經】三神之樂由隱居，倏忽遊遨無遺憂。　又叶伊姚切，音妖。【三略】士可下而不可驕，將可樂而不可憂。　又叶一笑切，音要。【詩王風】我生之初，尚無造。我生之後，逢此百憂。又【唐風】揚之水，白石皓皓。素衣朱繡，從子于鵠。旣見君子，云何其憂。鵠，居號切。　又叶於糾切，音黝。【晉語】商之衰也，其銘有之，曰：嗛嗛之德，不足就也。不可以矜而，祇取憂也。嗛嗛之食，不足狃也。不能爲膏而，祇離咎也。　【集韻】本作□，或作懮。【說文】从心从頁。頁，首也。心憂則髮白。　又【字彙補】亦與□同。《說文》憂和之行也。引《詩》布政憂憂。後人以□愁之字从憂，遂以憂和之字从□，浸失六書之原矣。

慴	【卯集上】【心字部】	慴	【唐韻】之涉切【集韻】【韻會】【正韻】質涉切，□音讋。【廣韻】伏也，懼也，怯也。【史記項羽紀】一府中皆慴伏。又【班固東都賦】八靈爲之震慴。　又【廣韻】徒協切【集韻】【韻會】達協切，□音牒。義同。　又【集韻】席入切，音習。懼也。　又實攝切，音涉。恐也。

憚	【卯集上】【心字部】	憚	【唐韻】【集韻】【韻會】徒案切【正韻】杜晏切，□音但。【說文】忌難也。从心單聲。一曰難也。【增韻】畏也。　又【集韻】得案切，音旦。【書畢命】彰善癉惡。或作憚。　又【集韻】丁賀切，音跢。【說文】勞病也。本作癉，或从心。【詩小雅】憚我不暇。【朱註】憚，勞也。又【集韻】尺戰切，音硟。難也。【揚子方言】齊魯曰憚。　又【韻會】昌善切。慢易也。　又【集韻】蕩旱切，音蜑。勞也，難也。【詩小雅】哀我憚人。　又【集韻】黨旱切，音亶。勞也。　又通作怛。【周禮冬官考工記矢人】則雖有疾風，亦弗之能憚矣。【釋文】音怛，都達反。　又【韻會】唐干切，音壇。驚怛也。【莊子達生篇】以鉤注者憚。　又【五音集韻】於權切，音□。車敝貌。

憠	【卯集上】【心字部】	憠	【廣韻】【集韻】□其月切，音橜。【說文】勥也。或从心，亦書作□。

憤	【卯集上】【心字部】	憤	【唐韻】【正韻】房吻切【集韻】【韻會】父吻切，□墳上聲。【說文】懣也。从心賁聲。【周語】陽癉憤盈。【註】積也。鬱積而怒滿也。　又【集韻】或作□。亦作賁。【禮樂記】廣賁之音作，而民剛毅。【音義】依註讀爲憤，扶粉反。　又作馮。【莊子盜跖篇】侅溺於馮氣，郭象讀。　又【韻會】【正韻】□房問切，音與分同。滿也。【論語】不憤不啓。【又】發憤忘食。◎按註□上聲，字書有上去二音。又叶符筠切，音焚。【蘇轍祭范鎭文】力諫不從，遂致爲臣。開門接士，不怨不憤。【說文】憤本字。憤字从芔作。

扅	【卯集中】【户字部】	扅	【廣韻】章移切【集韻】【韻會】余支切【正韻】延知切，□音移。【廣韻】扊扅，戶扃也。【百里奚妻琴歌】烹伏雌，炊扊扅。【顏氏家訓】一作剡移。

慣	【卯集上】【心字部】	慣	【廣韻】【集韻】【韻會】【正韻】□古患切，音丱。習也。　又通作貫。【詩魏風】三歲貫女。　本作摜。从手貫聲。今文作慣。

憎	【卯集上】【心字部】	憎	【唐韻】作滕切【集韻】【韻會】咨騰切【正韻】咨登切，□音增。【說文】惡也。从心曾聲。【詩小雅】伊誰云憎。

憒	【卯集上】【心字部】	憒	【廣韻】【集韻】【韻會】古對切【正韻】古內切，□音幗。【集韻】心亂也。从心貴聲。【蜀志蔣琬傳】琬曰：事不當理，則憒憒矣。　又【唐韻】【集韻】□胡對切，音潰。又【集韻】戸賄切，音瘣。又沽罪切，音□。義□同。

憘	【卯集上】【心字部】	憘	【說文】憙，亦作憘。　又【字彙補】古文喜字。註詳口部九畫。

憨	【卯集上】【心字部】	憨	【廣韻】呼談切【集韻】【韻會】呼甘切，□音蚶。【玉篇】愚也，癡也。或作□坎。　又【廣韻】【集韻】□下瞰切。又【集韻】呼濫切，音斂。義□同。

	【卯集中】【手字部】		【唐韻】【玉篇】五可切【集韻】語可切，□音我。搓也。又【集韻】牛河切，音莪。義同。

戲	【卯集中】【戈字部】	戲	【廣韻】【集韻】【韻會】香義切【正韻】許義切，□希去聲。【說文】三軍之偏也。一曰兵也。　又【廣韻】戲弄也。【禮坊記】閨門之內，戲而不歎。【註】戲謂孺子言笑者。　又謔也。【詩衞風】善戲謔兮。　又嬉也。　又姓。【魏志】穎川戲志才。　又【廣韻】古文呼字。註詳口部五畫。　又【廣韻】許羈切。【集韻】【韻會】【正韻】虛宜切，□音羲。【集韻】嗚戲，歎辭。○按《廣韻》旣入虞韻，云古文呼字，又入支韻。亦訓歎辭，則戲字二音，本皆可讀。《正字通》云：詩於戲卽嗚呼，歎辭也或嘉美，或悲傷。末代文士輒爲體例，若哀誄祭文，卽爲嗚呼，封拜冊命，卽爲於戲。謂嗚呼爲哀傷，於戲爲歎美，妄爲穿鑿，其說誠是。然謂呼與戲通，則戲可讀呼，呼仍不可以讀戲，以戲字有羲音，呼字止入七虞也。　又與羲通。伏羲。【莊子】作伏戲。【史記】作虙戲。【荀子成相篇】文武之道同虙戲。　又地名。【魯語】幽王滅於戲。　又【集韻】呼爲切【韻會】吁爲切，□與麾同。【集韻】旗屬。【周禮夏官】建大麾以田。或作戲。【史記項羽紀】諸侯罷戲下，各就國。【註】同麾。　又【集韻】驅爲切，音虧。傾側也。【周禮春官喪祝註】執披備傾戲。　又【集韻】於宜切，音漪。本作陭。【說文】上黨陭氏阪。或作戲。　又【集韻】桑何切，音娑。娑本作犧。【周禮春官兩獻註】酒尊名。飾以翡翠。鄭司農說，或作獻，亦作戲。

戾	【卯集中】【户字部】	戾	〔古文〕□盭【廣韻】【集韻】【韻會】郞計切【正韻】力霽切，□音麗。【說文】曲也。从犬出戶下。戾者，身曲戾也。　又至也。【詩大雅】鳶飛戾天。【禮祭義】桑于公桑，風戾以食之。【註】風至則桑葉乾，故以食蠶也。　又止也。【書康誥】今惟民不靖，未戾厥心。　又定也。【詩大雅】民之未戾，職盜爲□。　又【集韻】力至切，音利。乖也，罪也。【左傳文四年】其敢干大禮，以自取戾。　又【廣韻】練結切【集韻】力結切【正韻】良薛切，□音□。義同。【潘岳西征賦】信此心也，庶免于戾。如其禮樂，以俟來哲。　又【諡法】不悔前過曰戾。　又【韻補】叶律質切，音力。【劉向九歎】悲余心之悁悁兮，目眇眇而遺泣。風騷屑以搖木兮，雲吸吸以湫戾。　又叶郞之切，音離。【詩小雅】樂只君子，福祿膍之。優哉游哉，亦是戾矣。

慦	【卯集上】【心字部】	慦	【集韻】居又切，音救。【類篇】悅也，謹也。

慯	【卯集上】【心字部】	慯	【唐韻】式亮切【集韻】尸亮切，□音餉。【說文】憂也。从心，殤省聲。　又【廣韻】式羊切【集韻】尸羊切，□音商。【類篇】痛也。　【集韻】亦作□。通作傷。

	【丑集中】【土字部】		【集韻】同序。東西牆也。□同。

慾	【卯集上】【心字部】	慾	【廣韻】余蜀切【集韻】【韻會】兪玉切，□音欲。【集韻】情所好也。【周武王杖銘】惡乎失道於嗜慾。　又叶余戍切，音裕。【張衡東京賦】達餘萌於暮春，昭誠心以遠諭。進明德而崇業，滌饕餮之貪慾。　本作欲。或作慾。口鼻耳目四支之欲皆出於心，故从心，亦通。

憑	【卯集上】【心字部】	憑	【廣韻】扶冰切【集韻】【韻會】皮冰切，□音凭。依也，託也。【書顧命】憑玉几。　又姓。　又叶蒲蒙切，音蓬。【華覈自責文】越從朽壤，蟬脫朝中。熙光紫闥，靑瑣是憑。　俗作慿，非。

憰	【卯集上】【心字部】	憰	【唐韻】【集韻】□古穴切，音玦。【說文】權詐也。从心矞聲。言詭曰譎，心詭曰憰。

憳	【卯集上】【心字部】	憳	【五音集韻】吐敢切，音菼。憳忒，心不寧也。○按字本十二畫。《字彙》誤入十一畫，今改正。

慶	【卯集上】【心字部】	慶	〔古文〕□□【唐韻】丘竟切【集韻】【韻會】【正韻】丘正切，□卿去聲。【說文】行賀人也。【周禮春官宗伯】以賀慶之禮，親異姓之國。【疏】謂侯國有喜可賀，王使大夫以物慶賀之也。又【秋官大行人】賀慶以贊諸侯之喜是也。　又善也。【書呂□】一人有慶。【正義】天子有善事也。【詩大雅】則篤其慶。【毛傳】善也。【正義】福慶爲善事，故爲善也。　又休也。【禮月令】行慶施惠。【註】慶謂休其善也。休，美也。　又福也。【易履卦】大有慶也。【詩小雅】孝孫有慶。　又賜也。【詩小雅】是以有慶矣。【箋】謂有慶賜之榮也。　又發語詞。【揚雄反離騷】慶天悴而喪榮。　又州名。隋立慶州。　又姓。【左傳】齊慶封，晉慶鄭。　又【集韻】【韻會】□丘京切，音卿。【易大畜五上兩爻傳】有慶也，道大行也。慶與行叶。又【睽卦四五兩爻傳】志行也，往有慶也。行與慶叶。【班固白雉詩】容潔朗兮於淳精，發皓羽兮奮翹英。彰皇德兮侔周成，永延長兮膺天慶。慶與精英成叶，皆庚韻也。蓋慶乃卿字去聲，轉平聲卽卿也。故卿雲亦曰慶雲。近昆山顧氏未達音韻，乃曰易經慶字俱讀羌音，行字俱讀杭音，此偏論也，不知易自有叶羌字者。未可棄慶字本聲之卿音也。　又叶虛羊切，音羌。亦福也。【易坤卦】積善之家，必有餘慶。叶下殃。【書伊訓】萬邦惟慶。叶上祥。【詩大雅】則篤其慶。叶下光又。【小雅】孝孫有慶。叶下彊。　从心从久。久者，行也。吉禮以鹿皮爲贄，从鹿省，會意。

扺	【卯集中】【手字部】	扺	【唐韻】【正韻】諸氏切【集韻】【韻會】掌氏切，□音紙。【說文】側擊也。【前漢杜周傳贊】業因勢而扺陒。【註】陒音詭。毀也。言因事形勢而擊毀之也。【揚雄解嘲】扺穰侯而代之。　又【集韻】翹移切，音祁。擬手期剋也。　又【集韻】【正韻】亦作抵。◎按扺有紙邸二音，取義尤多，抵可通入扺，而扺不可通入抵。《正字通》說从合，亦混。【集韻】或作。

扻	【卯集中】【手字部】	扻	【集韻】側吏切，音胾。治髮也。【莊子庚桑楚】□髮而扻，數米而炊。　又子結切，音節。義同。　又側瑟切。與櫛同。　又【集韻】損，古作扻。註詳十畫。　又苦感切，音坎。擊也。

</div>
    <div class="pagination">
<a href="康熙字典_page918.html">上一页</a><span>...</span><a href="康熙字典_page914.html">914</a><a href="康熙字典_page915.html">915</a><a href="康熙字典_page916.html">916</a><a href="康熙字典_page917.html">917</a><a href="康熙字典_page918.html">918</a><span class="current-page">919</span><a href="康熙字典_page920.html">920</a><a href="康熙字典_page921.html">921</a><a href="康熙字典_page922.html">922</a><a href="康熙字典_page923.html">923</a><a href="康熙字典_page924.html">924</a><span>...</span><a href="康熙字典_page920.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
