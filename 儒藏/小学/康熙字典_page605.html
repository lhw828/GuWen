<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 605 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 605 页/共 976 页
  </h1>
  <div class="content">
   锴	【戌集上】【金字部】	鍇	【唐韻】苦駭切【集韻】【韻會】【正韻】口駭切，□音楷。【說文】九江謂鐵曰鍇。【徐曰】鐵好也。一曰鐵精則白也。【左思吳都賦】銅鍇之垠。【註】鍇，金屬。　又【博雅】鍇□也。【音釋】鍇，音揩。又公諧反。　又人名。【左傳哀四年】文之鍇後至。【註】鍇，蔡大夫。【釋文】鍇，音揩，又音皆。又客駭反。【前漢功臣年表】稾侯□鍇。　又【廣韻】古諧切【集韻】居諧切，□音皆。又【集韻】雄皆切，音諧。義□同。　又【集韻】古駭切，音解。【揚子方言】堅也。自關而西，秦晉之閒曰鍇。

歼	【辰集下】【歹字部】	殲	〔古文〕□【唐韻】【廣韻】子廉切【集韻】【類篇】思廉切【韻會】將廉切，□音纖【爾雅釋詁】殲，盡也。【郉疏】舍人曰：殲，衆之盡也。【春秋莊十七年】齊人殲于遂。【穀梁傳】殲者，盡也。杜預曰：戍遂翫而無備，遂人討而盡殺之，故時史以自盡爲文。【書胤征】殲厥渠魁。【詩秦風】殲我良人。又【左傳襄二十八年】其將聚而殲旃。義□同。

锉	【戌集上】【金字部】	銼	【唐韻】昨禾切【集韻】徂禾切，□音矬。【說文】鍑也。【玉篇】銼□，鍑也。【博雅】鎢錥謂之銼□。　又【廣韻】【集韻】□昨木切，音族。義同。或作鏃。　又【集韻】寸臥切，音剉。義同。【廣韻】蜀呼鈷。【杜甫詩】土銼冷疎煙。【註】銼，音挫。蜀人呼釜爲銼。又與挫同。【史記楚世家】兵銼藍田。

囱	【丑集上】【囗字部】	囪	【廣韻】楚江切【集韻】初江切，□音牕。【說文】在牆曰牖，在屋曰囪。【集韻】俗作窓。　又【廣韻】倉紅切【集韻】麤叢切，□音聰。竈突也。【集韻】通孔也。鄭康成曰：窻助戸爲明。或作牕窗囱。

饺	【戌集下】【食字部】	餃	【集韻】居效切，音敎。飴也。　【正字通】今俗餃餌屑米麫和飴爲之，乾濕小大不一。水餃餌，卽段成式食品，湯中牢丸。或謂之粉角，北人讀角如矯，因呼餃餌，譌爲餃兒。餃非飴屬，敎非餃音。

镗	【戌集上】【金字部】	鏜	【唐韻】土郞切【集韻】【韻會】【正韻】他郞切，□音湯。【說文】鐘鼓之聲。【詩邶風】擊鼓其鏜。【傳】鏜然，擊鼓聲也。　又【韻會】亦作闣。【摯虞思遊賦】闣□兮識故居。　又【集韻】亦作閶。【司馬法】鼓聲不過閶。　又【廣韻】以鐵貫物也。

贰	【酉集中】【貝字部】	貳	【唐韻】【集韻】【韻會】【正韻】□而至切，音樲。【說文】副益也。【書周官】貳公弘化。【傳】副貳三公。【周禮天官小宰】掌邦之六典、八灋、八則之貳。【註】貳，副也。【禮少儀】乗貳車則式。【註】貳車，副車。　又與二同。【易坎卦】樽酒簋貳。【註】一樽之酒，二簋之食。【禮曲禮】雖貳不辭。【註】貳，謂重殽膳也。又【坊記】惟卜之日稱二君。【註】二，當爲貳　又【爾雅釋詁】貳，疑也。【疏】貳者，心疑不一也。【書大禹謨】任賢勿貳。【詩大雅】無貳爾心。【左傳閔元年】閒攜貳。【註】離而相疑者，則當因而閒之。　又【左傳隱元年】旣而大叔命西鄙北鄙貳於己。【註】鄙，鄭邊邑。貳，兩屬也。　又【左傳隱二年】王貳于虢。【註】王欲分政於虢。　又【玉篇】代也，敵也，□也。　又姓。【廣韻】《後秦錄》有後魏平陽太守貳塵。

铂	【戌集上】【金字部】	鉑	【集韻】白各切，音泊。金薄也。【正字通】金鉑，薄金也。藥紙隔金屑錘之，金已薄，紙不損。紙初褐色，久則色似烏金。本借薄，俗加金作鉑。

蒌	【申集上】【艸字部】	蔞	【唐韻】落侯切【類篇】【韻會】郎侯切【正韻】盧侯切，□音樓。【玉篇】蒿屬。【爾雅釋草】購，蔏蔞。【詩周南】言刈其蔞。【疏】葉似艾，正月根芽生，莖正白，生食之脃美。【楚辭大招】吳酸蒿蔞，不沾薄只。【註】言爚蔞蒿以爲齏也。　又【賈子新書】古者胎敎之道，七月而就蔞室。　又地名。【後漢王常傳】收散車入蔞谿。　又【唐韻古音】力朱切，音慺。義同。　又【廣韻】力主切，音縷。草可烹魚。　又【周禮冬官考工記註】等爲萭蔞，以運輪上，輪中萭蔞，則不匡刺也。　又【集韻】力九切，音柳。喪車飾也。【禮檀弓】設蔞翣。【註】棺之牆飾。考證：〔【爾雅釋草】蔞，蒿也。〕　謹照原文改購蔏蔞。 

□	【子集上】【乙字部】	□	【字彙補】古文荒字。註詳艸部六畫。

□	【子集上】【乙字部】	□	【玉篇】古文馗字。註詳首部二畫。

□	【子集上】【一字部】	□	【玉篇】古文天字。註詳大部一畫。

坞	【丑集中】【土字部】	塢	【廣韻】【正韻】安古切【集韻】【韻會】於五切，□音鄔。同隖。小障也。一曰庳城。【服虔通俗文】營居爲塢。【戴延西征記】蠡城以南有金門塢。【後漢安帝紀】元初元年，遣兵屯河內衝要，皆作塢壁。【後漢董卓傳】築塢于郿，號萬歲塢。　又山阿，唐王維別墅，在輞川，有辛夷塢。又村落。【杜甫詩】前有毒蛇後猛虎，谿行盡日無村塢。　又【集韻】烏故切，音污。野聚也。　本作隖。別作埡。

冲	【子集下】【冫字部】	冲	【正韻】昌中切，音充。同沖。【韻會】沖或省作冲。和也，深也。又稚也。【書金滕】昔公勤勞王家，惟予冲人弗及知。【註】冲，幼也。又諡法，幼小在位曰冲。又鑿冰聲。【詩豳風】鑿冰冲冲。又垂貌。【詩小雅】鞗革冲冲。又【韻補】叶仲良切，音長。【道藏歌】鬱鬱對啓明，圓華煥三沖。飆粲麗九天，天綠繞丹房。（沖）【唐韻】直弓切【集韻】【韻會】持中切，□音蟲。【說文】涌搖也。　又【玉篇】虛也。【老子道德經】大盈若沖。　又【廣韻】和也，深也。【蕭慤詩】重明豈凝滯，無累在淵沖。　又飛也。【史記滑稽傳】一飛沖天。　又幼小也。【書盤庚】肆予沖人。【傳】沖，童也。　又垂飾貌。【詩小雅】革沖沖。　又聲也。【詩豳風】鑿冰沖沖。　又姓。明洪武中香山縣丞沖敬。　又【集韻】杜孔切，音動。涌也。　又【韻補】叶仲良切，音長。【道藏歌】鬱鬱對啓明，圓華煥三沖。飇粲麗九天，天綠繞丹房。

致	【未集下】【至字部】	致	【廣韻】【集韻】□陟利切，音躓。【說文】送詣也。【春秋成九年】夏，季孫行父如宋致女。【註】女嫁三月，又使大夫隨加聘問，謂之致女。【禮曲禮】獻田宅者操書致。【註】詳書其多寡之數，致之于人也。　又招致也。【楊升庵外集】致有取意。【易繫辭】備物致用。【疏】謂備天下之物，招致天下所用。【周禮地官遂人】凡治野，以下劑致甿。【註】致，猶會也。民雖受上田中田下田，及會之。以下劑爲率。　又納也。【禮曲禮】大夫七十而致事。【註】致其所掌之事於君，而告老。【疏】不云置，而云致者，置是廢絕，致是與人，明朝廷必有賢代己也。　又傳致也。【詩小雅】工祝致告。【箋】祝於是致孝孫之意，告尸以利成。　又極也。【書盤庚】凡爾衆，其惟致告。【傳】致我誠，告汝衆。【禮禮器】有放而不致也。【疏】致，極也。　又【禮樂記】致樂以治心。【註】致，猶審也。　又委也。【易困卦】君子以致命遂志。【論語】事君能致其身。【朱註】致，猶委也。　又誠也。【老子道德經】其致之。【註】致，誠也。　又挑戰曰致師。【左傳宣十二年】楚許伯御樂伯，攝叔爲右，以致晉師。【疏】致師，致其必戰之志。　又態也。【水經注】茂竹便媚，致可翫也。【六帖】崔遠風致整峻。【王縉詩】自然成高致。　又至也。【周禮春官大卜】掌三夢之灋。一曰致夢。【疏】訓致爲至，夢之所至也。　又制也。【管子白心篇】以致爲儀。【註】致者，所以節制其事，故爲儀。　又【易繫辭】一致而百慮。【疏】所致雖一，慮必有百，言慮雖百種，必歸於一致也。　又就也。【老子道德經】故致數車無車。【註】致，就也。言人就車數之，爲輻，爲輪，爲轂，爲衡，爲轝，無有各爲車者。　又【詩大雅】是致是附。【傳】致，致其社稷羣神。【疏】致者，運轉之詞。　又密也。【禮禮器】德產之致也精微。【註】致，致密也。【前漢嚴延年傳】文致不可得反。【註】言其文案整齊。　又與緻通。【禮月令】孟冬，命工師效功，陳祭器，按度程，必功致爲上。【註】謂功力密緻也。緻至同。

证	【酉集上】【言字部】	證	〔古文〕□【廣韻】【集韻】【韻會】□諸應切，蒸去聲。【說文】告也。【玉篇】驗也。【增韻】□也，質也。【論語】其父攘羊而子證之。【史記齊悼惠王世家】令其辭證皆引王。【後漢張衡傳】采前世成事，以爲證驗。【宋書沈約自序】探摘是非，各標證據。　又與徵通。【禮中庸】雖善無徵，無徵不信。【註】善無明徵，則其善不信也。徵或爲證。　【集韻】唐武后作□。

还	【備考】【酉集】【辵字部】	还	【篇海類編】音浮。又音否。俗作還字，非。（還）【唐韻】戸關切【集韻】【韻會】【正韻】胡關切，□音環。【說文】復也。【玉篇】反也。【詩小雅】爾還而入，我心易也。還而不入，否難知也。【註】反也。　又【正韻】退也，歸也。【儀禮鄕飮酒禮】主人答拜還，賔拜辱。【註】還，猶退也。【前漢高帝紀】還守豐。又【灌嬰傳】還定三秦。　又顧也。【左傳昭二十年】無所還忌。【註】還，猶顧也。　又償也。【老子道德經】以道佐人主者，不以兵强天下，其事好還。　又大還、小還，日至之名。【淮南子天文訓】日至于鳥次，是謂小還。至于女紀，是謂大還。　又與環同。【前漢食貨志】還廬樹桑。　又【廣韻】似宣切【集韻】【韻會】旬宣切，□音旋。與旋同。【禮禮運】五行、四時、十二月，還相爲本也。【註】迭相終而還相始，如環無端也。　又【正韻】轉也。【禮玉藻】周還中規，折還中矩。【註】周旋圓轉，折旋方轉也。　又便捷貌。【詩齊風】子之還兮。　又速也，卽也。【前漢董仲舒傳】此皆可使還至而立效者也。　又【集韻】【韻會】【正韻】□胡慣切，音患。遶也，圍也。【儀禮旣夕】祖還車不易位。【司馬相如子虛賦】旋還乎後宮。

诚	【酉集上】【言字部】	誠	【唐韻】氏征切【集韻】【韻會】【正韻】時征切，□音成。【說文】信也。【廣雅】敬也。【增韻】純也，無僞也，眞實也。【易乾卦】閑邪存其誠。【疏】言防閑邪惡，當自存其誠實也。【書太甲】鬼神無常享，享于克誠。【傳】言鬼神不係一人，能誠信者則享其祀。【眞德秀曰】唐虞時未有誠字，《舜典》允塞卽誠之義。至伊尹告太甲始見誠字。【禮樂記】著誠去僞，禮之經也。【中庸】誠者，天之道也。誠之者，人之道也。【註】誠者，眞實無妄之謂。　又【玉篇】審也。【禮經解】故衡誠縣，不可欺以輕重。【註】誠，猶審也。或作成。　又郡名。【唐書地理志】悉州歸誠郡。　又州名。【唐書地理志】嶺南道有思誠州。　又叶□羊切，音嘗。【韓愈歐陽生哀辭】哭泣無益兮，抑哀自彊。推生知死兮，以慰孝誠。

馑	【戌集下】【食字部】	饉	【廣韻】渠遴切【集韻】【韻會】渠吝切【正韻】具吝切，□音僅。【廣韻】無穀曰飢，無菜曰饉。【論語】因之以飢饉。　又【韓詩外傳】三穀不升謂之饉。　【字彙補】亦作□。

铪	【戌集上】【金字部】	鉿	【玉篇】古洽切，音夾。聲也。【揚子太□經】陽氣扶物，鑽乎堅，鉿然有穿。【註】大寒之□，隂氣堅於上，陽氣扶萬物而下鑽之，鉿然而穿也。鉿陷聲。【阮籍淸思賦】鐘鼓閶鉿，則延子不揚其聲。　又【廣韻】古沓切【集韻】葛合切，□音閤。【博雅】鋋也。【廣韻】二尺鋌。　又【集韻】渴合切，音。義同。

墙	【丑集中】【土字部】	墻	俗牆字。

谅	【酉集上】【言字部】	諒	【唐韻】【集韻】【韻會】力讓切。【正韻】力仗切，□良去聲。【說文】信也。【詩小雅】諒不我知。【鄭箋】信也。【朱傳】誠也。【禮內則】請肄□諒。【註】言語信實也。　又小信也。【論語】豈若匹夫匹婦之爲諒也。　又【揚子方言】愋諒，知也。【廣雅】哲也。【玉篇】相也，助也。【廣韻】佐也。【正韻】照察也。　又蠻州名。【唐書地理志】嶺南道有諒州。　又姓。諒毅，見【戰國策】。諒輔，見【後漢獨行傳】。　又【集韻】或作亮。【爾雅釋詁】亮，信也。【疏】方言云：衆信曰諒。周南、召南、衞之語也。【詩鄘風】不諒人只。【傳】諒，信也。本亦作亮。　又通作涼。【詩大雅】涼彼武王。【傳】涼，佐也。本亦作諒。　又或作倞。【禮郊特牲】祊之爲言倞也。【註】倞，猶索也。或爲諒。　又【集韻】【類篇】□呂張切，音良。亦同亮。信也。　又通作良。【禮樂記】易直子諒之心。【註】子諒，朱子讀爲慈良。

□	【子集上】【丿字部】	□	【玉篇】古文幸字。註詳干部五畫。

□	【備考】【子集】【人字部】	□	【海篇】音失。

莹	【午集上】【玉字部】	瑩	【廣韻】永兵切【集韻】【正韻】于平切【韻會】于營切，□音榮。【廣韻】玉色。　又【集韻】石似玉。【詩衞風】充耳琇瑩。【傳】琇瑩，美石也。【詩齊風】尚之以瓊瑩乎而。【傳】瓊瑩，石似玉。【韻會】詩詁曰淇奧詩：充耳琇瑩。註：毛云：琇瑩，美石也。詩：尚之以瓊華，尚之以瓊英，尚之以瓊瑩。註：毛云：瓊英，石似玉。鄭云：石似瓊，似瑩。今詳琇瑩與琇實同文，瓊瑩與瓊英瓊華同文，則瑩非玉石矣。毛說非也。况瓊旣爲玉之美，瑩又爲次玉之石，則一瑱乃似二物，鄭說非也。凡玉之生，以及其成，有榮有英，有華有實，猶草木也。瑩卽榮也，謂玉之始生，如草木之榮也。英謂一玉之中最美者，如草木之英華。謂玉之方成，如草木之英華。實謂玉之旣成，如草木之實，皆可用之玉也。　又明也。【揚子太□經】一生一死，性命瑩矣。【註】瑩，明也。　又六瑩，樂名。【列子周穆王篇】奏承雲六瑩九韶晨露以樂之。　又人名。【前漢功臣表】祝兹侯呂瑩。【註】師古曰：瑩，音榮。又烏暝反。　又凋也。【楚辭九思】堇荼茂兮扶疎，蘅芷彫兮瑩嫇。　又【集韻】【韻會】□維傾切，音營。玉似石。　又【唐韻】烏定切【集韻】【韻會】【正韻】縈定切，□音瀅。玉色光潔也。【逸論語】如玉之瑩。　又【正字通】鏡瑩。【晉書樂廣傳】此人水鏡，見之瑩然。【隋書高熲傳】獨孤公猶鏡也。每被磨瑩，皎然益明。　又心精明亦曰瑩。【江淹雜體詩】開袠瑩所疑。【韓愈寄孟□詩】抱照瑩疑怪。　又【集韻】【韻會】【正韻】□烏迥切，音濙。【集韻】聽瑩，惑也。【正韻】引莊子，是黃帝之所聽瑩，謂聞之而惑也。◎按《莊子齊物論》本作熒。

乌	【巳集中】【火字部】	烏	〔古文〕□於□【唐韻】哀都切【集韻】【正韻】汪胡切，□音污。【說文】孝鳥也。象形。【埤雅】林罕以爲全象鳥形，但不注其目睛。烏體全黑，遠而不分別其睛也。【詩邶風】莫黑匪烏。【小爾雅】純黑而反哺者謂之烏。　又【前漢眭弘傳】石立，後有白烏數千，下集其旁。　又【爾雅釋鳥】燕白脰烏。【註】小爾雅云：白項而羣飛者，謂之燕烏。【又】鸀山烏。　又【周禮夏官羅氏】掌羅烏鳥。【註】烏謂□居，鵲之屬。　又【小爾雅】去隂就陽者，謂之陽烏，鴻雁是也。　又【韻會】日中有三足烏。　又【說文】孔子曰：烏□，呼也，取其助气故以爲烏呼。【註】徐鉉曰：俗作嗚，非是。【埤雅】烏又爲歎詞者，烏見異則噪，故以爲烏霍。烏霍，歎所異也。　又【玉篇】語辭也。又【廣韻】安也。【正韻】何也。【史記司馬相如傳】烏有先生者，烏有此事也。【註】徐廣曰：烏，一作惡。　又【史記天官書】聚一十五星，蔚然曰郞位。【註】索隱曰：蔚然，漢書作哀烏，星之狀貌。【正字通】星經作依烏，後人因謂郞官爲依烏府。　又【韻會】黑色曰烏。【史記匈奴傳】北方盡烏驪馬。【五代史梁符彥卿傳】太祖賜以所乗愛馬一丈烏。　又【前漢楊惲傳】仰天拊缶而呼烏烏。【註】師古曰：烏烏秦聲。關中舊有此曲，亦作嗚。【史記李斯傳】歌呼嗚嗚。又縣名。烏氏，因水而名。【前漢地理志】安定郡烏氏。【註】烏水出西北入河。氏音支。又烏程，烏傷，屬會稽郡。　又烏孫，烏桓，皆西域國名。　又【廣韻】姓也。齊大夫烏枚鳴。見【左傳】。　又赤烏，殿名。【左思吳都賦】飾赤烏之暐曄。　又【集韻】【類篇】□於加切，音鴉。【前漢西域傳】烏秅國。【註】師古曰：烏，一加反。秅，直加反。　又【漢鼓吹曲】朱鷺魚以烏路訾邪，鷺何食，食茄下。不之食，不以吐，將以問誅者。下叶音鰕，者叶音遮。　又【集韻】【類篇】□於諫切，音晏。【前漢西域傳】烏秅國。【註】鄭氏曰：烏秅音鷃拏。師古曰：急言之聲，如鷃拏耳。非正音也。　又【韻會】古文借作顧字。見義雲章。亦轉聲也。

红	【未集中】【糸字部】	紅	【廣韻】戸公切【集韻】【韻會】【正韻】胡公切，□音洪。【說文】帛赤白色。【釋名】紅，絳也。白色之似絳者。【論語】紅紫不以爲褻服。【疏】紅，南方閒色。　又地名。【左傳昭八年】大蒐于紅。【註】紅，魯地。　又草名。【爾雅釋草】紅，蘢古。【註】俗呼紅草爲蘢鼓，語轉耳。　又【集韻】沽紅切【正韻】古紅切，□音公。與功通。【史記文帝紀】服大紅十五日，小紅十四日。【註】服虔曰：當言大功、小功。　又與工通。【前漢酈食其傳】紅女下機。【註】師古曰：紅，讀曰工。　又【集韻】古巷切，音降。絳或作紅。【前漢外戚恩澤侯表】孝平二十二人，有紅侯。【註】師古曰：疑紅字當爲絳。劉攽曰：今有紅縣，音降。紅亦有降音。

肃	【未集中】【聿字部】	肅	〔古文〕□□【唐韻】息逐切【集韻】【韻會】息六切【正韻】蘇谷切，□音宿。【說文】持事振敬也。从聿在□上，戰戰兢兢也。【廣韻】恭也，敬也，戒也。【書太甲】社稷宗廟，罔不祗肅。【傳】肅，嚴也。言能嚴敬鬼神而遠之。又【洪範】恭作肅。【疏】貌能恭，則心肅敬也。【禮玉藻】色容厲肅。【疏】厲，嚴也。肅，威也。　又【爾雅釋言】肅雝，聲也。　又縮也。【詩豳風】九月肅霜。【傳】肅，縮也，霜降而收縮萬物。【禮月令】季春行冬令，則寒氣時發，草木皆肅。【註】謂枝葉縮栗。　又【爾雅釋詁】進也。【詩大雅】民有肅心，荓云不逮。【箋】肅，進也。【禮曲禮】客固辭，主人肅客而入。【註】肅，進也。進客謂道之。　又【左傳成十六年】爲事之故，敢肅使者。【註】肅手至地，若今撎。【禮少儀】婦人吉事，雖有君賜肅拜。【註】肅拜，拜低頭也。【周禮春官大祝】辨九□，九曰肅□。【註】肅拜，但俯下手，今時撎是也。　又急也。【禮禮運】□肅而俗敝，則法無常。【疏】肅，駿急也。【淮南子本經訓】肅而不悖。【註】肅，急也。雖急，不促悖。　又【爾雅釋訓】肅肅，敬也。【又】肅肅，恭也。　又【詩周南】肅肅兔□。【朱註】肅肅，整飭貌。　又【詩小雅】肅肅謝功，召伯營之。【箋】肅肅，嚴正之貌。　又【詩召南】肅肅宵征。【傳】肅肅，疾貌。　又【詩唐風】肅肅鴇羽。【傳】肅肅，鴇羽聲。　又姓。漢鴈門太守肅祥。　又【諡法】剛德克就曰：肅執心決斷曰肅。　又國名。【左傳昭九年】肅愼，燕亳，吾北土也。又【書序】肅愼來賀。【山海經】肅愼之國，在白民北。　又州名。【韻會】古月支國地，漢置酒泉郡，後魏以酒泉爲甘州，隨分福祿縣置肅州。　又馬名。【左傳定三年】唐成公如楚，有兩肅爽馬，子常欲之。【註】肅爽，駿馬名。　又通作宿。【儀禮特牲饋食禮】乃宿尸。【註】宿，進也。【禮祭統】宮宰宿夫人。【註】宿，戒也。　又【集韻】所六切，音縮，鳥飛。同。　又【字彙補】先妙切，音嘯。敬也。【釋名】簫，肅也，其音肅肅然而淸也。　又【韻補】叶音瑟。【陸機詩】羈旅遠遊宦，託身承華側。撫劒遵銅輦，振纓盡祇肅。【韻會】古凡夙音，多讀如息。尚書肅愼氏，史記作息愼。草疏宿菜，幽州人謂之息菜。

兴	【未集下】【臼字部】	興	【唐韻】【韻會】【正韻】□虛陵切，音□。【爾雅釋言】興，起也。【詩小雅】夙興夜寐。【禮中庸】國有道，其言足以興。【註】興，謂起在位也。　又【廣韻】盛也。【詩小雅】天保定爾，以莫不興。【箋】興，盛也。　又【五音集韻】舉也。【周禮夏官大司馬】進賢興功，以作邦國。【註】興，猶舉也。　又動也。【周禮冬官考工記弓人】下柎之功，末應將興。【註】興，猶動也。　又【詩大雅】興迷亂于政。【箋】興，猶尊尚也。　又【周禮地官旅師】頒其興積。【註】縣官徵聚物曰興。今云軍興是也。又【司稼】平其興。【註】所徵賦。　又州名。【五音集韻】漢置武都郡，魏立東西州。梁爲興州，因武興山而名。　又縣名。【李顒涉湖詩】旋經義興境。　又殿名。【張衡西京賦】龍興含章。【註】龍興，殿名。　又姓。【姓譜】漢濟陰王，謁者興渠。　又【廣韻】【集韻】【韻會】【正韻】□許應切，音嬹。【集韻】象也。　又【韻會】比興。【增韻】興，况意思也。【周禮春官大師】敎六詩，曰風曰賦曰比曰興曰雅曰頌。【詩詁】興者，感物而發，如倉庚于飛，熠燿其羽，昔我往矣，楊柳依依之類。　又【正韻】悅也。【禮學記】不興其藝，不能樂學。【註】興之言喜也。【殷仲文詩】獨有淸秋日，能使高興盡。　又【正韻】許刃切，音釁。【禮文王世子】旣興器用幣。【釋文】音同釁。　又【韻補】叶火宮切，音凶。【馬融長笛賦】曲終闋盡，餘弦更興。繁手累發，密櫛□重。重平聲。　又叶虛良切，音香。【徐幹雜詩】沈隂增憂愁，憂愁爲誰興。念與君相別，乃在天一方。【潘乾□】實天生德，有漢將興。子子孫孫，俾爾熾昌。　又叶丘侵切，音欽。【詩大雅】殷商之旅，其會如林。矢于牧野，維予侯興。考證：〔又【掌均】平其興。〕　謹按周禮無掌均之官，所引出地官司稼。掌均謹改司稼。 

庑	【寅集下】【广字部】	廡	【唐韻】文甫切【集韻】罔武切【韻會】罔甫切，□無上聲。【說文】堂下周屋。【釋名】大屋曰廡。廡，幠也。幠，覆也。幷冀人謂之庌。【前漢竇嬰傳】□賜金廊廡下。【註】廡，門屋也。　又【集韻】微夫切，音無。蕃廡，草木盛貌。【書洪範】庶草蕃廡。　又讀上聲。【晉語】詩曰黍不爲黍，不能蕃廡。【註】廡音武。　又與甒通。【儀禮士冠禮】側尊一甒。【註】古文甒作廡。考證：〔【士喪禮】甒禮在服。〕　謹按此出士冠禮。原文側尊一甒爲句，醴爲句，在服北爲句，非以甒禮在服爲句也。謹照原文改士冠禮側尊一甒。 

锣	【戌集上】【金字部】	鑼	【廣韻】魯何切【集韻】【韻會】良何切【正韻】郞何切，□音羅。【廣韻】鈔鑼，器也。【正字通】築銅爲之，形如盆，大者聲揚，小者聲殺。樂書有銅鑼。自後魏宣武以後，有銅鈸沙羅，沙羅卽鑼。【六書故】今之金聲，用於軍旅者。亦以爲盥盆。

龆	【亥集下】【齒字部】	齠	【集韻】【正韻】□田聊切，音迢。【正韻】始毀齒也。【韓詩外傳】男子八月而生齒，八歲而齠齒。【庾信齊王憲□】未逾齠齔，巳議論天下事。　又【集韻】丁聊切，音凋。義同。

闹	【亥集上】【鬥字部】	鬧	【唐韻】奴敎切【集韻】【韻會】女敎切，□音淖。【說文】不靜也。【廣韻】同□。猥也，擾也。【柳宗元答韋中立論師道書】以召鬧取怒乎。　又【白居易寄翰林學士詩】貴主冠浮動，親王轡鬧裝。【薛田詩】九苞綰就佳人髻，三鬧裝成子弟韀。今京師有鬧裝帶，合衆寶雜綴而成，故曰鬧裝。　【類篇】或作□。

踌	【酉集中】【足字部】	躊	【廣韻】直由切【集韻】□留切，□音儔。【玉篇】躊躇也。詳躇字註。【類篇】或从□作□。

镤	【戌集上】【金字部】	鏷	【廣韻】【集韻】□蒲沃切，音僕。【玉篇】鏷□，矢名。◎按本作僕。見左傳莊十年。　又【張協七命】鏷越鍛成。【註】鏷，生鐵也。

鲧	【亥集中】【魚字部】	鯀	【唐韻】【集韻】【正韻】□古本切，音袞。【說文】魚也。【玉篇】大魚也。又【書堯典】於，鯀哉。【傳】鯀，崇伯之名。【釋文】禹父也。【廣韻】亦作鮌。

诲	【酉集上】【言字部】	誨	〔古文〕□【唐韻】荒內切【集韻】【韻會】呼內切【正韻】呼對切，□音晦。【說文】曉敎也。【徐曰】丁寧誨之，若決晦昧也。【玉篇】敎示也。【廣韻】敎訓也。【易繫辭】慢藏誨盜，冶容誨淫。【書說命】朝夕納誨，以輔台德。【詩小雅】敎誨爾子，式穀似之。　又叶呼位切，音豷。【詩大雅】匪敎匪誨，時維婦寺。　又叶許旣切，希去聲。【秦泰山刻石】夙興夜寐，建設長利，專隆敎誨。訓經宣達，遠近畢理，咸承聖志。三句入韻。【吳棫韻補】古未韻與寘通。考證：〔【書說命】朝夕納誨，以輔王德。〕　謹照原文王德改台德。 

枪	【辰集中】【木字部】	槍	【唐韻】七羊切【集韻】【韻會】【正韻】千羊切，□音鏘。【說文】距也。【周禮秋官職金】國有大故，而用金石，則掌其令。【註】用金石者，作槍雷椎椁之屬。【揚雄長楊賦】木雍槍纍，以爲儲胥。　又【玉篇】木兩頭銳也。【類篇】剡木傷盜曰槍。　又曰器也。見槈字註。　又抵也。【前漢路溫舒傳】見獄吏，則頭槍地。　又【前漢天文志】紫宮左之星曰天槍。　又姓。【姓苑】漢槍傳。　又【集韻】【韻會】楚耕切【正韻】抽庚切，□音崢。【爾雅釋天】彗星爲欃槍。亦叶音鏘。【宋謝瞻張子房詩】婉婉幙中畫，輝輝天業昌。鴻門銷薄蝕，垓下隕欃槍。考證：〔【周禮秋官職舍】國有大故，而用金石，則掌其令。〕　謹照原文職舍改職金。 

轻	【酉集下】【車字部】	輕	〔古文〕□□【廣韻】去盈切【集韻】【韻會】牽盈切【正韻】丘京切，□音卿。【說文】輕車也。【廣韻】重之對也。　又去聲。【廣韻】虛正切【集韻】【韻會】牽正切【正韻】丘正切，□音慶。【集韻】疾也。【左傳桓十二年】絞小而輕，輕則寡謀。又【僖三十三年】秦師輕而無禮。

辞	【未集下】【舌字部】	辞	【正韻】詳兹切，音詞。俗辭字。《佩觿集》曰：辭亂从舌，其蕪累有如此者，然循用旣久，今亦不廢。【正字通】俗辭字。【佩觿集】辭、亂从舌，其蕪累有如此者。乱。（辭）〔古文〕□【唐韻】似兹切【集韻】詳兹切，□音詞。辭說也。【易乾卦】修辭立其誠。【書畢命】辭尚體要。　又【說文】訟辭也。【周禮秋官小司□】以五聲聽其獄訟，一曰辭聽。【書呂□】明淸于單辭，罔不中聽獄之兩辭。【疏】單辭謂一人獨言也，兩辭謂兩人競理也。　又與辤同。【正韻】卻不受也。【書大禹謨】稽首固辭。【中庸】爵祿可辭也。又謝也。【前漢韓王信傳】溫顏遜辭。　又別去也。【楚辭九歌】入不言兮出不辭。

绸	【未集中】【糸字部】	綢	【廣韻】直由切【集韻】陳留切，□音儔。【說文】繆也。【詩唐風】綢繆束薪。【傳】綢繆，猶纏緜也。　又【詩小雅】綢直如髮。【傳】密直如髮也。【疏】綢者，綢緻之言，故爲密也。　又【楚辭九歌】薛荔柏兮蕙綢。【註】綢，縛束也。　又【廣韻】土刀切【集韻】他刀切，□音韜。【禮檀弓】綢練設旐。【註】以練綢旗之杠。【爾雅釋天】素錦綢杠。【註】以白地錦韜旗之竿。【前漢司馬相如傳】靡屈虹而爲綢。【註】綢，韜也。　又【集韻】徒弔切，音調。蜩或从糸。蜩蟉，龍首動貌。

鳌	【亥集中】【魚字部】	鰲	【廣韻】五勞切【集韻】【韻會】牛刀切，□音敖。【玉篇】魚名。【正字通】俗鼇字。詳黽部鼇字註。

满	【巳集上】【水字部】	滿	〔古文〕□【唐韻】【正韻】莫旱切【集韻】母伴切，□音懣。【說文】盈溢也。【書大禹謨】不自滿假。【傳】滿謂盈實。【正義】滿以器喩，故爲盈實。【管子霸言篇】地大而不爲，命曰土滿。人衆而不理，命曰人滿。兵威而不止，命曰武滿。　又姓，晉滿奮。　又【集韻】莫困切，音悶。同懣。【說文】煩也。或省作滿。【前漢霍光傳】憂滿不食。　又【韻補】叶美辨切，音免。【蘇軾詩】南都從事亦學道，不恤枯腸誇腦滿。問羊他日到金華，應時相將遊閬苑。又□、満、□。 

阅	【戌集上】【門字部】	閱	【唐韻】弋雪切【集韻】【韻會】欲雪切【正韻】魚厥切，□音悅。【說文】具□于門中。【徐曰】春秋大閱，□車馬也。具數，一一數之也。【玉篇】□軍實也。【周禮夏官大司馬】中冬敎大閱。【註】大閱，□軍實。【春秋桓六年】秋八月壬午，大閱。【註】□車馬。　又【說文】一曰察也。出門者，察而數之也。【博雅】閱，數也。【左傳襄九年】商人閱其禍敗之釁。【註】閱，猶數也。　又【正韻】□閱也。【書多方】克閱于乃邑，謀介。【疏】謂□閱其事。又【呂□】閱實其罪。【疏】□練核實。　又【正韻】歷也。【前漢文帝紀】閱天下之義理多矣。【註】閱，猶更歷也。又【車千秋傳】無伐閱功勞。【師古註】閱，經歷也。　又【廣韻】閥閱也。【史記高祖功臣年表】積日曰閱。【後漢章帝紀】或起甽畝，不繫閥閱。【註】史記曰：明其等曰閥，積其功曰閱。言前代舉人，務取賢才，不拘門地。　又【韻會】買賣損價也。【荀子修身篇】良價不爲折閱不市。【註】折閱，謂損其所賣物價也。　又容也。【詩邶風】我躬不閱。【傳】閱，容也。又【曹風】蜉蝣掘閱。【傳】閱，容閱也。【箋】掘閱，掘地解閱。謂其始生時也。　又稟也。【老子道德經】自古及今，其名不去，以閱衆甫。【註】閱，稟也。甫，始也。言道稟與萬物始生，從道受氣。　又遂也。【爾雅釋宮】桷直而遂，謂之閱。【註】謂五架屋際椽正相當。【疏】屋椽，長直而遂達，五架屋際者名閱。　又【正韻】觀也。　又人名。【左傳僖三十年】冬王使周公閱來聘。又【襄九年】華閱。【註】華閱，宋臣華元子。【史記田敬仲世家】公孫閱謂成侯忌曰：公何不謀伐魏。考證：〔【說文】具疏于門中。〕　謹照原文疏改□。〔【荀子修身篇】銀價不爲折閱不市〕　謹照原文銀價改良價。〔【詩衞風】我躬不閱。〕　謹照原書衞風改邶風。 

萇	【申集上】【艸字部】	萇	【唐韻】直良切【韻會】仲良切，□音長。【詩檜風】隰有萇楚，猗□其枝。【傳】萇楚，銚弋也。【疏】今羊桃也。【張衡南都賦】薇蕪蓀萇。　又姓。【禮樂記】閒諸萇弘。【註】萇弘，周太史。【通志氏族略】唐奉天尉萇總。　又烏萇，國名。【水經注】烏萇國卽北天竺，佛所到國也。

鴞	【亥集中】【鳥字部】	鴞	【唐韻】【集韻】【韻會】□于嬌切，音猇。【說文】鴞鴟，鸋鴂也。【爾雅釋鳥】鴟鴞，鸋鴂。【郭註】鴟類。【孔疏】陸璣云：鴟鴞，似黃雀而小，幽人或謂之鸋鴂。【埤雅】鴞大如班鳩，綠色。【詩陳風】有鴞萃止。【毛傳】惡聲鳥也。又【魯頌】翩彼飛鴞，集于泮林。又名鵩。【巴蜀異物志】鵩鴞體有文色，俗因形名之曰鵩。又名訓狐。一作梟。又【禮內則】鵠鴞胖。【註】胖脅側薄肉，不可食。又有靑鴞，可作羹。【爾雅梟鴟疏】其肉甚美，可爲羹臛，又可爲炙。【莊子齊物論】見彈而求鴞炙。又獸名。【山海經】鉤吾山有獸，狀如羊身人面，目在腋下，虎齒人爪，音如嬰兒，名狍鴞。【註】卽饕餮。與鴟鳥別一種。

□	【子集上】【亅字部】	□	【廣韻】都了切【集韻】丁了切，□音鳥。懸也。

□	【子集中】【人字部】	□	【集韻】桑何切，音娑。行也。又舞不止貌。

護	【酉集上】【言字部】	護	【唐韻】【集韻】【韻會】【正韻】□胡故切，音瓠。【說文】救視也。【廣韻】助也。【增韻】擁全之也。【書畢命序孔傳】成定東周郊境，使有保護。【史記蕭相國世家】高祖爲布衣時，何數以吏事護高祖。【前漢西域傳】凡遣使送客者，欲爲防護□害也。【晉書紀瞻傳】帝使謂瞻曰：卿雖病，但爲朕臥護六軍，所益多矣。　又官名。【前漢百官公卿表】護軍都尉，秦官。又【西域傳】武帝時，西域內屬者三十六國，置使者校尉領護之，宣帝攺爲都護。【唐書百官志註】龍朔閒攺左右庶子爲左右中護。　又樂名。【呂覽古樂篇】湯乃命伊尹作《大護》。【周禮春官大司樂賈疏】作大濩。【字彙補】與頀同。　又曲名。【唐書禮樂志】《丁都護》，晉宋閒曲也。　又草名。【本草綱目】景天一名護火。又薺一名護生草。又【名醫別錄】神護草。李時珍曰：物類志謂之護門草，王筠詩，風驚護門草，卽此也。　又地名。【爾雅釋地】周有焦護。【郭註】今扶風池陽縣瓠中是也。　又諸羌州名。【唐書地理志】隴右道有護卬、久護、護川三州，俱開元十七年置。　又叶黃郭切，音穫。【庾闡弔賈誼文】雖有惠音，莫過《韶護》。雖有騰蛇，終仆一壑。

鷸	【亥集中】【鳥字部】	鷸	【廣韻】餘律切【集韻】允律切【韻會】【正韻】以律切，□音聿。【說文】鷸，知天將雨鳥也。知天文者冠鷸。陳藏器云：鷸如鶉，色蒼喙長，在泥塗。邨民云：田鷄所化。【戰國策】蘇秦曰：鷸蚌相持。又一種翠鳥曰鷸。【爾雅釋鳥】翠鷸。【郭註】似燕，紺色，生鬰林。【疏】李巡曰：鷸，一名翠，其羽可以爲飾。又一種，赤足，黃文，曰鷸。【左傳僖二十四年】鄭子臧好聚鷸冠，是也。又【正韻】疾飛貌。【木華海賦】鷸如驚鳧之失侶。又【集韻】食律切，音術。【廣雅】鶙鵳鷸子籠脫鷂也。【曹憲註】鷸音述。驚字原刻从敬从鳥。【考證】已改正。考證：〔【木華海賦】鷸如〈敬下鳥〉鳧之失侶。〕　謹照原文〈敬下鳥〉鳧改驚鳧。
  </div>
  <div class="pagination">
   <a href="康熙字典_page604.html">
    上一页
   </a>
   <span>
    ...
   </span>
   <a href="康熙字典_page600.html">
    600
   </a>
   <a href="康熙字典_page601.html">
    601
   </a>
   <a href="康熙字典_page602.html">
    602
   </a>
   <a href="康熙字典_page603.html">
    603
   </a>
   <a href="康熙字典_page604.html">
    604
   </a>
   <span class="current-page">
    605
   </span>
   <a href="康熙字典_page606.html">
    606
   </a>
   <a href="康熙字典_page607.html">
    607
   </a>
   <a href="康熙字典_page608.html">
    608
   </a>
   <a href="康熙字典_page609.html">
    609
   </a>
   <a href="康熙字典_page610.html">
    610
   </a>
   <span>
    ...
   </span>
   <a href="康熙字典_page606.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
