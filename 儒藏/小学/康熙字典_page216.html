<!DOCTYPE html>
<html>
<head>
    <meta charset="UTF-8">
    <title>康熙字典 - 第 216 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 216 页/共 976 页</h1>
    <div class="content">□	【未集上】【米字部】	□	【集韻】才資切，音慈。稻餠也。　又【篇海】津私切，音咨。與粢同。詳粢字註。

□	【未集中】【糸字部】	□	【廣韻】七由切【集韻】雌由切，□音秋。【廣韻】同緧。周禮曰：必□其牛後。○按考工記輈人：必緧其牛後。註云：故書緧爲，魚。字疏云：旣是魚名，明不从故書也。《廣韻》譌爲□，非是。

郈	【酉集下】【邑字部】	郈	【唐韻】【正韻】胡口切【集韻】【韻會】很口切，□音厚。魯邑名。【春秋定十年】叔孫州仇仲孫何忌，帥師圍郈。【註】叔孫氏邑。　又姓。【廣韻】魯大夫郈昭伯。後漢郈常。　又【集韻】胡溝切，音侯。又【廣韻】下遘切【韻會】【正韻】胡茂切，□音□。義□同。考證：〔【春秋定九年】叔孫何忌，帥師圍郈。【註】在東平無鹽縣東南。〕　謹照原文九年改十年。叔孫下增州仇仲孫四字。在東平無鹽縣東南改叔孫氏邑。 

郉	【酉集下】【邑字部】	郉	【說文】邢本字。詳前邢字註。

郊	【酉集下】【邑字部】	郊	【唐韻】古肴切【集韻】【韻會】【正韻】居肴切，□音交。【說文】距國百里爲郊。【爾雅釋地】邑外謂之郊。【周禮地官載師】近郊、遠郊。【註】五十里爲近郊，百里爲遠郊。【書費誓】魯人三郊、三遂。【註】國外曰郊，郊外曰遂。天子六軍，則六鄕、六遂。大國三軍，故魯三郊、三遂也。　又祭名。冬至祀天于南郊，夏至祀地于北郊，故謂祀天地爲郊。　又地名。【左傳文三年】秦伯伐晉，取王官及郊。【註】晉地。　又叶姑刀切，音高。【詩衞風】碩人敖敖，說于農郊。《集傳》叶音高。考證：〔【詩衞風】碩人敖敖，說于農郊。【註】讀若高。〕　謹照原文註讀若高改集傳叶音高。 

郋	【酉集下】【邑字部】	郋	【唐韻】【韻會】胡雞切【集韻】弦雞切，□音奚。【說文】汝南邵陵里名。

郌	【備考】【酉集】【邑字部】	郌	【龍龕】同邽。

郍	【補遺】【酉集】【邑字部】	郍	【字彙補】諾何切，音那。【後周書】粟特國，在葱嶺之西，蓋古之庵蔡，一名溫郍沙。又房六切，音伏。隱也。

郏	【酉集下】【邑字部】	郟	【廣韻】【正韻】古洽切【集韻】【韻會】訖洽切，□音夾。郟鄏，地名。【左傳宣三年】成王定鼎于郟鄏。　又【正字通】郟城在汝州，郟縣在襄陽。漢屬潁川郡。　又【字彙補】門郟之室曰郟室。【大戴禮】郟室雍人割雞于室中。　又姓。【左傳哀七年】鄭有郟張。考證：〔【字彙補】門郊之室曰郟室。〕　謹照原文門郊改門郟。〔【大戴禮】雍人割雞屋下，當門郟室。〕　謹按郟室二字屬下文讀，不與當門相連。今照原文改郟室雍人割雞于室中。 

□	【未集中】【糸字部】	□	【廣韻】况于切【集韻】匈于切，□音訏。【玉篇】殷冠名。【五經文字】□同冔。

郐	【酉集下】【邑字部】	鄶	【唐韻】【集韻】【韻會】【正韻】□古外切，音檜。國名。【說文】祝融之後，妘姓所封，在溱、洧之閒，鄭武公滅之。【左傳僖三十三年】鄭文夫人斂而葬之鄶城之下。【註】鄶城，故鄶國，在滎陽密縣東北。　通作檜。【詩檜風註】檜，國名。高辛氏火正祝融之墟，在禹貢豫州外方之北，滎波之南，今之鄭州，卽其地也。　又姓。【集韻】宋有鄶士隆。備考：【字彙補】同鄶。

郑	【酉集下】【邑字部】	鄭	【唐韻】【集韻】【韻會】【正韻】□直正切，音。國名。【釋名】鄭，町也，地多平町町然也。【正字通】鄭本西都畿內地，周宣王封其弟友，是爲鄭。桓公寄孥與賄于虢鄶，其子武公，定平王于東都，因徙其封，施舊號于新邑，是爲新鄭。今河南開封府鄭州是也。　又南鄭，縣名。今屬陝西漢中府，桓公封邑在畿內，爲西鄭，漢中在京兆之南，故稱南鄭以別之。【一統志】南鄭，古褒國附庸之邑。桓公歿，其民南奔居此，因曰南鄭。　又【廣韻】鄭重，殷勤之意。【前漢王莽傳】非皇天所以鄭重降符命之意。　又姓。【集韻】鄭滅于韓，子孫因以國爲氏。

	【午集上】【瓦字部】		【集韻】【韻會】【正韻】□於浪切，與盎同。盆也。【莊子人閒世】甕大癭說齊桓公。【註】甕，大癭貌。　又【集韻】【韻會】倚朗切【正韻】於黨切，□音坱。又【集韻】倚兩切，音鞅。義□同。

郓	【酉集下】【邑字部】	鄆	【唐韻】【集韻】【韻會】王問切【正韻】禹問切，□音運。魯地名。【春秋文十二年】城諸及鄆。【註】莒、魯所爭者，以其遠逼外國，故帥師城之。又【成四年】冬城鄆。【註】公欲叛晉，故城而爲備。又【九年】楚公子嬰齊帥師伐莒，莒潰，楚人入鄆。【註】鄆，莒別邑。又【十六年】晉人執季孫行父，公還待于鄆。【註】魯西邑東郡廩丘縣有鄆城。又【襄十二年】莒人伐我東鄙，圍台，季孫宿帥師救台，遂入鄆。又【昭元年】取鄆。【左傳】趙孟曰：魯、莒爭鄆，爲日久矣。又【二十六年】公至自齊，居于鄆。【六書故】春秋有二鄆，莒在魯東，莒、魯所爭，東鄆也。公待于鄆者，西鄆也。文公城諸及鄆，不聞與莒爭，及成公時，楚伐莒入鄆，則鄆自爲莒邑，而四年所城者西鄆也。　又州名。【韻會】古兗州之域，魯附庸國，漢爲東平國，隋置鄆州。　又【集韻】河內沁水鄕名。　又姓。【廣韻】魯大夫，食采于鄆，後因氏。　又【集韻】于分切，音云。義同。考證：〔【春秋成九年】楚公子嬰齊帥師伐莒，莒潰，楚遂入鄆。〕　謹照原文遂改人。 

郔	【酉集下】【邑字部】	郔	【唐韻】以然切【集韻】【正韻】夷然切，□音延。【說文】鄭北地。【左傳宣三年】晉侯伐鄭，及郔。　又楚地。【左傳宣十一年】楚左尹子重侵宋，王待諸郔。

	【午集中】【皮字部】		【廣韻】伯加切【集韻】邦加切，□音巴。皻，鼻病。　【正字通】同疤。

郕	【酉集下】【邑字部】	郕	【廣韻】是征切【集韻】【韻會】【正韻】時征切，□音成。國名。【左傳隱五年】衞師入郕。【註】東平亢父縣西南有郕鄕，後屬魯，爲孟氏邑。　又地名。【左傳隱十一年】王與鄭人之田温原隰郕。【註】隰郕，在懷縣西南。

郖	【酉集下】【邑字部】	郖	【唐韻】【集韻】□當侯切，音兜。【說文】弘農縣庾地。　又【廣韻】【集韻】□大透切，音豆。義同。　又【字彙補】津名。【魏志杜畿傳】遂詭道從郖津渡。

郗	【酉集下】【邑字部】	郗	【廣韻】丑饑切【集韻】抽遲切【韻會】丑脂切，□音絺。【說文】周邑也。在河內野王縣。　又姓。【正字通】郗與郄別。黃長睿曰：郄詵，晉大夫郤縠之後。郗鑒，漢御史大夫郗慮之後。姓源旣異，音讀各殊，後世因俗書相混，不復分郄、郗爲二。陸龜蒙詩：一段淸光染郗郞。亦誤讀也。　又【集韻】香依切，音希。骨節閒也。

郙	【酉集下】【邑字部】	郙	【唐韻】【韻會】方矩切【集韻】匪父切，□音甫。【說文】汝南上蔡亭名。　又【玉篇】芳殊切【集韻】芳無切，□音敷。義同。

郚	【酉集下】【邑字部】	郚	【唐韻】五乎切【集韻】【韻會】【正韻】訛胡切，□音吾。【說文】東海縣故紀侯邑。【春秋莊元年】齊師遷紀郱鄑郚。　又魯邑。【左傳文七年】城郚。【註】郚，魯邑。卞縣南有郚城。　又【集韻】牛居切，音魚。郚鄕，漢縣名。【前漢功臣表】郚鄕侯閔。

郛	【酉集下】【邑字部】	郛	〔古文〕□【廣韻】【集韻】□芳無切，音孚。郭也。【左傳隱五年】邾人、鄭人伐宋，入其郛。【註】城外大郭也。　又叶敷救切，音覆。【張衡西京賦】量徑輪，考廣袤，經城洫，營郭郛。取殊材于八都，豈稽度于往舊。

郜	【酉集下】【邑字部】	郜	【唐韻】古到切【集韻】【韻會】【正韻】居號切，□音誥。【說文】周文王子所封國名。【左傳僖二十四年】郜、雍、曹、滕，文之昭也。【註】濟隂城武縣東南有郜城。　又宋邑。【春秋隱十年】公敗宋師于菅，辛未，取郜。　又晉邑。【左傳成十三年】焚我箕、郜。【註】箕、郜，晉二邑。　又姓。【廣韻】晉高昌長郜玖。　又【集韻】姑沃切，音梏。義同。

郝	【酉集下】【邑字部】	郝	【廣韻】呵各切【集韻】【韻會】【正韻】黑各切，□音壑。【說文】右扶風鄠盩厔鄕名。　又姓。【廣韻】商帝乙封子期于太原郡郝鄕，因氏。　又【廣韻】【集韻】【韻會】□施隻切，音釋。【爾雅釋訓】郝郝，耕也。【註】言耕土解散也。　又【廣韻】姓也。【前漢功臣表】衆利侯郝賢。　又人名。【史記虞卿傳】使趙郝約事于秦。【註】音釋。　又【廣韻】【集韻】□昌石切，音尺。鄕名。

郞	【酉集下】【邑字部】	郞	【唐韻】【正韻】魯當切【集韻】【韻會】盧當切，□音廊。【說文】魯亭。【左傳隱元年】費伯帥師城郞。【註】魯地。高平方與縣東南有郁郞亭。　又夜郞，地名。屬牂牁郡。　又官名。【韻會】秦初置郞中令，其屬官有三署郞。漢官尚書郞。初，三署郞旣選入臺，稱郞中，歲滿，稱侍郞。隋文帝諱中字，惟置侍郞。煬帝置六侍郞，其諸曹直曰郞，除侍字。又員外郞，亦隋置。　又男子之稱。【唐書房□齡傳】高孝基曰：僕閱人多矣，無如此郞者。　又婦謂夫爲郞。【晉書列女傳】謝道韞曰：天壤之閒，乃有王郞。　又僕稱主亦曰郞。【唐書宋璟傳】鄭善果曰：中丞奈何卿五郞。璟曰：君非其家奴，何郞之云。　又【正韻】與廊通。【前漢東方朔傳】陛下今累郞臺，恐其不高。　又姓。【廣韻】魯懿公孫費伯城郞居之，因氏。又漢有郞顗。考證：〔【春秋隱元年】費伯帥師城郞。【註】魯地高平方輿縣東南有郁郞亭。〕　謹照原文春秋改左傳。方輿改方與。〔【史記司馬相如傳】陛下築郞臺，恐其不高。〕　謹按所引出前漢東方朔傳，今据改。並照原文陛下增今字。築字改累字。 

郟	【酉集下】【邑字部】	郟	【廣韻】【正韻】古洽切【集韻】【韻會】訖洽切，□音夾。郟鄏，地名。【左傳宣三年】成王定鼎于郟鄏。　又【正字通】郟城在汝州，郟縣在襄陽。漢屬潁川郡。　又【字彙補】門郟之室曰郟室。【大戴禮】郟室雍人割雞于室中。　又姓。【左傳哀七年】鄭有郟張。考證：〔【字彙補】門郊之室曰郟室。〕　謹照原文門郊改門郟。〔【大戴禮】雍人割雞屋下，當門郟室。〕　謹按郟室二字屬下文讀，不與當門相連。今照原文改郟室雍人割雞于室中。 

郠	【酉集下】【邑字部】	郠	【唐韻】【集韻】□古杏切，音梗。【說文】琅邪莒邑。【左傳昭十年】季平子伐莒取郠。

郮	【酉集下】【邑字部】	郮	【廣韻】職流切【集韻】之由切，□音周。【玉篇】故國，黃帝後所封國也。

	【午集中】【疒字部】		【唐韻】方榘切【集韻】匪父切，□音甫。【說文】俛病也。【博雅】，短也。【揚子方言】桂林之中謂短矲。矲，通語也。東陽之閒謂之。【註】言視之，因名。　又【集韻】馮無切，音扶。義同。　又【廣韻】扶雨切【集韻】奉甫切，□音父。病腫。又俛病也。【集韻】或作痡。　又【五音集韻】甫無切，音跗。義同。

	【午集下】【示字部】		【廣韻】【集韻】【正韻】□於良切，音央。【說文】本作殃，咎也。詳殃字註。

□	【備考】【子集】【一字部】	□	【海篇】音夜。

郶	【備考】【酉集】【邑字部】	郶	【龍龕】同部。

	【午集中】【皮字部】		【廣韻】【集韻】□於驚切，音英。【玉篇】靑貌。　又【廣韻】【集韻】【正韻】□於亮切，音怏。義同。又靑血也。一曰面蒼。

	【未集下】【臼字部】		【廣韻】【集韻】【韻會】□房越切，音伐。【廣韻】舂米。【韻會】舂也。又【集韻】芳廢切，音肺。又房廢切，音吠。義□同。

釖	【戌集上】【金字部】	釖	【集韻】與刀同。

郡	【酉集下】【邑字部】	郡	【唐韻】渠運切【集韻】【韻會】【正韻】具運切，□羣去聲。【釋名】郡，羣也。人所羣聚也。【韻會】《說文》云：周制，天子地方千里，分爲百縣，縣有四郡，是縣大而郡小也。秦幷天下，置三十六郡，以統其縣。漢遂因之。自隋唐以來，廢置不一。宋元設府于州，明制屬州於府，而郡之名遂廢。

郢	【酉集下】【邑字部】	郢	【唐韻】以整切【集韻】【韻會】以井切【正韻】庾頃切，□音穎。【說文】楚都，在南郡江陵北十里。【公羊傳宣十二年】邲之戰，子重諫曰：南郢之與鄭，相去數千里。◎按《六書故》云：郢，楚所都，今爲江陵府江陵縣。子西遷郢於鄀，楚考烈王自□徙壽春，亦命曰郢。名雖同而地則異也。　又【字彙補】節氣名。【管子幼官篇】十二小郢，十二中郢。　又叶以成切，音盈。【應劭風俗通】干木息偃以籓魏，包胥重繭而存郢。管氏朱絃而三歸，平仲辭邑以濯纓。　或省作□。

郣	【酉集下】【邑字部】	郣	【唐韻】蒲没切【集韻】薄没切，□音勃。【說文】郣海，地名。　又地之起者曰郣。　又【正字通】通作渤。渤澥，海名。《前漢武帝紀》作海，《封禪書》作海，《揚雄傳》作勃解，皆轉寫之譌耳。　又叶皮列切，音別。【鮑昭樂府】築山擬蓬壷，穿池類溟郣。選色徧齊代，徵聲匝邛越。

郤	【酉集下】【邑字部】	郤	【唐韻】綺戟切【韻會】【正韻】乞逆切，□音□。【說文】晉大夫叔虎邑。　又姓。【正韻】晉大夫郤獻子之後，與郄通。　又仰也。【儀禮士昏禮】贊啓會郤于敦南。【疏】郤，仰也。謂仰于地也。　又與□通。【禮曲禮】諸侯相見於郤地曰會。【註】郤地，謂閒□之地。　又骨肉之交也。【莊子養生主】批大郤，導大窽。　又怨□也。【史記項羽紀】令將軍與臣有郤。◎按《正韻》从□，□音其虐切，非山谷之谷。从□从阝爲隙，从谷从卩爲卻，形雖似而實不同也。

□	【未集中】【糸字部】	□	【廣韻】宜戟切【集韻】仡戟切，□音逆。綬維也。【類篇】縌，或省文作□。

郦	【酉集下】【邑字部】	酈	【廣韻】呂支切【集韻】鄰知切，□音麗。地名。【春秋僖元年】敗莒于酈。【註】魯地。　又【唐韻】郞擊切【集韻】【韻會】【正韻】狼狄切，□音歷。亦地名。【前漢高帝紀】偕攻析、酈，皆降。【註】酈，卽菊潭縣。【地理志】屬南陽鄧州內鄕縣。　又姓也。【前漢高帝紀】酈食其爲里監門。【註】音歷異基。

郧	【酉集下】【邑字部】	鄖	【廣韻】【韻會】【正韻】□于分切，音云。國名。【說文】漢南之國。【左傳桓十一年】鄖人軍于蒲騷。【註】鄖國，在江夏雲社縣東南有鄖城。　又衞地。【左傳哀十一年】衞太叔疾死，□于鄖。　又姓。　或省作。詳前字註。

部	【酉集下】【邑字部】	部	【廣韻】【正韻】裴古切【集韻】【韻會】伴姥切，□音蔀。【集韻】總也，統也。【前漢地理志】凡十三部置刺史。【後漢宗室傳】柱天都部。【註】柱天者，若天之柱。都部者，都統其衆也。　又【廣韻】署也，六卿之署曰六部。　又分也。【荀子王霸篇】名聲部發於天地之閒。【註】部，猶分布。言聲稱四溢也。　又【正韻】部曲也。【前漢李廣傳】行無部曲。【註】將軍領軍皆有部曲，大將軍營五部，部校尉一人，部下有曲，曲有軍侯一人。廣尚□易，不立部曲也。　又星辰布列亦曰部。【史記歷書】分其天部。【註】分部二十八宿爲距度也。　又五行謂之五部。【前漢律歷志】起五部。【註】五部，謂金木水火土也。　又書分四部。【正字通】晉李充爲著作郞，刪定典籍，以類相從，分五經爲甲部，史記爲乙部，諸子爲丙部，詩賦爲丁部，甚有條貫，祕閣以爲永制。《唐書藝文志》聚書四部，以甲乙丙丁爲次，因充制也。　又星名。【晉書天文志】北斗七星，七曰部星，亦曰應星主兵。　又【字彙補】斗蓋也。【周禮冬官考工記】輪人爲蓋，部長二尺。　又與棓同。大杖也。【淮南子說山訓】羿死桃部。　又百部，藥名。蔓生，根多百十相連。一名野天門冬。　又【唐韻】蒲口切【集韻】【韻會】薄口切，□音培，讀與剖近。部婁，小阜也。【左傳襄二十四年】部婁無松柏。　又【字彙補】府九切，音否。【闞駰十三州志】諺云：仕宦不偶値冀部。考證：〔【前漢地理志】置刺史部十三州。〕　謹照原文改凡十三部置刺史。〔【晉書天文志】北斗七星，七曰部星，亦曰應主兵。〕　謹照原文應字下增星字。〔【周禮冬官考工記】輪人爲蓋，部長二寸。〕　謹照原文二寸改二尺。 

郪	【酉集下】【邑字部】	郪	【唐韻】七稽切【集韻】千西切，□音妻。郪丘，齊地。【春秋文十六年】公子遂及齊侯盟于郪丘。　又新郪，魏地。【史記蘇秦傳】說魏王曰：大王之地，南有新郪。【註】汝南有新郪縣。　又【集韻】先齊切，音西。義同。　又【廣韻】取私切【集韻】【韻會】千咨切，□音雌。【前漢地理志】廣漢郡有郪縣，卽今四川潼川州射洪縣。

□	【備考】【子集】【人字部】	□	【字彙補】虛呂切，音煦。和煦也。見【玉篇】。◎按和煦係休字義，从木不从术。《玉篇》無此字，《字彙補》誤引。

郫	【酉集下】【邑字部】	郫	【廣韻】符羈切【韻會】【正韻】薄麋切，□音脾。【廣韻】郫邵，晉邑。【左傳襄二十三年】齊伐晉，戍郫邵。　又【玉篇】蜀郡有郫縣。【前漢揚雄傳】遡江上處山之陽曰郫。又【成都紀】郫縣出大竹，土人截爲筒盛酒，謂之郫筒酒。【杜甫詩】酒憶郫筒不用酤。　又姓。　又【集韻】符支切，音陴。又薄佳切，音牌。義□同。

	【丑集下】【女字部】		【集韻】博蓋切，音貝。女名。

郭	【酉集下】【邑字部】	郭	〔古文〕□【唐韻】【正韻】古博切【集韻】【韻會】光鑊切，□音椁。【廣韻】內城外郭。【釋名】郭，廓也。廓落在城外也。【白虎通】所以必立城郭者，示有固守也。　又【正韻】國名。【春秋莊二十四年】赤歸于曹郭公。【公羊傳】赤者何，蓋郭公也。　又姓。【玉篇】王季之後，亦曰虢叔之後。【正字通】郭之有虢音者，周文王季第封于虢，或稱郭公，因爲氏。《春秋傳》：攻虢則虞救之。《公羊》作郭，《左》《穀》《孟子》作虢，異字轉音相近也。　又【五音集韻】苦郭切。與廓同。考證：〔【春秋莊二十四年】赤歸于曹郭公。【穀梁傳】赤者何，蓋郭公也。〕　謹按赤者何二句出公羊傳，穀梁改公羊。 

郯	【酉集下】【邑字部】	郯	【唐韻】【集韻】徒甘切【正韻】徒藍切，□音談。國名。【說文】少昊之後所封。【春秋宣四年】公及齊侯平莒及郯。又【昭十七年】郯子來朝。　又邑名。【前漢地理志】郯縣，屬東海郡。　又姓。【集韻】郯以國爲氏。通作談。考證：〔【昭十六年】郯子來朝。〕　謹照原文十六年改十七年。 

	【午集上】【田字部】		【集韻】同□。

</div>
    <div class="pagination">
<a href="康熙字典_page215.html">上一页</a><span>...</span><a href="康熙字典_page211.html">211</a><a href="康熙字典_page212.html">212</a><a href="康熙字典_page213.html">213</a><a href="康熙字典_page214.html">214</a><a href="康熙字典_page215.html">215</a><span class="current-page">216</span><a href="康熙字典_page217.html">217</a><a href="康熙字典_page218.html">218</a><a href="康熙字典_page219.html">219</a><a href="康熙字典_page220.html">220</a><a href="康熙字典_page221.html">221</a><span>...</span><a href="康熙字典_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
