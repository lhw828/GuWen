<!DOCTYPE html>
<html>
<head>
    <meta charset="UTF-8">
    <title>康熙字典 - 第 295 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 295 页/共 976 页</h1>
    <div class="content">齕	【亥集下】【齒字部】	齕	【廣韻】【韻會】【正韻】下沒切【集韻】恨竭切，□音紇。【說文】齧也。【禮曲禮】削瓜庶人齕之。【註】不橫斷也。【前漢田儋傳】秦後得志於天下，則齮齕用事者墳墓矣。【註】齮齕，猶齚齧也。　又胡齕，人名。　又【唐韻】戸骨切【集韻】胡骨切，□音搰。又【廣韻】胡結切【集韻】奚結切，□音纈。又【集韻】【類篇】□下扢切，音扢。義□同。

麆	【亥集下】【鹿字部】	麆	【廣韻】【集韻】□牀據切，音助。【爾雅釋獸】麕牡麌牝麜，其子麆。　又【集韻】千余切，音疽。義同。　又【集韻】牀魚切，音鉏。【玉篇】麕子。一曰關中謂小兒爲麆子，取此義。　又【廣韻】徂古切【集韻】坐五切，□音組。與粗同。【說文】疏也。【廣韻】大也。又【集韻】【類篇】□聰徂切，音粗。與麤同。【說文】行超遠也。

麒	【亥集下】【鹿字部】	麒	【唐韻】【集韻】【韻會】渠之切【正韻】渠宜切，□音其。【說文】仁獸也。麕身牛尾，一角。張揖云：牡曰麒，牝曰麟。郭璞曰：麒似麟而無角。

麢	【亥集下】【鹿字部】	麢	【唐韻】【集韻】【韻會】□郞丁切，音靈。【說文】大羊而細角。【玉篇】麢羊也。角入藥。【爾雅釋獸】麢，大羊。【註】麢羊，似羊而大，角圓銳，好在山崖閒。【山海經】翠山，其隂多旄毛麢麝。俗省作羚。【寰宇志】安南高石山中出羚羊，一角，極堅，能碎金石。【韻會】麢角有圓蹙繞文，夜則懸角木上以防患。考證：〔似羊而大，角細而圓銳〕　謹照爾雅原文改麢羊，似羊而大，角圓銳。 

麩	【亥集下】【麥字部】	麩	【廣韻】芳無切【集韻】【韻會】芳無切，□音敷。【說文】小麥屑皮也。一作麱。　又果名。鹽麩子。見【本草】。

麮	【亥集下】【麥字部】	麮	【唐韻】【集韻】□丘據切，音去。【說文】麥甘鬻也。【廣韻】麥汁。【玉篇】煑麥也。【急就篇】甘麮。【註】甘麮者，煑麥爲甘粥也。【釋名】煑麥曰麮。麮之爲言齲也，言齲爛也。一曰麮者，糗也。甘麮者，以麥和糗，故味甘也。【荀子富國篇】夏日則與之瓜麮。【註】煑麥飯也。　又【廣韻】羌舉切【集韻】口舉切，□去上聲。義同。考證：〔【荀子富國篇】夏日則與之麥麮。〕　謹照原文麥麮改瓜麮。 

	【午集中】【矛字部】		【廣韻】作管切【集韻】【韻會】【正韻】祖管切，□音纂。【博雅】謂之鋋。【北史王思政傳】東魏來攻潁川，思政作火，火箭，焚其攻具。【隋書煬帝紀】五年，民閒刃之類，皆禁絕之。【元史儀仗志】制如戟，鋒刃兩旁微起，下有鐏銳。　又【廣韻】子算切【集韻】祖算切，□纂去聲。義同。　又【廣韻】七亂切【集韻】取亂切，□音竄。小矟也。　又【集韻】七丸切，竄平聲。遙捉矛也。　【集韻】同鑹。【玉篇】亦作□。俗作。【韻會】同鐏，非。

	【午集中】【疒字部】		【廣韻】【集韻】【韻會】□七稔切，音寢。【廣韻】陋。又貌醜。【集韻】體陋也。　又【韻會】或作侵。【史記魏其傳】武安者貌侵短小。【註】謂醜惡也。　【集韻】或作□。【韻會】亦通作寢。

鼶	【亥集下】【鼠字部】	鼶	【唐韻】息移切【集韻】相支切，□音斯。【說文】鼠也。【爾雅釋獸】鼶鼠。【註】夏小正曰：鼶鼬則穴。○按鼶，卽鼠狼也。今曰狼貓，江北曰黃鼠狼。　又【集韻】先齊切，音西。又【廣韻】杜兮切【集韻】田黎切，□音題。義□同。

齟	【亥集下】【齒字部】	齟	【集韻】在呂切，音咀。【說文】齒不相値曰齟齬。【六書故】鋸齒出入亦曰齟齬。　又【玉篇】齧也。【集韻】嚼也。　又【廣韻】牀呂切【集韻】狀所切，□音鉏。又【集韻】鋤加切，音查。義□同。　又【集韻】【韻會】□莊加切，音樝。【前漢東方朔傳】令壺齟老柏塗。齟者，齒不正也。【張晏註】齟，讀如樝犁之樝。

麂	【亥集下】【鹿字部】	麂	【唐韻】居履切【韻會】苟起切【正韻】居里切，□音几。【說文】大麋也。狗足，似鹿。【本草註】麂，麞屬而小於麞，兩邊有長牙，喜鬬。　又麂目，果名。　本作□。

麥	【亥集下】【麥字部】	麥	【唐韻】【集韻】莫獲切【韻會】【正韻】莫白切，□音脈。【說文】麥，芒穀，秋種厚薶麥金也。金王而生，火王而死。【禮月令】孟夏麥秋至。【蔡邕曰】百穀各以初生爲春，熟爲秋。麥以初夏熟，故四月於麥爲秋。又【前漢武帝紀】勸民種宿麥。【註】師古曰：歲冬種之，經歲乃熟，故云宿麥。　又一種蕎麥，一名烏麥。南北皆種之，亦名荍麥。　又【爾雅釋草】蘥雀麥。【註】卽燕麥也。　又【爾雅釋草】大菊蘧麥。【註】大菊，一名麥句薑，卽瞿麥。　又姓。【隋書】有麥鐵杖。　又【集韻】訖力切，音極。【詩鄘風】爰采麥矣，沫之北矣。又【豳風】黍稷重穋，禾麻菽麥。　又叶莫故切，音暮。【晉太和末童謠】白門種小麥，叶上路。○按麥从來不从夾，从夊不从夕。來象其實，夊象其根。俗作麥，非。又楊愼謂麥有昧音。引范文正公安撫江淮，進民閒所食烏昧草，謂卽今燕麥也。淮南謂麥爲昧，故史從音爲文，殊不知燕麥卽野稷也。升庵失考，乃引范文正所進烏昧草當之，蓋鳥昧草實蕨也。附辨於此。麥作夾下夂。

麧	【亥集下】【麥字部】	麧	【廣韻】【韻會】【正韻】下沒切【集韻】恨竭切，□音紇。【玉篇】堅麥也。孟康曰：麥糠中不破者也。【廣韻】麧，糏也。通作覈。【史記陳平傳亦食糠覈耳註】覈讀紇。晉灼曰：京師人謂粗屑爲紇頭。　又或作籺。【杜甫詩】黎民糠籺窄。【韓愈詩】士不厭糠籺。亦作□。　又【集韻】下扢切，音齕。又胡骨切，音滑。又【類篇】奚結切，音纈。義□同。

麪	【亥集下】【麥字部】	麪	【廣韻】彌箭切【集韻】【韻會】眠見切【正韻】莫見切，□音眄。【說文】麥末也。【束析麪賦】重羅之麪，塵飛雪白。【玉篇】蜀以桄榔木屑爲麪。【廣雅】□，謂之麪。別作麵，非是。

麲	【亥集下】【麥字部】	麲	【篇海】胡諫切，音莧。麥屑。

麸	【亥集下】【麥字部】	麩	【廣韻】芳無切【集韻】【韻會】芳無切，□音敷。【說文】小麥屑皮也。一作麱。　又果名。鹽麩子。見【本草】。

	【午集中】【疒字部】		【廣韻】古洽切【集韻】訖洽切，□音夾。【玉篇】羊蹄閒疾。【集韻】獸足病謂之。　又【博雅】，創也。　又【集韻】乞洽切，音恰。創也。義同。

黧	【亥集下】【黑字部】	黧	【廣韻】郞奚切【集韻】【韻會】憐題切【正韻】鄰溪切，□音黎。【玉篇】黑也。【廣韻】黑而黃也。【戰國策】黧牛之黃也似虎。　又【爾雅釋鳥】倉庚，黧黃也。【註】其色黧黑而黃，因名。　又或作犁。【戰國策】面目犁黑。　又或作黎。【書禹貢】厥土靑黎。【註】色靑黑而沃壤。　又【集韻】【韻會】□良脂切，音梨。又【集韻】力皆切，音唻。義□同【集韻】或作□。

	【巳集下】【牛字部】		【集韻】吁韋切，音暉。【玉篇】犂牛頭。　又【集韻】牛名。

鹼	【亥集下】【鹵字部】	鹼	【唐韻】魚占切【集韻】魚窆切，□音驗。【說文】鹵也。　又【廣韻】七廉切【集韻】千廉切，□音籤。【廣韻】水和鹽也。　又【廣韻】【集韻】□古斬切，音減。義同。　又【正字通】俗以竈灰淋汁曰鹼水，去垢穢。　又石鹼。【本草】出山東濟寧諸處，土人採蒿蓼之屬，掘坎浸水，漉起爆乾，燒灰，以原水淋汁，入粉麪汁內，久則凝如石，可澣衣，狀類鹼，故亦得鹼名。

鹽	【亥集下】【鹵字部】	鹽	【唐韻】【集韻】【韻會】余廉切【正韻】移廉切，□音閻。【說文】鹹也。古宿沙初作，煮海爲鹽，河東鹽池，袤五十一里，廣七里，周百十六里。【周禮天官鹽人】掌鹽之政令，以共百事之鹽，祭祀共其苦鹽散鹽，賔客共其形鹽散鹽，王之膳羞共飴鹽。【註】苦鹽出於池，鹽爲顆未鍊治，味鹹苦。散鹽卽末鹽，出於海及井，幷煑鹻而成者，鹽皆散末也。形鹽卽印鹽，積鹵所結，形如虎也。飴鹽以飴雜和，或云生戎地，味甘美也。【禮內則】卵鹽。【註】大鹽也。【正字通】鹽種類非一，或出於鹵地，或出於井，出於崖，或出於石，出於木。　又【史記天官書】臯唐甘石，因時務論其書傳，故其占驗，凌雜米鹽。【正義曰】凌雜，交亂也。米鹽，細碎也。　又澤名。【史記大宛傳】于闐之東，水注鹽澤，潛行地下，則河源出焉。　又白鹽，山名。在四川夔州，南連赤甲山。【杜甫詩】赤甲白鹽俱刺天。　又國名。【山海經】鹽長之國。又無鹽，古國名。　又地名。鹽城，在蒲州安邑縣。一名司鹽城。【史記秦本紀】昭襄王十一年，齊韓魏趙宋中山，五國共攻秦，至鹽氏而還。又【前漢地理志】無鹽縣，屬東平郡，海鹽縣，鹽官縣，屬會稽郡。　又牛兩膁上曰陽鹽。【甯戚相牛經】陽鹽欲得廣。　又金鹽五加皮別名。　又姓。【魯國先賢傳】有北海相鹽津。又毋鹽，複姓。齊毋鹽邑大夫之後。　又無鹽，古之醜婦人。　又【廣韻】【集韻】【正韻】□以贍切，音豔。【廣韻】以鹽醃物也。【禮內則】屑桂與薑以灑諸上，而鹽之。　又同豔。【禮郊特牲】君親誓社，以習軍旅，流示之禽，而鹽諸利，以觀其不犯命也。【註】流，猶行也。行田也。鹽，讀爲豔，行田，示之以禽，使歆豔之，觀其用命不也。　又曲之別名。凡歌詩謂之鹽者，謂如吟行曲引之類也。【古樂府】有昔昔鹽，神雀鹽，黃帝鹽諸名。□讀作鹽。○按鹽，卽古曲前之豔。但歌此曲，不定爲曲前曲中，直如《九宮譜》之所謂慢詞也。　【字彙】俗作□。考證：〔賓客共其形鹽，王之膳羞共其飴鹽。〕　謹照周禮原文，形鹽下增散鹽二字。飴鹽上省其字。 

	【午集下】【穴字部】		【集韻】邕俱切，音紆。山穴也。

麈	【亥集下】【鹿字部】	麈	【唐韻】之庾切【集韻】【韻會】【正韻】腫庾切，□音主。【說文】麋屬。【埤雅】麈似鹿而大，其尾辟麈。【名苑】鹿大者曰麈，羣鹿隨之，視麈尾所轉而往，古之談者揮焉。【恩平郡譜】麈謂之荒，鹿謂之□。【華陽國志】郪縣宣君山出麈尾。【司馬相如上林賦】沈牛麈麋。

麓	【亥集下】【鹿字部】	麓	〔古文〕【廣韻】【集韻】【韻會】【正韻】□盧谷切，音祿。【釋名】山足曰麓。麓，陸也。言水流順陸，燥也。【周禮地官林衡】掌巡林麓之禁令而平其守。【註】平林麓之大小及所生者，竹木生平地曰林，山足曰麓。【詩大雅】瞻彼旱麓。【傳】旱，山名。麓，山足也。　又【說文】麓，守山林吏也。　又錄也。【書舜典】納于大麓，烈風雷雨弗迷。【傳】納舜使大錄萬幾之政。【註】亦曰山足。　又與鹿通。【春秋僖十四年】沙鹿崩。【穀梁傳】林屬於山爲鹿。　又叶錄直切，音力。【易林】被服文德，升入大麓，四門雍肅，登受大福。福，音逼。考證：〔【周禮地官林衡】掌巡麓之禁令。〕　謹照原文麓字上增林字。

麕	【亥集下】【鹿字部】	麕	【廣韻】居筠切【集韻】俱倫切【正韻】規倫切，□音頵。【說文】麞也。麕，其總名也。【爾雅釋獸】麕牡麌，牝麜，其子麆，其跡解，絕有力豣。【疏】辨麕類。【埤雅】麕鹿皆健駭，而麕性膽尤怯，飮水，見影輒奔。【詩召南】野有死麕，白茅包之。【禮內則】麕脯。　又【正韻】苦隕切，音稛。束縛也。

麟	【亥集下】【鹿字部】	麟	【唐韻】【集韻】【韻會】【正韻】□力珍切，音鄰。【說文】大麚也。麕身牛尾，狼額馬蹄，五彩腹下黃，高丈二。【玉篇】仁獸也。【詩周南】麟之趾。【傳】麟信而應禮，以足至者也。【箋】麟角末有肉，示有武不用。【大戴禮】毛蟲三百六十，麟爲之長。【禮禮運】麟以爲畜，故獸不狘。【註】狘，驚走也。　又州名。漢五原，河西二地，唐置麟州。又【十洲記】鳳麟州有集弦膠。　又與燐通。光明也。【揚雄劇秦美新文】炳炳麟麟。　又叶陵延切，音連。【韓愈雜詩】指摘相告語，雖還今誰親。翩然下大荒，被髮騎麒麟。親叶音千。此詩終篇皆先韻。○按經傳皆作麟字。《爾雅》《公羊》《京房易傳》皆作麐。《說文》麐，牝麒也。麟，大牝鹿也。據此，則麐與麟有分。《爾雅註疏》幷州界有麟，大如鹿，非瑞麟也。故司馬相如賦曰：射糜脚麟，謂此麟也。《爾雅》麠大麃牛尾一角，註云：謂之麟者，此是也。然麟麐二字，今俱通用。互詳麐字註。考證：〔【禮禮運】麟以爲畜，故獸不狨。【註】狨，驚走也。〕　謹照原文兩狨字□改狘。 

黉	【亥集下】【黃字部】	黌	【廣韻】戸盲切【集韻】【韻會】【正韻】胡盲切，□音橫。【廣韻】學也。【後漢儒林傳】順帝感翟酺之言，更修黌宇，凡所造搆二百四十房，千八百五十室，自是遊學增盛至三萬餘生。【蔡襄士伸知己賦】遠陶聖世，少齒鄕黌。○按史傳通作橫。互見木部橫字註。　又地名。【水經注】淶水北逕小黌東，又東逕大黌南，蓋霍原隱敎授之處也。徐廣云：雖千古世懸，猶表二黌之稱。

	【午集中】【疒字部】		【廣韻】【集韻】□匹備切，音淠。氣滿也。　又【集韻】平祕切，音備。滿也。

黣	【亥集下】【黑字部】	黣	【字彙補】米水切，音毎。面黑氣也。【列子黃帝篇】肌色皯黣。　又【六經索隱】與黴同。

鷦	【亥集中】【鳥字部】	鷦	【唐韻】卽消切【集韻】【韻會】兹消切，□音焦。【說文】鷦□，桃蟲也。一名鷦鷯。俗呼黃脰雀，喙銳如錐。【爾雅釋鳥】桃蟲鷦，其雌艾。【疏】此鷦□小鳥，而生鵰鶚者也。【詩周頌】肇允彼桃蟲，拚飛維鳥。【陸璣疏】今鷦鷯是也。微小於黃雀，其雛化而爲鵰，故俗謂鷦鷯生鵰。【揚子方言】自關而東，謂之巧雀，或謂之女匠。自關而西，謂之韈雀，或謂之巧女。江東謂之桃蟲。【說苑】鷦鷯巢於葦苕，繫之以髮，取茅秀爲巢，以麻紩之，如刺韈然。○按鷦鷯、鷦□、□鷯，皆一聲之轉耳。小鳥之巧於爲巢者也。又【廣韻】鷦，南方神鳥。【樂叶圖徵】鷦明狀似鳳皇。一作焦明。【揚子法言】焦明遴集。

	【午集中】【疒字部】		【唐韻】【集韻】【韻會】【正韻】□所澋切，生上聲。瘦也。

鸗	【亥集中】【鳥字部】	鸗	【廣韻】【集韻】□力鍾切，音龍。小鳥。【廣雅】鴨也。【史記楚世家】鄒費郯邳者，羅鸗也。【徐廣曰】野鳥也。又【廣韻】盧紅切。【集韻】盧東切【正韻】力童切，□音籠。鳧屬。又【集韻】盧動切，小□也。又【韻會】魯孔切，音籠。義同。

	【午集上】【田字部】		【廣韻】詳遵切【集韻】松倫切，□音旬。【廣韻】均也。　又【集韻】【韻會】【正韻】□規倫切，音鈞。墾田也。或作畇□。　又【集韻】須倫切，音荀。又舒均切，音勻。又船倫切，音脣。又堂練切，音電。義□同。　又胡畎切，音泫。田平均也。

	【午集中】【目字部】		【集韻】祖叢切，音椶。【類篇】視也。　又【廣韻】作孔切【集韻】祖動切，□椶上聲。【揚子方言】伺視也。凡相竊視，南楚或謂之。　又【廣韻】【集韻】□作弄切，椶去聲。義同。　又【類篇】矇，視貌。　又【廣韻】古拜切【集韻】居拜切，□音戒。怒也。

麜	【亥集下】【鹿字部】	麜	【廣韻】【集韻】□力質切，音栗。【玉篇】牝麕也。【爾雅釋獸】麕，牝麜。

	【午集中】【目字部】		【正篇】卜古切，音補。視貌。

	【卯集下】【斤字部】		【廣韻】虛我切【集韻】口我切，□音可。擊也。同。【類篇】□，掣也。

麭	【亥集下】【麥字部】	麭	【集韻】披敎切，音炮。餌也。

黖	【亥集下】【黑字部】	黖	【廣韻】【集韻】□許旣切，欷去聲。【廣韻】黑也。　又【韻會】物生貌。【左思吳都賦】萬物蠢生，茫茫黖黖。

麼	【亥集下】【麻字部】	麼	〔古文〕尛【唐韻】亡果切【集韻】【韻會】毋果切【正韻】忙果切，□音□。【玉篇】幺麽，細小。【廣雅】微也。　又一作。【班彪王命論】幺不及數子。【註】細小曰。　又【集韻】【韻會】□眉波切，音摩。又【集韻】忙皮切，音糜。義□同。　【正字通】下从幺。俗作么，誤。麽。

	【備考】【午集】【疒字部】		【篇海類編】同□。

黊	【亥集下】【黃字部】	黊	【唐韻】戸圭切【集韻】懸圭切，□音攜。【說文】鮮明黃也。　又【廣韻】胡瓦切【集韻】戸瓦切，□音踝。【集韻】斢黊，黃也。　又【廣韻】胡挂切【集韻】胡卦切，□音畫。義同。

黕	【亥集下】【黑字部】	黕	【唐韻】【集韻】【韻會】【正韻】□都感切，音紞。【說文】滓垢也。【玉篇】黕點汗濁。【六書故】汗黑透漤也。【楚辭九辯】或黕點而汗之。　又【廣韻】黑貌。【潘岳藉田賦】翠幕黕以雲布。　又【集韻】陟甚切，音耽。義同。

黛	【亥集下】【黑字部】	黛	【廣韻】徒耐切【集韻】【韻會】待戴切【正韻】度耐切，□音代。【說文】畫眉也。【釋名】黛，代也。滅眉毛去之，以此畫代其處也。【楚辭大招】粉白黛黑。【註】黛畫眉鬒，黑而光淨。　又靑黛，似空靑而色深。

鷜	【亥集中】【鳥字部】	鷜	【廣韻】落侯切【集韻】郞侯切，□音樓。【爾雅釋鳥】鵱鷜，鵝。【郭註】今之野鵝。又一作蔞。【說文】鵱蔞，鵝也。又【廣韻】力朱切【集韻】龍珠切，□音慺。義同。又【集韻】隴主切，音縷。□鷜，鳥名。郭公也。【五音集韻】作□。

鷵	【亥集中】【鳥字部】	鷵	【廣韻】【集韻】□同都切，音徒。鳥名。【爾雅釋鳥】鸄鶶鷵。【註】似烏，蒼白色。考證：〔【爾雅釋鳥】鸄鶶鷵。【註】似鳥，蒼白色。〕　謹照原文似鳥改似烏。 

	【丑集中】【土字部】		【集韻】晡橫切，音浜。冢口穴。

	【卯集中】【手字部】		俗梳字。

鸂	【亥集中】【鳥字部】	鸂	【廣韻】苦兮切【集韻】【韻會】【正韻】牽奚切，□音谿。【廣韻】鸂鷘，水鳥。【說文】作谿□。【埤雅】鸂鷘五色，尾如船，在山澤中，無復毒氣，其宿若有敕令，故謂鸂鷘。

鸍	【亥集中】【鳥字部】	鸍	【廣韻】式支切【集韻】商支切，□音施。鴆鳥也。【玉篇】鸍鳥似鴨而小，背上有文，俗呼水。一名沉鳧。【爾雅釋鳥】鸍，沉鳧。【郭註】似鴨而小，尾長，背上有文。今江東亦呼爲鸍。又【玉篇】亡支切【廣韻】武移切【集韻】民□切，□音彌。義同。

</div>
    <div class="pagination">
<a href="康熙字典_page294.html">上一页</a><span>...</span><a href="康熙字典_page290.html">290</a><a href="康熙字典_page291.html">291</a><a href="康熙字典_page292.html">292</a><a href="康熙字典_page293.html">293</a><a href="康熙字典_page294.html">294</a><span class="current-page">295</span><a href="康熙字典_page296.html">296</a><a href="康熙字典_page297.html">297</a><a href="康熙字典_page298.html">298</a><a href="康熙字典_page299.html">299</a><a href="康熙字典_page300.html">300</a><span>...</span><a href="康熙字典_page296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
