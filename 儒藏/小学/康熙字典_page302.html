<!DOCTYPE html>
<html>
<head>
    <meta charset="UTF-8">
    <title>康熙字典 - 第 302 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 302 页/共 976 页</h1>
    <div class="content">黻	【亥集下】【黹字部】	黻	【唐韻】【韻會】分勿切【集韻】分物切，□音弗。【說文】黑與靑相次文。【爾雅釋言】黼黻，彰也。【郭註】黼文如斧，黻文如兩己相背。　又【左傳桓二年】袞冕黻珽。【杜註】黻，韋韠，以蔽膝也。　又【釋名】黻冕，黻，紩也。畫黻紩文綵於衣也。此皆隨衣而名之也。所垂前後珠轉減耳。○按黻之狀如①。①，古弗字。《增韻》云：兩已相背形。《周禮司服》註疏，黻取臣民背惡向善，亦取合離之義，去就之理。①字两弓相背。考證：〔此皆隨衣而名文也。〕　謹照名原文名文也改名之也。 

□	【備考】【未集】【羊字部】	□	【搜眞玉鏡】汝鍼切。又尼令切。

□	【未集上】【竹字部】	□	【廣韻】徒敢切【集韻】杜覽切，□音淡。竹名。　又去聲。【韻會】徒濫切，音憺。義同。

麚	【亥集下】【鹿字部】	麚	【唐韻】古牙切【集韻】【韻會】【正韻】居牙切，□音嘉。【說文】牡鹿，以夏至解角。【爾雅釋獸】鹿，牡麚。【又】麔麚，短脰。【馬融長笛賦】寒熊振頷，特麚□髟。考證：〔【馬融長笛賦】寒熊振頷，特麚昏髟。〕　謹照原文昏改□。 

麝	【亥集下】【鹿字部】	麝	【唐韻】【集韻】【正韻】□神夜切，音射。【說文】麝如小麋，臍有香。一名射父。【爾雅釋獸】麝父麕足。【字林】小鹿有香，其足似麞，故云麕足。【字彙】獸如小麋，身有虎豹之文，臍有香，爲人所迫，卽自投高巖，舉爪剔出其香，就縶且死，猶拱四足保其臍。故象退齒，犀退角，麝退香，皆輒掩覆，知其珍也。　又【廣韻】【集韻】□食亦切，音射。義同。

黚	【亥集下】【黑字部】	黚	【唐韻】巨淹切【集韻】其淹切，□音箝。【說文】淺黃黑也。【廣雅】黑也。　又水名。【前漢地理志】犍爲郡符縣有黚水，南至鄨。　又縣名。古黚陽縣在武陵。　又【廣韻】巨金切【集韻】渠今切，□音琴。又【集韻】紀炎切，音〈兀兼〉。又古暗切，音紺。義□同。

鷱	【亥集中】【鳥字部】	鷱	【廣韻】古勞切【集韻】居勞切，□音高。【廣韻】□鷱，鳥名。又鷱鴡。【爾雅釋鳥陸璣疏】鳩，小鳩，幽州人或謂之鷱鴡。又【集韻】古老切，音杲。義同。【集韻】本作鷎。一作□。

鸈	【亥集中】【鳥字部】	鸈	【廣韻】魚怯切【集韻】逆怯切，□音業。【廣韻】鸈鳥知人吉凶。

	【辰集中】【木字部】		【集韻】【類篇】□渠尤切，音仇。【玉篇】荆楚亭名。【類篇】在新市。　又【類篇】□或省作，亦从□。烏侯切，音漚。地名，在竟陵郡。一曰荆也。

黶	【亥集下】【黑字部】	黶	【唐韻】【集韻】於琰切【韻會】幺琰切【正韻】於檢切，□音檿。【說文】中黑也。【廣雅】黑也。【廣韻】面有黑子。【前漢高帝紀】帝左股有七十二黑子。【註】師古曰：今中國通呼爲黶子。　又【集韻】【正韻】乙減切【韻會】幺減切，□音黯。【正韻】黑痕。　又人名。晉有欒黶。

□	【未集中】【羊字部】	□	【集韻】□，亦作□。詳□字註。

黸	【亥集下】【黑字部】	黸	【廣韻】落乎切【集韻】【韻會】【正韻】龍都切，□音盧。【說文】齊謂黑爲黸。【廣韻】黑甚。【揚子法言】彤弓黸矢。

鼆	【亥集下】【黽字部】	鼆	【唐韻】亡耿切【集韻】【正韻】母耿切，□音黽。句鼆，魯邑。【左傳文十五年】一人門於句鼆。　又【唐韻】武庚切【集韻】眉耕切，□音盲。【說文】鼆，冥也。从冥，黽聲，讀若黽蛙之黽。

鼇	【亥集下】【黽字部】	鼇	【唐韻】五牢切【集韻】【韻會】【正韻】牛刀切，□音敖。【說文】海中大鱉也。【玉篇】傳曰：有神靈之鼇，背負蓬萊之山，在海中。【史記三皇本紀】女媧氏斷鼇足，以立四極。　俗作鰲，非是。

鼏	【亥集下】【鼎字部】	鼏	【廣韻】【集韻】【韻會】【正韻】□莫狄切，音覓。【玉篇】覆樽巾也。【禮禮器】犧尊疏布鼏。　又【玉篇】鼎蓋也。【儀禮士冠禮】特豚，載合升，離肺，實于鼎，設扃鼏。【註】鼏，鼎覆也。　又【廣雅】鼏，慢閹也。考證：〔説文以木橫貫鼎耳而舉之，从鼎門聲。周禮廟門容大鼎七箇。〕謹照原文从鼎門聲門改冂。大鼎之鼎改鼏。 

鼚	【亥集下】【鼓字部】	鼚	【廣韻】褚羊切【集韻】抽良切，□音瞠。【玉篇】鼓聲。帝乃載歌，鼚乎鼓之，軒乎舞之。

鼝	【亥集下】【鼓字部】	鼝	【集韻】同鼘。【張衡東京賦】雷鼓鼝鼝，六變旣畢。

鼣	【亥集下】【鼠字部】	鼣	【廣韻】符廢切，音吠。【爾雅釋獸】鼣鼠。【註】山海經說獸云：形如鼣鼠。【廣韻】鼠名，聲如犬吠也。

鼧	【亥集下】【鼠字部】	鼧	【廣韻】徒何切【集韻】唐何切，□音駝。【玉篇】鼠也。　又【廣韻】託何切【集韻】湯何切，□音佗。義同。

鼮	【亥集下】【鼠字部】	鼮	【廣韻】特丁切【集韻】【韻會】【正韻】唐丁切，□音庭。【玉篇】鼠名。【爾雅釋獸】豹文鼮鼠。【註】鼠文彩如豹者。又【正字通】後漢竇攸家傳，光武得豹文鼠，羣臣莫知，攸對曰：鼮鼠也。見爾雅。驗之果然。摯虞三輔決錄，載攸此事。郭璞註及藝文類聚皆誤云武帝時得此鼠，孝廉郞終軍知之。野客叢書謂前漢諸書不聞終軍有此語，自當以摯說爲是。　又【集韻】徒徑切，音定。義同。

鼽	【亥集下】【鼻字部】	鼽	【唐韻】巨鳩切【集韻】【韻會】渠尤切，□音裘。【說文】病寒鼻窒也。【釋名】鼻塞曰鼽。鼽，久也。涕久不通，遂至窒塞也。【廣雅】鼽，病也。【禮月令】季秋行夏令，民多鼽嚏。

齆	【亥集下】【鼻字部】	齆	【廣韻】【集韻】□烏貢切，音甕。【埤蒼】鼻病也。【字彙】鼻塞曰齆。　又【埤雅】語云：蛇聾虎齆。

鹻	【亥集下】【鹵字部】	鹻	【廣韻】【集韻】【正韻】□古斬切，音減。鹹也，鹵也。【六書故】鹵之凝著者，幷州末鹽刮鹽煎煉，味最下者。

	【午集上】【疋字部】		【字彙】所葅切，音疎。淸疏也。

□	【未集中】【糸字部】	□	【字彙補】終字。見漢孔宙□。

	【午集下】【穴字部】		【集韻】將由切，音啾。□，穴中鼠聲。　又子悉切，音喞。義同。

	【辰集中】【木字部】		【集韻】【類篇】□思計切，音細。陽，山名。　又【集韻】【類篇】息晉切，音信。□也。經絲具。

黹	【亥集下】【黹字部】	黹	【唐韻】陟几切【廣韻】豬幾切【集韻】【韻會】展幾切，□音。【說文】箴縷所紩衣。【爾雅釋言】黹，紩也。【郭註】今人呼縫紩衣爲黹。【疏】鄭註司服云：黼黻絺繡。爲黹謂刺繡也。【周禮春官司服】祭社稷五祀則希冕。【註】或作黹。　【說文】从，丵省。【徐鉉曰】丵，衆多也。言箴縷之工不一也。

黿	【亥集下】【黽字部】	黿	【唐韻】【集韻】【韻會】□愚袁切，音元。【說文】大□也。【三蒼解詁】似□而大。【爾雅翼】黿，□之大者，闊或至一二丈，天地之初，介潭生先龍，先龍生元黿，元黿生靈龜，靈龜生庶龜。凡介者生於庶龜，然則黿介蟲之元也，以龞爲雌，黿鳴則□應。【淮南子說山訓】燒黿致□，此以其類求之。【埤雅】黿亦思生，其脂得火，可燃鐵。【左傳宣四年】楚人獻黿於鄭靈公，公子宋與子家將見。子公之食指動，以示子家曰：他日我如此，必嘗異味。及入，宰夫將解黿，相視而笑。公問之，子家以告。及食大夫黿，召子公而弗與也。子公怒，染指於鼎，嘗之而出。　又天黿，次名。【周語】武王伐紂，星在天黿。【註】星，辰星也。天黿，次名。一曰□枵。○按云辰星是月在須女，伏天黿之首也。《字彙》謂辰星次名，誤。　又蜤蜴也。【史記周本紀】龍亡而漦在櫝，化爲伭黿，以入王後宮。【索隱曰】亦作蚖，蜤蜴也。　又【廣韻】五丸切【集韻】五官切，□音岏。義同。　又【韻補】叶虞雲切，音輑。【蘇軾季氏潛珍閣銘】因石阜以庭宇，跨飮江之鼇黿，岌飛簷與鐵柱，插淸江之奫淪。

鼅	【亥集下】【黽字部】	鼅	【廣韻】陟離切【集韻】珍離切，□音知。【玉篇】鼅鼄也。　又【集韻】知義切，音智。義同。　本作。俗作蜘。【龍龕】同鼅。鼅字黽从冖作。

鼈	【亥集下】【黽字部】	鼈	【唐韻】幷列切【集韻】【韻會】【正韻】必列切，□音鷩。【說文】甲蟲。【玉篇】龜屬。一名神守。一名河伯从事。【埤雅】鼈以眼聽，穹脊連脅，水居陸生。【爾雅翼】鼈卵生，形圓脊穹，四周有。帬易說卦：離爲鼈，爲蟹，爲龜，以其骨在外，肉在內也。周禮冬官考工記，外骨爲龜屬，內骨爲鼈屬，以鼈有肉緣，比龜爲內骨耳。【淮南子說林訓】鼈無耳，而目不可瞥，精於明也。陸佃曰：鶴影生，鼈思生，鼈伏於淵而卵剖於陵，此以思化也。【又】鼈伏隨日，謂隨日光所轉，朝首東鄕，夕首西鄕。　又【爾雅釋魚】鼈三足爲能。【山海經】從山多三足鼈。　又納鼈。【本草註】鼈無足而頭尾不縮者，名曰納鼈。　又星名。【史記天官書】旬始出於北斗旁，狀如雄雞，其怒靑黑，象伏鼈。　又縣名。【前漢地理志】牂牁郡鼈縣。　又官名。【周禮天官□人】掌取互物。　又姓。【蜀王本紀】鼈令尸亡隨江郫，與望帝相見，望帝以爲相，而禪國，號曰開明。　又木鼈子，番木鼈，□草名。　又石鼈。【本草註】石鼈生海邊。　又土鼈，畜象處，象屎所生，斬斷復自合，能續骨。　又蕨別名。亦作虌。【爾雅釋草】蕨虌。【郭註】初生無菜，可食，江西謂之虌。【詩召南】言采其蕨。【毛傳】蕨，鼈也。其初生時似鼈脚，故名。　又叶毘祭切，音備。【左思蜀都賦】白黿命鼈，□獺上祭。　俗作蟞鱉。考證：〔【史記天官書】甸始出於北斗旁。〕　謹照原文甸始改旬始。 

鼷	【亥集下】【鼠字部】	鼷	【唐韻】胡雞切【集韻】【韻會】【正韻】弦雞切，□音奚。【說文】小鼠也。【玉篇】螫毒，食人及鳥獸，皆不痛。今之甘口鼠也。【爾雅釋獸】鼷鼠。【註】有螫毒者。【博物志】鼷鼠之最小者，或謂之耳鼠。【春秋成七年】春，鼷鼠食郊牛角，攺卜牛，鼷鼠又食其角。【本草註】李巡曰：卽鼱鼩，或謂之甘鼠。陳藏器曰：鼷鼠極細，卒不可見，食人及牛馬等皮膚，成瘡至死不覺。

齐	【亥集下】【齊字部】	齊	〔古文〕亝【唐韻】徂兮切【集韻】【韻會】【正韻】前西切，□音臍。【說文】禾麥吐穗上平也。【註】徐鍇曰：生而齊者，莫如禾麥。　又【玉篇】整也。【正韻】無偏頗也。【荀子富國篇】必將修禮以齊朝，正法以齊官，平政以齊民。【註】齊，整也。　又等也。【前漢食貨志】世家子弟富人，或鬭雞走狗馬，弋獵博戲，亂齊民。【註】如淳曰：齊，等也。無有貴賤，謂之齊民。　又【正韻】莊也，肅也。【左傳文二年】子雖齊聖，不先父食。【註】齊，肅也。　又正也。【詩小雅】人之齊聖。【註】中正通知之人也。【朱傳】齊，肅也。　又【爾雅釋言】殷齊，中也。【註】釋地曰：岠齊州以南。【疏】齊，中也。中州爲齊州。中州猶言中國也。【列子黃帝篇】華胥氏之國，不知斯齊國幾千萬里。【註】斯，離也。齊，中也。　又【廣韻】好也。　又辨也。【易繫辭】小大者存乎卦。【註】齊，猶言辨也。　又速也。【爾雅釋言】疾齊，壯也。【註】謂速也。【史記五帝紀】幼而徇齊。【註】徇疾，齊速，言聖人幼而疾速。　又國名。武王封太公之地，今山東靑州濟南濰縣安樂等處是也。又乾齊，縣名。屬酒泉郡。見【後漢郡國志】。　又姓。【風俗通氏姓篇序】四氏，於國齊魯宋衞，是也。　又放齊，堯臣名。　又【諡法】執心克莊曰齊。資輔就共曰齊。　又與臍通。【左傳莊六年】後君噬齊。　又【集韻】【韻會】【正韻】□在禮切，音薺。【集韻】齊齊，恭慤貌。【禮玉藻】廟中齊齊。　又【廣韻】在詣切【集韻】【正韻】才詣切，□音劑。【禮內則】凡食齊，視春時。【周禮天官醬人註】食有和齊，藥之類也。又酒以度量節作者謂之齊。【周禮天官酒正】五齊三酒，亦作齌。　又火齊，珠名。一曰似雲母。重疊而開，色黃赤如金。　又【集韻】子計切，音霽。和也。【周禮天官食醫】八珍之齊。　又【正韻】津私切，音貲。【論語】攝齊升堂。孔安國曰：衣下曰齊。【禮曲禮】兩手摳衣去齊尺。【註】齊，謂裳下緝也。　又莊皆切。與齋同。【禮祭統】齊之爲言齊也，齊不齊以致齊者也。　又牋西切，音齏。與齏同。【周禮天官醢人五齊註】齊，當爲齏。五齊，昌本□析蜃豚拍深蒲也。【疏】齏葅菜肉之通稱。　又與躋同。【禮樂記】地氣上齊。　又【廣韻】疾私切，與薺通。【禮玉藻】趨中采齊。【鄭註】齊，當爲楚薺之薺。【釋文】齊，依註作薺，疾私反。　又【正韻】才資切，音疵。引玉藻采齊當讀疵音。　又【正韻】齋字，古單作齊。詳齋字註。　又【集韻】子淺切，音翦。同剪。【說文】斷也。剪取其齊，故謂齊爲剪。【儀禮旣夕】馬下齊髦。【註】齊，剪也。考證：〔【易繫辭】齊大小者存乎卦。〕　謹照原文齊大小者改齊小大者。〔【爾雅釋言】疾齊，壯也。【註】猶速也。〕　謹照原註猶速也改謂速也。〔【禮祭統】齊之爲言齊也，齊不齊以致其齊也。〕　謹照原文以致其齊也改以致齊者也。 

齜	【亥集下】【齒字部】	齜	【唐韻】仕皆切【集韻】鋤佳切，□音柴。【說文】齒相齘也。一曰開口見齒貌。　又【玉篇】□齜。【廣韻】齒不正也。　又【廣韻】側宜切【集韻】阻宜切，□音葘。義同。　又【集韻】莊宜切，音近欺。齲病。　又【集韻】【類篇】□莊皆切，音齋。齒不齊。　又【集韻】鋤加切，音查。義同。　又仕懈切，音。　或書作□。

鹿	【亥集下】【鹿字部】	鹿	【唐韻】【集韻】【韻會】【正韻】□盧谷切，音祿。【說文】獸也。【玉篇】麞屬。【爾雅釋獸】鹿牡麚牧麀，其子麛，其跡速，絕有力□。【埤雅】仙獸也。牡者有角。【字統】鹿性驚防，羣居分背而食，環角向外以備人物之害。【易屯卦】卽鹿無虞，惟入于林中。【疏】卽鹿若無虞官，虛入林木中，必不得鹿。【詩小雅】呦呦鹿鳴。　又鹿蜀，獸名。見【山海經】。　又鉅鹿，郡名。【前漢地理志】鉅鹿，卽禹貢大陸。○按今屬順德府。　又獲鹿、束鹿，□縣名。【唐書地理志】隋鹿泉，唐攺獲鹿。隋鹿城，唐攺束鹿。　又地名。【左傳僖二十四年】出于五鹿。【註】在今衞縣西北。　又山名。涿鹿在上谷。白鹿在荆州。鹿門舊名蘇嶺山，在襄陽。沙鹿在晉平陽元城縣東。　又鹿門，關名。【左傳襄二十四年】臧紇斬鹿門之關以出。【註】魯南城東門。　又臺名。【書武成】散鹿臺之財。【薛瓚曰】在朝歌城。　又衡鹿，官名。【左傳昭二十年】山林之木，衡鹿守之。　又囷鹿。【吳語】大荒薦饑，市無赤米，而囷鹿空虛。【註】先儒以圓曰囷，方曰鹿。囷，聚也，亦散也。鹿善聚善散。故囷謂鹿。俗作簏。　又鹿車小車也。【風俗通】鹿車小，裁容一鹿。　又酒器。【魯相韓敕修孔廟禮器□】有雷洗觴觚，爵鹿柤梪。　又縷鹿，婦人冠名。見【蔡邕獨斷】。　又鹿豆。【爾雅釋草】蔨，鹿□，其實莥。【註】今鹿豆也。　又活鹿，鹿蹄，鹿腸，鹿首，鹿麻，□草名。見【本草綱目】。　又與麓通。【詩大雅】瞻彼旱麓，棒楛濟濟。【周語】作旱鹿。　又姓。【正字通】漢鹿旗，明鹿麟。又五鹿，複姓。漢有五鹿充宗。　又鹿鹿，與錄錄通。【前漢蕭曹傳贊】錄錄未有奇節。【註】錄錄，猶鹿鹿也。亦作碌碌。又作陸陸。　又【荀子成相篇】剄以獨鹿，棄之江。【註】獨鹿，與屬鏤同。

麀	【亥集下】【鹿字部】	麀	〔古文〕□【唐韻】【集韻】於虯切【韻會】於求切【正韻】於尤切，□音憂。【說文】牝鹿也。从牝省。【詩小雅】麀鹿麌麌。

麄	【亥集下】【鹿字部】	麄	【六書正譌】俗麤字。

麅	【亥集下】【鹿字部】	麅	【集韻】蒲交切，音庖。麠屬。【字彙】與麃同。鹿屬。

	【備考】【丑集】【土字部】		【五音篇海】藏經佛字。

□	【未集上】【竹字部】	□	【篇海類編】與冊同。詳冊字註。□字米中横畫長，與□同字。考證：【字彙補】楚革切，音冊。□□也。【字學指南】與□同。

麏	【亥集下】【鹿字部】	麏	【廣韻】居筠切，音頵。鹿屬。

	【午集下】【石字部】		【集韻】都昆切，音敦。石可踞者。

	【午集下】【示字部】		【廣韻】陟衞切【集韻】株衞切，□音綴。重祭也。　又【廣韻】陟劣切，音輟。酹謂之。或从酉。

	【辰集中】【木字部】		【集韻】同送。

	【卯集上】【心字部】		〔古文〕□【唐韻】余呂切【集韻】演女切，□音與。【說文】趨步□也。从心與聲。　又【廣韻】以諸切【集韻】【韻會】羊諸切，□音余。【廣韻】恭敬。【集韻】行步安舒。蓋由恭敬而得安舒也。俗作舉，非。【韓愈詩】□江南子。俗本譌作舉舉。〇按集韻上聲作，或作□，亦書作懙。又平聲作懙，或作□，亦書作，三字□通，無二義。

	【卯集中】【戈字部】		【集韻】【韻會】□余章切，音陽。戈也。【韻會小補】戉也。今作揚。

	【卯集中】【手字部】		【唐韻】昌者切【集韻】齒者切，□車上聲。擊也。　又【集韻】止野切，音者。義同。

	【卯集中】【手字部】		【唐韻】方苟切，卜上聲。【說文】衣上擊也。　又【集韻】彼口切。義同。或作拊。〇按海篇直音音保，與上切韻未合。

	【午集下】【石字部】		【玉篇】子林切【集韻】咨林切，□音祲。石也。　又【集韻】才淫切，音岑。石門。　又【正字通】玉門西南有一國，山中歲產石數千枚，名霹靂，春雷起減，至秋盡。【□藏器本草拾遺】作碪。

	【卯集中】【手字部】		【集韻】【類篇】□渠言切，健平聲。【說文】相援也。　又【通雅】《說文》有字，因掀字重其聲，卽也。漢書矯虔吏，卽撟。趙氏曰：吳言以身肩物曰，借相訐告曰。孫愐不收字。而增攇字。　又【集韻】丘言切。亦援也。　又居言切，音鞬。又丘顏切，音馯。又居閑切，音艱。又丘虔切，音愆。義□同。

</div>
    <div class="pagination">
<a href="康熙字典_page301.html">上一页</a><span>...</span><a href="康熙字典_page297.html">297</a><a href="康熙字典_page298.html">298</a><a href="康熙字典_page299.html">299</a><a href="康熙字典_page300.html">300</a><a href="康熙字典_page301.html">301</a><span class="current-page">302</span><a href="康熙字典_page303.html">303</a><a href="康熙字典_page304.html">304</a><a href="康熙字典_page305.html">305</a><a href="康熙字典_page306.html">306</a><a href="康熙字典_page307.html">307</a><span>...</span><a href="康熙字典_page303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
