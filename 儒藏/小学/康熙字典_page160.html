<!DOCTYPE html>
<html>
<head>
    <meta charset="UTF-8">
    <title>康熙字典 - 第 160 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 160 页/共 976 页</h1>
    <div class="content">蠪	【申集中】【虫字部】	蠪	【唐韻】盧紅切【集韻】盧東切，□音聾。【爾雅釋蟲】蠪，朾螘。【註】赤駁蚍蜉也。　又蠪蛭，獸名。【山海經】鳧麗之山有獸焉，其狀如狐而九尾、九首，虎爪，名曰蠪蛭。其音如嬰兒，是食人。　又蚗蠪。【史記龜筴傳】明月之珠，出于江海，藏于蚌中，蚗蠪伏之。　又鮭蠪，神名。【莊子達生篇】東北方之下者，倍阿鮭蠪躍之。【註】鮭蠪，狀如小兒，長一尺四寸，黑衣，赤幘，大冠，帶劒持戟。　又蠪蜂。【本草】生肇慶府，附橄欖樹，有手足，與木葉無異，鳴則自呼。　又【集韻】力鐘切，音龍。義同。一曰竹蟻。考證：〔【爾雅釋蟲】蠪虰螘〕　謹照原文虰改朾。 

蠫	【申集中】【虫字部】	蠫	【字彙補】力器切，音戾。割也。【荀子强國篇】蠫盤盂，刎牛馬。

	【卯集上】【心字部】		【廣韻】去奇切【集韻】丘奇切，□音□。【玉篇】□，儉意也。　又【廣韻】墟彼切，音綺。義同。

蠭	【申集中】【虫字部】	蠭	〔古文〕□【唐韻】【集韻】【韻會】□敷容切，音丰。【說文】飛蟲，螫人者。【詩商頌】莫予荓蠭。【左傳僖二十二年】蠭蠆有毒。【爾雅釋蟲】蠭，醜螸。【又】土蠭。【註】江東呼大蠭在地中作房者爲土蠭，啖其子，卽馬蠭。【又】木蠭。【註】似土蠭而小，在樹上作房，江東亦呼爲木蠭，又食其子。【爾雅翼】蜂種類至多，其黃色細□者，謂之穉蜂。又蜜蜂，人收而養之，一日兩出而聚鳴，號爲兩衙，其出採花者，取花鬚上粉置兩髀，或採而無所得，經宿不敢歸房中。　又旗名。【左傳哀二年】獲其蠭旗。　又舟名。【拾遺記】武王伐紂，有蠭狀如丹鳥，飛集王舟，翼日南梟紂，名其船曰蠭舟。　又星名。【前漢天文志】杓端有二星，一內爲矛招搖，一外爲盾天蠭。　又地名。【拾遺記】燃丘國獻比翼鳥，使者經蠭岑。　又與鋒通。【前漢韓王信傳】及其蠭東向，可以爭天下。【師古註】蠭，鋒同。　【長箋】逢二虫，會遭遇毒蟲，意寓戒心也。隷書傳省作蜂。【埤雅】蜂，其毒在尾，垂穎如鋒，故謂之蜂也。【集韻】本作蠭，或作、蚌。【韻會】又作□。考證：〔【爾雅釋蟲】【註】今江東大蠭，在地中作房者爲土蠭。〕　謹照原文今江東改江東呼。 

蠮	【申集中】【虫字部】	蠮	【唐韻】烏結切【集韻】一結切，□音噎。【類篇】蠮螉，蟲名，土蠭也。【爾雅釋蟲】果蠃，蒲盧。【註】卽細□蜂也。俗呼爲蠮螉。又蠮螉，塞名。詳螉字註。　或作□、□。

□	【未集上】【竹字部】	□	【廣韻】許委切【集韻】虎委切，□音毀。【說文】米一斛舂爲八斗曰□。　或作□。亦省作毀。□。

蠯	【申集中】【虫字部】	蠯	【唐韻】蒲幸切，音□。與□同。【類篇】蚌狹而長者。【周禮天官鼈人】祭祀，共蠯蠃蚳，以授醢人。【註】鄭司農云：蠯，蛤也。　又【正韻】作螷。【爾雅釋魚】蜌螷。詳蜌字註。　又【集韻】騈迷切，音鼙。【韻會】蒲街切，音牌。【廣韻】符支切，音裨。義□同。【集韻】亦作□。考證：〔【周禮天官鼈人】祭祀，共蠯蚳，以授醢人。【註】鄭司農云：蠯，蛤也。〕　謹照原文祭祀共蠯下增蠃字。〔【爾雅釋蟲】螷蜌〕　謹照原書釋蟲改釋魚。螷蜌改蜌螷。 

蠰	【申集中】【虫字部】	蠰	【唐韻】【集韻】【正韻】□式亮切，音餉。【爾雅釋蟲】蠰，齧桑。【註】似天牛，長角，體有白點，喜齧桑樹作孔，入其中。江東呼爲齧髮。　又師莊切，音霜。義同。　又【廣韻】如兩切，音壤。【爾雅釋蟲】土螽，蠰谿。【註】似蝗而小，今謂之土□。　又【集韻】奴當切，音囊。蟷蠰。詳蟷字註。　又如陽切，音穰。義同。　亦作□。

裚	【申集下】【衣字部】	裚	【集韻】子計切，音霽。【類篇】斷也。【管子大匡篇】朝之爭祿相刺，裚領而刎頸者不絕。【註】裚謂掣斷之也。　又【篇海】斷衣也。

袃	【申集下】【衣字部】	袃	【集韻】丑邁切。同□。【類篇】□芥，刺鯁也。或作袃。【鶡冠子世兵篇】細故袃蒯。

蠱	【申集中】【虫字部】	蠱	【唐韻】公戸切【集韻】【韻會】果五切【正韻】公五切，□音古。【說文】腹中蟲也。【通志六書略】造蠱之法，以百蟲置皿中，俾相啖食，其存者爲蠱。【左傳昭元年】於文皿蟲爲蠱。【註】皿，器也，器受蟲害者爲蠱。【周禮秋官庶氏】掌除毒蠱。【史記秦本紀】德公二年初伏，以狗禦蠱。　又【左傳昭元年】穀之飛亦爲蠱。【述異記】晉末，荆州久雨，粟化爲蠱蟲。　又【說文】臬桀死之鬼亦爲蠱。　又蠱雕，獸名。【山海經】鹿吳之山有獸名蠱雕，其狀如雕而有角，其音如嬰兒之音。　又【爾雅釋詁】蠱，疑也。【左傳註】蠱，惑疾，心志惑亂之疾也。　又卦名。【易】巽下艮上，蠱。【序卦傳】蠱者，事也。　又【集韻】古慕切，音顧。義同。　又【正韻】以者切，音冶。媚也。　又【集韻】音義□與冶同。【後漢馬融傳廣成頌】田開古蠱。【註】蠱與冶通。考證：〔【爾雅釋詁】蠱，疑也。【左傳註】蠱，惑疾，心志惑禮之疾也。〕　謹照原文禮改亂。 

蠲	【申集中】【虫字部】	蠲	【唐韻】古□切【集韻】【韻會】圭□切，□音涓。【說文】馬蠲，蟲也。《明堂月令》曰：腐草爲蠲。　又潔也。【詩小雅】吉蠲爲饎。【周禮天官宮人】除其不蠲。　又明也。【左傳襄十四年】惠公蠲其大德。　又【玉篇】除也，疾也。　又【韻會】涓畦切，音圭。義同。　又與圭通。【儀禮士虞禮】哀子某，圭爲而哀薦之。【註】引《詩》吉圭爲饎。　又【正字通】唐人以漿穫紙使瑩滑，名曰蠲紙。蠲，音圭。【字彙】又讀作桂，引唐太宗詩：水搖文蠲動。言水紋似蠲紙也。【韻略】又音絹。考證：〔又與圭通。【儀禮士虞禮】哀子某，圭爲哀薦之饗。【註】圭今作蠲。〕　謹照原文哀薦之饗改而哀薦之。圭今作蠲改引詩吉圭爲饎。 

蠳	【申集中】【虫字部】	蠳	【字彙補】音嬰。龜名。【張衡南都賦】其水蟲則有蠳龜鳴蛇。【李善註】引《抱朴子》：蠳龜噉蛇。

蠵	【申集中】【虫字部】	蠵	【唐韻】戸圭切【集韻】元圭切，□音攜。【說文】大龜也。以胃鳴。【玉篇】蟕蠵，似玳瑁而有文。【前漢禮樂志】馮蠵切和疏寫平。【揚雄傳】抾靈蠵。互詳蟕字註。　又【博雅】地膽，靑蠵也。　又【韻會】宿名。　又勻規切。義同。　【集韻】亦作□。

蠶	【申集中】【虫字部】	蠶	【唐韻】昨含切【集韻】【韻會】【正韻】徂含切，□音□。絲蟲也。【說文】任絲也。【詩豳風】蠶月條桑。【書禹貢】桑土旣蠶。【淮南子天文訓】蠶珥絲而商絃絕。【博物志】蠶三化，先孕而後交，不交者亦產子。【爾雅翼】蠶之狀，喙呥呥類馬，色斑斑似虎。初拂謂之蚝，以毛掃之，蠶尚小，不欲見露氣。桑葉著懷中令暖，然後切之得氣，則衆惡除也。【酉陽雜俎】食而不飮者蠶。　又原蠶。【埤雅】再蠶謂之原蠶，一名魏蠶，今以晚葉養之。　又紅蠶。蠶足於葉三俯三起，二十七日而蠶已老，則紅，故謂之紅蠶。　又野蠶。【後漢光武紀】野蠶成繭，被于山阜。　又華蠶。【述異記】園客種五色香草，啖華蠶，得繭一百二十枚，大如甕。　又【本草】石蠶，一名沙蝨，乃東澗水中細蟲。　又雪蠶，生隂山及峨嵋山，北人謂之雪蛆。　又金蠶，屈如指環，食故緋帛錦，如蠶之食葉也。　又蠶室。【晉書禮志】皇后親乗車東郊苑中蠶室祭蠶神。　又蠶神。【爾雅翼】今蠶神曰苑窳婦人、寓氏公主，凡二神。　又人名。【成都記】蠶叢氏，蜀君也。　又地名。【前漢地理志】蜀郡蠶陵。【國名記】彭之遵縣有蠶厓。　又蠶繭，草名。【本草】治腫脹。

蠷	【申集中】【虫字部】	蠷	【唐韻】其俱切【集韻】權俱切，□音劬。蠷螋，蟲。

蠸	【申集中】【虫字部】	蠸	【唐韻】巨員切【集韻】逵員切，□音權。【爾雅釋蟲】蠸，輿父，守瓜。【註】今瓜中黃甲小蟲，喜食瓜葉，故曰守瓜。【莊子至樂篇】瞀芮生乎腐蠸。又【本草】馬陸，一名馬蠸。　又【說文】一曰大螫也。　又【類篇】呼官切，音歡。義同。又【集韻】呼玩切，音喚。大鼈也。

	【酉集下】【車字部】		【集韻】力質切，音慄。刷纑具也。　又【字彙補】力一切，音栗。彩也。

	【寅集上】【尸字部】		【集韻】賞是切，音侈。人名。或从广作。○按广部，尺矢切，音恥，廣也，或作。今《集韻》或从广作。應是字之譌。

	【卯集下】【攴字部】		【廣韻】【正韻】蒲沒切【集韻】薄沒切，□音孛。與勃同。【前漢司馬相如傳】媻姍窣。【後漢史弼傳】終用漫。媻字从□下女。

	【補遺】【卯集】【手字部】		【字彙補】落好切，音老。拷。灣，豐縣地名。出《河防一覽》。

	【卯集下】【攴字部】		【廣韻】【集韻】□盧谷切，音祿。剝聲。【類篇】擊也。　又【廣韻】力玉切【集韻】龍玉切，□音錄。【類篇】撲聲。

蠹	【申集中】【虫字部】	蠹	〔古文〕螙【唐韻】【集韻】當故切【韻會】【正韻】都故切，□音妒。【說文】木中蟲也。【莊子人閒世】以爲門戸則液樠，以爲柱則蠹，是不材之木也。【註】蟲在木中謂之蠹。　又【前漢南粵傳】桂蠹一器。　又【續博物志】積穀則生蠹。　又蠹書。【穆天子傳】天子東遊，次雀梁，蠹書于羽陵。【註】暴書中蠹蟲，使不藏匿也。【徐陵玉臺新詠序】辟惡生香，聊防羽陵之蠹。　又【爾雅釋蟲】蜭，毛蠹。【註】卽蛓也。　【說文】作蠹，省作螙，象在木中形。【集韻】亦作□。【韻會】別作蠧，非。考證：〔【穆天子傳】天子東遜。〕　謹照原文遜改遊。 

蠺	【申集中】【虫字部】	蠺	【海篇】同蠶。

蠻	【申集中】【虫字部】	蠻	【唐韻】莫還切【集韻】【韻會】【正韻】謨還切，□音獌。【玉篇】南夷名。【書禹貢】三百里蠻。【傳】以文德蠻來之不制以法。【周禮夏官大司馬】又其外，方五百里曰蠻畿。【疏】蠻者縻也，縻繫之以政敎也。【班固東都賦】外綏百蠻。【唐書南蠻傳】有十姓白蠻，五姓烏蠻。　又綿蠻，鳥聲。【詩大雅】綿蠻黃鳥。　又蠻蠻，鳥名。【山海經】崇吾之山有鳥焉，其狀如鳧而一翼一目，相得乃飛，名曰蠻蠻。　又水名。【戰國策】灓水齧其墓。《春秋後語》作蠻水。　又雷名。【道書】五雷，五曰蠻雷。　又姓。【通志氏族略】蠻氏芈姓，荆楚之後因氏焉。　又【韻補】彌鄰切，音民。【班固東都賦】外綏百蠻。叶上珍字韻。　又【古音攷】叶音眠。【曹植王粲誄】翕然鳳舉，遠竄荆蠻。身窮志達，居鄙行鮮。

蠼	【申集中】【虫字部】	蠼	【集韻】厥縛切，音矍。【類篇】獸名。母猴也。【司馬相如上林賦】蛭猱蠼猱。　又【司馬相如大人賦】蠼以連卷。【索隱註】韋昭曰：蠼，龍之形貌。　又【篇海】音瞿。與蠷通。詳蠷字註。　蠼猱之蠼本作玃，別詳犬部。考證：〔【司馬相如上林賦】蛭蜩蠼猱。〕　謹照原文蜩改猱。 

蠽	【申集中】【虫字部】	蠽	【唐韻】姊列切【集韻】子列切，□音□。【爾雅釋蟲】蠽，茅蜩。【註】江東呼爲茅蠽，似蟬而小，靑色。附詳蜩字註。　又【集韻】同蚻，蜻蜻也。詳蚻字註。亦作□。

衄	【申集下】【血字部】	衄	【唐韻】【集韻】【韻會】□女六切，音忸。【說文】鼻出血也。【素問】鼻衄。又脾移□于肝，則爲驚衄。　又【廣韻】挫也。【綱目集覽】敗北曰衄。【曹植求自試表】師徒小衄。【風俗通】且有强兵良謀，雜襲繼踵，每輒挫衄。　又【魏志裴松之註】焦先竄于河渚閒，有竊問見今討吳何如。先不肯應，而謬歌曰：祝衄祝衄，非魚非肉，更相追逐。　又【集韻】而六切，音肉。義同。　或作□，俗作。

袅	【申集下】【衣字部】	裊	【正字通】俗褭字。【韻會】褭或作裊。【漢書音義】騕裊，神馬。又【前漢百官公卿表】爵三級曰簪裊。【師古註】以組帶馬曰裊。簪裊，言飾此馬也。

衅	【申集下】【血字部】	衅	【唐韻】許覲切【集韻】許愼切，□音舋。與釁同。【玉篇】牲血塗器祭也。【禮樂記】車甲衅而藏之府庫，而弗復用。【註】衅，釁字也。許靳反。（釁）【唐韻】虛振切【集韻】許愼切【韻會】許刃切，□興去聲。【說文】血祭也。象祭竈也。【廣韻】牲血塗器祭也。【禮月令】孟冬之月，命大史釁龜筴。【疏】謂殺牲以血塗釁其龜及筴。又【雜記】成廟則釁之。【疏】謂宗廟初成，則殺牲取血以釁之，尊而神之也。【史記高祖紀】祭蚩尤於沛庭而釁鼓。【註】釁，祭也。殺牲以血塗鼓曰釁。　又罪也。【左傳宣十二年】觀釁而動。【註】釁，罪也。　又瑕也。【左傳桓八年】讐有釁，不可失也。【註】釁，瑕隙也。【史記李斯傳】成大功者，在因瑕釁而遂忍之。【註】索隱曰：言因諸侯有瑕釁，則忍心而剪除也。　又兆也。【魯語】若鮑氏有釁，吾不圖矣。【註】釁，兆也。【陸機答賈長淵詩】天厭霸德，黃祚告釁。　又塗也。一曰熏也。【齊語】比至，三釁三浴之。【註】以香塗身曰釁。【周禮春官肆師】共其釁鬯。【註】以鬯塗尸，使之香美也。【周禮春官】女巫掌歲時祓除釁浴。【註】釁浴，謂以香薰草藥沐浴。【前漢賈誼傳】釁面吞炭。【註】漆面以易貌。一曰熏也，以毒熏入之。　又動也。【左傳襄二十六年】夫小人之性釁於勇。【註】釁，動也。　又【爾雅釋獸】獸曰釁。【疏】獸之自奮迅動作名釁。　又姓。【正字通】周有釁夏。　又【正字通】通作舋。【韓非子】旣蓄王資而承敵國之舋。【前漢高帝紀】乗舋而運。　又或作衅。【禮樂記】車甲衅而藏之府庫。【註】衅，釁字也。包干戈以虎皮，明能以武服兵也。　又或作興。【禮禮器】旣興器用幣。【註】興，當爲釁字之誤。（釁）考證：〔【禮樂記】車甲衅而藏之武庫。〕　謹照原文武庫改府庫。

衆	【申集下】【血字部】	衆	【字彙】同眾。【正字通】眾字之譌。別詳目部。

衇	【申集下】【血字部】	衇	【唐韻】【集韻】□莫獲切，音麥。【說文】血理之分，衺行體者。【集韻】又作胍、脉。註詳肉部脈字。

□	【未集中】【糸字部】	□	【廣韻】蘇計切【集韻】思計切，□音壻。隷作細。詳細字註。

	【卯集中】【手字部】		【集韻】披庚切，音烹。打也。

	【申集中】【虫字部】		【集韻】曲王切，音匡。【類篇】大蝦也。　【唐韻】作。字作匚内干，不从王。

	【子集中】【人字部】		【集韻】【韻會】□去仲切，穹去聲。小貌。【張衡思□賦】怨高陽之相兮，顓頊而宅幽。【註】相，視也。，居也。怨顓頊居此小陋之地。北稱幽。又屈也。別作。考證：〔【張衡思□賦】怨高陽之相寓兮，顓頊而宅幽。【註】相，視也。寓，居也。〕　謹照原文兩寓字俱改爲。 

衈	【申集下】【血字部】	衈	【唐韻】【集韻】□仍吏切，音餌。開□書殺雞血祭名。　又【玉篇】耳血也。【禮雜記】其衈皆于屋下。【註】衈，謂將刲割牲以釁，先滅耳傍毛薦之。耳，聽聲者，告神欲其聽之。　又釁也。【穀梁傳僖十九年】用之者，叩其鼻以衈社也。【范甯註】取鼻血以釁祭社器。

衉	【申集下】【血字部】	衉	【集韻】乞格切，音客。與同。【晉語】鐵之戰，趙□子曰：鄭人擊我，吾伏弢衉血，鼓音不衰。【註】面汙血曰衉。【補音】衉，或作，音客。【唐書諸子建成傳】王暴疾，衉血數升。考證：〔【楚語】鐵之戰。〕　謹照原書楚語改晉語。 

衊	【申集下】【血字部】	衊	【唐韻】【韻會】□莫結切，音蔑。【說文】汚血也。【前漢文五王傳】汙衊宗室。【師古注】衊謂塗染也。【唐書桓彥範傳】李朝隱奏：彥範等恐爲仇家誣衊，請遣御史案實。又【列女傳】糞穢衊面。　又【篇海】鼻出血也。【素問】膽移□於腦，則辛額鼻淵。鼻淵者，濁流下不止也，傳爲衊瞑目。　又【集韻】莫葛切，音末。又見切，音麪。又謨官切，音瞞。義□同。

衋	【申集下】【血字部】	衋	【唐韻】許極切【集韻】迄力切，□音赩。【說文】傷痛也。【書洛誥】民罔不衋傷心。　又【集韻】忽域切，音洫。義同。　【六書正譌】从血、聿，皕聲，人痛傷則血枯，會意。俗作□，非。

行	【申集下】【行字部】	行	【唐韻】戸庚切【集韻】【韻會】【正韻】何庚切，□音蘅。【說文】人之步趨也。【類篇】从彳从亍。【韻會】从彳，左步。从亍，右步也。左右步俱舉，而後爲行者也。【爾雅釋宮】堂上謂之行，堂下謂之步。【釋名】行，伉也，伉足而前也。　又【廣韻】適也，往也，去也。　又【增韻】路也。【禮月令】孟冬，其祀行。【註】行，在廟門外之西，爲軷壤，高二寸，廣五寸，輪四尺，設主軷上。　又道也。【晉語】下有直言，臣之行也。　又五行。【書洪範】我聞在昔，鯀陻洪水，汨□其五行。【韻會】五行，運于天地閒，未嘗停息，故名。　又行人，官名。【廣韻】周有大行之官。【論語】行人子羽修飾之。　又語也。【爾雅釋詁】行，言也。【註】今江東通謂語爲行。　又歌行。【前漢司馬相如傳】爲鼓一再行。【師古曰】行謂引，古樂府長歌行，短歌行，此其義也。　又【唐書韓琬傳】器不行窳。【音義】不牢曰行，苦惡曰窳。　又【廣韻】下孟切，胻去聲。【玉篇】行，迹也。【周禮地官師氏】敏德以爲行本。【註】德行內外，在心爲德，施之爲行。　又姓。【後漢光武紀】隗囂遣將行巡□扶風。【註】行，姓。巡，名。漢行祐爲趙相。　又【集韻】寒岡切，音杭。【類篇】列也。【左傳隱十一年】鄭伯使卒出豭，行出犬雞。【註】百人爲卒，二十五人爲行。行亦卒之行列。【吳語】吳王陳士卒百人以爲徹行百行。【註】以百人通爲一行，百行爲萬人，謂之方□。　又中行，複姓。【通志氏族略】中行氏，晉公族隰叔之後也，漢文時有宦者中行說。　又太行，山名。【書禹貢】太行、恆山，至于碣石。【註】太行在河內山陽縣西。　又【廣韻】戸浪切，音笐。次第也。　又輩行也。【杜甫詩】豈如吾甥不流宕，丞相中郞丈人行。　又【韻會】行行，剛健貌。【論語】子路行行如也。　又【類篇】下朗切，音沆。義同。　又【韻補】叶先韻。【焦氏易林】缺破不完，殘祭側偏。公孫幽遏，跛踦後行。　又【集韻】乎監切，音嗛。與銜同。考證：〔【左傳隱十一年】鄭伯使卒出豭，行出雞犬。〕　謹照原文雞犬改犬雞。〔【杜甫詩】豈知吾甥不流宕。〕　謹照原文豈知改豈如。 

袝	【申集下】【衣字部】	袝	【集韻】符遇切，音附。【類篇】盛服也。

衍	【申集下】【行字部】	衍	【唐韻】【集韻】【韻會】□以淺切，音演。水溢也。【說文】水朝宗于海也。　又【小爾雅】澤之廣者謂之衍。　又美也。【詩小雅】釃酒有衍。　又布也。【前漢司馬相如傳】離靡廣衍。　又游衍。自恣之意。【詩大雅】昊天曰旦，及爾游衍。　又衍沃，平美之地。【左傳襄二十五年】井衍沃。　又曼衍，無極也。【莊子齊物論】和之以天倪，因之以曼衍。　又沙衍，水中有沙者。【穆天子傳】天子乃遂東征，南絕沙衍。　又篋衍，笥也。【莊子天運篇】芻狗之未陳也，盛以篋衍，巾以文繡。　又【博雅】衍衍，行也。【謝朓詩】衍衍淸風爛。　又水名。【史記荆軻傳】丹匿衍水中。【索隱曰】在遼東。　又朐衍，地名。【前漢地理志】屬北地郡。　又姓。【通志氏族略】衍，子姓，宋微仲衍之後。　又【廣韻】于線切，延去聲。義同。　又【集韻】夷然切，音延。進也。【周禮春官】望祀望衍。【鄭註】讀爲延。【疏】衍，衍祭也。【劉歆甘泉賦】高巒峻阻，臨眺曠衍。叶泉字韻。　【直音】或作衍。衍字从彡，不从氵作。考證：〔【周禮春官】望祀望衍。【鄭註】讀平聲。〕　謹照原文讀平聲改讀爲延。 

	【卯集中】【手字部】		【集韻】【韻會】□而宣切，輭平聲。與撋同。煩撋也。　又【集韻】儒誰切，音蕤。搵也。　又【唐韻】【集韻】□如劣切，音爇。撋也。與擩同。【儀禮特牲饋食禮】于醢。【註】於醢者，染於醢。【釋文】，如悅反。又而圓反。又而誰反。

衎	【申集下】【行字部】	衎	【唐韻】苦旰切【集韻】【韻會】墟旰切，□音看。【說文】行喜兒。【爾雅釋詁】衎，樂也。【詩小雅】君子有酒，嘉賔式燕以衎。【曹植娛賔賦】遂衎賔而高會兮，丹幃曄以四張。　又【揚子方言】衎，定也。【郭註】衎然安定貌。　又【廣韻】苦旱切，音侃。信言也。考證：〔【說文】行喜也。〕　謹照原文也改兒。 

衑	【申集下】【行字部】	衑	【篇海】魯丁切，音靈。【玉篇】道也。

衒	【申集下】【行字部】	衒	【唐韻】黃練切【集韻】熒絹切，□音縣。【韻會】自矜也。【廣韻】自媒也。【越絕書】衒女不貞，衒士不信。【前漢東方朔傳】武帝初卽位，四方士多上書言得失，自衒鬻者以千數。【師古註】衒，行賣也。　又【集韻】局縣切，音睊。義同。　【說文】作□。【六書正譌】通作眩。

□	【未集上】【米字部】	□	【玉篇】同糞。

□	【備考】【辰集】【比字部】	□	【海篇】同□。

術	【申集下】【行字部】	術	【唐韻】【集韻】【韻會】□食律切，音秫。【廣韻】技術也。【人物志】思通造化，策謀奇妙，是爲術家。　又心術。【漢書註】師古曰：述，道徑也，心之所由也。【禮樂記】心術形焉。又道也。【晏子雜下篇】言有文章，術有條理。　又業也。【禮儒行】營道同術。　又【說文】邑中道也。【管子度地篇】百家爲里，里十爲術，術十爲州。【左思蜀都賦】亦有甲第，當衢向術。　又【博雅】迹也。　又與述通。【禮祭義】結諸心，形諸色，而術省之。【註】術當爲述。　又與沭通。【史記建元以來侯者年表】術陽侯建德。【索隱曰】在下邳。　又【集韻】徐醉切，音燧。六鄕之外地。一曰道也，通作遂。【禮學記】術有序。【註】術當爲遂。【周禮地官】萬二千五百家爲遂。考證：〔【史記建元侯年表】術陽侯建德。〕　謹照原書改史記建元以來侯者年表。 

</div>
    <div class="pagination">
<a href="康熙字典_page159.html">上一页</a><span>...</span><a href="康熙字典_page155.html">155</a><a href="康熙字典_page156.html">156</a><a href="康熙字典_page157.html">157</a><a href="康熙字典_page158.html">158</a><a href="康熙字典_page159.html">159</a><span class="current-page">160</span><a href="康熙字典_page161.html">161</a><a href="康熙字典_page162.html">162</a><a href="康熙字典_page163.html">163</a><a href="康熙字典_page164.html">164</a><a href="康熙字典_page165.html">165</a><span>...</span><a href="康熙字典_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
