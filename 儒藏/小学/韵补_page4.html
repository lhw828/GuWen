<!DOCTYPE html>
<html>
<head>
    <meta charset="UTF-8">
    <title>韵补 - 第 4 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>韵补 - 第 4 页/共 5 页</h1>
    <div class="content">　　十遇【古通御】
　　十一暮【古通御】
　　十二霁【古通寘】
　　十三祭【古通寘】
　　十四泰【古转声通寘】
　　十五卦【古转声通寘】
　　十六怪【古转声通寘】
　　十七夬【古转声通寘】
　　十八队【古通寘】
　　十九代【古转声通寘】
　　二十废【古通寘】
　　二十一震
　　境【居庆切界也杨戏赞李正方文长刚粗临难受命折冲外御镇保国境】　倦【渠运切懈也刘桢鲁都赋至于日昃体劳怠倦一张一弛文武之训】　奠【徒径切陈也周官展成奠寘注奠读为定释名丧祭曰奠奠停也言停文也】　瑱【陟刃切玉充耳也周官执镇圭故书为镇释名镇瑱也悬珠当耳旁不欲使妄聴自镇重也】宾【必仞切敬也周官金路以宾沈重读王濬平呉诗茫茫禹迹九域迪宾庶士交正无思不顺二】名【号也张华鲍泰诔烈考中丞妙世显名峩峩先生诞资英俊】　问【微闰切讯也潘尼释奠颂尊道让齿降心下问铺以金声光以玉润】　翦【即刃切矢也释名翦进也所翦稍进前也三】荐【荐绅史记荐绅宋景文公云音搢今作荐假借尔】箭【竹箭周官其利金锡竹箭注云故书箭为进释名矢又谓之箭箭进也】　寸【仓顺切十分也白居易齐物诗青松高百尺绿蕙低数寸长者不可退短者不可进】　心【息吝切火藏也王微观海诗善即谁为御我来无别心聊复寓兹兴兹兴将何咏二】先【先后毛诗相彼投兔尚或先之行有死人尚或墐之】　生【息正切生也周官辨五地之物生杜子春读生为性】　巽【须闰切入也易防卦勿用取女行不顺也困防之吝独逺实也童防之吉顺以巽也实音慎三】选【择也陆机连珠禄敖于宠非隆家之举官私于亲非兴邦之选是以三卿世及东国多衰弊之政五侯并轨西京有凌夷之运】绚【文采也潘岳夏侯常侍诔如彼随和发防流润如彼绵缋列素防绚】疝【所艮切病也释名疝诜也气诜诜然上入而痛也】　上【时刃切升也王微观海诗照本苟不昧在末理知莹忽乘抟角势超腾送崖上二】实【富也易防卦勿用取女行不顺也困防之吝独逺实也】　鞅【于庆切牛羁也释名鞅婴也喉下称婴言缨络之也】　争【侧并切竞也王微观海诗卑牧防善下智流心不争借悟虽由外鍳至成同镜】　勲【吁运切功也史孝山出师颂介珪既削列壤训勲今我将军啓土上郡二】　限【胡艮切度也释名艮限也时未可听物生限止之也】　荣【为命切华也太聚首宗其高年待敬也牵羊于丛不足荣也鼎血之莸信王命也】　论【圣闰切议也冯衍显志赋澄徳化之陵迟兮烈刑罚之峭峻燔商鞅之法术兮烧韩非之説论三】轮【车轮也王濬平呉诗马凭其衡车曳其轮飞龙既造天命有晋】乱【不理也杨戏赞李正方不协不和忘节言乱疾终惜始实惟厥性】　龙【力定切楚越谓竹树深者为龙李华怀诗猿啼深龙】
　　二十二稕【古通震】
　　二十三问【古转声通震】
　　二十四焮【古通震】
　　二十五愿【古通霰】
　　二十六慁【古通愿】
　　二十七恨【古通愿】
　　二十八翰
　　串【古玩切穿也谢惠连秋怀诗金石终消毁丹青暂雕焕因歌遂成赋聊用希亲串】　鴈【鱼旰切小曰鴈开元五经文字又音岸史记与秦战鴈门正义曰鴈当为岸声之误也班固西都赋鸧鸪鳵鵙鳬鹥鸿鴈朝河海夕宿江汉四】□【鴈一作□毛诗雍雍鸣鴈盐铁论引以鴈为□注云□当作岸】赝【伪也陆机诗物情竞纷纭至理自宜贯达观傥不隔居然见真赝】彦【美也汉书叙传敞亦平平文雅自赞尊实赳赳家之彦章死非辠士民所叹】媛【五换切淑也孙楚胡母夫人诔滔滔汶川浩浩云汉乃眷洪族载育英媛】　慢【草半切怠也谢惠连秋怀诗夷险难预谋倚伏昧前算虽好相如达不比长卿慢二】缦【缦缦舜卿云之歌卿云烂兮糺缦缦兮日月光华旦复旦兮】　巽【苏贯切顺也释名巽散也物生布散也】　晏【于旰切天清也晩也陆云祖考颂长驱致届九月以判咸黜凶丑区城宁晏刘公干杂诗驰翰未暇夜日昃不知晏沈迷簿领书囘囘自昏乱二】宴【闲也班固西都赋殊形诡制毎各异观乘茵步辇惟所息宴】　怨【乌贯切恨也汉书叙传项氏畔换黜我巴汉西土宅心战士愤怨二】婉【顺也边让章华赋设长夜之欢饮兮展中情之嬿婉竭四海之妙珍兮尽生人之袐玩】　患【胡玩切病也谢惠连秋怀诗平生无志意少小婴忧患寒商动清闺孤灯瞹幽慢六】宦【仕也谢惠连秋怀诗颇悦郑生偃无取白衣宦未知古人心但从性所玩】豢【谷养畜也曹植孔甲赞行有顺天龙出河汉雌雄各一是扰是豢】县【悬也汉书叙传三代损益降及秦汉革刬五等制立郡县二】环【肉好若一也班固西都赋徇以离宫别寝承以崇台闲馆焕若列宿紫官是环】瑗【环或作瑗春秋杀陈孔瑗左氏谷梁作奂讹】　澜【郎旰切波也左思呉都赋理翮整翰容与自玩雕啄蔓藻刷荡漪澜】
　　二十九换【古通翰】
　　三十谏【古转声通霰】
　　三十一裥【古通谏】
　　三十二霰
　　观【扃县切谛视也扬雄甘泉赋大厦云谲波诡摧嗺而成观仰矫首以高视兮目冥眴而亡见六】管【姓也苏黄门燕山诗居民异风气自古习耕战次称望诸君术畧亚狐管】贯【穿也事也古诗九变复贯知言之选荀卿成相篇臣谨修君制变后世法之成律贯】馆【舍也徐干齐都赋后宫内庭嫔妃之馆众伟所施极功穷变】冠【首也苏黄门燕山诗丹子号无策亦数游侠冠玉帛非足云子女罹蹈践】丱【总角也毛诗婉兮娈兮緫角丱兮未几见兮突而弁兮】　困【苦倦切极也后汉赞将纠邪慝以合人愿道之屈矣代离凶困】谏【经电切直言也郤正释讥蒙冒瞽説时有攸献譬遒人之有采于市闾游童之吟咏乎疆畔庶以増广福祥输力规谏畔音弁五】鉴【照也张衡七辩淑性窈窕秀色美艶须发髻光可以鉴】鉴【又作鉴欧阳参政送胡学士诗呉兴水精宫楼阁在寒鉴橘柚秋苞繁乌程春瓮酽】榦【茎也苏黄门墨君堂诗中堂开素壁萧飒起霜榦随意赋诗竹落笔皆葱蒨】间【厠也欧阳参政送任处士诗公车百千辈下不遗仆贱况于儒学者延纳宜无间】　防【轻甸切晞也苏黄门咏夷亭诗千里思山梦中见要须罢郡归来防】　眼【语玩切目也苏黄门雪诗终胜溪瘴长熏眼典衣共子成高防】　言【鱼战切言语也杨修节游赋逥旋详观目周意倦御子方舟载笑载言六】鴈【小曰鴈苏黄门燕山诗中开哆箕异末路牢一线却顾沙漠平南来独飞鴈】赝【伪也欧阳参政寄生槐诗方其荣盛时曽莫见真赝欲知穷悴节宜试以霜霰】岸【涯也庾敱意赋蠢动皆神之为兮痴圣惟质所见贞人都遣秽累兮性荡茫而无岸】骭【脇也甯戚歌生不逢尧与舜禅短布单衣适至骭】矸【石净也甯戚歌南山矸白石烂生不逢尧与舜禅烂音练】　延【衍面切及也张衡西都赋巨兽百寻是为曼延神山崔巍歘从背见】　暖【乃卷切温也苏黄门夷中诗江流日益深民语渐已变惨惨瘴气青薄薄寒日暖】　玩【五县切弄也庾敳意赋物咸定于无初兮候时至而后验飘飖旷之域兮深漠畅而靡玩终篇皆叶霰韵】　断【徙眷切絶也鲍明逺拟古居人掩闺卧行子夜中饭野风吹秋木行子心肠断饭符恋切】短【都眷切不长也苏黄门夷中诗江流日益深民语渐已变峯峦苫崖石草木条榦短三】断【决也欧阳】
　　【参政读书诗篇章异句读解诂及笺传是非自相攻去取在勇断】旦【早也庾敳意赋宗统竟初不别兮大徳其情愿天地短于朝生兮亿代促于始旦】叹【他绢切叹息也曹植慰子赋况中殇之爱子乃千秋而不见入空室而独倚对牀帏而切叹二】炭【烧木余苏黄门对月诗大火直南方万物委炉炭栖鹊亦未安绕树再三转】　弹【徒怨切行丸也陆机拟古齐僮梁甫吟秦娥张女弹曷为恒忧苦守此贫与贱】　难【乃绢切患也孙楚韩信赞威震赵魏擒项平难割剧山川称孤南面二】懦【怯也欧阳参政读书诗形骸苦衰病心志亦退懦前时可喜事闭眼不欲见】防【直现切衣缝解也古艶歌行兄弟两三人流荡在他县故衣当谁补新衣当谁防二】绽【防又作绽白居】
　　【易秋霁诗独对多病妻不能理锦线冬衣殊未制夏衣行将绽】　绊【彼卷切羁也扬雄交州牧箴爰自开辟不羁不绊周公摄阼白雉是献二】半【物中分也甯戚歌南山矸白石烂生不逢尧与舜禅从昏饭牛至夜半】　判【匹见切分也李尤东观赋永平持纲建初考练暨我圣皇濈协剖判五】泮【冰泮苏黄门燕山诗攻坚甚攻玉乘瑕易冰泮中原但常治敌势要自变】盼【视也谢晖诗北拒溺骖骊西龛收组练江海既无波俯仰流英盼】眄【盼一作眄陆倕刻漏铭耳不辍音眼无留眄铜史司刻金徒抱箭】　返【孚绚切还也张衡西京赋重闺幽闼转相逾延望防窱以迳庭眇不知其所返延去声六】泛【滥也陆机文赋阙太羮之遗味同朱弦之清泛虽一唱而三叹固既雅而不艳】坂【坂也苏黄门闲燕亭诸峯宿雾收草木朝阳绚盎盎云出山浏浏泉垂坂】反【覆也杨修节游赋回旋详观目周意倦极欢游以从容乃弃车而来反】贩【买贱卖贵也易林疾贫望幸使伯行贩开牢择羊多得大防古幸亦叶霰】奋【扬也孙楚韩信赞秦失其鹿英雄交战遂寤明主超然虎奋】　畔【皮变切田界也杜笃论都赋昔在强秦爰初开畔霸自岐雍国富人衍衍去声四】办【辨也三畧军幕未办将不言倦军灶未炊将不言饥】叛【奔也孙楚韩信赞割据山川称南面惜哉结疑一朝书叛】伴【伴奂也屈原九章骇遽以离心兮又何以为此伴同极而异路兮又何以为此援】　饭【符恋切炊谷也苏黄门送梁交诗岸上游人暮不归淸香入袖凉吹面投壶击鞠绿杨隂共尽清樽飡白饭二】犯【干也欧阳参政新霜诗兰枯蕙死谁复吊菊残篱根争艶艶青松守节见临危正色凛凛不可犯】　漫【眠见切大水也扬雄甘泉赋仰矫首以高视兮目冥眴而亡见正浏滥以惝兮指东西之漫漫三】嫚【骄也韦孟讽谏诗致冰匪霜致坠匪嫚瞻惟我王时靡不练】蛮【兽也郭璞蛮蛮赞其音如吟一脚人面鼠身鼈头厥号曰蛮】　万【无愿切十千也三畧蓄思不倦以一取万左思呉都赋云富中之甿货殖之选乘时射利财丰巨万二】蔓【瓜蔓左思呉都赋地势坱圠卉木□蔓方志所辨中州所羡】　晋【作甸切进也陆云登台赋长发其祥天鉴在晋肃有命而龙飞兮跚重斯而肈建】　赞【则县切称美也马融笛赋畱眎□眙累称屡赞失容坠席搏拊雷抃二】赞【眆也苏内翰谢呉山神文祷于有神隂假其便不愆于素咸出幽赞】　譔【沮绢切专教也楚词大招四上竞气极声变魂兮归来聴歌譔】　粲【仓甸切鲜好也陆云赠张府君被绣昼行昔人攸羡阶云飞藻孰与同粲三】防【炊也释名防铨也铨度甘辛调和之处也】【匿也苏黄门夷中诗江流日益深民语渐已变遥想彼中人状□鹿】　散【湏绢切布也庾敳意赋宗统竟初不别兮大徳亡其情愿兀与自然并体兮融和忽而放散四】算【计也陆机拟古诗四坐咸同志羽觞不可算曷为恒忧苦守此贫且贱】巽【顺也周易家人卦闲有家志未变也六二之吉顺以巽也】逊【遁也谢希贵妃诔展如之华寔之媛奉荣惟约承慈以逊】迅【息箭切疾也徐干齐都赋竦长袖以合节纷翩其轻迅往如飞晨来如降燕】　撰【雏恋切具也欧】
　　【阳参政送任处士诗任君居太原白首勤着撰闭户不求闻忽来谁所荐】　防【楚献切图书也释名防纎也其文纎微也郭璞軨軨兽赞见则洪水天下昏垫岂伊妄降亦应图防】　顺【食愿切从也周易涣卦初六之吉顺也涣奔其机得愿也】　讪【所载切谤也欧阳参政读书诗何时乞残骸万一免罪谴信哉蠧书鱼韩子语非讪】婉【纡愿切美也毛诗猗嗟娈兮清扬婉兮舞则选兮射则贯兮娈龙眷切选雪娈切贯扁县切三】苑【囿也左思呉都赋遭薮为圃值林为苑异荂蓲蘛夏晔冬蒨】腕【手腕释名腕宛也言可宛屈也杨修节游赋回旋详观目周意倦仰泝凉风俯濯纎腕】　晏【伊甸切晚也礼记以定晏隂之所成孙楚笑赋中路背叛更相毁贱倾倚叵我迄乎日晏三】暗【无光也欧阳参政送胡学士诗都门春渐动栁色绿将暗挂帆千里风水濶江灔灔】案【几案欧阳参政读书诗初如两军交乘胜方酣战至哉天下乐终日在书案】　焕【许县切火光也徐干齐都赋雕琢有章灼烂明焕生民以来非所视见】　汉【许建切水名繁钦建章鳯阙赋曰长唐虎圈回望漫衍槃旋岹峣上刺云汉衍去声二】衅【牲血涂器祭也陆机答贾谧天厌霸徳黄祚告衅狱讼违魏讴歌适晋陈留归蕃我皇登禅衅一作舋晋音荐】翰【形甸切羽也道藏歌夕游蓬莱岛朝对华景晏神仙结丹藻流晖寄文翰六】澣【濯也苏黄门燕山诗割弃何人斯腥臊乆不澣区区用戎索乆尔縻郡县】槛【栏也欧阳参政新霜诗芭蕉芰荷不足数狼藉徒行污池槛时行收敛歳将穷冰雪严凝从此渐】旱【不雨也苏黄门沂山祈雨诗宿雪虽盈尺不救春夏旱吁嗟遍野天不闻歌舞通宵龙一战】汗【人液也苏黄门夏夜诗老人气如缕枕簟亦流汗褰帷竟不寐夜气净如练】限【阻也苏黄门送孙提刑诗开轩揖佳客退食事书卷为政曽几何清风自无限】　环【荧绢切肉好如一也王延寿灵光殿赋连阁承宫驰道周环长途升降轩槛曼延延去声八】悬【系也张衡西京赋后宫不移乐不改悬门卫供帐官以物辨恣意所幸下辇成燕辨与办同】患【忧也苏内翰谢呉山神文西湖堙塞积歳之患祷于有神隂假其便】豢【刍豢欧阳参政读书诗淡泊味愈长始终殊不变庶几垂后世不黙死刍豢】幻【幻化也陆机刻漏赋来象神造去犹鬼幻因势相引乘灵自荐】换【易也苏黄门送孙提刑诗依依东轩竹凛凛故人面诏书遂公私使节许新换】缓【迟也苏黄门送李恕诗囘首应怀微雨忧归朝且喜宁亲便公知齐楚即为鱼劝筑宣防不宜缓】宦【仕也欧阳参政读书诗念昔始从师力学希仕宦岂敢取声名惟期脱贫贱】　运【于愿切徙也阮瑀歌奕奕天门开大魏应期运青盖巡九州在西东人怨三】浣【澣也苏黄门诗老传时已通尘垢日须浣永惭旧文书展读不终卷】玩【好也阮瑀歌青盖巡九州在西东人怨士为知己死女为悦己玩】　乱【龙眷切不理也周市为魏王曰天下昏乱忠臣乃见扬雄交州牧箴周公摄阼白雉是献昭王陵迟周室昏乱三】缆【系也欧阳参政送胡学士诗武平天下才四十滞鈆椠忽乘使君舟归榜不可缆】滥【泛滥也陆机文赋或清虚以婉约每除烦而去滥虽一唱而三叹固既雅而不艶】恨【叶霰韵声近幸怨也欧阳参政祭范文正公文愈乆愈明由今可见始屈终伸公其无恨】　论【芦徤切议也汉书叙传兵家之策惟在不战营乎皓皓立功立论二】懒【懈也苏黄门闲燕亭诗危亭在山腹物景行自变此乐只自知傍人任嫌嬾】　烂【郎甸切明也释名染烂也徐干齐都赋隋珠荆宝磥起流烂雕琢有章灼烁明焕生民以来非所视见焕音绚】　【羊荐切继也徐干齐都赋既坠反升将絶复昭晣神化傀巧难徧二】蜒【蜿蜒张衡七辨应门锵锵华阙双建雕虫彤缘螭虹蜿蜒】
　　三十三线【古通霰】
　　三十四啸
　　臯【居号切高也齐人之歌曰鲁人之臯数年不觉使我高蹈觉古孝切四】高【崇也蔡邕郭有道碑辞洋洋缙绅言观其高栖迟泌丘善诱能教】雊【鸣也马融笛赋山鸡晨羣壄雉晁雊求偶鸣子悲号长啸】鹄【鸟名汉地里志鹄泽孟康音告毛诗从子于鹄】　激【吉吊切疾也庄子激者嗃者潘岳狭室赋重隂晦暝天威震燿潢潦沸腾丛雷奔激】　虐【宜照切害也毛诗匪用为教覆用为虐借曰未知亦聿既耄】　醻【大到切酬也诗彤弓弨兮受言櫜之钟鼔既设一朝醻之櫜居号切】　朝【直照切朝廷也陆云夏府君诔既穆其绩英风弥邵天子有命曽是在朝频繁帷幄只承皇耀】　飘【正妙切风也曹植感节赋折若华之翳日庶朱光之长照愿寄躯于飞蓬乗阳风而逺飘】　罦【毗召切罔也毛诗有兔爰爰雉离于罦我生之初尚无造】　藐【眉教切草也説文以貌得声毛诗视尔梦梦我心惨惨诲尔谆谆听我藐藐惨音懆】　谬【弥笑切误也陆机演连珠动循定检天有可察恋无常节身或难照是以望景揆日盈数可期舞臆论心有时而谬】　招【三笑切呼也蔡邕郭有道碑词赫赫三事几行其招委辞召贡保此清妙二】昭【明也晋降神歌神之来光景昭听无闻视无兆】　惨【七到切开元五经文字书惨为燥注音操诗曰我心懆懆忧而不乐也诗抑与月出二篇皆当读如操】　绣【先吊切五采备也仪礼纚笄霄衣注云诗有素衣朱霄礼记绣黼丹中朱衣注云绣读为绡缯名也诗素衣朱绡绣霄绡三字皆当读如肖三】肃【敬也释名箫肃也其声肃肃而清也】霄【近天气也陆云陆丞相诔曰穷化几神探赜众妙骇尘氛埃澄响清霄】濯【直教切涤也张説和利妃铭礼献丝茧诗修澣濯妇政可遵嫔御胥效】　超【抽庙切跳也陆云陆相诔光被既淳逸轨爰超宏纲包荒景灵握耀】　叔【失照切季父也释名仲父之弟曰叔父叔少也年幼者称也】忧【一笑切愁也左氏传齐人之歌曰数年不觉使我高蹈惟其儒书以为二国忧觉古孝切三】约【缠束也汉书治本约宋玉九辨邅翼翼而无终兮忳惛惛而愁约生天地之若过兮功不成而无效】幼【少也释名幼小也小少也言生日少也】　署【馨呌切廨也班固西都赋周以钩陈之位卫以严更之署緫礼官之甲科羣百郡之亷孝】学【后教切效也傅毅迪志诗先人有训我讯我诰训我嘉务诲我博学】
　　三十五笑【古通啸】
　　三十六效【古通啸】
　　三十七号【古通啸】
　　三十八个
　　稼【居货切种也陆云诗有奄萋萋甘雨未播黍稷方华中田为稼庭槐振藻园桃阿那】　可【口个切许可也魏文帝寡妇赋伏枕兮忘寐逮乎朝兮起坐愁百端兮猥来心郁郁兮无可】　地【唐佐切天地也屈原九章闭心自慎终不失过兮秉徳无私参天地兮】　覇【补过切覇王也韦孟讽谏诗兴国救颠孰违悔过追思黄发秦缪以覇】　罢【步卧切休也白居易效陶潜体又得琴上趣安弦有余暇复有诗中狂下笔不能罢暇音贺】　舍【始贺切屋也白居易效陶濳体所以隂雨中经旬不出舍始悟独往人心安时亦过】　诈【侧个切伪也汉书叙传靡法靡度民肆其诈偪上并下荒殖其货】　谢【徂贺切辞也韩愈送穷文埀头丧气上手称谢烧车与船延之上座】化【呼卧切变也白虎通火之为言化也阳气用事万物变化也释名火化也消化物也又曰卧化也精神变化不与觉时同也汉书叙传偪上并下荒殖其货侯服玉食败俗伤化】　话【胡卧切语也白居易效陶潜体兀然无所思日高尚闲卧暮读一卷书防意如嘉话】　下【何佐切释名河下也随地下处而通流也魏文帝寡妇赋风至兮淸厉隂云曀兮雨未下伏枕兮忘寐逮乎朝兮起坐二】暇【闲也傅食举东西厢歌天祐圣皇万邦来贺虽安勿安干干匪暇】野【羊和切郊外也后汉地里志陇头歌曰念我行役飘然旷野登高望逺涕零双堕二】夜【暮也陈琳武军】
　　【赋千徒从唱亿夫求和声訇隐而动山光赫奕以烛夜和去声】
　　三十九过【古通个】
　　四十祃
　　伯【必驾切霸也释名伯把也把持家政也又曰骂伯也以恶言被伯之也】　螫【式夜切虫行毒也班固西都赋佐命则垂统辅翼则成化流大汉之恺悌荡亡秦之毒螫】　获【胡化切手取也班固西都赋登属玉之馆歴长杨之榭览山川之体势观三军之杀获】　袴【若化切胫衣也释名袴跨也】　派【普驾切水分也吕温勲臣赞河出昆仑来润中夏连山合沓横拥其派】
　　四十一漾
　　竟【居亮切终也郭璞不死国赞有人爰处员丘之上禀此遐龄悠悠无竟二】镜【照也道藏歌风云隐宛微讲论五岳匠砗磲精琉璃琥珀金刚镜】　方【甫妄切毛诗不可方尔雅舫泭也防云水中为泭筏也汉广诗不可方思音义同】　妨【敷亮切碍也韩愈岳阳楼诗轩然大波起宇宙隘而妨巍峩拔嵩华腾跃较徤壮】　病【被旺切病也老子知不知尚矣不知知病矣黄庭经宅中有士常衣綘子能见之可不病二】怲【怲怲忧盛也毛诗鸟与女萝施于松上未见君子忧心怲怲】　命【眉旺切天命也郭璞不死国赞有人爰处员丘之上赤泉驻年神木养命上去声三】盟【约也黄庭经黄庭内经玉书畅授者曰师受者盟】猛【严也太小子牵象妇人徽猛君子养病病被旺切】　竞【其亮切彊也开元五经文字读僵去声毛诗秉心无京又曰无倞谁人今作竞】　梗【口浪切病也毛诗君子实维秉心无竞谁生厉阶至今为梗周官招梗郓氏音亢兢彊去声】　梦【莫浪切不明也道藏歌綘衣表羣防生始似乆梦徳隐冲内迹至寂不觉当当去声】　霜【色壮切凝露也潘岳马敦诔马生爰发在险弥亮精贯白日猛烈秋霜】　伤【式亮切损也张衡四愁诗路逺莫致倚惆怅何为怀忧心烦伤】　偿【市亮切黄庭经保灌玉庐以自偿陶景读】　映【于亮切郭璞江赋青纶竞紏缛组争映紫菜荧晔以樷被绿苔鬖髿乎研上】　羕【式亮切説文羕水长也从羊永声诗曰江之羕矣今作永】　泳【下放切水中行也毛诗汉之广矣不可泳思江之永矣不可方思永音羕方音舫】
　　四十二宕【古通漾】
　　四十三暎【古通震】
　　四十四诤【古通震】
　　四十五劲【古通震】
　　四十六径【古通震】
　　四十七证【古通震】
　　四十八嶝【古通震】
　　四十九宥
　　告【居候切报也屈原九章道逺作颂聊以自救兮忧心不遂斯言谁告兮三】櫜【韬也毛诗彤弓弨兮受言櫜之我有嘉宾中心好之钟鼔既设一朝右之好许候切】较【直也欧阳参政祭尹子渐文其生未始以一齐其死宜其有夭寿苟百年者亦死则短长之何较】　殻【丘候切皮甲也张载七命析龙眼之房剖椰子之殻芳时方选承意代奏】具【忌救切足也马融广成颂上无飞鸟下无走兽虞人植旍猎者效具车田罢从入禁囿】　投【大透】
　　【切上也马融笛赋法于节奏察度于句投李善云説文逗止也投与逗古字通音豆投句之所止也】　轴【直祐切车轴也释名轴抽也入毂中可抽出也二】朝【朝廷韦孟在邹诗微微小子　既苟且陋岂不牵位秽我王朝】　郛【敷救切城外大郭也张衡西京赋量经纶考广袤经城洫营郭郛四】孚【信也太聚首鼎皿之莸九宗之好乃后其孚莸去声好许候切】报【施报也国语改葬共世子国人诵之曰贞之无报也孰是人斯而有是臭也】赴【至也傅咸鷰赋逮来春而复旋意眷眷而怀旧一委身乃无二岂改适而更赴】　哺【蒲候切食在口也易林乌鹊食谷张口受哺防被防徳长大成就】　附【符又切寄也魏夏侯惠景福殿赋曽栌外关榱桷内附或因势以连接或邪诡以盘构】　冒【莫候切覆也史记牟者冒也言地虽冻能冒而生也释名眸冒冒也相裹冒也又曰矛冒也刃下矜也四】骛【驰也陆云诗巍巍先基重规累构赫赫重光遐风激骛】侮【慢也太释首震震不侮濯漱其訽】雾【地气发天不应也释名雾冒也气防乱覆冒物也冒莫候切】　聚【组救切萃也班固西都赋毛羣内阗飞羽上覆接翼侧足集禁林而屯聚】　趣【千候切意也张衡东京赋奢不及侈俭而不陋规遵王度动中得趣李善本作趍音同二】族【大簇律名又宗族也汉书赤天簇族奏也言阳气大奏地而达物也白虎通族者凑也防爱相流凑也】羞【息救切致滋味也张载七命繁肴既阕亦有寒羞商山之果汉臯之楱楱音凑】　数【先奏切算也陆机宣猷堂诗笃生我后克明克秀体辉重光承规景数】　筑【职救切捣也潘岳西征赋考土中于斯邑成建都而营筑既定鼎于郏鄏遂钻而啓繇二】铸【淮南子冶工之铸器注云铸读如唾呪之呪】　收【舒救切敛也韩愈南山诗或行而不辍或遗而不收或斜而不倚或施而不彀二】少【幼也欧阳参政蔡君山铭父不哭子老不哭少嗟夫君山而不之得寿】　雠【承呪切仇也易林良房美谋无言不雠克厌帝心君子获祐】　忧【于救切愁也国语商之衰也其铭有之嗛嗛之徳不足就也不可以矜而秖取忧也二】耰【覆种也防传耕之耰之鉏之耨之口得所嗜身受其利以是观之非彊不至】　好【许候切爱也屈原九章申生之孝子兮父信谗而不好行悻直而不豫兮鲧功用而不就二】孝【顺也礼记孝者畜也顺于道不逆于伦是之谓畜释名孝畜也畜养也畜丑救切】裕【余救切饶也陆机宣猷堂诗笃生我后克明克秀茂徳渊冲天姿玉裕】　流【力救切演也傅赠】
　　【李叔龙诗道兴化实在良守悠悠建平皇泽未流朝选于众乃子之授二】旒【冕旒也皮日休补九夏歌何以乐之金石九奏何以赐之龙旂九旒】　乳【如又切柔也易林胎卵胞乳长大成就君子万年动有福祐二】肉【骨肉也释名肉柔也】
　　五十候【古通宥】
　　五十一幼【古通宥】
　　五十二沁【古通震】
　　五十三勘【古通翰】
　　五十四阚【古通勘】
　　五十五艳【古通霰】
　　五十六栝【古通艳】
　　五十七敛【古通艳】
　　五十八陷【古通谏】
　　五十九防【古通陷】
　　六十梵【古通陷】











　　韵补卷四
　　钦定四库全书
　　韵补卷五
　　宋　呉棫　撰
　　入声
　　一屋
　　垢【居六切不净也毛诗维此良人作为式谷维彼不顺征以中垢】　觉【姑沃切寤也郭璞菵草赞菵草赤茎实如燕薁食之益智忽不自觉】　国【古禄切邦也徐陵柑诗上林杂嘉树红柑间修竹万室拟封君千林挺荆国】慤【枯沃切诚也风俗通项者慤也张衡东京赋所贵惟贤所宝惟谷民去末而反本咸怀忠而抱慤二】殻
　　【皮甲仲长统见志诗飞鸟遗迹蝉蜕亡殻腾蛇弃鳞神龙丧角至人能变达士防俗角音鹿】　岳【虞欲切五岳也顔延年马赋觐王母于昆墟要帝台于宣岳跨中州之辙迹穷神行之轨躅】岳【岳一作岳曹植责躬诗愿防矢石建旗东岳庶立毫厘微功自赎】　椓【都木切破害也毛诗民今之无禄天夭是椓哿矣富人哀此惸独九】涿【郡名蜀志潞涿君】啄【鸟啄也东方朔传声謷謷者鸟哺鷇也尻益高者鹤俛啄也】琢【治玉曰琢韩子君无见其所欲君见其所欲臣将自雕琢君无见其意君见其意臣将自表意】德【道德谢惠连雪赋曹风以麻衣比色楚谣以幽兰俪曲盈尺则呈瑞于丰年袤丈则表沴于隂德】得【得失老子罪莫大于可欲祸莫大于不知足咎莫大于欲得易林入市求鹿不见头足终日至夜竟无所得】荅【当也易林黄鸟采蓄既嫁不荅念吾父兄思复旧谷】底【正也郭璞东海外大壑赞冩溢洞穴暵昬龙烛爰有大壑号为无底】隝【水中山也司马相如上林赋振溪通谷蹇产沟渎谽呀豁閕阜陵别隝】　迪【徒沃切道也陆云饯王太尉诗曰惟帝思庸大典光迪思媚三灵诞膺天笃】窦【徒谷切穴也东方朔传口无毛者狗窦也声謷謷者乌哺鷇也二】觌【见也陆云赠顾骠骑诗沈机响骇幽神广觌和以同人物归时育】　斵【竹鹿切削也汉淮南王屏风赋大匠治之雕刻削斵等化器类庇廕尊屋】防【张玉切韩诗緑防如蔶薛君曰蔶积也盛如积也李善曰防音竹二】出【进也苏黄门墨竹赋风止雨霁山空日出猗猗其长森乎满谷】　浊【厨玉切不清也史记律书浊者触也言万物皆触死也白虎通渎者浊也孺子之歌沧浪之水浊兮可以濯我足民歌灌夫曰颍水浊灌氏族三】直【正直也苏黄门种松诗它年期汝三丈高独立仙翁毛发绿老人自分不及见子孙见汝知遗直】濯【澣濯也陶潜时运诗洋洋平津乃漱乃濯邈邈遐景载欣载瞩】剥【博木切落也刘植鲁都赋毛羣陨殪羽族殱剥填﨑塞畎不可胜录二】伯【长也薛综麟颂懿矣麒麟惟兽之伯世平觌景否则戢足】　朴【普木切质也张衡东京赋遵节俭尚　素朴思仲尼之克己覆老氏之常足三】朴【朴又作朴陈琳马脑勒赋太上华尚素朴兮所贵在人匪金玉兮】璞【玉璞也司马绍统赠山涛诗卞和潜幽冥谁能证竒璞冀愿神龙来扬光以见烛】　纆【莫卜切索也陆机挽歌五常侵轨仪夕气牵徽纆情和乏良聘技騃或鸩毒四】嘿【静也陆云赠顾骠骑诗于铄祈阳诞钟天笃清辉龙见猷渊嘿】黙【静也屈原九章眴兮杳杳孔静而幽黙郁结纡轸兮离慜而长鞠】邈【逺也陆云城南堂皇被命诗圣敬逺跻神道邈思媚三灵诞膺天笃】戚【于六切忧也毛诗自贻伊戚左氏传作慼释名戚蹙也斧以斩断见者皆蹙惧也太亲首孚于内其志资戚二】慼【忧也班固幽通赋雍造怨而先赏兮丁由惠而被戮栗取吊于逌吉兮王膺庆于所慼】　歗【息六切吹气若歌也説文以肃得声毛诗有女仳离条其歗矣条其歗矣遇人之不淑矣四】啸【歗古作啸説文吹声也以肃得声】箫【乐器释名箫肃也其声肃肃而清也】萧【释名萧墙施于门内萧肃也将入于此自肃敬之处也】捉【侧禄切搦也释名捉促也使相促及也】　龊【测縬切龌龊唐宗纪泰山铭方士虚无儒书龌龊佚后求仙诬神检玉】　鷟【士縬切鸑鷟陆机七徴舞唐庭之来仪鸣岐阳之鸑鷟膺天监之休命荷神聦之介福】脩【式竹切毛诗中谷有蓷暵其脩矣注云脩日干也释名腊脯又曰脩脩缩也干燥而缩也二】翛【飞羽声庄子翛然而往翛然而来】　渥【乌谷切洽也陆机汉祖功臣颂彤云　书褧素灵夜哭金精仍頽朱光以渥四】幄【上下四旁悉周曰幄释名屋也以帛衣版施之形如屋也张载七命目厌常玩体倦帷幄携公子而双游时娯观于杯麓】喔【声也王逸九思哀世兮睩睩諓諓兮嗌喔众多兮阿媚委靡兮成俗】握【掌也苏内翰罗汉赞我观西方无度量国诸佛陀耶在我掌握国古禄切】　活【呼酷切不死也毛诗播厥百谷实函斯活二】壑【谷也丘迟何吏部诔眇望周行式瞻林壑洒汰纷埃摈扬流俗】　鹤【胡沃切长啄鸟也嵇康琴赋下逮谣俗蔡氏五曲王昭楚妃千里别鹤三】学【觉也扬雄元后诔起常盈仓五十万斛为诸生储以勤好学】确【硗确也左思呉都赋亦犹帝之悬解而与桎梏疏属也庸可共世而论巨细同年而议丰确乎】　役【余玉切使也陆机挽辞在昔良可悲魂往一何慼念我平生时人道多拘役】　域【于六切邦也谢惠连雪赋雪宫建于东国雪山峙于西域岐昌发咏于来思姬满申歌于黄竹三】阁【楼阁也司马相如上林赋离宫别馆弥山跨谷高廊四注重坐曲阁华榱璧珰辇道纚属】囿【苑有垣也刘向九叹莞芸弃于泽州兮瓟□蠧于筐簏麒麟奔于九臯兮熊罴羣而溢囿】　角【虞谷切兽不童也汉律厯志角触也物触地而生戴芒角也东方朔传臣以为龙又无角谓之为蛇又有足四】桷【椽也夏侯湛鸟赋衔泥结巢营居傅桷积一啄而不已终累泥而成屋】乐【喜也三畧四民用虚国乃无储四民用足国乃安乐班固东都赋食举雍彻太师奏乐陈金石布丝竹】洛【水名马融广成颂面据衡隂箕背王屋浸以波溠濥以荥洛】
　　二沃【古通屋】
　　三烛【古通屋】
　　四觉【古通药或转声通屋】
　　五质
　　麦【讫力切来牟也白虎通阊阖风至生荠麦不周风至蛰虫匿韦铤叙志赋奉过庭之明训纳微躬于轨则勉四民之耕耘遂能辨乎菽麦六】戒【警也哗以革得声许慎读若戒二字本皆音棘盐铁论引诗我是用戒今作急屈原九章何芳草之早夭兮微霜降而下戒谅不聦明而壅蔽兮使谗谀而日得】疚【病也毛诗匪载匪来忧心孔疚期逝不至而多为恤】局【曲也毛诗谓天盖高不敢不局谓地盖厚不敢不蹐】觉【寤也列子杨朱之歌天其不识人胡能觉六韬吾观其吏暴虐残贼败法乱刑上下不觉】谷【五谷六韬纷纷好色无极吾观其野草菅胜谷】　结【激质切系也苏秦语言语相结天下为一古诗青青陵中草倾叶晞朝日阳春被惠泽枝叶可揽结二】絜【清也韩愈潮州祭神文选牲为酒以报灵徳也吹击管皷侑香絜也拜庭跪坐如法式也】　隔【讫得切塞也栁宗元惩咎赋谗妬结而不戒兮犹龂龂于所执势危疑而多诈兮逢天地之否隔五】膈【肝膈苏内翰邓忠臣母挽词公子岂先知战战常惜日吾君日月照委曲到肝膈】鬲【胷鬲释名鬲塞也管上下使气与谷不相乱也】革【更也皮革也周易或跃在渊乾道乃革飞龙在天乃位乎天徳秦琅邪刻石节事以时诸产繁殖黔首安宁不用兵革】告【报也史记叙传收殷余民叙封始邑申以商乱酒材是告】　骨【诀律切肉之覈也白居易对酒诗东岳前后魂北邙新旧骨复闻药误者为防延平术四】诀【别也栁宗元祭崔简文谁谓斯人变易成疾良志莫践乖离永诀】滑【铍滑也铍与坡同滑与汩同纷乱之意荀子成相篇君教出行有律吏谨将之无铍滑】菊【草黄华者贾岛对菊诗九日不出门十日见黄菊灼灼耀繁英美人无消息】　甲【讫立切兵也扬雄长杨赋人君以黙为神澹泊为徳今乐逺出以露威灵数动摇以疲车甲】　曲【区律切委曲也刘植鲁都赋岩险回隔峻巘隐曲猛兽深潜介禽窜匿五】窟【穴也苏内翰石炭诗君知欲斫奸邪窟楚国何曽斩无极】阙【门观也班固北征颂雷震九原电曜高阙金光镜野武旗冒日】玦【佩也苏内翰洗玉池铭如伯时父琅然环玦援手之劳终睨莫拾】缺【破也易林两全相击勇气均敌日月鬭敌不破不缺】　掘【渠郁切搰也韩愈酬郑相公遗我一言　重跽受惕齐栗辞悭义卓阔呀豁疾掊掘】　器【欺讫切器皿曹植黄帝三鼎赞鼎质文精古之神器黄帝是铸以像太一二】气【息也成公绥啸赋声不假器用不借物近取诸身役心御气物分聿切】　契【诘歴切符也祢衡顔子碑辞知微知章闻一觉十用行舍藏与圣合契名为四友之冠实尽防附之益】　箧【去急切箱箧张翰豆羮赋曰是刈是获充箪盈箧香铄和调周疾赴急】客【乞得切宾客谢灵运南楼诗登楼为谁思临江迟来客与我别所期期在三五夕】　渎【亭歴切沟也易林五岳四渎含润为徳行不失理民受恩福福音偪三】读【诵也苏黄门醉吟庵诗诗成付与坐中读知有清溪可终日】牍【简牍易林覆乎举牍易为功力月正元日承平致福福音偪】　虐【宜防切史记叙传子羽暴虐汉行功徳二】业【事也杨戏赞董幼宰轻财果壮当难不惑以少御多殊方保业】　凝【鄂力切冰结也楚词大招代水不可涉深不可测只天白颢颢寒凝凝只】　狱【鱼律切刑狱易林桎梏拘获身入牢狱髠刑受法终不可释四】岳【五岳也易林三途五岳去危入室失其宠福贵人有疾或作岳】玉【阳之精也易林鈆刀攻玉坚不可得尽我筋力胝蠒为疾】谷【山谷易林鹿畏人匿俱入深谷命短不长为虎所得】　兀【五矞切高貌白居易对酒诗能沃烦虑消能陶真性出所以刘阮軰终朝醉兀兀】　对【都聿切答也汉语画地为狱议不入刻木为吏议不对三】咄【吐也苏黄门洗香山赋毋令东坡闻我而咄奉持香山稽首仙释】荅【当也易林隂阳隔塞许嫁不荅旄丘新台悔往叹息】　突【它橘切出貌栁宗元乞巧文世途昏险拟步如漆左低右昻门冒冲突二】脱【骨去肉也易林一寻百节绸缪相得其指诘屈不能解脱】　代【汤得切更也太□首将军入虚道不得也出险登丘莫之代也】泰【大也刘歆列女传赞子发之母刺子骄泰将军稻梁士卒菽粒】　铁【他吉切黑金也释名黒铁也其处皮薰黑如铁也三】驖【马赤黑也班固东都赋歴驺虞览四驖嘉车攻采吉日李善文选注作铁】替【废也张衡东京赋忿奸慝之干命怨皇统之见替登圣皇于天阶章汉祚之有秩】　垤【徒吉切蚁封也毛诗鹳鸣于垤妇叹于室三】绖【缞绖礼记绖也者实也释名绖实也伤摧之实也】耊【老也毛诗既见君子并坐鼓瑟今者不乐逝者其耊】　夺【徒聿切取也太度首石赤不夺节士之必】　纳【奴扢切内也释名入纳也纳使还也】弱【奴歴切劣也三畧豪杰秉职国威乃弱杀生在豪杰国势乃竭】　讁【竹棘切责也王桀反金人赞末】
　　【世不取义与兹易面言匪忠退有其讁五】谪【讁又作谪柳宗元惩咎赋幸皇鉴之明宥兮累郡印而南适惟辠大而宠厚兮宜夫重仍乎祸谪】摘【取也苏内翰九日湖上诗苇间闻拏音云表已飞屐使我终日寻逢花不忍摘】擿【摘一作擿选诗瑶华未堪折兰苕已屡擿路阻莫赠问云何慰离析】磔【磔磔声也苏黄门除日诗念同去乡里此节已三失楚人重歳时爆竹鸣磔磔】　折【勑扢切裂也苏黄门除日诗相携歴除日花栁渐牙折居梁不奈贺授把被糠覈】　泽【直扢切润也苏内翰榧子诗祝君如此果徳膏以自泽驱攘三彭仇已我心腹疾二】宅【居也苏黄门卜居赋此心皎然与物皆寂所遇而安孰非吾宅】　彻【直质切止也陆云九愍伊在初之嘉惠毎成言而永日怨谷风之攸叹弥九龄而未彻二】辙【车辙易林驾驷逐狐轮挂荆棘车不结辙公子无得】　躅【直律切踯躅韩愈樊宗师墓铭文从字顺各识职有欲求之此其躅】　福【笔力切祉也汉贾谊传防者或制大权以福天子顔师古曰福古逼字礼记福者备也备者百顺之名也秦琅邪刻石皇帝之徳存定四极诛乱除害兴利致福】葍【恶菜也毛诗我行其野言采其葍不思旧姻求尔新特】辐【车辐逸诗涓涓流水不雍不塞毂既破瘁乃大其辐事已败矣乃重太息】富【丰于财也礼记注富之言备也毛诗人之齐圣饮酒温克彼昏不知壹醉日富】伏【藏匿也白虎通北方者伏方也万物伏藏也考工记不伏其辕郑注云故书伏作偪贾谊服赋祸兮福所倚福兮祸所伏忧喜聚门兮吉凶同域】腹【肚也易林隂寒主疾水离其室民饥于食不病心腹】覆【反覆班固西都赋草木涂地山渊反覆蹂躏其十二三乃拗怒而少息】复【反也易林日以困急不能自复太度首积差之贷十年不复贷音貣】乏【匮也易林雷雨三日鸟兽饥乏旅人失宜利不可得】　伯【必益切长也史记叙传维弃作稷徳盛西伯七】柏【木名陶潜经钱溪诗园田日梦想安得乆离析终怀在归月谅哉宜松柏】背【弃也毛诗既之隂女反予来赫民之罔极职凉善背】迫【逼也马融笛赋危殆险巘之所迫也众哀集悲之所积也】百【十千也欧阳参政潭园诗一花聊一醉尽醉犹须百而我病不饮对花空叹息】八【数也张衡西京赋又簇之所搀捔徒搏之所撞防白日未及移其晷已狝其什七八防音必】搏【击也苏内翰司马温公碑铭公如麟鳯不鸷不搏羽毛毕朝雄狡率服服鼻墨切】　防【卑吉切击也张衡西京赋罝罗之所羂结竿殳之所揘毕又簇之所搀捔徒搏之所撞防三】秘【密也郤正释讥无逺不致无幽不悉挺身取命干兹奥秘】别【异也黄庭经长谷卿绕乡邑六龙散飞唯分别长生至慎房中急何为死作令神泣】　绂【非律切绶也礼记注绶之言蔽也潘岳杨荆州诔用锡土宇膺兹显秩赤社白茅亦朱其绂十四】芾【绂一作芾毛诗彼侯人兮荷戈与祋彼其之子三百赤芾祋都律切】黻【黼黻太文首极文密密易以黼黻】忿【怒也刘向九叹忧心展转愁拂郁兮寃结未舒长隐忿兮】佛【西方圣人韩愈酬郑相公樊子坐宾署演孔刮老佛金舂撼玉应厥臭剧蕙郁】拂【去也白居易诗酣歌口不停狂舞衣相拂平生赏心事施展十未一】茀【盛也周易妇丧其茀勿逐七日得毛诗临冲茀茀崇墉仡仡】弗【弗弗犹发发也毛诗南山律律飘风弗弗民莫不谷我独不卒】刜【击也白居易鵶九劒诗君勿矜我玉可切君勿夸我钟可刜不如持取决浮云无令漫漫蔽白日】坲【尘也韩愈酬郑相公帝咨汝余往牙纛前坌坲试既富而美章彚霍炳蔚】馥【香气也梁宣帝百合诗含露或低垂从风时偃抑甘菊愧仙方藂兰谢芳馥】法【则也释名偪也人莫不欲从其忠偪而使有所限也汉书叙传彖系大易因史立法】髴【理也欧阳参政班鸠诗药食子虽勤岂若我在膝又云子亦病蓬首不如髴】发【舒也扬雄长杨赋汾沄沸渭云合雷发焱腾波流机骇螽轶轶夷质切】　珀【匹辟切松脂所化苏黄门茯芩赋经歴千载化为琥珀受雨露以弥坚与日月而终毕】　服【鼻墨切衣也服地也士冠礼祝曰令月吉日始加元服弃尔幼志顺尔成德秦泰山刻石三句一韵皇帝临位作制明法臣下修饰廿有六年初并天下罔不宾服三】仆【给事者也栁宗元佩韦赋尼父戮齐而诛卯兮本柔仁以作极蔺竦颜以诮秦兮入防亷犹臣仆】备【具也士冠礼醮辞曰礼仪既备令月吉日】　【皮笔切山曲也楚辞招隠士坱兮圠兮山曲心淹留兮洞荒忽忽虚屈切】白【薄覔切西方色苏内翰寒食雨诗暗中偷负去夜半真有力何殊病少年病起头已白二】舶【大舶欧阳参政白鹦鹉诗其间注辇来最稀此鸟何年随海舶谁能徧歴海上峯万怪千竒安可极】　牧【莫笔切司也阮籍大人先生传行欲为目前检言欲为无穷则少称乡党长闻邻国上欲图三公下不失为九州牧十六】藐【绵藐逺视貌司马相如上林赋长眉连娟微睇绵藐色授魂与心愉于侧】脉【血理也素问治之要极无失色脉用之不惑治之大则】防【惊黠也潘岳射雉赋目不涉体邪睡旁剔靡闻而惊无见自防】灭【尽也白虎通戌者灭也史记戌者言万物尽灭也六韬敬胜怠则吉怠胜敬则灭吕氏春秋语曰以大畜小吉以小畜大灭王襃洞箫赋或漫衍而络绎兮沛焉竞溢惏栗密率掩以絶灭】寐【卧也江淹拟古诗明月入绮髣髴想蕙质销忧非萱草永怀宁梦寐】穆【穆穆徧也荀卿赋篇湣湣淑淑皇皇穆穆周流四海曽不崇日】没【沈也白居易对酒诗何况百嵗人人间百无一贤愚共零落贵贱同埋没】防【目赤也宋玉风赋中唇为胗得目为防防齰获死生不卒】末【木上也夏侯湛抵疑向若埀一鳞廻一翼令吾子攀其飞腾之势挂其羽翼之末】陌【阡陌路也苏内翰九日湖上诗娟然如静女不肯傍阡陌苇间闻拏音云表已飞屐】睦【和也易林鹿得美草鸣呼其友九族和睦不离邦域草此苟切】目【眼目释名目黙而内识也夏侯湛抵疑栖迟穷巷守此困极吝江河之流不以跃舟船之檝惜东壁之光不以寓贫妇之目】歾【没也太耎首诎其节执其术共所歾节音即】沕【深也楚词招隐士罔兮沕憭兮防虎豹宂丛薄深林兮人上栗宂户橘切】木【树也易林敏捷劲疾如猨升木彤弓虽调终不能复】　物【微律切万物也班固东都赋指顾倐忽获车已实乐不极盘杀不尽物】　节【子悉切竹筠也説文以即得声周易夫家节与失叶以中节刚柔节与实叶亦不知节与吉叶季布叙传季氏之诎辱身毁节信于上将议臣震栗五】足【手足易林欲飞无翼鼎重折足失其福利包羞为贼】际【防也边也周易无往不复天地际也翩翩不富皆失实也黄庭经三明出华生死际父曰泥丸母雌一】作【为也陈琳客难太王筑室百堵俱作西伯营台功不浃日】载【乘也事也郑氏诗注载之言则也毛诗召彼仆夫谓之载矣王事多难维其棘矣又曰清酒既载骍牡既备以享以祀以介景福福音逼】　箦【则歴切毛氏积也言茂盛如积聚也毛诗瞻彼淇澳绿竹如箦有匪君子如金如锡】悴【子聿切憔悴也刘向九叹览屈氏之离骚兮心哀哀而拂郁声嗷嗷以寂寥兮顾仆夫之憔悴二】萃
　　【聚也左思呉都赋橚矗森萃蓊茸萧瑟】　爵【资昔切封也陆云赠顾骠诗清尘既彰朝虚好爵敬子侯度慎徽百辟】　沏【楚乙切水声也木华海赋飞涝相磢激势相沏崩云屑雨浤浤汩汩李善读二】窃【韩愈进学解乘马从徒安坐而食踵常涂之促促一作役役窥陈编以盗窃】　絶【昨卒切断也列女赞及遭暴秦王道缺食治内之道于今废絶】　杂【秦入切集也易林文忧墨墨祸福相杂南北失治东西不得】　夙【思积切早也毛诗载震载夙载生载育时维后稷育余律切四】肃【敬也尚书肃慎史记作息慎陆机赴洛诗羁旅逺游宦托身承华侧抚劒遵铜辇振缨尽祗肃】宿【舍也陆机草木疏宿菜幽州人谓之息菜班彪冀州赋遵大路以北逝兮歴赵衰之采邑丑柏人之恶名兮圣高帝之不宿】粟【禾子也韩愈进学解月费俸钱嵗靡廪粟子不知耕妇不知织】　驷【息七切一乘也左思蜀都赋亦有甲第当衢向术坛宇显敞高门纳驷三】讯【告也左思魏都赋翩翩黄鸟衘书来讯人谋所尊谋所秩李善读】削【折也苏内翰榧子诗斵为君几滑净不容削物微兴不浅此赠毋轻掷】　雪【须律切凝雨也释名雪绥也水下遇寒气而凝绥绥然也扬雄蚕赋丝如凝膏其白伊雪以为衣裳冠冕服饰二】岁【年歳易林铜人铁距雨露劳苦终日卒岁无有休息】　踬【职日切碍也易林前顿后踬左跌右逆登高安梯后返来归三】折【断也王襃洞箫赋或浑沌而潺湲兮猎若枚折或漫衍而络绎兮沛焉竞溢】哲【智也陆机陆□诔人玩其华鲜识其实于穆我公因心则哲】　热【质入切热也杨雄觧嘲天收其声地藏其热高明之家瞰其室】拙【职律切不巧也释名拙屈也使物否屈不为用也荀子君教出行有律下不私情各以冝舍巧拙三】属
　　【防也韩愈樊宗师墓铭从汉迄今用一律寥寥乆哉莫觉属】粥【糜也苏黄门钟山诗老僧一身泉上住十年扫尽人间迹客到惟烧柏子香最饥坐视山前粥】　庶【之石切众也释名庶摭也拾摭之也谓拾摭微陋以待遇之也】责【侧棘切求也栁宗元惩咎赋既明惧夫天讨兮又幽栗兮鬼责惶惶兮夜寤而昼骇兮类麏防之不息】　策【昌石切筹也六韬不知攻战之防不可以应敌宋玉九辨乘麒麟之浏浏兮驭安用夫强策谅城郭之不足恃兮虽重介之何益六】防【卜筮策也策或通用潘尼怀退赋何时愿之多违奄就羁以服役困呉坂之峻岨畏盐车之严防】筞【防或作荣陆云九愍晞馥风于旷野思同分而靡质悲荒途之既舛遵芳渚而投筞】册【简册张载七命圣人不卷道而背时智士不遗身而匿迹生必耀华名于玉牒没则勒洪伐于金册】栅【编木也欧阳参政驯鹿诗朝渇饮清池暮饱眠深栅慙愧主人恩杀身难报徳】毒【痛也曹植思归赋何曽云之沈结兮悼大阳之潜匿雨淋涔而累注兮心愤涓以凄毒】　设【式质切陈也闵鸿羽扇赋暑气云销献酬乃设停神静思且以永日妍羽详廻清风盈室】　叔【式律切易林追亡逐北呼还幼叔至山而得反归其室三】缩【敛也班固幽通赋神先心以定命兮命随行以消息斡流迁其不济兮故遭罹而赢缩】束【缚也蔡邕笔赋削文竹以为管加漆丝以纒束形调搏以直端染墨以定色】杀【色栉切戮也梁肃兵箴传美干戈易载以律古之睿智神武不杀二】索【求也苏内翰枸杞诗似闻朱明洞中有千歳质灵应或夜吠可见不可索】　蠧【常只切食木虫也易林有木生蠧还自尅贼太割首割其蠧得我心疾】噎【益悉切食咽也説文以壹得声毛诗彼黍离离彼稷之实行迈靡靡中心如噎】　隘【伊昔切险也屈】
　　【原骚经惟夫党人之偷乐兮路幽昧以险隘岂余身之惮殃兮恐皇舆之败绩二】嗌【咽也楚辞大招四酎并熟不歰嗌清馨冻饮不歠役】　厄【乙得切隘也王逸九思悼楚子兮遭厄沈玉躬兮湘汨何楚国兮难化迄于今兮不易四】轭【车轭也古诗南箕北有斗牵牛不负轭良无盘石固虚名复何益】阨【限也释名益州益阨胡广司隶校尉箴大汉通变崇简易吞舟之网以济难阨】轧【车辗也释名乙轧也自抽轧而去也张衡南都赋流湍投濈砏汃輣轧长输逺逝漻泪淢汩】　意【乙力切志也秦之罘刻石承顺帝意索隐音亿贾谊服赋请对以臆或作意屈原天问厥萌在初何所意焉璜台十成谁所极焉】　叶【于急切枝叶易林同木异叶乐人上徳东邻慕义来兴吾国三】晔【明也杨戏赞庞士元军师美志雅气暐晔惟此义宗亡身报国】鸭【鳬鹜也苏内翰岐亭诗知我犯寒来呼酒意颇急拊掌动邻里绕村捉鹅鸭】　穴【户橘切孔也説文鴪以穴得声淮南子水居窟穴人民有室孔融临终诗言多令事败器漏苦不宻河溃蚁孔端山壊由猿穴】　忽【虚屈切灭也汉书叙传元元本本数起于一产气黄钟造计杪忽五】惚【恍惚枚乘七发恍兮惚兮聊兮栗兮混汩汩兮汩莫笔切】淴【水貌蔡邕述行赋唐虞其既逺兮常俗生于积习周道鞠为茂草兮衰正路之日淴】勗【勉也栁宗元佩韦赋寛与猛其相济兮孰不颂兹之盛徳克明哲而保躬兮怀大雅之所朂】血【释名血秽也出于肉流而濊濊然也周易女承筐无实士刲羊无血宋玉高唐赋何节奄忽蹄足洒血举功先得获卓已实】　馘【况壁切面也庄子槁顶黄馘毛诗既作泮宫淮夷攸服矫矫虎臣在泮献馘服鼻墨切】　歇【许及切休息也陈琳迷迭香赋馨香难乆终必歇兮弃彼华英收厥实兮】　协【胡急切和也陆云陆丞相诔和羮未饪宰物下邑康年委登惠风时协三】合【同也张衡思赋何孤行之防防兮孑不羣而介立感鸾鹥之特栖兮悲淑人之希合】洽【浃也傅遐皇初颂歌九功儛八佾鸿泽普皇恩洽民欲得神望塞】镬【胡臭切鼎类栁宗元惩咎赋进与退吾无归兮甘脂润兮鼎镬幸皇鉴之明宥兮累郡印而南适四】画
　　【界也李兴诸葛亮表闾之文昔在颠夭有名无迹孰若吾侯良筹妙画】获【得也欧阳参政感事诗何当问寒暑岂暇谋寝食神仙虽杳茫富贵竟何获】获【刈也韩愈潮州祭神文曰稻既穟矣而雨不得以获也农夫蚕妇将无以应赋税继衣食也】　国【越逼切邦国释名国域也博古图周南宫鼎光相南国周穆公鼎南国东国皆作或周官蝈氏郑司农亦云蝈读如蜮字从虫国声三】彧【盛貌水流也毛诗疆埸翼翼黍稷彧彧曽孙之穑以为酒食】郁【文也司马相如上林赋芬芳沤郁酷烈淑郁皓齿粲烂宜笑的皪】　鬻【余律切卖也崔骃司空箴匪人斯力匪政斯勑流货是宠而苞苴是鬻三】育【养也黄伯仁童马颂禀神祗之灵化乃大宛而再育资元螭之表象似灵虬之注则】欲【贪也易林鼎足承徳嘉谋是克为王开庭得心所欲】　月【鱼橘切水之精也黄庭经洞房灵象斗日月父曰泥丸母雌一三光焕照入子室二】越【逾也陈琳马瑙勒赋瑰姿玮质纷葩艶逸英华内照景流外越】　又【夷益切复也毛诗人之齐圣饮酒温克彼昏不知台醉日富各敬尔仪天命不又富音偪】　祀【逸职切祭也毛诗四用此韵皆当为此读易林磝硗白石不生黍稷无以供祭鬼神乏祀二】异【殊也毛诗不思旧姻求尔新特诚不以富亦只以异】　类【以防切等也曹植七啓丽草交植殊品诡类绿叶朱荣熈天曜日】　穋【录直切后种先熟曰穋毛诗黍稷重穆禾麻叔麦麦讫力切六】陆【高平曰陆郭璞騊駼赞騊駼野骏产自北域交颈相摩分背翘陆】六【数也汉书叙传总统城郭三十有六修奉朝贡各以其职】来【来往也司马相如上林赋东西南北驰骛往来太遇首不往来不求得】禄【福也汉昭帝冠辞摛显先帝之光耀以承皇天之嘉禄钦奉仲春之吉辰普遵大道之郊域】麓【山足曰麓易林被服文徳仆入大麓四门雍肃登受大福福音逼】　恧【女力切小愧也张衡思赋夕惕若厉以省諐兮惧余身之未勑苟中情之端直兮莫吾知而不恧】　位【力入切列也曹植禹赞舜将崩殂告天禅位虞氏既没三年礼毕二】莅【临也曹植禹赞避隐商山示不敢莅诸侯向已乃奉天秩】　列【力质切次也黄庭经五行相推反归一三五合气九九节可用隐地回八术伏牛幽关罗品列节音即四】烈【光也杨戏赞杨季休征南厚重征西忠克綂时选士猛将之烈】裂【破也陆机赠贾谧诗在汉之季皇纲幅裂大辰匿耀金虎习质】戾【曲也刘向九叹悲余心之悁悁兮目眇眇而遗泣风骚屑以摇木兮云吸吸以湫戾】　缛【而聿切文彩也李尤阳徳殿赋青琐禁门廊庑翼翼华虫诡异密采珍缛达兰林以西通中方池而特立】
　　六术【古通质】
　　七栉【古通质】
　　八勿【古转声通质】
　　九迄【古通勿】
　　十月
　　甲【吉协切兵也屈原九歌操呉戈兮被犀甲车错毂兮短兵接三】黠【慧也仲长统覈性赋蠢尔一槩智不相絶推此而谈孰痴孰黠】汲【引水也苏内翰香积寺诗山僧类有道辛苦常谷汲我慙作机舂凿破浑沌穴】　计【吉列切筹也仲长统覈性赋但见商鞅不闻稷契父子兄弟殊情异计君臣朋友志乖怨结四】觉【寤也苏内翰补龙山文骥騄交骛驽蹇先蹶楚狂醉乱陨帽莫觉】葛【葛藟马融围棊赋白黑未分兮于约如葛杂乱交错兮更相度越】割【截也韩愈张彻墓铭世慕顾以行子揭揭也噎喑以为生子独割也为彼不清作玉雪也】　佸【纪劣切防也毛诗君子于役不日不月曷其有佸五】【佸古作説文防也以昏得声昏音厥】括【结也太羡首四马就括高人吐血刘邵七华后不可及前不可越防声赴响追晷逐括】聒【讙也郭璞江赋阳鸟爰翔于以月千类万声自相喧聒】骨【肉之覈也吕安髑髅赋令子飘零露子白骨夏冒时暑炎赫冬载冰霜凄切】　夬【古穴切释名夬决也有所破坏决裂之也诗决拾既佽古作夬三】玃【大猿也刘植鲁都赋猰窳猛容举父猴玃战鬭陵冈瞑目奋赫】袂【袖也沈炯归魂赋矧今古之悲凉并攒心而霑袂度狭岭之欹危跨清津之幽咽】　阔【丘月切逺也成公绥天地赋岂斯事之有征将言者之虚设何隂阳之难测伟二仪之奓阔三】窟【穴也谢灵运辞禄赋解纽于城邑反褐衣于丘窟判人事于一朝与世物兮长絶】屈【曲也老子大直若屈大巧若拙欧阳参政程文简公铭不学而刚有摧必折毅毅程公其刚不屈】　气【丘杰切息也嵇康寒食散赋当吐利之困患兮守危殆而假气喜乳哺之遂安兮信众疾之日歇二】契【书契老子有徳司契无徳司彻卫恒字势黄帝之史沮诵苍颉眺彼鸟迹始作书契】渴【巨列切水涸也黄庭经时念太仓不饥渴役使六丁神女谒韩愈送文畅师下开迷惑胷窙豁劚株橜僧时不听莹若饮水救渴二】偈【勇武也太辅其折廅其阙其人晖且偈】　及【极业切毛诗仲山甫出祖四牡业业征夫捷捷每怀靡及】　外【鱼厥切逺也黄庭经洞得视见无内外存漱五牙不饥渴神华执巾六丁谒谒巨列切】裔【五结切边也左思呉都赋高门鼎贵魁岸豪杰虞魏之昆顾陆之裔三】逆【不顺也苏内翰经藏铭惟回屡空无所不悦是名耳顺亦号不逆】艺【才能也丘迟思赋备百行之高致该九流之洪艺谅可杂而非染迹毎同而常别】　不【鱼列切木余也苏内翰月桂诗幽芳本长春暂瘁如蚀月且当付造物未易料枯不】　怛【旦悦切悲惨也毛诗匪风发兮匪车偈兮顾瞻周道中心怛兮四】呾【相呵也韩愈张彻墓铭知死不失名得猛厉也我铭以贞之不肖者之呾也厉音烈】答【应也苏内翰谈妙斋铭问何所为镂冰琢雪孰知东坡非问非答】掇【拾也魏武帝短歌行明明如月何时可掇忧从中来不可断絶】　闼【它悦切内也崔骃达防攀台阶窥紫闼据高轩望朱阙四】脱【骨去肉也老子善抱者不脱子孙以祭祀不辍易林一寻百节绸缪相结其措诘屈不能解脱】防【浮屠苏黄门功臣寺诗晚隂生林莽落月犹在防行招两社僧共步靑山月】榻【牀也苏黄门滕王阁诗心惊鱼龙防目送鳬鴈灭使君东鲁儒府有徐孺榻】　遰【他结切迢遰逺也王筠诗烧山多鬼怪苍岭复迢遰神芝曜七明山蒲含九节二】替【废也潘岳西征赋升曲沃而惆怅惜兆乱而兄替枝未大而本披都偶国而祸结】　徳【的革切行之得也苏内翰喜雪诗曷不走投陈孟公有酒醉君仍饱徳琼瑶欲尽天应惜更遣清光续残月】　达【陀悦切释名达彻也宋玉九章何泛滥之浮云兮焱壅蔽此明月思昭昭而愿见兮蔽氛防而莫达二】夺【与夺白居易桐花诗何此巴峡中桐花开十月草木坚彊物所禀固难夺】　衲【诸悦切补也苏内翰经藏铭道人山居僻介楚越常乐我静一食破衲二】讷【言难也老子大巧若拙大辩若讷】　昵【尼结切近也殷臣竒布赋燎无烁而不焦在兹林而独昵火焚木而弗枯木吐火而无竭】　霅【直颊切水名苏内翰画鴈诗作书问陈子晓景画苕霅依依聚圆沙稍稍动斜月】掷【直列切弃也苏内翰中秋月诗歌君别时曲满坐为凄咽留都信繁丽此防岂轻掷】沛【蒲迫切草生水中左思魏都赋揆既往之前迹即将来之后辙成都迄已倾覆建业则亦颠沛】　拨【笔别切絶也礼记衣毋拨足毋蹷先生书策琴瑟在前坐而迁之戒勿越宋七庙享神歌惟天有命眷求上哲赫矣圣武抚运相拨八】毙【死也仲长统覈性赋怀仁抱义只受其毙周孔徒劳名教虚説】八【数也説文八别也张衡舞赋声变谐集应撽成节度终复位以授二八】闭【阖也三畧军防曰将谋密则奸心闭士众一则军心结潘岳西征赋臧札飘其高厉委曹呉而成节何庄武之无耻徒利开而义闭】蔽【掩也江淹拟古诗乳窦既滴沥丹　井复寥泬嵒崿转竒秀岑崟还相蔽】弊【恶也丘迟思贤赋在慈明之慕义聊慙驭而追悦况至徳之可师无兼裘以共弊】敝【败衣也老子大成若缺其用不敝大盈若冲其用不穷】鉢【食器也苏内翰蜡梅诗君行适呉我适越笑指西湖作衣鉢】　发【方月切头毛也左思魏都赋置酒文昌高张宿设岌岌冠縰累累辫发此字今叶辖韵古通屑韵皆当作此读俗音讹下同五】发【起也张衡西京赋鸟不暇举兽不得发青骹挚于韝下韩卢噬于緤末末音蔑説见上】拂【去之也苏黄门和秦观诗时防好事过解榻时一拂隐居便醉睡世路多颠蹶】法【制也张衡西京赋览秦制跨周法狭百堵之侧陋増九筵之迫胁】髴【髣髴似也苏内翰喜雪诗云灯青火冷不成眠一夜撚须吟喜雪诗成就我覔欢处我穷正与君髣髴】渤【皮列切渤澥海名鲍照乐府筑山拟蓬壶穿池类溟渤选色遍齐代征声匝卭越今读讹三】勃【王勃唐人苏黄门滕王阁诗余思属江湖登临寄遗堞骄王应笑滕狂客亦矜勃説见上】拔【擢也老子善建者不拔子孙以祭祀不辍张华鲍文泰诔抱道冲虚执义贞厉栖迟无闷不营不拔厉音列】　茇【蒲麦切草根也苏内翰月桂诗而今城西不计召伯茇陋居有逺寄小圃无阔蹑三】跋【跋躠也苏内翰赵康靖公碑铭遂授以政歴佐三叶济于艰难不防不跋】魃【旱鬼苏黄门雪诗风频犹吝雨来嵗恐无麦天公聴一言惟幸早诛魃】　伐【房月切自矜曰伐孙绰樽铭与之无苦施而有节元应无功心存不伐王公拟之徳齐上哲今读讹四】罚【罪也左思蜀都赋纡长袖而屡舞翩跹跹以裔裔合樽促席引满相罚説同上裔入声】乏【匮也汉书叙传四民食力罔有兼业大不淫侈细不匮乏】复【返也韩愈招扬之罘礼称独学陋易贵不逺复作诗招之罘日夕抱饥渴渴巨列切】　末【莫结切木上也屈原九歌桂櫂兮兰枻斲氷兮积雪采薜荔兮水中搴芙蓉兮木末七】防【马食谷也张载七命防嫠为之擗摽孀老为之呜咽王子拂缨而倾耳六马嘘天而仰防】沫【水沬也郭璞江赋濯翮防风鼓翅防挥弄洒珠拊拂瀑沫防许月切】昧【不明也鲍照诗年貌不可还身意防盈歇智哉众多士服理辨明昧】抹【抹灭也苏内翰春菜诗韭芽带土拳如蕨脍缕堆盘纎手抹】韈【足衣释名韈末也在脚末也末音蔑韩愈送文畅师三年窜荒岭守寰坐深樾征租聚异物诡制恒巾韈今读讹】密【静也苏内翰经藏铭我无一钱谈波罗密施此法水以灌尔睫】　没【莫列切沈也谢灵运游赤石诗首夏犹清和芳草亦未歇水宿淹晨暮隂霞屡兴没今读讹】　物【徽月切万物也苏内翰四达斋铭孰如此间空洞无物户牖阖开廓焉四达达陀悦切】　札【之列切书也古诗客从逺方来遗我一书札上言长相思下言久离别周礼大札则不举徐邈读二】□【疾也释名□截也气伤人如有所截断者也】挚【质涉切持也屈原天问帝力降观下逢伊挚何条放致罚而服大悦四】制【裁也崔骃达防隂阳始分天地初制皇纲云绪帝纪乃设】絷【人名春秋盗杀卫侯之兄絷公羊谷梁作輙】执【持也释名执摄也使畏摄己也】际【子结切防也陶景黄庭音节王筠诗神芝曜七明山蒲含九节日轩若回驾相待青云际三】匝【周也】
</div>
    <div class="pagination">
<a href="韵补_page3.html">上一页</a><a href="韵补.html">1</a><a href="韵补_page2.html">2</a><a href="韵补_page3.html">3</a><span class="current-page">4</span><a href="韵补_page5.html">5</a><a href="韵补_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
