<!DOCTYPE html>
<html>
<head>
    <meta charset="UTF-8">
    <title>康熙字典 - 第 118 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 118 页/共 976 页</h1>
    <div class="content">	【酉集下】【酉字部】		【廣韻】陟離切【集韻】珍離切，□音知。與□同。　又【五音集韻】他禮切，音體。與醍同。

膺	【未集下】【肉字部】	膺	〔古文〕□【唐韻】【集韻】【韻會】□於陵切，音應。【說文】胷也。【史記趙世家】大膺，大胷，修下而馮。　又【爾雅釋言】親也。【禮少儀】執箕膺擖。【註】膺，親也。　又【正韻】當也。【書武成】誕膺天命，以撫方夏。【傳】膺，當也。　又受也。【楚辭天問】撰體協脅。鹿何膺之。【註】膺，受也。　又【韻會】馬帶也。【詩秦風】虎韔鏤膺。【傳】膺，馬帶也。又【大雅】鉤膺濯濯。【傳】鉤膺，樊纓也。　又【增韻】擊也。　又【集韻】於證切，英去聲。胷也。【禮中庸】得一善，則拳拳服膺，而弗失之矣。【釋文】徐邈讀。　又【釋名】膺，壅也。氣所壅塞也。【正字通】黃庭經，舌下□膺生死岸。陶弘景讀壅。

膻	【未集下】【肉字部】	膻	【唐韻】徒旱切【集韻】蕩旱切，□音袒。【說文】肉膻也。从肉亶聲。詩膻裼暴虎。◎按詩鄭風，今作襢。【集韻】或省作胆。　又【集韻】【正韻】□尸連切，音羶。【說文】羊臭也。本作羴。或作羶□。【列子周穆王篇】王之嬪御，膻惡而不可親。　又【正字通】音誕。素問，膻中者臣使之官，喜樂出焉。王冰曰：在胷中兩乳閒。朱肱曰：心之下有鬲膜，與脊脅周回相著，遮蔽濁氣，所謂膻中也。

膼	【未集下】【肉字部】	膼	【廣韻】陟瓜切【集韻】張瓜切，□音檛。【廣韻】膇也。【集韻】腿也。

膽	【未集下】【肉字部】	膽	【唐韻】都敢切【韻會】【正韻】覩敢切，□音黵。【說文】連肝之府也。【廣韻】肝膽。【素問】膽者，中正之官，決斷出焉。【白虎通】膽者，肝之府也。肝主仁，仁者不忍，故以膽斷。是以肝膽二者，必有勇也。肝膽異趣，何以知相爲府也。肝者，木之精也。人怒無不色靑目張者，是其效也。【史記越世家】坐臥卽仰膽，飮食亦嘗膽也。【前漢張耳陳餘傳】將軍瞋目張膽。【註】張膽，言勇之甚。【後漢光武紀】今不同心膽，共舉功名。　又【淮南子精神訓】膽爲雲。　又【拾遺記】昆吾山有獸，食銅鐵。吳國武庫中兵刃俱食盡，得雙兔，有鐵膽，鑄爲雙劒。　又蟲名。【博雅】膽蛇，靑蠵也。　又草名。【博雅】陵遊，龍膽也。　又拭治也。【禮內則】桃曰膽之。【註】啖食治擇之名。【疏】去毛拭治，令色靑滑如膽也。　又姓。【呂氏春秋】中牟有士曰膽胥，已請見之。

膾	【未集下】【肉字部】	膾	【唐韻】【集韻】【韻會】【正韻】□古外切，音儈。【說文】細切肉也。【玉篇】肉細切者爲膾。【釋名】膾，會也。細切肉令散，分其赤白異切之，已，乃會合和之也。【韻會】肉腥細者爲膾，大者爲軒。【禮曲禮】膾炙處外。　又【博雅】膾，割也。　又【廣韻】魚膾。【詩小雅】炰龞膾鯉。　又【韻會】國名。堯欲伐宗膾。宗膾，小蕃國。　【集韻】或从魚。鱠。

□	【未集上】【米字部】	□	【字彙補】古文眠字。註詳目部五畫。

	【丑集下】【女字部】		【集韻】先的切，音錫。女名。

膿	【未集下】【肉字部】	膿	【廣韻】【集韻】【韻會】□奴冬切，音農。【說文】腫血也。【玉篇】癰疽潰也。【史記倉公傳】後八日嘔膿。　又【釋名】膿，醲也，汁醲厚也。【曹植七啟】肥豢膿肌。　又爛也。【齊民要術】水稻苗長七八寸，陳草復起。以鐮浸水芟之，草悉膿死。

臀	【未集下】【肉字部】	臀	【廣韻】【集韻】【韻會】徒渾切【正韻】徒孫切，□音屯。【說文】髀也。本作□。【字彙】腿靨。【博雅】臀謂之脽。【易夬卦】臀無膚。【周語】其母夢神，規其臀以墨。【註】尻也。　又【韻會】底也。【易困卦】臀困於株木。【註】最處底下。【周禮冬官考工記】氏爲量，其臀一寸。【註】底深一寸也。　又人名。【左傳宣二年】公子黑臀。【註】晉文公子。又勝臀，齊人，見戰國策。

臁	【未集下】【肉字部】	臁	【集韻】離鹽切，音廉。【玉篇】穴臁也。【集韻】脛臁也。

臂	【未集下】【肉字部】	臂	【唐韻】【集韻】【韻會】□□義切，音嬖。【說文】手上也。【廣韻】肱也。【增韻】腕也。【正字通】今謂自肩至肘曰臑，自肘至腕曰臂。【釋名】臂，裨也，在旁曰裨也。【又】殿也，高厚有殿遌也。【山海經】大荒之中有人，反臂，名曰天虞。【又】長臂國，捕魚水中，兩手各操一魚。　又牲之肩脚亦謂臂。【禮少儀】大牢則以牛左肩臂臑，折九箇。【疏】臂臑，謂肩腳也。

臃	【未集下】【肉字部】	臃	【集韻】於容切，音邕。【說文】腫也。【史記倉公傳】色將發臃。　又【五音集韻】於隴切，音擁。臃腫，肉起也。【戰國策】人之所以善扁鵲者，爲有臃腫也。

臄	【未集下】【肉字部】	臄	【廣韻】其虐切【集韻】【韻會】【正韻】極虐切，□音噱。【說文】口上阿也。【詩大雅】嘉殽脾臄。【傳】臄，函也。【釋文】通俗文云：口上曰臄。　又【集韻】切肉也。取脾腎寘腸炙之曰臄。　又【集韻】强魚切，音渠。鳥腊。【韻會】或作□。通作噱。

臅	【未集下】【肉字部】	臅	【廣韻】尺玉切【集韻】【韻會】樞玉切，□音觸。【禮內則】小切狼臅膏。【註】狼臅膏，臆中膏也。又【糗餌粉酏註】酏，當爲餰。以稻米與狼臅膏爲餰是也。　又【集韻】朱欲切，音燭。義同。【禮內則狼臅膏釋文】徐又音燭。　又【集韻】須玉切，音粟。義同。

臆	【未集下】【肉字部】	臆	【廣韻】於力切【集韻】【韻會】乙力切【正韻】伊力切，□音億。【說文】胷肉也。【廣韻】胷臆。【史記扁鵲傳】因噓唏服臆。　又滿也。【揚子方言】臆，滿也。【註】愊臆，氣滿之也。　又抑也。【釋名】臆猶抑也。抑氣所塞也。　又【集韻】隱己切，音譩。和醴酏爲飮也。　又【韻會】通作意。【史記賈誼傳】請以臆對。【漢書】作意。

	【午集中】【疒字部】		【廣韻】【集韻】□力制切，音例。【公羊傳莊二十一年】大災者何，大瘠也。大瘠者何，也。【註】民疾疫也。【集韻】或作癘□。通作厲。

臇	【未集下】【肉字部】	臇	【唐韻】子沇切【集韻】【韻會】子兗切【正韻】徂兗切，□音□。【說文】□也。【曹植名都篇】膾鯉臇胎鰕。【註】臇者，少汁臛也。　又【廣韻】【集韻】□遵爲切，音。義同。

臈	【未集下】【肉字部】	臈	【集韻】臘或作臈。【晏子春秋諫上】景公令兵摶治，當臈冰月之閒而寒冰，多凍餒而功不成。　又蜜臈。【古今注】遠方諸山出蜜臈處，以木爲器，中開小孔，以蜜臈塗器內外。　又臈布。【古今注】周書曰：昆吾氏獻切玉刀，切玉如臈布。　又【集韻】居曷切，音葛。臈胆，肥貌。考證：〔【晏子春秋諫上】景公令兵搏治，當臈冰月之閒而寒冰，多凍餒而功不成。〕　謹照原文搏改摶。 

	【午集上】【生字部】		【字彙補】與甥同。見石墨鐫華。

□	【未集上】【竹字部】	□	【廣韻】枯鎋切【集韻】【韻會】五瞎切，□音。木虎，止樂器，亦名敔也。　又【玉篇】亦作楬。【禮樂記】然後聖人作爲鞉鼓，椌揭壎篪。　【韻會】或作。亦作。考證：〔【禮樂記】作爲鞉鼓，椌楬，此德音也。〕　謹按所引句未全，今照原文改然後聖人作爲鞉鼓，椌揭壎篪。省此德音也四字。 

□	【子集上】【一字部】	□	【字彙補】同丘。【道藏洞靈經】黃帝得常仙封鴻□容□。□字原字广下从氏彡乚作。

臉	【未集下】【肉字部】	臉	【集韻】【韻會】□居奄切，音檢。【集韻】頰也。【韻會】目下頰上也。　又【廣韻】七廉切【集韻】千廉切，□音韱。【廣韻】□也。【齊民要術】羹臛法，有臉羹。　又【博雅】臉，□也。【釋文】臉，七潛切。　又【廣韻】力減切【集韻】兩減切，□音溓。義同。

臊	【未集下】【肉字部】	臊	【唐韻】【集韻】蘇遭切【韻會】【正韻】蘇曹切，□音騷。【說文】豕膏臭也。从肉，喿，意兼聲。【廣韻】腥臊。【周禮天官庖人】夏行腒鱐膳膏臊。【註】臊，豕膏也。　又【韻會】一曰犬臊也。【正韻】犬膏也。【禮內則】夏腒鱐膳膏臊。【註】犬膏臊。　又凡肉之腥者皆曰臊。【史記晉世家】犯肉腥臊，何足食。　又【韻補】叶音摗。【易林】東家殺牛，汗臭腥臊。叶下周。

臋	【未集下】【肉字部】	臋	【字彙補】與臀同。

臍	【未集下】【肉字部】	臍	【廣韻】徂奚切【集韻】【韻會】前西切，□音齊。【說文】肶臍也。【正字通】子初生所繫也。斷之爲臍帶，以其當心腎之中，前直神闕，後直命門，故謂之臍也。　又劑也。【釋名】臍，劑也，腸端之所限劑也。　又【韻會】通作齊。【左傳莊六年】若不早圖，後君噬齊。【註】齊臍同。

臎	【未集下】【肉字部】	臎	【廣韻】【集韻】□七醉切，音翠。【廣韻】鳥尾上肉。　又【博雅】臎，肥也。　又【博雅】臎，□也。　又【廣韻】遵誄切【集韻】祖誄切，□音濢。髁骨也。一曰肥實謂之臎。

臏	【未集下】【肉字部】	臏	【廣韻】毗忍切【集韻】【韻會】婢忍切，□音牝。【說文】膝耑也。【增韻】膝蓋骨。【潘岳西征賦】徂潛鉛而脫臏。【註】膝蓋也。　又【玉篇】臏骨也。【史記秦本紀】王與孟說舉鼎，絕臏。【註】正義曰：臏，脛骨也。　又【集韻】一曰刖也。【周禮秋官司□刖罪五百註】刖，斷足也。周改臏作刖，殺死□也。【禮文王世子其□罪則纖剸亦告於甸人註】宮割臏墨劓刖，皆以刀鋸割刺人體也。　又人名。【史記孫武傳】孫臏，孫武之後世子孫也。　又【集韻】毗賓切，音頻。又遍忍切，音。義□同。

臐	【未集下】【肉字部】	臐	【廣韻】【集韻】【韻會】【正韻】□許云切，音熏。【玉篇】臐，今時□也。羊曰臐。【禮內則】膷臐膮醢。【釋文】羊□也。　又【廣韻】香美之名。【博雅】臐，香也。　又【廣韻】許運切，音訓。義同。　【類篇】或作□。

臑	【未集下】【肉字部】	臑	【唐韻】那到切【集韻】【韻會】乃到切【正韻】奴報切，□音□。【說文】臂羊矢也。【徐曰】按史記，龜前臑骨，帶之入山林不迷。蓋骨形象羊矢，因名之。【廣韻】臂節。【韻會】肩腳也。【儀禮鄕射禮】折脊脅肺臑。【禮少儀】大牢，則以牛左肩臂臑折九箇。【疏】臂臑謂肩腳也。【史記龜筴傳】取前足臑骨，穿佩之。【註】臑臂。　又【說文長箋】黃蹢躅，一名臑羊華。　又【集韻】奴刀切，音夔。義同。　又【集韻】人之切，音而。與胹同。爛也。秦晉之郊謂熟曰胹。【枚乗七發】熊蹯之臑。【註】臑，音而，熟也。【宋玉招魂】肥牛之腱，臑若芳些。【註】臑若，熟爛也。　又【集韻】五管切，音輐。體燠也。　又【集韻】昏困切，音。肉醢。　又【集韻】汝朱切【正韻】如朱切，□音儒。【廣韻】□耎貌。【集韻】肱骨也。一曰衣名。襦者，本取臑義。

臒	【未集下】【肉字部】	臒	【玉篇】烏郭切，音艧。善肉也。　又人名。【史記王于侯表】五據侯劉臒。

	【寅集中】【山字部】		【唐韻】【韻會】【正韻】徂賄切【集韻】徂誄切，□音罪。□，山貌。【說文】本作□。从山辠聲。【張衡西京賦】上林岑以□。【註】險峻不齊也。【沈炯歸賦】其山則嶔岑嵬。　【六書】作□。

胚	【未集下】【肉字部】	胚	【集韻】鋪枚切，音坯。婦孕一月也，或从女作。【爾雅釋詁胎始也註】胚胎未成，亦物之始也。【郭璞江賦】類胚渾之未凝。【註】言雲氣杳冥，似胚胎渾沌，尚未凝結。　又【玉篇】匹尤切，音。義同。　【說文】本从不作肧。

□	【未集上】【米字部】	□	【集韻】郞達切，音剌。【博雅】也。

	【子集下】【力字部】		【唐韻】方結切【集韻】必結切，□邊入聲。【玉篇】大也。【廣韻】大力之貌。

	【補遺】【午集】【田字部】		【篇海類編】昌石切，音尺。田器。又地名。

	【午集中】【疒字部】		【廣韻】古隘切【集韻】居隘切，□音懈。病也。　又【集韻】宜佳切，音厓。癡貌。　又硏奚切，音倪。義同。

胛	【未集下】【肉字部】	胛	【廣韻】【集韻】【韻會】□古狎切，音甲。【廣韻】背胛。【集韻】一曰闔也。與胷脅相會闔。【正字通】俗謂肩甲。【後漢張宗傳】中矛貫胛。【註】背上兩膊閒也。

胜	【未集下】【肉字部】	胜	【唐韻】【集韻】【韻會】□桑經切，音星。【說文】犬膏臭也。从肉，生，意兼聲。一曰不熟也。徐引禮記，飯胜而苴熟。【禮內則秋宜犢麛膳膏腥釋文】腥，音星。雞膏也。說文作胜，云：犬膏臭也。　又【集韻】七正切，音婧。【山海經】玉山有鳥焉，名曰胜遇。【註】音姓。　又新佞切，音性。與腥同。星見食豕，令肉中生小息肉也。又【五音集韻】所庚切，音生。餼肉也。考證：〔一曰，不熟也。徐引禮記，飮胜而苴熟。〕　謹照原文飮胜改飯胜。 

胝	【未集下】【肉字部】	胝	【唐韻】竹尼切【集韻】【韻會】張尼切，□音疷。【說文】腄也。【玉篇】胼胝。【廣韻】皮厚也。【韻會】□也。【集韻】一曰繭也。【前漢司馬相如傳】躬傶骿胝無胈【註】□也。【荀子子道篇】耕耘樹藝，手足胼胝，以養其親。【任昉百辟勸進牋】雖累繭救宋，重胝存楚。　又【集韻】稱脂切，音□。鳥胃。一曰胵，五藏總名。【博雅】百葉謂之膍胵。本作胵。或从氐。　又丁計切，音帝。牲體之本也。　又【正韻】旨而切，音支。義同。

胞	【未集下】【肉字部】	胞	【廣韻】匹交切【集韻】【韻會】【正韻】披交切，□音拋。【說文】兒生裹也。【博雅】人四月而胞。【莊子外物篇】胞有重閬，心有天遊。【註】胞，腹中胎。閬空曠也。【前漢外戚傳】善臧我兒胞。【師古註】音苞。謂胎之衣也。　又【戰國策】夫癘雖癰腫胞疾。　又【廣韻】布交切【集韻】【韻會】班交切，□音包。又【集韻】方鳩切，否平聲。義□同。　又【集韻】【韻會】□蒲交切。與庖同。肉吏也。【禮祭統】夫祭有畀輝胞翟閽者。【莊子庚桑楚】湯以胞人籠伊尹。【前漢百官公卿表】胞人，都水均官三長丞。【註】胞與庖同。胞人，主掌宰割者也。　又【五音集韻】匹貌切，音奅。面生氣也。

胠	【未集下】【肉字部】	胠	【廣韻】去魚切【正韻】丘於切，□音區。【博雅】胠，脅也。　又【韻會】一曰旁開爲胠。【正韻】發也，開也。【莊子胠篋篇】將爲胠篋探囊發匱之盜，而爲守備。【註】胠，起居反，從旁開爲胠。一云發也。　又去也。【荀子榮辱篇】儵者，浮陽之魚也。胠於沙而思水，則無逮矣。　又【韻會】軍左翼曰啓，右翼曰胠。【左傳襄二十三年】狼蘧疏爲右胠。　又【廣韻】丘倨切【集韻】【韻會】丘據切【正韻】區遇切，□音去。脅也。　又【集韻】乞業切，音。又迄業切，音脅。又【韻會】口舉切，去上聲。義□同。　又【廣韻】去劫切【正韻】苦洽切，□音恰。開也，發也。　又人名。【前漢功臣表】武原靖侯衞胠。【註】胠音脅，又音怯。

胡	【未集下】【肉字部】	胡	【唐韻】戸孤切【集韻】【韻會】【正韻】洪孤切，□音瑚。【說文】牛頷垂也。【正字通】喉也。頷肉下垂者曰胡。【詩豳風】狼跋其胡。【傳】老狼有胡，進則躐其胡。【釋名】胡，互也。在咽下垂，能斂互物也。【前漢郊祀志】有龍垂胡。【註】胡謂頸下垂肉也。　又【韻會】何也。【書太甲】弗慮胡獲，弗爲胡成。　又【集韻】壽也。【詩周頌】胡考之寧。【傳】胡，壽也。　又【正字通】鋒之曲而旁出者曰胡。戈頸也。【周禮冬官考工記冶氏】戈胡三之，戟胡四之。【註】三之長六寸，四之長八寸。　又戟名【揚子方言】凡戟而無刃，東齊秦晉之閒謂其大者曰鏝胡，其曲者謂之鉤釨鏝胡。　又【韻會】麤纓無文理者。亦曰曼胡。　又遐遠也。【儀禮士冠禮】眉壽萬年，永受胡福。【註】胡，猶遐也，遠也。　又懸蠶簿橫也。【揚子方言】胡以懸，關西謂之。【註】，懸蠶簿橫也。　又粉名。【釋名】胡粉，胡，餬也，和脂以塗面也。【抱朴子論僊卷】愚人乃不信黃丹及胡粉乃化鉛所作。　又餅名。【釋名】胡餅，作之大漫沍也，亦言以胡麻著上也。　又胡蝶，蟲名。【列子天瑞篇】烏足之根爲蠐螬，其葉爲胡蝶。　又【史記諡法】彌年壽考，保民耆艾，□曰胡。　又【正字通】菰米曰彫胡。【前漢司馬相如傳】東蘠彫胡。【註】彫胡，菰米也。　又草名。【爾雅釋草】繁由胡。【詩周南采采卷耳箋】卷耳，苓耳也。廣雅云：枲耳也。郭云：亦曰胡枲。【疏】卷耳，葉靑白色，似胡荽。　又鳥名。【禮表記詩云維鵜在梁註】鵜，鵜胡。　又【正字通】盧胡，笑在喉閒聲。【孔叢子抗志篇】盧胡，大笑。　又水名。【爾雅釋水】胡蘇。【註】東莞縣今有胡蘇亭。　又丘名。【爾雅釋丘】方丘，胡丘。【疏】丘形四方者名胡丘。　又禮器。與瑚同。【左傳哀十一年】仲尼曰：胡簋之事，則嘗學之矣。【註】胡簋，禮器。夏曰胡。　又縣名。【書禹貢導菏澤傳】菏澤在胡陵。【疏】正義曰：地理志，山陽郡有胡陵縣。　又書名。【前漢藝文志】胡非子三篇。【註】墨翟弟子。【又】封胡五篇。【註】黃帝臣。　又國名。【周禮冬官考工記】妢胡之笴。【註】妢胡，胡子之國，在楚旁。　又姓。【左傳襄二十五年】庸以元女大姬配胡公。【註】胡公閼父之子滿也。又複姓。【八及歌】海內珍奇，胡母季皮。【註】侍御史太山奉高胡母班，字季皮。　又【集韻】洪孤切，音□。戈戟內柄處。　又胡故切，音護。頸也。【前漢金日磾傳】日磾捽胡。晉灼讀。

胣	【未集下】【肉字部】	胣	【集韻】丑豸切，音褫。刳腸曰胣。【莊子胠篋篇】昔者龍逢斬，比干剖，萇弘胣。【註】刳腸曰胣。　又演爾切，音酏。又賞是切，弛去聲。義□同。　或作肔。

胤	【未集下】【肉字部】	胤	〔古文〕□【廣韻】羊晉切【正韻】羊進切，□音孕。【說文】子孫相承續也。从肉从八，象其長也。幺亦象重累也。【廣韻】繼也，嗣也。【書洛誥】予乃胤保，大相東土。【傳】我乃繼文武安天下之道，大相洛邑。又【高宗肜日】王司敬民，罔非天胤。【傳】王者主民，當敬民事。民事無失天所嗣常也。　又習也。【詩大雅】永錫祚胤。【傳】胤，習也。　又【廣韻】國名。【書胤征】胤侯命掌六師。　又姓。　又【韻補】叶延去聲。【徐幹齊都賦】旣墜反升，將絕復胤。叶下徧。

胥	【未集下】【肉字部】	胥	〔古文〕□【廣韻】相居切【集韻】新於切，□音湑。【說文】蟹醢也。【韻會】言其肉胥胥解也。【周禮天官庖人註】靑州之蟹胥。　又【集韻】助也，待也。　又【廣韻】相也。【書太甲】民非后，罔克胥匡以生。【傳】無能相匡。【前漢楚元王傳】二人諫不聽，胥靡之。【註】胥，相也。靡，隨也。古者相隨坐輕□之名。又□徒亦名胥靡。【莊子庚桑楚】胥靡登高而不懼。【註】胥靡，□徒人也。【前漢敘傳】史遷薰胥以□。【註】胥，相也。　又【集韻】皆也。【詩小雅】君子樂胥。【傳】胥，皆也。　又儲胥，謂蓄積待用也。【前漢揚雄傳】木雍槍累，以爲儲胥。【註】有儲蓄，以待所須也。　又官名。【周禮地官】胥師，二十肆，則一人皆二史。【註】胥及肆長，市中給繇役者。【禮文王世子】胥鼓南。【註】胥掌以六樂之會正舞位。　又樹名。【前漢司馬相如傳】留落胥邪。【註】胥邪似幷閭，皮可作索。　又蝶名。【莊子至樂篇】蝴蝶，胥也。【註】蝴蝶一名胥。【列子天瑞篇】烏足之根爲蠐螬，其葉爲胡蝶。胡蝶，胥也。化而爲蟲，生竈下。　又語辭。【詩小雅】侯氏燕胥。【又】君子樂胥。　又地名。【左傳宣十二年】車及于蒲胥之市。　又胥閭，門名。【穀梁傳成元年】客不悅而去，相與立胥閭而語。【註】門名。　又姓。【廣韻】胥童，晉臣。見【左傳成十七年】。　又人名。【左傳哀十一年】桑掩胥御國子。【前漢功臣表】復陽剛侯陳胥。　又【集韻】寫與切，音諝。又蘇故切，音素。義□同。　又【正韻】山徂切，音蔬。同蘇。　又【韻補】叶胥上聲。【班固靈臺詩】屢維豐年。於皇樂胥。叶上廡雨。考證：〔【周禮地官】胥師，二十四，則一人皆二史。〕　謹照原文二十四改二十肆。 

胦	【未集下】【肉字部】	胦	【廣韻】握江切【集韻】於江切，□音□。胦肛，不伏人。　又【廣韻】【集韻】□於良切，音央。【廣韻】脬胦。【集韻】脖胦，臍也。　又【集韻】於郞切，音鴦。又倚朗切，音坱。義□同。

胧	【辰集上】【月字部】	朧	【廣韻】盧紅切【集韻】【韻會】盧東切，□音籠。【說文】朦朧也。　又【類篇】朣朧，月初出。詳朣字註。

胪	【未集下】【肉字部】	臚	【唐韻】力居切【集韻】【正韻】凌如切，□音閭。【說文】皮也。【抱朴子至理卷】淳于能解臚以理腦。　又【廣韻】腹前曰臚。【通雅】臚脹，腹彭脹也。　又【玉篇】臚，陳也。【廣韻】陳，序也。【爾雅釋言】臚，敘也。【疏】以禮陳敘於賔客也。【史記六國表】臚於郊祀。【前漢郊祀歌】殷勤此路臚所求。　又【正韻】傳也。【晉語】聽臚言於市。【註】臚，傳也。【史記叔孫通傳】臚句傳。【註】上傳語告下爲臚。　又官名。【後漢百官志】大鴻臚一人，中二千石。　又【韻會】兩舉切，音膂。與旅同。【前漢敘傳】大夫臚岱。【註】鄭氏曰：臚岱，季氏旅於泰山是也。師古曰：旅，陳也，臚亦陳也。臚旅聲相近，其義一耳。　又【正字通】亦作盧。【唐書和逢堯傳】鴻臚作鴻盧。　【正字通】說文：臚，从肉盧聲。孫氏力居切，籀文作膚，義同音別，二文宜竝存。臚音盧，膚音趺，皮膚通作皮臚，臚傳必不可言膚傳，鴻臚必不可稱鴻膚，各從其類，則言義兩無殽互。

	【午集上】【玉字部】		【正字通】俗璨字。

</div>
    <div class="pagination">
<a href="康熙字典_page117.html">上一页</a><span>...</span><a href="康熙字典_page113.html">113</a><a href="康熙字典_page114.html">114</a><a href="康熙字典_page115.html">115</a><a href="康熙字典_page116.html">116</a><a href="康熙字典_page117.html">117</a><span class="current-page">118</span><a href="康熙字典_page119.html">119</a><a href="康熙字典_page120.html">120</a><a href="康熙字典_page121.html">121</a><a href="康熙字典_page122.html">122</a><a href="康熙字典_page123.html">123</a><span>...</span><a href="康熙字典_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
