<!DOCTYPE html>
<html>
<head>
    <meta charset="UTF-8">
    <title>诗本音 - 第 4 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诗本音 - 第 4 页/共 15 页</h1>
    <div class="content">　　有兔爰爰雉离于罗【七歌】我生之初尚无为【音譌】我生之后逢此百罹【古音罗考罹字诗凡三见竝同后人误入五支韵】尚寐无吪【八戈】
　　有兔爰爰雉离于罦【十八尤】我生之初尚无造【三十二晧】我生之后逢此百忧【十八尤】尚寐无觉【三十六效　此章以平上去通为一韵】有兔爰爰雉离于罿【一东】我生之初尚无庸【三钟】我生之后逢此百凶【三钟】尚寐无聪【一东】
　　兔爰三章章七句
　　緜緜葛藟【五防与弟协】在河之浒【十姥】终逺兄弟【十一齐】谓他人父【九麌】谓他人父【见上】亦莫我顾【十一暮　此章以上去通为一韵】緜緜葛藟【见上】在河之涘【六止】终远兄弟【见上】谓他人母【满以反】谓他人母【见上】亦莫我有【音以　此章通为一韵】
　　緜緜葛藟【见上】在河之漘【十八谆】终远兄弟【见上】谓他人昆【三十三魂】谓他人昆【见上】亦莫我闻【二十文】
　　葛藟三章章六句
　　彼采葛【十二曷】兮一日不见如三月【十月】兮
　　彼采萧【三萧】兮一日不见如三秋【十八尤】兮
　　彼采艾【十四泰】兮一日不见如三岁【十三祭】兮
　　采葛三章章三句
　　大车槛槛【五十四槛】毳衣如菼【四十九敢】岂不尔思畏子不敢【四十九敢】
　　大车啍啍【二十三魂】毳衣如璊【二十三魂】岂不尔思畏子不奔【二十三魂】
　　谷则异室【五质】死则同穴【十六屑】谓予不信有如皦日【五质】
　　大车三章章四句
　　丘中有麻【九麻】彼畱子嗟【九麻】彼畱子嗟【见上】将其来施施【式何反】
　　丘中有麦【莫北反】彼畱子国【二十五德】彼畱子国【见上】将其来食【二十四职】
　　丘中有李【六止】彼畱之子【六止】彼畱之子【见上】贻我佩玖【音几】
　　丘中有麻三章章四句
　　王国十篇二十八章百六十二句









　　诗本音卷二
<经部,小学类,韵书之属,诗本音>
　　钦定四库全书
　　诗本音卷三　　　　　　昆山顾炎武撰
　　国风
　　郑
　　缁衣之宜【鱼何反】兮敝予又改为【音譌】兮适子之馆【二十九换】兮还予授子之粲【二十八翰】兮
　　缁衣之好【三十二晧】兮敝予又改造【三十二晧】兮适子之馆【见上】兮还予授子之粲【见上】兮
　　缁衣之蓆【二十二昔】兮敝予又改作【十九铎】兮适子之馆【见上】兮还予授子之粲【见上】兮
　　缁衣三章章六句【旧作三章章四句今详敝字当作一句还字当作一句难属下文当作三章章六句】
　　将仲子【六止】兮无逾我里【六止】无折我树杞【六止】岂敢爱之畏我父母【满以反】仲可怀【十四皆】也父母之言亦可畏【八未】也【此章亦可以平上去通为一韵】
　　将仲子兮无逾我墙【十阳】无折我树桑【十一唐】岂敢爱之畏我诸兄【虗王反】仲可怀【见上】也诸兄之言亦可畏【见上】也
　　将仲子兮无逾我园【二十二元】无折我树檀【二十五寒】岂敢爱之畏人之多言【二十二元】仲可怀【见上】也人之多言亦可畏【见上】也
　　将仲子三章章八句
　　叔于田【一先】巷无居人【十七眞】岂无居人【见上】不如叔也洵美且仁【十七眞】
　　叔于狩【四十九宥】巷无飮酒【四十四有】岂无饮酒【见上】不如叔也洵美且好【三十二晧　此章以上去通为一韵】
　　叔适野【神与反】巷无服马【音姥】岂无服马【见上】不如叔也洵美且武【九麌】
　　叔于田三章章五句
　　叔于田乘乘马【音姥】执辔如组【十姥】两骖如舞【九麌】叔在薮【古音色主反考薮字诗一见书一见竝同后人混入四十五厚韵】火烈具举【八语】襢裼暴虎【十姥】献于公所【八语】将叔无狃戒其伤女【八语】
　　叔于田乘乘黄【十一唐】两服上襄【十阳】两骖鴈行【戸郎反】叔在薮火烈具扬【十阳】叔善射【古音树考射字诗凡三见一音树二音豫礼记二见一音树一音豫孟子一见音树后人混入四十祃韵】忌又良御【九御】忌抑磬控【一送】忌抑纵送【一送】忌
　　叔于田乘乘駂【三十二晧　广韵駂今乌骢今本多误作鸨】两服齐首【四十四有】两骖如手【四十四有】叔在薮火烈具阜【四十四有】叔马慢【三十谏】忌叔发罕【二十三旱】忌抑释掤【十六蒸】忌抑鬯弓【古音肱考弓字诗凡四见左传一见楚辞一见竝同后人误入一东韵】忌
　　大叔于田三章章十句
　　清人在彭【古音防考彭字诗凡八见竝同后人混入十二庚韵】驷介旁旁【十一唐】二矛重英【古音央考英字诗凡四见尔雅一见楚辞四见并同后人混入十二庚韵】河上乎翱翔【十阳】
　　清人在消【四宵】驷介麃麃【四宵】二矛重乔【四宵】河上乎逍遥【四宵】
　　清人在轴【一屋　转音俦】驷介陶陶【六豪】左旋右抽【十八尤】中军作好【三十二晧　此章以平上入通为一韵】
　　清人三章章四句
　　羔裘如濡【十虞】洵直且侯【音胡】彼其之子舍命不渝【十虞】
　　羔裘豹饰【二十四职】孔武有力【二十四职】彼其之子邦之司直【二十四职】
　　羔裘晏【二十八翰三十谏二韵】兮三英粲【二十八翰】兮彼其之子邦之彦【三十三线】兮
　　羔裘三章章四句
　　遵大路【十一暮】兮掺执子之袪【九鱼】兮无我恶【十一暮】兮不寁故【十一暮】也【此章以平去通为一韵】
　　遵大路兮掺执子之手【四十四有】兮无我魗【十八尤】兮不寁好【三十二晧】也【此章以平上通为一韵】
　　遵大路二章章四句
　　女曰鸡鸣士曰昧旦【二十八翰】子兴视夜明星有烂【二十八翰】将翱将翔弋鳬与鴈【三十谏】
　　弋言加【九麻】之与子宜【鱼何反】之宜言饮酒【四十四有】与子偕老【三十二晧】琴瑟在御莫不静好【三十二晧】
　　知子之来【十六咍】之襍佩以赠【四十八嶝　集传皆叶入声按来字或可读入声赠字不可读入声姑阙之】之知子之顺【二十二稕】之襍佩以问【二十三问】之知子之好【三十七号】之襍佩以报【三十七号】之
　　女曰鸡鸣三章章六句
　　有女同车【九鱼】顔如舜华【音敷】将翱将翔【十阳与姜协】佩玉琼琚【九鱼】彼美孟姜【十阳】洵美且都【十一模】
　　有女同行【戸郎反】颜如舜英【音央】将翱将翔【见上】佩玉将将【十阳】彼美孟姜【见上】德音不防【十阳　此章通为一韵】
　　有女同车二章章六句
　　山有扶苏【十一模】隰有荷华【音敷】不见子都【十一模】乃见狂且【九鱼】
　　山有桥松【三钟】隰有游龙【三钟】不见子充【一东】乃见狡童【一东】
　　山有扶苏二章章四句
　　萚【十九铎与伯协】兮萚【见上】兮风其吹【古音昌戈反后人误入五支韵】女叔兮伯【二十陌】兮倡予和【八戈】女
　　萚【见上】兮萚【见上】兮风其漂【四宵】女叔兮伯【见上】兮倡予要【四宵】女
　　萚兮二章章四句
　　彼狡童兮不与我言【二十二元】兮维子之故使我不能餐【二十五寒】兮
　　彼狡童兮不与我食【二十四职】兮维子之故使我不能息【二十四职】兮
　　狡童二章章四句
　　子惠思我褰裳涉溱【十九臻】子不我思岂无他人【十七眞】狂童之狂也且【末句无韵葢以二章合而为韵】
　　子惠思我褰裳涉洧【五旨】子不我思岂无他士【六止】狂童之狂也且
　　褰裳二章章五句
　　子之丰【三钟】兮俟我乎巷【古音胡贡反考巷字诗一见楚辞一见竝同后人分四绛韵】兮悔予不送【一送】兮【此章以平去通为一韵】
　　子之昌【七阳】兮俟我乎堂【十一唐】兮悔予不将【十阳】兮衣锦褧衣裳锦褧裳【十阳】叔兮伯兮驾予与行【戸郎反】裳锦褧裳衣锦褧衣【八微】叔兮伯兮驾予与归【八微】
　　丰四章二章章三句二章章四句
　　东门之墠【二十八狝】茹藘在阪【二十阮】其室则迩其人甚远【二十阮】
　　东门之栗【五质】有践家室【五质】岂不尔思子不我即【古音子悉反考即字诗凡三见易一见竝同后人别入二十四职韵】
　　东门之墠二章章四句
　　风雨凄凄【十二齐】鸡鸣喈喈【十四皆】既见君子云胡不夷【六脂】
　　风雨潇潇【三萧】鸡鸣胶胶【五肴】既见君子云胡不瘳【十八尤】
　　风雨如晦【十八队】鸡鸣不已【六止】既见君子【六止】云胡不喜【六止　此章以上去通为一韵】
　　风雨三章章四句
　　青青子衿【二十一侵】悠悠我心【二十一侵】纵我不往子宁不嗣音【二十一侵】
　　青青子佩【十八队】悠悠我思【七之】纵我不往子宁不来【十六咍　此章以平去通为一韵】
　　挑兮达【十二曷】兮在城阙【十月】兮一日不见如三月【十月】兮
　　子衿三章章四句
　　扬之水【五防与弟协】不流束楚【八语】终鲜兄弟【十一荠】维予与女【八语】无信人之言人实迋女【见上】
　　扬之水【见上】不流束薪【十七眞】终鲜兄弟【见上】维予二人【十七眞】无信人之言【二十二元】人实不信【二十一震　此章以平去通为一韵】
　　扬之水二章章六句
　　出其东门【二十三魂】有女如云【二十文】虽则如云【见上】匪我思存【二十三魂】缟衣綦巾【十七眞】聊乐我员【二十文】
　　出其闉阇【十一模】有女如荼【十一模】虽则如荼【见上】匪我思且【九鱼】缟衣茹藘【九鱼】聊可与娯【十虞】
　　出其东门二章章六句
</div>
    <div class="pagination">
<a href="诗本音_page3.html">上一页</a><a href="诗本音.html">1</a><a href="诗本音_page2.html">2</a><a href="诗本音_page3.html">3</a><span class="current-page">4</span><a href="诗本音_page5.html">5</a><a href="诗本音_page6.html">6</a><a href="诗本音_page7.html">7</a><a href="诗本音_page8.html">8</a><a href="诗本音_page9.html">9</a><span>...</span><a href="诗本音_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
