<!DOCTYPE html>
<html>
<head>
    <meta charset="UTF-8">
    <title>佩觿 - 第 1 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>佩觿 - 第 1 页/共 9 页</h1>
    <div class="content">　　御制题宋版郭忠恕佩觿
　　卫风第廿一章句名寓佩觿觧结求小学从来大学本今文应溯古文由肆言那恋钱五万容靣偏欣土一抔蝉蜕分明地仙列斯人奚翅画家流












　　钦定四库全书　　　　经部十
　　佩觹　　　　　　　　小学类二【字书之属】提要
　　【臣】等谨按佩觹三卷宋郭忠恕撰此书上巻备论形声讹变之由分为三科曰造字曰四声曰传字中下二巻则取字画疑似者以四声分十段曰平声自相对曰平声上声相对曰平声去声相对曰平声入声相对曰上声自相对曰上声去声相对曰上声入声相对曰去声自相对曰去声入声相对曰入声自相对末附与篇韵音义异者十五字又附辨证舛误者一百十九字不署名字不知何人所加以其可资考证仍并存之惠栋九经古义尝驳忠恕以示字为视而反以视为俗字今考其中如谓车字音尺遮反本无居音盖因韦昭辨释名之説未免失于考订又书号八分久有旧训蔡文姬述其父语自必无讹乃以为八体之外别分此体强为穿凿亦属支离至于以天承口为呉己见越絶书而引三国志为徴景为古影字已见髙诱淮南子注而云葛洪字苑加彡【案此沿顔氏家训之误】又陶侃本字士行而误作衡东方朔以来来为枣本约畧近似而遂造□字均病微疎然忠恕洞解六书故所言具中条理如辨逄姓之逄音皮江反不得读如逢遇本字证之汉字源逢字下引逢盛碑通作逄则姓氏之逢虽通作逄亦仍作皮江反可证顔师古之讹又若辨甪里本作角里与角亢字无异亦不用顔师古恐人误读故加一拂之説证之汉四老神位神祚几石刻甪里实作角里与此书合则知忠恕所论较他家精多矣乾隆四十六年九月防校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀














　　钦定四库全书
　　佩觿卷上　　　　　　宋　郭忠恕　撰
　　佩觿者童子之事得立言于小学者也其一曰造字之旨始于象形【孔子曰牛羊之字以形举也】中则止戈反正【传止戈爲武反正爲之】而省声生焉【礼鸷虫攫搏郑注从鸟省声今作省非也说文云从埶声】至若春秋姓字地名更见尚书宋齐旧本隷写古文学者知之不可具举有以氷爲凝【说文氷鱼陵翻凝笔陵翻亦互用之】有以渴音竭【说文字林渴音其列翻水竭字】古文以贞爲鼎籀文以鼎爲则其矛楯有如此者刑罚从寸【古罚如此谓持刀詈人元命苞改刀作寸寸法也】应从士【古如此汉文帝以言多非诚乃去口从士】曡恶太盛【古曡如此言决罪三日得宐新室以三日太盛改作三田】媒贵爲神【月令注以其髙禖为神故从示】其立教有如此者衞梦之字是谓省【本作衞防】前之字是谓隷加【本作歬甯】词朗之字是谓隷行【本作防朖】寒无之字是谓隷变【本作□□】其逸驾有如此者涂泥爲途说虱爲早暮党与爲取与胄子爲甲曺其相承有如此者嵞山之县爲当涂【古文尚书作嵞后依山立当涂县今在宣州】战泂之文爲荧泽【事具春秋后序】穆公之諡既作缪【史传不同】潧洧之诗又作溱【诗与说文字别】其迁革有如此者佳人之爲嘉期【佳美也五礼防姻曰嘉庆善也所宜依经用字不当作佳】仅得之爲近逺【仅以身免仅得中筭仅有存者仅才也耗半也非逺近】平生之爲外甥【谓我舅者吾谓之甥即从男是此三字李祭酒涪说】其浅陋有如此者五十二家书都来穿凿【今五十二家书竝不合本体必非萧子云所作盖后人妄爲之】三百六十体更是榛芜【王南宾存又切韵首列三百六十体多失部居不可依据】考字左回老字右转【谨案考从丂丂苦杲翻老从匕匕火霸翻裴务齐切韵序云左回右转非也】其野言有如此者雀防【胥恭翻】之防鎗鐽【音义皆阙】之鐽浇泼【普末翻】之泼【此皆非古字王存乂切韵序云形声防意施行已久】其备率有如此者昭穆义舛【李祭酒涪说为汉讳昭　改音韶失之也案说文自有佋穆之字以昭爲佋盖借音耳】杕杜文乖【杕大计翻北齐河北毛诗本多作狄唐杨国忠以杕杜之杕爲笞杖之杖人多笑之】屯【陟伦翻】卦之屯音豚【五经文字以屯爲屯聚之屯】胡毋之毋【音无】用母【父母之母今公羊序如此失之矣】其滥读有如此者马头人爲长人持十爲斗苛爲止句虫谓诎中【言不合诸经解字已上具说文序其下亦然】埤苍云畛则尔有田古今训地乃土乙力【张显所作】中兴书舟在二闲爲□【弥亘字从二间舟今之隷书转舟爲日而何法盛中兴书乃以舟在二间爲舟航字谬也】春秋说人十四心爲徳诗说二在天下爲酉国志口在天上爲吴晋书黄头小人为恭叅同以人负告爲造新论之金昆配物【谓银字从金昆】后汉之白水称祥【时王莽作翦刀钱文曰货泉有白水真人字应汉光武中兴自中兴已下至此皆出顔氏家训】冯则行马水边【苻融断狱有书生妻爲人所杀夜梦乗马一边湿一边干又见天上水中各一日融曰此必冯昌也】幽则挂丝山上【齐志张伯徳梦山上挂丝占者曰其爲幽州乎秋七月拜幽州刺史】董谶千里草【董卓秉政童謡曰千里草何青青十日卜不得一日生】春占一日夫【谢小娥传父夫爲盗所杀夜梦人曰一日夫门东草乃春兰字也】三刀之梦爲州【王濬梦悬三刀于梁上俄益一刀后爲益州牧】八人之词有火【万囘于阌乡市叫曰今夜有八人过是夕有大火灾】合者人一口【魏武帝甞赐羣臣酪器上书一合字杨修曰合人一口也】贞者与上人【梁武帝时有僧与人争田帝状后书一贞字刘显曰贞与上人也】八女之解禄山【沙门一行曰两角女子緑衣裳端坐太行邀君王一止之月自灭亡一止正字也八女一作一止】两日之详秊□【晋郭璞云永昌有二日之象其后隆昌亦同是知□乱之轨千载同之】梦桑必验【丁固梦井中生桑以问赵直直曰桑者四十八字君寿不过四十八卒】赐□先知【汉武帝呼东方朔来来遂进前帝再叱之朔曰两来□字再叱四十九也陛下欲赐臣□四十九枚也】咏尹成章【唐苏许公咏尹字曰丑有余足甲不全身见君无口知伊少人】称朱表谶【梁史木星在斗宿之下知星者曰斗下木朱字朱姓当王也】乃十一口【钟辂前定录杭州临安令张宣求官唱名前三日梦女子曰妾有十一口依在贵境后果受湖州安令】杳爲十八日【大业拾遗云隋炀帝南幸江都杳娘侍侧帝作□字令曰杳娘十八日也杳娘曰罗字四维也】其寓言有如此者防榐□□代绀盏镬环之字□祠槐熫作防鸱魁炙之文【已上出顔氏家训】三苍用□作尼邱之尼字林用准爲平准之准军陈【直吝翻】爲阵始于逸少【小学章】形景【于领翻】爲影本乎稚川【字苑】忌讳出自宋明【以騧马字旁似祸改作】草创起于天后【唐天后以□埊□□□○□□□□□□瞾□□□□圀代天地日月星君臣载初年正照证圣授戴国等字】文帝之随中去辵【随文以周齐不遑宁处故去辵言辵走也遂作隋】次山之昬畔加荒【元子諡隋炀帝曰□】其多僻有如此者古章贡水合爲贑【感绀二音水名在南康】之单名今髙邑城本是鄗之一字【地在常山本名鄗鄗火屋火各二翻汉光武改为髙邑】其离合有如此者改鄚爲莫缘类郑以难分更爲邠因似幽而致误其袪惑有如此者【竝唐宗故事史文具之】鲁国泀水【泀音时出兖州圗经】呉兴大【戸刚翻出释文序史通河桥賛盖舶之】浉则申州川名【浉音师出申州杂记及图经】防则登眞药诀【登眞隐诀有防饭方已上四字皆字书无之】其独擅有如此者尚书考异王乗马首开元文字子在母怀干禄书以缺字从垂防唐元度以弁互爲隷省其不典有如此者鼓字从攴蛇字从也陜字从夹【陜从夹夹式立翻从二出入之入从人民之人者非】恐字从凡其谬误有如此者鼋鼍从龟辞乱从舌席下着带恶上安西【此四句出释文序】其俗讹有如此者金华则金畔着华牕扇则木旁作扇【此二句出顔氏家训】飞禽即须安鸟水族便应着鱼虫属要在虫防草类皆从两屮【已上出陆氏释文序】其芜累有如此者其二曰四声之作始于譬况【盖孔子受经之说】中则近烟【传防轮朱殷杜注云字音近烟】爲殪【礼壹戎衣郑云壹当爲殪】而翻语生焉【孙炎所作】魏朝以降蔓衍寔繁世变人移音讹字替徐仙民翻易爲神石郭景纯翻餤爲羽盐刘昌宗用承音乗许叔重读皿爲猛先儒传受不敢防张迨乎切韵之兴屡加厘革即支【章移翻】脂【旨移翻】鱼【语居翻】虞【遇俱翻】共爲一韵先【苏前翻】仙【相然翻】尤【羽矦翻】矦【乎沟翻】俱论是切【已上陆氏切韵序又云欲广文路自可清浊皆通若赏知音即须轻重有异】加以楚夏声异南北语殊人用其乡相传非一同言异字同字异言或失在浅浮或滞于沈浊比人言者多爲一例如而靡异邪【不定之词】也弗殊莫辨复【扶又翻重也】复【音服返也】宁论过【古禾翻经过】过【古卧翻超过已上出释文序】有以见知【如字】之爲知【贞义翻】谋子孙【如字】之爲孙【先困翻】让是谓四声征召【如字】之爲召【上照翻】公小大【如字】之爲大【他盖翻】学乃从一韵敦【都昆翻】厚之爲敦【丁聊翻】弓书卷【已倦翻】之爲龙卷【古本翻】又依防纽陶【如字】丘之爲臯陶【余招翻】乡党【如字】之爲党【之仰翻】氏即用邻【邻一本作翻】音人【如字】民之爲人【音小】君献【如字】酬之爲献【辛禾翻】象全借别字其约文有如此者国风【如字】之爲曰风【去声】男女【如字】之爲女【尼据翻】于名誉【去声】之爲毁誉【平声大象赋云有少微之养寂无进贤之见誉平声叅器府之乐肆犯贯索之刑书】自败【如字】之爲败【补迈翻】他【誉败二字亦出释文序】其求意有如此者鼏作幂【礼经有之】蔿作防【左传有之】音义一而体别水爲沝【之水翻南方谓水爲沝】火爲【许尾翻吴楚之间谓火爲二字出说文】形声异而物同皿【说文但音猛今更立一音者非】音□【明丙翻】佳【说文古牙翻】音街字意同而读异其交相有如此者二百爲皕【音秘】二十爲廿【音入顔黄门稽圣赋云魏妪何多一孕四十中山何伙有子百廿】三十爲丗【先合翻】四十爲卌【先入翻】其务省有如此者菲音敷几【按菲平声爲芳菲上声爲菲薄几平声为庶几上声爲不定数之几】上平孰别借音子射【案借去声爲借贷入声爲借貣射去声爲执射仆射入声爲姑射射弓】去入难分【陆氏释文序云书音之用本示童前儒或用假借爲音更令学者疑昧】其疑韵有如此者衣被之爲覆被于上去而曲分不【如字】易之爲不【方后翻】臧就故实而押韵其拘忌有如此者牛车之车【尺遮翻本无居音】读若居乐只之只【之尔翻本无质音】读若质□予之予【弋汝翻本无余音】读若余朝廷之廷【徒劲翻本无亭音】读若亭其变古有如此者顔渊之渊【乌元翻】读之如泉水名之治【直知直吏二翻】读之如理其避讳有如此者田陈郗郤史籍互书【陈完奔齐以国爲氏而史记谓之田氏又郗郤二姓皆望在河南故史有互文】虢郭韩何【周虢叔亦谓之郭叔又周武王母弟唐叔虞后封于韩韩灭子孙分散江淮闲以韩爲何随音生变遂爲何氏】载笔通用其声近有如此者万俟爲墨祈兹为丘慈阏氏为燕支令支爲零岐其方言有如此者□翻居沼【沼当爲洧王存乂说陆氏切韵误也】顼切许缘【缘当爲緑顔氏家训説】攻公分作两音登升共爲一韵【此两句出陆氏释文】其鷇音有如此者跧分庄贠滓还【王南宾存乂说此字也又云蕲入其音鏔入彛音不可名爲切韵】彗分徐醉祥嵗芑切墟里袪狶攻切古红古冬【已上李审言所进切韵中多如此误】其淆溷有如此者拾【如字】音拾【音涉】级弟【如字】曰弟【音但】劳辟【如字】为辟【频世翻】席其赘韵有如此者【诸家以经史借用字加陆氏切韵本为王南賔存乂删之防窜未尽于今尚有】若干为若柯【俗谓若干为若柯言如许物干柯音变也】等物为底物【又俗以何等物为何底物亦音讹变也已上出顔氏刋谬正俗】胡乐鼙婆之号【搜神记谓琵琶为鼙婆】仲舒下马之陵【长安有董仲舒墓人过者多下马因名曰下马陵今转语名虾蟇陵矣事出两京记故白氏琵琶引云家近虾蟇陵下住】河朔谓无曰毛【汉书毛音无与无义同】巴蜀谓北曰卜【诗云自西自东自南自北无思不服取其协韵有遗风矣】古歌得云丁纥【开元宗朝引船歌云得□纥董纥那也】
　　【纥那得董邪河里车吏杨州铜器多】讹音鸡曰古黎【天后朝侍御史侯思正出自皁隷言音不正时属断屠谓同列曰今断屠宰鸡　黎猪诛鱼虞驴　朱俱居不得吃　弋空吃米弥麪　如儒何得饱为崔献可所笑天后知之】鉢啰护噜之文内典加口而弹舌【佛经真言弹舌者多非本字皆取声近者从口以识之】麒麟琵琶之字才子从俗而入声【近代文集率多此】其尚俗有如此者其三曰传写之差始则五日三豕【闰月为门五日三豕当为己亥学者知之】帝虎鲁鱼【又书三传帝成虎鱼成鲁葛稚川説】中则兴云剖疑【诗云有渰萋萋兴雨祁祁作兴云者误顔黄门之推说】缮完先觉【传云缮完葺墙重复其字者三完当为宇李祭酒涪説】鸡尸虎穴之议【太史公记曰宁爲鸡口战国策音义曰尸鸡之主则口当爲尸后汉樊曅爲天水守凉州歌曰宁见乳虎穴不入曅城寺齐代江南本穴皆误作六并传写失也】妒媚提福之殊【英布之祸兴自爱姬生于妒媚媚当作媢　妒也义见世家又汉书禔福上字从示音匙匕之匙俗或从手误也】杨震之鱓非鳣【鱓音善是也作鳣陟连翻者非】丞相之林是状【始皇本纪二十八年丞相隗状王绾等议于海上俗作隗林者非也】摎毐变嫪【摎音刘是作嫪郎到翻非】田肯云宵【汉书田肯是作宵者非】削柹【一作柿】施脯【柹芳吠翻风吹削柹是作脯者非】菆木用最【灌木爲菆木周续毛诗注音祖防翻或别本作最皆非也自鸡尸已下顔氏家训说】不齐之称宓贱【案不齐姓虙音调伏之伏作宓者非李祭酒说】萧何之目鄼矦【史注文頴曰鄼音賛瓉曰今南阳鄼县是也孙检曰有二县字音多乱其属沛郡者音嵳属南阳者音賛案茂陵书萧何国在南阳字作防音賛今皆作鄼字所由乱也臣案説文别有防字音在戈翻未知孰是】元二之文古今说异【后汉书邓骘传永初元年冬时遭元二之灾顔师古注曰元二即元元也古书二字当作再读即于上字之下爲小二字言此字当两度言之后人不晓遂读爲元二或同之阳九或附之百六甚爲误矣今岐州石鼓铭凡重言者皆爲二字此义亦同】丞尉之印偏防乱真【汉书伏波将军马援上书臣所假伏波将军印书伏字大外向成臯令印臯字爲自下□　刀丞印罒　下□尉印白下人人下□即一县长史印文不同恐天下不正者多符印所以为信也宜齐同荐皢古文字者事下大司空正郡国印章奏可】尚书以防作怒音【案字书防古仁恕之恕字今或本云古恚怒之怒非也】礼记以视爲古字【又礼记注以视为古示字大与説文石经相乖】是故老子上卷改载爲哉【唐宗朝诏朕钦承圣训覃思宗顷改道徳经载字为哉仍属上句及乎议定众以为然遂错综真诠因成注解云】洪范一篇更颇【普禾翻】作陂【唐宗诏典谟既作虽曰不刋文字或讹岂必相袭朕聴政之暇乙夜观书匪徒阅于微言实欲畅于精理毎读尚书洪范至无偏无颇遵王之谊三复斯文竝皆协韵唯颇一字实则不伦又周易泰卦中无平不陂释文陂字亦有颇音陂之与颇训诂无别为陂则文亦防意为颇则声不成文应由煨烬之余编简队缺传受之际差舛相沿原始要终须有刊革朕虽先觉兼访诸儒佥以为然终非独断宜改颇字为陂仍宣示国学】验二篆亦部居有证【大率五百四十部以小篆为宗大篆或重复焉】变八分则笔削难安【八分之説流俗有二或曰八分篆法二分隶文又云皆似八字势有偃波臣以为二説皆非也谨案书有八体一曰大篆二曰小篆三曰刻符四曰虫书五曰摹印六曰署书七曰殳书八曰隶书汉蔡邕以隶作八分体盖八体之后又分此法谓之八分近矣】蔡中郎以豊【音礼】同丰【芳弓翻】李丞相持朿【千赐翻】作亦【此二字李少监阳冰说】刋谬正俗混说逢逄【逢房风翻迎也字从夆夆芳封翻逄歩江翻人姓出北海传有逄丑父字从夅夅下江翻顔氏刋谬正俗乃云逄姓之逄与逢遇之逢妄为别字释训无据且祭　介单　消字同任云假借逢逄文别岂可雷同尺有所短见于兹矣】五经字书不分挍校【挍古効翻比挍校戸教翻校尉又荷校灭耳以说文陆氏释文知之张氏五经文字皆从木非也】征长孙氏则曰可知而不可行【谓冰凝竭渴之类检本知之长孙即讷言也】验张司业【参】又云久讹而不敢改【五经文字往往有之】则有宠字【丑陇翻】爲竉【力孔翻】锡【思歴翻】字爲钖【余章翻】用攵【普卜翻】代文将无【亡夫翻】混旡【已利翻】若斯之流便成两失【已上释文序】有以殴击之殴【乌口翻】爲殴【起虞翻】逐边徼之徼【古吊翻】爲儌【古尧翻】幸灶杖之栝【他念翻】爲桰【古活翻】柏水名之湿【他帀翻】爲下湿【深立翻】地名之郉【口坚翻】爲邢【戸丁翻】矦草名之苞【平表翻】爲厥包【百茅翻】盻恨之盻【下计翻】爲盼【匹苋翻】兮深宓之宓【明笔翻】爲虙【房福翻】贱科厄之厄【牛果翻】爲困戹【于革翻】进趋之夲【土刀翻】爲本【布衮翻】末三十之卉【先合翻】爲百芔【许贵翻】来徦之徦【古额翻】爲假【工下翻】手校尉之校【戸教翻】爲比挍【古效翻】冥昧之昧【莫佩翻】爲见沫【莫拨翻】夭折之夭【于小翻】爲夭【于昭翻】如【已上经典多误】蛇虫之虫【许鬼翻】爲虫【直中翻】豸【丈尔翻】虫豸之豸爲獬廌【丈买翻】獬廌之廌爲举荐【即翻】见錬之錬【徳红翻】爲锻链【来见翻】堕张之堕【许规翻】爲惰【徒果翻】慢兽名之獦【音葛见山海经】爲田猎【力业翻】堤滞之堤【丁礼翻】爲隄【丁兮翻】防奔趍之趍【直知翻】爲进趋【七俱翻】逮及之逮【徒计翻音大非】爲殆且草名之茟【兵苗翻】爲笔札人姓之受【都导翻】爲承受麋麁之麁【力谷翻】爲精麤【千胡翻】湏烂之湏【火外翻】爲斯须【相俞翻】蚯蚓之蚕【他典翻】爲【才含翻】茧欂栌之閞【皮变翻】爲关【古还翻】楗聂语之咠【才入翻又子入翻】爲胥【相居翻】徒疋直之疋【八分正字】爲匹【片一翻】敌迎这之这【鱼变翻】爲者回刺戡之戡【竹甚翻】爲□【苦含翻】难容皃之皃【莫教翻】爲完【胡官翻】全牝牡之牡【莫厚翻】爲壮【之状翻】丽羙羊之羙【古刀翻】爲美【明鄙翻】恶僬侥之侥【五聊翻】爲儌【古尧翻】幸振旅之嗔【徒年翻】爲瞠【充人翻】怒羙铁之鈆【章容翻】爲【余専翻】锡僣【他迭翻】侻【他活翻】之僣爲逾【子念翻】木栅【一作砦】之砦【士介翻】爲揩攃【千曷翻】帆舡之舡【古容翻】爲舟【士缘翻】蒋之【古胡翻】爲【古华翻】果鈇椹之椹【知林翻】爲桑葚【石稔翻】啚吝之啚【方美翻】爲图【同奴翻】谋交互之互【胡故翻】爲氐【丁礼翻】宿水名之【古胡翻】爲宗派【匹卖翻】下卸之卸【思夜翻】爲邮【干求翻】亭鸟鸣之咬【古肴翻】爲齩【五狡翻】齧【已上时俗章防】其顺非有如此者刀有都髙丁聊二翻俗别爲刁俞有丑救弋驹二翻俗别爲□着有陟句知主呈略知虐四翻俗别爲着憖有牛吝五八二翻俗别爲憗椎有尺佳他回二翻俗别爲推【今蜀中从手足之手音他回翻从人才之才者音尺佳翻】台有汤来羊支二翻俗别爲□【一作台】屏有必郢皮经二翻俗别爲□否有方久符鄙二翻俗别爲防单有都安上演二翻俗别爲□余有亦居成遮二翻俗别爲佘蓼有卢小连竹二翻俗别爲画有胡卖胡麦二翻俗别爲畵句有九遇古矦古三翻俗别爲勾拔有蒲八蒲末二翻俗别爲防索有先各所防二翻俗别爲□玉有欣救鱼録息足相逐四翻俗别爲玉干有古丹求焉二翻俗别爲乹沈有直林式稔二翻俗别爲沉华有戸呼二翻俗别爲花其浮伪有如此者于是聊举三科仍分十段【三科见上十段即中下篇】触而长寔繁有徒至若仲子手文【宋武公生仲子生而有文在其手曰爲鲁夫人】士衡洒血【陶侃字士衡洒血成公字】桂阳鹤觜【列仙传桂阳苏耽得仙后忽有白鹤数十集郡东门楼上以觜画地作字曰城郭是人民非三百年后当复归咸谓是耽焉】司农牛角【汉末大司农郑牛角抵墙成八字】事符语恠又何间焉
　　佩觿卷上
　　钦定四库全书
　　佩觿卷中　　　　　　　宋　郭忠恕　撰
　　平声自相对
　　仝防【上音同从人下工下是篆文全字从入】
　　栊拢【竝力公翻上房栊下拢拥】
　　僮防【上音童僮仆下昌容翻行皃】
　　钟钟【竝章容翻上酒器下钟磬】
　　橦撞【上徒东翻木名下宅江翻刺也】
　　枞摐【上千凶翻松叶柏身下初江翻打钟】
　　松□【上祥容翻木名下章容翻不安防】
　　杠扛【竝古牕翻上牀前横木下扛鼎】
　　憧幢【上昌容翻往来下直江翻塔也】
　　桵挼【上人佳翻小木下奴禾翻手挼】
　　祠□【竝似兹翻上祠祭下□纬】
　　防提【上成之翻木名下庭齐翻提防】
　　祎袆【上音医美下音晖褕服医一本作漪】
　　椎推【上直追翻栈车下他回翻推挽】
　　枝□【上章移翻枝柯下莫回翻蓧□】
　　栘拸【上成臡翻唐棣下与之翻加也】
　　樗摴【竝丑朱翻上樗散下摴蒲】
　　楎挥【竝许归翻上在墙者谓之楎下挥霍】
　　榆揄【竝羊朱翻上木名下揄扬】
　　□偷【上羊殊翻行皃下他侯翻偷窃】
　　枢抠【上昌朱翻枢机下可侯翻抠衣】
　　株防【上陟虞翻根株下止防章喻二翻】
　　栌攎【竝力呼翻上栌木下张攎】
　　樏摞【上力隹翻禹山乗樏下洛戈翻理也】
　　杇扝【上温乎翻墁也下亿于翻指麾】
　　台擡【竝唐来翻上木名下擡举】
　　徘俳【上音裴徘徊下盆皆翻俳优】
　　槯摧【竝才回翻上木名亦木节下折也】
　　榛搸【上责人翻榛栗下子人翻琴声】
　　□禋【竝于人翻上与防同下禋于六宗】
　　棆抡【上力旬翻母杶下力昆翻择也】
　　□□【上陟伦翻戹也下徒门翻屯聚】
　　禅襌【上士仙翻禅律下音丹衣也】
　　□【上先刀翻木船之一下诗由翻寻】
　　柖招【上市昭翻木名下朱傜翻招辟】
　　权防【竝巨贠翻上权衡又黄华下防诚】
　　榣摇【竝余招翻上木名下动也】
　　桃挑【上徒刀翻木名下他遥翻挑剔】
　　槎搓【上常加翻木名下千何翻手搓】
　　杨扬【竝余章翻上柳也亦州名下举也】
　　枷拁【上音家枷杻下巨迦翻击也】
　　螽【上之容翻螽斯也下古蜂字】
　　榴防【上力州翻石榴下正抽字】
　　蕑简【上加顔翻地名下皆产翻简策】
　　樛摎【上经由翻樛木也下音留摎毐人名一本云人姓】
　　楼搂【上楼橹也下音力朱翻弗曳弗搂】
　　□优【竝亿由翻上□游下优倡】
　　枮拈【上陟林翻枮几下泥盐翻拈掇】
　　檎擒【竝巨今翻上果名下捉也】
　　根拫【上古痕翻根本也下戸恩翻急引也】
　　凌淩【竝力升翻上氷凌下侵淩】
　　梴挻【上丑先翻木长皃下式连翻柔也】
　　盲肓【上木庚翻目疾下火光翻膏肓】
　　逢逄【上符容翻迎也下平江翻姓也】
　　肰肬【上而先翻犬肉下于求翻赘也】
　　防延【上丑延翻行步防防下余先翻迟也】
　　柃拎【竝郎丁翻上柃槛下手悬把物】
　　伶彾【竝郎丁翻上伶伦乐工下彾俜行皃】
　　禾【上乎戈翻禾黍下公兮翻曲木】
</div>
    <div class="pagination">
<span class="current-page">1</span><a href="佩觿_page2.html">2</a><a href="佩觿_page3.html">3</a><a href="佩觿_page4.html">4</a><a href="佩觿_page5.html">5</a><a href="佩觿_page6.html">6</a><a href="佩觿_page7.html">7</a><a href="佩觿_page8.html">8</a><a href="佩觿_page9.html">9</a><a href="佩觿_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
