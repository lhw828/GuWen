<!DOCTYPE html>
<html>
<head>
    <meta charset="UTF-8">
    <title>说文解字注 - 第 156 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 156 页/共 283 页</h1>
    <div class="content">　　标题：屐jī
　　注解：屩也。从□省，支声。奇逆反。古音在十六部。按释名云：屐，搘也，为两足搘以践泥也。又云：屩，不可践泥也。屐，践泥者也。然则屐与屩有别。文六　重一
　　路径：段注说文□第八卷□履部
　　标题：舟zhōu
　　注解：船也。邶风：方之舟之。传曰：舟，船也。古人言舟，汉人言船。毛以今语释古，故云舟卽今之船也。不传于柏舟而传于此者，以见方之为泭而非船也。古者，共□、货狄、刳木为舟，剡木为楫，以济不通。郭注、山海经曰：世本云□□，货狄作舟。易□辞曰：刳木为舟，剡木为楫。舟楫之利，以济不通，致远以利天下。葢取诸涣，□□货狄，黄帝尧舜闲人。货狄疑卽化益，化益卽伯益也。考工记故书舟作周。象形。职流切。三部。凡舟之属皆从舟。
　　路径：段注说文□第八卷□舟部
　　标题：俞yú
　　注解：空中木为舟也。淮南泛论训，古者为窬木方版以为舟航。高曰：窬，空也。方，并也，舟相连为航也。按窬同兪，空中木者，舟之始。并板者，航之始。如椎轮为大路之始，其始见本空之木用为舟，其后因刳木以为舟。凡穿窬，厕牏皆取义于兪。中孚传曰：利涉大川，乘木舟虚也。从亼从舟从巜。合三字会意。羊朱切。古音在四部。巜，水也。巜下曰：水流浍浍也。说从巜之意。
　　路径：段注说文□第八卷□舟部
　　标题：船chuán
　　注解：舟也。二篆为转注。古言舟，今言船。如古言屦，今言鞋。舟之言周旋也，船之言□沿也。从舟□声。各本作铅省声。非是。口部有□字，水部有沿字，□声。今正。食川切。十四部。
　　路径：段注说文□第八卷□舟部
　　标题：□chēn
　　注解：船行也。夏曰复胙，商曰肜，周曰绎，卽此字。取舟行延长之意也。其音以戎切。其字毛诗笺作融。从舟彡声。丑林切。七部。
　　路径：段注说文□第八卷□舟部
　　标题：舳zhú
　　注解：舳舻也。各本舻上□舳字。今补。此三字为句，非以舻释舳也。韵会所据本不误。从舟由声。直六切。三部。汉律名船方长为舳舻。长当作丈。史、汉货殖传皆曰：船长千丈，注者谓总积其丈数，葢汉时计船以丈，每方丈为一舳舻也。此释舳舻之谓，二字不分析者也。下文分释谓船尾舳，谓船头舻，此分析者也。一曰船尾。船旧作舟，今正。此单谓舳字也。方言曰：舟后曰舳，舳所以制水也。郭云：今江东呼柁为舳。按释名，船，其尾曰柁。仲长统、郭璞皆用柁字。而淮南子作杕。船之有舳，如车之有轴，主乎运转。
　　路径：段注说文□第八卷□舟部
　　标题：舻lú
　　注解：舳舻也。此二字不分析之说也。从舟卢声。洛乎切。五部。一曰船头。此单谓舻字也。方言曰：舟首谓之合闾。郭云：今江东呼船头屋谓之飞闾是也。释名曰：舟，其上屋曰庐，象庐舍也。其上重室曰飞庐，在上故曰飞也。按此皆许所谓船头曰舻，舻闾古音同耳。李斐注武帝纪亦云：舳，船后持柁处。舻，船头刺棹处。说与许同。而小尔雅，舻，船后也。舳，船前也。吴都赋刘注本之。与许异。葢小尔雅呼设柁处为船头也。
　　路径：段注说文□第八卷□舟部
　　标题：□wù
　　注解：船行不安也。方言说舟曰：儰谓之扤。扤，不安也。郭云：儰音讹，船动摇之皃也。扤吾□反。按□者，正字。扤者，假借字也。书阢陧，易臲□皆不安也。从舟，刖省声。声字旧夺，今补。读若兀。五忽切。十五部。广韵曰：俗作□。
　　路径：段注说文□第八卷□舟部
　　标题：艐zōnɡ　
　　注解：船箸沙不行也。沙字各本夺，今依广韵一东三十三个所引补。大人赋张揖注曰：艐，箸也。尸部届，行不□也。郭注方言云：艐古届字。按释诂、方言皆曰：艐，至也。不行之义之引伸也。从舟□声，子红切。九部。读若□。此音与子红为双声，与届亦双声。汉时语如是。
　　路径：段注说文□第八卷□舟部
　　标题：朕zhèn
　　注解：我也。阙。此说解旣阙。而□人补我也二字，未知许说字之例也。按朕在舟部，其解当曰舟缝也。从舟，灷声。何以知为舟缝也。考工记函人曰：视其朕，欲其直也。戴先生曰：舟之缝理曰朕，故札续之缝亦谓之朕，所以补许书之佚文也。本训舟缝，引伸为凡缝之偁。凡言朕兆者，谓其几甚微。如舟之缝，如龟之坼也。目部瞽字下云：目但有朕也，谓目但有缝也。释诂曰：朕，我也。此如卬吾台余之为我，皆取其音，不取其义。赵高之于二世，乃曰天子所以贵者，但以闻声，羣臣莫得见其面，故号曰朕。比傅朕字本义而言之，遂以亡国。凡说文字不得其理者，害必及于天下。赵高、王安石是也。云从舟灷声者，人部□字亦云灷声。今说文虽无灷字，然论例当有之。凡胜腾滕螣黱皆以朕为声，则朕古音当在六部矣。今音直禁切。六部与七部合韵冣近也。
　　路径：段注说文□第八卷□舟部
　　标题：舫fǎnɡ
　　注解：船也。各本作船师也。今依韵会所据本，舫只训船，舫人乃训习水者。观张揖之训榜人，可得其理矣。篇、韵皆曰：并两船，是认船为方也。舫行而方之本义废矣，舫之本义亦废矣。尔雅释言曰：舫，舟也。其字作舫不误。又曰：舫，泭也。其字当作方，俗本作舫。释水：大夫方舟，亦或作舫。则与毛诗方泭也不相应，愚尝谓尔雅一书多俗字。与古经不相应，由习之者多率肊改之也。《明堂月令》曰“舫人”。月令：六月命渔师伐蛟。郑注：今月令渔师为榜人，按榜人卽舫人。舫正字，榜假借字。许所据卽郑所谓今月令也。子虚赋榜人歌张揖注曰：榜，船也。月令命榜人。榜人，船长也。张所据亦作榜人。舫人二字旧夺，今补。习水者。张揖所谓船长。杜诗所谓长年。吴都赋曰：□工楫师，□自闽禺。从舟方声。甫□切。十部。
　　路径：段注说文□第八卷□舟部
　　标题：般pán
　　注解：辟也。人部僻下曰：辟也。此辟字义同。投壶曰：宾再拜受。主人般旋曰：辟，主人阼阶上拜送。宾般旋曰：辟，般步于反。还音旋。辟，徐扶亦反。论语包氏注：足躩如，盘辟皃也。盘当作般，般辟。汉人语，谓退缩旋转之皃也。大射仪宾辟注曰：辟，逡遁不敢当盛。释言曰：般，还也。还者今之环字，旋也。荀爽注易曰：盘桓者，动而退也。般之本义如是，引伸为般游、般乐。象舟之旋，说从舟之意。从舟，从殳，会意。殳，令舟旋者也。令韵会作命，说从殳之意，殳谓所以刺船者也。北潘切，按当云薄官切。十四部。□，古文般，从攴。各本作从支。误。今正。从攴犹从殳也。
　　路径：段注说文□第八卷□舟部
　　标题：服fú
　　注解：用也。关雎笺曰：服，事也。一曰车右騑所□舟旋。騑毛刻作骑。误。马部曰：騑，骖也，旁马也。古者夹辕曰服马，其旁曰骖马。此析言之。许意谓浑言皆得名服马也。独言右騑者，谓将右旋则必策冣右之马先向右，左旋亦同，举右以晐左也。舟当作周，马之周旋如舟之旋，故其字从舟。从舟□声。房六切。古音在一部。□，古文服，从人。从舟从人者，凡事如舟之于人冣切用也，凡事皆当如人之操舟也。1428文十二　重二
　　路径：段注说文□第八卷□舟部
　　标题：□
　　注解：小船也。从舟周声。各本无此字。卫风：曾不容刀。释文曰。说文作〈周舟〉，小船也。正义曰：说文作□，小船也。合据补于末，其形从正义。
　　路径：段注说文□第八卷□舟部
　　标题：方fānɡ
　　注解：并船也。周南。不可方思。邶风：方之舟之。释言及毛传皆曰：方，泭也。今尔雅改方为舫，非其义矣。并船者，并两船为一。释水曰：大夫方舟，谓并两船也。泭者，编木以为渡，与并船异事。何以毛公释方，不曰并船而曰泭也。曰并船，编木其用略同，故俱得名方。方舟为大夫之礼，诗所言不必大夫，则释以泭可矣。若许说字，则见下从舟省而上有并头之象。故知并船为本义，编木为引伸之义。又引伸之为比方，子贡方人是也。秦风：西天之防。毛曰：防，比也。谓防卽方之假借也。又引伸之为方圆，为方正，为方向。又假借为旁。丄部曰：旁，溥也。凡今文尚书作旁者，古文尚书作方，为大也。生民：实方实苞。毛曰：方，极亩也。极亩，大之意也。又假借为甫。召南：维鸠方之。毛曰：方之，方有之也，方有之犹甫有之也。象两舟省緫头形。两当作□，下象两舟并为一。上象两船头总于一处也。府良切。十部。通俗文。连舟曰舫。与许说字不同。葢方正字俗用舫。凡方之属皆从方。汸，方或从水。
　　路径：段注说文□第八卷□方部
　　标题：□hánɡ
　　注解：方舟也。舟字葢衍。卫风：一苇杭之。毛曰：杭，渡也。杭卽□字，计谓一苇可以为之舟也。舟所以渡，故谓渡为□。始皇临浙江，水波恶，乃西百二十里从狭中渡，其地因有余杭县。杜笃论都赋，造舟于渭，北杭泾流。章怀后汉书作北□。注云：说文□字在方部。今流俗不解。遂与杭字相乱者，误也。是说诚然。然□之作杭久矣。章怀偶一正之，而不能尽正也。李南传：向度宛陵浦里，□马踠足，亦系章怀改杭为□。而地理、郡国二志余杭县未之或改也。□亦作航。方言曰：舟或谓之航，杭者说文或抗字。从方亢声。胡郞切。十部。《礼》：天子造舟，诸矦维舟，大夫方舟，士特舟。大雅诗传及释水同。李巡曰：比其舟而渡曰造舟，中央左右相维持曰维舟。并两船曰方舟。一舟曰特舟。孙炎曰：造舟，比舟为梁也。维舟，连四舟也。释水及公羊传注此下又有庶人乘泭句。文二　重一
　　路径：段注说文□第八卷□方部
　　标题：儿rén
　　注解：古文奇字人也。此冡人部而言，人者天地之性冣贵者也。此籒文象臂胫之形。其作儿者，则古文奇字之人也。如大下曰：天大地大人亦大，故大象人形，古文大也。大下曰。籒文大。则例正同。介与人之义巳见于大与人之下，故皆不必□言其义。今俗本古文奇字之上□添仁人也三字，是为蛇足。同字而必异部者，异其从之之字也。象形。孔子曰：“儿在下，故诘诎。”儿在各本作在人。今依玉篇，诎各本作屈。误。今正。举孔子说证象形也。籒文兼象臂胫。古文奇字则惟象股脚。诘诎犹今云屈曲也。如邻切。十二部。凡儿之属皆从儿。
　　路径：段注说文□第八卷□儿部
　　标题：兀wù
　　注解：高而上平也。从一在儿上。儿各本作人。今正。一在儿上，高而平之意也。凡从兀声之字多取孤高之意。读若敻。敻今韵在四十四诤。古音在元寒部。今韵十月者，元之人也。兀音同月，是以跀亦作□，其平声读如涓，在十四部。今音五忽切。茂陵有兀桑里。地理志、右扶风有茂陵县。郡国志同。许多言乡言亭。此言里者，葢周秦旧名。
　　路径：段注说文□第八卷□儿部
　　标题：儿ér
　　注解：孺子也。子部曰：孺，乳子也。乳子，乳下子也。杂记谓之婴儿，女部谓之嫛婗。儿孺双声。引伸为凡幼小之偁。从儿，象小儿头囟未合。谓篆体□也。囟者，头会匘葢也。小儿初生，匘葢未合，故象其形。汝移切。十六部。
　　路径：段注说文□第八卷□儿部
　　标题：允yǔn
　　注解：信也。释诂，毛传皆曰：允，信也。诗仲允，汉表作中术。从□儿。大徐作从儿□声。□非声也。今依韵会所据小徐本。□，用也。任贤勿贰是曰允。此会意字。余准切。十三部。
　　路径：段注说文□第八卷□儿部
　　标题：兑duì（兑）
　　注解：说也。说者今之悦字。其义见易。大雅：行道兑矣。传曰：兑，成蹊也。松柏斯兑。传曰：兑，易直也。此引伸之义。老子：塞其兑，闭其门。借为阅字，阅同穴。从儿□声。□与沇古同字同音，兊为□声者，古合音也。大外切。十五部。
　　路径：段注说文□第八卷□儿部
　　标题：充chōnɡ
　　注解：长也，高也。广韵曰：美也，塞也，行也，满也。从儿，育省声。三部与九部合音也。昌终切。九部。文六
　　路径：段注说文□第八卷□儿部
　　标题：亮liànɡ
　　注解：朙也。从儿，高省。各本无。此依六书故所据唐本补，葢卽晁氏以道所见唐本也。古人名亮者字明，人处高则明，故其字从儿高，明者可以佐人。故释诂曰：亮，相导也。典谟多用亮字。大雅：凉彼武王。传曰：凉，佐也。此假凉为亮也。韩诗正作亮。孟子曰：君子不亮，恶乎执。此假亮为谅也。力让切。十部。文六今增亮则文七。
　　路径：段注说文□第八卷□儿部
　　标题：兄xiōnɡ
　　注解：长也。古长不分平上。其音义一也。长短，滋长，长幼皆无二义。兄之为长，以□韵为训也。小雅：兄也永叹。传曰：兄，兹也。大雅：仓兄塡兮。传曰：兄，滋也。职兄斯引，职兄斯弘。传曰：兄，兹也。又小雅：仆夫兄瘁。笺云：兄，兹也。又大雅，乱兄斯削。笺云：而乱兹甚，兹与滋义同。兹者，草木多益也。滋者，益也。凡此等，毛诗本皆作兄。俗人乃改作从水之况。又讹作况。陆氏音义不能諟正画一。正伪错出。且于常棣云作兄者非，由未知兹益乃兄之本义故耳。兄之本义训益，许所谓长也。许不云兹者，许意言长则可晐长幼之义也。矢部矤下曰：兄□也。谓加益之□，此滋长之义也。无逸，无皇曰。今文尚书作毋兄曰，王肃本皇作况。注曰：况滋。韦昭注国语云：况，益也。皆兄训益之证。引伸之，则尔雅曰男子先生为兄，后生为弟。先生之年自多于后生者，故以兄名之，犹弟本义为韦束之次弟，以之名男子后生者也。莫重于君父，故有正字。兄弟之字，则依声托事，古兄长与兄益无二音也。浅人谓兄之本义为男子先生，则主从倒置，岂弟之本义为男子后生乎。世之言小学者，知此而后可与言说文，可与言经义。顾希冯玉篇不知此，则直云男子先生为兄，男子后生为弟而已。以兄弟二部次于男部，女部闲。观其列部之次第，可以知其不识字义。从儿从口。口之言无尽也，故以儿口为滋长之意。今音许荣切。古音在十部。读如荒。转为去声。许访切。今人□兄为况老，乃古语也。用况者，于古为假借。贶况皆俗字。贶以意制，左、国多用之。况乃况之变，冣为后出。凡兄之属皆从兄。
　　路径：段注说文□第八卷□兄部
　　标题：□jīnɡ
　　注解：竞也。竞者，强语也。小雅无羊传曰：矝矝兢兢，以言坚强也。释文此义其冰反。从二兄。会意。二兄，竞意。说从二兄之意。从丯声，丯读若介。此取双声也。二丯皆声也。读若矝。居陵切。六部。汉时矝读如今韵矣。一曰兢，此复举兢字。各本误作竞。今依叶抄本。集韵、类篇无此字。敬也。小雅：战战兢兢。传曰：战战，恐也。兢兢，戒也。小徐本无此五字。玉篇引亦无。1437文二
　　路径：段注说文□第八卷□兄部
　　标题：兂zēn
　　注解：首笄也。竹部曰：笄，簪也。二字为转注。古言笄，汉言旡，此谓今之旡卽古之笄也。古经无簪字，惟易豫九四：朋盇簪。郑云：速也。实寁之假借字。张揖古今字诂，□作撍。埤苍云：撍，疾也。寁□撍同字。京作撍。经文之簪，古无释为笄者。又士丧礼：复者一人，以爵弁服簪衣于裳。注云：簪，连也。然则此实鐕之假借字。金部曰：鐕可以衣箸物者，凡经典此二簪字外，无言簪者。从儿，匸象形。此非相与比叙之匕，乃象兂之形也。兂必有岐，故又曰叉，俗作钗。释名曰：叉，枝也。因形名之也。篆右象其叉，左象其所抵以固弁者。侧琴切。七部。凡兂之属皆从兂。簪，俗兂，今俗行而正废矣。从竹从朁。朁声。
　　路径：段注说文□第八卷□兂部
　　标题：兓jīn
　　注解：兓兓，各本讹朁朁。今依玉篇、集韵正。锐意也。兂主入，故两兂为锐之意。兓兓，其言所谓意内而言外也。凡俗用鑯尖字卽兓字之俗。从二兂。子林切。七部。1440文二　重一
　　路径：段注说文□第八卷□兂部
　　标题：皃mào
　　注解：颂仪也。页部曰：颂，皃也。此曰皃，颂仪也。是为转注。颂者今之容字。必言仪者，谓颂之仪度可皃象也。凡容言其内，皃言其外。引伸之，凡得其状曰皃。析言则容皃各有当，如叔向曰貌不道容是也。絫言则曰容貌，如动容貌斯远暴慢是也。从儿，白象面形。上非黑白字，乃象面也。莫教切。二部。凡皃之属皆从皃。□，皃或从页，豹省声。按此葢易籒文之皃为页。貌，籒文皃，从豸。大徐本作从豹省。今字皆用籒文。
　　路径：段注说文□第八卷□皃部
　　标题：□biàn
　　注解：冕也。按当云冕属，转写夺属字耳。冠下云：弁冕之总名也。云总名则弁与冕固有分矣。冕下云：大夫以上冠也。云大夫以上冠，则士无冕可知。士有爵弁，非冕也。依礼器，则夏殷之士有冕。周之士爵弁，亦冕之亚也。周礼掌弁冕之官，但曰弁师。周曰□，殷曰吁，夏曰收。吁宋本及五音韵諩如此。此古本也。五经文字曰。字林作□。经典相承□省作冔。然则冔字又出字林后，许书安得有冔。白虎通作诩。吁诩皆大义。士冠礼记曰：周弁，殷冔，夏收。郑曰：弁名出于盘。盘，大也。言所以自光大也。冔名出于幠。幠，覆。言所以自覆饰也。收，言所以收敛发也。郊特牲亦曰：周弁，殷冔，夏收。弁者，爵弁。非冕也。而王制有虞氏皇而祭，夏后氏收而祭，殷人冔而祭，周人冕而祭，不言弁言冕。郑曰：皇，冕属。则收冔皆冕属可知。大雅：厥作祼将，常服黼冔。传曰：冔，殷冠也。夏后氏曰收，周曰冕，亦不以周弁配夏收，殷冔，而言周冕。故知士冠礼，郊特牲之周弁非不可云周冕。葢周之爵弁，卽夏殷之收冔。收冔，卽夏殷之冕。周礼司服，弁师二职皆不言爵弁，其诸爵弁包于冕与。郑曰：爵弁制如冕，黑色，但无缫耳。玉裁谓：周□，殷吁，夏收皆冕也。爵弁，卽夏殷之冕。则韦弁、皮弁亦冕属也，故许以冕属释之。从皃，象形。谓篆体小也，葢象皮弁之会。郑曰：会，缝中也。皮变切。十四部。按弁古音同盘。其引伸之义为法，如顾命率循大弁是也。亦为大，如郑云所以自光大是。又假借为昪乐字，如诗小弁传曰弁乐也，卽卫风传之盘乐也。弁乐之反为弁急，如左传邾庄公卞急是也。弁，或覍字。今则或字行而正字废矣。□为籒文，则□本古文也。人象上覆之形，弁之讹俗为卞，由□书而貤谬也。□，籒文覍，从廾，上象形。从廾者，敬以承之也。〖注〗籒文或作□。覍、□，或体。文二　重四
　　路径：段注说文□第八卷□皃部
　　标题：□ɡǔ
　　注解：廱蔽也。廱当作邕。俗作壅。此字经传罕见。音与蛊同，则亦蛊惑之意也。晋语曰：在列者献诗，使勿兜疑。兜或当为□。韦曰：兜，惑也。从儿，象左右皆蔽形。左右当作又。谓？也。凡□之属皆从□。读若瞽。公户切。五部。
　　路径：段注说文□第八卷□□部
　　标题：兜dōu
　　注解：兜鍪，首铠也。铠者，甲也。鍑属曰鍪，首铠曰兜鍪，谓其形似鍪也。冃部曰：冑，兜鍪也。古谓之冑，汉谓之兜鍪。长杨赋：鞮鍪生虮虱。李善曰：鞮鍪卽兜鍪也。玉裁谓：鞮，屦也。鍪，兜鍪也。从□，从皃省。会意。当矦切。四部。皃象人头形也。说从皃省之意。皃之上体象人面。文二
　　路径：段注说文□第八卷□□部
　　标题：先xiān
　　注解：前进也。前当作歬，不行而进曰歬。凡言歬者缓词，凡言先者急词也。其为进一也。从儿之。之者，出也。引伸为往也。稣前切。古音在十三部。读若先声之诜。凡先之属皆从先。
　　路径：段注说文□第八卷□先部
　　标题：兟shēn
　　注解：进也。五经文字儿部曰：兟，色巾反。见诗。按此谓大雅甡甡其鹿也。今大雅作甡。传曰：甡甡，众多也。但玉篇云：□，多也。亦作诜。駪〈羽兟〉兟甡字同是众多之义，可作兟。据五经文字，则张参所据大雅作兟，葢并先为众进之意。今石刻五经文字此字已泐。而马刻本乃误为〈先下兟〉，葢因宋榻模糊而讹耳。从二先。赞从此。阙。阙谓阙其读若也。今所臻切。十三部。〖注〗□字原从羽从先作。文二
　　路径：段注说文□第八卷□先部
　　标题：秃tū
</div>
    <div class="pagination">
<a href="说文解字注_page155.html">上一页</a><span>...</span><a href="说文解字注_page151.html">151</a><a href="说文解字注_page152.html">152</a><a href="说文解字注_page153.html">153</a><a href="说文解字注_page154.html">154</a><a href="说文解字注_page155.html">155</a><span class="current-page">156</span><a href="说文解字注_page157.html">157</a><a href="说文解字注_page158.html">158</a><a href="说文解字注_page159.html">159</a><a href="说文解字注_page160.html">160</a><a href="说文解字注_page161.html">161</a><span>...</span><a href="说文解字注_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
