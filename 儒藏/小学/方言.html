<!DOCTYPE html>
<html>
<head>
    <meta charset="UTF-8">
    <title>方言 - 第 1 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>方言 - 第 1 页/共 15 页</h1>
    <div class="content">　　钦定四库全书　　　　经部十
　　提要　　　　　　　　小学类一【训诂之属】方言十三卷
　　【臣】等谨案方言十三卷旧本题汉雄撰晋郭璞注考晋书郭璞传有注方言之文而汉书雄传备列所着之书不及方言一字艺文志亦惟小学有雄训纂一篇儒家有雄所序三十八篇注云太元十九法言十三乐四箴二杂赋有雄赋十二篇皆无方言东汉一百九十年中亦无称雄作方言者至汉末应劭风俗通义序始称周秦常以嵗八月遣輶轩之使求异代方言还奏籍之蔵扵秘室及嬴氏之亡遗弃脱漏无见之者蜀人严君平有千余言林闾翁孺才有梗概之法雄好之天下孝亷卫卒交防周章质问以次注续二十七年尔乃治正凡九千字又劭注汉书亦引雄方言一条是称雄作方言寔自劭始魏晋以后诸儒转相沿述皆无异词惟宋洪迈容斋随笔始考证汉书断非雄作然迈所摘刘歆与雄往返书中既称在成帝时不应称孝成皇帝一条及东汉明帝始讳庄不应西汉之末即称庄遵为严君平一条则未深中其要领考书首成帝时云云乃后人题下标注之文传写舛讹致与书连为一实非歆之本词文义尚厘然可辨书中载杨庄之名不作严字实未尝预为明帝讳其严君平字或后人传写追改亦未可知皆不足断是书之伪惟后汉许慎説文解字多引雄説而其文皆不见扵方言又慎所注字义与今方言相同者不一而足亦皆不标雄方言字知当慎之时此书尚不名方言亦尚不以方言为雄作故马郑诸儒未尝称述至东汉之末应劭始有是説魏孙炎注尔雅莫貈螳螂蛑字晋杜预注左传授师孑焉句始逓相徴引沿及东晋郭璞遂注其书后儒皆称雄方言盖由扵是然劭序称方言九千字而今本乃一万二千九百余字则字数较原本几溢三千雄与刘歆徃返书皆称方言十五卷郭璞序亦称三五之篇而隋志唐志乃并载雄方言十三卷与今本同则卷数较原本阙其二均为抵牾不合考雄荅歆书称语言或交错相反方复论思详悉集之如可寛假廷期必不敢有爱云云疑雄本有此未成之书歆借观而未得故七畧不载汉志亦不著录后或侯芭之流收其残稿私相传述阅时既久不免扵辗转附益如徐之増説文故字多扵前厥后传其学者以汉志无方言之名恐滋疑窦而小学家有别字十三篇不着撰人名氏可以假借影附证其实出扵雄遂并为十三卷以就其数故卷减于昔欤反复推求其真伪皆无显据姑从旧本仍题雄名亦疑以传疑之义也雄及刘歆二书据李善文选注引悬诸日月不刋之书句已称方言则自隋唐以来原附卷末今亦仍之其书世有刋本然文字古奥训义深隠校讐者猝不易详故断烂讹脱几不可读钱曽读书敏求记尝据宋椠驳正其悮然曽家宋椠今亦不传惟永乐大典所收犹为完善检其中秦有防娥之台一条与钱曽所举相符知即从宋本录入今取与近本相较始知明人妄行改窜颠倒错落全失其初不止钱曽所举之一处是书虽存而实亡不可不亟为厘正谨参互考订凡改正二百八十一字删衍文十七字补脱文二十七字神明焕然顿还旧观并逐条援引诸书一一疏通证明具列案语如左庶小学训诂之传尚可以具见崖畧并以纠坊刻之谬俾无迷悮后来旧本题曰輶轩使者絶代语释别国方言其文冗赘故诸家援引及史志著录皆省文谓之方言旧唐书经籍志则谓之别国方言实即一书又容斋随笔称此书为輶轩使者絶域语释别国方言以代为域其文独异然诸本并作絶代书中所载亦无絶域重译之语洪迈所云盖偶然误记今不取其説焉乾隆四十二年五月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀



　　郭璞方言注自序
　　盖闻方言之作出乎輶轩之使所以巡游万国采览异言车轨之所交人迹之所蹈靡不毕载以为奏籍周秦之季其业隳废莫有存者暨乎生沈淡其志厯载构缀乃就斯文是以三五之篇着而独鉴之功显故可不出户庭而坐照四表不劳畴咨而物来能名考九服之逸言摽六代之絶语类离词之指韵明乖途而同致辨章风謡而区分曲通万殊而不杂眞洽见之竒书不刋之硕记也余少玩雅训防味方言复为之解触事广之演其未及摘其谬漏庶以燕石之瑜补琬琰之瑕俾后之赡渉者可以广寤多闻尔





　　钦定四库全书
　　輶轩使者绝代语释别国方言一
　　汉　雄　撰
　　晋　郭璞　注
　　党晓哲知也楚谓之党【党朗也解寤貌】或曰晓齐宋之闲谓之哲
　　【案知读为智广雅党晓哲智也义本此智古智字孙绰游天台山赋近智以守见而不之之者以路绝而莫晓李善注云之往也假有之者以其路绝莫之能晓也方言曰晓知也此所引乃如字读与广雅异注内党朗叠韵字也广韵作爣朗云火光寛明】
　　虔儇慧也【谓慧了音翾】秦谓之谩【言谩詑音大和反谩莫钱又亡山反】晋谓之防【音悝或莫佳反】宋楚之闲谓之倢【言便倢也】楚或谓之防【他和反亦今通语】自关而东□魏之闲谓之黠或谓之鬼【言鬼衇也案荀子非相篇乡曲之儇子杨倞注云方言儇疾也又曰慧也与喜而翾义同轻薄巧慧之子也楚词惜诵篇忘儇以背众兮王逸注儇佞也洪兴祖引説文儇慧也惜徃日篇或詑谩而不疑説文云谩欺也沇州谓欺曰詑注内即詑之俗字此书音某及某某反之类多后人所加杂入郭注今无从辨别姑仍其旧鬼衇各本讹作鬼眎衇俗作脉因讹而为眎后卷十内衇慧也注云今名黠爲鬼衇广雅虔谩黠儇防防捷鬼慧也义本此倢捷古通用】
　　娥防【音盈】好也秦曰娥【言娥娥也】宋魏之闲谓之防【言防防也】秦晋之闲凡好而轻者谓之娥自关而东河济之闲谓之媌【今关西人呼好爲媌莫交反】或谓之姣【言姣洁也】□魏燕代之闲曰姝【昌朱反又音株亦四方通语】或曰妦【言妦容也音蜂】自关而西秦晋之故都曰妍【秦旧都今扶风雍丘也晋旧都今太原晋阳县也其俗通呼好爲妍五千反】好其通语也【案广雅防媌姣姝妍好也义本此防各本讹作防惟广雅不误説文嬴从女羸省声嬴与防有省不省之异寔一字古诗十九首盈盈楼上女皎皎当牕牖娥娥红粉糚李善注云盈与嬴同古字通郭注于娥防竝重言之又以姣洁释姣正协此诗楚辞九歌灵偃蹇兮姣服洪兴祖补注引方言好或谓之姣注云言姣洁也列子周穆王篇简郑卫之处子娥媌靡曼者张湛注云娥媌妖好也杨朱篇乡有处子之娥姣者又曰丰屋美服厚味姣色玉篇引方言自关而东河济之闲谓好为媌诗陈风佼人僚兮释文云佼字又作姣好也方言自关而东河济之闲凡好谓之姣邶风静女其姝释文云姝説文作云好也郑风子之丰兮毛传丰丰满也释文云方言作妦宋玉神女赋貌丰盈以庄姝兮李善注引方言姝好也】
　　烈枿【五割反】余也【谓烈余也】陈郑之闲曰枿晋卫之闲曰烈秦晋之闲曰肄【音谥传曰夏肄是屏】或曰烈
　　【案诗大雅云汉序宣王承厉王之烈郑笺云烈余也烈与裂防音义同説文裂缯余也广雅防余也枿説文作云伐木余也又作蘖商书盘庚篇若顚木之有由蘖释文云蘖本又作枿马云顚木而肄生曰枿鲁语山不槎蘖韦昭注云以株生曰蘖诗周南伐其条肄毛传肄余也斩而复生曰肄肄余语之转尔雅释诂烈枿余也郭注云晋卫之闲曰蘖陈郑之闲曰烈疏云方言文盘庚疏引郭注亦作晋卫之闲曰枿与方言本文互异注内烈余当作遗余】
　　台胎陶鞠养也【台犹颐也音怡】晋卫燕魏曰台陈楚韩郑之闲曰鞠秦或曰陶汝颍梁宋之闲曰胎或曰艾【尔雅云艾养也案台颐古通用诗小雅毋兮鞠我毛传鞠养也又保艾尔后福禄艾之毛传皆云艾养也尔雅释诂颐艾育养也郭注曰汝颍梁宋之闲曰艾方言云疏全引方言此条作晋卫燕赵曰台余竝同广雅颐陶养也】
　　怃【亡辅反】防【音淹】怜牟爱也韩郑曰怃晋卫曰防【防憸多意气也】汝颍之闲曰怜宋鲁之间曰牟或曰怜怜通语也
　　【案尔雅释诂怜惠爱也郭注韩郑语今江东通呼爲怜疏全引方言此条作秦或曰怜余竝同释训矜怜抚掩之也郭注抚掩犹抚拍谓慰防也説文怃也韩郑曰怃抚也读若侮怃声义通怃防与抚掩亦声义通荀子荣辱篇恈恈然惟利饮食之见杨倞注恈恈爱欲之貌方言云恈爱也宋鲁之闲曰恈牟恈古通用广雅怃防牟爱也义本此】
　　防怃矜悼怜哀也【防亦怜耳音陵】齐鲁之闲曰矜陈楚之闲曰悼□魏燕代之闲曰防自楚之北郊曰怃秦晋之闲或曰矜或曰悼
　　【案诗小雅爰及矜人毛传矜怜也曲礼七年曰悼郑注悼怜爱也稽康养生论世皆知笑悼李善注云方言悼哀也笑悼谓笑其不善养生而又哀其促龄也广雅防怃鹶悼怜哀也义本此矜鹶古通用】
　　咺【香逺反】唏【虗几反】防【音的一音灼】怛痛也凡哀泣而不止曰咺哀而不泣曰唏于方则楚言哀曰唏燕之外鄙【鄙邉邑名】朝鲜洌水之闲【朝鲜今乐浪郡是也洌水在辽东音烈】少儿泣而不止曰咺【少儿犹言小儿】自关而西秦晋之闲凡大人少儿泣而不止谓之唴【丘尚反】哭极音绝亦谓之唴平原谓啼极无声谓之唴哴【哴音亮今关西语亦然】楚谓之噭咷【叫逃两音字或作叴音求】齐宋之闲谓之喑【音荫】或谓之惄【奴歴反】
　　【案春秋成公十六年公羊传悕矣何休注云悕悲也宋玉风赋中心惨怛李陵答蘓武书祗令人增忉怛耳潘岳寡妇赋怛惊悟兮无闻嵇康幽愤诗怛若创痏李善注皆引方言怛痛也枚乘七发嘘唏烦醒注引方言哀而不泣曰唏説文哀痛不泣曰唏朝鲜谓儿泣不止曰咺秦晋曰唴楚曰噭咷宋齐曰喑葢本方言而小异其辞广雅防怛惄痛也欷唴喨悲也义皆本此唏与悕欷哴与喨古通用】
　　悼惄悴憖伤也【诗曰不憖遗一老亦恨伤之言也憖鱼吝反】自关而东汝颍陈楚之闲通语也汝谓之惄秦谓之悼宋谓之悴楚颍之闲谓之憖
　　【案诗卫风躬自悼矣毛传悼伤也小雅我心忧伤惄焉如捣曹植朔风诗繁华将茂秋霜悴之李善注引方言悴伤也説文悴忧也春秋文公十二年左传两君之士皆未憖也释文引方言憖伤也广雅悴慯憖忧也悼惄悴憖慯也伤慯古通用】
　　愼济愵湿桓忧也【者忧而不动也作念反】宋卫或谓之愼或曰陈楚或曰湿或曰济自关而西秦晋之闲或曰惄或曰湿自关而西秦晋之闲凡志而不得欲而不获高而有坠得而中亡谓之湿【湿者失意濳沮之名】或谓之惄
　　【案愵各本作惄説文云惄饥饿也一曰忧也愵忧貌读与惄同陆机赠弟士龙诗惄焉伤别促李善注云方言愵忧也自关而西秦晋之闲或曰惄今从李善所引爲正此前后字异音义同犹卷二内前作□后作□郭注论之甚明此因注偶未及后人改而一之耳荀子脩身篇卑湿重迟贪利杨倞注云方言湿优也自关而西凡志而不得欲而不获髙而不坠行而中止皆谓之湿亦谓之惄不苟篇穷则升而儑杨倞注云儑当爲湿方言湿优也字书无儑字据此两引方言皆作优或忧优古通用余与方言本文小异湿与湿通广雅桓愼济惄湿忧也义本此】
　　郁悠怀惄惟虑愿念靖愼思也晋宋卫鲁之闲谓之郁悠【郁悠犹郁陶也】惟凡思也虑谋思也愿欲思也念常思也东齐海岱之闲曰靖【岱泰山】秦晋或曰愼凡思之貌亦曰愼【谓感思者之容】或曰惄
　　【案尔雅释诂怀惟虑愿念惄思也疏引方言此条文竝同説文亦云惟凡思也虑谋思也念常思也即取爲字之正训张衡思赋濳服膺以永靖兮李善注云方言靖思也靖与靓同字林靖审也向秀思旧赋惟古昔以怀今兮李善注引方言惟思也又广雅郁悠愼靖思也义本此】
　　敦丰厖【鸱】【音介】幠【海狐反】般【般桓】嘏【音贾】奕戎京奘【在朗反】将大也凡物之大貌曰丰厖深之大也东齐海岱之闲曰或曰幠宋鲁陈卫之闲谓之嘏或曰戎秦晋之闲凡物壮大谓之嘏或曰夏秦晋之闲凡人之大谓之奘或谓之壮燕之北鄙齐楚之郊或曰京或曰将皆古今语也【语声转耳】初别国不相徃来之言也今或同而旧书雅记故俗语不失其方【皆本其言之所出也雅尔雅也】而后人不知故爲之作释也【释诂释言之属】
　　【案怃各本讹作怃今订正注内鸱般桓当作音鸱之音般桓之般观卷十一注内防音痈疖之疖可见后人多妄删原文遂不成语雅记故俗语谓常记故俗之语郭注雅尔雅也以雅记对旧书失之尔各本讹作小据下云释诂释言之属当作尔雅甚明尔亦作尒遂讹而爲小方言此条自明其作书之意谓旧书所常记故俗之语本不失其方而后人不知是以作方言以释之郭璞不逹其意以爲指尔雅释诂释言亦失之介夏幠厖嘏奕戎京壮将尔雅释诂亦云大也疏引方言此条文竝同释文引方言厖深之大也介古通用説文厖石大也大也嘏大逺也奕大也奘驵大也广雅寷般敦大也义本此丰寷古通用】
　　假【音驾】【古格字】怀摧詹戾艐【古届字】至也邠唐冀兖之闲曰假或曰【邠今在始平漆县唐今在太原晋阳县】齐楚之会郊【两境之闲】或曰怀摧詹戾楚语也【诗曰先祖于摧六日不詹鲁侯戾止之谓也此亦方国之语不专在楚也】艐宋语也皆古雅之别语也【雅谓风雅】今则或同
　　【案格古通用艐格戾怀摧詹尔雅释诂亦云至也郭注曰齐楚之会郊曰怀宋曰届詹摧皆楚语方言云疏引方言此条文竝同释文艐孙云古届字格字亦作广雅假至也曹宪音格假格古亦通】
　　嫁逝徂适往也自家而出谓之嫁由女而出爲嫁也逝秦晋语也徂齐语也适宋鲁语也往凡语也
　　【案列子天瑞篇子列子居郑圃将嫁于卫张湛注云自家而出谓之嫁尔雅释诂如适之嫁徂逝往也郭注引方言自家而出谓之嫁犹女出爲嫁犹由古通用疏全引方言此条由亦作犹徂亦作防説文云防往也防齐语适之也适宋鲁语葢本此】
　　谩台【蛮怡二音】胁阋【呼鬲反】惧也燕代之闲曰谩台齐楚之闲曰胁阋宋卫之闲凡怒而噎噫【噎噫谓忧也噫央媚反】谓之胁阋【胁阋犹沭也】南楚江湘之闲谓之啴咺【湘水名今在零陵咺音香逺反案广雅蝉咺谩台胁阋惧也义本此啴蝉古通用咺曹宪音火袁反广韵引方言此条文竝同胁亦作愶玉篇云以威力相恐愶也注内沭各本讹作阋谷今订正后卷十有云凡窘猝怖遽谓之沭】
　　虔刘惨防杀也【今关西人呼打爲防音廪或洛感反】秦晋宋卫之闲谓杀曰刘晋之北鄙亦曰刘秦晋之北鄙燕之北郊翟县之郊谓贼爲虔【今上党潞县即古翟国】晋魏河内之北谓防曰残楚谓之贪南楚江湘之闲谓之歁【言歁防难猒也】
　　【案诗周颂胜殷遏刘毛传刘杀也春秋成公十三年左传虔刘我邉陲杜预注云虔刘皆杀也疏引方言虔杀也惨説文云毒也防惏古通用説文河内之北谓贪曰惏与此小异春秋僖公二十四年左传狄固贪惏释文引方言杀人而取其财曰惏疏所引同方言无此语昭公二十八年左传贪惏无餍疏引方言晋魏河内之北谓惏爲残楚谓之贪惏又作婪説文云贪也杜林説卜者党相诈验爲婪歁各本讹作欺注内同説文歁食不满也读若坎广雅歁婪贪也义本此曹宪音苦感反今据以正订歁防叠韵字也】
　　亟怜怃防爱也东齐海岱之闲曰亟【欺革反】自关而西秦晋之闲凡相敬爱谓之亟陈楚江淮之闲曰怜宋卫邠陶之闲曰怃或曰防【陶唐晋都处】
　　【案亟亦作防注内欺革反各本讹作诈欺也于正文不相涉广雅防怃防爱也义本此曹宪于防下列欺革九力二反今据以订正尔雅释言怃敉抚也疏引方言东齐邠陶之闲谓爱曰怃东齐二字误】
　　睂棃耊鲐老也东齐曰睂【言秀睂也】燕代之北鄙曰棃【言面色似冻棃】宋卫兖豫之内曰耊【八十爲耊音绖】秦晋之郊陈兖之会曰耇鲐【言背皮如鲐鱼耇音垢】
　　【案诗豳风以介睂寿毛传睂寿豪睂也小雅遐不睂寿毛传睂寿秀睂也棃亦通用黎吴语播弃黎老韦昭注鲐背之耇称黎老诗秦风逝者其耊毛传八十曰耊大雅黄耇台背毛传台背大老也郑笺云耇冻棃台之言鲐也大老则背有鲐文疏引方言燕代北鄙谓老爲棃释文引方言冻棃老也冻字方言所无尔雅释诂黄发齯齿鲐背耇老寿也疏引方言秦晋之郊陈兖之防谓老曰耇鲐】
　　脩骏融绎寻延长也陈楚之闲曰脩海岱大野之闲曰寻【大野今高平钜野】宋卫荆呉之闲曰融自关而西秦晋梁益之闲凡物长谓之寻周官之法度广爲寻【度谓绢帛横广】幅广爲充【尔雅曰缁广充幅】延年长也凡施于年者谓之延施于众长谓之永【各随事爲义】
　　【案诗小雅不骏其徳大雅昭明有融毛传皆云长也阮籍咏怀诗独有延年术李善注引方言延长也尔雅释文引方言幅广曰充年长也之年各本讹作永嵇康养生论芬之使香而无使延注引方言延年长也尔雅释诂永羕引延融骏长也郭注云宋卫荆呉之闲曰融疏引方言延年长也凡施于年者谓之延施于众长谓之永据此两引年长可爲证矣广雅脩绎寻长也义本此】
　　允訦【音谌】恂【音荀】展谅【音亮】穆信也齐鲁之闲曰允燕代东齐曰訦宋卫汝颍之闲曰恂荆呉淮汭之闲曰展【汭水口也音芮】西瓯毒屋黄石野之闲曰穆【西瓯骆□别种也音呕其余皆未详所在】众信曰谅周南召南卫之语也
　　【案顔延之宋文帝元皇后哀策文壸政穆宣房乐韶理李善注引方言穆信也説文燕代东齐谓信曰訦葢取诸方言尔雅释诂允孚亶展谌诚亮询信也郭注引方言荆呉淮泗之闲曰展燕岱东齐曰谌宋卫曰询疏全引方言此条汭亦讹作泗代亦讹作岱余竝同又云谌訦亮谅询恂音义同】
　　硕沈巨濯訏敦夏于大也【訏亦作芋音义同耳香于反】齐宋之闲曰巨曰硕凡物盛多谓之寇【今江东有小鳬其多无数俗谓之寇鳬】齐宋之郊楚魏之际曰伙【音祸】自关而西秦晋之闲凡人语而过谓之【于果反】或曰佥东齐谓之劒或谓之弩弩犹怒也陈郑之闲曰敦荆呉扬瓯之郊曰濯中齐西楚之闲曰訏【西楚谓今汝南彭城】自关而西秦晋之闲凡物之壮大者而爱伟之谓之夏周郑之闲谓之假【音贾】郴齐语也【洛舍反】于通语也
　　【案史记陈涉世家伙颐涉之爲王沈沈者楚人谓多爲伙集解沈音长含反沈亦作□音耽玉篇云多也后汉书张衡传不耻禄之不伙注引方言凡物盛而多齐宋之郊谓之伙夏假硕濯訏尔雅释诂亦云大也疏引方言文竝同礼记檀弓篇于则于疏云于谓广大説文齐人谓多爲防又□字下云读若楚人名多伙防伙一字而前言齐人后言楚人据方言齐宋之郊楚魏之际则两处皆通广雅巨訏沈敦大也佥也义本此广韵过也秦人呼过爲也假各本讹作暇通语讹作通词今订正】
　　抵【触抵】【音致】会也雍梁之闲曰抵秦晋亦曰抵凡会物谓之
　　【案抵各本讹作抵据广雅防抵至也义与此合注内触抵当作音触抵之抵各本讹作触抵也遂并正文改爲抵今订正玉篇引方言会也】
　　蕐荂晠也【荂亦蕐别名音夸】齐楚之闲或谓之蕐或谓之荂【案草木之蕐説文本作呼瓜反蕐盛之蕐説文作□胡瓜反今经传通作华遂无□之异尔雅释言华皇也释文胡瓜反释草华荂也华荂荣也木谓之华草谓之荣郭注云今江东呼华爲荂此四华字皆当读呼瓜反方言此条两蕐字与释言同注内蕐字与释草同又説文荂即之别体尔雅既以荂释华应是异字异音此注荂音夸得之】
　　坟地大也青幽之闲凡土而高且大者谓之坟【即大陵也案尔雅释诂坟大也疏引方言此条文竝同】
　　张小使大谓之廓陈楚之闲谓之摸【音莫】
　　【案王延寿鲁灵光殿赋廓宇宙而作京李善注引方言此句尔雅释诂廓大也疏亦引此句文竝同摸刻本皆作模】
　　嬛【火全反】蝉防【音剡】撚【诺典反】未续也楚曰嬛蝉出也【别异义】楚曰蝉或曰未及也
　　【案广雅防接撚未连似防属结续也防撚未三字取之此条是自未以上五字各自句绝嬛蠉古通用虫行也蝉玉篇云蝉连系续之言也防玉篇云续也撚广韵云以指撚物皆有连续之意未续应谓欲续而未结繋未及则犹有闲断广雅失之楚曰嬛三字句绝蝉出语之转故蝉又爲出】
　　【古蹋字他匣切】防【逍遥】□【音拂】跳也楚曰防【勑厉反亦中州语】陈郑之闲曰防楚曰蹠自关而西秦晋之闲曰跳或曰
　　【案説文楚人谓跳跃曰蹠防□皆云跳也广雅蹠防□防跳也义本此注内逍遥当作音逍遥之遥】
　　蹑郅【音质】【音企】【亦训来】跻【济渡】防【踊跃】登也自关而西秦晋之闲曰蹑东齐海岱之闲谓之跻鲁卫曰郅梁益之闲曰或曰
　　【案郭璞江赋跻江津而起涨谢灵运石门新营所住四面高山回溪石瀬脩竹茂林诗跻险筑幽居陆机辨亡论遂跻天号鼎跱而立李善注皆引方言跻登也尔雅释诂骘假格陟跻登陞也郭注云方言鲁卫之闲曰骘梁益曰格疏全引方言此条文竝同又云骘郅格音义同注内济渡踊跃当作音济渡之济音踊跃之跃】
　　逢逆迎也自关而东曰逆自关而西或曰迎或曰逢【案孟子逢君之恶其罪大赵岐注逢迎也周礼小祝逆时雨郑注逆迎也説文逆迎也关东曰逆关西曰迎葢本此】
　　挦【常含反】攓【音蹇】摭【盗蹠】挻【羊羶反】取也南楚曰攓陈宋之闲曰摭卫鲁扬徐荆衡之郊曰挦【衡衡山南岳名今在长沙】自关而西秦晋之闲凡取物而逆谓之篡【音馔】楚部或谓之挻
　　【案玉篇挦取也列子天瑞篇攓蓬而指张湛注云攓拔也説文作防云拔取也南楚语又作搴离骚朝搴阰之木兰兮王逸注云搴取也史记孙叔通列传故先言斩将搴旗之士索隐引方言云南方取物爲搴礼记礼器篇有顺而抚也疏云摭犹拾取也张衡思赋摭若华而踌躇李善注引方言摭取也摭亦作拓説文云拓拾也陈宋语老子挻埴以为器释文引方言挻取也篡各本讹作籑葢因注内馔字而误今订正后汉书逸民传雄曰鸿飞冥冥弋者何篡焉宋衷曰篡取也今人谓以计数取物为篡尔雅释诂探篡俘取也説文屰而夺取曰篡广雅搴摭挻挦取也义本此注内盗蹠当作音盗蹠之蹠】
　　餥【音非】飵【音昨】食也陈楚之内相谒而食麦饘谓之餥【饘糜也音旃】楚曰飵凡陈楚之郊南楚之外相谒而餐【画饭爲餐谒请也】或曰飵或曰防【音黏】秦晋之际河阴之闲曰防【恶恨反】防【五恨反今冯翊郃阳河东龙门是其处也】此秦语也【今关西人呼食欲饱爲防防】
　　【案尔雅释言餥糇食也郭注云方言陈楚之闲相呼食爲餥疏全引方言此条惟末句作此眞秦语也衍一眞字余竝同説文陈楚之闲相谒食麦饭曰餥楚人相谒食麦曰飵秦人谓相谒而食麦曰防防徐锴説文系传云相谒相见后设麦饭以为常礼如今人之相见饮茶餐亦作湌广雅餥飵防防防湌食也义本此】
　　钊【居辽反】薄勉也【相劝勉也】秦晋曰钊或曰薄故其鄙语曰薄努犹勉努也【如今人言努力也】南楚之外曰薄努自关而东周郑之闲曰勔钊【沈湎】齐鲁曰勖兹【勖勔亦训勉也】
　　【案勖钊勔尔雅释诂亦云勉也郭注引方言周郑之闲相劝勉为勔钊疏全引方言此条文竝同注内沈湎当作音沈湎之湎广雅薄勉也义本此】



　　輶轩使者絶代语释别国方言一
　　钦定四库全书
　　輶轩使者绝代语释别国方言二
　　汉　扬雄　撰
　　晋　郭璞　注
　　釥【错眇反】嫽【洛夭反】好也青徐海岱之闲曰釥或谓之嫽【今通呼小姣洁喜好者爲嫽釥】好凡通语也
　　【案釥亦作俏广韵云俏醋好貌俏醋双声形容之辞亦方俗语也玉篇引方言青徐之闲谓好爲嫽广雅釥嫽好也义本此】
　　朦【忙红反】厖【鸱】丰也自关而西秦晋之闲凡大貌谓之朦或谓之厖丰其通语也□魏之郊燕之北鄙凡大人谓之丰人燕记曰丰人杼首杼首长首也楚谓之伃【音序】燕谓之杼燕□之闲言围大谓之丰【谓度围物也】
　　【案左思魏都赋巷无杼首刘逵注云方言燕记曰丰人杼首杼首长首也燕谓之杼玉篇朦大也丰也广雅朦厖丰也抒长也皆本此杼抒古通用注内鸱当作音鸱之】
　　娃【乌佳反】嫷【诺过反】窕【徒了反】豓美也呉楚衡淮之闲曰娃南楚之外曰嫷【言婑嫷也】宋卫晋郑之闲曰豓陈楚周南之闲曰窕自关而西秦晋之闲凡美色或谓之好或谓之窕故呉有馆娃之宫秦有防娥之台【皆战国时诸侯所立也防音七】秦晋之闲美貌谓之娥【言娥娥也】美状爲窕【言闲都也】美色爲豓【言光豓也】美心爲窈【言幽静也】
　　【案左思呉都赋幸乎馆娃之宫刘逵注云呉俗谓好女爲娃扬雄方言曰呉有馆娃之宫列子杨朱篇皆择稚齿婑媠者宋玉神女赋嫷被服李善注引方言嫷美也他卧反史记外戚世家邢夫人号娙娥索隐引方言美貌谓之娙娥诗周南窈窕淑女毛传窈窕幽闲也释文引王肃云善心曰窈善容曰窕説文呉楚之闲谓好曰娃南楚之外谓好曰嫷秦晋谓好曰娙娥娙长好也广雅娃嫷窈窕好也娥豓美也皆本此诸刻脱秦有二字永乐大典本不脱陆机拟古诗秦娥张女弹李善注云应玚神女赋曰夏姬曽不足以供妾御况秦娥与吴娃方言曰秦俗美貌谓之娥又别赋呉趋行及古诗十九首李善注竝引方言秦晋之闲美貌谓之娥】
　　奕僷容也自关而西凡美容谓之奕或谓之僷【奕僷皆轻丽之貌僷音叶】宋卫曰僷陈楚汝颍之闲谓之奕
　　【案诗商颂万舞有奕毛传奕奕然闲也疏云奕万舞之容故爲闲也鲁颂新庙奕奕郑笺云奕奕姣美也陆机赠冯文熊迁斥丘令诗奕奕冯生李善注引方言自关而西凡美容谓之奕奕因诗辞遂误重一奕字广雅奕容也义本此説文宋卫之闲谓华奕丽曰僷僷广韵僷僷轻薄美好貌】
　　□【音緜下作□音字同耳】铄【舒灼反】盱【香于反】扬防【音□】双也南楚江淮之闲曰□或曰防好目谓之顺【言流泽也】黸瞳之子【黸黑也】谓之【言邈也】宋卫韩郑之闲曰铄【言光明也】燕代朝鲜洌水之闲曰盱【谓举眼也】或谓之扬【诗曰美目扬兮是也此本论双耦因广其训复言目耳案双各本讹作只注内双耦讹作只耦玉篇引方言□双也广韵防双也今据以订正玉篇广韵又谓双生爲□广雅□耦防也双耦防二也楚词招魂篇遗视些洪兴祖补注引方言黸瞳之子谓之又作媔大招篇美目媔只补注云媔音緜美目貌铄亦作防玉篇云美目也颜延之宋文皇帝元皇后哀策文圜精初烁李善注云郭璞方言注烁言光明也铄烁古通用诗小雅云何其盱説文盱张目也一曰朝鲜谓卢童子曰盱黸卢瞳童古通用玉篇云盱举目也燕代朝鲜列水谓卢瞳子爲盱洌列古亦通用郑风清扬婉兮毛传清扬睂目之间也防玉篇云美目也广韵作□云美目貌】
　　嫢【羌棰反】笙揫【音遒】掺【素防反】细也自关而西秦晋之闲凡细而有容谓之嫢【嫢嫢小成貌】或曰徥【言徥徥也】凡细貌谓之笙敛物而细谓之揫或曰掺
　　【案嫢各本讹作魏今订正説文嫢媞也读若癸秦晋谓细爲嫢广雅嫢笙揫掺细小也义本此曹宪于嫢下列其癸渠惟二反其癸与羌棰所得之音同字母之説上声亦分清浊古人不分也注内徥徥各本讹作徥偕后卷六内作徥皆以皆属下行貌竝非説文云徥徥行貌谓细步缓行今据以订正】
　　□【言瓌玮也】浑【们浑肥满也狐本反】防【防呬充壮也匹四反】防【音壤】【恪胶反】泡【音庖】盛也自关而西秦晋之闲语也陈宋之闲曰【□麤大貌】江淮之闲曰泡【包肥洪张貌】秦晋或曰防梁益之闲凡人言盛及其所爱伟其肥晠谓之防【肥防多肉】
　　【案□説文作傀云伟也玉篇云□声类傀字防玉篇云盛肥也汉书贾邹枚路传壤子王梁代益防淮阳晋灼曰扬雄方言梁益之闲所爱讳其肥盛曰壤李善注文选云方言云玮其肥盛晋灼注以玮爲讳説文益州鄙言人盛讳其肥谓之防玉篇引方言防肥也今方言各本作凡人言盛及其所爱曰讳其肥□谓之防明正徳已已影宋曹毅之刻本作曰伟皆衍曰字据説文及汉书注文选注删讳即伟之讹伟玮晠盛防壤古通用广雅防泡□防浑肥盛也义本此】
　　私策纤防【音鋭】稺【古稚字】杪【莫召反】小也自关而西秦晋之郊梁益之闲凡物小者谓之私小或曰纤缯帛之细者谓之纤东齐言布帛之细者曰绫【音凌】秦晋曰靡【靡靡细好也】凡草生而初达谓之防【锋萌始出】稺年小也木细枝谓之杪【言杪梢也】江淮陈楚之内谓之蔑【蔑小貌也】青齐兖冀之闲谓之葼【马防】燕之北鄙朝鲜洌水之闲谓之策故传曰慈母之怒子也虽折葼笞之其惠存焉【言教在其中也】
　　【案纤亦作孅司马相如上林赋妩媚孅弱李善注引方言自关而西凡物小谓之孅长门赋观夫靡靡而无穷王延寿鲁灵光殿赋何宏丽之靡靡注皆云郭璞方言注曰靡靡细好也今方言各本注内脱一靡字据此所引订补尔雅释言幼鞠穉也疏引方言穉年小也穉唐石经作稚潘岳闲居赋儿童稚齿注引方言稚小也稚字见方言注左思呉都赋郁兮防茂刘逵注引方言凡草生而初逹谓之防周语郑未失周典王而蔑之韦昭注云蔑小也马融长笛赋跋蔑缕注引方言蔑小也广雅纤懱私策葼防杪小也义本此蔑懱古通用禹贡徐州厥篚纤缟豫州厥篚纤纩史记夏本纪裴骃集解引郑注云纤细也祭服之材尚细顔师古注汉书地理志云纤细缯也与方言合説文云东齐谓布帛之细曰绫青齐沇冀谓木细枝曰葼注内马防当作音马防之防左思魏都赋弱葼系实刘注云葼木之细枝者也扬雄方言曰青齐兖豫之闲谓之葼故传曰慈母怒子折葼而笞之其惠存焉沇俗通作兖此所引冀讹作豫左思招隐诗杖策招隐士李善注引方言木细枝曰策】
　　殗【于怯反】殜【音叶】防也宋卫之闲曰殗自关而西秦晋之闲凡病而不甚曰殗殜【病半卧半起也】
</div>
    <div class="pagination">
<span class="current-page">1</span><a href="方言_page2.html">2</a><a href="方言_page3.html">3</a><a href="方言_page4.html">4</a><a href="方言_page5.html">5</a><a href="方言_page6.html">6</a><span>...</span><a href="方言_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
