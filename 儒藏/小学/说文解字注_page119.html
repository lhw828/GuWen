<!DOCTYPE html>
<html>
<head>
    <meta charset="UTF-8">
    <title>说文解字注 - 第 119 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 119 页/共 283 页</h1>
    <div class="content">　　邳pī
　　注解：奚仲之后，汤左相仲虺所封国。左传定元年：薛宰曰：薛之皇祖奚仲居薛，以为夏车正。奚仲迁于邳，仲虺居薛，以为汤左相。諩云：薛，任姓。黄帝之苗裔奚仲封为薛矦。今鲁国薛县是也。奚仲迁于邳，仲虺居薛，以为汤左相，武王复以其胄为薛矦，齐桓黜为伯。小国无记，世不可知，亦不知为谁所灭。按杜亦云仲虺，奚仲之后，与许合。邳者，所封国名，如□□邰扈邘□郉□鄎邓郜郐鄅等字之例。左传昭元年云：虞有三苗，砟有观扈，商有姺邳，周有徐奄。皆国名也。杜云：姺邳二国，商诸矦。按葢谓仲虺之后为乱者也。在鲁。薛县是也。谓商之邳国，在今汉之鲁国，鲁国薛县是其地也。鲁国薛，二志同。前志云：夏车奚仲所国，后迁于邳，汤相仲虺居之。合班，许所云。葢奚仲所迁之邳，歫薛密迩，如邾迁于释之比。迁于邳则国名邳，仲虺所居薛，而邳名不改。姺邳与观扈徐奄同，则国尝灭矣，周复封其后于邳为薛矦也。应劭注东海下邳曰：邳在薛，其后徙此，故曰下。臣瓒曰：有上邳，故曰下邳。按吕后三年封楚元王子郢客为上邳矦。上邳卽薛也。然则昭元年、定元年杜注皆云邳，下邳县。非是。下邳在今江苏徐州府之邳州，薛县在今山东兖州府滕县，县南四十里有故薛城。从邑□声。□悲切。十五部。
　　路径：段注说文□第六卷□邑部
　　鄣zhānɡp297下
　　注解：纪邑也。春秋经庄三十年：齐人降鄣。公羊、榖梁皆曰：鄣，纪之遗邑也。刘歆、贾逵依之。许说同。杜云：纪附庸国。东平无盐县东北有鄣城，歫纪太远，非许意也。古纪国在今山东靑州府寿光县西南三十里纪城，鄣邑当附近，卽昭十九年左传之纪鄣也。纪鄣者，本纪国之鄣邑，犹齐语纪酅谓本纪国之酅邑也。公、榖云鄣，纪之遗邑，与左传云纪鄣合。杜云：纪鄣在东海赣榆。是也。庄三十年之鄣卽此。杜分为两地，非。今江苏海州赣榆县县北七十五里有故纪鄣城。亦曰纪城。从邑章声。诸良切。十部。
　　路径：段注说文□第六卷□邑部
　　邗hán
　　注解：国也，今属临淮。左传哀九年：吴城邗。沟通江淮。杜云：于邗江筑城穿沟，东北通射阳湖，西北至末口入淮，通粮道也。今广陵邗江是。按左传吴城邗为句，沟通江淮为句。曰城邗，则知邗地名。许云国者，许必有所据矣。本是邗国，其地汉属临淮郡。不言何县者，有未审也。此与鄦在颍川，邓属南阳一例。地理志曰：广陵国江都，有渠水首受江，北至射阳入湖。水经注曰：邗城下掘深沟，谓之韩江，亦曰邗溟沟，自江东北通射阳湖，地理志所谓渠水也。西北至末口入淮。江都县，前志属广陵郡。许云今属临淮者，许意邗国地当在前汉临淮郡，不在广陵也。从邑干声。胡安切。十四部。一曰邗本属吴。钱氏大昕曰：许前后□说。后说似卽用左氏吴城邗，沟通江淮之文。
　　路径：段注说文□第六卷□邑部
　　□yí
　　注解：临淮徐地。前志曰：临淮郡徐故国，盈姓，春秋时徐子章禹为楚所灭。后志曰：下邳国，徐本国。后志之下邳国，卽前志之临淮郡也。今安徽泗州州北五十里有故徐城废县。□者，徐县地名也。从邑义声。鱼羁切。古音在十七部。《春秋传》曰：“徐□楚。”左传昭六年：徐仪楚聘于楚，楚子执之。杜云：仪楚，徐大夫。按许所据左作□，以邑为氏，古本古说也。
　　路径：段注说文□第六卷□邑部
　　郈hòu
　　注解：东平无盐乡。东平国无盐，二志同。杜预曰：故宿国，今山东东平州州东二十里有故无盐城。前志曰：无盐有郈乡。左传昭二十五年：臧会逸奔郈。杜曰：东平无盐县东南有郈乡亭。左正义曰：此时尚为公邑，后为叔孙私邑。从邑后声。胡口切。四部。
　　路径：段注说文□第六卷□邑部
　　郯tánp298上
　　注解：东海县。东海郡郯，二志同。今山东沂州府郯城县县西南百里有故郯城。帝少昊之后所封。前志曰：郯，故国，少昊后，盈姓。按盈卽嬴字。宣四年经曰：公及齐矦平莒及郯。从邑炎声。徒甘切。八部。
　　路径：段注说文□第六卷□邑部
　　郚wú
　　注解：东海县。前志云：东海郡郚乡。疑此当云郚乡东海县。故纪侯之邑也。春秋经庄元年：齐师迁纪郱、鄑、郚。杜云：郚在东莞朱虚县东南。按前汉郚乡县，后汉幷入琅邪之朱虚。永初元年，朱虚又属北海国，晋属东莞郡。故杜预、刘昭皆云：朱虚有郚城。朱虚，今山东靑州府临朐县县东六十里故朱虚城是也。故郚城，在今靑州府安□县县西南六十里。从邑吾声。五乎切。五部。
　　路径：段注说文□第六卷□邑部
　　酅xī
　　注解：东海之邑。春秋经庄三年：纪季以酅入于齐。前志甾川国，东安平。孟康注曰：春秋之酅，今酅亭是也。后志东安平属北海国，有酅亭。按前志云甾川国，后幷北海。疑许当云北海之邑。酅亭在今山东靑州府临淄县县东。齐语曰：正封疆地东至于纪酅。纪酅犹言纪鄣，谓故纪国之酅也。从邑巂声。户圭切。十六部。
　　路径：段注说文□第六卷□邑部
　　鄫cénɡ
　　注解：姒姓国。按许书无姒字。汉碑姒作似。左传：卫成公命祀夏后相，宁武子不可，曰杞鄫何事。国语韦注曰：杞缯二国姒姓，夏禹之后。在东海。前志曰：东海郡，缯故国，禹后。后志曰：琅邪国缯，故属东海。今山东兖州府绎县东八十里有故鄫城。按国名之字，左传作鄫，国语作缯，公羊作鄫，谷梁作缯。左释文于鄫首见处云亦作缯。据许则国名从邑也。汉县名从纟。从邑曾声。疾陵切。六部。
　　路径：段注说文□第六卷□邑部
　　邪yé
　　注解：琅邪郡也。谓琅邪郡之字如此作也。前志曰：琅邪郡，秦置，属徐州。后志曰：琅邪国，属徐州刺史部。许从前汉之制，故曰郡。前志：郡领东武等五十一县。今山东兖州府东境，沂州府及靑州府南境，莒州、莱州府南境，胶州一带皆是其地。今兖州府诸城县县东南百四十里有故琅邪城，古齐琅邪邑也。其地有琅邪山。管子：齐桓公将东游，南至琅邪。孟子：齐景公欲遵海而南，放于琅邪。苏秦说齐宣王曰：齐南有泰山，东有琅邪。史记：秦始皇屡并海至琅邪。子虚赋曰：齐东陼巨海，南有琅邪。皆谓今诸城县。山海经云琅邪台在渤海郡闲，非也。赵岐曰：琅邪，齐东南境上邑。越绝书：句践卽灭吴，欲霸中国，徙都琅邪，立观台于山上，周七里，以望东海。始皇立琅邪郡，为三十六郡之一，而汉因之。寻周时琅邪之名未知何解。许君以其字从邑，傅合郡名为释耳。九经字□曰：郞邪，郡名。郞，良也。邪，道也。以地居邹鲁，人有善道，故为郡名。今经典玉旁作良者讹，未知其说所出。古书绝无作郞者，且琅邪齐地，非邹鲁地。邪，古书用为衺正字，又用为辞助，如乾坤其易之门邪，乾坤其易之缊邪，是也。今人文字，邪为疑辞，也为决辞，古书则多不分别。如子张问十世可知也，当作邪是也。又邪也二字古多两句并用者。如龚遂传：今欲使臣胜之邪，将安之也。韩愈文：其眞无马邪，其眞不知马也。皆也与邪同。从邑牙声。以遮切。古音在五部。按汉碑琅邪字或加玉旁，俗字也。近人隶书从耳作耶，由牙耳相似，臧三牙或作臧三耳。
　　路径：段注说文□第六卷□邑部
　　邞fūp298下
　　注解：琅邪县也。前志：琅邪郡，邞。后志无。幷省也。汉孝文元年，封吕平为矦国。一名纯德。前志曰：莽曰纯德。从邑夫声。甫无切。五部。
　　路径：段注说文□第六卷□邑部
　　□qī
　　注解：齐地也。从邑桼声。亲吉切。十二部。
　　路径：段注说文□第六卷□邑部
　　郭ɡuō
　　注解：齐之郭氏虚。谓此篆乃齐郭氏虚之字也。郭本国名。虚墟古今字。郭国旣亡谓之郭氏虚，如左传言少昊之虚，昆吾之虚，大曍之虚，祝融之虚也。郭氏虚在齐境内。善善不能进，恶恶不能退，是□亡国也。郭何以为虚，职是故也。事见韩诗外传。新序、风俗通皆同。亦有取此说春秋者。按庄二十四年经云：赤归于曹、郭公。公羊传曰：赤者何。曹无赤者，葢郭公也。郭公者何。失地之君也。谷梁传曰：赤葢郭公也。何为名也。礼，诸矦无外归之义。外归，非正也。左无传。郭今以为城□字，又以为恢郭字。又左传虢国字，公羊作郭。从邑□声。古博切。五部。
　　路径：段注说文□第六卷□邑部
　　郳ní
　　注解：齐地。从邑儿声。五鸡切。十六部。《春秋传》曰：“齐高厚定郳田。”左传襄六年：齐矦灭莱，迁莱于郳。高厚，崔杼定其田。杜云：迁莱子于郳国。正义云：郳卽小邾。小邾附属于齐，故灭莱国而迁其君于小邾。按世本云：邾颜居邾，肥徙郳。宋仲子注：邾颜别封小子肥于郳，为小邾子。左传曰：鲁击柝闻于邾。小邾者，邾所别封。则其地亦在邾鲁，不当为齐地。今邹县有故邾城，滕县东南有郳城，皆鲁地。且郳之偁小邾久矣，不应又忽□为郳也。许意郳是齐地，非小邾国。凡地名同实异者不可枚数，如许书邾非邹国，是其例也。据传云迁莱于郳。高厚，崔杼定其田。葢定其与莱君之田，以郳田与之也。
　　路径：段注说文□第六卷□邑部
　　郣bóp299上
　　注解：郣地。此从锴本。铉作郣海地，非是。郣是复举字之未□者，地谓有地名郣也。今其地未闻。葢春秋时齐地也，若汉二志之勃海郡，今直隶河闲、天津二府地。其谓之勃海者。师古曰：在勃海之濵因以为名也。水部澥下曰：勃澥，海之别也。汉书子虚赋音义曰：勃澥，海别枝也。勃澥，史记河渠书谓之勃海。今静海县之海与山东辽东接境者，卽勃澥。司马相如赋所以自琅邪观成山，射之罘而浮勃澥。始皇所以并勃海以东，过黄腄，穷成山，登之罘，而南登琅邪也。齐都赋注曰：海旁曰勃，□水曰澥。勃与郣似可通。然勃海郡、勃澥，字皆不作郣。假令勃海郡字可作郣，则许当云郣海郡也，而不曰地。从邑孛声。蒲□切。十五部。一曰地之起者曰郣。周礼草人：勃壤用狐。郑云：勃壤，粉解者。广雅：□，尘也。今俗谓粉之细者曰勃。皆卽郣字。地之起者谓虚脆。
　　路径：段注说文□第六卷□邑部
　　□tán
　　注解：国也。齐桓公之所灭。卫风曰：谭公维私。小雅曰：东国困于役而伤于谗，谭大夫作大东以告病。左传庄十年曰：齐师灭谭，谭无礼也。谭子奔莒，同盟故也。今济南府府东南七十里有故谭城。在二志济南郡之东平陵县。东平陵故城在今济南府府东七十五里。从邑□声。徒含切。古音在七部。按诗、春秋、公、榖皆作谭。许书又无谭字，葢许所据从邑。齐世家讹作郯。可证司马所据正作□。□谭古今字也。许书有谭长，不以古字废今字也。
　　路径：段注说文□第六卷□邑部
　　邭qú
　　注解：地名。左传注多不言名，如毛传云水也，山也，地也，皆是。许君亦不言名，如郣地也，邭地也，以及邑也，国也，皆是。凡言名者，后人所改。从邑句声。其俱切。四部。
　　路径：段注说文□第六卷□邑部
　　郂ɡāi
　　注解：陈留乡。陈留郡，二志同。今河南开封府东至归德府西皆是其境。陈留郡属有陈留县。此不云陈留县乡，但云陈留乡，则是举郡名不箸某县也。曷为不箸，有未审也。郖下曰弘农县，鄏下曰河南县，是举郡县同名之例。从邑亥声。古哀切。一部。
　　路径：段注说文□第六卷□邑部
　　□zàip299下
　　注解：故国。在陈留。春秋经隐十年：宋人蔡人卫人伐载。三经皆作载。惟榖梁音义曰：载本或作戴。而前志作戴。古载戴同音通用耳。许作□。左氏音义引字林亦作□。吕本许。许所据从邑也。前志云：梁国甾，故戴国。后志云：陈留郡考城，故葘。注引陈留志云：古戴国。今河南卫辉府考城县县东南五里有考城故城，汉之甾县，古之□国也。甾与□古音同。□古字，甾汉字。许云在陈留者，章帝改名考城属陈留也。水经注汳水篇曰：陈留风俗传曰：秦之榖县，后遭汉兵起，邑多灾年，故改曰葘县，王莽更名嘉榖。章帝东巡，诏曰：葘县名不善，其改曰考城。按莽、章帝不达同音讹字之源委，故不能正为□字。而风俗传云秦之榖县，则更无稽之言耳。从邑□声。作代切。一部。
　　路径：段注说文□第六卷□邑部
　　酀yān
　　注解：地名。从邑燕声。乌前切。十四部。齐有高酀，卽高偃，高傒之□孙，左传曰敬仲之曾孙者。古人立文，后裔统云曾孙。
　　路径：段注说文□第六卷□邑部
　　邱qiū
　　注解：地名。从邑丠声。去鸠切。古音在一部。今制，讳孔子名之字曰邱。
　　路径：段注说文□第六卷□邑部
　　□rú
　　注解：地名。从邑如声。人诸切。五部。
　　路径：段注说文□第六卷□邑部
　　□niǔ
　　注解：地名。从邑丑声。女九切。三部。
　　路径：段注说文□第六卷□邑部
　　□jǐ
　　注解：地名。从邑几声。居履切。十五部。按西伯□□。周本纪作耆。徐广曰：一作□。□葢卽□字。
　　路径：段注说文□第六卷□邑部
　　□xì
　　注解：地名。从邑翕声。希立切。七部。
　　路径：段注说文□第六卷□邑部
　　□qiú
　　注解：地名。玉篇曰：□乡在陈留。从邑求声。巨鸠切。三部。
　　路径：段注说文□第六卷□邑部
　　□yīnɡ
　　注解：地名。从邑婴声。于郢切。十一部。
　　路径：段注说文□第六卷□邑部
　　□□dǎnɡ
　　注解：地名。广韵曰：□，地名。说文作□。从邑尚声。多朗切。十部。今俗以为乡党字。
　　路径：段注说文□第六卷□邑部
　　郱pínɡ
　　注解：地名。从邑幷声。薄经切。十一部。前志：齐郡临朐。应劭云：有伯氏騈邑。后志：齐国临朐，有古郱邑。按春秋庄元年：齐师迁纪郱、鄑、郚。杜云：郱在东莞临朐县东南，齐取其地。然则伯氏騈邑卽此地。騈卽郱字。今山东靑州府临朐县东南有郱城是也，未知许意然不。
　　路径：段注说文□第六卷□邑部
　　□hǔ
　　注解：地名。玉篇云：鲁地名。从邑虖声。呼古切。五部。
　　路径：段注说文□第六卷□邑部
　　邩huǒ
　　注解：地名。从邑火声。呼果切。十七部。
　　路径：段注说文□第六卷□邑部
　　鄝liǎo
　　注解：地名。从邑翏声。卢鸟切。三部。左传文公五年：楚灭蓼。释文云：字或作鄝。榖梁宣八年经：楚人灭舒鄝。释文云：本又作蓼。小雅：渐渐之石。诗序注云：舒，舒鸠舒鄝舒庸之属。释文云：鄝又作蓼。按坊记阳矦缪矦卽淮南汜论训之阳矦蓼矦。缪者，字误耳。前志六安国，后志庐江郡，皆作蓼。许不谓此也。
　　路径：段注说文□第六卷□邑部
　　鄬ɡuīp300上
　　注解：地名。从邑为声。居为切。十七部。春秋经襄七年：公会晋矦、宋公、陈矦、卫矦、曹伯、莒子、邾子于鄬。杜云：鄬，郑地。
　　路径：段注说文□第六卷□邑部
　　邨cūn
</div>
    <div class="pagination">
<a href="说文解字注_page118.html">上一页</a><span>...</span><a href="说文解字注_page114.html">114</a><a href="说文解字注_page115.html">115</a><a href="说文解字注_page116.html">116</a><a href="说文解字注_page117.html">117</a><a href="说文解字注_page118.html">118</a><span class="current-page">119</span><a href="说文解字注_page120.html">120</a><a href="说文解字注_page121.html">121</a><a href="说文解字注_page122.html">122</a><a href="说文解字注_page123.html">123</a><a href="说文解字注_page124.html">124</a><span>...</span><a href="说文解字注_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
