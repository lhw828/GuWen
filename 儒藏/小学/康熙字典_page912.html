<!DOCTYPE html>
<html>
<head>
    <meta charset="UTF-8">
    <title>康熙字典 - 第 912 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 912 页/共 976 页</h1>
    <div class="content">惠	【卯集上】【心字部】	惠	〔古文〕□□□①【唐韻】【集韻】【正韻】胡桂切【韻會】胡計切，□音慧。【說文】仁也。【書臯陶謨】安民則惠。【蔡沈註】惠，仁之愛也。　又恩也。【書蔡仲之命】惟惠之懷。　又【爾雅釋言】順也。【書舜典】亮采惠疇。【詩邶風】惠然肯來。【毛傳】時有順心也。　又【增韻】賜也。【禮月令】行慶施惠。　又賚也。【書無逸】惠鮮鰥寡。【註】惠鮮者，賚予賙給之，使有生意也。　又飾也。【山海經】祠用圭璧之五，五采惠之。【註】惠猶飾也。又三隅矛。【書顧命】二人雀弁執惠。　又【諡法】柔質慈民曰惠。　又州名。隋順州，宋改惠州。　又姓。出琅邪周惠王之後，梁有惠施。　又通作慧。【後漢孔融傳】將不早惠乎。【註】惠作慧。【說文】从心从叀。【徐鍇曰】爲惠者，心專也。會意。①字从匚从自。

掦	【卯集中】【手字部】	掦	【篇海】他歷切，音惕。挑掦也。亦借用剔。與揚別。【集韻】作□。

扸	【卯集中】【手字部】	扸	【玉篇】星歷切，俗析字。【正字通】同析。　又音席。【揚子太□經】常變錯，故百事扸。【註】謂百事分扸。　又與折同。【元包經】輿之扸。傳曰：輿之扸，車之脫也。【註】輿車扸散。◎按唐韻先擊切，集韻先的切，□从木作，與析同，無扸。

愃	【卯集上】【心字部】	愃	【唐韻】況晚切【集韻】火遠切，□音烜。【說文】寬嫺心腹貌。从心宣聲。【詩衞風】赫兮愃兮。　又【廣韻】須緣切【集韻】荀緣切，□音宣。【廣韻】吳人語，快也。【通雅】快謂之愃。　又【集韻】許元切，音暄。義同。

怕	【卯集上】【心字部】	怕	【廣韻】【集韻】【韻會】【正韻】□普駕切，音帕。【集韻】懼也。或作□□。【韓愈二鳥詩】鬼神怕嘲詠。　又姓。唐有怕善，宋有怕籛。　又【廣韻】普伯切【集韻】【類篇】匹陌切，□音柏。【說文】無爲也。　又【集韻】白各切【正韻】弼各切，□與泊通。【集韻】憺怕，靜也。【老子道德經】我獨泊兮其未兆。或作怕。

怫	【卯集上】【心字部】	怫	【廣韻】扶沸切【集韻】父沸切，□音費姓之費。【集韻】怫，心不安也。　又【集韻】芳未切。音費。耗之費忿貌。【莊子天地篇】怫然作色。　又【玉篇】【廣韻】符弗切【集韻】【韻會】【正韻】符勿切，□音佛。【說文】鬱也。【魏樂府苦寒行】我心何怫鬱。　又或作弗。【前漢溝洫志瓠子歌】魚弗鬰兮柏冬日。　亦作沸。【史記河渠書瓠子歌】作沸鬱。　又【字彙補】蒲沒切，音悖。【史記太史公自序】五家之言怫異。言五家之文，各相悖異不同也。索隱讀。

忺	【卯集上】【心字部】	忺	【韻會】【正韻】□虛嚴切，音杴。意所欲也。【揚子方言】靑齊呼意所好爲忺。【林逋雜興詩】散帙揮毫總不忺。◎按張忻訂正篇海，虛嚴切，音杴。字彙本之，舊本篇海音含，出氣也。

怞	【卯集上】【心字部】	怞	【集韻】直祐切，音胄。【說文】朗也。【玉篇】憂恐也。　又【集韻】余救切，音狖。義同。　又【玉篇】【廣韻】直由切【集韻】□留切，□音躊。或从壽作懤。義同。　又【集韻】夷周切，音由。憂貌。【王褒九懷】永余思兮怞怞。　又【集韻】張流切，音輈。義同。

炲	【巳集中】【火字部】	炲	【集韻】同炱。

怦	【卯集上】【心字部】	怦	【廣韻】普庚切【集韻】【韻會】【正韻】披庚切，□音烹。心急也。　又忠直貌。【楚辭九辯】心怦怦兮諒直。

愔	【卯集上】【心字部】	愔	【廣韻】挹淫切【集韻】【韻會】伊淫切【正韻】於禽切，□音馨。愔愔，安和貌。【左傳昭十二年祈招詩】祈招之愔愔。　又深靜貌。【嵆康琴賦】愔愔琴德。　又【古今字考】烏含切，讀如諒闇之闇。默也。唐昭宗謂杜讓能曰：朕不欲愔愔度日。言不欲默默也。【正字通】改音益，誤。

愿	【卯集上】【心字部】	愿	【唐韻】魚怨切【集韻】【韻會】【正韻】虞怨切，□音願。【說文】謹也。又愨也，善也。【書臯陶謨】愿而恭。　又與原通。【論語】鄕原，德之賊也。【朱傳】原，與愿同。　又【集韻】愚袁切，音元。【周禮秋官大司□】上愿糾暴。劉昌宗讀。

惮	【卯集上】【心字部】	憚	【唐韻】【集韻】【韻會】徒案切【正韻】杜晏切，□音但。【說文】忌難也。从心單聲。一曰難也。【增韻】畏也。　又【集韻】得案切，音旦。【書畢命】彰善癉惡。或作憚。　又【集韻】丁賀切，音跢。【說文】勞病也。本作癉，或从心。【詩小雅】憚我不暇。【朱註】憚，勞也。又【集韻】尺戰切，音硟。難也。【揚子方言】齊魯曰憚。　又【韻會】昌善切。慢易也。　又【集韻】蕩旱切，音蜑。勞也，難也。【詩小雅】哀我憚人。　又【集韻】黨旱切，音亶。勞也。　又通作怛。【周禮冬官考工記矢人】則雖有疾風，亦弗之能憚矣。【釋文】音怛，都達反。　又【韻會】唐干切，音壇。驚怛也。【莊子達生篇】以鉤注者憚。　又【五音集韻】於權切，音□。車敝貌。

惯	【卯集上】【心字部】	慣	【廣韻】【集韻】【韻會】【正韻】□古患切，音丱。習也。　又通作貫。【詩魏風】三歲貫女。　本作摜。从手貫聲。今文作慣。

悹	【卯集上】【心字部】	悹	【唐韻】【集韻】【正韻】□古玩切，音貫。【說文】憂也。　又【廣韻】古滿切【集韻】【韻會】【正韻】古緩切，□音管。悹悹，無依也。　又【廣韻】【集韻】□古丸切，音官。【集韻】憂也。　或作悺。

愋	【卯集上】【心字部】	愋	【廣韻】況袁切。【集韻】許元切，□音暄。【玉篇】恨也，忘也。　又【集韻】于元切，音袁。【揚子方言】愋諒，智也。　通作諼。

愎	【卯集上】【心字部】	愎	【廣韻】蒲逼切【集韻】【韻會】弼力切，□音煏。【玉篇】很也。【廣韻】戾也。剛愎自用也。【左傳僖十五年】愎諫違卜。

怔	【卯集上】【心字部】	怔	【廣韻】【集韻】□諸盈切，音征。【集韻】本作佂。【揚子方言】佂伀，遑遽也。或从心。【玉篇】怔忪，懼貌。【晉書王濬傳】惶怖怔營，無地自厝。　又通作征。【後漢蔡邕傳】臣怔營怖悸。　亦通作正。【前漢王莽傳】人民正營俱。【註】與怔同。

怬	【卯集上】【心字部】	怬	【集韻】許異切，與呬同。息也。【張衡思□賦】怬河林之蓁蓁兮。

抂	【卯集中】【手字部】	抂	【集韻】渠王切，音狂。抂攘，亂貌。

	【備考】【卯集】【斗字部】		【龍龕】同斟。

怊	【卯集上】【心字部】	怊	【唐韻】敕宵切【集韻】【韻會】癡宵切，□音超。【說文】悲也。【字林】悵也。　又【玉篇】敕憍切，音超。義同。　又【廣韻】尺招切【集韻】【韻會】【正韻】蚩招切，□音弨。【集韻】奢也。一曰怊悵，失意。　又【集韻】田聊切，音迢。【莊子天地篇】怊乎若嬰兒之失其母。郭象讀。　又【韻補】叶丑鳩切，音抽。【皮日休悼賈誼文】浮沅波之潝洫兮，或漾棹以夷猶。望靈均之沒所兮，□其心之怊怊。◎按徵音之癡，商音之蚩，最難分別，癡在舌上，蚩在正齒。近日字書莫辨此，徹穿二母，往往易混。正韻切此字，有商音而無徵音，蓋未講乎此也。

急	【卯集上】【心字部】	急	【廣韻】【正韻】居立切【集韻】【韻會】訖立切，□音伋。【釋名】急，及也，言操切之使相逮及也。　又【說文】褊也。【後漢范丹傳】以狷急不能從俗，常佩韋于朝。　又【廣韻】疾也。【增韻】迫也。　又窘也。【禮王制】國無六年之畜曰急。【史記周本紀】囊王告急于晉。　又請急，古休假名。晉令急假者，一月五急。　本作。【說文】从心及聲。隸作急，刍卽及字。【歐陽氏曰】俗作□，非。

愖	【卯集上】【心字部】	愖	【廣韻】氏任切【集韻】時任切，□與諶同。【爾雅釋詁】信也。【廣韻】誠也。　又斟愖，遲疑也。【後漢馮衍顯志賦】意斟愖而不澹。　又【集韻】都含切，音耽。與媅同。【說文】樂也。或从冘，亦書作湛。　又【集韻】知鴆切，音揕。癡也。　又【集韻】火禁切，音。愖愖，心不正也。

慇	【卯集上】【心字部】	慇	【唐韻】【集韻】【韻會】於巾切【正韻】伊眞切，□音殷。【說文】痛也。从心殷聲。【詩小雅】憂心慇慇。　又慇勤，委曲也。亦作殷勤。　又【集韻】倚謹切。與懚通。

惉	【卯集上】【心字部】	惉	【集韻】處占切【韻會】【正韻】蚩占切，□音襜。【說文】惉懘，煩聲也。【集韻】或作怗苫，亦書作。俗作□，非。【史記樂書】五者不亂，則無惉懘之音。【樂記】作怗。

怋	【卯集上】【心字部】	怋	【廣韻】【集韻】□彌鄰切，音民。【廣韻】亂也。　又【廣韻】莫奔切【集韻】謨奔切，□音門。【玉篇】悶也，不明也。　又【集韻】呼昆切，音昏。與惛同。　又【集韻】見切，音麫。泫湣，混合也。本作湣。或作惽。亦省作怋。

忹	【卯集上】【心字部】	忹	【五音集韻】紆往切，音枉。邪曲也。　又姓。元時驍州有此姓。

忻	【卯集上】【心字部】	忻	【唐韻】【集韻】【韻會】□許斤切，音欣。【說文】闓也。【史記周本紀】姜嫄見巨人跡，心忻然說，欲踐之。　又姓。五代有進士忻彪。　又叶虛言切，音軒。【韓愈孟東野失子詩】闖然入其戸，三稱天之言。再拜謝元夫，收悲以歡忻。　【類篇】本作訢。

怵	【卯集上】【心字部】	怵	【唐韻】丑律切【集韻】【韻會】敕律切，□音黜。【說文】恐也。【書囧命】怵惕惟厲。　又悽愴也。【禮祭統】心怵而奉之以禮。　又【廣韻】辛律切【集韻】【韻會】【正韻】雪律切，□與訹通。【說文】誘也。【賈誼服賦】怵迫之徒，或趨西東。【註】怵，爲利所誘也。　又【集韻】休必切，音獝。【博雅】狂也。　與同。

怿	【卯集上】【心字部】	懌	【唐韻】羊益切【集韻】【韻會】【正韻】夷益切，□音睪。【說文】悅也。从心睪聲。【書康誥】則予一人以懌。　又以我悅彼亦曰懌。【書梓材】和懌先後迷民，用懌先王受命。　又叶弋灼切，音藥。【詩小雅】未見君子，憂心奕奕。旣見君子，庶幾悅懌。【孫楚榮啓期贊】榮心溫雅，旣夷旣懌。濁以徐淸，寂然淡泊。

慉	【卯集上】【心字部】	慉	【廣韻】許竹切【集韻】【韻會】【正韵】許六切，□音畜。【說文】起也。从心畜聲。【詩邶風】不我能慉，反以我爲讎。【朱傳】慉，養也。【箋】慉，驕也。言君子不能以恩驕樂我也。【正義】徧撿諸本，皆云慉養。孫毓引傳云：慉，興，非也。爾雅不訓慉爲驕，由養之以至於驕，故箋訓爲驕。驕者，至恩之辭。讎者，至怨之稱。◎按此則《說文》訓慉爲起，其譌與孫毓同。　又與畜通。【馬融廣成頌】疏越蘊慉。【註】慉與畜通。蘊慉，猶積聚也。　又【集韻】敕六切，音矗。【玉篇】恨也。

紤	【未集中】【糸字部】	紤	【字彙補】居有切，音糺。鏡也。

愬	【卯集上】【心字部】	愬	【廣韻】桑故切【集韻】【韻會】【正韻】蘇故切，□與訴同。【詩邶風】薄言往愬。【論語】膚受之愬。　又通作遡。【戰國策】衞君跣行，告溯於魏。【註】溯愬同。　又【廣韻】山責切【集韻】色責切，□音索。【韻會】驚懼謂之愬。【易履卦】履虎尾愬愬。終吉。【集韻】或作虩。亦作覤。　本作□訴。或从言朔，作□，又从心作愬。

慜	【卯集上】【心字部】	慜	【廣韻】眉殞切【集韻】美隕切，□音敏。【廣韻】聰也。◎按正字通溷愍閔，誤。

愫	【卯集上】【心字部】	愫	【集韻】【韻會】【正韻】□蘇故切，音素。【集韻】誠也。【韻會】眞情也。【字彙】情實也。【前漢鄒陽傳】披心腹，見情愫。　通作素。

慖	【卯集上】【心字部】	慖	【廣韻】【集韻】【韻會】□古對切，音憒。【廣韻】恨也。　又【廣韻】【集韻】□古獲切，音馘。【廣韻】悖也。

慛	【卯集上】【心字部】	慛	【廣韻】【集韻】□昨回切，音摧。【廣韻】傷也，憂也。

	【子集上】【乙字部】		【集韻】【類篇】□渠尤切，音仇。正也。【揚子太□經】君子利用取媐，謹於媐，初貞後寧。【註】女謂之媐。，正也。男女道正，故室家安也。媐音熙。

忒	【卯集上】【心字部】	忒	【唐韻】他得切【集韻】【韻會】【正韻】惕得切，□音慝。【說文】更也。从心弋聲。【詩大雅】鞠人忮忒。又【魯頌】享祀不忒。【鄭箋】變也。　又疑也。【詩曹風】其儀不忒。【正義】執義如一，無疑貳之心。　又【廣韻】差也。【詩大雅】昊天不忒。【鄭箋】不差忒也。　又通作貸。【禮月令】毋或差貸。【呂覽】作差忒。　亦通作貣。【史記宋世家】卜五，占之用二衍貣。今【書洪範】作忒。　亦通作慝。【詩鄘風】之死矢靡慝。古作忒。　【六書故】忒又作□。【書洪範】民用僭忒。【六書】作□。◎按□省爲忒，亦猶貸省爲貣。

念	【卯集上】【心字部】	念	【唐韻】奴店切【集韻】【韻會】【正韻】奴玷切，□音□。【爾雅釋詁】思也。【疏】常思也。【釋名】念，黏也。意相親愛，心黏著不能忘也。【書大禹謨】念兹在兹。　又【小爾雅】無念，念也。【詩大雅】無念爾祖。　又姓。西魏太守念賢。　又【轉注古音】叶人九切，音狃。【書洪範】汝則念之。叶下咎受。　【六書精蘊】人當念所當念者，故从今。【正譌】俗作念，非。念字原字今下作丅。

悥	【卯集上】【心字部】	悥	籀文□字。詳□字註。【六書總要】从心言，會意。【魏挍曰】心欲有爲，非言不達。小篆从音作意，而義晦矣。

慪	【卯集上】【心字部】	慪	【集韻】烏侯切，音謳。恪也。　又【五音集韻】恪侯切，音摳。義同。

慈	【卯集上】【心字部】	慈	【唐韻】疾之切【集韻】【韻會】牆之切【正韻】才資切，□音磁。【說文】愛也。从心兹聲。【精薀】父母之愛子也。【左傳昭二十六年】父慈子孝，姑慈婦聽。又【儀禮喪服】慈母如母，謂養母也。　又【禮內則】慈以甘旨。【註】慈，謂愛敬進之也。　又慈和，服物也。【左傳文十八年】宣慈惠和。【註】慈者，愛出於心，恩被於物也。　又【增韻】柔也，善也，仁也。　又石名。【精薀】山產鐵於其陽者，慈石產其隂。【郭璞慈石贊】慈石吸鐵，母子相戀也。俗作磁，非。　又竹名。【竹譜】竹之叢生，子母相依，曰慈竹。　又果名。【羣芳譜】慈姑，一根，歲生十二子，歲閏則十三子，如慈母之乳諸子也。　又州名。唐置慈州。　又姓。漢有慈仁，明有慈止。　从心从兹。【魏校曰】兹也者，養其子而使之長，心乎愛之。俗或譌作。

慝	【卯集上】【心字部】	慝	【廣韻】他德切【集韻】惕得切，□音忒。【廣韻】慝，惡也。【書畢命】旌別淑慝。　又穢也。【禮樂記】世亂，則禮慝而樂淫。　又邪也。【詩鄘風】之死矢靡慝。　又隱惡也。【書周官篇】司□詰姦慝。　又地慝，若瘴蠱也。【周禮地官】土訓掌道地圖，以詔地事，道地慝以辨地物。【晉語】宵靜女德，以伏蠱慝。　又方慝也。【周禮地官】誦訓掌道方慝，以詔辟忌。【註】方慝，四方言語所惡也。　又仄慝也。【前漢五行志】朔而月見東方，謂之仄慝。【孟康曰】仄慝者，月行遲在日後，當沒而更見也。　又【集韻】昵力切，音匿。隱情飾非曰慝。　从匿从心，蓋惡之慝於心者。考證：〔【周禮秋官司□】詰姦慝。〕　謹按秋官無詰姦慝之文，查係書周官。謹將周禮秋官改書周官篇。 

慥	【卯集上】【心字部】	慥	【廣韻】【集韻】【韻會】【正韻】□七到切，音造。慥慥，篤實貌。【中庸】君子胡不慥慥爾。

总	【未集中】【糸字部】	總	〔古文〕□【廣韻】【正韻】作孔切【集韻】【韻會】祖動切，□音摠。【說文】聚束也。【徐鉉曰】今俗作摠，非。【廣韻】合也，皆也。俗作惣。【書伊訓】百官總巳。【左傳僖七年】若總其罪人以臨之。【註】總，將領也。【前漢揚雄傳】解扶桑之總轡。【註】總，結也。【屈原離騷】紛總總其離合兮。【註】總總，猶繜繜，聚也。　又【釋名】總，束髮也，總而束之也。【詩齊風】總角丱兮。【疏】總聚其髮，以爲兩角。【儀禮喪服】總六升。【註】總六升者，首飾象冠。　又禾稾曰總。【書禹貢】百里賦納總。【疏】總者，總下銍秸禾穗與稾，總皆送之。　又總布。【周禮地官廛人】總布。【註】總，讀如租□之□。□布，謂守斗斛銓衡者之稅也。○按總緫音義各別，今俗以緫爲總，非。詳緫字註。

	【丑集上】【口字部】		【廣韻】去亁切【集韻】丘切，□音愆。【揚子方言】，樂也。【註】□，歡貌。【集韻】或作嘕。　又【集韻】虛延切。同嘕。詳後嘕字註。

怼	【卯集上】【心字部】	懟	【廣韻】【集韻】【韻會】【正韻】□直類切，音墜。【說文】怨也。从心對聲。或从言。　又【集韻】徒對切，音隊。本作憝，或作懟，義同。【詩大雅】彊禦多懟。

恤	【卯集上】【心字部】	恤	【唐韻】辛聿切【集韻】【韻會】【正韻】雪律切，□音戌。【說文】憂也。从心血聲。【書盤庚】永敬大恤。【詩小雅】出則銜恤。【周禮春官大宗伯】以恤禮哀□亂。皆訓憂也。　又收也，賑也。【周禮地官】六行，孝友睦婣任恤。【註】恤，振憂貧者。【通論】振貧老曰恤。　又【增韻】愍也，災危相憂也。【周禮地官】十二敎，八曰以誓敎恤，則民不怠。【疏】民有厄喪，敎相憂恤也。　又相憂曰恤。【周禮地官】八□，六曰不恤之□。【鄭司農註】恤謂相憂也。　又恤恤，憂患貌。【左傳昭十二年】且言曰：恤恤乎。　又作卹。【詩唐風小序】不恤其民也。【註】恤，亦作卹。【周禮春官典瑞】以卹凶荒。【註】卹者，開府庫振救之。　又姓。晉大夫恤由。　心血爲恤，蓋心戌然而慘惻之若已身之有患也。考證：〔又相愛曰恤。【周禮地官】八□，六曰不恤之□。【鄭司農註】恤謂相愛也。〕　謹照周禮註原文兩愛字俱改憂。 

</div>
    <div class="pagination">
<a href="康熙字典_page911.html">上一页</a><span>...</span><a href="康熙字典_page907.html">907</a><a href="康熙字典_page908.html">908</a><a href="康熙字典_page909.html">909</a><a href="康熙字典_page910.html">910</a><a href="康熙字典_page911.html">911</a><span class="current-page">912</span><a href="康熙字典_page913.html">913</a><a href="康熙字典_page914.html">914</a><a href="康熙字典_page915.html">915</a><a href="康熙字典_page916.html">916</a><a href="康熙字典_page917.html">917</a><span>...</span><a href="康熙字典_page913.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
