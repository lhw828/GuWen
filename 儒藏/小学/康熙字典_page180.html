<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 180 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 180 页/共 976 页
  </h1>
  <div class="content">
   譯	【酉集上】【言字部】	譯	【唐韻】羊昔切【集韻】【韻會】【正韻】夷益切，□音繹。【說文】傳譯四夷之言者。【揚子方言】傳也。又見也。【註】傳宣語卽相見。【禮王制】北方曰譯。【疏】通傳北方語官謂之譯。譯，□也。謂□說外內之言。劉氏曰：譯，釋也。猶言謄也。謂以彼此言語相謄釋而通之也。越裳氏重九譯而朝是也。【周禮秋官象胥賈疏】北方曰譯者，譯卽易，謂換易言語，使相解也。　又【正字通】凡詁釋經義亦曰譯。　又官名。【前漢百官公卿表】大鴻臚屬官有行人譯官。又典屬國屬官有九譯令。　又叶弋灼切，音藥。【張華七命】語不傳於輶軒，地不被乎正朔，莫不駿奔稽顙，委質重譯。　【說文】本作□。

議	【酉集上】【言字部】	議	【唐韻】【集韻】【韻會】□宜寄切，音義。【說文】語也。【徐曰】定事之宜也。【廣雅】言也，謀也。【廣韻】評也。【正韻】謪也。【易節卦】君子以制數度議德行。【書周官】議事以制。【禮曲禮】公事不私議。【莊子齊物論】六合之內，聖人論而不議。【文中子問易篇】議其盡天下之心乎。【註】續書有議。　又【廣韻】擇也。【儀禮有司徹】乃議侑于賔以異姓。【鄭註】議猶擇也。擇賔之賢者，可以侑尸，必用異姓廣敬也。　又【玉篇】法有八議。【周禮秋官小司□】以八辟麗邦法，附□罰。一議親，二議故，三議賢，四議能，五議功，六議貴，七議勤，八議賔。　又【唐書百官志】下之通上，其制有六，四曰議。【蔡邕獨斷】其有疑事，公卿百官會議。若臺閣有所正處，而獨執異意，曰駁議。　又官名。【後漢百官志】議郞六百石。【唐書百官志】有諫議大夫。又司議郞。　又通作□。詳前□字註。　又【集韻】魚羈切【韻會】疑羈切，□義平聲。謀度也。【詩小雅】或出入風議。陸德明協句音宜。　又叶牛何切，音俄。【史記述贊】桓公之東，太史是庸。及侵周禾，王人是議。庸叶東，議叶禾。　【說文】本作□。考證：〔【易節象】君子以制度數，議德行。〕　謹照原文度數改數度。 

譱	【酉集上】【言字部】	譱	【唐韻】常衍切【集韻】【韻會】【正韻】上演切，□膳上聲。【說文】吉也。从誩从羊，與義美同意。【前漢禮樂志】安上治民，莫譱於禮。移風易俗，莫譱於樂。【師古註】古善字。　又【玉篇】大也。　又人名。崇譱，見【宋史宗室表】。　【說文】篆文作□。【集韻】隸作善。亦作嬗。

譳	【酉集上】【言字部】	譳	【廣韻】奴豆切【集韻】【韻會】乃豆切，□音耨。譳。詳字註。　【正字通】俗作□。

譴	【酉集上】【言字部】	譴	【唐韻】去戰切【集韻】【韻會】【正韻】詰戰切，□音繾。【說文】謫問也。【廣雅】責也。【廣韻】怒也，讓也。【正韻】誚也。【詩小雅】畏此譴怒。【傳】罪責也。【戰國策】太卜譴之曰：周之祭地爲祟。【註】謫問也。　又【揚子方言】譴，喘轉也。【註】猶宛轉也。　又【集韻】姓也。

譵	【酉集上】【言字部】	譵	【集韻】【正韻】□直類切，音墜。怨也。與懟同。

□	【未集上】【米字部】	□	【字彙補】審視切，音矢。屎尿也。

	【申集下】【血字部】		【正字通】爲卹字之譌。本作卹，非从阝，別見卩部。

譶	【酉集上】【言字部】	譶	【唐韻】徒合切【集韻】達合切，□音沓。【說文】疾言也。【嵆康琴賦】紛□譶以流漫。【註】□譶，聲多也。　又【廣韻】【集韻】□直立切，音蟄。譅譶，言不止也。【左思吳都賦】澀譶澩，交貿相競。【註】澀譶，衆言語喧雜也。　【正字通】與沓□誻□□同。【字彙補】亦作□。

譸	【酉集上】【言字部】	譸	〔古文〕□□□【唐韻】【集韻】【韻會】□張流切，音輈。【說文】詶也。【玉篇】譸張，誑也。【書無逸】民無或胥，譸張爲幻。　又人名。必譸，見【宋史宗室表】。　又與籌通。【後漢虞詡傳】以詡譸之，知其無能爲也。【註】譸，當作籌。　又【讀書通】與輈侏□通。【劉琨答盧諶詩】自頃輈張，困於逆風。【註】輈張，驚懼貌。【揚雄國三老箴】作侏張。　又【集韻】□留切，音儔。詞也。　【集韻】或作、嚋。【六書故】亦通作侜。

	【酉集上】【言字部】		【玉篇】奴奚切【集韻】年題切，□音泥。呼人也。　又【集韻】女履切，尼上聲。言以示人也。或作呢。　又【集韻】乃許切，泥去聲。言不通也。

	【申集中】【虫字部】		【集韻】彌遙切，音篻。【玉篇】蠶初生也。

譹	【酉集上】【言字部】	譹	【集韻】【類篇】乎刀切【正韻】胡刀切，□音豪。與諕同。號也。【莊子齊物論】叫者譹者。【註】譹，下而聲濁也。　又【集韻】【類篇】後到切【韻會】【正韻】胡到切，□豪去聲。與皋同。呼也。詳白部皋字註。

辝	【酉集下】【辛字部】	辝	籀文辭字。

譺	【酉集上】【言字部】	譺	【廣韻】五介切【集韻】牛戒切，□音□。【說文】騃也。【廣韻】誡譺也。【類篇】欺悱也。　又【廣韻】魚紀切【集韻】偶起切，□音擬。議也，欺也，調也。【集韻】與擬同。或作懝。亦作疑。又書作□。　又【廣韻】【集韻】□魚記切，擬去聲。義同。　又【集韻】【類篇】□鄂力切，音觺。【字彙補】齊敬貌。【史記褚氏龜筴傳】求之於白蛇蟠杅林中者，齋戒以待譺然。【註】索隱曰：譺，音嶷。求龜者齋戒以待，恆譺然也。【集韻】與同，或作嶷、懝。

譻	【酉集上】【言字部】	譻	【唐韻】烏莖切【集韻】於莖切，□音鶯。【說文】聲也。【廣雅】鳴也。【後漢張衡傳】鳴玉鸞之譻譻。【註】聲也。　又人名。與譻，見【宋史宗室表】。　【字彙】與嚶同。

譼	【酉集上】【言字部】	譼	【集韻】監，古作譼。註詳皿部九畫。　又人名。【梁書武帝紀】義陽王蕭譼。

譽	【酉集上】【言字部】	譽	【唐韻】【集韻】【韻會】【正韻】□羊茹切，余去聲。【說文】稱也。【玉篇】聲美也。【易坤卦】括囊无咎无譽。【註】譽者，過美之名。【詩周頌】以永終譽。【箋】聲美也。【禮表記】君子不以口譽人，則民作忠。【莊子盜跖篇】好面譽人者，亦好背而毀之。　又【禮祭統孔疏】援神契云：大夫之孝曰譽。　又星名。【晉書天文志】瑞星，三曰含譽。　又姓。平原大守譽粹。見【晉書】。　又【諡法】狀古述今曰譽。　又通作豫。【詩小雅】是以有譽處兮。【傳】譽，善聲也。處，安樂也。蘇氏曰：譽、豫通。凡詩之譽，皆言樂也。　又【韻會小補】通作與。【禮射義】詩曰：則燕則譽。【鄭註】譽，或爲與。　又【廣韻】以諸切【集韻】【韻會】羊諸切，□音余。義同。【論語】誰毀誰譽。【朱傳】譽者，揚人之善，而過其實。譽平聲。又【詩大雅】慶旣令居，韓姞燕譽。【傳】燕，安。譽，樂也。

譾	【酉集上】【言字部】	譾	【正韻】子踐切，音翦。【字彙】淺也。【史記李斯傳】能薄而材譾。　又人名。希譾、汝譾，見【宋史宗室表】。　【正字通】本作□。【原】與譾、俴□同。

□	【未集上】【竹字部】	□	【集韻】章恕切，音翥。筐□。

	【申集上】【艸字部】		【集韻】居何切，音哥。母，草名。出嶺南。【齊民要術】母，樹皮有蓋，狀似栟櫚，但脃不中用，南人名其實爲。

□	【未集中】【糸字部】	□	【韻補】紱又作□。

譿	【酉集上】【言字部】	譿	【玉篇】同譓。【晉語】今陽子之情譿矣。【註】辨察也。　又人名。伯譿、汝譿，見【宋史宗室表】。

谔	【酉集上】【言字部】	諤	【廣韻】五各切【集韻】【韻會】【正韻】逆各切，□音鄂。【廣雅】諤諤，語也。【玉篇】正直之言也。【史記商君傳】千人之諾諾，不如一士之諤諤。【家語】湯武以諤諤而昌。　又【廣韻】謇諤，直言也。【後漢儒林傳】臣無謇諤之節，而有狂瞽之言。　又【韻會】通作鄂。【禮坊記鄭註】子於父母尚和順，不用鄂鄂。【釋名】鄂本又作諤。　又通作咢。【前漢韋賢傳】咢咢黃髮。【師古註】直言也。　【類篇】或作讍。

讀	【酉集上】【言字部】	讀	【唐韻】【集韻】【韻會】徒谷切【正韻】杜谷切，□音獨。【說文】誦書也。【徐鍇曰】讀猶瀆也。若四瀆之引水也。【詩鄘風】中冓之言，不可讀也。【毛傳】抽也。【鄭箋】抽猶出也。【朱傳】誦言也。【禮文王世子】冬讀書，典書者詔之。　又樂名。【周禮春官大司樂疏】《孝經緯》云：祝融之樂曰《屬讀》。　又曲名。【唐書禮樂志】《讀曲》，宋人爲彭城王義康作也。　又官名。【唐書百官志】集賢殿書院有侍讀學士，掌承旨撰集文章，校理經籍。　又姓，見【姓苑】。　又【集韻】【韻會】□大透切，音豆。義同。【周禮天官宮正註】鄭司農讀火絕之。《釋文》徐音豆。又【增韻】句讀，凡經書成文語絕處謂之句。語未絕而點分之以便誦詠，謂之讀。今祕省挍書式：凡句絕，則點於字之旁讀，分則微點於字之中閒。　又【韻會】通作投。【馬融長笛賦】察度於句投。【註】說文曰：逗，止也。投與逗古字通，音豆。投，句之所止也。○按此則讀與逗通。逗又與投通。　又叶亭歷切，音狄。【蘇轍醉吟庵詩】詩成付與醉中讀，知有淸溪可終日。考證：〔【周禮天官小宰宮正註】鄭司農讀火絕之。徐音豆。〕　謹按此天官宫正註非小宰註也，謹照原文省小宰二字。俆音豆上增釋文二字。 

讁	【酉集上】【言字部】	讁	【廣韻】同謫。【小爾雅】責也。【詩邶風】室人交徧讁我。【傳】責也。【周語】秦師必有讁。【註】猶咎也。【前漢武帝紀】發責吏穿昆明池。【師古註】吏有罪者，發而役之。　又【揚子方言】過也。南楚以南，凡相非議人謂之讁。【郭註】讁，音賾，謂罪過也。亦音適，罪罰也。　又【集韻】通作適。【詩商頌】勿予禍適。【毛傳】過也。韓詩云：數也。【朱傳】適、讁通。【前漢武帝紀】發天下七科讁出朔方。【史記大宛傳】作七科適。

	【巳集上】【水字部】		【廣韻】【集韻】【韻會】□辭夜切，音謝。【山海經】瞻諸之山，水出焉。　又【集韻】夤謝切，音夜。義同。

讃	【酉集上】【言字部】	讃	【字彙】俗讚字。

	【寅集中】【山字部】		【集韻】同岷。

讄	【酉集上】【言字部】	讄	【唐韻】力軌切【集韻】【韻會】魯水切，□音壘。【說文】禱也。累功德以求福。引論語，讄曰：禱爾于上下神祇。今本作誄。　又【字彙】古者卿大夫歿，則君命有司累其功德，爲文以哀之，曰讄。　又人名。【宋史宗室表】太子右監門率府卒士讄。　【集韻】與誄通。或作□□□。

	【辰集下】【毛字部】		【廣韻】【集韻】□徒郞切，音唐。【博雅】，毦罽也。【玉篇】罽曲文。一曰冠纓上飾。

説	【酉集上】【言字部】	説	【唐韻】失□切【集韻】【韻會】【正韻】輸□切，□音近刷。【說文】説，釋也。一曰談説。【釋名】述也。序述之也。【廣雅】論也。【玉篇】言也。【廣韻】告也。【增韻】解也，訓也。又所論之辭也。【易咸卦】滕口説也。又【繫辭】故知死生之説。【書益稷】庶頑讒説。【詩國風】士之耽兮，猶可説也。女之耽兮，不可説也。【史記老莊申韓傳】韓非作《説難》曰：凡説之難，在知所説之心，可以吾説當之。【揚子法言】五經之爲衆説郛。【文心雕龍】説者，悅也。兌爲口舌，故言咨悅懌。過悅必僞，故舜驚讒説。　又【周易】有《説卦》，孔子十翼之一。【疏】□説八卦之德業變化，及法象所爲也。　又【周禮春官大祝】掌六祈，以同鬼神示，六曰説。【註】謂以辭責之，如董仲舒救日之祝是也。　又攻説。【周禮秋官庶氏】以攻説禬之。【註】祈其神求去之也。　又【玉篇】余輟切【唐韻】弋雪切【集韻】【韻會】欲雪切，□音閱。與悅通。【玉篇】懌也。【類篇】喜也，樂也，服也。【易益卦】民説無疆。【詩召南】我心則説。【周禮秋官】掌交達萬民之説。　又數也。【詩邶風】死生契闊，與子成説。【疏】當與子危難相救，成其軍伍之數。勿得相背，使非理死亡也。　又人名。【書說命序】高宗夢得説。【註】夢得賢相，其名曰説。説，本又作兌。　又姓。【廣韻】傅説之後。　又【廣韻】舒芮切【集韻】【韻會】【正韻】輸芮切，□音稅。【玉篇】亦談説也。【增韻】説誘，謂以言語諭人，使從己也。【孟子】説大人則藐之。【史記蘇秦傳】遊説六國。　又舍也。【詩召南】召伯所説。【左傳宣十二年】日中而説。【正韻】與稅駕之稅同。　又【集韻】儒稅切，音芮。亦説也。引《周禮》註：遊觀則施惠以爲説也。聶氏定作此音。　又【正韻】他括切，音脫。【韻會】捝，亦作説。與脫通。【易蒙卦】用説桎梏。【禮檀弓】孔子之衞，遇舊館人之喪，使子貢説驂而賻之。　又赦也。【詩大雅】彼宜有罪，女覆説之。【註】音脫。

誯	【酉集上】【言字部】	誯	【集韻】同唱。　又人名。崇誯，見【宋史宗室表】。

誰	【酉集上】【言字部】	誰	【五音集韻】是爲切【玉篇】是推切，□音垂。【說文】何也。【玉篇】不知其名也。【易同人】出門同人。又誰咎也。【詩召南】誰其尸之，有齊季女。【左傳隱元年】其誰曰不然。【老子道德經】吾不知誰之子。【莊子天運篇】子生，五月而能言，不至乎孩而始誰。【註】未至孩童，便知人之姓名爲誰。　又【爾雅釋訓】誰昔昔也。【詩國風】誰昔然矣。【傳】猶言疇昔也。郭璞曰：誰，發語辭。　又【正韻】誰何，詰問也。【前漢賈誼傳】□利兵而誰何。【師古註】問之爲誰也。　又【前漢五行志】大誰卒。【師古註】主問非常之人，云姓名是誰也。大誰，本以誰何稱，因用名官，有大誰長。卒者，長所領士卒也。　又姓。【萬姓統譜】誰龍，明正德閒九江府照磨。　又【讀書通】通作孰，引《莊子列禦□》莫覺莫悟，何相孰也。又通作疇。引《書舜典》疇若予上下草木鳥獸，卽孰若，□與誰同。　又【韻會】亦作譙。【史記衞綰傳】不譙呵綰。【註】責讓也。譙，音誰，呵，音何。【漢書】作孰何。李奇曰：孰誰也。何，呵也。師古曰：不誰何者，猶言不借問耳。　【集韻】或作唯。

誱	【酉集上】【言字部】	誱	【廣韻】【集韻】【韻會】【正韻】□疾葉切，音捷。口誱，多言也。

課	【酉集上】【言字部】	課	【唐韻】【集韻】【韻會】【正韻】□苦臥切，科去聲。【說文】試也。【廣雅】第也。【玉篇】議也。【增韻】計也，程也。【史記匈奴傳】課校人畜計。【前漢京房傳】房奏考功，課吏法。【晉書元帝紀】勸課農桑。【宋書沈約自序】少寬其工課。【汲冢周書】程課物徵。【管子七法篇】成器不課不用，不試不藏。　又【廣韻】稅也。【舊唐書職官志】凡賦人之制有四：一曰租，二曰調，三曰役，四曰課。　又縣名、水名。【隋書地理志】課陽縣，屬南陽郡，因課水而名。　又【玉篇】苦訛切【廣韻】【集韻】苦禾切，□音科。課差也。　又【類篇】率也。

誳	【酉集上】【言字部】	誳	【唐韻】區物切【集韻】【類篇】曲勿切，□音屈。【說文】與詘同。又誳詭，非常詭異也。【左思吳都賦】誳詭之殊事。　又與屈同。【淮南子氾論訓】誳寸而伸尺，聖人爲之。【註】誳、屈同。　又【集韻】渠勿切，音掘。與倔同。倔强，梗戾也。或作□。

誴	【酉集上】【言字部】	誴	【廣韻】藏宗切【集韻】徂宗切，□音琮。與悰同。樂也。一曰謀也。

誵	【酉集上】【言字部】	誵	【集韻】【類篇】□何交切，音爻。言不恭謹也。或作訤。

誶	【酉集上】【言字部】	誶	【唐韻】【集韻】【韻會】□雖遂切，音祟。【說文】讓也。【玉篇】罵也。【增韻】誚也，詬也。【吳語】吳王還自伐齊，誶申胥。【唐書□叔達傳】忿誶不恭。　又【廣雅】諫也，問也。【莊子徐無鬼】察士無凌誶之事，則不樂。【註】詬誶也。【陸德明音義】問也。音崇。又音峻。　又【集韻】【類篇】□秦醉切，音萃。告也。【玉篇】言也，問也。　又【廣韻】蘇內切【集韻】【韻會】蘇對切，□音碎。【前漢賈誼傳】母取箕帚立而誶語。【服虔曰】誶，猶罵也。【張晏曰】責讓也。【師古曰】誶音碎。　又【集韻】與訊通。【張衡思□賦】愼竈顯于言天兮，占水火而妄訊。【註】告也。【後漢書】作妄誶。【莊子】凌誶。【陸德明音義】亦音信。　又【廣韻】慈卹切【集韻】【韻會】【正韻】昨律切，□音崒。【金壺字考】凌誶，誚責也。【列子力命篇】□凌誶。【註】謂好凌辱責駡人也。張湛音碎，殷敬順音崒。

誷	【酉集上】【言字部】	誷	【廣韻】文兩切【韻會】文紡切，□音罔。誣也。【晉書郤詵傳】朋黨則誣誷，誣誷則臧否失實，眞僞相冒。【柳宗元登蒲州石磯詩】高歌返故室，自誷非所欣。　又與罔通。【禮少儀】衣服在躬而不知其名，爲罔。【註】罔又作誷。　【廣韻】與□同。【類篇】作□。

誸	【酉集上】【言字部】	誸	【集韻】【韻會】胡千切【正韻】胡田切，□音賢。言急也。【莊子外物篇】謀稽乎誸。【註】急而後考謀。　又【類篇】堅正也。　又【集韻】胡涓切，音懸。亦急也。

誹	【酉集上】【言字部】	誹	【唐韻】【正韻】敷尾切【集韻】【韻會】妃尾切，□音斐。【說文】謗也。【博雅】也。【史記高祖紀】誹謗者族。【莊子刻意篇】高論怨誹。【戰國策】國必有誹譽，忠臣令誹在己，譽在上。　又【集韻】或省作非。【前漢鼂錯傳】非謗不治。【師古註】非讀曰誹。　又【集韻】府尾切，非上聲。義同。　又【集韻】【韻會】匪微切【正韻】芳微切。□與非通。【類篇】謗言也。【增韻】非議也。【史記平準書】張湯奏顏異當九卿，見令不便，不入言而腹誹。【前漢食貨志】作腹非。【註】口不言，心非之也。又【廣韻】方味切【集韻】【韻會】【正韻】方未切，□非去聲。義同。【史記文帝紀】誹謗之木。【索隱】誹，音非，亦音沸。尸子云：堯立誹謗之木。韋昭云：慮政有缺失，使書于木，後代遂因以爲飾。今宮牆橋樑頭四柱木是也。

誺	【酉集上】【言字部】	誺	【廣韻】丑知切【集韻】抽知切，□音螭。【揚子方言】不知也。沅灃之閒，凡相問而不知答曰誺。　又【正字通】以言相欺曰謾，以言相誣曰誺。　又【梵書】空谷傳聲曰赤謾白誺。　又【廣韻】【集韻】□丑吏切，音貽。義同。　又【玉篇】力代切【廣韻】落代切【集韻】洛代切，□音賚。【廣雅】誤也。　【類篇】或作□□。

誻	【酉集上】【言字部】	誻	【唐韻】徒合切【集韻】【韻會】【正韻】達合切，□音遝。【說文】諏誻也。【玉篇】妄語也。【正韻】言相惡也。　又誻誻，多言也。【荀子正名篇】愚者之言，誻誻然而沸。又【廣韻】譐誻，亦作沓。【詩小雅】噂沓背憎。【箋】噂噂沓沓，相對談語，背則相憎逐。沓亦作□。【集韻】亦作□。　又【集韻】託合切，音塔。與同。

讞	【酉集上】【言字部】	讞	【廣韻】【集韻】【韻會】【正韻】□魚列切，音孼。議罪也。評獄也。【禮文王世子】獄成，有司讞于公。【疏】言白也。【□註】議□也。【前漢景帝紀】諸獄疑若，雖文致於法，而於人心不厭者，輒讞之。【師古註】讞，平議也。【後漢斐楷傳】州郡翫習，欲避請讞之煩。【註】廣雅曰：讞，疑也。謂罪有疑者，讞於廷尉也。【宋史選舉志】司馬光奏設十科舉士，十曰練習法令能斷請讞科。　又【廣韻】魚蹇切【集韻】【韻會】語蹇切。□孼上聲。又【集韻】魚戰切【韻會】疑戰切【正韻】倪甸切，□音彥。義□同。　【正韻】俗作谳。

讟	【酉集上】【言字部】	讟	〔古文〕【唐韻】【集韻】【韻會】徒谷切【正韻】杜谷切，□音獨。【說文】痛怨也。【徐鍇曰】象衆怨也。故从二言。【廣雅】惡也。【揚子方言】讟、咎，謗也。【郭註】謗，言噂讟也。【左傳昭元年】民無謗讟。【杜註】讟，誹也。【前漢五行志】怨讟動於民。【師古註】讟，痛怨之言。

	【酉集中】【豸字部】		【集韻】之戎切，音終。【玉篇】獸似豹。【類篇】如豹而角。

计	【酉集上】【言字部】	計	【唐韻】古詣切【集韻】【韻會】【正韻】吉詣切，□音繼。【說文】會也，算也。从言从十。徐曰：十者，物成數。會意。【左傳昭三十二年】士彌牟營成周，計丈數。【禮內則】十年，出就外傅，居宿于外，學書計。【註】書謂六書，計謂九數。【周禮天官】小宰以六計弊羣吏之治。【註】弊，斷也。【疏】六計，謂善、能、敬、正、法、辨，皆以廉爲本，計其功過多少而聽斷之也。又【司會註】司會，主天下之大計。【疏】日計曰成，月計曰要，歲計曰會。【史記平準書】桑弘羊以計算用事。　又【玉篇】謀也。【廣韻】籌策也。【史記項羽紀】項梁召諸別將會薛計事。又【淮隂侯傳】計者，事之機也。　又計簿。【左傳昭二十五年】臧會逸奔郈，魴假使爲賈正焉，計于季氏。【註】送計簿于季氏。【前漢武帝紀】受計于甘泉宮。【註】受郡國所上計簿，若今之諸州計帳也。　又計偕。【前漢武帝紀】元光五年，徵吏民有明當世之務，習先聖之術者，縣次續食，令與計偕。【註】令所徵之人與上計者俱來也。　又官名。【史記張丞相傳】張蒼遷爲計相。【師古註】專主計籍。【唐書百官志】司計、典計、掌計各二人，給衣服、飮食、薪炭。　又神名。【山海經】東百三十里曰光山，神計蒙處之，其狀人身龍首，恆遊於漳淵，出入必有飄風暴雨。　又縣名。【前漢地理志】琅邪郡有計斤縣。【師古曰】卽左傳所謂介根也。　又州名。【唐書地理志】劍南道有計州。　又姓。越有計然，後漢有計子勳。　又【集韻】吉屑切，音結。畫也。

订	【酉集上】【言字部】	訂	【唐韻】他頂切，上聲。【說文】平議也。【詩周頌】彼作矣，文王康之。【箋】以此訂太王、文王之道，卓爾與天地合其德。【疏】訂者，比□之言。【晉書荀崧傳】其書諸所發明，或左氏、公羊所不載，亦足有所訂正。　又【廣韻】他丁切【集韻】湯丁切，□音。又【廣韻】徒鼎切【集韻】【韻會】待鼎切，□亭上聲。義□同。　又【集韻】唐丁切，音亭。義同。　又【字彙補】均也。【周禮夏官恒矢註】前後訂，其行平也。【疏】恒矢軒輖訂，是安居之矢也。　又【廣韻】【集韻】【韻會】【正韻】□丁定切，丁去聲。平議也。【唐書李綱傳】古人以一言之重訂千金。　又【廣韻】逗遛也。　又【正字通】齊梁閒謂賦民爲訂。　又正定書籍亦曰訂，如較訂、訂正之類。
  </div>
  <div class="pagination">
   <a href="康熙字典_page179.html">
    上一页
   </a>
   <span>
    ...
   </span>
   <a href="康熙字典_page175.html">
    175
   </a>
   <a href="康熙字典_page176.html">
    176
   </a>
   <a href="康熙字典_page177.html">
    177
   </a>
   <a href="康熙字典_page178.html">
    178
   </a>
   <a href="康熙字典_page179.html">
    179
   </a>
   <span class="current-page">
    180
   </span>
   <a href="康熙字典_page181.html">
    181
   </a>
   <a href="康熙字典_page182.html">
    182
   </a>
   <a href="康熙字典_page183.html">
    183
   </a>
   <a href="康熙字典_page184.html">
    184
   </a>
   <a href="康熙字典_page185.html">
    185
   </a>
   <span>
    ...
   </span>
   <a href="康熙字典_page181.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
