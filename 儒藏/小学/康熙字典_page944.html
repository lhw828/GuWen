<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 944 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 944 页/共 976 页
  </h1>
  <div class="content">
   曜	【辰集上】【日字部】	曜	〔古文〕□□【廣韻】弋照切【集韻】【韻會】【正韻】弋笑切，□音燿。日光也。【釋名】光明照耀也。【詩檜風】日出有曜。【前漢韋□成傳】光曜晻而不宣。【玉篇】亦作燿。

曝	【辰集上】【日字部】	曝	【廣韻】蒲木切【集韻】步木切，□音僕。俗暴字。【顏氏家訓】暴曬字與暴疾字相似，唯下少異，後人輒加旁日耳。

	【寅集下】【弋字部】		【廣韻】古俄切【集韻】【韻會】【正韻】居何切，□音歌。【廣雅】，，杙也。【韻會】，杙也。所以繫舟。【集韻】或省作□。亦作牁。通作柯。　又【正字通】□，卽牂柯。郡名。【前漢地理志】牂柯郡。【註】師古曰：牂柯，繫船杙也。【華陽國志】楚頃襄王時，遣莊蹻伐夜郞，軍至且蘭，椓□於岸而步戰。旣滅夜郞，以且蘭有椓□牂柯處，乃改其名爲牂柯。考證：〔【前漢地理志】牂柯郡。【註】師古曰，牂柯，繫□杙也。〕　謹照原文□改船。 

迗	【補遺】【酉集】【辵字部】	迗	【篇海類編】五和切，音譌。迗逇也。義未詳。

曟	【辰集上】【日字部】	曟	【唐韻】植鄰切【集韻】丞眞切，□音辰。【說文】房星，爲民田時者。或省作晨。詳晨字註。【玉篇】亦作辰。

曠	【辰集上】【日字部】	曠	〔古文〕□【唐韻】【集韻】【韻會】【正韻】□苦謗切，音壙。【說文】明也。【後漢竇融傳】則曠若發曚。【註】曠，明也。　又【書臯陶謨】無曠庶官。【傳】曠，空也。【前漢賈山傳】曠日十年。【註】師古曰：曠，空也，廢也。【劉楨贈五官中郞將詩】彌曠十餘旬。【註】《倉頡篇》曰：曠，疎曠也。　又【博雅】曠，遠也。曠曠，大也。【篇海】久也，豁也。【廣韻】又姓。

曣	【辰集上】【日字部】	曣	【正字通】同。【史記封禪書】至中山曣。【前漢武帝紀】作晏。　又【博雅】曣，煗也。

柉	【辰集中】【木字部】	柉	【唐韻】【集韻】□符咸切，音凡。【玉篇】木皮，可爲索。　又【集韻】蒲瞻切，音然。義同。

曤	【辰集上】【日字部】	曤	【玉篇】呼郭切，音擴。明也。

曥	【辰集上】【日字部】	曥	【玉篇】力魚切，音驢。【篇海】日色。又日照也。

曦	【辰集上】【日字部】	曦	【集韻】【正韻】□虛宜切，音羲。【玉篇】日色也。【類篇】赫曦，日光。或省作。亦作爔。

曧	【辰集上】【日字部】	曧	【篇海】以中切，音融。日正也。【篇海類編】以中切，音融。日正也。

曨	【辰集上】【日字部】	曨	【唐韻】盧紅切【集韻】【韻會】盧東切，□音籠。【說文】曈曨也。【類篇】曈曨，日出。　又【廣韻】【正韻】力董切【集韻】【韻會】魯孔切，□音。義同。

曩	【辰集上】【日字部】	曩	【唐韻】奴朗切【集韻】【韻會】乃朗切，□襄上聲。【說文】曏也。【爾雅釋言】曩，曏也。【疏】在今而道旣往，或曰曩，或曰曏。【左傳襄二十四年】曩者志入而已。【晉語】曩而言戲乎。【楚辭九章】猶有曩之態也。　又【爾雅釋詁】曩，久也。

曪	【辰集上】【日字部】	曪	【集韻】朗可切，音□。□曪，日無光。○按《字彙》附十八畫，非。今改正。

	【丑集下】【女字部】		【六書統】古文姍字。註詳五畫。

杹	【辰集中】【木字部】	杹	【唐韻】呼霸切【集韻】火跨切，□音化。木名。【本草綱目】木芙蓉，一名杹木。皮可爲索。

曫	【辰集上】【日字部】	曫	【廣韻】落官切【集韻】盧丸切，□音鸞。【說文】日旦昏時。　又【集韻】謨還切，音蠻。又郞甸切，音練。義□同。

曬	【辰集上】【日字部】	曬	【唐韻】【集韻】【韻會】□所寄切，音躧。【說文】暴也。【前漢中山靖王傳】臣聞白日曬光，幽隱皆照。【註】師古曰：曬，暴也。　又【廣韻】【集韻】【韻會】【正韻】□所賣切，音□。【玉篇】暴乾物也。亦作。　又【集韻】所嫁切，音嗄。義同。　又抽知切，音摛。舒也。

曭	【辰集上】【日字部】	曭	【廣韻】他朗切【集韻】【韻會】坦朗切【正韻】他曩切，□音儻。日不明也。【楚辭遠遊】峕曖曃其曭莽兮。【補註】曭，日不明也。

曮	【辰集上】【日字部】	曮	【五音集韻】五犯切，音儼。【玉篇】日行。【類篇】日躔謂之曮。【淮南子要略】所以使人不妄沒於勢利，不誘惑於事態，有符曮晲。

曯	【辰集上】【日字部】	曯	【韻會】朱欲切，音燭。照也。【沈亞之上冢宰書】戎鏡包陽，當日而曯之，則能延燧興火。或作爥。通作燭。

曰	【辰集上】【曰字部】	曰	【唐韻】【集韻】【韻會】□王伐切，音越。【說文】詞也。从口乙聲。亦象口气出也。【註】徐鍇曰：今試言曰，則口開而氣出也。【玉篇】語端也。【廣韻】於也，之也。【增韻】謂也，稱也。【書堯典】曰若稽古帝堯曰放勳。○按《古文尙書》曰若作粵若，曰放勳作曰，蓋訓爲語端者與粵通，訓爲詞者則如字耳。

曱	【補遺】【辰集】【曰字部】	曱	【字彙補】烏謔切，音押。【字學指南】取物也。與甲字不同。

曲	【辰集上】【曰字部】	曲	【廣韻】丘玉切【集韻】【韻會】區玉切，□音。【說文】象器受物之形。【易繫辭】曲成萬物而不遺。【疏】屈曲委細。【書洪範】木曰曲直。【傳】木可以揉曲直。　又【詩秦風】亂我心曲。【傳】心曲，委曲也。【禮曲禮釋文】曲禮，委曲說禮之事。　又【禮中庸】其次致曲。【註】曲，猶小小之事。【朱註】一偏也。　又【說文】或說蠶簿。【禮月令】具曲植籧筐。【註】所以養蠶器也。曲，簿也。【前漢周勃傳】以織簿曲爲生。【註】葦簿爲曲也。　又樂曲。【宋玉對楚王問】是其曲彌高，其和彌寡。　又姓。【史記蒙恬傳】御史曲宮。　又【集韻】顆羽切，音踽。地名。【史記曹相國世家】軍於曲遇。又【陳丞相世家】更以陳平爲曲逆侯。　又【韻補】叶區聿切。【劉植魯都賦】巖險迴隔，峻巘隱曲。猛獸深潛，介禽□匿。

曳	【辰集上】【曰字部】	曳	【唐韻】余制切【集韻】【韻會】以制切，□音跇。【說文】臾曳也。【易睽卦】見輿曳，其牛掣。【詩唐風】子有衣裳，弗曳弗婁。【儀禮士相見禮】執玉者則唯舒武，舉前曳踵。　又河名。【類篇】西戎有河名曳咥。　【說文】作曳。曳字从臼作。

更	【辰集上】【曰字部】	更	【玉篇】今作更。【集韻】隷作更。○按更字，諸韻書□作字重文。《正字通》云俗字，非。

曶	【辰集上】【日字部】	曶	【韻會】昒書作曶。【前漢司馬相如傳】曶□闇昧，得耀乎光明。【註】曶□，早朝也。◎按與曰部字不同。从曰，與忽同。此从日。《字彙》云同忽，非是。

曷	【辰集上】【曰字部】	曷	【唐韻】胡葛切【集韻】【韻會】【正韻】何葛切，□音褐。【說文】何也。【易損卦】曷之用。【註】曷，辭也。曷之用，言何用豐爲也。【五經文字】作曷者譌。　又【爾雅釋詁】曷，止也。　又【玉篇】逐也，盍也。　又【集韻】許葛切，音□。相恐怯也。　又阿葛切，音遏。逮也。　又丘葛切，音喝。與同。　又與蝎同。【史記蔡澤傳】先生曷鼻巨肩。【註】索隱曰：曷鼻，謂鼻如蝎蟲也。曷字从匂，不从匃作。

書	【辰集上】【曰字部】	書	【廣韻】傷魚切【集韻】【韻會】【正韻】商居切，□音舒。【說文】作□，著也。从聿从者。隷省作書。【易繫辭】上古結繩而治，後世聖人易之以書契。【註】書契，所以決斷萬事也。【周禮地官大司徒】六藝：禮、樂、射、御、書、數。【註】書，六書之品。又【地官保氏】乃敎之六藝，五曰六書。【註】六書：象形、會意、轉注、處事、假借、諧聲。【許愼說文序】黃帝之史倉頡初造書契，依類象形，故謂之文，其後形聲相益，卽謂之字。著於竹帛謂之書。書者，如也。　又書有六體。【前漢藝文志】六體者，古文、奇字、篆書、隷書、繆篆、蟲書。又【說文】書有八體：一曰大篆，二曰小篆，三曰刻符，四曰蟲書，五曰摹印，六曰署書，七曰殳書，八曰隷書。　又【尙書序疏】諸經史因物立名，物有本形，形從事著，聖賢闡敎，事顯於言，言愜羣心，書而示法，旣書有法，因號曰書。故百氏六經總曰書也。【史記禮書註】書者，五經六籍總名也。【釋名】書，庶也。紀庶物也。　又【詩小雅】畏此□書。【傳】□書，戒命也。【疏】古者無紙，有事書之於□，故曰□書。又【周禮天官司書註】主計會之簿書。又【左傳昭六年】鄭人鑄□書。【註】鑄□書於鼎。　又【左傳昭六年】叔向使詒子產書。○按卽書牘也。　又【前漢董仲舒傳】對亡應書者。【註】書，謂詔書也。　又官名。【前漢成帝紀】初置尙書，員五人。又【百官公卿表】中書謁者。

曹	【辰集上】【曰字部】	曹	【唐韻】昨牢切【集韻】【韻會】財勞切，□音漕。【說文】作□。獄之兩□也。在廷東，从。治事者，从曰。【註】徐鍇曰：以言詞治獄也，故从曰。【前漢成帝紀註】尙書四人爲四曹，成帝置五人，有三公曹，主斷獄事。【後漢百官志】世祖分六曹。　又【詩大雅】乃造其曹。【傳】曹，羣也。【朱傳】羣牧之處也。　又【史記平準書】分曹循行郡國。【註】曹，輩也。　又【楚辭招魂】分曹並進。【註】曹，偶也。　又國名。【詩曹風譜】周武王封弟叔振鐸於曹，今濟隂定陶是也。　又姓。【姓氏急就篇】周武王封曹叔振鐸，後以國爲氏。　又【韻補】叶徂侯切。【楚辭招隱士】禽獸駭兮亡其曹，王孫兮歸來，山中不可以久留。　又叶木何切。【蘇轍嚴顏詩】斫頭除死子無怒，我豈畏死如兒曹。匹夫受戮或不避，所重壯氣吞黃河。【五經文字】□，經典相承，隷省作曹。《石經》作曺。考證：〔【說文】作□。獄之兩□也。在廷東，从，治事者。〕　謹照原文於治事者下增从曰二字。 

曼	【辰集上】【曰字部】	曼	【廣韻】【集韻】【韻會】□無販切，音萬。【說文】作曼。引也。从又冒聲。【玉篇】長也。【詩魯頌】孔曼且碩。【傳】曼，長也。【箋】脩也，廣也。　又【前漢司馬相如傳】鄭女曼姬。【註】曼者，言其色理曼澤也。【楚辭天問】平脅曼膚。【註】曼，輕細也。　又【前漢司馬遷傳】曼辭以自解。【註】如淳曰：曼，美也。　又【莊子馬蹄篇】馬知介倪闉扼鷙曼詭銜竊轡。【註】曼，突也，言曲頸於扼以抵突也。　又【揚子法言】周之人多行，秦之人多病。行有之也，病曼之也。【註】曼，無也。　又姓。【前漢五行志】曼滿。【註】鄭大夫。　又【廣韻】母官切【集韻】【韻會】謨官切，□音瞞。【博雅】曼曼，長也。【屈原離騷】路曼曼其修遠兮。【註】曼，或作漫。　又【集韻】【韻會】□莫半切，音幔。曼衍，無極也。【莊子寓言篇】因以曼衍，所以窮年。　又【集韻】母伴切，音滿。曼漶，不分別貌。　又與蠻同。【公羊傳昭十六年】楚子誘戎曼子殺之。【釋文】曼音蠻。二傳作戎蠻。　又【正韻】微夫切，音無。《揚子》聖人曼云。註：曼音無。○按《法言重黎篇》曼訓無，不音無。　又【韻補】叶無沿切。【楚辭大招】嫮目宜笑，蛾眉曼只。容則秀雅，稚朱顏只。魂兮歸來，靜以安只。顏，倪堅切。安，於虔切。

曾	【辰集上】【曰字部】	曾	【唐韻】昨稜切【集韻】【韻會】徂稜切，□音層。【說文】詞之舒也。从八从曰□聲。【九經字樣】曾从□。□，古文窻字。下从曰，上从八，象氣之分散也。經典相承，隷省作曾。【詩大雅】曾莫惠我師。【論語】曾是以爲孝乎。【孟子】爾何曾比予於是。　又【廣韻】經也。【增韻】嘗也。【韻會】乃也，則也。　又與層通。【後漢張衡傳】登閬風之曾城兮。【文選】作層城。　又【廣韻】作滕切【集韻】【韻會】咨騰切，□音增。【書武成】惟有道曾孫周王發。【爾雅釋親】王父之考爲曾祖，孫之子爲曾孫。【註】曾，猶重也。　又【左傳襄十八年】曾臣彪將率諸侯以討焉。【註】曾臣，猶末臣。【疏】曾祖曾孫者，曾爲重義。諸侯之於天子，無所可重。曾臣猶末臣，謙□之意耳。　又【楚辭九歌】翾飛兮翠曾。【註】曾，舉也。　又與橧同。【禮禮運】夏則居橧巢。【釋文】橧，本又作曾。　又與增同。【孟子】曾益其所不能。【孫奭音義】曾當讀作增。　又姓。【姓氏急就篇】曾氏出於鄫，姒姓，莒滅鄫，子孫在魯者別爲曾氏。【孫奕示兒編】曾字除人姓及曾孫外，今學者皆作層字音讀。然經史□無音，止當音增。【韻會】今詳曾字有音者，合從本音。餘無音者從層音，亦通。

替	【辰集上】【曰字部】	替	【廣韻】【集韻】【韻會】【正韻】□他計切，音剃。【說文】作暜。廢一偏下也。【註】徐鉉曰：今俗作替，非是。【爾雅釋言】替，廢也。【疏】替謂廢己也。【書旅獒】無替厥服。【傳】無廢其職。【詩小雅】子子孫孫，勿替引之。【傳】替，廢也。　又【爾雅釋詁】待也。　又止也。　又【爾雅釋言】滅也。　又【集韻】【韻會】【正韻】□他結切，音鐵。弛也。【潘岳西征賦】隨政隆替。【註】替，音鐵。　又【韻補】叶才淫切。【屈原離騷】長太息以掩涕兮，哀民生之多艱。余雖好修姱以羈鞿兮，謇朝誶而夕替。艱音勤。

最	【辰集上】【曰字部】	最	〔古文〕□【唐韻】【集韻】□祖外切，音醉。【說文】犯而取也。　又【玉篇】聚也。【公羊傳隱元年】會，猶最也。【註】最，聚也。最之爲言聚，今聚民曰投最。　又【廣韻】極也。【史記周勃世家】攻槐里好畤最。【註】於將率之中功爲最。【後漢崔寔傳】常爲邊最。【註】最爲第一。　又【史記周勃世家】定上谷十一縣，右北平十六縣，遼西、遼東二十九縣，漁陽二十二縣，最。【註】索隱曰：最，都凡也，謂總舉其攻戰克獲之數也。　又【前漢敘傳】猶無益於殿最。【註】殿，負也。最，善也。【後漢百官志】卽奏其殿最，而行賞罰。【註】課第長吏不稱職者爲殿，其有治能者爲最。　又【小爾雅】最，叢也。又要也。【玉篇】齊也。　又【集韻】徂外切，音蕞。又取外切，音襊。義□同。　又【集韻】粗括切。撮，或作最。【說文】本从冃，俗从曰。

朁	【辰集上】【曰字部】	朁	【集韻】七感切，音慘。【說文】曾也。《詩》曰：朁不畏明。【註】徐鉉曰：今俗有昝字，蓋朁之譌。○按《詩大雅》今作憯不畏明，與《說文》異。　又【玉篇】朁，發語辭也。　又【集韻】慈鹽切，音螹。於朁，縣名也。○按今作潜。　又【集韻】子念切，音譖。與僭同。假也。　又【集韻】參古作朁。註詳厶部九畫。

會	【辰集上】【曰字部】	會	〔古文〕□□□□【唐韻】【集韻】□黃外切，音繪。合也。【易乾卦】亨者，嘉之會也。【疏】使物嘉美之會聚。【書禹貢】灉沮會同。【疏】謂二水會合而同。又【洪範】會其有極。【疏】會，謂集會。【禮樂記】竹聲濫，濫以立會，會以聚衆。　又【周禮天官大宰】大朝覲會同。又【春官大宗伯】時見曰會。　又【禮檀弓】周人作會，而民始疑。【註】會，謂盟也。【左傳昭三年】有事而會，不協而盟。　又【左傳宣七年】凡師出與謀曰及，不與謀曰會。　又【集韻】【韻會】□古外切，音儈。與繪通。【書益稷】日月星辰，山龍華蟲作會。【傳】會，五采也。【釋文】馬、鄭作繪。　又【詩衞風】會弁如星。【箋】會，謂弁中之縫也。【釋文】會，《說文》作。【周禮夏官弁師】王之皮弁會五采。【註】會，作。鄭司農云：謂以五采束髮也。士喪禮曰：檜用組，乃笄。檜，讀與同，書之異耳。　又【周禮天官小宰】聽出入以要會。【註】謂計最之簿書，月計曰要，歲計曰會。又【天官司會註】會，大計也。　又【周禮夏官職方氏】東南曰揚州，其山鎭曰會稽。【註】會稽，在山隂。　又姓。【姓氏急就篇】漢武陽令會栩。　又【集韻】古活切，音括。會撮項椎也。　又【集韻】戸栝切，音活。【莊子人閒世】會撮指天。向秀讀。　又【韻補】今聲濁，叶泰。古聲淸，叶祭。【卻正釋譏】三方鼎峙，九有未乂。聖賢拯救之秋，列士樹功之會。考證：〔【春官大宗伯】時見而會。〕　謹照原文而會改曰會。〔【集韻】古活切，音括。撮項椎也。〕　謹照原文撮上增會字。 

朄	【辰集上】【曰字部】	朄	【廣韻】【集韻】【韻會】□羊進切，音引。【說文】擊小鼓，引樂聲。从申柬聲。【玉篇】小鼓在大鼓上，擊之以引樂也。【周禮春官大師】令奏鼓朄。【註】鄭司農，先擊小鼓，乃擊大鼓，小鼓爲大鼓先引，故曰朄。康成謂：鼓朄，猶言擊朄。又【春官小師】小樂事鼓朄。【註】朄，小鼓名。　又與田同。【詩周頌】應田縣鼓。【箋】田，當作朄。朄，小鼓，在大鼓旁，應鞞之屬也。聲轉字誤，變而爲田。○按《正字通》入九畫，非。今改正。

朅	【辰集上】【曰字部】	朅	【廣韻】丘謁切【集韻】丘傑切，□音揭。【說文】去也。从去曷聲。【前漢司馬相如傳】回車朅來兮。【楚辭九辯】車旣駕兮朅而歸。　又【集韻】丘竭切，音訖。【詩衞風】庶士有朅。【傳】朅，武壯貌。

朇	【辰集上】【曰字部】	朇	【集韻】頻彌切，音陴。【說文】益也。从會卑聲。

月	【辰集上】【月字部】	月	【唐韻】【集韻】【韻會】【正韻】□魚厥切，音軏。【說文】闕也。太隂之精。【釋名】月，缺也，滿則缺也。【易繫辭】隂陽之義配日月。【禮祭義】月生於西。【公羊傳莊二十五年註】月者，土地之精。【史記天官書註】月者，隂精之宗。【淮南子天文訓】水氣之精者爲月。　又【書堯典】以閏月定四時成歲。【傳】一歲十二月，月三十日，三歲則置閏焉。又【洪範】二曰月。【傳】所以紀一月。【疏】從朔至晦，大月三十日，小月二十九日。【禮禮運】月以爲量。【註】天之運行，每三十日爲一月。　又姓。金月彥明首建孔子廟，明洪武中有月輝、月文憲。　又外國名。【前漢霍去病傳】遂臻小月氏。　又【韻補】叶危睡切。【曹植七啓】世有聖宰，翼帝霸世。同量乾坤，等曜日月。　又叶魚橘切。【黃庭經】洞房靈象斗日月，父曰泥丸母雌一，三光煥照入子室。　【類篇】唐武后作囝。【正字通】肉字偏旁之文本作肉。石經改作月，中二畫連左右，與日月之月異。今俗作月以別之。月中从冫，不从二作。

有	【辰集上】【月字部】	有	〔古文〕【唐韻】云久切【集韻】【韻會】【正韻】云九切，□音友。【說文】不宜有也。《春秋傳》曰：日月有食之。从月又聲。【九經字樣】有，从月。从冃，譌。　又【玉篇】不無也。【易大有疏】能大所有。又【繫辭】富有之謂大業。　又【詩商頌】奄有九有。【傳】九有，九州也。　又【左傳桓三年】有年。【註】五穀皆熟書有年。　又【玉篇】果也，得也，取也，質也，寀也。　又姓。【論語】有子。【註】孔子弟子有若。　又【集韻】尤救切。與又通。【書堯典】朞三百有六旬有六日。【詩邶風】不日有曀。【註】有，又也。　又【韻補】叶羽軌切。【前漢敘傳】文豔用寡，子虛烏有。寄言淫麗，託風終始。又叶演女切。【徐幹齊都賦】主人盛饗，期盡所有。三酒旣醇，五齊惟醹。

朋	【辰集上】【月字部】	朋	【唐韻】步崩切【集韻】【韻會】蒲登切，□音鵬。【易坤卦】西南得朋。【註】與坤同道者也。【疏】凡言朋者，非惟人爲其黨，性行相同，亦爲其黨。【書洛誥】孺子其朋。【傳】少子愼其朋黨。　又【易兌卦】君子以朋友講習。【疏】同門曰朋。【周禮地官大司徒】聮朋友。【註】同師曰朋。　又【書益稷】朋淫于家。【傳】朋，羣也。　又【易損卦】或益之十朋之龜。【詩小雅】錫我百朋。【傳】五貝爲朋。【前漢食貨志】元龜岠冉，長尺二寸，直二千一百六十，爲大貝十朋。【註】蘇林曰：兩貝爲朋，朋直二百一十六，元龜十朋，故二千一百六十也。　又兩尊曰朋。【詩豳風】朋酒斯饗。　又姓。【奇姓通】宋有朋水、朋山。　又【韻補】叶蒲蒙切。【劉楨魯都賦】時謝節移，和族綏宗。招歡合好，肅戒友朋。　又叶蒲光切。【陳琳大荒賦】王父皤焉白首兮，坐淸零之爽堂。塊獨處而無疇兮，願揖子以爲朋。○按《說文》古鳳字，註：□，古文鳳。象形。鳳飛，羣鳥从以萬數，故以爲朋黨字。

朌	【辰集上】【月字部】	朌	【集韻】逋還切，音班。頒通作朌。【儀禮聘禮】朌肉及廋車。【註】朌，猶賦也。【禮王制】名山大澤不以朌。【註】朌，讀爲班。

服	【辰集上】【月字部】	服	〔古文〕□□【唐韻】【集韻】【韻會】【正韻】□房六切，音伏。【說文】作□。用也。一曰車右騎所以舟旋。从舟□聲。【五經文字】《石經》變舟作月。【易繫辭】服牛乗馬。【疏】服用其牛。【詩鄭風】兩服上襄。【箋】兩服，中央夾轅者。【疏】馬在內兩服者，馬之上駕也。　又【廣韻】衣服。【易訟卦】以訟受服。【書舜典】車服以庸。　又懾服也。【易豫卦】□罰淸而民服。【書舜典】四罪而天下咸服。【疏】天下皆服從之。　又五服。【書益稷】弼成五服。【傳】侯甸綏要荒服也，服五百里。又【周官】六服羣辟。【疏】周禮九服。此惟言六服者，夷、鎭、蕃三服在九州之外，故惟舉六服。【周禮夏官職方氏】乃辨九服之邦國。○按侯、甸、男、采、衞、蠻、夷、鎭、蕃，九服也。　又行也。【書說命】旨哉說乃言惟服。【傳】美其所言，皆可服行。　又【管子權修篇】上身服以先之。【註】服，行也。　又職也。【書旅獒】無替厥服。【傳】使無廢其職。　又思也。【詩周南】寤寐思服。【傳】服，思之也。【莊子田子方】吾服女也甚忘。【註】服者，思存之謂也。　又治也。【詩周南】服之無斁。【箋】服，整也。乃能整治之，無厭倦。　又盛矢器也。【詩小雅】象弭魚服。【箋】矢服也。○按《周禮夏官司弓矢》作箙。鄭註云：盛矢器也。　又事也。【詩大雅】昭哉嗣服。【傳】服，事也。　又習也。【前漢鼂錯傳】服其水土。【註】服，習也。　又姓。【後漢服虔傳】服虔，字子愼，河南滎陽人也。　又鳥名。【史記賈誼傳】楚人命鴞曰服。【註】異物志有山鴞，體有文色，土俗因形命之曰服，不能遠飛，行不出域。　又【廣韻】蒲北切【集韻】鼻墨切【正韻】步墨切，□音僕。匐，或作服。【禮檀弓】扶服救之。【釋文】又作匍匐。　又【儀禮士冠禮】祝曰：令月吉日，始加元服，棄爾幼志，順爾成德。【韻補】服，叶鼻墨切。　又【集韻】扶缶切，音負。【周禮冬官考工記車人】牝服二柯。【註】牝服，長八尺，謂較也。鄭司農云：牝服，謂車箱。服讀曰負。　又【集韻】弼角切，音雹。啼呼也。

枍	【辰集中】【木字部】	枍	【唐韻】於計切【集韻】壹計切，□音翳。【玉篇】枍栺，宮名。【類篇】木名。楊愼曰：如五柞長陽之類，用木爲宮名也。【關中記】建章宮有枍栺殿。【班固西都賦】洞枍栺與天梁。○按韻書皆音於計切，《正字通》作希字讀，非。考證：〔【唐韻】於計切，【集韻】壹計切，□音意。〕　謹按枍在霽韻，意在寘韻，枍意不同音。今据廣韻集韻意改翳。 

杰	【辰集中】【木字部】	杰	【唐韻】【集韻】【韻會】□渠列切，音桀。【玉篇】人名。梁四公子，其一杰。【五代史】周世宗鎭澶淵，辟魏杰爲司法軍。俗借作豪傑傑字。

朏	【辰集上】【月字部】	朏	〔古文〕□【唐韻】【正韻】敷尾切【集韻】【韻會】妃尾切，□音斐。【說文】月未盛之明。【書召誥】惟丙午朏。【傳】朏明，月三日明生之名。又【廣韻】【集韻】【正韻】□滂佩切，音配。又【集韻】【韻會】【正韻】□普沒切，音馞。又【集韻】普罪切，音琣。義□同。　又【玉篇】普骨切。【淮南子天文訓】日登于扶桑，爰始將行，是爲朏明。【註】朏明，將明也。音窟。

朐	【辰集上】【月字部】	朐	【字彙】其俱切，音衢。車軛也。从月，與从肉者不同。【左傳昭二十六年】繇朐汰輈。【註】朐，車軛。【釋文】朐，其俱反。本又作軥。

朓	【辰集上】【月字部】	朓	【唐韻】【廣韻】【集韻】【韻會】【正韻】□土了切，音眺。【說文】晦而月見西方謂之朓。【前漢五行志註】孟康曰：朓者，月行疾在日前，故早見。又服虔曰：朓，相覜也。日晦食爲朓。　又【集韻】【韻會】【正韻】□他彫切，音祧。又【集韻】他弔切，音糶。義□同。　又【廣韻】丑召切【集韻】丑照切，□音哨。祭也。　又【集韻】徒了切，音窕。月側也。
  </div>
  <div class="pagination">
   <a href="康熙字典_page943.html">
    上一页
   </a>
   <span>
    ...
   </span>
   <a href="康熙字典_page939.html">
    939
   </a>
   <a href="康熙字典_page940.html">
    940
   </a>
   <a href="康熙字典_page941.html">
    941
   </a>
   <a href="康熙字典_page942.html">
    942
   </a>
   <a href="康熙字典_page943.html">
    943
   </a>
   <span class="current-page">
    944
   </span>
   <a href="康熙字典_page945.html">
    945
   </a>
   <a href="康熙字典_page946.html">
    946
   </a>
   <a href="康熙字典_page947.html">
    947
   </a>
   <a href="康熙字典_page948.html">
    948
   </a>
   <a href="康熙字典_page949.html">
    949
   </a>
   <span>
    ...
   </span>
   <a href="康熙字典_page945.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
