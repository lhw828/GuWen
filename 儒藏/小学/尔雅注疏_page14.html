<!DOCTYPE html>
<html>
 <head>
  <meta charset="utf-8"/>
  <title>
   尔雅注疏 - 第 14 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   尔雅注疏 - 第 14 页/共 27 页
  </h1>
  <div class="content">
   大箫谓之言，（编二十三管，长尺四寸。）小者谓之。（十六管，长尺二寸。箫，一名籁。○，音交。）
　　[疏]“大箫”至“之”。○释曰：此别箫大小之名也。《风俗通》云：“舜作箫。其形参差，以象凤翼。十管，长二尺。”《博雅》曰：“箫大者二十三管，无。小者十六管，有。”其大者名言。李巡曰：“大箫，声大者言言也。”郭云：“编二十三管，长尺四寸。”其小者名茭。李巡曰：“小者声扬而小，故言茭。茭，小也。”郭云：“十六管，长尺二寸。箫，一名籁。”又《通卦验》云：“箫长尺四寸，其言管数、长短虽异，要是编小竹管为之耳。”
　　大管谓之{乔}，（管长尺，围寸，并漆之，有。贾氏以为如篪，六孔。”○{乔}，娇。）其中谓之{涅}，小者谓之{眇}。（{涅}，乃结切。{眇}音眇。）
　　[疏]“大管”至“之{眇}”。○释曰：别管大小之名也。大管名{乔}。李巡云：“声高大，故曰{乔}。{乔}，高也。郭云：“管长尺，围寸，并漆之，有。贾氏以为如篪，六孔。”《小师》注云：“管如笛，形小，并两管而吹之。今大予乐官有之。”是也。其中不大不小者，名{眇}。
　　大谓之产，（如笛，三孔而短小。）其中谓之仲，小者谓之{约}。
　　[疏]“大”至“之{约}”。○释曰：，乐器名。其大者名产，其中者名仲，小者名{约}。郭云：“如笛，三孔而短小。”《广雅》云：“七孔。”《周礼》：“笙师掌教吹。”郑注云：“如笛，三空。”《诗·邶风》云：“左手执。”毛传云：“六孔。”所见异也。
　　徒鼓瑟谓之步，（独作之。）徒吹谓之和，徒歌谓之谣，（《诗》云：“我歌且谣。”○吹，昌睡切。和，去声。）徒击鼓谓之Ф，（《诗》云：“或歌或Ф。”○Ф，五各切。）徒鼓钟谓之修，徒鼓磬谓之[B121]。（未见义所出。○[B121]，纪展切。）
　　[疏]“徒鼓瑟”至“之[B121]”。○释曰：凡八音备作曰乐，一音独作，不得乐名，故此辨其异名也。徒，空也。郑注《周礼·小师》云：“出音曰鼓。”空作一器以出其音者，谓之徒鼓．故郭云“独作之”也。注“《诗》云：我歌且谣”。○释曰：此《魏风·园有桃》篇文也。毛传云：“曲合乐曰歌，徒歌曰谣。”孙炎云：“声消摇也。”注“或歌或Ф”。○释曰：《大雅·行苇》篇文也。毛传云：“歌有比於琴瑟也，徒击鼓曰Ф。”孙炎云：“声惊Ф也。”
　　所以鼓谓之止，（如漆桶，方二尺四寸，深一尺八寸，中有椎柄，连桐之，令左右击。止者，其椎名。○，昌孰切。）所以鼓谓之{甄}。（如伏虎，背上有二十七Θ钅吾，刻以木，长尺，栎之，{甄}者其名。○{甄}音真。）
　　[疏]“所以鼓”至“之{甄}”。○释曰：此别之名也。《周礼》：“小师掌教鼓鼗。”皆以木为之，故《大师》注云：“木也。”《礼记》谓之空曷。所以鼓动其以出其音者名止，所以鼓动其以出其音者名{甄}。郭云：“如漆桶，方二尺四寸，深一尺八寸，中有椎柄，连桐之，令左右击。止者，其椎名。”“如伏虎，背上有二十七Θ钅吾，刻以木，长尺，栎之，{甄}者其名。”《皋陶谟》云：“合止。”郑注云：“，状如漆桶，中有椎，合之者投椎於其中而撞之。，状如伏虎，背上刻之，所以鼓之以止乐。”此等形状，盖依汉之大予乐而知之。
　　大鼗谓之麻，小者谓之料。（麻者音概而长也，料者声清而不乱。○鼗，桃。料，聊。）
　　[疏]“大鼗”至“之料”。○释曰：《诗·颂》云：“鼗磬。”郑注《小师职》云：“鼗如鼓而小，持其柄摇之，旁耳还自击。”一名麻。其小者名料。麻者音概而长也，料者声清而不乱。
　　和乐谓之节。
　　[疏]“和乐谓之节”。○释曰：八音克谐，无相夺伦，谓之和乐。乐和则应节。《乐记》云：“治世之音安以乐，其政和。”是也。《乐记》又云：“大业与天地同和，大礼与天地同节。”此对文尔。总而言之，则礼乐相将，故此和乐亦谓之节。一云：节，乐器名，谓相也。《乐记》云：“治乱以相。”郑注云：“相即拊也，亦以节乐。拊者以韦为表，装之以糠。糠一名相，因以名焉。”言治理奏乐之时，击拊以辅相於乐，而为节也。既以作乐，以止乐，故以节为和乐，义所通也。
　　●卷六·释天第八
　　[疏]“释天第八”。○释曰：《河图括地象》云：“易有大极，是生两仪。两仪未分，其气混沌。清浊既分，伏者为天，偃者为地。”《释名》云：“天，显也。在上高显。”又云：“天，坦也。坦然高远。”《说文》云：“天，颠也。至高无上，从一大也。”《春秋说题辞》云：“天之言镇也，居高理下，为人经纪，故其字一大以镇之。”此天之名义也。天之为体，中包乎地，日月星辰属焉。然天地有高下之形，四时有升降之理，日月有运行之度，星辰有次舍之常，既曰释天，不得不略言其趣。故其形状之殊，凡有六等。一曰“盖天”，文见《周髀》，如盖在上。二曰“浑天”，形如弹丸，地在其中，天包其外，犹如鸡卵白之绕黄。杨雄、桓谭、张衡、蔡邕、陆绩、王肃、郑玄之徒，并所依用。三曰“宣夜”，旧说云殷代之制。其形体事义，无所出以言之。四曰“昕天”。昕读为轩，言天北高南下，若车之轩，是吴时姚信所说。五曰“穹天”，云穹隆在上，虞氏所说，不知其名也。六曰“安天”，是晋时虞喜所论。案郑注《考灵耀》云：“天者纯阳，清明无形，圣人则之，制玑玉衡以度其象。”如郑此言，则天是大虚，本无形体，但指诸星运转以为天耳。但诸星之转，从东而西，凡三百六十五日四分日之一，星复旧处。星既左转，日则右行，亦三百六十五日四分日之一，至旧星之处。即以一日之行而为一度，计二十八宿一周天，凡三百六十五度四分度之一，是天之一周之数也。天如弹九，围圜三百六十五度四分度之一。案《考灵耀》云：“一度二千九百三十二里千四百六十一分里之三百四十八。”周天百十万一千里者，是天圜周之里数也。以围三径一言之，则直径三千五万七千里，此为二十八宿所回直径之数也。然二十八宿之外，上下东西各有万五千里，是为四游之极，谓之四表。据四表之内并星宿内，总有三十八万七千里。然则天之中央上下正半之处，则一十九万三千五百里，地在於中，是地去天之数也。郑注《考灵耀》云：“地盖厚三万里。春分之时，地正当中。自此地渐渐而下，至夏至之时，地下万五千里，地之上畔与天中平。夏至之後，地渐渐向上。至秋分，地正当天之中央。自此地渐渐而上，至冬至，上游万五千里，地之下畔与天中平。自冬至後，地渐渐而下。此是地之升降於三万里之中，但浑天之体，虽绕於地，地则中央正平，天则北高南下，北极高於地三十六度。南极下於地三十六度，然则北极之下三十六度，常见不没；南极之上三十六度，常没不见。南极去北极一百二十一度馀。若逐曲计之，则一百八十一度馀。若以南北中半言之，谓之赤道，去南极九十一度馀，去北极亦九十一度馀。此是春秋分之日道。赤道之北二十四度，为夏至之日道，去北极六十七度也。赤道之南二十四度，为冬至之日道，去南极亦六十七度。”地有升降，星辰有四游。又郑注《考灵耀》云：“天旁日四表之中，冬南、夏北、春西、秋东，皆薄四表而止。地亦升降於天之中，冬至而下，夏至而上，二至上下，盖极地厚也。地与星辰俱有四游升降。四游者，自立春地与星辰西游，春分，西游之极。地虽西极，升降正中，从此渐渐而东，至春末复正。自立夏之後北游，夏至，北游之极。地则升降极下，至夏末复正。立秋之後东游，秋分，东游之极。地则升降正中，至秋末复正。立冬之後南游，冬至，南游之极，地则升降极上，至冬末复正。”此是地及星辰四游之义也。星辰亦随地升降，故郑注《考灵耀》云：“夏日道上与四表平，下去东井十二度为三万里，则是夏至之日，上极万五千里，星辰下极万五千里，故夏至之日，下至东井三万里也。”日有九道，故《考灵耀》云：“万世不失九道谋。”郑注引《河图》帝览嬉云：“黄道一，青道二，出黄道东；赤道二，出黄道南；白道二，出黄道西；黑道二，出黄道北。日春东从青道，夏南从赤道，秋西从白道，冬北从黑道。”立春，星辰西游，日则东游。春分，星辰西游之极，日东游之极，日与星辰相去三万里。立夏，星辰北游，日则南游。夏至，星辰北游之极，日南游之极，日与星辰相去三万里。以此推之，秋冬放此可知。计夏至之日，日在井星，当嵩高之上，以其南游之极，故在嵩高之南万五千里，所以夏至有尺五寸之景也。於时日又上极，星辰下极，故日下去东井三万里也。然郑四游之说，元出《周髀》之文，但二十八宿从东而左行，日从西而右行，一度逆沿二十八宿。案《汉书·律历志》云：“冬至之时，日在牵牛初度。春分之时，日在娄四度。夏至之时，日在东井三十一度。秋分之时，日在角十度。”若日在东井，则极长，八尺之表，尺五寸之景。若春分在娄，秋分在角，昼夜等，八尺之表，七尺五寸之景。冬至日在斗，则昼极短，八尺之表，一丈三尺之景。一丈三尺之中，去其一尺五寸，则馀有一丈一尺五寸之景，是冬夏往来之景也。凡於地，千里而差一寸，则夏至去冬至，体渐南渐下，相去十一万五千里。又《考灵耀》云：“正月假上八万里，假下一十万四千里。”所以有假上假下者，郑注《考灵耀》之意，以天去地十九万三千五百里。正月雨水之时，日在上，假於天八万里，下至地一十一万三千五百里。夏至之时，日上极与天表平也。後日渐向下。故郑注《考灵耀》云：“夏至日与表平，冬至之时，日下至於地八万里，上至於天十一万三千五百里也。”委曲具《考灵耀》注。凡二十八宿及诸星，皆循天左行，一日一夜一周天。一周天之外，更行一度，计一年三百六十五周天四分度之一。日月五星则右行，日一日一度，月一日一十三度十九分度之七，此相通之数也。今历象之说，则月一日至於四日行最疾，日行十四度馀；自五日至八日行次疾，日行十三度馀；自九日至十九日行则迟，日行十二度馀；自二十日至二十三日又小疾，日行十三度馀；自二十四日至於晦行又最疾，日行一十四度馀。此是月行之大率也。二十七日月行一周天，至二十九日︹半月又於日与日相会，乃为一月。故《考灵耀》云：“九百四十分为一日，二十九日与四百九十九分为月。”是一月二十九日之外，至第三十日分至四百九十九分。月及於日，计九百四十分，则四百七十为半，今四百九十九分是过半二十九分也。但月是阴精，日为阳精，故《周髀》云：“日犹火，月犹水，火则外光，水则含景，故月光生於日所照，魄生於日所蔽，当日则光盈，就日则明尽。”京房云：“月与星辰阴者也，有形无光，日照之乃有光。先师以为日似弹丸，月似镜体。或以为月亦似弹丸，日照处则明，不照处则ウ。”案《律历志》云：“二十八宿之度，角一十二度，亢九，氐十五，房五，心五，尾十八，箕十一：东方七十五度。斗二十六，牛八，女十二，虚十，危十七，营室十六，壁九：北方九十八度。奎十六，娄十二，胃十四，昴十一，毕十六，觜二，参九：西方八十度。井三十二，鬼四，柳十五，星七，张十八，翼十八，轸十七：南方一百一十二度。丑为星纪，初斗十二度，终婺女七度。子为玄枵，初婺女八度，终於危十五度。亥为И觜，初危十六度，终於奎四度。戌为降娄，初奎五度，终於胃六度。酉为大梁，初胃七度，终於毕十一度。申为实沈，初毕十二度，终於井十五度。未为鹑首，初井十六度，终於柳八度。午为鹑火，初柳九度，终於张十七度。巳为鹑尾，初张十八度终，於轸十一度。辰为寿星，初轸十二度，终於氐四度。卯为大火，初氐五度，终於尾九度。寅为析木，初尾十度，终於斗十一度。”五星者，东方岁星，南方荧惑，西方太白，北方辰星，中央镇星，其行之迟速俱在《律历志》，不更烦说。《元命包》云：“日之为言实也。月，阙也。”刘熙《释名》云：“日，实也。光明盛实。月，阙也。满则阙也。”《说题辞》云：“星，阳精之荣也。阳精为日，日分为星，故其字日下生也。”《释名》云：“星，散也。布散於天。”又云：“阴，荫也。气在内奥荫也。阳，扬也。阳气在外发扬。”此等是阴阳日月之名也。《祭法》：“黄帝正名百物。”其名盖黄帝而有也，或後人更有增足。其天高地下、日盈月阙，觜星度少、井斗度多，日月右行、星辰左转，四游升降之差、二仪运动之法，非由人事所作，皆是造化自然。先儒因自然遂以人事为义，或据理是实，或扌虚不经，既无正文可冯，今皆略而不录。
　　穹苍，苍天也。（天形穹隆，其色苍苍，因名云。）春为苍天，（万物苍苍然生。）夏为昊天，（言气告旰。）秋为天，（犹愍也，愍万物落。）冬为上天。（言时无事，在上临下而已。）四时。
　　[疏]“穹苍”至“四时”。○释曰：此释四时之天名也。云“穹苍，苍天也”者，《诗·大雅·桑柔》云：“靡有旅力，以念穹苍。”故此释之也。诗人因天形穹隆，其色苍苍，故云穹苍。其实则与下云“春为苍天”者是一，故云“穹苍，苍天也”。郭云：“天形穹隆，其色苍苍，因名云”也。云“春为苍天”者，《诗·王风·黍离》云：“悠悠苍天。”故此释之也。郭云“万物苍苍然生”者，言春时万物苍苍然生，春时天名曰苍天也。云“夏为昊天”者，《诗·雨无正》云：“浩浩昊天。”故此释之。昊者元气博大之貌。郭云“言气告旰”者，告旰，日光出之貌也。言畏日光明告旰，因名云昊天也。云“秋为天”者，《诗·大雅·召》云“天疾威”之类，，愍也。言秋气肃杀，万物可愍，故曰天。郭云“犹愍也，愍万物落”者，，愍。《诗序》文但彼愍作闵，音义同也。云“冬为上天”者，《诗·小雅·信南山》云“上天同云”之类，言冬时无事，唯在於上，故曰上天。郭云“言时无事，在上临下而已”者，言冬气闭藏，无他生杀之事，唯在於上、监於下而已也。案《诗》传云：“苍天以体言之，尊而君之，则称皇天；元气广大，则称昊天；仁覆闵下，则称天；自上降监，则称上天；据远视之苍苍然，则称苍天。”毛公此传当有成文，不知出何书。李巡云：“古诗人质，仰视天形穹隆而高，其色苍苍，故曰穹苍。”是苍天以体言之也。皇，君也。故尊而君之，则称皇天。昊，大貌，故言其混元之气昊昊广大，则称昊天。，闵也。言其以仁慈之恩覆闵在下，则称天。从上而下视万物，则称上天。据人远而视之，其色苍苍然，则称苍天。又李巡注此云：“春万物始生，其色苍苍，故曰苍天。夏万物盛壮，其气昊大，故曰昊天。秋万物成孰，皆有文章，故曰天。冬阴气在上，万物伏藏，故曰上天。”案此以四时异其天名。《诗》传则各用所宜为称，似相乖异。而郑玄则和合二说，故异义同号。今《尚书》欧阳说春曰昊天，夏曰苍天，秋曰天，冬曰上天。《尔雅》亦云。古《尚书》与《毛诗》同。谨案：《尚书·尧典》羲和以昊天总敕以四时，故知昊天不独春也。《左传》夏四月，孔丘卒，称曰“天不吊”，非秋也。玄之闻也，《尔雅》者，孔子门人所作，以释六艺之言，盖不误也。春气博施，故以广大言之。夏气高明，故以远大言之。秋气或生或杀，故以闵下言之。冬气闭藏而清察，故以监下言之。皇天者，至尊之号也。六艺之中，诸称天者，以情所求之耳，非必於其时称之。“浩浩昊天”，求天之博施。“苍天苍天”，求天之高明。“昊天不吊”，求天之生杀当得其宜。“上天同云”，求天之所为，当顺其时也。此之求天，犹人之说事，各从其主耳。若察於是，则“尧命羲和，钦若昊天”、“孔丘卒，天不吊”，无可怪耳。是郑和合二说之事也。《尔雅》春为苍天，夏为昊天。欧阳说春为昊天，夏为苍天。郑即言《尔雅》不误，当从《尔雅》，而又从欧阳说以春昊夏苍者，郑读《尔雅》与孙、郭本异，故许慎既载今《尚书》说，即言《尔雅》，亦云明见《尔雅》，与欧阳说同，虽苍昊有春夏之殊，则未知孰是。要二说理相符合，故郑和而释之。○“四时”。○释曰：此题上事也。言上所陈，是四时天之名也。题之在下者，若周公践阼及《诗》篇章，句皆篇末题之，故此亦尔。《白虎通》云：“岁时何？谓春秋冬夏也。时者期也，阴阳消息之期也。”《乡饮酒义》云：“春之为言蠢也，产万物者圣也。夏之为言假也，养之长之假之仁也。秋之为言{秋手}也，{秋手}之以，时察守义者也。冬之为言中也，中者藏也。”
　　春为青阳，（气清而温阳。）夏为朱明，（气赤而光明。）秋为白藏，（气白而收藏。）冬为玄英。（气黑而清英。）四气和谓之玉烛。（道光照。）春为发生，夏为长嬴，秋为收成，冬为安宁。（此亦四时之别号。《尸子》皆以为大平祥风。）四时和为通正，（通平畅也。）谓之景风。（所以致景风。）甘雨时降，万物以嘉，（莫不善之。）谓之醴泉。（所以出醴泉。）祥。
　　[疏]“春为”至“醴泉”。○释曰：此释太平之时，四气和畅以致嘉祥之事也。云“春为青阳”者，言春之气和，则青而温阳也。云“夏为朱明”者，言夏之气和，则赤而光明也。云“秋为白藏”者，言秋之气和，则色白而收藏也。云“冬为玄英”者，言冬之气和，则黑而清英也。云“四气和谓之玉烛”，注云“道光照”者，道，言也，言四时和气，温润明照，故曰玉烛。李巡云：“人君德美如玉而明若烛。”《聘义》云：“君子比德於玉焉。”是知人君若德辉动於内，则和气应於外，统而言之谓之玉烛也。云“春为发生、夏为长嬴、秋为收成、冬为安宁”者，此亦四时之别号也。云“四时和为通正”者，言上四时之功和，是为通畅平正也。云“谓之景风”者，言所以致景风，景风即和风也。云“甘雨时降、万物以嘉”者，嘉，善也；甘雨即时雨也。不为万物所苦，故曰甘。若《月令》苦雨数来，则非甘也。甘雨既以时降，则万物莫不嘉善之也。云“谓之醴泉”者，言四时平畅，亦所以使地出醴泉也。醴泉者，水泉味甘如醴也。云“祥”者，亦题上事也。祥，吉也，善也。言此上皆太平之吉祥也。○注“此亦”至“祥风”。○释曰：云“此亦四时之别号”者，言与上青阳等同为四时别号，故云亦也。上据气而言，此据功为说。云“《尸子》皆以为太平祥风”者，案《尸子·仁意》篇述太平之事云：“烛於玉烛，饮於醴泉，畅於永风，春为青阳，夏为朱明，秋为白藏，冬为玄英，四气和为正光：此之谓玉烛。”甘雨时降，万物以嘉，高者不少，下者不多：此之谓醴泉。其风春为发生，夏为长嬴，秋为方盛，冬为安静，四气和为通正：此之谓永风是也。”○注“所以出醴泉”。○释曰：案《援神契》云：“德及於天，斗极明，日月光，甘露降；德至深泉，则黄龙见，醴泉涌。”是言王者德以召和平，则致景风醴泉也。案此经所释，即谓发生等为景风，时雨为醴泉。而郭云所以致景风、醴泉者，所以弘通其义也。
　　不熟为饥，（五不成。）蔬不熟为馑，（凡草菜可食者，通名为蔬。）果不熟为荒，（果，木子。）仍饥为荐。（连岁不熟，《左传》曰：“今又荐饥。”○荐，贱。）灾。
　　[疏]“不”至“为荐”。○释曰：此释岁凶灾荒之名也。谓五，黍、稷、麻、麦、豆也。熟，成也。五不成曰饥。郭云：“凡草菜可食者，通名蔬。”李巡曰：“可食之菜皆不熟为馑。”《周礼·天官·大宰职》云：“以九职任万民，八曰臣妾聚敛疏材。”郑玄云：“疏材，百草根实可食者。”《小雅》云：“降丧饥馑。”襄十四年《梁传》曰：“一不升谓之兼，二不升谓之饥，三不升谓之馑，四不升谓之康，五不升谓之大饥，又谓之大侵。”彼以五熟之多少立差等之名，其实五者皆是饥也。三不升，於民乏困，盖与蔬不熟同，故俱名为馑也。果，木子也。不成熟之岁名荒。仍，因也。相因而饥，谓连岁不熟也。僖十三年晋荐饥是也。云“灾”者，亦题上事也。下皆仿此。○注“《左传》曰：今又荐饥”。○释曰：此《晋语》文也。左丘明既作传以解《春秋》，又采简牍以作《国语》，其文不主於经，故谓之“外传”，俱是丘明所作，亦得云《左传》曰。案彼云：“晋饥，乞籴於秦。丕豹曰：晋君无礼於君，莫不知。往年有难，今又荐饥。己失人，又失天，其殃也多矣。君其伐之，勿与籴。”是其事也。
　　大岁在甲曰阏逢，在乙曰旃蒙，在丙曰柔兆，在丁曰强圉，在戊曰著雍，在已曰屠维，在庚曰上章，在辛曰重光，在壬曰玄，在癸曰昭阳。（阏，乌割切。著，直略切。重，直龙切。音亦。）岁阳。○大岁在寅曰摄提格，在卯曰单阏，在辰曰执徐，在巳曰大荒落，在午曰敦，在未曰协洽，在申曰滩，在酉曰作噩，在戌曰阉茂，在亥曰大渊献，在子曰困敦，在丑曰赤奋若。（音臧。洽，夹。，汤昆切。噩，五各切。阉音俺。敦，顿。）
　　[疏]“太岁在甲”至“赤奋若”。○释曰：此别太岁在日在辰之名也。甲至癸为十日，日为阳。寅至丑为十二辰，辰为阴。案《汉书·律历志》云：“乃以前历上元泰初四千六百二十七岁，至於元封七年，复得阏逢摄提格之义。中冬。”孟康曰：“言复得者，上元泰初时亦是阏逢之岁。岁在甲曰阏逢，在寅曰摄提格，此谓甲寅之岁也。”然则乙卯之岁曰旃蒙单阏，丙辰之岁曰柔兆执徐，丁巳之岁曰强圉大荒落，戊午之岁曰著雍敦，已未之岁曰屠维协洽，庚申之岁曰上章滩，辛酉之岁曰重光作噩，壬戌之岁曰玄阉茂，癸亥之岁曰昭阳大渊献，甲子之岁曰阏逢困敦，乙丑之岁曰旃蒙赤奋若。以此推之，周而复始可知。
　　载，岁也。夏曰岁，（取岁星行一次。）商曰祀，（取四时一终。）周曰年，（取禾一熟。）唐虞曰载。（取物终更始。）岁名。
　　[疏]“载岁也”至“曰载”。○释曰：别年岁之名也。载即岁也。《白虎通》云：“王者受命而改正朔者，明易姓示不相袭也。明受之於天。不受之於人。所以变易民心，革其耳目，以则化也。”然则岁名变易，理亦同此。故夏曰岁，取岁星行一次。《夏书》曰：“每岁孟春，遒人以木铎徇于路。”是也。商曰祀，取四时一终。则以祀者嗣也，取其兴来继往之义。孙炎曰：“取四时祭祀一讫。”《商书》曰：“惟元祀十有二月乙丑，伊尹嗣于先王。”是也。周曰年者，取禾一熟也。案《说文》云：“年，熟也。从禾千声。《春秋》曰：大有年。”然则年者禾熟之名。每岁一熟，故以为岁名。《左传》曰：“卜年七百。”是也。唐虞曰载，载，始也。取物终更始。《尧典》曰：“朕在位七十载。”《舜典》曰：“五载一巡守。”是也。○注“取岁星行一次”。○释曰：案《律历志》分二十八宿为十二次，晋灼注《天文志》云：“太岁在四仲则岁行三宿，太岁在四孟、四季则岁行二宿。二八十六，三四十二，而行二十八宿，十二岁而周天。”是岁星年行一次也。
　　月在甲曰毕，在乙曰橘，在丙曰修，在丁曰圉，在戊曰厉，在已曰则，在庚曰窒，在辛曰塞，在壬曰终，在癸曰极。（窒，知乙切。塞，先北切。）月阳。○正月为陬，（《离骚》云：“摄提贞於孟陬。”）二月为如，三月为{穴丙}，四月为余，五月为皋，六月为且，七月为相，八月为壮，九月为玄，（《国语》云：“至於玄月。”是也。○{穴丙}，孚柄切。且，子余切。相，息亮切。）十月为阳，（纯阳用事，嫌於无阳，故以名云。）十一月为辜，十二月为涂。（皆月之别名，自岁阳至此，其事义皆所未详通者，故阙而不论。○涂音徒。）月名。
　　[疏]“月在甲”至“月名”。○释曰：此辨以日配月之名也。设若正月得甲则曰毕陬，二月得乙则曰橘如，三月得丙则曰{穴丙}，四月得丁则曰圉余，五月得戊则曰厉皋，六月得已则曰毕且，七月得庚则曰窒相，八月得辛则曰塞壮，九月得壬则曰终玄，十月得癸则曰极阳，十一月得甲则曰毕辜，十二月得乙则曰橘涂，周而复始，亦可知也。若《史记·历书》云：“月名毕聚也。”○注“离骚”至“孟陬。○释曰：《离骚》者，屈原之所作也。屈原与楚同姓，仕怀王，为三闾大夫。为大夫靳尚所谮毁见疏，乃作《离骚》经。离，别也。骚，愁也。言已放逐离别，心中愁思，犹陈正道以讽谏君也。其经曰：“帝高阳之苗裔兮，朕皇考曰伯庸。摄提贞於孟陬兮，惟庚寅吾以降。”彼注云：“言已生得阴阳之正中。”是引之以证正月为陬之义。○注“《国语》”至“是也”。○释曰：此《越语》文也。案彼云：“越王将伐吴，范蠡谏曰：‘王姑待之。’至於玄月，王召范蠡而问焉。”彼注云：“鲁哀公十六年九月也，至十七年三月，越伐吴。”是也。引之以证九月为玄也。○注“纯阴”至“名云”。○释曰：“纯阴用事，嫌於无阳，故以名云“者，以《易》言之，五月一阴生，十月纯坤用事，故云“纯阴用事”也。云嫌者，君子爱阳而恶阴，故以阳名之。无阳而得阳名者，以分阴分阳，迭用柔刚，十二月之消息，见其用事耳。其实阴阳常有，《诗纬》曰：“阳生酉仲，阴生戌仲。”是十月中兼有阴阳也。四月秀，靡草死，岂无阴乎？明阴阳常兼有也。《诗·小雅》云：“日月阳止。”是也。○注“皆月”至“不论”。○释曰：言正月为陬已下皆月之别名。云“自岁阳至此”者，谓自阏逢以下也。云“其事义皆所未详通者”，案李巡、孙炎虽各有其说，皆构虚不经，疑事无质，故阙而不论。
　　南风谓之凯风，（《诗》曰：“凯风自南。”）东风谓之谷风，（《诗》云：“习习谷风。”）北风谓之凉风，（《诗》云：“北风其凉。”）西风谓之泰风。（《诗》云：“泰风有隧。”）焚轮谓之，（暴风从上下。○，徒回切。）扶摇谓之。（暴风从下上。○，必遥切。）风与火为&lt;广屯&gt;，（&lt;广屯&gt;々，炽盛之貌。○&lt;广屯&gt;，徒衮切。）回风为飘。（旋风也。○飘音瓢。）○日出而风为暴，（《诗》云：“终风且暴。”）风而雨土为霾，（《诗》云：“终风且霾。”○雨音预。）阴而风为а。（《诗》云：“终风且а。”○а，於计切。）天气下地不应曰{矛}，（言蒙昧。○应音Ζ。）地气发天不应曰雾，雾谓之晦。（言晦冥。）くぐ谓之雩。くぐ，虹也。（俗名为美人虹，江东呼雩。○く音帝。ぐ，丁孔切。雩，于句切。）为挈贰。（，雌虹也，见《离骚》。挈贰，其别名，见《尸子》。○挈，若结。）日为蔽云，（即晕气五彩覆日也。○，掩。）疾雷为霆霓，（雷之急击者谓霹雳。○霆，廷。霓，宜。）雨{见}为霄雪。（《诗》云：“如彼雨雪，先集维{见}。”{见}，水雪杂下者，谓之消雪。○{见}，醉见切。）暴雨谓之氵东，（今江东人呼夏月暴雨为氵东雨。《离骚》云：“令飘风兮先驱，使氵东雨兮洒尘。”是也。○氵东音东西之东。）小雨谓之，（《诗》云：“益之以。”○，墨。，木。）久雨谓之淫。（《左传》曰：“天作淫雨。”）淫谓之霖。（雨自三日巳上为霖。）济谓之霁。（今南阳人呼雨止为霁。○济音荠。霁，徂计切。）风雨。
　　[疏]“南风”至“风雨”。○释曰：此释风雨之名也。《易》曰：“风以动之，雨以润之。”又曰：“润之以风雨。”《洪范》曰：“月之从星则以风雨。”然则风雨相将之物，故比类聚而释之也。○“南风谓之凯风”者，李巡曰：“南风长养万物，万物喜乐，故曰凯风。凯，乐也。”郭氏无说，义或当然。《诗·邶风》云：“凯风自南。”是也。○“东风谓之谷风”者，孙炎曰：“谷之言，，生也。谷风者，生长之风也。”《诗·邶风》云：“习习谷风。”是也。○“北风谓之凉风”者，北风一名凉风，言北方寒凉之风也。《月令》：“孟秋之月凉风至。”《诗·邶风》云：“北风其凉。”是也。○“西风谓之泰风”者，孙炎曰：“西风成物，物丰泰也。”《诗·大雅·桑柔》云：“泰风有隧。”是也。○“焚轮谓之颓”者，李巡曰：“焚轮，暴风从上来降谓之颓。颓，下也。”孙炎曰：“回风，从上下曰颓。”郭云：“暴风从上下。”与李同也。《诗·小雅》云：“习习谷风，维风及颓。”是也。○“扶摇谓之”者，李巡曰：“扶摇，暴风从下升上，故曰。，上也。”孙炎曰：“回风从下上曰。”郭云：“暴风从下上。”亦用李说。《庄子》说鹏云：“抟扶摇而上者九万里。”《月令》：“孟春行秋令，则风暴雨总至。”是也。○“风与火为&lt;广屯&gt;”者，郭云：“&lt;广屯&gt;々，炽盛之貌。”言风自火出，火因风炽，而有大风者为&lt;广屯&gt;。○“回风为飘”者，郭云：“旋风也。”李巡曰：“一曰飘风，别二名也。”《诗·蓼莪》云：“飘风发发。”是也。○“日出而风为暴”者，孙炎云：“阴云不兴而大风暴起。”然则为风之暴疾，故《诗·邶风》云：“终风且暴。”毛传云：“暴，疾也。”○“风而雨土为霾”者，孙炎曰：“大风扬尘，土从上下也。”《诗·邶风》云：“终风且霾。”是也。○“阴而风为а”者，孙炎曰：“云风а日光。”《诗·邶风》云：“终风且а。”是也。○“天气下地不应曰{矛}”者，郭云：“言蒙昧。”《洪范》云：“曰{矛}。”郑注云：“{矛}声近蒙。”《诗》：“零雨其蒙。”则{矛}是天气下降，地气不应而蒙ウ也。○“地气发天不应曰雾，雾谓之晦”者，郭云：“言晦冥。”《月令》：“仲冬行夏令，氛雾冥冥。”郑云：“霜露之气散相乱也。”然则地气发而上天不应之，则为氛雾。雾又名晦。《春秋》僖十五年：“已卯，晦震夷伯之庙。”《公羊》、《梁》皆云：“晦，冥也。”是矣。○“くぐ谓之雩。くぐ，虹也”者，郭云：“俗名美人虹，江东呼雩。”然则くぐ一名雩，一名虹。《诗·风》云：“ぐ在东。”《月令》：“季春之月虹始见。”《音义》云：“虹双出，色鲜盛者为雄，雄曰虹。ウ者为雌，雌曰。”虹是阴阳交会之气，纯阴纯阳则虹不见。若云薄漏日，日照雨滴，则虹生。く与音义同。○“为挈贰”者，，雌虹也，一名挈贰。《说文》云：“霓，屈虹，青赤或白色，阴气也。”郭云“见《离骚》”者，即《天问》云：“曰婴，胡为此堂？”及《远游》章云：“雌便以曾桡兮。”是也。挈贰，其别名也。文见《尸子》。○“日为蔽云”者，郭云：“即晕气五彩覆日也。”然则晕气日名蔽云。《周礼·春官》：“氐掌十之法。”郑司农云：“谓日光К。”是也。○“疾雷为霆霓”者，郭云：“雷之急击者谓霹雳。”案《说文》云：“霆，雷馀声也，铃铃所以捷出万物也。”又云：“震，劈历振物者。”然则疾雷一名霆霓，又名震。《春秋》：“震夷伯之庙谓劈历破之。”是也。霹雳，俗字也。○“雨霓为霄雪”者，霓，水雪杂下也，因名霄雪，霄即消也。《诗·小雅·弁》云：“如彼雨雪，先集维霰。”郑笺云：“将大雨雪，始必徵，温雪自上下，遇温气而搏，谓之霰。”案《大戴礼》：曾子云：“阳之专气为霰，阴之专气为雹。盛阳之气在雨水则温暖，为阴气薄而胁之，不相入，则搏为雹也。盛阴之气在雨水则凝滞而为雪，阳气薄而胁之，不相入，则消散而下，因水而为霰。”是霰由阳气所薄而为之。故郑言遇温气而搏也。{见}与霰音义同。○“暴雨谓之氵东”者，暴雨谓骤雨也，一名氵东。郭云：“今江东人呼夏月暴雨为氵东雨。《离骚》云：‘令飘风兮先驱，使氵东雨兮洒尘。’是也”者，此《离骚·九歌·大司命》文。案彼云：“广开兮天门，纷吾乘兮玄云。令飘风兮先驱，使氵东雨兮洒尘。”是也。○“小雨谓之”者，小雨一名。《小雅·信南山》云：“益之以。”是也。李巡云：“冰雪俱下。”案此文上有暴雨，下云久雨，於中间无雪事，而云冰雪俱下，妄矣。○“久雨谓之淫”者，淫，过也。久雨过多，害於五稼，故谓之淫。《月令》：“季春行秋令，则天多沈阴，淫雨早降。”谓久雨也。注云“《左传》曰：天作淫雨”者，庄十一年传文也。○“淫谓之霖”者，淫雨又名霖也。郭云“雨自三日已上为霖”者，隐九年《左传》文也。○“济谓之霁”者，济，止也，雨止名霁。郭云：“今南阳人呼雨止为霁。”《书》云：“曰霁。”云“风雨”者，题上事也。
　　寿星，角、亢也。（数起角、亢，列宿之长，故曰寿。○亢音刚。）天根，氐也。（角亢下系於氐，若木之有根。○氐音低。）天驷，房也。（龙为天马，故房四星谓之天驷。）大辰，房、心、尾也，（龙星明者，以为时候，故曰大辰。）大火谓之大辰。（大火，星也，在中最明，故时候主焉。）析木谓之津，（即汉津也。○析，昔。）箕、斗之间，汉津也。（箕，龙尾。斗，南斗，天汉之津梁。）星纪，斗、牵牛也。（牵牛、斗者，日月五星之所终始，故谓之星纪。）玄枵，虚也。（虚在正北，北方色黑。枵之言耗，耗亦虚意。○枵，许娇切。）颛顼之虚，虚也。（颛顼水德，位在北方。○颛，专。顼，旭。）北陆，虚也。（虚星之名凡四。○虚，墟。）营室谓之定。（定，正也。作宫室皆以营室中为正。○定，多佞切。）И觜之口，营室、东壁也。（营室、东壁，星四方似口，因名云。○И，子余切。觜，咨。）降娄，奎、娄也。（奎为沟渎，故名降。○降，户江切。）大梁，昴也。西陆，昴也。（昴，西方之宿，别名旄头。）浊谓之毕，（掩兔之毕，或呼为浊，因星形以名。）朱谓之柳。（朱，朱鸟之口。○朱，猪究切。）柳，鹑火也。（鹑，鸟名。火属南方。）北极谓之北辰，（北极，天之中，以正四时。）何鼓谓之牵牛，（今荆楚人呼牵牛星为檐鼓。檐者何也。○何，胡可切。）明星谓之启明。（太白星也。晨见东方为启明，昏见西方为太白。○启，启。）彗星为枪，（亦谓之孛，言其形孛孛似埽彗。○，初衔。枪，初庚。）奔星为彳勺约。（流星。○彳勺，蒲握切。约音药。）星名。
　　[疏]“寿星”至“星名”。○释曰：此别星名也。案《周礼·保章氏》“以星土辨九州之地所封，封域皆有分星，以观妖祥”，郑玄注云：“大界则曰九州。诸国之封域，於星亦有分焉。其书亡矣。堪舆虽有郡国所入度，非古数也。今其存可言者，十二次之分也。星纪，吴越也。玄枵，齐也。И訾，卫也。降娄，鲁也。大梁，赵也。实沈，晋也。鹑首，秦也。鹑火，周也。鹑尾，楚也。寿星，郑也。大火，宋也。析木，燕也。”又《汉书·律历志》：东方：角、亢、氐、房、心、尾、箕。北方：斗、牛、女、虚、危、室、壁。西方：奎、娄、胃、昴、毕、觜、参。南方：井、鬼、柳、星、张、翼、轸。宿凡二十八。此经所释次，惟有九宿。惟十七者，以《尔雅》之作释六所载者，所不载者，则阙焉。○“寿星，角、亢也”者，言寿星之次值角、亢之宿也。郭云：“数起角、亢，列宿之长，故曰寿。”《天文志》云：“东宫苍龙，左角，理；右角，将。大角者，天王帝坐廷。亢主宗庙”，是也。○“天根，氐也”者，氐，一名天根。郭云：“角亢下系於氐，若木之有根。”《国语》曰：“天根见而水涸。”是也。○“天驷，房也”者，房一名天驷也。郭云：“龙为天马，故房驷星谓之天驷。”《天文志》曰：“房为天府，曰天驷。”《国语》曰：“月在天驷。”是也。○“大辰，房、心、尾也”者，大辰，房、心、尾之总名也。辰，时也。郭云：“龙星明者，以为时候，故曰大辰。”《春秋》昭十七年，“冬，有星孛於大辰”。是也。○“大火谓之大辰”者，大火，大辰之次名也。李巡云：“大火，苍龙宿心，以候四时。”郭云：“大火，心也。在中最明，故时候主焉。”《左传》曰：“心为大火。”是也。○“析木谓之津，箕、斗之间，汉津也”者，析木之津，箕、斗之次名也。孙炎曰：“析别水木，以箕斗之间，是天汉之津也。”刘炫谓是。天汉即天河也。天河在箕、斗二星之间，箕在东方木位，斗在北方水位，分析水木以箕星为隔，隔河须津梁以度，故谓此次为析木之津也。不言析水而言析木者，此次自南而尽北，故依此次而名析木也。郭云：“箕，龙尾；斗，南斗，天汉之津梁。”以四方皆有七宿，各成一形。东方成龙形，西方成虎形，皆南首而北尾；南方成鸟形，北方成龟形，皆西首而东尾。箕在苍龙之末，故云龙尾；斗至南方即见，故云南斗。昭八年《左传》曰：“今在析木之津。”《国语》曰：“日在析木之津。”皆是也。案经典但有析木之津，无析木谓之津。今定本有“谓”字，因注云：“即汉津也”，误矣。○“星纪，斗、牵牛也”者，星纪，斗、牛之次也。郭云：“牵牛、斗者，日月五星之所终始，故谓之星纪。”《左传》曰：“岁在星纪。”是也。○“玄枵，虚也”者，玄枵，虚之次名也。郭云：“虚在正北，北方色黑。枵之言毛，毛亦虚意。”然则以其色黑而虚毛，故名其次曰玄枵。案襄二十八年《左传》云：“春，无冰。梓慎曰：‘今兹宋、郑其饥乎！’岁在星纪而淫於玄枵，以有时，阴不堪阳。蛇乘龙；龙，宋、郑之星也。宋郑必饥。玄枵，虚中也。枵，毛名也。土虚而民毛，不饥何为？”颛顼之虚也。郭云：“颛顼水德，位在北方。”然则以北方三次，以玄枵为中，玄枵次有三宿，又虚在其中，以水位在北，颛顼居之，故谓玄枵虚星，为颛顼之虚也。昭十年《左传》云：“郑礻卑灶言於子产曰：‘今兹岁在颛顼之虚。’”是也。○“北陆，虚也”者，虚星又谓之北陆也。孙炎曰：“陆，中也。北方之宿，虚为中也。”昭四年《左传》云：“古者日在北陆而藏冰。”杜注云：“陆，道也。”陆之为中为道皆无正训，各以意耳。要以虚为北方中星宿，是日行之道，故谓之北陆。郭云：“虚星之名凡四”者，玄枵也，虚也，颛顼之虚也，北陆也。○“营室谓之定室”者，营室一名定。郭云：“定，正也。作宫室皆以营室中为正。”《诗·风》云：“定之方中，作于楚宫。”郑笺云：“定星昏中而正，於是可以营制宫室，故谓之营室。”“И訾之口，营室、东壁也”者，И訾，室、壁之次也。壁居南则在室东。孙炎曰：“И訾之叹则口开方，营室、东壁，四方似口，故因名也。”郭云：“营室、东壁，星四方似口，因名云。”由其营室与东壁相成，故得正四方。襄三十年《左传》云：“岁在И訾之口。”是也。○“降娄，奎、娄也”者，降娄，奎、娄之次名也。孙炎曰：“降，下也。奎为沟渎，故称降也。”郭云“奎为沟渎，故名降”者，《汉书·天文志》云：“奎曰封，为沟渎。”是也。案襄三十年《左传》曰：“郑公孙挥与礻卑灶晨过伯有氏，其门上生莠。子羽曰：‘其莠犹在乎？’於是岁在降娄，降娄中而旦，礻卑灶指之曰：‘犹可以终岁，岁不及此次也。’已及其亡也，岁在И觜之口，其明年乃及降娄。”是也。○“大梁，昴也。西陆，昴也”者，大梁，昴之次名也。昴，西方之宿名也，昴又谓之西陆。昭四年《左传》云：“古者日在北陆而藏冰，西陆朝觌而出之。”又十一年传云：“岁及大梁，蔡复楚凶。”是昴星之名凡三。郭云“昴，西方之宿，别名旄头”者，《天文志》云：“昴曰旄头，胡星也。”是矣。○“浊谓之毕”者，毕，西方之宿名，一名浊。郭云：“掩兔之毕，或呼为浊，因星形以名。”《诗·小雅》云：“有扌求天毕。”毛传云：“扌求，毕貌。毕所以掩兔也。”《特牲馈食礼》曰：“宗人执毕。”郑注云：“毕，状如叉盖，为其似毕星取名焉。”然则掩兔、祭器之毕，俱象毕星为之。但掩兔之毕，施网为异尔。○“朱谓之柳。柳，鹑火也”者，柳，南方之宿名。南方七宿，共为朱鸟之形，柳为朱鸟之口，故名朱。朱即朱鸟之口也。鹑火，柳之次名也。鹑即朱鸟也。火属南方行也，因名其次为鹑火。襄九年《左传》曰：“晋侯问於士弱曰：‘吾闻之：宋灾，於是乎知有天道。何故？’对曰：‘古之火正，或食於心，或食於朱，以出内火。是故朱为鹑火，心为大火。’”是也。○“北极谓之北辰”者，极，中也；辰，时也。居天之中，人望之在北，因名北极。斗杓所建，以正四时，故云北辰。《论语》云：“为政以德，譬如北辰。”是也。○“何鼓谓之牵牛”者，李巡云：“何鼓、牵牛皆二十八宿名也。”孙炎曰：“何鼓之旗，十二星，在牵牛北也。或名为何鼓，亦名牵牛。”如此文，则牵牛、何鼓一星也。如李巡、孙炎之意，则二星。今不知其同异也。案《汉书·天文志》：“牵牛为牺牲，其北河鼓。河鼓大星，上将；左，左将；右，右将。”亦以牵牛、河鼓为二星。郭云：“今荆楚人呼牵牛星为檐鼓，檐者荷也。”顺经为说，以时验而言也。○“明星谓之启明”者，孙炎曰：“明星，大白也。出东方，高三舍，今曰明星。昏出西方，高三舍，今曰太白。”郭云：“太白星也。晨见东方为启明，昏见西方为太白。”然则启明是太白矣。《诗·小雅》云：“东有启明，西有长庚。”长庚不知是何星也。或以星出在东西而异名，或二者别星，未能审也。○“彗星为枪”者，彗星一名枪。《汉书·天文志》云：“岁星赢而东南，《石氏》见彗星，《甘氏》不出三月乃生彗，本类星，末类彗，长二丈。赢东北，《石氏》见觉星，《甘氏》不出三月乃生天，本类星，末锐，长四尺。缩西南，《石氏》见云，如牛，《甘氏》不出三月乃生天枪，左右锐，长数丈。缩西北，《石氏》见枪云，如马，《甘氏》不出三月乃生天，本类星，末锐，长数丈。《石氏》、枪、、彗异状，其殃一也。”郭云：“亦谓之孛，言其形孛孛似埽彗。”《春秋左氏传》：“昭十七年冬，有星孛于大辰，西及汉。申须曰：‘彗，所以除旧布新也。’”《公羊传》：“孛者何？彗星也。”彗谓帚也，言其状似埽帚，光芒孛孛然。妖变之星，非常所有，故言孛，又言彗也。○“奔星为彳勺约”者，奔星即流星也，一名亻勺约。“星名”，题上事也。
　　春祭曰祠，（祠之言食。）夏祭曰礻勺，（新菜可氵勺。）秋祭曰尝，（尝新。）冬祭曰蒸。（进品物也。）祭天曰燔柴，（既祭，积薪烧之。○燔音烦。）祭地曰瘗。（既祭，埋藏之。）祭山曰县，（或或县，置之於山。《山海经》曰：“县以吉玉。”是也。○，居委反。县，玄。）祭川曰浮沈。（投祭水中，或浮或沈。）祭星曰布，（布散祭於地。）祭风曰磔。（今俗当大道中磔狗，云以止风。此其象。○磔音责。）是类是礻马，师祭也。（师出征伐，类於上帝，礻马於所征之地。○类，类。礻马，骂。）既伯既祷，马祭也。（伯，祭马祖也。将用马力，必先祭其先。），大祭也。（五年一大祭。○，大计切。）绎，又祭也。（祭之明日，寻绎复祭。）周曰绎，（《春秋经》曰：“壬午犹绎。”）商曰肜，（《书》曰：“高宗肜日。”）夏曰复胙。（未见义所出。○胙音祚。）祭名。
　　[疏]“春祭”至“祭名”。○释曰：此别四时及三代诸祭名也。“春祭曰祠，夏祭曰礻勺，秋祭曰尝，冬祭曰蒸”者，此四时之祭名也。郭云：“祠之言食。礻勺，新菜可氵勺。尝，尝新。蒸，进品物也。”此皆周礼也。殷以上则礻勺、、蒸、尝，《王制》文是也。至周公则去夏之名，以春礻龠当之，更名春曰祠。故《志》云：“《王制》记先王之法度。宗庙之祭，春曰礻龠，夏曰，秋曰尝，冬曰蒸。为大祭，於夏，於秋，於冬。周公制礼，乃改夏为礻龠，又为大祭。”《祭义》注云：“周以为殷祭，更名春曰祠，是祠、礻龠、蒸之名，周公制礼之所改也。”若然，《诗·小雅》云：“礻龠、祠、蒸、尝，于公先王。”此文王之诗，所以已得有制礼所改之名者。然王者因革，与世而迁，事虽制礼大定，要亦所改有渐。《易》曰：“不如西邻之礻龠祭。”郑注为夏祭之名。则文王时已改言周公者，据制礼大定言之耳。○“祭天曰燔柴”者，祭天名燔柴。《祭法》云：“燔柴於泰坛，祭天也。”郭云：“既祭，积薪烧之。”《大宗伯》云：“以祀祀昊天上帝，以实柴祀日月星辰，以燎祀司中、司命、&lt;风&gt;师、雨师。”郑云：“之言烟。周人尚臭，烟，气之臭闻者。，积也。《诗》曰：‘或朴，薪之之。’三祀皆积柴，实牲体焉。或有玉帛燔燎而升烟，所以报阳也。”然则祭天之礼，积柴以实牲体玉帛而燔之，使烟气之臭上达於天，因名“祭天曰燔柴”也。○“祭地曰瘗”者，祭地名瘗。《祭法》云：“瘗埋於泰圻，祭地也。”然则祭神州地於北郊，瘗缯埋牲，因名祭地曰瘗。李巡曰：“祭地，以玉埋地中曰瘗。”孙炎曰：“瘗者翳也。既祭，翳藏地中。”○“祭山曰县”者，县，祭山之名也。谓埋藏之。《大宗伯》云：“以沈祭山林川泽。”郑注云：“祭山林曰埋。”是也。县谓县其牲币於山林中，因名祭山曰县。郭云：“或或县，置之於山。”是也。又云“《山海经》曰：‘县以吉玉’是也”者，案《中山经》云：“历儿冢也。其祠祀毛大牢之具，县以吉玉。”彼注云：“县，祭山之名。”是也。○“祭川曰浮沈”者，浮沈，祭川之名也。郭云：“投祭水中，或浮或沈。”《大宗伯》云：“以沈祭山林川泽。”郑注云：“祭川泽曰沈，顺其性之含藏。”是也。○“祭星曰布”者，李巡曰：“祭星者以祭布露地，故曰布。”孙炎曰：“既祭，布散於地，似星布列也。”郭云：“布散祭於地。”○“祭风曰磔”者，磔谓披磔牲体，象风之散物，因名云。郭云：“今俗当大道中磔狗，云以止风。此其象。”○“是类是礻马，师祭也”者，“是类是礻马”，《诗·大雅·皇矣》篇文也；“师祭也”，作者所以解诗也，言用师出征之祭名也。郭云“师出征伐，类於上帝，礻马於所征之地”者，《王制》云：“天子将出征，类乎上帝，礻马於所征之地。”是也。言类乎上帝，则类祭，祭天也。祭天而谓之类者，《尚书》夏侯欧阳说，以事类祭之，在南方，就南郊祭之。《春官·肆师》注云：“类礼，依郊祀而为之。”是用《尚书》说为义也。礻马之所祭，其神不明。《肆师》云：“凡四时之大田猎，祭表貉，则为位。”注云：“貉，师祭也。於立表处为师祭，祭造军法者，祷气势之增倍也。其神盖蚩尢，或曰黄帝。”又《甸祝》“掌四时之田，表貉之祝号”。杜子春云：“貉，兵祭也。田以讲武治兵，故有兵祭。习兵之礼，故貉祭祷气势之十百而多获。”由此二注言之，则礻马祭造兵为军法者，为表以祭之。礻马，《周礼》作貉，貉又或为貊字，古今之异也。貉之言百，祭祀此神，求获百倍。○“既伯既祷，马祭也”者，“既伯既祷”，《诗·小雅·吉日》篇文也；“马祭也”，作者所以释诗也。毛传云：“伯，马祖也。重物慎微，将用马力，必先为之祷其祖。祷，祷获也。”郭云“伯，祭马祖也。将用马力，必先祭其先”。知伯是祭马祖者，为马而祭，故知马祖谓之伯者，伯，长也。马祖始是长也。郑注《周礼》云：“马祖，天驷房也。”彼注云：“龙为天马，故房四星谓之天驷。”马，国之大用，王者重之，故《夏官·校人》：“春祭马祖”，“夏祭先牧”，“秋祭马社”，“冬祭马步”。注云：“马祖，天驷。”上文云天驷。“先牧，始养马者。”“马社，始乘马者。”“马步，神为灾害马者。”既四时各有所为祭之，马祖祭之在春，其常也，而将用马力，则又用彼礼以祷之。○“，大祭也”者，经传之文称非一，其义各殊。《论语》云“自既灌”及《春秋》“于太庙”，谓宗庙之祭也。《丧服小记》云“王者其所自出也”及《大传》云“礼，不王不”，谓祭感生之帝於南郊也。《祭法》云：“周人喾而郊稷。”谓祭昊天於圜丘也。以此比馀处为大祭总得称。宗庙谓之者，，谛也，言使昭穆之次审谛而不乱也。祭天谓之者，亦言使典礼审谛也。郭云“五年一大祭”者，出《礼纬》文。知非祭天之者，以此文下云：“绎，又祭也。”为宗庙之祭，知此亦宗庙之祭者。○“绎，又祭也”者，又，复也；绎，复祭之名也。郭云：“祭之明日，寻绎复祭。”《公羊传》云：“绎者何？祭之明日也。”《梁传》云：“绎者，祭之旦日之享宾也。”天子诸侯谓之为绎，少牢馈食大夫之礼也。谓之宾尸，与祭同日。若然，是亦与宾尸事不同矣。而《诗·颂·丝衣》序云：“绎宾尸者，绎祭之礼，主为宾事此尸。但天子诸侯礼大，异日为之，别为立名，谓之为绎，言其寻绎昨日。卿大夫礼小，同日为之，不别立名，直指其事谓之宾尸耳。”此序言绎者，是此祭之名，宾尸是其祭之事，故特详其文也。然又祭之名，三代各异。周名绎，商名肜，夏名复胙。郭云：“《春秋》经曰：壬午犹绎”者，宣八年经文也。又云“《书》曰：高宗肜日”，《商书》篇也。孙炎云：“肜日，相寻不绝之意也。”“曰复胙”者，郭云：“未见义所出。”以夏之典训无言复胙名者，是未见义所出也。《诗》传及《诗》笺亦无此一句，说者云，胙是祭肉也，以祭之旦日，复陈其祭肉以宾尸也。未知然不。“祭名”者，以题上事也。
　　春猎为，（搜索取不任者。○音搜。）夏猎为苗，（为苗稼除害。）秋猎为，（顺杀气也。○，息浅切。）冬猎为狩。（得兽取之无所择。○狩，羊又反。）宵田为獠，（《管子》曰：“獠猎毕弋。”今江东亦呼猎为獠，音辽。或曰即今夜猎载炉照也。）火田为狩。（放火烧草猎，亦为狩。）乃立冢土，戎丑攸行。（冢土，大社。戎丑，大众。）起大事，动大众，必先有事乎社，而後出谓之宜。（有事祭也。《周官》所谓“宜乎社”。）振旅阗阗。（振旅，整众。阗阗，群行声。○阗音田。）出为治兵，尚威武也。（幼贱在前，贵勇力。）入为振旅，反尊卑也。（尊老在前，复常仪也。）讲武。
　　[疏]“春猎”至“讲武”。○释曰：此说田猎习武之事也。云“春猎为，夏猎为苗，秋猎为，冬猎为狩”者，此四时田猎之名也。郭云：“，搜索取不任者。苗，为苗稼除害。，顺杀气也。狩，得兽取之无所择。”隐五年《左传》文与此同。杜注云：“索择取不孕者。苗，为苗除害也。，杀也，以杀为名，顺秋气也。狩，围守也，冬物毕成，获则取之，无所择也。”《周礼·大司马职》：中春，教振旅，遂以田。中夏，教茇舍，遂以苗田。中秋，教治兵，遂以田。中冬，教大阅，遂以狩田。其名亦与此同。郑玄解苗田与此小异。言择取不孕任者，若治苗去不秀实者，孙炎亦然。桓四年《公羊传》曰：“春曰苗，秋曰，冬曰狩。”三名既与《礼》异，又复夏时不田。《梁传》曰：“四时之田，皆为宗庙之事也。春曰田、夏曰苗、秋曰、冬曰狩。”皆与《礼》异者，良由微言既绝，曲辨妄生。左丘明亲受圣师，《尔雅》者或云子夏所作，故二者与《礼》合。汉代古学不行，明帝集诸学士作《白虎通义》，因《梁》之文为之，其说曰：“王者诸侯所以田猎何？为苗除害，上以共宗庙，下以简集士众也。春谓之田何？春岁之本，举本名而言之也。夏谓之苗何？择去怀任者也。秋谓之何？索肥者也。冬谓之狩何？守地而取之也。四时之田总名为田何？为田除害也。”案苗非怀任之名，何云“择去怀任”？秋兽尽皆不瘦，何云“索取肥”？虽名《通义》，义不通也。故先儒皆依《周礼》、《左传》、《尔雅》之文而为之说，其名亦有意焉。虽复春猎，获则取之，不能择取不孕。夏猎所取无多，不能为苗除害。为因时异而变文耳。谓之猎者，蔡邕《月令章句》云：“猎者，捷取之名也。”○“宵田为獠”者，宵，夜也。夜猎名獠。郭云：“《管子》曰：獠猎毕弋”者，案《管子·四称》篇：“管仲对桓公曰：昔者无道之君，诛其良臣，敖其妇女，獠猎毕弋，暴遇诸父者。”是也。又云：“今江东亦呼猎为獠”者，以时验而言也。“或曰即今夜猎载炉照也”者，亦得为一义，故复引之。○“火田为狩”者，郭云：“放火烧草猎，故为狩。”言与冬猎同名，故云亦也。李巡、孙炎皆云：“放火烧草，守其下风。”《周礼·罗氏》“蜡则作罗襦”。郑云：“襦，细密之罗。此时蛰者毕矣，可以罗罔围取禽也。今俗放火张罗，其遗教。”《礼记·王制》云：“昆虫未蛰，不以火田。”则是己蛰，得火田也。○“乃立冢土，戎丑攸行”者，此《诗·大雅·绵》篇文也。郭云：“冢土，大社。戎丑，大众。”《郊特牲》云：“社所以神地之道也。”《礼运》云：“命降於社之谓ゾ地。”是社为土之神也。冢诂为大，土为社主，故知“冢土、大社”也。《释诂》云：“戎，大也。丑，众也。”故云“戎丑，大众”也。○“起大事，动大众，必先有事乎社，而後出谓之宜”者，此作者既引《诗》文於上，然後为此辞以释之也。孙炎曰：“大事，兵也。有事，祭也。宜，求见使也。”此文本解“戎丑攸行”之意，言国家起发军旅之大事，以兴动其大众，必先有祭祀於此社，而後出行，其祭之名谓之为宜。以师行必须宜祭以告社，故言“戎丑攸行”也。成十三年《左传》曰：“国之大事，在祀与戎。”故兵为大事也。《春秋》昭十五年：“有事於武宫。”《杂记》云：“有事於上帝。”皆是祭事，故谓祭为有事。以兵凶战危，虑有负败，祭之以求其福宜，故谓之宜。《王制》云：“天子将出，宜乎社。”是也。郭云“《周官》所谓‘宜乎社’”者，《春官·大祝职》云：“出师宜于社，造于祖。”是也。○“振旅阗阗”者，此《诗·小雅·采芑》篇文也。郑笺云：“至战止将归，又振旅伐鼓阗阗然。振犹止也；旅，众也。”郭云：“振旅，整众。阗阗，群行声也。”“出为治兵，尚威武也。入为振旅，反尊卑也”者，此亦作者释上《诗》文也。古者春教振旅，秋教治兵，以戎是大事，又三年一教。隐五年《左传》曰：“三年而治兵，入而振旅。”是也。征伐之时，出军至对陈，用治兵礼；战止至还归，用振旅法。名异而礼同也。以此出当用之，故以治兵事为名；入则休息，故以整众为名。其治兵振旅之名，《周礼》、《左传》、《梁》与此皆同，惟《公羊》以治兵为祠兵。其礼：治兵则幼贱在前，振旅则尊老在前。郭云：“幼贱在前，贵勇力也。尊老在前，复常仪也。”“讲武”者，题上事也，言皆所以讲习武事也。
　　素锦绸杠，（以白地锦韬旗之竿。○杠为江。）帛纟参，（，帛绛也。纟参，旒所著。○音勋。纟参音衫。）素升龙于纟参，（画白龙於纟参，令上向。）练旒九，（练，绛练也。）饰以组，（用綦组饰旒之边。）维以缕。（用朱缕维连持之，不欲令曳地。《周礼》曰：“六人维王之大常。”是也。）缁广充幅长寻曰，（帛全幅长八尺。○广，上旷，长，直亮。）继曰旆，（帛续末，为燕尾者。义见《诗》。○音兆。）注旄首曰旌，（载旄於竿头，如今之幢，亦有旒。）有铃曰，（县铃於竿头，画蛟龙於旒。）错革鸟曰，（此谓合剥鸟皮毛置之竿头。即《礼记》云载鸿及鸣鸢。○，馀。）因章曰旃。（以帛练为旒，因其文章，不复画之。《周礼》云：“通帛为旃。”）旌。
　　[疏]“素锦”至“旌”。○释曰：此别旌之异名也。“素锦绸杠”者，自此至“维以缕”，说之制也。绸，韬也，杠，竿也。先以白地锦韬之竿，《礼记》所谓绸练设夏也，则以帛著於素锦名纟参，纟参即众旒所著者。升，上也。又画白龙於纟参，令上向。又练绛帛为旒九以著於纟参。饰旒之边，用綦组；维持其旒，使不曳地，以朱缕。《诗·风》云：“素丝纰之。”郑笺云：“素丝者，以为缕以缝纰旌旗之旒纟参，或以维持之是也。”郭云：“《周礼》曰：六人维王之大常”者，《夏官·节服氏职》文。後郑注云：“维之以缕，王旌十二旒，两两以缕缀连，旁三人持之。礼：天子旌曳地。郑司农云：维持之。”是也。《广雅》云：“天子杠高九仞，诸侯七仞，大夫五仞。天子十二ヵ，至地；诸侯九ヵ，至轸；卿大夫七ヵ，至轵；士三ヵ，至肩。”○“辎广充幅长寻曰”者，缁，黑色也，以黑色之帛，广全幅，长八尺，属於杠，名。又以帛继续末为燕尾者，名旆。郭云“义见《诗》”者，《小雅·六月》云：“白旆央央。”是也。○“注旄首曰旌”者，李巡曰：“旄牛尾著竿首。”孙炎曰：“析五采羽注旄上也，其下亦有旒纟参。”郭云：“载旄於竿头，如今之幢，亦有旒。”如是则竿之首有毛有羽也。故《周礼·序官》“夏采”注云：“夏采，夏翟羽色。《禹贡》徐州贡夏翟之羽，有虞氏以为绥。後世或无，故染鸟羽象而用之，谓之夏采。”其职注云：“绥以毛牛尾为之，绥於幢上，所谓注旄於竿首者也。”○“有铃曰”者，郭云：“县铃於竿头，画交龙於旒。”《司常》云：“交龙为。”又曰：“诸侯建。”然则者画二龙於上，一升一降相交。又县铃於竿，是诸侯之所建也。《诗·小雅》云：“央央。”是也。○“错革鸟曰”者，孙炎云：“错，置也。革，急也。画急疾之鸟於纟参也。”郑志答张逸亦云：“画急疾之鸟隼。”以《司常》云：“鸟隼为。”《诗·小雅》云：“织文鸟章”也。郭云“此谓合剥鸟皮毛置之竿头”者，意与孙、郑少异。云“即《礼记》云载鸿及鸣鸢”者，案《曲礼》云：“前有水，则载青旌。前有尘埃，则载鸣鸢。前有车骑，则载飞鸿。前有士师，则载虎皮。前有{手}兽，则载貔貅。”郑注云：“载谓举於旌首，以警众也。礼：君行师从，卿行旅从。前驱举此，则士众知，所有所举，各以其类象。青，青雀水鸟。鸢鸣则将风。鸿取飞有行列也。士师谓兵众，虎取其有威勇也。貔貅亦{手}兽也。”○“因章曰旃”者，孙炎曰：“因其缯色以为旗章，不画之。”是也。《司常》云：“通帛为旃。”郑注云：“通帛谓大赤，从周正色，而饰。”郭云“以帛练为旒，因其文章，不复画之。《周礼》云：通帛为旃”者，以因其文章，与《周礼》通用绛帛，随义立名，其实一也，故引为证。○“旌”者，九旗之名虽异，旌为之总称，故以此题之。案祭名、讲武、旌，俱非天类，而亦在此者，以皆王者大事。又祭名则天曰燔柴，讲武则类於上帝，旌则日月为常。他篇不可摄，故系之《释天》也。
　　●卷七·释地第九
　　[疏]“释地第九”。○释曰：案《说文》云：“元气初分，轻清阳为天，重浊阴为地，万物所陈列也。”《白虎通》云：“地者，易也。言养万物、怀任、佼易、变化，含吐应节也。”《释名》云：“地，底也。其体在底下，载万物也。”《礼统》云：“地，施也，谛也。应变施化，审谛不误也。”此篇释地之所载四方、中国州、府、陵、薮之异，故曰“释地”。
　　两河间曰冀州，（自东河至西河。）河南曰豫州，（自南河至汉。）河西曰州，（自西河至黑水。○，於用反。）汉南曰荆州，（自汉南至衡山之阳。）江南曰杨州，（自江南至海。）济、河间曰衮州，（自河东至济。）济东曰徐州，（自济东至海。○济，子礼切。）燕曰幽州，（自易水至北狄。）齐曰营州。（自岱东至海，此盖殷制。）九州。
　　[疏]“两河”至“九州”。○释曰：此释九州之名及其界域也。○“两河间曰冀州”。注“自东河至西河”。○释曰：《周礼·职方氏》云：“河内曰冀州。”《禹贡》不说境界。孔安国云：此州帝都，不说境界，以馀州所至，即可知。以其《禹贡》“衮州”云济、河，自东河以东也；“豫州”云荆、河，自南河以南也；“雍州”云西河，自西河以西也。明东河之西，西河之东，南河之北，是冀州之境也。言东河、西河、南河者，皆据帝都冀州而言也。案，《禹贡》导河自积石、龙门，南流谓之西河。至于华阴，折而东，经底柱、孟津、过洛，皆东流，谓之南河。至于大亻丕，折而北流过降水，至于大陆，又北播为九河，同为逆河，入于海，谓之东河。此惟云两河者，从可知。李巡曰：“两河间其气清，厥性相近，故曰冀。冀，近也。”○“河南曰豫州”。注“自南河至汉”。○释曰：《职方》与此同。《禹贡》云：“荆、河惟豫州。”孔安国云：“西南至荆山，北距河水。”以其荆山在荆州，汉水所经，故文不同，其实一也。李巡云：“河南其气著密，厥性安舒。故曰豫。豫，舒也。”○“河西曰州”。注“自西河至黑水”。○释曰：《周礼》“正西曰雍州”。《禹贡》云：“黑水、西河惟雍州。”孔安国云：“西距黑水，东据河。”案，郦元《水经》黑水出张掖鸡山，南流至敦煌，过三危山南流入於南海。然则雍州之境，东据龙门、河西距此黑水也。李巡云：“河西其气蔽壅，厥性急凶，故曰雍。雍，壅也。”兼得梁州之地，西北之位，阳所不及，阴壅也。○“汉南曰荆州”。注“自汉南至衡山之阳”。○释曰：《周礼》“正南曰荆州”。《禹贡》：“荆及衡阳惟荆州。”孔安国云：“北据荆山，南及衡山之阳。”言北据荆山，则至汉水也。李巡曰：“汉南其气燥，刚禀性︹梁，故曰荆。荆，︹也。”《释名》以为取荆山之名。荆，警也。南蛮数为寇逆，常警备也。○“江南曰杨州”。注“自江南至海”。○释曰：《周礼》“东南曰杨州”。《禹贡》：“淮、海惟杨州。”孔安国云：“北据淮，南距海。”然则杨州之境，跨江北至淮。此云江南者，举远大而言也。李巡曰：“江南其气躁劲，厥性轻杨。”《太康地记》云：“以杨州渐太阳位，天气奋扬，履正含文，故取名焉。”○“济、河间曰衮州”。注“自河至济”。○释曰：《周礼》“河东曰衮州。”《禹贡》：“济、河惟衮州。”孔安国云：“东南据济，西北距河。”孔《传》凡云“据”者，谓跨之也。距，至也。济、河之间相去路近，衮州之境，跨济而过，东南越济水，西北至东河也。李巡云：“济、河间其气专质，厥性信谦，故曰衮。衮，信也。”《释名》以为取衮水之义。○“济东曰徐州”。注“自济东至海”。○释曰：《禹贡》：“海岱、及淮惟徐州。”孔《传》云：“东至海，北至岱，南及淮。”此云“自济东”，则是西至济也。李巡曰：“淮、海间其气宽舒，禀性安徐，故曰徐。徐，舒也。”周合其地於青州。○“燕曰幽州”。注“自易水至北狄”。○释曰：《周礼》“东北曰幽州”。李巡曰：“燕其气深要，厥性剽疾，故曰幽。幽，要也。”《禹贡》其地合於冀州。《地理志》云：“涿郡故安县阎乡，易水所出，东至范阳入濡也。”从此易水至於北狄幽州之境也。○“齐曰营州”。注“自岱东至海，此盖殷制”。○释曰：《周礼》“正东曰青州”。《禹贡》：“海、岱惟青州。”孔《传》云：“东北据海，西南距岱。”然则此营州则青州之地也。《博物志》云：“营与青同海，东有青丘，齐有营丘，岂是名乎？”《太康地记》云：“东方少阳，其色青，其气清，岁之首，事之始，故以青为名焉。”云“此盖殷制”者，以此文上与《禹贡》不同，下与《周礼》又异，禹别九州有青、徐、梁，而无幽、并、营，是夏制也。《周礼》，周公所作，有青、幽、并，而无徐、梁、营，是周制也。此有徐、幽、营，而无青、梁、并，疑是殷制也。以无正文，故云盖也。此上释九州之名，故题云“九州”也。
　　鲁有大野。（今高平钜野县东北大泽是也。）
　　[疏]“鲁有大野”。○释曰：此下至“周有焦护”，释十薮之名也。《禹贡》徐州云：“大野既猪。”《地理志》云：大野泽在山阳钜野县北。钜，即大也。由其旁有大泽，故县以钜野为名。哀十四年《左传》云：“西狩於大野。”以其泽在曲阜西，故云“西狩”也。郭云：“今高平钜野县”者，东晋时，钜野属高平郡，故与《志》不同。凡注言“今”者，皆谓东晋时也。
　　晋有大陆。（今钜鹿北广河泽是也。）
　　[疏]“晋有大陆”。注“今钜鹿北广河泽是也”。○释曰：孙炎曰：“广河犹大陆。以地名言之，近为是也。”《禹贡》冀州云“大陆既作”是也。案，定元年《左传》晋魏献子“田於大陆，焚焉，还，卒於甯”。杜预注：“嫌钜鹿绝远，疑此田在汲郡吴泽。”甯，今武县，近吴泽。计此二泽相去甚远，亦得言大陆者，以其广平曰陆。但广而平者则名大陆，故异所而同名也。泽虽卑下，旁带广平之地，故统名焉。
　　秦有杨夸。（今在扶风县西。○夸，於于反。）
　　[疏]“秦有杨夸”。注“今在扶风县西”。○释曰：《周礼》冀州云：“其泽薮曰阳夸。”郑注云：“所在未闻。”又雍州云：“其泽薮曰弦蒲。”郑注云：“在。”案《地理志》吴山在西，古文以为山。北有蒲谷乡弦中谷，雍州薮。今注亦云“在”。然则《周礼》弦蒲即此杨夸也。
　　宋有孟诸。（今在梁国雎阳县东北。）
　　[疏]“宋有孟诸”。注“今在梁国雎阳县东北”。○释曰：《周礼》青州，“其泽薮曰望诸”。郑注云：“望诸，明都也。在雎阳。”《禹贡》豫州云：“导荷泽，被孟猪。”《左传》亦作“孟诸”。文不同者，声转字异，正是一地也。
　　楚有云梦。（今南郡华容县东南巴丘湖是也。）
　　[疏]“楚有云梦”。注“今南”至“湖是也”。○释曰：《周礼》荆州云：“其泽薮曰云。”郑注云：“云在华容。”《禹贡》云：“云土、梦作。”昭三年《左传》楚子与郑伯田于“江南之梦”。又定四年“楚子涉雎，济江，入于云中”。杜预云：“南郡枝江县西有云梦城，江夏安陆县东南亦有梦城，或曰南郡华容县东南有巴丘湖，江南之梦也。”云梦一泽而每处有名者，司马相如《子虚赋》云：“云梦者，方九百里。”则此泽跨江南北，亦得单称云，单称梦。即梦也。
　　吴越之间有具区。（今吴县南太湖，即震泽是也。）
　　[疏]“吴越之间”。注“今吴”至“泽是也”。○释曰：《周礼》杨州云：“其泽薮曰具区。”郑注云：“在吴南。”《地理志》云：“会稽吴县，故周泰伯所封国也。”具区在西，古文以为震泽。《禹贡》杨州云：“三江既入，震泽底定”是也。
　　齐有海隅。（海滨广斥。）
　　[疏]“齐有海隅”。注“海滨广斥”。○释曰：此营州薮也。云“海滨广斥”，《禹贡》文也。孔《传》云：“滨，涯也。”言复其斥卤。”案《说文》云：“卤，咸地也。”“东方谓之斥，西方谓之卤。”海畔迥阔地皆斥卤，故云广斥也。
　　燕有昭余祁。（今太原邬陵县北九泽是也。）
　　[疏]“燕有昭余祁”。注“今太”至“泽是也”。○释曰：《周礼》并州“其泽薮曰昭馀祁”。郑注云：“在邬。”《地理志》云：“邬，九泽在北，是为昭余祁，并州薮。”是也。
　　郑有圃田。（今荧阳中牟县西圃田泽是也。）
　　[疏]“郑有圃田”。注“今荧阳”至“田泽是也”。○释曰：《周礼》豫州云：“其泽薮曰圃田。”郑注云：“在中牟。”《地理志》云：“中牟，圃田泽在西，豫州薮。”僖三十三年《左传》云：“郑之有原圃，犹秦之有具囿也。”又《诗·车攻》云：“东有甫草。”郑玄以为“甫田之草”，皆谓此也。
　　周有焦护。（今扶风池阳县瓠中是也。）
　　[疏]“周有焦护”。注“今扶风”至“中是也”。○释曰：孙炎云：“周，岐周也。”《诗·六月》云：“犭严狁匪茹，整居焦。”是也。时人谓之瓠中也。
　　十薮。
　　[疏]“十薮”。○释曰：此题上事也。《说文》云：“大泽也。”《风俗通》云：“薮，厚也。有草木鱼鳖所以厚养人也。”
　　东陵，[A051]。南陵，息慎。西陵，威夷。中陵，朱滕。北陵，西俞，雁门是也。（即雁门山也。○[A051]，音信。）
　　[疏]“东陵”至“是也”。○释曰：此五方之陵名也。其义及所在未详。云“雁门是也”者，此指解北陵也，即雁门山是也。
　　陵莫大於加陵，（今所在未闻。）
　　[疏]“陵莫大於加陵”。○释曰：莫，无也。陵，大阜也。言“陵无大於加陵”者，谓加陵最大也。今所在未闻。
　　梁莫大於氵梁，（氵，水名。梁，是也。○氵，古壁切。）
　　[疏]“梁莫大於氵梁”。注“氵，水名。梁，是也”。释曰：《释宫》云：“是谓之梁。”《诗》传云：“石绝水曰梁。”然则以土石为是障绝水者名梁。虽所在皆有，而无大於氵水之旁者。杜预云：“氵水出河内轵县东，南至温入河。”《春秋》襄十六年公会晋侯以下于氵梁是也。
　　坟莫大於河坟。
　　[疏]“坟莫大於河坟”。○释曰：坟，大防。亦谓是。虽水所皆有，而河坟最大也。
　　八陵。
　　[疏]“八陵”。○释曰：此亦题上事也。大阜曰陵。氵梁、河坟虽非大阜，以其绝大若陵，故通谓之八陵也。
　　东方之美者，有医无闾之于琪焉。（医无闾，山名。今在辽东。于琪，玉属。○，笋。于，于。）东南之美者，有会稽之竹箭焉。（会稽，山名。今在山阴县南。竹箭，筱也。○会，古外反。稽，古兮反。）南方之美者，有梁山之犀象焉。（犀牛皮角、象牙骨。）西南之美者，有华山之金石焉。（黄金、需石之属。）西方之美者，有霍山之多珠玉焉。（霍山，今在平阳永安县东北。珠，如今杂珠而精好。）西北之美者，有昆仑虚之ギ琳琅焉。（ギ琳，美玉名。琅，状似珠也。《山海经》曰：昆仑山有琅树。○仑，路昆切。虚，音墟。）北方之美者，有幽都之筋角焉。（幽都，山名。谓多野牛筋角。）东北之美者，有斥山之文皮焉。（虎豹之属，皮有缛采者。○斥，音尺。）中有岱岳，与其五鱼盐生焉。（言泰山有鱼盐之饶。）九府。
　　[疏]“东方”至“生焉”。○释曰：此释八方、中国名山所产之物也。○注“医无”至“玉属”。○释曰：案《地理志》辽东郡无虑县，应劭曰：“虑，音闾。”颜师古曰：“即所谓医巫闾。”是县因山为名，故为山名，今在辽东。《周礼》幽州镇也。云：“于琪，玉属”者，《说文》云：“，《周书》所谓‘夷玉’也。”“于，石之似玉者。”琪，玉也。皆玉之类也，故云“玉属”。○注“会稽”至“县也”。○释曰：《周礼》杨州云：“其山镇曰会稽。”郑注云：“在山阴。”《地理志》会稽郡山阴县云“会稽在南，上有禹冢、禹井”，故云山名，今在山阴县南也。云“竹箭，筱也”者，《禹贡》杨州云：“筱既敷。”《释草》云：“筱，竹箭也。”郭云：“别二名。”则竹箭一名筱，是竹之小者，可以为箭者也。○“南方之美者，有梁山之犀象焉”。○释曰：郭氏不注梁山所在，犀、象，二兽；皮角、牙骨，材之美者也。○注“黄金需石之属”。○释曰：经惟言金，知黄金者，以三品之中黄金为上，此言美者，故知黄金。需石，石之次玉者。《玉藻》云：“士佩需玟而组绶”是也。其类非一，故云“之属”。○注“霍山”至“精好”。○释曰：《周礼》冀州：“其山镇曰霍山。”郑云：“在彘。”案《地理志》河南郡彘县云：“霍大山在东冀州山，周厉王所奔。”应劭曰：“顺帝改曰永安。”然则东晋时属平阳郡，而县名永安，故云“今在平阳永安县”也。云“珠，如今杂珠而精好”者，郭氏时验为然也。○注“ギ琳”至“树”。○释曰：ギ与球同。《说文》云：“ギ，玉磬也。”琳，美玉名。《书》云：“戛击鸣球。”美玉可以为磬，故皆云“美玉”也。云“《山海经》曰”者，案《海内西经》云：“帝之下都，昆仑之虚，方八百里，高万仞。”其上有三头人、琅树。注云“琅子似珠”，是也。○注“幽都”至“筋角”。○释曰：《山海经》云北海之内，有山名曰“幽都之山”是也。○“东北”至“皮焉”。○释曰：斥山，山名也。文皮，虎豹之属。其皮毛有文采、细缛，故谓之文皮焉。○“中有”至“生焉”。○释曰：岱岳，泰山也。此言中国也。五：黍、稷、麻、麦、豆也。泰山东近海。《禹贡》“海岱惟青州”，“厥贡盐，海物惟错”，言其饶多，非一种。故注云“言泰山有鱼盐之饶”也。○“九府”。○释曰：此亦题上事也。府，聚也，财物之所聚也。言此八方及中，皆美物之所聚，故题云“九府”也。
　　东方有比目鱼焉，不比不行，其名谓之鲽。（状似牛脾，鳞细，紫黑色。一眼，两片相合乃得行。今水中所在有之。江东又呼为王馀鱼。○鲽，音蝶。）南方有比翼鸟焉，不比不飞，其名谓之鹣鹣。（似凫，青赤色。一目一翼，相得乃飞。）西方有比肩兽焉，与邛邛巨虚比，为邛邛巨虚甘草，即有难，邛邛巨虚负而走，其名谓之{厥足}。（《吕氏春秋》曰：“北方有兽，其名为{厥足}。鼠前而兔後，趋则顿，走则颠。”然则邛邛巨虚亦宜鼠後而兔前，前高不得取甘草，故须{厥足}食之。今雁门广武县夏屋山中有兽，形如兔而大，相负共行，土俗名之为{厥足}鼠，音厥。○邛，巨凶。巨，巨。，五结。难，乃旦反。）北方有比肩民焉，迭食而迭望。（此即半体之人，各有一目、一鼻、一孔、一臂、一脚，亦犹鱼鸟之相合，更望备惊急。○迭，徙结切。）中有枳首蛇焉。（岐头蛇也。或曰：今江东呼两头蛇为越王约发，亦名弩弦。○枳，居是切。）此四方中国之异气也。　五方。
　　[疏]“东方”至“气也”。○释曰：此释五方异气而产非常之物也。云“东方有比目鱼焉”者，言东方水中有鱼，其形状似牛脾，鳞细，紫黑色，一眼、两片相合、两目相比乃得行。故曰“比目鱼”。云“不比不行”者，比，合也。言一片不能行，须两片相合乃行。故云“不比不行”也。云“其名谓之鲽”者，言鲽为此鱼之名也。一名比目鱼，一名鲽。郭云：“江东又呼为王馀鱼。”○注“似凫”至“乃飞”。○释曰：案《山海经》云：崇五山有鸟，“状如凫，一翼一目，相得乃飞，名曰蛮蛮”。郭云：“比翼鸟也，色青赤，不比不能飞。”《尔雅》作“鹣鹣”者，正谓此也。○“西方”至“之{厥足}”。○释曰：云“西方有比肩兽焉”者，此谓{厥足}也。与邛邛巨虚相比，{厥足}则肩Φ不能走，而能取甘草。邛邛巨虚则前高不得取甘草，而善走。《穆天子传》曰“邛邛巨虚走百里”是也。故各以其能而济所不能，{厥足}常为邛邛巨虚甘美之草，仰而食之。即有急难，邛邛巨虚则背负而走者，其名谓之{厥足}也。○注“《吕氏》”至“音厥”。○释曰：云《吕氏春秋》二十六篇，秦相吕不韦辑智略士作也。云“曰北方有兽”至“则颠”者，《大慎览·顺说》篇之文也，引之乃以证邛邛巨虚之形也。然则以下郭氏注云“今雁门广武县”云云者，自验知之也。○“北方”至“迭望”。○释曰：此即半体人也。两半相比，乃得为人动作及御非常。以肩在上而显，故谓之比肩民焉。迭，更也。谓一体取食，则一体瞻望，所以备惊急也。故云“迭食而迭望”。○“中有枳首蛇焉”。○释曰：枳，岐也。此即两头蛇也，江东呼越王约发，言是越王约发所变也。亦名弩弦，即以形相似而名之也。○“五方”。○释曰：亦题上事也。言是五方风气殊异而生此怪物也。
　　邑外谓之郊，郊外谓之牧，牧外谓之野，野外谓之林，林外谓之。（邑，国都也。假令百里之国，五十里之界，界各十里也。○，古营切。）下湿曰隰，大野曰平，广平曰原，高平曰陆。大陆曰阜，大阜曰陵，大陵曰阿。可食者曰原，（可种给食。）陂者曰阪，（陂陀不平。）下者曰隰。（《公羊传》曰：“下平曰隰。”）田一岁曰，（今江东呼初耕地反草为。）二岁曰新田，（《诗》曰：“于彼新田。”）三岁曰。（《易》曰：“不，。”○，音于。）野。
　　[疏]“邑外”至“曰”。○释曰：此释郊野之地远近高下不同之名也。云“邑外谓之郊”者，邑，国都也。谓国都城之外名郊也。云“郊外谓之牧”者，言可放牧也。《书·牧誓》云：“王朝至于商郊牧野，乃誓”是也。云“牧外谓之野”者，言牧外之地名野。《诗》传云：“郊外曰野”者，以细别言之，则郊外之地名牧，牧外之地名野；若大判而言，则野者郊外通名。故《周礼》六遂在远郊之外。《遂人》职云“凡治野田”，是其郊外之地总称野也。云“野外谓之林”者，言野外之地名林，以其去都邑远，薪采者少，其地可长平林，因名云也。云“林外谓之”者，言林外之地，最为远野，名。《鲁颂》云：“牡马，在之野。”毛传云“，远野”是也。○注“邑国”至“里也”。○释曰：云“邑，国都也”者，案《周礼》四县为都，四井为邑。《春秋》庄二十八年《左氏传》曰：“凡邑有宗庙先君之主曰都，无曰邑。”然则邑与都异。此为一者，彼对文之例耳。但都者聚居之处，故《诗·小雅》云：“彼都人士。”《说文》云：“邑，国也。”是天子诸侯所居国城，或谓之邑，或谓之都。故以国都解邑也。云“假令百里之国，五十里之界，界各十里也”者，以其百里之国，国都在中。去境五十里，每十里而异其名，则为边畔，去国最远。故毛传以为远野也。此“假令”者，据小国言之。郊为远郊，牧、野、林、，自郊外为差耳。然则郊之远近，计国境之广狭以为差也。《聘礼》云：宾“及郊”。注云：“郊，远郊。周制，天子畿内千里，远郊百里，以此差之，远郊，上公五十里，侯四十里，伯三十里，子二十里，男十里也。近郊各半之。是郑之所约也。是以《司马法》云：“王国百里为远郊。”又此经从邑之外止有五名，明当每皆百里，故知远郊百里也。知近郊半之者，《书》序云：“周公既没，命君陈分正东郊成周。”於时周都王城而谓成周为东郊，则成周在其郊也，於汉王城为河南，成周为洛阳，相去不容百里，则所言郊者谓近郊。故郑注云：“天子近郊五十里。”今河南、洛阳相去则然。是郑以河南、洛阳约近郊之里数也。《周礼》杜子春注云：“五十里为近郊。”《白虎通》亦云：“近郊五十里，远郊百里。”是儒者相传为然也。○“下湿曰隰”者，谓地形Φ下而水湿者。李巡曰：“下湿，谓土地お下常沮洳，名为隰也。”云“大野曰平”者，大野之泽一名平，鲁有大野是也。云“广平曰原”者，谓泽之广平者亦名原。汉以平原为郡名，属青州。云“高平曰陆，大陆曰阜，大阜曰陵，大陵曰阿”者，李巡曰：“高平，谓土地丰正名为陆。土地高大名曰阜，最大名为陵，陵之大者名阿。”《诗·大雅·皇矣》云：“无矢我陵，我陵我阿。”是也。此上七者，或莱沛沮洳，或险硗确，虽不可种给食，亦得其名也。云“可食曰原，陂者曰阪，下者曰隰”，此三者，释地形虽有高下不平，皆可种给食。高而可食者名原。《诗·大雅》云：“笃公刘，于胥斯原。”是也。陂陀不平而可食者名阪。《诗·小雅·正月》云：“瞻彼阪田，有菀其特。”是也。下平而可食者名隰。本作湿，误。○注“《公羊传》曰：‘下平曰隰。’”○释曰：此昭元年传文也。案，彼云：“晋荀吴帅师败狄于太原，此大卤也。曷为谓之大原？地物从中国，邑人名从主人。原者何？上平曰原，下平曰隰。”何休云：“分别之者，地势各有所生，原宜粟，隰宜麦，当教民所宜，因以制贡赋。”是也。田一岁曰，二岁曰新田，三岁曰。○释曰：此释耕田年岁远近名义不同之事也。者，灾也。，和柔之意也。孙炎云：“，始灾杀其草木也。新田，新成柔田也。，和也，田舒缓也。”郭云：“今江东呼初耕地反草为。”○注“《诗》曰：‘于彼新田。’”○释曰：此《小雅·采芑》篇文也。案，彼云：“薄言采芑，于彼新田，于此亩。”毛传取此文为说，故引为证也。○注“《易》曰：‘不，。’”○释曰：此《无妄·六二》爻辞也。郑注亦取此文，故引以为证也。○“野”。○释曰：此亦题上事也。上自“邑外谓之郊”以下，虽远近高下其名不同，野为总称，故题云“野”。
　　东至於泰远，西至於国，南至於濮铅，北至於祝栗，谓之四极。（皆四方极远之国。○，彬。濮，卜。）觚竹、北户、西王母、日下，谓之四荒。（觚竹在北，北户在南，西王母在西，日下在东，皆四方昏荒之国，次四极者。○觚，音孤。）九夷、八狄、七戎、六蛮，谓之四海。（九夷在东，八狄在北，七戎在西，六蛮在南，次四荒者。）巨齐州以南戴日为丹穴，（巨，去也。齐，中也。）北戴斗极为空桐，（戴，值。）东至日所出为大平，西至日所入为大蒙。（即蒙汜也。）大平之人仁，丹穴之人智，大蒙之人信，空桐之人武。（地气使之然也。）四极。
　　[疏]“东至”至“人武”。○释曰：此释九州之外、四方极远之国名及其人性禀气不同也。泰远、国、濮铅、祝栗，此四方极远之国名也。“觚竹”者，《汉书·地理志》辽西令支有“孤竹城”，是乎？“北户”者，即日南郡是也。颜师古曰：“言其在日之南，所谓北户以向日者。”“西王母”者，《山海西荒经》云：“西海之中，流沙之滨，赤水之後，黑水之前，有大山，名昆仑之丘。”“有人，戴胜，虎齿，有尾，穴处，名曰西王母。”又《穆天子传》曰：“天子宾于西王母，乃纪其迹于山，名曰西王母之山。”是也。“日下”者，谓日所出处其下之国也。《山海东荒经》云：“大荒之中，有山名曰大言，日月所出。”“有波谷山者，有大人之国。”又云：“大荒之中，有山名曰合虚，日月所出，有中容之国。”如此之类是也。云“谓之四荒”者，言声教不及，无礼义文章，是四方昏荒之国也，在土四极之内。云：“九夷、八狄、七戎、六蛮，谓之四海”者，孙炎云：“海之言晦，晦ウ於礼义也。”○注“九夷”至“荒者”。○释曰：知在东、西、南、北者，以《曲礼》云“其在东夷、北狄、西戎、南蛮，虽大曰子”故也。案《风俗通》云：东方人，好生，万物触地而出。夷者，也。其类有九，依《东夷传》夷有九种：“曰畎夷、一夷、方夷、黄夷、白夷、赤夷、玄夷、风夷、阳夷。”又“一曰玄菟，二曰乐浪，三曰高骊，四曰满饰，五曰凫更，六曰索家，七曰东屠，八曰倭人，九曰天鄙”。“蛮”者，《风俗通》云：君臣同川而浴，极为简慢。蛮者，慢也。其类有八，李巡云：“一曰天{工}，二曰咳首，三曰僬侥，四曰跛踵，五曰穿，六曰儋耳，七曰狗轨，八曰旁春。”“戎”者，《风俗通》云：斩伐杀生，不得其中。戎者，凶也。其类有六，李巡云：“一曰侥夷，二曰戎夫，三曰老白，四曰耆羌，五曰鼻息，六曰天刚。”“狄”者，《风俗通》云：父子嫂叔，同穴无别。狄者，辟也，其行邪辟。其类有五，李巡云：“一曰月支，二曰秽貊，三曰匈奴，四曰单于，五曰白屋。”案，李巡所注《尔雅》本，“谓之四海”下更三句云：“八蛮在南方，六戎在西方，五狄在北方”，故得此解。孙炎、郭氏诸本皆无此三句。案《明堂位》称九夷、八蛮、六戎、五狄。《周礼·职方氏》掌“四夷八蛮，七闽九貉，五戎六狄之人”。郑注云：“四、八、七、九、五、六，周之所服国数也。”遍检经传，四夷之数参差不同。先儒旧解，此《尔雅》上文殷制，《明堂位》及《职方》并《尔雅》下文皆为周制。义或当然。此在四荒之内，九州之外，於王者世一见。《周礼》曰：“九州之外谓之蕃国，世一见”是也，故云“次四荒者”。○“巨齐州以南戴日为丹穴”。○释曰：此明四海之中别有下四种之名也。巨，去也。齐，中也。中州犹言中国也。戴，值也。言去中国以南，北户以北，值日之下，其处名丹穴。天老说凤云：“濯羽弱水，莫宿丹穴。”又《山海经》云：祷过山“东五百里，曰丹穴山”是乎？云“北戴斗极为空桐”者，斗，北斗也。极者，中宫天极星。其一明者，泰一之常居也。以其居天之中，故谓之极。极，中也。北斗拱极，故云斗极。值此斗极之下，其处名空桐。○注“即蒙汜也”。○释曰：即者，即《淮南子》云：“日出扶桑，入於蒙汜”是也。○注“地气使之然也”。○释曰：言是土地之气刚柔不同，使之仁、智、信、武耳。若《考工记》云：“郑之刀，宋之斤，鲁之削，吴越之剑，迁乎其地而弗能为良，地气然也。”
　　●卷七·释丘第十
　　[疏]“释丘第十”。○释曰：案《广雅》云：“小陵曰丘。”《说文解字》曰：“土之高也，非人所为也。从北，从一。一，地也。人居在丘南，故从北。中邦之居在昆仑东南。一曰：四方高、中央下为丘。象形。”此下云非人为之丘。然则土有自然而高、小於陵者名丘也。其体虽一，其名则多。或近道途，或因水泽所如，则陵亩各异，其重则再三不同，通见《诗》、《书》。此篇具释，故名释丘。
　　丘，一成为敦丘，（成犹重也。《周礼》曰：“为坛三成。”今江东呼地高堆者为敦。○敦，都昆。）
　　[疏]“丘，一成为敦丘”。○释曰：成，重也。言丘上更有一丘相重累者，名敦丘。《诗·卫风·氓》篇云：“送子涉淇，至于顿丘。”是也。○注“成犹”至“为敦”。○释曰：孙炎云：“形如覆敦，敦器似盂。”今案，下文别云“如覆敦者，敦丘”，则此自是丘之一重者。故郭氏云：“成犹重也。”与孙氏意异。云“《周礼》曰‘为坛三成’”者，此《秋官·司仪职》文也。郑司农云：“三成，三重也。”引之证成为重也。
　　再成为陶丘，（今济阴定陶城中有陶丘。）
　　[疏]“再成为陶丘”。○释曰：丘形上有两丘相重累者，名陶丘。李巡曰：“再成，其形再重也。”《禹贡》曰“济水东出于陶丘北”是也。○注“今济”至“陶丘”。○释曰：济阴，郡名；定陶，县名。《地理志》云“定陶县西南有陶丘亭”是也。
　　再成锐上为融丘，（纤顶者。○锐，音惠。）
　　[疏]“再成锐上为融”。○释曰：丘形再重而顶纤者，名融丘也。
　　三成为昆仑丘。（昆仑山三重，故以名云。）
　　[疏]“三成为昆仑丘”。○释曰：丘形三重者名昆仑丘。○注“昆仑山三重，故以名云”。○释曰：《昆仑山记》云：“昆仑山，一名昆丘，三重，高万一千里。”是也。凡丘之形三重者，因取此名云耳。
　　如[C121]者，[C121]丘。（形似车[C121]也。或云：“[C121]者，谓稻田塍埒。”○[C121]，绳正切。）
　　[疏]“如[C121]者，[C121]丘”。释曰：郭氏两解：一云“形似车[C121]也”。（绳证切。）二或云“[C121]，谓稻田塍埒”。[C121]，陵切。许叔重云：塍埒，稻田畦是。埒，畔也。案《地理志》云：“泰山有[C121]丘。”《春秋》庄十年：“公败宋师于乘丘。”是因丘以为名乎？
　　如者者，者丘。（水中小洲为者。○者，渚。）
　　[疏]“如者者，者丘”。○释曰：者，水中可居之小者。丘形似之，名为者丘也。
　　水潦所止，泥丘。（顶上污下者。○潦，音老。）
　　[疏]“水潦所止，泥丘”。○释曰：水潦，雨水也。丘形顶上污下，潦水停止而成泥泞者，名泥丘。
　　方丘，胡丘。（形四方。）
　　[疏]“方丘，胡丘”。○释曰：丘形四方者名胡丘。
  </div>
  <div class="pagination">
   <a href="尔雅注疏_page13.html">
    上一页
   </a>
   <span>
    ...
   </span>
   <a href="尔雅注疏_page9.html">
    9
   </a>
   <a href="尔雅注疏_page10.html">
    10
   </a>
   <a href="尔雅注疏_page11.html">
    11
   </a>
   <a href="尔雅注疏_page12.html">
    12
   </a>
   <a href="尔雅注疏_page13.html">
    13
   </a>
   <span class="current-page">
    14
   </span>
   <a href="尔雅注疏_page15.html">
    15
   </a>
   <a href="尔雅注疏_page16.html">
    16
   </a>
   <a href="尔雅注疏_page17.html">
    17
   </a>
   <a href="尔雅注疏_page18.html">
    18
   </a>
   <a href="尔雅注疏_page19.html">
    19
   </a>
   <span>
    ...
   </span>
   <a href="尔雅注疏_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
