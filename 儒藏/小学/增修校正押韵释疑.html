<!DOCTYPE html>
<html>
 <head>
  <meta charset="utf-8"/>
  <title>
   增修校正押韵释疑 - 第 1 页/共 8 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   增修校正押韵释疑 - 第 1 页/共 8 页
  </h1>
  <div class="content">
   钦定四库全书　　　　经部十
　　增修校正押韵释疑　　　小学类三【韵书之属】提要
　　臣等谨案増修校正押韵释疑五卷押韵释疑宋绍定庚寅庐陵进士欧阳徳隆撰景定甲子郭守正増修守正字正已自号紫云山民永乐大典所引紫云韵即此书也初徳隆以礼部韵畧有字同义异义同字异者与其友易有开因监本各为互注以便程试之用辰陵余文焴为之序后书肆屡为刋刻多所舛乱守正因取徳隆之书叅以诸本为删削增益各千余条以成此书前载文焴序次守正自序次重修条例次绍兴新制次韵字沿革次前代名姓有无音释之疑次韵畧音释与经史子音释异同之疑次韵畧字义与经史子字义异同之疑次经史子训释音义异同之疑次本韵字异义异经史子合而一之之疑次両韵字同义同而无通押明文者次押韵经前史后之疑次经史用古字今字之疑次有司去取之疑次世俗相传之误次赋家用韵之疑次疑字次字同义异次正误次俗字皆列卷首其毎字之下先列监注次列补释次列他韵他纽互见之字详其音义防画之同异而辨其可以重押通用与否多引当时程试诗赋某年某人某篇曾押用某字考官防详故事以证之每韵之末列绍兴中黄启宗淳熙中张贵谟等奏添之字防常用之字而官韵不収者如帡幪之幪诸字则注曰官韵不収宜知考证颇为详宻但孰为徳隆原注孰为守正之所加不复分别未免体例混淆耳别本礼部韵畧注文甚简与此不同而亦载文焴守正二序及重修条例十则然其书与条例絶不相应疑本佚其原序而后人移掇此书以补之也所载淳熙文书式数条列当时避讳之例甚详如庆元中议宏字殷字已祧不讳可押韵不可命题绍兴中指挥以威字代桓字如齐威鲁威之类可用不可押丁丑福州补试士人押齐威字见黜诸条尤为明白名曰释疑可谓不忝其名矣其书久无刋板此本犹从宋椠钞出曺寅所刻别本序中阙六字条例中阙二字此本皆完知寅未见此本也乾隆四十六年十一月十五日恭校上
　　总纂官臣纪昀臣陆钖熊臣孙士毅
　　总　校　官　臣陆费墀



　　増修校正押韵释疑原序
　　韵之有释尚矣惟举子独拘焉差之毫厘缪以千里故李文定学识南宫一赋未免有落韵之失范蜀公声诗彩霓二字亦误为有司所黜甚矣字释不可不正也庐陵欧阳徳隆余仝升梦得贡士研精声律卓为儒宗与其友易君有开辑为一书名曰押韵释疑字有其释释有其义义有其据本之经史子集参以省监程文其或字同义异义同字异莫不印之古训断以已见使弹冠棘闱者无涉笔之疑持衡藻鉴者免遗珠之恨书成属予序之余曰今夫晚学后出仄仄平平稍叶词人律吕而中有司程度摘髭收第拾芥取青视为易然奚暇究心于字义之正否欧君以贾谊才袖相如手蜚塲屋之英声而不为専场利乃祛众惑以传诸人用心亦宏矣虽然是书之作岂特为进取计若夫夜灯课儿秋檠对简听韩窓瑟僴之音认曹娥剜鞣之字载酒问竒不必过子云其必之欧阳氏云绍定庚寅中元日辰阳冷官袁文焴序
　　欧阳先生押韵释疑一书惠后学至矣书肆板行漫者凡几一漫则一新必増数注释易一标题以快先覩是非可否不暇计焉遂使先生是书为有瑕之玉字画差讹引事重复音注脱漏所以重形先生之三叹也仆不揆肤学辄因暇日取先生元本与书肆本三复参校先推字画之本原次明监注之无有至于释文之详略援引之是非则又加考订焉误者正之疑者辨之其不伦者次序之笔者千余条削者亦如之虽未尽善视旧本稍精密焉可以助场屋之一得可以续先生之前志索居讨论倐焉三载岂无违阙改而正诸实有望于当世欧先生云景定甲子上元日紫云山民郭守正正已书于寓轩



　　校正条例
　　一国子监前后申明朝廷颁降指挥韵字沿革举其要者载之韵前其详见于韵字下览者可知其自
　　一韵字同音者以字画编类庶易检寻字下之注亦有次序一亦作二音切三监注四释文五互注六经史异同七时文用押井然有条然七者岂字字俱有无则阙之至于无监注处必以一释字冠于上以别异之庶不误引用
　　一监本字画以有篆文者为正世俗喜省笔而家藏监本者少以故传写失真既习科举程文安可省笔今并依监本参以许氏説文如网四罒月月月母毋毌西襾覀日曰匸匚衣示己巳之类分毫不误于逐字各存正体至于世俗误者又于各字之下注从某从某庶传久逺不至舛讹
　　一字有亦作或作一作古作通作之不同如通作恐人重押其余则皆可押诸本率皆混淆倒置今逐一订正掲于韵字之下监注音切之上无一或遗
　　一字有互注最闗利害字有重音因互注而后知诸本率皆漏略今逐一订正虽亦作及补韵亦注曰又某韵至于一防一画之异则义亦异矣如是者否
　　一补韵之进国子监以刋版难于遽添故别项刋具而当时新制明曰当于某字下亦作某今遵此制散附于各字下书曰某补某补仍于逐韵之末总载某补若干字庶存其旧窃观张贵谟所补虽不及黄啓宗之精切然见之看详刋之韵末垂八十年莫有议其非是而欧本颇不以为然亦以省场礼韵未载今攷省韵尚载三十六桓乃绍兴中本刋于张补未进之先可知矣今只得依诸本附入
　　一监本韵字及注传写刋行亦未免间有误处补韵间有误指处今并逐一参订改正
　　一欧本释疑间有误认处今以所闻于父师者为之辨释非敢臆説欧本旧有拾遗门书肆本已附入各字下惜附入时不曽治择句语不免重复欧本于字易晓者依监本无注而书肆本一一増入且广援引固为善本惜刻梓时不经意防对以故句字冗长尤甚今逐一订正删润排比其可以发明字义者不惮备载字只独音无他疑误而多援引殆似类书如是者削之使文从字顺不余不欠一扫重复冗长之至于字有两音其注必详于前一音其后一音只书曰又某韵详注庶免赘版览者以旧本今本参之可知用工之疎密
　　一监注及补韵间有不依经史子字与音而见于用押者今并注于各字下使赋者有可依凭
　　一绍兴贡举式有曰应押韵所用字如经史释文及注有两音者许通用又曰通用古今音义但系国子监刊行所有音义并许通用以此推之则字有三音两音书有古注今注并可引用通押窃窥礼韵虽不失之泛亦不失于拘九经岂尽陆音汉史不皆顔注故补韵见于用押监注亦可遵依庶使该博旁通者不至拘韵而得以骋其才如欧先生痀偻其栵之辨似失之拘吾斯之未能信然贡举式又曰韵有疑混者许上请赋者用韵之疑上请可也敢以所得于礼韵者并述于此愚亦未能审此言之是非览者择焉绍兴新制【节文】
　　【绍兴四年三月十八日国子监申今将元祐五年七月九日太学博士孙谔状所申事理勘当施行防依】
　　攻　闾　垠　防　廷　探　被　视　取　聚　□悌　悔　在　逮　蕰　緼　愠　衍　谳　巧
　　惰　假　订　寿　后　甚　赉【以上字同义异而有两音者二十八字欲乞许随本韵通押其经传内有独音者只从本音如主司所出诗赋题韵脚内有如此两音者欲乞随题目告示指从一处令举人押用本部欲依孙谔等所乞】
　　猒　厌　餍　否　厉　砺　励【以上字义不同而经传多互用者七字欲乞各随意义音释使用及韵内互相附入本部看详欲依孙谔所乞于韵内互相附入】
　　厘　徕　哨　暤　委　甈　效　朴　説　扩【以上经传正文内字举人所常用而见行礼部韵有不收者十字欲乞附入逐韵本部欲依所乞附入逐韵】
　　杼【庙讳常恕切杼字直吕切自来传袭以为合回避而实庙讳不同音不当回避者欲乞明降指挥更不回避】畜　慉　庸【旧颁庙讳外无明文而私辄回避者畜敕六反又许六反慉独音许六反其许六反者疑与庙讳吁玉切者相近庸字按唐书有租庸调之法今学者多回避疑与藩□佣字同义以上未委合与不合回避欲乞明降指挥本部看详杼字直吕切畜敕六切欲乞许随出处音用庸字即非旧名本字自不当避】
　　韵字沿革
　　厘禧【绍兴十二年正月广州进士李杰论陶弼亮赋第三韵押宣室之厘又押纯禧为重用韵国子监契勘今后诗赋如押受厘字即不得更押禧字如押允厘百工王厘尔成之厘即合更押受厘字】
　　岐【乾道八年八月成都通判王敦诗劄子四川省试有押歧字者五支内即无从止者据集韵歧字注或从山因岐山以为名一曰旁通道即系两意许行通用今欲乞于岐字注岐山名下添入一曰旁通道五字或文意偏旁各别即乞添入从止歧字本监看详説文岐字一曰旁通道即是岐为路别无从止歧字凡文字当以説文为主兼以集韵明文今欲依所申添入五字】
　　委【嘉泰四年八月成都提干度正状漕院张简赋四押以字内押源委差误乞驳放国博苏十能申照得委字只收在上声元祐孙谔申明引学记及周礼并于伪反乞收入寘内已得防収入又施照嘉泰元年广西牒试刘崇锡二押始字内押源委亦下监看详乃谓监注止引周官下不曽引记不为失韵免驳放致令疑误今乞明降指挥自今后如连押源委字合从礼记音于去声押况源委字只礼记有如押上声焉得不谓之失韵防依】
　　黄积厚补韵共二字【绍兴十三年二月日朝散大夫黄积厚劄子乞将连绵两字收入礼部韵两字者百十七连一字者百八十五连国子监看详伏縁礼部韵専为约束举人程文只得押韵内字便于考校故名礼部韵略若广引训释及添入不紧要字即与广韵无异今所乞多僻字只有螳螂字合添入防依】黄啓宗补韵共二百四十五字【绍兴十一年八月日福州进士黄啓宗上表伏覩朝廷取士兼行诗赋一句一字必据经传释音然经典所载之字非一释音所释亦非一而礼部韵多所阙遗臣谨采摭经传诸常用字与夫同类皆韵所不载者缮写上进寻下国子监看详申看详黄啓宗所类皆系经传诸史所常用者实有可采见行礼部韵累经校对奉行日久难以遽添使举人用押今欲将黄啓宗所类字于礼部韵后别项刋具使士人通知防依】张贵谟补韵共一百三十四字【淳熈二年闰九月日迪功郎平江府吴县主簿张贵谟上表臣所撰声韵补遗一卷摭六经子傅之余稽诸家训注之旧以陆徳明而为正皆黄啓宗所未收谨缮写上进寻下国子监看详申今看详张贵谟所撰声韵补遗一卷皆经传所常用字韵略不载又系黄啓宗所补未备之字有补后学縁本监见行韵畧校对开雕难以遽添今欲依黄啓宗所类字于礼部韵后别项刋具使士人通知防依】吴杜补韵三字【嘉定十六年十一月日文林郎嘉兴府教授吴杜申词赋中引用者六十七字乞増入礼部韵畧寻下监看详据国子博士钟震等申见得三条内有当增入者一防字亦作绘二知字道字三字皆是经传常用今若于韵畧内添入其于举子实为有益防依】
　　前代名姓有无音释之疑【顔真卿真字上从十扬雄扬字旁从才栁公权栁字从夕此三字特偏旁之误如平仄音律之不叶最为利害漫録于下】
　　雍【汉雍齿无音杨文公谈苑作平声】嫖姚【霍去病也汉书音去声杜诗将军只数汉嫖姚作平声注详集韵下】相【汉魏相无明音时文中多以弱翁字代用】犂【楚伯州犂无音六脂韵内犂字注牛驳文十二齐韵内犂字注耕也】援【平声引也去声助也凡以手援引人者皆平声马援字文渊亦取援溺之意况纪传无释音赋家用马援字恐不叶音律多以伏波字代】澹【唐元澹无音五十四阚四十九敢并有澹字亦并注水貌】祎【蜀费祎字从示当押在五支如八微韵祎字旁从衣则非】
　　韵畧音释与经子史音释异同之疑【韵畧音释或取者説文或取音释或取广韵诸书有与六经释文不合者取合两难考官暗行黜落今録数字于下】
　　莽【庄子为政勿卤莽释文英古反合在十姥韵今监韵于四十五厚却注云卤莽与庄子不合】槱【诗薪之槱之释文音酉合在四十四有今监韵却于四十九宥举诗薪之槱之与诗音异】羽【诗莎鸡振羽值其鹭羽肃肃鸨羽皆叶上声合在九麌韵今监韵却于去声十过韵注翼毛也与释音不合】酂【周礼四里为酂释文作管反后酂长同合在二十四缓今监韵于缓韵既云百家谓之酂又于寒韵注云百家为酂与周礼音不合】阂【汉律厯志该阂于亥胡待反合在上声十五海韵今监韵上声不收而在去声十九代韵】篑【论语虽覆一篑其位反书功亏一篑其贵反若押功亏一篑则当在八未韵今监韵八未不收却并入七志篑字下注功亏一篑】蠡【汉匈奴传谷蠡王卢奚反合在齐韵内今监韵齐字韵无注却于五支韵注谷蠡匈奴王与汉书不合今本集五支韵不收恐押韵与汉书音相反】洼【汉武帝纪马生渥洼水中师古于佳反礼乐志无音合在十三佳韵今监韵却于九麻注云渥洼与汉书不合】樏【书予乘四载注山行所乘力追反史记作桥汉书作梮九足反今监韵于四纸韵亦注云禹山行所乘与书注不同】仔【诗佛时仔肩音兹注云仔肩克也今监韵于六止韵注云仔肩克也又与诗音异】狷【论语狷者有所不为音绢合在去声今监韵于霰韵既注有所不为矣于铣韵又注云狷者有所不为与论语异音孟狷作獧去声不收】堲【书朕堲谗説徐在力反合在二十四职韵今监韵于职韵既引书以为证矣于五质韵又引书朕堲谗説与徐音不合】诹【诗周爰咨诹叶驹濡驱韵释文子须反左传引诗咨事为诹亦子须反今监韵于十虞韵既引左传为证矣于十九侯内又注云咨事为诹按左传即无两音向来天子齐问至刍荛赋第一联押爰极咨诹在十九侯者尝中选】绘缋【书作防语绘事后素并胡对反当押在十八队然队韵只此缋字若会绩并在十四泰按论语注绘字亦作缋音同又礼考工记画绩之事注引语绘事后素只作此缋字若欲押论语绘事后素只可用注内字以绘作缋押在队韵内惟书作会则无明证押时须上请】橇輴【书予乘四载注泥行乘輴虽音丑论反而十七真韵内不收又引汉书作橇音絶史本纪同然橇虽音絶而十七薛韵不收惟四宵十三祭内橇并注云泥行所乘与书注不同】懦愞【此懦字只过韵有之此愞字狝换过三韵皆有汉功臣表公孙敖等皆坐畏懦弃市懦乃唤反合在三十九换而换韵无此懦字武帝纪鴈门太守坐畏愞弃市愞如椽反又乃馆反合在二十四缓三十二线韵而缓线二韵亦无此愞字虽狝换过三韵有此愞字而汉书音释不在焉】韵略字义与经子史义异同之疑【古字尚少或者借字用耳】
　　防篱【晋山简白接篱上从竹韵略防字注接防白帽上从曰】萱【萱堂此萱字诗焉得谖草注北堂此谖字】旛幡【二十二元韵内此旛字注旌旐此幡字注拭觚巾然举幡敢谏之幡此幡字】鋭【十七凖续降引周官一人冕执鈗旁从允书顾命冕执鋭旁从兑】韺英【前礼乐志帝喾作五音乐注英华茂也监韵十二庚作此韺字注五韺帝喾乐】经茎【前礼乐志颛帝作六经乐注泽及根茎监韵十二庚作此防字注五防颛帝乐】翰翰【平声翰字注羽也仄声翰字无注乃屏翰藩翰之翰按记鸡曰翰音诗翰飞戾天皆戸旦反又大宗维翰王后维翰嵩髙良翰又并音寒在平声】艐【一东内艐字旁从舟注船不行又注三艐国名书遂伐三朡旁从月然韵略无此朡字史记又作此防字写】炙【二十二昔炙字音只去声炙字音蔗有云孟亲炙之者诗燔之炙之皆虚字并音只其余则指物味而言如礼脍炙孟嗜秦人之炙皆实字故音蔗似亦可信但行苇与楚茨或燔或炙字虚又者夜反之赦反去声则未免可疑】
　　经子史训释音义异同之疑
　　正征【春秋书正月无音左传周正月注音政汉改正朔师古注之成反前軰云秦始皇讳政自后人多读为征按书舜典正月朔日正月上日怠弃三正释文音政又音征是秦已前亦有征音】逭活【书自作孽不可逭逭字在二十九换孟子引书不可逭作此活字在十二曷韵】贷【礼泉府贷民以国服为息注从官借本音特汉书引比音上戴反陈汤假贷又此贷字】敷傅【书敷奏以言此敷字汉书引敷奏以言此傅字注作平声读然十虞韵无此傅字】甫圃【诗无田甫田维莠骄骄扬子曰田圃田者莠乔乔以甫为圃以骄为乔】跳逃【汉髙纪汉王跳晋灼曰独出之意也顔曰晋説是也音徒凋反项籍传同如淳音逃史记作逃】菟【按菟字惟左传菟裘于菟作平声如汉书贾谊传蓄菟邹阳传狡菟扬雄司马相如传雉菟赵广汉传羔菟地理志菟郡并是仄声兔字】朴樕【诗野有死麕林有朴樕如此写汉息夫躬传仆遬不足数又如此写】峻俊【此峻乃峻髙之峻此俊乃俊彦之俊书俊徳记作峻徳诗骏命不易记作此峻字】告【三十七号韵告字音诰二沃韵告字音梏汤诰诞告万方工毒反音梏盘庚告尔百姓于朕志若否故报反音诰如征子誓告汝盘庚播告诞告并无音】纵踪【汉萧何发纵旁从糸子用反唐吕温凌烟阁勲臣賛序云此则萧何之指踪旁从足系仄声】
　　本韵字异义异经子史合而同之之疑
　　毫豪【孟若夫豪杰之士乃豪杰之豪察秋毫一豪挫于人乃毫毛之毫二字而两用之记经解差若毫厘汉髙纪秋毫无所取张耳传秋豪皆帝力亦以毫作豪新制字同】夹郏【汉艺文志引左传邹氏夹氏乃此夹字音夹谷梁序邹氏夹氏又此郏字】増曽【孟曽益其所不能注曽与増同】路辂【路道路也辂车辂也礼掌王五路注车辂也又此路字】缙荐【缙绅乃此缙字史五帝纪荐绅之士此荐字】中衷【书士制百姓于刑之中平声此中字汉梁统引此乃以中作衷又引论语刑罚不中仄声亦以中为衷又折衷本此衷字史记六艺折衷于孔子文中子修文者折中仲尼又以衷为中】棘僰【棘字乃诗园有棘及荆棘之棘此僰字乃犍为蛮夷西夷名是也记王制西方曰棘注当作僰则棘僰混为一义】沈濳【洪范沈濳刚克汉谷永传志湛渐之义师古注湛渐读曰沈濳即书沈濳】
　　两韵字同义同而无通押明文者【韵略有通押明文者已注于本集韵下兹不赘入】
　　谷【一屋内监韵无注别本注通用为谷三烛内监本注溪谷惟书旸谷老子谷神则有雨音诗两谷风则音谷余并无音然三烛内谷字音欲及再依本韵注释遍寻溪谷字出处如司马相如谕蜀檄溪谷之民不遍闻上林赋鬰挠溪谷振溪通谷亦无明音押韵时宜上请】仆【一屋释侍从人二沃释给事人义则一按经子史皆无音可证】髀【四纸五防十一霁并注股也贾谊策髋髀音陛又必尔反】较【扬孔子之道较且易音觉然四觉三十六效皆有较字亦皆有觉字赋家曽押在效韵内注详本集韵下】瓒【上声旱韵去声翰韵皆注祼器诗厘尔圭瓒礼侯用玉瓒皆才旱反然旱翰两韵皆有瓒字亦皆有旱字旱麓瑟彼玉瓒却无音】霆【十五青无注四十一迥注疾雷尔雅霆有三音徒丁反字林同又徒佞徒顶反易鼔之以雷霆音廷又徒鼎反常武如雷如霆独音庭采芑如霆如雷乐记鼔之以雷霆并音廷又音挺此类更有详注于本集韵下】饯【上声狝韵去声线韵并注送去书寅饯注贱衍反然狝线二韵皆有饯字】鹂【五支十二齐韵并注鹂黄楚雀前辈诗尝押栁下鹂则在五支亦曽有押在齐韵内者】湲【二僊无注又二十二元二十八山并注潺湲】偬【一董一送皆注倥偬赋家押在董韵内必引唐书马总传吏事倥偬注作孔反以为据】哇【十三佳九麻并注淫乐】娲【十三佳九麻并注古圣女】荄【十三佳十六咍并注草根】戋【一先二十五寒并注委积貌并引易束帛戋戋虽监韵无通押明文自隠然有通押之实如周礼四里为酂缓韵寒韵注亦同】霓【十二齐十六屑并注屈虹二十三锡注雌虹孟望云霓音倪沈约郊居赋彩霓五的反在锡韵但未见有押在屑韵者昔范公镇召试学士院诗用彩霓学士以沈约郊居赋雌霓连卷读霓为入声误以公落韵　按监韵载孙谔等所乞雄甘泉赋储精垂思无释文黄庠天子外屏赋第六韵入韵云防蠖濩以储思俨清光而齐泰作平声用又章楶恭黙思道赋第五韵云不敢康寕第藏神而储思作仄声用并许依旧可以推若经子史有训释可辨疑者并详载于后兹不赘録】
　　出处连文两音之疑【连文两音最易忽略似此多姑録一二】
　　治【孟治人不治反其智释云上治字平声下治字去声人多执此以治字在上作平声读治字在下作仄声读然大学治国先齐家家齐而后国治二字在上又是仄声韩进学解冗不见治汉杨恽传芜秽不治治字在下又是平声】贷【礼泉府凡民之贷者本文音特在二十五德韵本文注贷民之物者止代反又在十九代韵】甸【书甸服侯甸礼甸地甸皆田遍反在三十二霰惟地官小司徒四丘为甸独音绳证反在四十七证韵周官甸祝释文音田】滥【记乐记前段狄成涤滥之音作而民淫乱又奸声以滥并力暂反押在五十四阚后段竹声滥滥以立防又力敢反押在五十四槛又郑音好滥却无音】风【诗大序上文一曰风无音下文故曰风福凤反又如字】屏【四十静注屏蔽也四十五劲注屏除也记王制前段屏之逺方注以政反在劲韵后段屏之远方注必郢反又在静韵】泛【孟滕文公上泛滥于天下音泛在六十梵滕文公下泛滥于中国孚劒反在酽韵然酽韵无此泛字汉髙纪即位于泛水之阳亦孚劒反】
　　押韵经前史后之疑
　　御【诗以御于家毛牙嫁反郑鱼据反赋家从经后音押家之御在九御按孟子梁恵王以御于家注如字】共【诗共武之服郑如字王徐音恭赋家不从经前者押却押出征严武服之共在平声】出【书寅賔出日尺遂反又如字教官谢南羲和出纳日月赋从经前音押在去声中选公试春分朝日东郊赋又依经后音押寅谨帝尧之出在入声中选】
　　经史用古字今字之疑【犯古今重字防不可双押】
　　伏羲【或作宓戏又或作此牺字若押伏羲防不可又押牺牲之牺及于戏字】霹雳【雷也汉天文志雄赋只作辟厯】浩皞【监韵载曽申请云孟子王者之民皞皞如也释音皞与昊同説文胡老切义与浩同古字通用乞附入皓字韵押则皞浩不当连押】欲欲【人问朱文公欲欲字公曰无心之欲较轾有心之欲较重如此则不可双押明矣】翌翼【翌明日翼羽也书今蠢今翼日越翼日并此翼字】
　　有司去取之疑
　　□肄【十二霁韵□字乃篆□之□六至韵肄字乃肄习之肄两字音义皆异黄袭甫省试天子游六艺之圃赋押讲肄在霁韵却中选】探【书探天子之威音贪易探頥素吐南反中庸知微之显注言其探端知绪也探音贪三山解出圣人作厯观璇玑赋多押圣人探端在第二句当时作谑词末云可惜风流班马軰如山却把探端作探端由是士子第二旦于论防喧閧陈乞不已及掲晓有押探端者反中首选】先【先天后天出周易老子先天地生皆去声今读先天图多作平声易有太极赋押先天作平声者多不取】假【汉文賛羣臣盎等諌説虽切常假借纳用焉注苏林曰假音休假当在去声潮解出君人用天下之权赋引此押在上声者并黜潮中士人作谑词云终只有八千人大半秀才都是假】羽【上声麌韵无注去声遇韵注翼毛也诗鸨羽七月振羽宛丘鹭羽皆叶在上声省试人主势重万钧赋押钩金舆羽太学舞节八音赋押不出一时之中羽皆在上声中选惟兴化解有押牙羽在上声并黜】须需【易需须也福莆试出朝廷需汲黯诗有押需字又押须字并黜】揉糅【四十四有从才注屈伸木四十九宥韵从米乃杂糅之糅太学连得嘉圣王言问其臣赋押正邪杂糅在有韵中魁选不可为法】芴【庄子芒乎芴乎芒音荒芴音忽莆解心者道之主宰赋押芒芴在八勿者皆黜莆人诗曰可怜芒芴三千士一夜沉埋古战场又如上庠林武之春者天之所为赋第四韵押物字只押运至精于芒芴却中魁选不可为法】
　　世俗相传之误
　　肺附【人多作肺腑按汉田蚡传以肺附为相注如肝肺相附者一説附斫木札也刘向传幸托肺附注同上如宗学金辂封同姓赋清朝隆肺附之亲缛典见茅分之盛是也】妙【监本汉书班固东都赋妙古昔而论功讹本以妙为今俗人多作字则传讹矣】曰【孟放勲日劳之来之注音驲或作日误按朱晦庵本又作放勲曰劳之来之説文尧言也】率【率字五质注领也六至注捕鸟毕人多押表率倡率在五质韵诗节南山都人士注长民凡在民上则倡率者率邑类反当押在六至韵葢至韵率音帅若将帅然则在至韵亦是】济跻【监本汉书王吉传济民于仁寿之域讹本以济为跻今俗人多作跻字则传讹矣】北【书分北三苗音如字又音佩人多读为佩汉书项羽追北韦昭曰古背字背去而走也师古曰北隂幽之处故谓退败奔走为北况佩韵亦无北字】从【语七十而从心所欲作一句注如字无别音人相传多读从作纵误矣】几【今世俗相承几希未几作平声读按孟子其异于野人者几希注无音诗未几见兮突而弁兮系在仄声】杀【易神武不杀注马郑王肃注并所戒反帅同徐所例反陆韩如字今从入声或执经前史后立释疑之义今人以陆音释为正则入声是】廷【汉书髙纪廷中吏无所不侮狎注廷音定他皆类此则汉凢朝廷皆从去声近福解君正百官朝廷隂阳调赋廷字作平声或谓试官误】守【四十九宥乃守土之守四十四有乃持守之守汉书城守注音狩他皆类此则汉书乃守四方之守函谷闗守备攻守之类当押在宥韵旧时天子以四海为守赋押守字在有韵内或者以为试官误】劭【汉成帝纪劭农苏林音翘精异之意也系宵韵押又晋灼曰劭农勉也师古曰晋説是也其字从力音时召反今人以顔注为正当在笑韵平声则误矣】喜【止韵注乐也志韵憙字亦作喜注悦也人多以喜字押在止韵内按汉窦婴传沾沾自喜喜宾客灌夫传喜任陜何不自喜并许吏反汉此类多用之宜审诗田畯至喜上声】
　　赋家用韵之疑
　　晖辉【两字义似同重晖凝辉义虽防异旁皆从日太学程熹舜璇玑齐七政赋既押重晖又押凝辉】偕皆【两字义同林子燕三易经卦皆八赋既押所出之皆又押行与时偕】静靖【同在四十静韵内两字义并同似不可重押太学日靖四方赋多有既押安静又押嘉靖日靖者葢日靖训谋字则与清靖义异】欢懽驩讙【义略同而字异人多用之而无别今按经史随字注于本韵下】
　　疑字
　　嵩崧【上中岳名也下山大而髙也】钟钟【上酒器也下乐器也】旗旂【上熊虎之旗下交龙之旂】遗违【上六脂失也下八微戾也】帏帷【上八微香囊也下六脂幔也】扬杨【上州名又姓下木名亦姓】班斑【上班行也下斑文也】闲闲【上闲暇也下防闲也】褰搴【上褰裳之褰下搴旗之搴】躔缠【上践也星躔下纒络之缠】庾瘐【上仓庾下囚饥寒死】陨殒【上坠也下没也】付附【上音赋与也下音驸托也】递遰【上更递也下迢遰也】厉励【上严厉也下勉励也】信讯【上诚信也下问讯也】玩翫【上弄也下翫也】铁驖【上金铁下驷驖】鲲鹍【上大鱼也下鹍鸡也】防丧【上息郎反下四浪反】谷防【上音谷下古候反】
　　字同义异
　　治【平声治天下之治　轻去声天下治之治　重】簮【二十一侵盍簮之簮二十二覃簮花之簮】犂【六脂犂牛之犂十二齐犂鉏之犂】寅【六脂丑寅之寅十八谆寅恭之寅】近【上声逺近之近去声甚近之近重轻】夏【上声华夏殷夏之夏去声春夏之夏】上【上声欲上之上　轻去声物上之上　重】下【上声】
　　【天下之下去　重声不下之下　轻】后【上声前后之后　重去声后时之后　轻】重【上声轻重之重去声加重　重之重　轻】筭【上声筭数之筭　重去声计筭之筭　轻】仗【上声凭仗之仗去声器仗之仗虗实】弟【上声兄弟之弟　实去声孝弟之弟　虚】委【上声委托之委　虚去声源委之委　实】去【上声除去之去去声行去之去】散【上声疎散之散去声分散之散】倒【上声仆倒之倒去声颠倒之倒】守【上声主守之守去声守土之守】造【上声造作之造去声造至之造】播【上声播摇之播去声播布之播】杖【上声棒杖之杖去声几杖之杖】羽【上声宫羽之羽去声毛羽之羽】盾【十六轸矛盾之盾二十一混赵盾之盾】纛【上声舞者所执去声黄屋左纛入声羽葆幢】误悟悮寤【一谬也二觉也三欺也四醒也】烦繁蘩蕃【一劳也二多也三菜也四茂也】
　　正误
　　西覀【下音亚】苗苖【下蓄】四罒【下罔】美羙【下羔】闗閞【下弁】船舡【下航】本夲【下滔】无旡【下既】须湏【下防】易昜【下羊】扃扄【下赏】负□【下裴】□隽【下吮】催傕【下角】壬王【下挺】盻盼【下匹苋反】届屇【下田】铅鈆【下中】豕豖【下畜】夹防【下失】弓【下胡敢反】刕劦【下力之反】云ㄊ【下突】段叚【下戸加切】禅襌【下单】褫禠【下时】跂【下支】裈禈【下晖】汜泛【下扶严切】支攴【下攵】郤却【下乞】迟遟【下直】飱飡【下餐】滔淊【下含】体体【下坋】麦夌【下凌】刊刋【下七见切】蚕蚕【下腆】匹疋【下雅】丐丏【下免】切防【下勤】团圑【下附】哂□【下哑】取耴【下辄】袖防【下防】迎□【下于忍切】佳隹【下锥】胄冑【世胄下从月介胄下从冃】商啇【下滴】晞睎【从日明也从目望也】谬缪【妄谬旁从言戾缪旁从糸】虫虫【下虺】休□【下呼钩切】岊□【上音节下音起】藜蔾【从氽藜藿之藜从木蒺藜之蔾】登豋【从□登陟之登从□豆豋之豋】裸祼【下贯】丰豊【下礼】锡【下羊】柴祡【从木薪也从示乃燔祡祭仄声】祗只【下防】母毋【下无】朕眹【旁从月乃君称旁从目兆眹字】埸【下亦】卭卬【下仰】友犮【朋友也加防乃茇字　赤犮氏】雩汚【监韵十虞雩字从于凡九经出处皆从亐又监韵十一模韵内汚字从亐凡九经出处皆从污】□尼【下逆】缚防【下篆】疆彊【无土乃彊毅之彊添土乃疆土之疆】祚胙【旁从示福位也旁从月乃主阶也有借字用者如天胙先徳是也】戍戌【旁从人从戈人荷戈也乃屯戍之戍中从一则为十二辰之戌】【六至字从心十二霁字从口记大学有所忿诗终风愿言则并有两音然六至不从口霁韵不从心监韵新补忿字入去声】
　　俗字
　　様　娘　禅【先字韵不收】浯【浯溪之浯十虞未收】牌【只有字】糚【只有此字亦作妆字】耶【礼部即不收只作邪】栏【韵内即无此字】才【只是才字】庄【只是庄字】镪【礼韵不收】尖【监韵无】蘧【蘧伯玉之蘧九鱼未收】嫦　褪










　　钦定四库全书
　　増修校正押韵释疑卷一上
　　宋　欧阳徳隆　撰
　　郭正巳　校正
　　上平声
　　一东　　　二冬　　　三钟　　　四江
　　五支　　　六脂　　　七之　　　八微
　　九鱼　　　十虞
　　一东
　　东【徳红切释春方説文动也】涷【暴雨又水名一曰泷涷沾渍释尔雅注今江东呼夏月暴雨曰涷雨説文水出发鸠山入河又一送韵】蝀【防蝀虹也又董送二韵诗蝃蝀注都动反记注蝃蝀谓之虹丁孔反引诗与记在上声若泛押三韵通】○通【他红切释达也亦州名】侗【大貌一曰未成器之人又本韵语侗而不愿此是】恫【痛也又一送书恫瘝乃身诗神罔时恫之类此是】○同【亦作仝徒红切释防合也礼隂律六同田制十终为同方百里地】侗【倥侗颛防释稚也又本韵扬子倥侗通同二音】峒【崆峒山名又一送尔雅北戴斗极为空桐一曰在梁国虞城东三十里庄问道空同即不从山注亦引尔雅但此用桐字】铜【释赤金一曰金之一品】桐【木名释荣也书孤桐记桐始华此是】絧【布名释布之细者】【舟名释船】鲖【鱼名释鳢也尔雅鲣大铜又二肿汉地理志汝南郡鲖阳孟音纣】詷【共也释祭法注詷之言同也又董送二韵】酮【马酪一曰酢也】戙【系船释橛戙】同【通衔又一送】筒【竹名释吴都赋其竹则桂箭射筒与筩字注不同但诗人用连筒诗筒郫筒邮筒皆取防竹之义恐不可两押】筩【断竹又二肿汉律厯志黄帝使伶伦制十二筩以聴凤鸣赵广汉为缿筩受吏民投书并音同】童【奴也释男有罪曰奴奴曰童又独也言童子未有室家也亦姓】僮【通作童未冠者】曈【日出释曈昽日欲明貌】朣【月出】瞳【目童子释史记舜目重瞳】橦【木名释花可为布】穜【禾先种后熟又钟肿二韵】潼【水名释出广汉梓潼北界南入垫江又闗名】犝【牛无角释小牛易童牛之牿注无角牛本作犝】【羊无角释羊子始生】艟【艨艟战船又三钟】氃【氋氃毛散】罿【乌网释翻车网又三钟诗雉罹于罿昌钟反此非】○笼【卢红切举土器一曰畜乌笼又一董礼充笼箙矢注盛矢物竹为之庄汤以庖人笼伊尹汉笼货物笼盐铁此是唐元澹药笼在上声】庞【充实也诗四牡庞庞又四江】聋【释无闻也左耳不听五声之和曰聋山海经龙以角不以耳故字从龙从耳】砻【磨也释扬子有刀者砻诸】防【通作栊房室之疏释班婕防赋房栊虚兮风冷泠】栊【养兽槛又上注】防【穧也一曰禾病释禾穗不吐】咙【喉也释咽喉之冲】昽【日出又一董】胧【月出释朦胧月影】襱【袴也释方言齐鲁间曰襱闗西曰袴】豅【大谷释大长谷】珑【玲珑玉声一曰明貌释文选瑚幽茂而玲珑】○蓬【蒲红切释蒿也亦州名字从草】篷【编竹覆舟车释方言车篓南楚外曰篷字从竹】塳【尘也释尘随风起】逢【黄补和也诗鼍鼓逢逢又三钟按诗注薄红切鼓声字或作韸逢不可两押】韸【韸韸鼓声】髼【髼松发乱释不理貌】菶【菶菶茂貌又一董诗菶菶萋萋注布孔反又薄红反】芃【草盛貌释长也又本韵诗芃芃黍苗此是或作艽乃交字】○蒙【莫红切释童蒙两尔奄也庄鸿蒙注元气也如字在此字从冡上加草】冡【覆也释覆之令不露家从家豕】【葢衣又一送注同但字上加草广韵一送内注葢巾字不加草凡欲押画衣巾之一送为穏如一董幪字与此义不相干汉武帝纪唐虞画象注墨者蒙巾又此蒙字】蒙【释涳蒙微雨诗零雨其蒙】曚【日未明又一董】朦【月将入释月影不明】蒙【不明也释有眸子而无见仲尼燕居昭然若蒙矣此是】饛【盛器满貌诗有饛簋飱】艨【舟名释艨艟战船】髳【草木丛茸貌又侯韵】雺【天气下地不进曰雺又十九侯韵注同又二宋韵唐裴寂賛云雺此是】罞【麋又五爻注同】懵【懵懵无知又董嶝二韵】梦【黄补梦梦然也诗视天梦梦又一送□弃于云梦曹公孙防自梦出奔宋史记诸侯年表寿梦吴王名并平声汉书伪游云梦顔曰楚泽莫风反又如字周礼荆州泽曰云瞢亡贡亡雄二音又此瞢字】○悤【仓红切遽也释不子细】聪【释闻也听也亦耳病世説殷仲堪父尝患耳聪】骢【马青白色释騄骢】璁【石似玉释通明石】防【载囚车又一董】葱【释荤菜蜀本圗经葱有冬汉胡茖四种】【屋阶中防又一董注同】○防【祖红切鸟飞敛足又一送注同】嵏【九嵏山名释在冯翊谷口】葼【细枝释青齐沇冀谓木细枝曰葼】鬉【髪乱】騣【马鬛】猣【犬生三子释大毛犬】椶【木名释椶榈叶似车轮】稯【布八十缕又礼注聘礼四秉曰莒十莒曰稯释禾束鲁语稯禾秉刍注稯六百四十斛又详见一董韵注】緵【百囊罟释小鱼网尔雅九罭江东呼为緵又一送】【车轮释轮上器】堫【不耕而种又四绛注同】艐【船不行又三艐国名释船着沙按书遂伐三朡字从月葢篆书舟字如月字若押只依韵写】鬷【釡属释诗鬷假无音总也又姓左郑大夫鬷明】豵【六月豚释诗壹五豵此是】嵸【巃嵸山貌释山气巃嵸又一董】总【丝数又一董一送韵内诗素丝五总此是】○丛【徂红切聚也】防【草丛生貌释柣也】【取鱼器释以竹为之】潨【黄补水防也诗鳬鹥在潨又二冬韵按诗注在公反此是郑在容反在二冬韵内】○洪【胡公切释大也亦姓共工氏后书洪范详鸿字注前此字讳以洪字代之如苌洪公孙洪不可押今字不讳】谼【大壑释谷之大者又谼谷寺在相州】虹【释防蝀状似虫雄曰虹雌曰霓又四绛韵注同】讧【防也释説文引诗蟊贼内讧】红【释赤色又姓左搜于红是汉景诏女红哀纪绮綉害女红郦食其传红女下机注红亦工也读曰功此非不可押】荭【水草释马蓼亦名茏舌草诗隰有游龙即荭草也】洚【水不遵道又江绛二韵注同又一送孟洚水在江绛二韵】鸿【释鸿鴈大曰鸿小曰鴈汉艺文志鸿范八政又鸿烈并与洪同鸿洪不可两押鸿水鸿荒鸿蒙厐鸿之皆仿此如鸿雁字则不相干】○烘【呼红切燎也诗卬烘于煁】○空【苦红切释虚空也窍也尽也司空官名又董送二韵语屡空诗空我师俄空焉去声】悾【信也又江送二韵语悾悾而不信音空】【衣袂】倥【黄补无知也倥侗颛蒙绍兴黄积厚申请新制添入】○公【古红切释説文平分也正也字从八从厶韩非曰背私为公又封爵三公亦姓诗以奏肤公注公功也引此公功二字不可双押】工【释官也工巧也】功【释绩也以劳定国】攻【治也击也又二冬注同绍兴新制许与冬韵内攻字通押经传有独音者只从本音后仿此太学善问如攻坚木赋魁押此是次名押在冬韵内可见通押如周礼攻金之攻书攻昧语攻乎异端攻其恶并无明音如诗车攻亦无音然我车既攻我马既同庞庞徂东叶韵言之在此】防【铚刈也释收禾器】釭【车毂中铁又四江】玒【玉名释美玉】○翁【乌红切释老称又姓】□【颈毛释毛赤白色】○丰【敷中切释大也茂也盛也説文豆之丰满又乡饮礼有丰侯又易卦名字从丰或作豊音礼】酆【地名释周文王所都地在京兆杜陵西南左康有酆宫之朝相如赋酆鄗潦潏掦羽猎赋经营酆鄗班西都赋遂绕酆鄗此酆字诗作邑于丰扬岐丰丰垣酆水书武成及召诰至于丰又此丰字引此二字不可两押如别押丰亨丰登则与酆字不同】沣【水名释出鄠之南山】蘴【芜菁释陈楚之郊曰丰】麷【麦周礼有麷实释荀富国平其军取其将若拨麷言其易也】○风【亦作飌方中切释元命包隂阳怒而为风亦教也声也告也又一送诗序一曰风无音当如字故曰风注福凤反又如字周礼以十有二风即此是】枫【释厚叶细枝善摇一名□一名枫脂可为香今之枫胶香广韵注黄帝杀蚩尤弃其桎梏化为枫】○冯【符中切释马行疾冯翊郡名诸冯地名亦姓汉冯唐又十六蒸韵语及泰卦冯河周礼冯相氏诗削屡冯冯有冯有翼郦食其传冯轼并在蒸韵内】沨【水声也又凡梵二韵左季札观乐歌魏曰沨沨乎大而婉注中庸之声扶反此是徐夫劒反韦昭音泛在梵韵】芃【草盛貌又本韵】　瞢【谟中切目不明又登送嶝三韵】懜【亦作懵惛也又董嶝二韵】○嵩【息中切中岳释山名】娀【国名释契母本国禹敷土之时有娀国始广大】菘【菜名释郭璞今菘菜也江北有菘江南有蔓菁相似而异故春初早韭秋末晚菘以为美】崧【山大而髙】○充【昌中切释美也塞也长也髙也】防【心动释惊动心战】珫【珥玉释所以饰耳】○终【之中切释絿丝也尽也极也穷也又姓终军】防【箧也释戎人呼箧为防】螽【防也释草木疏今人谓蝗子为螽诗螽斯】鼨【豹文鼠按尔雅豹文鼮鼠】【小雨】○戎【而中切释西夷名又兵也】茙【茙茙厚貌释茙葵蜀葵也】駥【马八尺释周礼夏官庾人注】狨【禺属释似猴而大毛长包黄赤人以皮为鞍褥】□【相助】○崇【亦作崈鉏中切释嵬髙也聚也汉郊祀志封崇髙此是】漴【水声释流下声】○中【陟隆切释上下通又一送书日中星鸟注真仲反又如字诗烝民注周室中兴左序绍开中兴周礼师氏掌国中失之事又注凢官府州乡及都鄙之治中记中年考校汉纪细大之义莫能得其中并张仲反周礼中春逆暑中秋迎寒中春振旅之并音仲】衷【诚也一曰析衷平也字从衣从中俗非又一送书和衷降衷皆训善也左楚子衷甲注懐也此是又服之不衷注适也平去二音后梁统传引士制百姓于刑之中及语刑罚不中并作衷字二字恐古通用当知己押降衷又押中道之中更在审订】忠【释无私也直也又州名】○忡【丑中切忧也释诗忧心忡忡】○虫【持中切释有足曰虫説文裸毛羽鳞介之总称亦姓汉虫违俗省作虫乃音虺】爞【旱灼也又二冬尔雅爞爞薰也璞曰旱热薰炙人引诗蕴隆虫虫爞虫音义同诗注直忠反在此徐徒冬反尔雅作爞璞徒冬反在冬韵内】○冲【释冲虚亦和也】种【稚也释亦姓汉种暠】翀【上飞释一蜚冲天鸾凤冲霄之皆此冲字无人押此翀字汉书注云此古冲字】盅【器虚】○隆【良中切释盛也大也字下从生】癃【病也释罢病】窿【穹窿天势】霳【靊霳雷师】□【鼓音又二冬】○融【以中切释和也尔雅长也方言宋卫荆吴间谓长曰融左融风注东南曰融风】瀜【浺瀜水深也】肜【又祭名书髙宗肜日释书注祭之明日又祭殷曰肜汉二十八将有邳肜】○雄【回弓切释武称一曰鸟父亦姓舜友雄陶】熊【释野兽似豕西伯卜田所获非虎非罴按虎字讹非虎当作非熊又姓】○【居中切释説文以近穷逺象形古挥作】躬【释身屈为躬亦亲也】宫【释室也又五声之始紫宫与梓宫同音暗讳】○穹【丘中切释髙也穷也尔雅穹苍苍天璞云天形穹窿然】芎【释芎防香草】○穷【渠切释极也又夏时羿国有穷】防【释芎防药草史司马相如传穹穷昌蒲又此穹穷字】○幪【掦夏屋帡幪音蒙韵不收宜知】
　　黄补　梦逢倥潨
　　二冬【与钟通】
　　冬【都宗切释终也四时之末】【雨貌】○彤【徒宗切释丹饰亦姓书彤伯】浵【汪浵水深释水名】爞【旱热又见一东注】【忧也释出楚词】防【恎防遑遽也】咚【鼓声】○防【卢宗切防防石声】□【鼓声又见一朿注】○农【奴宗切释耕也厚也亦官名大司农】□【露多貌】○宗【祖冬切释尊祖庙亦宗本】○松【蘓宗切髪乱又三钟】○賨【徂宗切释幪也説文賨布南蛮赋】悰【乐也释虑也选戚戚若无悰】琮【释説文瑞玉大八寸似车釭伯琮旧讳又嘉定新制二字不许连用】淙【水声又四江注同选仰聆大壑淙此是】潨【水防释小水入大水诗鳬鹥在潨二音详一东韵注】慒【虑也释又谋也】○防【乎宗切石陨声】□【大风】○攻【姑宗切治也击也又一东韵内注同绍兴新制许与束韵内攻字通押独音者从木音详一东韵注】
　　三钟
　　钟【诸容切释酒器酒钟也亦聚也又量名六斛四斗为钟孟禄万钟】钟【释乐器钟鼓字秋分之音物种成也古者垂作钟】蚣【虫名释蚣蝑见蝑字注】忪【心动】彸【征彸遽行】防【举角也】○舂【书容切释捣也持杵临臼也按古者雍父初作舂字从臼作旧非】憃【愚也又江用绛三韵记憃而愚注伤容反在此又陟江反丁降反周礼三赦曰憃愚勑江反工巷反刘痴用反此非】摏【撞也】蹖【释蹋也】【驽马】【鸟名释布谷也】○冲【昌容切释当也向也突也説文通道也】罿【释□也鸟网韩诗施罗于车上曰罿又一东诗雉罹于罿昌钟反在此】憧【不絶貌易憧憧往来】防【战车也説文陷阵车诗作冲字又四绛韵】艟【舟名释艟艨战船又一东】防【矛也释短矛】○鳙【常容切鱼名璞云似鲢而黒】慵【释嬾也】□【窳□器病】○茸【如容切释草生茸茸貌又二肿韵】防【□防罽也】【矛属释□矛】○淞【思容切江名释吴江也】凇【冻也释冻落貌】松【□松髪乱又二冬】○枞【七容切释木名松叶柏身亦崇牙诗虡业维枞注虡栒钟鼓柎立为虡横为栒业大版枞崇牙也设大版以饰栒其业如锯齿其悬维处又以彩色为大牙曰崇牙言其状枞然以此悬钟鼓又姓汉有枞公亦地名汉庐江郡有枞阳县】鏦【矛属释短矛方言防谓之鏦又四江】○纵【将容切释縦横又用韵萧何纵指示子用反读作平声者非黄补亦作从诗衡从其亩按诗注东西曰衡南北曰从贾过秦论合从缔交注与纵同又本韵及三用】踪【释迹也】○松【祥容切释木名脂入地千年为茯苓亦州名三危地】○从【墙容切释就也相听也又本韵及三用】○丰【敷容切释美好貌陆徳明云面貌丰满】夆【牾也释尔雅甹夆掣曳也】峯【释山端】锋【释戈防刃芒端汉东方朔传变诈鏠出又赵广汉传专厉强壮蠭气蠭鏠并读曰锋韵并不收】烽【释烽燧表也边有警则举火昼曰燧夜曰烽史周纪幽王为防防汉五行志防火通长安相如书逢涌原泉逢读曰防言如防火原泉也史记作防防逢韵并不收】桻【木末】蠭【释飞虫螫人者左蠭虿有毒史项羽纪楚蠭起之将此是汉中山靖王传谗言之徒生此韵不收黄补亦作蜂诗莫予荓蜂注掣曳也】○重【传容切释复也叠也又肿用二韵】蝩【夏蚕释晚生者】穜【禾先种后熟又东肿二韵】○龙【卢容切释鳞虫之长也春分而登天秋分而潜渊又二肿诗何天之龙毛如字郑作宠周礼中车革路龙勒龙如宇戚音尨郑曰杂色为尨勒上公用龙注龙读曰尨此非四江韵内不收】茏【草名释説文天菕也】【玉名释祷旱玉圭为龙文】○醲【尼容切释厚酒】浓【厚也释露多貌】秾【华多貌】襛【衣厚释又诗何彼襛矣此是但音茸】○容【余封切释仪也受也史衡山王传日夜从容容读曰勇周礼乡大夫以五物省众庶四曰和容注容读曰颂谓能为乐此非上声不收史乐书物之颂也汉儒林传鲁徐生善为颂注盘辟为礼颂汉恵帝纪有罪当盗械者皆颂系言见寛容王成传颂礼甚严已上并读曰容容颂古通用韵不收】蓉【释荷花未为菡萏已为芙蓉一曰木芙蓉花汉相如传外夫容防华史记作芙蓉字异音同】溶【释水盛又二肿】镕【释铸也铸器之形范汉董防如金之在镕】瑢【瑽瑢玉声】防【车行貌】庸【释常也用也功也亦姓绍兴新制按唐食货志有租庸调之法用人之力岁二十日闰加二日不役者日为绢三尺谓之庸疑与藩邸名墉字同义礼部看详即非本字自不当避】墉【释城垣也尔雅墙谓之墉】镛【释大钟】【国名释纣畿内国也南曰説文南夷国】【兵器释戣】○封【方容切释説文爵诸侯之土一曰封禅祭名积土増山曰封为墠祭地曰禅又艳韵】葑【释菜名蔓菁又三用诗采葑注孚容反】犎【牛名释野牛项上隆起如槖駞出罽宾国】○逢【符容切释遇也迎也值也又一东】缝【释以针紩衣又三用诗羔羊之缝注音符龙反左伍承弥缝又敢拜子之弥缝并扶容反此是周礼缝人在去声】○蹱【痴容切躘蹱行貌】□【不行释马不行】○銎【丘容切斧穿释斤斧受柄处】【车释笼】○恭【居容切肃也通作共】共【地名释共城县在卫州杜顸曰今汲郡共县书共工又肿用二韵左王祭不共诗共武之服注与供同史屈原传共承嘉恵兮髙恵功臣表飨共己之治注与恭同引此恭供工不可连押诗受小共大共毛音防郑音拱书共惟帝臣在去声】供【设也释供给又三用】龚【给也释汉髙叙传龚行天罚与防同不可连押又姓汉龚遂】胷【或作匈或作释膺也心胷又汉匈奴】汹【水貌文选水势汹汹又二肿】凶【释祸也恶也作防非】凶【或作凶扰恐也作凶非又二肿】讻【讼也释众语扬讻讻北夷喧哓之貌】跫【人行声庄足音跫然】○邕【于容切释四方有水自邕成池又蔡邕李邕】雍【亦作雝释和也又三用汉雍齿无音按扬文公谈苑只从平声汉武纪雍于上闻扬雄传雍神休并读曰拥上声不收书雍州左至于衡雍并去声咸雍暗讳又见下廱字注诗雝雝鸣鴈又周颂篇名此是】噰【亦作嗈释鸟声】壅【塞也又二肿】饔【熟食释周礼内饔】灉【水名释河灉水在宋属兖州又水自河出为灉又三用】廱【辟廱释天子教士宫经史或作辟雍诗于乐辟廱镐京辟廱记天子曰辟廱此廱字班东都赋乃临辟雍又辟雍流海道徳之富又此雍字大学试辟雍水环如璧赋魁李煓三押官韵云防缙绅之肃雍亦此雍字然则有所援引押韵须详细依出处本文写若押时雍肃雍冉雍可再押辟廱字如已押辟雍则廱字不可押矣宜知】痈【释肿也痈疽】○颙【鱼容切释仰也説文大头也】喁【噞喁鱼口释鱼口上见】禺【番禺地名释今之广州汉尉佗所居又虞遇二韵】○蛩【渠容切释説文秦谓蝉蜕曰蛩又蛩蛩岠虚比肩兽相如赋蹵蛩蛩辚岠虚】防【稰也】邛【病也又地名释诗亦孔之邛甚病也説文邛池在济隂县亦蜀地邛都有邛池泽字从工】筇【竹名説文可为杖张骞使大宛国得之】【蓂荚实】【舟名释方言南楚江湖凢船小而深者曰淮南子越蜀艇不能无水而浮】蛬【释蟋蟀又二肿】○佣【音蹱音庸均也直也诗昊天不佣系旧讳】黄补　从蜂
　　四江【独用】
　　江【古双切释水出蜀湔氐徼外岷山入海亦姓】扛【举也释説文两人对举为扛项羽力能扛鼎】杠【旗干释旌旗饰也】矼【聚石渡水释以石为桥孟徒杠成注成歩渡之功又与杠同不可两押庄徳厚信矼注确实此是】釭【灯也一曰毂铁班固赋金釭衔璧此银釭字又一东】○腔【苦江切释羊腔説文肉空也】椌【柷也释椌楬状如漆桶中有椎而撞之】悾【信慤貌又东送二韵】○降【胡江切服也又四绛诗福禄攸降我心则降左八恺名厖降并平声在此】洚【水不遵道又东绛二韵】缸【释也似甖长颈酒缸】○邦【悲江切释大曰邦小曰国】○庞【皮江切髙屋释又姓庞涓庞徳公又一东诗四牡庞庞在东韵内】逄【姓也释出北海左齐有逄丑父扬羿逄蒙分其弓又关龙逄并此是】○尨【莫江切杂也释犬多毛左狐裘尨茸乱貌莫江反诗作蒙戎又龙字注】厖【厚也释犬也书不和政厖杂也诗为下国骏厖封禅书湛恩厖防并依此押】駹【释黒马白面相如传邛莋冉駹近蜀道而易通音尨任此】哤【杂语释哤异之言】○双【疎江切释偶也两只也字下从又或作双作双非】艭【舽艭船名】○牕【初江切或作窻释通孔取明説文在墙曰牖在屋曰牕】摐【撞也释打钟鼓】鏦【矛属释短矛又三钟注同】○淙【鉏江切水声又二冬注同】○桩【株江切释橛也杙也】○憃【抽江切愚也又三钟三用四绛三韵又详三钟注】○幢【传江切释旛幢也説文旌旗之属张平子东都赋设业设虡宫悬金镛鼖鼓路鼗树羽幢幢注音童此非然东韵不收】撞【捣也又四绛学记善待问者如撞钟汉范増怒撞其斗在此后汉明纪撞郎无音又绛韵】○泷【闾江切奔湍释韩潮阳谢表涛泷壮猛】
　　五支【与脂之通】
　　支【章移切释度也持也载也分也字上从十作攴音扑】枝【释木别生条一曰枝梧小枝为枝邪为梧史司马相如上林赋榙荔支汉书文选作荅遝离支若用上林赋押离枝韵便不当重押枝叶之枝若文王本支百世赋已押支字更不重押枝字或作枝音枚】肢【或作胑释肢体】巵【释圆器也一日觛所以莭饮食庄巵言日出】氏【月氏西域国名又四纸史建元年表阏氏上于连反下音支匈奴皇后号】榰【柱砥释古用木今用石】○施【商移切释设也又五寘二音孟守约施博此是易徳施普也称物平施天施地生语博施济众孟施泽于民久并去声】鍦【方言吴楚谓矛曰鍦】防【□防面柔诗作戚施】○酾【山宜切酒释诗伐木注漉酒以筐曰酾以巾曰湑又四纸五寘二韵马援击牛酾酒所宜反】襹【襳襹毛羽衣貌选西京赋被毛羽之襳襹】籭【竹器释説文可以取粗去细也又六脂】○吹【昌为切释吹嘘又五寘乃鼓吹字黄补亦作龡周礼龡豳雅注习管】炊【释爨也】○差【又宜切参差不齐又皆麻卦三韵等差字在此余非戊戌江西漕解文帝天覆地载若一家赋押等差字在麻韵内者并黜记注夫差初佳反谷梁夫差吴王光子音钗在皆韵又汉陆贾传夫差智伯极武而亡国注楚宜反在此诗参差荇菜注初宜反又初佳反记其禄以是为差初佳反字下从工作非】○衰【初危切减也字中从冄释等衰又脂灰二韵】○匙【常支切匕也作匙非】【亦作提羣貌释羣飞貌提又齐韵诗归飞提提注羣貌韩我有双饮醆其银得朱提注汉地理志犍为郡县名朱提蘓林音铢时出善银又见齐韵注】禔【安福也又齐韵士何如可以禔身矣注是支反】○垂【是为切释逺边也一曰几也】陲【释危也】倕【黄帝时巧人又五寘】○儿【如支切释孺子也男曰儿女曰婴又齐韵汉儿寛五奚反此儿非】唲【楚词嚅唲强笑】○痿【儒隹切痹也又本韵】○斯【息移切释此也析也诗斧以斯之】厮【养马者释韦昭曰厮养也析薪为厮炊烹为养公羊厮役扈养严助传厮舆之卒并此是】凘【流冰释凌凘又五寘从水旁】【鸒鸟名释説文雅鸟也一名鹎居诗弁彼鸒注小而腹下白】虒【似虎有角释能行水中】禠【福也释西京赋祈禠禳灾张衡思赋蒙厖禠以拯民并此是又四纸字从衣易终朝三褫在上声又陆借人书帙壊舛必为辑褫音池韵内不收然二字并从衣】□【小雨释小雨乍霁】○雌【此移切释説文鸟母也尔雅以翼左掩右曰雌】○赀【即移切释货也财也説文小罚也以财自赎汉律民不繇訾钱二十二景帝纪訾筭十以上得官司马相如以訾为郎并与赀同财也】訾【毁也思也又四纸又见上注】觜【星名释尔雅娵觜之口营室东壁又四纸记仲秋旦觜觿中子斯反此是】髭【释口上须也】鄑【城名释宋鲁问地】○厜【冿垂切释厜防山巅状】○剂【遵为切卷书也周礼听买儥以质剂释注质剂谓两书一札同而别之长曰质短曰剂今之券书又霁韵周礼大司寇以两剂禁民讼此是】○疵【才支切释黒也病也庄物不疵疠黄宪传见者去玼吝玼当作疵古字通用】茈【鳬茈释草名】玼【玉病又纸荠二韵又上注】骴【残骨又五寘】○随【旬为切从也又国名释左汉东之国随为大按注今义阳随县黄补亦作隋国名史传多用此隋字如隋文帝是】○知【珍离切释觉也喻也又五寘记民有血气心知之性音智】防【质当也】○腄【株垂切瘢胝也】○摛【抽知切释舒也选摛藻掞天庭】螭【释无角如龙而黄北方谓之地蝼】魑【释魑魅鬼属】○池【陈知切释穿地通水又七歌】驰【释疾驱也一曰驰骛直骋曰驰乱驰曰骛】篪【管乐释以竹为之长尺四寸围三寸礼贾疏云八孔黄补亦作竾记调笙竽竾簧】謻【宫室相连文选謻门曲榭广韵注别也】○锤【直垂切权也一曰八铢又五寘二音】○离【邻知切释别离也近曰离逺曰别又寘霁二韵易非离羣也记不可须防离不离飞鸟之类在寘韵宿离在霁韵汉邹阳书轮囷离竒相如传离靡黄衍并力尔反尔内不收汉髙纪数离困阸与罹同】离【释明也亦卦名按今易本作离】褵【或作缡妇人之袆释妇人香缨】醨【薄酒史屈原传餔糟啜醨今俗用醇醨字多此漓字醨漓不可两押】漓【渗漏释水渗入地】璃【释玻璃汉地理志市明珠璧流离与璃同】篱【亦作防藩也广韵注防柴防也】蓠【江蓠释蘪芜别名】防【接防白帽按晋山简倒着白接篱字从竹】丽【髙丽东夷国又霁韵诗鱼丽歴也书开于民之丽奠丽并施也在此礼乐志长丽前掞光燿明孟康以长丽为长庚星臣瓉曰灵鸟也故相如赋曰前长丽而后裔皇旧説鸾也张衡思赋前长丽使排羽丽音离字从丽从鹿】纚【緌也释黒缯縚又四纸诗绋纚维之力驰反唐儒学传序风纚露沐吕支反即非洒字并在此】骊【释马深黒色又齐韵诗四骊济济庄骊龙颔下珠并此是诗有骊有黄力知郎西二反】孋【戎国释孋戎亦作骊戎在京兆新丰县其君姫姓】穲【苗也释穲穲黍稷行列】防【説文草木相附防土而生又霁韵】鹂【黄鹂释仓庚鸣则蚕生又齐韵杜诗火云终不移又曰南国且黄鹂正在此诗七月仓庚即葛覃黄鸟陆疏曰黄鸟鹂留也或谓之黄栗留幽州谓之黄鸎一名仓庚一名鵹黄尔雅曰仓庚商庚璞曰即鵹黄又鵹黄楚雀璞即仓庚又仓庚鵹黄也方言自闗而东曰仓庚关西曰黄鵹如此则一物也鵹黄诗人作黄鹂今监韵支韵注黄鹂齐韵注鹂黄楚雀押者只依韵用】蠡【谷蠡匈奴王号一曰勺又齐戈荠果四韵史匈奴传左右贤王左右谷蠡注谷音鹿蠡音棃汉书测蠡卢兮反以蠡测海在齐韵】劙【解也】罹【遭也忧也字从□作罹非】○羸【伦为切释瘦也劣也字从羊】○铍【攀縻切兵器释剑如刀装者左夹之以铍注劒也】披【释开也分也説文从旁持曰披又四纸乃披靡字】翍【张羽】防【割肉】旇【旌旗旇靡】耚【耕也】○陂【班縻切释泽障曰陂畜水亦曰陂又五寘乃偏陂字】碑【释立石以纪功徳本时所设臣子追述君父之功以书其上】罴【释尔雅如熊黄白文】□【草名又笋虡饰】○皮【蒲糜切释皮肤説文剥取兽革谓之皮】疲【亦作罢释劳乏也礼大司寇圜土教罢民易或鼓或罢罢兵犒师灌婴传汉王马罢并音皮语欲罢不能凡三音一音皮罢又纸蟹二韵】郫【地名释蜀郡县按禹贡江沱在西东入大江】○糜【忙皮切释糁也肉糜糜烂又见靡字注】縻【亦作靡系也释苍颉篇縻牛缰也此羁縻字易吾与尔靡之注本又作縻同亡池反散也共也靡又四纸史主父偃传靡敝中国文纪为酒醪以靡谷掦聂政壮士之靡韩岁靡廪粟靡读縻】【穄也释穄别名】【乗舆金饰马耳又与四纸注同】醾【酴醾酒名】劘【亦作□分也又散也劘虎牙矣杜气劘屈贾垒并音磨前贾山传自下劘上注谓剀切也音靡此并非然戈纸韵不收】蘼【草名释尔雅蔷靡虋冬】○卑【宾弥切释下也贱也又四纸诗谓山葢卑本又作庳音婢又必支切礼轮已卑音婢此非】裨【释补也附也益也字从衣旁】錍【斧属释鈭錍斧也又齐韵】椑【木名释实似柿而青荆州记宜都出大椑潘岳闲居赋乌椑之柿又齐韵】○陴【频弥切城上垣释墙也】埤【厚也増也又四纸】裨【偏将释又姓左郑裨谌字从衣】脾【释説文土藏也一曰裨也在胃下裨补胃气主化食】崥【峡崥山足】○弥【民卑切释益也长也久也汉李广传弥节自擅读曰弭此非】弥【渺弥水貌又纸荠二韵】冞【亦作防深也冒也防亦罟也】○移【亦作迻余支切释迁也徙也易也又以物与人曰移记其蜡乃通以移民也注羡也周礼移民通财并音曳此非去声韵不收】栘【棠棣释白栘似白杨江东人呼为夫栘】鉹【甑也释凉州呼甑为鉹又四纸】□【冰室又门名】簃【阁边小屋尔雅连谓之簃】防【草萎防也】扅【扊扅门闗释戸扃也】蛇【亦作迤委蛇自得貌又九麻迤又七歌诗委蛇委蛇注委曲自得貌此是张衡赋声清畅而蜲蛇后费凤碑君有逶蛇之节离骚载云旗之逶迤一本作委移注长也刘向九叹遵曲江之逶迤潘岳诗峻阪路威夷又此移夷字若引此各照出处字写用押】椸【榻前几一曰椸架】暆【暆暆日行又县名东暆在乐浪】匜【器名左奉匜沃盥注沃盥器有支纸二音説文似羮魁柄中有道可注水又四纸】酏【饮也又四纸礼酒正辨四饮四曰酏音移注今之粥也】貤【移与爵赏也又五寘汉武纪受爵赏欲貤劭音移在此顔非之曰貤物之轻重次第也弋赐反置韵】○只【亦作示翘移反释地只也提出万物天曰神地曰只字下无一画示又六至韵】祁【大也又姓晋祁奚】軝【车毂释长毂之軝也以朱约之诗约軝错衡又荠韵字多一画】忯【爱也释尔雅忯忯惕惕爱也】疧【病也诗俾我疧兮都礼祁支二音】岐【通作歧山名一曰旁出道列子大道以多歧亡羊之歧同释周太王邑于岐山之下亦路也乾道八年因成都省试押歧字申请国子看详新制添入一曰已下字】跂【足多指又四纸注又五寘公孙策跂行喙息音歧】蚑【虫行又五寘】○隳【亦作堕翾规切释毁也堕又果韵书万事堕哉庄回曰堕肢体注毁废即非惰字过秦论堕名城注毁坚城恐人阻以害已并此是】睢【仰目也又六至此字从目如雎鸠字从且不同庄而雎雎而盱盱注元气也汉五行志万众睢睢并许维反在此庄恣睢荀非十二子安恣睢注矜放貌史李斯传斯对二世曰申子曰有天下而不恣睢命之曰以天下为桎梏注恣睢犹放纵汉五行志恣睢者众已上并呼季反在六至唐史恣睢却音虽】觿【可以解结释佩角鋭端如锥又齐韵诗童子佩觿记小觿亦作鑴只许规反又旦觜觿中戸圭戸规二音但经书中字下多从□押者当依韵写】鑴【鼎属一曰日旁气释瓽也大钟也又齐韵礼眂祲掌十煇之法一祲二象三鑴许规下圭二反】○闚【缺规切门中视释闚见室家之好易闚观本亦作窥庄用管闚天东方朔传以筦闚天并在此与窥字义同不可两押】窥【小视释见上注汉伍被传未有能窥左足而先应音跬又口婢反】○规【均窥切释正圆之器字统丈夫识用必合规矩故规从夫】【子鸟释出蜀望帝所化一曰杜鹃一曰子规子巂又此规巂字史厯书秭规先□即子规也在此】槻【梁益间裂帛为衣曰槻释裁也】○羁【居宜切马络头此羁縻字从西非】羇【旅寓释也此羇旅字】竒【不偶释亏也又本韵易归竒于扐汉李广传数竒并音畸在此礼竒袤音畸又渠宜反】畸【残田释亦曰数畸庄畸人不耦于人义与上竒字同】剞【劂也文剞劂刻镂刀又四纸韵】○羲【虚宜切释説文气也亦伏羲又姓羲仲字从义从丂】牺【释宗庙之牲色纯曰牺又七歌书序伏牺氏注亦作羲戏许皮反此是庄牺樽娑羲二音】曦【日光】戏【呜戏叹辞字下从豆亦水名亦伏戏又五寘诗于乎前王不忘于音乌乎无音大学引此诗作于戏戏好胡反徐范音羲汉马迁传于戏顔曰叹声读曰呜呼古字或作乌虖今字或作呜呼音义同俗之读者随字而别曲为解释云有吉凶美恶之殊是不通其大指此顔説云然而呼韵不收此韵及大学徐范音羲今朝廷制诰赦文只用于戏二字亦似有吉凶美恶之别顔説未可尽从汉髙纪西入闗至戏注水名许宜反又诸侯罢戏下顔曰戏谓军之旌麾许宜反亦读曰麾二音书序注羲古戏今字一同引此不可两押宜知】【蠡也勺也】巇【山险释戏崄扺戏同巇此是】○攲【丘竒切亦作防释攲宗庙宥坐之器攲不正也】觭【角一俛一仰又四纸注同】防【长足虫释蜘蛛也】徛【石矼释聚石为渡又五寘】踦【一足释脚跛又四纸】○竒【渠宜切释异也左共工名穷竒邹阳书轮囷离竒于绮反又如字又本韵】【释跨马又五寘】锜【釜属释江淮之间谓釜曰锜又四纸注同诗又缺我锜注凿属在此左锜釜之器孟北宫锜并其绮反此非】琦【玉名一曰玩也释琦璋】碕【曲岸】○漪【于宜切释水文诗河水清且涟漪注亦作漪水成文也】猗【叹辞又四纸诗猗彼女桑緑竹猗猗猗与并在此猗童较兮在上声】椅【梓也释梓实桐皮贾侍中云椅即□木可为琴】祎【美也字从示又八微字从衣】○宜【鱼竒切释説文安也古文作□或作冝非】仪【释容也度也】轙【车衡载辔者又四纸】鸃【□鸃鸟名汉侍中冠之】防【厜防山岩】涯【亦作厓水际又佳麻二韵皆注水际无通押明文然程文皆有人押厓又佳韵相如赋察之无涯音宜书其无津涯五佳宜骓二反庄吾生也有涯注本作崖鱼佳反韩文浑浑无涯在九麻】○为【于妫切释造也作也又寘韵诗福禄来为音位戊寅府学士人堂试作平声押林教以失韵不取左为之请制亦去声】○麾【吁为切释説文旌旗所以指麾又齐人谓快曰麾汉髙纪诸侯罢戏下谓军之旌戏读曰麾又许宜反】防【裂也手指也易防谦注指防皆谦义与麾同书右秉白旄以麾是也不可两押】○亏【驱为切释缺也或从虚旁非】○妫【俱为切姓也释陈姓舜居妫汭因以为氏】沩【水名释水出河东虞县歴山西】○逶【于危切释逶迤行去貌】委【委委行委曲也又纸寘二韵】痿【释痹湿病又儒佳切见本韵】萎【草木枯又蔫也】倭【顺貌诗周道倭迟注歴逺貌】防【防鹿又鹿肉】○危【虞为切释仕髙而惧】峗【三峗山名释在鸟鼠西三苗所窜处今书只单危字】○蠵【悦吹切释觜蠵大龟从胃鸣雄曰瑇瑁雌曰觜蠵又齐韵】
　　黄补　隋竾
　　六脂
　　脂【防夷切释脂膏也有角者脂无角者膏】只【恭也又敬也】○隹【亦作鵻朱惟切释説文鸟之短尾者总名隹诗翩翩者鵻】骓【马苍黒史项羽歌骓不逝】锥【释鋭也贫无立锥】萑【草名释萑蓷茺蔚也又名益母又欢韵讳不收】○尸【升脂切释主也陈也】鸤【释鸤鸠鴶鵴布谷也】蓍【释蒿属筮者以为防生千岁三百茎易以为数天子蓍九尺诸侯七尺大夫五尺士三尺】○师【霜夷切释长也范也众也説文二千五百人为师】籭【亦作筛竹器又五支注】蓰【黄补物数孟或相倍蓰又四纸按孟注音师在此又山绮反在纸韵内】○衰【所追切微也又支灰二韵】榱【椽也释秦曰屋椽齐鲁曰桷周曰榱】○防【处脂切释鸢也诗鸱鸮亦芋魁曰蹲鸱】○推【川隹切释顺迁也又灰韵】蓷【草名释茺蔚又灰韵】○谁【视隹切释何也】脽【汾脽释汉武帝立后土祠于汾隂脽水上脽者河之东岸特堆崛长四五里广二里余髙十余丈葢巨灵所坐处也】○甤【亦作防儒隹切释草木实防防也防又继也防宾五月律】緌【冠缨説文系冠者礼大帛不緌】防【禾四把】○私【相咨切释不公也亦姊妹之夫曰私説文禾也北道名禾主人曰私主人作私非】○绥【宣隹切释安也车中靶记武车绥旌注乘也耳隹反韵不收又天子杀则下大绥注绥当为緌若依注当作緌字押若依经文则韵不收左交绥注古名退军曰绥秦晋未致争而两退故曰交绥注无音在此】浽【浽微小雨】荽【菜名释胡荽姜属可以香口博物志张骞西域得胡荽】虽【释语助木虫似蜥蜴而有文字从唯从虫】濉【水名释在梁郡受汴入泗汉书睢水为之不流是也又左用鄫子于次睢之社亦此是但字不从水旁广韵云睢与濉同】○趑【千咨切释趑趄趋不进】○咨【亦作谘津夷切释谋事曰咨又嗟也】粢【稷也释粢盛左注黍稷曰粢在器曰盛】姿【释态也如龙凤之姿天姿仁恕与天资性资上圣字异而义同若别押资助资货方可与姿字两押】资【释助也货也又性资见上注】澬【涔澬久雨也又水名在毗陵】防【积禾】赍【持也释战国防赍盗粮此是史音跻又齐韵注持遗详齐韵注易赍咨涕洟注悲怨声徐将池反王将啼反】【亦作齐裳缉释説文缏也一云衣下之裳此齐衰字齐又齐皆霁三韵】齍【黍稷器周礼奉玉齍又甸师以其齍盛此是】○嗺【遵为切山髙貌】○茨【才资切释以茅苇葢屋】餈【稻饵又饭饼周礼笾人注合蒸之曰饵饼之曰餈】瓷【释陶器之致坚者】【大雨释雨声涔也】荠【蒺藜又齐霁二韵礼与记趋以采荠并疾私反贾防步中采齐才私反又此齐字】○追【中葵切释逐也又灰韵诗如追如貊注戎狄国如字又都囘反如追琢追蠡毋追追师并灰韵】防【雷也又隠也】○絺【抽迟切细葛释精曰絺粗曰绤】瓻【盛酒器释大者一石小者五斗古之借书盛酒器也世俗误作痴字】○墀【陈尼切释涂地也以丹漆地故称丹墀礼天子有赤墀】迟【释徐行也缓也又六至字作遟非】坻【小渚诗宛在水中坻注水中髙地又如坻如京左有肉如坻并此是又荠韵】泜【水名释在常山陈余死处】蚳【螘子释礼有蚳醢】貾【余貾贝也释贝之黄质有白防者】菭【水衣释水石衣】○椎【传追切释击也亦椎鲁椎髻周勃传朴椎少文并此是】槌【蚕柱又五寘掦捶提仁义字从手都回反韵不收】锤【释金锤一曰权也又韵】○棃【良脂切释果名魏文诏真定御棃大如拳甘如蜜又齐韵相如赋下棠棃息宜春雄赋度三峦兮偈棠棃顔曰宫名又云棠棃师得师得亦宫名按今六脂棃字无注齐韵注果名则押黎果字合在齐韵如二赋棠棃字无音难以决定】蔾【蒺蔾释旱草也昔黄帝问师旷曰吾欲知草药善恶可否对曰岁欲旱旱草先生旱草蒺蔾也又齐韵注同】犂【牛驳文又齐韵注耕也语犂牛之子骍且角注犂杂文书播弃犂老力私力奚二音耕犂字在齐韵】黧【黒而黄色又齐韵】□【割也释直破曰□】○缧【伦追切释网络按语缧绁注黒索也太史公传累绁又此累字记累牛腾马孟系累其子弟并力追反韵不收司马相如传又此系絫字】樏【山行所乘又五防注同书予乘四载注山乘樏力追反在此】蔂【土笼】絫【十黍又五防释汉律厯志轻重不失黍絫顔曰十黍为絫音累在此黄补亦作累礼累累如贯珠又索也】○夷【延知切释等也易也灭也説文平也东方曰夷从大从弓】銕【嵎銕东表之地书嵎夷注史记作嵎銕】防【险也释隇防险阻】【行平也】跠【蹲也释博雅蹲跠踞也】恞【悦也】洟【鼻液易赍咨涕洟】姨【释母之姊妹亦妻之姊妹同出为姨】桋【黄补木名诗隰有桋注赤栜又十二齐】痍【释説文伤也】□【东方之辰释夏正月建也亦支辰名太岁在□曰摄提格又谆韵无注故太学解林子升股肱日月献纳赋五押其字内一联云宣室少年对犹切于夜半金城老将奏且驰于甲寅在此此乃寅卯之寅谆韵乃寅敬字又详谆韵注】□【防也又谆韵注同】彞【释常也法也诗秉彞书彞伦又宗庙常器与爵相似礼有六彞以祼将字从系俗从分非】○惟【夷隹切释谋也思也又语辞书此惟字诗此维字易此唯字然唯字平声不收五防内收如惟维字义同吉州解试尧以知人安民为难赋既押永惟又押不易之维者中次榜草册批云本取中解额不应押惟维两字犯重姑置次榜葢不易之维即此惟字如押四维纲维八维国维相维字实者又押永惟载惟方可】维【系也释所以系舟诗绋纚维之礼卢维按注当为雷雍此非又见上注】潍【水名释出琅琊萁屋山东入海徐州浸书潍淄其道】遗【释失也亡也赠也又姓急就章有遗余又六至养虎遗患去声】壝【土垺周礼疏墠内作坛而祭也又防至二韵】○帷【干龟切在旁曰帷释幔也】○防【馨夷切念防呻也】○伊【于夷切释惟也发语辞亦姓亦州説文商圣人阿衡尹治天下者后崔寔论志士郁伊于下此是】洢【水名释出河南陆浑山入河】咿【楚词喔咿强笑貌】黟【黒木释又县名属歙州】○饥【居夷切释饿也与饥字义异】肌【释肉也肌肤】○【居逵切释外骨内肉广肩无雄背隂向阳上髙象天下平法地故甲虫三百六十四而神为之长】騩【马黒色又微至二韵】○耆【渠伊切释方言长也説文老也左不懦不耆注强也记耆指使音义至也至老境也释名指也不从力役指事使人又防至二韵诗耆定尔功音防郑巨移切故别院公试林叔震文谟武烈啓后人赋五押其字诗歌定尔之耆平声亦可押孟耆炙嗜羊枣并去声字从旨】愭【恭也又畏也敬也】鳍【鱼脊释鱼脊上骨也礼羞濡鱼者夏右鳍】鬐【马鬛】○葵【渠惟切释莱也鲁公仪子拔葵是也又蜀葵常倾叶向日不令照其根】楑【柊楑椎也】鄈【地名汉祭后土处释河南临汾】○逵【亦作馗渠切释涂方九轨曰逵説文馗九达之道】夔【释夔龙官名亦楚同姓国亦州春秋时夔国汉鱼复县梁隋为巴东郡唐改信州又改夔州庄夔怜蚿注一足兽始生无角声如雷黄帝杀之以皮冐鼓声闻五百里】犪【牛名释山海经出岷山肉重数千斤又小韵】骙【骙骙马行貌释马行威仪也】戣【防属释书一人冕执戣立于东垂又唐孔戣】頯【面权又小头】○纰【篇夷切缯壊礼纰缪错也诗素丝纰之符至反至韵无又毗移反】○丕【攀悲切释大也又姓晋丕郑】伾【有力也众也唐王伾】秠【一稃二米释黒黍天赐后稷之嘉禾又五防诗维秬维秠字鄙孚悲二音】駓【尔雅马黄白杂毛曰駓】豾【貍也】怌【黄补慢也刚则臲柔则怌省试圣人陶成天下之化赋五押之字俾无臲怌在此然按杨子光注定作坯铺回反】銔【灵姑銔旗名见左注】○悲【逋眉切释痛伤】○毗【频脂切辅也厚也】□【蒿也】比【和也又防至质三韵左皋比而先犯之注虎皮也音毗】□【防□軆柔释按诗无为夸毗注以軆柔求得于人此毗字】魮【文魮鱼名释状如覆铫鸟首而翼鱼尾音如磬生珠玉】防【梠也又楣也】貔【豹属释释兽也即白狐一名执夷草木疏似虎或曰似熊辽东人谓之白熊礼貔貅】○邳【贫悲切地名释奚仲之后汤左相仲虺所封国在鲁薛县又下邳县在泗州又姓汉邳彤】岯【大岯山名释在成皋又五防】魾【鱼名释鲂也】○眉【旻悲切释目上毛雄传何必飏累累之防睂古眉字】嵋【山名释峨嵋山在蜀眉州】湄【水草交也释诗居河之麋注本作湄水草交也左孟诸之麋同】楣【屋梠释楣近前各两若面之有眉説文齐曰檐楚曰梠秦名屋櫋联】麋【释泽兽鹿属冬至得阳气故角解又姓蜀将麋竺】○尼【女夷切释和也仲尼字从又五质韵】怩【忸怩释心惭也】秜【稻生释稻今年落明年自生曰秜】跜【防跜动貌释虬龙动貌见文选】○胝【张尼切释皮厚説文腄也庄曽子居卫手胼足胝】○防【儒隹切木名説文白桵棫也韵不收】黄补　蓰累桋怌
  </div>
  <div class="pagination">
   <span class="current-page">
    1
   </span>
   <a href="增修校正押韵释疑_page2.html">
    2
   </a>
   <a href="增修校正押韵释疑_page3.html">
    3
   </a>
   <a href="增修校正押韵释疑_page4.html">
    4
   </a>
   <a href="增修校正押韵释疑_page5.html">
    5
   </a>
   <a href="增修校正押韵释疑_page6.html">
    6
   </a>
   <a href="增修校正押韵释疑_page7.html">
    7
   </a>
   <a href="增修校正押韵释疑_page8.html">
    8
   </a>
   <a href="增修校正押韵释疑_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
