<!DOCTYPE html>
<html>
<head>
    <meta charset="UTF-8">
    <title>康熙字典 - 第 109 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 109 页/共 976 页</h1>
    <div class="content">耏	【未集中】【而字部】	耏	【廣韻】奴代切【集韻】乃代切，□音奈。【說文】罪不至髠也。【註】徐鍇曰：但鬀其頰毛而已。【前漢功臣侯表】耏爲鬼薪，亦作耐。詳耐字註。　又【廣韻】□也。　又【廣韻】如之切【集韻】人之切【正韻】如支切，□音而。【玉篇】頰鬚也。【釋名】耳耏也。耳有一體，屬著兩邊，耏耏然也。【後漢章帝紀】冒耏之類。【註】言鬚鬢多，蒙冒其面。　又姓。【左傳文十年】耏班御皇父充石。　又【玉篇】髵，亦作耏。獸多毛。考證：〔【釋名】耏，耳耏也。〕　謹照原文耳上省耏字。 

耐	【未集中】【而字部】	耐	【廣韻】【集韻】【韻會】□與耏同。【說文】耏，或从寸。【前漢高帝紀】令郞中有罪耐以上請之。【註】應劭曰：輕罪不至于髠，完其耏，故曰耏，古耐字，从彡，髮膚之首也。蘇林以爲法度字皆从寸，後改如是，音若能。如淳曰：耐，猶任也。任其事也。師古曰：依應氏之說。耐當音而，如氏之解，則音乃代反，其義亦兩通。耐謂頰旁毛也。功臣侯表，宣曲侯通，耏爲鬼薪，則應氏之說斯爲長矣。　又【廣韻】耐，忍也。【荀子仲尼篇】能耐任之。【註】忍也。　又【集韻】【正韻】□奴登切，音能。能或作耐。【禮禮運】故聖人耐以天下爲一家。【註】耐，古能字。　又【類篇】熊屬。◎按宋祁漢書高帝紀註云：古者能字皆作耐字，後世以三足之能爲能，故今人書能無有作耐字者。

耑	【未集中】【而字部】	耑	【廣韻】【集韻】□多官切，音端。【說文】物初生之題也。上象生形，下象其根也。【註】臣鉉等曰：中一地也。【增韻】物之首也。【周禮冬官考工記磬氏】已下則摩其耑。【釋文】耑，本或作端。【集韻】端，通作耑。　又【集韻】昌緣切，音穿。罄穿也。【周禮冬官考工記釋文】耑，劉又音穿。◎按說文耑自爲部，今从正字通倂入。玉篇古文端字。註見立部九畫。

耒	【未集中】【耒字部】	耒	【廣韻】【集韻】【韻會】□盧對切，音類。【說文】手耕曲木也。从木推丯。古者□作耒以振民也。【古史考】神農作耒。【易繫辭】揉木爲耒。【禮月令】孟春之月，乃擇元辰，天子親載耒耜。【周禮冬官考工記車人】車人爲耒庛，長尺有一寸，中直者三尺有三寸，上句者二尺有二寸。【註】耒謂耕耒，庛謂耒下岐。　又水名。【水經】耒水，出桂陽柳縣南山。　又【集韻】魯猥切，音磊。又魯水切，音壘。義□同。　又【集韻】倫追切，音纍。果實垂貌。一曰耕多草。

耔	【未集中】【耒字部】	耔	【廣韻】祖里切【集韻】【韻會】【正韻】祖似切，□音子。【廣韻】壅苗本也。【詩小雅】今適南畝，或耘或耔。【傳】耔，雝本也。　又【集韻】【韻會】津之切【正韻】津私切，□音兹。【詩小雅】或耘或耔。沈重讀。　【集韻】或作芓。

耕	【未集中】【耒字部】	耕	〔古文〕畊【唐韻】古莖切【韻會】古庚切【正韻】古衡切，□音更。【說文】犂也。古者井田，故从井。【易无妄】六二不耕穫，不葘畬，則利有攸往。【禮王制】三年耕，必有一年之食。九年耕，必有三年之食。【山海經】稷之孫曰叔均，是始作牛耕。　又【正字通】凡致力不怠，謂之耕。又假它事代食，若力田然，亦曰耕。【揚子法言】耕道得道，獵德得德，是獲饗也。吾不睹參辰之相比也。【拾遺記】賈逵門徒來學，不遠千里，獻粟盈倉。或云：逵非力耕，所謂舌耕也。【任彥昇薦士表】旣筆耕爲養。【唐書王勃傳】心織而衣，筆耕而食。【宋史王韶傳】家酷貧，執卷不輟。家人誚其不耕。韶曰：我嘗目耕。　又人名。【史記仲尼弟子傳】司馬耕，字子牛。　又鬼名。【山海經】東南三百里曰豐山，神耕父處之。【張衡東京賦】囚耕父於淸冷。【註】耕父，旱鬼。　又鳥名。【山海經】西北一百里，曰堇里之山，有鳥焉，其狀如鵲，靑身白喙，白目白尾，名曰靑耕，可以禦疫。　又琴曲名。【張衡思□賦】嘉曾氏之歸耕兮。【註】琴操曰：歸耕者，曾子之所作也。

耖	【未集中】【耒字部】	耖	【廣韻】初敎切【集韻】楚敎切，□音抄。【廣韻】重耕田也。【集韻】覆耕曰耖。　又田器也。【農政全書】耖如耙，其齒更長，所以耖土益細。

耗	【未集中】【耒字部】	耗	【韻會】【正韻】□虛到切，好去聲。【說文】本作秏。稻屬。【呂氏春秋】飯之美者，□山之禾，南海之耗。　又【博雅】耗，減也。【正韻】虛也。【詩大雅】耗斁下土。【禮王制】用地大小，視年之豐耗。【抱朴子微旨卷】夫隂陽之術，高可以治小疾，次可以免虛耗而已。　又【增韻】敗也。【抱朴子地眞卷】月建煞耗之神。　又惡也。【董仲舒賢良策】察天下之息耗。【註】息，生也。耗，虛也。一云息耗，善惡也。　又【月令廣義】每年正月十六日，俗謂之耗磨日。【張說耗日飮詩】上月今朝減，流傳耗磨辰。但令不事事，同醉俗中人。　又姓。出【何氏姓苑】。　又【集韻】【韻會】□莫報切，音帽。耗亂，不明。【荀子修身篇】多而亂曰耗。【通鑑漢景帝後二年詔】二千石，各修其職，不事官職，耗亂者，丞相以聞。　又【集韻】【正韻】謨交切【韻會】謨袍切，□音毛。【集韻】獨貌。【增韻】無也，盡也。【前漢高惠高后文功臣表】靡有孑遺耗矣。【註】孟康曰：謂無有毛米在者也。師古曰：孟解非也。言無有獨存者，至於耗盡也。　又通作毛。【後漢馬衍傳】飢者毛食。【佩觿集】河朔謂無曰毛。

耘	【未集中】【耒字部】	耘	【廣韻】【集韻】王分切【韻會】【正韻】于分切，□音雲。【說文】除田閒穢也。本作□。今文作耘。【博雅】除也。【詩小雅】今適南畝，或耘或耔。【傳】耘，除草也。　又【集韻】或作□。通作芸。【孟子】不芸苗者也。　又【集韻】王問切，音運。義同。　又【史記東越傳】不戰而耘。【註】徐廣曰：耘，義取耘除。或言耘音于粉反，此楚人聲重耳。耘隕當同音，字有假借，聲有輕重耳。　又【韻補】叶曜先切，音延。【韓愈贈謝自然詩】奈何不自信，反欲從物遷。寒衣及飢食，在蠶績耕耘。

□	【未集上】【米字部】	□	【字彙補】余祿切，音育。義闕。

□	【未集上】【米字部】	□	【廣韻】武移切【集韻】綿批切，□音彌。深也，冒也。　又【玉篇】同。罟也，置也。

耙	【未集中】【耒字部】	耙	【篇海】必駕切，音埧。犂屬。【農政全書】耙制，有方耙，有八字耙。如犂，亦用牛駕，但橫闊多齒，犂後用之。蓋犂以起土，惟深爲功耙以破塊，惟細爲功。耙之後又用耖用耮。俗作。

耛	【未集中】【耒字部】	耛	【集韻】【韻會】□澄之切，治平聲。耘耛，除草。　又【集韻】盈之切，音飴。耒耑也。與枱同。

耜	【未集中】【耒字部】	耜	【廣韻】詳里切【集韻】象齒切【韻會】序姊切，□音似。【說文】臿也。本作，今文作耜。【玉篇】耒端木。【廣韻】耒耜，世本曰：倕作耜。古史考曰：神農作耜。【易繫辭】斵木爲耜。【詩小雅】以我覃耜，俶載南畝。【禮月令】季冬之月，命農計耦耕事，修耒耜。【註】耜者，耒之金也。廣五寸。【周禮冬官考工記匠人】耜廣五寸，二耜爲耦。【疏】耜謂耒頭金，金廣五寸。【釋名】耜，似也，似齒之斷物也。　【說文】或作梩。【集韻】亦或作□、□、，又作枱、□。考證：〔【易繫辭】斷木爲耜。〕　謹照原文斷木改斵木。 

耝	【未集中】【耒字部】	耝	【集韻】七慮切，音覻。耕而土起謂之耝。　又地名。【路史】耝，羿邑，澶之衞南縣東十五里有故耝城。又【集韻】牀魚切。同鉏，起民令相佐助也。

耞	【未集中】【耒字部】	耞	【集韻】【韻會】□居牙切，音嘉。【說文】柫也。本作枷。今作耞。【廣韻】連耞，打穀具。淮南謂之柍。

耠	【未集中】【耒字部】	耠	【廣韻】□閤切【集韻】曷閤切，□音合。【博雅】耠，耕也。

挮	【卯集中】【手字部】	挮	【唐韻】他禮切【集韻】土禮切，□音體。去涕淚也。　又【集韻】他計切，音替。拭也。

耡	【未集中】【耒字部】	耡	【唐韻】牀倨切【正韻】牀祚切，□音助。【說文】商人七十而耡。耡，藉稅也。【博雅】耡，稅也。【正韻】商時之稅。◎按今通作助。　又【周禮地官里宰】以歲時合耦于耡，以治稼穡。【註】杜子春云：耡，讀爲助，謂相佐助也。鄭康成云：耡者，里宰治處也。若今街彈之室，於此合耦，使相佐助，因放而爲名。【趙明誠金石錄】昆陽城中漢街彈□云：周名耡，漢名街彈，今申明亭也。　又【周禮地官遂人】以興耡利甿。【疏】耡，助也。興起其民，以相佐助也。　又【韻會】牀魚切，音鉏。義同。

耣	【未集中】【耒字部】	耣	【廣韻】力準切【集韻】縷尹切，□淪上聲。【玉篇】束禾也。　又【集韻】龍春切，音倫。耕也。

耤	【未集中】【耒字部】	耤	【唐韻】【集韻】【韻會】□秦昔切，音籍。【說文】帝耤千畝也。古者使民如借，故謂之耤。　又通作藉。【周禮天官甸師】掌帥其屬，而耕耨王藉。【前漢文帝紀】開耤田。【註】臣瓚曰：親耕以躬親爲義，不得以假借爲稱。藉謂蹈藉也。　又借也。【前漢郭解傳】以驅耤友仇。【字彙補】按耤卽古藉字，不特藉田，可相通也。　又【集韻】慈夜切，音謝。祭耤也。與藉同。

耦	【未集中】【耒字部】	耦	【唐韻】五口切【集韻】【韻會】【正韻】語口切，□音偶。【說文】耒廣五寸爲伐，二伐爲耦。【詩周頌】亦服爾耕，十千維耦。【箋】耜廣五寸，二耜爲耦。一川之閒萬夫，故有萬耦。【周禮冬官考工記匠人】二耜爲耦。一耦之伐，廣尺，深尺，謂之□。【疏】兩人耕爲耦。　又凡二人爲耦。【左傳襄二十九年】射者三耦。【註】二人爲耦。【周禮天官掌次】射則張耦次。【註】耦。俱升射者。【疏】天子大射六耦，在西郊。賔射亦六耦，在朝。燕射三耦，在寢。又【射人】王以六耦，諸侯以四耦，孤卿大夫以三耦。【莊子齊物論】嗒焉，似喪其耦。　又匹也，配也。【左傳桓六年】人各有耦，齊大，非吾耦也。【宣三年】石癸曰：吾聞姬姞耦，其子孫必蕃。【註】姞姓宜爲姬配耦。　又【釋名】遇也。【前漢高帝紀】耦語者棄市。【註】耦，對也。　又【玉篇】不畸也。【易繫辭】陽卦奇，隂卦耦。【註】陽卦二隂，故奇爲之君。隂卦二陽。故耦爲之主。　又通也。【淮南子要略】所以應待萬方，覽耦百變也。【註】耦，通也。　又地名。【列子說符篇】牛缺者，上地之大儒也。下之邯鄲，遇盜於耦沙之中。　又人名。【左傳文十五年】宋華耦來盟，其官皆從之。【註】耦，華督曾孫也。　又姓。【五音集韻】漢有侍中耦嘉。　又【韻補】叶語綺切，音擬。【詩周頌】駿發爾私，終三十里。亦服爾耕，十千維耦。　又叶五舉切，音語。【楚辭九思】言逝邁兮北徂，叫我友兮配耦。日隂曀兮未光，闃□窕兮靡睹。考證：〔【詩周頌】亦服爾耕，十千維耦。【箋】耜廣五寸，三耜爲耦。〕　謹照原文三耜改二耜。 

耧	【未集中】【耒字部】	耬	〔古文〕□【廣韻】落侯切【集韻】郞侯切，□音婁。【玉篇】犂也。【正字通】下種具。一曰耬車，狀如三足犂，中置耬斗，藏種以牛駕之，一人執耬，且行且搖，種乃隨下。崔實云：漢趙過敎民耕殖，其法，三犂共一牛，一人將之，下種，挽耬皆取備焉。日種一頃。按此卽耬車也。見齊民要術。　又【集韻】朗口切，婁上聲。耕畦謂之耬。　【集韻】或作。

耨	【未集中】【耒字部】	耨	【廣韻】奴豆切【集韻】【韻會】【正韻】乃豆切，□音槈。【說文】薅器也。本作槈，今文作耨。【廣韻】同鎒。纂文曰：耨如鏟，柄長三尺，刃廣二寸，以刺地除草。【呂氏春秋】耨柄尺，其長六寸，所以閒稼。【字詁】頭長六寸，柄長六尺，以芸田也。　又【玉篇】耘也。【釋名】耨，以鋤耨禾也。【易繫辭】耒耨之利，以敎天下，蓋取諸益。【左傳僖三十三年】臼季使過冀，見冀缺耨。【註】耨，鋤也。【釋文】耨，乃豆切，鉏田也。【晉語註】耨，茠也。或作薅，拔田草也。【周禮天官甸師】掌帥其屬，而耕耨王藉，以時入之。【註】耨，芸芓也。　又【類篇】奴沃切，音褥，治草也。　又【字彙補】內典，阿耨多羅。阿，此云無也。耨多羅，此云上也。

□	【未集上】【竹字部】	□	【集韻】子淺切，音翦。竹名。【篇海】竹高一丈，節閒三尺，可爲矢。　又【集韻】與箭同。詳箭字註。

□	【未集上】【竹字部】	□	【類篇】【海篇】□□盈切，音兵。盛絮籠。

□	【未集上】【竹字部】	□	【字彙補】古文甚字。註詳甘部四畫。

聕	【未集中】【耳字部】	聕	【玉篇】胡老切，音浩。耳也。一曰耳聞。

珆	【午集上】【玉字部】	珆	【集韻】盈之切，音飴。石似玉也。【五音集韻】同。　又【廣韻】以脂切，音姨。義同。　又【類篇】湯來切，音胎。龍文之圭曰瓏珆。【玉篇】玉名。

	【戌集下】【食字部】		餐字之譌。

耩	【未集中】【耒字部】	耩	【廣韻】【集韻】【韻會】【正韻】□古項切，音講。耕也。【玉篇】□也。　又【集韻】居侯切，音溝。義同。

耫	【未集中】【耒字部】	耫	【廣韻】查鎋切【集韻】槎轄切，□音鐁。農具。　又【廣韻】【集韻】□士革切，音賾。灰中種也。【博雅】耫，種也。

耬	【未集中】【耒字部】	耬	〔古文〕□【廣韻】落侯切【集韻】郞侯切，□音婁。【玉篇】犂也。【正字通】下種具。一曰耬車，狀如三足犂，中置耬斗，藏種以牛駕之，一人執耬，且行且搖，種乃隨下。崔實云：漢趙過敎民耕殖，其法，三犂共一牛，一人將之，下種，挽耬皆取備焉。日種一頃。按此卽耬車也。見齊民要術。　又【集韻】朗口切，婁上聲。耕畦謂之耬。　【集韻】或作。

耭	【未集中】【耒字部】	耭	【集韻】【韻會】□居希切，音機。耕也。

耮	【未集中】【耒字部】	耮	【集韻】郞到切，勞去聲。摩田器。

耯	【未集中】【耒字部】	耯	【集韻】黃郭切，音雘。刈穀也。

耰	【未集中】【耒字部】	耰	【廣韻】【集韻】於求切【正韻】於尤切，□音憂。覆種也。【說文徐註】摩田器，布種後以此器摩之，使土開發處復合覆種也。【論語】耰而不輟。【註】耰，覆種也。【莊子則陽篇】深其耕而熟耰之，其禾繁以滋。【註】耰，鋤也。【淮南子氾論訓】民勞而利薄，後世爲之耒耜耰鋤。【註】耰，椓塊椎也。三輔謂之儓，所以覆種也。　又【韻補】叶於救切，音又【史記龜筴傳】耕之耰之，鉏之耨之。　又叶爾皎切，音擾。【梁武帝籍田詩】公卿秉耒耜，庶甿荷鉏耰。一人慙百王，三推先億兆。

耱	【備考】【未集】【耒字部】	耱	【川篇】莫个切。

耳	【未集中】【耳字部】	耳	【唐韻】而止切【集韻】【韻會】【正韻】忍止切，□音洱。【說文】主聽也。【易說卦】坎爲耳。【管子水地篇】腎發爲耳。【淮南子精神訓】肝主耳。【白虎通】耳者，腎之□也。　又俗以塗巷語爲信曰耳食。【史記六國表】此與以耳食何異。【註】耳食，不能知味也。　又凡物象耳形者，皆曰耳。【史記封禪書】有雉登鼎耳。【後漢五行志】延熹中，京都幘顏短耳長。　又【韻會】助語辭。【論語】女得人焉耳乎。【禮祭統】夫銘者，壹稱而上下皆得焉耳矣。　又【正韻】語決辭。【史記高祖紀】與父老約法三章耳。　又【詩魯頌】六轡耳耳。【傳】耳耳然至盛也。【朱註】耳耳，柔從也。　又爵名。【左傳昭七年】燕人歸燕姬，賂以瑤罋玉櫝斝耳。【註】斝耳，玉爵。【疏】斝，爵名，以玉爲之，旁有耳，若今之杯，故名耳。　又姓。【正字通】明洪熙中有耳元明。　又人名。老子名李耳。　又地名。【前漢武帝紀】罷儋耳眞番郡。【註】師古曰：儋耳，本南越地，眞番，本朝鮮地，皆武帝所置也。【後漢明帝紀】西南哀牢，儋耳，僬僥諸種，前後貢獻。【註】楊浮異物志曰：儋耳，南方夷，生則鏤其頰皮，連耳匡分爲數枝，狀如雞腸，纍纍下垂至肩。　又山名。【書禹貢】熊耳外方桐柏。【疏】熊耳山，在弘農盧氏縣東，伊水所出。【荆州記】順陽益陽二縣，東北有熊耳山，東西各一峯，如熊耳狀，因以爲名。【齊語】踰大行與辟耳之谿。【註】辟耳，山名。【史記封禪書】束馬懸車，上□耳之山。【註】□耳，山名在河南太陽。　又草名。【詩周南】采采卷耳。【傳】卷耳，苓耳也。廣雅云：枲耳也。【疏】生子如婦人耳中璫，或謂之耳璫，幽州人謂之爵耳。【博雅】□耳，馬莧也。　又獸名。【博雅】李耳，虎也。又綠耳，周穆王駿馬名，俗作騄駬。魏時西□獻千里馬，色白，兩耳黃，名黃耳。【山海經】丹熏之山，有獸焉，其狀如鼠，而兔首麋身，其音如獋犬，以其尾飛，名曰耳鼠【註】卽鼯鼠，飛生鳥也。【崔豹古今注】狗，一名黃耳。　又蟲名。【爾雅釋蟲】螾□入耳。【疏】今蚰蜒，喜入耳者。【揚子方言】蚰□，自關而東謂之螾□，或謂之入耳。　又曾孫之孫曰耳孫。【前漢惠帝紀】內外公孫耳孫。【註】應劭曰：耳孫者，□孫之孫也。去曾高遠，但耳聞之。　又【集韻】【韻會】□如蒸切，音仍。【前漢惠帝紀】耳孫。【註】晉灼曰：耳孫，□孫之曾孫也。師古曰：爾雅，仍孫從己而數，是爲八葉。與晉說相同。仍耳聲相近，蓋一號也。又【諸侯王表】□孫之子耳孫。【註】耳音仍。　又【集韻】仍拯切，仍上聲。關中河東讀耳作此音。考證：〔【博雅】耳，馬莧也。〕　謹按原文作□耳馬莧也，謹於耳上增□字。 

耴	【未集中】【耳字部】	耴	【廣韻】魚乙切【集韻】逆乙切，□音□。【廣韻】聱耴，魚鳥狀也。【左思吳都賦】魚鳥聱耴。【註】倉頡篇曰：聱耴，衆聲也。◎按字彙質涉切，非。詳下□字註。

耵	【未集中】【耳字部】	耵	【廣韻】都挺切，音頂。耵聹，耳垢。　又【集韻】湯丁切，音聽。義同。

	【子集中】【人字部】		【廣韻】桑谷切【集韻】蘇谷切，□音速。□，頭動也。

□	【未集上】【竹字部】	□	【廣韻】力舉切【集韻】【韻會】【正韻】兩舉切，□音旅。盛飯器也。【揚子方言】南楚謂之筲，趙魏之郊謂之□。　【集韻】通作筥。

耶	【未集中】【耳字部】	耶	【廣韻】以遮切【韻會】余遮切【正韻】于遮切，□音邪。【玉篇】俗邪字。【正韻】語助。又疑辭。　又【增韻】俗謂父曰耶。【古木蘭詩】卷卷有耶名。【杜甫詩】見耶背面啼。　又【荀子議兵篇】莫耶長刃利鋒。【正字通】吳大夫莫耶作寶劒，因謂劒爲莫耶。或曰干將莫耶，當時鑄劒者夫婦之名，故雄劒名干將，雌劒名莫耶。　又【史記淳于髠傳】汙耶下地。【說苑】作汙邪。　又【正韻】徐嗟切，音邪。【荀子成相篇】耶枉僻囬失道途。　又【韻補】叶余嗟切，音近倭。【韓愈施先生墓誌銘】縣曰萬年，原曰神禾。高四尺者，先生墓耶。

耷	【未集中】【耳字部】	耷	【集韻】德盍切，音。大耳曰耷。

耸	【未集中】【耳字部】	耸	【正韻】息勇切，聳本字。（聳）【廣韻】息拱切【集韻】筍勇切【韻會】荀勇切【正韻】息勇切，□音竦。【揚子方言】聳，聾也。生而聾，陳楚江淮之閒謂之聳。【註】言無所聞，常聳耳也。　又高也。【韓愈會合聯句】劒心知未死，詩思猶孤聳。　又【揚子方言】聳，欲也。荆吳之閒曰聳。自關而西，秦晉之閒相勸曰聳。　又【揚子方言】聳，悚也。【註】謂警聳也。【左傳成十四年】大夫聞之，無不聳懼。【楚語】昔殷武丁，能聳其德。【註】聳，敬也。　又【集韻】雙講切，音。義同。

耼	【未集中】【耳字部】	耼	【唐韻】他酣切【集韻】【韻會】他甘切，□音舑。【說文】耳曼也。【徐曰】耳無郭也。【廣韻】耳漫無輪。　又【韻會】祝耼，老耼，人名。【左傳隱九年】戎人之前，遇覆者奔，祝耼逐之。【註】祝耼，鄭大夫。【前漢揚雄傳】弃由耼之所珍兮。【註】師古曰：耼，老耼也。　又國名。【左傳僖二十三年】管蔡郕霍，魯衞毛耼。【周語】耼由鄭姬。【註】耼，姬姓。　又【正韻】都甘切【正韻】都含切，□音耽。又【集韻】乃甘切，音。又【類篇】謨甘切，音姏。又【正韻】那含切，音南。義□同。　【類篇】或作□。【正字通】今俗作聃。

耽	【未集中】【耳字部】	耽	〔古文〕□【廣韻】丁含切【集韻】【韻會】【正韻】都含切，□音酖。【說文】耳大垂也。【淮南子地形訓】夸父耽耳，在其北方。【註】耽耳，耳垂在肩上。　又【玉篇】樂也。【書無逸】惟耽樂之從。【傳】過樂謂之耽。【詩衞風】于嗟女兮，無與士耽。【傳】耽，樂也。　又【廣韻】虎視。【易頤卦】虎視耽耽。【註】虎視耽耽，威而不猛，不惡而嚴。【前漢敘傳】六世耽耽，其欲浟浟。【註】師古曰：耽耽，威視之貌。　又【五音集韻】徒含切，音覃。視近而志遠。　又【張衡西京賦】大厦耽耽。【註】耽，音丹。耽耽，深邃之貌。　又都感切，音黕。亦虎視。　又徒感切，音禫。徐視也。

耾	【未集中】【耳字部】	耾	【唐韻】戸萌切【韻會】乎盲切，□音宏。【博雅】聾也。【玉篇】耳語也。【韻會】一曰耳中聲。　又【韻會】大聲。【宋玉風賦】耾耾雷聲。【揚子法言】非雷非霆，隱隱耾耾。【左思吳都賦】與夫唱和之隆響，動鐘鼓之鏗耾有殷。　又【集韻】呼宏切，音訇。又【五音集韻】烏宏切，音泓。義□同。　【集韻】或作□。

舦	【未集下】【舟字部】	舦	【集韻】他蓋切，音太。舟行。

</div>
    <div class="pagination">
<a href="康熙字典_page108.html">上一页</a><span>...</span><a href="康熙字典_page104.html">104</a><a href="康熙字典_page105.html">105</a><a href="康熙字典_page106.html">106</a><a href="康熙字典_page107.html">107</a><a href="康熙字典_page108.html">108</a><span class="current-page">109</span><a href="康熙字典_page110.html">110</a><a href="康熙字典_page111.html">111</a><a href="康熙字典_page112.html">112</a><a href="康熙字典_page113.html">113</a><a href="康熙字典_page114.html">114</a><span>...</span><a href="康熙字典_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
