<!DOCTYPE html>
<html>
<head>
    <meta charset="UTF-8">
    <title>康熙字典 - 第 959 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 959 页/共 976 页</h1>
    <div class="content">楢	【辰集中】【木字部】	楢	【唐韻】以周切【集韻】【韻會】夷周切，□音由。【說文】柔木也。工官以爲耎輪。【徐曰】耎輪，外固抱之牙也。　又【集韻】【類篇】□雌由切，音秋。【山海經】崌山，其木多楢。【郭璞註】楢，剛木也，中車材。與《說文》異。　又【唐韻】與久切，音酉。柞楢也。【周禮夏官司爟註】鄹子冬取柞楢之火。　又【類篇】積也，積火燎之也。　又溪名。【孫綽天台賦】濟楢溪而直進。　又【唐韻】尺沼切，音麨。赤木名。

楣	【辰集中】【木字部】	楣	【唐韻】武悲切【集韻】【韻會】旻悲切【正韻】謨杯切，□音眉。本作楣。省作楣。【說文】秦名屋□聯也，齊謂之檐，楚謂之梠。徐引《爾雅釋宮》楣謂之梁，謂門上橫樑也。眉猶際也。【釋名】楣，眉也。近前各兩，若面之有眉。【儀禮鄕射禮】序則物當棟，堂則物當楣。【註】五架之屋，正中曰棟，次曰楣。【鄕飮酒禮】賔升主人阼階上，當楣北面再拜。【註】楣，前梁也。楣字从睂作。考證：〔【鄕飮酒禮】賓升，主人阼階上，立當楣，北面再拜。〕　謹照原文去立字。 

楤	【辰集中】【木字部】	楤	同棇。

楥	【辰集中】【木字部】	楥	【唐韻】虛願切【集韻】【韻會】呼願切【正韻】翾眩切，□暄去聲。俗作楦。【說文】履法也。【徐曰】織履中模範，故曰法。【朝野僉載】唐楊炯每呼朝士爲麒麟楥。曰：今弄假麒麟者，必修飾其形，覆之驢背，及去皮，還是驢。　又【類篇】於眷切。木名。【爾雅釋木】楥，柜枊。　又【集韻】于元切，音袁。義同。　又【正韻】于權切，音員。絡絲籰。籰字原从賏从夂作，不从矍。

楦	【辰集中】【木字部】	楦	俗楥字。

楧	【辰集中】【木字部】	楧	同柍。

楨	【辰集中】【木字部】	楨	【唐韻】陟盈切【集韻】【韻會】知盈切【正韻】諸成切，□音貞。【說文】剛木也。【山海經】太山之上多楨木。【郭註】女楨也。冬不凋。　又楨榦，築牆所立兩木也。【書費誓】峙乃楨榦。【孔傳】題曰楨，旁曰榦。楨當牆兩端者也，榦在牆兩邊者也。　又楨林，縣名。【前漢地理志】屬上郡。考證：〔【山海經】太山之上多楨女。〕　謹照原文楨女改楨木。 

楩	【辰集中】【木字部】	楩	【唐韻】房連切【集韻】【韻會】毗連切【正韻】蒲眠切，□便平聲。【玉篇】楩木，似豫章。【司馬相如子虛賦】楩楠豫音。【爾雅釋木】闕楩。【疏】楩及豫章皆南方大木之名也。　又【唐韻】符善切【集韻】【類篇】婢善切，□音辨。又【集韻】毗面切，音便。義□同。

楪	【辰集中】【木字部】	楪	【唐韻】與涉切【集韻】【韻會】【正韻】弋涉切，□音葉。【玉篇】牖也。　又楪楡，縣名。在雲中。見【史記】。　又【類篇】達協切，音牒。牀簀也。　又【集韻】【類篇】□悉協切，音燮。□楪，小楔。

楫	【辰集中】【木字部】	楫	【唐韻】卽葉切【集韻】【韻會】【正韻】卽涉切，□音接。【說文】舟櫂也。【玉篇】行舟具。檝、艥同。【易繫辭】刳木爲舟，剡木爲楫。舟楫之利，以濟不通。【書說命】若濟巨川，用汝作舟楫。　又【釋名】楫，捷也。撥水舟行捷疾也。【註】楫，所以櫂舟也。【詩大雅】淠彼涇舟，烝徒楫之。【揚子方言】楫謂之橈。或謂之櫂。　又林木貌。【呂覽明理篇】氣若山之楫。　又【集韻】籍入切【正韻】秦入切，□音輯。義同。　又通輯。【前漢兒寬傳】躬發聖德，統楫羣元。臣瓚曰：楫當作輯。　又【集韻】側立切，音戢。聚也。

	【補遺】【丑集】【女字部】		【篇海類編】匹耕切，音烹。急也。

楬	【辰集中】【木字部】	楬	【唐韻】【集韻】【韻會】□其謁切，音揭。【說文】楬櫫也。【周禮秋官職金】辨其物之媺惡與其數量，楬而璽之。【註】旣揭椾書其數量，又以印封之，有所表識，謂之楬櫫。　又【周禮秋官蜡氏】有死于道路者，令埋而置楬。【顏師古曰】楬，杙也。椓杙于葬處，而書死者姓名也。　又【周禮秋官明竁註】楬頭，書罪法也。　又【唐韻】【集韻】【韻會】【正韻】□渠列切，音傑。義同。　又【唐韻】丘瞎切。同□。止樂器。【禮樂記】鞉鼓椌楬壎箎。【註疏】椌，柷也。楬，敔也。柷以起樂，敔以止樂。　又木豆也。【禮明堂位】夏后氏以楬豆。【註】無異物之飾也。齊人謂無髮爲禿楬。　又【淮南子地形訓】淸漳出楬戾，濁漳出發包。【高註】乞洽切，音恰。楬戾，山名。在上黨。

殈	【辰集下】【歹字部】	殈	【廣韻】【集韻】【韻會】【正韻】□呼狊切，音洫。鳥卵裂也。【禮樂記】卵生者不殈。【鄭註】殈，裂。【疏】今齊語稱裂爲殈。【釋文】卵坼不成曰殈。　又【集韻】弋質切，音溢。【禮樂記】卵生者不殈。范宣讀。　又【集韻】呼役切，音湨。又馨激切，音鬩。義□同。

業	【辰集中】【木字部】	業	〔古文〕□□【唐韻】魚怯切【集韻】逆怯切，□音鄴。【說文】業，大板也，所以飾懸鐘鼓。【詩大雅】虡業維樅。【疏】植鐘磐之木，植者名爲虡，橫牽者爲栒，栒上加大版爲之飾爲業。刻板捷業如鋸齒，故曰業。　又功業。【易繫辭】富有之謂大業。　又事業。【易坤卦】暢於四支，發於事業。　又基業。【孟子】創業垂統。　又學業。【禮曲禮】所習必有業。　又世業。【左傳昭元年】子產曰：臺駘能業其官。　又【爾雅釋訓】業業，危也。【書臯陶謨】兢兢業業，一日二日萬幾。　又壯也。【詩小雅】四牡業業，又凡所攻治者曰業，事物已爲而未成亦曰業。【孟子】有業履於牖上。　又已然曰業。【前漢吳王濞傳】高祖召濞相之，悔業已拜。　又藝業。【史記貨殖傳】田農，拙業也，賣漿，小業也。　又建業，地名。【吳志】權改秣陵爲建業。　又姓。【姓苑】有業氏。　又【集韻】逆及切，音岌。亦壯也。　又【集韻】玉盍切。亦危也。　又叶宜戟切，音逆。【鶡冠子泰鴻篇】兩治四致，閒以止息。歸時離氣，以成萬業。　又叶逆約切，音虐。【前漢藝文志述】伏羲畫卦，書契後作。虞夏商周，孔纂其業。○按《說文》从莘从巾。巾象版，不从木，收莘部，今誤入。

檅	【辰集中】【木字部】	檅	【集韻】須銳切，音歲。【玉篇】小棺也。

骮	【亥集上】【骨字部】	骮	【廣韻】與職切【集韻】逸職切，□音弋。□，或作骮。缺盆骨。【玉篇】小骨也。

檆	【辰集中】【木字部】	檆	【說文】杉本字。徐鉉曰：俗作杉，非。詳杉字註。

檇	【辰集中】【木字部】	檇	【唐韻】【集韻】□遵綏切，音嗺。【說文】以木有所擣也。　又【集韻】遵爲切，醉平聲。檇李，地名。【春秋定十四年】越敗吳于檇李。【集韻】或作。【韻會】或作雋。　又【唐韻】【韻會】□將遂切，音醉。公羊傳謂之醉李。今吳郡嘉興縣。

毢	【辰集下】【毛字部】	毢	【玉篇】【廣韻】蘇來切【集韻】【正韻】桑才切，□音鰓。毰毢，鳥羽張貌。或从思作毸。【劉禹錫鴟詩】毰毸飽腹蹲枯枝。　通作鰓。【潘岳射雉賦】敷藻翰之陪鰓。【註】陪鰓，奮怒貌。○按鳥奮怒則羽張，與毰毸同義。

檈	【辰集中】【木字部】	檈	【唐韻】似宣切【集韻】【類篇】甸宣切，□音旋。【說文】圜案也。【廣韻】承食之案。　又【唐韻】相倫切【集韻】須倫切，□音荀。義同。　又【集韻】【類篇】□隨戀切，旋去聲。一曰以繩轉軸也。一曰裁木爲器也。

	【酉集下】【辵字部】		【玉篇】籀文述字。

檉	【辰集中】【木字部】	檉	【唐韻】丑貞切【集韻】【韻會】癡貞切【正韻】丑成切，□音頳。【說文】河柳也。【詩大雅】其檉其椐。【爾雅翼】檉葉細如絲，婀娜可愛，天之將雨，檉先起氣以應之，故一名雨師，而字从聖。　又【酉陽雜俎】涼州有赤白檉。　又檉樹，一年三秀。【本草衍義】謂之三春柳。　又【張衡南都賦註】檉似柏而香，今檉中有脂，號檉乳。　又【詩疏廣要】檉非獨知雨，又能負霜雪。大寒不凋，有異餘柳。【梁江淹檉頌】木貴冬榮，檉實寒色。　又地名。【春秋僖元年】公會齊侯、宋公、鄭伯、曹伯、邾人于檉。

檊	【辰集中】【木字部】	檊	【集韻】居案切，音幹。木名。柘也。一曰檀也。

檋	【辰集中】【木字部】	檋	【集韻】拘玉切，音臼。【史記河渠書乗橋註】作檋。徐廣曰：直轅車也。詳橋字註。亦同梮。詳梮字註。

檌	【辰集中】【木字部】	檌	【篇海】徂賄切，音罪。倒損也。出【揚子方言】。

	【寅集中】【山字部】		【廣韻】都寒切【集韻】多寒切，□音丹。孤山也。【集韻】山孤高者曰。或作□。　又【集韻】【類篇】□都黎切，音低。孤，山名。

□	【辰集上】【日字部】	□	【集韻】必結切，音彆。暴乾也。

檍	【辰集中】【木字部】	檍	【廣韻】於力切【集韻】【韻會】乙力切，□音億。【說文】杶也。可爲弓材。【周禮冬官考工記】弓人取幹之道，柘爲上，檍次之。【爾雅釋木】杻，檍。【郭註】似棣，細葉。【陸璣隰有杻疏】名萬歲樹。取億萬之義。　【韻會】或作□。　又【集韻】【類篇】□于記切，音意。義同。考證：〔【周禮冬官考工記】工人取幹之道，柘爲上，檍次之。〕　謹照原文工人改弓人。 

檎	【辰集中】【木字部】	檎	【唐韻】巨今切【集韻】【韻會】【正韻】渠今切，□音琴。【玉篇】林檎，果名。【左思蜀都賦】其園則有林檎、枇杷。【本草圖經】林檎，或謂之來禽，木似柰，實比柰差圓，六七月熟。有二種，甘者早熟而味肥美，酢者差晚，須熟爛乃堪噉。【學圃餘疏】花紅，卽古林檎。　【廣志】似赤柰。亦名黑檎。

檏	【辰集中】【木字部】	檏	同樸。又陽樸，地名，在蜀郡。【呂覽本味篇】和之美者，陽樸之薑，招搖之桂。

檐	【辰集中】【木字部】	檐	【唐韻】【集韻】【韻會】余廉切【正韻】移廉切，□音鹽。【說文】也。【徐曰】俗作簷，非是。【禮明堂位】復廟重檐。【註】重檐，外檐下壁復安板檐，以避風雨。見梠字註。又見樀字註。　又別作櫩。【何晏景福殿賦】飛櫩翼以軒翥。　【韻會】又作厃。【揚子方言】秦謂之桷，齊謂之厃。　又【集韻】【韻會】【正韻】□都濫切，音擔。通作檐。【管子七法篇】不明于則，而欲出號令，猶檐竿而欲定其未。　又星名。【爾雅釋天】河鼓謂之牽牛。【郭註】荆楚人呼牽牛星爲檐鼓。檐者荷也。厃字原作□下厂。

檑	【辰集中】【木字部】	檑	【集韻】盧回切，音雷。木名。　又【類篇】同礌。【埤蒼】推石自高而下也。亦作雷。【周禮秋官職金疏】雷，守城捍禦之具。又【司馬相如子虚賦】礧石相擊。

檒	【辰集中】【木字部】	檒	【玉篇】古文風字。註見部首。又【類篇】風行木上曰檒。　又同楓。　又【唐韻】檒梵，聲也。　又【唐韻】房戎切。義同。

檓	【辰集中】【木字部】	檓	【韻會】許委切【類篇】虎委切，□音毀。大椒也。【爾雅釋木】檓，大椒。【郭註】今椒樹叢生實大者名爲檓。

檔	【辰集中】【木字部】	檔	【唐韻】【集韻】【類篇】□都郞切，音當。【玉篇】木牀也。【集韻】木名。　又【類篇】登浪切，當去聲。橫木框檔。　又【集韻】下浪切，音讜。義同。

檕	【辰集中】【木字部】	檕	【唐韻】古詣切【集韻】吉詣切，□音係。【說文】繘耑木也。　【正字通】糾線小椎，繫絲端而轉機，形如撞鐘椎，故字从□。○按《易井卦》彖辭汔至变未繘井，則繘乃汲水之綆，檕當爲桔槹上橫木，所以轉機。《方言》註亦云：繘，汲水索。似从經解爲是。　又【唐韻】苦奚切【集韻】牽奚切，□音谿。義同。　又檕梅。木名。見朹字註。　又【類篇】堅奚切，音雞。檕迷，木名。考證：〔按易井卦彖辭，汔至，未繘井。〕　謹照原文汔至下增变字。 

檖	【辰集中】【木字部】	檖	【唐韻】【集韻】【韻會】【正韻】□徐醉切，音遂。【說文】作□，羅也。【爾雅釋木】檖蘿。【郭註】今楊檖也。實似梨而小酢，可食。【詩秦風】隰有樹檖。【陸璣疏】檖，一名赤蘿，一名山梨，一名鹿梨，一名鼠梨。今人種之，極有脃美如梨者。　又【埤雅】檖，木文細密如羅，亦有華者，俗謂之羅錦。　又檖，順也。【淮南子齊俗訓】披斷撥檖。考證：〔【爾雅釋木】□蘿。〕　謹照原文□改檖。 

閁	【戌集上】【門字部】	閁	【篇海類編】莫轄切，音帓。邪視也。

檗	【辰集中】【木字部】	檗	【唐韻】【集韻】【韻會】【正韻】□博阨切，音伯。【說文】黃木也。【本草】檗，或作蘖。【司馬相如子虚賦】檗離朱楊。【張揖曰】檗，皮可染者。　又小檗。【本草】陶弘景曰：子檗，樹小，狀似石榴，皮黃而苦。　又【類篇】蒲歷切，音椑。槃也。从檗。蘖，非。

	【辰集中】【木字部】		【廣韻】職追切，音錐。木名，似桂。○按與《集韻》木名之椎應是二種，一似桂，一似栗。

檘	【辰集中】【木字部】	檘	同檗。　又【集韻】同枰。或作檘。

櫇	【辰集中】【木字部】	櫇	【字彙補】平波切，音婆。櫇，果名。

櫔	【辰集中】【木字部】	櫔	【唐韻】【集韻】□力制切，音例。木名。實如栗。【山海經】歷兒之山，其上多櫔，方莖而圓葉，黃華而毛，其實如楝，服之不忘。

檙	【辰集中】【木字部】	檙	【集韻】都挺切，音鼎。【廣雅】棓也。

檚	【辰集中】【木字部】	檚	【篇海】創祖切，音楚。檟檚也。【正字通】俗楚字。

檛	【辰集中】【木字部】	檛	【唐韻】陟瓜切【集韻】【韻會】張瓜切【正韻】職瓜切，□音撾。箠也。【玉篇】策也。【左傳文十三年】乃行，繞朝贈之以策。【杜註】策馬檛也。左作簻，又別作□。　又【集韻】莊華切，音髽。義同。考證：〔【左傳文十一年】士會適晉繞朝贈之以策。〕　謹照原文十一年改為十三年。士會適晉四字改乃行二字。 

檜	【辰集中】【木字部】	檜	【唐韻】古會切【集韻】【韻會】【正韻】古外切，□音膾。【爾雅釋木】檜，柏葉松身。【翼雅】性耐寒，其樹大，可爲棺椁及舟。【詩衞風】檜楫松舟。　又棺飾也。【左傳成二年】棺有翰檜。【杜註】翰，兩旁飾。檜，棺上飾。　又通旝。【左傳桓五年】旝動而鼓。【音義】又作檜。建大木，置石其上，發機以磓敵者也。　又國名。祝融之後。【詩檜風】本作檜。【左傳襄二十九年】自鄶而下無譏焉。作鄶。　又【廣韻】【集韻】【韻會】【正韻】□古活切，音括。【孔氏禹貢栝柏註】柏葉松身。與此一也。考證：〔【詩鄘風】檜楫松舟。〕　謹照原文鄘風改爲衞風。〔【鄭註】翰，兩旁飾。〕　謹照原文鄭註改杜註。〔【音釋】又作檜。建大木，置石其上，發機以鎚敵者也。〕　謹照原文音釋改音義。鎚敵改磓敵。 

檝	【辰集中】【木字部】	檝	同楫。【管子兵法篇】歷水谷，不須舟檝。【淮南子主術訓】舟檝所通，莫不賔服。

檞	【辰集中】【木字部】	檞	【唐韻】佳買切，音解。松樠也。與榔、艾蒳皆可合香。　又【集韻】【類篇】□下買切，音蟹。義同。

檟	【辰集中】【木字部】	檟	【唐韻】古雅切【集韻】【韻會】舉下切，□音賈。【說文】楸也。【左傳哀十一年】伍員曰：樹吾墓檟。　又【左傳襄三年】穆姜使擇美檟。【爾雅疏】引作榎。又【左傳註】引榎作檟。　又【爾雅釋木】檟，苦荼。【註】樹小，似梔子，冬生，葉可煑作羹飮。今呼早采者爲茶，晚取者爲茗。一名荈。

</div>
    <div class="pagination">
<a href="康熙字典_page958.html">上一页</a><span>...</span><a href="康熙字典_page954.html">954</a><a href="康熙字典_page955.html">955</a><a href="康熙字典_page956.html">956</a><a href="康熙字典_page957.html">957</a><a href="康熙字典_page958.html">958</a><span class="current-page">959</span><a href="康熙字典_page960.html">960</a><a href="康熙字典_page961.html">961</a><a href="康熙字典_page962.html">962</a><a href="康熙字典_page963.html">963</a><a href="康熙字典_page964.html">964</a><span>...</span><a href="康熙字典_page960.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
