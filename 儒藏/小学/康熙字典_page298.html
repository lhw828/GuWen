<!DOCTYPE html>
<html>
<head>
    <meta charset="UTF-8">
    <title>康熙字典 - 第 298 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 298 页/共 976 页</h1>
    <div class="content">□	【未集中】【糸字部】	□	【篇海】音蠟。□衣。敝破也。

□	【未集中】【网字部】	□	【字彙補】以懼切【篇海】音喩。衣也。○按卽□字之譌。

麍	【亥集下】【鹿字部】	麍	【玉篇】力求切，音流。鹿屬。

麴	【亥集下】【麥字部】	麴	〔古文〕　□【集韻】【韻會】【正韻】□丘六切，音鞠。【說文】酒母也。【玉篇】麴蘖。【釋名】麴，朽也。鬱之使衣生朽敗也。【書說命】若作酒醴，爾惟麴蘖又女麴，小麴也。見【齊民要術】。　又【左傳宣十二年】叔展曰：有麥麴乎。【註】麥麴，所以禦濕。　又通鞠。《禮記月令》天子乃薦鞠衣于先帝。註黄桑之服。《釋文》鞠，云六反。如麴塵。《周禮内司服》註作鞠塵。　又神麴，藥名。又與筁通。【揚子方言】薄謂之筁，或謂之麴。　又姓。【姓苑】出西平，漢有麴演。□字原刻从□。考證：〔又麴塵，華名。黃色。【爾雅釋草】作蘜。亦作鞠。【周禮天官內司服】天子乃薦鞠衣。【註】色如麴塵，服之以告桑。〕　謹按麴塵非華名。薦鞠衣之文出月令不出周禮。今謹改爲又通鞠。禮記月令天子乃薦鞠衣于先帝。註黄桑之服。釋文鞠，云六反。如麴塵。周禮内司服註作鞠塵。 

黎	【亥集下】【黍字部】	黎	【唐韻】【集韻】郞奚切【正韻】鄰溪切，□音犂。【說文】履黏也。作履黏以黍米。　又國名。在上黨東北殷侯國。【書西伯戡黎釋文】黎，國名。又【山海經】有牛黎之國。　又縣名。【前漢地理志】魏郡黎陽縣。　又山名。【前漢地理志】黎山在黎陽之南。　又水名。【書禹貢】導弱水至于合黎。【傳】合黎，水名。在流沙之東。　又玉名。【班固西都賦】懸黎垂棘，夜光在焉。　又【玉篇】衆也。【書堯典】黎民於變時雍。【孔疏】黎，衆也。　又【正韻】黑也。與黧同。【書堯典蔡傳】黎，黑也。黎民，黑髮之人。【釋名】土靑曰黎，似黎草色也。　又與邌同。黎明，比明也。【史記高帝紀】黎明圍宛城。【註】索隱曰：黎，猶比也。謂比至天明也。　又與瓈同。玻瓈。【本草】作頗黎。　又與蔾同。【左傳襄二十五年】引易據于蒺蔾，作蒺黎。　又姓。黎侯國之後。　又人名。【書堯典乃命羲和傳】重黎之後有羲氏和氏。　又【集韻】【韻會】□憐題切，音藜。又【集韻】良脂切，音棃。義□同。

	【午集中】【疒字部】		【廣韻】釋類切【集韻】式類切，□音稅。【集韻】腫病。【黃帝靈樞經】風膚脹。

黥	【亥集下】【黑字部】	黥	〔古文〕【唐韻】【集韻】【韻會】【正韻】□渠京切，音擎。【說文】黑□在面。【荀子正論篇】墨黥。【註】以墨涅其面而已。或曰墨黥，當爲墨幪。以墨巾蒙其頭而已。【書呂□】爰始淫爲劓刵椓黥。【疏】黥面，卽墨□也。【周禮秋官司□】墨罪五百。【註】墨，黥也。先刻其面，以墨窒之。　又姓。漢有黥布，初姓英，咎繇之後。布以小時有人相云當□而王，故姓黥以厭當之。

黨	【亥集下】【黑字部】	黨	【唐韻】多朗切【集韻】底朗切【正韻】多曩切，□音讜。【說文】不鮮也。　又【周禮地官大司徒】五家爲比，五比爲閭，四爲族，五族爲黨。【釋名】五百家爲黨。黨，長也。一聚之所尊長也。　又朋也，輩也。【荀子强國篇】不比周，不朋黨。　又助也。相助匿非曰黨。【論語】君子不黨。　又偏也。【書洪範】無偏無黨，王道蕩蕩。　又比也。【荀子非相篇】順禮義，黨學者。【註】黨，親比也。　又頻也。【荀子天論篇】怪星之黨見。　又知也。【揚子方言】黨，皢，哲，知也。楚謂之黨，或曰皢，齊宋之閒謂之哲。【郭註】黨，朗也。解悟貌。　又【廣韻】美也。【廣雅】黨，善也。　又所也，時也。【公羊傳文十三年】往黨。【註】黨，所也。所猶時，齊人語也。【左傳哀五年】萊人之歌曰：師乎，師乎，何黨之乎。【註】黨，所也。　又【玉篇】接也。　又【廣韻】累也。　又地名。【前漢地理志】秦置上黨郡，屬幷州，古上黨關。　又【集韻】止兩切，音掌。姓也。【左傳莊三十二年】公築臺，臨黨氏。【註】黨氏，魯大夫。【釋文】黨，音掌。又【哀十一年】季孫使從於朝，俟於黨氏之溝。【註】黨氏溝，朝中地名。　又【集韻】坦朗切【正韻】他曩切。□與儻同。兾也。【前漢董仲舒傳】黨可得見乎。又【五被傳】黨可以徼幸。【師古註】黨，讀曰儻。　又與讜同。【荀子非相篇】博而黨正。【註】謂直言也。　亦作□。考證：〔【周禮地官閭胥疏】五家爲比，五比爲閭，五閭爲族〕　謹按閭胥疏無此語，查係大司徒文。謹照原文閭胥疏改大司徒。五閭爲族改四爲族。〔【荀子非相篇】实博而黨正。〕謹按原文文而致實，博而黨正，□以四字爲句不得連引實字。謹省實字。 

鷞	【亥集中】【鳥字部】	鷞	【唐韻】所莊切【集韻】【韻會】【正韻】師莊切，□音霜。【說文】鷫鷞，西方神鳥。【正字通】長頸綠色似鴈，皮可爲裘。【揚雄蜀都賦】鷤鷫鷞。【史記司馬相如傳】家貧，以鷫鷞裘貰酒。一作肅爽。馬名。【左傳定三年】唐成公有兩肅爽馬。【疏】肅爽，其羽如練，高首而修頸，馬似之。俗作鸘。又【廣韻】疎兩切【集韻】【韻會】【正韻】所兩切，□音縔。【廣韻】鷞鳩，鷹也。亦作爽。【左傳昭二十年】晏子曰：爽鳩氏始居此地。【註】爽鳩氏，少皡司□。

	【寅集上】【宀字部】		【唐韻】與宜同。【字彙補】疑卽□字之譌。【餘文】與宜同。

鼂	【亥集下】【黽字部】	鼂	〔古文〕□□【唐韻】直遙切【集韻】【韻會】【正韻】馳遙切，□音潮。【說文】匽鼂也。揚雄曰：匽鼂，蟲名。　又姓。衞大夫史鼂之後。漢有鼂錯。○按《漢書景帝紀》作晁錯，本傳作鼂錯。師古註□云：古朝字。然考《字書》朝、鼂二字音同義異，絕不相蒙。止於又姓一條，鼂字下則云：或作晁。又姓朝字下則云：又姓，通作晁。則三字本屬一字，至蟲名一條，則鼂字本義，於朝無涉耳。　又人名。庶長鼂。見【史記秦本紀】。　又【廣韻】陟遙切，音昭。與朝同。【楚辭九章】甲之鼂吾以行。【王逸註】鼂，旦也。【前漢嚴助傳】鼂不及夕。○按《正字通》云：杜林以鼂爲朝夕之朝，林罕非之。《同文備考》亦云：鼂借爲朝，非。然《楚辭》及《漢書》註□云古朝字。而《廣韻》亦云與朝同。則未爲無據。

鼬	【亥集下】【鼠字部】	鼬	【唐韻】【集韻】【韻會】余救切【正韻】爰救切，□音褎。【說文】如鼠，赤黃而大，食鼠者。【正韻】野鼠，善登木。【爾雅釋獸註】鼬似鼦，赤黃色，大尾，啖鼠，江東呼爲鼪。【本草】鼬，一名黃鼠狼。又名鼪鼠。又名□鼠。又名地猴。【韓愈南山詩】倏閃雜鼯鼬。　又地名。【左傳定四年】公及諸侯盟於臯鼬。　又古姓。【山海經】有鼬姓之國。　又羽毛飛揚貌也。【馬融廣成頌】羽毛紛其髟鼬。　【集韻】或从穴。

鼲	【亥集下】【鼠字部】	鼲	【唐韻】乎昆切【集韻】胡昆切，□音魂。【說文】鼠出丁零胡，皮可爲裘。【本草】鼲鼠，卽黃鼠，時煖則出坐穴口，見人則交前兩足於頸，拱立如揖，乃竄入穴。淮南子謂聖人師拱鼠制禮，是也。一名禮鼠。一名拱鼠。一名□狸。【魏志陳思王傳】鼲鼬讙譁於林木。　又【集韻】公渾切，音昆。【廣雅】鼠屬。

齋	【亥集下】【齊字部】	齋	【廣韻】側皆切【集韻】【韻會】【正韻】莊皆切，□債平聲。【正韻】潔也，莊也，恭也。【廣雅】齋，敬也。【禮祭統】齋之爲言齊也。【易繫辭】聖人以此齋戒。【註】洗心曰齋。　又【後漢輿服志】有齋冠曰長冠。　又燕居之室曰齋。　又【集韻】【正韻】□津私切，音貲。【孟子】齋疏之服。【趙岐註】卽齋縗也。音資。　又【易履卦】得其資斧。【子夏傳】作齊斧。虞喜志林云：當作齋。齋戒入廟而受斧也。　又叶眞而切，音支。【後漢周澤傳】生世不諧，作太常妻，一年三百六十日，三百五十九日齋。○按《說文》示齊爲齋。示，明也，祗也。齊者，萬物之潔齊也。洪武《正韻》云：古單作齊，後人于其下加立心，以別之耳。

齖	【亥集下】【齒字部】	齖	【廣韻】五加切【集韻】牛加切，□音牙。【玉篇】齖，齒不平。　又【集韻】齖齵，齒不正。　又不聽人語曰聱齖。【唐書元結傳】能學聱齖，保宗而全家。　又【集韻】魚駕切，音訝。齰齖，齒不相值。

齙	【亥集下】【齒字部】	齙	【玉篇】步交切【集韻】蒲交切，□音庖。【玉篇】齒露也。

麌	【亥集下】【鹿字部】	麌	【廣韻】虞矩切【集韻】五矩切，□音俁。【廣韻】牡鹿。【爾雅釋獸】麕，牡麌。　又麌麌，羣聚貌。【詩小雅】麀鹿麌麌。　又【廣韻】五乎切【集韻】訛胡切，□音吾。又【集韻】【韻會】元俱切【正韻】牛居切，□音虞。又【集韻】魚矩切，音語。義□同。

麎	【亥集下】【鹿字部】	麎	【唐韻】植鄰切【集韻】【韻會】【正韻】丞眞切，□音辰。【說文】牝麋也。【爾雅釋獸】麋，牡麔牝麎。　又【集韻】是忍切，音腎。又常支切，音匙。又船倫切，音脣。義□同。

	【補遺】【辰集】【木字部】		【字彙補】與馨同。見《齊民要術》。又見《楊愼山海經補注》。

	【卯集上】【心字部】		【說文】慌本字。

麞	【亥集下】【鹿字部】	麞	【唐韻】【集韻】【韻會】□諸良切，音章。【玉篇】與獐同。【說文】麋屬。【埤雅】麞如小鹿而美，故从章。章，美也。又麞性善驚，故从章。【吳越春秋】章者，慞惶也。李時珍曰：獵人舞采，則麞麋注視，麞喜文章，故字从章。【道書】麞鹿無魂。【本草註】符瑞志有銀麞，白色，王者□罰中理則出。

麰	【亥集下】【麥字部】	麰	【唐韻】莫浮切。【集韻】【韻會】迷浮切【正韻】莫侯切，□音謀。【說文】來麰，麥也。【玉篇】春麥也。【廣韻】大麥也。【吳普本草】大麥。一名穗麥。五穀之長也。【爾雅翼】大麥宜爲飯，又可爲酢，其蘖可爲飴。　又短粒麥。　又【倉頡解詁】麰，煑麥也。【釋名】煑麥曰麰。麰，齲也。煑熟亦齲壞也。　又【廣雅】麰，麴也。　又通作牟。【詩周頌】貽我來牟。

	【午集下】【石字部】		【廣韻】【集韻】【韻會】【正韻】□古禫切，音感。石篋。見封禪議。一曰以石蓋也。　又【集韻】姑南切，音□。義同。

	【午集下】【石字部】		【集韻】補還切，音班。石文。本作斑。　又石鋪貌。

黓	【亥集下】【黑字部】	黓	【廣韻】與職切【集韻】【韻會】逸職切，□音弋。【廣雅】黑也。　又作弋。【前漢文帝贊】身衣弋綈。【註】如淳曰：弋，皁也。　又【爾雅釋天】太歲在壬曰伭黓。

點	【亥集下】【黑字部】	點	【唐韻】【集韻】【正韻】□多忝切，音玷。【說文】小黑也。　又【正韻】點注也。【爾雅釋器】滅謂之點。【註】以筆滅字爲點。又【玉篇】檢點也。　又【廣韻】點畫。　又【正韻】更點。　又【廣雅】污也。【太史公報任安書】適足以見笑而自點耳。　又【集韻】之廉切，音詹。人名。魯有豐點，齊有鮑點。　又【集韻】丁賀切，音哆。草葉壞也。【齊民要術】故墟種麻，有點葉夭折之患。　又【集韻】都念切，音店。亦汙也。【束皙白華詩】鮮侔晨葩，莫之點辱。考證：〔【太史公報任安書】適足以發笑而自點耳。〕　謹照原文發笑改見笑。 

	【辰集中】【木字部】		【集韻】胡瓜切，音華。【說文】兩刃臿也。从木、□，象形。鏵本字，宋魏曰。或作鋘，或作釫，□同。

	【卯集下】【斤字部】		【篇海】俗斷字。

鼃	【亥集下】【黽字部】	鼃	【正字通】同。

鼞	【亥集下】【鼓字部】	鼞	【唐韻】土郞切【廣韻】吐郞切【集韻】他郞切，□音湯。【說文】鼓聲也。

	【午集中】【目字部】		【集韻】吉歷切，音激。目不瞬也。　又【字彙】吉了切，音皎。【篇海】明也。一曰淸別貌。亦作□。

齅	【亥集下】【鼻字部】	齅	【唐韻】【集韻】【韻會】【正韻】□許救切，同嗅。【說文】以鼻就臭也。【增韻】鼻收氣也。【前漢敘傳】不齅驕君之耳。【師古註】齅，古嗅字。【論語】三齅而作。亦作嗅。　又作。

齔	【亥集下】【齒字部】	齔	【唐韻】【集韻】【韻會】初堇切【正韻】初謹切，□瀙上聲。【說文】毀齒也。男八月生齒，八歲而齔。女七月生齒，七歲而齔。　又【廣韻】【集韻】【正韻】□初覲切，音襯。又【集韻】丑忍切，音辴。義□同。　从□，□音化。【六書正譌】別作齓，非。

齝	【亥集下】【齒字部】	齝	【唐韻】丑之切【集韻】超之切，□音癡。【說文】吐而噍也。【爾雅釋獸】牛曰齝。【郭註】食之巳久，復出嚼之。　又【廣韻】書之切【集韻】申之切，□音詩。又【集韻】【類篇】□充之切，音蚩。義□同。

	【午集上】【瓦字部】		【廣韻】普官切【集韻】鋪官切，□音潘。【玉篇】瓳，大甎也。　又【集韻】符袁切，音煩。義同。

	【卯集中】【手字部】		【唐韻】【玉篇】他德切【集韻】惕得切，□音忒。拳打也，擊也，挨也。

麳	【亥集下】【麥字部】	麳	【廣韻】落哀切【集韻】郞才切，□音來。【廣雅】麳，小麥。麰，大麥也。本作來。【詩周頌】貽我來牟。　又【集韻】六直切，音力。義同。　又陵之切，音釐。麥也。或从禾。齊謂麥曰。　一作□。

黀	【亥集下】【麻字部】	黀	〔古文〕□【唐韻】惻鳩切【集韻】【韻會】甾尤切【正韻】側鳩切，□音鄒。【說文】麻也。【玉篇】麻莖也。【廣韻】聚麻也。【楚辭七諫】菎蕗雜於黀蒸兮。【字彙】黀曰麻蒸，卽麻幹，本一物也。王逸註：枲翮曰黀，煏竹曰蒸，則析爲二矣。　又作菆。【潘岳西征賦】感市閭之菆井。【李善註】菆，麻蒸也。菆井，卽渭城賣蒸之市。　又作掫。【前漢五行志】建平四年，民驚走持槀或掫一枚。【如淳註】掫，麻幹也。

黄	【亥集下】【黃字部】	黃	〔古文〕□【唐韻】乎光切【集韻】【韻會】【正韻】胡光切，□音皇。【說文】地之色也。【玉篇】中央色也。【易坤卦】黃裳元吉。象曰：黃裳元吉，文在中也。【文言】君子黃中通理。　又【史記天官書】日月五星所行之道曰黃道。　又山名。【前漢東方朔傳】北至池陽，西至黃山。　又黃河。【爾雅釋水】河出崑崙虛，色白，所渠幷千七百，一川色黃。　又地名。【春秋哀十四年】公會晉侯及吳子于黃池。【註】陳留封丘縣南有黃亭。　又國名。【左傳桓八年】楚子合諸侯于沈鹿，黃隨不會。【註】黃國，今弋陽縣。　又州名。古邾國，漢西陵縣，隋黃州。　又縣名。【前漢地理志】黃縣屬東萊郡，內黃屬魏郡，外黃屬□留郡。【註】縣有黃溝澤，故名。師古曰：惠公敗宋師于黃，杜預以爲外黃縣東有黃城，卽此地。　又中黃，天子內藏。【後漢桓帝紀】建和元年，芝生於黃藏府。　又官名。【杜氏通典】乗黃令，晉官，主乗輿金根車。【又】晉以后，給事黃門侍郞，散騎常侍，俱屬門下省，稱曰黃散。　又老人曰黃髮。【禮曲禮】君子式黃髮。【疏】人初老則髮白，太老則髮黃。【爾雅釋詁】黃髮齯齒鮐背耈老，壽也。【疏】壽考之通稱。　又小兒曰黃口。【淮南子汜論訓】古之伐國，不殺黃口。【高誘註】黃口，幼也。【唐開元志】凡男女始生爲黃，四歲爲小，十六爲丁，六十爲老。每歲一造計帖，三年一造戸籍，卽今之黃冊也。　又翠黃，飛黃，□馬名。【淮南子覽冥訓】靑龍進駕，飛黃伏皁。【詩魯頌】有驪有黃。【註】黃騂曰黃。　又鵹黃，鳥名。【爾雅釋鳥倉庚註】卽鵹黃也。　又黃目，卣罍類。【禮郊特牲】黃目，鬱氣之上尊也。黃者，中也。目者，氣之淸明者也。　又大黃，弩名。【太公六韜】陷堅敗强敵，用大黃連弩。【史記李廣傳】以大黃射其裨將。　又大黃，地黃，硫黃，雄黃，雌黃，□藥名。　又流黃，綵也。【古詩】少婦織流黃。【廣雅】作留黃。　又會稽竹簟供御，亦號流黃。【唐詩】珍簟冷流黃。　又【正字通】貼黃，卽古引黃。唐制，詔勑有更改，以紙貼黃，其表章略舉事目，見於前封皮者，謂之引黃。后世卽以引黃爲貼黃，不用黃紙。　又倉黃，急遽失措貌。【風土記】大雪被南越，犬皆倉黃吠噬。　又【玉篇】馬病色也。【爾雅釋詁】虺隤，黃病也。【註】皆人病之通名，而說者便以爲馬病。【詩周南】我馬虺隤。考證：〔【前漢東方朔傳】北至河陽〕　謹照原文河陽改池陽。〔【禮曲禮】君子敬黃髮。〕　謹照原文敬黃髮改式黃髮。〔【淮南子覽冥訓】靑龍迎駕〕　謹照原文迎駕改進駕。 

黏	【亥集下】【黍字部】	黏	【唐韻】女廉切【集韻】【韻會】【正韻】尼占切，□音。【說文】相著也。【廣韻】黏麴。　又【韻會】亦作溓。【周禮冬官考工記輪人】雖有深泥，亦弗之溓也。【註】鄭司農云：溓讀爲黏。　又地名。【前漢地理志】樂浪郡黏蟬縣。　又【正韻】尼欠切，聶上聲。【集韻】也。【正韻】膠黏。又稠也。　俗作粘。

鷣	【亥集中】【鳥字部】	鷣	【廣韻】餘針切【集韻】夷針切，□音淫。【廣韻】鷂之別名。【爾雅釋鳥】鷣，負雀。【郭註】鷂也。江東呼鷣，善捉雀，因名。又【廣韻】弋炤切【集韻】弋笑切，□音燿。義同。

□	【未集中】【网字部】	□	【廣韻】【集韻】【類篇】□良倨切，音慮。【玉篇】罔也。

	【辰集上】【日字部】		【篇海】胡刀切，音豪。戾也。

鼊	【亥集下】【黽字部】	鼊	【廣韻】比激切【集韻】【韻會】必歷切，□音壁。【韻會】鼊，龜屬。似龜而漫胡無指爪，其甲有珠文如瑇瑁。

	【午集下】【示字部】		【集韻】時戰切，音繕。祭天也。一曰讓也。【前漢異姓諸侯王表】舜禹受。【韻會】禪，漢書每作，後世遂多通用，惟連言墠壇，則須分別耳。

	【午集下】【示字部】		【玉篇】力大切。墮壞也。　又【集韻】魯旱切，音嬾。惰於祭也。　又【集韻】【韻會】【正韻】□落蓋切，音賴。祩，祝詛也。

鼎	【亥集下】【鼎字部】	鼎	〔古文〕鼑【唐韻】【集韻】【韻會】□都挺切，音頂。【說文】鼎三足兩耳，和五味之寶器也。昔禹收九牧之金，鑄鼎荆山之下。【玉篇】鼎,所以熟食器也。【左傳宣三年】昔夏之方有德也，遠方圖物，貢金九牧，鑄鼎象物，百物而爲之備，使民知神姦，故民入川澤山林，不逢不若，螭魅罔兩莫能逢之。【周禮天官膳夫】王日一舉鼎，十有二物，皆有俎。【鄭註】鼎有十二，牢鼎九，陪鼎三。　又【周易卦名】巽下離上之卦。　又【正韻】鼎，當也。　又方也。【前漢賈誼傳】天子春秋鼎盛。　又鼎鼎，大舒也。【禮檀弓】喪事鼎鼎爾，則小人。【疏】形體寬慢也。　又周鼎，星名。見【步天歌】。　又湖名。【史記封禪書】黃帝鑄鼎於荆山，後世因名其處爲鼎湖。　又州名。宋朗州攺鼎州。　又城門名。【後漢郡國志】雒陽東城曰鼎門。【註】九鼎所後入。　又維舟曰鼎。【揚子方言】維之謂之鼎。　又官名。【前漢東方朔傳】夏育爲鼎官。【註】鼎官，今殿前舉鼎者也。　又姓。未將鼎澧。　又人名。【西京雜記】鼎，匡衡小名也。又【前漢匡衡傳註】張晏曰：匡衡少時字鼎，長乃易字稚圭，世所傳衡與貢禹書，上言衡狀報，下言匡鼎白，知是字也。【又】無說詩匡鼎來。【註】服虔曰：鼎，猶言當也，若言匡且來也。○按服虔註誤。　又【前漢賈捐之傳】捐之復短石顯。楊興曰：顯鼎貴。【註】如淳曰：言方且欲貴矣。鼎音釘。師古曰：讀如字。　又叶他經切，音汀。【左思吳都賦】精若耀星，聲若雷霆。名藏於山經，形鏤於夏鼎。考證：〔【周禮天官膳夫】王旦舉。〕　謹按旦字乃日一二字之譌。謹照原文改爲王日一舉。 

鼕	【亥集下】【鼓字部】	鼕	【廣韻】【集韻】【韻會】□徒冬切，音彤。【廣韻】鼓聲也。【唐書馬周傳】請置六街鼓，號爲鼕鼕鼓。　又【集韻】徒東切【正韻】徒紅切，□音同。義同。

鼗	【亥集下】【鼓字部】	鼗	【廣韻】【集韻】□徒刀切，音陶。如鼓而小，持其柄搖之，兩耳還自擊。【廣韻】鼗大者謂之麻，小者謂之料。又小鼓著柄者。【書益稷】下管鼗鼓。【周禮春官大司樂】靁鼓，靁鼗，地上之圜丘奏之。靈鼓，靈鼗，澤中之方丘奏之。路鼓，路鼗，宗廟之中奏之。又【禮王制】天子賜伯子男樂，則以鼗將之。　又一作鞀。【釋名】鞀，導也。　亦作鞉。

鼪	【亥集下】【鼠字部】	鼪	【廣韻】所庚切【集韻】【韻會】【正韻】師庚切，□音生。【正韻】飛生鼠。【爾雅釋獸】【註】江東呼鼬鼠爲鼪，能啖鼠。俗呼鼠狼。【埤雅】今栗鼠似之，蒼黑而小，取其毫與尾，可以製筆。世所謂鼠鬚栗尾者也。【莊子徐無鬼】逃空虚者，藜藋柱乎鼪鼬之逕。　又【集韻】息正切，音性。鼠屬。

</div>
    <div class="pagination">
<a href="康熙字典_page297.html">上一页</a><span>...</span><a href="康熙字典_page293.html">293</a><a href="康熙字典_page294.html">294</a><a href="康熙字典_page295.html">295</a><a href="康熙字典_page296.html">296</a><a href="康熙字典_page297.html">297</a><span class="current-page">298</span><a href="康熙字典_page299.html">299</a><a href="康熙字典_page300.html">300</a><a href="康熙字典_page301.html">301</a><a href="康熙字典_page302.html">302</a><a href="康熙字典_page303.html">303</a><span>...</span><a href="康熙字典_page299.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
