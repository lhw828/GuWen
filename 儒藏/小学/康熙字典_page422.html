<!DOCTYPE html>
<html>
<head>
    <meta charset="UTF-8">
    <title>康熙字典 - 第 422 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 422 页/共 976 页</h1>
    <div class="content">坸	【丑集中】【土字部】	坸	【玉篇】與垢同。別作耇。

倧	【子集中】【人字部】	倧	【廣韻】作冬切，音宗。上古神人。

偟	【子集中】【人字部】	偟	【廣韻】【集韻】【正韻】□胡光切，音黃。仿偟猶佂營。【莊子大宗師】茫然傍偟乎塵垢之外。　又通遑。【爾雅釋言】偟，暇也。【揚子法言】忠臣孝子，偟乎不偟。【註】言忠孝之人，不暇問仙人無益之事也。考證：〔【爾雅釋詁】偟，暇也。〕　謹照原書釋詁改釋言。 

□	【備考】【未集】【肉字部】	□	【龍龕】同腦。

□	【未集下】【肉字部】	□	【玉篇】徒苓切【五音集韻】特丁切，□音亭。脯也。

□	【未集中】【耳字部】	□	【字彙】馗字之譌。

保	【子集中】【人字部】	保	注解：〔古文〕□□□【廣韻】【集韻】【韻會】補抱切【正韻】補道切，□音寶。安也。【周禮天官】以八統詔王馭萬民，五曰保庸。【註】保庸，安有功者。　又恃也，守也。　又【禮月令】四鄙入保。【註】小城曰保。又都邑之城曰保。　又任也。【周禮地官大司徒】令五家爲比，使之相保。【註】保猶任也。　又全之也，佑也。【書召誥】天迪格保。【註】格正夏命而保佑之。又【詩小雅】天保定爾，亦孔之固。　又【說文】養也。【增韻】抱也。【書周官】立太師，太傅，太保。【禮文王世子】入則有保，出則有師。【前漢宣帝紀】嘗有阿保之功。【註】阿，倚也。保，養也。【賈誼傳】保者，保其身體。　又【史記欒布傳】窮困賃傭於齊，爲酒家保。【註】酒家作保傭也。　又姓。【呂氏春秋】楚保申，爲文王傅。　又與褓緥□通。【禮月令】保介之御閒。【註】猶衣也。保卽□褓。　又叶博古切，音補。【易林】東南其戶，風雨不處。燕婉仁人，父子相保。　又叶博效切，音報。【詩大雅】無射亦保。叶上廟。考證：〔【周禮天官】八統詔王馭萬民，五曰庸保。【註】庸保，安有功者。〕　謹照原文八統上增以字。兩庸保□改保庸。〔【前漢宣帝紀】阿保之功。〕　謹照原文阿保上增嘗有二字。〔【賈誼治安策】保者，保其身體。〕　謹照原書改賈誼傳。 

俺	【子集中】【人字部】	俺	【廣韻】於驗切【集韻】於贍切，□音。我也。北人稱我曰俺。　又【集韻】於劒切，音。大也。

冨	【子集下】【冖字部】	冨	【正韻】富亦作冨。

偬	【子集中】【人字部】	偬	【廣韻】作孔切【集韻】【韻會】祖動切，□音總。倥偬。俗作傯。

倳	【子集中】【人字部】	倳	【廣韻】【集韻】□側吏切，同剚。李奇曰：東方人以物插地中爲倳。【前漢蒯通傳】通說范陽令徐公曰：慈父孝子，不敢事刃於公之腹者，畏秦法也。【史記張耳□餘傳】作倳刃。　又立事曰倳。【周禮天官大宰】事典以任百官。【註】猶倳也。【音義】猶立也。考證：〔【廣韻】【集韻】□側吏切，同剚。李奇曰，東方人以物插地皆爲倳。〕　謹照原文地皆改地中。 

圿	【丑集中】【土字部】	圿	【廣韻】古黠切【集韻】【韻會】【正韻】訖黠切，□音戛。積垢也。【山海經】錢來之山多洗石。【註】石可以去垢圿。【韓愈征蜀聯句】蹋翻聚林嶺，斗起成埃圿。

傰	【子集中】【人字部】	傰	【集韻】蒲登切。同朋。【管子幼官篇】練之以散羣傰署。【註】傰猶曹也。劉績註：卽朋字。　又姓。【漢書】南山羣盜傰宗等數百人。　又【集韻】逋鄧切，崩去聲。人名。【前漢王子侯表】成煬侯傰。

僢	【子集中】【人字部】	僢	【玉篇】【正韻】□同舛，相背也。【淮南子說山訓】分流僢馳。　又【集韻】樞絹切，音釧。【禮王制雕題交趾註】浴同川，臥則僢。【疏】首在外，而足相鄕內。又【周禮冬官考工記玉人兩圭五寸有邸註】有邸，僢共本也。【疏】亦一玉俱成，兩圭尺相對爲僢也。【白虎通】謂之舜者何，舜猶僢僢也。　又【廣韻】【集韻】□尺尹切，音蠢。義同。

做	【子集中】【人字部】	做	【正字通】俗作字，字彙租去聲。又音佐，不知作本有去入二音，分作做爲二，非。互見作字註。

倡	【子集中】【人字部】	倡	【廣韻】尺良切【集韻】【韻會】蚩良切【正韻】齒良切，□音昌。倡優，女樂。【春秋元命包】翼星爲樂庫，爲天倡，主俳倡。別作娼。　又倡狂。【莊子山木篇】倡狂妄行。亦作猖。　又【唐韻】【集韻】【正韻】□尺亮切，音唱。倡和也。【詩鄭風】倡予和汝。【周禮春官樂師】凡軍大獻，敎凱歌，遂倡之。又【禮樂記】壹倡而三歎。【註】倡，發歌句也。三歎，三人從歎之耳。□與唱通。考證：〔【史記樂書】翼星爲樂庫，爲天倡，主俳倡。別作娼。〕　謹按史記樂書此語，惟太平御覽引春秋元命包有之。謹將史記樂書改爲春秋元命包。 

偝	【子集中】【人字部】	偝	【廣韻】【集韻】□蒲昧切，音佩。棄也。【禮坊記】利祿先死者，而後生者，則民不偝。　又【禮投壺】毋偝立。【註】偝立，不正鄕前也。　又【荀子非相篇】鄕則不若，偝則謾之。或作倍。亦作背。

傟	【子集中】【人字部】	傟	【集韻】烏項切，胦上聲。戾也。

	【丑集上】【口字部】		【字彙】俗謾字。

倱	【子集中】【人字部】	倱	【廣韻】胡本切【集韻】【韻會】戸袞切，□音混。倱伅，不開通貌。　又【廣韻】四凶之一。【玉篇】帝鴻氏有不才子，天下之民謂之倱伅。【左傳】作混沌。

俴	【子集中】【人字部】	俴	【廣韻】【正韻】慈演切【集韻】【韻會】在演切，□前上聲。淺也。【詩秦風】小戎俴收。【註】小戎，兵車也。收，軫也，車前兩端橫木，以收斂所載。軫深四尺四寸，故曰俴。【又】俴駟孔羣。【註】駟馬皆以淺薄之金爲甲，欲馬易旋習也。

俵	【子集中】【人字部】	俵	【廣韻】方廟切【集韻】彼廟切【正韻】悲廟切，□標去聲。俵散。【六書故】分畀也。

倐	【子集中】【人字部】	倐	俗倏字。

	【丑集上】【口字部】		【正字通】嘖字之譌，六書口頁二部無字。

倣	【子集中】【人字部】	倣	【廣韻】分罔切【韻會】甫兩切【正韻】妃兩切，□音紡。傚也，依也。通作仿，亦作放。【前漢貢禹傳】亦相放效。【集韻】亦作方，通作昉。

偎	【子集中】【人字部】	偎	【廣韻】烏恢切【集韻】【韻會】烏回切【正韻】烏魁切，□音煨。昵近也。【列子黃帝篇】不偎不愛，僊聖爲之臣。【字林】偎，仿佛見，不寡也。　又【山海經】北海有國，名曰朝鮮天毒，其人水居，偎人愛人。【註】偎亦愛也。

	【丑集上】【口字部】		【集韻】補買切，音擺。【玉篇】別也。　又【集韻】部買切，罷上聲。【博雅】裂也。

	【子集下】【刀字部】		【唐韻】度侯切【集韻】徒侯切，□音頭。【博雅】剜也。【玉篇】剾也。

偢	【子集中】【人字部】	偢	【集韻】七肖切，音峭。傻偢，不仁。

偳	【子集中】【人字部】	偳	【廣韻】多丸切【集韻】多官切，□音端。仯偳，小也。

□	【備考】【未集】【肉字部】	□	【字彙補】同。

□	【未集中】【羽字部】	□	同翿。【廣雅】幢謂之翿。翿原作左羽右壽。

□	【未集下】【肉字部】	□	【字彙補】比諍切，音□。腹脹貌。

□	【備考】【未集】【老字部】	□	【篇韻】音忘。

傄	【子集中】【人字部】	傄	【廣韻】【集韻】【韻會】□呼八切，音瞎。傄，健貌。　又無憚也。【韓愈征蜀聯句】塡隍傶傄。

囨	【丑集上】【囗字部】	囨	【玉篇】匹懸切，音萹。唾聲也。

僜	【子集中】【人字部】	僜	【集韻】【正韻】□唐亙切，音鄧。倰僜，不著事。　又行疲貌。　又【廣韻】【集韻】【韻會】□丑升切，音庱。義同。

傥	【子集中】【人字部】	儻	【唐韻】他朗切【集韻】【韻會】坦朗切【正韻】他曩切，□湯上聲。倜儻，卓異也。【史記司馬相如傳】俶儻瑰瑋。【前漢史丹傳】儻蕩不備。【註】豁達也。　又【關尹子一宇篇】心儻儻，物迭迭。【註】儻儻，猶儃儃。　又或然之辭。儵忽不可期也。【莊子天地篇】儻乎若行，而失道也。【繕性篇】軒冕在身，非性命也，物之儻來寄也。　又【莊子天下篇】時恣縱而不儻。【註】儻，苟也。　又【韻會】通作黨。【前漢董仲舒傳】黨可得見乎。【揚雄傳】黨鬼神可也。　本作儻。俗作倘。

儉	【子集中】【人字部】	儉	〔古文〕□【唐韻】【集韻】【韻會】【正韻】□巨險切，箝上聲。【說文】約也。【禮檀弓】國奢示之以儉，國儉示之以禮。又【王制】祭，豐年不奢，凶年不儉。【左傳莊二十四年】儉德之共也。　又少也，歲歉也。　又姓。　又【正韻】詰念切，箝去聲。義同。　又與險同。【荀子富國篇】下疑俗儉。【註】儉讀爲險。

傠	【子集中】【人字部】	傠	【集韻】房越切。與伐同。【揚子太玄經】勇侏之傠，盜蒙決夬。【註】無道爲侏，反義爲傠。無道反義，衆惡所歸，故宜決。

們	【子集中】【人字部】	們	【集韻】莫困切，音悶。們渾，肥滿貌。　又莫奔切，音門。今塡詞家我們俺們。

偐	【子集中】【人字部】	偐	【廣韻】五晏切【集韻】魚澗切，□音雁。僞物也。

偕	【子集中】【人字部】	偕	【唐韻】古諧切【集韻】【韻會】居諧切，□音皆。【說文】强也。一曰俱也。【徐曰】能同于人，是强有力也。【詩小雅】偕偕士子，朝夕從事。【註】强壯貌。　又叶舉里切，音几。【詩魏風】兄曰：嗟予弟行役，夙夜必偕。叶下死。死音洗。【註】必偕，言與其儕，同作止，不得自如也。　又叶堅奚切，音稽。【顏延之和謝靈運詩】采茨葺昔宇，翦棘開舊畦。物謝時旣晏，年往志不偕。

倔	【子集中】【人字部】	倔	【廣韻】衢物切【集韻】【韻會】【正韻】渠勿切，□音崛。梗戾貌。【宋史趙鼎傳】鼎不附和議，檜曰：此老倔强猶昔。通作屈彊。

倫	【子集中】【人字部】	倫	【唐韻】力迍切【韻會】【正韻】龍春切，□音淪。常也。【書洪範】彝倫攸敘。　又類也。【禮曲禮】儗人必于其倫。　又義也。【禮祭統】夫祭有十倫焉。又【周禮冬官考工記】析幹必倫。【註】順其理也。　又比也。【儀禮卽夕】凡絞紟用布，倫如朝服。【禮中庸】毛猶有倫。【疏】毛雖細物，猶有形體可比也。　又等也。【前漢甘延壽傳】投石超距，絕於等倫。　又擇也。【儀禮少牢饋食禮】雍人倫膚九，實于一鼎。【註】擇其至美者。　又姓。伶倫之後。

□	【未集中】【耳字部】	□	【集韻】征例切，音制。聞也。本作。

□	【備考】【未集】【耳字部】	□	【龍龕】與聞同。

□	【未集中】【聿字部】	□	【集韻】籀文晝字。

刈	【子集下】【刀字部】	刈	〔古文〕□【唐韻】魚肺切【集韻】魚刈切【韻會】疑刈切【正韻】倪制切，□音乂。【說文】芟草也。【徐曰】本作乂，後人又加刀作刈。【屈原離騷】願竢時乎吾將刈。【註】刈，穫也。草曰刈，穀曰穫。又通艾。【前漢匈奴傳】艾，朝鮮之旃。【註】師古曰：艾讀曰刈。刈，絕也。又【玉篇】取也，殺也。又【韻會】絕也。

倨	【子集中】【人字部】	倨	【唐韻】【韻會】【正韻】□居御切，音據。倨傲，不遜。【禮曲禮】遊毋倨。【呂氏春秋】貴爲天子，而不驕倨。　又【淮南子覽冥訓】臥倨倨，興眄眄。【註】倨倨，臥無思慮也。　又矩之直者爲倨，折而衡者爲句。磬有倨句，戈亦有倨句，詳【周禮冬官考工記】。又【禮樂記】倨中矩，句中鉤。【註】倨，微曲也。　又箕坐也。【前漢張耳傳】高祖箕倨。　倨牙，獸牙倨曲也。《爾雅釋畜》駮如馬，倨牙。疏：其牙倨曲。考證：〔又倨牙，獸名。【爾雅釋畜】駮如馬倨牙。【註】倨牙音如鼓。食虎豹。〕　謹按爾雅倨牙乃駮馬之形狀，非獸名也。謹改爲倨牙，獸牙倨曲也。爾雅釋畜駮如馬倨牙。疏其牙倨曲。 

</div>
    <div class="pagination">
<a href="康熙字典_page421.html">上一页</a><span>...</span><a href="康熙字典_page417.html">417</a><a href="康熙字典_page418.html">418</a><a href="康熙字典_page419.html">419</a><a href="康熙字典_page420.html">420</a><a href="康熙字典_page421.html">421</a><span class="current-page">422</span><a href="康熙字典_page423.html">423</a><a href="康熙字典_page424.html">424</a><a href="康熙字典_page425.html">425</a><a href="康熙字典_page426.html">426</a><a href="康熙字典_page427.html">427</a><span>...</span><a href="康熙字典_page423.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
