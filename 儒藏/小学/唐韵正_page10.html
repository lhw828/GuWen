<!DOCTYPE html>
<html>
<head>
    <meta charset="UTF-8">
    <title>唐韵正 - 第 10 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 10 页/共 48 页</h1>
    <div class="content">　　【春秋文九年楚子使椒来聘谷梁传作萩子遥反又子小反或作菽　玉篇萩且畱反又七肖反】
　　楸
　　【楚辞九辩见上】
　　湫
　　【平声音椒　左传楚椒举国语作湫举　史记伍子胥传败越于夫湫湫音椒上声则子小反　左传庄十九年还及湫闵元年齐仲孙湫来省难成十八年王湫奔莱襄六年王湫帅师昭元年勿使有所壅闭湫底三年湫隘嚣尘十二年恤恤乎湫乎攸乎十三年子服湫从竝音子小反徐音秋释文按子服湫又作子服椒史记越世家败之夫椒索隠曰椒本又作湫音酒小反伍子胥传作夫湫左传楚椒举国语作湫举　史记封禅书湫渊祠朝那索隠曰湫音子小反又音子由反汉书苏林音蒋蓼反　今此字四收于十八尤二十九篠四十四有部中】
　　鳅
　　【亦作防　易林同人之益巨蛇大防战于国郊君遂走逃】
　　犹【以周切】
　　【诗小星二章嘒彼小星维参与□肃肃宵征抱衾与裯实命不犹　采芑见下　斯千首章如竹苞矣如松茂矣兄及弟矣式相好矣无相犹矣　小旻见上声咎字下　鼔钟三章鼓钟伐鼛淮有三洲忧心且妯淑人君子其德不犹　白华二章英英白云露彼菅茅天步艰难之子不犹　礼记礼器引诗云匪革其犹聿追来孝檀弓人喜则斯陶陶斯咏咏斯犹郑氏曰犹当为摇摇谓身动摇也秦人犹摇声相近尔雅注犹即繇也古今字耳　古时犹与摇同一音故玉篇遥字又音弋周切】
　　悠
　　【诗泉水载驰竝见上　楚辞大招东有大海溺水浟浟只螭龙竝流上下悠悠只雾雨淫淫白皓胶只魂乎无东汤谷寥只　汉王襃九懐将息兮兰皋失志兮悠悠蒶蕴兮霉黧思君兮无聊身去兮意存怆恨兮懐愁　王逸九思倚此兮岩穴永思兮窈悠嗟懐兮惑用志兮不昭　説苑辨物篇引诗悠悠我思作遥遥】
　　油
　　【史记宋世家箕子歌麦秀渐渐兮禾黍油油彼狡童兮不与我好兮】
　　攸
　　【説文条鋚绦皆以攸得声】
　　由
　　【礼记礼运鬼神以为徒故事可守也五行以为质故事可复也礼义以为器故事行有考也人情以为田故人以为奥也四灵以为畜故饮食有由也　楚辞九章惜往日见幽字下　张弨曰説文无由即甹古文省也今作两字矣】
　　浟
　　【楚辞大招见上】
　　游
　　【俗作游　诗泉水见上　江汉首章江汉浮浮武夫滔滔匪安匪游淮夷来求　常武三章匪绍匪游徐方绎骚　宋玉髙唐赋见下　汉司马相如大人赋见上　淮南子原道训循天者与道游者也随人者与俗交者也　文子同　人间训知天而不知人则无以与俗交知人而不知天则无以与道游　文子同　易林归妹之大有依宵夜游与君相遭除解烦惑使心不忧　王逸九思心烦愦兮意无聊严载驾兮出戏游周八极兮歴九州　张衡思赋见上晋木华海赋见上　张弨曰游从防汓声破体作游又因古文□譌作游诸书正俗各出分属二意非是】
　　繇
　　【书禹贡厥草惟繇厥木惟条　扬雄大司农箴见下诗民劳笺繇役烦多繇本亦作徭　礼记檀弓注谓时繇役繇本亦作徭　王制注不给其繇役繇本亦作徭　杂记下注谓给繇役繇本亦作徭　史记吴太伯世家子周繇立正义曰繇音遥又音由　苏秦传二日而莫不尽繇索隠曰音摇摇动也　东越传繇君丑索隠曰繇音摇　汉书髙帝纪髙祖常繇咸阳师古曰繇读曰徭古通用字凡汉书徭字皆作繇　杨愼曰繇音摇古尚书皋陶作咎繇周礼追师注步摇作步繇】
　　揄
　　【诗生民七章或舂或揄或簸或蹂释之叟叟烝之浮浮按此字不当从兪依周礼作抌为是　礼记玉藻夫人揄狄注揄读为摇　杂记上夫人税衣揄狄揄音遥　丧大记揄绞揄音遥】
　　啾【即由切】
　　【汉淮南小山招隠士嵗暮兮不自聊蟪蛄鸣兮啾啾】
　　酋【自秋切】
　　【释名曹酋也】
　　
　　【周礼注稻醴清音糟沈子由反　今此字两收于六豪十八尤部中】
　　脩【息流切】
　　【诗中谷有蓷二章中谷有蓷暵其脩矣有女仳离条其歗矣条其歗矣遇人之不淑矣歗音萧淑音人遥反　吕氏春秋辨土篇寒则雕热则脩　诗鸱鸮予尾翛翛唐石经作脩脩】
　　修
　　【汉王襃九懐见下　邯郸淳曹娥碑辞何者大国防礼自修岂况庶贱露屋艸茅　晋陆云夏府君诔见下】
　　抽【丑鸠切】
　　【诗清人三章清人在轴驷介陶陶左旋右抽中军作好説文作左旋右搯土刀切　晋嵇康思亲诗奈何愁兮愁无聊恒恻恻兮心若抽】
　　瘳
　　【诗风雨二章风雨潇潇鸡鸣胶胶既见君子云何不瘳　汉扬雄大司农箴秦收太半二世不瘳泣血之求海内无聊农臣司均敢告执繇　张衡思赋见上】
　　妯
　　【诗鼔钟见上】
　　周【职流切】
　　【诗下泉二章冽彼下泉浸彼苞萧忾我寤叹念彼京周　易林噬嗑之巽东家杀牛污臭腥臊神皆西顾命絶衰周　汉杜笃呉汉诔尧隆稷契舜嘉皋陶伊尹左殷吕尚翼周　张衡思赋见上　李尤辟雍赋见下　晋陆云夏府君诔文武未坠君惟克修百行殊揆君望斯周栖仪初九戢翼洪条琼辉四灼景问绸缪　赠顾骠骑诗见幽字下　郑曼季荅陆士龙诗见上　白虎通四十五日不周风至不周者不交也　春秋考异邮同　山海经周侥国一名憔侥国国语作僬侥　説文调蜩雕雕雕啁皆以周得声】
　　州
　　【左传襄四年虞人之箴曰芒芒禹迹画为九州经启九道民有寝庙兽有茂草各有攸处德用不扰在帝夷羿冒于原兽忘其国恤而思其麀牡　汉司马相如大人赋见上　王裦九懐林不容兮鸣蜩余何畱兮中州陶嘉月兮总辔搴玉英兮自修　扬雄豫州牧箴夏宅九州至于季世放于南巢　王逸九思见上　魏嵇康琴赋见上】
　　洲
　　【诗鼔钟见上　张弨曰州为重川本洲渚字后人加水以别州县经典亦承其譌也】
　　舟
　　【诗笃公刘二章何以舟之维玉及瑶鞞琫容刀　晋木华海赋见上　考工记刮摩之工玉楖雕矢磬注故书雕或为舟　説文朝从倝舟声】
　　輖
　　【考工记注摰輖也輖音周又音吊】
　　雠【市流切】
　　【诗采芑四章蠢尔蛮荆大邦为雠方叔元老克壮其犹方叔率止执讯获丑　抑六章无言不雠无德不报】
　　醻
　　【诗彤弓三章彤弓弨兮受言櫜之我有嘉宾中心好之钟鼔既设一朝醻之　瓠叶四章有兔斯首燔之炮之君子有酒酌言醻之】
　　魗
　　【诗遵大路二章遵大路兮掺执子之手兮无我魗兮不寁好也】
　　柔【耳由切】
　　【诗桑扈四章兕觥其觩防酒思柔彼交匪敖万福来求　丝衣兕觥其觩防酒思柔不吴不敖胡考之休説文猱从犬柔声】
　　收【式州切】
　　【晋陆机诗恢恢天网飞沈星收爰兹下臣腾光清霄郑曼季荅陆士龙诗见上】
　　鸠【居求切】
　　【宋玉髙唐赋薄艸靡靡联延夭夭越香掩掩众雀嗷嗷雌雄相失哀鸣相号王雎鹂黄正冥楚鸠姊归思妇垂鸡髙巢其鸣喈喈当年遨游更唱迭和赴曲随流　庄子音义滑鸠一名滑雕　水经注发鸠山淮南子谓之发苞山】
　　防
　　【今此字三收于十八尤二十幽三十一巧部中】
　　朻
　　【尔雅释本下句曰朻上句曰乔】
　　丩
　　【説文□訆皆以丩得声】
　　【所鸠切】
　　【亦作搜庄子景曰搜搜也搜音素口反又素刀反又音萧越王子搜音素羔反】
　　□
　　【左传文十一年鄋瞒侵宋鄋所求反一音先牢反】
　　愁【士尤切　当作士犹】
　　【楚辞九章悲回风怜思心之不可惩兮证此言之不可聊宁溘死而流亾兮不忍此心之常愁　战国防苏秦説秦惠王上下相愁民无所聊　汉书景十三王传广川王去歌愁莫愁生无聊　王襃九懐见上易林干之噬嗑坚冰黄鸟常哀悲愁不见甘粒但见藜蒿数惊鸷鸟为我心忧　比之大壮适戍失期】
　　【患生无聊惧以发忧开藏闭塞邦国穷愁　萃之大过见上　刘向九叹白露纷纷以涂涂兮秋风浏浏以萧萧身永流而不还兮魂长逝而常愁　张衡思赋见上　魏甄后塘上行见上　道藏诗椿龄会足衰劫往岂足辽虚刀挥至空鄙滞五神愁】
　　休【许尤切　当作许犹】
　　【诗蟋蟀桑扈竝见上　民劳二章民亦劳止汔可小休惠此中国以为民逑无纵诡随以谨惽怓式遏冦虐无俾民忧无弃尔劳以为王休　江汉六章虎拜稽首对扬王休作召公考天子万寿首休考寿同为一韵　丝衣见上　淮南子修务训达略天地察分秋毫称誉叶语至今不休　易林鼎之困登高望家役事未休王事靡盬不得逍遥　魏嵇康琴赋见上晋陆机演连珠臣闻倾耳求音眡忧听苦澄心徇物形逸神劳是以天殊其数虽同方不能分其慼理塞其通则竝质不能共其休　陆云赠奚世都诗善问伊何惠音孔韶肇允衡门翻飞宰朝肃雍芳林芬响凌霄穆矣和风育尔清休　赠郑曼季诗鸾栖高冈耳想云韶拊翼坠夕和鸣兴朝我之思之言懐其休】
　　髤
　　【史记货殖传木器髤者千枚徐广曰髤音休正义曰又音许昭反　汉书外戚传殿上髤漆师古曰髤音许求反又音许昭反】
　　囚【佀由切】
　　【诗泮水五章淑问如皋陶在泮献囚　易林遯之既济镃基逢时稷契皋陶贞良得愿微子解囚】
　　慒
　　【本注又在交切今三肴部不收】
　　俦【直由切】
　　【汉王褎九懐泱莽莽兮究志惧吾心兮防防步余马兮飞柱览可与兮匹俦　张衡思赋见上　邯郸淳曹娥碑辞或有克面引镜耳用刀坐台待水抱树而烧于戏孝女德茂此俦　魏刘桢鲁都赋昼藏宵行俯仰哮咆禽兽布窜失偶丧俦　杨愼曰史记龟防传上有梼蓍下有神龟索隠云梼音稠左传八元八凯有梼戭汉书艺文志有公梼生师古曰梼直由反其字从木霍去病传从至梼余山师古曰梼音筹其字从木独孟子梼杌之梼今音涛盖因陆德明九经释音而误也贾逵曰梼杌凶顽无俦匹之貌以此证之则梼杌之梼亦当音稠愚按俦涛二字古人同为一音盖此韵与萧宵肴豪如佳皆灰咍之与支脂之微齐耳　今吴人凡俦侣之俦皆呼为桃　今此字两收于十八尤二十七号部中】
　　帱
　　【礼记檀弓天子龙輴而椁帱诸侯輴而设帱音大报反　丧大记大夫殡以帱欑至于西序帱音道　中庸辟如天地之无不持载无不覆帱音徒报反　考工记轮人欲其帱之廉也帱音畴又音导　左传襄二十九年如天之无不帱也帱徒报反　今此字两收于十八尤二十七号部中】
　　裯
　　【诗小星见上　郭璞注方言裯丁牢反　史记鲁世家鲁人立齐归之子禂为君徐广曰裯一作袑　杨愼曰今闗中人呼寝褥为条子　今此字两收于六豪十八尤部中】
　　绸
　　【汉司马相如大人赋见上　礼记檀弓绸练设旐绸音吐刀反徐直留反　明堂位夏后氏之绸练绸音吐刀反　尔雅释天素锦绸杠疏绸韬也　汉书司马相如传靡屈虹而为绸注绸韬也　今此字两收于六豪十八尤部中】
　　稠
　　【晋陆机荅贾谧诗昔我逮兹时惟下僚及子栖迟同林异条年殊志比服舛义稠游跨三春情固二秋庄子可谓稠适而上遂矣稠音调本亦作调】
　　畴
　　【周礼司几筵注敦读曰焘音导刘音畴】
　　鯈
　　【赵宧光曰诗鲦鲿鰋鲤即此字本作鯈　玉篇鯈徒尧直流二切】
　　梼
　　【杨愼説见上　左传文十八年梼戭音直由反韦昭音桃汉书古今人表师古音畴　今此字两收于六豪十八尤部中】
</div>
    <div class="pagination">
<a href="唐韵正_page9.html">上一页</a><span>...</span><a href="唐韵正_page5.html">5</a><a href="唐韵正_page6.html">6</a><a href="唐韵正_page7.html">7</a><a href="唐韵正_page8.html">8</a><a href="唐韵正_page9.html">9</a><span class="current-page">10</span><a href="唐韵正_page11.html">11</a><a href="唐韵正_page12.html">12</a><a href="唐韵正_page13.html">13</a><a href="唐韵正_page14.html">14</a><a href="唐韵正_page15.html">15</a><span>...</span><a href="唐韵正_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
