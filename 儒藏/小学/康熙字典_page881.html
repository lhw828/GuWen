<!DOCTYPE html>
<html>
<head>
    <meta charset="UTF-8">
    <title>康熙字典 - 第 881 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 881 页/共 976 页</h1>
    <div class="content">宝	【寅集上】【宀字部】	寶	〔古文〕寚□珤【唐韻】【正韻】博浩切【集韻】【韻會】補抱切，□音保。【說文】珍也。从宀玉貝，缶聲。【徐曰】人所保也。【廣韻】珍寶。又瑞也，符也。【易繫辭】聖人之大寶曰位。【禮禮運】天不愛其道，地不愛其寶。【詩大雅】稼穡惟寶。又【書旅獒】所寶惟賢，則邇人安。　又【增韻】符璽也，重也，貴也。【周禮春官天府】凡國之玉鎮，大寶器藏焉。【書旅獒】分寶玉于伯叔之國。禮聘凡四器者，唯其所寶，以聘可也。註謂圭璋璧琮。古者天子諸侯以圭璧爲符信，至秦始有皇帝信璽，唐改曰寶。又凡錢文曰通寶。　又姓。　又叶博古切，音補。【詩大雅】錫爾介圭，以作爾寶。叶上土。　又【□琳瑪瑙賦】帝道匪康，皇鑒元輔。顧以多福，康以碩寶。　又通作葆。【史記魯世家】毋墜天之降葆命。【註】讀如寶。【留侯世家】見穀城下黃石，取而葆祠之。【徐廣曰】史珍寶字皆作葆。考證：〔【書旅獒】分寶玉于叔伯之國。〕　謹照原文叔伯改伯叔。〔【禮聘義】圭璋璧琮，凡此四器者，唯其所寶，以聘可也。〕　謹按禮記聘義無此文，查係見儀聘義禮記中。謹據改爲禮聘凡四器者，唯其所寶，以聘可也。註謂圭璋璧琮。  

嬚	【丑集下】【女字部】	嬚	【廣韻】力鹽切【集韻】離鹽切，□音廉。女字。一曰淸美也。　又【廣韻】良冉切【集韻】力冉切，□音斂。女名。

媒	【丑集下】【女字部】	媒	【廣韻】莫杯切【集韻】【韻會】謨杯切，□音枚。【說文】謀也。謀合二姓，以成昏媾也。【路史】女媧佐大昊，禱于神，祈爲女婦，正姓□職昏，因是曰神媒。【詩衞風】匪我愆期，子無良媒。【禮曲禮】男女非有行媒，不相知名。【周禮地官】媒氏掌萬民之判。　又凡相因而至亦曰媒。【文中子魏相篇】聞謗而怒者，讒之囮也。見譽而喜者，佞之媒也。　又龍媒，駿馬也。【前漢禮樂志】天馬徠龍之媒。【杜甫詩】有能市駿骨，莫恨少龍媒。　又齊人名麴餠曰媒。【前漢可馬遷傳】媒孽其短。【孟康曰】媒，酒酵也。孽，麴也。謂釀成其罪也。　又【集韻】【正韻】□莫佩切，音妹。媒媒，卽昧昧也。【莊子知北遊】媒媒晦晦，無心而不可與謀。　又【集韻】彌登切，音瞢。義同。　又莫貝切，音昧。貪也。　又叶市朱切，音殊。【焦氏易林】塗行破車，醜女無媒。莫適爲偶，孤困獨居。　又叶莫浮切，音謀。【□琳止欲賦】惟今夕之何夕兮，我獨無此良媒。雲漢倬以昭回兮，天水混而光流。

柋	【辰集中】【木字部】	柋	【集韻】待戴切【類篇】徒耐切，□音代。吳俗謂蠶槌曰柋。

媃	【丑集下】【女字部】	媃	【集韻】而由切，音柔。女名。一曰女媚貌。

嫻	【丑集下】【女字部】	嫻	同嫺。

宓	【寅集上】【宀字部】	宓	【唐韻】美畢切【集韻】【韻會】【正韻】覓畢切，□音蜜。【說文】安也。【玉篇】止也，靜也，默也。【埤蒼】祕宓也。【顏師古曰】宓汨，去疾也。　又人名。【三國志】秦宓。　又房六切。【孟康漢書古文註】宓，今伏字。皇甫謐云：伏羲或謂之宓羲。考諸經史緯侯無宓羲之號，必後世傳寫誤以虙爲宓。孔子弟子虙不齊，後人云濟南伏生，卽子賤之後，是知虙與伏古字通用，後誤以爲宓也。　又【集韻】宓或作密□。

	【巳集中】【火字部】		【集韻】末各切，音莫。【玉篇】火貌。【集韻】或書作□。

娿	【丑集下】【女字部】	娿	【廣韻】【集韻】【韻會】【正韻】□於何切，音阿。媕娿，不決也。【韓愈石鼓歌】詎肯感激徒媕娿。　又【廣韻】【正韻】烏可切【集韻】【韻會】倚可切，□音。娿娜，弱態貌。亦姓。

婪	【丑集下】【女字部】	婪	【廣韻】【集韻】【韻會】【正韻】□盧含切，音嵐。【說文】貪也。【杜林】卜者黨相詐驗爲婪。【韓愈順宗實錄】韋執誼，性貪婪詭賊。　又【集韻】盧感切，音窞，義同。一曰不謹也。

婂	【丑集下】【女字部】	婂	【集韻】彌延切，音綿。女字。本作嬵。

媕	【丑集下】【女字部】	媕	【廣韻】【集韻】□衣檢切，音揜。【說文】女有心媕媕也。　又【集韻】於琰切，音黶。義同。　又【廣韻】【集韻】□烏含切，音諳。媕娿，不決也。　又【集韻】遏合切，音姶。女名。

婴	【丑集下】【女字部】	嬰	【廣韻】於盈切【集韻】伊盈切【正韻】於京切，□音纓。【釋名】人始生曰嬰兒。胷前曰嬰，抱之嬰前，乳養之，故曰嬰。一曰女曰嬰，男曰孩。　又【六書故】女首飾也。嬰，所以飾也。【荀子富國篇】處女嬰寶珠。別作瓔。　又加也。【賈誼治安策】嬰之以芒刃。　又觸也。【韓非子說難】龍喉下逆鱗，嬰之則殺人。　又繞也。【後漢卓茂傳】嬰城者相望。　又縈也，絆也。【陸機詩】世網嬰吾身。【張九齡詩】形隨世網嬰。　又山名。【隋圖經】嬰山，幷州之主山。又【山海經】金星之山，多天嬰，其狀如龍骨。　又九嬰，水火之怪。【淮南子本經訓】堯使誅九嬰于凶水之上。　又盂也。與罌通。【□天子傳】黃金之嬰之屬。　又姓。晉季膺之後。別作賏。　又【集韻】於慶切，音映。關中謂孩子曰嬰。　又於正切，音郢。嬰累，弱也。一曰絆也。

婨	【丑集下】【女字部】	婨	【集韻】盧昆切，音論。女名。

媟	【丑集下】【女字部】	媟	【唐韻】【集韻】【韻會】私列切【正韻】先列切，□音薛。【說文】嬻也。一曰狎也，慢也。【前漢五行志】陽蜺中窺貫而外專，夫妻不嚴，兹謂之媟。【枚乗傳】其子臯爲賦好嫚戲，以故得媟嬻貴幸。【後漢爰延傳】上下媟嬻，有虧尊嚴。【賈山至言】古者大臣不媟。　暬褻洩古通。

	【午集上】【玉字部】		【字彙】同瓌。

嬜	【丑集下】【女字部】	嬜	【廣韻】許金切【集韻】虛金切，□音歆。愛也。　又【廣韻】【集韻】□烏含切，音諳。又【集韻】徒南切，音覃。義□同。一曰貪也。　又【廣韻】呼談切，音蚶。貪婪也。

杺	【辰集中】【木字部】	杺	【唐韻】息林切【集韻】思林切，□音心。木名，其心黃。　又車鉤心木。

嬁	【丑集下】【女字部】	嬁	【集韻】都滕切，音登。美女貌。

宲	【寅集上】【宀字部】	宲	【玉篇】古文實字。註見十一畫。　又【舉要】从呆。

嬏	【補遺】【丑集】【女字部】	嬏	【篇海類編】孚難切，音翻。女字也。又普官切，音潘。又附袁切，音煩。義□同。

宊	【寅集上】【宀字部】	宊	【廣韻】【集韻】□他骨切，吞入聲。出見貌。【揚子方言】江湘閒謂卒相見曰宊。一曰出貌。【集韻】本作突。　又【正字通】俗家字。六書統，家或作宊。从宀从犬。犬篆與豕同義。

	【丑集上】【口字部】		【集韻】逆怯切，音業。口動貌。【廣韻】書作□。詳後□字註。＠、□編碼不同。□字的業上从丱作。

嫃	【丑集下】【女字部】	嫃	【集韻】之人切，音眞。女字。

婷	【丑集下】【女字部】	婷	【集韻】同娗。娉婷，美好貌。【杜甫詩】不嫁惜娉婷。【□無已詩】當年不嫁惜娉婷，傳粉施朱學後生。不惜捲簾通一顧，怕君著眼未分明。

嫎	【丑集下】【女字部】	嫎	【集韻】蒲光切，音旁。女名。　又【字彙補】補曠切，音謗。妨嫎也。

媸	【丑集下】【女字部】	媸	【廣韻】赤之切【集韻】【韻會】【正韻】充之切，□音嗤。【博雅】醜也，淫也，癡也。　亦作蚩。【陸機文賦】姸蚩好惡。○按毛氏韻增分媸蚩爲二，非。

嬂	【丑集下】【女字部】	嬂	【集韻】質力切，音職。女字。

孖	【寅集上】【子字部】	孖	【廣韻】子之切【集韻】【類篇】津之切，□音兹。【玉篇】雙生子也。亦作滋，蕃長也。　又【廣韻】【集韻】□疾置切，音字。義同。

嫊	【丑集下】【女字部】	嫊	【集韻】蘇故切，音素。女字。

嬝	【丑集下】【女字部】	嬝	同嫋。

孮	【寅集上】【子字部】	孮	【廣韻】藏宗切【集韻】徂宗切，□音琮。子孫隆盛也。

	【午集中】【白字部】		【正字通】古香字。○按字之譌。

	【卯集中】【手字部】		【集韻】【韻會】□蒲結切，音蹩。讀若敝入聲。捩也。　又擊仆也。【張衡西京賦】徒搏之，所撞。【註】撞猶揘畢也，謂撞而倒。　又【正韻】避列切，音別。義同。　又【韻會】與批通。　又【集韻】毗至切，音鼻。戲擊也。　又必結切，閉入聲。亦捩也。或作捌。　又僻吉切，音匹。【博雅】刺也。　又簿必切，音邲。擊也。【揚子方言】南楚凡相推搏曰。或曰。　又【唐韻】鄙密切，音筆。與□同。詳□字註。

宴	【寅集上】【宀字部】	宴	【唐韻】於甸切【集韻】【韻會】【正韻】伊甸切，□音燕。【說文】安也。从宀妟聲。【爾雅釋訓】宴宴，居息也。【易隨卦】君子以嚮晦，入宴息。【詩衞風】總角之宴，言笑晏晏。【註】言總角之時，與爾宴樂言笑也。　又宴饗。古者饗爲盛禮，或饗而不宴，或宴而不饗。【左傳宣十六年】王饗有體薦，宴有折俎。【註】饗則半解其體而薦之，宴則體解節折，升之於俎，使皆可食，所以示慈惠也。　又【集韻】通作燕。【詩小雅】以燕樂嘉賔之心。【註】燕安也。　又叶於旰切，音案。【班固西都賦】殊形詭制，每各異觀。乗茵步輦，惟此息宴。觀去聲。

	【午集中】【疒字部】		【廣韻】戸吳切【集韻】洪孤切，□音胡。【玉篇】□，也。物阻咽中也。　又【集韻】一曰物螫也。或作□。

婎	【丑集下】【女字部】	婎	【廣韻】許維切【集韻】呼維切，□音睢。【說文】姿婎姿也。一曰醜也。　又【廣韻】香季切【集韻】香萃切，□睢去聲。醜也。　又【集韻】必至切，音畀。義同。　又虎癸切，音□。恣婎，自縱貌。與□同。

媏	【丑集下】【女字部】	媏	【集韻】多官切，音端。女字。

媌	【丑集下】【女字部】	媌	【廣韻】莫交切【集韻】謨交切，□音茅。【說文】目裏好也。【揚子方言】凡好而輕者謂之娥，關東河濟之閒謂之媌。【註】今關西人亦呼美好爲媌，閩人謂妓女爲媌。　又【集韻】莫飽切。同。又眉敎切。同。又謨沐切，音木。義□同。

嫍	【丑集下】【女字部】	嫍	【篇海類編】土刀切，音叨。女字。　又以沼切，音偠。義同。

學	【寅集上】【子字部】	學	【唐韻】胡覺切【集韻】【韻會】【正韻】轄覺切，□音鷽。【說文】覺悟也，本作斆，篆作學。【增韻】受敎傳業曰學。朱子曰：學之爲言效也。【詩周頌】日就月將，學有緝熙于光明。【書說命】王人求多聞，時惟建事。學于古訓，乃有獲。【禮學記】君子之於學也，藏焉，修焉，息焉，游焉，夫然故安其學而親其師，樂其友而信其道。　又學校，庠序總名。【禮王制】天子命之敎，然後爲學。小學在公宮南之左，大學在郊，天子曰辟雍，諸侯曰頖宮。　又姓。見【姓苑】。　又叶許旣切，音戲。【前漢匡張孔馬敘傳】樂安裒裒，古之文學。叶下司，司音細。　又叶後敎切，音效。【傅毅廸志詩】訓我嘉務，惠我博學。叶上誥。　【正字通】與斆別。○按《書說命》惟斆學半。學與斆別。諸家泥經傳，斆或作學，合學斆爲一，非。今斆音效，而學校字但作學，互詳攴部斆字註。

完	【寅集上】【宀字部】	完	【唐韻】【集韻】【韻會】【正韻】□胡官切，音桓。【說文】全也。【論語】苟完矣。【莊子天地篇】不以物挫志之謂完。又【戰國策】不如伐蜀之完也。　又【玉篇】保守也。【史記蔡澤傳】子胥智而不能完吳。　又繕也。【詩大雅】溥彼韓城，燕師所完。又【左傳隱元年】大叔完聚。【註】謂完城郭也。　又堅好也。【周禮冬官考工記】輪敝三才不失職，謂之完。【註】謂輪雖敝盡，而轂輻與牙不動也。　又【集韻】五勿切，音物。去髮形。【字彙補】音禿，引漢書完爲城旦。見古音叢目讀。　又叶胡光切，音皇。【楚辭九章】何獨樂斯之謇謇兮，願蓀美之可完。叶上亡。　又【說文】古文寬字。註詳十二畫。

孰	【寅集上】【子字部】	孰	【唐韻】殊六切【集韻】【韻會】【正韻】神六切，□音淑。【說文】食飪也。本作□，隸作孰。生之反也。【禮禮運】腥其俎，孰其殽。《特牲饋食禮》註，祭祀自孰始。　又歲稔也。【禮樂記】德盛而敎尊，五穀時孰。【前漢食貨志】大孰則上糴三而舍一，中孰則糴一，使民食足。互見火部熟字註。　又【爾雅釋訓】孰，誰也。【楚辭天問】圓則九重，孰營度之。【莊子天運篇】孰主張是，孰維綱是。【史記藺相如傳】公之視廉將軍，孰與秦王。　又【正韻】何也。【論語】是可忍也，孰不可忍也。　又【正字通】審也。【漢武策賢良制】其孰之復之。○按《說文》生孰字本但作孰，後人加火，以別生熟之熟，而孰但爲誰孰字矣。考證：〔【儀禮特牲饋食】祭祀自孰始。【禮禮運】腥其俎，孰其殽。〕　謹按祭祀自孰始乃註文，非經文。次序當先經後註。謹据改爲禮禮運腥其俎，孰其殽。特牲饋食禮註，祭祀自孰始。 

嬠	【補遺】【丑集】【女字部】	嬠	【龍龕】靑含切。婪也。

洡	【巳集上】【水字部】	洡	【集韻】魯猥切，音磊。與同。洡陽，縣名，在桂陽。【漢書】作耒。本水名。【水經注】耒水，發源出汝城縣東烏龍白騎山。　又盧對切，音類。相漬染也。

嬵	【丑集下】【女字部】	嬵	【字彙補】彌延切，音綿。女字。

泴	【巳集上】【水字部】	泴	【字彙補】居玩切，音貫。淨也，澡手灑也。　又人名。【宋史宗室表】有崇泴。○按卽盥字之譌。

嫗	【丑集下】【女字部】	嫗	【廣韻】衣遇切【集韻】【韻會】威遇切【正韻】依句切，□音饇。【說文】母也。【前漢嚴延年傳】延年兄弟五人皆大官，母號萬石嫗。　又【集韻】【韻會】委羽切【正韻】於語切，□音傴。【禮樂記】煦嫗覆育萬物。【註】天以氣煦之，地以形嫗之。亦訓老母。　又【集韻】墟侯切，音摳。人名。□有夏嫗夫。通作彄。　又山名。【山海經】嫗山，其上多美玉，其下多金。　又居侯切，音鉤。義同。

小	【寅集上】【小字部】	小	【唐韻】【集韻】【韻會】私兆切【正韻】先了切，□蕭上聲。【說文】物之微也。从八从亅。見而分之。【徐曰】亅，始見也。八，分也。始可分別也。【玉篇】細也。【易繫辭】其稱名也小，其取類也大。【左傳襄三十一年】君子務知大者遠者，小人務知小者近者。又【周禮天官】有小卿，副貳，大卿，卽小宰等也。　又狹隘也。【書仲虺之誥】好問則裕，自用則小。　又輕之也。【左傳桓十三年】莫敖狃於蒲騷之役，將自用也，必小羅。　又【詩邶風】慍于羣小。【註】小，衆妾也。　又【韻輯】白小，魚名。　又叶蘇計切，音細。【白居易懺悔偈】無始劫來，所造諸罪。若輕若重，無大無小。了不可得，是名懺悔。

	【午集中】【皿字部】		【說文】盡本字。从皿聲。與燼別。【字彙】訓火餘木，非。

</div>
    <div class="pagination">
<a href="康熙字典_page880.html">上一页</a><span>...</span><a href="康熙字典_page876.html">876</a><a href="康熙字典_page877.html">877</a><a href="康熙字典_page878.html">878</a><a href="康熙字典_page879.html">879</a><a href="康熙字典_page880.html">880</a><span class="current-page">881</span><a href="康熙字典_page882.html">882</a><a href="康熙字典_page883.html">883</a><a href="康熙字典_page884.html">884</a><a href="康熙字典_page885.html">885</a><a href="康熙字典_page886.html">886</a><span>...</span><a href="康熙字典_page882.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
