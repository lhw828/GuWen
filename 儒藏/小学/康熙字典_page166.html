<!DOCTYPE html>
<html>
<head>
    <meta charset="UTF-8">
    <title>康熙字典 - 第 166 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 166 页/共 976 页</h1>
    <div class="content">褿	【申集下】【衣字部】	褿	【唐韻】昨勞切【集韻】財勞切，□音曹。【廣韻】帬也。　又【類篇】衣失浣也。　又慈焦切，音樵。袒也。一曰衣齊好。　又【集韻】臧曹切，音遭。【博雅】褿袚，褯也。　又倉刀切，操平聲。【說文】帴也。【玉篇】衽也。　或作。

	【申集下】【衣字部】		【唐韻】補各切【集韻】伯各切，□音博。【類篇】短袂衫也。【潛夫論】裙衣被，費繪百縑，用功十倍。【博物志】日南有野女，羣行裸袒無衣。　又【集韻】白各切，音泊。襌衣也。　又【玉篇】婾也，約也，儉也，菲也，沾也。義同薄。

襁	【申集下】【衣字部】	襁	【唐韻】居兩切【集韻】舉兩切，□音鏹。【玉篇】襁褓，負兒衣也。【論語】則四方之民，襁負其子而至矣。【何晏註】負者以器曰襁。【疏】《博物志》云：襁織縷爲之，廣八寸，長丈二，以約小兒於背。【前漢宣帝紀】曾孫雖在襁褓，猶坐收繫郡邸獄。【李奇註】襁，絡也，以繒布爲之，絡負小兒。【師古註】卽今小兒繃也。　【六書正譌】通作繦，非。襁字从強作。

襂	【申集下】【衣字部】	襂	【集韻】【韻會】□疏簪切，音森。襂襹，衣裳毛羽垂貌。【揚雄甘泉賦】虖襂襹。【木華海賦】被羽翮之襂襹。　又師銜切，音衫。【說文】本作縿，旌旗之斿也。【儀禮旣夕註】中帶若今之褌襂。【後漢輿服志】諸古麗圭襂閨綠加上之服，禁絕之。【註】《司馬相如大人賦》重旬始以爲襂。註：葆下旒也，則襂之容如旌旒也。　【類篇】或作襳、□。垂旬始以爲幓。

詜	【酉集上】【言字部】	詜	【廣韻】土刀切【集韻】他刀切，□音叨。【玉篇】詜，言不節也。【類篇】往來言也。一曰小兒語不正也。　【篇海】譌作〈言□〉。

襃	【申集下】【衣字部】	襃	【唐韻】【集韻】【韻會】【正韻】□博毛切，報平聲。【玉篇】揚美也。【類篇】獎飾也。【公羊傳隱元年】曷爲稱字，襃之也。【白虎通】人臣之義，莫不欲襃大其君，掩惡揚善也。　又襃明，長襦也。【揚子方言】襃明謂之袍。　又大裾也。【前漢雋不疑傳】襃衣博帶。　又襃中，縣名。【晉書地理志】屬漢中郡。　又襃斜，谷名。【班固西都賦】右界襃斜，隴首之險。【註】《梁州記》曰：萬石城，泝漢上七里，有襃斜谷，南口曰襃，北口曰斜。　又姓。【通志氏族略】襃氏，姒姓之國，禹之後也，今興元府襃城是其地。　又音報。【周禮春官太祝】辨九□，八曰襃□。【註】鄭司農云：襃拜，今時持節拜是也。　又【集韻】蒲侯切，音抔。聚也。　又【韻補】襃美之襃亦叶音抔。【歐陽修銘】中充實，外譽優。見於言，帝所襃。　【說文】作□，俗作褒。【類篇】亦作□。【集韻】或作□，通作裒。

襄	【申集下】【衣字部】	襄	〔古文〕□□□【唐韻】【正韻】息良切【集韻】【韻會】思將切，□音湘。【說文】漢令：解衣而耕謂之襄。　又上也。【書堯典】懷山襄陵。【註】包山上陵也。又【臯陶謨】思曰：贊贊襄哉。【疏】謂贊奏上古行事而言之也。　又除也。【詩鄘風】牆有茨，不可襄也。　又成也。【左傳定十五年】葬定公，雨，不克襄事，禮也。　又駕也。【詩鄭風】兩服上襄。【註】上駕，馬之最良者也。又【小雅】跂彼織女，終日七襄。【箋】駕，謂更其肆也。從旦至暮七辰，辰一移，謂之七襄。　又【史記諡法解】辟地有德曰襄，甲冑有勞曰襄。　又地名。【史記高祖功臣侯表】襄平。【索隱曰】屬臨淮。【後漢郡國志】上黨郡襄垣。　又【廣韻】州名，本楚之西津，魏置襄陽郡，西魏攺襄州，因水立名。【韻會】宋升襄陽府。　又姓。【後漢襄楷傳註】《風俗通》曰：襄姓，楚大夫襄老之後。　【說文】作□。又□、□。

襆	【申集下】【衣字部】	襆	【集韻】博木切，音卜。【類篇】裳削幅謂之□。或从衣。　又逢玉切。同幞。帕也。別詳糸部巾部。

襈	【申集下】【衣字部】	襈	【唐韻】士戀切【集韻】雛戀切，□音饌。【類篇】緣也。【釋名】襈，撰也。靑絳爲之緣也。　又【集韻】雛免切，音撰。義同。　又【廣韻】渠眷切，音倦。重繒也。

襉	【申集下】【衣字部】	襉	【唐韻】古莧切【集韻】居莧切，□音。襉裙。【類篇】裙幅相襵也。　又【玉篇】暈衣。　又賈限切，音□。義同。　或作□。

衃	【申集下】【血字部】	衃	【唐韻】芳杯切【集韻】【韻會】鋪枚切，□音坏。【說文】凝血也。【素問】赤如衃血者死。【註】衃血，謂敗惡凝聚之血，色赤黑也。　又【集韻】方鳩切，音哹。義同。　又披尤切，音。胚胎，未成物之始。或从血作衃。　又【類篇】房尤切，音浮。草名。【詩陳風】視爾如荍。【疏】荍，一名蚍衃。　又俯九切，音缶。義同。

襘	【申集下】【衣字部】	襘	【唐韻】【集韻】□古外切，音儈。【說文】帶所結也。【左傳昭十一年】衣有襘。【註】襘，領會也。　又【類篇】黃外切，音會。衣緩帶。

	【寅集中】【山字部】		【集韻】【韻會】乎刀切【正韻】胡刀切，□音豪。山名，在弘農。　【集韻】或作崤。

□	【未集上】【米字部】	□	【集韻】□或作□。詳□字註。

	【辰集下】【欠字部】		【玉篇】呼兮切【集韻】馨奚切，□音醯。歎息也。義與欷同。

襙	【申集下】【衣字部】	襙	【玉篇】千到切【直音】音糙。衣也。

襚	【申集下】【衣字部】	襚	【唐韻】【集韻】【韻會】□徐醉切，音遂。【說文】衣死人也。【白虎通】襚之爲言遺也。【禮少儀】敵者曰襚。【疏】襚者，以衣送死人之稱，禮以衣送敵者死曰襚。襚者，遂彼生時之意也。【周禮天官】荒喪受其含襚幣玉之事。　又【西京雜記】趙飛燕女弟遺書曰：謹上襚三十五條，以陳踴躍之心。按此則襚不獨助死之禮。　【集韻】或作□。

	【酉集中】【足字部】		【集韻】力者切，音忚。身不就貌。　又乞約切，音卻。【類篇】行不進也。

襛	【申集下】【衣字部】	襛	【唐韻】女容切【集韻】【韻會】尼容切，□音醲。【說文】衣厚也。【詩召南】何彼襛矣。【傳】襛，猶戎戎也。　又【集韻】如容切，音縙。而融切，音戎。義□同。　【類篇】或作□。【干祿字書】正作襛，俗作穠。【六書正譌】俗作檂，非。

襜	【申集下】【衣字部】	襜	【唐韻】【集韻】處占切【韻會】蚩占切，□音幨。【爾雅釋器】衣蔽前謂之襜。【詩小雅】終朝采藍，不盈一襜。【戰國策】百姓理襜蔽。　又【前漢雋不疑傳註】襜褕，直裾襌衣也。詳褕字註。　又【博雅】襌襦謂之襜裿。　又【揚子方言】襜謂之。【郭註】衣掖下也。　又帷也。【後漢劉盆子傳】乗鮮車大馬，乗屛泥，絳襜絡。【註】車上施帷以屛蔽者，交絡之以爲飾。　又整貌。【論語】衣前後襜如也。【說苑】子路盛服而見孔子，子曰：由是襜襜者何也。　又搖動貌。【司馬相如長門賦】舉帷幄之襜襜。【柳宗元祭從兄文】垂帷襜襜。　又【廣韻】昌豔切，音韂。義同。　又【集韻】都甘切，音儋。【史記李牧傳】滅襜襤。【如淳曰】在代地。　【玉篇】一作襝、裧。【類篇】又作衻。考證：〔【博雅】襜襦謂之襜裿〕　謹照原文襜襦改襌襦。 

襝	【申集下】【衣字部】	襝	【類篇】同襜。註見襜。　又【集韻】離鹽切，音廉。襝襜，衣垂貌。

襞	【申集下】【衣字部】	襞	【唐韻】【韻會】□必益切，音璧。【說文】韏衣也。【徐鉉曰】革中辨也，衣襞積如辨也。【前漢司馬相如傳】襞積褰縐。【師古曰】襞積，卽今之帬褶。【揚雄反騷】芳酷烈而莫聞兮，不如襞而幽之離房。【註】襞，□衣也。考證：〔【揚雄反騷】芳酷烈而莫聞今，不如襞而幽之離房。〕　謹照原文今改兮。 

襟	【申集下】【衣字部】	襟	【唐韻】【韻會】□居吟切，音金。【說文】交衽也。【廣韻】袍襦前袂也。【爾雅釋器】衣眥謂之襟。【屈原離騷】霑余襟之浪浪。【釋名】襟，禁也，交于前所以禁禦風寒也。亦作衿。【類篇】又作□。【玉篇】又作。

襡	【申集下】【衣字部】	襡	【唐韻】市玉切【集韻】【韻會】殊玉切，□音蜀。【博雅】長襦也。【晉書音義】襡，連要衣也。【夏統傳】妓女之徒，服袿襡，炫金翠。　又【集韻】徒口切，音鋀。【說文】短衣也。　又竹角切，音卓。義同。　又當口切，音斗。【博雅】袖也。　又【廣韻】徒谷切，音獨。韜藏也。【禮內則】斂簟而襡之。【註】襡，韜也。　或作。【韻會】亦作襩。又□。

襢	【申集下】【衣字部】	襢	【唐韻】徒旱切【集韻】蕩旱切，□同袒。【說文】裼也。【詩鄭風】襢裼暴虎。【傳】襢裼，肉袒也。　又【廣韻】知演切【韻會】知輦切，□音展。【禮喪大記】設牀襢策。【註】袒簀也。【又】君爲廬宮之大夫士襢之。【註】襢，袒也，謂不障也。　又陟扇切，音□。【禮玉藻】一命襢衣。【釋名】襢衣，襢，坦也，坦然正白，無文采也。與□同。詳□字註。　又【類篇】時戰切，音膳。去上服也。　又諸延切。同旃。旗曲柄也。　又澄延切，音纏。□襢，褌也。

襣	【申集下】【衣字部】	襣	【唐韻】【集韻】□毗至切，音鼻。【類篇】也。【揚子方言】無□之袴謂之襣。【郭註】袴無踦者，卽今犢鼻褌。【玉篇】犢鼻以全三尺布作，形如牛鼻，相如所著也。

襤	【申集下】【衣字部】	襤	【唐韻】魯甘切【集韻】【韻會】盧甘切，□音藍。【說文】裯謂之襤。【揚子方言】無緣之衣謂之襤。　又襤褸，綴結也。詳褸字註。　又襂襤，地名。詳襂字註。　【韻會】或作繿，通作藍。

	【酉集上】【言字部】		【類篇】同誺。或作訵。　又【廣韻】初栗切【集韻】測乙切，□音□。謅。詳謅字註。

□	【未集上】【竹字部】	□	【廣韻】【集韻】□多官切，音端。竹名。【廣雅】□□，桃枝也。

	【辰集中】【木字部】		【集韻】【類篇】同橪。

	【寅集中】【山字部】		【廣韻】方賣切【集韻】卜卦切，□音拜。【玉篇】阸，山形。【集韻】山谷阸也。一曰蜀中謂山谷田曰。

襥	【申集下】【衣字部】	襥	【正字通】同襆。

	【辰集中】【木字部】		【集韻】吉屑切，音結。或作□，通作桔。【玉篇】槹，汲水具。詳桔字註。

襦	【申集下】【衣字部】	襦	【唐韻】人朱切【集韻】【韻會】汝朱切，□音儒。【說文】短衣也。【釋名】襦，耎也，言溫耎也。【急就篇註】短而施要曰襦。【禮內則】衣不帛襦袴。　又【釋名】單襦如襦而無絮也。　又要襦，形如襦，其要上翹下齊要也。　又【揚子方言】汗襦，自關而東謂之甲襦，□魏宋楚之閒謂之襂襦。　又【西京雜記】漢帝送死皆珠襦玉匣。　又【周禮夏官】蜡則作羅襦。　又【韻會】或作□。【晉書劉弘傳】持更者羸疾無□給韋袍複帽。

襧	【申集下】【衣字部】	襧	【正字通】□字之譌。

襩	【申集下】【衣字部】	襩	【唐韻】市玉切，音屬。同□。　又【集韻】神蜀切，音贖。長襦。　又徒谷切，音牘。韜也。　【類篇】作襩。

襪	【申集下】【衣字部】	襪	【唐韻】望發切【集韻】勿發切，□音韈。【類篇】足衣。【釋名】襪，末也，在脚末也。【飛燕外傳】衣故短繡裙、小袖、李文襪。【曹植洛神賦】凌波微步，羅襪生塵。　【干祿字書】本作韈，通作襪，別見革部。

襫	【申集下】【衣字部】	襫	【唐韻】【集韻】【韻會】□施隻切，音釋。襏襫，雨衣。詳襏字註。

襬	【申集下】【衣字部】	襬	【唐韻】彼爲切【集韻】班糜切，□音陂。【急就篇註】帬，卽裳也，一名帔，一曰襬。【揚子方言】帬，自關而東或謂之襬。　又披義切，同帔。【篇海】一作□。

襭	【申集下】【衣字部】	襭	【唐韻】胡結切【集韻】【韻會】奚結切，□音纈。【玉篇】袵也，以衣袵扱物也。【爾雅釋器】扱袵謂之襭。【註】扱衣上袵於帶。【詩周南】薄言襭之。

襮	【申集下】【衣字部】	襮	〔古文〕□【唐韻】布各切【集韻】【韻會】廹各切，□音博。【爾雅釋器】黼領謂之襮。【詩唐風】素衣朱襮。【傳】襮，領也。諸侯繡黼丹朱中衣。【孫炎曰】刺繡黼文以偃領也。【晉書輿服志】皇太子五時朝服，朱衣絳紗襮皁緣。　又【班固幽通賦】張修襮而內迫。【註】襮，表也。【唐書李晟傳】將務持重，豈宜自表襮。　又【類篇】逋沃切，音犦。義同。　【韻會】本作□。

襯	【申集下】【衣字部】	襯	【唐韻】【集韻】□初覲切，音櫬。近身衣也。【禮雜記註】取名于襯，襯近尸也。　又施與亦曰襯。【齊諧記】蔣潛以通天犀纛上晉武陵王晞，晞甍，以襯衆僧。

襰	【申集下】【衣字部】	襰	【集韻】洛駭切，音攋。與□同。【類篇】□□，衣破。或从衣。　又【篇海】墮壞也。【元結詩】祠之襰兮渺何年。　又【玉篇】落蓋切。讀去聲，義同。

覠	【酉集上】【見字部】	覠	【集韻】俱倫切，音麕。大視也。　又人名。【宋史宗室表】士覠贈金吾衞上將軍。

□	【未集上】【米字部】	□	【集韻】桑葛切，音躠。糝也。【齊民要術】時時□之。

□	【未集上】【竹字部】	□	【類篇】疾郢切。竹名。　又【字彙補】從性切，音靖。義同。

	【寅集中】【山字部】		【集韻】同嵾。

詊	【酉集上】【言字部】	詊	【集韻】普半切，音判。巧言也。

襱	【申集下】【衣字部】	襱	【唐韻】盧紅切【集韻】盧東切，□音籠。【說文】絝踦也。【揚子方言】袴謂之襱。【急就篇註】袴之兩股曰襱。　又【廣韻】力孔切，音攏。【類篇】柱勇切，音重。義□同。　又【集韻】良用切，音贚。襱緟，衣寬貌。　或作□。

	【卯集下】【攴字部】		【廣韻】【集韻】□勒沒切，音峍。□，不穩。【玉篇】□，不滑利。字原从攴作。

</div>
    <div class="pagination">
<a href="康熙字典_page165.html">上一页</a><span>...</span><a href="康熙字典_page161.html">161</a><a href="康熙字典_page162.html">162</a><a href="康熙字典_page163.html">163</a><a href="康熙字典_page164.html">164</a><a href="康熙字典_page165.html">165</a><span class="current-page">166</span><a href="康熙字典_page167.html">167</a><a href="康熙字典_page168.html">168</a><a href="康熙字典_page169.html">169</a><a href="康熙字典_page170.html">170</a><a href="康熙字典_page171.html">171</a><span>...</span><a href="康熙字典_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
