<!DOCTYPE html>
<html>
<head>
    <meta charset="UTF-8">
    <title>康熙字典 - 第 8 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 8 页/共 976 页</h1>
    <div class="content">減	【巳集上】【水字部】	減	【唐韻】【集韻】【韻會】【正韻】□古斬切，音鹼。【說文】損也。【玉篇】少也，輕也。【禮樂記】禮主其減。　又水名。【山海經】番條之山，減水出焉。又岐山亦出減水，東南流注于江。　又姓。【史記酷吏傳】減宣。　又【廣韻】【集韻】□下斬切，音豏。又【集韻】公陷切，音。義□同。　俗作减，非。考證：〔又姓。【前漢酷吏傳】減宣。〕　謹按漢書作咸，史記作減。前漢改史記。 

渜	【巳集上】【水字部】	渜	〔古文〕湪【唐韻】【集韻】【韻會】【正韻】□乃管切，音煗。【說文】湯也。　又【廣韻】【集韻】【韻會】□奴官切，煗平聲。水名，在遼西肥如縣。　又【集韻】乳兗切，音耎。濯也。　又【廣韻】【集韻】□奴亂切，音偄。浴餘汁也。或作濡。【儀禮士喪禮】渜濯棄于坎。【註】沐浴餘潘水也。古文渜作湪。荆沔之閒語。【疏】潘水旣經溫煮，名之爲渜。　又【集韻】奴昆切，音黁。義同。

	【子集上】【亠字部】		【字彙補】與荒同。　又【集韻】力求切，音留。與旒同。旌旗之旓也。【廣雅】天子十二旒至地，諸侯九旒至軫，大夫七旒至轂，士五旈至肩。後又或作斿游□。

□	【未集中】【糸字部】	□	【廣韻】息郞切【集韻】蘇郞切，□音喪。【類篇】緗□，淺黃也。　又【集韻】四浪切，喪去聲。義同。

渝	【巳集上】【水字部】		【唐韻】羊朱切【集韻】【韻會】容朱切，□音兪。【說文】變汙也。【爾雅釋言】渝，變也。【詩鄭風】舍命不渝。　又水名。【說文】渝水，在遼西臨渝，東出塞。　又水名。【水經注】宕渠郡，蓋古賨國，今賨城縣有渝水。　又州名。【廣韻】本巴國，漢爲巴郡之江州縣，梁於巴郡置楚州，隋攺爲渝州。【廣輿記】今爲重慶府。　又【集韻】兪戍切，音裕。義同。　又大透切，音豆。水名。　又【韻補】叶夷周切，音由。【詩鄭風】羔裘如濡，洵直且侯。彼其之子，舍命不渝。

渟	【巳集上】【水字部】	渟	【廣韻】特丁切【集韻】【韻會】【正韻】唐丁切，□音庭。【埤蒼】渟，水止也。【史記李斯傳】決渟水致之海。或作亭。【前漢西域傳】其水亭居。　又與停同。【後漢趙岐傳】渟車呼與共載。　又【集韻】湯丁切，音廳。與汀同。水際平地也。

渠	【巳集上】【水字部】	渠	【唐韻】彊魚切【集韻】【韻會】【正韻】求於切，□音蕖。【說文】水所居也。【禮曲禮】溝渠必步。　又水名。【前漢地理志】渠水首受江，北至射陽入湖。　又渠渠，勤也。【詩秦風】夏屋渠渠。【箋】渠渠，猶勤勤也。【註】深廣貌。　又大也。【史記司馬相如傳】誅其渠帥。　又樂章名。【魯語】金奏肆夏樊遏渠。【註】納夏一名渠。　又漸也。【淮南子汜論訓】渠幨以守。【註】渠，漸也。　又軒渠，笑貌。【後漢方技傳】軒渠笑自若。　又俗謂他人爲渠儂。　又水名。【水經注】水出鄭縣南巴嶺，流逕宕渠縣。謂之宕渠水。　又【周禮冬官考工記】謂車輞爲渠。【山海經】韓流麟身渠股。【註】渠，車輞，言跰腳也。　又犀渠，甲名。又楯也。【吳語】文犀之渠十行。　又芋渠。【馬融廣成頌】蘘荷芋渠。　又夫渠，荷名。別作蕖。　又姓。【史記年表】漢渠復縈。　又【集韻】其據切，音遽。與詎同。【字林】未知詞也。【史記張儀傳】且蘇君在儀，寧渠能乎。　又與遽通。【史記陸賈傳】使我居中國，何渠不若漢。　又【正韻】臼許切，音巨。義同。

渡	【巳集上】【水字部】	渡	【唐韻】【集韻】【韻會】徒故切【正韻】獨故切，□音度。【說文】濟也。【廣雅】去也，通也。　又通作度。【前漢賈誼傳】度江河亡維楫。【集韻】或作□。

渢	【巳集上】【水字部】	渢	【廣韻】房戎切【集韻】【韻會】扶風切【正韻】符中切，□音馮。【玉篇】水聲。一曰弘大聲。　又【集韻】【正韻】□符咸切，音凡。渢渢，中庸之聲也。一曰浮貌。【左傳襄二十九年】美哉渢渢乎。　又【集韻】【韻會】【正韻】□孚梵切，音泛。義同。

渣	【巳集上】【水字部】	渣	【廣韻】側加切【集韻】莊加切，□音□。水名。出義陽。與溠同。　又【集韻】助駕切，音乍。義同。　俗以此爲渣滓字。

渤	【巳集上】【水字部】	渤	【廣韻】【集韻】【韻會】【正韻】□蒲沒切，音孛。渤澥海別支名。【司馬相如子虛賦】浮渤澥。亦作勃。【史記高祖本紀】北有勃海之利。【索隱】勃，旁跌也。旁跌出者，橫在濟北，故齊都賦云：海旁出爲勃，名曰勃海郡。　又滃渤，霧出貌。【郭璞江賦】氣滃渤以霧杳。　又漰渤，水聲。【郭璞江賦】鼓窟以漰渤。　【集韻】或从勃作渤。通作浡。

渥	【巳集上】【水字部】	渥	【唐韻】於角切【集韻】【韻會】乙角切，□音握。【說文】霑也。【詩小雅】旣優旣渥。　又厚漬也。【詩邶風】赫如渥赭。【正義】言其顏色赫然而赤，如厚漬之丹赭也。　又水名。【水經注】易水東逕容城縣故城南，又東渥水註之。　又【廣輿記】贛州龍陽縣三江水，乃桃水，渥水，廉水之會。　又【集韻】烏谷切，音屋。水聲。　又【集韻】【韻會】□於□切，謳去聲。與漚同。久漬也。

□	【午集下】【穴字部】	□	【海篇】音菊。窮也。

□	【午集下】【穴字部】	□	【字彙補】缾移切，音皮。【海篇】器也。

渦	【巳集上】【水字部】	渦	【廣韻】【集韻】□古禾切，音戈。水名。與濄同。【前漢地理志扶溝註】渦水首受狼湯渠，東至向入海。　又【集韻】姑華切，音瓜。義同。　又【廣韻】【集韻】【韻會】【正韻】□烏禾切，音倭。水也。【爾雅釋水】渦辨回川。【註】旋流也。　又姓。【三輔決錄】有扶風太守渦尚。

漽	【巳集上】【水字部】	漽	【玉篇】音義與□同。詳□字註。

湥	【巳集上】【水字部】	湥	【集韻】他骨切，音突。流也。　又陁沒切，音揬。義同。

湪	【巳集上】【水字部】	湪	【廣韻】通貫切【集韻】吐玩切，□音彖。水名。　又與渜通。【周禮渜濯註】鄭康成曰：渜，古文作湪。荆沔閒語。【疏】豫州人語。

□	【未集中】【糸字部】	□	【篇海】音義與同。○按卽字之譌。

□	【未集上】【米字部】	□	【集韻】息利切，音四。糟也。

渧	【巳集上】【水字部】	渧	【廣韻】都計切【集韻】丁計切，□音帝。【埤蒼】□漉也。一曰滴水。【說文】本作□。【梵書】省作渧。【地藏經】一毛一渧，一沙一塵。　又【集韻】田黎切，音題。與啼同。號也。

渨	【巳集上】【水字部】	渨	【唐韻】烏恢切【集韻】烏回切，□音隈。【說文】沒也。【玉篇】水澳曲也。或作隈。　又【集韻】羽鬼切，音韙。渨，水波涌起貌。【郭璞江賦】渨濆瀑。　又烏賄切，音猥。與溾同。【博雅】穢也。

温	【巳集上】【水字部】	温	【唐韻】烏魂切【集韻】【韻會】【正韻】烏昆切，□音蕰。水名。【說文】水出犍爲涪南入黔水。又水名。【山海經】温水，出崆峒山，在臨汾南入河。　又洛水之別名。【易乾鑿度】王者有盛德之應，則洛水先温，故號温洛。　又水名。【水經】温水，出牂柯夜郎縣。　又泉名。【潘岳西征賦】湯井温谷。【註】卽温泉也。　又地名。【左傳隱三年】取温之麥。【註】温，今河內温縣。【廣輿記】今屬懷慶府。　又郡名。温州府，今屬浙江。　又色和曰温。【論語】色思温。　又性純粹曰温。【詩秦風】温其如玉。　又【爾雅釋訓】温温，柔也。【疏】寬緩和柔也。【詩大雅】温温恭人。　又煖也。【王褒聖主得賢臣頌】襲狐貉之温者，不憂至寒之淒愴。　又燖也。【中庸】温故而知新。【註】温如燖温之温，謂故學之熟矣，復時習之謂之温。　又風名。【禮月令】季夏温風始至。　又姓。【廣韻】唐叔虞之後，受封于河內温，因以命氏。　又【集韻】【韻會】【正韻】□紆問切，音醖。温藉也。同蘊。【詩小雅】飮酒温克。【箋】苞裹曰藴，謂藴藉自持，含容之義。經中作温者，蓋古字通用。　又讀作盜。【史記周本紀】周繆王得驥温驪。【索隱】温音盜，徐廣曰温，一作盜。盜竊也。淺靑色。　又【韻補】叶紆權切，音淵。【蘇軾詩】四時盛衰各有態，搖落悽愴驚寒温。南山孤松積雪底，抱凍不死誰能賢。考證：〔【易乾度】王者有盛德之應，則洛水先温，故號温洛。〕　謹按太平御覽引此作乾鑿度。今據增鑿字。 

渫	【巳集上】【水字部】	渫	【唐韻】【集韻】【韻會】【正韻】□私列切，音薛。【說文】除去也。一曰治井也。【易井卦】井渫不食。【註】渫，泥不停汙也。　又散也。【前漢食貨志】農民有錢粟，有所渫。　又【揚子方言】渫，歇也。【曹植七啓】爲歡未渫。　又漏也。與洩同。【莊子秋水篇】尾閭渫之而不虛。　又汙也。【王褒聖主得賢臣頌】去卑辱奧渫而升本朝。【註】渫，狎也，汙也。　又慢也。【詩傳】醉而不出，是渫宗也。【正義】醉仍不出，是渫慢宗子也。　又水名。【水經注】渫水，出建平郡，東逕渫陽縣。　又姓。古賢人渫子，見【韓非子】。　又【集韻】食列切，音舌。亦除去也。　又實協切。水名，在上黨。　又【集韻】【韻會】並達協切，音牒。渫渫，波連貌。【郭璞江賦】長波浹渫。　又【前漢王莽傳】憒毦不渫。【註】渫，徹也，通也。　又【集韻】直甲切，音霅。水貌。義同。　又以制切，音曳。烝蔥也。亦作。

測	【巳集上】【水字部】	測	【唐韻】初側切【集韻】【韻會】察色切【正韻】初力切，□音惻。【說文】深所至也。【玉篇】度深曰測。　又凡測度之稱。【易繫辭】隂陽不測之謂神。　又淸也。【周禮冬官考工記】弓人漆欲測。　又測測，刃利意。【詩周頌畟畟良耜傳】畟畟，猶測測。

□	【午集下】【禾字部】	□	【正字通】同稗。

渭	【巳集上】【水字部】	渭	【廣韻】【集韻】【韻會】□于貴切，音胃。水名。【春秋說題辭】渭之爲言布也。【說文】水出隴西首陽渭首亭南谷。【周禮夏官職方氏】雍州，其浸渭洛。【書禹貢】導渭自鳥同穴。　又州名。【廣韻】秦始置隴西郡，後魏置渭州。【廣輿記】今爲鞏昌府。又府有通渭縣。又渭源縣，屬臨洮。渭南縣，屬西安。　又濩渭，衆波聲。【木華海賦】瀖泋濩渭。　又【埤蒼】沸渭，不安貌。【王褒洞簫賦】若雷霆輘鞫，佚豫以沸渭。考證：〔【說文】水出隴西首陽謂首亭南谷。〕　謹照原文謂改渭。 

渮	【巳集上】【水字部】	渮	【唐韻】古俄切【集韻】居何切，□音歌。水名。【說文】渮澤水，在山陽湖陵。【書禹貢】導渮澤，被孟豬。　又【集韻】寒歌切，音何。又賈我切，音苛。義□同。　或作荷渮。

港	【巳集上】【水字部】	港	【唐韻】【集韻】【韻會】【正韻】□古項切，音講。水分流也。一曰水中行舟道。　又【廣韻】【集韻】□胡貢切，音哄。港洞，相通貌。【馬融長笛賦】港洞坑谷。　又【集韻】胡降切，音巷。水貌。

渰	【巳集上】【水字部】	渰	【唐韻】【集韻】【韻會】衣檢切【正韻】於檢切，□音奄。【說文】雲雨貌。【詩小雅】有渰淒淒。【疏】天將降雨，則地氣上騰，薰蒸爲濕潤，渰浸萬物。【集韻】或作□。

渱	【巳集上】【水字部】	渱	【廣韻】戸公切【集韻】【正韻】胡公切，□音洪。【玉篇】水聲。一曰潰渱，水沸涌也。【左思吳都賦】潰渱泮汗。【註】謂直望無涯也。　又【集韻】古送切，音貢。水貌。

渲	【巳集上】【水字部】	渲	【廣韻】息絹切【集韻】須絹切，□音選。【玉篇】小水也。　又畫家有渲刷之法。【郭熙林泉高致】擦以水墨，再三而淋之，謂之渲。

渳	【巳集上】【水字部】	渳	【廣韻】綿婢切【集韻】【韻會】母婢切，□音弭。【說文】也。一曰水貌。　又浴尸曰渳。【周禮春官】小宗伯大肆以秬鬯渳。　又【楊愼雲南山川志】西洱海在府城東，古葉榆河也。一名渳海。　又【集韻】美隕切，音閔。又彌兗切，音緬。義□同。

渴	【巳集上】【水字部】	渴	〔古文〕□【唐韻】苦葛切【集韻】【類篇】【韻會】丘葛切，□音磕。【說文】本作。从欠，渴聲。【徐曰】今俗用渴字。【玉篇】欲飮也。【詩小雅】載饑載渴。　又急也。【公羊傳隱四年】不及時而日渴葬也。　又【廣韻】渠列切【集韻】【韻會】【正韻】巨列切，□音傑。水涸也。【周禮地官】草人凡糞種，渴澤用鹿。【疏】渴，故時停水。今乃渴也。　又【集韻】丘蓋切，音礚。與愒同，貪也。或从欠作□。　又【廣韻】胡割切，音褐。【柳宗元袁家渴記】楚越方言謂水之反流者爲渴。

	【卯集下】【斗字部】		【玉篇】俗斗字。【前漢平帝紀】民捕蝗詣吏，以石受錢。【後漢仲長統傳】令畝收三斛，斛取一。【管子乗馬篇】六步一。

灲	【巳集中】【火字部】	灲	【篇海】與灱同。

渶	【巳集上】【水字部】	渶	【廣韻】【集韻】□於驚切，音霙。水名。出靑丘山。

滨	【巳集上】【水字部】	濱	〔古文〕□□□【唐韻】必鄰切【集韻】【韻會】【正韻】□民切，□音賓。水際也。【書禹貢】海濱廣斥。　又地近亦曰濱。【史記貨殖傳】鄒魯濱洙泗。　又【韻會】毗賓切。與頻通。【詩大雅】池之竭矣，不云自頻。【箋】頻作濱，厓也。　又【韻補】叶□眠切，音邊。【蘇轍詩】送我出重嶺，長揖淸江濱。我老益不堪，惟有二頃田。　【集韻】或作瀕。考證：〔古文□〕　謹按□古涉字，中从三。今濱下引古文□字，應照古涉字改偏旁爲□。 

□	【午集下】【穴字部】	□	【海篇】音淡。坎傍入也。

□	【備考】【午集】【穴字部】	□	【川篇】烏界切。

□	【未集上】【竹字部】	□	【廣韻】【集韻】【類篇】□相然切，音仙，竹名。

潖	【巳集上】【水字部】	潖	【玉篇】【集韻】□蒲巴切，音琶。水名。

游	【巳集上】【水字部】	游	〔古文〕汓【唐韻】以周切【集韻】【韻會】夷周切，□音猷。水名。【水經注】淮水於淮浦縣枝分，北爲游水。　又浮行也。【爾雅釋水】順流而下曰遡游。【詩秦風】遡游從之。　又【周禮天官】閽人，王宮每門四人，囿游亦如之。【註】游，離宮也。　又【管子首憲篇】分理以爲十游，游爲之宗。　又【尚書考靈曜】地有四游，常動而人不知。　又玩物適情之意。【禮少儀】士依於德，游於藝。　又閒曠也。【禮王制】無游民。　又自適貌。【詩小雅】愼爾優游。　又枝葉扶疏貌。【詩鄭風】隰有游龍。【傳】龍紅草也。【箋】游，猶放縱也。言紅草放縱枝葉于隰中。　又【集韻】徐由切，音囚。義同。　又【集韻】【正韻】□力求切，音留。旌旗之旒也。本作斿。亦作旒。【左傳桓二年】鞶厲游纓。　又九游，星也。【史記天官書】九游九星，在玉井西南。　又【韻補】叶延知切，音移。【司馬相如上林賦】拖蜺旌，靡雲旗。前皮軒，後道游。　又叶衣虛切，音於。【萬震南州異物志贊】合浦之人，習水善游。上視層潭，如猿仰株。考證：〔【禮少儀】少依于德，游於藝。〕　謹照原文少改士。于改於。 

渹	【巳集上】【水字部】	渹	【廣韻】【集韻】【韻會】【正韻】□呼宏切，音轟。【玉篇】水浪渹渹聲。一曰水石相激聲。或作□。　又吳音何乃渹，猶言那行。【世說】劉眞長見王導，導以腹熨彈碁局，曰：何乃渹。劉出曰：未見他異，惟聞吳語。　又【集韻】楚慶切，請去聲。與同。冷也。吳人謂之。　又【字牖】江東呼厭極爲渹。音罄。

渺	【巳集上】【水字部】	渺	【廣韻】亡沼切【集韻】【韻會】【正韻】弭沼切，□音眇。渺，水貌。一曰水長也。【管子內業篇】渺渺乎，如窮無極。

渻	【巳集上】【水字部】	渻	【唐韻】息幷切【集韻】【韻會】【正韻】息井切，□音省。【說文】少減也。一曰水門，一曰水名。　又丘名。【爾雅釋丘】水出其前曰渻丘。　又姓。【左傳】有渻竈。　又【唐韻】所景切【集韻】所省切，□音眚。義同。考證：〔又姓。【左傳】有省竈。〕　謹據襄三十一年左傳原文省竈改渻竈。 

渾	【巳集上】【水字部】	渾	【唐韻】戸昆切【集韻】【韻會】【正韻】胡昆切，□音魂。【說文】混流聲。【枚乗七發】沌沌渾渾。【註】渾渾，波相隨貌。　又洿下貌。又濁也。【老子道德經】渾兮其若濁。　又大也。【班固幽通賦】渾元運物。　又肧渾，言如肧胎之渾然也。【郭璞江賦】類肧渾之未凝。　又齊同也。【孫綽天台賦】渾萬象以冥觀。　又【集韻】戸袞切，音溷。豐流也。一曰雜流。【前漢劉向傳】賢不肖渾淆。　又【揚子方言】渾，盛也。【註】們渾，肥滿也。　又【爾雅釋詁】渾，墜也。【註】水落貌。　又姓。【左傳】鄭大夫渾罕。　又古本切，音袞。與滾同。大水流貌。【荀子富國篇】財貨渾渾如泉源。

渿	【巳集上】【水字部】	渿	【唐韻】奴帶切【集韻】乃帶切，□音奈。【說文】沛之也。【玉篇】沛，水波貌。

湀	【巳集上】【水字部】	湀	【唐韻】求癸切【集韻】巨癸切，□音揆。泉出也。【爾雅釋水】湀闢流川。【註】通流也。【說文】湀辟，深水處也。　又【集韻】【正韻】頸誄切【韻會】居誄切，□音癸。又【廣韻】苦圭切【集韻】傾畦切，□音睽。又【集韻】【韻會】□苦穴切，音闋。義□同。考證：〔【爾雅釋水】湀闢荒川。〕　謹照原文荒川改流川。 

湁	【巳集上】【水字部】	湁	【唐韻】丑入切【集韻】敕立切，□音雴。【說文】湁，湒□也。【司馬相如上林賦】湁潗鼎沸。【郭璞曰】湁潗皆水微轉細湧貌。

</div>
    <div class="pagination">
<a href="康熙字典_page7.html">上一页</a><span>...</span><a href="康熙字典_page3.html">3</a><a href="康熙字典_page4.html">4</a><a href="康熙字典_page5.html">5</a><a href="康熙字典_page6.html">6</a><a href="康熙字典_page7.html">7</a><span class="current-page">8</span><a href="康熙字典_page9.html">9</a><a href="康熙字典_page10.html">10</a><a href="康熙字典_page11.html">11</a><a href="康熙字典_page12.html">12</a><a href="康熙字典_page13.html">13</a><span>...</span><a href="康熙字典_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
