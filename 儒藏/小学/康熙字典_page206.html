<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 206 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 206 页/共 976 页
  </h1>
  <div class="content">
   □	【備考】【未集】【米字部】	□	【五音篇海】音粥。

輕	【酉集下】【車字部】	輕	〔古文〕□□【廣韻】去盈切【集韻】【韻會】牽盈切【正韻】丘京切，□音卿。【說文】輕車也。【廣韻】重之對也。　又去聲。【廣韻】虛正切【集韻】【韻會】牽正切【正韻】丘正切，□音慶。【集韻】疾也。【左傳桓十二年】絞小而輕，輕則寡謀。又【僖三十三年】秦師輕而無禮。

逌	【酉集下】【辵字部】	逌	【正韻】于求切，音由。【玉篇】氣行貌。　又【正韻】逌爾，笑貌。【史記趙世家】烈侯逌然。【註】寬緩也。【班固答賔戲】主人逌爾而笑。【註】逌爾，寬舒顏色之貌。　又【字彙補】古由字。【班固幽通賦】栗取弔於逌吉兮。　又與攸同。【前漢五行志】彝倫逌敘。又【地理志】酆水逌同。

逍	【酉集下】【辵字部】	逍	【唐韻】相邀切【集韻】【韻會】【正韻】先彫切，□音宵。【說文】逍遙猶翺翔也。【詩鄭風】河上乎逍遙。　又逍遙，與消搖通。【莊子逍遙遊註】黃幾復云：逍者，消也。如陽動冰消，雖耗也，不竭其本。遙者，搖也。如舟行水搖，雖動也不傷其內。

逎	【酉集下】【辵字部】	逎	【集韻】遒古作逎。註詳九畫。　又地名。【前漢地理志】逎縣，屬涿郡。

透	【酉集下】【辵字部】	透	【唐韻】【集韻】【韻會】【正韻】□他□切，偸去聲。【說文】跳也，過也。　又【增韻】徹也，通也。　又【廣韻】驚也。【揚子方言】宋、衞、南楚凡相驚曰獡，或曰透。【註】皆驚貌。獡，音鑠。

逐	【酉集下】【辵字部】	逐	〔古文〕□【唐韻】【正韻】直六切【集韻】【韻會】仲六切，□音軸。【說文】追也。【左傳隱九年】祝□逐之。又【隱十一年】子都拔戟以逐之。　又【廣韻】驅也。【正韻】斥也，放也。【史記李斯傳】非秦者去，爲客者逐。又【管仲傳】三仕三見逐。　又【玉篇】競也。【左傳昭元年】自無令王諸侯逐進。【後漢趙壹傳】捷懾逐物，日富月昌。　又【正韻】逐逐，篤實也。又馳貌。【易頤卦】其欲逐逐。　又日逐，地名。【前漢宣帝紀】迎日逐，破車師。　又【集韻】【韻會】□亭歷切，音迪。【易】其欲逐逐。【蘇林】音迪。　又【字彙補】同門切。與豚同。【山海經】苦山有獸焉，名曰山膏，其狀如逐。　又【集韻】直祐切，音胄。奔也。【山海經】夸父與日逐。考證：〔【左傳昭元年】自無令諸侯逐進。〕　謹照原文令下增王字。 

逑	【酉集下】【辵字部】	逑	【唐韻】巨鳩切【集韻】【韻會】【正韻】渠尤切，□音求。【說文】聚斂也。【詩大雅】以爲民逑。　又【玉篇】匹也，合也。【詩周南】君子好逑。【前漢揚雄傳】□逑索耦。　又【字彙補】與絿同。【爾雅釋訓】維逑，鞠也。【疏】逑，急迫也。鞠，窮也。　又祭神名。【史記封禪書】諸布諸嚴諸逑之屬，百有餘祠。考證：〔【爾雅釋訓】維逑，鞠也。【註】逑，急迫也。鞠，窮也。〕　謹照原書註改疏。 

递	【酉集下】【辵字部】	递	【正字通】俗遞字。（遞）【廣韻】徒禮切【集韻】【韻會】【正韻】待禮切，□音悌。【說文】更易也。【廣韻】遞，代也。【正韻】更迭也。【爾雅釋詁】遞，迭也。【註】更迭，閒厠相代之義也。【前漢郊祀歌】四興遞代八風生。　又【正韻】迢遞，遠也。　又【增韻】傳遞，驛遞也。　又遞鐘，琴名。【前漢王褒傳】伯牙操遞鐘。　又【廣韻】特計切【集韻】【韻會】【正韻】大計切，□音第。義同。　又當蓋切，音帶。繞也。【前漢王莽傳】絳侯依諸將之遞，據相扶之勢。【註】言諸將同心，圍繞扶翼也。　又叶徒結切，音迭。【王儉褚淵碑銘】德猷靡嗣，儀型長遞。怊悵餘□，鏘洋遺烈。【註】長遞，猶言長往不返。亦迢遞之意。　【集韻】或作递。俗作逓。（遞）考證：〔【前漢王莽傳】絳侯依諸將之遞，據相扶之勢。【註】言諸將同心，圍繞附翼也。〕　謹照原文附改扶。

	【午集上】【瓦字部】		【廣韻】子協切【集韻】卽協切，□音浹。【廣韻】半瓦。　又【集韻】一曰瓦相掩也。　又【集韻】卽涉切，音接。義同。

途	【酉集下】【辵字部】	途	【唐韻】【集韻】【韻會】【正韻】□同都切，音徒。【玉篇】路也。【廣韻】道也。　又通作涂、塗。【周禮冬官考工記匠人】經涂九軌。【論語】遇諸塗。　又叶徒故切，音度。【張衡思□賦】雲師□以交集兮，凍雨沛其灑途。轙琱輿而樹葩兮，擾應龍以服輅。

逕	【酉集下】【辵字部】	逕	【廣韻】【集韻】□古定切，音徑。【玉篇】路徑也。【集韻】步道也。　又【玉篇】近也。【集韻】直也。　又【正韻】至也，過也。　又逕庭，言相去遠也。【莊子逍遙遊】大有逕庭。

□	【補遺】【未集】【糸字部】	□	【字彙補】魯過切，音。不細也，又不均也。

逖	【酉集下】【辵字部】	逖	【唐韻】【集韻】【韻會】【正韻】□他歷切，音踢。【說文】遠也。【書牧誓】逖矣，西土之人。又【多士】移爾遐逖。　又遠之也。【書多方】離逖爾土。【左傳僖二十八年】糾逖王慝。【註】有惡于王者，糾而遠之。　又逖逖，欲利貌。【楚辭九章】悼來者之逖逖。　又【字彙】借作惕。【易渙卦】血去逖出。　【韻會】同逷。【集韻】亦作狄。

	【午集上】【瓦字部】		【字彙】五寡切，音瓦。山貌。

逗	【酉集下】【辵字部】	逗	【唐韻】田□切【集韻】【韻會】【正韻】大透切，□音豆。【說文】止也。【玉篇】住也。【後漢張衡傳】逗華隂之湍渚。　又【集韻】曲行也。【前漢韓安國傳】逗撓當斬。【註】逗，曲行避敵也。撓，顧望也。【後漢光武紀】追鹵料敵，不拘以逗遛法。　又【廣韻】持遇切【集韻】遇切，□音住。義同。　又姓也。　又【集韻】去智切，音跂。又他□切，音透。義□同。　又通作投。【正韻】物相投合也。【杜甫詩】遠逗錦江波。

這	【酉集下】【辵字部】	這	【廣韻】魚變切【集韻】牛堰切，□音彥。【玉篇】迎也。【正字通】周禮有掌訝，主迎。訝古作這。毛晃曰：凡稱此箇爲者箇，俗多攺用這字。這乃迎也。

通	【酉集下】【辵字部】	通	〔古文〕□【唐韻】【正韻】他紅切【集韻】【韻會】他東切，□統平聲。【說文】達也。【正韻】徹也。【易繫辭】始作八卦，以通神明之德。【禮學記】知類通達。　又亨也，順也。【禮儒行】上通而不困。【註】謂仕則上達乎君，不困于道德之不足也。【易節卦】不出戸庭，知通塞也。　又暢也。【爾雅】四時和爲通正。【註】通，平暢也。　又總也。【禮王制】以三十年之通制國用。【註】通計三十年所入之數，使有十年之餘也。　又開也。【前漢何武傳】通三公官。【註】謂更開置之也。　又□也。【前漢夏侯勝傳】先生通正言。【註】謂□道之也。　又凡人往來交好曰通。【前漢季布傳】非長者勿與通。又【陸賈傳】剖符通使。　又書名。【白虎通】班固著。【風俗通】應劭著。　又書首末全曰通。【後漢崔實傳】宜寫一通。又凡物色純者謂之通。【周禮春官司常】通帛爲旃。【註】通帛，無他物之飾也。　又通鼓。【周禮地官鼓人】以金鐸通鼓。【疏】司馬振鐸，將軍以下卽擊鼓，故云通鼓。　又井地名。【前漢□法志】方里爲井，井十爲通。　又【廣韻】州名。　又【韻會】馬矢曰通。【後漢戴就傳】以馬通薰之。　又【左傳杜預註】旁淫曰通。　又叶他郞切，音湯。【東方朔七諫】身寢疾而日愁兮，情沈抑而不揚。衆人莫可與論道兮，悲精神之不通。考證：〔【爾雅釋歲】四時通政。〕　謹按原文作四時和爲通正和爲二字不可删，今改爾雅四時和爲通正。又爾雅無釋歲今省。〔【白虎通】班彪著。〕　謹照原書班彪改班固。〔又書首末全曰通。【後漢崔實傳】政論一通。〕　謹照原書政論一通改宜寫一通。〔【前漢地理志】方里爲井，井十爲通。〕　謹按語出□法志不出地理志，今改□法志。〔又馬矢曰通。【後漢戴就傳】傅以馬通。〕　謹照原傳改以馬通薰之。 

逛	【酉集下】【辵字部】	逛	【等韻】居往切，狂上聲。【玉篇】走貌。　又【集韻】古况切。音誑。欺也。

逝	【酉集下】【辵字部】	逝	【唐韻】【集韻】【韻會】□時制切，音誓。【說文】往也。【增韻】行也，去也。【詩魏風】逝將去女。【楚辭九歌】將騰駕兮偕逝。　又【正韻】亡也。【前漢司馬遷傳】長逝者魂魄。　又發語辭。【詩邶風】逝不古處。【集韻】或作遞。　又【集韻】征例切，音制。義同。或作遰。　又叶之列切，音折。【詩大雅】言不可逝。叶上舌字。　又叶食列切，音設。【江淹傷友賦】魂綿昧其若絕，泣縈盈其如潔。嗟妙賞之不留，歎知音之已逝。

逞	【酉集下】【辵字部】	逞	【唐韻】【集韻】【韻會】【正韻】□丑郢切，音騁。【說文】通也。【玉篇】快也。【左傳隱十一年】鬼神實不逞于許君。　又【玉篇】極也，盡也。【左傳襄二十五年】不可億逞。　又【玉篇】解也。【左傳隱九年】乃可以逞。【註】謂可以解患也。　又【廣韻】疾也。【揚子方言】東齊海岱之閒，疾曰速，楚曰逞。　又【增韻】矜而自逞也。　又【正韻】不檢謂之不逞。　又【集韻】怡成切。與盈同。人名。晉有欒盈，亦作逞。　又叶癡眞切，音瞋。【張衡思□賦】遇九臯之介鳥兮，怨素意之不逞。遊塵外而暼天兮，據翳而哀鳴。考證：〔【揚子方言】東齊海岱之閒，疾行曰速，楚曰逞。〕　謹照原文疾下省行字。 

速	【酉集下】【辵字部】	速	〔古文〕□【廣韻】【集韻】【正韻】蘇谷切【韻會】蘇木切，□音。【說文】疾也。【孟子】王速出令。　又【玉篇】召也。【易需卦】有不速之客三人來。【詩小雅】以速諸父。　又速速，不相親附之貌。【楚辭九歎】躬速速而不吾親。　又與通。速速，陋也。【後漢蔡邕傳】速速方轂。【註】速速，言鄙陋之小人也。《詩》作□。　又【正韻】鹿之足跡曰速。【石鼓文】鹿鹿速速。籀作遫。速字从辵作。考證：〔【楚辭九歌】躬速速而不吾親。〕　謹照原書九歌改九歎。 

造	【酉集下】【辵字部】	造	〔古文〕艁【廣韻】昨早切【集韻】【韻會】【正韻】在早切，□音皁。【增韻】建也，作也，爲也。【易乾卦】大人造也。【書大誥】予造天役。【註】造，爲也。言我之所爲，皆天所役使也。　又【正韻】始也。【書伊訓】造攻自鳴條。【周禮天官膳夫】卒食以樂徹于造。【註】謂造飮食處也。　又上造，秦官爵名。【前漢百官公卿表】二上造，十五少上造，十六大上造。　又【廣韻】【韻會】【正韻】□七到切，音慥。【說文】就也。【詩大雅】小子有造。【禮王制】升于學者不征于司徒，曰造士。　又【正韻】詣也，進也。【書盤庚】其有衆咸造，勿褻在王庭。【註】衆皆至王庭，無褻慢也。【周禮地官司門】凡四方之賔客造焉，則以告。　又造次，急遽也。【論語】造次必於是。　又祭名。【禮王制】造乎禰。【周禮春官大祝】掌六祈，二曰造。【註】祈禱之祭名造。　又納也。【禮喪大記】大盤造冰。【註】造，猶內也。內與納同。先納冰盤中也。　又造舟，比舟而渡也。【詩大雅】造舟爲梁。【註】天子造舟。【疏】造舟者，比船于水，加板于上，卽今之浮橋。　又【集韻】則到切，音竈。【史記龜筴傳】卜，先以造灼鑽。【註】造謂灼龜燒荆之處。　又【集韻】倉刀切，音操。進也。又叶此苟切，湊上聲。【揚子太□經】端往述來，遵天之造。無或攺作，遵天之醜。考證：〔【周禮天官膳夫】卒食以徹于造。〕　謹照原文徹上增樂字。 

逡	【酉集下】【辵字部】	逡	【唐韻】【集韻】【韻會】【正韻】□七倫切，音踆。【說文】復也。【玉篇】退也，郤也。【集韻】逡巡，行不進也。【前漢公孫弘傳】有功者上，無功者下，則羣臣逡。【註】言有次第也。【楚辭九章】遷逡次而勿驅兮。　又月運之名。【揚子方言】日運爲躔，月運爲逡。　又【小爾雅】體慚曰逡。　又與通，兔名。【戰國策】東郭逡者，海內之狡兔也。　又【集韻】須閏切，音竣。逡遒，縣名。　又與駿通。【禮大傳】執籩豆，逡奔走。【書武成】作駿。考證：〔【楚辭九章】逡次而勿驅兮。〕　謹照原文逡次上增遷字。〔【揚子方言】日運爲纏，月運爲逡。〕　謹照原文纏改躔。 

□	【未集上】【米字部】	□	【字彙補】同糝。

	【寅集上】【屮字部】		【唐韻】【集韻】撫文切【韻會】【正韻】敷文切，□音芬。【說文】艸初生，香分布也。【徐曰】初生孚甲也。　又香也。重文从艸作芬。【詩大雅】燔炙芬芬。　又【集韻】符分切，音汾。義同。

	【午集上】【玉字部】		【唐韻】息夷切【集韻】相夷切，□音私。【說文】石之似玉者。

逢	【酉集下】【辵字部】	逢	【唐韻】【集韻】【韻會】□符容切，音縫。【說文】遇也。从辵，峯省聲。【正韻】値也。【左傳宣三年】不逢不若。【書洪範】子孫其逢吉。　又【正韻】迎也。【揚子方言】逢、迎，逆也。自關而西。或曰迎，或曰逢。　又逆也。【前漢東方朔傳】逢占射覆。【註】逆占事，猶言逆刺也。　又大也。【禮儒行】衣逢掖之衣。【註】衣掖下寬大也。　又閼逢，歲名。【爾雅釋天】太歲在甲曰閼逢。【註】言萬物鋒芒欲出，壅遏未通也。　又與縫通。【禮玉藻】深衣縫齊倍要。【註】縫，或爲逢。　又有逢，國名。【左傳昭二十年】有逢伯陵因之。【註】逢伯陵，殷諸侯。　又姓。齊逢丑父。　又【廣韻】【韻會】蒲蒙切【集韻】【正韻】蒲紅切，□音蓬。鼓聲也。【詩大雅】鼉鼓逢逄。　又【前漢司馬相如傳封禪書】大漢之德，逢涌原泉。【註】逢讀若，言如熢火之升，原泉之流。　又叶符方切，音房。【韓愈詩】蕭條千萬里，會合安可逢。叶上江、下鄕。◎按从夅者，音龎。从夆者，音縫、音蓬。【顏氏家訓】逄、逢之別，豈可雷同。考證：〔符容切，音蓬。〕　謹按逢在冬韻，蓬在東韻，逢字不音蓬，謹照廣韻逢字同音之字改爲縫。〔【爾雅釋歲】太歲在甲曰閼逢。〕　謹照原書釋歲改釋天。 

連	【酉集下】【辵字部】	連	【唐韻】力延切【集韻】【韻會】陵延切【正韻】靈年切，□音漣。【說文】員連也。【玉篇】合也，及也。【廣韻】續也，還也。【集韻】屬也。【正韻】接也。【詩大雅】執訊連連。【朱傳】屬續貌。【禮王制】十國爲連，連有帥。【齊語】四里爲連，十連爲鄕。【後漢韓康傳】連徵不至。　又姻親爲連。【史記尉佗傳】及蒼梧秦王有連。【註】有連者，連姻也。　又黏鳥曰連。【淮南子覽訓】連鳥于百仞之上。　又連尹、連敖，皆楚官名。【左傳襄十五年】屈蕩爲連尹。【史記淮隂侯傳連敖註】楚司馬官也。　又連山，易名。【周禮春官大卜】掌三易之法，一曰連山。【註】其卦以純艮爲首，山上山下，是名連山。　又鉛之未鍊者曰連。【史記貨殖傳】長沙出連錫。　又祈連，山名。【前漢霍去病傳】出北地，至祈連山。【註】卽天山也。　又【韻會】州名。漢屬桂陽郡，隋置連州。　又姓。【左傳莊八年】齊有連稱。　又【集韻】【韻會】【正韻】□力展切，音斂。難也。【易蹇卦】往蹇來連。【註】連，亦難也。又遲久之意。　又【集韻】連彥切，音摙。【禮玉藻】連用湯。【註】連，猶釋也。以湯洗足垢，乾潔其體也。　又【集韻】郞旰切，音爛。連石，山名。【淮南子天文訓】日至于連石。　又叶離珍切，音鄰。【陸雲夏府君誄】祈祈縉紳，泣涕留連。故作斯誄，著之不泯。泯音民。考證：〔【史記尉陀傳】及蒼梧秦王有連。【註】有連者，連姻也。〕　謹照原文尉陀改尉佗。〔【前漢霍光傳】去北地，遂入祈連山。〕　謹照前漢書原文霍光改霍去病。去北地改出北地。遂入改至字。 

逩	【酉集下】【辵字部】	逩	【字彙】逋悶切，奔去聲。奔走也。

逪	【酉集下】【辵字部】	逪	【唐韻】【集韻】□倉各切，音錯。【說文】逪也。【玉篇】亂也。【集韻】偝也。今爲錯。

逫	【酉集下】【辵字部】	逫	【玉篇】吉穴切，音決。遠也。　又【廣韻】【集韻】□竹律切，音。【廣韻】走貌。【集韻】趨也。　又逫律，氣出遲貌。【王褒洞簫賦】馳散渙以逫律。

逭	【酉集下】【辵字部】	逭	〔古文〕□【唐韻】【集韻】【韻會】【正韻】□胡玩切，音換。【說文】逃也。【書太甲】自作孽，不可逭。　又【集韻】古緩切，音舘。【玉篇】迭也，易也，轉也，步也，行也。

	【子集上】【亠字部】		【說文】廩本字。从入从回，象屋形。中有戸牖，防蒸熱。【六書略】方曰倉，圜曰。上象其蓋。

逮	【酉集下】【辵字部】	逮	〔古文〕逯【廣韻】【集韻】【韻會】徒戴切【正韻】度耐切，□音代。【說文】及也。【易繫辭】水火相逮。【註】水火不相入而相逮及。【書周官】夙夜不逮。　又【正韻】追也。【前漢□法志】逮繫。【註】辭之所及，則追捕之，故謂之逮。　又【集韻】【韻會】【正韻】□蕩亥切，音迨。與迨同。　又【廣韻】特計切【集韻】【韻會】大計切，□音第。逮逮，安和貌。【禮孔子閒居】威儀逮逮。　又叶吐內切，音退。【前漢郊祀歌】靑陽開動，根荄以遂。膏潤幷愛，跂行畢逮。考證：〔【前漢郊祀歌】靑陽開動，根荄以遂。膏潤幷受，跂行必逮。〕　謹照原文受改愛。必改畢。 

逯	【酉集下】【辵字部】	逯	【廣韻】力玉切【集韻】【韻會】龍玉切，□音錄。【說文】行謹逯逯也。【博雅】逯逯，衆也。　又【揚子方言】逯，遡行也。【淮南子精神訓】渾然而來，逯然而往。【註】逯，謂無所爲，忽然往來也。又姓。【風俗通】逯，秦邑。其大夫封于逯，因氏焉。《前漢》蒙鄕侯逯並。《後趙錄》金紫光祿大夫逯明。　又【集韻】與逮同。詳後逮字註。考證：〔【風俗通】逯，秦邑，其大夫封于逯，因氏焉。前漢蒙鄕侯逯普。王莽大司馬逯並，後趙逯明。〕　謹按逯並誤作逯普，蒙鄕侯與大司馬是一人不得分以爲二，照今漢書翟方進傳逯普改逯並。王莽大司馬逯並，後趙逯明，照廣韻逯字註改後趙錄金紫光祿大夫逯明。 

週	【酉集下】【辵字部】	週	【玉篇】職由切。與周同。【字彙】迴也。

進	【酉集下】【辵字部】	進	〔古文〕□□【唐韻】【集韻】【韻會】【正韻】□卽刃切，音晉。【說文】登也。【玉篇】升也。【廣韻】前也。【禮曲禮】遭先生于道，趨而進。【表記】君子三揖而進。【註】人之相見，三揖三讓，以升賔階。【書盤庚】乃登進厥民。【疏】延之使前而告之也。　又【正韻】薦也。【禮儒行】推賢而進達之。　又【正韻】效也。【禮樂記】禮減而進，以進爲文。【註】自勉强也。【易乾卦】君子進德修業，欲及時也。　又近也。【禮檀弓】兄弟之子猶子也。蓋引而進之也。　又進士。【禮王制】大樂正論造士之秀者，以告于王，而升諸司馬，曰進士。【註】進士，可進而受爵祿也。　又特進。【後漢和帝紀】賜諸侯王公將軍特進。【註】諸侯功德優盛，朝廷所敬異者賜位特進。　又與餕同。【禮祭統】百官進徹之。【註】進同餕。　又【字彙補】與盡同。【列子黃帝篇】竭聰明，進智力。　又通作薦。【列子湯問篇】穆王薦之，张註薦當作進。　又【集韻】徐刃切【正韻】齊進切。□與贐同。會禮也。【前漢高帝紀】蕭何爲主吏主進。【註】主賦斂禮錢也。師古曰：進本作贐，聲轉爲進。　又叶資辛切，音津。【揚子太□經】陽引而進，物出溱溱。考證：〔【唐韻】【集韻】【韻會】【正韻】□郎刃切，音晉。〕　謹照原文郎改卽。〔【列子湯問篇】王薦而問之。【註】薦，猶進也。〕　謹照原文改穆王薦之，张註薦當作進。〔【史記高帝紀】蕭何爲主吏主進。【註】主賦斂禮錢也。師古曰，進，本作贐，聲轉爲進。〕　謹按所引係前漢書註，則正文亦當引前漢書。史記改前漢。 

逴	【酉集下】【辵字部】	逴	【唐韻】【集韻】【韻會】□敕角切，音踔。【說文】遠也。【史記霍去病傳】逴行殊遠。【註】逴與卓同。遠也。　又超絕也。【班固西都賦】逴躒諸夏。　又【玉篇】蹇也。【揚子方言】自關而西，秦晉之閒，凡蹇者謂之逴。【註】行略逴也。體偏長短，亦謂之逴。　又逴龍，神名。【楚辭大招】北有寒山，逴龍赩只。　又【廣韻】丑略切【集韻】【韻會】敕略切，□音綽。義同。

□	【未集中】【糸字部】	□	【廣韻】【集韻】□當侯切，音兜。結縷囊。

	【午集中】【疒字部】		【集韻】乙洽切，音押。江淮之閒謂病劣曰。【正字通】或曰禿瘡下窪貌。

	【寅集下】【广字部】		【廣韻】【集韻】【類篇】□七賜切，音刺。【玉篇】下屋也。【廣韻】偏，舍也。

逵	【酉集下】【辵字部】	逵	【廣韻】渠追切【集韻】【韻會】渠龜切【正韻】渠爲切，□音騤。【說文】九達道也。【爾雅釋宮】九達謂之逵。【註】四道交出，復有旁道也。【左傳隱十一年】及大逵。杜註：逵道方九軌也。　又逵泉，魯地名。【左傳莊三十二年】歸及逵泉。　又叶岐尤切，音求。【詩周南】施于中逵。叶下仇。　【說文】本作馗。考證：〔【左傳隱十一年】入及大逵。【註】涂方九軌曰逵。〕　謹照原文省入字。註以下改杜註逵道方九軌也。 

逶	【酉集下】【辵字部】	逶	【唐韻】於爲切【集韻】【韻會】邕危切【正韻】烏爲切，□委平聲。【說文】逶迤，衺去貌。【漢郊祀歌】票然逝，旗逶蛇。　【正字通】逶迤，別作逶迱、□迆、委移、倭侇，載在史傳詩賦者，各家文畫雖異，其音義則同也。

逸	【酉集下】【辵字部】	逸	〔古文〕□【廣韻】夷質切【集韻】【韻會】【正韻】弋質切，□音佚。【廣韻】失也，過也。【書盤庚】予亦拙謀作乃逸。【註】過失也。　又【廣韻】奔也，縱也。【左傳成二年】馬逸不能止。又【成十六年】乃逸楚囚。【註】縱之也。　又【正韻】隱也，遁也。【論語】舉逸民。　又逸逸，往來次第也。【詩小雅】舉醻逸逸。　又【韻會】通作佚。【孟子】遺佚而不怨。　又與軼通。【史記管晏傳】贊論其軼事。

逻	【酉集下】【辵字部】	邏	【唐韻】【集韻】【韻會】【正韻】□郞佐切，羅去聲。【說文】巡也。【玉篇】游兵也。【正韻】游偵也。【晉書戴洋傳】宜遠偵邏。　又【集韻】遮也。【正字通】山色環繞也。【杜甫詩】雲山紫邏深。　又【集韻】【韻會】朗可切【等韻】力可切，□羅上聲。又【集韻】良何切，音羅。義□同。考證：〔【杜甫詩】春山紫邏長。〕　謹照杜甫送贾閣老出汝州詩原句改雲山紫邏深。 

輿	【酉集下】【車字部】	輿	【廣韻】以諸切【集韻】【韻會】羊諸切【等韻】雲諸切，□音余。【說文】車底也。【周禮冬官考工記】輿人爲車。【註】輿人專作輿，而言爲車者，車以輿爲主也。【後漢輿服志】上古聖人觀轉蓬始爲輪，輪行不可載，因物生智，復爲之輿。【韻會】《詩詁》曰：輈軸之上加板以載物，軫、軾、轛、較之所附植，輿，其總名也。　又乗輿。【蔡邕獨斷】天子所御車馬、衣服、器械、百物曰乗輿。【註】輿，車也。乗，載也。　又【韻會】權輿，始也。造衡自權始，造車自輿始也。　又【正韻】堪輿，天地之總名。【前漢藝文志】《堪輿金匱》十四卷。【註】堪，天道。輿，地道。　又載而行之之意。【左傳僖十一年】敬禮之輿也。【註】謂其載禮以行也。又【襄二十四年】令名德之輿也。　又負也。【戰國策】百人輿瓢而趨。　又【廣韻】多也。【集韻】衆也。【左傳僖二十八年】晉文公聽輿人之誦。　又【韻會】扶輿，佳氣貌。又美稱。【司馬相如子虛賦】扶輿綺靡。　又輿人，賤官。【左傳昭四年】輿人納之。　又丘輿，地名。【左傳成四年】鄭公子偃敗諸丘輿。【註】鄭地。又平輿。【後漢郡國志】平輿，屬汝南郡。【註】古沈子國也。　又姓。【韻會】周大夫伯輿之後。　又【廣韻】【韻會】【正韻】□羊茹切，音豫。【增韻】舁車也。兩手對舉之車。　【集韻】或作轝。【史記封禪書】作轝。轝字从車从與，作車與。考證：〔【後漢輿服志】上古聖人觀轉蓬，始爲輪，輪行不可載，因物生智，後爲之輿。〕　謹照原文後爲之輿改復爲之輿。〔又【廣韻】權輿，始也。造衡自權始，造車自輿始也。〕　謹按廣韻無此語，查係韻會。謹將廣韻改韻會。 

轀	【酉集下】【車字部】	轀	【廣韻】烏渾切【集韻】【韻會】【正韻】烏昆切，□音溫。【玉篇】轀輬，車也。詳前輬字註。　又【集韻】【韻會】□於云切，音氳。轒轀，匈奴車也。

轁	【酉集下】【車字部】	轁	同輡。詳前輡字註。

轂	【酉集下】【車字部】	轂	〔古文〕□【廣韻】【集韻】【韻會】【正韻】□古祿切，音谷。【說文】輻所湊也。【六書故】輪之正中爲轂，空其中，軸所貫也，輻湊其外。【釋名】轂，埆也。體堅埆也。【周禮冬官考工記】轂以利轉也。　又【韻會】暢轂，長轂也。【詩秦風】文茵暢轂。【註】兵車之轂比大車爲長，故曰暢轂。　又笠轂。【左傳宣四年】射汰輈以貫笠轂。【註】兵車無蓋，尊者則邊人執笠依轂而立，謂之笠轂。　又【正韻】薦舉人，謂之推轂。【史記鄭當時傳】其推轂士，常以爲賢于己。
  </div>
  <div class="pagination">
   <a href="康熙字典_page205.html">
    上一页
   </a>
   <span>
    ...
   </span>
   <a href="康熙字典_page201.html">
    201
   </a>
   <a href="康熙字典_page202.html">
    202
   </a>
   <a href="康熙字典_page203.html">
    203
   </a>
   <a href="康熙字典_page204.html">
    204
   </a>
   <a href="康熙字典_page205.html">
    205
   </a>
   <span class="current-page">
    206
   </span>
   <a href="康熙字典_page207.html">
    207
   </a>
   <a href="康熙字典_page208.html">
    208
   </a>
   <a href="康熙字典_page209.html">
    209
   </a>
   <a href="康熙字典_page210.html">
    210
   </a>
   <a href="康熙字典_page211.html">
    211
   </a>
   <span>
    ...
   </span>
   <a href="康熙字典_page207.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
