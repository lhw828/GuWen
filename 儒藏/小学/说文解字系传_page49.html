<!DOCTYPE html>
<html>
<head>
    <meta charset="UTF-8">
    <title>说文解字系传 - 第 49 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 49 页/共 213 页</h1>
    <div class="content">　　
　　奭盛也从大从皕皕亦声此燕召公名读若郝史篇名丑臣锴曰史篇谓史籕所作苍颉十五篇也希式反
　　□（古文奭）
　　
　　文二重一
　　
　　习数飞也从羽白声凡习之属皆从习臣锴曰易曰君子以朋友讲习似入反
　　
　　翫习猒也从习元声春秋传曰翫岁而愒日臣锴曰白厌之也五翰反
　　
　　文二
　　
　　羽鸟长毛也象形凡羽之属皆从羽于甫反
　　
　　翨鸟之强羽猛者从羽是声臣锴按周礼有翨氏掌取鸟羽叱智反
　　
　　翰天鸡赤羽也从羽从干声逸周书曰文翰若翚雉一名鷐风周成王时蜀人献之臣锴按谢灵道诗曰天鸡弄和风倓玩反
　　
　　翟山雉也尾长从羽从隹臣锴曰古谓雉为翟故尚书曰羽畎夏翟注汉书有言翟方进姓本音狄后人姓乃音泽也田溺反
　　
　　翡赤羽雀也从羽非声出郁林臣锴按左思呉都赋翡翠列巢以重行符旣反
　　
　　翠青羽雀也出郁林从羽卒声臣锴按尔雅翠鶵也注似燕汉书南越王献翠为干此醉反
　　
　　翦羽生也一曰灭羽从羽前声子善反
　　
　　翁颈毛也从羽公声臣锴曰尔雅多谓草华茎细叶丛出为翁台取名于此也又谓老人为老翁言其颈毛白而强短若此鸟颈也鸟公反
　　
　　翄翼也从羽支声叱智反
　　□翄或从羽氏
　　
　　左羽右革趐也从羽革声沟厄反
　　
　　翘尾长毛也从羽尭声臣锴按班固西都赋曰发皓羽兮奋翘英尾毛光华也岐遥反
　　
　　翭羽本也从羽侯声一曰羽初生河沟反
　　
　　翮羽茎也从羽鬲声臣锴按史晋舩人曰鸟所恃者六翮也闲隔反
　　
　　左句右羽羽曲也从羽句声犀吁反
　　
　　羿羽之风亦古诸侯也一曰射师从羽幵臣锴曰犹翳也古有穷之君名一曰帝喾射官五计反
　　
　　上者下羽飞举也从羽者声只庶反
　　
　　翕起也从羽合声臣锴曰相合起也希立反
　　
　　翾小飞也从羽睘声臣锴曰文子云翾飞蝡动或作蜎虚全反
　　
　　翚大飞也从羽军声一曰伊雒而南雉五采皆备曰翚诗曰有翚斯飞大韦反
　　
　　翏高飞也从羽□(珍去左)臣锴曰□(珍去左)新生羽而飞也长羽短羽相副然后能高飞也会意良秀反
　　
　　翩疾飞也从羽扁声臣锴曰魏文帝书云元瑜书记翩翩言疾速也僻连反
　　
　　翜捷也飞之疾从羽夹声读吿歰一曰侠也山洽反
　　
　　翊飞皃也从羽立声臣锴曰今言辅翊犹翼戴也以即反
　　
　　塌去左飞盛貌也从羽曰声臣锴曰盛也会意蹋从此他榼反
　　
　　上之下羽羽盛貌也从羽之声嗔离反
　　
　　翱翱翔也从羽皋声颜叨反
　　
　　翔廽飞也从羽羊声臣锴曰论语曰翔而后集翔视也尔雅曰鸢鸟乌丑其飞也翔注云布趐翔也似羊反
　　
　　翙飞声也从羽岁声诗曰鳯皇亐飞翙翙其羽虎外反
　　
　　翯鸟白肥泽皃从羽高声诗曰白鸟翯翯遐岳反
　　
　　上羽下王乐舞从羽自翳其首以祀星辰也从羽王声读若皇臣锴曰见周礼也户荒反
　　
　　翇乐舞执全羽以祀社稷从羽友声读若绂臣锴曰翇犹拂也古乐府有拂舞歌分勿反
　　
　　翳翳也所以舞也从羽殹声诗曰左执翿臣锴曰诗又曰无冬无夏值其鹭翳今俗作翿徒号反
　　
　　翳华盖也从羽殹声臣锴曰按张衡西京赋曰乗兴乃登友鳯皇兮翳华芝山海经曰有五采之鸟名曰翳伊开反
　　
　　翣棺羽餙也天子八诸侯六大夫四士二下垂从羽妾声臣锴曰翣夹卓也色呷反
　　
　　文三十四重一
　　
　　隹鸟之短尾緫名也象形凡隹之属皆从隹臣锴曰隹鸟名也诗曰翩翩者隹隹为鸟短尾亦緫名也当脱亦字或者以为许慎言鸟之短尾緫名为隹中有鸡雉字以此为讥岂不□(疏左改足)哉岂不□(疏左改足)哉专惟反
　　
　　雅楚乌也一名卑一名誉居秦谓之雅从隹牙声臣锴曰卑音匹尔雅注云小而多羣腹下白者江东呼匹卑乌梁简文帝诗曰林瞑雅乌飞牙贾反
　　
　　只乌一枚曰只也从又持隹持一隹曰只二隹曰双臣锴曰会意眞石反
　　
　　雒鵋□(左其右鸟)也从隹各声臣锴按尔雅注云江东呼为鹠也勒托反
　　
　　閵今閵似鸲鹆而黄从隹门省声臣锴曰门音之敶里刃反
　　□籕文閵不省
　　
　　巂周燕也从隹屮象其冠也□(内中加口)声一曰蜀王望帝媱其相妻惭亡去化为子巂乌故蜀人闻子巂鸣皆起云望帝乎臣锴按尔雅云□(巂去山)周注云子巂乌故也按书传云蜀之王先代有□(上者下两虫)丛鱼鳬杜字龞今望帝杜字也匀迷反
　　
　　左方右隹乌也从隹方声读若方府昌反
　　
　　雀依人小鸟也从小隹读与爵同臣锴按崔豹古今注曰一名家宾也即约反
　　
</div>
    <div class="pagination">
<a href="说文解字系传_page48.html">上一页</a><span>...</span><a href="说文解字系传_page44.html">44</a><a href="说文解字系传_page45.html">45</a><a href="说文解字系传_page46.html">46</a><a href="说文解字系传_page47.html">47</a><a href="说文解字系传_page48.html">48</a><span class="current-page">49</span><a href="说文解字系传_page50.html">50</a><a href="说文解字系传_page51.html">51</a><a href="说文解字系传_page52.html">52</a><a href="说文解字系传_page53.html">53</a><a href="说文解字系传_page54.html">54</a><span>...</span><a href="说文解字系传_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
