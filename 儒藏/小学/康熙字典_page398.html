<!DOCTYPE html>
<html>
<head>
    <meta charset="UTF-8">
    <title>康熙字典 - 第 398 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 398 页/共 976 页</h1>
    <div class="content">□	【備考】【未集】【耳字部】	□	【龍龕】同□。

	【丑集上】【囗字部】		【字彙】翁上聲。圓穴也。

□	【未集中】【羽字部】	□	【字彙補】力求切，音流。小飛也。

員	【丑集上】【口字部】	員	〔古文〕云【唐韻】王權切【集韻】【韻會】【正韻】于權切，□音圓。【說文】物數也。【徐鉉曰】古以貝爲貨，故數之。　又【玉篇】官數。【史記平原君傳】願君卽以遂備員而行矣。【前漢尹翁歸傳】責以員程。【註】師古曰：員，數也。　又【正韻】周也，幅員，亦作幅隕。【詩商頌】景員維河。【傳】員，均也。與幅隕同。又【廣韻】【集韻】王分切【韻會】【正韻】于分切，□音雲。【廣韻】益也。【詩小雅】無棄爾輔，員于爾輻。【傳】員，益也。　又地名。【前漢匈奴傳】前將軍出塞千二百余里，至烏員。　又通鄖。【前漢古今人表】員公辛。【註】師古曰：員讀曰鄖。亦與云通。【詩鄭風】聊樂我員。【釋文】員，本亦作云。【商頌】景員維河。【箋】員古文作云。【釋文】員，毛音圓，鄭音云：二音皆可讀。　又【集韻】于倫切【韻會】爲贇切，□音筠。【集韻】人字。【左傳襄二十六年】行人子員。　又【廣韻】【集韻】【韻會】王問切【正韻】禹慍切，□音運。【廣韻】姓也，前涼錄有金城員敞，唐有棣州刺史員半千。【韻會】伍員，人名，後人慕之，爲姓。○按《左傳昭二十年》伍員，《釋文》本音云。楊愼曰：陸龜蒙詩，賴得伍員騷思少，誤讀平聲。此說非也。員字平去二音皆可讀。　【玉篇】【廣韻】作貟。考證：〔【詩小雅】無棄爾輔，員于爾幅。〕　謹照原文幅改輻。 〔【商頌】景員維河。【箋】員古與云通。〕　謹照原文古與云通改古文作云。 

砡	【午集下】【石字部】	砡	【廣韻】魚菊切【集韻】逆菊切，□入聲。齊頭貌。【馬融長笛賦】□積頵砡。　又【五音集韻】魚欲切，音玉。【字林】齊也。

叚	【子集下】【又字部】	叚	【唐韻】古馬切【集韻】舉下切，□音賈。【說文】借也。【集韻】或作□，通作假。又【集韻】何加切，音瑕。姓也。【春秋傳】晉有叚嘉。通作瑕。

后	【丑集上】【口字部】	后	【唐韻】【集韻】【正韻】胡口切【韻會】很口切，□音後。【說文】繼體君也，象人之形。施令以告四方，故之从一，口。發號者，君后也。【書仲虺之誥】徯我后。【易泰卦】后以財成天地之道。【禮檀弓】夏后氏堲周。【疏】夏言后者，白虎通云以揖讓受于君，故稱后。　又【禮曲禮】天子有后。【疏】后，後也。言其後于天子，亦以廣後胤也。【白虎通】商以前皆曰妃，周始立后。正嫡曰王后，秦漢曰皇后，漢祖母稱太皇太后，母稱皇太后。　又諸侯亦稱后。【書舜典】班瑞于羣后。　又古者君稱臣亦曰后。【書舜典】汝后稷，播時百穀。【疏】國語云：稷爲天官，單名爲稷，尊而君之，稱爲后稷。又【畢命】三后協心。【註】謂周公君□畢公也。　又【書武成】告于皇天后土。【傳】后土，社也。【左傳昭二十九年】土正曰后土。【註】土爲羣物主，故稱后也。其祀句龍焉，在家則祀中霤，在野則爲社。【正韻】后土，亦取厚載之義。　又姓。【史記仲尼弟子傳】后處字子里。【前漢儒林傳】后倉字近君。　又與後通。【禮曲禮】再拜稽首，而后對。　又【廣韻】胡遘切【集韻】下遘切【韻會】【正韻】胡茂切，□音□。義同。　又叶後五切，音戸。【蔡邕胡黃二公頌】允兹漢室，誕育二后。曰胡曰黃，方軌齊武。【陸雲漢高盛德頌】咸陽克殄，旣係秦后。峩峩阿房，乃淸帝宇。○按詩本音云：《周頌》宣哲維人，文武維后，燕及皇天，克昌厥後。后後俱音戸，後人誤入四十五厚韻，故於《唐韻》正中歷引經集証之。然自《玉篇》以後，后在厚韻相沿已久，不得不以後五切爲叶音矣。

吸	【丑集上】【口字部】	吸	【廣韻】【正韻】許及切【集韻】【韻會】迄及切，□音翕。【說文】內息也。从口及聲。【玉篇】吸，引也。【正字通】氣出爲吹，氣入爲息。【楚辭九章】吸湛露之浮涼。　又【司馬相如上林賦】瀏莅芔吸。【註】皆林木鼔動之聲。　又人名。【史記高祖紀】令將軍王吸屯武關。又【田橫傳】使灌嬰破殺齊將田吸于千乗。　又【廣韻】同翕。【玉篇】引《詩小雅》：載吸其舌。按今《詩》作翕。箋，猶引也。　又吸吸。【劉向九歎】雲吸吸以湫戾。　又【六書故】俗謂飮曰吸。

呺	【丑集上】【口字部】	呺	【廣韻】許嬌切【集韻】【韻會】虛嬌切，□音囂。【廣韻】呺然，大貌。【集韻】呺然，虛大貌。【莊子逍遙遊】非不呺然大也，吾爲其無用而掊之。○按《正字通》云：郭象古本作枵，今無考。　【集韻】或作□号。　又【集韻】【正韻】□乎刀切，音豪。【集韻】風聲。【增韻】叫呼怒聲。【莊子齊物論】大塊噫氣，其名爲風，是惟無作，作則萬竅怒呺。【音義】呺，呼刀反。【集韻】或作□。【正字通】作号，非。　又【集韻】許后切，音吼。莊子：萬竅怒呺。徐邈讀。　又【集韻】後到切，音號。義同。

哜	【丑集上】【口字部】	嚌	〔古文〕□【唐韻】在詣切【集韻】【韻會】【正韻】才詣切，□音劑。【說文】嘗也。【書顧命】太保受同祭嚌。【傳】太保旣拜而祭，旣祭受福，嚌至齒，則王亦至齒。【禮雜記】小祥之祭，主人之酢也，嚌之。　又【集韻】前西切，音齊。鳥哀聲。　又居諧切，音皆。嚌嚌，衆聲。【班彪北征賦】鴈雝雝以羣翔兮，鵾雞鳴以嚌嚌。游子悲其故鄉兮，心愴悢以傷懷。　又【集韻】莊皆切，音齋。嚌啀，笑貌。

哩	【丑集上】【口字部】	哩	【玉篇】力忌切，音吏。出陀羅尼。【正字通】語餘聲。　又【正字通】音里。元人詞曲，借爲助語。　又【正字通】明制，冬至日，賜諸臣甜食一盒，凡七種，一松子海哩□。鄭以偉曰：□字諸字書俱不載，今亦不識海哩□爲何物。○按五音《集韻》又莫六切，音目，楚人謂欺爲哩□，乃嚜字之譌。互詳嘿嚜二字註。

哰	【丑集上】【口字部】	哰	【廣韻】魯刀切【集韻】郎刀切，□音勞。【玉篇】囒哰，嗹嘍。【集韻】囒哰謰謱，言語不解也。【宋穆修殘春病酲詩】風簾窣窣燕哰哰。　又【廣韻】囒哰，撦挐。【揚子方言】哰，挐也，東南周晉之鄙曰哰。哰亦通語也。【註】平原人好哰。

哽	【丑集上】【口字部】	哽	【唐韻】【集韻】【韻會】【正韻】□古杏切，音梗。【說文】本作□，語爲舌所介也。【玉篇】語爲人所忿疑也。　又【韻會】咽塞也。【後漢明帝紀】祝哽在前。○按《前漢賈山傳》作祝鯁，鯁哽通。　又哽咽，悲塞也。【莊子外物篇】壅則哽，哽而不止則跈。【正韻】與梗同。又【集韻】【類篇】□於杏切，音。咽聲。

啠	【備考】【丑集】【口字部】	啠	【龍龕】音哲。智也。◎按卽哲字之譌。

	【子集下】【儿字部】		【正字通】同昆。【總要】从二兄會意。【計有功曰】元次山結之弟季川名融，次山作處規，季川曰：不復言，有意乎。【註】者，兄之別稱。

□	【備考】【未集】【肉字部】	□	【奚韻】同胳。

□	【未集中】【耒字部】	□	【玉篇】骨外切，音儈。耕具。

唲	【丑集上】【口字部】	唲	【廣韻】汝移切【集韻】【韻會】【正韻】如支切，□音兒。【廣韻】曲從貌。【集韻】嚅唲，强笑。【楚辭卜居】喔咿嚅唲。【註】皆强笑之貌。嚅唲，一作儒兒。　又【廣韻】【集韻】於佳切【韻會】英佳切，□音娃。【玉篇】唲嘔，小兒語也。【廣韻】嘔唲，聲也。【荀子富國篇】拊循之，唲嘔之。【淮南子要略篇】攕揳唲齵之郄也。【廣韻】【集韻】書作□。　又【集韻】塢皆切，音諰。義同。

啋	【丑集上】【口字部】	啋	【篇海】許饒切，音囂。諠也，大也，動也，不安靜也。　又【篇海】【類編】迄逆切，音虩。義同。　又倉來切，音猜。語辭俗也。

呒	【丑集上】【口字部】	嘸	【集韻】斐父切，音撫。【前漢韓信傳】諸將皆嘸然，陽應曰諾。【註】孟康曰：嘸音撫，不精明也。　又【集韻】罔甫切，音武。義同。

只	【丑集上】【口字部】	只	【唐韻】【正韻】諸氏切【集韻】【韻會】掌氏切，□音紙。【說文】語已詞也。【詩鄘風】母也天只，不諒人只。【左傳襄二十七年】諸侯歸晉之德只。　又【詩王風】其樂只且。【箋】言其自樂此而已。又【小雅】樂只君子。【箋】只之言是也。　又姓。【正字通】明有只好仁。　又【廣韻】【集韻】章移切【韻會】支移切，□音支。【廣韻】專辭。　又【五音集韻】之日切，音質。本之爾切，無質音，今讀若質，俗音新增。　又【韻會小補】章忍切，音軫，引集韻云：只通作軹，莊子大宗師，而奚來爲軹。○按《集韻》軹註，□無只通作軹之明文，雖字義相同，實非一字，《韻會》小補非。　又【楊氏轉註古音】引《楚辭》大招，白日昭只。只讀作馨，語餘聲。本作□，省作只。○按□、只二字，諸韻書皆分載，音切各別，只□無馨音，楊氏說非。　【集韻】亦作□。

召	【丑集上】【口字部】	召	【唐韻】直少切【集韻】【韻會】【正韻】直笑切，□潮去聲。【說文】評也。【王逸曰】以手曰招，以言曰召。【書甘誓】大戰于甘，乃召六卿。【詩齊風】自公召之。【禮曲禮】父召，無諾唯而起。　又【廣韻】【正韻】實照切【集韻】【韻會】時照切，□同邵。【廣韻】邑名。【詩序】甘棠，美召伯也。【箋】召伯，姬姓，名奭，食邑于召。　又姓。【廣韻】召公之後。【前漢循吏傳】召信臣，九江壽春人。【氏族博考】春秋召與邵一氏，後分爲二，汝南安陽之族皆从邵。

叭	【丑集上】【口字部】	叭	【集韻】普八切，音汃。聲也。　又【五音集韻】普活切，音鱍。口開也。　又【正字通】讀若霸。喇叭，軍中吹器。俗呼號筒。見戚繼光新書號令篇。

吁	【丑集上】【口字部】	吁	〔古文〕□【唐韻】况于切【集韻】【韻會】匈于切，□音訏。【說文】驚也。【玉篇】疑怪之辭也。【廣韻】嘆也。【書堯典】帝曰：吁嚚訟可乎。【詩周南】云何吁矣。　又留吁，赤狄別種。【春秋宣十六年】晉人滅赤狄、甲氏及留吁。又省作于。【詩周南】于嗟麟兮。【召南】于嗟乎騶虞。　又【集韻】雲俱切，音迂。義同。　又【集韻】【正韻】□休居切。與噓同。【王充論衡】猪馬以气吁之。　又【廣韻】【集韻】□王遇切，音芋。義同。　【說文】本作吁。吁，字从口从亐。

吏	【丑集上】【口字部】	吏	【唐韻】力置切【集韻】【韻會】良志切【正韻】力地切，□音利。【說文】吏，治人者也。从一从史。【徐鍇曰】吏之治人，心主於一，故从一。【書胤征】天吏逸德，烈于猛火。【禮曲禮】五官之長曰伯，是職方，其□于天子也，曰天子之吏。【左傳成二年】王使委于三吏。【註】三吏，三公也。　又【韻會】府史之屬亦曰吏。【周禮天官大宰】八則，三曰廢置以馭其吏。【前漢百官公卿表】秩四百石至二百石，是爲長吏。百石以下，有斗食佐史之秩，是爲少吏。【註】師古曰：吏，理也。主理其縣內也。　又姓。【正字通】漢吏宗，王莽時人。　又【五音集韻】神至切，音示。奉也，職事也，勞也。　【說文】本作叓。

吠	【丑集上】【口字部】	吠	【唐韻】扶廢切【集韻】【韻會】房廢切，□音茷。【說文】犬吠鳴也。【廣韻】犬聲。【詩召南】無使尨也吠。【戰國策】跖之狗吠堯。【楚辭九章】邑犬羣吠兮，吠所怪也。　又吠狗，地名。【齊語】以燕爲主，反其侵地柴夫、吠狗。【註】燕之二邑。　【集韻】或作犻□。

吧	【丑集上】【口字部】	吧	【廣韻】普巴切【集韻】披巴切，□音葩。【廣韻】吧呀，大口貌。　又【廣韻】伯加切【集韻】邦加切，□音巴。義同。　又【廣韻】吧呀，小兒忿爭。

吹	【丑集上】【口字部】	吹	【唐韻】【正韻】昌垂切【集韻】姝爲切【韻會】樞爲切，□音炊。【說文】噓也。【玉篇】出氣也。【莊子逍遙遊】野馬也，塵埃也，生物之以息相吹也。【詩小雅】鼔瑟吹笙。　又吹噓。【揚子方言】吹，助也。【註】吹噓，相佐助也。　又【集韻】亦作龡。【周禮春官】笙師掌敎龡竽笙。　又同炊。【荀子仲尼篇】可炊而傹也。【註】炊與吹同。傹當爲僵。言可以氣吹之而僵仆。　又【廣韻】【集韻】【韻會】□尺僞切，音□。【廣韻】鼔吹也。【禮月令】上丁，命樂正入學習吹。【又】季冬，命樂師大合吹而罷。【爾雅釋樂】徒吹謂之和。【古今樂錄】漢樂有鼓吹鐃歌十八曲。

呀	【丑集上】【口字部】	呀	【唐韻】許加切【集韻】【韻會】【正韻】虛加切，□音岈。【說文】張口貌。【韓愈月蝕詩】如口開呀呀。　又谽呀，谷空貌。【史記司馬相如上林賦】谽呀豁閜。【註】谷之形容也。呀，呼加反。　又【玉篇】大空貌。【班固西都賦】呀周池而成淵。　又【廣韻】五加切【正韻】牛加切，□音牙。【廣韻】吧呀。【韓愈月蝕詩】牙角何呀呀。○按《韓愈月蝕詩》如口開呀呀，或攺作齖齖，因避重韻也，不知《唐韻》九麻中呀字兩見，音義各別，《韓詩》□非重韻。《集韻》《類篇》刪五加切一音，非。　又叶虎何切，音呵。【韓愈東方朔雜事詩】王母聞以笑，衞官助呀呀。不知萬萬人，生身埋泥沙。沙叶音娑。

呙	【丑集上】【口字部】	咼	【唐韻】苦媧切【集韻】空媧切，□音跬。【說文】口戾不正也。【廣韻】同喎。【集韻】或作□。　又與和同。【淮南子說山訓】咼氏之璧。　又【正字通】音戈。姓也。南唐咼拯，宋咼輔，明咼文光。

呤	【丑集上】【口字部】	呤	【廣韻】【集韻】□郞丁切，音靈。【玉篇】啨呤也。　又【廣韻】□蒼云：呤呤，語也。

砈	【午集下】【石字部】	砈	【五音集韻】奴果切，捼上聲。。砈，石貌。

叮	【丑集上】【口字部】	叮	【廣韻】【集韻】【正韻】□當經切，音丁。【玉篇】叮嚀，囑付也。　又通作丁寧。【後漢郞覬傳】丁寧再三，留神於此。

叶	【丑集上】【口字部】	叶	【玉篇】古文協字。【後漢律曆志】叶時月正日。餘詳十部六畫。　又【集韻】同旪。【前漢五行志】次四曰旪用五紀。【註】師古曰，旪讀曰叶。　又【正韻】同汁。【張衡西京賦】五位相汁，以旅于東井。【註】汁、叶同。（葉）【唐韻】與涉切【集韻】【正韻】弋涉切，□音枼。【說文】草木之葉。【陸游詩註】吳人直謂桑曰葉。　又世也。【詩商頌】昔在中葉，有震且業。　又【博雅】聚也。　又書冊。【歐陽修曰】唐人藏書皆作卷軸，後有葉子，似今策子。　又姓。【通志氏族略】葉氏，舊音攝，後世與木葉同音。　又與通。【儀禮士冠禮】贊者洗於房中，側酌醴，加柶，覆之面葉。【註】古文葉爲。　又式涉切，音攝。【左傳及葉註】葉，今南陽葉縣。　又【韻補】叶，逆約切，音虐。【易林】桑芳將落，隕其黃葉。　又叶於急切。【易林】同本異葉，樂人上德。東鄰慕義，來興吾國。　又【集韻】徒協切，音牒。與同，書篇名。　【韻會】或作□，非。

吞	【丑集上】【口字部】	吞	【唐韻】吐根切【集韻】【韻會】他根切，□音□。【說文】咽也。【司馬相如子虛賦】吞若雲夢者八九。　又【廣韻】吞，滅也。【增韻】幷包也。【戰國策】隂謀有吞天下之心。　又【廣韻】他前切【集韻】他年切，□音天。姓也。漢有吞景雲。　又【集韻】咽也。【穀梁傳隱三年註】其所吞咽者，壤入於內。【釋文】吞，敕恩反。又音天。【王筠詩】桓桓信無敵，堂堂寧有前。九圻良易舉，八荒安足吞。

咛	【丑集上】【口字部】	嚀	【廣韻】奴丁切【集韻】【韻會】囊丁切，□音寧。【集韻】叮嚀，囑辭。通作寧。

□	【未集中】【耳字部】	□	【集韻】與殍同。

□	【未集下】【肉字部】	□	【說文】古文胤字。註詳五畫。

□	【未集下】【肉字部】	□	【玉篇】普密切【五音集韻】譬吉切，□音匹。吹肉也。

咫	【丑集上】【口字部】	咫	【唐韻】【正韻】諸氏切【集韻】【韻會】掌氏切，□音紙。【說文】周制，寸尺咫尋，皆以人之體爲法。中婦人手長八寸，謂之咫，周尺也。【左傳僖九年】天威不違顏咫尺。【晉語】文公學讀書於臼季，三日，曰：吾不能行也，咫聞則多矣。【註】咫，咫尺閒也。【魯語】肅愼氏貢楛矢石砮，其長尺有咫。　又【楚語】是知天咫，安知民則。【註】咫言少也，言少知天道耳，何知治民之法。　又【酉陽雜俎】書目有天咫。　【集韻】或作□□。

咯	【丑集上】【口字部】	咯	【集韻】歷各切，音酪。訟言也。或作詻。　又剛鶴切，音各。雉聲。

咶	【丑集上】【口字部】	咶	【廣韻】火怪切【集韻】火夬切，□音。【廣韻】鼻息。【博雅】息也。　又【廣韻】下刮切，音頢。義同。【集韻】或作□。　又【集韻】胡化切，音。與話同。言也。　又【正韻】善指切，音視。與同。【管子地數篇】十口之家，十人咶鹽。【莊子人間世】咶其葉，則口爛而爲傷。【荀子疆國篇】是猶伏而咶天。【後漢皇后記】湯夢及天而咶之。

咷	【丑集上】【口字部】	咷	【唐韻】【集韻】【韻會】【正韻】□徒刀切，音濤。【說文】楚謂兒泣不止曰噭咷。又【易同人】九五，同人先號咷而後笑。　又【集韻】他弔切，音糶。義同。　又亭歷切，音狄。【前漢韓延壽傳】歌者先居射室，望見延壽車，噭咷楚歌。【註】咷音滌濯之滌。

哕	【丑集上】【口字部】	噦	【唐韻】【集韻】【韻會】□於月切，音黦。【說文】气啎也。【玉篇】逆氣也。【禮內則】不敢噦噫嚏咳。【正字通】方書，有物無聲曰吐，有聲無物曰噦，有物有聲曰嘔。【集韻】或作□。　又【廣韻】【集韻】【韻會】□乙劣切，音。義同。　又【廣韻】呼會切【集韻】【韻會】呼外切，□音翽。【玉篇】鳥鳴也。【詩小雅】鸞聲噦噦。【傳】噦噦，徐行有節也。【釋文】呼會反。【集韻】本作銊，同鐬。　又【詩小雅】噦噦其冥。【箋】噦噦猶煟煟也，寬明之貌。　又【集韻】【韻會】□呼惠切，音嘒。【詩小雅】鸞聲噦噦。徐邈讀。　又【集韻】【韻會】□許穢切，音喙。與顪同。頤下毛。一曰頰也。

哨	【丑集上】【口字部】	哨	【廣韻】【集韻】【韻會】【正韻】□七肖切，音陗。【玉篇】哨，小也。　又【廣韻】壺口黯者名也。【禮投壺】某有枉矢哨壺。【註】枉哨，不正貌。謙辭。【釋文】哨，七笑反，徐以救反。　又【集韻】余救切，音柚。義同。　又【唐韻】【集韻】【韻會】□才笑切，音噍。【說文】不容也。　又【韻會】多言也。【揚子法言】禮義哨哨。　又【集韻】所教切，音稍。與□燿同。【周禮冬官考工記梓人】大胷燿後。【註】燿讀爲哨，頎小也。【釋文】哨音稍，劉李音與燿同，沈音蘇堯反。【馬融廣成頌】大匈哨後。　又哨遍，樂府曲名。　又【正字通】凡屯戍防盜處名曰哨。　又【集韻】丑照切，音朓。口不正也。　又【廣韻】相邀切【集韻】【韻會】思邀切，□音宵。義同。　又【集韻】【韻會】□蘇遭切，音騷。【揚子方言】秦晉之西鄙，自冀隴而西，使犬曰哨。

硆	【午集下】【石字部】	硆	【廣韻】五合切，岸入聲。與礘同。詳礘字註。　又【篇海】石硆也。

□	【未集下】【肉字部】	□	【字彙補】與脊同。背也。

可	【丑集上】【口字部】	可	【唐韻】肯我切【集韻】【韻會】【正韻】口我切，□音坷。【說文】肯也。【廣韻】許可也。【韻會】可者，否之對。【書堯典】囂訟可乎。【文中子事君篇】達人哉山濤也，多可而少怪。　又僅可，未足之辭。【論語】子曰：可也□。　又【禮內則】擇于諸母與可者。【註】諸母，衆妾也，可者，傅御之屬也。　又所也。【禮中庸】體物而不可遺。【註】體猶生也，可猶所也。不有所遺，言萬物無不以鬼神之氣生也。　又姓。【正字通】唐諫議大夫可中正，宋紹興進士可懋。　又【字彙補】苦格切，音克。【魏書吐谷渾傳】可汗，此非復人事。【唐書突厥傳】可汗猶單于也，妻曰可敦。　又叶孔五切，音苦。【韓愈元和聖德詩】負鄙爲難，縱則不可。出師征之，其衆十旅。　又叶口箇切，軻去聲。【魏文帝寡婦賦】伏枕兮不寐，逮平明兮起坐。愁百端兮猥來，心鬱鬱兮無可。　又【集韻】歌古作可。註詳欠部十畫。又讀作何。【石鼓文】其魚隹可。【風雅廣逸註】隹可讀作惟何，古省文也。

台	【丑集上】【口字部】	臺	【唐韻】與之切【集韻】【韻會】盈之切【正韻】延知切，□音怡。【爾雅釋詁】台，我也。【又】予也。【書禹貢】祇台德先。【湯誓】非台小子，敢行稱亂。　又【說文】悅也。【史記太史公自序】唐堯遜位，虞舜不台。　又【揚子方言】養也，晉衞燕魏曰台。又失也，宋魯之閒曰台。　又【唐韻】土來切【集韻】【韻會】湯來切，□音胎。【廣韻】三台星。亦作能。【周禮春官大宗伯司中註】司中三能，三階也。【疏】武陵太守星傳云：三台一名天柱，上台司命爲太尉，中台司中爲司徒，下台司祿爲司空，史漢皆作三能。　又姓。北史有台氏。　又天台，山名，在會稽。　又州名。【韻會】本漢冶縣，宋爲赤城郡，唐攺台州。又【春秋襄十二年】莒人伐我東鄙，圍台。【註】琅邪費縣南有台亭。【釋文】台，敕才反，又音臺，一音翼之反，三音皆可讀。　又【集韻】堂來切，音臺。台背，大老也，通作鮐。【詩大雅】黃耇台背。【箋】台之言鮐也，大老則背有鮐文。【釋文】台亦讀湯來反。　又縣名。【前漢地理志】元菟郡上殷台縣。【又】樂浪郡蠶台縣。　又【集韻】台谷，地名。　又【集韻】祥吏切，音寺。嗣古作台。【書舜典】舜讓于德，弗嗣。【今文尚書】作不台。考證：〔【集韻】祥吏切，音寺。古文嗣字。〕　謹照原文古文嗣字改嗣古作台。〔【古文尚書】作弗台。〕　謹照文選典引註古改今。弗改不。（臺）〔古文〕□【廣韻】徒哀切【集韻】【韻會】【正韻】堂來切，□音苔。【說文】觀四方而高者。【釋名】臺，持也。築土堅高，能自勝持也。【爾雅釋宮】闍謂之臺。【註】積土四方也。【禮月令】仲夏之月，可以處臺榭。【疏】積土爲之，所以觀望。【五經要義】天子三臺，靈臺以觀天文，時臺以觀四時，圃臺以觀鳥獸。　又【古今注】城門皆築土爲之。累土曰臺，故亦謂之臺門。　又官名。【正字通】袁紹傳，三臺註：漢官尚書爲中臺，御史爲憲臺，謁者爲外臺。又漢百官表註：禮樂官知禮容，故禮部稱容臺。又王彥威爲曲臺新禮三十卷：故太常稱曲臺。又漢秘書監曰芸臺，唐改祕書爲麟臺，唐百官志門下省曰鸞臺，宋銀臺司掌受天下奏狀。　又【博雅】臺，支也。　又賤者之稱。【左傳昭七年】僕臣臺。【註】皁輿，隷僕之至□者也。【孟子】蓋自是臺無饋也。【註】臺，賤官，主使令者。又【輟耕錄】婢役于婢者，謂之重臺。【蘇軾梅花詩】天敎桃李作輿臺。　又【博雅】臺，輩也。　又【揚子方言】臺，敵延也。東齊海岱之閒曰臺，自關而西秦晉之閒，物力同者謂之臺敵。　又【莊子庚桑楚】不可內於靈臺。【註】靈臺者，心也。　又姓。漢侍中臺佟。又澹臺，複姓。　又【字彙補】古謂陵墓爲臺，如鄴都之三臺，山海經帝堯臺，帝嚳臺是也。又咍臺，卽臺□之聲也。【世說】許噪於丞相帳，咍臺大鼾。【通雅】咍臺，晉人常語也。　又山名。【輿地志】五臺山，在雁門郡。【山海經】鹿臺之山。【註】今名麓臺山。【淮南子地形訓】濟出王屋，時泗沂出臺台術。【註】時泗沂，皆水名。臺台術，皆山名。【抱朴子登陟卷】昔張蓋蹹及偶高成，二人竝精思於雲臺山石室中。　又神名。【左傳昭元年】昔金天氏有裔子，曰昧，爲□冥師，生允格臺駘。臺駘，汾神也。【山海經】休與之山，其上有石焉，名曰帝臺之棋。【註】郭曰：帝臺，神人名。　又漸臺，星名也。　又宮殿名。【鄒陽上吳王書】秦倚曲臺之宮，懸衡天下。【三輔黃圖】未央有曲臺殿。　又草名。【爾雅釋草】艾，冰臺。【疏】艾，一名冰臺，卽今艾蒿也。【詩小雅】南山有臺。【傳】臺，夫須也。【疏】夫須，莎草也，可爲簑笠。【又】彼都人士，臺笠緇撮。【傳】臺，所以禦暑。笠，所以禦雨也。【箋】臺，夫須也。都人之士，以臺皮爲笠。　又【字彙】洪孤切，音乎。臺駘，邾地名。【禮檀弓】敗于臺駘。【註】臺音壷，駘音臺。臺當爲壷字之譌。一作壷駘，或作狐駘。【正字通】臺有壷音，非臺與壷同。字彙以臺爲古壷字，誤也。又【字彙補】左傳，臺駘。歷考註疏，□無狐音。字彙不知何據而云：亦誤也。　又【韻補】叶田黎切，音題。【參同契】皓若搴帷帳，瞑目登高臺，火記六百篇，所趣等不迷。　又叶同都切，音徒。【易林】典冊法書，藏在蘭臺。

吋	【丑集上】【口字部】	吋	【字彙】徒口切，豆上聲。叱也。○按吋字諸韻書皆不載，止見《篇海》。《正字通》斥爲俗字，是也。

</div>
    <div class="pagination">
<a href="康熙字典_page397.html">上一页</a><span>...</span><a href="康熙字典_page393.html">393</a><a href="康熙字典_page394.html">394</a><a href="康熙字典_page395.html">395</a><a href="康熙字典_page396.html">396</a><a href="康熙字典_page397.html">397</a><span class="current-page">398</span><a href="康熙字典_page399.html">399</a><a href="康熙字典_page400.html">400</a><a href="康熙字典_page401.html">401</a><a href="康熙字典_page402.html">402</a><a href="康熙字典_page403.html">403</a><span>...</span><a href="康熙字典_page399.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
