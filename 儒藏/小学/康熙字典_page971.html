<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 971 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 971 页/共 976 页
  </h1>
  <div class="content">
   毬	【辰集下】【毛字部】	毬	【唐韻】渠鳩切【集韻】【韻會】【正韻】渠尤切，□音求。【說文】鞠丸也。【荆楚歲時記】寒食，爲打毬、鞦韆、藏鉤之戲。【註】《劉向別錄》曰：蹴鞠，黃帝所造，本兵勢也。或云起於戰國。古人蹋蹴以爲戲。【史記霍去病傳】驃騎尚穿域蹋鞠。【註】索隱曰：鞠戲，以皮爲之，中實以毛，蹵蹋爲戲。正義曰：按《蹵鞠書》有《域說篇》，卽今之打毬也。起戰國時，程武士，知其材力。【初學記】鞠卽毬字，今蹴鞠曰戲毬。古用毛糾結爲之。今用皮，以胞爲裏，噓氣，閉而蹴之。或以韋爲之，實以柔物，謂之毬子。鞠，亦作踘。又蹴踘之處曰毬場，勝者所得謂之毬采。　又花毬，毳布也。【外國志】哈烈，古大宛地，有瑣伏花毬，織鳥毳成文。　又帶名。【夢溪筆談】太宗命創方團毬帶，賜二府文臣，其後樞密使兼侍中張耆王貽永皆特賜。【邵氏聞見錄】王拱辰出判北京時，賜笏帶毬露，金帶佩魚。　又魚名。【范正敏遜齋閒覽】朱崖之傍，有物如鞠，大小質狀無異，亦有紋如線，味極肥美。土人呼爲毬魚。　又杖名。【杜光庭錄異記】蘇校書者，好酒，唱《望江南》，善製毬杖。每有所闕，卽以毬杖干於人，得所酬之金以易酒。　又錦名。【齊東野語】御府臨六朝、羲、獻、唐人法帖，用毬露錦。又【費著蜀錦譜】有盤毬錦、大窠馬大毬錦、眞紅雪花毬露錦。　又燈名。【東京夢華錄】元宵大內宣德樓上皆垂黃綠簾，簾中御座，簾外兩朶樓，各挂燈毬一枚，約方圓丈餘。　又花果，名繡毬花，爲二月之花客卿。見【屠本畯缾史月表】。又蹙金毬、探金毬、紫繡毬，皆牡丹名。寒毬、黃寒毬，皆柰名。見【周氏洛陽花木記】。又星毬紅，荔枝名。見【徐□荔枝譜】。又玉毬、繡毬、毬子，皆菊名。見【范成大菊譜】。　【集韻】或从皮作皳。

□	【辰集上】【月字部】	□	【篇海】居律切。姓也，出《韻譜》。

毯	【辰集下】【毛字部】	毯	【廣韻】【集韻】【韻會】吐敢切【正韻】他感切，□音菼。毛席也。通作緂。

毰	【辰集下】【毛字部】	毰	【廣韻】薄回切【集韻】蒲枚切，□音裴。毰毸，張羽貌。一曰鳳舞也。【韓愈雪詩】興與酒毰毸。【王安石鵞詩】晴天鏡裏雪毰毸。　【集韻】或作□。

毱	【辰集下】【毛字部】	毱	【玉篇】巨六切【廣韻】【集韻】渠竹切，□音□。與鞠同。皮毛丸也。【篇海】別作□。

毲	【辰集下】【毛字部】	毲	【集韻】【韻會】□都括切，音掇。蠻夷織毛罽也。【後漢西南夷傳】哀牢夷知染采文繡罽毲。【又】冉駹夷，其人能作旄氊、斑罽、靑頓、□毲、羊羧之屬。

毳	【辰集下】【毛字部】	毳	【唐韻】【集韻】【韻會】□此芮切，音脃。【說文】獸細毛也。【方言】揄、鋪、□、□，毳也。【周禮天官掌皮】共其毳毛爲氈，以待邦事。【鄭註】毳毛，毛細縟者。【王褒聖主得賢臣頌】夫荷旃被毳者，難與道純綿之麗密。　又冕服名。【周禮春官司服】四望山川則毳冕。【又】子男之服，自毳冕而下，如侯伯之服。【尚書正義】毳冕五章，虎蜼爲首。虎蜼毛淺，毳是亂毛，故以毳爲名。【詩王風】毳衣如菼。【毛傳】毳衣，大夫之服。【箋】古者天子大夫服毳冕，以巡行邦國。天子大夫四命，其出封五命，如子男之服，故得服毳冕。　又火毳，卽火浣布也。【後漢西南夷傳論】賨幏火毳馴禽封獸之賦，軨積於內府。　又鳥腹毛曰毳。【說苑尊賢篇】背上之毛，腹下之毳。【杜甫詩】見輕吹鳥毳。　又毳幕，卽氈帳也。【李陵答蘇武書】韋韝毳幕。　又僧服名。【法苑珠林】衣中有四者：一糞掃衣，二毳衣，三衲衣，四三衣。　又小耎物易斷也。【荀子議兵篇】事小敵毳，則偸可用也。【文子道原篇】志弱者柔毳安靜。　通作脃。【老子道德經】其脃易破。【晉語】臣脃弱，弗能忍俟。　又柔美之物曰甘毳。【史記聶政傳】旦夕得甘毳以養親。【前漢丙吉傳】數奉甘毳。亦與脃義同。　又通作膬。【管子霸言篇】釋堅而攻膬。【枚乗七發】甘膬腥膿。　又姓，出【姓苑】。　又【集韻】儒稅切，音汭。又妹悅切，音歠。義□同。　又【集韻】租悅切，音蕝。與橇同。【前漢溝洫志】泥行乗毳。【史記】作毳。【註】孟康曰：毳，竹如箕，擿行泥上。如淳云：毳謂以板置泥上，以通行路也。師古曰：毳讀如本字。

毷	【辰集下】【毛字部】	毷	【集韻】莫報切，音帽。【博雅】解也。

毸	【辰集下】【毛字部】	毸	【廣韻】素回切【集韻】蘇回切，□音□。毰毸，張羽貌。一曰鳳舞也。或从崔作□。　又【集韻】【韻會】□柔才切，音鰓。義同。亦作毢。詳六畫毢字註。

	【補遺】【丑集】【女字部】		【字彙補】音尋。姓也。見《千家姓》。

毹	【辰集下】【毛字部】	毹	【唐韻】羊朱切，音兪。【說文】氍毹也。【風俗通】織毛褥曰氍毹。【南史夷貊傳】梁大同中，高昌國獻蒲桃、良馬、氍毹等物。【古樂府】坐客氊氍毹，□□五木香。【韓愈李正封郾城聮句】兩廂鋪氍毹，五鼎調勺藥。　或書作毺。【三輔黃圖】溫室規地以罽賓毺。　亦作。【張衡四愁詩】美人贈我貂襜褕。或作氊氍。【通俗文】氍之細者名毾。　又【廣韻】山芻切【集韻】雙雛切，□音。又【集韻】舂朱切。音輸。義□同。　【集韻】亦作□、氀。考證：〔【古樂府】坐客氊氍毹，□五木香。〕　謹照原文改□。 

毺	【辰集下】【毛字部】	毺	同毹。

毻	【辰集下】【毛字部】	毻	【廣韻】湯臥切【集韻】吐臥切，□音唾。【博雅】解也。謂鳥獸解毛羽也。【揚子方言】隋、毻，易也。【郭註】謂解毻也。【郭璞江賦】產毻積羽，往來勃碣。【註】毻，音唾，落毛也。與□同。【庾信老子廟應詔詩】毻毛新鵠小。　又【玉篇】他果切，音妥。又【廣韻】他外切【集韻】吐外切，□音蛻。義□同。

毼	【辰集下】【毛字部】	毼	【廣韻】胡割切【集韻】【韻會】【正韻】何葛切，□音曷。【博雅】□毼，罽也。【後漢烏桓傳】婦人能刺韋，作文繡，織氀毼。【註】廣雅曰：氀毼，罽也，氀，力于反。毼，胡葛反。【陳琳神武賦】黼錦繢組，罽毼皮服。　又毛布也。或从衣作褐。　又與鶡同。雞名。【後漢西南夷傳】冉駹夷有五角羊、麝香、輕毛毼雞、牲牲。【註】郭璞註：《山海經》曰：毼雞似雉而大，靑色，有毛角，鬭敵死乃止。今通作鶡。　又【集韻】丘葛切，音渴。與楬同。豆不飾曰楬。或从毛作毼。【儀禮士喪禮】毼豆兩。【註】毼，白也。　又【字彙】得合切，音答。【李翊俗呼小錄】今俗謂性劣者爲氀毼。氀音兜，毼音達。

□	【辰集上】【曰字部】	□	【篇海】須倫切，音荀。勻也。

毽	【辰集下】【毛字部】	毽	【字彙補】經電切，音建。拋足之戲具也。【帝京景物略】諺云：楊柳兒靑，放空鐘。楊柳兒死，踢毽子。

毾	【辰集下】【毛字部】	毾	【唐韻】吐盍切【集韻】託盍切，□音榻。【說文】毾也。【後漢西域傳】天竺國有細布、好毾。【註】埤蒼曰：毛席也。【釋名】施之承大牀前小榻上，登以上牀也。【班固與弟超書】月支毾大小相雜，但細好而已。【正字通】中天竺有毾，今曰氆氌，秦、蜀之邊有之，似褐，五色方錦。廣中洋舶亦有至者。又名多羅羢。　或作□，非。

毿	【辰集下】【毛字部】	毿	【玉篇】先含切【集韻】【韻會】【正韻】蘇含切，□音鬖。毛長貌。【詩陳風值其鷺羽疏】白鷺靑脚，高尺七八寸，頭上有毛十數枚，長尺餘，毿毿然與衆毛異。

氀	【辰集下】【毛字部】	氀	【廣韻】力朱切【集韻】【韻會】龍珠切，□音慺。【博雅】氀毼，罽也。【後漢烏桓傳】婦人能刺韋，作繡，織氀毼。　又【集韻】雙雛切，音萸。與毹同。織毛蓐也。詳九畫毹字註。　又【字彙】當侯切，音兜。人險爲氀毼，音兜達。見【李翊俗呼小錄】。　【集韻】或書作□。

氂	【辰集下】【毛字部】	氂	【唐韻】里之切【集韻】【韻會】陵之切，□音釐。【說文】氂牛尾也。【周禮春官樂師有旄舞註】旄舞者，氂牛之尾。【疏】山海經，潘侯之山有獸，如牛而四節生毛，名曰旄牛。又【山海經】荆山，其中多氂牛。【註】旄，牛屬也，黑色，出西南徼外。【杜甫詩】天馬跂足隨氂牛。　又馬尾亦曰氂。【淮南子說山訓】馬氂截玉。【註】氂，馬尾也。　又毛之强曲者。【前漢王莽傳】以氂裝衣。【註】師古曰：毛之强曲者曰氂，以裝楮衣中，令其張起也。又【前漢五行志】天漢三年八月，天雨白氂。　又【小爾雅】雜毛曰氂。　又長毛也。【後漢岑彭傳】岑熙遷魏郡太守，輿人歌之曰：狗吠不驚，足下生氂。【註】氂，長毛也。犬無追吠，故足下生氂。　又罽也。【爾雅釋言】氂，罽也。【郭註】毛氂，所以爲罽。【郉疏】織毛爲之。若今之毛氍毹，以衣馬之帶鞅也。　又凡言物之細者爲氂。【列子殷湯篇】以氂懸蝨於牖。【曹植九華扇賦】篾氂解而縷分。　又與釐通。【史記蘇秦傳】毫氂不伐，將用斧柯。【前漢律歷志】不失豪氂。【註】孟康曰：十豪爲氂。　又【廣韻】莫袍切【集韻】【韻會】謨袍切，□音毛。義同。亦作斄髦犛。　又【集韻】郞才切，音來。義同。○按《周禮春官》註：氂，音毛。劉音來，沈音貍，或音茅，或作犛，或作斄。考《莊子逍遙遊》斄牛，其大若垂天之雲。註：郭呂之反，徐、李音來，又音離，司馬云：旄牛。據此知諸家音切雖異，而義□通。

氃	【辰集下】【毛字部】	氃	【集韻】【韻會】徒東切【正韻】徒紅切，□音同。氋氃，散毛貌。【世說】羊祜有鶴，善舞，嘗向客稱之。客試使驅來，氃氋而不肯舞。

氄	【辰集下】【毛字部】	氄	【廣韻】【正韻】而隴切【集韻】【韻會】乳勇切，□音宂。與□同。鳥細毛也。一曰毛盛。【書堯典】鳥獸氄毛。【孔傳】鳥獸皆生耎毳細毛以自溫。又馬融云：溫柔貌。正義云：氄毛，謂附肉細毛。【劉楨烏生八九子詩】氄毛不自煖，張翼强相呼。　又【玉篇】而允切，音蝡。義同。　又【集韻】而融切，音戎。又如容切，音茸。義□同。【兪琰席上腐談】北方毛段細軟者曰子氄。子謂毛之細者。今誤爲紫茸。　【說文】本作□。从毛隼聲。【集韻】或作□縟。【玉篇】【增韻】亦作。

氅	【辰集下】【毛字部】	氅	【唐韻】【正韻】昌兩切【集韻】【韻會】齒兩切，□音敞。氅鶖，鳥羽也。或从鳥作鷩。　又析羽爲裘衣之屬。【世說】王恭著鶴氅。

氆	【辰集下】【毛字部】	氆	【字彙】布廣切，音榜。氆氌，西蕃織羢也。

氇	【辰集下】【毛字部】	氌	【字彙】郞何切，音羅。氆氌，西番羢毛織者。吐蕃貢霞氎，卽今紅氆氌。　又【篇海】郞古切，音魯。義同。

氈	【辰集下】【毛字部】	氈	【唐韻】【集韻】【韻會】【正韻】□諸延切，音旃。【說文】撚毛也。或曰撚，執也，蹂也。蹂毛成片，故謂之氈。【釋名】氈，旃也。毛相著旃旃然也。【周禮天官掌皮】秋斂皮，冬斂革，共其毳毛爲氈。又【掌次】王大旅上帝，則張氈案。【疏】案謂牀也。牀上著氈，卽謂之氈案。【齊民要術】作氈法，春毛秋毛中半和用。秋毛緊强，春毛軟弱，獨用太偏，是以須雜。三月桃花水氈第一。凡作氈，不須厚大。唯緊薄均調乃佳耳。　通作旃。【前漢王褒傳】荷旃被毳。【王吉傳】細旃之上。【蘇武傳】齧雪與旃毛。皆與旃同。　又叶之人切，音眞。【楊方合歡詩】寒坐□肩氈。上叶身，下叶塵。考證：〔【周禮天官掌皮】共其毳皮爲氈。〕　謹照原文毳皮改毳毛。 

氉	【辰集下】【毛字部】	氉	【玉篇】蘇到切，音燥。毛也。一曰毛健。　又【唐國史補】舉子不捷而醉飽，謂之打毷氉，謂拂其煩悶也。

	【寅集中】【巾字部】		【廣韻】卽移切【集韻】將支切，□音貲。【玉篇】布也。【類篇】布名。【急就篇】服瑣緰與繒連。【註】緰，錫布之尤精者也。言其質精好，與繒相連次。　又【五音集韻】睢氏切，音此。巾也。　【埤蒼】或作□。考證：〔【急就篇】服瑣緰與繪連。【註】言其質精好，與繪相連次。〕　謹照原文兩繪字□改繒。 

□	【辰集上】【日字部】	□	【集韻】郞丁切，音靈。與昤同。詳昤字註。

□	【未集中】【羽字部】	□	【廣韻】【集韻】□於劒切，音俺。斂羽也。　又【集韻】於贍切，音厭。義同。

氋	【辰集下】【毛字部】	氋	【集韻】謨蓬切，音蒙。氋氃，毛貌。

氌	【辰集下】【毛字部】	氌	【字彙】郞何切，音羅。氆氌，西番羢毛織者。吐蕃貢霞氎，卽今紅氆氌。　又【篇海】郞古切，音魯。義同。

氍	【辰集下】【毛字部】	氍	【玉篇】巨俱切【唐韻】其俱切【集韻】權俱切，□音衢。【說文】氍毹、毾，皆氊緂之屬。蓋方言也。【風俗通】織毛褥謂之氍毹。　【玉篇】或作□。【集韻】或作□、□。

氎	【辰集下】【毛字部】	氎	【廣韻】徒協切【集韻】【韻會】達協切，□音牒。細毛布也。【唐書地理志】隴右道，厥賦有毛毼、白氎。又吐蕃貢霞氎。【廣輿記】雲南永昌軍民府出縹氎，卽白氎，布堅厚細密，頗類紬。【梁□文帝與廣信侯重述內典書】永謝瀉甁，終慚染氎。【庾信五張寺經藏□】銀函東度，金氎南翻。　又織成衣亦曰氎。【賢愚經】一端金色之氎，奉上如來。【註】氎，織成大衣也。　亦取作巾及手巾之屬。【杜甫詩】光明白氎巾。【王昌齡詩】手巾花氎淨。　亦作疉。【後漢南蠻傳】哀牢夷知染采文繡，罽毲白疉。又【南史夷貊傳】高昌國有草，實如繭，繭中絲如細纑，名曰白疉子。國人取織爲布，甚軟白，交市用焉。

氏	【辰集下】【氏字部】	氏	【唐韻】承旨切【集韻】【韻會】【正韻】上紙切，□音是。氏族也。【白虎通】有氏者何，貴功德，下伎力，所以勉人爲善也。【左傳隱八年】天子建德，因生以賜姓，胙之土而命之氏。諸侯以字爲諡，因以爲族。官有世功，則有官族，邑亦如之。【疏】釋例曰：別而稱之謂之氏，合而言之則爲族。【趙彥衞雲麓漫抄】姓、氏後世不復別，但曰姓某氏，雖史筆亦然。按姓者，所以統系百世，使不別也。氏者，所以別子孫所自出。如周姓姬氏，所以別子孫，如魯衞毛耼邘晉應韓之分，若夫《易》云：黃帝堯舜氏作。堯舜雖非姓氏，旣是天子當一代，稱曰堯舜氏，義亦通。此又不拘姓氏之例。【柳芳論氏族】氏於國則齊魯秦吳，氏於諡則文武成宣，氏於官則司馬司徒，氏於爵則王孫公孫，氏於字則孟孫叔孫，氏於居則東門北郭，氏於志則三馬五鹿，氏於事則巫乙匠陶。　又古者貴有氏，賤無氏，故其詛辭有曰：墜命亡氏，言奪爵失國也。詛辭見【左傳襄十一年】。　又婦人例稱氏。【儀禮士昏禮】祝告婦之姓，曰某氏來歸。　又樂氏，津名，在鄭。【左傳襄二十六年】涉於樂氏。　又元氏、猗氏、盧氏、尉氏，皆縣名。【廣輿記】元氏屬常山，今屬眞定府。猗氏屬河東，今屬平陽府。盧氏本漢縣，今屬河南府。尉氏本秦縣，今屬眞定府。　【師古漢書註】凡地名稱某氏者，皆謂因之而立名。如尉氏、左氏、緱氏、禺氏之類。　又以氏名其物。【大戴記】蘭氏之根，櫰氏之苞。　又姓。【吳志】有氏儀，後改姓是。　又猛氏，獸名。【司馬相如上林賦】鋋猛氏。【郭璞曰】今蜀中有獸，狀似熊而小，毛淺有光澤，名猛氏。　又【說文】巴蜀山名岸脅之旁著欲落墮者曰氏。氏崩，聞數百里。《揚雄解嘲》響若氏隤。○按今《揚雄傳》作□。【玉篇】亦云：巴蜀謂山岸欲墮曰氏，崩聲也。承紙切。又《元包經》剝屵氏。傳曰：山崩於地也。註：屵音蔡，氏音支。與《說文》《玉篇》義同而音異。　又【集韻】掌是切，音紙。姓也。義同□。　又【廣韻】【集韻】【韻會】章移切【正韻】旨而切，□音支。月氏，西域國名，在大宛西。【史記大宛傳】有大月氏，小月氏。亦作月支。　又閼氏，單于后名。【史記韓王信傳】上乃使人厚遺閼氏。【註】閼音燕，氏音支。　又烏氏，縣名。【史記酈商傳】破雍將軍烏氏。【註】烏音於然反，氏音支，縣名。屬安定。【前漢地理志】作閼氏。又【史記貨殖傳】烏氏倮。【註】韋昭曰：烏氏，縣名，倮，名也。索隱以烏氏爲姓，非是。　又【廣韻】子盈切【集韻】咨盈切，□音精。狋氏，縣名。【前漢地理志】代郡有狋氏縣。【註】孟康曰：狋音拳，氏音精。　亦作□。【古今印史】□，承旨切，族下所分也。古者姓統族，族統□。適出繼位之餘，凡側出者皆曰□。故爲文從側出以見意。考證：〔【趙彥衞雲麓漫抄】如魯衞毛耼邗晉應韓之分。〕　謹照原文邗改邘。〔【史記貨殖傳】烏氏倮。〕　謹照原文鳥改烏。 

氐	【辰集下】【氏字部】	氐	〔古文〕□【唐韻】丁禮切【集韻】典禮切，□音邸。【說文】氐，至也。从氏，下著一。一，地也。　又本也。【詩小雅】尹氏大師，維周之氐。【毛傳】氐，本也。正義曰：氐，讀從邸。若四圭爲邸，故爲本，言是根本之臣也。又【鄭箋】氐，當作桎鎋之桎。《孝經鉤命決》云：孝道者，萬世之桎鎋。《說文》云桎車鎋也。則桎是鎋之別名，以鎋能制車，喻大臣能制國也。桎，之寔反，又丁履反。鎋又作轄，胡□反。○按今《詩》從毛傳，讀若邸。　又與抵同。歸也。【前漢食貨志】天下大氐無慮皆鑄金錢。【又】大氐皆遇吿。【註】師古曰：氐，讀曰抵，歸也。大氐，猶言大凡也。又【左思三都賦】作者大氐舉爲憲章。【註】氐，音旨。義同。今俗書作抵。　又氐人，外國名，在建木西，人面魚身，無足。見【山海經】。氐，音觸抵之抵。舊註附入都奚切，今訂正。　又木之根氐也。亦作柢。義詳木部。　又人所托宿亦曰氐。通作邸。　又【集韻】軫視切，音旨。氐道，地名，在廣漢。　又【廣韻】丁尼切【集韻】張尼切，□音胝。氐池，縣名。或作旨而切，音支，非是。　又【廣韻】都奚切【集韻】【韻會】【正韻】都黎切，□音低。氐羌也。【詩商頌】自彼氐羌，莫敢不來享，莫敢不來王。【正義曰】氐羌之種，漢世仍存。其居在秦隴之西。【路史】氐羌數十，白馬最大。【前漢地理志】隴西郡有氐道、羌道二縣。【魚豢魏略】漢置武都郡，排其種人，分竄山谷，或號靑氐，或號白氐。　又星名。【爾雅釋天】天根，氐也。孫炎曰：角亢下繫于氐，若木之有根。【史記天官書】氐四星，東方之宿。氐者，言萬物皆至也。【甘氏星經】氐四星爲天宿宫，一名天根，二名天符。【禮月令】季冬之月旦氐中。又【前漢地理志】韓地，角、亢、氐之分野。　又同低。俛也。【前漢食貨志】封君皆氐首仰給。【註】師古曰：氐首，猶俯首。　又賤也。【前漢食貨志】其價氐賤減平。　又墨神曰回氐。見【致虛閣雜俎】。　又【集韻】【韻會】【正韻】□丁計切，音帝。東方宿也。義見上。考證：〔孝經鉤命訣。〕　謹照原晝訣改決。 

麁	【亥集下】【鹿字部】	麁	【廣韻】倉胡切，音麤。疎也，大也，物不精也。【正字通】俗麤字。

民	【辰集下】【氏字部】	民	〔古文〕□【唐韻】【集韻】【韻會】【正韻】□彌鄰切，音泯。【說文】衆萌也。言萌而無識也。【易師卦】君子以容民畜衆。【書咸有一德】后非民罔使，民非后罔治。【禮緇衣】民以君爲心，君以民爲體。　又四民。【穀梁傳成元年】古者四民：有士民，有商民，有農民，有工民。【註】德能居位曰士，辟土植穀曰農，巧心勞手成器物曰工，通財貨曰商。　又司民，星名。【周禮秋官司民】及孟冬祀司民之日，獻其數于王。【註】司民，軒轅角也。【釋文】軒轅十七星，如龍形，有兩角，角有大民、小民。　又官名。【周禮秋官司民】掌登萬民之數，自生齒以上，皆書於版。　又民曹，漢官名。【後漢百官志】民曹尚書主凡吏上書事。【註】《蔡質漢舊儀》曰：典膳治功作，監池、苑囿、盜賊事。　又民部，今戸部也。【文獻通考】漢置尚書郞四人，其一人主財帛委輸。至魏文帝，置度支尚書寺，專掌軍國支計。吳有戸部，晉有度支，皆主筭也。後周置大司徒卿一人，如《周禮》之制，隋初有度支尚書，則幷後周民部之職。開皇二年，改度支爲民部。永徽初，改民部爲戸部。　又北方有比肩民，見【爾雅釋地】。南方有裸民，見【呂氏春秋】。又白民國，白身，背有角，乗之壽二千歲。羽民國，其民皆生羽毛。卵民國，其民皆生卵。毛民國，其民皆生毛。又有勞民、搖民、壎民、盈民、臷民、蜮民諸國，□見【山海經】。又鶴民國，人長三寸，日行千里，見【窮神祕苑】。　又姓，見【姓苑】。　又叶鄰知切，音離。【夏禹襄陵操】洪水滔天，下民愁悲。上帝愈咨，三過吾門不入。父子道衰，嗟嗟不欲煩下民。　又叶彌延切，音眠。【楊方合歡詩】齊彼蛩蛩獸，舉動不相捐。生有同穴好，死成倂棺民。　【六書略】民，象俯首力作之形。○按民字之義非一。有總言人者，《詩》天生蒸民，厥初生民。是也。有對君而言者，《書》民惟邦本。是也。有別於在位而言者，《詩》宜民宜人。註：人謂臣，民謂衆庶。是也。有對幽而言者，《論語》務民之義，《左傳》先成民而後致力于神。是也。有對已而言者，《詩》民莫不穀，我獨于罹。是也。有對農而言者，《漢食貨志》粟甚貴傷民，甚賤傷農。是也。况四民兼士農工商，豈力田始稱民乎。《六書略》之說穿鑿，不可從。

氒	【辰集下】【氏字部】	氒	【唐韻】居月切，音厥。【說文】木本，从氏，大於末。　又【廣韻】古文厥字。註詳厂部十畫。

氓	【辰集下】【氏字部】	氓	【唐韻】武庚切【正韻】眉庚切，□音盲。【說文】民也。【詩衞風】氓之蚩蚩，抱布貿絲。【石經註疏】作甿。甿與氓通。【周禮地官遂人】凡治野以下劑致甿，以田里安甿，以樂昏擾甿，以土宜敎甿稼穡，以興耡利甿，以時器勸甿，以彊予任甿。【鄭註】變民言甿，異外內也。甿猶懵。懵，無知貌也。又【旅師】凡新甿之治，皆聽之，使無征役。【註】新甿，謂新徙來者也。○按此則氓本同甿，《長箋》以氓爲民，□爲民田，分爲二，非是。　又【集韻】謨耕切【韻會】謨盲切，□音萌。義同。　又通作萌。【前漢劉向傳】民萌何以戒勉。【註】萌，與甿同。　又【楊愼經說】氓从亡从民。流亡之民也。引《周禮》新甿之治，註：新徙來者。○按氓與民音別義同。从亡者，言民易散難聚，非專屬新徙之民而言。《周禮》註：新徙來者，釋新義，非釋甿義。遂人之安氓、敎氓，氓猶民也，非皆他國新徙之民謂之氓也。《孟子》受廛爲氓，猶受廛爲民，天下之民皆願爲氓，猶皆願爲民也。楊說迂泥。考證：〔周禮註，新徙來者，釋新義，非釋□義。〕　謹按文義□改甿。 

气	【辰集下】【气字部】	气	【唐韻】去旣切【集韻】丘旣切，□音炁。【說文】雲气也。象形。一曰息也。或作氣、炁。又與人物也。今作乞。　又【玉篇】去乙切【廣韻】去訖切【集韻】【類篇】欺訖切，□音乞。【博雅】求也。一曰取也。或省文作乞。【徐官古今印史】氣，小篆本作气。氣爲火所化，其出必炎上，故象炎上之形。凡求乞者必於上，因借爲求乞字。气、乞本同一字也。後世隷楷以二字易混，乃省一筆以別之。　又【六書正譌】气，俗用氣，乃稟氣之氣。雲气必用气。○按天地人物之氣雖別，而气、氣字義實同，分屬則泥矣，《正譌》之說非是。（氣）〔古文〕□【唐韻】去旣切【集韻】【韻會】【類篇】丘旣切，□音气。【玉篇】□也，息也。【文子守弱篇】形者，生之舍也。氣者，生之元也。【易乾卦】同氣相求。【繫辭】精氣爲物。【禮月令】孟春之月，天氣下降，地氣上騰。又【祭義】氣也者，神之盛也。【註】氣謂噓吸出入者也。　又天氣曰元氣。【後漢明帝紀】升靈臺，望元氣。【註】元氣，天氣也。　又陰陽曰二氣。【太極圖說】二氣交感，化生萬物。　又五氣。【史記五帝紀】炎帝修德振兵，治五氣。【註】王肅曰：五氣，五方之氣。又【書洪範曰雨曰暘曰燠曰寒曰風註】雨木氣，暘金氣，燠火氣，寒水氣，風土氣爲五氣。又【素問】寒熱風燥濕，五氣之聚也。寒生水，熱生火，風生木，燥生金，濕生土。　又六氣。【左傳昭元年】六氣：隂陽風雨晦明也。又【莊子逍遙遊】乗天地之正，而御六氣之辨。【註】平旦爲朝霞，日中爲正陽，日入爲飛泉，夜半爲沆瀣，與天□地黃爲六氣。【王逸楚辭註】《陵陽子明經》春食朝霞，日欲出時黃氣也。秋食淪隂，日沒已後赤黃氣也。冬食沆瀣，北方夜半氣也。夏食正陽，南方日中氣也。幷天□地黃之氣爲六氣。　又年有二十四氣。【內經】五日謂之□，三□謂之氣。【書正義】二十八宿，布於四方，隨天轉運，所以敘氣節也。氣節者，一歲三百六十五日有餘，分爲十二月，有二十四氣，一爲節氣，謂月初也，一爲中氣，謂月半也，以彼迭見之星，敘此月之節氣。　又曆家有□氣法。【司馬彪續漢書】□氣之法，爲室三重，塗亹周密，布緹幔室中，以木爲按，每律各一，內庳外高，從其方位，加律上，以葭灰抑其內端，案歷而□之。氣所動者，其灰斯散，人及風所動者，其灰聚。　又有望雲氣法。【周禮春官】保章氏以五雲之物，辨吉凶水旱之祲象。【註】視日旁雲氣之色，靑爲蟲，白爲喪，赤爲兵荒，黑爲水，黃爲豐。【史記天官書】雲氣有獸居上者勝。【又】日旁雲氣，人主象。【又】金寶之上皆有氣，不可不察。海旁蜃氣象樓臺，廣野氣成宮闕。然雲氣各象其山川人民所聚積，精華實息者吉，虛耗者凶。【邵諤望氣經】鬱鬱蔥蔥，隱隱隆隆，佳氣也。綿綿絞絞，條條片片，兵氣也。澤澤燄燄，女子氣也。如藤蔓挂樹者，寶氣也。紫氛如樓者，玉氣也。　又道家有食氣法。【參同契】食氣鳴腸胃，吐正吸外邪。　又以鼻觸物亦曰氣。【禮少儀】執食飮者勿氣。【疏】執尊長飮食，不鼻臭之也。　又【唐韻】【集韻】□許旣切。與餼、□通。【說文】饋客芻米也。引《春秋傳》齊人來氣諸侯。　又叶去訖切，音乞。【成公綏嘯賦】聲不假器，用不借物。近取諸身，役心御氣。　又叶丘謁切，音朅。【嵆康寒食散賦】當吐利之困患兮，守危殆而假氣。喜乳哺之遂安兮，信衆疾之日歇。

	【丑集中】【土字部】		【廣韻】丁果切【集韻】都果切，□音朵。動也。一曰垂貌。易觀我頤。京房讀。○按《易頤卦》今作朶。《字彙補》作朶字古文。　【正字通】無垂義。【爾雅釋宮】垝謂之坫。【郭璞註】在堂隅。坫，也。○按坫，亦垂而下。

□	【未集中】【羊字部】	□	【篇海】羥字之譌。

	【丑集下】【女字部】		同婚。

洼	【巳集上】【水字部】	洼	【唐韻】一佳切【集韻】於佳切，□音娃。水名。渥洼水，在陝西行都司沙州境內。【史記樂書】嘗得神馬渥洼水中。　又【廣韻】【集韻】【韻會】【正韻】□烏瓜切，音窊。同窪。【揚子方言】洼，洿也。自關而東，或曰洼，或曰汜。　又深也，曲也。【莊子齊物論】似洼者，似汙者。　又【廣韻】烏隹切【集韻】烏雖切，□音嫢。義同。　又【廣韻】古攜切【集韻】涓畦切，□音圭。姓也。【後漢儒林傳】大鴻臚洼丹。　又【集韻】烏乖切，音崴。亦曲也。考證：〔【史記樂書】常得神馬渥洼水中。〕　謹照原文常改嘗。 

洽	【巳集上】【水字部】	洽	【唐韻】侯夾切【集韻】轄夾切【韻會】【正韻】胡夾切，□音狹。和也，合也。【詩小雅】洽比其鄰。　又霑也。【書大禹謨】好生之德，洽于民心。【正義】洽，謂沾漬優渥，洽于民心，言潤澤多也。　又【後漢杜林傳】京師士大夫咸推其博洽。【註】洽，徧也。　又【爾雅釋天】太歲在未曰協洽。　又【集韻】葛合切，音閤。水名。亦作郃。【詩大雅】在洽之陽。　又【韻補】叶胡急切，音覡。【傅遐皇初頌】歌九功，舞八佾，鴻澤普，皇恩洽。　又叶胡頰切，音協。【顏延之赭白馬賦】武義粵其肅陳，文敎迄巳優洽。泰階之平可升，興王之軌可接。考證：〔【後漢杜林傳】京師士大夫咸推其溥洽。〕　謹照原文溥改博。 

派	【巳集上】【水字部】	派	【廣韻】匹卦切【集韻】【韻會】普卦切，□音□。【說文】別水也。一曰水分流也。【左思吳都賦】百川派別，歸海而會。　又【博雅】水自汾出爲派。　又【集韻】卜卦切，音□。谷名，在安邑。　又莫獲切，音麥。泉潛通也。　又【韻補】叶滂佩切，音配。【歐陽修病暑賦】覽星辰之浮沒，視日月之隂蔽。披閶闔之淸風，飮黃流之巨派。　又叶普駕切，音怕。【呂溫勳臣贊】河出昆侖，來潤中夏。連山合沓，橫擁其派。　或作泒，非。泒音孤，水名。考證：〔【博雅】水自分出爲派。〕　謹照原文分改汾。 

洿	【巳集上】【水字部】	洿	【唐韻】哀都切【集韻】【正韻】汪胡切，□音烏。【說文】水濁不流也。一曰窊下。【孟子】數罟不入洿池。　又掘洿之也。【禮檀弓】洿其宮而豬焉。　又【唐韻】侯古切【集韻】後五切，□音戸。水深謂之洿。　又穢也。【左傳文六年】趙盾爲政，治舊洿。　又漫也。【成公綏嘯賦】大而不洿。　又洿染也。【前漢王莽傳】以墨洿色其周垣。　又【集韻】荒故切，謼去聲。抒水也。　又【韻補】叶古禾切，音科。【楊方合歡詩】爾根深且固，余根淺且洿。移植良無期，歎息將如何。　又叶胡故切，音互。【楚辭天問】九州安錯，州谷何洿。　【正字通】污洼溛窪□通。

流	【巳集上】【水字部】	流	〔古文〕【唐韻】【集韻】【韻會】【正韻】□力求切，音留。【說文】水行也。【爾雅釋言】流，覃也。【疏】謂水之流，必相延及。【詩大雅】如川之流。　又【爾雅釋詁】流，擇也，求也。【詩周南】左右流之。　又下也。【詩豳風】七月流火。　又流漫無節制也。【禮樂記】樂勝則流。　又【書禹貢】二百里流。【禮王制】千里之外曰采，曰流。　又放也。【書舜典】流宥五□。　又視不端諦曰流。【左傳成六年】鄭伯視流而行速。　又走也。【戰國策】楚襄王流淹于城陽。【註】謂走而自匿。　又【周禮冬官玉人註】鼻勺曰流，凡流皆爲龍口。　又【前漢食貨志】朱提銀重八兩爲一流。　又【前漢藝文志】儒家流，道家流，隂陽家流，法家流，墨家流，縱橫家流，雜家流，農家流，小說家流，各有所從出，分九家。　又流布也。【易謙卦】地道變盈而流謙。　又流轉也。【禮仲尼燕居】周流無不徧。　又【張協七命】傾罍一朝，流湎千日。【註】齊顏色，均衆寡謂之流。　又長流，官名。【顏之推家訓】名治獄參軍爲長流。　又黃流，酒名。【詩大雅】黃流在中。　又雙流，縣名。【廣輿記】屬成都府。　又【韻補】叶□如切，音閭。【陸雲詩】樂奏聲哀，言發涕流。唯願君子，德與福俱。　又叶力救切，音溜。【博□詩】悠悠建平，皇澤未流。朝選于衆，乃子之授。

滤	【巳集上】【水字部】	濾	【集韻】【正韻】良據切【韻會】良豫切，□音慮。【玉篇】濾水也。一曰洗也，澄也。唐白行□有濾水羅賦。【註】羅者，濾水具，用輕紗粗葛爲之。滓在上，水在下，則水潔淨。
  </div>
  <div class="pagination">
   <a href="康熙字典_page970.html">
    上一页
   </a>
   <span>
    ...
   </span>
   <a href="康熙字典_page966.html">
    966
   </a>
   <a href="康熙字典_page967.html">
    967
   </a>
   <a href="康熙字典_page968.html">
    968
   </a>
   <a href="康熙字典_page969.html">
    969
   </a>
   <a href="康熙字典_page970.html">
    970
   </a>
   <span class="current-page">
    971
   </span>
   <a href="康熙字典_page972.html">
    972
   </a>
   <a href="康熙字典_page973.html">
    973
   </a>
   <a href="康熙字典_page974.html">
    974
   </a>
   <a href="康熙字典_page975.html">
    975
   </a>
   <a href="康熙字典_page976.html">
    976
   </a>
   <a href="康熙字典_page972.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
