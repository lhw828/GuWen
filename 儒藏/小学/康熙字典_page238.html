<!DOCTYPE html>
<html>
<head>
    <meta charset="UTF-8">
    <title>康熙字典 - 第 238 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 238 页/共 976 页</h1>
    <div class="content">锇	【戌集上】【金字部】	鋨	【字彙】鐵字之譌。

锈	【戌集上】【金字部】	銹	【集韻】息救切，音秀。鐵生衣也。本作鏥。

锊	【戌集上】【金字部】	鋝	〔古文〕□【唐韻】【正韻】力輟切【集韻】【韻會】龍輟切，□音劣。【說文】十銖二十五分之十三，或曰二十兩爲鋝。【小爾雅】倍舉曰鋝，鋝謂之鍰。宋咸曰：舉三兩，鋝六兩。【周禮冬官考工記冶氏】戈戟皆重三鋝，劒重九鋝，次七鋝，下次五鋝。【註】今東萊或以大半兩爲鈞，十鈞爲環。環重六兩有大半兩，鍰與鋝同。則三鋝爲一斤四兩。【六書故】說文十銖二十五分之十三爲鋝，則三鋝不得爲一斤四兩也。且戈戟纔重三十一銖，爲已輕矣。至以二十兩爲鋝，則劒重九鋝者，十有一斤四兩，爲已重矣。亦不然也。鍰鋝皆六兩，其實一字。互詳鍰字註。　又【集韻】所劣切，音。義同。或作率。

	【辰集中】【木字部】		同杯。

锋	【戌集上】【金字部】	鋒	【唐韻】【集韻】【韻會】□敷容切，音丰。【說文】兵耑也。本作鏠。省作鋒。【釋名】刀其末曰鋒，言若鋒刺之毒利也。　又【前漢東方朔傳】變詐鋒起。【荀子王制篇】嘗試之說鋒起。【註】如鋒刃齊起而難犯。　又軍之前列。【前漢黥布傳】布爲前鋒。　又星名。【史記天官書】斗杓端有兩星，一內爲矛招搖，一外爲盾天鋒。　又國名。【史記五帝紀】帝嚳娶□鋒氏女，生放勳。【正義】作□豐。　又劒名。【典論】寶劒有三，其二曰華鋒。

閇	【戌集上】【門字部】	閇	【玉篇】俗閉字。

隟	【戌集中】【阜字部】	隟	【宋庠補音】古文隙字。註詳十畫。【管子七臣七主篇】故上惽則隟不計，而司聲直祿。【揚子太□經】鑽於內隟厲。【鮑昭擬阮公詩】惠氣凴夜淸，素景緣隟流。

锐	【戌集上】【金字部】	銳	【唐韻】以芮切【集韻】【韻會】俞芮切【正韻】于芮切，□音叡。【說文】芒也。　又【書顧命】一人冕執銳。【傳】銳，矛屬也。【釋文】銳，以稅反。又【左傳成二年】銳司徒免乎。【註】銳司徒，主銳兵者。【釋文】銳，悅歲反。　又【廣韻】利也。【史記武安侯傳】魏其銳身爲救灌夫。【前漢淮南王傳】於是王銳欲發。【註】王意欲發兵，如鋒刃之銳利。又【劉向說苑】哀公問取人。孔子對曰：毋取口銳。口銳者，多誕寡信。　又【左傳哀十一年】子羽銳敏。【註】銳，精也。【桓十一年】我以銳師，宵加於鄖。【王褒講德論】各采精銳，以貢忠誠。　又【正字通】今凡物鑯利曰銳。【前漢天文志】下有三星銳，曰罰。【註】上小下大，故曰銳。【爾雅釋丘】再成銳上爲融丘。【註】纖項者。【釋文】唯歲反。又【釋山】銳而高嶠。【疏】銳，鑯也，言山形鑯峻而高者，名嶠。　又【正韻】細小也。【左傳昭十六年】且吾以玉賈罪，不亦銳乎。【註】銳，細小也。【疏】銳是鋒鋩。【釋文】銳，悅歲反。　又姓。【姓苑】升平申鮮里，有御史中丞銳管。　又【韻會】【正韻】□徒外切，音兌。矛屬。　又【集韻】都外切，音祋。義同。　又【五音集韻】弋雪切，音悅。【揚子方言】盂，宋楚魏之閒或謂之銚銳。　【集韻】籀作。或作稅。考證：〔【爾雅釋邱】再成銳上爲融邱。【釋文】銳，音惠。〕　謹按銳與惠不同音。銳字不得音惠。文無銳音惠三字。謹照原文改爲唯歲反。 

锑	【戌集上】【金字部】	銻	〔古文〕厗【唐韻】杜兮切【集韻】【韻會】田黎切，□音題。【說文】鎕銻，火齊珠名。

锒	【戌集上】【金字部】	鋃	【唐韻】魯當切【集韻】【韻會】盧當切【正韻】魯堂切，□音郞。【說文】鋃鐺，鎖也。【前漢五行志】作琅當。以鐵瑣琅當其頸也。【六書故】鋃鐺之爲物，連牽而重，故俗以困重不舉爲鋃鐺。　又【廣韻】一曰鐘聲。

锓	【戌集上】【金字部】	鋟	【集韻】千廉切，音籤。刻也。【公羊傳定八年】睋而鋟其板。【註】以爪刻其板。或作鑯。　又【集韻】【韻會】【正韻】□七稔切，音寢。又【集韻】【韻會】□子鴆切，音浸。義□同。　又【集韻】子朕切，音。【博雅】錐也。　又【集韻】【韻會】千尋切【正韻】千林切，□音侵。義同。　又【廣韻】子廉切【集韻】將廉切，□音尖。【博雅】銳也。

锔	【戌集上】【金字部】	鋦	〔古文〕□【廣韻】居玉切【集韻】拘玉切，□音輂。【玉篇】以鐵縛物。

锖	【戌集上】【金字部】	錆	【五音集韻】于羊切，音瑲。精也。

锗	【戌集上】【金字部】	鍺	【廣韻】丁果切，音埵。車□。

	【巳集上】【水字部】		【玉篇】與漼同。

	【巳集下】【犬字部】		【廣韻】奴皓切【集韻】乃老切，□音腦。【廣韻】雌狢。【集韻】雌貈。【廣韻】或作□。【集韻】或作□□。

	【未集下】【舟字部】		【廣韻】【集韻】□渠之切，音其。【博雅】艃，舟也。或作□□。

锟	【戌集上】【金字部】	錕	【集韻】古渾切【集韻】【韻會】公渾切，□音昆。赤金謂之錕鋙。【廣韻】鐵可爲劒。【列子湯問篇】錕鋙之劒。【司馬相如子虛賦】作昆吾。　又【廣韻】【集韻】【韻會】【正韻】□古本切，音袞。【玉篇】車釭也。【揚子方言】車釭，齊燕海岱之閒或謂之錕。　又【集韻】戸袞切，音混。又【五音集韻】如延切，音然。義□同。考證：〔【列子殷湯篇】錕鋙之劒。〕　謹照原書改湯問篇。 

错	【戌集上】【金字部】	錯	〔古文〕【唐韻】【集韻】倉各切【韻會】淸各切【正韻】七各切，□音厝。【說文】金涂也。【前漢食貨志】錯刀，以黃金錯其文，一刀直五千，與五銖錢□行。【註】錯刀，王莽錢。【張衡詩】何以贈之金錯刀。　又【詩大雅】簟茀錯衡。【傳】錯衡，文衡也。【史記趙世家】剪髮文身，錯臂左衽。【註】錯臂亦文身，謂以丹靑錯畫其臂。　又【玉篇】鑢也。【書禹貢】錫貢磬錯。【疏】治玉石曰錯。磬有以玉爲之者，磬錯，謂治磬錯也。　又【正韻】厲石也。【詩小雅】他山之石，可以爲錯。【傳】錯，石也，可以琢玉。【釋文】錯，厲石也。　又【玉篇】雜也。【書禹貢】厥賦惟上上錯。【傳】錯，雜出。【疏】交錯是閒雜之義，故錯爲雜也。　又亂也。【尚書孔安國序】錯亂磨滅，勿可復知。　又【易繫辭】錯綜其數。【疏】錯謂交錯。【禮文王世子】禮樂交錯于中。又【祭義】不錯則隨。【註】錯，鴈行也。父黨隨行，兄黨鴈行。【詩小雅】獻醻交錯。【傳】東西爲交，邪行爲錯。　又【集韻】乖也。【增韻】舛也，誤也。【五代史羅紹威傳】帥魏博牙軍驕恣，盡殺之，由此勢弱，曰：聚六州四十二縣鐵，鑄一个錯不成。【註】借義，喻錯悞也。　又【前漢五行志】宣元之後，劉向治穀梁春秋，數其旤福，傳以洪範，與仲舒錯。【註】錯，謂牴牾不合也。　又【廣韻】厠也，言相閒厠也。　又【禮中庸】辟如四時之錯行。【朱註】錯，猶迭也。　又【易離卦】履錯然。【註】錯然，敬愼之貌。　又【馬融廣成頌】嵎峗錯崔。【註】錯崔，高峻貌。　又【山海經】帶山有獸，其狀如馬，一角，有錯。【註】言角有甲錯也。　又神名。【後漢禮儀志】錯斷食巨。【註】逐疫之神也。　又姓。【廣韻】宋太宰之後。　又人名。【史記高祖功臣年表】稾侯□錯。【索隱註】漢表作鍇，音揩。　又蟲名。【字彙補】莎雞，幽州人謂之蒲錯。　又與厝通。【前漢地理志】五方雜厝，風俗不純。【註】厝、錯古通。　又【廣韻】【集韻】【韻會】【正韻】□倉故切，音措。【集韻】金塗謂之錯。亦姓。本作。　又【博雅】藏也。　又【楚辭九章】萬民之生，各有所錯兮。【註】錯，安也。　又【史記司馬相如傳】展采錯事。【註】展其官職，設厝其事業也。錯，音措。　又【易繫辭】苟錯諸地，而可矣。【疏】錯，置也。【釋文】錯，音措。【史記周本紀】成康之際，天下安寧，□錯四十餘年不用。【註】錯，置也。　又【史記張儀傳】秦魏之交，可錯矣。【註】錯，停止也。音措。　又【後漢寒朗傳】二人錯愕不能對。【註】錯，七故反。錯憚，猶倉卒也。　又【揚子方言】滅也。周秦曰錯。【註】音酢。　又與醋同。【管子弟子職】置醬錯食。　又【集韻】七約切，音碏。物理麤也。考證：〔【易繫辭】苟錯諸地則可矣〕　謹照原文則可矣改而可矣。 

锛	【戌集上】【金字部】	錛	【集韻】逋昆切，音奔。平木器。

锞	【戌集上】【金字部】	錁	【集韻】苦瓦切，音髁。帶具。本作□。亦作銙。　又【集韻】古火切，音果。車膏器也。本作輠。

锡	【戌集上】【金字部】	錫	〔古文〕【唐韻】先擊切【集韻】【韻會】先的切，□音裼。【說文】銀鉛之閒。从金易聲。【徐曰】銀色而鉛質也。【詩衞風】如金如錫。【傳】金錫鍊而精。【爾雅釋器】錫謂之鈏。【疏】錫，金白鑞也。一名鈏。　又【博雅】赤銅謂之錫。　又【爾雅釋詁】賜也。【易師卦】王三錫命。【書堯典】師錫帝曰。【傳】錫，與也。【左傳莊元年】王使榮叔來錫桓公命。【註】錫，賜也。【禮緯文】九錫，一曰輿馬、二曰衣服、三曰樂器、四曰朱戸、五曰納陛、六曰虎賁、七曰弓矢、八曰鈇鉞、九曰秬鬯。　又粉錫，胡粉也。　又姓。【吳志】漢末有錫光。　又地名。【左傳文十一年】楚伐麇，至於錫穴。【前漢功臣表】無錫侯多軍。　又【集韻】斯義切，音瀃。予也。本作賜。　又【五音集韻】思積切，音昔。細布也。【禮雜記】加灰錫也。【註】取緦以爲布，又加灰治之，則曰錫，言錫然滑易也。【儀禮大射儀】冪用錫若絺。【註】錫，細布也。【疏】謂之錫者，治其布，使之滑易也。【史記司馬相如傳】被阿錫。【註】錫，布也。　又【集韻】他歷切，音逖。髲也。　又大計切，音弟。義同。考證：〔【左傳文十一年】楚伐麋，至於錫穴。〕　謹照原文伐麋改伐麇。 

锢	【戌集上】【金字部】	錮	【唐韻】【集韻】【韻會】【正韻】□古慕切，音顧。【說文】鑄塞也。【徐曰】鑄銅鐵。以塞□也。【前漢劉向傳】雖錮南山猶有□。【註】錮，謂塞也。　又【揚子方言註】錮，謂堅固也。　又【廣韻】禁錮，重繫也。【左傳成二年】子反請以重幣錮之。【註】禁錮勿令仕。【後漢黨錮傳註】謂塞其仕進之路也。　又【前漢賈誼傳】失今不治，必爲錮疾。【註】堅久之疾。　俗作痼。通用固。

□	【未集上】【竹字部】	□	【集韻】昨合切，音雜。戸簾也。

锤	【戌集上】【金字部】	錘	【廣韻】直垂切【集韻】重垂切【正韻】直追切，□音鬌。【說文】八銖也。【淮南子詮言訓】雖割國之鍿錘以事人。【註】六兩曰鍿，倍鍿曰錘。◎按此與說文解異。　又【玉篇】稱錘也。【博雅】權謂之錘，其形垂也。【韻會】或作鎚。　又【博雅】重也。【揚子方言】重也。東齊之閒曰錪，宋魯曰錘。【註】錘，直垂反。　又與垂同。【揚子太□經】錘以玉鐶。　又人名。【前漢郊祀志】使黃錘史寬舒受其方。【註】二人皆方士。錘，直垂反。　又縣名。【史記惠景閒侯者年表】錘侯呂通。【索隱註】縣名。屬東萊。　又【廣韻】【集韻】【韻會】馳僞切【正韻】直類切，□音縋。稱錘也。【周禮冬官考工記註】以爲稱錘以起量。【釋文】錘，直僞反。劉讀直危反。　又【集韻】竹恚切，音諈。義同。一曰側意。　又【集韻】【韻會】【正韻】□之瑞切，音惴。鍛器。【莊子大宗師】在爐錘之閒耳。【註】爐，烹物之具。錘，成物之具。　又【集韻】【正韻】□主蘂切，音捶。又【韻會】息委切，音髓。義□同。

锥	【戌集上】【金字部】	錐	【唐韻】職追切【集韻】【韻會】【正韻】朱惟切，□音隹。【說文】銳器也。【玉篇】鍼也。【釋名】錐，利也。【左傳昭六年】錐刀之末，將盡爭之。【註】錐刀末，喻小事。【史記平原君傳】毛遂曰：臣得如錐之處囊中，乃脫穎而出，非特末見而已。【前漢枚乗傳】舜無立錐之地，以有天下。　又【淮南子兵略訓】疾如錐矢。【註】錐，金鏃箭羽之矢。　又毛錐，筆也。【五代史史弘肇傳】安朝廷，定禍亂，直須長槍大劒，毛錐子安足用哉。

锦	【戌集上】【金字部】	錦	【唐韻】【集韻】【韻會】【正韻】□居飮切，音□。【說文】襄色織文也。从帛金聲。【徐曰】襄，雜色也。漢魏郡有縣，能織錦綺，因名襄邑。【釋名】錦，金也。作之用功重，其價如金，故字从金帛。【詩衞風】衣錦褧衣。【傳】錦，文衣也。【左傳襄三十一年】子有美錦，不使人學製焉。【拾遺記】員嶠山有冰蠶，霜覆之，然後成繭。其色五采，後代效之，染五色絲，織以爲錦。　又【五代史吳越世家】臨安有大樹，錢鏐幼時戲於此，及貴歸，衣以錦，號其樹曰衣錦將軍。　又【南窗紀談】中散大夫，舊說謂之十樣錦。受命之初，不俟恩赦，便許封贈父母，一也。妻封郡君，二也。不隔郊奏薦，三也。奏子爲職官，四也。乗馬許行馳道，五也。馬鞍上施紫絲座，六也。馬前執破木板，七也。宴殿用金器具朶殿上，八也。許上遺表，九也。國史立傳，十也。　又姓。漢郞中令錦被。　又貝錦，蟲名。【詩小雅】萋兮菲兮，成是貝錦。【註】水中介蟲，文似錦。　又水名。【前漢司馬相如傳】漢宮有水錦，水有鴛。又【廣輿記】成都府城南有錦江，一名汶江，織錦濯此則鮮麗，其地曰錦里，其城曰錦官城。

锩	【戌集上】【金字部】	錈	【集韻】窘遠切，音捲。屈金也。【呂氏春秋】柔則錈，堅則折。【又】劒折且錈，焉得爲利劒。　又【集韻】驅圓切，音卷。義同。

锬	【戌集上】【金字部】	錟	【唐韻】【集韻】□徒甘切，音談。【說文】長矛也。【揚子方言】錟謂之鈹。　又【集韻】他甘切，音。又疾染切，音漸。義□同。　又【集韻】思廉切，同銛。利也。【史記秦始皇紀】非錟於句戟長鎩也。【註】錟，一作銛。　又【集韻】【韻會】【正韻】□以冉切，音琰。利刃也。【史記蘇秦傳】錟戈在後。【註】錟，由冉反。

锭	【戌集上】【金字部】	錠	【唐韻】【集韻】【正韻】□丁定切，音矴。【說文】鐙也。【廣韻】豆有足曰錠，無足曰鐙。【正字通】薦熟物器，上環以通氣之管，中置以烝飪之具，下致以水火之齊，用類甗。博古圖：漢虹燭錠，高五寸五分，深四寸五分，口徑三寸，容四升八合。銘云：王氏銅虹燭錠兩辟幷重二十二斤四兩第一，共一十八字。自三代至秦，器無斤兩之識，此器顯其斤重，字畫與漢五鳳爐識相類，實漢物也。銘曰虹燭者，取其氣運如虹之義。始薦熟食之器，但闕其蓋而不完。曰王氏，不知其爲誰。曰第一。則爲虹燭者數不止此。　又【集韻】堂練切，音電。義同。　又【廣韻】【集韻】□徒徑切，音定。義同。　又【廣韻】錫屬。

键	【戌集上】【金字部】	鍵	【唐韻】渠偃切【韻會】巨偃切，□音楗。【說文】鉉也。一曰車轄也。　又【韻會】籥牡也。【禮月令】修鍵閉。【註】鍵牡閉牝也。【疏】凡鏁器，入者謂之牡，受者謂之牝，俗云鎖須閉者，鎖筒也。【周禮地官】司門掌授管鍵。【小爾雅】鍵謂之鑰。　又【揚子太□經】□鍵挈契。【註】□，乖也。鍵，析也。　又星名。【前漢天文志】鍵閉一星近鉤鈐，主關鑰，謂之天鍵。　又通作健。【前漢司馬遷傳】大道之要去健羨。【服虔曰】門戸健牡也。　又【廣韻】其輦切【集韻】【韻會】【正韻】巨展切，□音楗。又【廣韻】【集韻】□紀偃切，音湕。又【集韻】九件切，音蹇。又【廣韻】【集韻】【韻會】【正韻】□渠焉切，音乾。又【集韻】渠建切，音健。□籥牡也。　【玉篇】亦作鑳。

□	【未集中】【糸字部】	□	【廣韻】在各切【集韻】疾各切，□音昨。【玉篇】亦笮字。竹繩。【集韻】或作。　又【集韻】秦昔切，音籍。【類篇】引舟筊。

	【補遺】【未集】【肉字部】		【篇海類編】都盍切，音答。□，皮貌。＠□字原从鼠从皮作。

	【未集中】【糸字部】		【廣韻】於罽切，音瘞。【玉篇】急也。一曰不成也。　又【集韻】於歇切，音謁。【類篇】繒壞也。　又【集韻】乙列切，紗不成絇而急。一曰小意。

锯	【戌集上】【金字部】	鋸	【唐韻】【集韻】【韻會】【正韻】□居御切，音據。【說文】槍唐也。从金居聲。【廣韻】刀鋸。【古史考】孟子作鋸。【正字通】鐵葉爲齟齬，其齒一左一右，以片解木石也。【詩周頌設業設虡傳】業，捷業，如鋸齒。【前漢□法志】中□用刀鋸。【註】刀，割□。鋸，刖□也。　又【玉篇】解截也。

镒	【戌集上】【金字部】	鎰	【唐韻】夷質切【集韻】【韻會】【正韻】弋質切，□音逸。【孟子】雖萬鎰。【註】鎰，二十兩也。鄭康成曰：三十兩。【晉語】黃金四十鎰。【正字通】或曰史記註：臣瓚曰：秦以一鎰爲一金，漢以一斤爲一金。蓋漢以前以鎰名金，漢以後以斤名金也。鎰者二十四兩，斤者十六兩也。　又【韻會】通作溢。【前漢食貨志】黃金以溢爲名。【荀子儒效篇】千溢之寶。【韓非子五蠹篇】鑠金百鎰。【禮喪記】朝一溢米，夕一溢米。【註】方氏曰：溢，與鎰同。米二十四分升之一。

锱	【戌集上】【金字部】	錙	【唐韻】側持切【集韻】【韻會】莊持切，□音菑。【說文】本作鍿。六銖也。【荀子富國篇註】八兩曰錙。【正字通】古人言較量錙銖，謂輕微也。荀子註誤云八兩曰錙。正韻錙引荀註。韻會銖字註，八銖爲錙。□非。从說文爲正。　又【莊子徐無鬼】無徒翼於錙壇之宮。【註】錙壇，壇名。

锲	【戌集上】【金字部】	鍥	【唐韻】苦結切【集韻】【正韻】詰結切，□音猰。【說文】鐮也。【揚子方言】刈鉤，自關而西或謂之鐮。或謂之鍥。【集韻】或作。　又【廣韻】刻也。【戰國策】鍥朝涉之脛。【註】鍥，刻也。【荀子勸學篇】鍥而舍之，朽木不折（折）。鍥而不舍，金石可鏤。　又【廣韻】斷絕也。【左傳定九年】盡借邑人之車，鍥其軸。【註】鍥，絕也。　又刻酷曰鍥。【後漢劉陶傳】寬鍥薄之禁。　又【集韻】詰計切【正韻】去計切，□音契。義同。　又【廣韻】【正韻】古屑切【集韻】吉屑切，□音結。鎌也。【集韻】或作□鐑。考證：〔【荀子勸學篇】鍥而舍之，朽木不朽。〕　謹照原文不朽改不折。〔【左傳定九年】盡借邑人之車，鍥其軸麻。〕　謹照原文鍥其軸爲句麻約而歸之爲句，麻字不連上讀。謹省麻字。 

锵	【戌集上】【金字部】	鏘	〔古文〕□【廣韻】七羊切【集韻】【正韻】千羊切，□音瑲。【玉篇】鏘鏘，聲也。【廣韻】鏗鏘。【集韻】玉聲也。一曰樂聲。【詩大雅】八鸞鏘鏘。【箋】鏘鏘，鳴聲。【左傳莊二十二年】鳳凰于飛，和鳴鏘鏘。【禮玉藻】然後玉鏘鳴也。【註】鏘，聲也。　又【後漢張衡傳】踰高閣之鏘鏘。【註】鏘鏘，高貌。　又與蹌通。【禮曲禮】士蹌蹌。【註】蹌，本又作鶬。或作鏘。【疏】容貌舒揚也。　又【集韻】初耕切，音琤。義同。

锶	【戌集上】【金字部】	鍶	【五音集韻】息恭切，音蜙。鐵器也。

锸	【戌集上】【金字部】	鍤	【廣韻】楚洽切【集韻】【韻會】【正韻】測洽切，□音臿。【說文】郭衣鍼也。　又【集韻】鍫也。【釋名】鍤，插也。插地起土也。【史記河渠書】舉鍤如雲，決渠爲雨。　又或作疀。【爾雅釋器】□謂之疀。　又通作臿。【前漢溝洫志】舉臿爲雲。　又通作插。【史記田單傳】身操版插。　又【廣韻】丑輒切【集韻】勑涉切，□音。綴衣針。

锹	【戌集上】【金字部】	鍬	【集韻】同鍫。

锺	【戌集上】【金字部】	鍾	【唐韻】職容切【集韻】【韻會】諸容切，□音鐘。【說文】酒器也。【孔叢子儒服篇】堯舜千鍾，孔子百觚。【正字通】壷屬。漢大官銅鍾，卽壷也。俗謂酒巵。【晉書崔洪傳】洪性儉，屛遠珠玉，汝南王亮以琉璃鍾行酒，洪不執。　又【玉篇】聚也。【左傳昭二十一年】天子省風以作樂，器以鍾之。【註】鍾，聚也。以器聚音。又【二十八年】天鍾美於是。【晉書王戎傳】然則情之所鍾，正在我輩。　又【正字通】天所賦予亦曰鍾。【曹植詩】經危履險阻，未知命所鍾。【鮑照詩】去來今何道，未知生所鍾。　又【廣韻】當也。　又重也。【周禮冬官考工記】鍾氏染羽。【註】鍾，重也。染色欲其深重，羽以飾王后之車及旌旂也。　又量名。【左傳襄二十九年】餼國人粟，戸一鍾。【註】六斛四斗曰鍾。【前漢食貨志】穀糴千鍾。又【小爾雅】二缶謂之鍾。【註】八斛也。又【淮南子要略篇】一朝用三千鍾贛。【註】鍾，十斛。　又地名。【春秋成十四年】會吳于鍾離。【註】鍾離，楚邑淮南縣。【左傳昭六年】吳人敗其師于房鍾。【註】房鍾，吳地。【史記王子侯者年表】千鍾侯劉搖。　又縣名。【前漢地理志】江夏郡鍾武縣。　又國名。【左傳昭二十七年】吳公子燭庸奔鍾吾。【註】鍾吾，小國。　又官名。【前漢百官公卿表】水衡都尉屬官，有鍾官令丞。【註】鍾官，主鑄錢官也。【後漢隗囂傳】坐挾銅炭，沒入鍾官。　又姓。【左傳定四年】鍾建負季芉。【註】鍾建，楚大夫。又鍾離，複姓。【五音集韻】世本云：與秦同祖，其後因封爲姓。　又琴名。【前漢王褒傳】雖伯牙操遞鍾。【註】臣瓚曰：楚辭九思云：奏伯牙之號鍾。號鍾，琴名也。馬融長笛賦曰：號鍾高調。伯牙以善鼓琴，不聞說能擊鍾也。晉灼曰：遞音遞送之遞，二十四鍾，各有節奏，擊之不常，故曰遞。師古曰：琴名是也。字旣作遞，則與楚辭不同，不得卽讀爲號，當依晉音耳。　又龍鍾。竹名。產羅浮山。【韓愈詩】東野不得官，白首誇龍鍾。【丹鉛錄】龍鍾，似竹搖曳不自持也。【杜弼爲侯景檄梁文】龍鍾稚子。【蘇氏演義】龍鍾，謂不翹舉，如鬖拉搭之類。【荀子議兵篇】隴種而退。【註】遺失貌如隴之種物。【正字通】龍鍾卽隴種二字聲之轉。或又作儱偅。【盧仝詩】作躘蹱。　又垂淚貌。【琴操退怨歌】空山欷歔涕龍鍾。　又與鐘通。【正字通】說文鍾，酒器。从金重聲，職容切。鐘，樂器，秋分之音，物穜成，童聲，職茸切。分爲二，泥。漢志黃鐘，周禮作鍾。詩鐘鼓亦作鍾。古二字通用。　又【集韻】朱用切，音種。【字林】酒器也。一曰樂器。　又【韻補】叶諸良切，音章。【蜀昭烈帝贊】皇帝遺植，爰兹八方。別自中山，靈精是鍾。

锻	【戌集上】【金字部】	鍛	【唐韻】丁貫切【集韻】【韻會】【正韻】都玩切，□音碫。【說文】小冶。从金段聲。【徐曰】椎之而已，不消，故曰小冶。【倉頡篇】椎也。【廣韻】打鐵。【增韻】冶金曰鍛。【書費誓】鍛乃戈矛。【傳】鍛鍊戈矛也。【晉書嵆康傳】康好鍛，每於柳樹下鍛，鍾會造之，康鍛如故。　又【前漢路溫舒傳】上奏畏卻，則鍛鍊而周內之。【註】精熟周悉，致之法中也。【後漢韋彪傳】鍛鍊之吏，持心近薄。【註】鍛鍊，猶言成熟也。言深文之吏，入人之罪，猶工冶陶鑄鍛鍊，使之成熟也。　又【儀禮喪服】鍛而勿灰。【疏】冠用六升布，加以水濯，勿用灰而已。又【士喪禮功布註】功布，鍛濯灰治之布也。　又【馬融長笛賦】靁叩鍛之岌峇兮。【註】叩鍛，岌峇，爲聲。倉頡篇曰：鍛，椎也。　又與腶通。【左傳哀十一年腶脯釋文】腶，丁亂反。亦作鍛。【穀梁傳莊二十四年】婦人之贄，棗栗鍛脩。【註】鍛，丁亂反。脯也。鍛而加薑桂曰脩。　又【詩大雅】取厲取鍛。【傳】鍛，石也。【箋】鍛厲斧斤之石。【釋文】鍛本又作碫，丁亂反。《說文》云碫，厲石。　又矢名。【前漢衡山王傳】作輣車鍛矢。考證：〔【後漢韋彪傳】鍛鍊之吏，持心近薄。【註】言文深之吏，入人之罪，猶工冶陶鑄鍛鍊，使之成熟也。〕　謹照原文文深改深文。 

锼	【戌集上】【金字部】	鎪	【廣韻】【集韻】【韻會】【正韻】□先侯切，音涑。【廣韻】刻鏤也。【集韻】彫也。【左思魏都賦】木無彫鎪。　又【增韻】鐵蝕也。【集韻】本作鏉。　又【韻會】疎鳩切，音搜。鏤也。一曰馬耳，金飾也。本作。

□	【辰集上】【月字部】	□	【篇海】音况。水名。　又山名。備考：【字彙補】虛放切，音况，水名。

□	【子集上】【丶字部】	□	【字彙補】古文終字。【亢倉子全道篇】□乎堯舜之閒，其□存乎千代之後。□字原刻从衤。

	【寅集中】【巾字部】		【唐韻】【韻會】□毗祭切，音敝。【說文】敗衣也。从巾，象衣敗之形。【玉篇】衣壞貌。　又【廣雅】，鄙小也。　又【集韻】匹曳切，音瞥。義同。

锾	【戌集上】【金字部】	鍰	【唐韻】戸關切【集韻】【韻會】【正韻】胡關切，□音還。【說文】鋝也。【玉篇】六兩也。【小爾雅】二十四銖曰兩，有半曰捷，倍捷曰舉，倍舉曰鋝，謂之鍰。宋咸曰：舉三兩，鍰六兩。【書呂□】其罰百鍰。【傳】六兩曰鍰。鍰，黃鐵也。【釋文】鍰，戸關反。六兩也。鄭及爾雅同。《說文》云六鋝也。鋝十一銖二十五分銖之十三也。馬同：又云，賈逵說，俗儒以鋝重六兩。《周官》劒重九鋝。俗儒近是。【疏】《考工記》云戈矛重三鋝。馬融云：鋝，量名。當與呂□鍰同。俗儒云：鋝六兩爲一川。不知所出耳。鄭康成云：鍰，稱輕重之名。今代東萊稱，或以大半兩爲鈞，十鈞爲鍰。鍰重六兩大半兩，鍰、鋝似同也。或有存行之者，十鈞爲鍰，二鍰四鈞而當一斤。然則鍰重六兩三分兩之二，《周禮》謂鍰爲鋝，如鄭康成之言，一鍰之重六兩，多於孔王所說，惟挍十六銖爾黃鐵，今之銅也。互詳鋝字註。　又與環同。【前漢五行志】宮門銅鍰。【註】鍰，讀與環同。　又【集韻】胡慣切，音患。又【五音集韻】王眷切，音院。義□同。　又【韻補】叶胡涓切，音懸。【蘇軾月華寺詩】天公胡爲不自憐，暮使百鎰朝千鍰。考證：〔【書呂□】其罰百鍰。【釋文】鍰，戸關反。六兩也。鄭及爾雅同。《說文》云六鋝也。鋝十一銖二十五分銖之十三也。馬曰〕　謹照原文馬曰改馬同。 

	【辰集下】【止字部】		【說文】正，古从二作。二，古上字。註詳一畫。　又【集韻】定古作。註詳宀部五畫。

</div>
    <div class="pagination">
<a href="康熙字典_page237.html">上一页</a><span>...</span><a href="康熙字典_page233.html">233</a><a href="康熙字典_page234.html">234</a><a href="康熙字典_page235.html">235</a><a href="康熙字典_page236.html">236</a><a href="康熙字典_page237.html">237</a><span class="current-page">238</span><a href="康熙字典_page239.html">239</a><a href="康熙字典_page240.html">240</a><a href="康熙字典_page241.html">241</a><a href="康熙字典_page242.html">242</a><a href="康熙字典_page243.html">243</a><span>...</span><a href="康熙字典_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
