<!DOCTYPE html>
<html>
<head>
    <meta charset="UTF-8">
    <title>诗本音 - 第 2 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诗本音 - 第 2 页/共 15 页</h1>
    <div class="content">　　小星二章章五句
　　江有汜【韵六】之子归不我以【止六】不我以【止见】其后也悔【上十四贿十八队二】
　　江有渚【韵八】之子归不我与【语八】不我与【语见】其后也处【上八】江有沱【语七】之子归不我过【歌八】不我过【戈见】其啸也歌【上七】
　　江有汜三章章五句
　　野有死麕【歌十七真与春】白茅包【协五】之有女怀春【肴十八】吉士诱【谆四十四】之【有此章以平上通为一】
　　林有朴樕【韵一】野有死鹿【屋一】白茅纯束【屋三】有女如玉【三烛】
　　舒而脱脱【十三末】兮无感我帨【十三祭】兮无使尨也吠【二十废此章以去入通为一韵】
　　野有死麕三章二章章四句一章三句
　　何彼襛【三钟与雝协　今本有作秾者唐石经作襛广韵襛华又衣厚貌唐张参五经文字曰襛如恭反从禾者讹】矣唐棣之华【音敷】曷不肃雝【三钟】王姬之车【古音居考车字诗凡七见易二见楚辞一见竝同后人误于九麻韵再出】
　　何彼襛矣【六止】华如桃李【六止】平王之孙齐侯之子【六止首章以襛字为韵二章以矣字为韵古人之文变化不拘如此】
　　其钓维何维丝伊缗【十七眞】齐侯之子平王之孙【二十三魂】
　　何彼襛矣三章章四句
　　彼茁者葭【古音姑后人误入九麻韵】壹发五豝【古音伯吾反后人误入九麻韵】于嗟乎驺虞【十虞】
　　彼茁者蓬【一东】壹发五豵【一东】于嗟乎驺虞【见上　首章以葭豝虞为韵二章以蓬豵为韵而虞字则合前章集传不得其解乃以首章之虞叶音牙二章之虞叶五红反一诗之中而两变其音及至秦诗权舆之篇则无説矣首章以渠余舆为韵二章以簋饱为韵而舆字则合前章正与此诗一律虽有善叶者不能以舆而叶簋饱也故愚以为此古人后章韵前章之法不得此説而强求之上句宜其迷谬而不合矣　或曰如驺虞权舆之诗若断其第二章歌之则其韵何所承乎曰古人歌诗如宗庙朝防之乐皆用全篇春秋列国卿大夫赋诗始有断章如驺虞权舆之诗必无去其首章但断二章之理且古人之诗有义同而必二章三章者非故为是重防之辞也取其被之管音长而节舒若一章而止则短促不成节奏必合二三章为一阕故可以后章韵前章也陆深曰诗中有三章而辞义无大相逺者如樛木螽斯之类葢乐之三成犹今之三阕三防是已】
　　驺虞二章章三句
　　召南十四篇四十章百七十七句







　　诗本音卷一
　　钦定四库全书
　　诗本音卷二　　　　　　　昆山顾炎武撰国风
　　邶
　　泛彼柏舟【十八尤】亦泛其流【十八尤】耿耿不寐如有隐忧【十八尤】微我无酒以敖以游【十八尤　此章之酒緑衣首章之衣燕燕三章之及通其四声则皆入韵恐学者以为繁碎故不注而发其例于此后之善歌者自能知之】
　　我心匪鉴不可以茹【九御】亦有兄弟不可以据【九御】薄言往愬【十一暮】逢彼之怒【十姥十一暮二韵】
　　我心匪石【二十二昔与席协】不可转【二十八狝】也我心匪席【二十二昔】不可卷【二十八狝】也威仪棣棣不可选【二十八狝】也
　　忧心悄悄【三十小】愠于羣小【三十小】觏闵既多受悔不少【三十小】静言思之寤辟有摽【三十小】
　　日居月诸胡迭而微【八微】心之忧矣如匪澣衣【八微】静言思【七之】之不能奋飞【八微　日居月诸一句之中而自为韵亦歌者所不得而遗也】
　　柏舟五章章六句
　　緑兮衣兮緑衣黄里【六止】心之忧矣【六止】曷维其已【六止】
　　緑兮衣兮緑衣黄裳【十阳】心之忧矣曷维其亾【十阳】緑兮丝【七之】兮女所治【七之】兮我思古人俾无訧【古音羽其反后人混入十八尤韵】兮
　　絺兮绤兮凄其以风【古音方凡反考风字诗凡六见楚辞二见竝同后人误入一东韵】我思古人实获我心【二十一侵】
　　緑兮四章章四句
　　燕燕于飞【八微与归协】差池其羽【九麌】之子于归【八微】远送于野【古音神与反考野字诗凡十三见书一见左传一见楚辞一见竝同今八语韵有此字误于三十五马韵再出】瞻望弗及泣涕如雨【九麌】
　　燕燕于飞【见上】颉之颃【十一唐】之之子于归【见上】远于将【十阳】之瞻望弗及【二十六缉】伫立以泣【二十六缉】
　　燕燕于飞【见上】下上其音【二十一侵】之子于归【见上】逺送于南【二十二覃　正义曰沈云协句宜乃林反今谓古人韵缓不烦改字】瞻望弗及实劳我心【二十一侵】
　　仲氏任只其心塞渊【一先】终温且惠淑愼其身【十七真】先君之思以朂寡人【十七眞】
　　燕燕四章章六句
　　日居月诸照临下土【十姥】乃如之人兮逝不古处【八语】胡能有定宁不我顾【十一暮　此章以上去通为一韵】
　　日居月诸下土是冒【三十七号】乃如之人兮逝不相好【三十七号】胡能有定宁不我报【三十七号】
　　日居月诸出自东方【十阳】乃如之人兮德音无良【十阳】胡能有定俾也可防【十阳】
　　日居月诸东方自出【六术】父兮母兮畜我不卒【六术】胡能有定报我不述【六术】
　　日月四章章六句
　　终风且暴【三十七号】顾我则笑【三十五笑】谑浪笑敖【三十七号】中心是悼【三十七号】
　　终风且霾【十四皆】惠然肻来【十六咍】莫往莫来【见上】悠悠我思【七之】
　　终风且曀【十二霁】不日有曀【见上】寤言不寐【六至】愿言则嚏【十二霁】
　　曀曀其阴虺虺其靁【十五灰】寤言不寐愿言则怀【十四皆】
　　终风四章章四句
　　击鼓其镗【十一唐】踊跃用兵【古音必良反考兵字诗凡三见左传一见礼记一见竝同后人混入十二庚韵】土国城漕我独南行【戸郎反】
　　从孙子仲【一送】平陈与宋【二宋】不我以归忧心有忡【一东此章以平去通为一韵】
　　爰居爰处【八语】爰丧其马【音姥】于以求之于林之下【音戸】
　　死生契阔【十三末】与子成説【十七薛】执子之手【四十四有】与子偕老【三十二晧】
　　于嗟阔【见上】兮不我活【十三末】兮于嗟洵【十八谆】兮不我信【毛音申十七眞】兮
　　击鼓五章章四句
　　凯风自南【二十二覃】吹彼棘心【二十一侵】棘心夭夭【四宵】母氏劬劳【六豪】
　　凯风自南吹彼棘薪【十七真】母氏圣善我无令人【十七真】爰有寒泉【二仙与人协】在浚之下【音户】有子七人【十七真】母氏劳苦【十姥】
　　睍睆黄鸟载好其音【二十一侵】有子七人莫慰母心【二十一侵】
　　凯风四章章四句
　　雄雉于飞【八微与怀协】泄泄其羽【九麌】我之怀【十四皆】矣自诒伊阻【八语】
　　雄雉于飞下上其音【二十一侵】展矣君子实劳我心【二十一侵】瞻彼日月悠悠我思【七之】道之云逺曷云能来【十六咍】百尔君子不知德行【户郎反】不忮不求何用不臧【十一唐】
　　雄雉四章章四句
　　匏有苦叶【二十九叶】济有深涉【二十九叶】深则厉【十三祭】浅则揭【十三祭】
　　有弥济盈【十四清】有鷕雉鸣【十二庚】济盈不濡轨【古音九后人误入五旨韵】雉鸣求其牡【莫九反后人误入四十五厚韵　説文鷕以鸟唯声旧音以水反传写讹为以小元戴侗曰此章上半句弥与鷕协下半句盈与鸣协亦一句而两韵也】
　　雝雝鸣鴈【三十谏】旭日始旦【二十八翰】士如归妻迨冰未泮【二十九换】
　　招招舟子【六止】人涉卬否【房以反】人涉卬否【见上】卬须我友【音以】
　　匏有苦叶四章章四句
　　习习谷风【方凡反与心协】以阴以雨【九麌】黾勉同心【二十一侵】不宜有怒【十姥十一暮二韵】采葑采菲【八微七尾二韵】无以下体【十一荠】德音莫违【八微】及尔同死【五旨　此章以平上通为一韵】
　　行道迟迟【六脂】中心有违【八微】不远伊迩【四纸】薄送我畿【八微】谁谓荼苦其甘如荠【十一荠】宴尔新昬如兄如弟【十一荠　此章以平上通为一韵】
　　泾以渭浊湜湜其沚【六止】宴尔新昬不我屑以【六止】毋逝我梁毋发我笱【古音矩考笱字诗凡二见竝同后人混入四十五厚韵】我躬不阅遑恤我后【古音户考后字诗凡八见礼记二见公羊传一见竝同后人混入四十五厚韵】就其深矣方之舟【十八尤】之就其浅矣泳之游【十八尤】之何有何亾【十阳与丧协】黾勉求【十八尤】之凡民有丧【十一唐】匍匐救【四十九宥】之【此章以平去通为一韵】
　　不我能慉【一屋　转音许求反】反以我为雠【十八尤】既阻我德贾用不售【四十九宥】昔育恐育鞠【一屋　转音居求反　唐石经凡诗中鞠字自采芑节南山蓼莪之外竝作鞫今但笃公刘瞻卬二诗从之】及尔顚覆【四十九宥一屋二韵　转音方浮反】既生既育【一屋　转音余求反】比予于毒【二沃　转音徒留反　此章以平去入通为一韵】我有防蓄亦以御冬【二冬】宴尔新昬以我御穷【一东】有洸有溃【十八队】既诒我肄【六至】不念昔者伊余来塈【六至】
　　谷风六章章八句
　　式微式微【八微】胡不归【八微】微君之故【十一暮】胡为乎中露【十一暮】
　　式微式微【见上】胡不归【见上】微君之躬【一东】胡为乎泥中【一东】
　　式微二章章四句
　　旄丘之葛【十二曷】兮何诞之节【十六屑】兮叔兮伯兮何多日【五质】也【伯字不入韵】
　　何其处【八语】也必有与【八语】也何其乆【古音凡考乆字诗凡三见左传一见考工记一见孟子一见竝同惟易传有凡韭二音后人混入四十四有韵】也必有以【六止】也
　　狐裘蒙戎【一东】匪车不东【一东】叔兮伯兮靡所与同【一东】
　　琐兮尾【七尾】兮流离之子【六止】叔兮伯兮褎如充耳【六止】
　　旄丘四章章四句
　　简兮简兮方将万舞【九麌】日之方中在前上处【八语】硕人俣俣【九麌】公庭万舞【见上】有力如虎【十姥】执辔如组【十姥】
　　左手执籥【十八药】右手秉翟【二十陌二十三锡二韵】赫如渥赭公言锡爵【十八药　赭字不入韵】
　　山有榛【十九臻】隰有苓【古音力珍反考苓字诗凡二见令字凡四见零字凡一见竝同惟小宛四章脊令之令下以鸣征生字为韵而首句自不入韵也后人误入十五青韵】云谁之思西方美人【十七眞】彼美人【见上】兮西方之人【见上】兮
　　简兮四章三章章四句一章六句
　　毖彼泉水亦流于淇【七之】有怀于衞靡日不思【七之】娈彼诸姬【七之】聊与之谋【古音媒考谋字诗凡九见易一见左传二见楚辞一见竝同后人混入十八尤韵】
　　出宿于泲【十一荠】饮饯于祢【十一荠】女子有行逺父母兄弟【十一荠】问我诸姑遂及伯姊【五防】
　　出防于干【二十五寒】饮饯于言【二十二元】载脂载舝【十五鎋转音害】还车言迈【十七夬】遄臻于衞【十三祭】不瑕有害【十四泰　此章以去入通为一韵】我思肥泉【二仙】兹之永叹【二十五寒】思须与漕【六豪】我心悠悠【十八尤】驾言出游【十八尤】以写我忧【十八尤】
　　泉水四章章六句
　　出自北门【二十三魂】忧心殷殷【二十一殷】终窭且贫【十七眞】莫知我艰【二十八山】已焉哉【十六咍】天实为之【七之】谓之何哉【见上按哉之以语助为韵诗中亦或有之李因笃曰当以为何二字为韵为古音譌见下相鼠】
　　王事适【二十二防】我政事一埤益【二十二昔】我我入自外室人交徧讁【二十一麦】我已焉哉【见上】天实为之【见上】谓之何哉【见上】
　　玉事敦【郑氏音都回反】我政事一埤遗【六脂】我我入自外室人交徧摧【十五灰】我已焉哉【见上】天实为之【见上】谓之何哉【见上　此章之哉之北风三章之虗邪且皆通上文为一韵】
　　北门三章章七句
　　北风其凉【十阳】雨雪其雱【十一唐】惠而好我携手同行【戸郎反】其虗【九鱼】其邪【笺云读如徐正义曰尔雅作其徐考邪字诗凡二见竝同后人误入九麻韵】既亟只且【九鱼】
　　北风其喈【十四皆】雨雪其霏【八微】惠而好我携手同归【八微】其虗【见上】其邪【见上】既亟只且【见上】
　　莫赤匪狐【十一模】莫黑匪乌【十一模】惠而好我携手同车【九鱼】其虗【见上】其邪【见上】既亟只且【见上】
　　北风三章章六句
　　静女其姝【十虞】俟我于城隅【十虞】爱而不见搔首踟蹰【十虞】
</div>
    <div class="pagination">
<a href="诗本音.html">上一页</a><a href="诗本音.html">1</a><span class="current-page">2</span><a href="诗本音_page3.html">3</a><a href="诗本音_page4.html">4</a><a href="诗本音_page5.html">5</a><a href="诗本音_page6.html">6</a><a href="诗本音_page7.html">7</a><span>...</span><a href="诗本音_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
