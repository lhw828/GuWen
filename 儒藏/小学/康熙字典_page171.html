<!DOCTYPE html>
<html>
<head>
    <meta charset="UTF-8">
    <title>康熙字典 - 第 171 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 171 页/共 976 页</h1>
    <div class="content">訤	【酉集上】【言字部】	訤	【集韻】與誵、詉□同。

訥	【酉集上】【言字部】	訥	【唐韻】內骨切【集韻】【韻會】【正韻】奴骨切，□嫩入聲。【說文】言難也。【玉篇】遲鈍也。【廣韻】謇訥也。【論語】君子欲訥於言而敏於行。【關尹子九藥篇】窮天下之辯者，不在辯而在訥。　又木名。【本草釋名】盧會，一名訥會。　又【集韻】或作呐。【史記李將軍傳】廣訥口少言。【漢書】作呐。師古曰：呐亦訥字。　又【集韻】亦作詘。【前漢曹參傳】訥於文辭。【史記】作詘。　又【集韻】張滑切，音鵽。言不辯也。　又【韻會小補】叶諾悅切，音涅。【老子道德經】大巧若拙，大辯若訥。　【正字通】通作。【字彙補】籀文作□。

	【寅集中】【山字部】		【集韻】以沼切，音蓔。山貌。　【正字通】嶕字之譌。

	【酉集中】【豆字部】		【廣韻】羊朱切【集韻】容朱切，□音兪。變色豆也。

	【申集下】【衣字部】		【集韻】謨蓬切，音蒙。【類篇】□襠衣也。

訦	【酉集上】【言字部】	訦	【唐韻】是吟切【廣韻】氏任切【集韻】時任切，□甚平聲。【揚子方言】燕代東齊謂信曰訦。　又人名。與訦，見【宋史宗室表】。　又【玉篇】市荏切【唐韻】常枕切，□音甚。信也。　又【集韻】式荏切，音審。義同。　【集韻】與諶愖忱□同。

訧	【酉集上】【言字部】	訧	【唐韻】羽求切【集韻】【正韻】于求切，□音尤。【說文】罪也。引書，報以庶訧。今【書呂□】作尤。　又【廣雅】惡也。【玉篇】過也。【詩國風】俾無訧兮。【傳】過也。【釋文】訧，音尤。本或作尤。【朱傳】于其切，叶上絲治。治讀平聲。　又人名。公訧，見【宋史宗室表】。考證：〔【詩國風】俾無訧兮。【箋】訧，音尤。【傳】于其切。〕　謹照原書箋改釋文。傳上增朱字。 

訨	【酉集上】【言字部】	訨	【集韻】渚市切，音止。訐也。　又人名。【宋史宗室表】承節郞不訨。　又【玉篇】諸是切，音紙。義同。

訩	【酉集上】【言字部】	訩	【唐韻】【集韻】【正韻】許容切【韻會】虛容切，□音凶。【爾雅釋言】訟也。又【釋詁】盈也。【詩小雅】降此鞠訩。【傳】鞠，盈。訩，訟也。又朱傳。訩，亂也。　又【廣韻】衆語也。【晉書劉毅傳】天下訩訩，但爭品位。　【說文】同詾省。【正字通】與詾哅匈兇凶洶恟□通。【字彙補】又作□，非。考證：〔【詩小雅】降此鞠訩。【傳】鞠，盈。訩，訟也。又鞠，窮。訩，亂也。〕　謹照原書鞠窮改朱傳。 

訪	【酉集上】【言字部】	訪	【唐韻】【集韻】【韻會】【正韻】□敷亮切，妨去聲。【說文】汎謀曰訪。【徐曰】此言汎謀，謂廣問於人也。【爾雅釋詁】謀也。【玉篇】問也。【書洪範】王訪于箕子。【傳】謂就而問之也。【周禮春官】受納訪以詔王聽治。【註】納謀于王也。　又議也。【楚語】敎之令，使訪物官。【註】訪，議也。物事也。使議知百官之事也。　又【增韻】及也，見也。【字彙】謁見也。　又方也。【前漢高五王傳】訪以呂氏，故幾亂天下。【註】訪，猶方也。【字彙補】與昉義同。　又官名。【遼史百官志】太宗會同三年，命于骨鄰爲採訪使。　又姓。唐進士訪式。　又【正字通】□罔切，芳上聲。義同。字彙泥說文，孫愐敷亮切，槩讀作去聲，非是。　又【篇海】別作□。

訬	【酉集上】【言字部】	訬	【唐韻】楚交切【集韻】初交切，□音抄。【說文】訬，擾也。一曰訬儈。　又【玉篇】健也，疾也。【淮南子修務訓】越人有重遲者，而人謂之訬。【註】訬，輕利善趨者。　又訬婧，細腰貌。【後漢張衡傳思□賦】舒訬婧之纖腰。【文選註】亦音眇。　又【類篇】書也。　又人名。□訬，見【梁書】。　又【集韻】鋤交切，音巢。【博雅】獪也。　又【廣韻】亡沼切【集韻】弭沼切，□音眇。【說文】義同。　又【類篇】高也。【張衡西京賦】通天訬以竦峙。【註】通天，臺名。訬，高也。李善讀。　又【集韻】七肖切，音峭。輕也，江東語。　又【集韻】楚敎切，抄去聲。義同。【前漢班固敘傳】江都訬輕。【註】訬，謂輕狡也。師古讀。【集韻】或作吵。　又【集韻】楚絞切，抄上聲。與謅同。【集韻】七肖切。七省切，誤。考證：〔【集韻】七省切，音峭。輕也，江東語。〕　謹照原文七省切改七肖切。 

□	【未集上】【米字部】	□	【字彙】俗□字。

	【申集中】【虫字部】		【集韻】香依切，音希。【類篇】蟲名。【博物志】藥物，有大毒。【註】一曰鴆羽，如雀，黑頭赤喙，亦曰□。雄曰，雌曰□也。

設	【酉集上】【言字部】	設	【唐韻】識列切【集韻】【韻會】【正韻】式列切，□扇入聲。【說文】施□也。从言从殳。殳，使人也。【徐曰】殳，所以驅遣使人也。會意。【博雅】合也。【玉篇】置也。【易繫辭】聖人設卦以觀象。【疏】是施設其卦，有此諸象也。【詩小雅】設此旐矣。【註】□也。【禮經解】規矩誠設，不可欺以方圜。【註】謂彈畫也。【疏】謂置設。　又【韻會】立也。【前漢文帝紀】高帝設之，以撫四海。【註】置立也。謂立此法也。　又大也。【周禮冬官考工記】桃氏爲劒，中其莖，設其後。【疏】設，大也。謂從中以却稍大之後，大則于把易制也。　又假借之辭。【戰國策】今先生設爲不宦。【註】設者，虛假之辭。【前漢趙廣漢傳】鉤距者，設欲知馬賈，則先問狗。　又突厥別部典兵者曰設。【唐書李子和傳】突厥署子和爲屋利設。【註】屋利者，一設之號也。　又【韻會】唐制，諸郡燕犒將吏謂之旬設，今事謂設，公厨曰設厨。　又姓，見【姓苑】。　又叶書質切，音失。【詩小雅】鐘鼓旣設，舉酬逸逸。設叶逸。　又叶式吏切，音試。【王讚荀夫人誄】喪庭靡託，几筵虛設。躬當昏迷，事無荒滯。　【六書故】亦作〈言□〉。鋪□詞說也。考證：〔【戰國策】今先王設爲不宦。〕　謹照原文先王改先生。

訮	【酉集上】【言字部】	訮	【正字通】俗詽字。【字彙】分詽、詽爲二，誤。【字彙補】又譌作□、□，尤非。

訯	【酉集上】【言字部】	訯	【字彙】所瓦切，音傻。強事言語。

訰	【酉集上】【言字部】	訰	【廣韻】之閏切【集韻】【韻會】【正韻】朱閏切，□肫去聲。【爾雅釋訓】訰訰，亂也。【註】闇亂。　又【廣韻】章倫切【集韻】朱倫切，□音肫。亂言貌。又心亂貌。　又【集韻】通作諄。詳諄字註。　又通作肫忳純。【禮中庸】肫肫其仁。【註】肫肫，讀如誨爾忳忳之忳，誠懇貌。或作純純。程伊川曰：厚也。亦作訰訰。【荀子哀公篇】繆繆肫肫，其事不可循。【註】繆當爲膠，肫與訰同。雜亂之貌。　又【集韻】徒渾切，音屯。多言也。　【字彙補】省作□，譌作□，□非。

許	【酉集上】【言字部】	許	【唐韻】【正韻】虛呂切【集韻】【韻會】喜語切，□虛上聲。【說文】聽也。【廣雅】與也。【玉篇】從也。【廣韻】可也。【增韻】約與之也。【書金滕】爾之許我，我其以璧與珪歸俟爾命。爾不許我，我乃屛璧與珪。【史記高祖本紀】呂媼怒。呂公曰：始常欲奇此女與貴人，何自妄許與劉季。　又【博雅】進也。【詩大雅】昭兹來許。【傳】許，進也。【疏】禮法旣許，而後得進，故以許爲進也。　又信也。【孟子】則王許之乎。　又猶興也，期也。【孟子】管仲、晏子之功，可復許乎。　又邑名。【詩魯頌】居常與許。【箋】許，田也，魯朝宿之邑。　又國名、縣名、州名。【春秋隱十一年】公及齊侯鄭伯伐許。【疏】地理志云：潁川郡許縣，故許國，漢名許縣，魏武攺曰許昌，後周又攺爲許州。　又姓。【廣韻】出高陽汝南，本自姜姓，炎帝之後，太嶽之裔，其後因封爲氏。　又與鄦通。【史記鄭世家】鄦公惡鄭于楚。【註】鄦同許，許靈公也。　又【集韻】【韻會】【正韻】□火五切，音虎。【詩小雅】伐木許許。【傳】許許，柹貌。【朱傳】衆人共力之聲。【淮南子道應訓】今夫舉大木者，前呼邪許，後亦應之，此舉重勸力之歌也。【註】許，音虎。【字彙補】音虛。　又【類篇】滸，一作許。

訴	【酉集上】【言字部】	訴	【唐韻】桑故切【集韻】【韻會】【正韻】蘇故切，□音素。【說文】吿也。【玉篇】論也，吿訴冤枉也。【廣韻】毀也。【左傳成十六年】郤犫訴公于晉侯。【註】譖也。【史記龜筴傳】王有德義，故來告訴。　又【說文】或作□。亦作愬。【論語】膚受之愬。【註】愬己之冤也。【前漢五行志】引作訴。　又【韻會小補】通作遡。【戰國策】衞君跣行，告遡於魏。【註】遡愬同。　又【集韻】昌石切，音尺。亦毀也。　【說文】本作□。【字彙補】譌作辨，非。辨字左从言作。又□。

	【辰集中】【木字部】		【玉篇】色盞切【集韻】所□切，□音產。木名。亦果也。【徐表南州記】樹，子如桃實，長寸餘，二月花連著，實五月熟，色黃。鹽藏，味酸似白梅。出九眞。　又【集韻】【類篇】□所晏切，音訕。牀蓐也。

	【酉集上】【言字部】		【玉篇】丁回切【廣韻】都回切，□音堆。謫也，落也。【廣韻】與搥同。　又【集韻】倉回切，音崔。義同。　又一作□。詳□字註。

	【酉集中】【貝字部】		【集韻】財干切，音殘。害物貪財也。○按《說文》从□从貝。凡从□者皆作□，則與固屬一字。今韻書兩字分列，音義各別，不知何據。

	【酉集中】【足字部】		【廣韻】千結切，音切。趺。

襊	【申集下】【衣字部】	襊	【唐韻】麤最切【集韻】取外切，□音□。衣游縫也。【劉孝標樂府】裲襠雙心共一袜，袙腹兩邊作八襊。　又【韻會】麤括切，音撮。【類篇】緇布冠謂之襊。　又【玉篇】衣領也。　【直音】亦作□。

襋	【申集下】【衣字部】	襋	【唐韻】紀力切【集韻】訖力切，□音殛。【說文】衣領也。【詩魏風】要之襋之。【博雅】襋、衱謂之褗。　又【玉篇】衣衿也。　或作□。

□	【備考】【未集】【米字部】	□	【搜眞玉鏡】音榮。

	【子集中】【人字部】		【唐韻】【集韻】□以證切，音孕。送行也。古者諸侯取夫人，則同姓二國之。謂從嫁之男女也。　【六書正譌】从人从火者，飮食所先。从廾者，奉承之義。此之事也，會意。凡□、、勝、□等字从此，俗作媵，非。〇按《說文》，以證切，爲喻母之字。今《字彙》作形定切，爲匣母之字，蓋本之《正韻》而誤也。勝右从灷力。□右从□貝，原刻从舟火貝作。

襌	【申集下】【衣字部】	襌	【唐韻】【集韻】【韻會】□多寒切，音單。【說文】衣不重也。【禮玉藻】襌爲絅。【註】有衣裳而無裏。【揚子方言】汗襦，或謂之襌襦。【前漢江充傳】初，充召見犬臺宮，衣紗縠襌衣。【師古註】襌衣制若今之朝服中襌也。　【集韻】作單。

襍	【申集下】【衣字部】	襍	【集韻】同雜。【說文】五彩相合也。　又【類篇】集也。別詳隹部。

襎	【申集下】【衣字部】	襎	【唐韻】附袁切【集韻】符袁切，□音煩。【玉篇】襎裷。詳裷字註。　又孚袁切，音翻。義同。　又【類篇】補過切，音播。長袂也。

襏	【申集下】【衣字部】	襏	【唐韻】【集韻】□北末切，音撥。襏襫，蓑雨衣也。【管子小匡篇】身服襏襫。【註】襏襫，謂麤堅之衣，可以任苦著者也。　又【通俗文】三尺衣也。【唐劉禹錫高陵令劉君德政□】烝徒讙呼，奪襏而舞。　又【國語補音】襏蠻，□服也。同袚。考證：〔【管子中匡篇】身服襏襫。〕　謹照原文中匡改小匡。〔又【國語註】襏蠻，□服也。同袚。〕　謹按二語出國語補音，註字改補音。 

襐	【申集下】【衣字部】	襐	【唐韻】徐兩切【集韻】似兩切，□音象。【說文】飾也。【類篇】未笄冠者之首飾也。【急就篇註】襐飾刻畫無等雙。【註】襐飾，服飾也。【前漢王后傳】莽建世子襐飾。【師古註】首飾在兩耳後，刻鏤爲之。【唐書曹確傳】舞者數百，皆珠翠襐飾，刻畫魚龍衣服。　又【集韻】待朗切，音蕩。與□同。襐字从□作，部外十二画。

襑	【申集下】【衣字部】	襑	【唐韻】徐林切【韻會】徐心切，□音尋。【說文】衣博大也。　又【廣韻】他感切，音嗿。義同。

襒	【申集下】【衣字部】	襒	【唐韻】【集韻】□蒲結切，音蹩。襒衣。　又【類篇】匹滅切，音潎。衣貌。　又【史記孟荀列傳】騶子重於齊趙，平原君側行襒席。【註】襒，拂也。謂側行而衣，襒席爲敬，不敢正坐當賔主之禮也。

襓	【申集下】【衣字部】	襓	【唐韻】【集韻】□如招切，音饒。【玉篇】劒衣。【博雅】衭襓，劒衣也。【禮少儀】劒則啟櫝蓋襲之，加夫襓與劒焉。　又【類篇】人要切，饒去聲。義同。

襖	【申集下】【衣字部】	襖	【唐韻】【集韻】【韻會】□烏皓切，音懊。【玉篇】袍襖也。【韓愈詩】破襖請來綻。

襗	【申集下】【衣字部】	襗	【唐韻】徒落切【集韻】達各切，□音鐸。【說文】絝也。　又【韻會】直袼切，音宅。義同。【詩秦風】與子同襗。【箋】襗，褻衣近污垢。　又【廣韻】羊益切，音奕。【博雅】長襦也。【周禮春官註】巾絮寢衣袍襗之屬。

訽	【酉集上】【言字部】	訽	【說文】同詬。【左傳襄十七年】重丘人閉門而訽之。【註】罵也。又【昭二十年】宋元公曰：余不忍其訽。【註】恥也。【後漢崔駰傳】或冒訽以干進。【註】辱也。　又【音學五書】古音句。引《太□》釋次七，震震不侮，濯漱其訽。【註】雖見訽怒，善自解釋，如濯去垢穢也。

訾	【酉集上】【言字部】	訾	【唐韻】將此切【集韻】【韻會】蔣氏切【正韻】祖似切，□音子。【說文】不思稱意也。引《詩小雅》：翕翕訾訾。【徐曰】言不思稱事之意也。今文相承皆作訿。【爾雅釋訓】翕翕訾訾，莫供職也。《詩》《釋文》引《韓詩》云不善之意。【朱傳】潝潝，相和也。訿訿，相詆也。　又【玉篇】毀也。【禮曲禮】不苟訾。【疏】相毀曰訾。【管子形勢解】毀訾賢者之謂訾。　又【集韻】本作疵。【荀子不苟篇】正義直指舉人之過惡，非毀疵也。【韻會】疵毀字今文相承作訾毀久矣。　又惡也。【管子形勢篇】訾食者不肥體。【註】惡食之人憂嫌致疾，故不能肥體。　又恣也。【荀子非十二子篇】以不俗爲俗，離蹤而跂訾者也。【註】訾讀爲恣。跂訾，謂跂足違俗而恣其志意也。　又【廣韻】卽移切【集韻】【韻會】將支切，□紫平聲。義同。　又【類篇】思也。【禮少儀】不訾重器。【註】訾，思也。【唐書李勣傳】臨時選將，必訾相其奇龎福艾者遣之。【音義】訾，思也。　又量也。【前漢枚乗傳】舉吳兵以訾于漢。【李奇曰】量也。【商子懇令篇】訾粟而稅。【註】量也。　又限也。【管子君臣篇】吏嗇夫盡有訾程事律。【註】訾，限。程，準也。　又病也。【禮檀弓】故子之所刺於禮者，亦非禮之訾也。【註】病也。　又【揚子方言】何也。湘潭之原，荆之南鄙，謂何爲曾，或謂之訾。若中夏言何爲也。【註】今江東人語亦云訾爲，聲如斯。　又地名。【左傳僖十八年】而後師于訾婁。【註】衞邑。又【文十六年】以侵訾枝。【註】楚邑。又【襄十年】楚伐宋師于訾母。【註】宋地。又【昭二十三年】單子取訾。【註】訾在河南鞏縣西南訾城是也。【路史】訾有二：西訾在維，東訾在鞏。　又姓。【前漢功臣表】有樓虛侯訾順，又複姓。【潛夫論】訾辱氏，趙嬴姓也。　又與貲同。財也。【前漢司馬相如傳】更名相如，以訾爲郞。【註】訾讀與貲同，財也。以家財多，得拜爲郞也。　又通作茈。苻茈，草名。【後漢劉聖公傳】南方飢饉，人庶掘鳧茈而食之。【註】續漢書作苻訾。　又與觜通。娵訾，北方宿名。亦作娵觜。詳角部觜字註。　又【集韻】【韻會】□才支切，音疵。亦毀也。【正韻】才資切，音茨。義同。【莊子山木篇】無譽無訾。徐邈讀。　又【正韻】同啙。【史記貨殖傳】呰窳偸生。【前漢地理志】作啙。【徐廣曰】啙窳，苟且惰嬾也。應劭曰：啙，弱也。師古曰：短也。　又【集韻】【正韻】□津私切，音咨。亦思也。　又【正字通】與咨通。【前漢禮樂志】訾黃其何不徠下。【師古註】訾，嗟歎辭也。黃，乗黃也。歎乗黃不來下也。　又【集韻】子禮切，音濟。【博雅】諀訾也。　又【字彙補】宗吳切，音租。足訾，獸名。【山海經贊】見人則呼其名足訾。　【集韻】或作□，亦書作訿。【字彙補】又作□、□，非。考證：〔【爾雅釋言】翕翕訾訾，莫供職也。〕　謹照原書釋言改釋訓。〔【韓詩外傳】不善之意。〕　謹按此韓詩章句非韓詩外傳也。謹照原書改詩釋文引韓詩云。〔【左傳僖十八年】從師于訾婁。〕　謹照原文從字改而後二字。〔【襄九年】楚師伐宋師于訾母。〕　謹照左傳原文九年改十年。楚字下省師字。〔【莊子山水篇】無譽無訾。〕　謹照原文山水篇改山木篇。 

□	【未集上】【米字部】	□	【字彙補】私呂切，音醑。糧米也。　又祠神米也。　又始阻切，音所。義同。

	【酉集下】【辵字部】		【集韻】七恭切，音從。步緩也。　【正字通】從、从□通。

訿	【酉集上】【言字部】	訿	【集韻】同訾。【詩大雅】臯臯訿訿。【毛傳】訿訿，窳不供事也。【朱傳】務爲謗毀也。考證：〔【詩大雅】臯臯訿訿。【孔傳】訿訿，窳不供事也。〕　謹按傳出於毛公不出於孔氏，謹將孔傳改毛傳。 

詇	【酉集上】【言字部】	詇	【唐韻】【集韻】【正韻】□於亮切，央去聲。【說文】早知也。【廣韻】智也。　又【唐韻】於兩切【集韻】【韻會】【正韻】倚兩切，□央上聲。又【玉篇】於竟切【唐韻】於敬切【集韻】於慶切，□音映。義□同。　又【博雅】問也。【類篇】吿也。　又【集韻】於浪切，音盎。聲也。與□同。或作□。

詈	【酉集上】【言字部】	詈	【唐韻】【集韻】【韻會】□力智切，音荔。【說文】罵也。【韻會】正斥曰罵，旁及曰詈。【釋名】詈，歷也，以惡言相彌歷也。亦言離也，以此掛離之也。【書無逸】小人怨汝詈汝。【詩大雅】覆背善詈。【禮曲禮】怒不至詈。【史記魏豹傳】漢王罵詈諸侯羣臣。　【說文】本从网从言。【長箋】羅織其人，互相謗詈。俗从皿。

詸	【酉集上】【言字部】	詸	【集韻】同謎。

詉	【酉集上】【言字部】	詉	【集韻】尼交切，音鐃。與呶同。讙聲也。【舊唐書徐彥伯傳】以號詉爲令德。【宋史高斯得傳】時上封事言得失者衆，或者惡其讙詉。　又【廣韻】【集韻】□女加切，音拏。【玉篇】譇詉，言不可解也。【廣韻】語貌。【類篇】羞窮也。【集韻】或作訤。　又【集韻】奴故切，音怒。惡言也。　又【集韻】乃嫁切，拏去聲。詐也。

□	【未集上】【米字部】	□	【類篇】子六切，音蹙。吳俗謂熬米爲餌爲□。

詋	【酉集上】【言字部】	詋	【玉篇】【集韻】□職救切，州去聲。詛也。與呪同。【集韻】亦作詶。

	【辰集中】【木字部】		【唐韻】當蓋切，音帶。【博雅】槌也。【揚子方言】槌，宋、魏、陳、楚、江淮之閒謂之。

□	【未集上】【竹字部】	□	【字彙補】同□。【唐人憶薦福寺牡丹詩】雕槃分□何由得。【註】□，作紺切，以針□物之□。言簪花也。

</div>
    <div class="pagination">
<a href="康熙字典_page170.html">上一页</a><span>...</span><a href="康熙字典_page166.html">166</a><a href="康熙字典_page167.html">167</a><a href="康熙字典_page168.html">168</a><a href="康熙字典_page169.html">169</a><a href="康熙字典_page170.html">170</a><span class="current-page">171</span><a href="康熙字典_page172.html">172</a><a href="康熙字典_page173.html">173</a><a href="康熙字典_page174.html">174</a><a href="康熙字典_page175.html">175</a><a href="康熙字典_page176.html">176</a><span>...</span><a href="康熙字典_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
