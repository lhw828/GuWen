<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 973 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 973 页/共 976 页
  </h1>
  <div class="content">
   汶	【巳集上】【水字部】	汶	〔古文〕渂【唐韻】【集韻】【韻會】【正韻】□文運切，音問。水名。【書禹貢】浮于汶，達于濟。又濟東北會于汶。【前漢地理志】泰山郡萊蕪縣原山汶水出，西南入泲。【水經】汶水，出泰山萊蕪縣原山西南，過壽張縣，至安民亭入于濟。【註】汶出牟縣故城西南阜下，俗謂之胡盧堆。牟縣，古牟國，故俗謂是水爲牟汶。汶水又右合北汶水，水出太山天門下谷東流，西南逕汶陽縣，又西南逕桃鄕縣，自桃鄕四分，當其派別之處，謂之四汶口。左二水雙流至無鹽郈鄕平陸故城，合爲茂都澱。次一汶至壽張故城東，遂爲澤渚。右一汶逕壽張縣西南，注長直溝，西流入泲。【淮南子地形訓】汶出弗其。【高誘註】弗其，山名，在朱虛縣東。◎按誘說乃東汶，非經所謂入濟者也。　又【前漢地理志】琅邪郡朱虛縣東泰山，汶水所出，東至安丘入維。【說文】維作濰。【水經】汶水出朱虛縣泰山。【酈道元注】伏琛晏謨□言，水出縣東西峿山，山在小泰山東。地理風俗記曰：朱虛縣東四十里有峿城，亭故縣也。汶水逕峿城北，又北過淳於縣西。濰水過縣東，其城東北則兩川交會也。　又【水經注】崮水有二源雙會，東導一川，俗謂之汶水，東經蒙隂縣，注桑泉水，又東北流入於沂。　又汶上，縣名。【廣輿記】本漢平陸，今屬兗州府。　又【集韻】武粉切，音吻。義同。　又【廣韻】【集韻】□無分切，音文。黏唾也。　又遼東有汶城。【盛輔之云】卽孤竹國也。音文。　又【廣韻】武巾切【集韻】眉貧切【正韻】彌鄰切，□音珉。與岷通。汶江也。【書禹貢】岷嶓旣藝。【又】岷山導江。【史記】皆作汶。【山海經】大江出汶山。【輿地廣記】汶山在茂州汶山縣西北，俗謂之鐵豹嶺。禹之導江，發跡於此。　又汶山，郡名。汶川，縣名。【蜀王本紀】禹本汶山郡廣柔縣人，生於石紐。廣柔隋攺曰汶川。【廣輿記】今屬成都府。　又【集韻】謨奔切【韻會】謨昆切，□音門。汶濛，玷辱也。【楚辭漁父】安能以身之察察，受物之汶汶者乎。　【正字通】汶水，今一統志列爲三，曰塹汶，徐汶，靑汶。章本淸曰：入濟之汶，見禹貢，論語。汶上，書傳謂之北汶，卽今大淸河入濰之汶，見漢書。入沂之汶，見水經。齊有三汶，淸河爲大。述征記：泰山郡水皆名汶，有北汶、嬴汶、柴汶、牟汶，皆源別流同，又在三汶之外。考證：〔【水經】【註】汶逕壽張縣西南，注長直溝，西流入浦。〕　謹照原文入浦改入泲。〔【山海經】大江出汶水。〕　謹按此句出山海經註。謹於經下增註字，□照原文汶水改作汶山。 

汷	【巳集上】【水字部】	汷	【唐韻】職戎切【集韻】之戎切，□音終。【說文】水也。一曰水名，在襄陽。　【集韻】亦作泈。

汸	【巳集上】【水字部】	汸	【唐韻】府良切【集韻】分房切，□音方。倂船也。【說文】本作方，或从水作汸。　又【集韻】敷方切，音芳。與淓同。水名也。【山海經】箕尾之山，汸水出焉，南流注于淯。【註】音芳。　又符方切，音房。義同。　又【正韻】普郞切，音滂。與滂同。【荀子富國篇】汸汸如河海。

汹	【巳集上】【水字部】	汹	【集韻】與洶同。（洶）【唐韻】【集韻】【韻會】【正韻】□許拱切，音詾。【說文】湧也。一曰洶涌，水聲。　又洶洶，鼓動聲。【揚雄羽獵賦】洶洶旭旭。　又【集韻】筍勇切，音竦。義同。　又【廣韻】【集韻】【正韻】許容切【韻會】虛容切，□音匈。義同。一曰水勢。【左思吳都賦】濞焉洶洶。

決	【巳集上】【水字部】	決	【廣韻】【集韻】【韻會】□古穴切，音玦。水名。【水經】決水，出廬江雩婁縣南大別山。【注】俗名爲檀山峴，蓋大別之異名也。其水歷山委注而絡其縣，西北流逕蓼縣故城，灌水注之，故地理志曰：決水北注蓼入灌，灌水於蓼亦入決。　又決決，北方水名。【山海經】龍侯之山，決決之水出焉，東流注于河。　又行流也。【管子君臣下篇】決之則行，塞之則止。【左傳襄三十一年】不如小決使道。　又斷也，判也。【禮曲禮】夫禮者，所以定親疎，決嫌疑。又分爭辨訟，非禮不決。　又以齒斷物亦曰決。【禮曲禮】濡肉齒決，乾肉不齒決。【周禮冬官考工記】梓人銳喙決吻。【疏】鳥乃喙長，決物食之時，以其近喙本決，故云決吻。決如字。又烏穴反。　又開也。【儀禮鄕射禮】袒決遂。【註】決猶闓也。以象骨爲之，著右大擘指，以鈎絃闓體也。闓音開。【詩小雅】決拾旣佽。　又絕也，與訣同。【前漢蘇武傳】李陵與蘇武決去。【註】決，別也。　又決曹，官名。主罪法者。【後漢黃昌傳】習文法，仕郡爲決曹。　又【廣韻】【集韻】【正韻】□呼決切，音血。疾貌。一曰小飛也。與□通。【莊子逍遙遊】決起而飛，搶楡枋。決或作□。　又【集韻】苦穴切，音闋。與缺同。或从血作□。亦作決。【史記秦始皇紀】譬猶騁六驥過決□也。　又涓惠切，音桂。疾貌。【莊子齊物論】麋鹿見之而決驟。【註】決，徐邈讀古惠反。

□	【卯集下】【无字部】	□	【篇韻】音計。璧也。

汻	【巳集上】【水字部】	汻	【唐韻】呼古切，音火。與滸同。【說文】水厓也。　又【廣韻】呼朗切【集韻】許朗切，□音酐。姓也。今涇州有之。又【廣韻】虎晃切，音怳。義同。

汽	【巳集上】【水字部】	汽	【唐韻】許訖切，音迄。與汔同。近也，幾也。【爾雅釋詁】作汽。　又【集韻】居代切，音漑。義同。　又丘旣切，音氣。水气也。　又億姞切，音乙。水涸也。今謂去飯水爲汽。

浨	【巳集上】【水字部】	浨	【廣韻】【集韻】□盧感切，音壈。【字林】藏梨汁也。

汾	【巳集上】【水字部】	汾	【唐韻】【集韻】【韻會】【正韻】□符分切，音濆。水名。【說文】水出太原晉陽山西南入河。或曰出汾陽北山冀州浸。【周禮夏官職方氏】冀州，其浸汾潞。【水經】汾水出太原汾陽縣北管涔山。【山海經】管涔之山，其上無草木，而下多玉。汾水出焉，西流注于河。【十三州志】出武州之燕京山，亦管涔之異名也。　又地名，在襄城。【左傳襄十八年】楚子庚治兵于汾。【司馬彪曰】襄城縣有汾丘。　又縣名。【前漢地理志】汾隂，臨汾，俱屬河東郡。汾陽屬太原郡。【廣輿記】臨汾，汾西二縣，今俱屬平陽府。　又郡名。【廣輿記】山西汾州府，本漢太原郡，後魏曰汾州，唐曰浩州，宋曰汾陽。　又【集韻】步奔切，音盆。與湓同。湓水在潯陽。或省作汾。詳湓字註。　又方文切，音分。與紛同。【揚雄長楊賦】汾沄沸渭。【註】衆盛貌。汾沄，音紛雲。　又溫汾，水轉貌。【枚乗七發】所揚汩者，所溫汾者。

沁	【巳集上】【水字部】	沁	【唐韻】【集韻】【韻會】【正韻】□七鴆切，音鈊。水名。【說文】水出上黨羊頭山。【水經】沁水出上黨沮縣謁戾山，南過穀遠縣，東至滎陽縣北，東入于河。【注】卽洎水。【郡縣釋名】沁河源出沁源縣，有二，一自縣西北綿山東谷南流，一自縣東北馬圈溝南流，俱至交口村合流入黃河。　又州名。【廣韻】本漢穀遠縣，後魏置沁源縣，武德初置州，因沁水以名。【廣輿記】沁源縣屬沁州，沁水縣屬澤州。　又【集韻】所錦切，音。又斯荏切，音襂。又所禁切，音滲。義□同。　又以物探水也。【韓愈詩】義泉雖至近，盜索不敢沁。【註】北人以物探水爲沁。　又思林切，音心。水名。

沂	【巳集上】【水字部】	沂	【唐韻】【集韻】【韻會】□魚衣切，音溰。水名。【說文】水出東海費縣。一曰沂水出泰山，蓋靑州浸。【周禮夏官職方氏】靑州，其浸沂沭。【水經注】沂水於下邳縣北西流，分爲二水，一水於城北西南入泗，一水逕城東屈從縣南，亦注泗，謂之小沂水。水上有橋，徐泗閒以爲圮，子房遇黃石公，卽此處。【地理通釋】曾氏曰：徐州之水，以沂名者非一。酈道元謂出尼丘山，西北逕魯之雩門，謂之沂水。出泰山武陽之冠石山，亦謂之沂水。　又山名。四鎭之一。【周禮春官大司樂】四鎭五嶽。【註】靑州之沂山。　又地名。【左傳定五年】大敗夫王于沂。【註】沂，楚地。　又州名。本秦琅邪地，宋置北徐州，周攺沂州，今屬兗州府。又沂水，縣名。本春秋鄆邑，今屬靑州府。俱見【廣輿記】。　又姓。【一統志】有沭陽令沂州。　又【集韻】【正韻】□魚巾切，音銀。器之釿鍔。釿或作沂。【爾雅釋樂】大篪謂之沂。又【杜篤論都賦】奮彗光，埽項軍，遂濟人難，蕩滌於泗沂。【班固答賔戲】張良受書於邳沂。俱作魚巾切。考證：〔【周禮夏官職方氏】靑州，其浸沂沐。〕　謹照原晝沐改沭。〔【爾雅釋樂】大箎謂之沂。〕　謹照原文箎改篪。 

沄	【巳集上】【水字部】	沄	【唐韻】【集韻】王分切【韻會】【正韻】于分切，□音雲。【說文】轉流也。【杜甫詩】沄沄逆素浪。　又【爾雅釋言】沄，沆也。【註】水流漭沆。　又□沄，沸貌。【揚雄冀州箴】冀土麋沸，泫沄如湯。　又通紜。【揚雄長楊賦】汾沄沸渭。【註】汾沄，與紛紜同。衆盛貌。　又【廣韻】戸昆切【集韻】【韻會】【正韻】胡昆切，□音渾。義同。　又【集韻】戸袞切，混上聲。水流貌。　又【韻補】叶于權切，音員。【柳宗元懲咎賦】凌洞庭之洋洋，泝湘流之沄沄。飄風擊以揚波，舟摧抑而迴邅。考證：〔【柳宗元懲咎賦】泝湘流之沄沄。〕　謹照原文沂改泝。 

沅	【巳集上】【水字部】	沅	【唐韻】【集韻】□愚袁切，音元。水名。【說文】水出牂牁故且蘭，東北入江。【山海經】沅水出象郡鐔城西。【註】象郡，今日南也。【尚書日記】楚中九江，五曰沅江，出沅州西蠻界。【水經】沅水出牂牁且蘭縣，爲旁溝水，又東至鐔城縣爲沅。【楚辭九歌】沅有芷兮澧有蘭。　又州縣名。【廣輿記】屬湖廣辰州府，漢武陵地，唐沅州。又有沅陵縣。又常德府有沅江縣。又雲南有鎭沅府。　又【集韻】【正韻】□五遠切，音阮。義同。

昩	【辰集上】【日字部】	昩	【廣韻】莫撥切，音末。日中不明也，星也。引《易》日中見昩。《音義》《字林》作昩，斗杓後星。又音妹。◎按《易豐卦》本作沬。《音義》云：《字林》作昧，亡太反，斗杓後星也。王肅云：音妹，無末音。《前漢五行志》引《易》亦止作昧，疑《廣韻》之誤。又《說文》□無昧字。服虔云：日中而昬也。《集韻》：日中不明也。《正字通》引作《說文》，尤誤。

沆	【巳集上】【水字部】	沆	【唐韻】胡朗切【集韻】戸朗切【韻會】合朗切，□音骯。【說文】莽沆，大水也。一曰大澤貌。【博物志】停水東方曰都，一名沆。【張衡西京賦】滄池漭沆。　又沆茫，水草廣大貌。【揚雄羽獵賦】鴻濛沆茫。　又沆瀁，水深廣貌。【木華海賦】浺融沆瀁。　又沆瀣，露氣也。詳瀣字註。　又【廣韻】胡郞切【集韻】寒剛切【正韻】下郞切，□音航。水流貌。一曰渡也。　又【集韻】舉朗切，音。義與莽沆同。　又【正韻】口浪切，音亢。【前漢郊祀歌】西顥沆碭。【註】白氣也。沆或讀若抗。

沇	【巳集上】【水字部】	沇	〔古文〕沿【唐韻】【集韻】【韻會】□以轉切，音兗。水名。【說文】水出河東東垣王屋山。【書禹貢】道沇水東流爲濟。【山海經】聮水西北流，注于秦澤。【註】聮衍聲相近，卽沇水也。【水經注】濟水逕原城南，東合北水，亂流東南注，分爲二水。一水東南流，俗謂之衍水，卽沇水也。　又沇沇，流行貌。【前漢郊祀歌】沇沇四塞。　又與兗通。【甘氏星經】兗州作沇州。【前漢天文志】角亢氐，沇州。　又【集韻】庾準切，音尹。義同。　又兪水切，唯上聲。沇溶，水流谷中也。【司馬相如上林賦】沇溶淫鬻。　【集韻】或从兗作渷。

沈	【巳集上】【水字部】	沈	【唐韻】直深切【集韻】【韻會】【正韻】持林切，□音霃。【說文】陵上滈水也。一曰濁黕也。【風俗通山澤篇】沈者，莽也。言其平望，莽莽無涯際也。沈澤之無水斥鹵之類也。【前漢□法志】山川沈斥。【註】斥卽斥鹵，沈卽川澤。【莊子達生篇】沈有履。【註】沈水，汚泥也。　又齊人謂湖曰沈。【郭緣生述征記】有鳥當沈。　又沒也。【詩小雅】載沈載浮。【戰國策】智伯攻趙，圍晉陽而水之，城之不沈者三板。【又】常民溺於習俗，學者沈於所聞。　又以毒沈水也。【周禮秋官】雍氏禁山之爲苑，澤之沈者。【註】謂毒魚及水蟲之屬。　又五齊之一。【周禮天官酒正】五齊，三曰沈齊。【註】沈者，成而滓沈，如今造淸酒。　又九天之一。【揚子太□經】九天，八爲沈天。　又水名。【後漢光武紀】輔威將軍臧宮，與公孫述將延岑戰於沈水。【註】沈水出廣漢縣。　又實沈，星次也。屬晉分。【左傳昭元年】參爲晉星，實沈，參神也。　又綠沈，畫工設色之名。【鄴中記】石虎造象牙桃枝扇，或綠沈色。【王羲之筆記】有人以綠沈漆管見遺。【野客叢書】物色之深者皆爲綠沈。　又【廣韻】【集韻】【韻會】□直禁切，音鴆。亦沒也。一曰投物水中也。或作湛。【周禮春官】以貍沈祭山林川澤。【註】沈如字，劉註直反。　又【廣韻】【集韻】【韻會】【正韻】□式荏切，音審。古國名。【左傳昭元年】沈姒蓐黃，實守其祀。【註】四國臺駘之後。　又姓。【廣韻】出吳興。本周文王第十子聃季，食采於沈，子孫以國爲氏。　又沈丘，縣名。【廣輿記】屬開封府，古沈子國，隋沈州，唐沈丘。　又【集韻】【正韻】□昌枕切，音瞫。與瀋同。汁也。【禮檀弓】爲楡沈故設撥。【註】以水澆楡白皮之汁，有急以播地，於引輴車滑也。　又【集韻】【韻會】徒南切【正韻】徒含切，□音覃。沈沈，宮室深邃貌。【史記陳涉世家】顆頤，涉之爲王沈沈者。【註】應劭曰：沈，長含反。通作潭。亦作。

沉	【巳集上】【水字部】	沉	【字彙】同沈。

沋	【巳集上】【水字部】	沋	【唐韻】羽求切【集韻】于求切，□音尤。水名，在高密。　又【枚乗七發】魚鼈失勢，顚倒偃側。沋沋湲湲，蒲伏漣延。【註】沋沋湲湲，魚鼈顚倒貌。

旽	【辰集上】【日字部】	旽	【集韻】他昆切，音燉。與暾同。【玉篇】日欲出。　又朱閏切，音甽。旽旽，懇誠也。

沌	【巳集上】【水字部】	沌	【廣韻】徒損切【集韻】杜本切【正韻】徒本切，□音囤。混沌，元氣未判也。亦作渾沌。【揚子太□經】渾沌無端，莫見其根。　又不開通之貌。【莊子應帝王】中央之帝爲渾沌。【註】渾沌，無孔竅也。　又渾沌，四兇之一。卽讙兜也。本獸名。【神異經】崑崙有惡獸，名曰渾沌。　又【廣韻】【集韻】□徒渾切，音屯。水勢也。【枚乗七發】沌沌混混，狀如奔馬。【註】波相隨貌。　又【博雅】混混沌沌，轉也。【孫子兵勢篇】渾渾沌沌，形圓而不可敗。　又【集韻】殊倫切，音淳。與純同。粹也。　又都困切，音頓。與忳同。愚貌。【老子道德經】忳忳兮。或作沌。　又柱兗切，音篆。水名。在江夏。【水經注】涉水，又逕沌水，口水，南通縣之太白湖，湖水東南通江，又謂之沌口。又有沌陽縣，處沌水之陽，故名。

沏	【巳集上】【水字部】	沏	【廣韻】【集韻】□千結切，音切。水聲。一曰水流疾貌。【木華海賦】鬱沏迭而隆頹。【註】沏迭，疾流貌。　又摩也。【木華海賦】飛澇相磢，激勢相沏。　又【玉篇】初乙切【集韻】測乙切，□音厀。義同。

泿	【巳集上】【水字部】	泿	【廣韻】語巾切【集韻】魚巾切，□音銀。水名。【山海經】禱過之山，泿水出焉。【水經】泿水，出武陵鐔城縣，北界沅水谷。　又【玉篇】水厓也。【集韻】亦作垠。　又【廣韻】吐根切，音吞。又【集韻】語靳切，音憗。義□同。

沐	【巳集上】【水字部】	沐	【唐韻】【集韻】【韻會】【正韻】□莫卜切，音木。【說文】濯髮也。【詩衞風】豈無膏沐。【周禮天官】宮人共王之沐浴。【疏】沐用潘，浴用湯。　又【漢官儀】五日一假，洗沐，亦曰休沐。　又潤澤之意。【後漢明帝紀】冬無宿雪，春不燠沐。【註】沐，潤澤也。言無暄潤之氣。　又治也。【禮檀弓】夫子助之沐槨。　又溟沐，細密之雨也。【揚子太□經】密雨溟沐。　又姓。漢有陳郡太守沐寵。

沑	【巳集上】【水字部】	沑	【唐韻】人九切【集韻】忍九切，□音蹂。【說文】水利也。一曰溫也。　又【集韻】女九切，音紐。濕也。　又【廣韻】【集韻】□女六切，音恧。縮沑，水文蹙聚。【木華海賦】葩華踧沑。

沒	【巳集上】【水字部】	沒	〔古文〕歿歾□【唐韻】【集韻】【韻會】【正韻】□莫勃切，音歿。【說文】沈也。　又盡也。【詩小雅】曷其沒矣。【傳】沒，盡也。【疏】言不可盡服也。　又過也。【禮坊記】君子不以美沒禮。【疏】沒，過也。不可以財物豐多，華美其事，沒過於禮。　又貪也。【晉語】不沒爲後。　又乾沒。【史記酷吏傳】張湯始爲小吏乾沒。【註】如淳曰：得利爲乾，失利爲沒。正義曰：乾沒，謂無潤澤而取他人也。又曰：陽浮慕爲乾，心內不合爲沒。　又水名。【山海經】太水東南流，注于沒水。【水經注】作役水。　又【孫□雞林類事】高麗方言，謂水曰沒，井曰烏沒，熟水曰泥根沒，冷水曰時根沒。　又【集韻】莫佩切，音妹。亦沈也。　又母果切，音麼。不知而問曰拾沒。　又【韻補】叶明祕切，音寐。【曹植七啓】翔爾鴻翥，濈然鳧沒。縱輕體以迅赴，景追形而不逮。逮音遞。　【說文】本作□。考證：〔【山海經】太山東南流，注於沒水。〕　謹照原文太山改太水。 

沓	【巳集上】【水字部】	沓	【廣韻】【集韻】【韻會】【正韻】□達合切，音。【說文】語多沓沓，若水之流。　又水沸溢也。今河朔方言謂沸溢爲沓。　又重也。【詩小雅】噂沓背憎。乂合也。【揚雄羽獵賦】出入日月，天與地沓。【註】言若天地相連合也。　又冒也，貪也。【唐書王琳傳】酋領沓墨。　又弛緩意。【孟子】泄泄猶沓沓也。　又水名。遼東有沓水，沓縣因以名。　又姓。【北史孝義傳】沓龍超。　又【集韻】【韻會】【正韻】□託合切，音錔。義同。一曰行擊鼓也。

沔	【巳集上】【水字部】	沔	【廣韻】【集韻】【韻會】彌兗切【正韻】美辨切，□音緬。水名。【說文】沔水出武都沮縣東狼谷。【書禹貢】浮于潛，逾于沔。【傳】漢上曰沔。　又【廣輿記】沔口，在漢陽府城西南。【地理通釋】漢入江處謂之沔口。【漢陽圖經】漢沔本一水也。　又州名。【廣韻】春秋鄖國之地，戰國時屬楚，秦屬南郡，武德初置沔州。【廣輿記】今爲漢陽府。　又沔陽州，屬安陸府，漢竟陵地，梁沔陽。又沔縣，屬漢中府，本漢沔陽縣。又沔池縣，屬河南府。□見【廣輿記】。　又水流滿也。【詩小雅】沔彼流水，朝宗于海。　又與湎通。【史記樂書】流沔沈佚。　又【集韻】美隕切，音閔。水名。【書禹貢註】沔池。一音亡忍切。　又母婢切，音弭。與濔同。水盛貌。詳濔字註。

峚	【寅集中】【山字部】	峚	【正字通】莫必切，音密。山名。【山海經】峚山多丹木，黃華赤實，食之不飢。【陶潛山海經詩】丹木生何許，乃在峚山陽。

洱	【巳集上】【水字部】	洱	【廣韻】而止切【集韻】忍止切，□音耳。水名。【水經注】洱水，出弘農郡盧氏縣之熊耳山。　又【集韻】母婢切，音弭。義同。　又【廣韻】【集韻】□仍吏切，音餌。水名。【楊愼雲南山川志】西洱海，在府城東，古葉楡河也。一名渳海。又名西洱河。

□	【辰集上】【日字部】	□	【字彙】與昪同。

□	【備考】【未集】【米字部】	□	【五音篇海】古得切。

湇	【巳集上】【水字部】	湇	【廣韻】去急切【集韻】乞及切，□音泣。羹汁也。【博雅】羹謂之。或作湇。【禮少儀】凡有湇者不以齊。　又【集韻】迄業切，音怯。又迄洽切，音恰，義□同。

沕	【巳集上】【水字部】	沕	【廣韻】【集韻】【韻會】【正韻】□文拂切，音物。沕□，深微貌。【賈誼鵩鳥賦】沕□無窮。　又【廣韻】美筆切，音密。潛藏也。一曰塵濁謂之沕。　又【集韻】莫佩切，音妹。義同。【賈誼弔屈原賦】沕深潛以自珍。【註】徐廣曰：沕，亡筆反。鄧展曰：沕音昧。

	【丑集下】【女字部】		【玉篇】古文姣字。註詳六畫。

沖	【巳集上】【水字部】	沖	【唐韻】直弓切【集韻】【韻會】持中切，□音蟲。【說文】涌搖也。　又【玉篇】虛也。【老子道德經】大盈若沖。　又【廣韻】和也，深也。【蕭慤詩】重明豈凝滯，無累在淵沖。　又飛也。【史記滑稽傳】一飛沖天。　又幼小也。【書盤庚】肆予沖人。【傳】沖，童也。　又垂飾貌。【詩小雅】革沖沖。　又聲也。【詩豳風】鑿冰沖沖。　又姓。明洪武中香山縣丞沖敬。　又【集韻】杜孔切，音動。涌也。　又【韻補】叶仲良切，音長。【道藏歌】鬱鬱對啓明，圓華煥三沖。飇粲麗九天，天綠繞丹房。 

沗	【巳集上】【水字部】	沗	【字彙】卽□字。與忝別。增□之沗从水，忝辱之忝从心。備考：《海篇》音滂。沗字下从水作，與沗字異。《巳集上》沗，卽□（添）字。

沙	【巳集上】【水字部】	沙	【唐韻】所加切【集韻】【韻會】【正韻】師加切，□音紗。【說文】水散石也。从水从少，水少沙見。楚東有沙水。【水經注】逢澤陂東北流爲新溝，又東北注梁爲沙水。　又【山海經】盧其之山，無草木，多沙石，沙水出焉，南流注于涔水。　又潁水之別名。【爾雅釋水】潁爲沙。【註】謂大水溢出別爲小水之名。　又疏土也。【易需卦】需于沙。【正義】沙，水旁之地。【詩大雅】鳧鷖在沙。　又州名，在西徼外，取沙角山爲名，卽三秦記鳴沙山也。【廣輿記】沙州鳴沙山，峰勢危峻，沙如乾糖。天氣淸朗則沙鳴，聞數里外。　又流沙，西境極遠之地。【書禹貢】西被于流沙。　又丘名。【爾雅釋丘】邐迤曰沙丘。【疏】謂丘形斜行，連接而長者。　又長沙，郡名，屬楚。【廣輿記】今湖廣長沙府有長沙縣。　又長沙，星名。在軫旁，主壽命。見【史記天官書】。　又水中有沙者曰沙衍。【□天子傳】天子乃遂東征，南絕沙衍。　又沙汰，詳汰字註。　又【謝察微算經】十塵爲沙，十沙爲纖。　又木名。【范成大桂海草木記】沙木與杉同類，尤高大，葉尖成叢，穗少與杉異。　又豆名。【崔豹古今注】貍豆，一名貍沙，一名獵沙。虎豆，一名虎沙。馬豆，一名馬沙。　又吹沙，魚名。【爾雅釋魚】鯊鮀。【郭璞註】今吹沙也。【陸璣註】魚狹而小，常張口吹沙，故曰吹沙。　又小而甘美之稱。【韓彥直橘錄】沙橘取其細而甘美，或曰種之沙州之上，故其味特珍。然邦人稱物之小而甘美者必曰沙，如沙瓜，沙蜜，沙糖之類，特方言耳。　又沙門，謂勤行也。【佛說四十二章經】辭親出家，識心達本，解無爲法，名曰沙門。　又姓。宋勇將有沙世堅。　又借爲紗縠字。【周禮天官】內司服素沙。【註】素沙，今之白縳也。以白縳爲裏，使之章顯。今世有紗縠者，名出于此。　又【集韻】蘇和切【正韻】桑何切，□音蓑。亭名，在元城。【春秋定七年】齊侯衞侯盟于沙。【註】今陽平元城縣東南有沙亭。　又與犧通。【詩魯頌】犧尊將將。【鄭註】素何反。【毛傳】有沙飾也。　又酒名。【儀禮大射儀兩壷獻酒註】獻讀爲沙。沙酒濁，特泲之，必摩沙者也。　又【集韻】山宜切，音釃。亦水傍也。　又【廣韻】【集韻】【韻會】□所稼切，音嗄。聲嘶也。【周禮天官】內饔鳥皫色而沙鳴貍。【註】沙音所嫁反，或蘇他反。【疏】沙，嘶也。○按沙本有蘇何、山宜二切，不必又入歌支叶韻。今刪去。考證：〔【周禮天官】內司服素沙。【註】素沙，今之白縛也。以白縛爲裏。〕　謹照原晝兩縛字□改縳。 

沚	【巳集上】【水字部】	沚	【唐韻】【集韻】【韻會】□諸市切，音止。【爾雅釋水】小渚曰沚。【詩召南】于沼于沚。　又【釋名】止息也，可以止息其上。　又【集韻】職吏切，音志。【正韻】諸氏切，音紙。義□同。　又【韻補】叶諸池切。【楚辭九懷】淹低徊兮京沚。與師彝爲韻。　【玉篇】或作洔。

沛	【巳集上】【水字部】	沛	【唐韻】【集韻】□普蓋切，音霈。水名。【說文】沛水出遼東番汗塞外，西南入海。　又澤名。【左傳昭二十年】齊侯田于沛。　又草生水曰沛。【公羊傳註】草棘曰沛。【風俗通山澤篇】沛者，草木之蔽茂，禽獸之所匿也。　又縣名，屬沛郡。【漢書註】秦泗水郡之屬縣。　又行貌。【楚辭九歌】沛吾乗兮桂舟。【左思吳都賦】直衝濤而上瀨，常沛沛而悠悠。　又有餘貌。【公羊傳文十四年】沛若有餘。　又大貌。【前漢五行志】沛然自大。　又雨貌。【張衡思□賦】凍雨沛其灑塗。又滂沛，雨盛貌。別作霈。　又旛幔也。【易豐卦】豐其沛。通作旆。　又蓄水灌田之名。【三餘贅筆】浙中少水人家，多于山上置閘蓄水，遇旱歲開以灌田，名之曰沛。　又竹名。【神異經】南方荒中有沛竹，可以爲大船。【僧贊寧筍譜】又沛竹筍。　又沛艾，姿容俊偉貌。【司馬相如大人賦】沛艾赳螑。　又滯沛，奔揚貌。【司馬相如上林賦】奔揚滯沛。　又姓。　又【廣韻】【集韻】【韻會】□博蓋切，音貝。義同。　又疾也。【前漢郊祀歌】靈之來，神哉沛。【註】沛，補蓋反。　又偃仆也。【詩大雅】顚沛之揭。【傳】沛，拔也。【正義】遽離根本之言。　又【韻補】叶方吠切，音避。【揚雄甘泉賦】雲飛揚兮雨滂沛，于胥德兮麗萬世。　又叶蒲迫切，音白。【左思魏都賦】揆旣往之前跡，叩將來之後轍。成都迄以傾覆，建業則亦顚沛。考證：〔【揚雄甘泉賦】雲飛揚兮雨滂沛，子胥德兮麗萬世。　〕　謹照原文子胥改于胥。 

沜	【巳集上】【水字部】	沜	【廣韻】【集韻】【韻會】□普半切，音判。水流也。一曰水厓。　又【玉篇】古文泮字。義與詩隰則有泮之泮同。沜，猶漘也。註詳五畫。【唐書王維傳】輞川有芙蓉沜。

沝	【巳集上】【水字部】	沝	【唐韻】【集韻】□之壘切，音捶。【說文】二水也。【類篇】閩人謂水曰沝。○按鄺氏易坎爲水，水作沝。郭忠恕佩觿集，音義一而體別，水爲沝，火爲□。是水與沝音義□同，與《說文》小異。至楊愼轉注古音，沝音委，義如禮記或原或委之委。《說文》字原，沝，古流字。皆曲說，今不從。

涏	【巳集上】【水字部】	涏	【廣韻】徒鼎切【集韻】待鼎切，□音挺。涇寒也。　又汫涏，小水。一曰波直貌。【爾雅釋水】直波爲徑。【註】言徑涏也。　又【集韻】【韻會】□堂練切，音電。涏涏，美好貌。一曰光澤貌。

沟	【巳集上】【水字部】	沟	【篇韻】古侯切，音勾。水聲。（溝）【唐韻】古侯切【集韻】【韻會】【正韻】居侯切，□音鉤。【說文】水瀆，廣四尺，深四尺。【釋名】田閒之水曰溝。溝，搆也。縱橫相交搆也。【周禮地官】遂人十夫有溝。　又【爾雅釋水】水註谷曰溝。　又溝池，城塹也。【禮禮運】城郭溝池以爲固。　又汗溝，馬中脊也。【齊民要術】相馬法，汗溝欲其深。　又【集韻】古項切，音講。與港同。水分流也。詳港字註。　又【韻補】叶斤於切，音居。【焦氏易林】馬驚破車，王孫墜溝，身死魂去，離其室廬。

	【未集下】【肉字部】		【字彙】與□同。【五音集韻】甫委切，音彼。肉也。

没	【巳集上】【水字部】	沒	〔古文〕歿歾□【唐韻】【集韻】【韻會】【正韻】□莫勃切，音歿。【說文】沈也。　又盡也。【詩小雅】曷其沒矣。【傳】沒，盡也。【疏】言不可盡服也。　又過也。【禮坊記】君子不以美沒禮。【疏】沒，過也。不可以財物豐多，華美其事，沒過於禮。　又貪也。【晉語】不沒爲後。　又乾沒。【史記酷吏傳】張湯始爲小吏乾沒。【註】如淳曰：得利爲乾，失利爲沒。正義曰：乾沒，謂無潤澤而取他人也。又曰：陽浮慕爲乾，心內不合爲沒。　又水名。【山海經】太水東南流，注于沒水。【水經注】作役水。　又【孫□雞林類事】高麗方言，謂水曰沒，井曰烏沒，熟水曰泥根沒，冷水曰時根沒。　又【集韻】莫佩切，音妹。亦沈也。　又母果切，音麼。不知而問曰拾沒。　又【韻補】叶明祕切，音寐。【曹植七啓】翔爾鴻翥，濈然鳧沒。縱輕體以迅赴，景追形而不逮。逮音遞。　【說文】本作□。考證：〔【山海經】太山東南流，注於沒水。〕　謹照原文太山改太水。 

沤	【巳集上】【水字部】	漚	【唐韻】烏□切【集韻】【韻會】【正韻】於候切，□謳去聲。【說文】久漬也。【詩陳風】東門之池，可以漚麻。【傳】漚，柔也。【正義】考工記註，漚，漸也。楚人曰漚。此云漚柔者，謂漸漬之，使柔韌也。　又漚鬱，香氣盛也。【司馬相如上林賦】芬芳漚鬱。　又或作渥。【周禮冬官考工記】渥淳其帛。【註】渥與漚同。　又【廣韻】【集韻】【韻會】【正韻】□烏侯切，音謳。浮漚也。【楞嚴經】空生大覺中，如海一漚。　又通鷗。【列子黃帝篇】海上有好漚鳥者。

沥	【巳集上】【水字部】	瀝	【唐韻】郞擊切【集韻】【韻會】【正韻】狼狄切，□音歷。【說文】浚也。一曰水下滴。【王延壽魯靈光殿賦】動滴瀝以成響。　又飮酒將盡餘滴曰瀝。【史記滑稽傳】時賜餘瀝。　又瀝液，微流也。【張衡思□賦】漱飛泉之瀝液。　又淅瀝，雨雪聲。【謝惠連雪賦】霰淅瀝而先集。　【集韻】或作□。

沦	【巳集上】【水字部】	淪	【唐韻】力迍切【集韻】【韻會】【正韻】龍春切，□音倫。【說文】水波也。【爾雅釋水】小波爲淪。【詩魏風】河水淸且淪猗。【傳】小風拂水成文，轉如輪也。【韓詩外傳】順流而風曰淪。淪，文貌。　又【爾雅釋言】淪，率也。【詩小雅】淪胥以鋪。【箋】言牽率相引，而徧得罪。　又【博雅】淪，沒也。【書微子】今殷其淪喪。　又【集韻】縷尹切，音稐。盧困切，音論。義□同。　又鱗淪，水相次貌。【馬融長笛賦】波瀾鱗淪。　又垽淪，水迴旋貌。【郭璞江賦】垽淪溛瀤。　又濆淪，水勢相糾貌。【木華海賦】□濆淪而滀漯。　又混淪，未分離之貌。【列子天瑞篇】氣形質具而未相離，故曰混淪。　又水名。【山海經】宣山，淪水出焉。　又【集韻】姑頑切，音鰥。姓也。古有泠淪氏。　又魯本切，上聲。混淪，水流轉貌。　又【韻補】叶閭員切，音連。【道藏歌】今日度元吉，憶曾狀曲泉。萬神同斯和，億劫豈知淪。
  </div>
  <div class="pagination">
   <a href="康熙字典_page972.html">
    上一页
   </a>
   <span>
    ...
   </span>
   <a href="康熙字典_page968.html">
    968
   </a>
   <a href="康熙字典_page969.html">
    969
   </a>
   <a href="康熙字典_page970.html">
    970
   </a>
   <a href="康熙字典_page971.html">
    971
   </a>
   <a href="康熙字典_page972.html">
    972
   </a>
   <span class="current-page">
    973
   </span>
   <a href="康熙字典_page974.html">
    974
   </a>
   <a href="康熙字典_page975.html">
    975
   </a>
   <a href="康熙字典_page976.html">
    976
   </a>
   <a href="康熙字典_page974.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
