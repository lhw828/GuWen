<!DOCTYPE html>
<html>
<head>
    <meta charset="UTF-8">
    <title>康熙字典 - 第 419 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 419 页/共 976 页</h1>
    <div class="content">傲	【子集中】【人字部】	傲	【唐韻】五到切【集韻】牛到切【韻會】疑到切【正韻】魚到切，□敖去聲。慢也，倨也。【書益稷】無若丹朱傲。【禮曲禮】傲不可長。又【荀子勸學篇】不問而告謂之傲。　本作傲。或借奡，慠通。傲字原刻从□作。

儦	【子集中】【人字部】	儦	【唐韻】甫嬌切【集韻】【韻會】悲嬌切【正韻】悲遙切，□音標。【說文】行貌。【詩齊風】汶水滔滔，行人儦儦。【傳】儦儦，衆貌。　又禽獸多也。【詩小雅】儦儦俟俟。【傳】趨則儦儦，行則俟俟。◎按《廣韻》儦，甫嬌切，音標，用交互門法，以非母切幫母下字。今應用音和門□遙切爲是。

儼	【子集中】【人字部】	儼	〔古文〕□【廣韻】魚掩切【集韻】魚檢切【韻會】疑檢切，□嚴上聲。【說文】昂頭也。一曰好貌。　又恭也。【爾雅釋詁】儼，敬也。【禮曲禮】儼若思。　又與嚴通。【前漢匡衡傳】正躬嚴恪。音義□同儼。　又【詩□風】有美一人，碩大且儼。【傳】儼，矜莊貌。　又【淮南子本經訓】盤紆刻儼。【註】刻儼，浮首虎頭之屬。　【韻會】琰韻，儼通曮。

儬	【補遺】【子集】【人字部】	儬	【篇海類編】楚敬切，音襯。與瀙同。

傋	【子集中】【人字部】	傋	【廣韻】【集韻】□古項切，音講。【玉篇】傋□，不媚。　又【集韻】虎項切，音□。【廣韻】儋傋也。　又【集韻】與怐同。【前漢五行志】不敬而傋，霿之所致也。　又【集韻】居□切，音叩。亦訓無知。【荀子儒效篇】愚陋傋瞀。俗本荀子譌作溝。

傅	【子集中】【人字部】	傅	【唐韻】【集韻】【韻會】□方遇切，音付。師傅，官名。古者天子有太師，大傅，太保，爲三公。傅，傅之德義也。【詩大雅】王命傅御，遷其私人。【箋】傅御者，貳王治事，謂冢宰也。【禮文王世子】立太傅，少傅以養之。　又同付。【史記夏本紀】興人徒以傅土。【註】索隱曰：傅卽付也，謂付功屬役之事。　又姓。　又【正韻】芳無切。同敷。□也。【前漢文帝紀】傅納以言。【註】師古曰：傅讀曰敷，□其言，而納用之。　又【集韻】【韻會】□符遇切，音附。近也。【周禮冬官考工記】刺兵同强，舉圍欲重重欲傅人，傅人則密。【註】傅，近也。密，審也。　又至也。【詩大雅】鳳凰于飛，翽翽其羽，亦傅于天。【箋】傅，猶戾也。　又麗著也。【左傳襄六年】環城傅于堞。又【僖十四年】皮之不存，毛將安傅。　又傅別，手書也。【周禮天官】八成經邦治，四曰聽，稱責以傅別。【註】稱責謂貸予，傅別謂券書也。聽訟責者，以券書決之，傅著約束於文書，別爲兩，兩家各得一也。　又著名籍，給公家徭役也。【前漢高帝紀】蕭何發關中老弱未傅者，悉詣軍。【註】服虔曰：傅音附，師古曰：傅著也。言著名籍，給公家徭役也。未二十三爲弱，過五十六爲老。　又同附。曲意黨同曰傅會。　又草名。【爾雅釋草疏】傅，一名橫目草，蔓延生。　又叶方味切，音廢。【班固西都賦】惇誨故老，名儒師傅，講論乎六藝，稽合乎同異。　【說文】相也，从人尃聲。

倭	【子集中】【人字部】	倭	【玉篇】【唐韻】□於爲切，音煨。【說文】順貌。　又倭遲，回遠貌。【詩小雅】周道倭遲。與逶迤，□迆，委蛇，威遲，委移□通。　又人名。魯宣公名倭。　又【廣韻】【集韻】【韻會】【正韻】□烏禾切，音渦。【前漢地理志】樂浪海中有倭人，分爲百餘國。【師古註】魏略云：倭在帶方東南大海中，依山島爲國。度海千里，復有國，皆倭種。　又【廣韻】烏果切【集韻】鄔果切，□音婐。倭墮。

假	【子集中】【人字部】	假	【廣韻】古雅切【集韻】【韻會】舉下切，□音賈。【詩小雅】不遑假寐。【註】不脫衣冠而寢。　又借也。【禮王制】大夫祭器不假。【左傳桓六年】申繻曰：取于物爲假。　又【周禮六書註】假借者，令長之類是也。　又【禮曲禮】假爾泰龜有常，假爾泰筮有常。【疏】假，因也。　又【楚漢春秋】會稽假守殷通。【註】假謂兼攝也。　又【爾雅釋詁】假，大也。【詩大雅】假哉天命。【儀禮士冠禮】髦士攸宜，宜之于假。　又設辭。【列子楊朱篇】楊子曰：世固非一毛之所濟。禽子曰：假濟爲之乎。　又北假，地名。【史記秦始皇紀】使蒙恬渡，取高關陶山北假中。　又與嘉同。美也。【詩大雅】假樂君子。【中庸】作嘉。【毛傳】假，嘉也。　又【集韻】【韻會】【正韻】□何加切。與遐通。【揚子法言】假言周於天地，贊於神明。【註】假作遐。　又【集韻】【韻會】居迓切【正韻】居亞切，□音價。休沐也。【晉書王尼傳】護軍與尼長假。【歐陽修題跋】言旬休，皆休假也。　又【集韻】【正韻】□與格同，至也。【易萃卦】王假有廟。又叶胡故切，音互。【宋玉招魂】結撰至思，蘭芳假些。人有所極，同心賦些。　又叶古我切，音果。【陶潛命子詩】旣見其生，實欲其可。人亦有言，斯情無假。　又與嘏同。【禮禮運】是謂大假。【纂言】假與嘏通。大假者，大其嘏詞也。

凯	【子集下】【几字部】	凱	【唐韻】苦亥切【集韻】【正韻】可亥切，□同愷。【玉篇】凱，樂也。或作愷。又善也。【史記五帝本紀】高陽氏有才子八人，謂之八愷。又【正韻】和也。南風謂之凱風。【詩衞風】凱風自南。又通作闓。【史記司馬相如傳】昆蟲凱澤。【前漢司馬相如傳】昆蟲闓澤。【註】師古曰：闓讀曰凱。文穎曰：闓樂也。

傎	【子集中】【人字部】	傎	【廣韻】【集韻】□同顚。【穀梁傳僖二十八年】晉文公之行事爲巳傎矣。　或作□。

□	【未集下】【肉字部】	□	【集韻】同。

□	【未集下】【肉字部】	□	【唐韻】胡田切，音賢。【說文】牛百葉也。从肉，弦省聲。

傂	【子集中】【人字部】	傂	【集韻】【韻會】□丈□切，音豸。偨傂，不齊也。　又【廣韻】與虒同。傂祁，地名。亦作虒。

儗	【子集中】【人字部】	儗	【廣韻】【集韻】魚紀切【韻會】隅起切【正韻】養里切，□疑上聲。【說文】僭也。一曰相疑。　又比也。通擬。【禮曲禮】儗人必于其倫。　又通作疑。【前漢食貨志】遠方之能疑者，竝舉而爭起。【註】疑讀曰擬。【史記蘇秦傳】疑於王者。【荀子儒效篇】無所儗。【註】儗讀爲疑。　又通薿。【詩小雅】黍稷薿薿。【前漢食貨志】引《詩》作儗儗。　又【正韻】以智切，音異。佁儗，固滯貌。　又【廣韻】海愛切【集韻】許代切，□海去聲。儓儗，癡貌。

僞	【子集中】【人字部】	僞	【唐韻】【集韻】□危睡切，危去聲。【說文】詐也。【周禮地官】大司徒之職，以五禮防萬民之僞，而敎之中。【書周官】作僞心勞日拙。【左傳襄三十年】淑愼爾止，無載爾僞。　又位悲切，讀作帷。【禮喪大記】素錦褚，加僞荒。　又【集韻】【正韻】□與訛同。【周禮春官馮相氏註】中夏，辨秩南僞。【前漢王莽傳】以勸南僞。【註】韋昭讀。【正字通】書堯典本作南訛，周禮註及漢書誤从僞。轉註古音謂吪假借作僞，泥。　【說文】从人，爲聲。【徐曰】僞者人爲之，非天眞也，故人爲爲僞。考證：〔【周禮夏官馮相氏註】中夏，辨秩南僞。〕　謹照原書夏官改春官。 

	【子集中】【人字部】		【集韻】盧含切，音婪。儓，駑鈍貌。

僻	【子集中】【人字部】	僻	【廣韻】芳辟切【集韻】【韻會】毗亦切【正韻】匹亦切□，批入聲。陋也。又偏僻，邪僻。　又【正韻】匹智切，音譬。僻倪，與□堄同。城上女牆也。　【正字通】僻，辟通。辟借作避，《詩魏風》宛然左辟是也。僻通作辟，辟則爲天下僇，放辟邪侈，非辟之心無自而入是也。經傳避借僻者不多見。《說文》僻，避也，引《詩》作左僻，一曰从旁牽也。《長箋》謂詩不當作辟。□非。　本作僻，俗作□。

兘	【子集下】【儿字部】	兘	【字彙補】古文始字。註詳女部五畫。

儓	【子集中】【人字部】	儓	【廣韻】徒哀切【集韻】湯來切【韻會】【正韻】堂來切，□音臺。陪儓，臣也。【玉篇】輿儓也。【左傳昭七年】僕臣臺。臺，與儓同。　又田儓，庸賤之稱。【揚子方言】儓，西□，農夫之醜稱也。　又【廣韻】他代切，音貸。儓儗，癡貌。　本作臺。考證：〔【韻會】【正韻】堂來切，□音臺。倍儓，臣也。〕　謹照原文倍儓改陪儓。〔【揚子方言】儓，西服農夫之醜稱也。〕　謹按西服乃□字之譌，謹改爲□。 

儝	【補遺】【子集】【人字部】	儝	【海篇】音瓊。待也。

儹	【子集中】【人字部】	儹	【正字通】儹本字。

萀	【申集上】【艸字部】	萀	【唐韻】呼古切，音滸。豆名，俗加艸。【類篇】似貍豆而大。

偁	【子集中】【人字部】	偁	【廣韻】稱本字。【說文】揚也。【爾雅釋言】舉也。考證：〔【爾雅釋詁】舉也。〕　謹照原書釋詁改釋言。 

僡	【子集中】【人字部】	僡	俗惠字。

儕	【子集中】【人字部】	儕	【唐韻】士皆切【集韻】【韻會】牀皆切，□音柴。等輩也。【禮樂記】先王之喜怒，皆得其儕焉。【註】儕猶輩類。【左傳僖二十三年】晉鄭同儕。又【成二年】文王猶用衆，况吾儕乎。【列子湯問篇】長幼儕居。　又叶相稽切，音齊。【齊王元長雙樹歌】春王玉所府，檀林芳所棲。庵園無異轍，祗舒有同儕。　又叶仕之切，音時。【韓愈猛虎行】猛虎雖云惡，亦各有匹儕。羣行深谷閒，百獸望風低。

□	【備考】【未集】【肉字部】	□	【搜眞玉鏡】音迄。

□	【未集中】【耒字部】	□	【字彙補】古文耬字。註詳十一畫。

儠	【子集中】【人字部】	儠	【唐韻】良涉切【集韻】【韻會】【正韻】力涉切，□音獵。【說文】長壯儠儠也。引春秋傳，長儠者相之。【徐曰】左傳註：長鬣，多鬚也。許氏在杜註前，故義或與今註異。　又儠□，惡貌也。

僆	【子集中】【人字部】	僆	【集韻】力展切，音輦。雙生子也。【揚子方言】秦晉之閒，謂之僆子。　又【類篇】力健切，音□。【爾雅釋畜】未成雞僆。【郭註】今江東呼雞少者曰僆。　又【集韻】陵延切，音連。義同。

僌	【子集中】【人字部】	僌	【集韻】余陵切，音蠅。理也。

儀	【子集中】【人字部】	儀	【唐韻】【集韻】魚羈切【韻會】疑羈切，□音宜。兩儀，天地也。又三儀，天地人也。　又容也。【詩曹風】其儀不忒。又威儀。【詩邶風】威儀棣棣，不可選也。又【周禮地官保氏】敎國子以六儀，一祭祀，二賔客，三朝廷，四喪紀，五軍旅，六車馬之容。又【春官典命】掌諸侯之五儀。【註】公、侯、伯、子、男也。又【秋官司儀】掌九儀之賔客□相之禮，以詔儀容辭令揖讓之節。　又唐禮部之長曰大儀。　又【釋名】宜也。得事宜也。　又由儀，笙詩。【序】由儀，萬物之生，各得其宜也。　又象也，法也。【詩大雅】儀□文王。　又【爾雅釋詁】匹也。【疏】詩鄘風，實維我儀。　又【周語】丹朱馮身以儀之。【通雅】偶也。謂牉合也。　又度也。【詩大雅】我儀圖之。　又【揚子方言】來也。淮穎之閒曰儀。　又儀栗，周邑名。見【左傳定七年】。　又姓。秦大夫儀楚，漢儀長孺。　又通作擬。【前漢外戚傳】皆心儀霍將軍女。【註】心儀卽心擬。　又【韻補】叶牛何切，音俄。【揚子太玄經】陽氣氾施，不偏不頗。物無爭訟，各遵其儀。　本作□。考證：〔又由儀，笙詩。【疏】由儀，萬物之生，各得其宜也。〕　謹按此詩序也。疏改序。〔【周語】丹朱坋身以儀之。〕　謹照原文坋身改馮身。 

儊	【子集中】【人字部】	儊	【廣韻】瘡據切，初去聲。不滑也。

傘	【子集中】【人字部】	傘	【廣韻】蘇旱切【集韻】顙旱切，□音散。禦雨蔽日，可以卷舒者。通作繖。亦作□。【說文】蓋也。【通雅】繖本因古之縿，升庵謂傘亦古文，晉輿服志，功曹吏繖扇騎從傘。始見於南史，王縉以笠傘覆面。魏書裴延儁傳，山胡持白傘白旛。○按《說文》幓，旌旗之斿。《爾雅》纁帛縿。註：衆旒所著正幅爲縿。此卽繖之原也。　又地名。【遼史太宗紀】駐蹕於傘淀。

傡	【補遺】【子集】【人字部】	傡	【篇海類編】蒲孟切，鼓上聲。俱也，□也。又音□。義同。

	【備考】【丑集】【口字部】		【龍龕】音陵。

□	【未集中】【羽字部】	□	【廣韻】戸萌切，音宏。【正韻】胡盲切，音橫。【廣雅】飛也。【玉篇】蟲飛也。　又【集韻】呼弘切，音薨。□或作□。通作薨。◎按韻書俱作□，集韻□或書作翃，《正字通》止收翃，則反失正字矣。今補入。

□	【未集下】【肉字部】	□	【篇海類編】同乳。

偈	【子集中】【人字部】	偈	【廣韻】渠列切【集韻】巨列切，□音傑。武也。又偈偈，用力貌。【莊子天道篇】偈偈乎揭仁義。又【揚子太玄經】輔其折，廅其闕，其人暉且偈。　又武貌。與竭通。　又郅偈，竿也。【揚雄甘泉賦】夫何旟旐，郅偈之旖旎也。　又【集韻】【韻會】□其例切，音堨。息也。【揚雄甘泉賦】度三巒兮偈棠梨。【師古曰】偈與憩通。　又偈句。釋氏詩詞也。　又【正韻】奇熱切，音朅。疾也。【詩檜風】匪車偈兮。叶上發下怛。【朱傳】偈，疾驅貌。考證：〔【揚子太□經】輔其折，廅其闕，其人暉且揭。〕　謹照原文揭改偈。【王宏源註】【揚子太玄經】。 

傝	【子集中】【人字部】	傝	【廣韻】【集韻】□他紺切，舑去聲。不自安也。　又【廣韻】託盍切【集韻】吐盍切，□音榻。傝，下材不肖之人。或作□宂，闒茸。俗作□。　又【玉篇】傝□，惡也。一曰不謹貌。字原刻从冘。本書有字，同。

僎	【子集中】【人字部】	僎	【廣韻】士免切【集韻】【正韻】雛免切，□音撰。【說文】僎，具也。【增韻】數也，整也。　又【韻會】雛戀切，音篆。義同。　又【廣韻】子倫切【韻會】蹤倫切。【六書故】僎，通作遵。【禮少儀】介爵，酢爵，僎爵皆居右。【註】古文禮僎作遵，謂鄕人爲卿大夫，來觀禮者。又【儀禮鄕飮酒禮】遵者降席。【註】遵者，謂此鄕之仕至大夫者，今來助主人樂賔，主人所榮而遵法者也。今文遵爲僎，或爲全。　本作□。

噄	【丑集上】【口字部】	噄	【正字通】俗喫字。

僮	【子集中】【人字部】	僮	【唐韻】徒紅切【集韻】【韻會】徒東切，□音同。【說文】未冠也。又【前漢衞靑傳註】僮者，婢妾之總稱。【史記貨殖傳】卓王孫家僮八百人。【前漢張安世傳】僮七百人，皆有手技。【玉篇】僮幼迷荒者。【詩鄭風】狂僮之狂也且。【傳】狂行僮昏所化也。【廣雅】僮，癡也。今爲童。　又無知貌。【揚子太玄經】物僮然未有知。　又竦敬貌。【詩召南】被之僮僮，夙夜在公。　又縣名。【前漢地理志】徐，僮，取慮三縣名，屬臨淮郡。　又姓。漢交趾刺史僮尹。【鄭樵族略】卽童姓。或从人，以別其族。　【韻會】《說文》童，孥也。僮，幼也。今以僮幼字作童，童僕字作僮，相承失也。

儙	【子集中】【人字部】	儙	【玉篇】去戰切，音譴。儙開也。

	【丑集上】【口字部】		【字彙】啗字之譌。

	【子集中】【人字部】		【玉篇】師入切，音澀。不及也。

圶	【丑集中】【土字部】	圶	【篇海類編】苦洽切，音恰。地名。

僊	【子集中】【人字部】	僊	【集韻】同仙。　又僊僊，舞貌。【詩小雅】屢舞僊僊。【註】軒舉之狀。【莊子在宥篇】鴻蒙謂雲將曰：毒哉，僊僊乎歸矣。　又叶斯人切，音新。【班固東都賦】建章甘泉館御列僊，孰與靈臺明堂統和天人。

儘	【子集中】【人字部】	儘	【字彙】同盡。

冁	【丑集上】【口字部】	囅	【集韻】丑展切，音蕆。囅然笑貌。　又【類篇】敕列切，音徹。義同。◎按辴囅二字，諸韻書音義大同小異，應卽一字，譌分爲二。

兟	【子集下】【儿字部】	兟	【唐韻】【集韻】所臻切【韻會】疏臻切，□音莘。【說文】進也。从二先。又【玉篇】兟兟，衆多貌。【六書本義】與侁駪同。

</div>
    <div class="pagination">
<a href="康熙字典_page418.html">上一页</a><span>...</span><a href="康熙字典_page414.html">414</a><a href="康熙字典_page415.html">415</a><a href="康熙字典_page416.html">416</a><a href="康熙字典_page417.html">417</a><a href="康熙字典_page418.html">418</a><span class="current-page">419</span><a href="康熙字典_page420.html">420</a><a href="康熙字典_page421.html">421</a><a href="康熙字典_page422.html">422</a><a href="康熙字典_page423.html">423</a><a href="康熙字典_page424.html">424</a><span>...</span><a href="康熙字典_page420.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
