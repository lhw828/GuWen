<!DOCTYPE html>
<html>
<head>
    <meta charset="UTF-8">
    <title>康熙字典 - 第 126 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 126 页/共 976 页</h1>
    <div class="content">	【午集中】【疒字部】		【廣韻】【集韻】□側救切，音縐。【博雅】，縮也。　又【集韻】卽就切，音僦。義同。

茗	【申集上】【艸字部】	茗	【唐韻】【正韻】□莫迥切，音酩。【玉篇】茶芽也。【爾雅註】荼晚取者爲茗，一名荈。詳荈字註。【洛陽伽藍記】楊元愼含水噀□慶之曰：菰□爲飯，茗飮作漿。【杜甫詩】茗飮蔗漿攜所有。　又花名。【述異記】巴東有眞香茗，其花色白，如薔薇。又【南方草木狀】耶悉茗，南人憐其芳香，競植之。　又茗邈，高貌。【張載七命】搖刖峻挺，茗邈苕嶢。　又山名。【水經注】沅水，又東入溪水，南出茗山。　又通酩。【韓愈詩】茗艼馬上知爲誰。考證：〔【韻會】茶晚取者。【爾雅釋草】茗荈〕　謹按爾雅經文無茗荈之文，謹改爲爾雅註荼晚取者爲茗，一名荈。 

茙	【申集上】【艸字部】	茙	【唐韻】如融切【集韻】而融切，□音戎。茙葵也。【述異記】茙葵，本胡中葵，似葵而大者。　又茙菽。【列子力命篇】進其茙菽，有稻粱之味。　又【韻會】茙茙，厚貌。　又姓。【通志氏族略】河南官氏志，茙眷氏攺爲茙氏。　又通穠。【詩召南】何彼穠矣。《韓詩》作茙。

茛	【申集上】【艸字部】	茛	【唐韻】古恨切，音艮。【博雅】鉤吻也。【本草】毛茛。【註】茛乃草烏頭之苗，此草形狀及毒皆似之，故名。　又【集韻】居萬切，音建。水草。蟹有毒，食水茛所爲。

茜	【申集上】【艸字部】	茜	【唐韻】【韻會】【正韻】□倉甸切，音倩。【說文】茅蒐也。【本草】一名地血，一名風車草，一名過山龍，今染絳茜草也。【史記貨殖傳】千畝卮茜。【註】其花染繒，赤黃也。【述異記】洛陽有支茜園。【漢官儀】染園出芝，供染御服。　通作蒨。【集韻】或作□芉。

茝	【申集上】【艸字部】	茝	【集韻】【韻會】□醜止切，音齒。【玉篇】香草。【說文】囂也。齊謂之茝，楚謂之離。【爾雅疏】茝，芎藭苗也。一名蘪蕪。【禮內則】佩帨、茝蘭。【史記禮書】側載臭茝，所以養鼻也。【博雅】山茝，蔚香、藁本也。　又【韻會】通芷。茝陽，地名。詳芷字註。　又【廣韻】昌紿切。義同。

茞	【申集上】【艸字部】	茞	【唐韻】植鄰切【集韻】丞眞切，□音臣。【說文】草名。　又之人切，音眞。義同。

	【午集中】【白字部】		【廣韻】他朗切【集韻】坦朗切，□音儻。【玉篇】明也。【集韻】白色。與□同。或作曭。

	【酉集下】【酉字部】		【廣韻】【集韻】□房越切，音伐。【廣韻】酒一也。【類篇】俗謂釀酒一成曰。

茠	【申集上】【艸字部】	茠	【唐韻】同薅。【說文】薅，或从茠。【詩周頌】以薅荼蓼。【疏】薅，或作茠。【漢制攷】疁田茠草。【唐書陸龜蒙傳】身操畚□，茠刺無休時。【註】茠刺，除草也。　又【集韻】虛尤切。與庥通。【玉篇】也。【淮南子精神訓】得茠越下，則脫然喜矣。　又山名。【水經注】〈山兆〉浦逕縣下西流至於浦陽茠山。　又【集韻】許□切。與豆蔲之蔲同。

茢	【申集上】【艸字部】	茢	【唐韻】【正韻】良薛切【韻會】力薛切，□音列。【說文】芀也。【禮檀弓】君臨臣喪，以巫祝桃茢執戈，惡之也。【註】茢，萑苕，可掃不祥。【左傳襄二十九年】乃使巫以桃茢先祓□。　又紫茢，染草。【周禮地官掌染草註】茅蒐、蘆、豕首、紫茢之屬。　又【爾雅釋草】茢，勃茢。【註】一名石芸。【本草】一名螫茢。【唐韻古音】讀去聲，音例。【張衡東京賦】爾乃卒歲大儺，敺除羣癘。方相秉鉞，巫覡操茢。　【說文】作□，義同。又□。考證：〔【周禮地官學染草註】茅蒐索蘆豕首紫茢之屬。〕　謹照原文索改。 

茤	【申集上】【艸字部】	茤	【集韻】當何切，音多。南夷名。【後漢哀牢夷傳】南下江漢，擊附塞夷鹿茤。【華陽國志】世祖遣兵，乗箄船，南攻鹿茤。　又同芰。【說文杜林說】芰，古从多。註詳四畫。

茥	【申集上】【艸字部】	茥	【唐韻】古攜切，音圭。【爾雅釋草】茥，蒛葐。【註】覆盆也，實似莓而小，可食。　又【說文】苦圭切，音暌。義同。　又【集韻】同蓕。

□	【未集上】【竹字部】	□	【集韻】狼狄切，音曆。竹火約刀爲□。

茦	【申集上】【艸字部】	茦	【玉篇】楚革切，音冊。【說文】莿也。【爾雅釋草】茦，刺。【註】草刺針也，關西謂之刺，燕北、朝鮮之閒曰茦。　又【集韻】七賜切。同莿，草芒。

茧	【申集上】【艸字部】	茧	【集韻】同□。【玉篇】茧，草衰也。（繭）〔古文〕絸【廣韻】古典切【集韻】【韻會】【正韻】吉典切，□音趼。【說文】蠶衣也。【禮祭義】世婦卒蠶，奉繭以示于君，遂獻繭于夫人。　又【釋名】煑繭曰幕。貧者著衣，可以幕絡絮也。或謂之牽離，煑熟爛，牽引使離散如綿然也。【禮玉藻】纊爲繭，縕爲袍。　又繭繭，聲氣微也。【禮玉藻】言容繭繭。【疏】猶綿綿，聲氣微細繭繭然。　又【戰國策】足重繭而不休息。【註】足傷皮皺，如蠶繭也。　【類篇】或作□。俗作蠒，非是。（繭）考證：〔【釋名】繭曰幕也。〕　謹照太平御覽引釋名原文改爲煑繭曰幕，或謂牽離。謹照釋名原文謂下增之字。 

	【午集中】【白字部】		【集韻】薄陌切，音帛。白色。與白同。　又【廣韻】匹白切【集韻】匹陌切，□音拍。又【廣韻】古了切【集韻】吉了切，□音皎。義□同。

茨	【申集上】【艸字部】	茨	【唐韻】疾資切【集韻】【韻會】【正韻】才資切，□音薋。【說文】以茅蓋屋。【釋名】茨，次也，次草爲之也。【書梓材】惟其塗塈茨。【周禮夏官圉師】茨牆則剪闔。【莊子讓王篇】原憲居魯，環堵之室，茨以生草。　又【詩鄘風】牆有茨。【註】蒺藜也。【爾雅釋草】茨，蒺藜。【註】布地蔓生，細葉，子有三角，刺人。　又【酉陽雜俎】沙州，飼馬以茨、萁。　又【博雅】積也，聚也。【詩小雅】曾孫之稼，如茨如梁。　又山名。【莊子徐無鬼】黃帝將見大隗于具茨之山。　又姓。【後漢衞颯傳】南陽茨充代颯爲桂陽太守。

茩	【申集上】【艸字部】	茩	【唐韻】古厚切，音苟。薢茩，藥名。

茪	【申集上】【艸字部】	茪	【唐韻】古黃切，音光。【集韻】草也。　又【爾雅釋草】薢茩，芵茪。【疏】决明，一名芵茪。

茫	【申集上】【艸字部】	茫	【玉篇】【唐韻】【廣韻】莫郞切【集韻】謨郞切，□音忙。【類篇】滄茫，水貌。【韻會】茫茫，廣大貌。　又州名。唐置郞茫州，在廣西化外。　又【唐書南蠻傳】茫蠻，本關南種。茫，其君號也。　又【正韻】母黨切，音莽。【野客叢書】《漢揚雄校獵賦》鴻蒙沆茫。【白居易詩】寒銷春蒼茫。【又】野道何茫蒼。【註】□讀上聲。　又通慌。【韓愈詩】茫惚使人愁。【註】古慌通茫，許往切。　亦作芒、汒，義同。

茬	【申集上】【艸字部】	茬	【韻會】仕之切，音馳。【說文】草貌。　又地名。【前漢地理志】東郡茬平。【應劭註】在茬之平地者也。　又【廣韻】側持切，音湽。義同。　又姓。見【集韻】。　又鋤加切，音槎。斫木。【魯語】山不茬蘖。字从艸。◎按茬字，《後漢書》《水經注》皆从仕，宋祁曰：當作荏，今茌茬荏□存。茬字从艸作。

茭	【申集上】【艸字部】	茭	〔古文〕□【唐韻】古肴切【正韻】居肴切，□音交。【說文】乾芻也。【書費誓】峙乃芻茭。【註】積芻茭供軍牛馬。【韻會】草名。苽，刈取以用曰芻，乾之曰茭，故曰峙乃芻茭。【史記河渠書】盡河壖棄地，民茭牧其中。　又【爾雅釋草】茭，牛蘄。【疏】茭似芹菜，可食。【本草註】生水澤中。苗似鬼針，花靑白色，子黃黑色，似防風子。　又【前漢溝洫志】搴長茭兮湛美玉。【註】竹葦絙謂之茭也，所以引置土石也。　又【集韻】下巧切，同，芰根也。【爾雅釋草】荺、茭。【註】今江東呼藕經緒如指，空中可啖者爲茇茭，卽此類。　又口敎切，音敲。【揚子方言】茭媞，欺謾之詞。　又【集韻】吉歷切。【周禮冬官弓人註】茭，讀爲激發之激，謂弓檠也。考證：〔【後漢溝洫志】搴長茭兮湛美玉。〕　謹照原書後漢改前漢。 

茮	【申集上】【艸字部】	茮	【唐韻】卽消切，音焦。【說文】莍也，似茱萸。註詳椒字。　又【集韻】乃了切。苭茮，草長貌，亦作□。

	【午集中】【目字部】		【唐韻】九遇切【集韻】俱遇切，□音句。【說文】左右視也。【元包經】大有鎣于頁。傳曰：目之覽也。【註】，目。頁，首也。　又彥，人名。見【宋史宗室表】。　又【廣韻】舉朱切【集韻】恭于切，□句平聲。義同。　【玉篇】與瞿同。【集韻】或作奭眗。【六書故】通作□。

茯	【申集上】【艸字部】	茯	【唐韻】房六切，音伏。茯苓。【博物志】松柏脂入地千年化爲茯苓，茯苓化爲琥珀。今泰山出茯苓而無琥珀，益州永昌出琥珀而無茯苓。【本草】多年樵斫之松，根之氣味抑鬱未絕，精英未淪，其精氣盛者，發泄於外，結爲茯苓，故不抱根，離其本體，有零之義也。精氣不盛，止爲附結本根，旣不離本，故曰茯神。

茱	【申集上】【艸字部】	茱	【唐韻】市朱切【集韻】慵朱切，□音殊。茱萸，藥名。

茲	【申集上】【艸字部】	茲	〔古文〕□茊【唐韻】子之切【集韻】津之切，□音孜。【說文】草木多益也。　又【爾雅釋詁】此也。【書大禹謨】念茲在茲。　又蓐席也。【爾雅釋器】蓐謂之茲。【公羊傳桓十六年】屬負茲舍不卽罪爾。【註】諸侯有疾稱負茲。　又【史記周本紀】康叔封布茲。【徐廣曰】茲，藉草之名。　又【通志氏族略】宋茲成，墊江人。　又通滋。【前漢五行志】賦歛茲重。【揚子太□經】天不之茲。　又【荀子正論篇】琅玕龍茲。【註】與髭同。　又【篇海】音慈。龜茲，國名。

茳	【申集上】【艸字部】	茳	【唐韻】古雙切，音江。【玉篇】茳蘺，香艸。

荾	【申集上】【艸字部】	荾	【唐韻】息遺切，音綏。華中齊也。【前漢外戚傳】函荾荴以俟風兮，芳雜襲以彌章。　又與荽同，見荽字註，一作葰。【玉篇】又作。

茴	【申集上】【艸字部】	茴	【唐韻】戸恢切，音回。【玉篇】茴香，草名。【嵆康茴香賦】仰眺崇岡，俯察幽坂，乃見茴香生蒙、楚之間。【本草】馬蘄，一名野茴香。蒔蘿，一名小茴香。　又【韻會】藥草，防風葉也。

茵	【申集上】【艸字部】	茵	【唐韻】於眞切，音因。【說文】車重席。【詩秦風】文茵暢轂。【註】文茵，虎皮也。【前漢丙吉傳】此不過汙丞相車茵耳。【註】茵，蓐也。　又【班固西都賦】乗茵步輦。【漢儀註】皇后、婕妤乗輦，餘者以茵，四人對舉四角，輿而行也。　又【本草】茵蔯，蒿。【註】經冬不死，更因舊苗而生，故名因陳。【杜甫詩】茵蔯春藕香。　又茵芋，藥名。　茵蓐。或作鞇。【集韻】亦作箇，通作絪、裀。

茶	【申集上】【艸字部】	茶	【集韻】直加切【正韻】鋤加切，□垞平聲。【廣韻】俗□字。春藏葉，可以爲飮。【韻會】茗也。本作荼，或作□，今作茶。【陸羽茶經】一曰茶，二曰檟，三曰蔎，四曰茗，五曰荈。【博物志】飮眞茶令人少眠。　又【本草】山茶。【註】其葉類茗，故得茶名。　又茶陵，地名。【前漢地理志】長沙國茶陵。　【正字通】引《魏了翁集》曰：茶之始，其字爲荼，如《春秋》齊荼、《漢志》荼陵之類。陸、顏諸人，雖已轉入茶音，未嘗輒攺字文。惟陸羽、盧仝以後，則遂易荼爲茶。其字从艸从人从木。○按《漢書年表》荼陵。師古註：荼音塗。《地理志》茶陵从人从木。師古註：弋奢反，又音丈加反。則漢時已有荼、茶兩字，非至陸羽後始易荼爲茶也。

茷	【申集上】【艸字部】	茷	【唐韻】符廢切【集韻】【韻會】房廢切，□音吠。草葉多也。【左傳僖二十八年】使茅茷代之。【柳宗元始得西山宴游記】斫榛莽，焚茅茷。　又博蓋切，音貝。義同。　又房越切，音伐。義同。　又蒲蓋切，音斾。【詩魯頌】其旂茷茷。【傳】茷茷，言有法度也。又【左傳定四年】綪茷、旌。【疏】茷，卽斾也。綪茷之下更言者，茷是旗尾，是旗身。　又【類篇】北末切。同茇，草根也。春草根枯，引而發之。

茸	【申集上】【艸字部】	茸	【唐韻】而容切【集韻】而融切【韻會】如容切，□音戎。【說文】草茸茸貌。【張衡南都賦】阿那蓊茸。【謝靈運詩】新蒲含紫茸。　又【史記晉世家】狐裘蒙茸。【註】蒙茸，以言亂貌。【左傳】作尨茸。　又木名。【管子地員篇】其杞其茸。　又鹿茸，藥名。【本草】四月、五月解角時取，隂乾，使時燥。　又【飛燕外傳】賜紫茸雲氣帳。【杜牧詩】醉脫紫茸裘。　又五茸，地名。【陸龜蒙詩】五茸春草雉媒驕。【自註】五茸，吳王獵所。　又【集韻】乳勇切，音宂。草生貌。【前漢司馬相如傳】叢以蘢茸。【師古註】聚貌。　又【前漢司馬遷傳】僕又茸以蠶室，重爲天下觀笑。【師古註】茸，推也。　又闒茸，不肖也。【鹽鐵論】賢知之士，闒茸之所惡也。考證：〔【□天子傳】賜紫茸雲氣帳。〕　謹按□天子傳無此文，謹照原書改飛燕外傳。 

茹	【申集上】【艸字部】	茹	【唐韻】人諸切，音如。【集韻】【韻會】□忍與切，音汝。【正韻】而遇切，音孺。【易泰卦】拔茅連茹。【王註】根相牽引貌。【程傳】根之相連者。　又受也。【詩大雅】柔亦不茹。　又食也。【禮禮運】茹毛飮血。【孟子】飯糗茹草。【莊子人閒世】不飮酒不茹葷者數月矣。　又食菜曰茹。【前漢董仲舒傳】公儀子相魯，食于舍而茹葵。【主莽傳】不茹園葵。　又啜也。【爾雅釋詁】啜，茹也。　又貪也，恣也。【揚子方言】吳、越之閒凡貪飮食者謂之茹。【郭註】今俗呼能粗食者爲茹。　又【說文】茹，飯牛也。【廣韻】飯馬也。　又度也。【詩邶風】不可以茹。【小雅】玁狁匪茹。【周頌】來咨來茹。　又柔也。【屈原離騷】攬茹蕙以掩涕兮。【註】茹，柔堧也。　又臭敗也。【呂氏春秋】以茹魚驅蠅，蠅愈至而不能禁。　又【左思魏都賦】神蘂形茹。【註】物自死曰茹。　又菜茹。【前漢食貨志】菜茹有畦。【晉書地理志】環廬種桑、柘、菜茹。　又草名。【詩鄭風】茹藘在阪。【傳】茅蒐也。【爾雅釋草】茹，藘。【註】今蒨草也。　又水名。【水經注】澧水，又東茹水注之。　又地名。【前漢地理志】上谷郡茹縣。　又陂名。【魏志劉馥傳】馥爲揚州刺史，治芍陂及茹陂，以漑稻田。　又姓。【晉書五行志】茹千秋爲驃騎咨議。【通志氏族略茹氏註】蠕蠕入中國爲茹氏。◎按茹字有平、上、去三聲，皆于字義無係，如《易》之連茹，王肅音如。《易韻》讀孺，《詩》之匪茹、來茹，箋音汝，徐音如。《前漢董仲舒傳》茹字音汝，《王莽傳》茹字又音如。唯茹藘茹字，《詩》箋及《爾雅》疏皆音如。茹毛、茹草、茹葷，茹字皆音人庶切，餘音或平或仄，不可泥也。《正字通》以連茹、不茹、茹毛義列于如音，以來茹、形茹等茹列于孺音，非是。考證：〔【揚子方言】【郭註】凡俗呼能粗食者爲茹。〕　謹照原文凡改今。 

	【午集中】【疒字部】		【廣韻】山責切【集韻】色責切，□音栜。瘮，寒病。【集韻】或作瘷。　又【集韻】蘇骨切，音速。義同。　又【集韻】七賜切，音刺。風，膚疾。　又【玉篇】古文瘠字。註詳十畫。

	【補遺】【酉集】【邑字部】		【龍龕】音恭。亭名。又邑名。備考：【海篇】音經。

	【午集中】【目字部】		【字彙補】莫豆切，音茂。【靑箱雜記】睮者，嫉妒人也。

茺	【申集上】【艸字部】	茺	【唐韻】昌終切【集韻】【韻會】昌嵩切，□音充。【玉篇】茺蔚，卽今益母草也。【本草】此草及子皆充盛密蔚，故名。

茻	【申集上】【艸字部】	茻	【集韻】文紡切，音惘。【說文】衆草也，从四屮，凡茻之屬皆从茻，讀與冈同。自爲部。【正字通】入艸部。【六書正譌】衆草也，象形。別作□，訓逐兔艸中也，非艸、茻之義。　又【廣韻】模朗切，音莽。義同。　又【通志六書略】茻，蕨類，繁薈而叢生。　又滿補切，音姆。莫後切，音晦。義□同。【玉篇】作□。□，古文友字。

茼	【申集上】【艸字部】	茼	【篇海】徒紅切，音同。【正字通】引《函史物性志》云：茼蒿，香，可茹。

茽	【申集上】【艸字部】	茽	【類篇】直衆切，音仲。草卉叢生也。

茿	【申集上】【艸字部】	茿	【唐韻】【韻會】□張六切，音築。【玉篇】篇茿也。【爾雅】作蓄。【郭註】似小藜，赤莖有節，好生道旁，可食。殺蟲。

荀	【申集上】【艸字部】	荀	【唐韻】相倫切【集韻】【韻會】【正韻】須倫切，□音恂。【說文】草也。【山海經】靑要之山有草焉，黃華赤實，名曰荀草。【郭璞圖詠】荀草赤實，厥狀如葌。　又國名。【左傳桓九年】荀侯賈伯伐曲沃。【水經注】汾水又西逕荀城東，古荀國也。　又姓。【通志氏族略】荀氏有二，本侯國也。晉荀林父以邑爲氏。

荁	【申集上】【艸字部】	荁	【玉篇】【唐韻】□胡官切，音桓。菫類。【禮內則】菫、荁、枌、楡，兔薧滫瀡以滑之。【註】冬用菫，夏用荁。【廣雅】夏荁秋菫滑如粉。【後漢馬融傳】芝荋，菫、荁。今通用堇字。考證：〔【禮內則】菫荁枌楡兔薧滫瀡，以滑之。〕　謹照原文兔改免。 

荂	【申集上】【艸字部】	荂	【唐韻】芳無切，音敷。【韻會】榮也，華也。【爾雅釋草】華，荂。【揚子方言】華、荂，盛也。齊、楚之閒或謂之華，或謂之荂。【左思吳都賦】異荂蓲蘛。　又人名。【晉書劉琨傳】趙王倫子荂。　又【集韻】【正韻】□枯瓜切，音誇。義同。　又况于切，音吁。【爾雅釋草】芺、薊，其實荂。【註】芺與薊頭，皆有蓊臺名荂，荂卽其實也。　又况華切，音花。【莊子天地篇】大聲不入于里耳，《折揚》《皇荂》，則嗑然而笑。【註】《折揚》《皇荂》，皆古歌曲也。

荃	【申集上】【艸字部】	荃	【廣韻】此緣切【韻會】逡緣切，□音詮。【說文】芥脃也，亦香草也。【屈原離騷】荃不察余之中情。【拾遺記】荃蕪香，出波弋國，浸地則土石皆香，以燻枯骨則肌肉皆生。　又【正韻】蘇昆切，音孫。義同。　又通絟。【前漢江都王傳】繇王閩侯遺建荃葛。【註】細布也。　又通筌。【莊子外物篇】得魚而忘荃。【註】積柴水中，使魚依而食焉。考證：〔【說文】芥□也。〕　謹照原文□改脃。 

荄	【申集上】【艸字部】	荄	【唐韻】古哀切【韻會】柯開切，□音該。【說文】草根也。【爾雅釋草】荄，根。【揚子方言】荄，根也，東齊曰杜，或曰茇。【前漢禮樂志】靑陽開動，根荄以遂。【註】草根曰荄。　又【集韻】【正韻】□居諧切，音皆。義同。　又與核通。【前漢五行志】孕毓根核。【師古註】核亦荄字也。考證：〔【爾雅釋草】萰菟荄。〕　謹按菟荄乃草名非草根，上文引說文荄草根也，則此當引爾雅荄根。謹將萰菟荄改荄根。 

□	【未集上】【竹字部】	□	【字彙補】與孂同。

</div>
    <div class="pagination">
<a href="康熙字典_page125.html">上一页</a><span>...</span><a href="康熙字典_page121.html">121</a><a href="康熙字典_page122.html">122</a><a href="康熙字典_page123.html">123</a><a href="康熙字典_page124.html">124</a><a href="康熙字典_page125.html">125</a><span class="current-page">126</span><a href="康熙字典_page127.html">127</a><a href="康熙字典_page128.html">128</a><a href="康熙字典_page129.html">129</a><a href="康熙字典_page130.html">130</a><a href="康熙字典_page131.html">131</a><span>...</span><a href="康熙字典_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
