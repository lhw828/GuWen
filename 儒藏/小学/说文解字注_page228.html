<!DOCTYPE html>
<html>
<head>
    <meta charset="UTF-8">
    <title>说文解字注 - 第 228 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 228 页/共 283 页</h1>
    <div class="content">　　路径：段注说文□第十二卷□手部
　　标题：□zì
　　注解：积也。小雅车攻曰：助我举柴。传曰：柴，积也。笺云：虽不中，必助中者举积禽也。柴，许所据作□。此声、责声古同在十六部，以叠韵为训。从手此声。前智切。诗释文引说文士卖反。出音隠。《诗》曰：“助我举□。”西京赋作举胔。薛注：胔，死禽兽将腐之名。一曰搣颊旁也。一曰二字广韵及小徐本及集韵、类篇皆有之，是也。无此则与上文积也矛盾。而积也卽释车攻。又非引曰圛，引堲谗说而释之之比。上文搣下云□也，此□下云搣颊旁也，是二篆为转注，亦考老之例。搣颊旁可以休老，见庄子。庄子亦作皆□，叚借字。
　　路径：段注说文□第十二卷□手部
　　标题：掉diào
　　注解：摇也。掉者，摇之过也。摇者，掉之不及也。许浑言之。从手卓声。徒吊切。二部。《春秋传》曰：“尾大不掉。”左传昭十一年文。
　　路径：段注说文□第十二卷□手部
　　标题：摇yáo
　　注解：动也。从手□声。余招切。二部。
　　路径：段注说文□第十二卷□手部
　　标题：搈rónɡ
　　注解：动搈也。动搈，汉时语。广雅曰：搈，动也。从手容声。余陇切。九部。
　　路径：段注说文□第十二卷□手部
　　标题：□zhì
　　注解：当也。广雅曰：□，当也。从手贰声。直利切。曹宪引说文直二反。按作直异切者，误。
　　路径：段注说文□第十二卷□手部
　　标题：揂jiū
　　注解：聚也。商颂：百禄是遒。传曰：遒，聚也。按传谓此遒为揂之叚借字。从手酋声。卽由切。三部。
　　路径：段注说文□第十二卷□手部
　　标题：掔qiān
　　注解：固也。掔之言坚也，紧也，谓手持之固也。或叚借为牵字，如史记郑襄公肉袒掔羊，卽左传之牵羊也。俗用悭吝字，亦为掔之俗。从手臤声，苦闲切。十四部。读若《诗》“赤舄掔掔”。掔掔，当依豳风作几几。传曰：几几，絇皃。掔在十二部，几在十五部，云读若者，古合音也。
　　路径：段注说文□第十二卷□手部
　　标题：捀fénɡ
　　注解：奉也。奉者，承也。从手夆声。敷容切。九部。
　　路径：段注说文□第十二卷□手部
　　标题：□yú
　　注解：举也。从手举。此篆各本作举，云对举也。从手舆声。以诸切。下文出扬扬二篆，卽出举篆，云对举也。居许切。不特义同，形声亦皆不甚异，读许者往往疑焉。今按玉篇列字次苐，捀下扬上作攑，丘言切，举也。说文捀下扬上则作□，显是攑篆之讹。葢□冯作玉篇时所据说文未误也。说文本有举无□，后人自讹舛耳。广韵廿二元亦曰：攑，举也。上林赋、毛诗笺、汉书音义、通俗文皆有揵，揵卽此攑篆也，字从手举会意。邱言切。十四部。
　　路径：段注说文□第十二卷□手部
　　标题：扬yánɡ
　　注解：飞举也。从手昜声。与章切。十部。□，古文扬，从攴。汉碑用扬历，他文用扬历，皆用今文尚书般庚之优贤扬历也。〖注〗□、扬，亦古文扬。
　　路径：段注说文□第十二卷□手部
　　标题：举jǔ
　　注解：对举也。对举谓以两手举之，故其字从手与，手与又手也。从手与声。居许切。五部。一曰舆也。小徐有此四字。按舆卽舁，转写改之。左传：使五人舆豭从己。舁之叚借也。舁者，共举也。共者，非一人之辞也。举之义亦或训为舁。俗别作□羼入说文，音以诸切，非古也。
　　路径：段注说文□第十二卷□手部
　　标题：掀xiān
　　注解：举出也。掀之言轩也。从手欣声。虚言切。古音在十三部。虚斤切。《春秋传》曰：“掀公出于淖。”成十六年左传文。释文曰：捧毂举之，则公轩起也。徐许言反。一曰掀，引也。胡根反。〇又按陆引字林云：火气也。葢吕氏所见昭十八年左传作行火所掀，与今本作焮不同，亦谓火气高举也。
　　路径：段注说文□第十二卷□手部
　　标题：揭qì
　　注解：高举也。见于诗者，匏有苦叶传曰：揭，褰裳也。硕人传曰：揭揭，长也。荡传曰：揭，见根皃。从手曷声。去例切。又基竭切。十五部。
　　路径：段注说文□第十二卷□手部
　　标题：拯zhěnɡ
　　注解：上举也。出□为拯。从手丞声。《易》曰：“拯马壮吉。”各本篆作抍，解无出□为拯四字，丞声作□声，拯马作抍马，今皆正。易明夷释文曰：丞音拯救之拯。说文云举也。子夏作抍。字林云：抍，上举。音承。然则说文作拯，字林作抍，在吕时为古今字。陆引无上字，而李注羽猎赋引有之。李注谢灵运拟邺中集诗、曹植七启、潘朂九锡文、传亮修张良庙敎、王巾头陁寺碑皆引说文出溺为拯，是古本确有此四字。方言曰：□、抍，拔也。出□为抍，出火为□。方言之书字多经转写，改作抍，卽以今字改古字之一。抑或子云固如此作，许不之录耳。用拯马壮吉，周易明夷六二爻辞。其字今作拯。陆氏德明作丞，云拯救之拯，犹艮不承其随云承音拯救之拯，左传目于眢井而承之云承拯救之拯也。叶林宗抄文渊阁宋本不误。通志堂、抱经堂皆改大字为拯，殊非。集韵抍承撜拯丞五形同字。丞承卽取诸艮，随二卦释文。类篇丞作氶。今本释文改丞为拯。遂使集韵、类篇之本原泯□矣。羽猎赋：丞民乎农桑。李引声类丞亦拯字。此丞之证也。列子：使弟子并流而承之。张注：承音拯。引方言出溺为承。此承之证也。玉篇曰：氶，声类云抍字。然则声类之作丞，作氶固难考。集韵曰：氶者，承之或礼。玉篇曰：抍音蒸。又上声。葢古多读平声，今则读上声。古音在六部。陆云音拯救之拯。玉篇、广韵皆云：蒸上声。不作反语者，广韵云无韵切也。无韵切者，此韵字少，庱殑□又皆难识也。撜，拯或从登。拯，各本作抍，今正。丞声、登声皆六部也。□声亦六部。而此篆古从丞，从登，不从□者，丞、登皆有上进之意，形声中有会意。经典登作□皆叚借字，□之本义实于上举无涉。〖注〗氶，同抍。或作拯，又作承，别作丞。
　　路径：段注说文□第十二卷□手部
　　标题：振zhèn
　　注解：举救之也。之字依韵会补。诸史籍所云振给、振貣是其义也。凡振济当作此字。俗作赈，非也。匡谬正俗言之详矣。从手辰声。章刃切。十三部。一曰奋也。此义则与震略同。采□传曰：入曰振旅。振鹭传曰：振振，羣飞皃。七月传曰：沙鸡羽成而振讯之。皆此义。麟止，殷其雷传曰：振振，信厚也。则此义之引□。葢未有不信厚而能奋者。
　　路径：段注说文□第十二卷□手部
　　标题：扛ɡānɡ
　　注解：横关对举也。以木横持门户曰关。凡大物而两手对举之曰扛。项羽力能扛鼎，谓鼎有□，以木横贯鼎耳而举其□端也。卽无横木而两手举之亦曰扛。卽两人以横木对举一物亦曰扛。字林：捎、掆，舁也。匡谬正俗曰：音讹。故谓扛为刚。有造掆字者，故为穿□也。西京赋作□鼎，□卽□。魏大飨碑作□鼎。□者，扛之叚借字也。从手工声。古双切。九部。〖注〗与掆同找，或作抗。又与□同。《韵会》通作□。
　　路径：段注说文□第十二卷□手部
　　标题：扮fěn
　　注解：握也。大□曰：地则虚三以扮天之十八也。扮犹幷也。从手分声，读若粉。房吻切。十三部。〖注〗□，扮字之讹。另□字，扴字之讹。
　　路径：段注说文□第十二卷□手部
　　标题：挢jiǎo
　　注解：举手也。引□之，凡举皆曰挢。古多叚矫为之。陶渊明曰：时矫首而遐观。王逸注楚辞曰：矫，举也。从手乔声。居少切。二部。一曰挢，擅也。擅，专也。凡矫诏当用此字。
　　路径：段注说文□第十二卷□手部
　　标题：捎shāo
　　注解：自关已西凡取物之上者为挢捎。取物之上，谓取物之顚也。捎之言捎也。方言曰：挢捎，选也。自关而西秦晋之闲凡取物之上谓之挢捎。按今俗语云捎带是也。西京赋注曰：摕者，捎取之。□工记捎其薮、捎沟，注曰：捎，除也。其引申之义。从手肖声。所交切。二部。
　　路径：段注说文□第十二卷□手部
　　标题：□yǒnɡ
　　注解：袌也。各本作抱也，今正。抱者，说文之或捊字也。袌见衣部，褱也。改袌为抱，大失许例。公食大夫礼：□簠梁。注云：拥，抱也。吴语：官帅拥铎。注云：拥，抱也。汉书注曰：南方谓抱小儿为雍树。雍者，拥之叚借字。从手雝声。于陇切。九部。按玉篇作□，葢古体也。抱之则物必在前，故上雝下手。
　　路径：段注说文□第十二卷□手部
　　标题：□rǔ
　　注解：染也。如染绘为色也。从手耎声。而泉反。十四部。《周礼》曰：“六曰□祭。”各本篆作擩，解作需声，引周礼作擩祭，今正。古音耎声在十四部，需声在四部，其音画然分别，后人乃或淆乱其偏旁本从耎者讹而从需，而音由是乱矣。周礼大祝九祭：六曰□祭。士虞礼、特牲馈食礼、少牢馈食礼、有司彻四篇经文几用□字二十。唐石经周礼、士虞皆作擩。特牲、少牢、有司皆作□。参差乖异。此非经字不一，乃周礼、士虞经浅人妄改也。郭璞而沿反，李善而缘反，刘昌宗而□反，陆德明而泉反，皆耎声之正音也。杜子春读如虞芮之芮，郭璞而悦反，刘昌宗而谁反，颜师古如阅反，陆德明而劣反，皆耎声之音转也，古音十四、十五部冣相近之理也。今则周礼、礼经、汉书、子虚赋注皆误从需。玉篇擩，而主切。广韵麌韵作擩，切而主。薛韵作□，切如劣。不知其本为一字。而五经文字云：□，如悦反，字书无此字，见礼经。擩，汝主反，见周礼。是则唐开成石经正用张参之说，故周礼与仪礼异字，不知何以就礼经中士虞与他篇又异字也。张氏云周礼作擩，汝主反。今按周礼释文曰而泉反，一音而劣反。刘又而谁反。絶无汝主一反，不可以证陆氏周礼之本作□乎。士虞礼释文曰：如悦反。刘而□反，又而谁反。与特牲、少牢、有司音义皆同，亦不言而主反，又不可以见士虞之本作□乎。其云字书无□字，则其所据说文已为俗改之本，有擩无□，而不知说文古本之有□无擩也。礼经注曰：□，染也。李奇子虚赋注曰：染，□也。
　　路径：段注说文□第十二卷□手部
　　标题：揄yú
　　注解：引也。汉郊祀歌曰：神之揄，临坛宇。师古云：揄，引也。史记：揄长袂。广韵：揄扬，诡言也。皆其引申之义。大雅：或舂或揄。叚揄为舀也。从手兪声。羊朱切。古音在四部。
　　路径：段注说文□第十二卷□手部
　　标题：搫pán
　　注解：搫擭，不正也。广韵：搫□，宛转也。今义也。从手般声。薄官切。十四部。
　　路径：段注说文□第十二卷□手部
　　标题：擭wò
　　注解：搫擭也。从手蒦声。一虢切。古音在五部。一曰布擭也。此卽今之布濩字也。刘逵注吴都赋曰：布濩，遍满皃。一曰握也。握者，搤持也。西京赋：擭獑猢。薛云：擭谓握取之也。今本握讹掘。□应不误。
　　路径：段注说文□第十二卷□手部
　　标题：拚biàn
　　注解：拊手也。拊，揗也。□，拊也。此不但言拊，言拊手者，谓两手相□也，今人谓欢拚是也。叹书、吴都赋皆云拚射。孟康曰：手抟为拚。此则谓两人手相搏也。从手弁声。皮变切。十四部。俗作抃。
　　路径：段注说文□第十二卷□手部
　　标题：擅shàn
　　注解：专也。专当作嫥。嫥者，壹也。从手亶声。时战切。十四部。
　　路径：段注说文□第十二卷□手部
　　标题：揆kuí
　　注解：度也。各本作葵也，今依六书故所据唐本正。度者，法制也。因以为揆度之度。今音分去入，古无二也。小雅：天子葵之。传曰：葵，揆也。谓叚葵为揆也。从手癸声。求癸切。十五部。
　　路径：段注说文□第十二卷□手部
　　标题：拟nǐ
　　注解：度也。今所谓揣度也。从手疑声。鱼己切。一部。
　　路径：段注说文□第十二卷□手部
　　标题：损sǔn
　　注解：减也。水部曰：减者，损也。二篆为转注。从手员声。稣本切。十三部。
　　路径：段注说文□第十二卷□手部
　　标题：失shī
　　注解：纵也。纵者，缓也。一日舍也。在手而逸去为失。兔部曰：逸，失也。古多叚为逸去之逸，亦叚为淫泆这泆。从手乙声。以甲乙之乙为声。式质切。十二部。
　　路径：段注说文□第十二卷□手部
　　标题：挩tuō
　　注解：解挩也。今人多用脱，古则用挩，是则古今字之异也。今脱行而挩废矣。从手兑声。他括切。十五部。
　　路径：段注说文□第十二卷□手部
　　标题：拨bō
　　注解：治也。公羊传：拨乱世，反诸正。何注曰：拨犹治也。何言犹者，何意拨之本义非治，拨之所以为治也。许则直云治。从手发声。北末切。十五部。
　　路径：段注说文□第十二卷□手部
　　标题：挹yì
　　注解：抒也。大雅曰：泂酌彼行潦，挹彼注兹。从手邑声。于汲切。七部。
　　路径：段注说文□第十二卷□手部
</div>
    <div class="pagination">
<a href="说文解字注_page227.html">上一页</a><span>...</span><a href="说文解字注_page223.html">223</a><a href="说文解字注_page224.html">224</a><a href="说文解字注_page225.html">225</a><a href="说文解字注_page226.html">226</a><a href="说文解字注_page227.html">227</a><span class="current-page">228</span><a href="说文解字注_page229.html">229</a><a href="说文解字注_page230.html">230</a><a href="说文解字注_page231.html">231</a><a href="说文解字注_page232.html">232</a><a href="说文解字注_page233.html">233</a><span>...</span><a href="说文解字注_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
