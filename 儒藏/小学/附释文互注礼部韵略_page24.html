<!DOCTYPE html>
<html>
<head>
    <meta charset="UTF-8">
    <title>附释文互注礼部韵略 - 第 24 页/共 27 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>附释文互注礼部韵略 - 第 24 页/共 27 页</h1>
    <div class="content">　　防【箸也又吉协切见帖字韵】　　　　　　歃【色洽切歠也释按左传歃如忘歃血也】
　　箑【扇也】　　　　萐【萐莆瑞草释云王者孝徳至则萐莆生于厨其叶大如门不摇自扇饮食也】
　　霎【小雨】　　　　臿【测洽切舂也】　　锸【鍼也尔雅谓之疀古锸字汉沟洫志举臿为云鍫也】揷【刺肉也】　　　扱【収也尔雅扱社谓之撷】劄【竹洽切刺箸也】　　□【昵洽切痹□隘也】笝【竹维舟】　　　陿【与陜同诗魏地陿隘当于陜字下亦作陿新制添入】　　三十三狎狎【辖甲切释按説文犬可习也一曰更也近也书予弗狎于弗顺左传狎主诸侯之盟更也】
　　匣【匮也】　　　　柙【藏兽槛也语虎兕出于柙】　　　　　　甲【古狎切释云铠也又
　　太嵗在甲曰阏逢】　　押【乙甲切释云检押隠括】压【壊也】　　　　鸭【释云鳬鹜也在野曰鳬在家曰鹜皆鸭也】　　呷【迄甲切释按説文吸呷也相如赋翕呷三都赋喤呷】　翣【色甲切柩饰也释按世本武王作翣其形如扇礼天子八诸侯六大夫四士二下垂又檀弓周人墙置翣扇也】　霅【直甲切霅霅震电貌
　　一曰众言扬雄赋霅然阳开又与□通】　　　　□【水名通作霅释云在呉兴】
　　喋【啑喋鸟食又的协达协二切并见帖字韵】　　　三十四乏　　乏【扶法切释按説文匮也春秋传反正为乏】　　法【弗乏切释按説文刑也一曰则也又姓三国有法正】　灋【与法同周礼以八灋治官府当于法字下亦作灋新制添入】







　　附释文互注礼部韵略卷五
<经部,小学类,韵书之属,附释文互注礼部韵略__贡举条式>
　　钦定四库全书
　　贡举条式
　　宋　丁度等　撰
　　行在国子监准绍兴四年三月十八日勅节文中书门下省尚书省送到礼部状国子监申勘防旧本韵畧前后所载举人通知考校格式并庙讳之类縁自复行诗赋后来续有申请删改若止据旧本雕印窃虑别致抵牾欲乞从本监参照见行条式改正雕印施行伏候指挥三月十八日奉圣防并依国子监所申奉勅如右牒到奉行今具贡举见行条式指挥下项
　　一元祐五年七月初十日酉时准都省送下当月九日勑中书省尚书省送到礼部状准都省送下太学博士孙谔等状伏覩朝廷近颁贡举法经义之外添诗赋一场窃惟贡举条制诗赋格式该载或有未尽者今举人初习声律动多疑虑加以经传音释与礼部韵间有不同及自来传袭又多讹谬虽主司考校亦无定论临时率以私意去取如开封府国学试官众多尚可佥议可否而逺方州郡所差试官不过一二人虽有程文优长用字偶渉疑似主司无以商较又仓卒无所捡据狃于畏谨或至闇行黜落往往収平凡而退优异深可悯惜故韵有一字一义而两音者如廷字防字夀字之类不敢辄指一声押用字有合用而私相传为当避者如分寸尺丈引之引杼柚其空之杼之类举人不敢用有司不敢取又有韵合押而礼部韵或不収者如傅说之说及皥字扩字之类自合収用虽经传所用字礼部韵多所不载今亦且举人常用者収附入韵谨采摭经传及广韵礼部韵校对得字及诗赋式各具解释画一如后防详秋试在近诸路州郡亦合颁降本部今将孙谔等所申事理并于逐项内勘当讫伏候指挥七月九日三省同奉圣防依礼部所申仍先次施行奉勅如右牒到奉行前批七月十日巳时付礼部施行
　　一字同义而有两音者
　　攻
　　訚
　　垠
　　防【一平声阳字韵符方切一去声漾字韵符访切隄也据月令季春脩利隄防音房经解曰犹防止水之所自来以旧坊为无所用而壊之者必有水败音房本又作防已上并无独音如周官稻人以防止水注云防旁隄也匠人防必因地势善防者水淫之如此类并无音】
　　廷【一下平声青字韵唐丁切朝中也一去声径字韵徒径切朝位也】
　　探【一下平声覃字韵他含切一去声勘字韵他绀切按系辞曰圣人探赜索隠语曰见不善如探汤多方曰探天之威谷梁隐公元年曰已探先君之邪志并音吐南切中庸注曰探端知绪音贪已上并有独音如董仲舒云春秋深探其本太史公自序上会稽探禹穴如此之类并无音】
　　被【一上声纸字韵部靡切一去声寘字韵平义切皆曰及也亦寝衣】
　　视【一上声防字韵善防切从示一去声至字韵时利切从示皆曰瞻也亦作眎眡】取【一上声麌字韵此主切一去声厚字韵此茍切皆曰获也】
　　聚【一上声麌字韵慈庾切一去声遇字韵从遇切皆曰会也】
　　柢【一上声荠字韵典礼切一去声霁字韵丁计切皆曰根柢也】
　　悌【一上声荠字韵待礼切一去声霁字韵大计切皆曰恺悌也】
　　悔【一上声骇字韵呼罪切一去声队字韵呼内切皆曰恨也按易曰亢龙有悔复卦曰无只悔诗曰其徳靡悔书曰虽悔可追语曰行寡悔死而无悔如此类并无音】
　　在【一上声海字韵尽亥切一去声代字韵昨代切皆曰所也存也察也】
　　逮【一上声海字韵荡亥切一去声代字韵徒耐切皆曰及也】
　　蕴【一上声吻字韵委粉切一去声问字韵于问切皆曰积也】
　　緼【一上声吻字韵委粉切一去声问字韵于问切枲也绋也】
　　愠【一上声吻字韵委粉切一去声问字韵于问切皆曰心所愠积】
　　蹇【一上声阮字韵纪偃切一上声狝字韵九辇切皆曰跛也】
　　衍【一上声狝字韵以浅切广也一曰水溢也一去声线字韵延面切水溢也一曰广也】谳【一上声狝字韵语蹇切一去声线字韵鱼战切一入声薛字韵鱼列切皆曰议罪也】巧【一上声巧字韵苦绞切一去声效字韵口教切技巧也按诗葛屦曰其民机巧趋利释音如字余苦孝切】
　　惰【一上声果字韵徒果切一去声过字韵徒卧切皆曰不防也】
　　假【一上声马字韵举下切假大也亦曰非真一去声祃字韵居讶切休假也又以物贷人也今据左传序称璧假许田音古雅切后不音者同如惟名与器不可以假人之类即假借字并许于上声去声通押】
　　订【一上声迥字韵待鼎切一去声径字韵丁定切皆曰平议也】
　　寿【一上声有字韵是酉切一去声宥字韵承呪切寿考也】
　　后【一上声厚字韵很口切一去声候字韵胡遘切皆曰君也】
　　甚【一上声寝字韵食荏切一去声沁字韵时鸩切皆曰过也】
　　赉【一去声泰字韵落盖切一去声代字韵洛代切皆曰赐也】
　　应如此类者欲乞许随本韵通押其经传内有独音者不従本音如主司所出诗赋题韵脚内有如此两音者欲乞随题目告示指従一处令举人押用
　　本部今欲依孙谔等所乞
　　一字义不同而经传多误用者
　　猒【下平声盐字韵于盐切饱也】厌【去声艳字韵于艳切足也】餍【去声艳字韵于艳切饫也三字系两声礼部韵训解不同按左传无厌将及我释文于盐反下同又曰贪惏无餍释文本亦作厌于盐反又曰属厌而已注小人之腹饱犹厌足释文于艳反注同诗厌厌夜饮音于盐反又清庙注不见厌于人又云人无厌之又振鹭注皆爱敬之无厌之者皆音于艳反书洛诰万年猒于乃徳音于艳反徐于亷反又我惟无斁其康事注云我惟无厌其安天下事音于艳反孟子曰不夺不餍释音一盐切又于艳切左传序曰餍而饫之音于艳反今礼部韵下平声盐字韵有猒字无厌字餍字去声艳字韵有厌字餍字无猒字按诸经有猒厌餍三字用字与所音并相互即乞于盐字韵添入厌餍二字艳字韵添入猒字各从正经本音或他经传无明音者如荀子求善无厌汉书贾山传求善无餍之类并乞许作平声侧声通使】
　　否【上声防字韵音补靡切臧否也】否【上声有字韵俯九切不可也】
　　【二字音义不同按易师卦师出以律否臧凶释音鄙恶也马郑王肃音方有反同人卦六二同人于宗吝注过主则否释音方有反备鄙反左传隐公十一年师否臧亦如之释音鄙又方九反诗之抑曰未知臧否注云伤王不知善否释音鄙注同臧善也否恶也今考易左传臧否皆有两音惟诗未知臧否独音鄙今乞如全使经传文未知臧否一句之类即从独音如散押臧否之类乞许通押】
　　厉【去声祭字韵力制切严也】砺【去声祭字韵力制切防也】励【去声祭字韵力制切勉也三字音同义异并合分押如荀子云钝金必待袭厉然后利梅福云厉世摩钝即厉与砺同义不得双押】
　　已上八字欲乞各随意义音释使用及韵内互相附入
　　本部看详欲依孙谔等所乞于韵内互相附入
　　一系经传正文内字举人所常用而见行礼部韵有不收者
　　厘【礼部韵之字韵厘字陵之切理也福也无祝厘字受厘字按前汉文帝纪吾闻祠官祝厘如淳曰厘福也师古曰音僖本字作禧假借用耳又贾谊传云上方受厘坐宣室应劭曰厘祭余肉也汉仪注祭天地五畤皇帝不自行祠还致福厘音禧师古曰禧福也借厘字为之耳今乞附入僖字下如押允厘百工王厘尔成之厘即许别押受厘字】
　　徕【礼部韵咍字韵来字音郎才切无此徕字今乞附入来韵按前汉礼乐志云天马徕从西极顔师古释曰徕古来字如已押来字即徕来义同不得防押如徂徕山名义异者非】
　　哨【按扬子云匪伏匪尧礼义哨哨释音消又七笑切广韵宵字韵亦音相邀切又七笑切今礼部韵平声去声并不収乞只从一音附入宵字韵押】
　　皥【孟子曰王者之民皥皥如也释音皥与昊同説文胡老切义与浩同古字通用乞付入皓字韵押】
　　委【按学记或源也或委也释音于伪切周官宰夫掌牢礼委积释音上于伪切下子赐切此二字相连皆同此音今礼韵只于上声有于诡切去声不收乞附入寘字韵押其余各随本出释音使用】
　　甈【按周官牧人毁事用尨注云故书毁为甈释音丘例切扬子先知篇云刚则甈释音五计切今礼部韵不収乞附入霁字韵押】
　　效【诗曰君子是则是效易曰效法之谓坤孟子曰效死而民弗去合作两字便乞附入效字韵押】朴【礼部韵觉字韵朴字匹角切按前汉文帝纪示敦朴为天下先今韵无此朴字乞附入觉字韵押然二字义同乞不双押】
　　说【礼部韵薛字韵恱字音欲雪切无此说字据易说以使民民说无疆语不亦说乎书髙宗梦得说并音恱今乞収说字附入薛字韵不许连押如押傅说张説之类即许别押言说之说字】
　　扩【按孟子曰知皆扩而充之释文下音郭张大也字亦作旷音霍今考广韵礼部韵并不収乞附入铎字韵押】
　　已上十字欲乞附入逐韵
　　本部欲依孙谔等所乞附入逐韵
　　一自来传袭以为合当囘避而实与庙讳不同音不当囘避者
　　壹戎衣【礼记中庸曰武王缵太王王季文王之绪壹戎衣而有天下注衣读如殷齐人言殷声如衣壹戎殷者壹用兵伐殷也释文依注作殷于巾反今按尚书武成云一戎衣天下大定注衣服也一着戎服而灭纣又康诰云天乃大定文王殪戎殷诞受厥命据文考之即一戎衣武王之事也殪戎殷文王之事也中庸称武王壹戎衣而有天下则字义字音乞从武成为定衣于希反所有中庸注云衣读如殷及释文音于陈反并无证据乞更不行用】
　　杼【按条制庙讳常恕切杼字神与切今礼部韵上声语字韵杼字系与伫同音直吕切机杼也诗曰杼柚其空独音直吕切即不合囘避】
　　已上二字欲乞明降指挥更不囘避
　　一旧额
　　庙讳外无明文而私辄囘避者
　　畜慉【按易大畜小畜及师卦畜众释文并敕六切又许六切准近条有两音者从一音不合廻避外今看详礼部韵畜字训飬也及诗不我能畜之慉孟子称俯足以畜妻子畜君何尤并独音许六切其字义虽不合囘避然释音与庙讳吁玉切者相近】
　　已上二字未委合与不合囘避欲乞明降指挥
　　本部看详壹戎衣并杼畜三字欲乞许随所出处释音用之
　　庸【按唐书食货志有租庸调之法用人之力嵗二十日闰加二日不役者为入绢三尺谓之庸今学者多囘避疑与藩邸名同义】
　　已上未委合与不合囘避欲乞明降指挥
　　本部看详庸字即非旧名本字自不当囘避今合申明行下
　　一系祖宗朝合格诗赋有下项格式及用字平侧不同而近世不敢用者
　　准贡举条赋初入韵许用邻韵引亦有声相近而非邻韵者【如王曾有物混成赋第四韵云小不隐乎纎芥大不充于寰海芥字在去声海字在上声系隔韵郑獬严父莫大于配天赋第八韵云故王者藩饰圭币以罄乎外躬耨粢盛以尽乎内即非邻韵而皆声相协】
　　赋有用字平侧不同如储思者【据扬雄甘泉赋云储精垂思无音黄庠天子外屏赋第六韵入韵云游蠖濩以储思俨清光而齐泰作平声使又章楶防黙思道赋第五韵隔句云不敢康寜第藏神而储思克自抑畏将继道以追踪作侧声使】
　　诗以题中平声字为韵题中有两字同韵而并押者【如廖迈众秋献良裘诗云防礼分常职天时及仲秋猎将行大狝服预献良裘既押秋字又押裘字】
　　已上三项欲乞依旧许用
　　本部看详欲依孙谔等所乞于贡举格式内添入
　　一元祐五年七月十六日戌时准朝省送到礼部状勘防考校举人诗赋策论格式昨修入贡举勑并附入韵略已颁降讫本部看详举人程文内用字如有两义或两音并未有所用执守明文若或差误者亦未有约束今欲乞如一字或两义或两音并各依所用音义内差误者作一抹欲先次施行伏候指挥前批七月十六日未时付礼部施行仍闗合属去处
　　一建炎二年五月四日勅中书省勘防已降指挥后举科场讲元祐诗赋经术兼収之制今来省试了毕便合施行今参酌拟定下项五月五日三省同奉圣防依拟定
　　元祐法习诗赋人更令兼试经艺
　　欲习诗赋人止试诗赋不兼经义第一场诗赋各一首第二场论一首第三场防三道
　　元祐法不习诗赋人令治两经
　　欲习经义人依见行止习一经第一场本经义三道第二场论一首第三场防三道
　　解额省额【旧法考校依条以所治经十分为率均取若有余不足听通融相补各不得过三分】
　　欲计数各取通定髙下降诗赋既不分经自无有余不足外将诸经听通融相补不得过三分之数内逐经各留一分添取诗赋如无合格人听阙
　　殿试
　　欲习诗赋习经义人并同试防
　　试诗赋经义两科
　　欲注疏三经义许从便用取文理通者音义如不同许通用【徐君平音义同】余皆依格
　　一建炎四年八月三日勑中书门下省尚书省送到礼部尚书谢克家等劄子契勘诸州军不住申明试诗赋格式及出题书写试卷式様等本部今参定到下项一出题式周以宗强赋【以周以同姓强固王室为韵依次用限三百六十字以上成】等画一候指挥仍连元劄子八月三日奉圣防并依令礼部镂版颁降
</div>
    <div class="pagination">
<a href="附释文互注礼部韵略_page23.html">上一页</a><span>...</span><a href="附释文互注礼部韵略_page19.html">19</a><a href="附释文互注礼部韵略_page20.html">20</a><a href="附释文互注礼部韵略_page21.html">21</a><a href="附释文互注礼部韵略_page22.html">22</a><a href="附释文互注礼部韵略_page23.html">23</a><span class="current-page">24</span><a href="附释文互注礼部韵略_page25.html">25</a><a href="附释文互注礼部韵略_page26.html">26</a><a href="附释文互注礼部韵略_page27.html">27</a><a href="附释文互注礼部韵略_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
