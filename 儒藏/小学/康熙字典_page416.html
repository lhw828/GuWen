<!DOCTYPE html>
<html>
<head>
    <meta charset="UTF-8">
    <title>康熙字典 - 第 416 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 416 页/共 976 页</h1>
    <div class="content">仏	【子集中】【人字部】	仏	【正字通】古文佛字。宋張子賢言，京口甘露寺鐵鑊有文，梁天監造仏殿前。

僃	【子集中】【人字部】	僃	【集韻】同備。

傚	【子集中】【人字部】	傚	【廣韻】胡敎切【集韻】後敎切【正韻】胡孝切，□音效。法也，倣也。通作效。　又【韻補】叶胡高切，音豪。【詩小雅】君子是則是傚。叶上昭下敖。考證：〔【詩小雅】君子是則是傚。叶上昭下敎。〕　謹照原文敎改敖。 

傫	【子集中】【人字部】	傫	【集韻】同儽。

儑	【子集中】【人字部】	儑	【集韻】吾含切，音玵。不慧也。又謔言。　又【廣韻】【集韻】□五紺切。不自安也。　又【集韻】鄂合切，音□。傝儑，不著事。　又與累義同。【荀子不苟篇】窮則棄而儑。【註】優也。

冿	【子集下】【冫字部】	冿	【字彙補】宗占切，音尖。進也。【篇海】子仙切，音鐫。志也，息進也。

僥	【子集中】【人字部】	僥	【集韻】【韻會】【正韻】□堅堯切，音驍。僞也。　又【唐韻】五聊切，音堯。僬僥，短人，西南夷別名。　又【集韻】吉了切，音矯。僥倖，求利不止貌。

□	【未集中】【羽字部】	□	【玉篇】呼爛切。飛貌。

儂	【子集中】【人字部】	儂	【廣韻】【集韻】奴冬切【正韻】奴宗切，□音農。俗謂我爲儂。【韓愈詩】鱷魚大于船，牙眼怖殺儂。　又渠儂，他也。【古樂府】有懊儂歌。【六書故】吳人謂人儂，卽人聲之轉。甌人呼若能。　又姓。宋儂智高。　又儂人，今雲南苗類，卽僰人，沙人種。

價	【子集中】【人字部】	價	【唐韻】古訝切【集韻】【韻會】【正韻】居迓切，□音駕。【說文】物直也。【家語】孔子爲政三月，鬻羔豚者不飾價。【後漢張讓傳】當差之官者，皆于西園諧價。　古借用賈。賈音古，轉去聲，義同。

葊	【申集上】【艸字部】	葊	【玉篇】古文菴字，註見八畫。

僰	【子集中】【人字部】	僰	【唐韻】蒲北切【集韻】鼻墨切，□音匐。【禮王制】屛之遠方，西方曰僰。【註】僰，偪也，使之偪寄於荒遠也。又【說文】犍爲蠻夷也。【田汝成炎徼紀聞】僰人在漢爲犍爲郡，在唐爲于矢部，蓋南詔東鄙也。【揚雄長楊賦】羌僰東馳。　【說文】作僰。从人棘聲。或作□。考證：〔【禮王制】屛之遠方，西曰僰。〕　謹照原文西字下增方字。〔【說文】作僰。从人，在棘中。〕　謹照原文在棘中改爲棘聲。 

傗	【子集中】【人字部】	傗	【廣韻】丑六切【集韻】敕六切，□音蓄。傗，不申也。見字註。　又與畜同。【古三墳歸藏易】育敎傗。【註】聖人以敎養六傗。

僓	【子集中】【人字部】	僓	【集韻】【韻會】【正韻】□徒回切，音頹。順也。【莊子外物篇】僓然而道盡。【註】郭象云：僓然無矜，遺形自得，道乃盡也。　又【說文】嫺也。一曰長貌。　又【廣韻】【集韻】□吐猥切，音腿。又【集韻】戸賄切，音瘣。義□同。

僬	【子集中】【人字部】	僬	【廣韻】卽消切【集韻】慈焦切【韻會】【正韻】兹消切，□音焦。僬僬，明察貌。【荀子不苟篇】誰能以己之僬僬，受人之棫棫。　又僬僥氏，長三尺。【韋昭曰】西南夷別名。　又【集韻】【韻會】【正韻】□子肖切，音醮。趨走促數，不爲容止也。【禮曲禮】士蹌蹌，庶人僬僬。【註】□者體蹙。　又【集韻】子了切，音剿。僬仯，驚竦。

傷	【子集中】【人字部】	傷	【唐韻】式羊切【集韻】【韻會】【正韻】尸羊切，□音商。痛也。【爾雅釋詁】傷思也。【詩周南】維以不永傷。【小雅】我心憂傷。　又創也，損也。【書說命】若跣弗視地，厥足用傷。　又毀傷也。【禮緇衣】心以體全，亦以體傷。　又戕害也。【左傳僖二十二年】君子不重傷。　又姓。【左傳】傷省，宋人。　又【諡法】未家短折曰傷。　又叶式亮切，同慯。【張衡四愁詩】路遠莫致倚愁悵，何爲懷憂心煩傷。考證：〔【爾雅釋訓】憂思也。〕　謹照原文釋訓改釋詁，憂思也改傷思也。〔【書說命】若跣勿視地。〕　謹照原文勿視改弗視。 

僙	【子集中】【人字部】	僙	【廣韻】古黃切【集韻】【正韻】姑黃切，□音光。武貌。借作洸。義同。

儅	【子集中】【人字部】	儅	【廣韻】【集韻】□都郞切，音當。止也。　又【集韻】他浪切，當去聲。伄儅。　【正字通】俗當字。

儣	【子集中】【人字部】	儣	【廣韻】苦廣切【集韻】苦晃切，□音壙。儣俍，不平也。

儡	【子集中】【人字部】	儡	【廣韻】落猥切【集韻】【韻會】【正韻】魯猥切，□音壘。傀儡，木偶戲。【列子殷湯篇】周穆王時巧人有偃師者，爲木人，能歌舞，此傀儡之始也。【通典】窟礧子，亦曰傀儡。俗讀匯磊。　又【淮南子俶眞訓】孔墨之弟子，以仁義敎導于世，不免于儡其身。又【潘岳西征賦】寮位儡其隆替。【註】儡，敗壞貌。　又木名。【騈雅】思儡不腐，女貞不凋。【桂海虞衡志】思儡木生兩江州。　又【集韻】魚鬼切，音嵬。儡然，意不安貌。　【說文】儡，讀若雷。相敗也。【長箋】畾當是厽異文，壁也，故从畾。相格鬥謂之對儡。通作對厽。

□	【未集下】【肉字部】	□	【集韻】補范切，音覂。河東謂浮腫爲□。

□	【備考】【未集】【耳字部】	□	【五音篇海】同聯。

□	【未集下】【肉字部】	□	【集韻】肰古作□。註詳四畫。

劮	【子集下】【力字部】	劮	【集韻】弋質切，音逸。【博雅】劮，也。或作妷。

冃	【子集下】【冂字部】	冃	【唐韻】莫到切【集韻】莫報切，□音帽。【說文】小兒頭衣也。【徐曰】今作冒。【玉篇】或作帽。又【集韻】莫□切，音茂。覆也。

僤	【子集中】【人字部】	僤	【唐韻】【集韻】【韻會】徒案切【正韻】杜晏切，□音憚。篤也。【詩大雅】我生不辰，逢天僤怒。【毛傳】厚也。陸氏音都但反。亦作亶。　又疾也。【周禮冬官考工記】句兵欲無僤。　又【韻會】【正韻】□上演切，音善。婉僤，行動貌。【司馬相如上林賦】象輿婉僤於西淸。　又【集韻】齒善切，音闡。地名。【公羊傳哀八年】齊人取讙及僤。【左傳】作闡。　又【集韻】昌然切，音川。義同。考證：〔【詩大雅】我生不辰，逢天僤怒。【毛氏曰】厚也。〕　謹照本書之例毛氏曰改毛傳。〔【周禮冬官考工記】兵欲無僤。〕　謹照原文兵字上增句字。 

僘	【子集中】【人字部】	僘	【廣韻】【正韻】昌兩切【集韻】齒兩切，□音敞。寬也。通作敞。

僷	【子集中】【人字部】	僷	【玉篇】與攝切【集韻】弋涉切，□音葉。輕麗貌。【揚子方言】奕僷，容也。自關而西，凡美容謂之奕，或謂之僷。宋衞曰僷，□楚汝潁之閒謂之奕。　又【玉篇】攝僷，不舒展貌。引楚辭：衣攝僷以儲與兮。

傶	【子集中】【人字部】	傶	【廣韻】將毒切【集韻】租毒切，□音。姓也。

僩	【子集中】【人字部】	僩	【廣韻】【集韻】【韻會】下赧切【正韻】下□切，□閑上聲。【說文】武貌。【詩衞風】瑟兮僩兮。【玉篇】寬大也。　又【荀子榮辱篇】陋者，俄且僩也。【註】晉魏閒謂猛爲僩。　又通撊。【唐書王叔文傳】僩然以爲天下無人。　又同瞷。【王充論衡】璵璠，寶物也。魯人用斂，姦人僩之。　又【玉篇】音□。義同。

僑	【子集中】【人字部】	僑	【唐韻】巨嬌切【集韻】渠嬌切【正韻】祁堯切，□音橋。【說文】高也。　又旅寓曰僑居，六朝有僑置郡縣。通作。　又姓。

儭	【子集中】【人字部】	儭	【廣韻】【集韻】【正韻】□初覲切，與襯通。裹也。別作嚫。　又【集韻】雌人切。與親通。父母稱。

匓	【子集下】【勹字部】	匓	【篇海】居又切，音救。飽也，厭也，謀也。

□	【未集下】【肉字部】	□	【廣韻】與之切，音飴。豕息肉也。又謂之豬□。【正字通】豕脾息肉。【類篇】亦作胰。

儾	【子集中】【人字部】	儾	【廣韻】【集韻】【韻會】□奴浪切，囊去聲。緩也。

喖	【丑集上】【口字部】	喖	【集韻】洪孤切，音胡。咽喉也。【揚子太玄經】爲喖。○按《集韻》《類篇》沃韻收□字，義與模韻喖同，疑喖爲□字之譌。

冼	【子集下】【冫字部】	冼	【集韻】【韻會】【正韻】□色拯切，音。□冼，寒貌。

准	【子集下】【冫字部】	准	【廣韻】【集韻】□俗準字。【正字通】字林準與准同。正韻軫韻準准二字□存，當卽準字重文。（準）【唐韻】【正韻】之允切【集韻】【韻會】主尹切，□肫上聲。【說文】平也。【前漢律歷志】繩直生準。準者，所以揆平取正也。【書立政】準人。【正義】準人，正法之人，謂士官。　又均也。【禮月令】先定準直。【正義】謂輕重平均。　又【周禮冬官考工記】權之然後準之。【註】謂準擊平正之也。　又平準，漢官名。武帝置平準官，籠天下鹽鐵。　又則也，倣也。【易繫辭】易與天地準。　又樂器，漢京房所作，以定律數。　亦作准。【莊子天道篇】平中準，大匠取法焉。【字林】準與準同。　又【唐韻】職悅切【集韻】【韻會】【正韻】朱劣切，□音拙。【史記高祖本紀】隆準而龍顏。【註】服虔曰：準，頰權也。文穎曰：準，鼻也。　又【集韻】數軌切【正韻】式軌切，□音水。亦平也。一曰車轅脊不停水。（準）考證：〔【周禮冬官考工記】準之，然後量之。【註】謂準擊平正之也。〕　謹按註係上句權之然後準之之註。謹將改準之然後量之句，改爲權之然後準之。

刂	【子集下】【刀字部】	刂	【韻會】刀，隷或作刂。補遺：【五音篇海】必堯切，音標。飛火也。

冈	【寅集中】【山字部】	岡	〔古文〕□【廣韻】古郎切【集韻】【韻會】居郎切，□音剛。【說文】岡，山脊也。从网从山，取上銳下廣形。【爾雅釋山】山脊岡。【詩周南】陟彼高岡。【小雅】如岡如陵。【五代史唐紀】李克用破孟方立於郉州，還軍置酒三垂岡。　又【韻會】通作阬。【前漢揚雄傳】□衆軍於東阬。【註】阬，讀作岡。　【韻會】說文本从山，俗又加山作崗，非。　【集韻】或作□。

僶	【子集中】【人字部】	僶	【廣韻】武盡切【集韻】【正韻】弭盡切，□音泯。勉也。【陸機文賦】在有無而僶勉。毛詩作黽勉。【嚴粲曰】力所不堪，心所不欲，而勉爲之，謂之曰僶。

凲	【子集下】【几字部】	凲	【五音集韻】與□同。

傼	【子集中】【人字部】	傼	【玉篇】呼旰切，音漢。姓也。

儲	【子集中】【人字部】	儲	【廣韻】直魚切【集韻】【韻會】□如切【正韻】長魚切，□音除。偫也。【淮南子主術訓】十八年而有六年之積，二十七年而有九年之儲。　又副也。【南齊書】太子曰東儲。　又儲胥，猶言御苑也。【張衡西京賦】旣新作于迎風，加露寒與儲胥。【註】武帝先作迎風館，後加露寒，儲胥二館。　又儲與，卽容與。【淮南子俶眞訓】儲與扈冶。一作諸與。【揚雄羽獵賦】儲與乎大浦，聊浪乎宇內。【服虔曰】儲與，相羊也。與，音餘。聊浪，放浪也。　又姓。

兎	【子集下】【儿字部】	兎	【正字通】俗兔字。

□	【未集下】【肉字部】	□	【五音類聚】兩舉切，音呂。□，脊也。

□	【未集下】【肉字部】	□	【字彙補】於縛切，音約。少肉也。

儚	【子集中】【人字部】	儚	【韻會】彌登切，音萌。【爾雅釋訓】儚儚，佪佪，惛也。

兓	【子集下】【儿字部】	兓	【唐韻】子心切【集韻】咨林切，□浸平聲。【說文】兓兓，銳意也。【正譌】通用駸。从二旡諧聲，與兟別。又【集韻】則旰切。音贊。二人屈己以贊也。

內	【子集下】【入字部】	內	〔古文〕□【唐韻】【集韻】【韻會】【正韻】□奴對切，餒去聲。【說文】入也，从冂入，自外而入也。【玉篇】裏也。【增韻】中也。【易坤卦】君子敬以直內，義以方外。又【前漢鼂錯傳】先爲築室家，有一堂二內。【註】二房也。【韻會】房室曰內，天子宮禁曰內。漢制，天子內中曰行，內猶禁中也。唐有三內，皇城在長安西北隅，曰西內。東內曰大明宮，在西內之東。南內曰興慶宮，在東內之南。又五內，五中也。【魏志王浚傳註】聞命驚愕，五內失守。又職內，官名。【周禮天官註】職內，主人也。若今之泉所入，謂之少內。又河內，地名。【周禮夏官職方氏】河內曰冀州，其山鎭曰霍山。又【集韻】【正韻】□儒稅切。同汭，水相入也。或省文作內。又【正韻】同枘。【周禮冬官考工記註】調其鑿，內而合之。又【正韻】奴荅切。同納。【孟子】若已推而內之溝中。考證：〔【周禮夏官職方氏】河內曰冀北。〕　謹照原文冀北改冀州。 

</div>
    <div class="pagination">
<a href="康熙字典_page415.html">上一页</a><span>...</span><a href="康熙字典_page411.html">411</a><a href="康熙字典_page412.html">412</a><a href="康熙字典_page413.html">413</a><a href="康熙字典_page414.html">414</a><a href="康熙字典_page415.html">415</a><span class="current-page">416</span><a href="康熙字典_page417.html">417</a><a href="康熙字典_page418.html">418</a><a href="康熙字典_page419.html">419</a><a href="康熙字典_page420.html">420</a><a href="康熙字典_page421.html">421</a><span>...</span><a href="康熙字典_page417.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
