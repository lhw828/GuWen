<!DOCTYPE html>
<html>
<head>
    <meta charset="UTF-8">
    <title>群经音辨 - 第 8 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>群经音辨 - 第 8 页/共 8 页</h1>
    <div class="content">　　○酉【与久切】
　　医治病工也【于其切】医饮也【于已切礼酒正辨四饮二曰医谓以酏醴酿之又于计切】酤买也【古乎切诗无酒酤我又音顾】酤一宿酒也【音户诗无酒酤我】醋醯也【七故切】醋报也【才各切礼祝酌授尸尸以醋主人】
　　○酋【才秋切】
　　奠置也【大见切】奠定也【音定礼展成奠贾】











　　羣经音辨卷五
　　钦定四库全书
　　羣经音辨卷六　　　　　宋　贾昌朝　撰辨字音清浊
　　○王君也【于方切】君有天下曰王【于放切】子男女之通称也【将此切】子育下民曰子【下将吏切礼子庶民也】女未嫁之称也【尼吕切】以女嫁人曰女【下尼许切书女于时】妻与夫齐者也【七奚切】以女适夫曰妻【七计切论语以其子妻之】亲婣也【七邻切】防婣相谓曰亲【七吝切】賔客也【必邻切】客以礼防曰賔【必吝切】
　　○衣身章也【于希切】施诸身曰衣【于旣切】冠首服也【古桓切】加诸首曰冠【古玩切】枕藉首木也【章荏切】首在木曰枕【章鸩切】○饮酒浆也【于锦切】所以歠曰饮【于禁切】麾旌旗也【许为切】所以使人曰麾【许类切春秋传周麾而呼】冰水凝也【笔凌切】所以寒物曰冰【彼凭切】膏脂凝也【古刀切】所以润物曰膏【古到切诗羔裘如膏】文采章也【无分切】所以饰物曰文【亡运切】粉白饰也【夫吻切】所以傅物曰粉【夫问切】巾帨也【居银切】所以饰物曰巾【居吝切礼巾车刘昌宗读】熏烟出也【许云切】所以薨物曰熏【许运切】隂气之浊也【于金切】所以庇物曰隂【于禁切礼隂为野土】采取也【仓宰切】所以取食曰采【仓代切古者卿大夫所食之地曰采】轻浮也【去盈切对重之称】所以自用曰轻【苦政切春秋传戎轻而不整】
　　○两偶数也【力奬切】物相偶曰两【力让切诗葛屦五两】三竒数也【苏甘切】审用其数曰三【苏暂切论语三思而后行】左左手也【臧可切对右之称】左右助之曰左【下臧个切】右右手也【于久切对左之称】左右助之曰右【下于救切】先前也【思天切对后之称】前之曰先【思见切诗传相导前后曰先后】卑下也【补支切对髙之称】下之曰卑【部止切刘昌宗曰禹卑宫室】逺疎也【于阮切对近之称】疎之曰逺【于眷切论语敬鬼神而逺之】离两也【力支切】两之曰离【力智切】傍近也【蒲郎切】近之曰傍【蒲浪切】空虚也【苦红切】虚之曰空【苦贡切】沈没也【直金切对浮之称】沈之曰沈【下直禁切春秋传沈玉而济】重更爲也【直龙切】再之曰重【直用切】数计之也【色主切】计之有多少曰数【色句切】量酌也【龙张切】酌之有大小曰量【龙向切】度约也【徒洛切】约之有长短曰度【徒故切书平律度量】髙崇也【古刀切对下之称】度髙曰髙【下古到切髙几丈几尺是也】深下也【式金切对浅之称】测深曰深【下式禁切深几寻几仞是也】长永也【持良切对短之称】揆长曰长【下持亮切长几分几寸是也】广阔也【古党切对狭之称】量广曰广【下古旷切广几里防歩是也】
　　○染濡也【而琰切】旣濡曰染【而艳切周官染人掌凡邦之染事】折屈也【之舌切】旣屈曰折【市列切】别辨也【披列切】旣辨曰别【皮列切】贯穿也【古切易贯鱼以宫人宠】旣穿曰贯【古玩切】缝紩也【符容切】旣紩曰缝【符用切】过逾也【古禾切】旣逾曰过【古卧切】断绝也【都管切】旣绝曰断【徒管切】尽极也【即忍切】旣极曰尽【慈思切】分别也【方云切】旣别曰分【扶问切】解释也【古买切】旣释曰解【胡买切】
　　○行履也【户庚切】履迹曰行【下孟切或履而有所察视亦曰行】施行也【式支切】行惠曰施【式豉切】相共也【息良切】共助曰相【息亮切】从随也【疾容切】随后曰从【秦用切】走趋也【臧茍切】趋向曰走【臧候切书矧咸奔走】奔趋也【逋门切】趋走曰奔【布寸切又逋门切】散分也【苏亶切】分布曰散【苏岸切】还回也【胡闗切】回绕曰还【胡丳切】和调也【戸戈切】调繁曰和【胡卧切】调和也【调聊切】和适曰调【徒料切】凝结也【鱼陵切】结固曰凝【牛证切】彊坚也【其良切】坚固曰彊【其亮切】齐等也【徂奚切】等平曰齐【在计切礼分珍曰齐】延长也【余然切】长引曰延【余见切】着置也【陟略切】置定曰着【直略切】冥暗也【弥经切】暗甚曰冥【忙定切】尘土也【池珍切】土汚曰尘【直吝切郑康成曰拜手坋尘】煎烹也【子仙切】烹久曰煎【子贱切】炙炮也【之石切】炮肉曰炙【之夜切】收敛也【式周切】敛获曰收【式救切礼农事备收】敛收也【力检切】收聚曰敛【力劒切春秋传晋灵公厚敛】陈列也【池珍切】成列曰陈【直刃切】呼声也【火呉切】大声曰呼【火故切礼城上不呼】悔过也【呼罪切】改过曰悔【呼内切】如似也【人诸切】审似曰如【而预切春秋传不如从长】应当也【于陵切】相当曰应【于证切】当宜也【都郎切】得宜曰当【都浪切】
　　○帅緫也【所律切】緫人者曰帅【所类切】将持也【即良切】持众者曰将【即亮切】监莅也【古衔切】莅事者曰监【古防切】使命也【疏士切】将命者曰使【疏事切】援引也【于元切】引者曰援【于眷切春秋传国有外援亦于万切】障壅也【之良切礼无有障塞】壅者曰障【之亮切】防御也【符方切】御者曰防【符况切春秋传序圣人包周身之防俗谓堤亦曰防礼或作坊同】任堪也【如林切】堪其事曰任【如禁切】中任也【陟弓切】任得宜曰中【陟仲切】闲中也【古闲切】厠其中曰闲【古苋切】足止也【子六切】益而止曰足【子预切】胜举也【识烝切】举之克曰胜【诗证切】观视也【古完切】谓视曰观【古玩切易大观童观】号呼也【胡刀切】谓呼曰号【胡到切】争鬭也【侧茎切】谓鬭曰争【侧迸切】迎逆也【鱼京切】谓逆曰迎【鱼映切昬礼有壻亲迎】攻伐也【古红切】谓伐曰攻【古送切春秋传樵者何以火攻也】守保也【式帚切】谓保曰守【式救切春秋传守在四夷诸侯为天子出视四方为廵守】选择也【思兖切】谓择曰选【思绢切】
　　○听聆也【他丁切】聆谓之听【他定切】禁制也【居吟切】制谓之禁【居防切】知识别也【张离切】识谓之知【张义切】思虑度也【息兹切】虑谓之思【息吏切】评订也【蒲兵切】订语谓之评【蒲柄切】论说也【鲁昆切】说言谓之论【鲁困切】便欲也【蒲连切】得所欲谓之便【蒲练切】好善也【呼皓切】向所善谓之好【呼到切】恶否也【乌各切】心所否谓之恶【乌路切】喜恱也【虚已切】情所恱谓之喜【虚记切】怨尤之也【于元切郑康成説礼不能乐天谓不知已过而怨天也】意有所尤谓之怨【纡万切】操持之也【七刀切】志有所持谓之操【七到切】语言也【仰举切】以言告之谓之语【牛倨切】令使也【力丁切】所使之言谓之令【力政切】敎使也【古肴切】所使之言谓之敎【古孝切】
　　○雨天泽也【王矩切】谓雨自上下曰雨【下王遇切】宿止也【思六切】谓日星所止舎曰宿【思宥切礼宿离不忒徐邈读】种五谷也【之陇切】谓播谷曰种【之用切】生育也【所庚切】谓育子曰生【色庆切郑康成説礼貉吏掌飬兽谓不生乳于圈槛】乳生子也【耳主切】谓饲子曰乳【而遇切】吹呴也【昌垂切】谓呴气曰吹【尺伪切】烝气嘘也【章升切】谓气嘘而泽曰烝【之胜切】经东西也【古灵切】谓东西其纬曰经【古定切】縁循也【羊专切】谓循饰其傍曰縁【羊绢切】编次也【补年切】谓所次列曰编【歩典切】封授爵土也【甫容切】谓所授爵土曰封【甫用切书封乃即封】载舟车以致物也【作代切】谓所致物曰载【昨代切诗臭厥载】张陈也【陟良切】谓所陈事曰张【陟亮切礼掌次几邦之张事】藏入也【徂郎切】谓物所入曰藏【徂浪切】处居也【昌吕切】谓所居曰处【昌据切】爨炊也【七耑切】谓所炊处曰爨【七乱切】柱支也【知庾切】谓支木曰柱【直主切】乗登车也【食陵切】谓其车曰乗【食证切】卷曲也【居兖切】谓曲者曰卷【居恋切】祝祭主賛词者也【之六切】谓賛词曰祝【之又切礼有六祝】要约也【与招切】谓约书曰要【于笑切礼听出入以要防是也故惣最之称皆曰要】传授也【直专切】记所授曰传【直恋切】名目也【緜并切】目诸物曰名【緜政切】首头也【书九切】头所向曰首【书救切礼君子寝常东首】蹄兽足也【杜奚切】足相躛曰蹄【大计切】
　　○始初也【式氏切对终之称】缓言有初曰始【市志切礼蝉始鸣】闻聆声也【亡分切】声着于外曰闻【亡运切诗声闻于天又曰令闻不已】称举也【尺烝切】举事得宜曰称【尺证切】誉偁也【羊诸切陆德明曰论情则曰毁誉】称名当体曰誉【羊洳切陆德明曰当体则为毁誉】平均也【蒲兵切】品物定法曰平【蒲柄切郑康成説礼质剂令时月平】治理也【直基切】致理成功曰治【直吏切】衷中也【陟弓切】处事用中曰衷【陟仲切】裁制也【音才】体制合宜曰裁【音在春秋传序公羊辨而裁】劳勚也【力刀切】赏勚劝功曰劳【力到切】兴举也【虚凌切】举物寓意曰兴【许应切诗有六义四曰兴是也】累连也【力水切】牵连为败曰累【力伪切】与授也【羊主切】授而共之曰与【余虑切】比近也【卑履切】近而亲之曰比【毗志切】难艰也【乃干切】动而有所艰曰难【乃旦切】系属也【古诣切】属而有所着曰系【胡计切】为造也【委支切】造而有所徇曰爲【于伪切】迟缓也【直尼切】缓而有所待曰迟【直利切】妨疐也【敷芒切】置而有所疐曰妨【芳亮切郑康成説礼凡奠于左谓不欲其妨】属聮也【章玉切】聮而有所系曰属【时玉切】○享献也【呼两切】神受其献曰享【呼亮切】棺柩也【古桓切】以棺敛曰棺【下古患切】缄束也【古咸切】齐谓棺束曰缄【古陷切郑康成説礼属引于缄刘昌宗读】含实口中也【胡南切】谓口实曰含【胡绀切】遣送也【苦演切】送终之物曰遣【苦传切礼有遣奠】引曳也【以忍切】曳车之绋曰引【余忍切】临莅也【良寻切】哭而莅丧曰临【力禁切】
　　辨彼此异音
　　○取于人曰假【古雅切】与之曰假【古讶切春秋传不以礼假人】取于人曰借【子亦切】与之曰借【子夜切】取于人曰乞【去讫切】与之曰乞【去旣切】取于人曰贷【他得切字亦作貣】与之曰贷【他代切】毁之曰坏【音怪书序鲁共王坏孔子旧宅】自毁曰坏【戸怪切春秋传鲁大室坏】毁他曰败【音拜诗勿翦勿败】白毁曰败【薄迈切】坏佗曰毁【许委切】自坏曰毁【况伪切】上化下曰风【方戎切】下刺上曰风【方凤切】上临下曰见【古甸切】下朝上曰见【胡甸切】视之曰见【古甸切】示之曰见【胡甸切】下白上曰告【古禄切礼为人子出必告】上布下曰告【古报切书予誓告汝】上育下曰养【余两切书政在飬民】下奉上曰飬【余亮切】上赋下曰共【九容切】下奉上曰共【九用切】有所亡曰遗【以追切】有所与曰遗【羊季切】设之曰施【式支切诗肃肃兔罝施于中逵】及之曰施【羊至切诗葛之覃兮施于中谷】因故而改曰更【古衡切】舍故而作曰更【古孟切】除之曰去【羌举切】自离曰去【丘倨切】聚谓之畜【敕六切】养谓之畜【许六切】死亡曰丧【息郎切】失亡曰丧【息浪切】意遣曰忘【无方切】意昬曰忘【无放切】善功曰巧【苦绞切】伪功曰巧【苦効切礼无作巧】惧之急曰恐【丘陇切】缓曰恐【丘用切】复之速曰还【音旋亦音全】缓曰还【户闗切】命中曰射【神亦切易射隼于髙墉之上】以礼曰射【神夜切大射郷射是也】制师从已曰取【七与切礼曰礼不闻取人】屈已事师曰取【七句切礼曰礼闻取于人】上委下曰仰【鱼亮切】下瞻上曰仰【语两切】凡广曰大【徒盖切】其极曰大【土盖切】凡防曰少【施沼切】其降曰少【施照切】焉何也常居语初【于干切】焉已也常居语末【于干切】相合曰防【胡沛切】聚合曰防【古内切】开谓之披【铺悲切】分谓之披【铺彼切】扬谓之播【补我切】布谓之播【补卧切】下谓之降【古巷切】伏谓之降【戸江切】倾曰覆【甫六切】盖曰覆【芳布切】声和为乐【五角切】志和为乐【力各切】旦日曰朝【陟遥切】旦见曰朝【直遥切】餐谓之食【时力切凡食物也】饷谓之食【音寺】目汁曰涕【他礼虏启二切又音弟】鼻汁曰涕【他计切】剚谓之刺【七亦切】伤谓之刺【七赐切】承曰奉【扶勇切】拱曰奉【音捧】人之美称曰父【音甫礼鲁哀公诛孔子曰尼父】家之尊称曰父【扶雨切】着谓之被【音披】覆谓之被【平义切】牵和曰合【古盍切】自和曰合【胡閤切】
　　辨字音疑混
　　○居髙定体曰上【时亮切】自下而升曰上【时掌切】居卑定体曰下【胡贾切】自上而降曰下【胡嫁切】四方广大曰夏【胡贾切中夏也】万物盛大曰夏【胡嫁切冬夏也】居其后曰后【胡茍切】从其后曰后【胡姤切】相隣曰近【巨隠切】相亲曰近【巨刃切】所以覆者曰被【部委切】所以覆之曰被【部伪切】
　　右在字后字坐字聚字若此类字书皆有上去二声虽为疑混而释文义无他别不复载之






　　羣经音辨卷六
　　钦定四库全书
　　羣经音辨卷七　　　　　宋　贾昌朝　撰辨字训得失
　　颂　　　　　　　　　原
　　陔　　　　　　　　　冰
　　乿　　　　　　　　　赓
　　汜　　　　　　　　　蠵
　　祁
　　颂从页说文以为容貌字经典以为歌颂字而有形容盛德之义诗周颂鲁颂是也唐顔师古作正俗引鲁颂云新庙奕奕奚斯所作言奚斯制造此庙而王延寿灵光殿赋不当云奚斯颂僖顔此说是矣然未究鲁颂本末又其失不自延寿自班固始臣今悉辨之夫颂天子乐也而鲁以周公之后得用天子礼乐因有鲁颂而鲁人不自作受命于天子按子夏诗序僖公能遵伯禽之法季孙行父请命于周使史克作颂是也且其閟宫卒章云新庙奕奕奚斯所作毛苌曰有大夫分子奚斯者作是庙郑康成曰奚斯作者敎护属功课章程则是奚斯作鲁庙不作鲁颂明矣班固两都赋序乃云臯陶歌虞奚斯颂鲁者其失有以盖固见诗人有指作诗主名者如巷伯篇曰寺人孟子作为此诗崧髙烝民皆曰吉甫作诵故以诗言奚斯所作是作鲁颂误也将班氏见前世传诗学者或有异说与
　　○原说文本作厵【愚袁切】水泉本也省作原经典以地髙平为原又训曰再周礼原蚕礼记未有原是也叔孙通窃取再意为汉立原庙非也按礼宗庙无二主神者所依祀不为渎庙安得再乎通乗汉初尚儒学者苦少茍出胸臆趣时立制失古逺矣使后世祠祀丛复仪典烦防通其倡之
　　○陔说文曰阶次也从亥声【古哀切】束晳补亡诗曰循彼南陔释曰陔陇也有登陇采兰之义説文则自用六书解训字体而晳之言陔于诗义恐未为得按诗亡篇六其序存可以见义焉南陔曰孝子相戒以飬白华曰孝子絜白华黍曰宜黍稷由庚曰万物由其道崇丘曰万物极其髙大由仪曰万物得宜六序皆释命篇名义甚着则陔当训戒明矣又可就取诗雅为证按郷饮酒燕礼始宵雅三官卒歌于堂帘笙入而播此六诗焉及爵乐无算賔醉而出则奏陔夏郑康成曰陔之言戒也终日燕饮酒罢以陔为节饮明无失礼夫南陔陔夏皆乐章也郑氏作训正与子夏诗序义协
　　○冰尚书古文凝字説文亦曰水凝也从仌从水【鱼陵切】俗作凝按尔雅释器曰冰脂也郭璞解引庄子肌肤若冰雪冰雪脂膏也陆德明释文作彼陵切又引孙本作凝牛烝切然则郭説陆音于尔雅皆未为得夫膏凝曰脂尔雅用古字以冰为脂膏取义凝结而郭不见尚书説文古字逺引冰雪为脂膏疏矣陆从而作彼陵切误矣若孙炎所传尔雅本作凝字虽改古文于义不失○乿古文尚书治字也□□古文乱字也孔安国训乱曰治按许叔重説文无乿字以□为古防字【吕员切】曰乱也一曰治也又解曰治也幺子相乱治之也读若乱同【郎叚切】一曰理也又解乱亦曰治也从乙乙治之也从【郎叚切】经典大抵以乱为不理亦或为理夫理乱之义善恶相反而以理训乱可惑焉若以古文尚书考之以乿乱字别而体近岂隶古之初传冩讹谬合为一字而作治乱二训后之诸儒遂不复辨之与
　　○赓説文以为古续字俛说文以为古頫字【音俯】按唐韵以为説文之误臣谓非说文误盖传者失之説文必本六书为音此二字之音皆于六体不协疑说文续字其下必有赓载之说传者因复出赓云或从庚贝頫字其下或有低俛之训因复出俛云或从人免古尚书释文赓有加孟皆行二切曰説文以为古续字徐修说文曰今俗作古行切陆不出续音而徐增古行切皆有意焉
　　○汜诗传曰决复入为汜説文曰水别复入水也一曰汜穷渎从水已声【音似】今郑西有汜水县县境有周襄王庙按春秋传襄王辟叔带之难出于郑处汜左氏传书汜从巳午之已而释文音凡按説文泛字孚梵切训曰滥也从水□声【□乎感切】今地名音凡则当从□乃得声岂郑地本为泛从□而传误书从已或本从已而释文误音凡与然则汜水音似相传久矣
　　○蠵以规下圭二切灵也郭景纯说涪陵郡出大甲可以卜縁中文如瑇瑁即今觜蠵一名灵蠵能鸣则此胸而鸣者也尔雅释文旧本引字林曰大似谓鸣新本引字林曰大似猬二説皆有误按周官考工记梓人刻画祭器状诸虫兽有以胸鸣者郑氏曰荣原属尔雅蝾螈与蠵并载释鱼则皆水虫类马融周礼本作以胃鸣干寳本作以骨鸣胸胃骨三字相近虽容有误而马郑与干皆前世名儒或所授师説不同又按説文蠵大也从胃鸣者从以二字义或可通用此参验字林当作以胃鸣是也盖释文旧本增以为似増胃为谓字之误今本因改谓作猬以为形似猬误之甚○祁地名亦大也音只又上之切诗曰瞻彼中原其祁孔有郑以上章言麀鹿麌麌麀鹿牝也麌麕牝也谓此章祁当麎麎麋牝也按麎本有辰脤二音又市尸切市尸与上之其音盖同岂古字假祁为麎故郑得有此説欤然则郑氏释经率多改字如曲礼庶人挚匹郑云説者以匹为骛陆遂于释文匹字作木音非也按广雅鴄也古字省作匹郑当直解匹为骛不烦引説者云陆氏又不当音木






　　羣经音辨卷七
　　羣经音辨后序　　　　　　　　宋王观国
　　沈隐侯髙才博洽名亚董迁始谱四声用分清浊以彰天子圣哲及制郊居赋示草王筠筠读至雌霓【五的翻】连□沈抚掌欣抃曰仆尝恐人呼为霓【五兮翻】次至坠石磓星冰垂埳而带坻筠皆击节约曰知音者希直竒殆絶所以相要政在此数句耳呜呼郊居赋一篇无甚髙论尚病世俗不能辨其音况羣经乎约欲正音徒留意于词章含宫咀商恶覩五经之防奥是宜梁武不甚遵用涕唾视之又何足怪夫国朝之兴首以六经涵飬士类逮仁庙当守儒风载郁典章粲然文元贾魏公緫角邃晓羣经章解句达累官国子监誉望甚休迁崇政殿说书天章阁侍讲庆厯嘉祐中大拜居政地海内乂宁其在经筵尝进所著书曰羣经音辨凡五门七卷为后学蓍有诏颁行实康定二年十有一月也公以经术致将相出入文武有谋有庸被知裕陵始终如一勲上柱国邑戸万五千其遭遇之厚极儒者荣下视沈约见薄于萧梁真局促辕下驹耳故能推其所学西破赵元昊南走侬智髙外絶契丹之谋内弭甘陵之变羣经之効昭若日星自胡蝗翳天神汴失守六飞廵□驻跸三呉戎事方兴斯文未丧上留神经术登用鸿儒亲札中庸班赐多士发明奥境表章六经州建学官敎覃溥率绍兴己未夏五月临安府学推明上意镂公音辨敷锡方州下逮诸邑宁化号称多士部属临汀新葺县庠衿佩云集是书初下缮冩相先字差毫厘动致鱼鲁且患不能周给诸生固请刻本藏于黉馆以广其传啸工东阳阅月方就解颐折角驰骋羣经者自是遂得指南矣盖五经之行于世犹五星之丽乎天五岳之蟠乎地五行之蕃乎物五事之秀乎人康济羣伦昭苏万彚其功岂浅浅哉自有经籍以来未尝无音沈熊着周易音三卷王俭着尚书音四卷鲁世达着毛诗音二卷李轨着礼记音二卷徐文逺着春秋左传音三卷非无音也无音辨尔是宜句读不明师承谬戾礼经以鼏为羃左氏以蒍为防或于老氏更载为哉或于洪范改颇为陂以至读景为影命昭为韶文异而音同行翻有四召切有三文同而音异旁及史传诸子百家音杂字丛盖亦不胜其讹矣甚者武夫悍卒昧于一丁老师宿儒惑于三豕取作屋穿锤之诮贻杕杜伏猎之讥□□殊形□□异状忌水乃改洛为雒恶走乃省随为隋类用俗文俱縁臆出以下上为下上以纵横为纵横諡炀帝以为□好竒乃尔易穆公而为缪振古如兹音辨之行固非小补汉唐艺文志笺注之书有曰音隐有曰音略有曰音义有曰音训有曰音钞有曰释音是其于音未必能辨有曰辨证有曰辨疑有曰辨嫌有曰辨惑有曰辨字有曰注辨是其所辨未必皆音独阳休之着号称辨嫌音又皆芜累不经为魏收所薄惟贾魏公沈研经防析类辨音传注笺题不为曲释栉理凝义启沃宸衷至先王治心守身经理天下之防意指物譬事豪析缕解故其辨明舛误是正羣书上不欺乎君下不欺乎民愈久愈明千载不泯渡江之后峩冠博带传习益多汀与虔邻也民喜弄兵盗贼蜂起郡城坐甲仰食如蚕方邻壤用师日疲馈运治赋余暇独与诸生雍容爼豆闲谈经究防从事音辨防于不达时务也镂板于学虽秀民隶业沥恳有陈亦长此邦者之所愿欲也书旧有序姑跋其后云绍兴壬戌秋七月中瀚日官舍西斋序汀州宁化县学镂板









</div>
    <div class="pagination">
<a href="群经音辨_page7.html">上一页</a><a href="群经音辨.html">1</a><a href="群经音辨_page2.html">2</a><a href="群经音辨_page3.html">3</a><a href="群经音辨_page4.html">4</a><a href="群经音辨_page5.html">5</a><a href="群经音辨_page6.html">6</a><a href="群经音辨_page7.html">7</a><span class="current-page">8</span>
    </div>
    <div class="pagination"><a href="index.html">返回目录</a></div>
</body>
</html>
