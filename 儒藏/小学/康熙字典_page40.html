<!DOCTYPE html>
<html>
<head>
    <meta charset="UTF-8">
    <title>康熙字典 - 第 40 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 40 页/共 976 页</h1>
    <div class="content">猚	【巳集下】【犬字部】	猚	【唐韻】五佳切，音涯。【說文】鳥也。从隹犬聲。　又水名。【說文】睢陽有猚水。　又【集韻】魚其切，音疑。鳥名。　又【廣韻】力軌切【集韻】魯水切，□音壘。【玉篇】似獼猴。【廣韻】本作蜼。【集韻】或作蜼。　又【集韻】余救切，音袖。義同。本作蜼。或作□。蜼字从虫从自。

琴	【午集上】【玉字部】	琴	〔古文〕□□□珡□【唐韻】巨今切【集韻】【韻會】【正韻】渠金切，□音靲。【說文】本作珡，禁也。象形。神農所作，洞越，練朱，五絃。周加二絃。【徐曰】君子所以自禁制也。【白虎通】琴以禁制淫邪，正人心也。【琴論】伏羲氏削桐爲琴，面圓法天，底方象地，龍池八寸通八風，鳳池四寸合四氣。琴長三尺六寸，象三百六十日。廣六寸，象六合。前廣後狹，象尊□也。上圓下方，法天地也。五絃象五行，大絃爲君，小絃爲臣，文武加二絃，以合君臣之恩。【三禮圖】琴第一絃爲宮，次商角羽徵，次少宮，次少商。琴有絃有徽，有首有尾，有脣有足，有腹有背，有腰有肩有越。脣名龍唇，足名鳳足，背名仙人，腰名美女。越長者龍池，短者鳳沼。臨岳琴首，絚絃者也。岳山琴尾高起，絚絃者也。城路，岳山下路也。鴈足支肩下，繫絃者也。軫支足下，轉扭調絃者也。【正字通】琴名奇雅者，如伏羲，嬰貢梓。帝命下相柏皇爲琴，曰丹維，曰祖牀。帝俊琴曰電母。俊之子晏龍琴曰菌首，曰白民。伊陟琴曰國阿。周宣王琴曰嚮風，銘曰情有耳，伏寇在。是祝琴曰太古。楚玉子無虧撫琴爲洞庭木秋之歌琴曰靑翻。崔駰琴曰臥冰。戴逵琴曰黑鵠。逵之子仲若琴曰躍魴。兄勃琴曰應谷。柳文暢琴曰春風。此數名可與號鍾，露越，綠綺，焦尾同備藻繪也。　又地名。【公羊傳定八年】甲起於琴如。【註】琴如，地名。　又【山海經】西南黑水之閒有廣都之野，冬夏播琴。【註】郭曰：播琴猶播殖，方俗言耳。　又姓。琴張，孔子弟子，字子開。見【左傳昭二十年】。　又人名。【山海經】赤水之西有先民之國，有芒山，有桂山，有榣山。其上有人，號曰太子長琴。　又蟲名。【山海經】肅愼氏之國有蟲，獸首蛇身，名曰琴蟲。【註】郭曰：亦蛇類也。　又琴城，冢名。【水經注】楚人謂冢爲琴，六安縣都陂中有大冢。民曰公琴，世傳卽臯陶之冢。　又簷前鐵馬曰風琴。【王半山詩】風鐵相敲固可鳴，朔兵行夜響行營。如何淸世容高枕，翻作幽窻枕上聲。考證：〔【山海經】赤水之西有先民之國，有芒山，有桂山，有瑤山。〕　謹照原文瑤山改榣山。 

琵	【午集上】【玉字部】	琵	【唐韻】房脂切【集韻】【韻會】頻脂切【正韻】蒲麋切，□音毗。【說文】琵琶，樂器。馬上弦索。从珡，比，意兼聲。【廣韻】推手爲琵，引手爲琶，取其鼓時，以爲之名。【集韻】馬上所鼓，推手前曰批，引手後曰把。或从手。【風俗通】長尺五寸，象三才五行。四絃象四時。唐書自下逆鼓曰琵，自上順鼓曰琶。近代樂家所作，不知所起，傅□琵琶序云：漢送烏孫公主，念其道遠，思慕故國，使知音者於馬上作之。【古今樂錄】琵琶出於絃鞉，杜摯以爲興之秦末，蓋古長城役，百姓絃鞉而鼓之。　又魚名。【左思吳都賦】鮫鯔琵琶。【註】會稽琵琶魚無鱗，形似琵琶。　又【容齋隨筆】白樂天以琵字作入聲讀。如云：四絃不似琵琶聲，亂瀉眞珠細撼鈴。又：忽聞水上琵琶聲，主人忘歸客不發。皆入聲也。

琶	【午集上】【玉字部】	琶	【唐韻】【集韻】【韻會】【正韻】□蒲巴切，音爬。琵琶。註詳上。　又【韻補】叶蒲波切，音婆。【白居易小庭有月詩】菱角執笙簧，谷兒挾琵琶。紅綃信手舞，紫綃隨意歌。

畣	【午集上】【田字部】	畣	【集韻】答，古作畣。註詳竹部六畫。

虿	【申集中】【虫字部】	蠆	【唐韻】丑犗切【集韻】【韻會】丑邁切，□音慸。【玉篇】螫蟲。【詩小雅】彼君子女，卷髮如蠆。【箋】蠆尾末揵然，似婦人髮末曲上卷然。【孝經緯】蜂蠆垂芒，爲其毒在後。【左傳僖二十二年】蠭蠆有毒。【註】《通俗文》云：蠆，長尾謂之蠍。【魏志華佗傳】彭城夫人夜之廁，蠆螫其手，佗令溫湯漬其中。　又人名。【左傳襄九年】公孫蠆、公孫舍之及其大夫門子，皆從鄭伯。　又與蔕通。【張衡西京賦】睚眦蠆芥。【註】蠆芥，刺鯁也。　又【集韻】他達切，音撻。義同。　或作。

琸	【午集上】【玉字部】	琸	【字彙補】竹角切，音卓。人名。【宋史崔與之傳】有都統劉琸。

琼	【午集上】【玉字部】	瓊	【廣韻】【正韻】渠營切【集韻】葵營切，□音煢。【說文】赤玉也。【詩衞風】投我以木瓜，報之以瓊琚。【傳】瓊，玉之美者。【韻會】錢氏曰：詩言玉以瓊者多矣。瓊華，瓊英，瓊瑩，瓊瑤，瓊琚，瓊玖，皆謂玉色之美爲瓊，非玉之名也。許叔重云：瓊，赤玉也。然木瓜所謂瓊玖，玖乃黑玉。亦非赤也。　又【玉篇】積石爲樹，名曰瓊枝，其高一百二十仞，大三十圍，以琅玕爲之寶。【前漢司馬相如傳】咀噍芝英兮嘰瓊華。【張揖註】瓊樹生崑崙西流沙濵，大三百圍，高萬仞，華蘂也，食之長生。　又人名。【古今注】魏文帝宮人絕愛者，有莫瓊樹，薛夜來，田尚衣，段巧笑，四人日夕在側。　又州名。漢朱厓郡。唐析置瓊州。　又【集韻】旬宣切，音旋。同琁。　又【韻補】叶渠陽切，音强。【楚辭招魂】砥室翠翹，挂曲瓊些。翡翠珠被，爛齊光些。

琾	【午集上】【玉字部】	琾	【集韻】居拜切，音戒。與玠同。大圭也。

□	【未集上】【竹字部】	□	【篇海】居六切，音菊。竹根。

□	【午集下】【穴字部】	□	【海篇】音渠穴也。

琿	【午集上】【玉字部】	琿	〔古文〕□【廣韻】戸昆切【集韻】胡昆切，□音。【廣韻】玉名。【集韻】美玉。

瑀	【午集上】【玉字部】	瑀	"【唐韻】【集韻】【韻會】□王矩切，音羽。【說文】石之似玉者。【徐曰】按詩傳：佩玉，琚瑀，以納其閒。【後漢輿服志】乃爲大佩衝牙雙瑀璜，皆以白玉。【註】詩云：雜佩以贈之。毛萇曰：珩璜琚瑀，衝牙之類。月令章句曰：佩上有雙衡，下有雙璜，琚瑀以雜之，衝牙□珠，以納其閒。纂要曰：琚瑀，所以納閒，在玉之閒，今白珠也。

考證：〔月令章句曰，佩上有雙衝。〕　謹照原文衝改衡。"

瑁	【午集上】【玉字部】	瑁	〔古文〕□【唐韻】【集韻】【韻會】【正韻】□莫報切，音□。【說文】諸侯執圭朝天子，天子執玉以冒之。似犂冠。【徐曰】冒，上有物冒之也。犂冠，卽犂鑱也。今字書作犂錧，音義同。【正字通】禮，諸侯卽位，天子賜以命圭，圭上邪銳，瑁方四寸。其下亦邪刻之，闊狹長短如圭頭。諸侯執圭來朝，天子以瑁之刻處，冒彼圭頭，以齊瑞信，猶今之合符然。又通作冒。【周禮冬官考工記】天子執冒四寸。【註】名玉曰冒，言德能覆蓋天下也。四寸者，以尊接□，小爲貴也。　又【廣韻】【集韻】□莫代切，音。義同。　又【廣韻】【集韻】【韻會】【正韻】□莫佩切，音妹。瑇瑁，龜屬。身似龜首，尾如鸚鵡，甲有文。【異物志】生南海，大者如籧篨，背上有鱗，鱗大如扇，有文章，將作器，則煮其鱗，如柔皮。應劭曰：雄曰瑇瑁，雌曰觜蠵。【史記司馬相如傳】瑇瑁鱉黿。【註】似觜觿，甲有文，出南海，可以飾器物。【漢鐃歌】雙珠玳瑁簪，用玉紹繚之。　又【廣韻】莫沃切【集韻】謨沃切，□音媢。義同。　【韻會】或作蝐。亦作冒。

瑂	【午集上】【玉字部】	瑂	【唐韻】武悲切【集韻】旻悲切，□音眉。【說文】石之似玉者。

瑃	【午集上】【玉字部】	瑃	【廣韻】丑倫切【集韻】敕倫切，□音椿。【廣韻】玉名。

瑉	【午集上】【玉字部】	瑉	【集韻】眉貧切。與珉同。石之美者。【周禮夏官弁師】諸侯之繅斿九就，瑉玉三采。【史記司馬相如傳】琳瑉琨珸。　又【五音集韻】府巾切，音彬。石次玉者。史記琳瑉琨珸。劉伯莊讀。

瑄	【午集上】【玉字部】	瑄	"【唐韻】須緣切【集韻】【韻會】荀緣切【正韻】息緣切，□音宣。【說文】璧六寸也。【前漢郊祀志】有司奉瑄玉。【孟康註】璧大六寸謂之瑄。　又【集韻】通作宣。【爾雅釋器】璧大六寸謂之宣。【註】漢書所云瑄玉是也。

考證：〔【說文】通作宣。〕　謹按說文無此語，查係集韻宣字註。 謹將說文改爲集韻。"

瑆	【午集上】【玉字部】	瑆	【集韻】桑經切，音星。玉光。

瑇	【午集上】【玉字部】	瑇	【廣韻】徒耐切【集韻】【韻會】待戴切【正韻】度耐切，□音代。【廣韻】瑇瑁。【正字通】瑇瑁生南海，介屬，狀似龜黿，殼稍長，背有甲十二片，黑白班文，邊缺如鋸齒，無足，有四鬣，前長後短，煮其甲，柔如皮，因以作器。顧玠海槎錄云：老者甲厚色明，小者甲薄色暗。世言鞭血成班，謬也。取時必倒懸其身，用熱醋潑之，甲逐片墜下。陸佃曰：瑇瑁不再交，望卵影抱，謂之護卵。應劭曰：雄曰瑇瑁，雌曰觜蠵。一說瑇瑁六葉，厚而黃。其僞者則以石灰鉛粉鹻水點牛角爲之。　又瑁遺精，蛟魚吞食吐出，年深結塊者爲撒八兒，價如金。見劉郁西域記。互詳瑁字註。　又【廣韻】【集韻】徒沃切【正韻】徒谷切，□音毒。義同。　【正字通】瑇，俗作玳。文選从虫作蝳蝐。歐陽詢飛白書及字詁崔希裕略古，皆从甲作□□。王莽傳省作毒冒。

瑊	【午集上】【玉字部】	瑊	【廣韻】職深切【集韻】【正韻】諸深切，□音斟。【廣雅】瑊，石次玉也。【史記司馬相如傳】瑊玏□厲。【註】瑊玏，次玉者。【山海經】葛山其下多瑊石。【註】勁石似玉也。　又【廣韻】古咸切【集韻】【韻會】居咸切【正韻】古銜切，□音緘。或作玪。又【集韻】胡讒切，音咸。義□同。

瑋	【午集上】【玉字部】	瑋	"【廣韻】于鬼切【集韻】【韻會】羽鬼切，□音韙。【廣韻】玉名。　又【博雅】瑋，重也。【又】瑰瑋，琦玩也。　又人名。【前漢王子侯表】就鄕節侯瑋。　又【集韻】紆胃切，音尉。瑰瑋，亦讀上聲。　又【韻補】叶于貴切，音位。【張華鷦鷯賦】提挈萬里，飄颻逼畏。體大妨物，形瓌足瑋。

考證：〔【張華鷦鷯賦】提絜萬里，飄颻逼畏。〕　謹照原文絜改挈。"

瑌	【午集上】【玉字部】	瑌	【廣韻】而兗切【集韻】乳兗切，□音耎。石次玉者。【山海經】狀之山，其上多瑌石。【郭註】白者如冰，半有赤色者。【史記司馬相如傳】瑌石武夫。【註】石似玉。【漢書音義】瑌石出鴈門。　又【廣韻】而緣切【集韻】而宣切，□音□。義同。　又【廣韻】瑌，珉也，玉佩也。【詩鄭風】靑靑子佩。【傳】士佩瓀珉而靑組綬。【釋文】瓀，本又作瑌。　又【五音集韻】奴亂切，音偄。水濵地。一曰城下田。

瑍	【午集上】【玉字部】	瑍	【字彙】呼玩切，音喚。玉有文采。通作煥。

□	【午集下】【禾字部】	□	【集韻】秋，古作□。註詳四畫。

瑎	【午集上】【玉字部】	瑎	【唐韻】戸皆切【集韻】雄皆切，□音諧。【說文】黑石似玉者。　又【集韻】居諧切，音皆。義同。

□	【備考】【午集】【穴字部】	□	【龍龕】徒沒切。

瑏	【午集上】【玉字部】	瑏	【集韻】昌緣切，音穿。玉也。

瑐	【午集上】【玉字部】	瑐	【集韻】子淺切，音翦。玉名。

瑑	【午集上】【玉字部】	瑑	【唐韻】直戀切【集韻】【韻會】【正韻】柱戀切，□音傳。【說文】圭璧上起兆瑑也。【徐曰】瑑，謂起爲攏，若篆文之形。【周禮春官典瑞】瑑圭璋璧琮。【註】瑑有圻鄂瑑起。【前漢董仲舒傳】良玉不瑑。【註】謂瑑琢刻爲文也。　又【廣韻】持兗切【集韻】【韻會】【正韻】柱兗切，□音篆。又【集韻】柱允切，音蜳。又□尼切，音墀。義□同。

瑒	【午集上】【玉字部】	瑒	"【唐韻】【集韻】【韻會】丑亮切【正韻】尺亮切，□音悵。【說文】圭尺二寸有瓚，以祠宗廟者。【徐曰】瓚亦杓也。　又通作鬯。【周語】奉玉鬯往獻。【註】鬯酒之圭，長尺二寸，有瓚，所以灌地降神之器。　又【廣韻】徒杏切【集韻】丈梗切【韻會】杖梃切【正韻】杖梗切，□音挺。義同。　又【集韻】待朗切【正韻】徒黨切，□音蕩。【前漢王莽傳】瑒琫瑒珌。【註】瑒，音蕩。玉名也。　又【廣韻】與章切【集韻】【韻會】余章切，□音陽。義同。　又人名。【曹丕典論論文】汝南應瑒德璉。又唐有申屠瑒。

考證：〔【周語】玉鬯往獻。〕　謹照原文玉字上增奉字。"

瑓	【午集上】【玉字部】	瑓	【集韻】郎甸切，音練。玉名。

瑥	【午集上】【玉字部】	瑥	【集韻】【韻會】□烏昆切，音溫。人名。【晉載記】乞伏乾使冠軍翟瑥伐禿吐渾。

祑	【午集下】【示字部】	祑	【集韻】【正韻】□直質切，音姪。祭有次也。　又【韻會】秩或作祑。詳禾部秩字註。

瑔	【午集上】【玉字部】	瑔	【玉篇】絕緣切，音全。玉名。　又【字彙】貝名。

□	【午集下】【禾字部】	□	【集韻】稕古作□。註詳八畫。

瑕	【午集上】【玉字部】	瑕	【唐韻】乎加切【集韻】【韻會】【正韻】何加切，□音遐。【說文】玉小赤也。【前漢司馬相如傳】赤瑕駁犖。【註】赤瑕，赤玉也。　又玉玷也。【左傳宣十五年】瑾瑜匿瑕。【禮聘義】瑕不揜瑜。【註】瑕，玉之病也。　又過也。【詩大雅】烈假不瑕。【註】烈，光，假，大，瑕，過也。【左傳僖七年】予取予求，不汝疵瑕也。【註】不以汝爲罪釁也。　又【博雅】瑕，裂也。　又遠也。【詩衞風】不瑕有害。【傳】瑕，遠也。【箋】瑕，猶過也。　又【管子制分篇】故凡用兵者，攻堅則軔，乗瑕則神。【註】瑕，謂虛脆也。　又【管子法法篇】令入而不至謂之瑕。【註】相閒曰瑕。　又【字彙補】嚴利之狀。【周禮冬官考工記】深瑕而澤。　又國名。【左傳成六年】晉人謀去故絳，諸大夫皆曰：必居郇瑕氏之地。【註】郇瑕，古國名。　又地名。【左傳桓六年】楚武王侵隨，使薳章求成焉，軍於瑕以待之。【註】瑕，隨地。【春秋哀六年】城邾瑕。【大全】邾瑕如魯濟之類，魯有負瑕，故稱邾以別之。【禮檀弓】公叔文子升于瑕丘。又滋陽，古瑕縣，宋大觀四年，因犯宣聖諱，以西北有嵫山，攺爲嵫陽。　又姓。【左傳】周大夫瑕禽。又複姓。【史記項羽紀】瑕丘。申陽。【註】文穎曰：姓瑕丘。臣瓚曰：瑕丘，縣名。【五音集韻】漢複姓有瑕呂氏。　又獸名。【史記司馬相如傳】格瑕蛤。【前漢書音義】瑕蛤，獸名。　又與遐通。【禮表記】引《詩小雅》瑕不謂矣，註瑕之言胡也。　又與霞同。【前漢揚雄傳】翕靑雲之流瑕。【文選】作霞。　又【五音集韻】古牙切，音嘉。垂瑕，地名。　又古下切，音檟。已也。【詩大雅】烈假不瑕。鄭康成讀。　又【字彙補】呼加切。與蝦同。【張衡南都賦】駿瑕委蛇。【註】瑕，蝦通。　又【韻補】叶音舒。【史記龜筴傳】日辰不全，故有孤虛。黃金有疵，白玉有瑕。事有所疾，亦有所徐。　又叶音何。【陸機文賦】混姸媸而成體，累良質而爲瑕。象下管之偏疾，故雖應而不和。考證：〔又與遐通。【禮表記】引詩小雅瑕不謂矣，瑕之爲言何也。〕　謹照原文改註瑕之言胡也。 

瑖	【午集上】【玉字部】	瑖	【集韻】都玩切，音鍛。石之似玉者。

瑗	【午集上】【玉字部】	瑗	"【唐韻】王眷切【集韻】【韻會】新眷切，□音援。【說文】大孔璧，人君上除陛，以相引。【爾雅釋器】好倍肉謂之瑗，肉倍好謂之璧，肉好若一謂之環。【註】好倍肉，孔大于邊也。　又【玉篇】玉名。　又【正韻】人名。□湲字伯玉。　又【集韻】【韻會】□于願切，音遠。義同。　又【集韻】紆願切，音怨。玉名。　又胡關切，音還。與環同。引說文，璧也。或從爰。

考證：〔【說文】大孔璧，人君上除陛，以璧瑗相引。〕　謹照原文省璧瑗二字。"

□	【備考】【未集】【羊字部】	□	【海篇】音癢。

□	【備考】【未集】【耳字部】	□	【龍龕】同聘。

瑙	【午集上】【玉字部】	瑙	【廣韻】【集韻】【韻會】【正韻】□乃老切，音腦。【博雅】瑪瑙，石次玉也。【廣韻】寶石。【增韻】文石。【韻會】此寶色如馬腦，因以爲名。【曹昭格物論】出北地南番西番，非石非玉，堅而且脆，其中有人物鳥獸形者貴。【顧薦負暄錄】瑪瑙，品類甚多，有名柏枝者，花如柏枝。有名夾胎者，正規則白，側視若凝血，一物二色。有名截子者，黑白相閒。有名合子者，漆黑中有一白線閒之。有名錦紅者，色如錦。有名纏絲者，紅白如絲，皆貴品。有名漿水者，淡水花。有名醬斑者，紫紅，皆價低。試瑪瑙法，以砑木不熱者爲眞。梵言摩羅迦隸，此言瑪瑙。　又【韻補】葉乃後切，音轂。【王粲馬瑙勒賦】總衆材而課美，信莫臧於馬瑙，被文采之華飾，雜朱綠於蒼阜。　【類篇】亦作□。【正韻】亦作碯。

瑚	【午集上】【玉字部】	瑚	【唐韻】戸吳切【集韻】洪孤切，□音胡。【說文】珊瑚。詳前珊字註。　又瑚璉，宗廟盛黍稷器。【禮明堂位】夏後氏之四璉，殷之六瑚。

瑛	【午集上】【玉字部】	瑛	【唐韻】【正韻】於京切【集韻】【韻會】於驚切，□音英。【說文】玉光也。【符瑞圖】玉瑛仁寶，不斲自成，光若白華。漢文帝時，渭陽玉瑛見。一云五常脩則玉瑛見。今白石紫石瑛，皆石之有光者。【玉篇】美石似玉，水精謂之玉瑛也。【古豔歌】姮娥垂明璫，織女奉瑛琚。　又【韻補】叶於良切，音央。【易林】茹芝餌黃，飲食玉瑛。與神流邁，長無憂凶。凶叶香。

痽	【午集中】【疒字部】	痽	【字彙】丁回切。音堆。病名。

</div>
    <div class="pagination">
<a href="康熙字典_page39.html">上一页</a><span>...</span><a href="康熙字典_page35.html">35</a><a href="康熙字典_page36.html">36</a><a href="康熙字典_page37.html">37</a><a href="康熙字典_page38.html">38</a><a href="康熙字典_page39.html">39</a><span class="current-page">40</span><a href="康熙字典_page41.html">41</a><a href="康熙字典_page42.html">42</a><a href="康熙字典_page43.html">43</a><a href="康熙字典_page44.html">44</a><a href="康熙字典_page45.html">45</a><span>...</span><a href="康熙字典_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
