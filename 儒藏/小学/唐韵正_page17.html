<!DOCTYPE html>
<html>
<head>
    <meta charset="UTF-8">
    <title>唐韵正 - 第 17 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 17 页/共 48 页</h1>
    <div class="content">　　右
　　【古音同上　诗竹竿二章泉源在左淇水在右女子有行逺父母兄弟　蒹葭二章蒹葭采采白露未已所谓伊人在水之涘遡洄从之道阻且右遡游从之宛在水中沚　形弓二章彤弓弨兮受言载之我有嘉賔中心喜之钟鼓既设一朝右之　吉日见上甫田见敏字下　裳裳者华见上　文王首章有周不显帝命不时文王陟降在帝左右　緜四章廼慰廼止廼左廼右廼疆廼理廼宣廼畆自西徂东周爰执事　云汉七章旱既太甚散无友纪鞠哉庻正疚哉冡宰趣马师氏膳夫左右靡人不周无不能止瞻卬昊天云如何里　我将见平声牛字下　礼记郊特牲左之右之坐之起之　楚辞九章悲回风纷容容之无经兮罔芒芒之无纪轧洋洋之无从兮驰委移之马止漂翻翻其上下兮翼遥遥其左右汜潏潏其前后兮伴张弛之信期　管子四称篇昔者有道之臣委质为臣不賔事左右君知则仕不知则已昔者无道之臣委质为臣賔事左右执説以进不蕲亡已　版法觧篇天地之位有前有后有左有右圣人法之以建经纪　是故文事在左武事在右圣人法之以行法令以治事理　司马法天子之义篇故礼与法表里也文与武左右也　呉子应变篇麾左而左麾右而右鼓之则进金之则止　荀子见下六韬敌武篇伏我材士强弩武车骁骑为之左右当去前后三里敌人逐我发我车骑冲其左右如此则敌人扰乱吾走者自止　素问阴阳应象大论以右治左以左治右以我知彼以表知里以观过与不及之理见防则过用之不殆　刺禁论肝生于左肺藏于右心部于表肾治于里脾为之使胃为之市鬲胸之上中有父母　灵枢经九针十二原篇今左属右其气故止　周痹篇更发更止更居更起以右应左以左应右　宋玉笛赋隆崛万丈盘石双起丹水涌其左醴泉流其右　淮南子原道训无所左而无所右蟠委错紾与万物终始今本为不通音者改作始终　天文训不可迎也而可背也不可左也而可右也　要略下无方伯上无天子力征争权胜者为右易林大畜之未济符左契右相与合齿干以坤利季生六子长大成就夙言如母　説苑谈丛篇盛于彼者必衰于此长于左者必短于右喜夜卧者不能早起也　呉越春秋卫为副使正道里也又为受教知可否也缥为都尉执左右也敌为百死不得骇也张衡西京赋牵牛立其左织女处其右日月于是乎出入象扶桑与蒙汜　蔡邕陈畱太守胡公碑文】
　　【乃位常伯恪处左右兼掌虎贲禁戎允理遘兹虐疴帝用悼止俾守陈留庻笃其祉王人既诏景命不俟】
　　友
　　【古音同上　诗闗雎三章参差荇菜左右采之窈窕淑女琴瑟友之　匏有苦叶四章招招舟子人渉卬否人渉卬否卬须我友　六月六章吉甫燕喜既多受祉来归自镐我行永乆饮御诸友炰鼈脍鲤侯谁在矣张仲孝友　吉日见上　沔水首章沔彼流水朝宗于海鴥彼飞隼载飞载止嗟我兄弟邦人诸友莫肯念乱谁无父母　雨无正六章维曰于仕孔棘且殆云不可使得罪于天子亦云可使怨及朋友车舝首章虽无好友式燕且喜　皇矣见入声拔字下　假乐四章之纲之纪燕及朋友百辟卿士媚于天子　抑六章惠于朋友庻民小子　楚辞九章橘颂愿歳并谢与长友兮淑离不淫梗其有理兮　管子弟子职篇先生将息弟子皆起敬奉枕席问所何趾俶衽则请有常则否先生既息各就其友　庄子在宥篇大同而无已无已恶乎得有有覩有者昔之君子覩无者天地之友　天下篇彼其充实不可以已上与造物者游而下与外死生无终始者为友让王篇夫希世而行比周而友学以为人教以为己荀子非相篇然而中君羞以为臣中父羞以为子中兄羞以为弟中人羞以为友俄则束手有司而戮】
　　【乎大市莫不呼天啼哭苦伤其今而后悔其始　性恶篇不知其子视其友不知其君视其左右　石鼔文其徒旴来或羣或友悉率左右燕乐天子来嗣王始振振复古来我攸止　宋玉笛赋嘉乐悠长俟贤士兮鹿鸣萋萋思我友兮安心隐志可长乆兮　史记田叔传不知其君视其所使不知其子视其所友説苑同　防传故云取之以暴彊而治以文理无逆四时必亲贤士与阴阳化鬼神为使通于天地】
　　【与之为友诸侯賔服民众殷喜邦家安宁与世更始汤武行之乃取天子春秋着之以为经纪　汉书礼乐志郊祀歌天马篇体容与迣万里今安匹龙为友东方朔七谏同音者相和兮同类者相佀飞鸟号其羣兮鹿鸣求其友　易林坤之小过初忧后喜与福为市八佾列陈饮御诸友　需之损曳纶汀洲钓挂鲂鲤公孙得利以享仲友　贲之节君明圣哲呜呼其友显徳之徒可以礼仕　无妄之噬防戴喜抱子与利为友天之所命不忧危殆荀伯劳苦西来王母　坎之干太王为父季歴孝友文武圣明仁徳兴起　説苑谈丛篇子不孝非吾子也交不信非吾友也　家语六本篇君无争臣父无争子兄无争弟士无争友无其过者未之有也　呉越春秋爱民养士视如赤子与智者谋与仁者友　崔骃逹防游不伦党苟以狥已汗血竞时利合而友子笑我之沈滞吾亦病子屑屑而不已也　马融长笛赋于是放臣逐子弃妻离友彭胥伯竒哀姜孝己攅乎下风收精注耳　袁山松后汉书海内通士檀文友　羣辅録同友作有　防稽童謡见母字下　魏阮籍大人先生传今吾乃飘飖于天地之外与造化为友朝餐旸谷夕饮西海将变化迁易与道周始　晋文明王皇后哀防文见母字下】
　　久【举有切】
　　【古音几　诗旄丘二章何其久也必有以也　六月见上　蓼莪三章饼之罄矣维罍之耻鲜民之生不如死之久矣　易既济象传三年克之惫也终日戒有所疑也东邻杀牛不如西邻之时也实受其福吉大来也濡其首厉何可乆也　杂卦传咸速也恒久也涣离也节止也久与止为韵　考工记辀人轴有三理一者以为媺也二者以为久也三者以为利也　左传昭三年谗鼎之铭曰昧旦丕显后世犹怠况日不悛其能乆乎怠与久为韵孟子可以速而速可以久而乆可以处而处可可仕而仕楚辞招魂魂兮归来北方不可以止些层冰峨峨飞雪千里些归来归来不可以久些　老子天乃道道乃久没身不殆知足不辱知止不殆可以长久　又见母字下　管子九守篇因之修理故能长久度地篇其积薪也以事之已其作土也以事未起天地和调日有长乆　孙子火攻篇昼风久夜风止　呉子见上　庄子人问世篇美成在乆恶成不及改　列子天瑞篇道终乎本无始进乎本不久　荀子儒效篇井井兮其有条理也严严兮其能敬巳也分分兮其有终始也猒猒兮其能长久也乐乐兮其执道不殆也　王制篇见下　六韬兵征篇城之气出高而无所止用兵长久　素问通评虚实论夫虗实者皆从其物类始故五藏骨肉滑利可以长久也　气交变大论夫道者上知天文下知地理中知人事可以长乆　方盛衰论道甚明察故能长久不知此道失经絶理灵枢经寿天刚柔篇此谓不表不里其形不乆　宋玊笛赋见上　秦始皇邹峄山刻石文乃今皇帝一家天下兵不复起灾害灭除黔首康定利泽长久史记李斯传上下合同可以长久中外若一事无表里　贾谊新书修政语下篇故夫天下者惟有道者理之惟有道者纪之惟有道者使之惟有道者宜而久之　文子上徳篇天行不已终而复始故能长久又见上　易林师之既济徳教尚中弥世长久三圣与为多受福祉　坎之萃履福绥厚载受福祉衰防复起继世长久　説苑敬慎篇慎终如始乃能长久　谈丛篇恶语不出口苟言不留耳务伪不长喜虚不久　列女传阿谷处女曰行客之人嗟然永久分其资财弃于野鄙妾年甚少何敢受子　越絶书记防考王食禽肉坐而待死佞謟之臣将至不久安危之兆各自明纪　魏阮籍大人先生传葢无君而庻物定无臣而万事理保身修性不违其纪惟兹若然故能长乆　杨慎曰孔子以前久皆音几至孔子传易方有韭音临彖传大亨以正天之道也至于八月有凶消不久也乾象传亢龙有悔盈不可乆也用九天徳不可为首也大过象传枯杨生华何可久也老妇士夫亦可丑也离象传履错之敬以辟咎也黄离元吉得中道也日昃之离何可久也然既济象传以韵惫疑时来杂卦传以韵止则几韭二音两存之易传矣　老子不失其所者久死而不亡者寿按老子与夫子同时老子书中久字三见一韵殆一韵母一韵寿　汉人之文则贾谊吊屈原赋章甫荐屦渐不可久兮嗟苦先生独离此咎兮刘向九叹悲故郷而发忿兮去余邦之弥久背龙门而入河兮登大坟而望夏首张衡西京赋岩险周固襟带易守得之者彊据之者久并作韭音】
　　玖
　　【古音同上　诗木瓜三章投我以木李报之以琼玖丘中有麻三章丘中有李彼畱之子彼畱之子贻我佩玖　説文玖从玊久声读若芑　唐人凡数目之字皆以同音而多昼者代之唯九字当借用韭而用玖字葢不知玖之音几也】
　　妇【房九切】
　　【古音房以反　诗思齐首章思齐太任文王之母思媚周姜京室之妇　载芟侯彊侯以有嗿其馌思媚其妇有依其士有略其耜俶载南畆　又氓五章三嵗为妇与寐遂知之韵上下隔句　易家人彖传父父子子兄兄弟弟夫夫妇妇而家道正正家而天下定矣　礼记礼运各亲其亲各子其子货力为己大人世及以为礼城郭沟池以为固礼义以为纪以正君臣以笃父子以睦兄弟以和夫妇以设制度以立田里以贤勇知以功为己故谋用是作而兵由此起楚辞天问水濵之木得彼小子夫何恶之媵有莘之妇　荀子王制篇君臣父子兄弟夫妇始则终终则始与天地同理与万世同久　易林屯之蹇为季求妇家在东海　否之涣娶于姜吕驾迎新妇少齐在门夫子悦喜　随之暌东邻少女为王长妇柔顺利贞宜夫寿子　噬防之家人析薪炽酒使媒求妇和合齐宋姜子悦喜　列女传陈寡孝妇颂孝妇处陈夫死无子母将嫁之终不听母惠心飬姑一醮不改圣王嘉之号曰孝妇　太经廓次三廓无子室石妇　汉班固东都赋四海之内更造夫妇肇有父子君臣初建人伦实始　张衡西京赋商贾百族裨贩夫妇鬻良杂苦蚩邉鄙　张超诮青衣赋书戒牝鸡诗载哲妇三代之季皆由斯起晋获骊戎毙懐恭子有夏取仍覆宗絶祀叔肸纳申听声狼佀穆子私庚竪牛馁已黄歇之败从李园始鲁受齐乐仲尼逝矣文公懐安姜笑其鄙周渐将衰康王晏起　蔡邕协初昬赋惟性情之至好欢莫伟乎夫妇受精灵之造化固神明之所使事深防以妙实人伦之端始　济北相崔君夫人诔昔在共姜陪臣之母劳谦纺绩仲尼是纪矧兹夫人帝室命妇犹日孜孜复礼克己　汉故民呉仲山碑文收赡遗孤皆置门里先亡为葬防弱娶妇　陈琳饮马长城窟行长城何连连连连三千里邉城多徤少内舍多寡妇　参同契三五既和谐八石正纲纪呼吸相含育伫息为夫妇按妇字自古诗昔为倡家女今为荡子妇始音房九反与艸桺牖手守为韵】
　　负
　　【古音同上　诗小宛三章中原有菽庻民采之螟蛉有子果嬴负之教诲尔子式谷佀之　生民六章诞降嘉种维秬维秠维糜维芑恒之秬秠是获是畆恒之糜芑是任是负以归肇祀　大戴礼曽子制言上篇君子之为弟也行则为人负无席则寝其趾使之为夫人则否　孙子谋攻篇知彼知己百战不殆不知彼而知己一胜一负不知彼不知己毎战必殆呉越春秋弓为将军主重负也为军师御战士也矢为飞客主教使也　释名负背也置项背也　书金縢若尔三王是有丕子之责于天史记以丕为负索隐曰郑云丕读曰负　按负字自汉王延寿鲁灵光殿赋傍夭矫以横出互黝纠而抟负下岪蔚以璀错上﨑嶬而重注始读为房遇反】
　　否【方九切】
　　【古音方彼反　易否上九倾否先否后喜　鼎初六鼎颠趾利出否得妾以其子　诗葛覃见母字下匏有苦叶见上　小旻五章国虽靡止或圣或否民虽靡膴或哲或谋或肃或艾如彼泉流无沦胥以败甫田见敏字下　賔之初筵五章凡此饮酒或醉或否既立之监或佐之史彼醉不臧不醉反耻式勿】
　　【从谓无俾大怠　抑十章于乎小子未知臧否匪手擕之言示之事匪而命之言提其耳借曰未知亦既抱子　易遯象传遯尾之厉不徃何灾也执用黄牛固志也系遯之厉有疾惫也畜臣妾吉不可大事也君子好遯小人否也嘉遯贞吉以正志也肥遯旡不利无所疑也　楚辞九章惜徃日君含怒以待臣兮不清澂其然否蔽悔君之聪明兮虚惑误又以欺弗参验以考实兮逺迁臣而弗思　大戴礼见上　管子弟子职篇受业之纪必繇长始一周则然其余则否始诵必作其次则已　又见上　史记秦始皇纪琅邪台刻石文古之帝者地不过千里诸侯各守其封域或朝或否相侵暴乱残伐不止犹刻金石以自为纪　陆贾新语慎防篇在心为志出口为辞矫以雅僻砥砺钝才雕琢文彩抑定狐疑通塞理顺分别然否而情得以利而性得以治　汉司马迁悲士不遇赋没世无闻古人惟耻朝闻夕死孰云其否逆顺还周乍没乍起无造福先无触祸始　班固奕防成败臧否为仁由已　张衡西京赋若其五县游丽辩论之士街谈巷议弹射臧否剖析毫厘擘肌分理所好生毛羽所恶成疮痏　呉越春秋见上　郤正释讥然吾不才在朝累纪托身所天心焉是恃乐沧海之广深叹嵩岳之高峙闻仲尼之賛商感乡校之益己彼平仲之和羮亦进可而替否　魏嵇康幽愤诗大人含藏垢懐耻人之多僻政不由己惟此褊心显明臧否感悟思愆怛若创痏　晋张华游猎篇日冥徒御劳赏勤课能否野飨防众賔酒甘且防燔炙播遗芳金觞浮素蚁珍羞坠归云纎肴出渌水释名否鄙也鄙劣不能有所堪成也　易师出以律否臧凶左传师岀否臧亦如之陆徳明竝音鄙】
　　不
　　【古音同上　荀子赋篇此夫文而不采者与简然易知而致有理者与君子所敬而小人所不者与性不得则若禽兽性得之则甚雅佀者与匹夫隆之则为圣人诸侯隆之则一四海者与　按不字古音防从一为防从口为否然古字多通用如诗中不显亦世不显不承之类皆是防字其未然之词皆曰不转而上声则曰否易师初六否臧凶晁氏曰先儒多作不杨慎曰书否徳忝帝位注否不通言否之音义与不相通古二字多通用】
　　臼【其九切】
　　【古音其以反　易系辞下传断木为杵掘地为臼臼杵之利万民以济　淮南子説林训觧门以为薪塞井以为臼人之从事或时相佀】
　　秠【方妇切】
　　【古音方以反　诗生民见上　今此字三收于六脂五防四十四有部中以上字当与四纸之半及五防六止通为一韵】
　　桺【力久切　当作力九】
　　【三国志虞翻传注古大篆戼字读当为桺古桺戼同字臣松之谓刘畱聊桺同用此字以从声故也】
　　罶
　　【诗苕之华三章牂羊坟首三星在罶人可以食鲜可以饱】
　　茆
　　【诗泮水三章思乐泮水薄采其鲁侯戾止在泮饮酒既饮防酒永锡难老顺彼长道屈此羣丑音丣徐音桺陆玑疏云杜子春读为丣　周礼醢人葅释文云北人音桺　今此字两收于三十一巧四十四有部中竝注曰凫葵也巧部又注説文作音桺是明为一字毛晃乃以音戼者从寅戼之戼为鳬葵音桺者从申丣之丣义与桺同分为二字不知古人桺戼共为一韵强生穿凿谬矣】
　　
　　【唐常衮劒南节度判官崔汪墓志铭哀哀孝妇上诉苍昊全柩巴江归魂蜀道田横旧曲季布余一闭泉扄千秋蔓艸】
　　狃【女久切　当作女九】
　　【左传公山不狃论语作公山弗扰　説文峱从山狃声】
　　杻
　　【诗山有枢二章山有栲隰有杻子有廷内弗洒弗埽子有钟鼔弗鼔弗考宛其死矣他人是保　南山有台四章南山有栲北山有杻乐只君子遐不眉寿乐只君子徳音是茂】
　　猱
　　【汉书司马相如传蛭蜩玃猱师古曰猱音乃高反又音柔　今此字三收于六豪四十四有四十九宥部中】
　　丑【敕久切　当作敕九】
　　【説文好作从女丑声】
　　肘【陟桺切】
　　【汉邉譲章华台赋于是众变已尽羣乐既考归乎生风之广夏兮修黄轩之要道携西子之弱腕兮援毛嫱之素肘形便娟以婵媛兮若流风之靡艸美仪操之姣丽兮忽遗生而忘老】
　　朽【许久切　当作许九】
　　【诗载芟见紏字下陆贾新语徳配天地光被四表功垂于无穷名传于不朽説文考巧二字并从丂得声释名老朽也】
　　九【举有切　当作举酉】
　　【太经更次二时七时九轸转其道　黄庭经经歴六合隐戼酉両肾之神主延寿转降适升藏初九知雄念雌可无老知白见黑急坐守　出月入日是吾道天七地三回相守升降五行一合九玊石落落是吾宝子自有之何不守　昼日照照夜自守渴自得饮饥自饱经歴六府藏戼酉转阳之阴藏于九常能行之不知老】
　　韭
　　【诗七月八章四之日其蚤献羔祭韭】
　　首【书久切　当作书九】
　　【诗大叔于田三章叔于田乗乗鸨两服齐首两骖如手叔在薮火烈具阜　小弁二章踧踧周道鞠为茂草我心忧伤惄焉如捣假寐永叹维忧用老心之忧矣疢如疾首　楚茨六章既醉既饱小大稽首神嗜饮食使君寿考　鱼藻首章鱼在在藻有颁其首王在在镐岂乐饮酒　苕之华见上　江汉见平声休字下　易乾象传终日干干反复道也或跃在渊进无咎也飞龙在天大人造也亢龙有悔盈不可久也用九天徳不可为首也久字説已见上　楚辞天问惟浇在户何求于防何少康逐犬而颠陨厥首　管子侈靡篇百姓无宝以利为首　荀子见牡字下韩非子权篇用一之道以名为首　淮南子兵略训夫飞鸟之挚也俛其首猛兽之攫也匿其爪　易林干之渐阳低头阴仰首水为防伤我宝　太经戾防六夫妻反道各有守也东南射兕不得其首也准绳规矩乖其道也女不女大可丑也　汉书叙传横虽雄材伏于海隝沐浴尸乡北面奉首旅人慕殉义过黄鸟　张超诮青衣赋毕公喟然深思古道感彼闗雎性不防侣愿得周公妃以窈窕防防消渐讽谕君父孔氏大之列冠篇首晏婴洁志不顾景女乃隽不疑奉霍不受见尊不迷沉此丽竖此用古人隔句体道窕首受为一韵侣父女竖为一韵　石□作费鳯诗静而为治匪烦匪扰干干日昃矜此黔首説文道从辵从首按从首乃声也】
　　手
　　【诗击鼔四章执子之手与子偕老　大叔于田见上遵大路见平声魗字下　淮南子缪称训故行险者不得履绳出林者不得直道夜行瞑目而前其手】
　　守
　　【礼记礼运天子以徳为车以乐为御诸侯以礼相与大夫以法相序士以信相考百姓以睦相守　老子揣而鋭之不可长保金玊满堂莫之能守富贵而骄自遗其咎功成名遂身天之道　管子白心篇和以反中形性相葆一以无贰是谓知道将欲服之必一其端而固其所守　越语范蠡对王上帝不考时反是守　列子黄帝篇欲刚必以柔守之欲彊必以弱保之　文子淮南子同　淮南子主术训是故君人者无为而有守也有为而无好也　史记太史公自序圣人不巧时变是守　易林屯之同人城弱不守郭君受讨　恒之大有笃心自守与喜相抱　太经戾次六见上　唐测唐于内无执守也唐冥之利利明道也　图四与九同道五与五相守　参同契见下　黄庭经见上　防于老门侯天道近在于身还自守】
　　丑【昌九切】
　　【易离上九见上　诗墙有茨首章墙有茨不可埽也中冓之言不可道也所可道也言之丑也采芑见平声雠字下　日见去声戊字下　十月之交首章十月之交朔日辛卯日有食之亦孔之丑　泮水三章见上易观象传初六童观小人道也闚观女贞亦可丑也观我生进未失道也　觧象传刚柔之际义无咎也九二贞吉得中道也负且乘亦可丑也自我致戎又谁咎也　渐象传小子之厉义无咎也饮食衎衎不素饱也夫征不复离羣丑也妇孕不育失其道也利用御寇顺相保也　楚辞九章橘颂精色内白类任道兮纷缊宜修姱而不丑兮　荀子不苟篇君子能亦好不能亦好小人能亦丑不能亦丑　淮南子诠言训故不为善不避丑遵天之道　文子同　説山训桀有得事尧有遗道嫫母有所美西施有所丑説林训□防在颊则好在颡则丑　王襃四子讲徳论故毛嫱西施善毁者不能蔽其好嫫姆倭傀善】
　　【誉者不能掩其丑苟有至道何必介绍　太经戾防六见上　攡昼以好之夜以丑之　棿无或改造遵天之丑　雄太防箴廐焚问人仲尼深丑孟子葢恶夫廐多肥马而野有饿殕防臣司驾敢告执皁】
　　愀【在九切】
　　【后汉马融广成颂山谷萧条原野嵺愀上无飞鸟下无走兽　礼记哀公问孔子愀然作色而对曰愀七小反旧音慈紏反又在由反又音秋又子了反　史记苏秦传齐王愀然变色曰索隐曰愀音自酋反又子小反　庄子孔子愀然变容曰音七小反徐在九反　孔子愀然而叹愀在九反又七小反　按此字古与愁字通用易晋六二晋如愁如郑康成音子小反云变色貌　今此字两收于三十小四十四有部中】
　　糗【去九切】
　　【陆玑诗艸木疏云许慎读栲为糗今人言考失其声也　书费誓峙乃糗粮糗去九反一音昌绍反　周礼浆人注糗饭音丘酉反又昌绍反　礼记内则糗饵粉酏糗起九反又昌绍反　左传哀十一年其族辕咺进稻醴梁糗腵脯焉糗起九反一音昌绍反公羊昭二十五年传敢致糗于从者糗丘九反又昌绍反　汉书王襃传羮藜唅糗音丘九反又昌少反】
　　阜【房九切】
　　【诗大叔于田见上　车攻二章田车既好四牡孔阜东有甫草驾言行狩　吉日见去声戊字下　易林泰之渐倬然逺咎辟害高阜田获三狐巨贝为宝汉桓驎七説超絶壑逾悬阜驰猛禽射劲鸟　魏王粲玛瑙勒赋游大国以广观覧希世之伟宝总众材而课美信莫臧于玛瑙被文采之华饰杂朱緑于苍阜　晋左思魏都赋矞云翔龙泽马于阜山图其石川形其宝】
　　缶【方久切　当作方九】
　　【诗宛三章坎其击缶宛之道无冬无夏值其鹭□　説文宝从宀从王从贝缶声】
　　輮【人九切】
　　【易説卦传为矫輮荀爽本作挠】
　　舅【其九切】
　　【诗伐木二章见簋字下　崧高五章锡尔介圭以作尔宝徃近王舅南土是保　汉石□作费鳯诗中表之恩情兄弟与甥舅防与女萝性乐松之茂好　仪礼士昬礼注古文舅皆作咎　穆天子传咎氏郭璞注咎犹舅也　荀子吕氏春秋淮南予説苑舅犯竝作咎犯　按臼旧二字竝音其以及而舅独音咎然亦有读其以反者易林涣之随洁身白齿衰老复起多孙众子宜利姑舅】
　　咎
　　【书大禹谟民弃不保天降之咎　易小畜初九复自道何其咎　诗伐木见上　小旻三章我既厌不我告犹谋夫孔多是用不集发言盈庭谁敢执其咎如匪行迈谋是用不得于道　北山见下　易乾象传见上　同人象传出门同人又谁咎也同人于宗吝道也　蛊象传干父之蛊意承考也干母之蛊得中道也干父之蛊义无咎也　复象传频复之厉义无咎也中行独复以从道也敦复无悔中以自考也迷复之防反君道也　离象传履错之敬以辟咎也黄离元吉得中道也日昃之离何可久也　暌象传见恶人以辟咎也过主于巷未失道也　觧象传见上　夬象传不胜而徃咎也有戎勿恤得中道也君子夬夬终无咎也　渐象传见上　节象传不节之嗟又谁咎也安节之亨承上道也　既济象传曳其轮义无咎也妇丧其茀得中道也　大戴礼劝学篇神莫大于化道福莫长于无咎　老子见上　庄子渔父篇可与徃者与之至于妙道不可与徃者不知其道慎勿与之身乃无咎　韩非子主道篇人主之道静退以为宝不自操事而知拙与巧不自计虑而知福与咎　吕氏春秋侈乐篇知其所以知之谓知道不知其所以知之谓弃宝弃宝者必离其咎　素问征四失论谬言为道更名自巧妄用砭石后遗身咎　史记防传今我听子是无仁义之名而有暴彊之道江河为汤武我为桀纣未见其利恐离其咎寡人狐疑安事此宝　又见下　越絶书内经九术胥闻贤士邦之宝也美女邦之咎也　呉越春秋同易林泰之渐见上　否之比官爵相保居之无咎咸之防狗吠非主狼虎夜扰惊我东西不为家咎既济之明夷鱼鼈贪饵死于网钓受危囚宠为身殃咎　太经永次三永其道未得无咎　视测视】
　　【其瑕能自矫也翡翠狐鼦好作咎也】
　　纣【除桺切】
　　【史记防传见上　越絶书叙外传记防子去者痛殷道也比干死者忠于纣也】
　　酉【与久切　当作与九】
　　【参同契阴阳得其配兮淡泊自相守青龙处房六兮春华震东戼白虎在昴七兮秋芒兑西酉　黄庭经见上　史记律书酉者万物之老也　淮南子天文训酉者饱也】
　　槱
　　【诗棫檏首章芃芃棫檏薪之槱之济济辟王左右趣之】
　　诱
　　【诗野有死麕首章野有死麕白茅包之有女懐春吉士诱之】
　　牖
　　【易坎六四见簋字下　老子不窥牖见天道】
　　莠
　　【诗大田二章既方既皁既坚既好不稂不莠】
　　受【殖酉切】
　　【诗月出见平声懰字下　巷伯六章有北不受投畀有昊　酌我龙受之蹻蹻王之造　宋玊笛赋芳林皓干有竒宝兮博人通明乐斯道兮般衍澜漫终不老兮双枝闲丽貌甚好兮八音和调成禀受兮善善不衰为世保兮　史记防传天与不受天夺之宝今王有徳而当此宝恐不敢受王若遣之宋必有咎　太经中测龙出于中见其造也庳虗无因不能大受也　汉李尤平乐观赋飞丸跳劒沸渭囬扰巴渝隈一逾肩相受　张超诮青衣赋见上】
　　寿
　　【诗七月见入声菽字下　南山有台见上　江汉见平声休字下　雝绥我眉寿介以繁祉既右烈考亦右文母寿与考为韵　荀子见牡字下　汉书礼乐志安世房中歌加被宠咸相保徳施大世曼寿　韩诗外传劳心苦思从欲极好靡财伤情毁名损寿汉韩勑孔庙礼器碑文神灵祐诚竭敬之报天与厥福永享年寿　黄庭经见上　晋鲁褒钱神论难朽象寿不匮象道故能长久为世神宝　説文涛梼帱焘皆以寿得声　顔师古匡缪正俗或问曰年寿之字北人读作受音南人则作授音何者为是曰两音皆通诗云南山有栲北山有杻乐只君子遐不眉寿此即音受嵇康诗云颐神养寿防髪岩岫此则音授今或皆读如授则失之矣陈第曰按嵇康诗亦有读受者其赠秀才入军云人生寿促天长地久百年之期孰云其寿是也】
　　糔【息有切　当作息酉】
　　【礼记内则糔防之以为酏注糔读与滫瀡之滫同音息酒反又相流反又息了反　玊篇有溞字亦先劳思酒二切】
　　帚【之九切】
　　【説文埽从土帚徐锴系传曰帚声也】
　　酒【子酉切】
　　【诗叔于田二章叔于狩巷无饮酒岂无饮酒不如叔也洵美且好　女曰鸡鸣二章宜言饮酒与子偕老琴瑟在御莫不静好　七月见上　正月十二章彼有防酒又有嘉殽　北山六章或湛乐饮酒或惨惨畏咎　信南山见牡字下　鱼藻见上　抑三章颠覆厥徳荒耽于酒女虽湛乐从弗念厥绍　有駜见牡字下　沣水见上　淮南子説林训爱熊而食之盐爱獭而饮之酒虽欲养之非其道　易林临之蒙白茅醴酒灵巫拜祷神嗜饮食使君寿考　离之坎六月采芑征伐无道张仲方叔克胜饮酒　困之巽鼔翼大喜行嫁饮酒嘉彼诸姜乐我皇考　参同契皮革煑成胶兮麯糵化为酒同类易施工兮非种难为巧以上字当与二十九篠三十小三十一　巧三十二晧通为一韵】
　　四十五厚
　　【古与八语九麌十姥通为一韵】
　　厚【胡口切】
　　【古音户　诗天保首章天保定尔亦孔之固俾尔单厚何福不除俾尔多益以莫不庻　巧言五章荏苒柔木君子树之徃来行言心焉数之蛇蛇硕言出自口矣巧言如簧顔之厚矣　卷阿三章尔土宇昄章亦孔之厚矣岂弟君子俾尔弥尔性百神尔主矣楚辞天问汤谋易旅何以厚之覆舟斟寻何道取之鬼谷子权篇见入声螫字下　文子上徳篇地定宁万物形地广厚万物聚　地势深厚水泉入聚】
　　【汉枚乘七发今夫贵人之子必宫居而闺处内有保母外有傅父欲交无所饮食则温淳甘膬腥醲肥厚衣裳则杂遝曼暖燂烁热暑　淮南子见鬬字下易林讼之干文王四乳仁爱笃厚　太经亲次五厚不厚比人将走走音祖　呉越春秋天有歴数徳有薄厚　后汉书西南夷传见下　繁钦征天山赋清我东南浑齐邉防力浅效深费薄功厚　华阳国志赞子渊豓丽蔚若华圃子山翰藻遗篇有厚】
　　后
</div>
    <div class="pagination">
<a href="唐韵正_page16.html">上一页</a><span>...</span><a href="唐韵正_page12.html">12</a><a href="唐韵正_page13.html">13</a><a href="唐韵正_page14.html">14</a><a href="唐韵正_page15.html">15</a><a href="唐韵正_page16.html">16</a><span class="current-page">17</span><a href="唐韵正_page18.html">18</a><a href="唐韵正_page19.html">19</a><a href="唐韵正_page20.html">20</a><a href="唐韵正_page21.html">21</a><a href="唐韵正_page22.html">22</a><span>...</span><a href="唐韵正_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
