<!DOCTYPE html>
<html>
 <head>
  <meta charset="utf-8"/>
  <title>
   韵补 - 第 2 页/共 5 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   韵补 - 第 2 页/共 5 页
  </h1>
  <div class="content">
   九鱼
　　家【攻乎切居也又室家左氏传伯姬之占曰侄其从姑六年其逋逃归其国而弃其家冯驩歌曰长铗归来乎食无鱼又曰长铗归来乎无以为家四】瓜【防也説文孤罛觚皆以瓜得声毛诗投我以木瓜左氏传登有莘之墟绵绵生之瓜余为浑良夫呌天无辜】葭【蒹葭司马相如子虚赋藏茛蒹葭东蘠雕胡莲藕觚卢奄闾轩于】故【辜也贾谊吊屈原文般纷纷其离此尤兮亦夫子之故也歴九州而相其君兮何必怀此都也史记作辜】　据【斤于切依也防传事有所疾亦有所徐物有所拘亦有所据八】钩【曲也周官钩樊缨注云故书钩为拘古日出东南隅诗罗敷善蚕桑采桑城南隅青丝为笼绳桂枝为笼钩】沟【渎也易林马惊破车王孙坠沟身死魂去离其室庐】歌【吟也栁宗元饶娥碑辞鄱民哀号或以颂歌齐女色忧伤槐罢诛】鸠【鸟名道藏歌重萌鬰以赫朱风引鸤鸠既忘荣曜契何不宝仙居】獢【偈獢短喙犬张衡西京赋千乘雷动万骑龙趋属车之簉载猃猲獢】【水虫也王褒僮约结网捕鱼缴鴈弹鳬登山射鹿入水捕】骄【六尺马也汉书叙传汉兴柔逺与尔剖符皆恃其岨乍臣作骄】去【丘于切离也左氏传秦伯伐晋卜之曰千乘三去三去之余获其雄狐二】　丘【丘陵也陈琳大荒赋过不死之灵域兮仍羽人之丹丘惟民生之每每兮伫盘桓以踌躇】　恢【空胡切大也道藏歌五老监魂戒心端情自恢身度水火官名入九龙庐】求【疆于切索也陈琳大荒赋虽游目于西极兮大　道卷而未舒仍皇灵之攸舒兮爰稽余之所求二】仇【雠也陆机感丘赋抨神爽以婴物兮济性命而为仇忘大暮于千祀兮争朝荣于须臾】　衙【牛居切释名敔衙也衙止也所以止乐也宋玉九辩左朱雀之茇茇兮右苍龙之躣躣属雷师之阗阗兮通飞亷之衙衙又五乎切徐邈读二】吾【吾者我自亲之貌国语优施歌曰暇豫之吾吾不如乌乌人皆集于苑己独集于枯】　头【同都切首也释名头独也于体高而独也灵光殿赋上纪开辟逐古之初五龙比翼人皇九头三】逃【亡也易林国破为墟君子犇逃或曰国破空虚君奔走逃】台【土高四方也易林典策法书藏在兰台】畴【陈如切田畴也等也韩愈王中铭方平所部禁絶浮屠风雨顺易秔稻盈畴陆机感丘赋翳形骸以下沦兮漂营魄而且浮随隂阳以融冶兮托山原而为畴八】帱【帐也丁廙寡妇赋静闭门以却扫魂孤防以穷居刷朱扉以白垩易帐以素帱】筹【画也蔡洪围棋赋摅妙思奋筹饰服色玩骍驹】俦【侣也韩愈卢夫人墓铭伊昔淑哲或图或书嗟咨夫人孰与为俦】涛【波也栁宗元饶娥诗蒸蒸在家其父世渔饮酒不节死于风涛】惩【戒也柳宗元佩韦赋阳宅身以执刚兮卒易帅而防辜羽愎心以盭志兮首身离而不惩】朝【朝廷也急就章向夷吾竺谏朝易林赤帝悬车废职不朝叔带之灾居于汜庐】持【执也古陇西行清白各异尊酒上玉华疏酌酒持与客客言主人持】　能【女居切善也栁宗元佩韦赋歴九折而直犇兮固摧辕而失途遵大路而曲辙兮又求达而不能二】挐【纷挐乱也王逸九思嗟嗟兮悲夫散乱兮纷挐茅丝兮同防冠履兮共絇】　杯【犇谟切酒器也古陇西行郤畧再拜跪然后持一杯谈笑未及竟左顾勑中厨二】兵【械也道藏歌解带天皇寑停驾高上兵玉真啓角节翊卫自相扶】　溥【滂模切大也陈琳大荒赋懿淳燿之明徳兮愿请间于一隅温风翕以阳烈兮赤水汩以涌溥】　华【芳无切荣也郭璞曰江东谓华为敷陆徳明曰古读华如敷不独江东也汉光武曰仕宦当作执金吾娶妻必得隂丽华二】傅【相也扬雄解嘲或解缚而相或释褐而傅或倚夷门而笑或横江潭而渔】　不【冯无切否也日出东南隅行使君谢罗敷还可共载不罗敷前致辞使君一何愚】谋【防晡切计也易林懿公浅愚不受深谋又曰张陈嘉谋赞成汉都十一】蟇【水虫也防传日为徳而】
　　【君于天下辱于三足之乌月为刑而相佐见食于虾蟇】旄【注于干首者傅毅洛都赋昆山美玉涛海明珠金银璆琳翠鷩貂旄】髳【羌类栁宗元剑门铭界山为门环于蜀都丛险积货混并羌髳】毛【无也后汉冯衍传饥者毛食太子贤曰案衍集作无今俗语犹然者或古语亦通乎当读如模】媒【妁也易林涂行破车丑女无媒莫适为偶困独居】鍪【兠鍪胄也急就章弓弩箭矢铠兠鍪铁棰檛杖棁柲殳】墓【坟也汉书叙传农不出贡罪不收孥宫不新馆陵不崇墓顔师古读】侔【等也权徳舆几铭冲用为工方寸为鑪周行不殆造物可侔】幕【帷也李陵歌径万里兮度沙幕为君将兮奋匈奴】髦【长毛也韩愈毛颖传筮辞缺口而长须八窍而趺居独取其髦】　庑【防夫切堂下也昭明太子殿赋建厢廊于左右造金墀于前庑卷高帷于玉楹且散志于琴书】　鄹【遵须切邑孔子自赵反卫息鄹遂为操曰黄河河洋洋攸攸之鱼临津不济还辕自鄹四】郰【鄹一作郰説文鲁下邑孔子之乡从邑取声】陬【隅也张衡南都赋天封大列僊之陬上平衍而旷荡下笼而﨑岖】□【诹也太事首事在枢不咨不□丧其晳符】　骤【逡须切走也淮南子纵志舒节以驰大区可以步而步可以骤而骤】　素【孙租切帛也古上山采蘪芜诗新人工织缣故人工织素织缣日一匹织素五丈余】　消【询趋切息也崔骃反都赋干弱枝强末大本消祸起萧墙不在须臾四】修【饰也陆机感丘赋妍蚩混而为一兮孰云识其所修必眇世以逺览兮夫何殉以区区】　邪【详余切不正也诗其虚其邪尔雅作徐又曰思无邪思马斯徂班彪北征赋降几杖于藩国兮折呉濞之逆邪惟太宗之荡荡岂曩秦之所图四】琊【琅琊地名扬雄徐州牧箴降周任姜镇于琅琊姜氏絶苗田氏攸都】囚【拘也王九思白龙兮见射灵兮执拘仲尼兮困厄邹衍兮幽囚】遒【迫也道藏歌不见九灵母北真道相遒九龙运东井天马西隅】　周【专于切姬姓国李兴诸葛亮表闾之文汉高归魂于丰沛太公五世而反周想防象以髣髴冀影响之有余六】州【五党为州释名州注也郡国所注仰也春秋说题辞曰州之言殊也合同其界也易林鹯鸠徙巢西至平州遭逢雷电霹我葺庐】洲【渚也释名洲聚也鸟物所聚息之处也刘桢鲁都赋素秋二七天汉指隅缇帷弥津丹帐覆洲】舟【行水曰舟道藏謌玉七宝林唱赞愿同舟丹景曜目精令我心踟蹰】昭【明也汉书叙传受命之初赞功剖符奕世宏业爵土乃昭】朝【朝夕王九思望旧兮路逶随忧心悄兮心勤劬魂防防兮不遑寐目眇眇兮寤终朝】　驺【窻俞切廐御也淮南子四时为马隂阳为驺乘云陵霄与造化者俱】　巢【牀鱼切鸟在木上曰巢崔骃反都赋大汉之初雍土是居哀平之世鸲鹆来巢】　舍【商居切息也说文□舍声又曰余语之舒也舍省声公羊传书君舍左氏谷梁传皆作荼音舒毛诗尔之安行亦不遑舍尔之亟行遑脂尔车二】奢【张也急就章耿潘扈焦灭胡晏竒能邢丽奢】　酬【常如切报也栁宗元饶娥碑辞懿兹徳女家世不儒竒行特出神道莫酬】　讴【衣虚切齐謌也郭迻读曹植诗吾与二三子曲晏此城隅秦筝发西音齐瑟扬东讴三】忧【愁也易林出入休居安止无忧黄庭经三神之乐由隐居倐歘游遨无遗忧】妖【异也孔臧鸮赋观之欢然览考经书在徳为祥弃常为妖】　煦【匈于切日出温也李嵩述志赋禀元而陶衍承景灵之冥符防朝云之罨蔼仰朗日之照煦六】呕【犹煦也扬雄美新权舆天地睢睢盱盱或而萌或黄而牙黄剖判上下相呕牙音吾】休【美也胡综大牙赋含契河洛动与道俱天赞人和佥曰惟休】庥【廕也韩愈溪堂诗公在中流右诗左书无我斁遗此是庥】嬉【戏也刘桢鲁都赋素秋二七天汉指隅民胥祓禊国子水嬉】姱【美也楚辞大招朱唇皓齿嫭以姱比徳好闲习以都】　【荒胡切火余也陈琳栁赋有子之细栁独么枰而剽殊随枯木于防侧将并寘于土】侯【洪切公侯也史记斩卢胡王汉书作侯张衡西京赋自君作故何礼之拘増昭仪于婕妤贤既公而又侯十】騢【马也毛诗有骃有騢有驔有鱼以车袪袪】瑕【疵也礼记引诗瑕不谓矣郑注云瑕之言胡也防传日辰不全故有虚黄金有疵白玉有瑕事有所疾亦有所徐】豭【豖也左氏传野人之歌曰既定尔娄猪盍归我艾豭】霞【赤云也屈原逺游篇飡六气而饮沆瀣兮潄正阳而含朝霞保神明之清澄兮精气入而麤秽除】鰕【水虫易林鲤鲋鲔鰕积福多鱼资所有无富我穷家家攻胡切】铧【鍫也释名铧刳也刳地为坎也】候【伺也易林升高登虚欲有望候驾之北邑与喜相扶】遐【逺也太缺舩跋车其害不遐】孩【婴孩也道藏謌仰翕长庚井练胎反婴孩太一保命籍南陵拔夜居】　牙【讹乎切齿也汉地里志允吾字作牙扬雄豫州牧箴不虑不图丧其爪牙二】芽【初生草也扬雄徐州箴祸如丘山本在萌芽牧臣司徐敢告仆夫】　偷【容朱切薄也张衡东京赋敬慎威仪示民不偷我有嘉宾其乐愉愉三】媮【乐也张衡西京赋鉴戒唐诗佗人是媮自君作故何礼之拘】喻【譬也道藏歌同欢舞云华众真欣谁喻丹景曜目精令我心踟蹰】　游【羊诸切放也黄庭经五灵夜烛焕八区子存内皇与我游身披鳯衣御虎符二】由【用也焦仲卿诗阿母谓府吏何乃太区区此妇无礼法举动自专由】尤【云俱切异也道藏歌日月粲华晖回光照真符亿兆不同刼千载莫之尤】　楼【凌如切重屋也古日出东南隅行日出东南隅照我秦氏楼秦氏有好女自名为罗敷八】娄【离娄刻镂貌萧该汉书读何晏景福殿赋缭以藻井编以綷疏红葩□□丹绮离娄】镂【雕刻也王延寿灵光殿赋绿房紫菂窋防垂珠云楶藻棁龙桷雕镂】虑【思也林虑县或作隆庐淮南子恬然无思澹然无虑以天为盖以地为舆】陵【侮也栁宗元佩韦赋云岳岳而专强兮果黜志而乖图咸触屏以拒训兮肆殒越而就陵】流【水流也陆云赠顾尚书乐奏声哀言发涕流唯愿吾子徳与福俱】留【住也陆云赋游士非乎故宇步彷徨以踟蹰伫盘桓而不能聊相佯以淹留】僚【官僚也傅毅洛都赋革服朔正官僚辨方位摹八区】　仍【人余切重也栁宗元佩韦赋冶讦谏于昏朝兮名崩陁而陷诛苟纵直而不羇兮乃变罹而祸仍】资【如今读叶鱼韵货也韩愈毛颖传筮曰八窍而趺居独取其髦简牍是资天下其同书髦音模古资雌疵思词】
　　【一类多与今鱼虞等韵叶用下同二】訾【思也郭璞山海经足訾赞见人则呼其名足訾】　斯【如今读叶鱼韵此也蔡邕短人赋热地蝗兮芦即且子如切茧中蛹兮蚕蠕音而须视短人兮形如斯二】思【念也徐干诗妾身虽在逺岂违君须臾既厚不中薄想君时见思】　词【如今读叶鱼韵言也刘桢鲁都赋素秋二七天汉指隅工祝掩渚扬茢陈词】　鹭【音卢毛诗振鹭音义云一音卢】
　　十虞【古通鱼】
　　十一模【古通鱼】
　　十二齐【古通支】
　　十三佳【古转声通支】
　　十四皆【古转声通支】
　　十五灰【古通支】
　　十六咍【古转声通支】
　　十七真
　　昆【俱伦切兄也昆明也礼记昆虫未蛰郑注亦曰昆明也度尚曹娥碑辞若尧二女为湘夫人时効髣髴以诏后昆八】鹍【鹍鸡也傅毅洛都赋属蒲且以矰红命詹何使沈纶维高冥之独鹄连轩翥之双鹍】琨【石之美者苏内翰李氏潜珍阁铭古潭之百尺涵万象于瑶琨耿月魄以终夜湛天容之方春】鳏【大鱼也老而无妻曰鳏鳏鹍也愁悒不寐目恒鳏鳏然也屈原天问舜闵在家又何以鳏尧不姚告二女何亲昆音同】宫【葛盈切栁宗元孝门铭惟昔鲁侯见命夷宫亦有考叔寤庄称纯】观【视也高彪诗枉道依合复无所观先公高节越可永遵】悁【忧貌徐干诗安得鸿鸾羽见此心中人诚心亮不遂搔首立悁悁】　弓【姑切弧也公羊传书黑弓左氏谷梁传作黑肱仪礼侯道五十弓注云今文改弓为肱屈原九歌带长剑兮挟秦弓首虽离兮心不惩二】躬【身也周易震不于其躬于其邻又曰艮其限危薫心也艮其身止诸躬也班固东都赋登灵台考休征俯仰乎乾坤参象乎圣躬】坚【古因切固也白虎通臣者坚也属志自坚固也雷义传乡里语曰胶漆自谓坚不如雷与陈二】间【中间也高彪诗人有计策六竒五间緫兹三事谋则谘询】　径【坚灵切小路也孙楚韩王防赋卉木郁以成行兮屯羽嘈以成羣翦榛楛以投迹兮披笼丛以为径】　颈【拘盈切项也曹植魏文帝诔咨逺臣之眇眇兮感凶讳以怛惊心孤絶而靡告兮纷流涕而交颈】敬【居卿切肃也曹植车渠椀赋何神恠之巨伟信一览而尤敬虽离朱之聪明犹炫燿而失精】　功
　　【居银切伐也司马相如子虚赋骛于盐浦割鲜染轮射中获多矜而自功】　坤【区伦切乾坤释名坤顺也上顺干也陆机呉大帝诔厥灵伊何克圣克仁茂对四象克配乾坤二】髠【人名春秋楚世子商臣弑其君髠左氏传作頵音同】磬【苦丁切乐器也董京诗鹦鹉能言泗滨浮磬众人所翫岂合物情】　庆【丘京切福也班固白雉诗】
　　【容洁朗兮于纯精彰皇徳兮侔周成永延长兮膺天庆】　肯【苦恩切可也太应首上施下和匪其肯也一纵一横经纬陈也】　愆【乞邻切过也韩愈祭兄文生不偕居疾药不亲敛不摩棺瘗不绕坟趋奔朿制生死亏恩归女教男反骨本原其不有年以补我愆古坟原恩皆恊真韵各见本字】　牵【轻因切挽也周易系于金柅柔道牵也包有鱼义不及宾也二】谦【逊也太少首冥自少不见谦也自少不至谦不诚也】　艰【渠巾切险也释名艰根也如物根也周官以恤民之艰阨郑注云故书艰为防崔骃大理箴昔在仲尼哀务辜人子罕礼刑卫人释艰一读居银切五】觐【见也蔡邕笔赋纪三皇之功伐兮表八百之肆觐传六经而缀百代兮建皇极而叙彛伦】干【干干不息也释名干进也行不息也魏邯郸淳受命述治咏儒墨纳策公卿昧旦孜孜夕惕干干务在谐万国叙彛伦而折不若怀逺人】防【恭也高彪诗文武将坠乃俾俊臣整我皇纲董此不虔】旂【交龙为旂説文斤声徐锴系传曰斤初近似声韵家所以言傍纽也尔雅焉芹字亦云以诗与左氏传騐之合音芹】原【虞云切广平曰原史记叙传怀王客死子兰咎屈原好谀信谗楚并于秦六】源【水原也韩愈王中墓铭有事其末而忘其源切近昧陋道由是堙】嫄【帝喾妃也毛诗厥初生民时惟姜嫄】元【始也华元春秋大夫桓君山僊赋呼则出故翕则纳新夭矫经引积气关元史记叙传庄王之贤乃复国陈既赦郑伯班师华元】鼋【大鼈也苏内翰李氏潜珍阁铭因石阜以庭字跨饮江之鼇鼋岌飞檐与铁柱揷清江之奫沦】顽【防头也苏内翰祭韩忠献文援手拯溺期我于仁岂知无用既老益顽】　研【鱼巾切磨也陆云赠顾尚书诗厥伊何靡旷不遵厥明伊何靡妙不研二】颜【眉目之间也苏内翰祭韩忠献文勿以大匠笑彼汗顔援手拯溺期我于仁】　嵓【鱼金切山岩也稽康琴赋盘纡隐深磪嵬岑嵓岭巉岩岞崿岖崯】言【鱼斤切语也韩愈孔戣墓铭白而长身寡笑与言其尚类也莫与之伦二】沂【水名杜笃论都赋奋彗光】
　　【埽项军遂济人难荡涤于泗沂】　颠【典因切顶也説文以贞得声司马相如上林赋长啸哀鸣翩幡互经夭蟜枝格偃蹇杪颠二】巅【山顶王褎洞箫赋朝露清泠而陨其侧兮玉液浸淫而承其根孤雌寡鹄娯优乎其下兮春禽翺翔乎其巅】　敦【都钧切厚也崔瑗南阳文学颂我国既淳我俗既敦】　天【铁因切至高无上也白虎通天者身也天之为言镇也礼统天之为言神也陈也珍也毛诗与周易凡天皆当为此读屈原九歌乘龙兮辚辚高驼兮冲天结桂枝兮延竚羌愈思兮愁人】　焞【他钧切火色也左氏传上阳之占袀服振振取号之旂鹑之贲贲天策焞焞振音真旂音芹贲逋钧切二】暾【日初出貌苏内翰众妙堂诗湛然无观古真人跌坐一醉扶桑暾】　田【地因切树谷曰田颜师古急就章注云古者田陈声相近太失首满其仓芜其田张衡南都赋开窦洒流浸彼稻田沟浍脉运堤□相輑輑丘均切二】佃【佃狩也马融广成颂忽搜狩之礼阙槃虞之佃闇昧不覩日月之光聋昏不闻雷霆之震音真】遯【徒钧切退也徐干齐都赋砏殷奰戾壮气无伦凌高越险追逺逐遯六】豚【豕也説文遯以豚得声礼】
　　【记圈豚行不举足郑注云豚之言若有所循李尤席铭施席接宾士无过贤直时所有何必羊豚贤下珍切】遁【迁也苏内翰李仲哀词乆而不堪厌则遁兮浑朴简易弃弗申兮】溷【浊也刘桢鲁都赋旁厉四邑延于休溷冠盖交错隐隐辚辚】臀【脽也急就章鬭变杀伤捕伍邻盗贼系囚榜笞臀】屯【聚也传毅洛都赋岳凟为之防荡穹苍为之动运武臣将校按部勒屯运音云】　定【唐丁切止也毛诗不吊昊天　乱靡有定式月斯生俾民不宁】　南【尼心切火方也白虎通曰夷狄来朝中国于是作乐乐之南之为言任也又曰八月之律谓之南律何南者任也言阳气尚有任生荠麦也毛诗逺送于南沈重读陆云喜霁赋朱明啓候凯风自南复火正之旧司黜后土于重隂二】男【男子释名男任也典任事也白虎通男者任也任功业也易林隂化为阳女化为男治道得通君臣相承】　难【奴钧切艰难也王褎九怀河伯兮开门迎余兮欢欣顾念兮旧都怀恨兮艰难】　年【祢因切谷一熟也释名年进也进而前也汉书武帝叙传封禅郊祀登秋百神恊律改正飨兹永年四】□【邑也説文□年声许慎读若宁】佞【口才夏侯湛抵疑靡容悦出入﨑倾逐巧防妍呕喁辩佞】甯【顾也汉乐章周流常羊思所并穰穰复正直往甯顔师古】葚【知林切开封五经文字椹音碪又桑葚也或从草或从木皆音碪毛诗于嗟鸠兮无食桑葚于嗟女兮无与士耽耽持林切】　逞【痴真切尽也张衡思赋遇九臯之介鸟兮怨素意之不逞游尘外而瞥天兮据冥翳而哀鸣太子贤读】　阗【池邻切盛貌说文以真得声毛诗振旅阗阗三】填【塞也郑氏诗注云古者寘填尘同陆徳明云依字皆是田字亦音陈故陈公子奔齐以田为氏也】甸【丘甸也周官掌令丘乘田之政令注云四丘为甸读与维禹敶之之敶同又刘劭瑞龙赋有蜿之龙来游郊甸应节合义象徳效仁】　奔【逋钧切走也崔骃七依乃命长狄使驱兽夷羿作虞人腾句喙以追飞骋韩卢以逐奔三】贲【虎贲崔实谏议大夫箴处有诵训出有旅贲木铎之求爰纳道人】崩【殂也扬雄元后诔享国六十殂落而崩四海伤怀擗踊拊心】　风【方愔切气也毛诗穆如清风屈原九章乘鄂渚而反顾兮款秋冬之绪风步余马兮山臯低余车兮方林五】枫【枫香木也张衡西京赋木则枞枯椶柟梓棫楩枫嘉卉灌丛蔚若邓林】分【散也曹植文帝诔皓皓太素两仪始分中和产物肇有人伦】藩【屏也韩愈苗夫人墓铭或毗于王或式于藩是生夫人戴穆公闻爰初在家孝友惠淳闻微匀切】蕃【盛也栁宗元祭从兄文我姓婵嫣由古而蕃联事尚书十有八人】翩【纰芩切飞貌陆机大暮赋庭树兮华落暮草兮根陈松柏兮郁郁飞鸟兮翩翩三】偏【不正也何晏景福殿赋温房承其东序凉室处其西偏开建阳则朱炎□啓金光则清风臻】篇【籍也道藏謌白帝行炁道当新名书紫府得其篇西定录位真人】　雰【孚愔切雰雰雪落貌毛诗雨雪雰雰白居易雪诗穷隂苍苍云雰雰雪深殁胫泥殁轮正用此读六】纷【乱也班固西都赋红罗飒纚绮组绩纷精曜华烛俯仰如神】芬【芬芳又芬芬香貌亦盛貌王裦九怀乘龙兮偃蹇高回翔兮上臻袭英衣兮缇防披华裳兮芳芬何晏景福殿赋结实商秋敷华青春蔼蔼萋萋馥馥芬芬扬雄甘泉赋盻蠁丰融懿懿芬芬炎感黄龙熛讹硕麟】氛【祲也谢灵运祖德诗兼抱济物性而不缨垢氛段生蕃魏国展季救鲁人】翻【飞也郑曼季赠陆云鸳鸯于飞徘徊翩翻载颉载颃命侣鸣羣】璠【璵璠陆云赠顾秀才藻不雕朴华不变淳有匪君子如珪如璠】　便【毗并切安也陈琳车渠椀赋王爵不挥欲厥珍兮岂若陶梓为用便兮指今弃宝与齐民兮三】盆【盎也苏内翰东楼诗白髪苍顔自照盆董生端合是前身】盘【器名崔瑗大将军鼎铭禹镂其鼎汤刻其盘纪功申戒贻则后人】　焚【符筠切燎也曹植文帝诔季嗣不维纲漏于秦崩乐灭学儒坑礼焚九】濆【水际陆云诗于时翻飞虎啸江濆式遏不虞俾也无尘】愤【懑也苏黄门祭范蜀公文力言不从遂致为臣开门接士不怨不愤】坟【坟衍也刘桢鲁都赋举成均之旧志建学校乎泗滨表泮宫之宪肆有唐虞之三坟】繁【多也陆云夏府君诔祐秀朗辉景絪緼誔载丰美俊颖夙繁】烦【劳也陈琳大暑赋料救药之千百兮祗累热　而増烦燿灵管之匪念兮将损性而伤神】樊【丘樊也扬雄元后诔夏抚鄠杜冬防泾樊缓宥耆幼不拘妇人】凡【常也崔骃达防高树靡隂独木不材随时之宜道贵从凡】燔【爇也欧阳参政菱溪石诗乃知异物世所少万金争买传几人或疑右者燧人氏钻以出火为炮燔】　门【眉贫切户也荀卿赋往来惽惫通于大神出入甚亟莫知其门四】扪【摸也欧阳参政菱溪石诗嗟予有口莫能辩叹息但以两手扪皆云女娲初鍜链融结一气凝精纯】闷【懑也老子其政闷闷其民淳淳】闵【伤也左氏传书围缗谷梁作闵毛诗恩斯勤斯育子之闵斯】　绵【弥邻切纒绵固也魏文帝闵思赋神爽纷其暧昧忧虑结而纒绵逈夜旷其既祛明星烂而曜晨四】緜【绵或作緜长乆貌魏文帝思亲赋痛弱条之眇昧兮悲瓜瓞之緜緜蒙屯险而自育兮常含瘁而履辛】泯【灭也诗靡国不泯陆机答贾谧诗王室之乱靡邦不泯如彼坠景防不可振乃眷三后俾乂斯民振之人切】蛮【夷也班固东都赋受四海之图蛮应万国之贡珍内抚诸夏外绥百籍】　命【弥并切使也左氏传异哉君之名子又曰今名之大以从盈数史记皆作命太勤首劳有思勤有诸情也羁角之吾不得命也】　梦【莫滕切毛诗视天梦梦沈重读扬雄甘泉赋般倕弃其剞劂兮王良投其钩绳虽方征侨与偓佺兮犹髣髴其若梦】　萌【眉兵切芽也杨雄幽州牧箴元戎屡征如风之腾义兵渉汉偃我边萌】　闻【微匀切聴也曹植文帝诔弗求古训嬴政是遵王纲帝典閴尔无闻一音閺閺乡建安中改为闻三】文【文章也田文齐相崔骃达防摛以皇质雕以唐文六合怡怡比屋为仁张衡西京赋都邑游侠张赵之伦齐志无忌拟迹曰文一音珉礼记大夫以鱼须文竹】纹【织纹也欧阳参政蕲簟诗端谿琢出铁月様蕲竹织成双水纹黄琉璃光缘玉润莹净冷滑无埃尘】　烬【词辛切火余也毛诗民靡有黎具祸以烬于乎有哀国步斯频】　进【资辛切前也周易杂卦需不进也讼不亲也太阳引而进物出溱溱】尊【踪伦切尊卑也汉书叙传太祖元勲啓立辅臣支庶藩屏侯王并尊四】樽【尊俗作樽马融东巡颂圭璋峩峩犠牲洁纯郁鬯宗彛明水樽】罇【樽又作罇白居易北村诗村老见予喜为予开一罇紫文挟刀斧草草十余人】宗【尊也易林嵩岳岱宗峻直且神触石肤寸千里蒙防】　千【雌人切十百也刘邵赵都赋宫妾盈兮数百食客过兮三千越信孟之卑体慕姬旦之懿仁二】迁【徙也陈琳大暑赋乐以忘忧气变志迁爰速嘉宾式燕且殷】村【士伦切墅也白居易北村诗晨游紫峯阁暮宿山下村主人退后立敛手反如宾】　存【从伦切存也荀卿赋篇长幼待之为而后存名号不美与暴为邻四】嶟【山貌扬雄甘泉赋配帝居之悬圃兮象泰壹之威神洪台崛其独出兮防北极之嶟嶟】蹲【踞也苏黄门三游洞诗夜深明月出山顶下照洞口才及唇深山大泽亦有是野鸟鸣噪孤熊蹲】泉【泉源李尤东观铭房闼内布防绮外陈是谓东观书籍林泉】　寝【千寻切卧也毛诗乃安斯寝乃寝乃兴】　潜【才淫切藏也陆士衡赴洛诗无迹有所匿寂寞声必沉肆目眇不及缅然若双潜四】替【废也屈原骚经长太息以掩涕兮哀人生之多艰余虽好修姱以鞿羁兮謇朝谇而夕替艰音勤】潭【深水貌郑虔季赠陆云瞻彼江汉言泳其潭所谓伊人在水之隂】蕈【桑防也陆云诗思乐葛藟薄采其蕈疾彼攸遂乃孚惠心】前【慈邻切先也刘向九叹陆魁堆以蔽视兮云防防而闇前山峻高以无垠兮遂曽闳而迫身】　静【千廷切动静六韬春道生万物荣夏道长万物成秋道敛万物盈冬道藏万物静】　孙【苏昆切子之子也博雅孙顺也荀卿书注云汉宣帝名询刘向编录故以荀为孙汉书叙传姼姼公主乃女乌孙使命乃通条支之颜三】宣【布也徐干齐都赋日不迁晷泽普宣鹑火南飞我后来廵】飱【夕食也宋玉九辩窃慕诗人之遗风兮愿托志乎素飱蹇充倔而无端兮汩莽莽而无垠】　信【斯人切忠信也韩信汉将白虎通高辛者道徳太信也张衡思赋彼无合其何伤兮患众伪之冐真旦获谗于羣弟兮啓金縢而乃信汉书叙传猗与元勲包汉举信镇守闗中足食成军顔师古读五】西【金方也尚书大传西方者何鲜方也或曰鲜方讯讯之方也讯者讯人之貌王延寿灵光殿赋醴腾涌于隂沟甘露被宇而下臻朱桂黝儵于南北兰芝阿那于东西】先【先后也急就章菰荻起居课后先斩伐林木斫株根】僊【神僊也班固东都赋建章甘泉馆御列僊孰与灵台明堂统和天人】鲜【洁也老子治大国若烹小鲜】　生【桑经切史记建星者所建生也释名青生也象物之生时色也贾谊新书先生者犹先醒也后生者后醒也后汉童谣千里草何青青十日卜不得生三】姓【姓氏也白虎通姓生也人所禀以生者也汉童谣游平卖印自有平不避高贤及大姓】牲【犠牲也周官牲三十有六又不受飨礼受牲礼郑氏皆云牲当作腥声之误也释文亦云依注当音星班固东都赋荐三犠効五牲礼神只怀百灵】　旋【松伦切还也李尤阳徳殿赋上防蟠其无际兮状纡回以周旋开三堦而参防兮错金银于两楹二】还【复返也苏内翰祭张龙公文惟师道迨复饯公还咨尔庶邦益敬事神】　争【甾陉切竞也颜延年阳瓒诔憬彼危防在滑之坰周卫是交郑翟是争昔惟华国今实边亭】　中【诸仍切半也刘贡父诗话云闗中以中为烝周易有孚窒惕中吉刚来而得中也终凶讼不可成也三】终【极也周易坤文言以终叶成蔡邕九疑山碑词泰阶以平人以有终遂葬九疑解体而升】众【多也太减首减其仪欲自禁也减于艾无以涖众也减黄贞臣道丁也】　旃【之人切通帛为旃陆云夏府君诔广命俊乂惟弓与旃震我声教遇响惟殷四】鹯【晨风鸟也高彪诗吕尚七十气冠三军诗人作歌如鹰如鹯】章【文章黄庭经可以充饥使荐神上盖畜下虎章】震【起也班固东都赋赫然发愤应者兴云霆击昆阳慿怒雷震】　诊【知邻切验也急就章鬭变杀伤捕伍邻游徼亭长共杂诊】　政【储盈切政化也周官掌均地政以土均平政郑氏皆读如征潘岳许由颂虚薄忝任来宰斯城愧无惠化豹产之政】　川【枢伦切通流水汉书叙传昔在上圣昭事百神帝禋宗望秩山川】　阐【称人切开也陈琳悼龟赋探赜索无幽不阐下方大只上配青纯二】襜【襜襜摇摇貌司马相如长门赋飘风廻而赴闱兮举帷幄之襜襜桂树交而相纷兮芳酷烈之訚訚】　传【重伦切转也汉书叙传帝庸亲亲厥国五分徳不堪宠四支不传分叶真韵】　耽【持林切尔雅妉乐也疏云毛诗鹿鸣和乐且湛氓蚩无与士耽时作者非一人故有音义同而字形异者诗作湛耽而此妉音义皆同】　　笙【疏臻切乐器史记笙渎索隐云邹誔生本作莘又云笙声近莘毛诗呦呦鹿鸣食野之苹我有嘉宾鼓瑟吹笙必读如莘方恊二】山【山岳也班固东都赋吐焰生风饮野□山日月为之夺明丘陵为之摇震震音真】　爽【疏簪切掺爽茂盛貌马融广成颂丰彤对蔚崟頟掺爽翕习春风含津吐荣太子贤读如生当读如森二】三【数也参音三又音森毛诗标有梅其实三兮求我庶士殆其今兮】　船【殊伦切舟也释名船循也循水而行也】　渊【一均切深也班固东都赋耻纎靡而不服贱竒丽而不珍捐金于山沈珠于渊二】鼘【鼓声也毛诗伐鼓渊渊开元五经文字作鼘】　怨【纡云切恨也陈琳悼赋参千镒而不贾兮岂十朋之所云通生死以为量兮夫何人之足怨七】宛【大宛西域国汉书叙传汉武劳神图逺甚勤王师驒驒致诛大宛】愠【怒也舜南风歌南风之薫兮可以解吾民之愠兮】韫【藏也陈琳悼赋山节藻棁既椟且韫参千镒而弗贾兮岂十朋之所云】寃【屈也卞和怨歌去封立信守信芸兮断者不续岂不寃兮】温【和也白居易苦寒诗褐裘覆絁被坐卧有余温念彼深可愧自问是何人】剜【刻也欧阳参政菱谿石诗皆云女娲初鍜链融结一气凝精纯苟非神圣亲手迹不然孔窍谁雕剜】焉【于堇切助语刘歆列女赞齐女徐吾防缋独贫夜托烛明李吾絶焉】厌【纡勤切足也易林羊舌叔虎野心善怒渎货无厌以灭其身】　燕【伊真切国名易林涉伯徇名弃礼诛身成子奔燕五】烟【火气也刘桢鲁都赋曳髪编芒蔚若雾烟九采灼烁菁藻纷缤】咽【咽咽鼓声也开元五经文字云鼘音因毛诗伐鼓渊渊又鼓咽咽音义皆同】烟【火气也周官以烟祀祀昊天上帝郑氏曰禋之言禋也柳宗元祭从兄文留连游欢涉月弥旬夜爇膏炬昼凌风烟】安【静也苏内翰李仲蒙哀词矫矫荦荦自贵珍兮欺世幻俗内弗安兮】　衣【于斤切衣裳亦国名礼记壹戎衣而有天下郑注衣读如殷声之误也齐人言衣声如殷今姓有衣者殷之谓与白虎通衣者隐也所以隐形也】　嘤【伊盈切鸟声也王逸九思鹤兮高飞曽逝兮青冥鸧鹒兮喈喈山鹊兮嘤嘤二】譻【小声也张衡思赋属箕伯以函风兮惩淟涊而为清曳云旗之离离兮鸣玉鸾之譻譻太子贤读】昏【许云切日冥也三畧军防曰窃公为恩令上下昏曹大家东征赋怅容与而乆驻兮忘日夕而将昏到长坦之】
　　【境界察农野之居民八】婚【嫁也易林牝马龙身日取三千上苍梧与福为婚婚千雌人切】挥【振也王粲诗荆轲为燕使送者盈水滨缟素易水上涕泣不可挥】煇【赤色貌毛诗庭燎有煇张衡西都赋金戺玉阶彤庭煇煇瑚琳碧瓀珉璘彬】壎【壎篪白虎通壎之为言勲也阳气于黄泉之下勲蒸而萌】埙【壎一作埙风俗通引毛诗天之牖民如埙如篪埙壎古今字也】阍【守门吏也扬雄甘泉赋选巫咸兮呌帝阍开天庭兮延羣神】训【诫也卫瓘字势大晋开元道敷训天垂其象地燿其文文微匀切】　轩【许巾切车也陆云夏府君诔丘园靡滞鸾骥慿轩岂方伊类捉髪躬勤】　贤【下珍切多才也刘向校列子录云字多错误以贤为形荀卿成相篇曷谓贤明君臣又曰尧让贤以为民三】寒【凛也欧阳参政荅韩子华诗俊乂沈下位恶去善乃伸家至与户到饱饥而衣寒】【弓也崔骃七依弓弹交错把弧控弯繁弱鼓千钧】　【胡匀切赤黒色也班固东都赋女修织絍男务耕耘器用陶匏服尚素五】浑【浊也苏黄门寄范景仁诗留连四月聴鶗鴂扁舟一去浮奔浑人生聚散未可料世路险恶终劳神】桓【桓武也高彪诗古之君子即戎忘身明其果毅尚其桓桓】铉【鼎錧也周易鼎金铉徐邈古切又古荧切蔡邕杨司空碑词包罗五典本根道真频歴卿校五登宰铉】魂【魂魄白虎通魂者云也犹沄沄行不休也曹大家东征赋乃遂往而徂逝兮聊游日而遨魂历七邑而观览兮遭巩县之多艰艰音勤】　咸【胡伦切平也张衡舞赋歌以咏志舞以旌心细则声窕大则不咸】　茎【乎经切枝也释名胫茎也直而长似物茎也屈原九歌秋兰兮青青绿叶兮紫茎满堂兮美人忽独与余兮目成】　雄【于陵切雌雄也左氏正义云兆如丘陵有夫出征而丧其雄皆是繇辞繇辞法当韵又云古人读雄与陵为韵毛诗正月无羊诗皆以雄韵陵是也二】熊【敬熊人名春秋葬我小君敬熊左氏传作嬴】　蜒【夷真切蜿蜒动貌李尤阳徳殿赋连壁组之烂漫兮杂虬文之蜿蜒动坎击而成响兮似金石之音声二】延【宛延盘旋也扬雄甘泉赋乘云阁而上下兮纷蒙笼以掍成曳红采之流离兮飏翠气之宛延宛音萦】　杨【以征切赤茎柳马融广成颂珍林嘉树建木丛生椿梧栝柏柜栁枫杨太子贤读】　醟【于平切酗酒也汉书叙传鲁恭馆室江都訬轻赵敬险诐中山淫醟顔师古读】捐【余伦切弃也陆云赠奚世都青云方乘芳饵可捐达观在我万物自宾三】缘【缘由释名唇缘也口之缘也陆机思归赋练王率以奔命兮靡旌斾其如云苟殊时而弗弭兮虽怀归其何缘】运【转也蔡邕述行赋弥信宿而后阕兮丝威仪以东运阳光见之颢颢兮怀少弭之有欣】　圆【余伦切天体蔡洪围棊赋曲直有正方而不圆算涂授卒三百惟羣】　园【于羣切所以树果也苏内翰祭韩忠献文意广才疏将归丘园公治此邦没食其民】　怜【离珍切爱也宋玉九辩廓落兮而无友生惆怅兮而私自怜燕翩翩其辞归兮蝉寂寞而无声二】连【合也续也淮南子形子连謱注主连读如陵陆云夏府君诔祈祈搢绅泣涕留连故作斯诔着之不泯泯平声】　岭【离珍切山坂也王褎九怀驾螭兮北征向吾路兮葱岭连五宿兮建旄扬氛气兮为旌二】领【项也韩愈田氏庙碑铭嶪嶪魏土婴儿弄兵吏戎愁毒莫保首领】　隆【闾承切高也陆云赠孙世显制动以静秘景在隆云根可栖乐此隈岑】　仑【龙春切昆仑山名扬雄雍州牧箴黑水西河横截昆仑邪指阊阖尽为雍恨】　然【而邻切是也刘歆列女赞齐女传母防女未然庄姜亦材卒能修身】燃【俗作燃马融东巡颂散齐既毕越翼良辰棫槱増积烈火燔燃】刃【刀刃也太旌旗絓罗大恨民也兵衰衰不血刃也】轫【碍车轮之木也太守首车案轫圭璧尘】
　　十八谆【古通真】
　　十九臻【古通真】
　　二十文【古转声通真】
　　二十一殷【古通真】
　　二十二元【古转声通真】
　　二十三魂【古转声通真】
　　二十四痕【古通真】
　　二十五寒【古转声通先】
　　二十六桓【古转声通先】
　　二十七删【古转声通先】
　　二十八山【古转声通先】










　　韵补卷一
　　钦定四库全书
　　韵补卷二
　　宋　呉棫　撰
　　下平声
　　一先
　　间【经天切中也汉黄间弩一作肩班固西都赋云裛以藻绣络以编连隋珠明月错落其间十七】蕳【兰也毛诗彼泽之陂有蒲与蕳有美一人硕大且卷卷其员切】涧【山夹水曰涧诗考槃在涧硕人之寛独寐寤言永矢弗谖寛驱员切】奸【诈僞也张衡西京赋禁御不若以知神奸魑魅魍魉莫能逢旃】姧【奸一作姧曹植禹赞舜居陇亩明徳上宣孝乎顽瞽乂不格姧】艰【难也班彪北征赋嗟西伯于羑里兮伤明夷之逢艰演九六之变化兮永幽隘以历年】巾【庶人巾韩愈孟东野失子诗东野夜得梦有夫衣巾闯然入其户三申天之言】斤【斧属苏黄门龙川道士诗刺口问生事蹇裳观运斤我老益不堪唯有二顷田】干【燥也韩愈晚春诗斖斖新叶大珑珑晚花干青天何寥寥两蝶飞翩翩】干【涯也犯也比干商贤臣曹植善哉行慙无灵輙以救赵宣月殁参横北斗阑干黄庭经回紫抱黄入丹田潄咽灵液灾不干王逸九思俛念兮子胥仰怜兮比干投劒兮脱冕龙屈兮蜿蟤蟤壮员切】犴【兽也孔臧谏格虎赋手格猛虎生缚犴昧爽而出见星而旋】豻【犴一作豻司马相如子虚赋白虎豹蟃蜒防豻兕象野犀穷竒獌狿】玕【琅玕曹植美女篇攘袖见素手皓腕约金环头上金爵钗腰佩翠琅玕环胡涓切】肝【木藏蔡邕赵夫人哀赞悼孤子之不遂兮思悄憭以伤肝幽情沦于后神兮精哀达于旻干】奸【犯也史记策传寒暑不和贼气相奸同歳异节其时使然】忓【犯也白居易伤宅诗一堂费百万郁郁起青烟洞房温且清寒暑不能忓】竿【竹也白居易悟真寺诗或旹泄光彩夜与星斗连中顶最高峯柱天青玉竿】　监【古嫌切临也韩愈子产颂在周之兴养老乞言及其已衰谤者使监】　官【居员切吏事君也崔骃大理箴嗟兹大理慎于尔官赏不可思断不可防九】观【视也傅毅七激推深穷靡不博观光润嘉美世宗其言】贯【穿也蔡洪围棊赋势貌多矣孰能究传自逺来近予一以贯】冠【冕总名白虎通冠者□也所以□持其髪也刘歆孟母赞子学不进断机示焉子遂成徳为当世冠】棺【棺椁陆机吊魏武文执姬女以嚬瘁指季豹而漼焉气冲襟以呜咽涕垂睫而氿澜违率土以靖寐戢弥天乎一棺澜陵延切】均【平也韩愈东野失子诗问天主下人薄厚胡不均天曰天地人由来不相闗闗圭切】宫【宫室黄庭经自高自下皆真人玉堂綘宇尽宫人音然】躬【身也楚词大招山林险隘虎豹蜿鰅鳙短狐上虺骞魂兮无南蜮伤躬】昆【后也韩愈胡评事墓铭宜兹人肖后昆五十七不足年】　闗【圭切横木持门也刘歆遂初赋驰太行之严防入天井之乔闗望庭燧之皦皦飞旌旐之翩翩三】莞【席草韩愈剥啄行欲不出纳以堙其源空堂幽幽有秸有莞】菅【草名也毛诗东门之池可以沤菅彼美淑姬可以晤言】　鳏【姑元切老而无妻也苏内翰月华寺诗天公胡为不自怜烂漫黍麦苏惸鳏二】君【长也列女颂引过推让宣王悟焉夙夜崇道为中兴君】宽【驱圆切裕也韩愈闵己赋昔颜氏之庶几在隐约而平宽固哲人之细事兮夫子乃嗟叹其贤二】坤【乾坤桓君山僊赋泛泛滥滥随天转旋容容无为寿极乾坤】　刋【丘防切削也曹植怨歌行周旦佐文武金縢功不刋推心辅王室二叔反流言三】防【视也呉迈逺长相见诗经春不举袖秋落宁复防一见愿道意君门已九闗闗圭切】嵚【嵚崟也释名嵚欠也开张其口嵚嵚然也】　羣【逵员切辈也杨方合欢説不覩佳人来但见飞鸟还飞鸟亦何乐夕宿自作羣还音旋四】帬【下裳也黄庭经脑髪相扶亦俱鲜九色锦衣绿华帬】琼【玉也宋玉招魂经堂入奥朱尘筵砥室翠翘挂曲琼】睠【不忘也刘向九叹思念郢路兮　还顾睠睠流涕交集兮泣下涟涟】　勤【渠焉切劳也郑曼季赠陆云诗垂龚之防匪言不宣嗟我怀人斯恩斯勤二】懃【慇懃苏内翰祭栁仲逺文乆而不试理岂其然虽不负米实劳且懃】　颜【倪坚切容也説文以彦得声陆机叹逝赋啓四体而深悼惧兹形之将然毒娯情之寡方怨感日之多颜二】彦【美也陆云陆公诔和音嗣世不替硕彦明鉴在下降命上】　狺【鱼轩切犬争也赵壹刺世疾邪赋欲竭诚而尽忠路絶险而靡缘九重既不可啓又羣犬之狺狺四】银【白金也杨方合欢诗修涂曲且险秋草生两边黄华如沓金白华如散银】垠【岸也屈原逺游道可受兮不可传其小无内兮其大无垠无淈滑而魂兮彼将自然】巘【山峯谢灵运山居赋九泉别涧五谷异巘抗北岭以葺馆瞰南峯以啓轩】　顽【虞袁切愚也春秋郑伯髠顽如防公羊谷梁皆作元白居易悟真寺诗及为山水游弥得纵疎顽野糜断羁绊行走无拘挛】刓【削也白居易悟真寺诗危石礨四五嵬欹且刓造物者何意惟在嵓东偏二】　【亭年切以玉充耳也陈琳神女赋糽灵之鬓髢兮珥明月之双结金铄之婀娜兮飞羽袿之翩翩】单【都切独也魏文帝寡妇赋北风厉兮赴门食常苦兮衣单伤薄命兮寡独内惆怅兮自怜六】殚【尽也张衡东京赋祈福乎上思所以为防肃肃之仪尽穆穆之礼殚】丹【赤也陆机罗敷歌南崖充罗幕北渚盈軿轩清川含藻景高崖被华丹】郸【邯郸地名呉迈逺乐府人马风尘色知从河塞还时我有同栖结宦游邯郸还音旋】敦【勉也苏内翰祭同安郡夫人嗣为兄弟莫如君贤妇职既修母道克敦】端【緖也陆机文赋整澄心以凝思眇众虑而为言笼天地于形内挫万物于笔端】　啴【它涓切啴啴闲暇也栁宗元劒门铭内获固圉外临平原天兵徐驱卒乘啴啴五】叹【太息也曹大家东征赋涉封丘而践路兮慕京师而窃叹小人性之怀土兮自书传而有焉】暾【日出貌苏黄门呉山人诗一去呉兴十五年一寸闲田晓日暾】湍【急濑也刘孝绰诗行衣侵晓露征舠犯夜湍无因停合浦见此去珠还还音旋】滩【水滩白居易悟真寺诗手拄青竹枝足蹋白石滩渐怪耳目旷不闻人世喧】　吞【他穿切咽也王筠诗桓桓信无敌堂堂宁有前九鼎良易举八荒安足吞】　弹【徒防切丸射也陆机文赋抱景者咸叩怀响者必弹或因枝以振叶或防波以讨源九】檀【木也张衡南都赋楈枒栟榈柍柘檍檀结根耸本垂条婵娟】坛【惮也柏君山仙赋周览八极还崦华坛泛泛滥滥随天转旋】屯【聚也马融广成颂按队案部前后有屯甲乙相伍戊己为坚】鼍【水虫马融广成颂左挈夔龙右提蛟鼍春献鳣鲔夏荐鼈鼋】抟【玩也贾谊赋忽然为人何足控　抟化为异物又何足患患胡涓切】团【圆也白居易悟真寺诗往往白云过决开露青天西北日落时夕晖红团团】豚【小豕也欧阳参政送呉生诗今来决疑惑幸冀蒙洗湔子路初来时鸡冠佩豭豚】防【豚或作防鲍昭东武吟腰鎌刈葵藿倚杖收鸡防昔如鞲上鹰今似槛中猨】　难【那防切艰也古诗嫂叔不亲授长幼不比肩劳谦得其柄和光甚独难二】南【炎方李邦直超然台赋向谁者其使之忽驰驱以北南惝踌躇以慕古感四时之徂迁】　展【张连切衣也诗瑳兮瑳兮其之展也蒙彼绉絺是绁绊也绊汾防切二】珍【宝也陈琳马脑勒赋遭时显价冠世珍兮君子穷达亦时然兮】　尘【澄延切扬土也班彪北征赋忽进路以息节兮饮余马兮洹泉朝露渐余冠盖兮衣晻蔼而蒙尘二】陈【列也黄庭经火兵符图备灵闗前昻后卑高下陈闗圭切】　斑【卑连切文也原壤歌貍首之斑然执女手之卷然曹植七啓形不抗首骨不隐拳批熊碎掌拉虎摧斑四】颁【赐也苏黄门澄泥砚诗长安新砚石同坚不待书来遂许颁】班【次也别也鲁班古巧人周易乘马班如泣血涟如何晏景福殿赋光明熠爚文彩璘班清风萃而成响朝日曜而増鲜古诗雕文各异类离娄自相连谁能为此器工输与鲁班】般【或作搬张衡西京赋蚩尤秉钺奋鬛被般禁御不若以知神奸魑魅魍魉莫能逢旃奸经天切】　宾【卑眠切宾客陆机挽歌人往有反歳我行无归年寿堂延螭魅虚无自相宾此诗全篇皆叶先韵四】滨【水滨苏黄门龙川道士诗送我出重岭长揖清江滨我老益不堪惟有二顷田】奔【走也释名奔变也有急变奔赴之也韩愈秋怀诗鸣声若有意颠倒相追奔空堂黄昏暮我坐黙不言】半【中分也道藏歌游云落太阳飊景凌三天千秋似清旦万歳犹日半】　分【肤眠切别也班固东都赋九市开场货别隧分人不得顾车不得旋二】风【气也释名风泛也其气博泛而动物也兖豫司冀横口含唇言之王粲诗烈烈冬日肃肃凄风潜鳞在渊归鴈载轩】攀【普边切引也杨泉蚕赋纵者相属横者相连分薪柴而解着茧丝互而相攀】　幡【孚焉切帜也孙绰天台赋冺色空以合迹忽即有而得释二名之同出消一无于三幡九】藩【屏也崔骃司徒箴尹氏不堪国度斯徒臣司众敢告执藩】翻【飞也张衡西京赋建戏事树修旃侲僮程材上下翩翻又杜甫诗孤月浪中翻】飜【翻或作飜王粲赠蔡子笃苟非鸿雕孰能飞飜虽则进慕予思周宣】番【数也毛诗申伯番番既入于谢徒御啴啴啴他涓切】反【覆也毛诗骍骍角弓翩其反矣兄弟婚姻无胥逺矣逺于元切】纷【乱也孙楚雪赋丰隆洒雪交错翻纷膏泽偃液普润中田】雰【雰雰散也屈原九章吸湛露之浮源兮潄凝霜之雰雰依风穴以自息兮忽倾寤以婵媛】芬【芬芬杨方合欢诗爰有承露枝紫荣合素芬扶疎垂清藻布翘芳且鲜】　盘【蒲松切本器古诗上枝似松柏下根据铜盘雕雕文各类离娄自相连四】槃【或从木刘邵赵都赋牛首湡溟波池潺湲经络畴邑诘曲萦槃】鞶【带也太带其钩鞶锤以玉环环胡涓切】蟠【屈也左思呉都赋翫其碛砾者未知骊龙之所蟠习其弊邑者未知英雄之所躔】　平【频眠切正也尚书平章平秩大传皆作辨平声三】贫【财分少也欧阳参政送魏主簿诗士欲见所守视其居贱贫何用慰离居赠子以短篇】瓶【器也王晖修真诀中岳镇和气般输共成篇若能思得之赐与金一瓶】　燔【汾防切炙也左思魏都赋琴高沈水而不濡时乘赤鲤而周旋师门使火以验术故将去而焚燔十一】焚【燔或作焚郭璞炎火山赞木含阳精气结则焚理其微乎其妙在传】蹯【足有文也曹植名都篇归来燕平乐美酒斗十千脍鲤臇胎鰕炰鼈炙熊蹯】蘩【皤蒿也左思蜀都赋攒蒋丛蒲绿菱红莲杂以蕴藻揉以苹蘩】袢【袢延也毛诗瑳兮瑳兮其之展也蒙彼绉絺是绁袢也展平声】薠【草名司马相如上林赋鲜枝黄砾蒋芊靑薠布濩闳泽延曼太原】繁【多也左贵嫔杨后诔天祚贞吉克昌克繁则百斯庆育圣育贤】璠【璵璠潘尼赠陆机诗今子徂东何以赠旃寸晷惟寳岂无璵璠】蕃【盛也张衡南都赋固灵根于夏叶终三代而始蕃非纯徳之宏图孰能揆而处雄】樊【絷不行也山之边也亦姓樊姬古贤后张华诗乘马佚于野泽雉苦于樊役心以婴物岂云我自然白居易中隐诗大隐住朝市小隐入丘樊不如作中隐随月有俸钱左思赠妹诗才丽汉班明朗楚樊黙识苦记下笔成篇】烦【心中热也劳也楼烦地名嵇康琴赋更唱迭奏声若自然流楚窈窕惩躁雪烦宋玉神女赋淡清静其愔嬺兮性沈详而不烦意似近而既逺兮若将来而复旋刘邵赵都赋出云中涉居延径林胡过楼烦】　蛮【民坚切夷也书三百里蛮顔师古曰谓以徳蛮幕而覆之扬雄扬州牧箴犷矣淮夷蠢尔荆蛮翩彼昭王南征不旋十】漫【水貌释名回漫也魏文帝寡妇赋历夏日兮苦长涉秋夜兮漫漫微霜陨兮集庭燕雀飞兮我前】慢【怠也古诗太古之不慢兮礼义之不愆兮何恤人之言兮】缦【缦缦逺也班彪北征赋越安定以容与兮遵长城之缦缦剧蒙公之疲民兮为疆秦乎筑怨怨平声】谩【诞也史记防传或轻而不可迁或忠信而不如诞谩】槾【欀头板也释名槾緜也緜连欀头使齐平也】鬘【缨络也白居易悟真寺诗叠霜为袈裟贯雹为华鬘逼观疑鬼功其迹非雕镌】瞒【目不明也庄子以为门户则液瞒谢惠连陇西行未若蔽牛永保液瞒嗟我君子朂尔何言】门【户也屈原逺游篇虚以待之兮无为之先庶类以成兮此徳之门】泯【尽也陆云夏府君诔祈祈搢绅泣涕留连故作斯诔着之不泯】　瞑【弥延切昧也张衡南都赋攒立丛骈青冥盱瞑杳蔼蓊郁于谷底森防防而刺天李善读七】罠【罟也张载七命布飞羉张修罠陵黄岑桂青峦峦音挛】碈【石也傅毅洛都赋通谷岋防石瀬寒泉砥碬所出爰有碝碈】名【誉也三畧内贪外亷诈誉取名道藏歌挺自嘉防金书东华名贤安密所戒相期阳洛汧】媔【美也楚词大招靑色直眉美且媔只靥酺竒牙宜笑嘕只】民【萌也杨方合欢诗齐彼蛩蛩兽举动不相捐生有同穴好死成并棺民】明【照也道藏歌观见学仙客蹊路放炎烟阳光不复朗隂精不复明】　文【无防切文章蔡洪棊赋画路表界白质朱文曲直有正方而不圆三】闻【聴也屈原九章孤子唫而泪兮放子出而不还孰能思而不隐兮昭彭咸之所闻还音旋】曼【长也楚辞大招嫮目宜笑娥眉曼容则秀雅稚朱顔魂兮归来静以安颜倪坚切安于防切】　赞【租全切称美也蔡洪碁赋或设死而称枉臯陶不能治其怨或巧逸以乐胥后夔不足以之赞怨平声四】尊【尊卑三畧军防曰强宗聚奸无位而尊威无不震葛藟相连汉书叙传割制庐井定尔士田什一供贡下富上尊】樽【酒尊古只周尊俗作樽苏内翰祭单君贶文何以慰君千里一尊人生如梦何促何延】遵【循也李尤阳徳殿赋白若炎唐稽古作先于赫圣汉抗徳以遵】　津【将仙切水渡黄庭经中有童子冥上主诸六府九液源外应两耳百液津】餐【逡缘切吞也古君子行周公下白屋吐哺不足餐一沐三握发后世称圣贤】　亲【苍先切近也杨】
　　【方合欢诗磁石招长针阳燧下炎烟宫商声相和心同自相亲】　残【财先切余也释名践也践使残坏也班彪北征赋身首分而不寤兮犹数功而辞諐何夫子之妄説兮孰云地脉而生残】　存【从缘切在也曹植文帝诔朝闻夕逝孔志所存皇维一没天禄永延二】攒【聚也韦诞景福殿赋枅梧绮错楶棁鳞攒芙蓉侧植藻井倒悬】　巡【松宣切逡巡欧阳参政送呉生诗我笑谓呉生尔其聴我言君子能自知改过不逡巡二】旬【十日也栁宗元祭兄文留连游欢涉月弥旬夜爇膏炬昼凌风烟】　生【生死古以叶先韵黄庭经内养二神可长生魂欲上天魄入渊还魂反魄道自然】　西【萧前切金方白虎通西者迁方也万物迁落也前汉志少隂者迁方汉乐章象载瑜白集西食甘露饮荣泉颜师古读三】辛【姜味也焦仲卿诗奉事循公姥进退故自专昼夜勤作息伶娉萦苦辛】新【初也淮南子姑洗者陈去而新来也道藏歌终刼复始刼愈觉灵顔新道林蔚天京下光诸地仙】　【相然切声淸扬貌宋玉神女赋宜高殿以广意兮翼放纵而绰宽动雾縠以徐步兮拂墀声之宽驱圆切三】跚【蹒跚足不进苏黄门记病诗我意药有功服乆功则全侵寻作风痹两足几蹒跚】　酸【苟缘切醋也韩愈秋怀诗作者非今士相去时已千其言有感触使我复凄酸三】孙【子之子也赵壹穷鸟赋天乎祚贤归贤永年且公且侯子子孙孙】狻【狻倪也张衡西京赋鼻赤象圈巨狿攎佛猬豼窳狻】　唌【孙连切沫也郭璞江赋扬鳍掉尾喷浪飞唌排流呼哈随浪游延】　真【之然切仙人变形而登天也一曰实也黄庭经积功成链非自然是由精神亦由专内守坚固真之真陆云陆常侍诔于惟君徳齐圣广渊羣彦景附渐化濯真三】振【举救也一曰奋也陈琳栁赋救斯民之絶命挤山岳之陨颠匪神武之勤恪几踣毙之不振陆机挽歌人往有反歳我行无归年金玉素所佩鸿毛今不振】震【动也道藏歌推校干精执馘雷震五帝秉钺神公吐烟】　臻【声与今读争相近叶先韵至也晋乐章羣凶受诛殛百禄咸来臻黄华应福始王凌为祸先四】榛【榛榛密也春秋左氏正义云榛声近防司马相如吊二世赋汩淢靸以永逝兮注平臯之广衍观众树之蓊薆兮览竹林之榛榛衍平声】蓁【蓁蓁盛也左思蜀都赋总茎柅柅裛叶蓁蓁蕡实时味王公羞焉】簪【释名簪连也所以连冠于发也】　谆【朱遄切诚恳貌司马相如颂厥之有章不必谆谆依类托喻喻以封峦峦闾员切】　阐【称延切明也陆云陆府君诔瑰光既耀灵宝未阐弗虑皇图衔恨殂迁二】嗔【怒也韩愈剥啄行我不出应客去而嗔从者语我子胡为然】　椿【昌缘切木类道藏歌徘徊三元际内观自纒绵灵胎运九霞永保亿万椿】　纯【殊防切粹也陆云陆丞相诔我公　初载天嘏之纯重光纳照旋玑授铨】　谗【银炎切谮也梁鸿诗欲乘策兮纵迈疾吾俗兮作谗竞举枉兮措直咸先佞兮唌唌唌音延】　孱【银连切薄也白居易送毛仙翁诗晴眺五老峯洞多神仙何当恫泾厄授道安虚孱二】潺【潺湲白居易悟真寺诗蓝水色似蓝日夜长潺潺澄最深处浮出蛟龙涎】　山【输旃切土高有石曰山説文宣也毛诗陟彼景山古诗藳砧在何许山下复见山何时大刀头破镜飞上天二】讪【谤也三畧军防曰同位相讪是谓乱源丁仪厉志赋羡首阳之遗誉憎千驷之余讪宗舍藏之伟节薄鼎俎之自干干经天切】　删【所邅切削也崔瑗草书势时之多僻政之多权官事荒芜勦其墨翰惟作佐隶旧字是删翰胡干切二】潸【涕流貌苏黄门澄泥砚诗长安新砚石同坚淸露霑流发涕潸】身【尸连切躬也杨方合欢诗我情与子合亦如影追身寝其织成被絮用同功绵二】绅【带也韩愈谢自然诗奈何不自信反欲从物迁感伤遂成咏昧者宜书绅此诗皆叶先韵】　心【息亷切火藏释名心纎也所识纎防无物不贯于心也】　晨【时连切早也陆机挽歌侧聴隂沟涌卧观天井悬广霄何寥廓大暮安可晨五】辰【星辰韩愈孟东野失子诗吾悬日与月吾系星与辰日月相噬齧星辰踏而颠】臣【事君也道藏歌跻景西那东肆观善因缘常融无地官皆是圣皇臣】嬗【相连也贾谊赋斡流而迁或推而还形气转续变化而嬗还音旋】神【鬼神焦仲卿诗念与世间辞千万不复全故作不良计勿复怨鬼神自全至神皆叶先韵】　安【于防切静也长安都名史记伐鲁安陵李竒曰六国时鄢陵也释名偃安也又曰安晏也屈原骚经鸷鸟之不羣兮自前世而固然何方圆之能周兮夫孰异道而相安班固西都赋在于雍州寔曰长安左据函谷二崤之阻表以太华终南之山山输旃切五】鞍【马鞍焦仲卿诗踯躅青騘马流苏金缕鞍赍钱三百万皆用青丝穿】隂【隂阳黄庭经上有魂灵下闗元左为少阳右太隂】英【英华班固西都赋翡翠火齐流耀含英悬黎垂棘夜光在焉】殷【赤黑色白居易悟真寺诗白珠垂露凝赤珠滴血殷防缀佛髻上合为七宝冠冠居员切】　因【伊连切缘也陆云赠顾尚书殊音合奏曲异响连絶我懽条统我思因四】姻【婚姻焦仲卿诗虽与府吏要渠防永无缘登即相许和便可作婚姻】禋【祭也周官以禋祀祀昊天上帝郑氏曰禋之言烟也】堙【塞也陆机吊蔡邕文彼洪川之方割岂一篑之所堙故尼父之惠训智必愚而后贤】　弯【纡权切开弓也曹植魏徳论威光佐扫神彗比弯首尾争击气齐率然三】湾【水曲也白居易悟真寺诗去山四五里先闻水潺湲自兹舍车马始涉蓝溪湾】温【和也苏内翰柳湖诗四时盛衰各有态摇落凄怆惊寒温南山孤松积雪底抱冻不死谁能贤】　衍【夷然切逺也刘歆甘泉赋高峦峻阻临眺旷衍深林蒲苇涌水清泉】　宪【虚言切礼记武坐致右宪郑氏曰宪读如轩声之　误也诗天之方难无然宪宪难那防切四】欣【喜也陆云赠顾尚书英华已曜余光难延防浅别速哀以绍欣】忻【欣或作忻韩愈东野失子诗闯然入其户三称天之言再拜谢夫收悲以欢忻】献【进也刘歆列女颂骊姬继母惑乱晋献谋谮太子毒酒为权】　欢【许元切喜也韦诞亲蚕颂同硕庆于生民发三灵之永欢苞繁祐于万国卷福厘以言旋九】懽【欢或从心冯敬通杯铭乐则思奋燕则思懽民之失徳干糇以愆】讙【讙哗顔延年文邑野沦霭戎夏悲讙来方可述往驾弗援】驩【讙或从马苏内翰祭单君贶文信于朋友人得其驩博学工诗数术精研】薫【香草黄庭经沐浴盛洁弃肥薫入室东向诵玉篇】勲【王功也道藏歌今日庆元吉亿曽状曲泉法师及弟子至徳自然勲】昏【日冥也马融广成颂子野聴耸离朱目隶首策乱陈子筹昏太子贤曰合韵音】婚【婚姻崔子七依孔子倾于阿谷栁下忽而更婚老耼遗其虚静扬雄失其太】阍【闭门也苏黄门上清词帝荡荡其无尊兮居深高乎九阍顾后土之茫昧兮若世人之观天】　显【馨烟切着也郭璞朝鲜赞箕子避商自窜朝鲜善者所在岂有隐显】翰【胡干切羽也笔也陆机吊魏武文迨营魂之未离假余息乎音翰执姬女以嚬瘁指季豹而漼焉崔瑗草书势时之多僻政之多权官事荒芜勦其墨翰四】防【防防马名苏内翰书韩干牧马图白鱼赤兔骍皇防龙颅鳯颈狞且妍】寒【寒暑屈原天问何所冬暖何所夏寒焉有石林何兽能言】韩【国名孙楚白起赞神机电断气齐率然南折劲楚走魏禽韩】　完【胡勬切全也王粲七哀诗未知身死所何能两相完驱马弃之去不忍聴此言五】桓【武也盘桓乆也礼记檀弓桓公卒于防郑氏曰曹伯庐谥宣言桓声之误也陶潜归去来赋云无心以出岫鸟倦飞而知还景翳翳以将入抚孤松而盘桓还音旋】纨【绮也陆机罗敷歌窈窕多容仪婉媚巧笑言暮春春服成粲粲绮与纨】丸【圜倾反而转者曹植善哉行径厯　名山芝草翩翩仙人王乔奉药一丸】魂【魂魄黄庭经赤帝黄老与我魂三真扶胥共房津津音煎】　环【胡涓切肉好若一也马融广成颂栖鳯鸟于高梧宿麒麟于西园纳僬侥之珍羽受王母之白环十】镮【环或从金太带其钩鞶锤以玉镮鞶蒲防切】锾【金六两也苏内翰月华寺诗天公胡为不自怜莫使百镒朝千锾】患【害也晋乐章虽欲尽忠诚结舌不敢言结舌亦何惮尽忠为身患】防【兽类郭璞防赞有兽无口其名曰防至理之尽出入自然】寰【境也白居易悟真寺诗闻名不可到处所非人寰又有一片石大如方足甎】鬟【结也白居易悟真寺诗俯窥不见人石髪垂若鬟惊出白蝙蝠双飞如雪翻翻孚荐切】【目病也马融广成颂羣鸣胶胶鄙騃噪讙子野聴耸离朱目讙音諠】铉【举鼎也史孝山出师颂鼔无停响旗不暂褰泽霑荒遐功铭铉铉】【流也郭璞江赋曽潭之府灵湖之渊澄澹汪洸防滉囦】闲【何甄切暇也习也止也潘岳闲居赋明堂辟雝清穆敝闲环林萦映圆海回渊曹植王粲诔发言可咏下笔成篇何道不洽何艺不闲曹植吁嗟篇吁嗟此转蓬居世何独然长去本根逝夙夜无休闲三】闲【闲一作闲屈原九歌石濑兮浅浅飞龙兮翩翩交不忠兮怨长期不信兮告予以不闲】嫺【雅也魏文帝登台赋登高台以骋望好铜雀之丽嫺飞阁崛其特起层楼俨以承天】纮【如今读叶先韵八纮也司马相如上林赋道尽途殚回车而还消摇兮襄芊降集兮北纮还音旋】　逺【于元切疏也角弓诗尔之逺矣民胥然矣韩愈闵己赋余昏昏其无类兮望夫人其已逺行舟楫而不识四方兮涉大水之漫漫漫音绵六】云【言也韩愈剥啄行我谢再拜　汝无复云往追不及来可待焉】纭【纷纭黄庭经十絶盘空扇纷纭火铃冠霄队落烟】沄【转流也柳宗元惩咎赋凌洞庭之茫茫泝湘流之沄沄飘风击以扬波兮舟摧折而回邅】耘【耕耘韩愈谢自然诗奈何不自信反欲从物迁寒衣及饥食在蚕绩耕耘此诗终篇皆先韵】云【山川气也陈琳玛瑙勒赋初伤勿用俟庆云兮君子穷逹亦时然兮】　澜【陵延切大波也泛澜涕流也又飞动貌释名澜连也波体转流相连及也陆机叹逝赋茍性命之弗殊岂同波而异澜啓四体而深悼惧兹形之将然陆机吊魏武文执姬女以嚬瘁指季豹而漼焉气冲襟以呜咽涕垂睫而泛澜陆机文赋或因枝以振叶或防波而讨源或虎变而兽扰或龙见而鸟澜十一】兰【香草宋玉招魂川谷径复流潺湲光风转蕙泛崇兰经堂入奥朱尘筵】阑【晚也苏内翰游东西岩诗况复情所钟感槩萃中年常恐儿辈觉坐令高趣阑】烂【明也韩愈江汉诗流沙信难行马足常往还凄风结冲波狐裘能御寒终宵处幽室华烛光烂烂寒胡千切】栏【槛也白居易伤宅诗高堂虚且迥坐卧见南山绕廊紫藤架夹砌红药栏山翰旃切】麟【麒麟韩愈杂诗指摘相告语虽还今谁亲翩然下大荒被发骑麒麟亲音千此诗终篇皆先韵】瞵【班瞵杂色貌皇甫谧释劝忽全白之辉耀忘青紫之班瞵辞容服之光粲抱褐之终年】邻【亲也释名五家谓之邻邻连也相接连也陆机挽歌人往有反歳我行无归年昔居四民宅今托万鬼邻】潾【水势也郭璞江赋汯浻澋涒邻防潾混澣灦涣流映扬焆】鳞【鱼甲也道藏歌白鹄挥轻翮神虬奋绿鳞羣仙俨轩驾玉女防华烟】林【平土有丛木曰林道藏歌策驾中汉辔垂扶桑林妙微浑混遘长扇回五烟】　龄【灵年切年也道藏歌逍遥聚无散身生水火先大运防开度弥刼为一龄二】灵【巫以主事也道藏歌冥化自有数我真法自然妙曲发空洞宫商结仙灵】　论【闾员切言有理也曹植文帝诔考诸先记寻之哲言生若浮寄惟徳可论十】伦【伦比也黄庭经耳神空闲字幽田舌神通命字正伦齿神锷锋字罗千】轮【车轮陆机羽扇赋夫创始者恒朴而饬终者必妍是故烹饪起于热石玉辂基于推轮】纶【青丝绶道藏元始歌黄庭戊已无流源散通五藏十二纶】沦【小波为沦道藏歌今日庆元吉忆曽状曲泉万神同斯和亿刼岂知沦】栾【曲枅木也释名栾拳也其体上屈栾拳也】銮【辂铃也刘邵七华载金钲鸣玉銮鼓兴雷起野火云延】羉【罔也马融广成颂充斥山谷罦罝罗羉弥纶阮泽皋牢陵山山轮旃切】峦【鋭山也苏内翰赠欧阳晦夫携儿过岭今七年眉宇秀发如春峦】鸾【五彩鸟陆机罗敷歌赴曲迅惊鸿蹈节如集鸾绮态随缘变沈姿无乏源】　人【如延切民也列女颂望邑请罪桓公嘉焉厥后治内立为夫人二】仁【仁义欧阳参政送呉生诗我笑谓呉生尔其为我言颜回不贰过后世称其仁】　根【声近耕叶先韵柢也三畧军防曰侵侮下民国内哗諠臣蔽不言是谓乱根李尤东观赋润色枝叶繁茂荄根万品鳞萃充此林川】　悭【声近铿叶先韵恡也苏内翰约李公择饮诗薫衣理鬓夜不眠晓来颠风尘暗天我思其由岂坐悭】恩【声近鸎叶先韵泽也赵壹穷鸟赋鸟也虽顽犹识密恩内以书心外用告天】　痕【声近行叶先韵疝也赵壹疾世刺邪赋干谒掩其视聼近习秉其威权所好则钻皮出其毛羽所恶则洗垢索其瘢痕】　行【声如今读叶先韵易林缺破不完残祭侧偏公孙幽遏跛踦后行】
　　二仙【古通先】
　　三萧
　　矫【居妖切矫矫高貌汉书序傅贾生矫矫弱冠登朝顔师古读】　多【都劳切重也苏黄门巫山庙诗归来无恙无以报山下麦熟可作醪神君尊贵岂待我再拜长跪神所多】　农【奴刀切田甿也束晳劝农赋惟百里之置吏各区别而异曹考治民之贱职美莫富乎劝农】　庙【眉麃切貌也后汉孝章诸王赞平原抱痼三王薨庙振振子孙或莠或苗】　笑【思邀切哂也史记赵譌言曰秦为号赵为笑以为不信视地之生毛】　愁【锄交切忧也道藏謌椿龄防见衰刼往岂足辽虚刀挥至空鄙滞五神愁】　优【于乔切半也礼记深衣要缝半下郑注云要或为优】　舟【陟遥切带也毛诗何以舟之惟玉及瑶鞞琫容刀】　幽【于交切黑色也释名窔幽也春秋元命苞幽州幽之为言窈也道藏歌回舞太空岭六气运重幽我际岂能寻使尔终不雕】　休【虚娇切美也陆云赠郑曼季拊翼坠夕和鸣兴朝我之思之言怀其休】　胶【何高切宋玉招魂雾雨滛滛白皓胶只魂兮无东汤谷寂寥只】　俲【何交切诗我有嘉宾徳音孔昭视民不恌君子是则是俲】　媮【余昭切偷也韦孟诗务此鸟兽忽此稼苗烝民以匮我王以媮三】逾【过也易林击鼓陷陔不得相逾章文文徳福厌祸消】婬【要婬王逸九思使素女兮鼓簧乘戈龢兮讴谣声噭咷兮清和音晏衍兮要婬】　瘳【怜萧切疾捐也毛诗风雨潇潇鸡鸣胶胶既见君子云胡不瘳】
　　四宵【古通萧】
　　五肴【古通萧】
　　六豪【古通萧】
　　七歌
　　加【居何切増也楚辞七谏蓬艾亲人御于牀笫兮马兰踸踔而日加弃捐药芷与杜衡兮余奈世之不知芳何九】家【居也孔臧蓼赋非徳非义不以为家安逸无心如禽兽何】嘉【美也后汉赵岐传汉有逸人姓赵名嘉有志无时命也奈何】珈【妇人首饰君子偕老副笄六珈委委佗佗如山如河】哿【珈假僣太瞢首时防防不获其嘉男子折笄妇人易哿嘉居何切】高【崇也苏黄门严顔碑相传昔者严太守刻石千载字已讹严顔平生吾不记独忆城破节最高】葭【蒹葭张衡西京赋齐栧女纵棹歌发引和挍鸣葭】佳【好也白居易効陶诗坐愁今夜醒其奈秋怀何有客忽叩门言语一何佳】笳【笳箫夏侯湛笳赋南闾兮拊掌北　阎兮鸣笳鸣笳兮协节分唱兮相和】　瓜【古禾切防也道藏謌僊童掇朱实神女献王浴身丹浥池濯发甘泉波】　夸【苦禾切大言也韩愈东方朔诗颔头可具奏送以紫玉珂方朔不惩创挟防更矜夸五】姱【好也鲍昭鹤赋践神区其既逺积灵祀而方多引圆吭之纎婉顿修趾之洪姱】夸【奢也陆机感丘赋或趋时以风发兮或遗荣而婆娑或冲虚以后已兮或招世而自夸】洿【杨方合欢诗尔根深且固余根浅且洿移植良无期叹息将如何】枯【槁也黄庭经金铃朱带坐婆娑调血理命身不枯】　仪【牛何切容仪也史记舣舩待徐广曰古音仪一音俄太争首阳气泛施不偏不颇物与争讼各遵其仪十】义【宜也周官注仪作义古皆音俄周易鼎耳革失其义也古文尚书无偏无陂遵王之义陂音坡】议【谋也史记叙传桓公之东太史是庸及周侵禾王人是议】牙【牙齿草木之芽亦或作牙晋童谣遥望鲁国何嵯峨千歳髑髅生齿牙张续赋纳佳种于畦畹应时运而剖牙挥萌散蘖栽叶负柯】芽【萌也白居易种桃歌食桃种其核一年核生芽去春已稀少今春渐无多此诗终篇用歌韵】移【徙也张衡思赋处子懐春精魂囘移如何淑明忘我实多】龉【嵒龉山势也张衡西京赋列瀛洲与方文夹蓬莱而骈罗上林岑以垒防下崭岩以嵒龉】涯【岸也栁宗元道州孔子庙铭钦惟圣王厥道无涯世有颂辞益疾其多】衙【衙所治也韩愈东方朔诗颔头可具奏送以紫玉珂诋欺刘天子且昼溺殿衙此诗终篇用歌韵】宜【所安也诗如山如河象服是宜子之不淑云如之何】　为【吾禾切造作也史记引书南讹字作为严忌哀时命知贫饵而近死兮不如下游乎清波宁幽隐以逺祸兮孰侵辱之可为三】伪【吪假借汉书王莽传以劝南伪韦昭读】　都【当何切有先君之旧宗庙曰都道藏歌晏景玉京上游轮蹲都逍遥犬明中长镫焕翠罗】　胎【汤河切孕也道藏歌乞免五难中制召诸天魔灵岳不崩陷福地更链胎】　蛇【唐何切委蛇行貌诗委蛇郭璞流沙赞经带西极頽塘委蛇注于黒水永溺余波六】虵【蛇或作虵扬雄反骚既亡鸾车之幽蔼兮焉驾八龙之委虵临江濒而掩涕兮何有九招与九歌】徒【步行也道藏謌运役自然气于是息三徒一畅万刼感庆贺西王那】途【旅途也道藏歌五道息对魂九幽罢三途不闻孤魂声但闻乐与歌】图【画也道藏歌荣秀却椿期乘运应灵图兠术开大有一庆享祚多】池【池沼扬雄羽猎赋相与集于靖防之馆以临珍池灌以岐梁隘以江河】　旎【囊何切旖旎东方朔七谏拔搴芝兮列树芋荷橘柚萎枯兮苦李旖旎】播【逋禾切散也刘琨答卢谌诗威之不建祸延凶播斯之积如彼山河】　皮【蒲波切肤也説文波坡颇跛皆以皮得声仪礼君射则皮树中今文皮作繁皆婆音左氏传华元谓役者曰牛则有皮犀兕尚多弃甲则那役者曰纵其有皮丹漆若何】　罢【倦也止也春秋楚防罢或讹作颇易或鼓或罢或泣或歌易林褰衣涉河水深渍罢幸頼舟子济脱无佗】蒲【水草苏黄门巫山赋览松柏之靑靑兮纷其若江上之菰蒲惟其大之不可知兮具挠云之修柯】蟠【屈也陆云赠郑曼季所谓伊人在谷之阿虎质山啸龙辉渊蟠】琶【琵琶白居易诗菱角执笙簧谷儿挟琵琶红绡信手舞紫绡随意歌】葩【滂禾切花也左思魏都赋勇若任城才若东阿抗旍则威噞秋霜摛翰则华纵春葩三】蘤【葩或作蘤张衡思赋天地絪緼百卉含蘤鸣鹤交颈雎鸠相和】披【分也刘邵赵都赋布护中林绿延陵阿从风发曜猗靡云披】　麻【眉波切苎也潘岳河阳诗曲蓬何以直托身依丛麻黔黎竟何常政在成民和四】蟇【虾蟇白居易诗蠢蠢水中物无用者虾蟇地既蕃其生使之族类多】蟆【蟇或作蟆道藏歌下防荣竞子笃似蛙与蟆顾盼尘浊中忧患自相罗】劘【削也王褎九怀蹇驴服驾兮无用日多修洁处幽兮贵宠沙劘】　嗟【遭哥切叹也释名嗟佐也言之不足以尽故发此声以自佐也周易大耋之嗟阮籍咏怀诗李公悲东门苏子狭三河求仁自得仁岂复叹咨嗟二】佐【助也太睟恶无善终不可佐也睟终之贞诚可嘉也嘉音歌】　差【仓何切谬互也屈原骚经汤禹俨而祗敬兮周论道而莫差举贤才而受能兮循绳墨而不颇颇滂皮切】　邪【徐蹉切不正也传秋胡诗奈何秋胡中道怀邪美此节妇高行峩峩三】衺【邪一作衺白居易续古诗自从富贵来恩薄谗言多冢妇独守礼羣妾互竒衺】斜【邪又作斜韩愈雉带箭诗地形渐窄观者多雉惊弓满劲箭加冲人决起百余尺红翎白镞随倾斜加音歌】　曹【木何切司也苏黄门严顔诗斫头除死子无怒我岂畏死如儿曹匹夫受戮或不避所重壮气吞黄河二】徂【往也道藏謌静心念至真随运顺离罗感应理常通神适还自徂】　遮【之戈切蔽也司马相如上林赋山陵为之震动川谷为之荡波巴渝宋蔡淮南干遮二】者【助语韩愈卢氏墓铭命不侔身兹其奈何刻名墓石以告观者】　挝【结戈切马杖苏内翰守歳诗晨鸡且勿唱更鼓畏添挝明年岂无年心事恐蹉跎】　车【昌戈切车舆程晓伏日诗平生三伏时道路无行车闭门避暑卧出入不相过】　施【诗戈切设也汉高祖戚夫人歌横絶四海又可奈何虽有矰缴尚安所施五】奢【侈也陆机感丘赋或被褐以敦俭兮或侯服以崇奢或延祚于黄耇兮或丧志于札瘥】赊【逺也谢灵运感时赋相物类以迨已闗交臂之匪赊揆大耋之或遄指崦嵫于西阿】赦【宥也韩愈东方朔诗羣仙急乃言百犯庸不科向观睥睨处事在不可赦】贳【贷也白居易効陶诗家醖欲已尽村中无酒贳坐愁今夜醒其奈秋怀何】　沙【桑何切水散石也长沙流沙皆地名晋童谣南风起吹白沙遥望鲁国何嵯峨贾谊渡湘赋恭承嘉惠兮待罪长沙侧闻屈原兮自沈汨罗杜笃论都赋东综沧海西纲流沙朔南暨声诸夏是和九】砂【沙或从石白居易诗容光未消歇恩爱忽蹉跎何意掌上玉化作眼中砂】裟【袈裟晋枣据难沙门全髪肤去袈裟释胡服被绫罗】纱【绢属刘桢鲁都赋妖服初工刻画绮纱和顔扬眸盱风长歌】鲨【小鱼毛诗鱼丽于罶鲿鲨君子有酒防且多】魦【鲨或作魦庾阐杨都赋鲛鳣防鲔比目鲿魦修鲲横海征鲸偃波】防【毛衣韩愈月蚀诗于菟蹲于西旗旄卫毵防至此外内官琐细不足科此诗皆用歌韵】稣【舒悦也黄庭经临絶呼之亦复稣乆乆行之飞太霞霞音何】霄【汉也道藏謌弹璈北寒台七灵曜紫霄济济羣仙举纷纷尘中罗】　猗【于何切美盛也毛诗瞻彼淇澳菉竹猗猗有斐君子如切如磋三】旖【猗亦作旖东方朔七谏拔搴芝兮列树芊荷橘柚萎枯兮苦李旖旎旎音那徐邈读】锜【釜属毛诗既破我斧又缺我锜周公东征四国是吪】　华【呼戈切荂也边让章华赋体迅轻鸿荣曜春华进如浮云退若激波三】花【华俗作花枣据诗延首观神州回精盼曲阿芳林挺修榦一歳再三花】化【变化屈原骚经初既与余成言兮后悔遁而有他余既不难夫离别兮伤灵修之数化】　鞾【呼何切履属梁简文帝马诗任侠称六辅轻薄出三河风吹鳯凰袖日映织成鞾】　呀【虎河切吧呀韩愈东方朔诗方朔乃竖子骄不加禁诃王母闻以笑卫官助呀呀此诗皆用歌韵二】鰕【大鲵也左思呉都赋罩两魪罺鰝鰕乘鼋鼍同罛共罗】　霞【寒歌切赤气也曹植洛神赋逺而望之皎若太阳升朝霞迫而察之灼若芙蕖出绿波五】遐【逺也左思魏都赋闲居隘巷室迩心遐富仁宠义职竞弗罗】瑕【疵也陆机文赋混妍蚩而成体累良质而为瑕象下管之偏疾故虽应而不和】虾【虾蟆傅雨诗湍深激墙隅门庭若决河爨炊不复举灶中生蛙虾】豪【豕鬛苏黄门严顔诗被擒不辱古亦有吾爱善折张飞豪军中生死何足怪乘胜使气可若何】　华【胡戈切荣盛也徐锴説文系传曰华木竒和故今人谓华表为和表枣据诗矫足登云阁相伴步九华徙倚凭高山仰攀桂树柯二】哗【諠哗左思魏都赋丰肴衍衍行庖皤皤愔愔讴咏酣湑无哗】　耶【余侳切助语韩愈施先生墓铭县曰万年原曰神禾高四尺者先生墓耶】　罹【良何切遭也杨雄方言罹谓之罗罗谓之罹卢谌诗五臣奚与契阔百罹身经险阻足蹈幽遐遐音何二】离【散也韩愈裴少尹墓铭裴为显姓入唐尤盛支分族离各为大家家宜音歌】
　　八戈【古通歌】
　　九麻【古转声通歌】
　　十阳
　　觥【姑黄切酒器説文觵黄声又曰俗觵从光刘桢鲁都赋奉彛执羃纳觯授觞引满輙釂滴沥受觥五】肱【股肱班固高祖泗水亭赞序将八十赞述股肱休勲显祚永永无疆】功【劳也白虎通景风至则爵有徳封有功凉风至则报地徳化四方东方朔七諌信直遏而毁败兮虚伪进而得当追悔过之无及兮岂尽忠而有功】攻【击也防传入于周地得太公望兴卒聚兵与之相攻望平声】公【公私释名公广也可广施也东方朔七谏邪説饰而多曲兮正法弧而不公直士隐而避匿兮谗谀登于明堂】　宫【俱王切室也班固张敖铭功成德立袭封南宫垂号万朞永保无疆三】躬【身也陈琳大荒赋曰延年其可留兮何勤逺以苦躬纷吾情之骀荡兮詹有愿而弗遑】恭【肃也道藏謌太虚感灵防命我生成章天神普欣悦一切稽首恭】　京【居良切大也班固东都赋遂绥哀牢开永昌春王三朝防同汉京七】金【黄金易林刚柔相伤火烂销金鄙谚曰家有千金坐不垂堂】荆【荆楚刘歆列女颂属以州犁以免咎殃伯宗遇祸州犂奔荆】今【今古易林庭燎夜明追古伤今阳弱不制隂雄坐房】惊【惧也张籍祭韩愈诗月中登高滩星汉交垂芒钓车掷长线有获齐驩惊】竞【争也黄庭经魂魄内守　不争竞神生腹中衘玉珰】　经【歴也韩愈此日足可惜诗日念予来游子岂知我情别离未为乆辛苦多所经情音翔】　庚【居良切説文庚位西方象秋时万物庚庚有实也释名庚刚也坚彊貌也武庚纣之子汉文帝之占曰大横庚庚余为天王夏啓以光陆机管叔鲜赞公旦居摄三监叛亡或放或殛并祸武庚四】阬【虚也楚词九歌高飞兮安翔乘精气兮御隂阳吾与君兮齐速导帝之兮九阬】坑【阬或作坑东方朔七谏髙山巍巍兮水流　汤汤死日将至兮与麋鹿同坑坑文苑作冈】更【歴也司马相如长门赋望中庭之蔼蔼兮若季秋之降霜夜曼曼其若歳兮怀郁郁其不可再更】空【枯江切尽也徐干室思诗良防无有期中心摧且伤不聊忧飱食嗛嗛常饥空】　庆【墟羊切贺也福也萧该汉书音义曰庆音羌今汉书亦有作羌者诗与易凡庆皆当读如羌急就章所不侵龙未央伊婴齐翟囘庆二】卿【公卿説文卿章也白虎通卿之为言章善明理也楚辞大招三公穆穆登降堂诸侯毕极立九卿昭质既设大侯张】　抗【丘冈切拒也张衡思赋冀一年之三秀兮遒白露之为霜时亹亹而代序兮畴可与乎比抗四】伉【抗一作伉蔡邕释诲九河盈溢非一曲所防带甲百万非一勇所伉】亢【抗又作亢扬雄赵充国赞营平守节屡奏封章料敌制胜威谋靡亢】慷【慷慨成公绥啸赋时幽散而将絶中矫厉而慨慷徐婉约而优游纷繁鹜而激扬】　倾【曲王切侧也黄庭经心精意专内不倾上合三焦下玉浆】　穷【渠王切极也黄庭经同服紫衣飞罗裳但思一部寿无穷】　迎【语姜切防传理逹于理文相错迎使工占之所言尽当】东【都郎切春方也杨泉蚕赋粤召役　夫筑室于旁于旁伊何在庭之东三】灯【灯火魏敷鲸鱼灯赋写载其形托于金灯隆脊矜尾鬛甲舒张】登【升也易林南山高冈囘隤难登道里辽逺行者无粮】端【多汪切绪也杨戏赞秦子敇正方受遗豫闻后纲不陈不佥造此异端】　冰【笔良切冻也陈琳大】
　　【荒赋心慇懃以伊感兮愵永思以増伤怅太息而揽涕兮乃挥雹而泪冰】　丁【当阳切日辰也当也白虎通丁者强也释名丁壮也物体皆丁壮也韩愈此日足可惜诗相见不复期零落甘所丁娇女未絶乳念之不能忘】　通【他王切达也东方朔七谏身寝疾而日愁兮情沈抑而不扬众人莫可与论道兮悲精神之不通】　听【他阳切聆也苏黄门读道藏诗昔者惠子死庄子哭自伤微言不复知言之使谁聴】　桐【徒黄切木名防传邦福重宝闻于傍乡杀牛取革被郑之桐七】同【合也陈琳答客难六合咸熈九州来同倒载干戈放马华阳】童【独也韩愈此日足可惜诗惊波暗合沓星宿争翻芒马乏复悲鸣左右泣仆童】谈【言论也司马同或作谈急就章曹富贵李尹桑萧彭祖屈宋谈同亦此音】洞【通也道藏謌开度飞真凝化轮空洞帝真始明精号曰子元阳】峒【山冗也道藏謌绿盖协晨霞青軿掷空峒右揖东林帝上朝太虚皇】坛【墠也屈原九歌荪壁兮紫坛匊芳椒兮成堂桂栋兮兰橑辛夷楣兮药房】　逿【徒郎切过也张衡思赋偃蹇夭娇宛以连卷兮杂沓丛顇飒以方骧戫汩飂泪沛以罔象兮烂漫丽靡藐以迭逿太子贤读二】饧【饴饧释名饧洋也煑米消烂洋洋然也急就章梨柿柰桃待露霜枣杏棣馓饴饧】庭【徒阳切门庭韩愈此日足可惜诗驰辞对我策章句何煌煌礼终乐亦阕相拜送于庭三】停【息也韩愈】
　　【此日足可惜诗从丧朝至洛还走不及停假道经盟津出入行涧冈】亭【今亭子班固高祖泗水亭碑寸木尺土无竢斯亭扬威斩蛇金精摧伤】　农【奴当切田农也潘岳籍田颂思乐　甸畿薄采其芳大君戾止言籍其农】　宁【尼良切安也苏内翰富郑公碑词堂堂韩公与莱相望再聘于燕四方以宁望平声】　中【陟良切风俗通皇者中也释名兄忪亦曰兄章顔师古曰古读中为章胡宗大牙赋四灵既布黄龙处中周制日月是曰太常三】涨【大水貌郭璞江赋冲巫峡以迅激跻江津而起涨极量而海运状滔天以淼茫】忠【直也汉溧阳潘君碑彬文烈武扶弱抑彊龛刈骾雄流恶显忠】　倡【蚩良切乐也屈原九歌防缓节兮安歌陈竽瑟兮浩倡灵偃蹇兮姣服芳菲菲兮满堂】惩【仲良切戒也屈原骚经民生各有所乐兮余独好修以为常虽体觧吾犹未变兮岂奈心之可惩三】程
　　【式也张籍祭韩愈诗公比欲为书遗约有条章令我署其末以为后事程】冲【和也道藏謌郁郁对啓明圆华焕三冲飊粲丽九天天绿绕丹房】　兵【逋旁切戈也左氏传晋赵鞅之占曰是谓沈阳可以兴兵利以伐姜不利子商三】崩【坏也陈琳大荒赋天傥芒其无色兮地溃坼而裂崩心慇懃以伊感兮愵永思以増伤】封【爵也白虎通封者广也书乃命诸王邦之蔡或作封韩愈李道古铭本支于今其尚有封当公兄弟未续又亡】　并【卑阳切合也张籍祭韩愈诗偶有贾秀士来兹亦闻并移船入南溪东西纵篙桹】　放【分房切去也史记瓠子歌蛟龙骋兮逺放汉乐志神裵若留放殣冀亲以肆章二】风【八风也教也释名青徐迹曰含唇推气言之风放也气放散也班固高祖泗上亭碑承魁流裔袭唐末风寸木尺土无废兹亭亭徒阳切】　亨【铺郎切煮也韩信传狡兔死猎狗亨高鸟尽良弓藏敌国破谋臣亡二】烹【亨或作烹太灶首首脂牛正肪不濯釜而烹】　丰【敷康切茂也韩愈欧阳詹哀辞友则既获兮禄实不丰以志为养兮何有牛羊四】纷【纷纭释名纷放也防其放弛以拘之也】酆【都也道藏歌斩灭六天严整北酆束精缚妖受事玉皇】峯【山峯道藏謌停盖濯碧溪采秀月支峯咀嚼三灵华吐吸九神芒】　蓬【皮江切草也穆天子传西王母蓬发戴胜注音厐楚辞灭规矩而不固兮背绳墨之正方离忧患而乃寤兮若纵火于秋蓬二】螽【毒虫王逸九思陞车兮命仆将驰兮四荒下堂兮见虿出门兮触螽】　祊【蒲光切礼记为祊乎郑氏祊明日之绎祭也谓之祊者于庙门之旁诗或肆或将祝祭于祊祀事孔明先祖是皇四】【説文彭声或从方诗祝祭于彭蒲光切】彭【旁也亦姓释名彭排旁也在旁排御敌也刘歆遂初赋求仁得仁固非常兮守信保己比老彭兮】朋【朋友白虎通朋者党也陈琳大荒赋王父皤焉白首兮坐清零之爽堂愧独处而无畴兮愿揖子以为朋】　平【皮阳切和也张籍祭韩愈诗北台临稻畴茂栁多隂凉板亭坐垂钓烦苦稍已平】　逢【符方切值也易林觧之豫曰裹糗荷粮与利相逢】　明【谟郎切光也白虎通清明风者淸芒也书歌元首明哉股肱良哉屈原九歌暾将出兮东方照吾槛兮扶桑抚余马兮安驱夜皎皎兮既明徐邈读十】蝱【蚊蝱説文以亡得声诗陟彼阿丘言采其蝱女子善怀亦各有行行寒刚切】防【蝱亦作防易林异国他土出良骏马去如奔防害不能伤】莔【贝母草説文从明省声明谟良切徐锴説文系传曰贝母一名莔治目不得返顾许穆夫人思归卫不得而作诗曰言采其莔今诗作蝱假借】盲【目病释名盲茫也茫茫无所见也荀卿赋篇天地易位四时易乡列星陨坠旦暮晦盲】萌【芽也白虎通芒之为言萌也韩子四曰养殃五曰民萌琴操鳯凰之歌瞻天按图殷将亡兮苍苍皇天始有萌兮神连精合谋于房兮】猛【强梁也太疆首金刚内柔法太伤也山拔梁折终以猛也】防【焦防鳯属司马相如上林赋拂翳鸟稍鳯皇捷鹓鶵掩焦防】盟【誓也史记序传杀鲜放度周公为盟太任十子周以宗强又谟郎切】鸣【嘶鸣张华侠曲孟尝东出关济身由鸡鸣信陵西反魏秦人□其疆】　防【谟阳切幽也防传正画无见风雨晦冥云盖其上五采青黄三】民【氓也防传征丝灼之务以费民赋敛无度杀戮无方】名【自命也范蠡曰失德灭名流走死亡韩愈曹成王碑辞子父易封三王守名延延百载以有成王】　龙【莫江切鳞虫之长周宫外祭毁事用尨古作龙周易震为龙虞氏于氏皆作防杨戏闗张赞敌以乘舋家破车亡乖道反德托鳯攀龙五】蒙【覆也诗狐裘茸徐邈读为厖陈琳大荒赋帝告我以至赜兮重讯我以童义混合于宣尼兮理齐归于文王】梦【神遇也陈琳大荒赋惧蓍兆之有惑兮退齐思乎兰房魂营官与神遇兮又防余以嘉梦】蒙【瞽也东方朔七谏终不变而死节兮惜年齿之未央将舫舟而下流兮冀幸君之发蒙】蒙【微雨也陈琳正欲赋拂穹岫之萧渤兮飞沙砾之蒙蒙龙战于幽野兮昆虫蛰而不藏】　怆【初良切悲也王九思蚗兮噍噍唧蛆兮穰穰嵗月忽兮惟暮余感时凄怆】　葬【兹郎切藏也荀卿赋篇生者以寿死者以葬城郭以固三军以强】宗【祖光切尊也史记序传蠲除肉刑通开闗梁广恩博施厥称太宗】　精【咨良切择也道藏謌灵章廕万方仰感旋曜精诜诜繁茂萌重德必克昌】　聦【千刚切察也陈琳栁赋重曰穆穆天子亶圣聦兮徳音允塞民所望兮宜肃嘉树配甘棠兮二】葱【荤菜黄庭经五色云气纷青葱闭目内盼自相望】　淸【千羊切澄也张籍祭韩愈诗籍时官休罢两月同游翔黄子陂岸曲池旷气色清】　秦【慈良切国也易林否之谈曰玉璧琮璋执贽是王百里宁越应聘齐秦三】情【欲也韩愈此日足可惜诗闭门读书史清风窗户凉日念子来游子岂知我情】晴【雨而夜除星见也张籍祭韩愈诗公因同归还居处隔一方中秋十六夜魄圆天差晴】　颡【苏郎切额也魏文帝诗古公宅岐邑实始翦殷商孟献营虎牢郑人惧稽颡】　从【徐王切就也陈琳柳赋文武方作小大率从旟旐蔼蔼干戈戚扬】　象【徐羊切大兽也易剥之象曰剥剥也柔变刚也不利有攸往小人长也顺而止之观象也君子尚消息盈虚天行也长与象皆平声行寒刚切】　钟【诸良切当也顔师古曰今闗中俗呼舅曰章章者钟之转也蜀昭烈帝赞皇帝遗植爰兹八方别自中山灵精是钟五】蒸【众也汉校官碑辞翼翼皇慈惠我黎蒸贻我潘君平兹溧阳】众【多也道藏謌携袂明真馆仰期无上皇北钧唱羽人玉女粲贤众】瞻【视也毛诗惟此惠君民人所瞻秉心宣猷考慎其相汉校官碑以瞻为彰崔骃反都赋以瞻为障】终【极也陈琳迷迭香赋竭欢庆于夙夜兮虽幽翳而弥彰事罔隆而不杀兮亦无始而不终】　壮【侧羊切大也伏滔望涛赋宏涛于是欝起重流于是电骧起沙淳而迅迈触横门而克壮二】筝【乐器张籍祭韩愈诗公既相邀留坐语于阶楹乃出二侍女合浑琵琶筝楹音洋】　踪【即王切迹也陆云陆府君诔耽精遐奥肆志篇章仰咨遗训思齐曩踪】　撑【抽刚切柱也司马相如长门赋刻木兰以为欀兮饰文杏以为梁罗丰茸之游树兮离楼梧而相撑二】铮【玉声张籍祭韩愈诗顷息万事尽感情多摧伤旧茔盟津北野窆动皷铮】冲【昌王切通道也道藏謌引领嚣庭内开心机秽冲一静安居苦试去视沧浪二】充【满也道藏謌渊响啓】
　　【灵扉七门扇羽章阳台大洞野幽逸芝英充】　丛【徂黄切聚也韩愈此日足可惜诗萧条千万里防合安可逢淮之水舒舒楚山直丛丛逢音房】　崇【仕庄切高也陈琳大荒赋仰阆风之城楼兮县圃邈以隆崇垂若华之景曜兮天门闶以高骧】　重【传王切复也道藏謌神畅感寂庭嘿思彻九重灵歌理冥运百和结朱章】　爽【师庄切差也宋玉招魂鹄酸臇鳬煎鸿鸧露鸡臛蠵厉而不爽粔籹蜜饵有餦餭二】生【长也传毅舞赋在山峨峨在水汤汤与志迁化容不虚生明诗表指嘳息激昻】　升【尸羊切起也司马相如颂宛宛黄龙兴徳而升采色炫燿熿炳煇煌五】声【音声韩愈此日足可惜诗娇女未絶乳念之不能忘忽如在其侧耳若闻啼声】胜【克也防传十言十当十战十胜三畧故其众可望而不可当可下而不可胜】身【躬也荀卿成相篇天乙汤论举当身让卞随举牟光道古贤圣基必张】莘【地名毛诗有命自天命此文王于周于京缵女维莘】　上【辰羊切上下楚辞临渊兮汪洋顾林兮忽荒修余兮袿衣骑霓兮南上五】成【就也范蠡曰得时不成反受其殃防传天数枯旱国多妖祥螟虫歳生五谷不成】承【奉也班固高祖泗水亭碑休勲显祚永永无疆于皇旧亭苗嗣是承】城【城郭韩愈此日足可惜诗俄有东来説我家免祸殃乘船下汴水东去趋彭城】诚【审也韩愈欧阳生哀辞哭泣无益兮抑哀自彊推生知死兮以慰孝诚】　慵【蜀王切懒也韩愈月蚀诗丁宁附耳莫漏泄薄命正值飞亷慵慵踪通公四字皆叶肠韵】　往【于王切去也战国策齐士卒倡曰可往矣宗庙亡矣左九嫔徳柔颂邈邈德柔越天之刚神以知来智以藏往二】噰【鸟声陈琳神女赋深灵根而固蔕兮精气育而命长感仲春之和节兮叹鸣鴈之噰噰】　英【于良切草华而不实也一曰智出万人为英屈原九歌浴兰汤兮沐芳华采衣兮若　英灵连蜷兮既留烂昭昭兮未央荀卿赋篇仁人绌约傲暴擅强】【天下幽险恐失世英二】瑛【玉光也易林茹芝饵黄饮食玉瑛与神流迈长无忧凶凶虚王切】　【乌光切水易林羽翮病伤无以为强宋公徳薄败于水三】翁【颈毛也一曰老称道藏謌霄軿纵横舞紫盖托朱方风尘有忧哀陨我白鬓翁】蓊【盛也道藏謌司命保算丹书南昌解枝七元腐骨更蓊】　兄【虚王切白虎通兄者况也况父法也释名荒兄也故青徐人谓兄为荒也汉语虽有亲兄安知其不为狼四】贶【赐也左氏传伯姬之繇曰女承筐亦无贶也屈原九章荼荠不同亩兮兰茝幽而自芳惟佳人之永都兮更统世以自贶】虚【空也道藏謌提携高上宾反我素灵房道场灵沬内高歌登太虚】凶【祸也东方朔七谏业失之而不救兮尚何论乎祸凶彼离畔而朋党兮独行之士其何望】飨【虚良切献也汉房中歌嘉荐芳矣告灵飨矣告灵既飨徳音孔臧三】享【飨或作享汉郊祀歌嘉笾列陈庶几宴享灭除凶灾列腾八荒】兴【起也徐干诗沈隂増忧愁忧愁为谁兴念与君生别乃在天一方】亨【火刚切通也周易坤彖曰坤厚载物徳合无疆含光大品物咸亨又曰既济亨小者亨也利贞刚柔正而位当也陶景读】　轰【呼光切大声也韩愈此日足可惜诗卑贱不敢辞忽忽心如狂饮食岂知味丝竹徒轰轰】　雄【胡匡切雌雄曹植高祖赞禽婴克羽扫灭英雄承机帝世功着武汤】　衡【寒刚切横也玉衡正天文之器阿衡汤相荀卿赋篇以能合从又善连衡下覆百姓上饰帝王晋乐章陟位继天正玉衡化行象神明至哉道隆虞与唐史记序传维契作商爰及成汤太甲居桐徳盛阿衡六】行【步也五行水火金木土释名两脚进曰行行伉也伉足而前也左氏传载夏书曰有此冀方今失其行乱其纪纲乃灭而亡曹植夏桀赞夏道既衰生此桀王婉娈是嘉政违五行】胻【脚胻也防传圣人剖其心壮士斩其胻箕子恐死被发佯狂】防【颉防上下貌扬雄甘泉赋紫虒参差鱼颉而鸟防半散昭烂粲以成章】珩【珩璜张衡思赋辫真亮以为鞶兮杂技艺以为珩昭防藻与雕琢兮璜声逺而弥长】蘅【香草屈原九歌白玉兮为镇疏石兰兮为芳芷葺兮荷盖缭之兮杜蘅】　横【胡光切衡也释名篁横也严忌哀时命冠崔峩而切云兮劒淋漓而从横衣摄叶以储与兮左袪挂于抟桑四】锽【和也説文皇声曹植文帝诔鸾舆幽蔼龙旂太常爰迄太庙钟鼓锽锽】【大也陆云陆常侍诔于穆皇源时维诞权舆有妫爰帝暨王】鸿【大也吕氏春秋语曰变化应来而皆有章因性任物莫不宜当彭祖以寿三代以昌五帝以昭神农以鸿】　容【于方切顔也从容暇豫貌韩愈独孤申叔哀辞如闻其声如见其容呜呼远矣何日而忘陈琳马脑勒赋月令吉日天气晏阳公子命驾敖防从容五】蓉【芙蓉徐干七喻悬明珠于长韬烛宵夜而为阳鬓拟于云雾艶色过乎芙蓉】营【度也张籍祭韩愈诗荐待皆寒羸但取其才良亲明有孤稚婚姻有办营】庸【用也陈琳车渠椀赋亷而不刿婉而成章徳兼圣哲行应中庸】墉【垣也道藏謌玉台敷朱霄绿霞高有墉体矫万津波神生摄十方】　恙【余章切忧也宋玉九辩计蚩蚩之不可化兮愿遂推而为臧赖皇天之厚徳兮还及君之无恙五】頥【养也释名頥养也动于下应于上上下咀物以养人者也又曰百年曰期頥頥者养也】宧【室中也释名东北隅为宧宧养也东北阳气始生布生物也】楹【柱也张籍祭韩愈诗中秋十六夜魄圆天差晴公既相邀宿坐语于阶楹晴音翔】盈【满也张籍祭韩愈诗新亭成未登闭在庄西厢书札与诗文重叠我笥盈】　羮【卢当切臛也左氏传陈蔡不羮释文音郎正义曰古者羮臛之字亦为郎故鲁颂楚辞急就章与阳房浆为韵近世独以为地名宋玉招魂肥牛之腱臑若芳和酸若苦陈呉羮二】朗【明也王逸九思旻天兮清凉气兮高朗北风兮潦洌草木兮苍黄】　聋【卢黄切耳病易林黈防塞耳使君阇聋老子五色令人目盲五音令人耳聋五味令人口爽驰骋田猎令人心发狂盲音茫爽音霜聋亦作此读】　令【吕张切使也韩愈谿堂诗凡公四封既富以疆谓公吾父孰违公令】　隆【卢王切丰也道藏謌但闻仙道贵不闻鬼道隆谣謌参天气贾生元正章】　让【如阳切逊也礼记左右穰避注云穰古让字古文尚书作攘六韬发之以其隂防之以其阳莫进而争莫退而让守国如此与天地同光二】壤【土也急就章屏厠溷浑粪土壤墼絫廥廐库东厢】
　　十一唐【古通阳】
　　十二庚【古通真或转入阳】
　　十三耕【古通真或转入阳】
　　十四清【古通真或转入阳】
　　十五青【古通真】
　　十六蒸【古通真】
　　十七登【古通真】
　　十八尤
　　驹【居侯切马驹易林川深难游水爲我忧多虚少实命鹿为驹四】高【上也栁宗元栁评事墓铭栁族之分在北为高充于史氏世相重侯】鼛【役鼓也毛诗鼓钟伐鼛淮有三洲忧心且妯】胶【胶漆急就章缚购脱漏亡命流攻击刼夺槛车胶】　救【居尤切护也止也三畧军防曰使雠治雠其祸不救武王盘铭与其溺于人宁溺于渊溺于渊尚可游也溺于人不可救也渊一勾切二】【水虫也说文旧也白虎通之为言乆也张衡西京赋摭紫贝搏耆搤水豹馽潜牛】　纠【居由切结也嵇康琴赋瀄汩澎湃防蟺相纠放肆大川济乎中州】　駈【抾尤切駈驰陆云九愍昶愁心以自迈肃榜人以曽駈诏河冯以淸川命湘娥而安流四】驱【駈亦作驱毛诗子有车马弗驰弗驱宛其死矣他人是愉愉音偷郑康成读】躯【身也杨方合欢诗同声好相应同气自相求我情与子亲譬如影追躯】墟【大丘也易林则天顺时周流其墟与乐并居无有咎忧】　旗【渠尤切旌旗班固西都赋行輚辂登龙舟张鳯盖建华旗四】期【信也汉班婕妤赋奉供养于东宫兮托长信之末流共洒扫于帷幄兮永终死以为期】衢【四达路也陈琳诗春天润九野卉木涣油油红华纷晔晔发秀曜中衢】馗【九交之道也王粲从军诗馆宅光廛里士女满庄馗自非圣贤图惟能享斯休李善注引韩诗肃肃兔罝施于中馗】　鼻【渠幽切用引气也易林长面大鼻来解已忧】　隅【鱼侯切陬也梁鸿诗过季札兮延陵去鲁连兮海隅虽不察兮光貌幸神灵兮与休二】愚【蠢也华覈自责文圣恩雨注哀弃其尤猥命草对润被下愚】　鱼【语鸠切鳞属庾阐诗炼形去人俗飘忽乘云游暂憇扶桑隂忽见东岳鱼】　慆【他侯切过也毛诗蟋蟀在堂役车其休今我不乐日月其慆三】滔【水流貌毛诗江汉浮浮武夫滔滔匪安匪游淮夷来求】愉【取也毛诗他人是愉郑氏曰愉读如偷汉书志作媮顔师古亦音偷】　条【徒镠切小枝也陆云夏府君诔百行殊揆君望斯周栖仪初九戢翼洪条】　绹【徒侯切绞也杨方合欢诗衣用双丝线寝共无缝绹子靖我不动子游我无留】　譨【奴侯切多言也王逸九思令尹兮謷謷羣司兮譨譨哀哉兮淈淈上下兮同流二】农【田农也束晳劝农赋惟百里之置吏各区别而异曹考治民之贱职美莫当乎劝农曹祖侯切】　怓【尼犹切惽怓大乱貌毛诗无纵诡随以谨惽怓式遏冦虐以为民忧】　怊【丑鸠切恨也皮日休悼贾浮沅波之翕洫兮或漾棹以夷犹望灵均之没所兮防其心之怊怊二】臭【气总名也左氏传卜繇曰一薫一莸十年尚犹有臭莸音犹】　蜩【陈留切大蝉也王褎九怀林不容兮鸣蜩余何留兮中州陶嘉月兮总辔搴玉英兮自脩五】涛【大波也木华海赋于是鼓怒溢浪扬浮更相触抟飞沫起涛】防【忧貌王褎九怀泱莽莽兮究志惧吾心兮防防步余马兮飞柱览可与兮匹俦】蹰【踟蹰郑曼季答陆云诗谁谓河广曽不容舟企予望之搔首踟蹰】厨【庖屋也屈原九章独障壅而蔽隐兮使贞臣而无由闻百里之为虏兮伊尹烹于庖厨】　杯【逋侯切饮器也杨方合欢诗我情与子亲譬如影追躯食共并根穗饮共连理杯躯音邱三】苞【茂也丛生也毛诗如山之苞太苍水维流厥美可以达于瓜苞】襃【美也欧阳参政遂国公铭中充实外誉优见于言帝所褒】　镳【必幽切马衔也韩愈祭穆员外文草生之春鸟鸣之朝我辔在手君扬其镳朝音舟】孚【芳尤切采也礼记孚尹旁连信也诗上天之载无声无臭仪型文王万邦作孚臭平声二】防【麦殻也晋童谣昔年食白饭今年食靑防天公诛讁汝教汝捻咙喉】　匏【蒲侯切匏瓜也毛诗执豕于牢酌之用匏一读牢如楼匏蒲侯切四】咆【熊虎声刘桢鲁都赋昼藏宵行俯仰哮咆禽兽布窜失偶丧俦】炮【裹物烧也毛诗有兔斯首燔之炮之君子有酒酌言醻之】袍【襦也毛诗岂曰无衣与子同袍王于兴师修我戈矛】　夫【房尤切语助陈琳诗仲尼以圣徳行聘徧周流遭斥厄陈蔡归之命也夫四】符【信也陈琳大荒赋考律厯于鳯鸟兮问民事于五鸠伤典坟之圮坠兮闗大圣之显符】扶【扶持也陆云答兄诗昔我先公爰造斯猷今我六蔽匪崇克扶】包【地名春秋公及莒人盟于包来左氏作孚】　茅【迷侯切草也説文矛声屈原骚经时缤纷其变易兮又何可以淹留兰正变而不芳兮荃蕙化而为茅四】瞀【翳也王逸九思进慕兮仇荀复顾兮彭瞀拟斯兮二踪未知兮所投一作务】务【事也刘桢瓜赋丰细异形圆方殊务扬晖发藻九采杂糅糅平声】媒【谋也陈琳正欲赋惟今夕之何夕兮我独无此良媒云汉倬以昭回兮天水混而光流】苗【眉彪切田苗也韩愈楚国夫人墓铭高陵相汉义以家酬迁于南阳始自郎苗二】谬【误也韩愈郑夫人表道顺徳严显且裕宜寿而贵今何谬永贞冬至前四日寓殡坟此非其丘】　灾【将侯切咎也班固幽通赋余遭世之颠覆兮罹填塞之阨灾旧室灭以丘墟兮曽不得乎少留二】遭【逢也易林依霄夜游与君相遭徐觧烦惑使心不忧】燋【将由切伤火也卢仝月蚀诗忆昔尧为天十日烧九州金铄水银流玉熠丹砂燋】趋【雌由切走也易】
　　【林车驰人趋卷甲相仇齐鲁寇战败于炎丘】　曹【徂侯切释名曹酋也楚辞招隐士禽兽骇兮亡其曹王孙兮归来山中不可以乆留二】漕【卫地毛诗驱马悠悠言至于漕大夫跋涉我心则忧】才【能也易林季子多才使我心忧】　消【思留切灭也司马相如大人赋莅飒卉翕熛至电过兮焕然雾除霍然云消邪絶少阳而登太隂兮与真人兮相求五】须【面毛也陆云九愍生遗年而有尽居静言其何须将轻举以逺览眇天路而高游】须【俗作须释名须秀也物成乃秀人成而须生也】霄【近天气也陆机诗恢恢天网飞沈是收受兹下臣腾光清霄】箫【乐器刘邵赵都赋击灵鼓鸣籁箫乘素波镜清流】　骚【先侯切张衡思赋行积冰之硙硙兮清泉而不流寒风凄而永至兮拂云岫之骚骚太子贤读又所流切李善读三】叟【老叟也刘琨赠卢谌诗恠彼太公望昔在渭滨叟邓生何感激千里来相求】臊【腥臊易林东家杀牛污臭腥臊神皆西顾命絶衰周】　岫【徐由切山有穴也阐诗峥嵘激清崖蒙笼隂岩岫咀嚼延六气俛仰以九周】　刍【初尤切草也韩愈驽骥诗力小若易制价微良易酬渴饮一斗水饥食一束刍】　啁【陟鸠切啁嘐也韩愈赴江陵诗逺地触事异吏民似猿猴生狞多忿恨辞舌纷嘲啁】诛【之由切责也华覈自贵文不敢违勑惧速罪涑冒承诏命魂逝形留三】昭【明也屈原九章临沅湘之】
　　【渊兮遂自忍而沈流卒没身而絶名兮惜壅君之不昭】招【呼也韩愈祭穆员外文于后八年君从杜侯我时在洛亦应其招】　朝【张流切早也韩愈祭穆员外文罔有疑忌惟其嬉游草生之春鸟鸣之朝】　珠【之彪切明珠易林鼎之震曰老猾大偷东行盗珠】　巢【锄尤切鸟在木上曰巢宋玉高唐赋王睢鹂黄正冥楚鸠姊归思妇垂鸡高巢】　萧【疎鸠切蒿也屈原九歌风飒飒兮木萧萧思公子兮徒离忧文苑作搜搜】　售【时流切卖物出手也史记讐数倍乐彦曰借讐为售古字多假借尔乐府陇头水歌将顿楼兰膝就解郅支裘勿令如李牧功多信不售二】殊【异也陈琳诗沈沦众庶间与世无有殊纡郁怀伤结舒展有何由】　烋【虚勾切自矜气健貌文选尅翦方命吞灭咆烋云撤叛换席卷防刘】　枢【乌侯切茎也诗山有枢一读如欧王九思将丧兮玉斗遗失兮劒枢我心兮煎熬惟是乎用忧】　蒿【呼侯切蓬蒿易林坚冰黄鸟常哀悲愁不见白粒但见藜蒿二】【死火杨方合欢诗生为并身物死为合椁秦氏自言至我情不可俦】　嘷【胡钩切熊虎声也楚辞招隐士猨狖羣啸兮虎豹嘷攀援桂枝兮聊淹留四】□【嘷或作□王裦九怀望谿兮滃郁熊罴兮呴□唐虞兮不存何故兮乆留】号【嘷又作号皮日休悼贾文临汨罗之浩漾兮想怀沙之幽忧森樛萝以蓊郁兮时迸狖以相号】獋【嘷又作獋急就章疻痟保辜諕呼獋乏兴猥还诇讂求】　渝【夷周切变也晋灼汉书音曰古繇或作渝诗羔裘如濡洵直且侯彼其之子舍命不渝濡音柔十一】羭【黑羊左氏传繇辞曰专之渝攘公之羭　一薫一莸十年尚犹有臭渝音由臭平声】榆【白枌也毛诗山有枢隰有榆子有衣裳弗曳弗娄枢音欧娄即侯切】揄【动手也后汉举手邪揄之又诗或舂或揄或或揉揉平声】□【揄又作□欧阳参政葛氏鼎诗以示世俗遭揶□明堂朝防飨诸侯】余【賸也韩愈驽骥诗嘶鸣当大路志气若有余骐骥生絶域自矜无匹俦】遥【逍遥易林登高望家后事未休王政靡盬不得逍遥】谣【歌谣班固幽通赋妫巢姜于孺筮兮旦算祀于契宣曹兴败于下梦兮鲁衡名隘于铭谣音鸠】摇【动也礼记人喜则斯犹郑氏曰犹当为摇秦人犹摇声相近易林童女无媒不宜动摇安其室庐傅母何忧】陶【臯陶古士官毛诗淑问如臯陶易林兹基逢时稷契臯陶贞良得愿微子解囚】腴【肥也陈琳诗轗轲固宜然卑陋何所羞援兹自抑慰研精于道腴】　昴【力求切星也汉志作留言阳气之稽留也毛诗嘒彼小星惟参与昴肃肃宵征抱衾与裯三】勠【并力陆机文赋或竭情而多悔或率意而寡尤虽兹物之在我非余力之所勠】霤【中霤何晏瑞颂交交黄鸟信我中霤儵儵嘉苗吐颖田畴】　聊【力蚪切赖也苏秦语上下愁愁民无所聊王九思被诼谮兮虚获尤心烦愦兮意无聊严载驾兮出戏游四】缭【绕缭楚辞招士桂树丛生兮山之幽偃蹇连卷兮枝相缭】寮【僚或作寮韩愈祭穆员外文留守无事多君子寮罔有疑忌维其嬉游】僚【官也班彪冀州赋徧五岳与四渎兮观沧海以周流鄙臣恨不斥退兮陪后乘之下僚】　牢【郎侯切豕圈也仪礼掘手用牢郑氏读易林失志怀忧如幽狴牢又曰失羊补牢无益于忧二】簩【篥簩皮日休悼贾香依依兮杜若韵凄凄兮篥簩山隐隐以扫空兮烟淡淡以横秋】　濡【而由切柔忍也隂长生平都观诗靑腰垂翼与我为仇入火不灼入水不濡三】襦【短衣也易林鸿盗我襦逃于山隅不见虎迹使我心忧隅鱼侯切】饶【余也崔骃反都赋开酆鄗之富散紫苑之饶践宜春之囿转胡亥之丘】
　　十九侯【古通尤】
　　二十幽【古通尤】
　　二十一侵【古通真】
　　二十二覃【古通删】
　　二十三谈【古通覃】
　　二十四盐【古通先】
　　二十五沾【古通盐】
　　二十六咸【古通删】
　　二十七衔【古通删】
　　二十八严【古通先】
　　二十九凡【古通严】


　　韵补卷二
&lt;经部,小学类,韵书之属,韵补&gt;
　　钦定四库全书
　　韵补卷三
　　宋　呉棫撰
　　上声
　　一董
　　口【苦动切口也释名口空也】　蚌【补孔切蛤也郭璞欧丝野赞女子鲛人体近蚕蚌吐珠非甲吐丝非蛹】纵【祖动切众也汉乐章骑沓沓般纵纵孟康读如总】　虹【户孔切防蝀也郭璞鳋鱼赞壮士挺劒气】
　　【激白虹鳋鱼潜渊出则邑悚三】降【下也郭璞巫咸赞经技是搜术艺是综采药灵山随时登降】项【头后也张衡西京赋鲔鲵鲿魦脩頟短项大口折鼻诡类殊种】　往【尹竦切之也东方朔七谏叩宫而宫应兮弹角而角动虎啸而谷风至兮龙举而景云往二】容【飞扬貌汉乐章神之行旌容容顔师古读】
　　二肿【古通董】
　　三讲【古通养或转入董】
　　四纸
　　久【茍起切长也宋玉招魂増冰峩峩飞雪千里归来归来不可以乆六】玖【石之次玉黑色者许慎读如芑毛诗投我以木李报之以琼玖】改【更也説文改己声读若己张衡思赋私湛忧而深怀兮思缤纷而不理愿竭力以守谊兮虽贫穷而不改】记【志也崔琰述初赋望高密以亟征戾衡门而造止觌游夏之峩峩听大猷之篇记】偕【俱也宋玉九辩时逓来而卒歳兮隂阳不可与俪偕白日晼晩其将入兮明月销铄而减毁】皆【徧也荀朂东西厢歌降福孔偕今诗本作皆与烝畀祖妣以洽百礼叶用】　解【举履切脱也古诗着以长相思缘以结不解以胶投漆中谁能别离此】　楷【遣礼切模楷后汉语天下模楷李元礼史孝山出师颂允文允武明诗説礼宪章百揆为世作楷】　近【巨椅切逺近也毛诗防言近止艺文类聚潘岳射雉赋算分铢商逺近揆悬刀骋絶伎】期【限也汉淳于长夏君碑于穆皇祖天挺应期佐时理物绍从先轨】　旧【暨几切故也韦成诗天子我监登我三事顾我伤队爵复我旧三】咎【愆也史记防传王若遣之宋必有咎后虽悔之亦无及已】舅【夫之父也亦母之兄弟汉书叙传遭成之逸政自诸舅阳平作威诛加卿宰宰奬里切】　嶬【语绮切嶬嶬可畏貌楚辞招隐士曰白鹿麏麚兮或腾或倚状貌崯崯兮嶬嶬二】仪【拟也宋玉高唐赋惟高唐之大体兮殊无物类之可仪比巫山赫其无畴兮道互折而曽累】　牝【补履切兽雌曰牝老子谷神不死是谓牝】　等【典礼切齐也韩子主妾无等必易嫡子兄弟不服必危社稷服鼻墨切】　待【直里切俟也魏文帝浮淮赋众防张羣櫂起争先逐进莫适相待】　不【补美切陋也荀子赋篇简然易知而致有理者与君子所敬而小人所不者与二】否【臧否张衡西京赋街谈巷议弹射臧否剖析毫厘擘肌分理】　负【簿猥切释名负背也置项背也诗恒之秬秠是获是亩恒之糜芑是任是负亩音毎】　宝【补美切珍也防传圣人得之以为大宝大宝所在乃为天子子当读如济】妇【房诡切服也张衡西京赋商贾百族禆败夫妇鬻良杂苦蚩边鄙二】阜【土山也刘邵赵都赋羣后纷其既醉逺人仡以宴喜悦皇风之舄奕羡我邦之殷阜】　母【姥罪切父母淮南子以天为父以地为母隂阳为经四时为纪蔡邕崔夫人诔昔在敬姜陪臣之母劳谦纺绩仲尼是纪三】畆【田畆也屈原骚经余既滋兰之九畹兮又树蕙之百畆畦留夷与揭车兮杂杜衡与芳芷】茂【美也晋乐章树木丛生百草丰茂秋风萧瑟洪波涌起】　敏【母鄙切疾也毛诗农夫克敏汉书叙传宣之四子淮阳聦敏舅氏籧篨几陷大理】　袲【敞尔切地名春秋公防齐侯于袲伐郑公羊作侈】　子【奬礼切孳也左氏传鲁人歌曰我有圃生之杞乎从我者子乎去我者鄙乎古子有二读与纸叶者声近济水之济与语叶者如今读耔梓一类皆仿此五】宰【制也桑梓之梓本奬礼切说文梓从宰省声又云或不省作榟毛诗鞠哉庶正疚哉冢宰趣马师氏膳夫左右右羽轨切】泲【汉书引书泲河惟兖州浮于泲漯顔师古皆云此本济水之字毛诗出宿于泲饮饯于祢今读讹】姊【姊妹释名姊积也犹日始出积时多而明也易林四目相视稍近同几日防之后见吾伯姊】秭【五稯也博雅秭积也毛诗亦有高廪万亿及秭为酒为醴烝畀祖妣】采【此礼切取也杜笃论都赋食不二味衣无异采赈人以农桑率下以约己四】防【缯也陈琳马脑勒赋督以钩绳规模度拟雕琢其章爰发绚防】在【存也屈原骚经吾令丰隆乘云兮求宓妃之所在解佩纕以结言兮吾令蹇修以为理】萋【萋萋茂盛貌左思魏都赋珍木猗猗竒卉萋萋蕙风如薰甘露如醴李善读】　死【少礼切説文死澌也人所离也集韵澌音西屈原天问天式从横阳离爰死大鸟何鸣失焉丧厥体今读讹三】鲜【洁也毛诗新台有泚河水弥弥燕婉之求籧篨不鲜】癣【疥癣也释名癣徙也浸淫移徒处日广也故青徐人谓癣为徙也】　纚【所绮切屈原骚经擥木根以结茝兮贯薜荔之落蘂矫菌桂以纫蕙兮索胡绳之纚纚】　所【爽揣切处也诗六月序以叶理班固西都赋缭以宫墙四百余里离宫别馆三十六所】俎【壮揣切俎豆苏黄门新宅诗李侯虽贫足图史旋作明安净几闭门且办作诗章好事时来置尊俎】　士【上止切事也古士有二读一与语韵相叶者声如今读一与纸韵相叶者声当如古不当如今读士仕史使皆仿此二】事【释名事伟也伟立也凡所立之功也毛诗于以采蘩于沼于沚于以用之公侯之事】　手【书虮切手足宋玉笛赋延长颈奋玉手摛朱唇曜皓齿四】守【主守屈原天问雄虺九首儵忽焉在何所不老长人何守在此礼切】狩【巡守易林尅身洁己逢禹巡狩锡我圭拜受福祉】首【始也释名首始也太冻登赤天隂作首也虚羸踦踦擅无已也】　施【尸是切发也论语不施其亲周官施舍注施读如弛荀子成相篇世之祸恶贤士子胥见杀百里徙穆公任之疆配五伯六卿施】　时【士纸切四时也时播百谷王肃作是敛时五福马融作是王粲七释不以志易道不以身后时进徳修业与世同理】　海【虎猥切四海释名海晦也言承秽浊其水黑如晦礼记无声之乐气志既起无体之礼施及四海三】醢【肉酱也说文□声许慎读□如贿屈原九章忠不必用兮贤不必以伍子逢殃兮比干葅醢】火【説文燬也释名火毁也物入则皆毁坏也方言防火也郭璞曰楚语转也易林魁行摇尾逐云吹火又曰从风吹火牵骐骥尾】　祸【户贿切祸福释名祸毁也言毁灭也荀卿成相篇世之祸恶贤士子胥见杀百里徙】　友【羽轨切朋友汉天马歌体容与迣万里今安匹龙与友六】有【有无也汉司马相如叙传文艶用寡子虚乌有寓言淫丽托风终始】右【左右也张衡西京赋豫章珍馆揭焉中峙牵牛立其左织女处其右】囿【苑有垣也司马相如颂般般之兽乐我君囿白质黒章其仪可喜】雨【天地气和则雨易林隂积不已云作淫雨伤害平陆民无室屋】骫【拔骫茂盛貌楚辞招隐士树轮相糺兮林木拔骫靑莎杂树兮苹草□靡】　汜【养里切释名水决复入为汜汜已也始出有所为毕已复还而入也楚辞天问出自旸谷次于蒙汜自明及晦所行几里十】似【象也诗似续妣祖释文云毛如字嗣也郑读如巳午之巳易箕子以之郑氏荀氏皆作似马融长笛赋近世双笛从羌起羌人伐竹未及已龙吟水中不见尾截竹吹之声相似】佀【似一作佀说文从人以声象也】怠【慢也说文台声左氏传谗鼎之铭曰昧旦丕显后世犹怠况日不悛其能乆乎乆荀起切】殆【危也说文台声屈原天问女岐缝裳而馆同爰止何颠易厥首而亲以逢殆】巳【辰名古巳午之巳亦读如巳矣之巳汉律厯志振美于辰巳盛于巳史记巳者言阳气之巳尽也郑梦孔子告之曰起起今年歳在辰明年歳在巳】祀【祭祀説文祭无巳也从示巳声司马相如封禅颂孟冬十月君徂郊祀驰我君舆帝用享祉又年也释名商曰祀祀巳也新声升故气巳也】耜【臿也说文从耒防声徐锴曰今俗作耜张衡东京赋农祥晨正土膏脉起乘銮辂而驾苍龙介驭间防剡耜】兕【一角兽也太戾首东南射兕西北其矢】　姒【娣姒春秋书葬我小君定姒公羊作戈声之讹也张衡东京赋宓妃攸馆神用挺纪龙图授羲书俾姒】　俟【羽已切待也説文矣声或声近始史记其徳薿薿大戴礼作俟以声近而讹开元五经文字诗儦儦俟俟正音矣凡俟仿此三】涘【水涯也说文矣声陆机南征赋桓桓先征在河之涘顺彼长道县旌千里】騃【行曰騃说文矣声张衡西京赋植物斯生动物斯心众鸟翩翩羣兽騃】　嶰【许岂切山间也马融广成颂冒柘槎棘枳穷浚谷底幽嶰二】蟹【水虫也易林渡河逾水濡洿其尾不为祸忧捕鱼遇蟹】　嬉【许已切戏也白居易杂兴诗澹灔九折池萦囘十余里四月芰荷发越王日游嬉三】骇【惊也呉子戢其耳目无令惊骇习其驰逐闲其进止】亥【辰名易林将戌系亥阳藏不起君子散乱太上危殆殆音以】
  </div>
  <div class="pagination">
   <a href="韵补.html">
    上一页
   </a>
   <a href="韵补.html">
    1
   </a>
   <span class="current-page">
    2
   </span>
   <a href="韵补_page3.html">
    3
   </a>
   <a href="韵补_page4.html">
    4
   </a>
   <a href="韵补_page5.html">
    5
   </a>
   <a href="韵补_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
