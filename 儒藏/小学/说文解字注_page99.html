<!DOCTYPE html>
<html>
<head>
    <meta charset="UTF-8">
    <title>说文解字注 - 第 99 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 99 页/共 283 页</h1>
    <div class="content">　　□háo
　　注解：□木也。未详。从木，号省声。乎刀切。二部。
　　路径：段注说文□第六卷□木部
　　棪yǎn
　　注解：遬其也。释木：棪，槤其。郭曰：棪实如柰，可食。南山经传曰：棪，别名速。其子似柰而赤，可食。按遬，籒文速字也。今尔雅作□。为俗字。从木炎声，读若三年导服之导。三年导服，详示部禫下。棪读如淡，与导服相似也。山海经传音剡。尔雅音义余念反。唐韵以冄切。
　　路径：段注说文□第六卷□木部
　　□chuán
　　注解：□木也。未详。从木遄声。市缘切。十四部。
　　路径：段注说文□第六卷□木部
　　椋liánɡ
　　注解：卽来也。释木曰：椋卽梾。释文曰：梾埤苍，字林作来。本说文也。絫□曰卽来，单□曰来。唐本艹谓之椋子木。从木京声。吕张切。十部。
　　路径：段注说文□第六卷□木部
　　□fèi
　　注解：□木也。未详。从木费声。房未切。十五部。
　　路径：段注说文□第六卷□木部
　　樗huà
　　注解：樗木也。各本樗与□二篆互讹。今正。毛诗音义、尔雅音义、五经文字可证也。假令许书与今互异，则陆氏、张氏当辨明之，如穜种之例矣。豳风、小雅毛传皆曰：樗，恶木也。惟其恶木，故豳人只以为薪。小雅以俪恶菜，今之臭椿树是也。所在有之，有一种叶香者可食。从木雩声。各本作虖声。今正。丑居切。五部。
　　路径：段注说文□第六卷□木部
　　楀yǔp241下
　　注解：楀木也。未详。小雅：楀维师氏。笺云：楀，氏也。集韵、类篇皆云：楀，木名。□，姓。引诗□维师氏。唐石经初刻从手，后改从木。按篇、韵皆无□字。释文、五经文字、急就篇颜注皆从木。从木禹声。王矩切。五部。
　　路径：段注说文□第六卷□木部
　　蘽lěi
　　注解：蘽木也。释木：诸虑，山櫐。欇，虎櫐。郭曰：今江东呼櫐为藤虎櫐，今虎豆。缠蔓林树而生。中山经：毕山，其上多櫐。（依齐民要术艺文类聚。）郭曰：今虎豆，狸豆之属。櫐一名縢，音耒。按櫐者蘽之省。其物在艹木之闲，近于艹者则为艹部之藟，诗之藟也。近于木者则为木部之蘽，释木之山櫐、虎櫐也。縢藤古今字。谓之縢者，可以为缄縢也。蘽之属不一，统名之曰蘽木。从木藟声。形声包会意。力轨切。十五部。□，籒文。
　　路径：段注说文□第六卷□木部
　　桋yí
　　注解：赤栜也。释木曰：桋，赤栜。白者栜。毛传曰：桋，赤栜也。郭云：赤栜树叶细而岐锐，白栜叶圆而岐，为大木。按栜，释文音山厄反。许书无栜字，葢古只作朿也。从木夷声。以脂切。十五部。《诗》曰：“隰有杞桋。”小雅文。
　　路径：段注说文□第六卷□木部
　　栟bīnɡ
　　注解：栟榈，椶也。各本夺椶字。今依韵会本补。广雅、刘逵引异物志皆曰：栟榈，椶也。上林、甘泉赋字作并闾。南都、吴都赋字作栟榈。许书有栟无榈，榈因栟之木旁而同之耳。从木幷声。府盈切。十一部。
　　路径：段注说文□第六卷□木部
　　椶zōnɡ
　　注解：栟榈也。互训也。蜀都赋椶枒楔傱，四木名也。从木□声。子红切。九部按椶与召南之緫音义略同。毛曰：緫，数也。数读数罟之数。可作萆。艹部曰：萆，雨衣。一名蓑衣。按可作萆之文，不系于栟下而系椶下者。此树有叶无枝，其皮曰椶，可为蓑。故不系栟下也。椶本皮名，因以为树名，故栟闾与椶得互训也。张揖注上林赋曰：并闾，椶也。皮可以为索，今之椶绳也。玉篇云：椶榈一名蒲葵。今按南方艹木状云：蒲葵如栟榈而柔薄，可为簦笠，出龙川。是蒲葵与椶树各物也。谢安之蒲葵扇，今江苏所谓芭蕉扇也。椶叶缕析，不似蒲葵叶成片可为笠与扇。
　　路径：段注说文□第六卷□木部
　　椅yī
　　注解：梓也。释木曰：椅，梓。浑言之也。卫风传曰：椅，梓属。析言之也。椅与梓有别，故诗言椅桐梓漆。其分别甚微也，故尔雅、说文浑言之。从木奇声。于离切。古音在十七部。按贾逵说又作檹。
　　路径：段注说文□第六卷□木部
　　槚jiǎp242上
　　注解：楸也。释木：槐小叶曰榎。郭云：槐当为楸。楸细叶者为榎。文大而皵楸，小而皵榎。郭云：老乃皮粗皵为楸，小而皮粗皵者为榎。又槄，山榎。郭云：今之山楸。按榎者槚之或字。左传、孟子作槚。尔雅别言之。许浑言之。从木贾声。古雅切。音在五部。《春秋传》曰：“树六槚于蒲圃。”见左传襄四年。
　　路径：段注说文□第六卷□木部
　　梓zǐ
　　注解：楸也。从木，宰省声。卽里切。一部。按许知宰省声而非辛声者，于或字知之也。或字，葢古文之遗与。榟，或不省。
　　路径：段注说文□第六卷□木部
　　楸qiū
　　注解：梓也。左传，史，汉以萩为楸。如秦周伐雍门之萩，淮北常山巴南河济之闲千树萩，是也。左传萩一作秋。从木秋声。七由切。三部。
　　路径：段注说文□第六卷□木部
　　□yì
　　注解：梓属。大者可为棺椁，小者可为弓材。按□檍古今字。心部□，今作亿。艹部□，今作薏。水部□，今作澺。人部□，今作亿。然则经典檍字卽说文之□，何疑。考工记：取□之道七。柘为上，檍次之。此卽所谓小者可为弓材也。唐风：隰有杻。释木、毛传皆曰：杻，檍也。许无杻字。岂其字正作纽，俗作杻与。大郑云：檍读如亿万之亿。陆机云：今官园种之。正名曰万岁，取名于亿万。□汲山下人或谓之牛筋，或谓之檍，材可为弓弩□也。今各本椋□二篆之闲有檍篆，云杶也。从木意声。葢浅人谓不当阙檍字而增之。本云檍杻也，后又讹杻为杶，不可通。考韵会云。说文作□，今文作檍，则黄氏所据锴本未误也。今□檍篆。从木□声。于力切。一部。
　　路径：段注说文□第六卷□木部
　　柀bǐ
　　注解：黏也。黏各本作檆，徐铉因增一檆篆，非也。今□檆篆，依尔雅正檆为黏。释木曰：柀，黏。上音彼，下音所咸反。卽今之杉木也。黏与杉为正俗字。郭云：黏生江南，可以为船及棺。罗氏愿尔雅翼曰：柀似杉而异，杉以材偁，柀又有美实，而材尤文采。其树大连抱，高数仞，叶似杉，木如柏，作松理，肌理细软，堪为器用，古所谓文木也。其实有皮殻，大小如枣而短，去皮殻，可生食。本艹有彼子，卽柀子也。引苏恭说：本艹误入虫部，陶隐居木部出之。按依罗氏说则柀与杉有别。今人□用者皆杉，非柀也。尔雅、说文浑言之耳。南方艹木状曰：杉一名柀黏。从木皮声。甫委切。古音在十七部。按尔雅音义音彼。又匹彼反。集韵、类篇本之，皆补靡普靡二切。今尔雅音义彼讹作披，非也。苏恭本艹彼子注云：彼当作柀。柀仍音彼。成化刻本彼亦讹披。一曰析也。析各本讹折，今正。叶石君写本及类篇正作析。按柀析字见经传极多，而版本皆讹为手旁之披，披行而柀废矣。左传曰：披其地以塞夷庚。韩非子曰：数披其木，毋使木枝扶疎。战国策范睢引诗曰：木实緐者披其枝，披其枝者伤其心。史记魏其武安传曰：此所谓枝大于本，胫大于股，不折必披。方言曰：披，散也。东齐声散曰□，器破曰披，此等非柀之字误，卽柀之假借。手部披训从旁持，木部柀乃训分析也。陆德明、包恺、司马贞、张守节、吴师道皆音上声，普彼反，是可证字本从木也矣。〖注〗檆，原从木从黏作。
　　路径：段注说文□第六卷□木部
　　榛zhēnp242下
　　注解：榛木也。邶风山有榛传曰：榛，木也。小雅：营营靑蝇，止于榛。传曰：榛所以为藩也。卫风笺曰：树榛栗椅桐梓漆六木于宫，可伐以为琴瑟。从木秦声。侧诜切。十二部。一曰丛木也。各本作一曰菆也。艹部曰：菆，蓐也。今依□应书卷十一所引为长。仓颉篇、淮南高注、汉书服注、广雅皆云：木丛生曰榛。菆一作芜。
　　路径：段注说文□第六卷□木部
　　□kǎo
　　注解：山樗也。樗旧作□，今改。释木、唐风传皆曰：栲，山樗。□栲古今字。许所据作□也。陆机云：山樗与下田樗无异，叶似差狭耳。方俗无名此为栲者。今所云栲者，叶如栎木，皮厚数寸，可为车轴，或谓之栲。郭云：栲似樗，色小白，生山中，因名云。亦类漆树。俗语曰：櫄樗栲漆，相似如一。按二说似许为长。从木尻声。读若糗。读若糗三字依陆机补。陆云：许愼正以栲读为糗。今人言考，失其声耳。古音在三部。今苦浩切。
　　路径：段注说文□第六卷□木部
　　杶chūn
　　注解：杶木也。禹贡：杶□桰柏。释文：杶本又作櫄。山海经：成侯之山，其上多櫄木。郭曰：似樗树，材中车辕。吴人呼櫄音輴车。从木屯声。敕伦切。十三部。《夏书》曰：“杶干桰柏。”櫄，或从熏。杻，古文杶。按依汗□所载近是，卽屯字侧书之耳。集韵径作杻，非也。
　　路径：段注说文□第六卷□木部
　　橁chūn
　　注解：杶也。此杶木别名，非卽杶字也。左传：孟庄子斩雍门之橁，以为公琴。从木笋声。相伦切。十二部。
　　路径：段注说文□第六卷□木部
　　桵ruí
　　注解：白桵，棫也。也字今补。大雅：芃芃棫朴。释木、毛传皆云：棫，白桵也。陆机曰：其材理全白，无赤心者为白桵，直理易破，可为犊车轴，又可为矛□矝。从木妥声。铉曰：当从绥省声。按铉因说文无妥字，故云尒。绥下则又云：当作从爪从安河。抑思妥字见于诗礼，不得因许书偶无妥字而支离其说也。儒隹切。古音在十七部。
　　路径：段注说文□第六卷□木部
　　棫yùp243上
　　注解：白桵也。从木或声。干逼切。一部。
　　路径：段注说文□第六卷□木部
　　□xī
　　注解：□木也。未详。玉篇不载。从木息声。相卽切。一部。
　　路径：段注说文□第六卷□木部
　　椐jū
　　注解：樻也。大雅：其柽其椐。释木、毛传皆云：椐，樻也。陆机云：节中肿，似扶老。卽今灵寿是也。今人以为马鞭及杖。郭云：肿节，可以为杖。按杖以木者曰灵寿，亦曰扶老。汉书孔光传：赐□寿杖。孟康曰：扶老杖也。服□曰：□寿，木名。郭注山海经亦云：□寿，木名，似竹，有枝节。常璩云：朐忍县有□寿木。刘逵云：□寿木出涪陵。杨雄作□节铭。皆是也。以竹者名扶老杖。中山经其上多扶竹。郭云：卭竹也，高节实中，中杖，名之扶老竹。汉书之卭竹杖，王逸少以卭竹杖分赠老友，皆是也。□寿木与卭竹皆以节胜。陆氏云：椐卽□寿。然椐与□寿俱见山海经，郭不云一物。若陶潜云：策扶老以流憩。则又未识其为椐与□寿也。从木居声。九鱼切。五部。按郭音袪。字林纪庶反。
　　路径：段注说文□第六卷□木部
　　樻kuì
　　注解：椐也。从木□声。求位切。十五部。诗音义曰：去块反。何音匮。
　　路径：段注说文□第六卷□木部
　　栩xǔ
　　注解：□也。见唐风毛传。陆机曰：栩，今柞栎也。徐州人谓栎为杼，或谓之为栩。按毛传、说文皆栩□様为一木。栎下但云木也，不云卽栩也。然则陆机专据徐州语言合之耳。从木□声。况羽切。五部。其皁，一曰様。按各宋本及集韵、类篇皆同。毛氏依小徐作其实皁，非也。艹部曰：皁斗，栎实也。一曰様斗。许葢谓栩为柞栎，与陆机同。
　　路径：段注说文□第六卷□木部
　　□zhù
　　注解：栩也。庄子：狙公赋芧。司马云：芧，橡子也。芧卽□字，橡卽様字。□本树名，因用为实名也。从木予声，此与机杼字以下形上声、左形右声分别。读若杼。按玉篇时渚切，广韵神与切，是也。大徐直吕切则与机杼字同音。五部。
　　路径：段注说文□第六卷□木部
　　様xiànɡ
　　注解：栩实也。様橡正俗字。尔雅旧注曰：□实为橡子。以橡殻为□斗者，以剜剜似斗故也。橡子，俭岁可食以为饭，丰年牧猪，飤之可以致肥也。见齐民要术。从木羕声。徐两切。十部。按様，俗作橡。今人用様为式様字，像之假借也。唐人式様字从手作□。
　　路径：段注说文□第六卷□木部
　　杙yì
　　注解：刘刘，杙。见释木。当读刘刘为句。郭云：刘子生山中，实如棃，酢甜核坚。未知许意然否也。今人以杙为橜弋字，乃以橜弋为隿射字。从木弋声。与职切。一部。
　　路径：段注说文□第六卷□木部
　　枇píp243下
　　注解：枇杷木也。四字句。从木比声。房脂切。十五部。
　　路径：段注说文□第六卷□木部
　　桔jié
　　注解：桔梗，药名。本艹经曰：桔梗，味辛，微温，主□胁痛如刀刺、腹满、肠鸣幽幽、惊恐悸气。战国策曰：今求柴胡、桔梗于沮泽，则絫世不得一焉。从木，桔梗，艹类。本艹经在艹部。而字从木者，艹亦木也。吉声。古□切。十二部。一曰直木。郑有桔柣之门，葢取直木为门限之义。释宫曰：柣谓之阈。
　　路径：段注说文□第六卷□木部
　　柞zuò
　　注解：柞木也。诗有单言柞者，如维柞之枝，析其柞薪是也。有柞棫连言者，如皇矣、旱麓、绵是也。陆机引三苍：棫卽柞也。与许不合。假令许谓棫卽柞，则二篆当联属之。且诗不当或单言棫，或单言柞，或柞棫并言也。郑诗笺云：柞，栎也。孙炎尔雅注：栎实，橡也。齐民要术援尔雅注合柞栩栎为一，亦皆非许意。从木乍声。在各切。五部。按柞可薪，故引伸为凡伐木之偁。周礼有柞氏。周颂传曰：除艹曰芟。除木曰柞。古无二音也。
　　路径：段注说文□第六卷□木部
　　□lú
</div>
    <div class="pagination">
<a href="说文解字注_page98.html">上一页</a><span>...</span><a href="说文解字注_page94.html">94</a><a href="说文解字注_page95.html">95</a><a href="说文解字注_page96.html">96</a><a href="说文解字注_page97.html">97</a><a href="说文解字注_page98.html">98</a><span class="current-page">99</span><a href="说文解字注_page100.html">100</a><a href="说文解字注_page101.html">101</a><a href="说文解字注_page102.html">102</a><a href="说文解字注_page103.html">103</a><a href="说文解字注_page104.html">104</a><span>...</span><a href="说文解字注_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
