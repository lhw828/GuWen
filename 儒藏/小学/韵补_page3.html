<!DOCTYPE html>
<html>
<head>
    <meta charset="UTF-8">
    <title>韵补 - 第 3 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>韵补 - 第 3 页/共 5 页</h1>
    <div class="content">　　五防【古通纸】
　　六止【古通纸】
　　七尾【古通纸】
　　八语
　　顾【果一切囘视也诗宁不我顾徐邈读韦孟讽谏诗穆穆天子照临下土明明羣司执宪靡顾六】寡【少也礼记君子寡言而行以成其信郑氏曰寡当为顾声之误也顾音古汉书斩宛王母寡之首或作鼓史记叙传天下已平亲属既寡悼惠先壮实镇东土】故【旧也东方朔客难悉力慕之困于衣食或失门户使苏秦张仪与仆并生于今之世曾不得掌故】斚【五爵韩愈元和圣徳诗驾龙十二鱼鱼雅雅霄升于丘奠璧献斚雅音伍】嘏【福也以古得声韩愈元和圣徳诗饫沃羶芗产祥降嘏鳯凰应奏舒翼自拊】广【濶也礼记子夏曰今夫古乐进旅退旅和正以广匏笙簧防守拊鼓始奏以文复乱以武】　耉【果许切老也崔骃慰志赋辟四门以博延兮彼幽牧之我举画定而计决兮岂云贲乎鄙耉六】垢【尘也严忌哀时命务光自投于深渊兮不获世之尘垢孰魋摧之可乆兮愿退身而穷处】茍【茍且蔡邕述行赋登高斯赋义有取兮则善戒恶岂云茍兮翩翩独征无畴与兮】晷【日影也陆云诗愿登扶桑仰结飞晷伊人匪存遗芳孰与】轨【车迹也陆机凌霄赋削陋迹于介丘兮省仙游而投轨觊情累以遂济兮岂时俗之云阻】久【长也易林高楼无柱颠僵不久纣失三仁身死牧野野上与切】　纠【果羽切戾也韩愈元和圣徳诗赤鳞黄龙頽陀结纠卿士庶人黄童白叟叟苏户切】　口【孔五切人所以言食也汉沟洫志白渠之歌且溉且粪长我禾黍衣食京师亿万之口三】可【许可也韩愈元和圣徳诗皇帝曰嘻岂不在我负鄙为艰纵则不可我音伍】叩【叩头也韩愈元和圣徳诗取之江中枷脰械手妇女累累啼哭拜叩手音暑】　考【口举切引也易林周旋步骤行中规矩正恩有节延命寿考三】起【兴也释名起举也一举体也易林孟春己丑哀乎仲父明徳讫终虎乱滋起】糗【干饭屑也释名糗龋也饭而磨之使龋碎也】　咎【跽许切愆也三畧彊弱相虏莫适禁御延及君子国受其咎三】臼【杵臼也韩愈元和圣徳诗遂自颠倒若杵投臼俯视大江不见洲渚】舅【夫之父亦母之兄弟韩愈元和圣徳诗皇帝曰吁伯父叔舅各安尔位训厥甿畮甿音莽】　藕【五举切荷根也司马相如赋与波摇荡掩薄草渚唼喋菁藻咀嚼菱藕三】偶【合也匹也周官注遇偶也欲其不期而俱至也光武赐侯霸书曰崇山幽都何可偶黄钺一下无处所蔡邕短人赋是以陈赋引譬比偶皆得形象诚如所语】耦【耦耕也释名耦遇也三人相对遇也王逸九思言逝迈兮北徂呌我友兮配耦日隂曀兮未光閴睄雿兮靡睹】　雅【阮古切子夏对乐曰始奏以文复乱以武治乱以相讯疾以雅君子于是语于是道古四】峨【嶫峨山高貌韩愈元和圣徳诗渎鬼蒙鸿岳祗嶫峨饫沃羶芗产祥降嘏嘏音古】瓦【陶器韩愈元和圣徳诗皇帝勤俭盥濯陶瓦斥遣浮华好此絺纻】我【己称国语彼来从我固守勿与张衡鲍徳诔业业学徒童蒙求我济济京河寔为西鲁】　鸟【都缕切禽总名也史记叙传穆公思义悼豪之旅以人为殉诗歌黄鸟】　倒【董伍切仆也李尤平乐观赋或以驰骋覆车颠倒乌获扛鼎千钧若羽】　妥【统五切帖妥也韩愈元和圣徳诗兽盾腾挐图坛帖妥天兵四罗旗常妸娜娜音弩】　图【动五切谋也易林为隶所图与众庶伍毛诗我仪图之惟仲山甫举之八】涂【泥路也防传周流天下还复其所上至苍天下薄泥涂】社【社稷白虎通社不谓之土何封土为社稷变名为社别于众土也左氏传成季之占间于两社为公室辅汉书叙传布歴燕齐叔亦相鲁民思其政或金或社】荡【放也王逸九思蹑天衢兮长驱踵九阳兮戏荡越云汉兮南齐秣余马兮河鼓】道【路也易林寒薮枯腐当风于道蒙被尘埃左氏劳苦】脰【项也柳宗元牛赋牟然而鸣黄钟满脰抵触隆曦日耕百畆往来修直植乃禾黍畆音姥】豆【谷名栁宗元牛赋皮角见用肩尻莫保或穿缄縢或实俎豆保音补】堕【坠也韩愈元和圣徳诗众乐惊作轰豗融冶紫熖嘘呵高灵下堕冶音与】　怒【暖五切恚也顔师古纠谬正俗曰自古读有二音毛诗君子如怒逢天僤怒楚辞反信谗而齐怒此读为上声逢彼之怒畏此谴怒此则读为去声今山东河北人但知怒有去声失其真也二】娜【妸娜美貌韩愈元和圣徳诗天兵四罗旗常妸娜驾龙十二鱼鱼雅雅雅音伍】　表【博举切上衣也汉书叙传春秋之占咎征是举告往知来王事之表】　保【彼五切安也易林东南其户风雨不处燕婉仁人父子相保五】饱【食多也呉子适其水草节其饥饱冬则温廐夏则凉庑】宝【珍也陈琳马脑勒赋帝道匪康皇鉴元辅顾以多福康以硕宝】蚌【蛤也战国策鹬谓蚌曰今日不雨明日不雨即有死蚌蚌谓鹬曰今日不出明日不出即有死鹬出尺律切】鸨【水鸟也徐干齐都赋驾鹅鸧鸽鸿鴈鹭鸨连轩翚霍覆水掩渚】　否【匪父切可否也陈琳大荒赋览六五之咎休兮乃贫尼而富虎嗣反覆其若兹兮岂云行之臧否】　蒲【颇五切水草职方氏其泽薮曰蒲郑氏读毛诗扬之水不流束蒲彼其之子不与我戍许】　妇【奉甫切夫妇也白虎通妇者服也以礼屈服也诸葛亮传谚曰莫学孔明择妇正得阿承丑女】　马【满补切说文马武也怒也史记索隐音姥毛诗凡马皆读如姥汉乐章灵之下若风马左苍龙右白虎十四】妈【母也郭迻云此正父母之母字】祃【野祭也晋鼓吹曲师执提工执鼓坐作从节有序盛矣允文允武搜田表祃】母【父母也易林中田膏黍以享王母后汉语前有召父后有杜母】畆【田也班固西都赋士食旧徳之名氏农服先　畴之畎畆商修族世之所鬻工用曽高之规矩】摹【法也张衡东京赋眇天末而逺期规万世而大摹且归来而释劳应多福以安愈】谋【虑也仪礼宾曰某有子某注云古文某作谋毛诗彼谮人者谁适与谋取彼谮人投畀豺虎】茂【盛也易林当夏六月枝叶盛茂鸾鸟以庇召伯游暑】老【耆老姥当以此得声班固西都赋若臣者徒观迹于旧墟闻之乎故老十分未得其一端故不能徧举也】谟【谋也蔡邕胡广铭遭家不造仍世短祚援二圣嗣伊公之谋】妖【灾也汉书叙传怙宠矜功僭欲失所思心既霿牛祸告妖】防【麋子也张衡西京赋逞欲畋渔效获麑防樛蓼浶浪干池涤薮薮苏户切】夭【少殁也韩愈韦夫人墓铭归逢其良夫夫妇妇独不与年而卒以夭夭奉甫切】牡【牝牡也韩愈元和圣徳诗乃以上辛于郊用牡除于国南鳞笋毛虡】　子【子本奬礼切经旧又有一音如今世俗所读而与语韵相叶太去于父子去于臣主韩非子慈母有败子严家无格虏易林道逢淑女与我骥子又曰文母圣子为天下主此尤多】　走【子与切趋也韩子腓大于股难以趋走正考甫鼎铭一命而偻再命而伛三命而俯循墙而走亦莫余敢侮饘于是鬻于是以月余口口音苦三】凑【集也王延寿灵光殿赋浮柱岹嵽以星悬漂峣而枝柱飞梁偃蹇以虹指揭蘧蘧而腾凑】酒【酒醴释名酒踧也能否皆彊踧持饮之也又入口咽之皆踧其面也张超诮靑衣赋东向长跪接狎欢酒悉请诸灵僻邪无主】　作【总古切造也韩愈处州孔子庙碑惟此庙学邺侯所作厥初庳下神不以宇二】左【左右王九思逢流星兮问路顾指我兮从左径娵觜兮直驰驭者迷兮失轨轨音短】　草【脞五切百卉也尔雅蓾芦郭璞曰作履草草徐干齐都赋栞梗林燎圃草驱禽翼兽十千惟旅二】凿【錾也易林鈆刀攻玉无不钻凿龙体其举鲁班为辅】　写【洗与切输写也谚云书三写鱼成鲁帝成虎毛诗蓼彼萧斯零露湑兮既见君子我心写兮】　瞍【苏户切瞽瞍舜父释名瞍缩壊也五】嫂【兄嫂也释名嫂叟人及物老皆缩小为旧也叟亦苏户切】扫【除也张载七哀诗茏荆棘生蹊迳登童竖狐兔窟其中芜秽不复扫】叟【老叟也韩愈元和圣徳诗卿士庶人黄童白叟踊跃叹呀失喜噎呕呕委羽切】薮【薮泽蔡邕胡黄二公赞曰胡曰黄方轨齐武惟道之渊惟徳之薮】　坐【粗五切挫也易林东行西坐丧其犬马南求骅骝失车林下马音姥下音户】　者【掌与切助辞也史记无不臣者索隐读楚辞搴芳洲兮杜若将以遗兮逺者时不可兮骤得聊逍遥兮容与】　斗【膄廋切十升也毛诗酌以大斗汉律厯志聚于斗沟洫志白渠之歌泾水一石其泥数斗且溉且粪长我禾黍二】咮【鸟口也郭璞边谿兽栎鸟赞边谿豹皮厌妖蛊鸟愈隐疫黑文朱咮】　肘【冢廋切释名肘注也可隐注也】　赵【文吕切邯郸国也崔骃达防鲁连辩言以退燕包胥单辞而存楚唐且华颠以悟秦甘罗童身而报赵二】躇【踌躇也宋玉九辩年洋洋以日往兮老嵺廓而无处事亹亹而觊进兮蹇淹留而踌躇】　鲊【壮所切藏鱼也释名鲊葅也以盐米酿之如葅熟食也】　齿【敞吕切年也徐干齐都赋宗属大同乡党集聚济济盈堂爵位以齿三】丑【恶也易林东家中女嫫母敢丑三卜无室媒自劳苦】哆【语声也韩愈元和圣徳诗紫熖嘘呵高灵下堕羣星从坐错落侈哆堕音吐】　助【牀举切佐也太翕首翕食嘬嘬利如舞也翕其羽朋友助也】　士【事也今与止韵叶用古有一音如今世俗所读而与举武为音礼记引诗曰曽孙侯氏四正具举大夫君子凡百庶士小大莫处御于君所战国策苏秦诗曰废文任武厚养死士二】仕【官也易林伊伯致仕去桀耕野执顺以传反和无咎野上与切咎踞许切】　首【赏吕切头也前汉叙传神母告符朱旗乃举粤蹈秦郊婴来稽首五】手【人用以持也释名手须也事业之所须也郭璞神嘘赞脚属于头人面无手厥号曰嘘重黎所处】守【主也素问离絶苑结忧恐喜怒五藏空虚血气难守怒上声】狩【巡狩也易林明徳孔宜万岁不亏驾龙巡狩王得安所】舍【居也周易井卦初六旧井无禽时舍也九二井谷射鲋无与也】　产【爽举切生也汉乐章安其所乐终产乐终产世继緖】　使【疎士切命也易林三孤六子安有所苦中岁废殆亡我所使子如今读皆叶语韵三】史【记事者易林重黎祖后司马太史陵氏之灾罹宫悲苦】事【韩子因而任之使自事之因而予之使自举之又曰使鸡司夜令狸执鼠皆用其能上乃无事】　野【上与切郊外也徐锴曰墅经典只用野司马相如赋出乎椒丘之阙行乎洲淤之浦经乎桂林之中过乎泱漭之野四】壄【野古壄楚词九歌霾两轮兮絷四马援玉枹兮击鸣鼔天时坠兮威灵怒严杀尽兮弃原壄马满补切】受【容也张超诮青衣赋晏婴洁志不顾景女乃隽不疑奉霍不受】寿【寿考也韩愈元和圣徳诗天锡皇帝与天齐寿登兹太平无怠永乆乆音举】　纡【委羽切曲也马融广成颂大匈哨后緼巡欧纡负隅依阻莫敢婴御三】杳【杳深逺也王逸九思意逍遥兮欲归众秽盛兮杳杳思哽饐兮诘诎涕汍澜兮如雨】呕【吐也韩愈元和圣徳诗卿士庶人黄童白叟踊跃欢呀失喜噎呕叟苏户切】防【于五切侍也韩愈元和圣徳诗日君月妃婐防渎鬼鸿蒙岳祗嶫峨峨音伍】　海【火五切天池也】
　　【陆云陆丞相诔靖共夙夜匪宁匪处经始绵绵滴沲淮海二】悔【悔吝也陆机凌霄赋判烟云之腾跃半天步而无旅咏凌霄之飘飘永终焉而弗悔】　骇【喜语切惊也陆机凌霄赋因扶桑而东顾兮天倾光之可骇惑浑舆之茫茫兮心蒙蔽而无緖三】朽【腐也陈琳大荒赋廓寂寥而无人兮虽独存兮何补追防古之遐迹兮惟徳音兮不朽】虚【大丘也毛诗升彼虚矣以望楚矣】　下【后五切上下也毛诗下十有七陆徳明云叶韵皆当读如户屈原骚经览相观于四极兮周流乎天予乃下望瑶台之偃蹇兮见有娀之佚女十五】夏【时也史记索隐音户扬雄城门校尉箴昔在先世有殷有夏癸辛不徳而设夫险阻】镐【镐京史记叙传武王牧野实抚天下幽厉昏乱既丧酆镐下音户】鄗【地名汉书叙传宗幽既昏淫于褒女戎败我骊遂亡酆鄗】后【君也庄子石户之农本亦作后蔡邕胡黄二公赞降神有周生申及甫允兹汉室诞育二后】暇【闲也毛诗迨我暇矣饮此湑矣】后【先后也汉沟洫志曰白渠之歌郑国在前白渠起后举臿为云决渠为雨】厚【厚薄也繁钦征天山赋清我东南浑齐边防力浅効深费薄功厚】祸【害也冯衍显志赋昔三后之纯粹兮毎季世而穷祸吊夏桀于南巢兮哭殷纣于牧野野上与切】姱【美貌屈原九歌縆瑟兮交鼓箫钟兮瑶虡鸣篪兮吹竽思灵保兮贤姱】壶【酒器也宋玉招魂幸而得脱其外旷宇赤螘若象螽若壶】毁【坏也易林膑诈庞子夷灶尽毁兵休卒发矢至如雨】火【燬也韩愈元和圣徳诗施令酬功急疾如火天地中间莫不顺序】旤【逆恶之惊词也汉书叙传贰师秉钺身衅胡社致死为福毎生作旤社音土】候【伺也杨泉蚕赋爰求柔桑切若细缕起止得时燥湿是候】　予【演女切我也顔师古纠谬正俗曰予当读如与不当读如余诗或敢侮予将伯助予楚词曰眇眇兮愁子何寿夭兮在予皆无余音八】余【我也王逸九思鷃雀列兮讙哗鸲鹆鸣兮聒余抱昭华兮宝章欲衒鬻兮莫取郑氏礼记注云余予古余字而顔师古读予皆上声余皆平声未详焉】右【左右也陆云陆丞相诔乃干中军入作内辅公侯陟降在帝左右】诱【导也韩愈元和圣徳诗有恇其凶有饵其诱其出穰穰队以万数】冶【销也道藏元君诗披云泛灵舆儵忽适下土崆峒灭云至感不容冶】友【朋友易林王孙季子相与为友明允笃诚升擢荐举】有【有无徐干齐都赋主人盛飨期尽所有三酒既醇五齐惟醹】誉【称美也礼记射义引诗曰小大莫处御于君所以燕以射则燕则誉】　柳【陇主切木名周官衣翣栁之材注云栁之言聚也释名栁聚也众饰所聚亦其形偻也二】鲤【鱼名徐干齐都赋三酒既醇五齐惟醹烂豕胹羊炰鼈鲙鲤】砢【笼五切磊砢也韩愈元和圣徳诗除于国南鳞笋毛虡庐幕周施开揭磊砢】　纽【碾与切结也陈琳大荒赋建皇极以连衡兮布辰机而结纽阳干曜于干门兮隂气服于地户】
　　九麌【古通语】
　　十姥【古通语】
　　十一荠【古通纸】
　　十二蟹【古转声通纸】
　　十三骇【古转声通纸】
　　十四贿【古通纸】
　　十五海【古通贿】
　　十六轸
　　卷【举蕴切敛也释名晕卷也气在外卷结之也】　绻【苦殒切缱绻也释名囷绻也藏物缱绻束缚之也】典【覩挺切五帝之书也释名典镇也制教法所以镇定上下其等有五也】　褊【彼忍切衣小也陆机】
　　【诗轨迹未及安长辔忽已整道遐觉日短忧深使心褊】　粉【户尹切粉米也白居易简寂观诗名利心既忘市朝梦亦尽何以疗夜饥一匙云母粉】　溟【母迥切水貌晋乐章只之来遗光景昭若存终溟溟】　吻【武尹切口吻繁钦尚书箴龙作纳言帝命惟允山甫翼周实司喉吻】　损【耸尹切减也刘歆列女颂公行下众物满则损俾献不聴密果灭殒】展【止忍切展展车声也张衡西京赋五都货殖既兴既引商旅聨槁隐隐展展李善下谨切】水【式允切北方之行也白虎通水之为言凖也释名水凖也凖平物也周官辀注则利凖故书凖作水声之误】上【矢忍切高也郭璞游仙诗翘首望太清朝云无増景虽欲思陵化龙津未易上】　宁【乃挺切安也张载七命王猷四塞函夏谧宁丹冥投烽青徼释警】
　　十七凖【古通轸】
　　十八吻【古转声通轸】
　　十九隐【古通吻】
　　二十阮【古通铣】
　　二十一混【古转声通阮】
　　二十二狠【古转声通阮】
　　二十三旱【古转声通铣】
　　二十四缓【古通旱】
　　二十五潸【古转声通铣】
　　二十六产【古通潸】
　　二十七铣
　　管【古转切乐器也郭璞鸾赞王元发圣敬日逺商人是颂咏之管二】痯【罢貌毛诗檀车幝幝四牧痯痯征夫不逺】　简【几件切畧也晋乐志歌哀帝雅好古大庭是践道尚无为治存易简化若风行时犹草偃三】谏【诤也毛诗式遏冦虐无俾正反王欲玉女是用大谏荀子左氏传高堂隆传皆作简古简读如蹇反甫脔切】干【茎也太法首井无干水直衍】　坎【丘检切险也释名坎险也欧阳参政梅给事铭囷于翼飞中垂以敛一失其涂进退以坎】　捆【苦卷切齐等也苏内翰垂云亭诗道人真古人啸咏慕嵇阮空斋卧蒲褐芒屦每自捆二】垦【耕也苏内翰垂云亭诗我诗乆不作荒澁旋锄垦从君覔佳句咀嚼废朝饭饭扶免切】　遁【杜宛切逃也苏内翰垂云事诗雄观快新获微景收昔遁道人真古人啸咏慕嵇阮】萏【待畎切荷华也毛诗彼泽之陂有蒲菡萏有美一人硕大且俨】　眼【五徤切目也谢灵运斤竹涧诗企石挹飞泉攀林摘叶卷想见山阿人薜萝若在眼】　瘅【多卷切病也毛诗上帝板板下民卒瘅出话不然为犹不逺四】亶【诚也毛诗出话不然为犹不逺靡圣管管不实于亶】短【促也陆机思亲赋时若川流游之逺矣天步悠长人道短矣】断【絶也白居易寄元九诗一病经四年亲友书信断彼独是何人心如石不转】　殄【他典切善也毛诗新台有洒河水浼浼燕婉之求籧篨不殄郑氏读洒先典切浼美辨切】　坛【上演切除土祭也屈原九章鸾鸟鳯凰日以逺兮燕雀乌鹊巢堂坛兮】　枕【知辇切枕席释名枕检也所以检项也毛诗有美一人硕大且俨寤寐无为辗转伏枕二】盏【爵也欧阳参政送刘原甫诗鱼枕蕉一举十分当覆盏鼠须管为物虽微意不浅】　【尼展切寘声缓也马融笛赋惆怅怨怼窳图寘聿皇求索乍近乍逺】　板【俾缅切判也韩愈祭张给事文乃迁侍中朱衣象板惟义之趋岂利之践践慈演切二】本【始也班婕妤捣素赋调非常律声无定本或连跃而更投或蹔舒而长敛】　阪【甫脔切大阪不平也夫子丘陵之歌登彼丘陵峛崺其阪仁道有尔求之若逺四】坂【阪一作坂孙绰三月三日诗缥萍汉流绿栁防坂羽从风飘鳞随浪转】反【复也荀卿赋篇忽兮其极之逺也攭兮其相逐而反也卭卭兮天下之咸蹇也】返【还也秦嘉赠妇诗遣车迎子还空去复空返忧来如循环匪席不可卷】　饭【扶免切叶铣韵飡饭白居易寄元九诗忧我贫病身书来惟劝勉上言少愁苦下言加飡饭】　满【美辨切盈也苏内翰梁左藏诗南都从事亦学道不恤空肠夸脑满问羊他日到金华应许相将游阆苑二】浼【浼浼水流貌毛诗新台有洒河水浼浼燕婉之求籧篨不殄殄上声】　万【无愿切十千也白居易寄元九诗怜君为谪吏穷薄家贫褊三寄衣食资数盈二十万】晩【武卷切暮也白居易寄元九诗穷通合交易自笑知何晩忧我贫病身书来惟劝勉三】挽【牵也韩愈南溪诗石麄肆磨砺波恶厌牵挽防防暮雨飘稍稍新月偃】吻【口吻释名吻免也入定则碎出则免也】　纂【作畎切集也陆机愍思赋乐来日之有继伤頽年之莫纂览万物以澄心怨伯姊之已逺】　靖【疾演切审理也应贞华林应制诗行舍其华言去其辨六府孔修九有斯靖】　损【锁褊切减也苏内翰垂云亭诗天功争向背诗眼巧増损海门侵坤轴湖尾抱云巘二】算【数也欧阳参政感兴诗盈亏自相补得失何足算二者一何愉百年皆不免】　刬【楚蹇切平也苏内翰牛戬书诗王师本不阵贼垒何足刬笑指尘壁间此是老牛戬】　产【所蹇切生也张协登北芒山赋灵岳郁以造天连冈岩以蹇产伊洛浑而东流帝居赫以崇显】　溥【上兖切露貌説文从水尃声顔师古纠缪正俗曰郑诗零露□兮古本有水旁作专亦有单字者皆当读上兖切】　舌【食衍切口中舌也释名舌卷也可以卷制食物使不落也】　稳【乌褊切安也苏内翰垂云亭诗江山虽有余亭榭箸难稳登临不得要万象各偃蹇】　狠【呼辇切戾也太止首善马狠恶马狠絶弸破车终不偃】　暖【女逺切温也白居易元九诗念我口中食分我身上暖不因身病乆不因命多蹇】　暖【火逺温也孙绰三月三日诗姑洗　斡运首阳穆阐嘉卉萋萋温风暖暖二】缓【宽也马融笛赋易聴骇耳有所摇演安翔骀荡从容阐缓】　限【胡蹇切界也顔延年陶潜诗度量难钧进退可限长卿弃官稚宾自免】　愆【以浅切过也太法首井无干水直衍匪谿匪谷终于愆】　卵【力卷切説文无乳者卵生郭璞鷰赞燕燕于飞瑞娥以卵王爰发圣敬日逺】
　　二十八狝【古通铣】
　　二十九篠
　　韭【举夭切菜名也毛诗四之日其蚤献羔祭韭】　纠【巨夭切合也毛诗月出皎兮佼人僚兮舒窈纠兮劳心悄兮僚卢皎切】　惨【采早切忧也开元五经文字作懆引诗我心懆懆又月出诗劳心惨兮同】　昭【止少切明也毛诗其音昭昭何晏景福殿赋墉垣砀基其光昭昭周制白盛今也维缥】　楚【初绞切国也汉书叙传仲氏王代斿宅于楚戊实淫平陆乃绍】　署【声鸟切也班固西都赋周以钩陈之位卫以严更之署总礼官之甲科详百郡之亷孝】
　　三十小【古通篠】
　　三十一巧【古通篠】
　　三十二皓【古通篠】
　　三十三哿
　　寡【古火切少也潘岳西征赋势土崩而莫振作降王于路左萧收图以相刘歴险易与众寡】　贾【古我切姓也谢惠连诗自言擅声名不谢嬴甘贾臧否固消灭谁能穷薪火二】假【非真也陶潜命子诗既见其生实欲其可人亦有言斯情无假】　雅【语可切正也仲长统诗百虑何为至要在我叛散五经灭弃风雅】　大【待可切大小也仲长统诗百家杂碎请用从大元气为舟微风为柂柂亦待可切】　傩【乃可切行有节也毛诗淇水在右泉源在左巧笑之瑳佩玉之傩瑳七可切】　补【榜火切完衣也班固幽通赋安慆慆而不葩兮卒殒身乎世祸游圣门而靡救兮虽覆醢其何补二】把【握也释名把播也所以播除物也】　马【母果切兽类潘岳西征赋野蒲变而成脯苑鹿化以为马假谗逆以天权钳众口而寄坐】　写【损果切置物也谢惠连诗有客被褐前投心自询写臧否固消灭谁能穷薪火】　者【阻可切别事辞也缪袭挽歌形容稍销歇齿发行当堕自古皆有然谁能离此者】野【邬果切郊外也后汉地里志陇坻歌曰念我行役飘然旷野登高望逺涕零双堕二】冶【容也谢惠连诗】
　　【郦生无文章西施整妖冶胡为空耿介悲哉君志琐】　下【户可切底也释名河下也庚阐诗蓬岭挺神蔬緌岑灵果于灵不一名要我来山下二】夏【春夏陈琳马脑勒赋四宾之防播以淳夏色奋丹乌明照烈火】
　　三十四果【古通哿】
　　三十五马【古转声入哿】
　　三十六养
　　景【举两切光也夏侯湛抵疑九夷之从王化犹洪声之收淸响黎苗之乐函夏若游形之招惠景】　骋【齿两切驰骋也道藏歌提携宴玉宾契驾乘烟骋黄箓命玉符公子运我上】　炳【彼两切明也郭璞毕方赞毕方赤文离精是炳集乃流灾火不炎上】　芒【母朗切草端也道藏歌玉虚范女象高防通冥想三曜无停晖明真焕云芒】将【子两切劝也汉书衡山王传皆将养劝之顔师古读】勇【羽两切健也老子慈故能勇俭故能广不】
　　【敢为天下先故能成器长长上声】　洋【倚两切尔雅洋洋思也疏云诗中心养养皆想念忧思也洋与养音义同二】影【隂影也道藏歌解散七祖更法无中影七化反自然帝一同响】
　　三十七荡【古通养】
　　三十八梗【古通轸】
　　三十九耿【古通梗】
　　四十静【古通梗】
　　四十一迥【古通轸】
　　四十二拯【古通轸】
　　四十三等【古通耕】
　　四十四有
　　轨【己有切车辙也太永首永不轨凶亡流于后四】晷【日影也王延寿灵光殿赋葱翠紫蔚礧碨瓌玮含光晷兮穷竒极妙栋宇已来未之有兮】簋【内方外圆曰簋説文簋古作匦徐锴曰九声也又孂簋声许慎云读若诗纠纠葛屦周官以书叙昭穆之俎簋故书簋作几孔颖达曰簋声几轨声九于文易为悮写者乱之】旭【日初出貌説文从日九声太从首方出旭旭朋从尔丑】　考【去九切成也説文以丂得声又曰丂音糗边让章华赋众变已尽羣乐既考携西子之弱腕兮援毛嫱之素肘七】栲【木名陆机草木疏云许慎读栲为糗今人言考失其声也尔雅栲山疏亦云许慎止读为糗毛诗南山有栲北山有杻】巧【技也以丂得声司马迁传圣人不巧时变是守史记作朽音同】起【兴也徐干齐都赋羽族盛兴毛羣尽起上蔽云穹下被臯薮】麴【蘖也释名麴杇也郁郁使衣主杇败故也】旧【故也汉书叙传三枿之起本根既朽枯杨生华曷惟其旧】虬【樛结貌李尤平乐观赋有仙驾雀其形蚴虬骑驴驰射狐兔惊走】　祷【当口切説文告神福也易林白茅醴酒灵巫拜祷一曰为设欢酒寃尤谁祷四】捣【筑也毛诗我心忧伤惄焉如捣假寐永叹唯忧用老老朗口切】隝【海中山也汉书叙传横虽雄材伏于海隝沐浴尸乡北面奉首】主【君也老子受国之垢是谓社稷主受国之不祥是谓天下王】　隅【语口切陬也毛诗绸缪束刍三星在隅今夕何夕见此邂逅】　鸟【丁栁切禽也汉书叙传沐浴尸乡北面奉首旅人慕殉义过黄鸟】　道【他口切理也胡广侍中箴文公钦若越兴周道亦惟先正克慎左右二】讨【治也易林三丝荷弩无益于辅城弱不守郭君自讨】　瑙【乃后切玛瑙次玉石王粲玛瑙勒赋緫众材而课美信莫臧于马脑被文采之华饰杂朱绿于苍阜阜上声】　包【补苟切裹也毛诗野有死麕白茅包之有女怀春吉士诱之六】饱【厌也淮南子酉者饱也周易饮食衎衎不素饱也夫征不复离羣丑也】苞【本也毛诗有相之道弗厥丰草种之黄茂实方实苞】保【安也汉房中歌加被宠咸相保徳施大世曼寿】宝【珍也防传未见其利恐离其咎寡人狐疑安事此宝】鸨【骊白杂毛马也毛诗叔于田乘乘鸨两服齐首两骖如手】　抱【普后切手抱也司马相如赋长千仞大连抱夸条直畅实叶葰茂茂上声】　父【扶缶切父母苏黄门酿酒诗谁来共佳节但约邻人父生理正艰难一醉陶衰朽四】阜【冈也班固西都赋晞秦岭睋北阜挟沣灞据龙首】釜【镬属苏黄门土牛诗土牛适成象逡巡见屠剖田家挽双角归理锁丝釜】负【式负兽名郭璞窫窳赞窫窳无罪见害式负帝命羣巫操药夹守】　茂【莫后切美也马衍显志赋山峩峩而造天兮林冥冥而畅茂鸾回翔索其羣兮鹿哀鸣而求其友二】卯【十二时之一史记卯之为言茂也毛诗十月之交朔日辛卯日有食之亦孔之丑】　子【济口切象子形汉书叙传侯王之祉祚及孙子公侯蕃滋枝叶硕茂顔师古曰茂合韵莫口切】　造【此苟切作也太端往述来遵天之造无或改作遵天之丑三】草【百卉也边让章华赋携西子之弱腕兮援毛嫱之素肘形便纎以婵娟若流风之靡草】皁【黑色也扬雄太仆箴廐焚问人仲尼深丑仆臣司马敢告执皁】采【捋取也汉书叙传多识博物有可观采蔚为辞宗赋颂之首】采【采或从手刘琨传古语曰山有猛兽藜藿为之不采】　扫【苏后切説文从土帚徐锴传曰帚声也毛诗墙有茨不可扫也所可道也言之丑也道他口切二】嫂【兄妻也释名嫂叟也老者称也屈原天问惟浇在户何求于嫂何少康逐犬而颠陨厥首】刍【楚九切草也毛诗绸缪束刍三星　在隅今夕何夕见此邂逅隅语口切】　狩【如九切冬猎也左氏传天】
　　【王狩于河阳谷梁作守班固答宾戏孔终篇于西狩顔师古读三】寿【顔师古纠缪正俗或问曰年寿之字北人读作受音南人则作授音何者为是曰两音皆是诗云南山有栲北山有杻乐只君子遐不眉寿此即音受嵇康诗云頥神养寿散髪岩岫此则音授今或皆读如授则失之矣】少【不多也欧阳参政杜祁公铭君子岂弟民之父母公虽百龄人以为少母莫后切】　忧【于纠切愁也国语商之衰也其铭有之嗛嗛之徳不足就也不可以矜而祗取忧也嗛嗛之食不足狃也不能为膏而祗离咎也三】夭【少也欧阳参政蔡君山铭退之有言死孰谓夭子墓予铭其传不朽】好【许厚切善也説文从女丑声王褒四子讲徳论毛嫱西施善毁者不能蔽其好嫫姆倭傀善誉者不能掩其丑】　老【朗口切考也释名老者朽也史记酉者万物之老也荀卿蚕赋屡化而不寿者与善壮而拙老者与有父母而无牝牡者与寿上声】　茆【力九切説文鳬葵也从草可声周官茆葅释文云茆北人音柳毛诗思乐泮水薄采其茆鲁侯戾止在泮饮酒二】绿【色也释名绿浏也荆泉之水于上视之浏然绿色此似之也】　扰【忍九切烦也李尤平乐观赋飞丸跳劒沸渭回扰巴渝隈一逾眉相受二】乳【子乳也易林文王四乳仁爱笃厚子畜十男夭折无有】
　　四十五厚【古通有】
　　四十六黝【古通有】
　　四十七寝【古通轸】
　　四十八感【古转声通铣】
　　四十九敢【古通感】
　　五十琰【古通铣】
　　五十一忝【古通琰】
　　五十二【古通琰】
　　五十三槛【古通】
　　五十四俨【古通铣】
　　五十五范【古通俨】












　　韵补卷三
　　钦定四库全书
　　韵补卷四
　　宋　呉棫　撰
　　去声
　　一送
　　降【古送切下也尚书降水儆予孟子作洚水警予北齐享庙乐章彛斚应　　代用籍茅无咎福禄攸降】　洚【水流不遵道也孟子洚水警予洚水者洪水也】绛【赤色也释名绛工也染之难得色以得色为工也又曰红绛也色之似绛者也】鸿【淮南子澒蒙鸿洞注云鸿读如子赣之赣】　忡【敕众切忧也毛诗从孙子仲平陈与宋不我以归忧心有忡】　巷【胡贡切郭迻音诀里中道也毛诗俟我乎巷兮悔予不送兮屈原骚经啓九辨与九歌兮夏康娯以自纵不顾难以图后兮立子用失乎家巷】　雺【莫鳯切隂气也袁宏三国名臣颂六百道丧干戈迭用苟非命世孰扫氛雺】
　　二宋【古通送】
　　三用【古通宋】
　　四绛【古通漾或转声通送】
　　五寘
　　届【居吏切集韵届至也或作届古作暨何晏景福殿赋鸟企山峙若翔若滞峨峨嶫嶫罔识所届六】戒【慎也六韬将不常戒则三军失其备秦泰山刻石昭隔内外靡不清净施于后嗣化及无穷遵奉遗诏永垂重戒三句入韵】诫【言警刘歆列女颂虽曰女则亦实男诫男女览兹厥事甚备】芥【草芥也王粲浮淮赋轴轳千里名卒亿计运兹威以赫怒清海隅之舞芥】界【境也陶潜感士不遇赋悼贾傅之秀朗纡逺策于促界悲董相之渊致屡乘危而幸济】介【守也马融笛赋激朗请厉随光之介也牢刺拂戾诸贲之气也】　溉【居气切清也史记溉执中而徧天下徐广刘伯庄皆云溉古既字杜笃论都赋畎渎润淤水泉灌溉渐泽成用稉稻陶遂五】槩【平斗斛木也刘桢鲁都赋贵交尚信轻命重气义激毫毛怨成梗槩】概【槩或作概班固奕防推而高之仲尼概也质之诗书闗雎类也】盖【覆也宋玉高唐赋蜺为旌翠为盖风起雨止千里而逝】疚【病也汉书叙传安昌货殖朱云作娸博山惇慎受莽之疚娸丘吏切】决【居悸切断也易林天地际会不见内外祖道迭送与世长决二】诀【诀别也陆机愍思赋望崇丘以高诉】
　　【背门而长诀物无往而不返哀矧来其焉缀】　怪【古溃切异也马融笛赋波散广衍实可异也掌距刼遌又足怪也二】恠【怪或作恠风俗通怪者疑也白虎通异之言恠也易林五心六意岐道多怪非君本意生我恨悔】　结【吉诣切缔也太格首毕格禽正法位也胶漆释信不结也】　劂【姑卫切刻刀也傅毅琴赋命离娄使布绳施公输之剖劂遂雕琢而成器揆神农之初制】括【古外切会也释名矢末曰括括防也二】话【言也道藏歌清明重霄上合期庆云际玉条流逸响从容灵妙话】　归【求位切还也左思魏都赋日不双丽世不两帝天经地纬理有大归】　阕【暌桂切止也説文以癸得声曹植酒赋叙嘉宾之欢防惟耽乐之既阕日晻暗于桑榆兮命仆夫而皆逝五】屈【拗曲也曹植王陵赞从汉有功少文任气高后封吕直而不屈】阙【门观也魏程晓赠傅休奕诗元服初嘉万福咸防赫赫应门严严朱阙陶景黄庭经音驱伪切】快【喜也礼记不麾蚤注云麾之言快也太乐首不实不雅礼乐废也拂击絶缣心诚快也】缺【器破也王俭禇渊碑词嵩岳云頺梁隂载缺徳猷靡嗣仪型长递递李善音逝】礚【去例切石声也扬雄甘泉赋登长平兮雷皷礚天声起兮勇士励六】【一作礚王褎九怀望淮兮沛】
　　【沛滨流兮则逝榜艕兮下流东注兮】輵【幽輵车声也扬雄羽猎赋羿氏控皇车幽輵光纯天地望舒弥辔】羯【胡也王筠诗非惟灭皇祠将欲湮天祭谁止戮差于兹扫胡羯】竭【尽也妻诔栁下惠文夫子之不竭兮三黜终不兮岂弟君子永能厉兮】碣【特立石也梁竦悼骚赋歴苍梧之崇丘兮宗虞氏之俊乂临众渎之神林兮东勑职于蓬碣】　嵑【其例切特立山也班固燕然山铭封神丘兮建隆嵑熈帝载兮振万世二】杰【特立也曹植学宫颂于铄尼父生民之杰性与天成该圣备艺】　慨【去吏切慷慨贾谊旱云赋逐积聚而治沓兮相纷薄而慷慨若飞翔之纵横兮阳波怒而澎濞】　桧【木名今声浊叶泰古声清叶志苏内翰石宗庄诗园中亦何有荟蔚可胜计请公试回首嵗晩余苍桧】　蒯【苦对切茅也左氏传载诗曰虽有丝麻无弃菅蒯虽有姬姜无弃蕉萃二】窟【穴也谢灵运辞禄赋虽镳羁之有名恒游奬而匪滞解纽于城邑反褐衣于丘窟】　期【渠记切防也屈原骚经路修逺以多艰兮腾众车使径侍路不周以左转兮指西海以为期待立侍三】畿【王畿班固西都赋横被六合三成帝畿周以龙兴秦以虎视】近【逺近也江淹祭战亡文千秋同尽百龄一世魂而有知咸无逺近】　艾【鱼刈切治也又草名又养也乂也沛艾作姿容貌文以乂得声尚书乂用三徳从作乂乂时若汉书皆作艾崔骃太尉箴母曰我彊莫或余丧无曰我大轻战好杀纣师百万卒以不艾杀音弑蔡文姬悲愤诗既至家人尽艾复无中外郭城为山林庭宇生荆艾毛诗乘马在廐□之秣之君子万年福禄艾之秣音昧又夜如何其夜未艾庭燎晣晣君子至止鸾声哕哕晣之世切哕呼惠切张衡东京赋建辰流之太常纷悠悠以容裔六虬之奕奕齐腾骧而沛艾】　外【表也古声清叶志今声浊叶泰晋乐章上参天与地至化无内外无内外六合并康艾】　疑【鱼记切惑也周易升虚邑无所疑也王用亨于岐山顺事也贞吉升阶大得志也三】碍【窒也苏黄门岳下诗山林无不容疲苶坐自碍自知俗缘深毕老守阛阓】　孽【倪祭切木之孽生也易林心狂老悖视聴不政令无常下民多孽】　臬【牛例切橜也张衡东京赋侲子万童丹首制□棘矢所发无臬】　蜺【研计切虹蜺也曹植七啓凌轹诸侯驰驱当世挥袂则九野生风慷慨则气成虹蜺】霓【蜺一作霓张衡东京赋龙辂充庭云　旗拂霓夏正三朝庭燎晣晣晣之世切】　瓦【鱼贵切屋甃也毛诗载衣之裼载弄之瓦裼它计切】　月【危睡切隂精也曹植七啓世有圣宰翼帝覇世同量乾坤等曜日月】　带【丁计切史记平凖书禄带刘伯庄音蔕释名带蔕也着于衣如物之系蔕也屈原九歌荷衣兮蕙蔕儵而来兮忽而逝夕宿兮帝郊君谁须兮云之际】　退【吐内切却也今声浊叶队古声清叶志周易解而拇未当位也君子有解小人退也】态【他计切意也苏秦语曰科条既备民多伪态屈原九章惩于者而吹□兮何不变此志也欲释阶而登天兮】
　　【犹有曩之态也四】汰【沙汰也屈原九章乘舲船余上涗兮齐呉榜以击汰船容与而不进兮淹回水而凝滞】太【过也欧阳参政祭龙文宜安尔居静以养志冬雪春雨其多已太】泰【通也曹植七啓化参神与灵合契惠泽播于黎苗威灵震乎无外超隆平于殷周踵羲皇而齐泰】　逮【徒帝切及也毛诗荓云不逮汉郊祀歌青阳开动根荄以遂膏润并爱跋行必逮十】岱【山名苏黄门岳下诗东来亦何求聊欲观海岱天门四十里预恐双足废】代【更也屈原九章虽有西施之美容兮谗妒入以自代愿陈情以白行兮得罪过之不意】题【颂也王筠诗灵图白玉检宝册黄金题防昌真符合至徳乃司契】迭【更也王筠诗缘岩蔓芳杜回崖掩绿蕙嘉禾挺臯苏竒香发迷迭】褫【去也陆机文赋心牢落而无偶意徘徊而不能褫石韫玉而山辉水懐珠而川媚李善本作揥注云叶韵它帝切】蹄【足也郭璞水马赞马实龙精爰出水类渥洼之骏是勒是蹄】大【小大也三畧军防曰枝叶彊大比周居势卑贱凌贵乆而益大汉书叙传博阳不伐含光大天诱其衷度流苗裔】怠【懈也欧阳参政范文正铭藏其子孙宠及后世惟百有位可劝无怠】待【候也欧阳参政祭龙文浸润收畜足支一歳旱则来告否且当待】　达【徒对切羊子也夏侯湛抵疑进不能拔羣出萃退不能排抗当世知之者则谓之欲逍遥以养生不知之者则谓之遑遑以求达六】突【触也马融笛赋波澜鳞沦窊隆诡戾瀑喷洙犇遯砀突】笃【马顿迟也杨戏赞赵到镇南祖疆监军尚笃并豫戎任任自封裔】闼【户也曹植王粲诔我王建国百司俊乂君以显举秉机省闼】掇【拾也周易不克讼逋窜也自下讼上患至掇也窜七外切】脱【遗也北山移文亭亭物表皎皎霞外芥千金而不盼屣万乘其如脱】内【内外也今音浊叶泰古音清叶志司马相如上林赋终始灞浐出入泾渭酆镐潦潏纡余委蛇经营乎其内】　追【驰沩切逐也司马相如上林赋车骑靁起殷天动地先后陆离离散别追】队【直类切落也司马相如上林赋批岩冲拥奔扬滞沛临坻注壑瀺灂霣队文选作坠】　秩【直詈切次也左思魏都赋人谋所　尊鬼谋所秩刘宗委驭巽其神器四】驰【骛也蔡邕弹棊赋于是列象雕华逞丽丰腹敛边中隠四企轻利调博易使骋驰】豸【似鹿一角触不直者司马相如上林赋椎蜚亷弄解豸辂虾蛤铤猛氏】廌【上林赋文选作豸汉书传作廌音义并同】　拜【变制切拔也毛诗蔽芾甘棠勿翦勿拜召伯所説説始锐切二】湃【滂湃大水貌司马相如上林赋汹涌滂湃史记作防音同】　贝【介虫也今声浊叶泰古声清叶祭司马相如子虚赋浮文鹢扬旌栧罔瑇瑁钩紫贝栧音曳】芾【方味切韠也毛诗彼候人兮何戈与祋彼其之子三百赤芾十】黻【芾古作黻曹植赞有皇于登是临天位黼文于裳组华于黻】绂【黻又作绂张衡西京赋降尊就卑怀玺藏绂更旋闾阎周观郊遂】绋【又作绋白虎通绋者蔽也行以蔽前毛诗朱绋斯皇赤绋金舄赤绋在股古皆作佛】发【肤发潘岳借田赋被褐振裾垂髫总发蹑踵侧肩掎裳连襼】髴【髣髴王延寿灵光殿赋神仙岳岳于栋间玉女窥而下视忽瞟眇以响像若鬼神之髣髴】佛【髴或作佛汉书叙传学微术昧或见彷佛疑殆匪阙违众忤世】法【则也魏麋元讥许由文今子生圣明之世得观雍熈之法则当摅不朽之功畅不羁之志】富【丰于财也秦刻石文上农除末黔首是富普天之下搏心揖志】傅【相也班固西都赋惇诲故老名儒师傅讲论乎六艺稽合乎同异】　发【方吠切毛诗壹发五豝献尔发功徐邈皆读如废桓麟七説骋不失踪满不虚发弹轻翼于高冥穷疾足于方外】　沛【流貌今音浊叶队古音清叶际扬雄甘泉赋云飞扬兮雨滂沛子胥徳兮丽万世四】霈【滂霈也宋玉高唐赋水澹澹而盘纡兮洪波　淫淫之溶防奔扬踊而相击兮云兴声之霈霈】拂【戾也冯夫人诗挺颖徳音子神映乃高拂天岳临空构洞台深幽防道藏读】派【别也欧阳参政病暑赋览星辰之浮没视日月之隐蔽披阊阖之清风饮黄流之别派】　瞥【匹例切视也马融广成颂祋殳枉击头陷颅碎兽不得缘禽不得瞥】　败【蒲昧切自破也释名败溃也荀卿赋篇功立而身废事成而家败弃其耆老收其后世八】浡【兴作也左思呉都赋歊雾漨浡云蒸昬昧】防【暗也左思呉都赋霄露霮防旭日晻防】勃【卒也释名肺勃也言其气勃郁也】斾【旗也毛诗荏菽斾斾禾役穟穟宋玉高唐赋　简舆服建云斾风起雨止千里而逝今叶泰】軷【出祭道神也周官受祭犯軷杜子春读为别异之别别亦蒲昧切】拔【拂取也毛诗柞棫拔矣行道兑矣混夷駾矣惟其喙矣】茇【草白华也周官中夏教茇舍郑注云茇读如菜沛之沛茇舍草止之也军有草止之法沛亦蒲昧切】跸【毗臂切止行人也周官使其属跸注云故书跸作避潘岳借田赋后妃献穜稑之种司农撰播植之器挈壶掌升降之节宫正设门闾之跸】　弼【平秘切辅也李嵩述志赋赳赳干城翼翼上弼志馘奔鲸截彼丑类二】惫【病也周易系遯之厉有疾惫也畜臣妾吉不可大事也王肃读】鼈【毗祭切介虫也左思蜀都赋白鼋命鼈獭上祭鳣鲔鳟鲂鮷鳢魦鲿】　伐【扶废切周官大司马九伐之法考工记以象伐也刘昌宗读徐干西征赋奉明辟之渥徳与游轸而西伐过京邑以释驾观帝居之旧制二】罚【罪罚也江淹齐高帝诔缀机剟贼轻章削罚矜卑广慈合贱兼爱爱音炁】　秣【莫佩切食马谷今声浊叶队古声清叶志毛诗乘马在廐摧之秣之君子万年福禄艾之艾音乂三】昧【暗也古亦叶至傅毅迪志诗惧我世烈自兹以坠谁能革浊清我濯溉谁能昭闇啓我童昧溉音既】沬【昧或作沬宋玉招魂朕幼清以亷洁兮身服义而未沬主此盛徳兮牵于俗而芜秽】　靡【縻诐切放也张衡西京赋大驾幸乎平乐张甲乙而袭翠被攒珍宝之玩好纷瑰丽以奓靡】　美【明秘切好也刘向九叹扬精华以耀兮芳郁渥而纯美结桂树之旖旎兮纫荃蕙与辛夷夷音异四】灭【絶也曹植夏啓赞大战于甘有扈以灭威振诸侯元功克乂】没【沈也曹植七啓翔尔鸿翥濈然鳬没纵轻体以迅赴景追形而不逮逮徒帝切】密【静也江淹齐高帝诔宋王陵遐紫殿遏密话言之诏贻在英粹】　载【子计切乘也周官载师注云载之言事也秦琅邪刻石日月所照舟车所载皆终其命莫不得意四】再【重也屈原九章背法度而心治兮彼与此其无异宁溢死而流亡兮恐祸殃之有再】节【操也曹植王覇賛壮气　　　挺身奋节所征必拔谋垂显恵】迹【步处也道藏謌飞轮蔼太空无形亦无迹踪路任飞轮萧萧起界外】　瘵【子例切病也木华海赋天纲浡潏为雕为瘵洪涛澜汗万里无际三】蔡【草也王褎九怀水跃兮余旌继以兮微蔡云旗兮电骛儵忽兮容裔】察【审也尚书大传祭之为言察也察者至也人事至然后祭班固幽通赋揽葛藟而授予兮眷峻谷曰勿坠昒昕寤而仰思兮心蒙蒙犹未察】　卒【将遂切终也左思呉都赋雕题之士镂身之卒比饰虬龙蛟螭与对】　菜【七计切草可食者东方朔七谏西施媞媞而不得见兮嫫母勃屑而近侍桂蠧不知所淹留兮蓼虫不徒乎葵菜四】防【鲜衣苏黄门岭下诗牛马汗淋漓绮紞声綷防稍知天宇宽不觉人寰秽】窃【盗也王筠诗宝地恣凭陵神药忽侵窃猛将穷舂击勇夫贪搏噬】切【迫也砌或作切张衡西京赋设切李善曰古字通马融笛赋啾咋嘈啐以华羽兮绞灼激以转切震郁怫以凭怒兮砀骇以奋肆】　絶【此芮切断也司马相如吊二世赋持身不谨兮亡国失势信谗不寤兮宗庙灭絶】　窜【七外切逃也张载七命违世陆沈避地独窜有生之欢灭资父之义废李善曰字林作此读非闗叶韵】　崪【秦醉切聚也司马相如子虚赋俶傥瑰玮异方殊类珍怪鸟兽万端鳞崪】　疾【秦二切急也司马相如上林赋潏潏淈淈湁潗鼎沸驰波跳沬汩隐漂疾三】嫉【妬也郭璞　类賛近取诸身用不假器窈窕是佩不知妬嫉】借【似兰茅借也班固西都赋原野萧条目极四裔禽相镇压兽相枕藉】　讯【息悴切问也言也毛诗墓门有梅有鸮萃止夫也不良歌以讯之又音碎唐本之作止】珬【须鋭切珂属左思呉都赋轻舆按辔以经隧楼船举颿而过肆果布辐凑而常然致逺流离与珂珬】　司
　　【相吏切声近细主也王粲酒赋酒正膳夫冢宰是司防濯器用敬涤蕴饎】　豕【施智切猪也司马相如上林赋格虾蛤铤猛氏羂騕褭射封豕】　死【息利切澌也太装首装无防祸且至也季仲播轨送其死也装于昬尚可避也】祠【祥吏切声近荠祭名张衡东京赋春秋改节四时迭代蒸蒸之心感物増思躬追养于庙祧奉蒸尝与禴祠代】
　　【徙帝切思相吏切声近细】　晣【征例切明也张衡思赋鼈令殪而尸亡兮取蜀禅而引世死生错其不齐兮虽司命其不晣五】晳【晣或作晳周易匪其彭旡咎明辩晳也厥孚交如信以发志也】【掣曳也刘卲飞白书势素干冰解蕳墨电直凖箭驰屈拟蠖势】折【断而犹连也班固西都赋许少施巧秦成力折倚僄狡扼猛噬】哲【智也晋乐章执竞景皇克明克哲旁作穆穆惟祗惟畏】　防【脂利切美也左思魏都赋盖比物以错辞述清都之闲丽虽选言以简章徒九复而遗防二】实【木实也礼记丧记亦读如至杜笃论都赋号曰陆海蠢生万类楩柟檀柘蔬果成实】　织【之吏切组织也沈约高士赞取足落毛宁怀组织如金在沙显然自异】　拙【朱类切不巧也太晦首晦其类法度废也日中月隆明恐拙也】　侈【充豉切奢也左思魏都赋缪语黙之常伦牵胶言而逾侈饰华离以矜然假屈彊而攘臂】　室【式吏切居也左思魏都赋窥玉策于金縢按图录于石室考厯数之所在察五徳之所莅九】瑟【萧瑟凄凉貌祢衡鹦鹉少昊司辰蓐收整辔严霜初降凉风萧瑟】式【法毛诗天不湎尔以酒不义从式既愆尔止靡明靡晦】失【错也却正释讥合不以得违不以失时不充诎失不惨悸】铩【兵器张衡东京赋郎将司阶虎防交铩龙辂充廷云旗拂霓霓去声】杀【杀也班固西都赋掎僄狡扼猛噬脱角挫脰徒搏独杀】设【陈也王赞荀夫人诔丧庭靡托几筵虚设躬当昬迷事无荒滞】适【往也太鋭首鋭于时得其适也鋭东忘西不能回避也】　水【式类切北方之行也刘桢鲁都赋苹藻漂于阳侯芙蕖出乎渚际奋红葩之熩熩逸景烛于崖水】　守【所类切主守也汉书叙传崇执言责隆持官守宝曲定陵兹有立志三】衰【微也东方朔七谏驽骏杂而不分兮服罢牛而骖骥年滔滔而日逺兮寿冉冉而愈衰】　士【侧吏切声近是事也韩愈施先生墓铭雠为博士延为廷尉】　植【时吏切立也贾谊吊屈原文曰阘茸尊显兮谗谀得志贤圣逆曳兮方正倒植四】殖【生也左氏传郑人诵子产曰我有田畴子产殖之子产而死谁其嗣之嗣声近荠】待【候也荀子成相篇治之志后势富君子诚之好以待处之敦固有深藏之能逺思富音沸思去声近细】时【辰也屈原骚经忳郁邑余侘傺兮吾独穷苦乎此时也宁盍死以流亡兮余不忍为此态也态音替】　视【时利切瞻也王延夀鲁灵光殿赋状若悲愁于危处憯嚬蹙而含悴神仙岳岳于栋间玉女窥而下视】　述【树伪切循也曹植酒赋安沈湎而为娯非往圣之所述辟酒诰之明戒同元凶于三季】　舌【食伪切口中舌也却正释讥家挟殊议人怀异计纵横者歘披其胷狙诈者暂吐其舌】　石【常义切山体也宋玉高唐赋势薄岸而相击兮隘交引而防崪中怒而特高兮若浮海而望碣石】　威【纡胃切可畏也古文尚书注云古威畏同天威棐忱今作畏礼记引书徳威惟威注亦云读者亦依尚书作畏】　喝【一既切悲嘶也司马相如子虚赋傍人歌声流喝水虫骇波鸿沸】　荟【草盛也今声浊叶泰古声清叶志陆云城南诗我有高厦如云斯荟问谁在晏惟俊惟乂】　溢【扵既切满也左思魏都赋沐浴福应宅心醰粹余粮栖亩而弗收颂声载路而洋溢二】隘【狭也谢庄宋孝武帝文芝盖迫軨上骧眷辔万防肃其北灵阿具其深隘】　抑【固利切按也屈原九章抚情效志兮俛诎以自抑刻方以为圜兮常度未替三】撎【拜下手也潘岳西征赋肃天威之临颜率军礼以长撎轻棘霸之儿戏重条侯之倨贵】　一【数之始也左思呉都赋藿蒳豆蔻姜彚非一江篱之属海苔之】　栧【以制切船舷也司马相如子虚　赋浮文鹢旌栧罔瑇瑁钩紫贝】　蔼【于椅切晻蔼树繁茂也扬雄羽猎赋车骑云防登降闇蔼泰华为旒熊耳为缀二】谒【请也孔子去鲁之歌曰彼妇之口可以出走彼妇之谒可以死败败蒲昧切】　骇【许记切惊也苏黄门黄楼赋舞鱼龙于堭壑阅帆樯于睥睨方飘风之迅发震鞞鼓之惊骇】　爱【许既切怜也説文从心旡声徐锴系传曰防者惠也于文心旡为防古文尚书防古爱字集韵许既切楚词九章世溷不吾知心不可谓兮知死不可让愿勿爱兮明以告君子吾将以为兮四】瞹【防瞹深防也王延寿灵光殿赋排金扉而北入霄霭霭而防瞹旋室防娟以窈窕洞房呌窱而幽防】僾【深也释名懿僾也言奥僾也毛诗如彼愬风亦孔之僾古作防徐锴説文系传曰向风而行则气□吃也故从防口气壅则□也】薆【掩也扬雄方言注引诗爱而不见以爱为薆其説曰薆掩翳也谓蔽薆也太瞢首瞢瞢之离中薆薆也瞢好之恶着不昧也】悔【改悔也今声浊叶队古声清叶志班固奕防净泊自守似道意隐居放言逺咎悔五】诲【教也秦泰山刻】
　　【石夙兴夜寐建设长利专隆教诲训经宣达逺近毕理咸承圣志三句入韵】海【天池也郭璞精卫赞炎帝之女化为精卫沈形东海灵爽西迈乃衔木石以填彼海迈音厉】学【觉也汉书叙传乐安褏褏古之文学民具尔瞻困于二司司去声近细】　化【变化也后汉傅干皇后箴在昔明后日斯其化匪惟训外亦训于内】　褐【许罽切衣褐也一曰短衣毛诗无衣无褐何以卒歳】　害【暇憩切伤也汉夏侯叙传疑殆匪阙违众忤世浅为尤悔深作敦害】懈【居缢切懒也扬雄太后文穆穆明明昭事上帝汉祖考夙夜匪懈】解【除也楚词九章愁郁之无快兮】
　　【居戚戚而不解心鞿羁而不闻兮气缭转而自缔】　防【合也今声浊叶泰古声淸叶祭却正释讥三方鼎峙九有未乂圣贤拯救之秋列士树功之防】　画【胡对切分也秦琅琊刻石除疑定法咸知所辟方伯分职诸治经易举错必当莫不如画辟毗义切易以豉切二】坏【自破也小弁诗譬彼坏木又无俾城坏无独斯畏】　穴【胡桂切窟也曹植七啓采英竒于侧陋宣皇明于岩穴此甯子商歌之秋而吕望所以投纶而逝二】血【释名血濊也出于肉流而濊濊也刘向九叹晋申生之离防兮荆和氏之泣血呉申胥之抉眼兮王子比干之横废】　薤【胡计切荤菜也魏文帝塘上行念君常苦悲夜夜不能寐莫以鱼肉贱捐弃葱与薤二】瀣【北方夜半之气白居易酒功赞纳诸喉舌之内淳淳泄泄醍醐沆瀣沃诸心胸之中熈熈融融膏泽和风】　佑【于贵切助也屈原天问惊女采薇鹿何佑北至囘水萃何喜喜许既切六】祐【神助也周易厥孚交如信以发志也大有上九自天祐也】右【劝也毛诗我有嘉宾中心喜之钟鼓既设一朝右之喜许既切】伟【竒也陆机文赋彼榛楛之勿翦亦防荣于集翠缀下里于白雪吾亦济夫所伟】玮【瑰玮张华鷍鹩赋提挈万里飘飖逼畏体大妨物形瓌足玮】囿【苑也张衡东京赋悉率百禽鸠诸灵囿兽之所同是谓告备】　阅【俞芮切简阅也晋乐志顺天道握神契三时示讲武事冬大阅二】越【逾也曹植王粲诔人命靡常吉防异制此驩之人孰先陨越】　夷【羊至切新夷花名冯衍显志赋攒射于杂蘼芜兮结木兰与新夷光扈扈而焬燿兮纷郁郁而畅美美去声三】咍【笑也束晳居释束子闲居门人并侍下帷深谭隐机而笑含豪散藻考撰同异】贻【遗也毛诗自牧归荑洵美且异匪女之为美美人之贻】　移【以豉切迁也曹植鹞雀赋雀得鹞言意甚不移目如擘椒跳萧二翅】　迈【力制切行也説文以虿得声许慎读虿如厉孔臧格虎赋都邑百姓莫不于迈陈列路隅咸称万歳八】冽【清凉貌马融笛赋气喷勃以布覆兮乍跱蹠以狼戾靁叩锻之岌峇兮正浏漂以风冽】烈【栗烈寒也古厉山氏亦作烈张衡西京赋雨雪飘飘冰霜惨烈百卉具零刚虫抟鸷】列【行列也晋曹摅围棋赋二敌交行星罗宿列云防中区网布四裔】濑【湍濑也刘桢鲁都赋黾螭潜滑于黄泥蚊鱼游踊于清濑浚迅波以逺腾正泌瀄乎湄防】赖【恃也班固答宾戏福不盈眦福溢于世凶人且以自悔况吉士而是赖】籁【籥二孔也宋玉高唐赋绿叶紫裹赤茎白蔕纎条悲鸣声似竽籁】洌【水清也司马相如上林赋转腾潎洌滂濞沆溉溉音既】　来【良置切荀卿赋篇一往一来结尾以为事二】厘【福也曹植皇子生颂只肃郊庙明徳敬惠阳和积吉钟天之厘】　日【而至切太阳也李嵩述志赋审机动之至微思遗餐而志寐表畧韵于纳素托精诚于白日】
　　六至【古通寘】
　　七志【古通寘】
　　八未【古通寘】
　　九御
　　居【车御切处也周易屯见而不失其居防杂而着韦成诗昔我之队畏不此居今我度兹戚戚其惧三】举【立也崔骃达防或重聘而不来或屡黜而不去或冒询以干进或望色而斯举】藁【禾秆也易林蝗齧我稻驱不可去实穗无有但见空藁】　圉【牛据切养马也汉书叙传建设藩屏以彊守圉呉楚合从赖谊之虑顔师古读】驾【古慕切乘也骊驹之歌骊驹在门仆夫具存骊驹在路仆夫整驾四】稼【种也诗九月筑场圃十月纳禾稼韩愈送李愿序盘之中维子之宫盘之土维子之稼】家【室穿易林三足孤鸟灵明为御司过罚恶自残其家】古【故也刘向九叹兴离骚之微文兮冀灵修之壹晤还余车于南郢兮复往轨于初古】　夸【苦固切奢也左思呉都赋横塘查下邑屋隆夸长干延属飞甍舛互】　駈【区遇切驰也陶侃相风赋华盖警　乘奉引先駈豹饰在后葳蕤清路三】驱【駈一作驱班固东都赋举烽伐皷申令三驱轻车霆激骁骑电骛】袪【袂也毛诗遵大路兮掺执子之袪兮】柘【都故切木类毛诗攘之剔之其檿其柘帝迁明徳串夷载路四】到【至也易林宛马疾步盲师坐御目不见路中止不到】倒【颠倒也易林衣裳颠倒为王来呼成就东周封受大休呼去声】鬭【竞也郭璞流寓赋陟幽谷之高闗壮斯势之险固过王城之丘墉想谷洛之合鬭】　脰【徒故切项脰也扬雄羽猎赋角抢题注防竦詟怖魂亡魄失触辐闗脰五】途【道也荀卿成相篇正直恶心无度邪枉辟囘失道途已无尤人我独自美岂独无故】涂【涂泥也张衡思赋云师以交集兮冻雨沛其洒涂轙雕舆而树葩兮扰应龙以服辂】态【意态也司马相如子虚赋观壮士之暴怒与猛兽之恐惧徼受诎殚覩众物之变态】稻【谷也易林蝗齧我稍駈不可去实穗无有但见空藁藁音据】　怒【奴故切顔师古纠缪正俗云自古怒有二音诗云君子如怒逢天僤怒楚词反信谗而齐怒此则读为上声诗逢彼之怒畏此谴怒此则读为去声今山东河北人但知其怒有去声失其真也二】那【阿那垂也陆云陆丞相诔改容肃至倾盖宠步鞶带翩纷珍裘阿那】　躇【迟据切踌躇汉武帝李夫人赋何魂灵之纷纷兮哀裵回以踌躇执路日以逺兮遂荒忽以辞去】　霸【博故切把也把持诸侯之权也刘歆列女赞非刺虞丘蔽贤之路楚庄用焉功业遂霸二】伯【覇又作伯扬雄解嘲子胥死而呉亡种蠡存而越伯五羖入而秦喜乐毅出而燕惧也】圃【种菜曰圃屈原骚经朝发轫于苍梧兮夕余至乎悬圃欲少留此灵琐兮日忽忽其将暮】　富【方遇切丰于财也易林昔忧解笑故贫今富载荣履喜与福相遇】踣【芳遇切颠也蔡邕释海卑俯乎外戚之门乞助乎近贵之誉荣显未副从而颠陪】暴【蒲故切晞也易林仁政不暴鳯皇来戊四时顺节民安其处】　负【符遇切荷也王延寿灵光殿赋傍夭蟜以横出互黝纠而搏负下岪蔚以璀错上崎嶬而重注三】阜【土山也裴秀大蜡诗告成伊何年丰物阜豊礼孝祀介兹万祜】妇【释名大夫之妃曰命妇妇服也服家事也陈琳饮马长城窟行边城多徤少内舍多寡妇作书与内舍便嫁莫留住】　谟【莫故切谋也刘桢鲁都赋覃思图籍阐迪徳谟蕴包古今撰集兵素六】謩【谟亦作謩陆云张二侯颂袭彼遗直兴言有謩聿怀来忠王室之故】麦【谷也晋太康中童谣曰犂牛耕御路白门种小麦】谋【计也曹植马后赞作后作母帝谘厥谋国赖内计家膺显祚】耄【老也刘向九叹颜霉黧以沮败兮精越裂而衰耄裳襜襜而含风兮衣纳纳而掩露】茂【盛也白居易诗有木名樱桃得地早滋茂叶密独承日花繁偏受露】凑【遵遇切聚也班固东都赋僻界西戎险阻四塞修其防御孰与处乎土中平夷洞达万方辐凑】　凿
　　【仓故切錾也宋玉九辨窃美申包胥之气盛兮　恐时世之不固何时俗之工巧兮灭规矩而改凿】　骤【从遇切马疾步也淮南子可以歩而步可以骤而骤桓麟七説轮不暇转足不及骤腾虚逾浮瞥若飚雾】　嗣【存故切继也汉书叙传孝武六子昭齐亡嗣燕刺谋逆广陵祝诅颜师古读或只如今读以叶御韵】　泻【息据切泄也释名吐写也故扬豫以东谓吐为泻也二】写【泻或作写素问候呼引鍼呼尽乃去大气皆出故命曰写】　索【苏故切释名索素也八索着素王之法也屈原骚经众皆竞进以贪婪兮慿不厌乎求索羌内恕以量人兮各兴心而嫉妬三】朔【月一日也白虎通朔之言苏也明消更生故言朔也释名朔苏也月死复苏生也】塞【窒也太错唐荡荡而闲瘗塞更造新常因故】　序【祥豫切庠序也汉书叙传昌邑短命昬贺失据戾园不幸宣承天序顔师古读二】谢【辞也仪礼则钩盈内注豫读如谢字或作序左思魏都赋有腼瞢容神惢形茹防气离坐防墨而谢也】　诛【株遇切责也蔡邕释诲下获熏胥之辜高受灭家之诛前车已覆袭轨而骛四】昼【日中也张衡西京赋卫尉八屯警夜巡昼植锻悬□用戒不虞虞去声】斵【削也何晏景福殿赋纵横逾延各有攸注公输荒其规矩匠石不知其所斵李善读】朝【朝廷也汉书叙传贾生矫矫弱冠登朝遭文叡圣屡抗其疏】　诏【朱戍切诏令班固东都赋申旧章下明诏命有司颁宪度三】爥【明也张衡东京赋徳防天覆辉烈光爥狭三王之趢趗轶五帝之长驱驱去声李善本爥作烛音同】属【附也屈原骚经前望舒使先驱兮后飞亷使奔属鸾皇为余先戒兮雷师告余以未具】　作【宗祚切造民歌亷范曰廉叔度来何暮不禁火民夜作】诈【庄助切伪也国语诈之见诈果丧其赂扬雄卫尉箴曹子摽劒遂成其诈轲挟匕首而卫人不寤】　炽【昌据切盛也扬雄解嘲三仁去而殷虚二老归而周炽子胥死而呉亡种蠡存而越霸覇音布二】摅【舒也傅毅七激骥騄之乘龙骧超摅腾虚鸟踊莫能执御】　宙【厨寓切宇宙司马相如上林赋追怪物出宇宙弯蕃弱满白羽羽去声】　舍【春遇切屋也释名库舍也故齐鲁谓库为舍也扬之水诗序毛氏作屯戍韩氏作屯舍屈原骚经余固知謇謇之为　患兮忍而不能舍也指九天以为正兮夫惟灵修之故也四】赦【宥也吕氏春秋无射之月疾断有罪当法无赦无留狱讼以急为务】首【始也晋乐志征辽东敌失据威灵迈日域公孙既授首】兽【四足曰兽司马相如上林赋侵淫促节儵夐逺去流离轻禽蹴履狡兽】　触【殊遇切突也扬雄羽猎赋票禽之绁隃犀兕之扺触熊罴之拏玃虎豹之凌迟也】　野【常恕切郊外也班固西京赋罘网连纮笼山络野列卒周匝星罗云布】　事【事本仕吏切古有一音如今世俗所读与御遇相叶易林用之尤多如虽愠不去复职内事主母嫉妒乱我业事之类】　雘【乌故切郭璞山海经注曰雘黝属音瓠颜延之马赋具服金组兼饰丹雘宝铰星缠镂章霞布李善音污】　涸【呼固切水竭也东方朔七諌怨灵修之浩荡兮夫何执操之不固悲太山之为隍兮孰江河之可涸】　假【胡故切交也宋玉招魂琼毂错衡英华假茝兰桂树郁弥路又曰结撰至思兰芳假人有所极同心赋九】暇【闲也张衡东京赋因秦宫室据其府库作洛之制我则未暇】获【得也扬雄羽猎赋妄发期中进退履获创淫轮夷丘累陵聚】夏【至阳月也贾谊鵩赋单阏之岁四月孟夏庚子日斜鵩集于舍止于丘隅貌甚闲暇异物来萃私怪其故舍音戊也夏暇皆音防】洿【浊水不流也屈原天问九州安错川谷何洿东流不溢孰知其故错七故切】壶【酒器也邯郸淳投壶赋敬不可乆礼成于饫乃设大射否则投壶】嫮【美好也张衡七辩西施之徒姿容修嫮形似削成腰如束素】获【刈也易林猃狁非度治兵焦获戍镐及方与周争强】候【伺也释名候护也伺候诸事也素问从而察之一部九候卒然逢之早遏其路】　夜【元具切暮也陆云岁暮赋挥促节于短日兮振脩策于长夜运悠悠其既周兮岁冉冉而告暮三】迎【迓也屈原骚经百神翳其备降兮九嶷缤其并迎皇剡剡其扬灵兮告余以吉故】虞【度也扬雄长杨赋奉太尊之烈遵　文武之度复三王之田反五帝之虞】　臾【俞戍切须臾不乆也汉广陵王歌奉天期兮不得须臾千里马兮驻待路四】耀【光也司马相如上林赋防白鹿捷彼兔轶赤电遗光耀】欲【贪也扬雄羽猎赋壮士忼慨殊乡别趣东西南北骋嗜奔欲】　络【鲁故切络丝也宋玉招魂秦篝齐缕郑绵络些招具该备永啸呼些魂兮归来反故居些呼居皆去声】　镂【龙遇切淮南子镂金石注云镂读如窭数之窭】　如【汝倨切往也东方朔七谏忽容容其安之兮超慌忽其焉如苦众人之难信兮愿离羣而逺举举去声】
</div>
    <div class="pagination">
<a href="韵补_page2.html">上一页</a><a href="韵补.html">1</a><a href="韵补_page2.html">2</a><span class="current-page">3</span><a href="韵补_page4.html">4</a><a href="韵补_page5.html">5</a><a href="韵补_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
