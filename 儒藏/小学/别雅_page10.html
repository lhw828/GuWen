<!DOCTYPE html>
<html>
<head>
    <meta charset="UTF-8">
    <title>别雅 - 第 10 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>别雅 - 第 10 页/共 13 页</h1>
    <div class="content">　　魁然块然也　汉书东方朔客难今世之学士魁然无徒师古曰魁读曰块
　　粹折碎折也　荀子儒效篇舎粹折无适也注粹读为碎除碎折之外无所之适言必碎折
　　俷德背德也　史记三王世家燕王策曰无作怨无俷德索曰勿使王背德也俷与背悖通
　　倍文背文也　周礼春官大司乐注倍文曰讽疏曰倍文者谓不开读之韩昌黎韩滂墓志读书倍文功力兼人注倍与背同倍文谓背本暗记也
　　睂黱睂黛也　说文黱画睂也徐锴说文系曰古人云衞之处子粉白黱黑今俗作黛字贾谊新书劝学篇尝傅白黱黑正用黱字
　　报塞报赛也　周礼春官都宗人注祭谓报塞也汉书郊祀志冬塞祷祠师古曰塞谓报其所祈也音先代反急就篇谒禓赛祷鬼神宠王伯厚音释云碑本赛作塞无极山碑令王翊各白羊塞神山塞即赛字
　　埃暧曃也　楚辞逺游旹暧曃其曭莽兮注日月晻黮而无光也说文注埃日无光也埃音义与暧曃同
　　能寒能暑耐寒耐暑也　汉书鼂错胡貊之人性能寒粤之人性能暑注能读曰耐荀子正名篇能有所合谓之能注能当为耐古字通也互详第二卷
　　舎采舎菜也　周礼春官大胥春入学舎采合舞郑氏注采读曰菜舎与释同菜苹蘩之属天官夏采释文云采亦作菜
　　浊濊浊秽也　汉书李寻荡涤浊濊师古曰濊与秽同修华岳庙碑荒淫臊濊秽亦作濊又秽亦作薉荀子天论篇耘耨失薉注薉与秽同
　　艾安乂安也　史记封禅书天下艾安按古艾乂字通用书洪范乂用三徳从作乂石经尚书及汉书五行志俱作艾师古曰艾读曰乂而邓艾碑艾却作乂是邓名亦不当读五盖切也
　　振动震动也振怖震怖也　荀子正论篇莫不振动注振与震同恐也战国策燕王振怖大王之威史记五帝纪振惊朕众振皆同震
　　九刃九仞也　仪礼士丧礼疏天子之旗九刃诸侯七刃大夫五刃士三刃刃即仞字书旅獒为山九仞释文云仞字又作刃无极山碑浚谷千刃隶释云以刃为仞骊山温泉颂数刃张猛龙碑万刃皆仞字也
　　充仞充牣也　史记殷本纪益收狗马奇物充仞宫室又司马相如子虚赋充仞其中者不可胜纪仞即牣字孟子于牣鱼跃孙奭音义云牣丁本作仞三公山碑巨仞不数隶释云以仞为牣
　　仞认也　列子天瑞篇天地万物不相离仞而有之皆惑也注仞即认汉书儒林孟喜后宾死莫能持其说喜因不肯仞淮南子人间训非其事者勿仞也又仞人之事者败仞皆同认
　　柔刃柔忍柔韧也　礼记月令命泽人纳材苇注此时柔刃可取作器物也周礼地官山虞注尚柔忍也并与韧通
　　振贷赈贷也　汉书文帝纪发仓庾以振民按说文振举救也赈富也易蛊卦象辞君子以振民育德注济民养德也周礼地官大司徒以保息六养万民三曰振穷礼记月令季春之月振乏絶振贷之振皆用振不用赈尔雅释言赈富也注谓殷赈富有张衡西京赋乡邑殷赈注富饶也赈字之义与振贷逺不相涉今凡振贷字皆通用赈反置振字不用凡书作振者且以为别字矣
　　摩粼磨磷也　州辅碑摩而不粼按论语作磨磷磷与粼古盖通用诗唐风白石粼粼释文云粼亦作磷摩磨见二卷
　　遴啬吝啬也　汉书王莽性实遴啬师古曰遴读与吝同按遴吝二字古通说文遴吝二注皆引易蒙卦以往吝之文一作吝一作遴疑实一字重文也
　　荐绅缙绅侟绅搢绅也　搢绅字本当作搢搢插也谓插笏于绅也史记通用荐五帝本纪荐绅先生难言之汉书又通用缙郊祀志缙绅者弗道按荐兽之所食艸也缙帛赤色也皆无插笏义但以形声相近辄假借用之耳又罗泌路史予悲求仙者之丧其欲也故侟绅之学者毎谓大谩将有黙而识之者正字通谓侟与搢同按字彚补引太元经侟志性仁情喜其音未详此字他书少见据路史文义虽当与搢同然未有明证也又史惟则书大智禅师碑作榗绅改从木疑笔误耳
　　填抚镇抚也　汉书萧何填抚谕告杜钦填抚四夷师古曰镇音竹忍反【当作刃为是】五行志填星即镇星周语是阳失其所而镇隂也史记周本纪作填老子铭隂不填阳填亦镇也
　　防有仅有也堇堇仅仅也廑能仅能也　礼记射义盖防有存者防与仅同汉书地里志堇堇物之所有师古曰堇读曰仅董仲舒廑能勿失耳师古曰廑与仅同防堇廑三字皆通作仅
　　陖陗峻峭也　周憬碑増陖陗兮甚防陭按陖陗与峻峭同说文陖陗髙也史记司马相如上林赋径陖赴险汉书作峻玉篇陖亦作峻峻陖字同
　　畯民俊民也　书洪范俊民用章史记宋微子世家引作畯民
　　俊德峻德也骏极峻极也　书尧典克明俊德大学引书作峻郙阁颂引书仍作俊是以俊为峻也诗大雅骏极于天释文云骏又作峻同中庸引诗作峻羊窦道碑危骏囘逺隶释云即峻字骊山温泉碑用畯极字是又以骏畯为峻也字义虽不同皆因声借用
　　骏桀俊杰也　史记屈原懐沙赋诽骏疑桀兮固庸态也王逸曰千人才为俊一国髙为桀也骏即俊字借也
　　恂目瞬目也　列子黄帝篇今汝怵然有恂目之志注引何承天纂文云吴人呼瞬目为恂目按广韵瞬亦作瞚亦作眴史记项羽本纪梁眴籍曰可行矣恂疑从眴而误也
　　令问令闻也　诗大雅令闻不已字虽作闻音读若问夏承碑用诗语直作令问孙根碑令问弗铭亦同按书尧典孔云故其名闻充溢四外释文云闻音问本亦作问诗大雅宣昭义问亦不陨厥问问皆同闻盖以音如问遂并字亦作问也汉书匡衡淑问乎疆外淑问亦即令问之义
　　文阳汶阳也　汉书地里志后汉书郡国志鲁国汶阳史晨韩勅碑皆作文阳隶释云以文阳为汶阳
　　打顐打诨也　辽史伶官打诨得不是黄幡绰广韵诨引玉篇弄言谓鄙防之言也吕氏童蒙训摘总诗话谓顐即诨今打顐是也唐书元结曰谐臣顐官怡愉天颜李栖筠故事赐百官宴曲江教坊倡顐杂侍栖筠以任国风宪独不往【汲古阁本刻作郓恐误】顐并与诨同今俗语恒用之
　　贲军奔军偾军也　礼记射义贲军之将注贲读为偾覆败也诗行苇注亦引此文作奔军之将释文云奔音奋覆败也则奔亦与偾同又国语髙位贲疾贲亦偾字
　　温借酝借蕴借也　诗小雅饮酒温克笺云犹能温借自持以胜释文温音于运反蕴借也礼记礼器温之至也注亦为温借汉书薛广徳为人温雅有酝借师古曰酝言如酝酿也借有所荐借也北史崔逞孙赡云自太保以后重吏事谓容止酝借者为潦倒而瞻终不改焉酝皆与蕴同
　　捃摭捃拾摭攟摭攟拓攈摭也　汉书刑法志于是相国萧何攈摭秦法注攈摭谓收拾也攈九问反摭之石反广韵攈在问韵又有捃与攈同他书又作攟皆一字也史记十二诸侯年表往往捃摭春秋之文以著书汉书艺文志武帝时军政杨仆捃摭遗纪奏兵録后汉书独行范冉捃拾自资韵防引刑法志作摭集韵曰摭古作摕本作拓唐书栁璟用攟摭【一本作攟拓】一作防拾柴氏作防□以古庶作□也音义皆同
　　麤盆麤笨也　杨时伟正韵牋去声八震逸字收盆引朱子语録诸葛亮只是盆杨用脩云诸葛岂盆者邪语録注盆音去声按宋书王微云王乐小儿时尤麤笨朱子盖用盆为笨也笨字韵书皆收入上声竹里也无麤笨义惟集韵云一曰麤率也晋书豫章太守史畴肥大时人目为笨伯前人固有借为麤笨字者不知何縁转借盆字
　　愿愿也　荀恱汉纪黄忠与申屠蟠书仆愿先生优游俯仰愿与愿同
　　反货贩货也　荀子儒效篇积反货而为商贾反通作贩正韵贩亦作反
　　墨突冒顿也　汉书匈奴匈奴单于曰头曼有太子曰冒顿冒读如墨顿读如突他书亦有书作墨突者盖夷狄之名初无定字译者各以其声之相近者之轻则为冒顿重则为墨突也
　　楥头楦头也　说文楥履法也所劵切徐锴说文系曰织履中模范也今俗以鞋工木胎为楥头改作楦俗书也朝野佥载杨炯每呼朝士为麒麟楥曰今弄假麒麟者必修饰其形负之驴上及去其皮还是驴无德而被朱紫何以异是楥字惟见于此
　　忧满忧闷也　汉书佞幸石显忧满不食道病死师古曰满读曰懑音闷按说文懑从心从满满亦声孙愐音莫困切与闷同礼记问丧悲哀志懑气盛释文懑亡本反又音满范音闷是懑字谐满得声音闷可音满亦可也因懑有满音故遂省作满也
　　雕捍雕悍也　史记货殖大与赵代俗相类而民雕捍少虑注言如雕性之捷捍也捍与悍同
　　干枝干支也　博雅释天甲乙为干干者日之神也寅夘为枝枝者月之灵也史记厯书作干支按古支干字本取义于木之枝干枝省而为支其音同干省而为干其音变盖古人三声通用干干一声相转非有异音也汉书百官志郡县诸曹各有书佐干主文书司马整碑隂有诸曹干十三人郑季宣碑隂有直事干四人干即干字省文耳又诗小雅公侯干城释文云干沈音干干既可读去则干亦可读平矣
　　屠颜贾屠岸贾也　汉书古今人表屠颜贾师古曰即屠岸贾也【贾工下反】按史记河渠书洛水至商颜下服防曰顔音崖顾宁人日知録云崖当作岸引汉书屠颜贾为证盖颜岸一声相转之字故知颜可音岸与崖【平声五佳切】字声逺然俗读岸崖声同故写者误作崖也
　　狱□狱犴也　髙彪碑狱□生屮□即犴字后汉书崔骃狱犴填满注乡亭之狱曰犴犴止从犬古人作字多有因上字偏旁而类书之者如凤字从鸟谐凡声故书作凤皇不从凡得声也而亦书作凰弌字从弋声相同也二三字不谐弋声而亦书作弍弎是也此碑因上狱字从二犬故犴字亦承上牵连书之
　　兰然烂然也　尧庙碑兰然成就隶释云借兰为烂焕爤焕烂也　见李仲琁碑按说文烂本从兰作爤正书兰上省艸今人相承用之李仲琁碑虽好为异体此字本从说文非别字也
　　翠粲璀翠璀璨也　嵇康琴赋新衣翠粲缨徽流芳李善注引子虚赋曰翕呷翠粲张揖曰翠粲衣声也班婕妤自伤赋纷翠粲兮纨素声【汉书外戚传班婕妤赋作綷防】洛神赋按罗衣之璀粲字虽不同其义一也又景教流行碑寳装璀翠金石文字记云翠即粲字既以翠为璀又以翠为粲此亦如以遟□为栖遟以遁循为逡循之类也
　　涣乎焕乎也　刘熊碑涣乎成功按论语作焕乎其有成功焕从火碑用论语文而变火从水戚伯着碑功徳涣彰亦以涣为焕
　　搤捥搤掔防掔扼腕也　史记封禅书而海上燕齐之闲莫不搤捥而自言有禁方汉书郊祀志作搤掔又郊祀志谷永疏作防掔搤防皆与扼同说文腕本作从手从防与掔字音义全别两字形近易混今汉书之作掔者皆之譌也正韵于腕字下注云亦作掔非也
　　观雀鹳雀也　庄子寓言篇如观雀蚊虻相过乎前也按观鹳形声相近或假借用之或写之误皆未可知也
　　游抏游玩也　荀子王霸篇游抏之修注抏与玩同史记仓公镵石桥引案抏毒熨注抏谓按摩而玩弄身体使调也今本多讹作杭或作杌皆非
　　选筭也　汉书公孙贺赞斗筲之徒何足选也师古曰选数也引论语亦作选字言其材器小劣不足数也选算音义同当是古本论语有作选者故师古畧不分别言之也
　　剖泮剖判也　史记陆贾自天地剖泮未始有也泮与判同
　　畔宫泮宫也　周公礼殿记开建畔宫史晨碑饮酒畔宫任伯嗣碑脩序畔校皆以畔为泮按诗衞风隰则有泮笺云泮读曰畔然则泮畔固通用也
　　真鴈真赝也　韩非子说林篇齐伐鲁索谗鼎鲁以其鴈往齐人曰鴈也鲁人曰真也按真赝字本但作鴈赝乃后人所作
　　姗笑讪笑也　汉书诸侯王表叙自任私知姗笑三代师古曰姗古讪字也又王尊外为大言倨慢姗上又佞幸石显恐天下学士姗已并与讪同
　　人幻人也　汉书张骞大宛诸国发使随汉使来观汉大以大鸟卵及□靬人献于汉师古曰读与幻同即今吞刀吐火植种树屠人截马之术皆是也
　　疑疑也　荀子正论篇上不密则下疑矣注与同谓幽深难知
　　鍜涷锻链也　冀州从事郭君碑服职鍜涷隶续云以鍜涷为锻链按周礼考工记防氏湅丝涗水又天官盐人注谓出盐直不湅冶释文云湅音链其字从柬碑盖借湅为链而乃变柬为东遂与涷字无别矣又锻当从段碑变从叚鍜与锻音义各别鍜从叚音遐说文铔鍜颈铠锻从段音碫说文小冶今俗书从段之字皆讹从叚甚至段姓之段亦书作叚盖自隶变以来沿讹久矣
　　采綖采线也　后汉书虞诩以采綖缝其裾为帜綖即线字宋书刘穆之论荡荡然王道不絶者若綖亦以綖为线也
　　善于单于也　汉书王莽彊立以为须卜善于后安公师古曰善于匈奴之号也又见匈奴盖即单于也今单于之单多读平声既可通用善则单于之单亦可读如单姓之单矣要之古人三声通用平上去固无不可
　　善膳也　庄子至乐篇具太牢以为善善与膳通擅让嬗让禅让也　荀子正论篇尧舜擅让注擅与禅同又儒效篇周公无天下矣乡有天下今无天下非擅也注擅与禅同汉书文帝纪而嬗天下焉晋灼曰嬗古禅字又厯律志尧嬗以天下师古曰嬗古禅让字也又王莽莽至髙庙拜受金匮神嬗注言有神命使汉禅位于莽也嬗并同禅
　　谚唁也　桓谭新论正赏篇子游裼裘而谚曾参指挥而哂谚即唁字刘勰文心雕龙书记篇谚者直语也丧言亦不及文故吊亦称谚
　　賗券也　杨升庵曰文字指归云支取货契曰賗今仓库收帖曰串子或作券
　　婘属眷属也　史记樊哙诛诸吕吕须婘属婘与眷同按说文眷顾也本义为眷顾其用为眷属之眷者假借也故借眷可借婘亦可今人习见眷属字但作眷见婘属便惊为别字盖不明其原流耳
　　睠顾眷顾也　诗小雅睠言顾之释文云睠本又作眷系挛系恋也　汉书叙既系挛于世教矣挛即恋字汉书外戚李夫人上所以挛挛顾念我者亦同易小畜有孚挛如子夏易作恋唐公房碑妻子挛家不去北海相景君碑路遐挛亲恋皆作挛
　　于卞于变也　书尧典于变时雍孔宙碑引作于卞又按汉书成帝纪引此文作于蕃时雍师古曰今尚书作变而此作蕃两说皆通盖当时经师授受不同皆以其字音相近者假借用之非如今日有刋本可据也
　　辩告徧告也　礼记内则子师辩告诸妇诸母名注循次徧告之也辩与徧同曲礼三饭主人延客食胾然后辩殽主人未辩客不虚口注辩殽者徧食殽也仪礼燕礼司正命执爵者辩辩皆同徧又按书舜典徧于羣神史记五帝本纪作辨于羣神脩华岳碑作辬于羣神辨辬与辩字形小异皆通作徧
　　□□吊也　夏承碑百辽临□张寿碑天不□按字书无□□二字汉人碑版变体最多此等字意即彼时通行俗书也
　　刀削刀箾刀鞘也　汉书货殖质氏以洒削而鼎食师古曰削谓刀劒室也人有刀劒削故恶者主为洒刷之去其垢秽更饰令新也正韵削音笑集韵本作鞘唐书儒学徐齐耼八歳能文太宗召试赐所佩金削刀削亦鞘也又古乐府独漉篇云刀鸣箾中倚牀无施箾亦鞘字与象箾韶箾之音不同
　　邵公召公也　列子杨朱篇周公摄天子之政邵公不悦按广韵云召同邵邑名衡方碑继南仲邵虎之轨诗大雅本作召虎北海相景君碑黄朱邵父汉书召信臣本作召父师古曰召读曰邵书武成注周召释文云本又作邵召邵古字通用
　　桥轿也　史记河渠书山行即桥通雅谓盖今之轿也曲礼奉席如桥衡释文桥居庙反则桥有轿音矣汉书严助舆轿而逾领注平声则汉人亦读轿如桥矣大禹山行所乗诸书所载不一或作樏檋梮此古文纷纷子长取其近似者耳韵防于檋字注云亦作轿屩则正指史记之即桥也
　　微眇微妙也　汉书中山靖王传每闻幼眇之声师古曰眇音妙儒林张山拊严然总五经之眇论师古曰眇读曰妙易说卦妙万物而为言者也释文云妙王肃本作眇楚辞九歌要眇兮宜修洪兴祖补注云眇与妙同郑固碑清眇冠乎羣伦眇皆同妙
　　濯船櫂船也　汉书佞幸邓通以濯船为黄头郎师古曰濯船能持濯行船也濯读曰櫂音直孝反刘屈牦太子矫制又发辑濯士师古曰辑濯士主用辑及濯行船者也短曰辑长曰濯辑音集字本从木其音同耳濯字本亦作櫂互见第五卷
　　豹直直也　见闻録御史初入台陪直比五日众官皆出此人独留故曰豹直一作直杨钜翰林旧规有宿例即直也李济翁以豹直为豹雾之义迂矣立以别防而借豹耳黄朝英引职林曰起居郎五直一御史入者七直两杂入者一直三徐渭作
　　老旄老眊老耄也　周礼秋官司刺再赦曰老旄释文作耄云本又作旄同孟子反其旄倪史记春申君赞后制于李园旄矣旄皆同耄汉书武帝纪哀夫老眊孤寡鳏独师古曰眊古耄字老称也又孙寳寳对曰年七十誖眊师古曰眊与耄同
　　草次造次也　春秋【公四年】公及宋公遇于清注遇者草次之期疏草次犹造次也
　　四奥四隩也　史记夏本纪四奥既居书禹贡作四隩既宅尔雅释宫西南隅谓之奥释文云奥或作隩庄子天下篇其涂隩矣释文云深也广韵隩在号韵与奥同音奥隩二字古盖通用无别
　　秘秘奥也　武班碑领校秘按即隩字移阜于右与从邑同
　　漯燥湿也　郙阁颂醳散关之漯徙朝阳之平漯即湿字即燥字干禄字书燥俗作古人从口之字多变从厶故燥或作□遂亦变作也漯字详第五卷潮漯条下
　　笔錔笔套也　诺记笔錔即笔套也避暑録话晏元献不弃一纸千百为沓宋志金辂有金镀铜套筒套字仅见于此古但曰沓沓与套乃一声之转故相通用錔则又加以金耳或云套当用韬或用縚
　　贺防荷防也　唐书郝处俊羣臣皆贺防侍贺与荷同【汲古阁本作荷】方言贺儋也自闗而西陇冀以往谓之贺凡以驴馲驼载物者谓之负他亦谓之贺贺防正儋负之义
　　契需怯懦也　周礼考工记辀人行数千里马不契需注郑司农云契读如爰契我之契需读如畏需之需释郑意契需当即读为怯懦释文契古结反需音须又乃乱反盖需亦与耎通耎即輭字故亦音乃乱反也若读为须则何以解畏需之需乎畏需正畏懦也
　　怠堕怠墯怠惰也媠谩惰谩也　史记司马相如谕巴蜀不敢怠堕后汉书黄琬家人莫见堕容焉【一作隋一作墯】堕皆与惰同三国志魏髙柔劝崇儒疏非所以崇显儒术帅厉怠墯也【一本作惰】韩非子显学篇侈而墯者贫力而俭者富惰又作墯又汉书龚胜媠谩无状张敞赞被轻媠之名外戚李夫人妾不敢以燕媠见帝师古曰媠与惰同
　　防骂也　汉书贾谊同鲸劓髠刖笞防弃市之法苏林曰防音骂即骂字也
　　恶夫亚夫也　语林宋人有获玉印文曰周恶夫印刘原父曰汉条侯印古亚恶二字通用按说文亚丑也则义与恶近六书本义以亚即垩之本字则亚又与恶同音矣故知恶夫即亚夫也
　　台谢台榭也　荀子王霸篇台谢甚髙注谢与榭同左传【襄三十一年】无观台榭释文榭本又作谢
　　不夏不暇也　灵台碑日稷不夏隶释云借夏为暇诸柘藷蔗也　说文藷藷蔗也笺曰甘蔗一名甘藷盖古无麻韵遮音近庶故人合藷蔗称之汉书司马相如子虚赋诸柘巴且张揖曰诸柘甘蔗也柘与蔗音通曹子建有都蔗诗六帖云张协有都蔗赋吴氏林下偶谈曰甘蔗亦谓之诸蔗都因藷之声诸省藷之体耳东方朔神异经云南方有□之林此恐臆造
　　不舎不赦也　汉书朱博奸以事君常刑不舎舎与赦通
　　皇□皇化也　北岳庙碑沐浴皇□按说文□变也是古人専以□为变化字□即□字结体微异碑又借变□之□为徳化之化然经典皆通用化无用□者矣
　　夸跨也　汉书诸侯王表夸州兼郡师古曰夸音跨当是借夸为跨也
　　嗛攘谦让也　汉书艺文志道家者流合于尧之克攘易之嗛嗛师古曰攘古让字嗛字与谦同又礼乐志隆雅颂之声盛揖攘之容注同
　　条鬯条昶条畅也　汉书律厯志然后隂阳万物靡不条鬯该成师古曰鬯与畅同礼乐志房中歌清明鬯矣师古曰鬯古畅字文嵇康琴赋清和条昶亦与畅同魏王昶字子舒则知昶有舒畅之义或读上声义同
　　杖仗也　汉书李寻近臣已不足杖矣师古曰杖谓倚任也义通作仗按韵书杖读上声仗读去声说文有杖无仗倚仗之仗古固用杖也
　　上尚也　诗魏风上慎旃哉上与尚义同
　　仓兄怆况也　诗大雅桑柔仓兄塡兮即怆况也释文仓初亮反丧也与怆字上去不同然意则相通兄音况本亦作况按兄况二字古皆通用诗小雅况也永叹释文况或作兄管子大匡篇兄与我齐国之政也脩华岳碑君善必书兄乃盛徳况皆作兄今江南人亦呼兄为况则二字声义实同互详二卷兄字
　　况施贶施也　汉书武帝纪遭天地况施着见景象应劭曰况赐也施与也况与贶同史记魏其武安侯将军乃肻幸临况魏其侯况亦同贶按说文况寒水也其字从水发语辞亦借用况字仌【即冰字正书偏旁作冫】部无况郭忠恕佩觽乃分三字从二作况者发语之端从冫作况者寒冰也从水作况者形况此说非也从冫作况即况之省从二作况乃况之譌不必妄为分别也
　　五臧五藏五脏也　汉书王吉吸新吐故以练臧専意积精以适神师古曰臧五臧也又艺文志经方有客疾五臧颠狂病方十七卷臧即脏字又周礼天官疾医参之以九藏之动注正五藏又有胃膀胱大肠小肠白虎通性情篇人本含六律五行气而生故内有五藏六府此性情之所由出入也藏亦脏字广韵去声四十二宕有藏无脏古但通用藏藏又与臧通用脏乃后人所加也
　　倂当栟档偋当摒挡屏当也　晋书阮孚祖约性好财客有诣约见正料财物客至屏当不尽余两小簏以着背后倾身障之意未能平屏当皆读去声盖今俗语收拾料理之意吴虎臣言世说为曹夫人倂当筐箧即屏当也冥通记竟夕栟档字考收偋当刘平水作摒挡皆同
　　久懬久旷也圹久旷久也　汉书元帝纪众僚久懬师古曰懬古旷字空也又外戚李夫人托沈隂以圹久兮师古曰圹与旷同韦成五世圹僚荀子议兵篇敬谋无圹皆与旷同又按旷亦借用广汉五行志师出过时兹谓广荀子人主胡不广然注广读为旷
　　明竟明镜也　博古图汉册礼鉴吾作明竟即明镜也汉人镜铭多省镜作竟博古图又有尚方镜铭亦云尚方作竟隶续载驺氏镜铭云驺氏作竟四夷服字原云李氏镜铭云李氏作竟佳且好青羊镜铭云青阳作竟四夷服皆省镜作竟
　　鲸敌勍敌也　见武安君白公庙记碑
</div>
    <div class="pagination">
<a href="别雅_page9.html">上一页</a><span>...</span><a href="别雅_page5.html">5</a><a href="别雅_page6.html">6</a><a href="别雅_page7.html">7</a><a href="别雅_page8.html">8</a><a href="别雅_page9.html">9</a><span class="current-page">10</span><a href="别雅_page11.html">11</a><a href="别雅_page12.html">12</a><a href="别雅_page13.html">13</a><a href="别雅_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
