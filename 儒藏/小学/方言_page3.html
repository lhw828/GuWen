<!DOCTYPE html>
<html>
<head>
    <meta charset="UTF-8">
    <title>方言 - 第 3 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>方言 - 第 3 页/共 15 页</h1>
    <div class="content">　　揠擢拂戎拔也【今呼拔草心爲揠乌拔反】自关而西或曰拔或曰擢自关而东江淮南楚之闲或曰戎东齐海岱之闲曰揠【案孟子宋人有闵其苗之不长而揠之者赵岐注云揠挺拔之欲亟长也潘岳爲贾谧作赠陆机诗擢应嘉举李善注引方言擢拔也广雅揠擢拂戎拔也义本此】
　　慰廛度凥也【周官云夫一廛宅也音缠约】江淮青徐之闲曰慰东齐海岱之闲或曰度或曰廛或曰践
　　【案广雅慰廛凥也义本此文选杂诗宴慰及私辰李善注引方言慰居也凥居古通用周礼遂人夫一廛注云廛居也城邑之居古音宅读如度故宅度古多通诗大雅宅是镐京坊记引作度是镐京周礼缝人注引书度西今书作宅西他如史记五帝本纪五流有度五度三居夏本纪三危既度论衡引诗此维与度之类汉书注臣瓉云案古文宅度同是也】
　　萃杂集也东齐曰聚
　　【案诗陈风有鸮萃止毛传萃集也郑语先王以土与金木水火杂以成百物韦昭注云杂合也广雅萃杂集聚也义本此】
　　迨遝及也东齐曰迨【音殆】关之东西曰遝或曰及
　　【案尔雅释言迨及也郭注云东齐曰迨又逮遝也注云今荆楚人皆曰遝玉篇云防遝行相及也】
　　荄杜根也【今俗名韭根爲荄音陔】东齐曰杜【诗曰彻彼桑杜是也】或曰茇【音拨案尔雅释草荄根郭注云俗呼韮根爲荄潘岳懐旧赋陈荄被于堂除悼亡诗枯荄带坟隅李善注两引方言荄根也诗豳风彻彼桑土释文云韩诗作杜方言东齐谓根曰杜説文云茇艸根也春艸根枯引之而发土爲拨故谓之茇】
　　班彻列也北燕曰班东齐曰彻
　　【案赵岐注孟子班爵禄云班列也春秋昭公二年左传送从逆班杜预注云班列也任昉奏弹曹景宗曰荣髙列侯李善注引方言列班也所引即此文诗大雅王命召伯彻申伯土田毛传彻治也郑笺云治者正其井牧定其赋税亦于班列之义爲近广雅列班布也】
　　瘼【音莫】癁【谓劳复也】病也东齐海岱之闲曰瘼或曰癁秦曰瘎【音阎或谌】
　　【案诗小雅乱离瘼矣毛传瘼病也尔雅瘼病也郭注云东齐曰瘼癁亦作□玉篇□再病也广韵瘎腹内故病广雅□瘎也】
　　掩丑掍【衮衣】綷【作愦反】同也江淮南楚之闲曰掩宋卫之闲曰綷或曰掍东齐曰丑
　　【案掩奄古通用诗周颂奄有四方毛传奄同也丑训类类亦同也孟子今天下地丑德齐莫能相尚赵岐注云丑类也言今天下之人君土地相类以方言证之于义尤明班固西都赋掍建章而连外属王褒洞箫赋掍其防合李善注两引方言掍同也注内衮衣当作音衮衣之衮玉篇綷周也类篇綷周也宋卫语周即同之讹説文作□云会五采缯色亦于同之义爲近广雅掍粹丑同也粹当作綷】
　　裕猷道也东齐曰裕或曰猷
　　【案坊记引书尔有嘉谋嘉猷郑注云猷道也猷繇古通用尔雅释诂繇道也广雅裕道也】
　　虔散杀也东齐曰散青徐淮楚之闲曰虔
　　【案虔训杀已见前卷一内】
　　泛【音泛】浼【音漫】防【汤防】洼【乌蛙反】洿也【皆洿池也】自关而东或曰洼或曰泛东齐海岱之闲或曰浼或曰防【荆州呼潢也】
　　【案洿污古通用説文洿浊水不流也一曰窳下也汚薉也一曰小池爲污浼汚也诗曰河水浼浼孟子曰汝安能浼我海岱之闲谓相汚曰防洼深池也潢积水池孙奭孟子音义引方言东齐之闲谓汚曰浼郭注以为皆洿池之名广雅汜□洼染防濩辱点汚也葢皆取薉汚义浼□古通用注内汤防当作音汤防之防】
　　庸恣比【比次】侹【挺直】更佚【蹉跌】代也齐曰佚江淮陈楚之闲曰侹余四方之通语也【今俗亦名更代作爲恣作也】
　　【案庸佣古通用恣当作佽説文佽递也递更易也侹代也代更也佚迭古亦通春秋文公十一年谷梁传兄弟三人佚害中国范甯注云佚犹更也班固西都赋更盛迭贵李善注引方言迭代也广雅庸比侹佽更迭代也义本此注内比次挺直蹉跌当作音比次之比音挺直之挺音蹉跌之跌】
　　氓【音萌】民也【民之总名】
　　【案氓亦作甿诗卫风氓之蚩蚩毛传氓民也周礼遂人以下剂致甿郑注云变民言甿异外内也甿犹懵懵无知貌亦借用萌汉书霍去病传及厥众萌顔师古注云萌字与甿同】
　　朹【音旧】仇也【谓怨仇也】
　　【案朹集韵作防引方言防仇也朹从木九声仇从人九声防字不合六书应即朹之讹类篇收入九部葢以爲从九求声于义无取】
　　寓寄也
　　【案寓训寄已见前卷二内】
　　露败也
　　【案露见也故有败露之语】
　　别治也
　　【案辨别不淆紊故为治之义】
　　枨法也【救倾之法】
　　【案説文枨杖也一曰法也与郭注救倾意合广雅枨法也义本此又枨防古通用考工记弓人维角防之郑注防读如防歫之防疏云防歫取其正也释文防直庚反】
　　谪【音责】怒也【相责怒也】
　　【案春秋桓公十八年左传公谪之释文云谪责也即此注责怒之义】
　　闲非也
　　【案孟子政不足与闲也赵岐注云闲非也】
　　格正也
　　【案孟子惟大人爲能格君子之非赵岐注云格正也】
　　□数也【偶物为丽故云数也】
　　【案説文广雅竝云□数也亦通作丽诗大雅其丽不亿毛传丽数也】
　　轸戾也【相乖戾也江东音善】
　　【案轸亦作抮戾亦作盭广雅抮盭偝也王融永明九年策秀才文纷诤空轸李善注引方言曰轸谓相乖戾也即此条注文葢脱一注字方言各本乖讹作了今订正】
　　防【音嶭】洁也【谓洁清也】
　　【案广雅防洁也义本此诗邶风不我防以鄘风不防髢也毛传竝云防絜也洁絜古通用】
　　□【章顺反】罪也【谓罪恶也】
　　【案广雅□辠也义本此】
　　俚【音吏】聊也【谓苟且也】
　　【案汉书季布栾布田叔传赞曰其画无俚之至耳注晋灼曰扬雄方言俚聊也説文广雅竝云俚聊也义本此】
　　稇【恪本反】就也【稇稇成就貌】
　　【案稇各本讹作梱注内同今订正説文稇絭束也玉篇广韵竝云成孰与郭注成就貌合梱乃门橛于义无取】
　　苙【音立】圂也【谓兰圂也】
　　【案孟子既入其苙赵岐注云苙兰也兰阑古通用汉书王莽传与牛马同兰顔师古注云兰谓遮兰之若牛马兰圈也】
　　廋【音搜索也】隐也【谓隐匿也】
　　【案廋本作廀广雅廀隐也义本此晋语有秦客廀辞于朝韦昭注云廀隐也谓以隐伏谲诡之言问于朝东方朔曰非敢试之乃与爲隐耳是也】
　　铦【音忝】取也【谓挑取物】
　　【案广雅铦取也义本此赵岐注孟子以言餂之云餂取也孙奭音义丁曰字书及诸书竝无此餂字郭璞方言注云音忝谓挑取物也其字从金今此字从食与方言不同葢传写误也】
　　枨随也【枨柱令相随也】
　　【案枨樘古亦通用樘丑庚反説文樘衺柱也徐云今俗别作撑非是古多通用防王延寿鲁灵光殿赋枝防杈枒而斜据张载注云防或作枨字】
　　儓【音台】【音僰】农夫之丑称也南楚凡骂庸贱谓之田儓【防儓驽钝貌或曰仆臣儓亦至贱之号也】或谓之【丁健貌也广雅以爲奴字作僰音同】或谓之辟辟商人丑称也【辟辟便黠貌也音擘】
　　【案儓亦作嬯説文云遟钝也玉篇农夫之贱称也南楚骂贱谓之广雅儓丑也皆本此广韵僰丁壮貌亦丑也】
　　庸谓之倯转语也【倯犹保倯也今陇右人名孏爲倯相容反】
　　【案玉篇引方言此条文竝同孏即古嬾字亦作孄】
　　褛裂【褛音缕】须捷挟斯败也南楚凡人贫衣被丑敝谓之须捷【须防狎翣也】或谓之褛裂【裂衣壊貌】或谓之褴褛故左传曰筚路褴褛以启山林【筚路柴车】殆谓此也或谓之挟斯【挟斯犹挟变也】器物敝亦谓之挟斯
　　【案尔雅释诂际接翜捷也郭注云捷谓相接续也则须捷葢俟补缀之意释言斯离也挟斯应是接防其绽裂者挟亦作侠广雅侠斯败也褴褛今左传作蓝缕服虔注云言其缕破蓝蓝然疏引方言楚谓凡人贫衣破丑敝爲蓝缕衣破即衣被之讹启启古通用】
　　【打】铤【音挺】澌尽也南楚凡物尽生者曰生【今种物皆生云地生也】物空尽者曰铤铤赐也【亦中国之通语也】铤赐澌皆尽也铤空也语之转也
　　【案亦作扑本作穙广韵□草生穊也注内打当作音打之鲍昭芜城赋廛闬扑地歌吹沸天李善注引方言扑尽也又引郭璞注作扑地出余竝同説文澌水索也玉篇云澌音赐水尽也葢澌赐同音故赐亦为尽广韵澌亦作儩铤赐澌诸刻讹作连此澌潘岳西征赋若循环之无赐李善注引方言赐尽也铤□同音广雅澌铤尽也□空也义皆本此】
　　翕叶聚也【属藂相着貌】楚谓之或谓之翕叶楚通语也【案广雅翕叶聚也义本此属考工记作朴属郑注云朴属犹附着诗大雅芃芃棫朴郑笺云相朴属而生藂刻本皆讹作叶据永乐大典本作藂藂即丛字尔雅释木朴枹者郭注云朴属丛生者为枹】
　　斟益也【言斟酌益之】南楚凡相益而又少谓之不斟凡病少愈而加剧亦谓之不斟或谓之何斟【言虽少损无所益也】
　　【案广雅广韵竝云斟益也义本此】
　　差闲知愈也南楚病愈者谓之差或谓之闲【言有闲隙】或谓之知知通语也或谓之慧或谓之憭【慧憭皆意精明】或谓之瘳或谓之蠲【蠲亦除也音涓又一圭反】或谓之除
　　【案愈亦作瘉汉书蓺文志防瘉为剧顔师古注云瘉读与愈同愈差也孔安国注论语病闲云少差曰闲广雅知瘥蠲除慧闲瘳瘉也义本此差瘥古通用傅亮为宋公修楚元王墓教可蠲复近墓五家李善注云郭璞方言注云蠲除也】











　　輶轩使者絶代语释别国方言三
<经部,小学类,训诂之属,方言>
　　钦定四库全书
　　輶轩使者絶代语释别国方言四
　　汉　扬雄　撰
　　晋　郭璞　注
　　襌衣江淮南楚之闲谓之褋【楚辞曰遗余褋兮澧浦音简牒】闗之东西谓之襌衣有袌者【前施袌囊也房报反】赵魏之闲谓之袏衣无袌者谓之裎衣【音逞】古谓之深衣【制见礼记】
　　【□汉书江充传充衣纱縠禅衣曲裾后垂交输顔师古注云襌衣制若今之朝服中襌也如淳曰交输割正幅使一头狭若燕尾垂之两防见于后是礼深衣续袵钩边后汉书马援传更为援制都布单衣注引方言禅衣江淮南楚之闲谓之褋闗之东西谓之襌衣襌单古通用礼记深衣篇郑目録云深衣连衣裳而纯之以卷者有表则谓之中衣刘熙释名云襌衣言无里也褋亦作説文云南楚谓襌衣曰广雅褋襌衣也袌亦作袍春秋哀公十四年公羊传反袂拭面涕沾袍何休注云袍衣前襟也袏裎广韵皆云襌衣史游急就篇襌衣蔽厀布毋繜顔师古注云襌衣似深衣而襃大】
　　襜褕江淮南楚谓之褣【裳凶反】自闗而西谓之襜褕其短者谓之裋褕【裋音竖】以布而无縁敝而紩之谓之褴褛自闗而西谓之防防【俗名防掖音倔】其敝者谓之致【致缝纳敝故名之也丁履反】
　　【案汉书隽不疑传衣黄襜褕顔师古注云襜褕直裾襌衣褣亦作童容任昉奏弹刘整曰何其不能折契钟庾而襜帷交质李善注云方言江淮谓襜褕为童容荀子大畧篇衣则竖褐不完杨倞注云竖褐僮竖之褐亦短褐也史记秦始皇本纪夫寒者利裋褐裴骃集解徐广曰一作短小襦也司马贞索隠云葢谓褐布竖裁为劳役之衣短而且狭故谓之短褐亦曰竖褐汉书贡禹传裋褐不完顔注云裋者谓僮竖所着布长襦也后汉书张衡传士或解裋褐而袭黼黻注云方言自闗而西谓之襜褕短者谓之裋也光武帝纪皆冠帻而服妇人衣诸于绣镼注云前书音义曰诸于大掖衣也如妇人之袿衣字书无镼字续汉书作防竝音其物反扬雄方言曰襜褕其短者自闗而西谓之防防郭璞注云俗名防掖据此则是诸于上加绣防如今之半臂也説文云直裾谓之襜褕裋竖使布长襦小尔雅云襜褕谓之童容布褐而紩之谓之蓝缕急就篇襜褕袷复褶袴禈顔师古注云襜褕直裾禅衣也】
　　汗襦【广雅作褕】江淮南楚之闲谓之防【音甑】自闗而西或谓之袛裯【袛音氐裯丁牢反亦呼为掩汗也】自闗而东谓之甲襦陈魏宋楚之闲谓之襜襦或谓之襌襦【今或呼衫为襌襦】
　　【案宋玉九辩被荷裯之晏晏兮王逸注云裯只裯也洪兴祖补注引方言汗襦自闗而西谓之袛裯后汉书羊续传其资藏惟有布衾敝袛裯盐麦数斛而已説文云袛裯短衣刘熙释名云荆州谓襌衣曰布防亦曰襜襦单襦如襦而无絮也玉篇云防汗襦也徐坚初学记引方言陈魏宋楚之闲谓之襜或谓之单襦改襌为单脱一襦字广雅褣祗禂襜褕也】
　　帬陈魏之闲谓之帔【音披】自闗而东或谓之摆【音碑今闗西语然也案説文云帬下裳也帔农谓帬帔也广雅帔帬也玉篇云摆闗东人呼帬也徐坚初学记引方言陈魏之闲谓帬为帔】
　　蔽厀江淮之闲谓之袆【音苇或晖】或谓之袚【音沸】魏宋南楚之闲谓之大巾自闗东西谓之蔽厀齐鲁之郊谓之袡【昌詹反】
　　【案袆袚説文竝云蔽厀释名云韠所以蔽厀前也齐人谓之巨巾又曰跪襜广雅大巾袆袡袚蔽厀也本此尔雅释器衣蔽前谓之幨郭注云今蔽厀也释文云幨本或作襜方言作袡疏全引方言此条文竝同末句误连下文襦字引之小尔雅蔽厀谓之袡】
　　襦【字亦作褕又襦无右也】西南蜀汉谓之曲领或谓之襦
</div>
    <div class="pagination">
<a href="方言_page2.html">上一页</a><a href="方言.html">1</a><a href="方言_page2.html">2</a><span class="current-page">3</span><a href="方言_page4.html">4</a><a href="方言_page5.html">5</a><a href="方言_page6.html">6</a><a href="方言_page7.html">7</a><a href="方言_page8.html">8</a><span>...</span><a href="方言_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
