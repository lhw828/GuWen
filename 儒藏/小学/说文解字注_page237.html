<!DOCTYPE html>
<html>
<head>
    <meta charset="UTF-8">
    <title>说文解字注 - 第 237 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 237 页/共 283 页</h1>
    <div class="content">　　路径：段注说文□第十二卷□女部
　　标题：婴yīnɡ
　　注解：绕也。各本作颈饰也，今正。贝部賏，颈饰也。婴与賏非一字，则解不应同。孙绰天台山赋：方解缨络。李引说文婴，绕也。缨与婴通。陆机赴洛中道作诗：世□婴我身。李引说文婴，绕也。唐初本可据。绕者，缠也。一切缠绕如賏之缠颈，故其字从賏。越绝书：婴荣楯以白□。司马法：大夫婴弓。山海经：婴以百圭百壁。谓陈之以环祭也。又燕山多婴石，言石似玉，有符采婴带也。凡史言婴城自守，皆谓以城围绕而守也。凡言婴皃，则嫛婗之转语。从女賏。賏，贝连也，颈饰。各本作其连也。今正。又移颈饰二字于此。此六字释以賏会意之恉。于盈切。十一部。1980
　　路径：段注说文□第十二卷□女部
　　标题：□càn
　　注解：三女为□。唐风绸缪曰：今夕何夕，见此粲者。毛传：三女为粲。大夫一妻二妾。□，美也。周语：有三女奔密康公。其母曰：夫兽三为羣，人三为众，女三为粲。夫粲，美之物也。众以美物归女，而何德以堪之。从女□声。大徐作□省声。按经传作粲。叚借字陆德明曰：字林作□，汉晋字。之变迁也。仓案切。十四部。
　　路径：段注说文□第十二卷□女部
　　标题：媛yuàn
　　注解：美女也。人所欲援也。庸风：邦之媛也。传曰：美女为媛。媛者，引也。谓人所欲引为己助者也。郑笺诗云：邦人所依倚以为援助也。援、媛以叠韵为训。从女爰声。依小徐本，无爰引也三字。王眷切。十四部。《诗》曰：“邦之媛兮。”君子偕老文。兮，今诗作也，许作兮。又偁玉之瑱兮，可证许所据也字皆作兮。
　　路径：段注说文□第十二卷□女部
　　标题：娉pìn
　　注解：问也。凡娉女及聘问之礼古皆用此字。娉者，专词也。聘者，泛词也。耳部曰：聘者，访也。言部曰：泛谋曰访。故知聘为泛词也。若夫礼经大曰聘，小曰问，浑言之皆曰聘，此必有所尃适，非泛词也。至于聘则为妻，则又造字所以从女之故。而经传槩以聘代之，聘行而娉废矣。从女甹声。匹正切。十一部。
　　路径：段注说文□第十二卷□女部
　　标题：娽lù
　　注解：随从也。史记平原君列传曰：公等录录，因人成事。王邵云：录录，借字。说文娽娽，随从之皃也。依王本多四字。从女彔声。力六切。三部。
　　路径：段注说文□第十二卷□女部
　　标题：妆zhuānɡ
　　注解：饰也。此饰篆引伸之义也。宋玉赋曰：体美容冶，不待饰装。上林赋：靘□刻饰。□者，俗字。装者，叚借字。从女丬声。侧羊切。十部。
　　路径：段注说文□第十二卷□女部
　　标题：娈liàn
　　注解：慕也。从女□声。此篆在籒文为□，顺也。在小篆为今之恋，慕也。凡许书复见之篆皆不得议□。广韵卅三线曰：恋，慕也。娈、恋为古今字。广韵力眷切。十四部。大徐力沇切。广韵二十八狝此切训美好。〖注〗□，古文娈。
　　路径：段注说文□第十二卷□女部
　　标题：媟xiè
　　注解：嬻也。与下篆为转注。媟与日部暬义似同而实异，宋人合为一字，非也。方言曰：媟，狎也。汉枚乘传曰：以故得媟黩贵幸。今人以亵衣字为之，亵行而媟废矣。从女枼声。私列切。十五部。
　　路径：段注说文□第十二卷□女部
　　标题：嬻dú
　　注解：媟嬻也。单言之曰媟，曰嬻。□言之曰媟嬻。国语：陈侯淫于夏氏，不亦嬻姓矣乎。惟明道本不误。今人以沟渎字为之，渎行而嬻废矣。黑部有黩，握持垢也。义亦与嬻别。从女卖声。徒谷切。三部。
　　路径：段注说文□第十二卷□女部
　　标题：□zhuó
　　注解：短面也。淮南书曰：圣人之思修。愚人之思叕。高注：叕，短也。方言：□，短也。注：蹶□，短小皃。□篆葢形声兼会意。从女窡声。丁滑切。十五部。
　　路径：段注说文□第十二卷□女部
　　
　　标题：嬖bì
　　注解：□嬖，□也。玉篇作便僻也。广韵曰：爱也。卑也。妾也。按经传中不外此三义。从女辟声。博计切。十六部。〖注〗□原字无攵。
　　路径：段注说文□第十二卷□女部
　　标题：□qì
　　注解：难也。大东传曰：契契，忧苦也。击鼓传曰：契阔，勤苦也。按契与□音近。广韵□音契。从女□声。苦卖切。十六部。
　　路径：段注说文□第十二卷□女部
　　标题：妎hài
　　注解：妬也。字林亦云：疾妎，妬也。按楚语：弭其百苛，殄其谗慝。韦注曰：弭，止也。殄，覆也。明道本不误，谓解除之也。今本讹作妎其谗慝，文理不可通。从女介声。胡葢切。十五部。
　　路径：段注说文□第十二卷□女部
　　标题：妬dù
　　注解：妇妬夫也。从女石声。各本作户声，篆亦作妒，今正。此如拓橐蠹等字皆以石为声，户非声也。当故切。五部。
　　路径：段注说文□第十二卷□女部
　　标题：媢mào
　　注解：夫妬妇也。大学曰：□疾以恶之。郑曰：□，妬也。颜氏家训曰：太史公论英布曰：祸之兴自爱姬，生于妬媚。汉书外戚传亦云：成结宠妾妬媚之诛。此二媚字并当作媢。五宗世家亦云：常山宪王后妬媢。王充论衡云：妬夫媢妇生则忿怒鬬讼。按颜所举，惟英布传是此字本义，其余皆与妬不分别。尚书只作冒。从女冒声。莫报切。古音在三部。一曰梅目相视也。梅当作怒。周语曰：道路以目。按杜诗用抉眼，卽易之反目也。许目部云：□，涓目也。梅目或□目之误，所谓裂眦。又按梅当作侮，谓目相侮也。史记曰目□之。
　　路径：段注说文□第十二卷□女部
　　标题：□yāo
　　注解：巧也。此与□各字，今用□为□，非也。《诗》曰：“桃之□□。”女子□皃。木部已偁桃之枖枖矣。此作□□，葢三家诗也。释为女子□皃，以明□之别一义。从女芺声。于乔切。二部。俗省作妖。
　　路径：段注说文□第十二卷□女部
　　标题：佞nìnɡ
　　注解：巧讇高材也。巧者，技也。讇者，谀也。从女仁声。小徐作仁声。大徐作从信省。按今音佞乃定切，故徐铉、张次立疑仁非声。考晋语：佞之见佞，果丧其田。许之见诈，果丧其赂。古音佞与田韵，则仁声是也。十二部，音转入十一部。
　　路径：段注说文□第十二卷□女部
　　标题：嫈yīnɡ
　　注解：小心态也。见嫇篆下。从女，荧省声。乌茎切。十一部。
　　路径：段注说文□第十二卷□女部
　　标题：嫪lào
　　注解：婟也。声类云：婟嫪，恋惜也。从女翏声。郞到切。古音在三部。
　　路径：段注说文□第十二卷□女部
　　标题：婟hù
　　注解：嫪也。尔雅：鶭，泽虞。郭注：今婟泽鸟。常在泽中，见人辄鸣唤不去。按此二篆为转注。从女固声。胡误切。五部。
　　路径：段注说文□第十二卷□女部
　　标题：姿zī
　　注解：态也。态者，意也。姿谓意态也。从女次声。卽夷切。十五部。
　　路径：段注说文□第十二卷□女部
　　标题：□jù
　　注解：骄也。骄，俗本作娇，小徐不误。古无娇字，凡云娇卽骄也。文选琴或怨□而踌躇。幽愤诗：恃爱肆姐姐。卽□之省。李善皆引说文□赋：娇也。与魏文帝笺：蹇姐名昌。姐亦□字。按心部怚，骄也。音义皆同。从女虘声。子豫切。五部。
　　路径：段注说文□第十二卷□女部
　　标题：妨fánɡ
　　注解：害也。害者，伤也。从女方声。敷方切。十部。亦去声。
　　路径：段注说文□第十二卷□女部
　　标题：妄wànɡ
　　注解：乱也。从女亡声。巫放切。十部。
　　路径：段注说文□第十二卷□女部
　　标题：偷tōu
　　注解：巧黠也。按偷盗字当作此偷。从女俞声。托侯切。四部。
　　路径：段注说文□第十二卷□女部
　　标题：□hù
　　注解：□卤，叠韵字。贪也。贪者，欲物也。从女污声。胡古切。五部。
　　路径：段注说文□第十二卷□女部
　　标题：娋shào
　　注解：小小□也。侵者，渐进也。凡用稍稍字，谓出物有渐。凡用娋娋字，谓以渐侵物也。方言：娋，□也。方俗语也。从女肖声。息约切。按当依篇、韵所敎切。
　　路径：段注说文□第十二卷□女部
　　标题：□duò
　　注解：量也。广韵作挆，云称量。从女朵声。丁果切。十七部。
　　路径：段注说文□第十二卷□女部
　　标题：妯chōu
　　注解：动也。小雅：忧心且妯。释诂、毛传皆曰：妯，动也。笺云：妯之言悼也。文言：妯，扰也。人不静曰妯。按心部引诗忧心且怞。从女由声。徒歴切。古音在三部。广韵丑鸠切。方言妯娌，度六切。
　　路径：段注说文□第十二卷□女部
　　标题：嫌xián
　　注解：不平于心也。心部曰：慊，疑也。嫌与慊义别。从女兼声。户兼切。七部。一曰疑也。此谓二篆义同。
　　路径：段注说文□第十二卷□女部
　　标题：□shěnɡ
　　注解：减也。减者，损也。按水部又曰：渻，少减也。然则□、渻音义皆同。作省者叚借字也。省行而□、渻废矣。许书凡云省改皆作省，应以□正之。从女省声。所景切。十二部。
　　路径：段注说文□第十二卷□女部
　　标题：婼chuò
　　注解：不顺也。毛诗传曰：若，顺也。此字从若则当训顺，而云不顺也。此犹祀从巳，而训祭无巳也。从女若声。丑略切。五部。《春秋传》有“叔孙婼”。鲁大夫也。
　　路径：段注说文□第十二卷□女部
　　标题：婞xìnɡ
　　注解：很也。很者，不听从也。王逸离骚注同。一曰见亲。小徐有此四字。按凡亲幸、嬖幸，当作此婞。从女幸声。胡顶切。十一部。《楚词》曰：“鲧婞直。”离骚文。此证很义。
</div>
    <div class="pagination">
<a href="说文解字注_page236.html">上一页</a><span>...</span><a href="说文解字注_page232.html">232</a><a href="说文解字注_page233.html">233</a><a href="说文解字注_page234.html">234</a><a href="说文解字注_page235.html">235</a><a href="说文解字注_page236.html">236</a><span class="current-page">237</span><a href="说文解字注_page238.html">238</a><a href="说文解字注_page239.html">239</a><a href="说文解字注_page240.html">240</a><a href="说文解字注_page241.html">241</a><a href="说文解字注_page242.html">242</a><span>...</span><a href="说文解字注_page238.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
