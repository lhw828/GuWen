<!DOCTYPE html>
<html>
<head>
    <meta charset="UTF-8">
    <title>康熙字典 - 第 78 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 78 页/共 976 页</h1>
    <div class="content">稐	【午集下】【禾字部】	稐	【集韻】魯本切，輪上聲。禾束也。

稑	【午集下】【禾字部】	稑	【唐韻】【集韻】【韻會】力竹切【正韻】盧谷切，□音六。【說文】疾熟也。先種後熟曰穜，後種先熟曰稑。【周禮天官內宰】上春，詔王后帥六宮之人，生穜稑之種，而獻於王。　又【集韻】或作穋。【詩豳風】黍稷重穋。【說文】引《詩》作稑。

稒	【午集下】【禾字部】	稒	【廣韻】【集韻】【韻會】□古慕切，音顧。縣名。【前漢地理志】五原郡有稒陽縣。

稓	【午集下】【禾字部】	稓	【集韻】疾各切，音昨。鄕名，在臨邛。　又姓。

	【辰集下】【欠字部】		【玉篇】【廣韻】【集韻】□於建切，音堰。大呼用力也。　又怒腹也。或作躽。　又【集韻】伊甸切，音宴。又於殄切，音蝘。義□同。

稔	【午集下】【禾字部】	稔	【廣韻】如甚切【集韻】【韻會】【正韻】忍甚切，□音荏。【說文】穀熟也。【左傳襄二十七年】不及五稔。【註】稔，年也，熟也。穀一熟爲一年。　又凡積久者亦曰稔。【任彥昇奏彈】惡積釁稔。

稕	【午集下】【禾字部】	稕	〔古文〕□【唐韻】之閏切【集韻】【韻會】【正韻】朱閏切，□肫去聲。【說文】束稈也。

稖	【午集下】【禾字部】	稖	【篇海】步項切，音棒。耜屬。同。

窫	【午集下】【穴字部】	窫	【廣韻】烏黠切【集韻】乙黠切，□音札。【類篇】空大也，靜也。　又窫窳，國名。　又獸名。【山海經】少咸之山有獸，狀如牛，而赤身人面馬足，名曰窫窳。【註】似□而虎爪。

稗	【午集下】【禾字部】	稗	【廣韻】【集韻】【韻會】□傍卦切，音□。【說文】禾別也。【徐曰】似禾而別也。稊稗也。【廣韻】草似穀而實細。【孟子】苟爲不熟，不如荑稗。【後漢光武紀】建武三十一年，□留雨穀，形如稗實。【註】稗，草之似穀者。【六書故】稗，葉純似稻，節閒無毛，實似蕡，害稼。【正字通】有水稗旱稗二種。【韻會】一曰生水中。【謝靈運詩】蒲稗相因依。　又細也。【前漢藝文志】小說謂之稗說。又稗官。【師古註】小官也。【唐書陸贄傳】算稗販之緡。稗，謂小販之民。

稘	【午集下】【禾字部】	稘	【唐韻】【集韻】□居之切，音姬。朞本字。周年爲稘。【說文】稘復其時也。【唐書溫彥博傳】我見其不逮再稘。　又【玉篇】稈也。　又【集韻】渠之切，音奇。豆莖也。

□	【未集下】【肉字部】	□	【廣韻】【集韻】□時制切，音逝。割肉。

□	【未集上】【米字部】	□	【揚雄蜀都賦】崔□交倚。【字彙】音義未詳。

稙	【午集下】【禾字部】	稙	【廣韻】【韻會】□竹力切，音陟。早種禾也。【詩魯頌】稙穉菽麥。【傳】先種曰稙，後種曰穉。　又【釋名】靑徐人謂長婦曰稙長。禾苗先生者曰稙，取名於此也。　又【集韻】丞職切，音寔。義同。

稸	【午集下】【禾字部】	稸	【廣韻】許竹切【集韻】許六切，□音畜。同蓄。積也，聚也。【戰國策】稸積朽腐而不用。【後漢袁紹傳】稸士馬以討不庭。

筃	【未集上】【竹字部】	筃	【集韻】伊眞切，音因。【類篇】竹名。【說文】車重席。與茵同。

稚	【午集下】【禾字部】	稚	【廣韻】直利切，音治。幼稚，亦小也，晚也。同稺。【穀梁傳僖十年】驪姬有二子，長曰奚齊，稚曰卓子。　又姓。【史記商本紀贊】契爲子姓，其後分封，以國爲姓，有稚氏。

稛	【午集下】【禾字部】	稛	【唐韻】【集韻】□苦本切，音棞。【說文】絭束也。　又【集韻】【韻會】【正韻】□苦隕切，音麇。滿也。【齊語】稛載而歸。　【正韻】从倉囷之囷，與稇字不同。

稜	【午集下】【禾字部】	稜	【廣韻】魯登切【韻會】【正韻】盧登切，□音楞。【前漢李廣傳】威稜憺乎鄰國。【註】李奇曰：神靈之威曰稜。　又稻名。烏稜。　又藥名。三稜。又香附子，名水三稜。　又【廣韻】俗棱字。凡物有廉角者曰觚稜。【班固西都賦】上觚稜而棲金爵。【註】稜，柧也。柧與觚同。　又【韻會】魯鄧切，楞去聲。農人指田遠近多少曰幾稜。　又叶良中切，音龍。【班固東都賦】俯仰乎乾坤，參象乎聖躬。目中夏而布德，瞰四裔而抗稜。

稝	【午集下】【禾字部】	稝	【玉篇】【集韻】□蒲庚切，音彭。禾密也。　【正字通】禾相比成列也。

稞	【午集下】【禾字部】	稞	【廣韻】【集韻】□苦禾切，音科。靑州謂麥曰課。　又【唐韻】【集韻】□胡瓦切，音踝。穀之善者。　又【集韻】魯果切，音裸。無皮穀。

稟	【午集下】【禾字部】	稟	【唐韻】【集韻】【韻會】□力錦切，音懔。【說文】賜穀也。从从禾。【徐曰】公稟賜之也。【廣韻】與也。【增韻】供也，給也，受也。【禮中庸】旣稟稱事。【歐陽氏曰】古者給人以食，取之倉廩，故因稱稟給，稟食。【前漢孝文紀】吏稟當受鬻者。【師古註】稟，給也。　又【唐韻】【集韻】【韻會】□筆錦切，賓上聲。受命曰稟。【書說命】臣下罔攸稟令。【傳】稟，受也。毛氏曰：今俗以白事爲稟，古無此義。　又水名。【水經注】長社北界有稟水。　又【集韻】逋鴆切，賓去聲。受也。　【韻會】俗作禀，非。

稠	【午集下】【禾字部】	稠	【唐韻】直由切【集韻】【韻會】□留切【正韻】除留切，□音儔。【說文】多也。【廣韻】穊也。【增韻】密也。又穠也。【戰國策】書策稠濁。【束晳補華黍詩】黍發稠華。　又地名。【北史魏本紀】永熙三年二月，帝至稠桑。　又姓。【前漢功臣表】常樂侯稠雕。　又【增韻】通作綢。【詩小雅】綢直如髮。【箋】綢，密也。　又【集韻】田聊切，音迢。【莊子天下篇】可謂稠適而上遂矣。【註】音調。本亦作調。　又【集韻】徒弔切，音糶。動搖貌。【前漢揚雄傳】天下稠。【註】稠，徒弔反。考證：〔【束皙補黍華詩】黍發稠花。〕　謹照原文黍華改華黍。稠花改稠華。 

稡	【午集下】【禾字部】	稡	【廣韻】【集韻】【韻會】【正韻】□臧沒切，音卒。稡，詳字註。　又【韻會】子外切。與萃通。聚也。【郭璞爾雅序】會稡舊說。【疏】聚也。

稣	【午集下】【禾字部】	穌	【唐韻】素孤切【集韻】【正韻】孫租切【韻會】孫徂切，□音蘇。【說文】把取禾若也。【徐曰】穌，猶部斂之也。　又【廣韻】息也，舒悅也。【韻會】死而更生曰穌。通作蘇。【書仲虺之誥】后來其蘇。【禮樂記】蟄蟲昭蘇。【註】更息曰蘇。【集韻】俗作甦。　又【職方外紀】耶穌，西國言救世生也。　又叶桑河切，音娑。【黃庭經】臨絕呼之亦復穌，久久行之飛太霞。霞音何。

稨	【午集下】【禾字部】	稨	【集韻】□眠切，音邊。籬上豆。

稪	【午集下】【禾字部】	稪	【玉篇】方木切【集韻】方六切，□音福。穀名。　又【集韻】房六切，音伏。義同。

稫	【午集下】【禾字部】	稫	【廣韻】芳逼切【集韻】【韻會】拍逼切，□音堛。稫稄，禾密貌。　又【集韻】筆力切，音逼。蹂禾下葉。

笕	【未集上】【竹字部】	筧	【廣韻】古典切【集韻】吉典切，□音繭。以竹通水也。【白居易石函記】錢塘湖北有石函，南有筧，放水漑田，若諸小筧，非灌田時，□須封閉築塞。其筧之南，舊有闕岸，若水暴漲於石函，南筧洩之，隄防潰也。　又【類篇】胡典切【篇海】讀如現。竹名。

稬	【午集下】【禾字部】	稬	【廣韻】乃臥切【集韻】【韻會】奴臥切，□音愞。稻之黏者，可爲酒。【說文】沛國謂稻曰稬。　又【廣韻】【集韻】□乃管切，音暖。又【唐韻】奴亂切，音偄。義□同。　俗作糯穤。

	【卯集中】【手字部】		【集韻】撫兩切。與仿髣同。相似也。　又晡橫切，音祊。相牽也。與搒同。

稱	【午集下】【禾字部】	稱	【唐韻】處陵切，音爯。知輕重也。【說文】銓也。春分而禾生，夏至晷景可度，禾有秒，秋分而秒定，律數十二秒當一分，十分爲寸，其重以十二粟爲一分，十二分爲銖。故諸程品皆从禾。【禮月令】蠶事旣登，分繭稱絲效功，以共郊廟之服。　又揚也，謂也。【禮表記】君子稱人之善則爵之。【前漢賈誼傳】以能誦詩書屬文，稱於郡中。　又言也。【禮檀弓】言在不稱徵。【射義】好學不倦，好禮不變，旄期稱道不亂。　又舉也。【書牧誓】稱爾戈。【疏】戈短，人執以舉之，故言稱。　又名號謂之稱。【孟子題詞】子者，男子之通稱。　又姓。【前漢功臣表】新山侯稱忠。　又【廣韻】昌證切【集韻】【韻會】昌孕切，□音秤。權衡正斤兩者。俗作秤。見前。　又度也，量也。【易謙卦】君子以稱物平施。　又適物之宜也。【易繫辭】巽稱而隱。【禮禮器】禮不同，不豐，不殺，蓋言稱也。　又愜意。【爾雅釋詁】稱，好也。【註】物稱人意亦爲好。　又相等也。【周禮冬官考工記輿人】爲車輪崇車廣衡長，參如一謂之參稱。【註】稱，猶等也。　又衣單複具曰稱。【禮喪大記】袍必有表，不襌。衣必有裳，謂之一稱。【註】袍，褻衣，必有以表之，乃成稱也。　又副也。【前漢孔光傳】無以報稱。　又舉也。【前漢食貨志】當其有者，半賈而賣，亡者取倍稱之息。【註】稱，舉也。今俗謂之舉錢。

□	【未集上】【竹字部】	□	【字彙補】□遙切，音標。竹名。

稳	【午集下】【禾字部】	穩	【唐韻】【集韻】【正韻】□烏本切，溫上聲。【說文】蹂穀聚也。一曰安也。从禾，隱省。古通用安隱。　又【字彙補】叶烏銑切，音偃。【蘇軾垂雲亭詩】江山雖有餘，亭榭苦難穩。登臨不得要，萬象各偃蹇。

稴	【午集下】【禾字部】	稴	【廣韻】力兼切【集韻】勒兼切，□音濂。【說文】稻不黏者。　一曰靑稻白米。　又稴，禾不實貌。　又【廣韻】戸兼切，音嫌。又【廣韻】【集韻】□胡讒切，音咸。又【集韻】堅嫌切，音兼。又【廣韻】力忝切【集韻】盧忝切，□音溓。又【廣韻】力店切【集韻】歷店切，□音。義□同。

稵	【午集下】【禾字部】	稵	【廣韻】子之切【集韻】津之切，□音兹。禾生貌。【玉篇】益也。與滋同。一曰蒔也。　又同□，詳□字註。

稷	【午集下】【禾字部】	稷	〔古文〕□【唐韻】子力切【集韻】【韻會】【正韻】節力切，□音卽。【說文】齋也。五穀之長。【徐曰】案本草，稷卽穄，一名粢。楚人謂之稷，關中謂之□，其米爲黃米。【通志】稷苗穗似蘆，而米可食。【月令章句】稷，秋種夏熟，歷四時，備隂陽，穀之貴者。【詩王風】彼稷之苗。【禮曲禮】稷曰明粢。　又神名。【風俗通義】稷，五穀之長。五穀衆多，不可徧祭，故立稷而祭之。　又農官名曰后稷。【書舜典】汝后稷播時百穀。【左傳昭二十九年】蔡墨曰：稷，田正也。有烈山氏之子曰柱，爲稷，自夏以上祀之。周棄亦爲稷，自商以來祀之。　又疾也。【詩小雅】旣齊旣稷。【註】齊整稷疾。言祭祀禮容莊敬也。○按《毛傳》訓稷爲疾。鄭箋仍訓黍稷之稷。朱註本《毛傳》，宜从毛訓爲是。　又姓。漢上津令稷嗣。　又地名。【左傳宣十五年】晉侯治兵于稷。【註】稷，晉地。河東聞喜縣西有稷山。【前漢地理志】西河郡美稷縣。　又與昃通。【穀梁傳定十五年】戊午日下稷，乃克葬。【註】稷，昃也。下稷謂脯時。○按《隷釋郙閣□》言劬勞曰稷，用《穀梁》日下稷之文，與《堯母□》日不稷，《費鳳□》乾乾日稷同。　【集韻】或作□。

稹	【午集下】【禾字部】	稹	【唐韻】【韻會】之忍切【集韻】【正韻】止忍切，□音軫。叢緻也。又聚物也。【爾雅釋言】苞稹也。【疏】物叢生曰苞。齊人名曰稹。郭璞曰：今人呼叢緻者爲稹。【郭璞江賦】橉杞稹薄。【註】稹，稠穊也。　又【廣韻】側鄰切【集韻】之人切，□音眞。義同。　又音奠。【周禮冬官考工記輪人】凡斬轂之道，必矩其隂陽。陽也者，稹理而堅。隂也者，疏理而柔。【註】陽木文理緻而堅。鄭司農云：稹，讀爲奠祭之奠。　又【集韻】亭年切，音田。木根相迫也。與槇同。　又□眠切，音邊。籬上豆。與□同。考證：〔【周禮輪人】凡斬轂之道，必矩于隂陽。〕　謹照原文于改其。 

稺	【午集下】【禾字部】	稺	【唐韻】【集韻】直利切【正韻】直意切，□音治。【說文】幼禾也。【廣韻】晚禾。【詩魯頌】稙稺菽麥。【註】後種曰稺。　又【增韻】凡人物幼小皆曰稺。【詩鄘風】衆稺且狂。【傳】幼稺。【史記五帝紀】舜以夔爲典樂敎稺子。【鄭註】國子也。　又【五音集韻】直離切，音馳。幼也。　一曰自驕矜貌。【管子重令篇】菽粟不足，末生不禁，民必有饑色，而工以雕文刻鏤相稺也，謂之逆。【註】稺，驕也。　又【正字通】叶賄韻。【詩小雅】無害我田。稺，叶下火。火，音毀。　【集韻】亦作稚□。考證：〔【詩衞風】衆稺且狂。〕　謹照原文衞風改鄘風。 

稻	【午集下】【禾字部】	稻	【唐韻】徒皓切【集韻】【韻會】杜皓切，□音道。【說文】稌也。【韻會】有芒穀，卽今南方所食之米，水生而色白者。【禮曲禮】凡祭宗廟之禮，稻曰嘉蔬。【詩豳風】十月穫稻。【周禮地官稻人】掌稼下地。【疏】以下田種稻，故云稼下地。【史記夏本紀】禹令益予衆庶，稻可種□濕。【爾雅翼】稻，米粒如霜，性尤宜水，一名稌。然有黏，有不黏，今人以黏爲稬，不黏爲秔。又有一種曰秈，比於秔小，而尤不黏，其種甚早，今人號秈爲早稻，秔爲晚稻。【六書故】稻性宜水，亦有同類而陸種者，謂之陸稻。記曰：煎醢加於陸稻上，今謂之旱稜。南方自六月至九月穫，北方地寒，十月乃穫。　又姓。【何氏姓苑】今晉陵人。　又地名。【前漢地理志】琅琊郡有稻縣。　又【集韻】土皓切，音討。秔也。關西語。　又叶徒苟切。【詩豳風】十月穫稻，爲此春酒，以介眉壽。　又叶徒故切，音度。【易林】蝗齧我稻，驅不可去。實穗無有，但見空藳。

稼	【午集下】【禾字部】	稼	【唐韻】古訝切【集韻】【韻會】居訝切【正韻】居亞切，□音駕。種之曰稼，斂之曰穡。【書洪範】土爰稼穡。【疏】種穀曰稼，若嫁女之有所生然。【說文】禾之秀實爲稼，莖節爲禾。【詩豳風】十月納禾稼。　又【說文】一曰在野曰稼。　又【說文】一曰稼，家事也。　又叶古五切，音鼓。【韓愈送李愿序】盤之中，維子之宮。盤之土，維子之稼。　又叶居賀切，音箇。【陸雲詩】有奄萋萋，甘雨未播。黍稷方華，中田多稼。庭槐振藻，園桃阿那。　【集韻】稼，或省作家。

穓	【午集下】【禾字部】	穓	【五音集韻】與職切，音弋。耕也。

稽	【午集下】【禾字部】	稽	〔古文〕□【廣韻】古奚切【集韻】【韻會】堅奚切【正韻】堅溪切，□音雞。考也，計也議也，合也，治也。【書堯典】曰若稽古帝堯。【易繫辭】於稽其類。【註】考也。【禮緇衣】行必稽其所敝。【註】猶考也，議也。又【儒行】古人與稽。【註】稽猶合也。古人與合，則不合於今人也。【周禮天官小宰】聽師田以□稽。【註】□，閱也。稽，計也。合也。合計其士之卒伍，閱其兵器，爲之要簿也。【前漢賈誼傳】婦姑不相說，則反脣而相稽。【註】相與計較也。　又留止也。【說文徐註】禾之曲止也，尤者異也。有所異處，必稽考之，卽遲留也。【前漢食貨志】蓄積餘贏，以稽市物。【註】稽，貯滯也。【後漢馬援傳】何足久稽天下士。　又至也。【莊子逍遙遊】大浸稽天而不溺。　又滑稽。【史記樗里子傳】滑稽多智。【註】滑，亂也。稽，同也。辯捷之人，言非若是，言是若非，能亂同異也。一云酒器，可轉注，吐酒不已，俳優之人，詞不窮竭，如滑稽之吐酒不已。　又【吳語】□鐸拱稽。【註】□，抱也。拱，執也。稽，棨戟也。　又山名。【周禮夏官職方氏】揚州山鎭曰會稽。　又姓。【呂氏春秋】秦有賢者稽黃。　又【廣韻】康禮切【集韻】【韻會】遣禮切【正韻】祛禮切，□音啓。下拜首至地。【書舜典】禹拜稽首。【傳】首至地，臣事君之禮。【周禮春官大祝】辨九拜，一曰稽首。【禮檀弓】拜稽顙，哀戚之至隱也。【註】稽顙者，觸地無容。　【說文】稽从□从尤，旨聲，自爲部。

稾	【午集下】【禾字部】	稾	【唐韻】【集韻】【韻會】【正韻】□古老切，音杲。【玉篇】禾稈也。【韻會】禾莖爲稾，去皮爲秸。古有罪者席稾飮水。【前漢貢禹傳】已奉穀租，又出稾稅。　又文草曰稾。【史記屈原傳】屬草稾未定。【前漢孔光傳削草註】言已繕寫，輒削壞其稾。　又地名。【前漢地理志】眞定國稾城。　又【集韻】居效切，音敎。枯禾。　又居號切，音高。散也。【儀禮旣夕】稾車載蓑笠。鄭康成讀。

	【卯集上】【心字部】		【集韻】部本切，音笨。性不慧也。

稿	【午集下】【禾字部】	稿	【正字通】同稾。

□	【午集下】【穴字部】	□	【等韻】居祐切，音救。窮也，深也，謀也，盡也。

	【寅集上】【尢字部】		【集韻】子末切，音拶。□，足大也。

穀	【午集下】【禾字部】	穀	【唐韻】【集韻】【韻會】【正韻】□古祿切，音谷。【說文】續也。百穀之總名。从禾，聲。【長箋】穀有穅秕，故从。【書洪範】百穀用成。【禮月令】孟秋農乃登穀。【周禮天官大宰】三農生九穀。【註】鄭司農云：九穀，黍，稷，秫，稻，麻，大小豆，大小麥。一說九穀無秫大麥，而有粱苽。又【天官膳夫】食用六穀。【註】黍，稷，粱，麥，苽，稌。又【天官疾醫】五穀養其病。【註】麻，黍，稷，麥，豆。【酉陽雜俎】九穀，黍稷稻粱，三豆二麥。【爾雅翼】梁者，黍稷之總名。稻者，漑種之總名。菽者，衆豆之總名。三穀各二十種，爲六十，蔬果之屬，助穀各二十種，凡百穀。又【星經】八穀星，主黍，稷，稻，粱，麻，菽，麥，烏麻，星明則俱熟。　又【爾雅釋詁】穀，善也。【書洪範】旣富方穀。【詩□風】穀旦于差。【禮曲禮】自稱曰不穀。【註】謙稱。　又生也。【詩王風】穀則異室。【註】穀，生也。　又【爾雅釋言】穀，祿也。【詩小雅】俾爾戩穀。【註】穀，祿也。　又養也。【詩小雅】以穀我士女。【戰國策】求百姓之饑寒者收穀之。　又孺子曰穀。【荀子禮論篇】臧穀猶且羞之。　又國名。【春秋桓七年】穀伯綏來朝。【註】穀國在南鄕築陽縣北。　又水名。【周語】穀洛鬭。　又【揚子方言】螳螂，齊杞以東謂之馬穀。　又姓。又穀梁，複姓。　又【集韻】居□切，音冓。祿也。【論語】不至於穀。皇侃讀。　又楚地名。【左傳僖二十八年】連穀。【陸德明音義】胡木切，音斛。　又與谷同。【前漢王莽傳】穀風迅疾，從東北來。　又與告通。【禮檀弓】齊穀王姬之喪。【註】穀，當爲告，聲之譌。　又叶訖力切。【六韜】紛紛渺渺，好色無極。吾觀其野，草菅勝穀。　又叶工洛切。【詩小雅】俶載南畝，播厥百穀。旣庭且碩，曾孫是若。　又與同。【左傳宣四年】楚人謂乳穀，謂虎於菟。　【集韻】或从米作糓。

穁	【午集下】【禾字部】	穁	【廣韻】而容切【集韻】如容切，□音茸。穠穁，芳也。一曰禾稍。　又【廣韻】而隴切【集韻】乳勇切，□音宂。稻穁也。

</div>
    <div class="pagination">
<a href="康熙字典_page77.html">上一页</a><span>...</span><a href="康熙字典_page73.html">73</a><a href="康熙字典_page74.html">74</a><a href="康熙字典_page75.html">75</a><a href="康熙字典_page76.html">76</a><a href="康熙字典_page77.html">77</a><span class="current-page">78</span><a href="康熙字典_page79.html">79</a><a href="康熙字典_page80.html">80</a><a href="康熙字典_page81.html">81</a><a href="康熙字典_page82.html">82</a><a href="康熙字典_page83.html">83</a><span>...</span><a href="康熙字典_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
