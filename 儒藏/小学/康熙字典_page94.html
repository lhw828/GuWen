<!DOCTYPE html>
<html>
<head>
    <meta charset="UTF-8">
    <title>康熙字典 - 第 94 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 94 页/共 976 页</h1>
    <div class="content">	【備考】【亥集】【鳥字部】		【搜眞玉鏡】音鳩。〇按卽鳩字之譌。

絭	【未集中】【糸字部】	絭	【廣韻】去願切【集韻】【韻會】區願切，□音券。【說文】攘臂繩也。【博雅】絭謂之纕。【廣韻】連弩三十，絭共一臂。　又【廣韻】居倦切【集韻】古倦切，□音眷。義同。　又【廣韻】俱願切【集韻】居願切，□音□。義同。　又【廣韻】居玉切【集韻】拘玉切，□音挶。義同。　又【集韻】驅圓切，音圈。義同。

絮	【未集中】【糸字部】	絮	【廣韻】息御切【集韻】【正韻】息據切，□音楈。【說文】敝緜也。【釋名】絮，胥也，胥久故解落也。【急就篇註】漬繭擘之精者曰緜，粗者曰絮。今則謂新者爲緜，故者曰絮。【前漢文帝紀】九十以上賜帛，人二疋，絮三斤。【註】師古曰：絮，綿也。　又【史記絳侯世家】太后以冒絮提文帝。【註】應劭曰：陌額絮也。晉灼曰：《巴蜀異物志》謂頭上巾爲冒絮。　又【廣韻】抽據切【集韻】楮御切【韻會】摛據切，□音悇。【禮曲禮】毋絮羹。【註】絮，猶調也。【釋文】謂加以鹽梅也。　又【廣韻】乃亞切，音。【集韻】企夜切，音。絲棼也。　又【廣韻】【集韻】□尼據切，音女。姓也。【前漢張敞傳】敞使賊捕掾絮舜有所案驗。　又【集韻】【韻會】□人余切，音如。姓也。　又【集韻】女加切，音挐。義同。

絯	【未集中】【糸字部】	絯	【廣韻】古哀切【集韻】【韻會】【正韻】柯開切，□音該。【博雅】束也。【玉篇】挂也，中約也。【莊子天地篇】方且爲物絯。　又【廣韻】侯楷切【集韻】下楷切，□音駭。大絲也。又挂也。　又【集韻】下攺切，音亥。義同。

絰	【未集中】【糸字部】	絰	【廣韻】【集韻】【韻會】徒結切【正韻】杜結切，□音耋。【說文】喪首戴也。【儀禮喪眼】苴絰。【註】麻在首、在要，皆曰絰。首絰象緇布冠之缺項，要絰象大帶。【禮檀弓】絰也者，實也。【註】所以表哀戚。　又【周禮春官司服】凡弔事，弁絰服。【註】弁絰者，如爵弁而素，加環絰。　又【左傳莊十九年】葬于絰皇。【註】絰皇，冢前闕。考證：〔【儀禮】【註】首絰象緇布冠之缺頂。〕　謹照原文缺頂改缺項。 

統	【未集中】【糸字部】	統	【廣韻】【集韻】【正韻】□他綜切，音□。【說文】統，紀也。【釋名】統，緒也，主緒人世，類相繼如統緒也。【書微子之命】統承先王，修其禮物。【傳】與時王□通三統。【疏】天有三統，土有三王。三王者，所以統天下也。【公羊傳隱元年】大一統也。【註】統者，始也。總繫之辭。　又【韻會】吐孔切【正韻】他總切，□音桶。義同。　又【易乾卦】乃統天。【釋文】統，本也。　又【書周官】冢宰掌邦治，統百官。【傳】統理百官。　又【周禮天官大宰】以八統詔王馭萬民。【註】統，所以合率以等物也。　又【齊語】班序顚毛，以爲民紀統。【註】統，猶經也。　又【史記樂書】樂統同。【註】統，領也。　【廣韻】又姓。　又【正韻】他貢切，音痛。義同。

絲	【未集中】【糸字部】	絲	【廣韻】息兹切【集韻】【韻會】新兹切，□音思。【說文】蠶所吐也。【急就篇註】抽引精繭出緒曰絲。【書禹貢】厥貢漆絲。【詩召南】素絲五紽。【周禮天官大宰】□婦化治絲枲。又【典絲】掌絲入而辨其物。【左傳隱四年】猶治絲而棼之也。　又【周禮春官大師】皆播之以八音：金石土革絲木匏竹。【註】絲，琴瑟也。　又【禮緇衣】王言如絲。【疏】微細如絲。　【五經文字】絲作□，譌。【韻會】俗作〈糹系〉，誤。○按《說文》絲自爲部，今倂入。

纱	【未集中】【糸字部】	紗	【廣韻】所加切【集韻】【韻會】【正韻】師加切，□音沙。【玉篇】紗，縠也。【廣韻】絹屬。一曰紡纑也。【急就篇註】已紡而成謂之紗。【前漢江充傳】充衣紗縠禪衣。【註】師古曰：紗縠，紡絲而織之也，輕者爲紗，縐者爲縠。　古通沙。【周禮天官內司服】緣衣素沙。【註】素沙者，今之白縛也。今世有沙縠，名出於此。　又【集韻】弭沼切，音眇。紗，微也。或作□。【韻會】紗，今作緲，又通作眇。　又【韻補】叶桑河切。【劉楨魯都賦】妖服旣工，刻畫綺紗。和顏揚眸，盱風長歌。考證：〔古通沙。【周禮天官內司服】緣衣素紗。【註】素紗者，今之白縛也。〕　謹照原文兩紗字□改沙。 

绂	【未集中】【糸字部】	紱	【廣韻】【集韻】【韻會】□分勿切，音弗。【博雅】綬也。【易困卦】朱紱方來。【莊子逍遙遊註】便謂足以纓紱其心矣。【釋文】紱，或作紼。【韻會】韍，通作黻。又作紱。　又【韻補】叶方味切。【張衡西京賦】降尊就□，懷璽藏紱。更旋閭閻，周觀郊遂。

絳	【未集中】【糸字部】	絳	【廣韻】【集韻】【韻會】【正韻】□古巷切，音降。【說文】大赤也。【釋名】絳，工也。染之難得色，以得色爲工也。【急就篇註】絳，古謂之纁。【左思吳都賦】綸組紫絳。【註】絳，絳草也。出臨賀郡，可以染。　又地名。【左傳莊二十六年】士蔿城絳。【註】絳，晉所都也，今平陽絳邑縣。　又水名。【史記魏世家】絳水可以灌平陽。【註】絳水，源出絳山。

□	【備考】【未集】【耳字部】	□	【五音篇海】同聯。

□	【未集上】【竹字部】	□	【集韻】居六切，音匊。【說文】窮理罪人也。與□同。或省言。

絴	【未集中】【糸字部】	絴	【篇韻】音詳。高也。

絸	【未集中】【糸字部】	絸	【集韻】繭古作絸。【說文】古文繭从糸。註見十三畫。

絹	【未集中】【糸字部】	絹	【廣韻】【正韻】吉掾切【集韻】【韻會】規掾切，□音狷。【說文】繒如麥。【博雅】□鮮支縠絹也。【釋名】絹，也，其絲厚而疏也。【廣韻】縑也。　又【集韻】古泫切，音犬。罥，或作絹。【周禮秋官冥氏註】弧張罿罦之屬，所以扃絹禽獸。又【翨氏註】置其所食之物于絹中，鳥來，下則掎其足。　又【集韻】熒絹切，音炫。射侯綱紐。考證：〔【博雅】繁繐鮮支縠絹也。〕　謹照原文繁改。繐改□。 

絺	【未集中】【糸字部】	絺	"【廣韻】丑飢切【集韻】抽遲切，□音郗。【說文】細葛也。【書益稷】黼黻絺繡。【傳】葛之精者曰絺。【詩周南】爲絺爲綌。【疏】煮葛以爲絺綌。【禮曲禮】爲天子削瓜者副之巾以絺。【疏】細葛爲巾。　又【正韻】抽知切，音摛。義同。　又地名。【左傳隱十一年註】絺在野王縣西南。　又姓。【姓氏急就篇】周有絺邑。以邑爲氏。晉智伯臣有絺疵。　又【集韻】展几切。黹或作絺。

考證：〔【左傳隱十一年註】絺在野里縣西南。〕　謹照原文野里改野王。"

	【巳集上】【水字部】		【集韻】尼據切，女去聲。溼也。

絻	【未集中】【糸字部】	絻	【廣韻】亾運切。【集韻】【韻會】【正韻】文運切，□音問。【玉篇】喪服。或作免。【儀禮士喪禮】衆主人免于房。【註】今文免皆作絻。【左傳哀二年】使大子絻。【註】絻，始發喪之服。　又弔所執紼也。【公羊傳昭二十五年齊侯唁公于野井註】弔所執紼曰絻。　又【集韻】美辨切，音免。冕或作絻。【史記禮書】郊之麻絻。【註】絻，亦作冕。【荀子正名篇】乗軒戴冕。【註】絻，與冕同。　又【集韻】無販切，音萬。□，省作絻。引舟繂。　又【廣韻】母官切【集韻】謨官切，□音瞞。連也。

絼	【未集中】【糸字部】	絼	【集韻】丈忍切，音朕。【周禮地官封人】凡祭祀，飾其牛牲，置其絼。【註】鄭司農云：絼，著牛鼻繩，所以牽牛者。今時謂之雉，與古者名同。鄭康成云：絼字當以豸爲聲。【釋文】亦作紖。

絾	【未集中】【糸字部】	絾	【玉篇】市征切。織絾也。

絿	【未集中】【糸字部】	絿	【廣韻】巨鳩切【集韻】【韻會】渠尤切，□音求。【說文】急也。【詩商頌】不競不絿。【傳】絿，急也。　又【博雅】求也。【廣韻】同。　又【集韻】渠幽切，音糾。義同。　又【禮王制】周人養國老于東膠。【釋文】膠，或作絿。

綀	【未集中】【糸字部】	綀	【廣韻】所葅切【集韻】山於切，□音蔬。【說文新附字】布屬。【玉篇】紡麤絲。【廣韻】綀葛。【類篇】綌屬。後漢禰衡著綀巾。○按《後漢書禰衡傳》作疎巾。《隋書姚察傳》：門生送南布花綀。《桂海虞衡志》：綀子出兩江州洞，似苧，織有花，曰花綀。

綁	【未集中】【糸字部】	綁	【字彙】補曠切，榜上聲。古無此字。今俗作綁笞之字。

綇	【未集中】【糸字部】	綇	【集韻】息酉切，音滫。【玉篇】絆前兩足也。【類篇】□或從酉作綇。

□	【未集中】【羽字部】	□	【集韻】翮，或作□。

綈	【未集中】【糸字部】	綈	【廣韻】杜奚切【集韻】田黎切，□音題。【說文】厚繒。【釋名】似□蟲之色，綠而澤。【急就篇註】綈，今謂之平紬。【史記范睢傳】取一綈袍以賜之。【註】索隱曰：今之絁也。正義曰：今之麄袍。【前漢文帝紀】身衣弋綈。

綉	【未集中】【糸字部】	綉	【集韻】他□切，音透。吳俗謂綿一片爲綉。○按《正字通》引《泝原》繡俗作綉，非。

綊	【未集中】【糸字部】	綊	【廣韻】胡頰切【集韻】【韻會】檄頰切，□音協。【說文】綊。【玉篇】綖也。

綋	【未集中】【糸字部】	綋	【篇海】紘譌作綋。

綌	【未集中】【糸字部】	綌	【廣韻】綺戟切【集韻】【韻會】【正韻】乞逆切，□音□。【說文】麤葛。或从巾作□。【詩周南】爲絺爲綌。【傳】精曰絺，麤曰綌。【禮曲禮】爲國君者，華之巾以綌。

綍	【未集中】【糸字部】	綍	【廣韻】【集韻】【韻會】□分勿切，音弗。【玉篇】同紼。【周禮地官遂人】及葬，帥而屬六綍。【註】綍，舉棺索也。【禮雜記】使一介老某相執綍。【又】諸侯執綍五百人。【註】綍、引同耳。廟中曰綍，在途曰引。　又【禮緇衣】王言如綸，其出如綍。【疏】漸大出如綍，綍又大於綸。　又【集韻】方未切，音沸。大索也。

綎	【未集中】【糸字部】	綎	【廣韻】他丁切，音汀。【說文】糸綬也。【廣韻】絲綬帶綎。　又【廣韻】特丁切【集韻】唐丁切，□音庭。義同。　【玉篇】亦作□。

綏	【未集中】【糸字部】	綏	〔古文〕夊【廣韻】息遺切【集韻】【韻會】宣隹切【正韻】蘇回切，□音雖。【說文】車中把也。【註】徐鍇曰：禮升車必正立執綏，所以安也。【儀禮士冠禮】壻御婦車授綏。【註】綏，所以引車者。【禮曲禮】僕人之禮，必授人綏。　又【書禹貢】五百里綏服。【傳】綏，安也。安服王者之政敎。【詩周南】福履綏之。【傳】安也。又【左傳文十二年】乃皆出戰交綏。【註】古名退軍爲綏。【疏】《司馬法》將軍死綏。舊說綏，却也。　又【荀子儒效篇】綏綏兮其有文章。【註】安泰之貌。或爲葳蕤之貌。　又州名。【廣韻】春秋時白翟所居，秦幷天下爲上郡，後魏廢郡置州，取綏德縣爲名。　又【集韻】雙隹切，音榱。毿，毛長貌。一曰狐貌。，或作綏。【詩衞風】有狐綏綏。【傳】匹行貌。　又【集韻】儒佳切，音蕤。緌，或作綏。【詩大雅】淑旂綏章。【傳】大綏也。【疏】綏者，卽交龍旂竿所建。【禮王制】諸侯殺則下小綏，大夫殺則止佐車。【註】綏當爲緌。緌，有虞氏之旌旗也。又【明堂位】夏后氏之綏。【註】綏，讀爲冠蕤之蕤。　又【集韻】思累切，音瀡。隋，或作墮。亦作綏。尸所祭肝脊黍稷之屬。【儀禮士虞禮】不綏祭。【註】事尸之禮，始於綏祭。綏，當爲墮。　又【集韻】呼恚切，音毀。義同。　又【集韻】吐火切，音妥。【禮曲禮】執天子之器則上衡，國君則平衡，大夫則綏之。【註】綏，讀曰妥。妥之謂下於心。【又】國君綏視。【註】視國君彌高。妥視，謂視止於袷。　又【集韻】通回切，音推。妥，或作綏，安坐也。考證：〔【說文】車中把也。【註】徐鍇曰，禮升車以正立執綏。〕　謹照原註以正立改必正立。〔【儀禮士冠禮】壻御婦授綏。〕　謹照原文婦字下增車字。〔【禮王制】諸侯殺則下小綏，大夫殺則止左車。〕　謹照原文左車改佐車。 

綑	【未集中】【糸字部】	綑	【集韻】苦本切，音捆。【玉篇】同裍。【類篇】織也。

綕	【未集中】【糸字部】	綕	【集韻】職吏切，音志。【玉篇】綕，古文織字。註見十二畫。

經	【未集中】【糸字部】	經	〔古文〕□坕【唐韻】【廣韻】古靈切【集韻】【韻會】【正韻】堅靈切，□音涇。【說文】織也。【玉篇】經緯，以成繒帛也。【易屯卦】君子以經綸。【疏】經，謂經緯。　又【易頤卦】拂經於丘。【註】經猶義也。　又【書酒誥】經德秉哲。【傳】能常德持智。【左傳昭二十五年】夫禮，天之經也。【註】經者，道之常。　又【詩大雅】經之營之。【傳】經，度之也。　又【周禮天官冢宰】體國經野。【註】經，謂爲之里。【疏】南北之道謂之經，東西之道謂之緯。　又【周禮天官大宰】以經邦國。【註】經，法也。王謂之禮經常所秉以治天下者也。　又【禮月令】毋失經紀。【註】謂天文進退度數。又【禮經解疏】經解者，以其記六藝政敎之得失也。　又【左傳昭二十五年】爲夫婦外內，以經二物。【註】夫治外，婦治內，各治其物。　又【論語】自經於溝瀆，而莫之知也。【何晏註】經，經死於溝瀆之中。【晉語】雉經於新城廟。【釋名】屈頸閉氣曰雉經，如雉之爲也。　又【廣韻】古定切，音徑。經緯也。又織也。　又【離騷王逸註】經，徑也。【釋名】經，徑也。如徑路無所不通，可常用也。　又【韻補】叶居良切。【韓愈此日足可惜詩】閉門讀書史，淸風窗戸涼。日念子來遊，子豈知我情。別離未爲久，辛苦多所經。情音翔。　【五經文字】作□者，訛。

羿	【未集中】【羽字部】	羿	【廣韻】五計切【集韻】研計切，□音詣。【說文】作羿。羽之羿風亦古諸侯也。一曰射師。【五經文字】羿，隸省作羿。【書五子之歌】有窮後羿。◎按正字通此字下尚有□字，已入弓部，重出。今刪。

綖	【未集中】【糸字部】	綖	【廣韻】以然切【集韻】【韻會】【正韻】夷然切，□音延。【玉篇】冕前後垂覆也。【左傳桓二年】衡紞紘綖。【註】綖，冠上覆。【疏】冕以木爲幹，以□布衣其上謂綖。　又通作延。【禮玉藻】天子玉藻十有二旒，前後邃延。【註】延，冕上覆也。【釋文】《字林》作綖。　又【集韻】【韻會】□以淺切，音演。義同。　又【集韻】延面切，音衍。義同。　又【集韻】私箭切，音線。綫或从延。

	【巳集下】【牛字部】		【廣韻】作孔切。俗揔字。【左思吳都賦】有流而爲長。〇按緫或作揔，因譌作。俗用已久，故廣韻存之。

	【巳集上】【水字部】		【廣韻】尼立切【集韻】昵立切，□音孴。潗，水文貌。一曰沸聲。【木華海賦】濘潗。考證：〔【木華海賦】澒濘潗。〕　謹照原文澒濘改濘。 

綘	【未集中】【糸字部】	綘	【集韻】縫，或省作綘。詳縫字註。

綜	【未集中】【糸字部】	綜	【廣韻】【集韻】【韻會】□子宋切，琮去聲。【說文】織縷也。【玉篇】持絲交。【列女傳】推而往，引而來者，綜也。　又【易繫辭】錯綜其數。【疏】綜謂總聚。【史記周本紀】綜其實不然。【前漢宣帝紀贊】綜核名實。

綝	【未集中】【糸字部】	綝	【廣韻】丑林切【集韻】痴林切【正韻】丑森切，□音琛。【說文】止也。【玉篇】善也。　又【集韻】疏簪切，音森。【類篇】襂，或作綝。襂纚，衣裳毛羽垂貌。【楚辭九懷】舒佩兮綝纚。

綞	【未集中】【糸字部】	綞	【廣韻】丁果切【集韻】都果切，□音朶。綞子綾，出字林。

綟	【未集中】【糸字部】	綟	【廣韻】【集韻】【韻會】郞計切【正韻】力霽切，□音麗。【說文】帛戾草染色也。【急就篇註】綟，蒼艾色。東海有草，其名曰，以染此色，因名綟云。【東觀漢紀】建武元年，復設諸侯王，金璽綟綬。　又【釋名】綠綟，紫綟，綵也。　又【廣韻】練結切【集韻】力結切，□音捩。麻綟也。

綠	【未集中】【糸字部】	綠	【廣韻】力玉切【集韻】【韻會】龍玉切，□音錄。【說文】帛靑黃色也。【釋名】綠，瀏也。荆泉之水於上視之，瀏然綠色，此似之也。【詩邶風】綠兮衣兮。【博】綠，閒色。　又【詩衞風】綠竹猗猗。【傳】綠，王芻也。【釋文】爾雅作菉。

綡	【未集中】【糸字部】	綡	【廣韻】【集韻】□呂張切，音良。【玉篇】冠纚也。

綢	【未集中】【糸字部】	綢	【廣韻】直由切【集韻】陳留切，□音儔。【說文】繆也。【詩唐風】綢繆束薪。【傳】綢繆，猶纏緜也。　又【詩小雅】綢直如髮。【傳】密直如髮也。【疏】綢者，綢緻之言，故爲密也。　又【楚辭九歌】薛荔柏兮蕙綢。【註】綢，縛束也。　又【廣韻】土刀切【集韻】他刀切，□音韜。【禮檀弓】綢練設旐。【註】以練綢旗之杠。【爾雅釋天】素錦綢杠。【註】以白地錦韜旗之竿。【前漢司馬相如傳】靡屈虹而爲綢。【註】綢，韜也。　又【集韻】徒弔切，音調。蜩或从糸。蜩蟉，龍首動貌。

綣	【未集中】【糸字部】	綣	【廣韻】去阮切【集韻】【韻會】苦遠切，□音捲。【說文新附字】繾綣也。【廣韻】繾綣志盟。【類篇】繾綣，厚意。【詩大雅】以謹繾綣。【傳】繾綣，反覆也。【左傳昭二十五年】繾綣從公。【註】繾綣，不離散。　又【淮南子汜論訓】古者有鍪而綣領，以王天下者矣。【註】綣領，皮衣屈而紩之。　又【廣韻】去願切【集韻】區願切，□音券。義同。　又【韻補】叶苦殞切。【釋名】囷綣也。藏物繾綣，束縛之也。殞字原从歺，不从歹。考證：〔【淮南子汜論訓】古若有鍪而綣領，以王天下者矣。〕　謹照原文古若改古者。 

</div>
    <div class="pagination">
<a href="康熙字典_page93.html">上一页</a><span>...</span><a href="康熙字典_page89.html">89</a><a href="康熙字典_page90.html">90</a><a href="康熙字典_page91.html">91</a><a href="康熙字典_page92.html">92</a><a href="康熙字典_page93.html">93</a><span class="current-page">94</span><a href="康熙字典_page95.html">95</a><a href="康熙字典_page96.html">96</a><a href="康熙字典_page97.html">97</a><a href="康熙字典_page98.html">98</a><a href="康熙字典_page99.html">99</a><span>...</span><a href="康熙字典_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
