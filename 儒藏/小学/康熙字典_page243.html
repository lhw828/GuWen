<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 243 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 243 页/共 976 页
  </h1>
  <div class="content">
   阈	【戌集上】【門字部】	閾	〔古文〕□【唐韻】于逼切【集韻】【正韻】越逼切，□音域。【說文】門榍也。論語曰：行不履閾。【徐曰】門限也。【爾雅釋宮】柣謂之閾。【疏】謂門下橫木爲外內之限。【禮玉藻】賔人不中門，不履閾。【註】閾，門限。【左傳僖二十二年】婦人送迎不出門，見兄弟不踰閾。【前漢王莽傳】思不出乎門閾。【註】門橛也。　又【廣韻】况逼切【集韻】忽域切，□音洫。義同。

阉	【戌集上】【門字部】	閹	【唐韻】英廉切【集韻】【韻會】衣廉切【正韻】衣炎切，□音淹。【說文】豎也。宮中閹閽閉門者。从門，奄，意兼聲。【廣韻】男無勢，精閉者。【前漢敘傳】閹尹之呰。【註】謂宮人爲閹者，謂其精氣奄閉不洩也。一曰主奄閉門者。　又【爾雅釋天】太歲在戌曰閹茂。【釋文】閹，音淹。【史記歷書】游兆，閹茂二年。【註】閹茂，一作淹戊。【管子幼官篇】春行冬政，肅。行秋政，雷。行夏政，閹。【註】陽氣獨盛。　又【廣韻】【集韻】【韻會】衣檢切【正韻】於檢切，□音渰。義同。　【集韻】通作奄。考證：〔【爾雅釋天】太歲在戊曰閹茂。〕　謹照原文在戊改在戌。 

阊	【戌集上】【門字部】	閶	【唐韻】尺量切【集韻】【韻會】蚩良切【正韻】齒良切，□音昌。【說文】天門也。一曰楚人名門曰閶闔。【前漢禮樂志】游閶闔。【註】閶闔，天門。【後漢杜篤傳】排閶闔，入幽谷。【淮南子原道訓】排閶闔，鑰天門。【註】閶闔，始升天之門也。　又風名。【史記律書】閶闔風居西方。閶者，倡也。闔者，藏也。言陽氣道萬物闔黃泉也。【淮南子天文訓】四十五曰閶闔風至。【註】兌卦風。　又【周禮夏官大司馬中軍以鼙令鼓註】司馬法曰：鼓聲不過閶。　又門名。【正字通】閶門，姑蘇城門名。　又【集韻】他郞切，音湯。鼞或作閶。鼓聲也。

阋	【亥集上】【鬥字部】	鬩	【唐韻】許激切【集韻】【韻會】馨激切【正韻】迄逆切，□音赥。【說文】恆訟也。从鬥从兒，兒善訟者也。【詩小雅】兄弟鬩于牆。【傳】鬩，很也。【爾雅釋言】鬩恨。【註】相怨恨。【揚子方言】脅鬩，懼也。宋衞之閒，凡怒而噎噫謂之脅鬩。　又與閴通。【易豐卦閴其無人釋文】閴，姚作鬩，孟作窒，□通。　又【集韻】郝格切，音赫。義同。

铮	【戌集上】【金字部】	錚	【唐韻】側莖切【集韻】葘莖切，□音爭。【說文】金聲也。【潘岳籍田賦】衝牙錚鎗。【後漢劉盆子傳】光武曰：卿所謂鐵中錚錚者。　又鉦也。【東觀漢記】段熲有功而還，介士鼓吹錚鐸。【馬端臨曰】錚卽說文鉦，形圓如銅鑼。　又【廣韻】楚耕切【集韻】【韻會】初耕切【正韻】抽庚切，□音琤。義同。　又叶七羊切，音鎗。【張籍祭韓愈詩】頃息萬事盡，感情多摧傷。舊塋盟津北，野窆動鼓錚。　【集韻】或作鏳。考證：〔【東觀漢記】段潁有功而還，介士鼓吹錚鐸。〕　謹据後漢書段潁改段熲。 

	【卯集中】【手字部】		【集韻】蘇典切，音銑。捵，手捻物也。

	【申集上】【艸字部】		【篇海】都火切，音朶。木上垂也。字原从朶作。

铰	【戌集上】【金字部】	鉸	【廣韻】【韻會】□古巧切，音絞。【玉篇】釘鉸。【釋名】鏑，敵也。齊謂之鏃，關西謂之釘鉸，今凡刀柄鞍首，皆有釘鉸。　又【廣韻】鉸刀。【六書故】交刃刀也。利以翦。【李賀五粒小松歌】綠波浸葉滿濃光，細束龍髥鉸刀翦。【註】束龍髥，形容松葉之齊，如刀翦截也。鉸，卽今婦功縫人所用者。俗呼翦刀。　又【廣韻】古肴切，音交。義同。　又【廣韻】古孝切【韻會】【正韻】居效切，□音敎。義同。　又【類篇】以金飾器也。【顏延之赭白馬賦】寶鉸星纏。【註】鉸，裝飾也。

	【未集中】【糸字部】		【集韻】經天切，音堅。【類篇】或作，緊也。○按與同。詳字註。

铲	【戌集上】【金字部】	鏟	【唐韻】初限切【集韻】【韻會】楚限切【正韻】楚□切，□音剗。【說文】鏶也。一曰平。【韻會】平木鐵器。　又【正韻】與剗同。【木華海賦】鏟臨崖之阜陸。【杜甫詩】意欲鏟□障。　又損削也。【唐書高竇傳】埋光鏟采。【□子昂傳】鏟山輦石。　又與產同。【鮑照蕪城賦】鏟利銅山。　又【廣韻】初雁切【集韻】【韻會】初諫切，□音羼。義同。　又【集韻】齒善切，音闡。【博雅】籤謂之鏟。

铳	【戌集上】【金字部】	銃	【集韻】充仲切，音□。【玉篇】銎也。【集韻】斧穿也。　又【字彙補】銃，蜀語也。見黃山谷集。　又【集韻】昌六切，音俶。義同。

铴	【戌集上】【金字部】	鐋	【廣韻】【正韻】□他浪切，音儻。工人治木器。【韻會】以鐵爲齗，凡木石有斤斧痕迹者，摩之令平也。亦作□。

银	【戌集上】【金字部】	銀	【唐韻】語巾切【集韻】【韻會】【正韻】魚巾切，□音誾。【說文】白金也。【爾雅釋器】白金謂之銀。【前漢食貨志】朱提銀，重八兩，爲一流，直一千五百八十，它銀一流直千。【註】朱提，縣名，出善銀。　又黃銀。【山海經臯塗之山註】黃銀出蜀中，與金無異，但上石則色白。又【唐書房□齡傳】賜□齡黃銀帶。　又【寶藏論】銀有十七種，天生牙出銀坑內石縫中，狀如亂絲，色紅者上，入火紫白，如草根者次之。銜黑石者最奇，生樂平鄱陽產鉛之山，一名龍牙，一名龍鬚。生銀出石□中，成片塊，大小不定，狀如硬錫。母砂銀生五溪丹砂穴中，色理赤光。黑鉛銀得子母之氣。此四種爲眞銀。有水銀、銀草、砂銀、曾靑銀、石綠銀、雄黃銀、雌黃銀、硫黃銀、膽礬銀、靈草銀，皆是以藥制成者。丹陽銀、銅銀、鐵銀、白錫銀，皆以藥點化者，皆假銀也。外國四種，新羅銀、波斯銀、林邑銀、雲南銀，□精好。　又水銀。【前漢劉向傳】水銀爲江海。【桂海虞衡志】邕州丹砂盛處，椎鑿有水銀自然流出。　又烏銀。【本草綱目】□藏器曰：今人用硫黃熏銀，再宿瀉之，則色黑。工人用爲器，養生家以器煑藥，可辟惡。　又姓。【正字通】漢銀木。明正德雞澤知縣銀鏡。　又地名。【公羊傳昭十一年】會于屈銀。【左傳】【穀梁】作厥憖。　又【集韻】州名。陝西白狄地，北周立銀州。　又【字彙】上聲。【黃香九宮賦】眄旭歷而銳銀。【註】猶鑽硏。　又【同文鐸】與垠同。【荀子成相篇】守其銀。　又【字彙補】廉鍔也。【大戴禮】銀手如斷，是卜商之行也。　又【韻補】叶音沿。【楊方合歡詩】修途曲且險，秋艸生兩邊。黃華如沓金，白華如散銀。

铷	【備考】【戌集】【金字部】	銣	【篇海類編】音汝。

铸	【戌集上】【金字部】	鑄	〔古文〕□【唐韻】之戍切【集韻】朱戍切，□音注。【說文】銷金成器也。【玉篇】熔鑄也。【左傳宣三年】鑄鼎象物。【註】象所圖物，著之於鼎。又【昭二十一年】天王將鑄無射。　又國名。【左傳襄二十三年】臧宣叔娶于鑄。【註】鑄國，濟北蛇丘縣所治。　又地名。【後漢郡國志】濟北國有鑄鄕城。　又與祝通。【禮樂記】封帝堯之後于祝。【註】祝，或爲鑄。　又姓。【姓苑】堯後。以國爲氏。　又【字彙補】照秀切，音呪。【淮南子俶眞訓】今夫冶工之鑄器。【註】鑄，讀作祝。

铺	【戌集上】【金字部】	鋪	【唐韻】普胡切【集韻】【韻會】【正韻】滂模切，□音□。【說文】著門鋪首也。从金甫聲。【增韻】所以銜環者，作龜蛇之形，以銅爲之，故曰金鋪。【前漢揚雄傳】排玉戸而颺金鋪兮。【註】鋪，門首也。　又【廣韻】□也，布也。【詩周南序疏】賦之言鋪，直鋪□今之政敎善惡。又【小雅乃安斯寢箋】乃鋪席，與羣臣安燕以樂之。【大雅】鋪敦淮濆。【註】鋪，布也。布其師旅也。【禮樂記】鋪筵席，□尊俎。　又病也。與痡通。【詩周南我僕痡矣釋文】痡，音敷。又普烏反。本又作鋪。又【大雅】淮夷來鋪。【傳】鋪，病也。　又徧也。【詩小雅】淪胥以鋪。【箋】鋪，徧也。【釋文】鋪，普烏反。王云：病也。　又【正字通】古器曰鋪，豆屬，有鋪□薦獻之義。博古圖：周劉公鋪，高五寸五分，深一寸六分，口徑七寸六分，容二升三合。銘云：劉公作杜嬬尊鋪，永寶用。名雖爲鋪，其器則豆也。　又【廣韻】【集韻】【正韻】□芳無切，音敷。【集韻】□也，設也。○按詩小雅、大雅、禮樂記、釋文□兼□、敷二音。　又【揚子方言】鋪，止也。【註】鋪，芳孤反。　又【揚子方言】揄鋪，毳也。荆揚江湖之閒曰揄鋪。【註】謂物之行蔽也。鋪音敷。　又【揚子方言】鋪頒，索也。東齊曰鋪頒，猶秦晉言抖擻也。【註】鋪，音敷。　又【集韻】奔模切，音逋。設也。　又【廣韻】【集韻】【韻會】□普故切，音怖。義同。一曰鋪首，著門銜環者。　又【韻會】賈肆也。【正字通】俗作舗。資暇集市肆中，筐筥等鱗次其物以粥者曰星貨鋪，言羅列繁密如星。今呼星火舗，非。

锄	【戌集上】【金字部】	鋤	【廣韻】士魚切【集韻】牀魚切，□音鉏。【左傳僖三十三年註】耨，鋤也。【釋文】本又作鉏。【楚辭卜居】寧誅鋤草茅，以力耕乎。【釋名】鋤，助也，去穢助苗長也。　又【集韻】狀所切。與鉏同。鉏鋙亦作鋤鋙。

链	【戌集上】【金字部】	鏈	【唐韻】力延切【集韻】陵延切，□音連。【說文】銅屬。【玉篇】鉛鑛也。　又【正字通】通作連。【史記貨殖傳】江南出金錫連。【註】徐廣曰：鉛未煉者。　又【六書故】今人以鋃鐺之類相連屬者爲鏈。　又【集韻】抽延切，音脠。義同。一曰卝也。

铿	【戌集上】【金字部】	鏗	【廣韻】口莖切【集韻】【韻會】丘耕切【正韻】丘庚切，□音。【玉篇】鏗鏘，金石聲。【禮樂記】鐘聲鏗。【疏】言金鐘之聲鏗鏗然。【前漢禮樂志】但能紀其鏗鎗鼓舞。【註】鏗鎗，金石之聲。【集韻】或作鍞銵。　又【韻會】琴聲。【論語】鼓瑟希，鏗爾。　又【廣韻】撞也。【楚辭招魂】鏗鍾搖簴。【註】鏗，撞也。【班固東都賦】發鯨魚，鏗華鍾。　又人名。【楚辭天問】彭鏗斟雉帝何饗。【註】彭鏗，彭祖也。【神仙傳】彭祖，姓籛名鏗。考證：〔【前漢□法志】但能紀其鏗鎗鼓舞。〕　謹按所引出禮樂志不出□法志。謹照原書□法志改禮樂志。 

	【辰集中】【木字部】		【篇海】子六切，音蹙。車轅木。【正字通】俗槭字。

□	【未集中】【网字部】	□	【集韻】徒谷切，音獨。罜或从賣作□。【玉篇】魚罔。

□	【未集中】【糸字部】	□	【字彙補】俗裹字。

	【辰集上】【日字部】		【篇海】與同。＠，暴本字。

	【寅集上】【尢字部】		【集韻】盧臥切，蜾去聲。行不正也。

	【子集中】【人字部】		【說文】鬒本字，引《詩》：髮如雲。〇按《詩鄘風》今作鬒。

	【丑集下】【女字部】		【字彙】丘仰切，羌上聲。亂貌。【正字通】譌字。

阤	【戌集中】【阜字部】	阤	【唐韻】【集韻】【韻會】丈爾切【正韻】丈几切，□音褫。【說文】小崩也。【玉篇】毀也，落也。【周語】聚不阤崩，而物有所歸。【註】大曰崩，小曰阤。【集韻】或作陊陁。　又【集韻】一曰崖際。【周禮冬官考工記】輪已庳，則於馬終古登阤也。【註】阤，阪也，輪庳則難引。【釋文】阤，丈爾反。劉讀堂何反。　又【廣韻】施是切【集韻】【韻會】賞是切【正韻】詩止切，□音豕。【廣韻】壞也。【後漢李膺傳】綱紀頹阤。　又【集韻】【韻會】□待可切，音舵。【博雅】壞也。或作陊陀。　又【集韻】演爾切，音迆。本作陁。詳後陁字註。　又【韻會小補】唐何切。同陀。【史記司馬相如傳】登陂阤之長坂。【漢書】作陁。

阥	【戌集中】【阜字部】	阥	【字彙】俗隂字。

阨	【戌集中】【阜字部】	阨	【集韻】【正韻】烏懈切【韻會】幺解切，□音。【集韻】本作□。或作隘，阸陋也。【正韻】狹也。【左思吳都賦】邦有湫阨而踡跼。　又【左傳昭元年】彼徒我車，所遇又阨。【註】地險不便車。又【定四年】還塞大隧、直轅、冥阨。【註】三者漢東之隘道。【史記秦始皇紀】閉關據阨。　又【集韻】【正韻】□乙革切，音厄。【集韻】限也。本作阸，塞也。　又【周禮地官鄕師】以歲時巡國及野，而賙萬民之囏阨。【孟子】阨窮而不憫。◎按說文、玉篇、廣韻皆有阸無阨，故正字通云，阨，俗阸字。然左傳、孟子皆作阨，亦未可以爲俗字也。考證：〔【定四年】還塞大隧，直轅，冥阨。【註】二者，漢東之隘道。〕　謹照原文二者改三者。 

阪	【戌集中】【阜字部】	阪	【唐韻】【集韻】【韻會】□甫遠切，音反。【說文】坡者曰阪。一曰澤障。一曰山脅也。【玉篇】險也。【廣韻】大陂不平。【詩小雅】瞻彼阪田。【箋】阪田，崎嶇墝埆之處。【禮月令】善相丘陵阪險原隰。【戰國策】外阪遷延。【註】阪，坡也。【史記范睢傳】右隴蜀，左關阪。◎按鄭風，東門之墠，茹藘在阪，其室則邇，其人甚遠。阪遠二字，廣韻俱在阮韻。朱註，阪，叶孚臠切。字彙、正字通仍之，云，又音顯。　又地名。【書立政】夷微盧烝三亳阪尹。【左傳昭二十三年】單子從阪道。劉子從尹道伐尹。〇按書傳訓作阪地之尹長，而左傳云，阪道、尹道，明是二地名，當從左氏。又釋文、詩、禮阪字，俱兼反、昄二音，惟書阪尹專音反。　又【廣韻】同坂。【集韻】亦同岅。□詳阪坂二字註。　又與反同。【荀子成相篇】阪爲先聖。【註】阪與反同。反先聖之所爲。　又【玉篇】步坂切【集韻】部版切，□音魬。【集韻】陂也。　又【集韻】蒲限切，音版。阪泉，地名。【左傳僖二十五年】遇黃帝戰於阪泉之兆。　又叶平聲。【王褒關山篇】從軍出隴阪，驅馬渡關山。考證：〔【書立政】夷微盧烝三毫阪尹。〕　謹照原文三毫改三亳。  

	【未集中】【网字部】		譌字。○按《篇海》，音義同□。疑卽□字之譌。

	【未集中】【耒字部】		【廣韻】側持切【集韻】莊持切，□音葘。【博雅】耕也。或作□□。通作葘。　又【玉篇】田一歲也。□字原作艸下。

阫	【戌集中】【阜字部】	阫	【集韻】【韻會】【正韻】□蒲枚切，音陪。【集韻】牆也。或作坏。【莊子庚桑楚】日中穴阫。　又【集韻】【韻會】【正韻】□鋪枚切，音胚。義同。

阬	【戌集中】【阜字部】	阬	【唐韻】客庚切【集韻】【韻會】【正韻】丘庚切，□音砊。【說文】閬也。【玉篇】埳也，池也。【爾雅釋詁】阬，阬虛也。【註】阬阬，謂阬壍也。【疏】阬阬者，坎陷之虛也。【史記貨殖傳】馳阬谷。【廣韻】同坑。亦同硎。　又【增韻】陷也。【史記秦始皇紀】秦王之邯鄲，諸嘗與王生趙，時母家有仇怨，皆阬之。　又長阬，地名。【前漢趙充國傳】出鹽澤，過長阬。　又姓。【左傳哀十四年】司馬牛卒於魯郭門之外，阬氏葬諸丘輿。【註】阬氏，魯人也。【釋文】阬，苦庚反。或音岡。　又【集韻】居郞切，音岡。地名。　又【莊子天運篇】在谷滿谷，在阬滿阬。塗郤守神，以物爲量。【楚辭九歌】高飛兮安翔，乗淸氣兮御隂陽。吾與君兮齊速，導帝之兮九阬。　又【揚雄甘泉賦】□衆車於東阬。【註】師古曰：阬，大阜也，讀與岡同。一曰東阬，東海也。　又【廣韻】苦浪切【集韻】口浪切，□音抗。【廣韻】門也。【集韻】坑也。

阭	【戌集中】【阜字部】	阭	【唐韻】余準切【集韻】庾準切，□音尹。【說文】高也。　又一曰石也。　又【集韻】粗兗切，音雋。【玉篇】高也。又地名。　又【集韻】俞罪切，音倄。義同。　又【集韻】以轉切，音兗。亦高也。或作□。

	【申集中】【虫字部】		【唐韻】所鳩切【集韻】疎鳩切，□音搜。【玉篇】蛷，蟲名。亦名蠷。【博雅】蛷，□蛷也。　又【酉陽雜俎】古蠼，短狐，踏影蠱，皆中人影爲害。

□	【未集中】【糸字部】	□	【字彙補】七葉切，音妾。連緒也。○按音義與緁同。當卽緁字之譌。

	【申集上】【艸字部】		【集韻】伊眞切，音因。薼，香草。【類篇】通作茵。

阮	【戌集中】【阜字部】	阮	【唐韻】虞遠切【集韻】【韻會】【正韻】五遠切，□音邧。【玉篇】山名。　又【玉篇】關名。【前漢成帝紀】流民欲入五阮關者，勿苛留。　又國名。【詩大雅】侵阮徂共。　又姓。【廣韻】出□留。　又【唐韻】【集韻】【韻會】□愚袁切，音元。【說文】代郡五阮關也。【前漢地理志】作五原。【正韻】阮，古原字。　又【廣韻】五阮郡。【前漢地理志】作五原郡。【註】秦九原郡，武帝元朔二年更名。　【篇海】同□。

阯	【戌集中】【阜字部】	阯	【唐韻】【集韻】【韻會】諸市切【正韻】諸氏切，□音止。【說文】基也。【史記封禪書】石關者，在太山下阯南方。【前漢疏廣傳】頗立產業基阯。　又【釋名】水出其前曰阯丘。阯，基阯也，言所出然。　【說文】阯，或作址。　又交阯，漢郡名。【前漢武帝紀】合浦交阯。【後漢南蠻傳】其俗男女同川而浴，故曰交阯。【正字通】亦作趾。

阱	【戌集中】【阜字部】	阱	〔古文〕汬【廣韻】【集韻】【韻會】【正韻】□疾郢切，音靜。【廣韻】坑也。【集韻】陷也。【周禮秋官雍氏】春令爲阱擭溝瀆之利於民者，秋令塞阱杜擭。　又【集韻】【韻會】【正韻】□疾政切，音淨。義同。　【集韻】同穽。

防	【戌集中】【阜字部】	防	【唐韻】【集韻】【韻會】【正韻】□扶方切，音房。【說文】隄也。【玉篇】鄣也。【廣韻】防禦也。【爾雅釋地】墳，大防。【疏】墳謂崖岸，狀如墳墓，名大防也。【周禮冬官考工記匠人】凡溝必因水埶，防必因地埶。【左傳襄二十五年】町原防。【註】防，隄也。【穀梁傳昭八年】艾蘭以爲防。【註】防爲田之大限。【孟子】無曲防。【戰國策】有長城鉅防，足以爲塞。　又【玉篇】備也。【易旣濟】君子以思患而豫防之。　又【玉篇】禁也。【禮檀弓】蕢也，宰夫也。非刀匕是供，又敢與知防。【註】防，禁放溢也。　又【爾雅釋宮】容謂之防。【註】形如今牀頭小曲屛風，唱射者所以自防隱也。【顏延之答鄭尚書詩】踟躕淸防密。【註】淸防，屛風也。　又□邑名。【詩□風】防有鵲巢。【傳】防，邑也。　又魯地名。【春秋隱九年】冬，公會齊侯于防。【註】防，魯地，在琅琊縣東南。又【隱十年】取防。【註】高平昌邑縣西南有西防城。　又防風氏，國名。【魯語】禹致羣神于會稽之山，防風氏后至。　又姓。【正字通】漢有孝子防廣，明防盛。　又與房同。【史記項羽紀】封楊武爲吳防侯。【前漢地理志】作吳房，屬汝南郡。【註】孟康曰：本房子國。又【武帝紀】有芝生殿防內中。又【溝洫志】宣防塞兮萬福來。　又【說文】或作□。【玉篇】或作坊。【禮坊記】大爲之坊，民猶踰之。【註】坊，同防。　又【集韻】分房切，音方。【詩秦風】維此仲行，百夫之防。【傳】防，比也。【箋】猶當也。【釋文】毛音方，鄭音房。　又【集韻】通作方。【前漢功臣表】汁防肅侯雍齒。【史記】作什方。　又【廣韻】符况切【集韻】【韻會】符訪切，□坊去聲。【廣韻】守禦也。【春秋序】聖人包周身之防。【釋文】防，扶放切，又音房。　又【集韻】隄也。亦同坊。

阳	【戌集中】【阜字部】	阳	與陽同。見【字彙補】□字註。（陽）〔古文〕□□□【唐韻】與章切【集韻】【韻會】余章切【正韻】移章切，□音羊。【玉篇】營天功，明萬物謂之陽。【說文】高明也。　又日也。【詩小雅】湛湛露斯，匪陽不晞。【傳】陽，日也。【左傳文四年】天子當陽。【禮祭義】殷人祭其陽。【註】陽謂日中時也。【孟子】秋陽以暴之。　又【楚辭遠遊】集重陽，入帝宮。【註】積陽爲天，天有九重，故曰重陽。　又【玉篇】雙也。　又月建。【爾雅釋天】十月爲陽。【詩小雅】歲亦陽止。　又【爾雅釋天】春爲靑陽。【註】氣淸而溫陽。　又【爾雅釋天】太歲在癸曰昭陽。　又五月五日曰端陽，九月九日曰重陽，見【月令廣義】。　又【爾雅釋山】山西曰夕陽，山東曰朝陽。【詩大雅】度其夕陽。【又】梧桐生矣，于彼朝陽。　又水北也。【詩大雅】在洽之陽。【穀梁傳僖二十八年】水北爲陽。　又【釋名】丘高曰陽丘，體高近陽也。　又【詩豳風】我朱孔陽。【傳】陽，明也。　又【玉篇】淸也。　又【詩周頌】龍旂陽陽。【傳】陽陽，言有文章也。　又【詩王風】君子陽陽。【傳】陽陽，無所用其心也。　又【周禮地官大司徒】以陽禮敎讓，則民不爭。【註】陽禮謂鄕射飮酒之禮。　又國名。【春秋閔二年】齊人遷陽。【註】陽，國名。【戰國策】塞漏舟而輕陽侯之波。【註】博物志，晉陽國侯溺水，因爲大海之神。　又【春秋昭十二年】齊高偃帥師納北燕伯于陽。【註】陽卽唐，燕別邑，中山有唐縣。　又縣名。【史記高祖紀】西過高陽。【註】屬□留。　又關名。【前漢西域傳】去陽關七千八百二里。　又【左傳昭二十四年】公孫于齊，次于陽州。　又陽城，山名。漢爲縣，屬潁川郡。　又古帝號。【史記五帝紀】帝顓頊高陽氏。　又【釋名】立人，象人立也。或曰陽門，在前曰陽，兩旁似門也。　又【玉篇】傷也。　又【莊子達生篇】西北方之下者，則泆陽處之。【註】泆陽，鬼名。　又【抱朴子登涉篇】山中樹能人語者，非樹能語也，其精爲之，名曰雲陽。　又昌陽，菖蒲別名。【韓愈進學解】昌陽引年。　又姓。【史記司馬相如子虛賦】陽子驂乗。【註】古仙人陽陵。【廣韻】周景王封少子於陽樊，後裔因邑命氏。又漢複姓，有二十二氏：歐陽、高陽、靑陽、孫陽、子陽、周陽、涇陽、偪陽、梗陽、戲陽、鮭陽、葉陽、陵陽、鮮陽、櫟陽、濮陽、太陽、老陽、安陽、成陽、朱陽、索陽。　又通作揚。【禮玉藻】盛氣顚實揚休。【註】顚，讀爲闐。揚，讀爲陽。盛身中之氣，使之闐滿其息，若陽氣之體物也。【釋名】陽，揚也，氣在外發揚也。　又與佯同。【禮檀弓】陽若善之。【前漢高帝紀】陽尊懷王爲義帝，實不用其命。　又音腸。【爾雅釋詁】陽，予也。【註】魯詩云：陽如之何，今巴濮之人自呼阿陽。【疏】漢書藝文云：魯申公爲詩訓，故是爲魯詩。其經云：陽如之何，申公以陽爲予，故引之。【釋文】陽，音腸。　【五音集韻】俗作□。【字彙】俗作阦。【字彙補】亦作□陽氜。

	【未集中】【糸字部】		【集韻】絇，或作。詳絇字註。

阴	【戌集中】【阜字部】	阴	與隂同。見【字彙補】□字註。（陰）〔古文〕霒侌□□□瘖【唐韻】【集韻】【韻會】於今切【正韻】於禽切，□音音。【說文】闇也。【釋名】陰，蔭也，氣在內奧蔭也。【玉篇】幽無形，深難測謂之陰。【易坤卦】陰雖有美含之，以從王事，弗敢成也。地道也，妻道也，臣道也。【禮月令】百官靜事毋□，以定晏陰之所成。又【周禮天官內宰】以陰禮敎六宮。【註】陰禮，婦人之禮。又【內小臣】掌王之陰事陰令。又【地官大司徒】以陰禮敎親，則民不怨。【註】陰禮，謂男女之禮。　又陰晴。【詩邶風】曀曀其陰。【又】以陰以雨。　又【說文】山之北也。【書禹貢】南至于華陰。　又【說文】水之南也。【前漢地理志】河東郡汾陰縣。【註】介山在南。　又【玉篇】影也。【晉書陶侃傳】大禹惜寸陰，吾輩當惜分陰。　又【正字通】□背曰陰。楊修解曹娥□陰八字。　又【前漢郊祀歌】靈之至，慶陰陰。【註】師古曰：言垂陰覆徧於下。　又【玉篇】默也。【戰國策】齊秦之交陰合。　又【詩秦風】陰靷鋈續。【傳】陰，揜軓也。【釋名】陰，蔭也。橫側車前，以陰笒也。　又地名。【左傳襄九年】濟于陰阪侵鄭。又【昭十九年】楚工尹赤遷陰于下陰。又【二十二年】帥師軍于陰。【前漢地理志】南陽郡陰縣。【註】卽左傳下陰也。又漢有兩陰山縣。【地理志】西河郡陰山，又桂陽郡陰山。　又山名。【史記秦始皇紀】自楡中□河以東，屬之陰山。【註】徐廣曰：在五原之北。　又姓。【廣韻】管修自齊適楚，爲陰大夫，其後氏焉。○按史記褚少孫龜筴傳：陰兢活之，與之俱亡。索隱曰：陰，姓。兢，名也。是商時卽有陰姓矣。又左傳僖十五年：晉陰飴甥會秦伯，盟于王城。註：飴甥，食邑于陰。戰國策有陰□、陰姬，疑卽出於此。又昭二十四年，陰不佞，以溫人南侵。疑陰亦姓也。　又【正字通】男子勢曰陰。【史記呂不韋傳】私求大陰人嫪毐爲舍人。　又【逸周書】墠上張赤帟陰羽。【註】陰，鶴也。　【玉篇】今作隂。【五音集韻】俗作□。【字彙】俗作阥。【字彙補】亦作□阴□。　又【集韻】烏含切，音菴。本作闇，治喪廬也。【論語】高宗諒陰，三年不言。　又【集韻】【韻會】□於禁切，音蔭。【集韻】瘞藏也。【禮祭義】骨肉斃于下，陰爲野土。【註】陰，讀爲依廕之廕。　又【詩大雅】旣之陰女，反予來赫。【箋】覆陰也。【韻會小補】蔭，通作陰。　又【正字通】音飮。古醫方有淡陰之疾，俗作淡飮。　又叶於容切，音雍。【詩豳風】二之日鑿冰沖沖，三之日納于凌陰。【箋】凌陰，冰室。【揚子太□經】日飛懸陰，萬物融融。　又叶於虔切，音煙。【黃庭經】上有靈下關元，左爲少陽右太陰。　又【韻會小補】本作殷。淺黑色也。亦作陰。【詩小雅我馬維駰傳】陰白雜毛曰駰。陰，淺黑色也。（陰）考證：〔【戰國策】齊秦之處陰合。〕　謹照原文之處改之交。〔【詩秦風】陰靷鋈續。【傳】陰，揜軌也。〕　謹照原文軌改軓。〔【逸周書】墠上張赤奕陰羽。〕　謹照原文赤奕改赤帟。 

隭	【戌集中】【阜字部】	隭	【集韻】同陑。

额	【戌集下】【頁字部】	額	【廣韻】五陌切【集韻】【韻會】【正韻】鄂格切，□音峉。【說文】頟顙也。詳頟字註。　又叶逆各切，音咢。【後漢城中謠】城中好高髻，四方高一尺。城中好廣眉，四方且半額。尺音綽。

阶	【戌集中】【阜字部】	階	【唐韻】古諧切【集韻】【韻會】【正韻】居諧切，□音皆。【說文】陛也。【玉篇】登堂道也，級也。【書大禹謨】舞干羽于兩階。　又【釋名】階，梯也，如梯之有等差也。【禮喪大記】復有林麓，則虞人設階。無林麓，則狄人設階。【註】階，所乗以升屋者，梯也。　又【易繫辭】言語以爲階。【詩大雅】誰生厲階。　又【禮少儀】不得階主。【註】階，上進者。【疏】階是等級。人升階，必上進，故以階爲上進。　又星名。【前漢東方朔傳】願□泰階六符。【註】泰階，三台也。　又官階。【南史張融傳】融不知階級，階級亦可不知融。【唐書百官志】文階二十八階，武階二十一階。　又烏階，草名。【爾雅釋草註】欔，一名烏階。　又州名。【韻會】西戎別種，白馬氐地，魏武州，唐攺階州。　又叶居夷切，音基。【詩小雅】彼何人斯，居河之麋。無拳無勇，職爲亂階。又【大雅】懿厥哲婦，爲梟爲鴟。婦有長舌，維厲之階。　又叶堅奚切，音稽。【班固西都賦】雖輕迅與僄狡，猶愕眙而不能階。攀井幹而未半，目眴轉而意迷。

阷	【戌集中】【阜字部】	阷	【玉篇】丑貞切【集韻】癡貞切，□音檉。【玉篇】丘也。　又【篇海】吞也。

阸	【戌集中】【阜字部】	阸	【唐韻】於革切【集韻】【韻會】【正韻】乙革切，□音戹。【說文】塞也。【廣韻】限也，礙也。【史記漢興以來諸侯年表】秉其阸塞地利。　又【廣韻】危也，迫也。【前漢元帝紀】百姓仍遭凶阸。　又【廣韻】【集韻】【正韻】□烏懈切，音。【玉篇】險也，塞也。【廣韻】阻塞也。【史記律書】後且擁兵阻阸。【前漢諸侯王表】至虖阸河洛之閒。【註】應劭曰：阸者，狹也。　又【廣韻】阸嶭，山形。　又叶音鬱。【胡廣司隷校尉箴】大漢通變，崇弘□易。吞舟之網，以濟難阸。　【玉篇】同隘。【集韻】同阨。互見阨隘二字註。
  </div>
  <div class="pagination">
   <a href="康熙字典_page242.html">
    上一页
   </a>
   <span>
    ...
   </span>
   <a href="康熙字典_page238.html">
    238
   </a>
   <a href="康熙字典_page239.html">
    239
   </a>
   <a href="康熙字典_page240.html">
    240
   </a>
   <a href="康熙字典_page241.html">
    241
   </a>
   <a href="康熙字典_page242.html">
    242
   </a>
   <span class="current-page">
    243
   </span>
   <a href="康熙字典_page244.html">
    244
   </a>
   <a href="康熙字典_page245.html">
    245
   </a>
   <a href="康熙字典_page246.html">
    246
   </a>
   <a href="康熙字典_page247.html">
    247
   </a>
   <a href="康熙字典_page248.html">
    248
   </a>
   <span>
    ...
   </span>
   <a href="康熙字典_page244.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
