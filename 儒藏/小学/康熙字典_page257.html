<!DOCTYPE html>
<html>
<head>
    <meta charset="UTF-8">
    <title>康熙字典 - 第 257 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 257 页/共 976 页</h1>
    <div class="content">鞊	【戌集中】【革字部】	鞊	【集韻】激質切，音詰。鞅也。

鞋	【戌集中】【革字部】	鞋	【廣韻】【集韻】□戸佳切，音膎。【釋名】鞋，解也。著時縮其上如履然，解其上則舒解也。【玉篇】本作鞵。　又【集韻】懸圭切，音攜。系也。　又公蛙切，音媧。車上系。

鞌	【戌集中】【革字部】	鞌	【唐韻】烏寒切【集韻】【正韻】於寒切，□音安。【說文】馬鞁具也。【玉篇】馬鞌。【廣韻】鞌韉。【前漢韓安國傳】投鞌高如城者數所。　又地名。【左傳成二年】戰於鞌。

	【辰集下】【毛字部】		氍字之譌。　又【張氏代醉編】巫覡號曰瑤。見《本草》。不知其解。

□	【備考】【寅集】【廴字部】	□	【搜眞玉鏡】音誕。

	【未集中】【羽字部】		【廣韻】子六切，音蹙。飛貌。又【集韻】初六切，音矗。羽齊貌。

鞍	【戌集中】【革字部】	鞍	【韻會】同鞌。【前漢李廣傳】令皆下馬解鞍。

鞎	【戌集中】【革字部】	鞎	【唐韻】戸恩切【集韻】【韻會】【正韻】乎恩切，□音痕。【說文】車革前曰鞎。【爾雅釋器】輿革前謂之鞎。【疏】李巡曰：輿前以革爲車飾曰鞎。　又【類篇】五根切，音垠。又【集韻】居言切，音□。又胡昆切，音魂。又下懇切，音很。又戸袞切，音混。又古恨切，音艮。義□同。

鞏	【戌集中】【革字部】	鞏	【唐韻】【正韻】居竦切【集韻】【韻會】古勇切，□音拱。【說文】以韋束也。【易革卦】鞏用黃牛之革。　又【爾雅釋詁】鞏，固也。【又】硈，鞏也。【註】硈然堅固。【詩大雅】藐藐昊天，無不克鞏。　又【揚子方言】鞏，火乾也。凡有汁而乾謂之煎，東齊謂之鞏。　又國名。【左傳昭十五年】闕鞏之甲，武所以克商也。【註】闕鞏國所出鎧。　又【廣韻】縣名。【左傳昭二十五年】尹文公涉於鞏。【註】於鞏縣涉洛水也。　又羌名。【前漢趙充國傳】煎鞏，黃羝之屬。【後漢順帝紀】討鞏唐羌。　又州名。【韻會】唐渭州，宋攺鞏州。　又姓。【左傳成二年】晉侯使鞏朔獻齊捷於周。

鞓	【戌集中】【革字部】	鞓	【玉篇】同。

	【辰集下】【欠字部】		【玉篇】公溫切【唐韻】古渾切【集韻】公渾切，□音昆。【說文】昆于不可知也。【通雅】昆于猶昆吾。《說文》□，昆吾，圜器也。因知昆吾、昆侖，古皆以爲圓渾之通稱，故山象之而名昆侖，言其狀混侖，猶言混沌也。昆吾是圓椎之象，吾之聲通爲于，古稱我爲吾，亦爲余。《說文》訓，蓋言爲圓椎混侖之狀，不可知耳。　【六書索隱】，禹父名。今作鯀、□、鮌，□非。○按此說無據，近鑿，不可從。

鞂	【午集下】【禾字部】	鞂	【集韻】同稭。【廣韻】古黠切【集韻】【韻會】【正韻】訖黠切，□音戛。【說文】禾橐去其皮，祭天以爲席。【禮禮器】莞簟之安，而橐鞂之設。【註】穗去實曰鞂。【廣韻】萆鞂。【集韻】本作稭。又作。

鞔	【戌集中】【革字部】	鞔	【唐韻】母官切【集韻】莫官切，□音瞞。【說文】履空也。又覆也。【註】徐鍇曰：履空，猶言履也。【廣韻】鞔，靴履。【呂氏春秋】南家工人也，爲鞔者也。　又【爾雅釋器疏】靶謂鞔也。　又【集韻】武遠切，音晚。義同。　又母本切，音。煩也。本作懣。或作□、。【呂氏春秋】味衆珍則胃充，胃充則中大鞔。考證：〔【呂氏春秋】南家工人也。爲鞔百也。〕　謹照原文鞔百也改鞔者也。 

鞕	【戌集中】【革字部】	鞕	【廣韻】五更切【集韻】【正韻】魚孟切，□音硬。【玉篇】堅也。【廣韻】堅牢。【博雅】□也。

鞖	【戌集中】【革字部】	鞖	【集韻】同。

鞗	【戌集中】【革字部】	鞗	【廣韻】徒聊切【集韻】【韻會】【正韻】田聊切，□音迢。【玉篇】轡也。【廣韻】革轡。【詩小雅】鞗革冲冲。【傳】鞗，轡也。【玉篇】亦作鋚。

	【補遺】【丑集】【女字部】		【篇海類編】奴了切，音裊。腰。

□	【未集中】【糸字部】	□	【集韻】倫追切，音纍。纝或作□。詳纝字註。

□	【未集上】【竹字部】	□	【集韻】敷救切，音覆。竹蓋也。

顊	【戌集下】【頁字部】	顊	【字彙補】余其切，音頤。【韓非子喩老篇】白公勝慮亂，罷朝，倒杖而策，銳貫顊，血流至于地而不知。

	【未集上】【米字部】		【集韻】良脂切，音梨。饘也。

	【未集中】【羊字部】		【集韻】羴或作。羊臭。詳羴字註。

鞘	【戌集中】【革字部】	鞘	【廣韻】所交切【集韻】師交切，□音梢。【玉篇】鞭鞘。【博雅】謂之鞘。　又【唐韻】私妙切【集韻】【韻會】仙妙切，□音肖。【說文】刀室也。【詩小雅】鞞琫有珌。【傳】鞞，容刀鞘也。【疏】古之言鞞，猶今之言鞘。【西京雜記】開匣投鞘。　【廣韻】同韒。【集韻】本作韒。亦作削、□。

鞙	【戌集中】【革字部】	鞙	【廣韻】【集韻】【韻會】【正韻】□戸畎切，音泫。【說文】大車縛軛靼也。　又【廣韻】鞙，刀鞘也。　又【詩小雅】鞙鞙佩璲。【傳】鞙鞙，玉貌。【釋文】瑚畎反，或作琄。【集韻】亦作。　又【集韻】葵兗切，音蜎。大車縛軛靼。　又【廣韻】古懸切【集韻】圭懸切，□音涓。【廣韻】鞙，馬尾也。【集韻】馬勒。　又【集韻】火懸切，音鋗。義同。考證：〔音泫。【說文】大車縛軛靻也。〕　謹照原文軛靻改軛靼。〔【集韻】音蜎。大車縛軛靻。〕　謹照原文軛靻改軛靼。 

鞚	【戌集中】【革字部】	鞚	【集韻】苦貢切，音控。【玉篇】馬勒也。

鞛	【戌集中】【革字部】	鞛	【集韻】補孔切，音菶。與同。【左傳桓二年】藻率鞞鞛。【註】鞞，佩削上飾。鞛，下飾。【釋文】布孔反。考證：〔【左傳桓二年】藻率鞸鞛。【註】鞸，佩削上飾。鞛，下飾。〕　謹照原文鞸鞸二字□改鞞。 

鞜	【戌集中】【革字部】	鞜	【廣韻】他合切【集韻】託合切，□音踏。【玉篇】鞮也。【廣韻】革履。【揚雄長楊賦】革鞜不穿。【註】師古曰：鞜，革履也。　又【集韻】達合切，音沓。本作鞈。詳前鞈字註。

鞝	【戌集中】【革字部】	鞝	【玉篇】諸兩切，音掌。扇安皮也。

饄	【戌集下】【食字部】	饄	【正字通】同餹。

饌	【戌集下】【食字部】	饌	【集韻】雛綰切【五音集韻】雛睆切，□音撰。【玉篇】飯食也。【說文】具食也。【周禮天官酒正】以共王之四飮三酒之饌。【疏】謂饌□具設之也。【儀禮燕禮】膳宰具官，饌于寢東。【註】具其官之所饌，謂酒也，牲也，脯醢也。　又【韻會小補】或作篹。【前漢元后傳】獨置孝元廟故殿，以爲文母篹食堂。【註】孟康曰：篹，音撰。晉灼曰：篹，具也。　又【集韻】扶萬切，音飯。又【五音集韻】士戀切，音籑。義□同。　又【正韻】須兗切，音選。尚書大傳】夏后氏不殺不□，死罪罰二千饌。【馬融云】饌，六兩。【史記平準書】作撰。【蘇林云】撰音選擇之選。　【說文】本作籑，从食算聲。或从作□。諸韻書沿俗作饌。

饑	【戌集下】【食字部】	饑	〔古文〕□□【玉篇】紀衣切，音機。【說文】穀不熟爲饑。从食幾聲。餘詳飢字註。

□	【未集中】【糸字部】	□	【玉篇】同緬。　又【廣韻】【集韻】□莫結切，音蔑。細也。出【倉頡篇】。

□	【午集下】【禾字部】	□	【廣韻】魚紀切【集韻】偶起切，□音擬。黍稷盛貌。

顬	【戌集下】【頁字部】	顬	【廣韻】人朱切【集韻】汝朱切，□音儒。耳穴動謂之顳顬。

顷	【戌集下】【頁字部】	頃	〔古文〕頔【廣韻】去穎切【集韻】【韻會】犬潁切【正韻】丘潁切，□傾上聲。【玉篇】田百畝爲頃。【後漢黃憲傳】叔度汪汪若千頃波。　又俄頃。【禮三年問】小者至於燕雀，猶有啁噍之頃焉。　又地名。【左傳哀十二年】宋鄭之閒有□地焉，曰頃丘。【音】苦潁反，又音傾。　又【唐韻】去營切【集韻】【韻會】【正韻】窺營切，□與傾同。【說文】頭不正也。　又器名。【詩周南】采采卷耳，不盈頃筐。《韓詩》云：□筐也。　又【諡法】甄心動懼曰頃。敏以敬愼曰頃。　又西頃，山名。【前漢地理志】隴西郡臨洮，禹貢西頃山在縣西。【師古註】頃讀曰傾。今本禹貢作傾。西頃卽西傾也。○按廣韻作地名，非。　又【正韻】犬蘂切。與跬同。【禮祭義】君子頃步而弗敢忘孝也。【註】頃當爲跬，缺婢反。又丘弭反。一舉足爲跬。再舉足爲步。【說文】从匕从頁。【徐鉉曰】匕者，有所比附不正也。考證：〔【左傳哀十二年】宋鄭之閒有□地焉，曰頃邱。【註】苦潁反〕　謹按此音義非註也。註字改爲音字。〔【詩周南】采采卷耳，不盈頃筐。【箋】頃筐，□筐也。〕　謹按箋無此語。今據釋文所引韓詩改韓詩云□筐也。〔【前漢地理志】隴西郡臨洮，禹貢西頃山在縣西南。〕　謹按原文在縣西一句南郡都尉治一句，南字連下句不連上句，今省去。〔【禮祭儀】君子頃步而弗敢忘孝也。〕 謹照原書祭儀改祭義。 

顾	【戌集下】【頁字部】	顧	〔古文〕□【唐韻】【廣韻】【集韻】【類篇】【韻會】【正韻】□古慕切，音故。【玉篇】瞻也。迴首曰顧。【詩小雅】顧我復我。【箋】顧，旋視也。【書太甲】顧諟天之明命。【傳】謂常目在之。　又眷也。【詩大雅】乃眷西顧。又【書康誥】顧乃德。【傳】謂顧省汝德。又【詩小雅】不顧其後。【箋】不自顧念。　又但也。【禮祭統】上有大澤，則惠必及下，顧上先下後耳。【疏】言上有大澤，則惠必及。但尊上者在先，□下者處後耳。一曰顧，故也，謂君上先餕，臣下後餕，示恩則從上起也。　又發語辭。【史記刺客傳】顧不易耶。【註】顧反也。【前漢賈誼傳】首顧居下。【註】顧亦反也，言如人反顧然。　又與雇同。【前漢鼂錯傳】斂民財，以顧其功。【註】顧，讎也，若今言雇賃也。　又引也。【後漢黨錮傳】郭林宗、范滂等爲八顧，言能以德行引人者也。　又國名。亦姓。【詩商頌】韋顧旣伐，昆吾夏桀。【傳】有韋國者，有顧國者。【箋】顧、昆吾，皆己姓。　又地名。【左傳哀二十一年】公及齊侯邾子盟于顧。【註】顧，齊地。　又山名。【方輿勝覽】鎭江北固山，梁武攺曰北顧。　又【五音集韻】公戸切，音古。義同。【書微子】我不顧行遯。徐邈讀。　俗作頋。考證：〔【禮祭統】顧上先下後耳。【疏】但尊上者則先，□下者處後耳。〕　謹照原文則先改在先。〔【史記刺客傳】顧不易耶。【註】反顧也。〕　謹照索隱原文反顧也改顧反也。 

顿	【戌集下】【頁字部】	頓	【唐韻】【集韻】【韻會】【正韻】□都困切，敦去聲。【說文】下首也。【周禮春官大祝】辨九□，二曰頓首。【註】頓首，拜頭叩地也。　又【博雅】頓，僵也。　又【揚子方言】頓愍，惛也。江湘之閒謂之頓愍。南楚飮毒藥懣亦謂之頓愍，猶中齊言眠眩也。　又【增韻】貯也，宿食所也。【隋書煬帝紀】每之一所，輒數道置頓。　又【增韻】次也。又食一次也。【世說新語】襄陽羅友，嘗伺人祠乞食。往太蚤，主人問何得在此。答曰：聞卿祠，欲乞一頓食耳。【杜甫詩】頓頓食黃魚。　又陡頓，遽也。【列子天瑞篇】一氣不頓盡，一形不頓虧。　又壞也。【左傳襄四年】甲兵不頓。【註】頓，壞也。正義曰：頓，謂挫傷折壞，今俗語委頓是也。　又止也。【史記王翦傳】三日三夜不頓舍。　又捨也。【曹植七啟】頓網縱綱。【註】頓，捨也。縱，緩也。　又地名。【詩衞風】送子涉淇，至于頓丘。【傳】丘一成爲頓丘。【前漢地理志】頓丘縣屬東郡。【師古註】以丘名縣也。丘一成爲頓丘，謂一頓而成也。　又國名。【春秋僖二十五年】楚人圍□，納頓子于頓。【前漢地理志】南頓縣屬汝南郡。【註】故頓子國。頓迫於□，其後南徙，故號南頓。　又姓。【魏志華陀傳】有頓子獻。　又【集韻】徒困切【正韻】杜困切，□音鈍。【集韻】不利也。【前漢賈誼傳】芒刃不頓。【註】頓，讀曰鈍。　又【韻會】【正韻】□當沒切，音咄。【前漢匈奴傳】單于太子曰冒頓。【註】冒，音墨。頓，音毒。考證：〔【釋名】頓，僵也。〕　謹按語出博雅，今將釋名改爲博雅。〔【曹植七啓】頓綱縱綱。〕　謹照原文頓綱改頓網。〔【春秋僖二十五年】楚子圍陳，納頓子于頓。〕　謹据經文楚子改楚人。 

颀	【戌集下】【頁字部】	頎	【廣韻】【集韻】【韻會】□渠希切，音祈。【廣韻】長貌。【詩衞風】碩人其頎。又【齊風】頎而長兮。　又【玉篇】頎頎然佳也。　又人名。【左傳定十二年】仲尼命申句須樂頎，下伐之。【註】魯大夫，頎音祈。　又【集韻】口很切，音墾。至也。【禮檀弓】稽顙而後拜，頎乎其至也。【釋文】頎音懇，惻隱貌。　又頎典，堅忍貌。【周禮冬官考工記輈人】輈欲頎典。【註】堅忍貌。鄭司農云：頎，讀爲懇。典，讀爲殄。　又少小也。【周禮冬官考工記梓人大胷耀後註】耀，讀爲哨。頎小也。【疏】哨與頎皆少小之義。【釋文】頎，音傾。一音懇。

颚	【戌集下】【頁字部】	顎	【廣韻】五閣切【集韻】逆各切，□音咢。【玉篇】面高貌。同。　又【廣韻】嚴敬曰顎。【集韻】恭嚴也。或作□□。

颩	【戌集下】【風字部】	颩	【字彙補】巴收切，音彪。【元曲】颩了僧伽。

馊	【戌集下】【食字部】	餿	【玉篇】同□。

颹	【戌集下】【風字部】	颹	【廣韻】于鬼切【集韻】【韻會】羽鬼切，□音韙。【廣韻】大風貌。或作□。【郭璞江賦】長風颹以增扇。　又【玉篇】于歸切。義同。　【海篇】又作□□，□非。

颼	【戌集下】【風字部】	颼	【玉篇】所流切，音搜。颼颼，風聲。與同。亦作颾。　又【廣韻】所救切，音瘦。義同。

饅	【戌集下】【食字部】	饅	【廣韻】母官切【集韻】【韻會】【正韻】謨官切，□音瞞。【集韻】饅頭，餠也。【正字通】麫食也。饅開首者曰橐駝臍。吳下呼□膪，讀若匘詐，言熟食之肥也。長曰繭，斜曰桃。【晉書束晳賦】饅頭薄持。【事物紀原】諸葛亮南征，將渡瀘水。土俗殺人首祭神，亮令以羊豕代，取麫，畫人頭祭之。饅頭名始此，又南唐有子母饅頭。【燕翼詒謀錄】仁宗誕日，賜羣臣包子，卽饅頭別名。今俗屑麫發酵，或有餡，或無餡，烝食者謂之饅頭。　【集韻】或作□。

饍	【戌集下】【食字部】	饍	【廣韻】【集韻】【正韻】□時戰切，音繕。【玉篇】食也。與膳同。【說文】具食也。【周禮天官】膳夫掌王之食飮膳羞。膳之言善也。　又【正韻】上演切，音善。義同。

□	【未集上】【竹字部】	□	【字彙補】與□同。

顨	【戌集下】【頁字部】	顨	【說文】同。从丌从□。【徐曰】□之義亦□具也。

颊	【戌集下】【頁字部】	頰	【廣韻】【正韻】古協切【集韻】【韻會】吉協切，□音筴。【說文】面旁也。【博雅】輔謂之頰。【釋名】頰，夾也，兩旁稱也。亦取夾斂食物也。【易咸卦】咸其輔頰舌。【疏】輔頰舌者，言語之具。又【前漢高帝紀】漢王謂酈食其曰：緩頰往說魏王豹。【註】徐言引譬喩也。　又地名。【公羊傳定十年】公會齊侯于頰谷。【左傳】作夾谷。　又【正字通】赤頰，鶴別名。又批頰，鴔鵖鳥別名。【集韻】籀作□。或作脥。考證：〔【釋名】輔國之頰。〕　謹按國應作謂，考此語出博雅。今据原文改。〔【博雅】輔謂之頰。【逸雅】頰，夾也。〕 謹按語出釋名，今將逸雅改爲釋名。 

颗	【戌集下】【頁字部】	顆	【廣韻】【集韻】【韻會】【正韻】□苦果切，科上聲。【說文】小頭也。　又【韻會】今言物一顆，猶一頭也。【六書故】凡圜物以顆計。又珠琲曰顆。　又與堁同。土塊。【前漢賈山傳】使其後世曾不得蓬顆蔽冡而托葬焉。【註】顆謂土塊。蓬顆，謂塊上生蓬者也。　又【集韻】苦緩切，音款。草名。【爾雅釋草】菟奚，顆凍。【註】款冬也。【疏】藥草。一名菟奚，一名顆涷。　又人名。魏顆，晉大夫。史顆，秦大夫。見【左傳】。　【正字通】本作顆，九畫。《字彙》附八畫，非。顆字左原作田下木。

题	【戌集下】【頁字部】	題	【廣韻】杜溪切【集韻】【韻會】田黎切，□音啼。【說文】頟也。【小爾雅】頭也。【禮王制】南方曰蠻，雕題交阯。【爾雅釋言】顁，題也。【註】題，額也。【史記越世家】雕題。【註】謂刻其頞，涅以丹靑也。　又【廣韻】書題。【博雅】書稱題。題，諦也。審諦其名號也。【正字通】註疏有孟子題辭，所以題號孟子之書。　又【韻會】椽頭玉飾曰琁題、玉題，亦名璧璫。　又題目也。【杜甫詩】天老看題目。　又品題也。【李白上韓荆州書】一經品題，便作佳士。　又國名。【南史裴子野傳】有白題及滑骨入貢。　又縣名。【前漢功臣表】題侯張富昌。　又【釋名】平題，鏑也。　又【廣韻】獨計切，音第。視也。【詩小雅】題彼脊令。【傳】題，視也。【孔子丘陵歌】題彼泰山。考證：〔【史記越世家】雕題。【註】謂刻其頞湟以丹靑也。〕　謹照原文湟改涅。〔【釋名】平題，鏑也。〕　謹按語出博雅今將釋名改爲博雅。 

</div>
    <div class="pagination">
<a href="康熙字典_page256.html">上一页</a><span>...</span><a href="康熙字典_page252.html">252</a><a href="康熙字典_page253.html">253</a><a href="康熙字典_page254.html">254</a><a href="康熙字典_page255.html">255</a><a href="康熙字典_page256.html">256</a><span class="current-page">257</span><a href="康熙字典_page258.html">258</a><a href="康熙字典_page259.html">259</a><a href="康熙字典_page260.html">260</a><a href="康熙字典_page261.html">261</a><a href="康熙字典_page262.html">262</a><span>...</span><a href="康熙字典_page258.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
