<!DOCTYPE html>
<html>
<head>
    <meta charset="UTF-8">
    <title>康熙字典 - 第 9 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 9 页/共 976 页</h1>
    <div class="content">□	【未集中】【糸字部】	□	【集韻】充夜切，音。以繩維持也。

湃	【巳集上】【水字部】	湃	【廣韻】普拜切【集韻】【韻會】怖拜切，□音浿。【玉篇】澎湃，水勢。【司馬相如上林賦】洶涌澎湃。【註】澎湃，波相戾也。　又【集韻】步拜切，音憊。義同。　【集韻】或作。

□	【午集下】【立字部】	□	【字彙補】尺良切，音昌。出《釋典》。

□	【未集上】【竹字部】	□	【集韻】側賣切，音債。壓酒具。與醡同。互詳酉部醡字註。

湄	【巳集上】【水字部】	湄	【唐韻】武悲切【集韻】【韻會】旻悲切，□音眉。【爾雅釋水】水草交爲湄。【釋名】湄，眉也。臨水如眉也。【詩秦風】在水之湄。【傳】水隒也。正義曰：隒是山岸湄是水岸，故曰水隒。　亦與麋通。【詩小雅】居河之麋。【箋】麋，本又作湄。　又湖名。【水經注】淮水左迤爲湄湖。　又【集韻】乃管切，音煖。與渜同。湯也。　【集韻】或作□□□。

潐	【巳集上】【水字部】	潐	【唐韻】【集韻】□子肖切，音醮。【說文】盡也。　又【集韻】子小切，音勦。與□同。【說文】釃酒也。一曰浚也，□也，盡也。詳□字註。　又慈焦切，音樵。水名。【山海經】常烝之山，潐水出焉。

澊	【巳集上】【水字部】	澊	【玉篇】七昆切【集韻】麤尊切，□音村。水名。　又【集韻】徂昆切，音存。水貌。

潑	【巳集上】【水字部】	潑	【集韻】【韻會】【正韻】□普活切，音鏺。【玉篇】水漏也。一曰弃水也。　又【李翊俗呼小錄】雨一番一起爲一潑。　又【孫穆鷄林類事】高麗方言謂足曰潑。　又【韻補】叶傍各切，音泊。【蘇軾詩】雨霽讀書處，亂翠曉如潑。偏偏貯秋雨，歲歲壞籬落。　【集韻】或省作□。

潒	【巳集上】【水字部】	潒	【唐韻】徒朗切【集韻】待朗切，□蕩上聲。【說文】水潒瀁也。讀若蕩。【博雅】浩浩潒潒，流也。【張衡西京賦】彌望廣潒。或作□。　又【廣韻】徐兩切【集韻】【韻會】似兩切，□音象。漭潒，水急貌。　又【集韻】以兩切，音養。與瀁同。

潓	【巳集上】【水字部】	潓	【廣韻】【集韻】□胡桂切，音慧。水名。【說文】水出盧江，入淮。

潔	【巳集上】【水字部】	潔	【唐韻】古屑切【集韻】【韻會】【正韻】吉屑切，□音結。淸也。【廣韻】經典用絜。【儀禮宗人】舉鼎鼏告絜。　又【新書道術篇】厚志隱行謂之潔。　【集韻】或作洯。亦省作□。

潕	【巳集上】【水字部】	潕	【唐韻】文甫切【集韻】罔甫切，□音武。水名。【說文】水出南陽舞隂。　又縣名。【水經注】葉陂水，東逕潕陽縣故城北。　又潕溪，武陵五溪之一。【後漢馬援傳註】潕，一音武。今溪在辰州界。

潗	【巳集上】【水字部】	潗	【廣韻】子入切【集韻】【韻會】卽入切，□音。泉出也。一曰水瀵也。　又湁潗，水微轉細通貌。【司馬相如上林賦】湁潗鼎沸。　又潗，沸聲。【木華海賦】濘潗。　又【集韻】七入切，音緝。義同。　或作唼緝。《石鼓文》作。考證：〔【木華海賦】澒濘潗。〕　謹照原文澒改。 

潘	【巳集上】【水字部】	潘	【唐韻】普官切【集韻】【韻會】【正韻】鋪官切，□音拌。【說文】淅米汁也。【禮內則】面垢燂潘請靧。　又水名。【說文】在河南滎陽。　又古邑名。【禮檀弓】與縣潘氏。　又泉名。【水經注】濕水，又東逕潘縣故城，左會潘泉故瀆。　又【正韻】蒲官切，音盤。【列子黃帝篇】鯢旋之潘爲淵。　又【集韻】【韻會】□孚袁切，音翻。米爛也。或作□。　又【集韻】逋禾切，音波。潘旍，縣名，在臨淮。　又普半切，音判。縣名，在上谷。或省作番。

潙	【巳集上】【水字部】	潙	【廣韻】【集韻】【韻會】【正韻】□居爲切，音嬀。水名。【書正義】水在河東虞鄕縣歷山西。　又【廣韻】薳支切【集韻】于嬀切，□音爲。水名。【水經注】潙水，出益陽縣馬頭山。　又零陵有潙水。【水經注】潙水，出西北邵陵縣界。

潚	【巳集上】【水字部】	潚	【唐韻】子叔切【集韻】子六切，□音蹙。【說文】深淸也。　又疾也。【張衡思□賦】迅飇潚其媵我兮。　又【廣韻】息逐切【集韻】息六切，□音肅。義同。　又姓。【奇姓通】漢有雁門太守潚何。　又【廣韻】蘇彫切【集韻】先彫切，□音蕭。與瀟同。　又與溲同。淘米也。

潛	【巳集上】【水字部】	潛	【唐韻】昨鹽切【集韻】【韻會】【正韻】慈鹽切，□音□。【說文】涉水也。【揚子方言】潛涵，沉也。又游也。【註】潛行水中，亦曰游。　又藏也。【易乾卦】陽氣潛藏。　又【爾雅釋言】潛，深也。【詩小雅】潛雖伏矣。　又漢水之別名。【爾雅釋水】水自江出爲沱，漢爲潛。【書禹貢】沱潛旣道。　又丘名。【爾雅釋丘】晉有潛丘。　又地名。【春秋隱二年】公會戎于潛。　又邑名。【史記楚世家】吳取楚之六潛。　又潛江，縣名。【廣輿記】屬安陸府。　又牛名。【酉陽雜俎】句漏縣大江中有潛牛。　又姓。宋安撫使潛說友。　又【小爾雅】魚之所息謂之潛。【詩周頌】潛有多魚。【傳】潛，糝也。　又【廣韻】【集韻】□慈艷切，音□。義同。一曰伏流。

潜	【巳集上】【水字部】	潜	【字彙】俗潛字。（潛）【唐韻】昨鹽切【集韻】【韻會】【正韻】慈鹽切，□音□。【說文】涉水也。【揚子方言】潛涵，沉也。又游也。【註】潛行水中，亦曰游。　又藏也。【易乾卦】陽氣潛藏。　又【爾雅釋言】潛，深也。【詩小雅】潛雖伏矣。　又漢水之別名。【爾雅釋水】水自江出爲沱，漢爲潛。【書禹貢】沱潛旣道。　又丘名。【爾雅釋丘】晉有潛丘。　又地名。【春秋隱二年】公會戎于潛。　又邑名。【史記楚世家】吳取楚之六潛。　又潛江，縣名。【廣輿記】屬安陸府。　又牛名。【酉陽雜俎】句漏縣大江中有潛牛。　又姓。宋安撫使潛說友。　又【小爾雅】魚之所息謂之潛。【詩周頌】潛有多魚。【傳】潛，糝也。　又【廣韻】【集韻】□慈艷切，音□。義同。一曰伏流。

潝	【巳集上】【水字部】	潝	【唐韻】【正韻】許及切【集韻】【韻會】迄及切，□音吸。【說文】水疾聲。一曰水流貌。或作。【司馬相如上林賦】汨漂疾。　又【詩小雅】潝潝訿訿。【爾雅釋訓】莫供職也。一曰附和也。【韓詩】不善之貌。　又【集韻】乙洽切，音□。與浥同。水窊陷也。

	【丑集中】【土字部】		【字彙補】古文臺字。註詳至部八畫。

潞	【巳集上】【水字部】	潞	【唐韻】洛故切【集韻】【韻會】【正韻】魯故切，□音路。水名。【周禮夏官職方氏】冀州，其浸汾潞。【註】潞，出歸德。　又江名。【廣輿記】雲南永昌軍民府城北有潞江。　又州名。【廣韻】春秋初爲□國，唐爲潞州。　又古齊邑名。【左傳哀十七年】齊人伐衞，執般師以歸，舍諸潞。

潟	【巳集上】【水字部】	潟	【廣韻】【集韻】【韻會】【正韻】□思積切，音昔。鹵地也。鹹土逆水之處，水寫去，其地爲鹹鹵。【周禮地官草人】凡糞種，鹹潟用貆。【註】潟，鹵也。　亦作舄。詳舄字註。　又【集韻】七約切，音碏。義同。　又昌石切，音尺。與滷同。苦地。與斥通。　又亭歷切，音狄。義同。

炏	【巳集中】【火字部】	炏	【篇海】苦戒切，開去聲。熾火盛也。

潠	【巳集上】【水字部】	潠	【唐韻】【集韻】【韻會】【正韻】□蘇困切，音巽。【說文】含水噴也。【後漢郭憲傳】含酒三噀。　又【集韻】須絹切，音選。與□同。亦噴也。　別作□噀。【六書故】潠，刷洗也。一作□。

潡	【巳集上】【水字部】	潡	【玉篇】徒損切【集韻】杜本切，□音囤。大水也。　又與敦同。

潢	【巳集上】【水字部】	潢	【唐韻】【集韻】【韻會】【正韻】□胡光切，音黃。【說文】積水池。【木華海賦】決陂潢而相沷。　又水名。【後漢東夷傳】偃王處潢池東。　又河名。【廣輿記】潢河，出南陽分水嶺。　又星名。【史記天官書】旁有八星，絕漢曰天潢。又西宮咸池曰天五潢。又德成衡觀，成潢。　又【集韻】姑黃切，音光。與洸同。水涌光也。　又【集韻】【正韻】□戸廣切，音幌。與滉同。水深廣貌。【司馬相如上林賦】灝溔潢漾。　又【廣韻】【集韻】□胡曠切，音暀。【釋名】染紙也。【齊民要術】有裝潢紙法。【唐六典】崇文館有裝潢匠五人。

□	【未集上】【米字部】	□	【集韻】同。

潣	【巳集上】【水字部】	潣	【唐韻】眉殞切【集韻】【韻會】美殞切，□音閔。【說文】水流浼浼貌。　又【廣韻】武罪切【集韻】母罪切，□音每。同浼。　又【集韻】美辨切，音免。義同。　又【集韻】虎猥切，音賄。水貌。或作湏。

□	【未集中】【糸字部】	□	【篇韻】音牟。不相和也。

潤	【巳集上】【水字部】	潤	【唐韻】如順切【集韻】【韻會】【正韻】儒順切，□音閏。澤也，滋也，益也。【易說卦】雨以潤之。　又水名。【水經】淮水，又東北左會潤水。　又水名，出金城。【水經注】潤水，出令居縣西。　又州名。【韻會】漢丹陽郡，隋置潤州。　又黃潤，蜀布名。

潦	【巳集上】【水字部】	潦	【唐韻】盧皓切【集韻】【韻會】【正韻】魯皓切，□音老。【說文】雨大貌。【禮曲禮】水潦降。　又路上流水也。【詩大雅】泂酌彼行潦。　又【廣韻】【集韻】【韻會】【正韻】□郞到切，勞去聲。與澇同。淹也。一曰積水。　又【集韻】【正韻】□郞刀切，音勞。水名。【司馬相如上林賦】酆鎬潦潏。【註】水出鄠縣西南潦谷。　又潦倒，蘊藉貌。【嵆康絕交書】潦倒麤疎。　又【集韻】憐蕭切，音聊。水名。【山海經】潦水，出衞臯東。

	【丑集中】【土字部】		【集韻】克角切，音覺。【爾雅釋山】山多大石。确也。

	【丑集下】【夕字部】		【說文】同夥。

湩	【巳集上】【水字部】	湩	【唐韻】【集韻】【韻會】【正韻】□多貢切，音棟。【說文】乳汁也。【穆天子傳】巨蒐之人具牛馬之湩，以洗天子之足。　又鼓聲。【管子輕重篇】湩然擊鼓，士忿怒。　又【廣韻】【集韻】【韻會】□竹用切，音堹。義同。　又【廣韻】多□切【集韻】覩□切，□音。義同。又水濁也。　又【集韻】或作□□。　又【集韻】徒東切，音同。湩容車帷也。或作幢。

湫	【巳集上】【水字部】	湫	【唐韻】【韻會】【正韻】卽由切【集韻】將由切，□音啾。北人呼水池爲湫。　又水名。【說文】有湫水，在周地。【史記封禪書】湫淵祠朝那。【註】湫淵，在安定朝那縣。　又懸瀑水曰龍湫。　又憂愁貌。【春秋繁露陽尊隂卑篇】湫湫者，悲愁之狀也。　又涼貌。【宋玉高唐賦】湫兮如風。　又【唐韻】子了切【集韻】子小切，□音剿。湫，隘也。【左傳昭元年】壅閉湫底。【註】湫謂氣聚，底謂氣止，皆停滯不散之意。又【昭二年】湫隘器塵。【註】湫，下也。又地名。【左傳莊十九年】楚子伐黃，還及湫。　又【集韻】雌由切，音秋。義同。　又【廣韻】【集韻】□在九切，音愀。義同。一曰洩水瀆也。又【集韻】兹消切，音焦。夫湫，亦地名。　又宗蘇切，音租。人名。【左傳】魯有子服湫。

	【丑集中】【土字部】		【廣韻】胡到切【集韻】後到切，□音號。【說文】土釜也。

栮	【辰集中】【木字部】	栮	【集韻】【類篇】□忍止切，音耳。亦作。木。【字彙】生枯木上，形如耳，故以耳名。

湬	【巳集上】【水字部】	湬	【正字通】俗湫字。

漜	【巳集上】【水字部】	漜	【集韻】以者切，音野。泥淖也。或作□。

湭	【巳集上】【水字部】	湭	【玉篇】才周切【集韻】徐由切，□音囚。與汓泅同。浮行水上也。　又【集韻】字秋切，音酋。【博雅】湭酒液也。一曰水名，在雍州。或作□。

湮	【巳集上】【水字部】	湮	【唐韻】於眞切【集韻】【韻會】伊眞切，□音因。【爾雅釋詁】湮，落也。【說文】湮，沒也。通作洇。　又水名。【水經注】水出狂水東北湮谷。　又【廣韻】烏前切【集韻】因蓮切，□音烟。塞也。【左傳昭二十九年】鬱湮不育。　又【集韻】一結切，音噎。又壹計切，音翳。義□同。　又伊甸切，音宴。沒水中也。

湯	【巳集上】【水字部】	湯	【唐韻】土郎切【集韻】【韻會】【正韻】他郎切，□音鏜。【說文】熱水也。【楚辭九歌】浴蘭湯兮沐芳。　又水名。【山海經】上申之山，湯水出焉。又【水經注】江水，東逕瞿巫灘，左則湯谿水註之，源出朐忍縣北。　又谷名。【張衡南都賦】湯谷涌其後。　又州名。【韻會】廣南化外，唐置湯州，天寶時爲湯泉郡。　又縣名。【廣輿記】湯隂縣，屬彰德府。　又【書虞書疏】除殘去虐曰湯。馬融又云：雲行雨施曰湯。又【風俗通王霸篇】湯者，攘也，昌也。言其攘除不軌，天下熾盛。　又【廣韻】式羊切【集韻】【韻會】【正韻】尸羊切，□音商。湯湯，流貌。一曰波動之狀。【詩大雅】江漢湯湯。　又【廣韻】【集韻】【韻會】【正韻】□他浪切，音儻。熱水沃也。【禮月令】如以熱湯。　又【集韻】余章切，音陽。與暘同。暘谷，日所出也。亦作陽。【淮南子天文訓】日出于湯谷。　又【廣韻】他浪切，音盪。與蕩通。【詩陳風】子之湯兮。【傳】湯，蕩也。【箋】言游蕩無不爲也。　又與盪同。【前漢天文志】四星若合，是謂大湯。　又【韻補】叶透空切，音通。【東方朔七諫】何靑雲之流瀾兮，微霜降之蒙蒙。徐風至而徘徊兮，疾風過之湯湯。考證：〔【楚辭九歌】浴蘭湯兮沐芳華。〕　謹按原文華字屬下爲句不連芳讀，謹省華字。 

湰	【巳集上】【水字部】	湰	【集韻】良中切，音隆。高下水也。或作漋。

湱	【巳集上】【水字部】	湱	【集韻】【韻會】【正韻】□霍虢切，音砉。漰湱，波相激聲。【郭璞江賦】漰湱澩灂。　又【唐韻】呼麥切，音剨。漍湱水，出西谿。

湲	【巳集上】【水字部】	湲	【唐韻】王權切【集韻】【韻會】【正韻】于權切，□音員。潺湲，水流貌。【楚辭九歌】觀流水兮潺湲。又【廣韻】獲頑切【集韻】胡鰥切【正韻】侯頑切，□音睆。又【集韻】【韻會】□于元切，音袁。義□同。

湳	【巳集上】【水字部】	湳	【唐韻】【集韻】【韻會】□乃感切，音喃。【說文】西河美稷保東北水。【水經注】湳水，出西河郡美稷縣。　又地名。【後漢西羌傳】先零卑湳，□皆彊富。

湴	【巳集上】【水字部】	湴	【廣韻】蒲鑒切【集韻】薄鑑切，□音□。與埿同。深泥也。　又星命家，祿後一辰爲湴河。【夢溪筆談】湴河謂陷運，如今之空亡也。　又【集韻】皮咸切，音碰。行淖中也。

湶	【巳集上】【水字部】	湶	與泉同。【字牖】引漢相孫君碑，波障湶漑。

湷	【巳集上】【水字部】	湷	【字彙補】直追切，音槌。水深聲也。

湸	【補遺】【巳集】【水字部】	湸	【字彙補】力樣切，音亮。大水也。

</div>
    <div class="pagination">
<a href="康熙字典_page8.html">上一页</a><span>...</span><a href="康熙字典_page4.html">4</a><a href="康熙字典_page5.html">5</a><a href="康熙字典_page6.html">6</a><a href="康熙字典_page7.html">7</a><a href="康熙字典_page8.html">8</a><span class="current-page">9</span><a href="康熙字典_page10.html">10</a><a href="康熙字典_page11.html">11</a><a href="康熙字典_page12.html">12</a><a href="康熙字典_page13.html">13</a><a href="康熙字典_page14.html">14</a><span>...</span><a href="康熙字典_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
