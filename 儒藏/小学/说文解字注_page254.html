<!DOCTYPE html>
<html>
<head>
    <meta charset="UTF-8">
    <title>说文解字注 - 第 254 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 254 页/共 283 页</h1>
    <div class="content">　　注解：□蛸，堂蜋子。月令：仲夏之月螳蜋生。注云：螳蜋，螵蛸母也。郑志：王瓒问曰：尔雅莫貉、螳蜋同类物也。今沛鲁以南谓之蟷蠰，三河之域谓之螳蜋，燕赵之际谓之食厖，齐济以东谓之马敫，然名其子则同云螵蛸。是以注云螵蛸母也。按堂蜋□附于木，坚韧不可动，至小暑而子羣生焉。从虫肖声。相邀切。二部。按□字从□，故入□部。凡一物二字而异部者例此。
　　路径：段注说文□第十三卷□虫部
　　标题：蛢pínɡ
　　注解：□蟥，□翼鸣者。蟥各本作蝗。今正。释虫曰：蛂蟥蛢。郭云：甲虫也。大如虎豆，绿色。今江东呼黄瓶。按蛂蟥卽□蟥也。以翼鸣者，见考工记梓人郑注：翼鸣发皇属。发皇卽蛂蟥也。从虫幷声。薄经切。十一部。
　　路径：段注说文□第十三卷□虫部
　　标题：□yù
　　注解：□蟥，蛢也。蛢字今补。此转注之例也。从虫矞声。余律切。十五部。
　　路径：段注说文□第十三卷□虫部
　　标题：蟥huánɡ
　　注解：□蟥也。从虫黄声。乎光切。十部。
　　路径：段注说文□第十三卷□虫部
　　标题：□shī
　　注解：姑□，强羊也。羊，释文所引及宋本如此。当音阳，葢今江东人谓麦中小黑虫为羊子者是也。铉本作蛘，李仁甫本作芈，皆非是。释虫曰：蛄□，强蝆。郭云：今米谷中蠹小黑虫是也。建平人呼为蝆子。蝆，亡婢反。郭音恐未谛。方言：姑□谓之强羊。字亦正作羊。郭注广之。以江东名□，音加。建平人呼蝆子，音芈姓。不得改方言正文作蝆也。尔雅正文恐亦本作羊。从虫施声。式支切。古音在十七部。
　　路径：段注说文□第十三卷□虫部
　　标题：蛅zhān
　　注解：蛅斯，墨也。释虫云：□，蛅蟴。郭云：蛓属。按许蛓下云：毛虫也。此乃食木叶之虫，非木中之蠹，其□育自藏之壳曰雀瓮。宜与蛓篆类列。从虫占声。职廉切。古音在七部。
　　路径：段注说文□第十三卷□虫部
　　标题：蚬xiàn
　　注解：缢女也。与释虫同。郭云：小黑虫，赤头，憙自经死。故曰缢女。从虫见声。胡典切。十四部。
　　路径：段注说文□第十三卷□虫部
　　标题：蜰féi
　　注解：卢蜰也。按尔雅蜚、蠦蜰为一物。许书蜚在虫部，蜰在虫部，不言一物，许实有所见也。唐本艹说蜚蠊昧辛辣而臭，汉中人食之，名蠦蜰。从虫肥声。符非切。十五部。
　　路径：段注说文□第十三卷□虫部
　　标题：□jué
　　注解：渠□，一曰天社。社一作柱，广韵讹作神。按渠□卽蛣蜣双声之转。玉篇谓蜣□同字，是也。释虫曰：蛣蜣，蜣蜋。庄子云：蛣蜣之智在于转丸。陶隐居云：憙入人粪中，取屎丸而却推之，俗名为推丸。罗愿云：一前行以后□足曳之，一自后而推致焉。乃坎地纳丸，不数日有蜣蜋自其中出。玉裁谓此物前却推丸，故曰渠□。一曰犹一名也。广雅曰：天柱，蜣蜋也。从虫却声。以形声包会意。其虐切。五部。
　　路径：段注说文□第十三卷□虫部
　　标题：□ɡuǒ
　　注解：□蠃，叠韵。蒲卢。叠韵。释虫、毛传同。细要土蠭也。天地之性，细要，纯雄，无子。《诗》曰：“螟□有子，□蠃负之。”小雅小宛曰：螟蛉有子，蜾蠃负之。毛传曰：螟蛉，桑虫也。蜾蠃，蒲卢也。负，持也。笺云：蒲卢取桑虫之子，负持而去，□妪养之，以成其子。喻有万民不能治，则能治者将得之。中庸注曰蒲卢，果蠃，土蜂也。蒲卢取桑虫之子，去而变化，以成为己子。列子曰：纯雌其名大□，纯雄其名稺蜂。淮南曰：贞虫之动以毒螫。高注：贞虫，细要蜂，蜾蠃之属。无牝牡之合曰贞。杨子曰：取螟□祝曰：类我类我。戴先生曰：古语谓随变而成者曰蒲卢。蒲卢又见大戴礼、山海经。小正曰：雉入于淮为蜃。蜃者，蒲卢也。从虫□声。古火切。十七部。蜾，□或从果。果声也。
　　路径：段注说文□第十三卷□虫部
　　标题：蠃luǒ
　　注解：□蠃也。从虫□声。郞果切。十七部。一曰虒蝓。此谓单言蠃则谓虒蝓也。虒蝓见下文蝓篆下。按下文蜗篆下蠃也，此当云一曰蜗也。而云一曰螔蝓者，一物三名，举其易知者也。
　　路径：段注说文□第十三卷□虫部
　　标题：□línɡ
　　注解：螟□，叠韵。桑虫也。小雅毛传文。释虫同。按上文云：蜀，桑中蚕。谓蠹其中者也。此桑虫似步屈，其色靑细，或在艹叶上，土蜂取之寘木空中，或书卷闲、笔筒中，七日而成其子。里语曰：呪云象我象我。诗义疏云尔。从虫霝声。郞丁切。十一部。
　　路径：段注说文□第十三卷□虫部
　　标题：蛱jiá
　　注解：蛱蜨也。叠韵为名。今俗云胡蝶，见庄子。从虫夹声。兼叶切。八部。
　　路径：段注说文□第十三卷□虫部
　　标题：蜨dié
　　注解：蛱蜨也。从虫疌声。徒叶切。八部。俗作蝶。〖注〗〔虫□〕，蝶俗字。
　　路径：段注说文□第十三卷□虫部
　　标题：蚩chī
　　注解：蚩虫也。蚩字今补。此三字句。谓有虫名蚩也。叚借为氓之蚩蚩。毛传曰：蚩蚩，敦厚之皃。玉篇曰：痴也。此谓毛诗。又曰□也。此谓叚蚩为□也。从虫□声。赤之切。一部。
　　路径：段注说文□第十三卷□虫部
　　标题：螌bān
　　注解：螌蝥，双声。毒虫也。本艹经虫部下品曰：斑猫味辛寒，有毒。一名龙尾。诸家云：大豆叶上取之，长五六分，甲上黄黑斑文，乌腹尖喙。按斑猫俗字也。从虫般声。布还切。十四部。
　　路径：段注说文□第十三卷□虫部
　　标题：蝥máo
　　注解：螌蝥也。从虫敄声。莫交切。按古音当如木，在三部。俗依本艹读耳。虫部曰：□亦或从敄。
　　路径：段注说文□第十三卷□虫部
　　标题：蟠fán
　　注解：鼠妇也。释虫曰：蟠，鼠负。负又作妇。本艹经曰：鼠妇，一名负蟠。郭朴曰：瓮器底虫。按此湿生虫，今苏州人所谓鞵底虫也。蟠音附袁切。借为蟠曲字。如乐记云：礼乐之极乎天而蟠乎地。方言曰：未升天龙谓之蟠龙。此读如盘，舟部般旋字之叚借也。从虫番声。附袁切。十四部。
　　路径：段注说文□第十三卷□虫部
　　标题：□yī
　　注解：□威，□各本作蛜。今正。□威叠韵字，委黍。委黍，鼠妇也。豳风：伊威在室。毛传曰：伊威，委黍也。释虫同。按释虫以蟠鼠妇与伊威委黍画为二条，不言一物。□威卽今之地鳖虫，与鼠妇异物。本艹经曰：鼠妇，一名蛜蝛。以其略相似耳。本艹经以鼠妇与□虫为二条，分下品中品，实则□卽鼠妇，葢一物而略有异同，今难细别耳。许书之蟅谓螽绝非鼠妇。大平御览乃引说文曰蟠蟅鼠妇也。依他书增一字，不可据。从虫，伊省声。于脂切。十五部。
　　路径：段注说文□第十三卷□虫部
　　标题：蜙sōnɡ
　　注解：蜙蝑，双声。舂黍也。诗释文曰：杨雄、许愼皆云舂黍。陆氏所据有此三字，今补。周南传曰：斯螽，蜙蝑也。豳风传曰：螽斯，蜙蝑也。释虫曰：蜤螽，蜙蝑。舍人曰：今所谓舂黍也。方言曰：舂黍谓之蜙蝑。诗斯螽卽螽斯。尔雅蜤卽斯。蜙蝑、舂黍皆双声，蜙舂、蝑黍又叠韵。陆玑疏曰：幽州人谓之舂箕，蝗类也。□股鸣者。考工记梓人文。郑曰：股鸣，蜙蝑动股属。七月曰：五月斯螽动股。从虫松声。息□切。九部。陆氏引许愼思弓反。蚣，蜙或省。毛诗如此作。
　　路径：段注说文□第十三卷□虫部
　　标题：蝑xū
　　注解：蜙蝑也。从虫胥声。相居切。五部。陆氏引许愼先吕反。
　　路径：段注说文□第十三卷□虫部
　　标题：蟅zhè
　　注解：螽也。螽各本讹作虫。今正。方言曰：蟒，宋魏之闲谓之□，南楚之外谓之蟅蟒，或谓之□。郭注：卽蝗也。蟅音近诈。蟒音莫梗反。亦呼虴蜢。按卽今北人所谓蛨蚱，江南人谓之蝗虫。蟅蟒，虴蜢一语之转。许书上文云蜙蝑，下文曰蝗。蟅亦蝗也，故列字之次如此。若广雅、本艹所云蟅者皆非许意。从虫庶声。之夜切。古音在五部。
　　路径：段注说文□第十三卷□虫部
　　标题：蝗huánɡ
　　注解：螽也。□部曰：螽，蝗也。是为转注。汉书五行传曰：介虫之孼者。谓小虫有甲飞扬之类，阳气所生也。于春秋为螽，今谓之蝗。按螽蝗古今语也。是以春秋书螽，月令再言蝗虫。月令，吕不韦所作。从虫皇声。乎光切。十部。陆氏引说文荣庚反，又尔雅释文华孟反，皆音之转也。
　　路径：段注说文□第十三卷□虫部
　　标题：蜩tiáo
　　注解：蝉也。豳风传曰：蜩，螗也。大雅：如蜩如螗。传曰：蜩，蝉也。螗，蝘也。小雅：鸣蜩嘒嘒。传曰：蜩，蝉也。不同者，或浑言，或析言，蝉之类不同也。夏小正传曰：唐蜩者匽。尔雅曰：蜩，蜋蜩，螗蜩。许书无螗字。螗葢蝉之大者也。当依小正作唐。从虫周声。徒□切。古音在三部。《诗》曰：“五月鸣蜩。”七月文。□，蜩或从舟。古周、舟通用。
　　路径：段注说文□第十三卷□虫部
　　标题：蝉chán
　　注解：□旁鸣者。考工记梓人文。郑云：旁鸣，蜩蜺属。正义云：蝉鸣在胁。从虫单声。市连切。十四部。
　　路径：段注说文□第十三卷□虫部
　　标题：蜺ní
　　注解：寒蜩也。方言：小而黑者谓之蜺。又曰：□谓之寒蜩。寒蜩，瘖蜩也。不言蜺与寒蜩为一。许本尔雅为说。释虫曰：蜺，寒蜩。月令：七月，寒蝉鸣。郑曰：寒蝉，寒蜩。谓蜺也。郭朴云寒螀也。从虫儿声。五鸡切。十六部。或叚为虹霓字。
　　路径：段注说文□第十三卷□虫部
　　标题：螇xī
　　注解：螇鹿，蛁尞也。尞旧作蟟。许书无此字，浅人增虫耳。今作尞。音□。释虫曰：蜓蚞，螇螰。方言曰：蛥蚗，齐谓之螇螰，楚谓之蟪蛄，或谓之蛉蛄，秦谓之蛥蚗，自□而东谓之虭蟧，或谓之蝭蟧，或谓之蜓蚞，西楚与秦通名也。按蛥蚗卽许之□蚗。蛥当音伊。虭蟧音如貂料，卽许之蛁尞也。蜓蚞音如廷木。许无蚞字。蝭蟧，夏小正作蝭□。字宜支辽二音。今江东俗语尚如此，辞章家作遮了二字是也。小正：七月，寒蝉鸣。传曰：蝭□也。与上文五月良蜩、唐蜩为各物。方言亦以蛥蚗与蝉为各物。然则许之蜺、螇螰与蜩、蝉葢亦有别矣。从虫奚声。胡鸡切。十六部。
　　路径：段注说文□第十三卷□虫部
　　标题：蚗jué
　　注解：□蚗，方言作蛥蚗。蛥音折。蚗音于列反。蛥多声，不当音折，疑方言有误。当从许作□。音伊。蛁尞也。按蛁尞与蝭蟧、蜓蚞、螇螰皆□双声叠韵。从虫夬声。于悦切。广韵古穴切。十五部。
　　路径：段注说文□第十三卷□虫部
　　标题：□mián
　　注解：□蚗，各本皆作□蚗，则与篆文不属。今依广韵二仙所引正。蝉属。按尔雅蝒者马蜩。方言蝉大者谓之蝒马。玉篇、广韵皆曰：□卽蝒字。然则许之□蚗卽尔雅之马蜩也。前文蝒篆及解显系浅人羼入，故失其次字之恉。读若周天子赧。谓赧王。从虫丏声。武延切。十四部。
　　路径：段注说文□第十三卷□虫部
　　标题：蛚liè
　　注解：蜻蛚也。按杨雄、李巡、陆玑、郭朴、玉篇、广韵皆云：蟋蟀一名蜻□。但许书不与上文□篆为伍，葢不以为一物与。郑注考工记曰：以注鸣者，精列属。从虫列声。良薛切。十五部。
　　路径：段注说文□第十三卷□虫部
　　标题：蜻jīnɡ
　　注解：蜻蛚也。从虫靑声。子盈切。十一部。按蜻蛚二篆当先蜻后蛚，后人倒之。下先蜻蛉则同此蜻，如□蚗同□威之□，螟□同食谷之螟也。
　　路径：段注说文□第十三卷□虫部
　　标题：蛉línɡ
　　注解：蜻蛚也。战国策曰：六足四翼，飞翔乎天地之闲。方言曰：蜻蛉谓之蝍蛉。郭云：江东谓之狐黎。淮南人呼□□。音康伊。按淮南书水虿为□，卽蜻蛉也。今人作蜻蝏、蜻蜓。从虫令声。郞丁切。十一部。一名桑根。一曰犹一名也。今本作一名。
　　路径：段注说文□第十三卷□虫部
　　标题：蠓měnɡ
　　注解：蔑蠓也。各本义作蠛，无此字。今正。蔑之言末也，□也。尔雅作蠛，非古也。释虫曰：蠓，蠛蠓。孙炎曰：此虫小于蚊。郭图赞曰：小虫似蜹，风舂雨硙。谓其飞上下如舂则天风，回旋如□则天雨。陆佃引郭语互易之，非也。史记：蜚鸿□壄。索隐引高诱曰：飞鸿，蠛蠓也。按古鸿蒙为叠韵，故高君知鸿为蠓也。杨雄赋：浮蠛蠓而撇天。蠛蠓犹鸿蒙也。细至于蠓，则其外皆鸿蒙矣。故其字从蒙。从虫蒙声。莫孔切。九部。
　　路径：段注说文□第十三卷□虫部
　　标题：□lüè
　　注解：螶□。螶字在□部，故于此释其义。而□部曰螶□也，皆文势之自然也。一曰浮游，朝生莫死者。一曰犹一名也。浮游各本作蜉蝣，俗人所改耳。蝣字许书无，蜉字虽有亦非。今正。释虫曰：蜉蝣，渠略。曹风毛传曰：蜉蝣，渠略也。朝生夕死。其状详陆玑诗疏、尔雅注。渠略叚借字。从虫□声。离灼切。五部。
</div>
    <div class="pagination">
<a href="说文解字注_page253.html">上一页</a><span>...</span><a href="说文解字注_page249.html">249</a><a href="说文解字注_page250.html">250</a><a href="说文解字注_page251.html">251</a><a href="说文解字注_page252.html">252</a><a href="说文解字注_page253.html">253</a><span class="current-page">254</span><a href="说文解字注_page255.html">255</a><a href="说文解字注_page256.html">256</a><a href="说文解字注_page257.html">257</a><a href="说文解字注_page258.html">258</a><a href="说文解字注_page259.html">259</a><span>...</span><a href="说文解字注_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
