<!DOCTYPE html>
<html>
<head>
    <meta charset="UTF-8">
    <title>康熙字典 - 第 140 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 140 页/共 976 页</h1>
    <div class="content">蒬	【申集上】【艸字部】	蒬	【唐韻】於袁切，音冤。【說文】棘蒬也。【爾雅釋草】葽繞，棘蒬。【註】今遠志也。　又【集韻】與薳同。

蒭	【申集上】【艸字部】	蒭	【六書正譌】芻俗作蒭。

□	【未集上】【竹字部】	□	【字彙補】於六切，音郁。竹器。

	【卯集中】【戈字部】		【廣韻】陟輸切【集韻】追輸切，□音誅。【博雅】殺也。一曰戈名。

蒮	【申集上】【艸字部】	蒮	【唐韻】余六切，音育。【爾雅釋草】蒮，山韭。【疏】韭生山中者名蒮。　又通薁。【王應麟詩攷】六月食鬱及蒮。出《韓詩》及《爾雅疏》。　又【唐韻古音】引《詩》食鬱及蒮，叶去聲，音奧，統下菽、棗、稻爲一韻。

	【寅集下】【广字部】		【廣韻】布忖切，音本。【玉篇】姓也。

蒯	【申集上】【艸字部】	蒯	【唐韻】苦怪切，音喟。【左傳成九年】雖有絲麻，無棄菅蒯。正義：蒯與菅連，亦菅之類。【儀禮喪服傳疏】屨者藨蒯之菲也。《禮玉藻》【註】蒯席澀，便于洗足也。【張衡西京賦】草則葴莎菅蒯。【註】蒯草中爲索。　又地名。【左傳昭二十三年】攻蒯，蒯潰。【註】河南縣蒯鄕是也。　又姓。【前漢蒯通傳】蒯通，范陽人。　又蒯緱。【史記孟嘗君傳註】蒯緱，把劒之物，謂以劒繩纏之。　又【韻補】苦對切，音塊。引《左傳》叶雖有姬姜，無棄蕉萃韻。　又【索隱蒯成侯緤註】引《三蒼》，音裴。考證：〔【左傳成八年】雖有絲麻，無棄菅蒯。【註】毛詩疏曰，菅與蒯連，亦菅之類。〕　謹照原文八年改九年。註毛詩疏曰改正義。菅與蒯改蒯與菅。〔【註】蒯席〕　謹按此玉藻註非喪服註，註上增禮玉藻三字。 

蒱	【申集上】【艸字部】	蒱	【唐韻】薄胡切【韻會】蓬晡切，□音匍。【類篇】樗蒱，戲也。【晉書陶侃傳】樗蒱者，牧豬奴戲耳。　又【韻會】通蒲。【荀子不苟篇】柔從若蒱葦。

蒲	【申集上】【艸字部】	蒲	【唐韻】薄胡切。水草，可以爲席。【禮玉藻】連用湯履蒲席。【釋名】蒲，草也。【周禮天官醢人】深蒲。【詩大雅】維筍及蒲。【後漢劉寬傳】吏人有過，但用蒲鞭罰之。　又【詩王風】揚之水，不流束蒲。【陸璣疏】蒲柳有兩種，皮正靑者曰小楊，其一種皮紅者曰大楊。　又【周禮春官】男執蒲璧。【註】或以蒲爲瑑飾。　又【禮明堂位】周以蒲勺。【註】蒲謂合蒲，當刻勺爲蒲頭，其口微開如蒲草。　又【釋名】草圓屋曰蒲。蒲，敷也。　又人名。【華陽國志】望帝更名蒲□。【高士傳】蒲衣，舜時賢人。【淮南子人閒訓】蒲且子之巧，亦弗能加也。　又地名。【春秋桓三年】齊侯、衞侯胥命于蒲。　又水名。【水經注】河水又南，合蒲水。　又山名。【史記封禪書】有蒲山。　又臺名。【述異記】東海上有蒲臺，秦王至此縈蒲繫馬。　又姓。【十六國春秋】符洪家生蒲五丈長，時人異之，謂之蒲家。　又【韻會】通蒱。【馬融樗蒲賦】道德旣備，好此樗蒲。　又通匍。【左傳昭十三年】懷錦、奉壺、飮冰，以蒲伏焉。　又【類篇】傍各切。與薄通，蒲姑，地名。【竹書紀年】太戊城蒲姑。　又去聲，蒲萄，果名。【芥隱筆記】樂天詩：羌管吹楊柳，燕姬酌蒲萄。　又叶頗五切，音浦。【韻補】《周禮職方氏》其澤藪曰弦蒲，鄭氏讀上聲，《詩》不流束蒲，叶下戍許。考證：〔【淮南子人閒訓】蒲且子之功，亦勿能加也。〕　謹照原文功改巧。勿改弗。 

	【午集中】【疒字部】		【玉篇】與瘙同。

	【午集下】【石字部】		【玉篇】盧合切，音臘。石也。

	【丑集下】【女字部】		【廣韻】【集韻】□於希切，音衣。【說文】女字。

薹	【申集上】【艸字部】	薹	【唐韻】徒哀切【集韻】堂來切，□音臺。蕓薹，菜名。　又草名，夫須也。【韻會】通作臺。【陸璣詩疏】臺，莎草也。【謝朓詩】連隂盛農節，薹笠聚東葘。

蚏	【申集中】【虫字部】	蚏	【直音】同蚎。

薺	【申集上】【艸字部】	薺	【集韻】【正韻】□在禮切，音鱭。甘菜。【詩邶風】誰謂荼苦，其甘如薺。【董仲舒雨雹對】薺麥始生，由陽升也。　又【韻會】草名。　又【類篇】才詣切，音劑。義同。　又才資切，音疵。《采薺》，逸《詩》篇名。【周禮春官樂師】趨以采薺。　又通茨，見茨字註。

薻	【申集上】【艸字部】	薻	【集韻】藻本字。【說文】从水巢聲。【五經文字】藻同薻。

薼	【申集上】【艸字部】	薼	【集韻】池鄰切，音陳。與蔯同。【類篇】薼菜。【正字通】茵蔯別作茵薼。茵字作艸下囙。

薽	【申集上】【艸字部】	薽	【唐韻】章鄰切【集韻】之人切，□音眞。【爾雅釋草】茢薽，豕首。【疏】南人名爲地菘，又名蝦蟆藍，亦名蟾蜍蘭。　又【五經文字】吉延切，音鸇。義同。

	【寅集下】【广字部】		【玉篇】與廱同。

□	【未集上】【竹字部】	□	【類篇】偶舉切。與篽同。

薾	【申集上】【艸字部】	薾	【集韻】忍氏切，音爾。【說文】華盛也。《詩》彼薾維何。　又【唐韻】奴禮切，音禰。義同。　【韻會】或作□。

薿	【申集上】【艸字部】	薿	【唐韻】魚起切，音擬。【說文】茂也。【詩小雅】黍稷薿薿。【柳宗元賀嘉禾及芝草表】旣呈薿薿之祥，復覩煌煌之秀。　又魚力切。嶷入聲，義同。

藀	【申集上】【艸字部】	藀	【集韻】□扃切，音螢。本作熒。【爾雅釋草】藀，委萎。【註】藥草也。【又】葋，艼熒。詳葋字註。

藁	【申集上】【艸字部】	藁	【集韻】【正韻】□古老切，音杲。【唐韻】俗槀字。【正字通】木枯也。　又藁席。【荀子正名篇】屋室廬宇葭藁蓐，尚機筵，而可以養形。【註】以藁爲席，貧賤人之居也。　又藁本，藥名。【管子地員篇】五臭疇生蓮與蘼蕪、藁本、白芷。　又【史記屈原傳】屬草藁。【索隱註】創制憲令之本。　又【前漢陳湯傳】斬郅支及名王以下，縣頭藁街。　又【韻補】車御切。【易林】蝗齧我稻，驅不可去。實穗無有，但見空藁。　【正字通】引《漢書馬援傳》藁葬註，草也。○按藳葬，藁字从禾，不从木。

藂	【申集上】【艸字部】	藂	【唐韻】俗叢字。【韻會】叢或作藂。【前漢息夫躬傳】藂棘棧棧。　又【集韻】粗送切。草稚也。

藃	【申集上】【艸字部】	藃	【唐韻】許嬌切，音囂。草貌。　又許交切，音虓。禾傷肥也。　又【韻會】虛到切，音耗。暴起貌。【周禮冬官輪人】以火養其隂而齊諸其陽，則轂雖敝不藃。【鄭註】藃暴，隂柔後必橈減幬革暴起也。　又【集韻】黑各切，音郝。木乾藃也。一曰草肥貌。

藄	【申集上】【艸字部】	藄	【唐韻】渠之切，音其。【爾雅釋草】藄，月爾。【註】卽紫藄也。似蕨，可食。　又【集韻】居之切，音基。義同。或作□、□。

	【酉集下】【酉字部】		【廣韻】【集韻】□仍吏切，音餌。【廣韻】重釀。【集韻】酘酒也。一曰次釀。　又【廣韻】【集韻】□女利切，音膩。義同。

藆	【申集上】【艸字部】	藆	【唐韻】九輦切，音蹇。藆藅。註見藅。　【集韻】或作□。

	【午集下】【石字部】		【字彙補】五堅切，音硏。考也。

藇	【申集上】【艸字部】	藇	【唐韻】徐呂切，音序。【詩小雅】釃酒有藇。【傳】美貌。　又以諸切，音余。芞藇，香草。　又羊洳切，音豫。藷藇，見藷字註。　又余呂切，音與。蕃蕪也。　又相居切，音胥。人姓。【通志氏族略】見《姓苑》，望出吳郡。

藈	【申集上】【艸字部】	藈	【集韻】涓畦切，音圭。【玉篇】草名。【爾雅釋草】鉤，藈姑。【註】鉤，□也。一名王瓜。　又苦圭切，音暌。義同。

藉	【申集上】【艸字部】	藉	〔古文〕□【唐韻】慈夜切，音躤。【說文】祭藉也。【易大過】藉用白茅。【註】薦藉于物。　又【禮曲禮】執玉，其有藉者則裼，無藉者則襲。【註】藉，藻也。【疏】凡執玉必有其藻，以承于玉。【儀禮聘禮註】藉謂繅也。繅所以蘊藉玉。　又【孟子】助者，藉也。【趙岐註】猶人相借力助之也。【戰國策】藉兵乞食于西周。　又【前漢薛廣德傳】廣德爲人溫雅有醞藉。【註】寬博有餘也。　又【後漢隗囂傳】光武素聞其風聲，報以殊禮，所以慰藉之良厚。　又【綱目集覽】身之所依曰藉。　又【釋名】咀藉也，以藉齒牙也。　又秦昔切，音籍。狼藉，離披雜亂貌。【前漢江都易王傳】國中口語藉藉，無復至江都。　又【周語】宣王卽位，不藉千畝。【前漢文帝紀】其開藉田。　又【穀梁傳哀十三年】其藉于成周，以尊天王。【註】藉謂貢獻。　又【莊子應帝王】猿狙之，便執斄之狗來藉。【註】藉，繩也。　又【史記武安侯傳】今吾身在也，而人皆藉吾弟。【註】藉，蹈也。　又姓。【國語】藉偃，晉大夫。　又【唐韻古音】讀胙。【史記商君傳】註新序論：周室歸藉。【索隱】藉音胙。　又【韻補】秦二切。【班固西都賦】原野蕭條，目極四裔。禽相鎭壓，獸相枕藉。

	【酉集中】【足字部】		【篇韻】同趾。

藊	【申集上】【艸字部】	藊	【集韻】補典切，音匾。豆名。【本草】李時珍曰：藊本作扁，莢形扁也。

藋	【申集上】【艸字部】	藋	【唐韻】徒弔切，音掉。【說文】釐草也。【莊子徐無鬼】夫逃虛空者，藜藋柱乎鼪鼬之徑。　又【爾雅釋草】拜蔏藋。【註】蔏藋赤似藜。　又【詩大雅】菫荼如飴。【疏】廣雅云：菫，藋也，今三輔之閒言猶然。　又【博雅】藋梁，木稷也。　又直角切，音濯。蒴藋，藥草。　又音翟。灰藋。【本草註】梁□文帝《勸醫文》作灰□菜。

藌	【申集上】【艸字部】	藌	【集韻】同蔤。

藍	【申集上】【艸字部】	藍	【唐韻】魯甘切，音籃。染靑草也。【詩小雅】終朝采藍。【周禮地官掌染草註】染草藍、蒨，象斗之屬。【通志】藍三種：蓼藍染綠，大藍如芥染碧，槐藍如槐染靑。三藍皆可作澱，色成勝母，故曰靑出於藍而靑於藍。　又【古今注】燕支，中國人謂之紅藍。　又【說文】瓜苴也。　又【酉陽雜俎】藍蛇，首有毒，尾能解毒，南人以首合藥，謂之藍藥。　又鳥名。【爾雅釋鳥】秋鳸，竊藍。【註】竊藍，靑色。　又濫也。【大戴禮】文王官人，藍之以樂，以觀其不寧。　又地名。【晉語】三卿宴于藍臺。　又山名。【水經注】新河出令支縣之藍山。　又水名。【杜甫詩】藍水遠從千落。　又【綱目集覽】伽藍，梵語，猶中華言衆園。　又姓。【通志氏族略】戰國時中山大夫藍諸。　又通襤。【傅□詩】整此藍縷衣。考證：〔又鑑也。〕　謹照大戴禮註鑑改濫。 

藎	【申集上】【艸字部】	藎	【唐韻】【韻會】□徐刃切，音燼。【本草】藎草，一名黃草，一名盭草，可染黃。　又【爾雅釋詁】藎，進也。【詩大雅】王之藎臣。【疏】藎，忠愛之篤，進進無巳也。　又【揚子方言】藎，餘也。周鄭之閒曰藎。【註】遺餘。【馬融長笛賦】藎滯抗絕。　又秦、晉之閒炊薪不盡曰藎。　或作□□。又□。考證：〔【揚子方言】藎，餘也。【註】遺餘，周鄭之閒曰藎。〕　謹照原文註遺餘三字，移於周鄭之閒曰藎下。 

藏	【申集上】【艸字部】	藏	〔古文〕匨【唐韻】昨郞切【正韻】徂郞切，□音鑶。【說文】匿也。【易乾文言】潛龍勿用，陽氣潛藏。　又蓄也。【易繫辭】君子藏器于身，待時而動。　又兹郞切，音臧。草名。【司馬相如子虛賦】其埤濕，則生藏莨、蒹葭。【註】藏莨，草中牛馬芻。　又才浪切，音臓。【禮月令】謹蓋藏。【晉語】文公之出也，豎頭須，守藏者也，不從。　又與臓通。【周禮天官疾醫】參之以九藏之動。【註】正藏五，又有胃、膀胱、大腸、小腸。【疏】正藏五者，謂心、肝、脾、肺、腎，□氣之所藏。【白虎通】人有五藏六府，何法，法五行六合也。　【說文】《漢書》通用臧。考證：〔【晉語】文公之出也，豎豆須守藏者也。〕　謹照原文豆改頭。〔【周禮天官醫師】參之以九藏之動。〕　謹照原書醫師改疾醫。 

藐	【申集上】【艸字部】	藐	【唐韻】亡沼切，音眇。【博雅】小也。【左傳僖九年】以是藐諸孤，辱在大夫。　又【孟子】說大人則藐之。【註】輕視貌。　又【莊子逍遙遊】藐姑射之山，有神人居焉。【註】遠也。　又【張衡西京賦】眳藐流盼。【註】藐，好視容也。　又【揚子方言】漸也。　又【博雅】廣也。　又莫角切，音邈。【爾雅釋草】藐，茈草。【註】可以染紫，一名茈。　又【爾雅釋詁】藐藐，美也。【詩大雅】寢廟旣成，旣成藐藐。　又【詩大雅】誨爾諄諄，聽我藐藐。【傳】藐藐然不入也。　又【韻補】叶音密。【司馬相如上林賦】長眉連娟，微睇綿藐。色授魂與，心愉于側。　又眉敎切，音貌。亦染草。

蚙	【申集中】【虫字部】	蚙	【集韻】渠今切，音琴。【類篇】蟲連行紆行者。【淮南子說林訓】昌羊去蚤虱，而來蚙窮。　又其淹切，音鈐。蝦蟹距也。

藑	【申集上】【艸字部】	藑	【唐韻】渠營切【集韻】葵營切，□音瓊。【說文】茆葍，一曰蕣也。【爾雅釋草】葍，藑茅。【註】葍，華有赤者爲藑。藑、葍一種耳。【屈原離騷】索藑茅以筵篿。【註】藑茅，香草。　又【集韻】詳兗切，音□。義同。

	【補遺】【丑集】【口字部】		【字彙補】居倚切，音几。立不正也。

藒	【申集上】【艸字部】	藒	【唐韻】【集韻】□丘竭切，音朅。【爾雅釋草】藒車，芞輿。【屈原離騷】畦留夷與藒車。【本草】藒車香生徐州。○按《說文》作藒，《正字通》作，韻書經典□作藒。《正字通》存去藒，未知何據。

	【午集下】【石字部】		【廣韻】【集韻】□除更切，棖去聲。磨也。與鋥同。　又【廣韻】塞也。

	【午集上】【田字部】		【集韻】同畹。

□	【未集中】【糸字部】	□	【篇海】側况切，音壯。入綿。

藓	【申集上】【艸字部】	蘚	【唐韻】息淺切，音癬。苔蘚也。【本草】屋遊，一名瓦蘚。又【述異記】苔草亦呼宣蘚。【韻會】蘚，垣衣。一曰白草名。

藕	【申集上】【艸字部】	藕	【唐韻】五口切，音偶。【爾雅釋草】荷，芙蕖。其根藕。【韻會】凡芙蕖行根如竹行鞭，節生一葉一華，華葉常偶，故謂之藕。【續博物志】藕生應月，閏月益一節。　又地名。【水經注】白渠又徑藕原。　又【唐韻古音】音麌。【司馬相如上林賦】與波搖蕩，奄薄水渚。唼喋菁藻，咀嚼菱藕。　【說文】作蕅。【類篇】作□。

</div>
    <div class="pagination">
<a href="康熙字典_page139.html">上一页</a><span>...</span><a href="康熙字典_page135.html">135</a><a href="康熙字典_page136.html">136</a><a href="康熙字典_page137.html">137</a><a href="康熙字典_page138.html">138</a><a href="康熙字典_page139.html">139</a><span class="current-page">140</span><a href="康熙字典_page141.html">141</a><a href="康熙字典_page142.html">142</a><a href="康熙字典_page143.html">143</a><a href="康熙字典_page144.html">144</a><a href="康熙字典_page145.html">145</a><span>...</span><a href="康熙字典_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
