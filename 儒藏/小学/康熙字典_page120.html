<!DOCTYPE html>
<html>
<head>
    <meta charset="UTF-8">
    <title>康熙字典 - 第 120 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 120 页/共 976 页</h1>
    <div class="content">□	【未集上】【竹字部】	□	【集韻】筍古作□。註詳六畫。

□	【未集上】【米字部】	□	【集韻】丁定切，音訂。米飷。

胴	【未集下】【肉字部】	胴	【廣韻】【集韻】□徒弄切，音洞。【玉篇】大腸也。【抱朴子僊藥卷】雄黃服餌之法，以□胴腸裹蒸之於赤土下。　又【集韻】杜孔切，音動。侗胴，直貌也。【揚子方言】侗胴，狀也。【註】謂形狀也。

胵	【未集下】【肉字部】	胵	【唐韻】處脂切【集韻】稱脂切，□音□。【說文】鳥胃。一曰胵，五藏總名。【廣韻】膍胵，鳥藏。【博雅】百葉謂之膍胵。【集韻】或从氏。　又【集韻】陟利切，音致。肥也。　又【集韻】陟栗切，音窒。【五音集韻】同郅。郁郅，地名。

胶	【辰集上】【月字部】	胶	【韻會小補】與交同。日月之交道也。（膠）【唐韻】古肴切【集韻】【韻會】【正韻】居肴切，□音交。【說文】昵也。作之以皮。【徐曰】昵，黏也。【玉篇】煮用其皮，或用角。【廣韻】膠漆。【周禮冬官考工記輪人】施膠必厚。又【弓人】凡相膠，欲朱色而昔。昔也者，深瑕而澤，紾而摶廉。鹿膠靑白，馬膠赤白，牛膠火赤，鼠膠黑，魚膠餌，犀膠黃。凡昵之類，不能方。【註】昔音錯。純赤之中，文又交錯也。澤，表裏有文，色潤澤也。紾，縝密。摶，音團，團圓也。廉，利也。昵，本作□。不方柔韌，不取其方整也。　又【爾雅釋詁】膠，固也。【疏】膠者，所以固物。【詩小雅】德音孔膠。【傳】膠，固也。　又【博雅】欺也。　又戾也。【史記司馬相如傳】蜿灗膠戾。【註】膠戾，邪曲也。　又【廣韻】太學也。【正字通】東膠，周學名。周之學，成均居中，左東序，右瞽宗。東膠卽東序也。　又【集韻】糾也。【禮王制】養國老於東膠。【註】膠之言糾也。　又【正韻】黏泥不通。【莊子逍遙遊】置杯焉則膠。　又膠葛，氣也。【前漢揚雄傳】撠膠葛，騰九閎。【註】膠葛，上淸之氣也。　又【韻會】和也。【詩鄭風】雞鳴膠膠。【傳】膠膠，猶喈喈也。　又詐也。【揚子方言】膠，譎詐也。涼州西南之閒曰膠。　又【韻會】水名。萊州有膠水。　又地名。【戰國策】以膠東委於燕。　又姓。【前漢古今人表】膠鬲。　又【廣韻】古孝切【集韻】居效切，□音敎。義同。　又【韻會】【正韻】□古巧切，音絞。動撓貌。【莊子天道篇】膠膠擾擾乎。【音義】交卯反。　又【集韻】女巧切，音橈。澩膠，雜亂貌。又乎刀切，音豪。戾也。【楚辭九辯】何况一國之事兮，亦多端而膠加。【註】膠加，戾也。音豪。　又【五音集韻】口交切，音敲。面不平也。（膠）考證：〔【周禮冬官考工記輪人】膠必厚施。〕　謹照原文改施膠必厚。

胷	【未集下】【肉字部】	胷	【廣韻】【集韻】【正韻】許容切【韻會】虛容切，□音匈。【說文】膺也。本作匈。【史記趙世家】黑龍面而鳥噣鬢，麋髭□，大膺大胷。亦作胸。

	【戌集下】【頁字部】		【字彙】古盍切，音閤。車領骨。

胸	【未集下】【肉字部】	胸	【正字通】同胷。

胹	【未集下】【肉字部】	胹	【唐韻】如之切【集韻】人之切，□音而。【說文】爛也。【玉篇】煮熟也。【揚子方言】胹，熟也。【左傳宣二年】宰夫胹熊蹯不熟。【疏】過熟曰胹，自關而西，秦晉之郊曰胹。　又【類篇】或作臑。【楚辭招魂】胹龞炮羔，有柘漿些。【註】胹，一作臑。【集韻】或作腝□□。

臹	【未集下】【至字部】	臹	【篇海】思留切，音修。習也。又進也。出太上老君□。

臺	【未集下】【至字部】	臺	〔古文〕□【廣韻】徒哀切【集韻】【韻會】【正韻】堂來切，□音苔。【說文】觀四方而高者。【釋名】臺，持也。築土堅高，能自勝持也。【爾雅釋宮】闍謂之臺。【註】積土四方也。【禮月令】仲夏之月，可以處臺榭。【疏】積土爲之，所以觀望。【五經要義】天子三臺，靈臺以觀天文，時臺以觀四時，圃臺以觀鳥獸。　又【古今注】城門皆築土爲之。累土曰臺，故亦謂之臺門。　又官名。【正字通】袁紹傳，三臺註：漢官尚書爲中臺，御史爲憲臺，謁者爲外臺。又漢百官表註：禮樂官知禮容，故禮部稱容臺。又王彥威爲曲臺新禮三十卷：故太常稱曲臺。又漢秘書監曰芸臺，唐改祕書爲麟臺，唐百官志門下省曰鸞臺，宋銀臺司掌受天下奏狀。　又【博雅】臺，支也。　又賤者之稱。【左傳昭七年】僕臣臺。【註】皁輿，隷僕之至□者也。【孟子】蓋自是臺無饋也。【註】臺，賤官，主使令者。又【輟耕錄】婢役于婢者，謂之重臺。【蘇軾梅花詩】天敎桃李作輿臺。　又【博雅】臺，輩也。　又【揚子方言】臺，敵延也。東齊海岱之閒曰臺，自關而西秦晉之閒，物力同者謂之臺敵。　又【莊子庚桑楚】不可內於靈臺。【註】靈臺者，心也。　又姓。漢侍中臺佟。又澹臺，複姓。　又【字彙補】古謂陵墓爲臺，如鄴都之三臺，山海經帝堯臺，帝嚳臺是也。又咍臺，卽臺□之聲也。【世說】許噪於丞相帳，咍臺大鼾。【通雅】咍臺，晉人常語也。　又山名。【輿地志】五臺山，在雁門郡。【山海經】鹿臺之山。【註】今名麓臺山。【淮南子地形訓】濟出王屋，時泗沂出臺台術。【註】時泗沂，皆水名。臺台術，皆山名。【抱朴子登陟卷】昔張蓋蹹及偶高成，二人竝精思於雲臺山石室中。　又神名。【左傳昭元年】昔金天氏有裔子，曰昧，爲□冥師，生允格臺駘。臺駘，汾神也。【山海經】休與之山，其上有石焉，名曰帝臺之棋。【註】郭曰：帝臺，神人名。　又漸臺，星名也。　又宮殿名。【鄒陽上吳王書】秦倚曲臺之宮，懸衡天下。【三輔黃圖】未央有曲臺殿。　又草名。【爾雅釋草】艾，冰臺。【疏】艾，一名冰臺，卽今艾蒿也。【詩小雅】南山有臺。【傳】臺，夫須也。【疏】夫須，莎草也，可爲簑笠。【又】彼都人士，臺笠緇撮。【傳】臺，所以禦暑。笠，所以禦雨也。【箋】臺，夫須也。都人之士，以臺皮爲笠。　又【字彙】洪孤切，音乎。臺駘，邾地名。【禮檀弓】敗于臺駘。【註】臺音壷，駘音臺。臺當爲壷字之譌。一作壷駘，或作狐駘。【正字通】臺有壷音，非臺與壷同。字彙以臺爲古壷字，誤也。又【字彙補】左傳，臺駘。歷考註疏，□無狐音。字彙不知何據而云：亦誤也。　又【韻補】叶田黎切，音題。【參同契】皓若搴帷帳，瞑目登高臺，火記六百篇，所趣等不迷。　又叶同都切，音徒。【易林】典冊法書，藏在蘭臺。

臻	【未集下】【至字部】	臻	【唐韻】【正韻】側詵切【集韻】【韻會】緇詵切，□音臻。【說文】至也。【玉篇】及也。【詩邶風】遄臻于衞。【後漢章帝紀】澤臻四表。　又【玉篇】聚也，衆也。　又【集韻】將先切【韻會】則然切【正韻】則前切，□音箋。【樂章天命篇】羣凶受誅殛，百祿咸來臻。黃華應福始，王凌爲禍先。

臼	【未集下】【臼字部】	臼	【廣韻】其九切【集韻】【韻會】【正韻】巨久切，□音咎。【說文】舂也。本作□，隷省作臼。古者掘地爲臼，其後穿木石。象形，中象米。【徐曰】臼字中四注，與函字下，鼠字上，及古文齒字，皆偶相似而非也。【世本】雍父作臼。【呂氏春秋】赤冀作臼。【易繫辭】斷木爲杵，掘地爲臼。臼杵之利，萬民以濟。【沈約捉搦歌】粟榖難舂付石臼。【柳宗元詩】日午夢覺無餘聲，山童隔竹敲茶臼。　又星名。【史記天官書】杵臼四星，在危南。【註】杵臼三星，在丈人星旁，主軍糧。　又地名。【左傳僖二十四年】濟河圍令狐，入桑泉，取臼衰。【註】解縣東南有臼城。　又水名。【左傳定五年】將涉于成臼。【註】江夏竟陵縣有臼水，出□屈山，西南入漢。【後漢章帝紀】罷常山，呼沱石臼河漕。【註】石臼，河名也，在今定州唐縣東北。　又山名。【山海經】踵臼之山，無草木。　又鳥名。【讀曲歌】打殺長鳴雞，彈去烏臼鳥。　又樹名。【古西洲曲】日暮伯勞飛，風吹烏臼樹。　又姓。【左傳】華謳家臣臼任。又【韻補】叶敞呂切，音處。【韓愈元和聖德詩】遂自顚倒，若杵投臼。叶下渚。

臽	【未集下】【臼字部】	臽	【唐韻】戸□切【集韻】乎韽切，□音陷。【說文】小阱也。从人在臼上，舂地坎可臽人。【徐曰】若今人作穴，以臽虎也。會意。【玉篇】坑也。【同文備考】失足入坑坎也。从側人，从杵臼之臼，象人在臼中。　又【廣韻】【集韻】□苦感切，音坎。義同。或作□。

臾	【未集下】【臼字部】	臾	【唐韻】【集韻】□求位切，音匱。同蕢。【說文】草器也。古象形。引論語：荷臾而過孔氏之門。或作。◎按論語今作蕢。　又【廣韻】羊朱切【集韻】【韻會】容朱切【正韻】雲居切，□音余。【儀禮燕禮】寡君有不腆之酒，以請吾子之與寡君須臾焉。【中庸】道也者，不可須臾離也。　又姓。【左傳文六年】賈季奔狄，宣子使臾駢送其帑。　又人名。【史記封禪書】黃帝得寶鼎宛朐，問於鬼臾區。【淮南子汜論訓】臾兒，易牙，湽澠之合者，嘗一哈水，而甘苦知矣。【註】臾兒，易牙，皆齊之知味者也。　又國名。【左傳僖二十一年】任宿，須句，顓臾，風姓也。【註】顓臾在泰山南，武陽縣東北。又【字彙補】鳧臾，東方國名。卽扶餘也。　又【荀子大略篇】語曰：流丸止于甌臾，流言止于智者。　又【集韻】【韻會】□勇主切，音庾。【周禮冬官考工記弓人】往體多，來體寡，謂之夾臾之屬。【註】夾臾之弓，合五成規。【疏】夾臾，反張多隨，曲執向外。【釋文】臾，音庾。　又【正韻】尹竦切，音勇。縱臾，與慫慂通。詳心部慂字註。　又【韻補】叶兪戍切，音裕。【漢廣陵厲王歌】奉天期兮不得須臾，千里馬兮駐待隅路。

□	【未集上】【竹字部】	□	【集韻】蒲交切，音庖。竹名。

臿	【未集下】【臼字部】	臿	【唐韻】楚洽切【集韻】【韻會】【正韻】測洽切，□音插。【說文】舂去麥皮也。【博雅】臿，舂也。　又與插同。【史記司馬相如傳】赤瑕駁犖，雜臿其閒。　又與鍤同。【史記始皇本紀】禹身自持築臿。【註】臿，築牆杵也。【前漢溝洫志】舉臿爲雲，決渠爲雨。【註】臿，鍫也，所以開渠者也。【淮南子精神訓】今夫繇者，揭钁臿，負龍土。【註】臿，鏵也。靑州謂之鏵，有刃也。三輔謂之□。【揚子方言】江淮南楚之閒謂之臿，沅湘之閒謂之畚。　又【韻會】或作接。【周禮地官廩人】大祭祀，共其接盛。【註】接讀爲扱。扱以授舂人舂之也。【正字通】扱以授舂人舂之，非與臿同也。韻會誤。

舀	【未集下】【臼字部】	舀	【正字通】同□。

舁	【未集下】【臼字部】	舁	〔古文〕□【廣韻】以諸切【集韻】【韻會】羊諸切【正韻】雲俱切，□音余。【說文】共舉也。【徐曰】用力也。兩手及爪皆用也。　又【正韻】轝車也。　又【集韻】苟許切，音舉。又【正韻】羊茹切，音豫。義□同。　【集韻】或作□。◎按字彙譌入五畫，非。今改正。

舂	【未集下】【臼字部】	舂	【唐韻】【集韻】【韻會】【正韻】□書容切，音摏。【說文】擣粟也。黃帝臣雍父作舂。【詩大雅】誕我祀如何，或舂或揄。【莊子逍遙遊】適百里塡宿舂糧。【百里奚妻扊扅歌】舂黃藜，搤伏雞。　又官名。【周禮地官】舂人掌共米物。　又樂器。【周禮春官笙師註】舂牘以竹，大五六寸，長七尺，短者一二尺。其端有兩空髤畫，以兩手築地。【釋名】舂，撞也。牘，筑也。以舂築地爲節也。　又縣名。【前漢地理志】南陽郡舂陵縣。【後漢光武紀】舂陵節侯買。【註】舂陵，鄕名，本屬零陵，在今永州唐興縣北。　又山名。【淮南子天文訓】日至虞淵，是謂高舂。至于連石，是謂下舂。　又鳥名。【爾雅釋鳥】鷺，舂鉏。【疏】齊魯之閒，謂之舂鉏。又【博雅】獨舂，瞗也。　又舂容。【禮樂記】善待問者如撞鐘，待其舂容，然後盡其聲。【韓愈送權秀才序】寂寥乎短章，舂容乎大篇。　又與衝通。【史記魯世家】獲長狄，富父終生舂其喉以戈殺之。【後漢西羌傳】水舂河漕。　又【正字通】音窻。八蠻之類。一曰旁舂。見墨子。　又【集韻】諸容切【韻會】職容切，□音鍾。荆山別名。【張正見白頭吟】彈珠金市側，抵玉舂山東。

	【寅集中】【山字部】		【廣韻】模朗切【集韻】母朗切，□音莽。山貌。【張衡南都賦】其山則嵣嶚刺。【註】嵣，山石廣大貌。　又平聲。【玉篇】莫郎切，音芒。義同。　又【玉篇】【廣韻】烏浪切【集韻】莫浪切，□音漭。義同。

	【寅集中】【山字部】		【廣韻】魯刀切【集韻】郎刀切，□音勞。□，亭名。　又山名。

	【戌集下】【風字部】		【廣韻】戸公切【集韻】胡公切，□音洪。【玉篇】風聲。　又【廣韻】大風。

菈	【申集上】【艸字部】	菈	【唐韻】盧合切，音拉。【玉篇】《方言》云：東魯呼蘆菔爲菈□子。又【左思吳都賦】菈□雷硠。【註】崩弛之聲也。

莂	【申集上】【艸字部】	莂	【玉篇】彼列切，音與分別之別同。【廣韻】種穊移蒔也。　又【釋名】莂，別也，大書中央，中破別之也，卽今市井合同。　又佛家作詩曰偈，作文曰莂。【黃庭堅與禪師書】夙承記莂。

苀	【申集上】【艸字部】	苀	【唐韻】胡郞切【集韻】寒剛切，□音杭。【爾雅釋草】苀，東蠡。【張衡西京賦】草則葴莎菅，蒯薇蕨茘苀。　又【集韻】居郞切，音岡。草名。葉似蒲，叢生。

舃	【未集下】【臼字部】	舃	【廣韻】【集韻】【韻會】【正韻】□思積切，音昔。【博雅】舃，履也。【釋名】複其下曰舃。舃，腊也。行禮久立地，或泥濕，故複其末下，使乾腊也。【古今注】舃以木置履下，乾腊不畏泥濕也。天子赤舃。【詩豳風】赤舃几几。【傳】赤舃，人君之盛履也。又【小雅】赤芾金舃。【註】舃，達履也。【疏】履之最上達者也。舃有三等，赤舃爲上，冕服之舃。下有白舃，黑舃。【左傳桓二年】帶裳幅舃，衡紞紘綖，昭其度也。【註】舃，複履。【疏】謂其複下也。　又大貌。【詩魯頌】松桷有舃。【傳】舃，大貌。　又【班固典引】舃奕乎千載。【註】舃奕，光曜流行貌。　又草名。【爾雅釋草】馬舃，車前。【疏】馬舃，一名車前，一名當道。【莊子至樂篇】生於陵屯，則爲陵舃。陵舃得鬱栖，則爲烏足。【註】陵屯，阜也。言物因水成而陸產，生於陵屯，化作車前，改名陵舃也。一名澤舃，隨燥濕變也。　又與磶同。【何晏景福殿賦】玉舃承跋。【註】舃與磶同。廣雅曰：磶，礩也，言以玉礩承柱之跋也。　亦與潟同。【前漢溝洫志】終古舃鹵兮生稻粱。【註】師古曰：舃鹵，卽斥鹵也。謂鹹鹵之地也。【王融策文】舃鹵可腴。　又【廣韻】【正韻】七雀切【集韻】七約切，□與鵲同。鳥名。【說文】也。　又【集韻】闥各切，音託。大貌。詩松桷有舃，徐邈讀。　又【韻補】履舃。亦叶音鵲。【陸雲逸民賦】相彼宇宙，方之委舃，夫豈不休，而好是冲漠。【註】委舃，猶弃屣也。磶原字从舃，不从舄。

舅	【未集下】【臼字部】	舅	【廣韻】其久切【集韻】【韻會】【正韻】巨九切，□音臼。【爾雅釋親】母之晜弟爲舅，母之從父晜弟爲從舅。【詩秦風】我送舅氏，曰至渭陽。又【大雅】王之元舅，文武是憲。　又【爾雅釋親】婦稱夫之父曰舅，稱夫之母曰姑。【禮內則】婦事舅姑，如事父母。　又【爾雅釋親】妻之父爲外舅。　又姓。【姓譜】晉大夫舅犯之後。　又通作咎。【儀禮士昏禮註】古文舅皆作咎。【□天子傳】咎氏。【郭璞註】咎猶舅也。　又【韻補】叶暨几切，音麂。【前漢敘傳】遭成之逸，政自諸舅。陽平作威，誅加卿宰。宰，獎里切。又【易林】潔身白齒，衰老復起。多孫衆子，宜利姑舅。　又叶跽許切，音矩。【韓愈元和聖德詩】皇帝曰吁，伯父叔舅。各安爾位，訓厥甿畮。畮音姥。

□	【未集中】【糸字部】	□	【集韻】丁結切，音窒。結也。

舆	【酉集下】【車字部】	輿	【廣韻】以諸切【集韻】【韻會】羊諸切【等韻】雲諸切，□音余。【說文】車底也。【周禮冬官考工記】輿人爲車。【註】輿人專作輿，而言爲車者，車以輿爲主也。【後漢輿服志】上古聖人觀轉蓬始爲輪，輪行不可載，因物生智，復爲之輿。【韻會】《詩詁》曰：輈軸之上加板以載物，軫、軾、轛、較之所附植，輿，其總名也。　又乗輿。【蔡邕獨斷】天子所御車馬、衣服、器械、百物曰乗輿。【註】輿，車也。乗，載也。　又【韻會】權輿，始也。造衡自權始，造車自輿始也。　又【正韻】堪輿，天地之總名。【前漢藝文志】《堪輿金匱》十四卷。【註】堪，天道。輿，地道。　又載而行之之意。【左傳僖十一年】敬禮之輿也。【註】謂其載禮以行也。又【襄二十四年】令名德之輿也。　又負也。【戰國策】百人輿瓢而趨。　又【廣韻】多也。【集韻】衆也。【左傳僖二十八年】晉文公聽輿人之誦。　又【韻會】扶輿，佳氣貌。又美稱。【司馬相如子虛賦】扶輿綺靡。　又輿人，賤官。【左傳昭四年】輿人納之。　又丘輿，地名。【左傳成四年】鄭公子偃敗諸丘輿。【註】鄭地。又平輿。【後漢郡國志】平輿，屬汝南郡。【註】古沈子國也。　又姓。【韻會】周大夫伯輿之後。　又【廣韻】【韻會】【正韻】□羊茹切，音豫。【增韻】舁車也。兩手對舉之車。　【集韻】或作轝。【史記封禪書】作轝。轝字从車从與，作車與。考證：〔【後漢輿服志】上古聖人觀轉蓬，始爲輪，輪行不可載，因物生智，後爲之輿。〕　謹照原文後爲之輿改復爲之輿。〔又【廣韻】權輿，始也。造衡自權始，造車自輿始也。〕　謹按廣韻無此語，查係韻會。謹將廣韻改韻會。 

與	【未集下】【臼字部】	與	〔古文〕□□□【廣韻】弋諸切【正韻】弋渚切【集韻】【韻會】演女切，□音予。【說文】黨與也。【戰國策】是君以合齊與强楚。【註】與，黨與也。【管子八觀篇】請謁得于上，則黨與成于下。　又【廣韻】善也。【禮禮運】諸侯以禮相與。　又【增韻】及也。【易說卦】是以立天之道，曰隂與陽。立地之道，曰柔與剛。立人之道，曰仁與義。　又許也，從也。【論語】吾與點也。【管子形勢解】鬼神助之，天地與之。　又待也。【論語】歲不我與。　又【博雅】如也。【前漢韓信傳】大王自料，勇悍仁彊孰與項王。【註】師古曰：與，如也。【司馬相如子虛賦】楚王之獵，孰與寡人。　又施予也。【禮曲禮】與人者，不問其所欲。【周禮春官大卜】以邦事作龜之八命，一曰征，二曰象，三曰與。【註】與，謂予人物也。　又助也。【戰國策】吾將深入吳軍，若扑一人，若捽一人，以與大心者也。【註】與，猶助也。　又類也。【周語】夫禮之立，成者爲飫，昭明大節而已，少曲與焉。【註】與，類也，威儀少比類也。　又以也。【詩召南】之子歸，不我與。【朱註】與，猶以也，以謂挾己而偕行也。　又和也。【戰國策】內□不與，外敵不可拒。【註】□猶亂，與猶和也。　又用也。【詩唐風】人之爲言，苟亦無與。【傳】無與，弗用也。　又數也。【禮曲禮】生與來日。【註】與，猶數也。　又語辭。【禮表記】君子與其有諾責也，寧有已怨。　又容與，閑適貌。【莊子人閒世】因案人之所感，以求容與其心。【註】以求從容自放，而遂其侈心也。【史記司馬相如傳】楚王乃弭節，裴回翱翔容與。【註】索隱曰：言自得。　又【正字通】大與，官名，主爵祿之官。　又不與，國名。【山海經】有不與之國，烈姓黍食。　又姓。又【廣韻】羊洳切【集韻】【韻會】【正韻】羊茹切，□音豫。參與也。【正韻】干也。【中庸】夫婦之愚，可以與知焉。【周禮冬官考工記】國有六職，百工與居一焉。　又縣名。【史記曹相國世家】參以中涓從，將擊胡陵方與。【註】索隱曰：地理志，二縣皆屬山陽。正義曰：與，音預。　又【正字通】疑慮未決也。通作豫。【前漢昌邑王傳】楊敞猶與無決。又【陳湯傳】士卒猶與。通作豫。　又【集韻】【韻會】羊諸切【正韻】雲俱切，□音余。語辭。【論語】其爲仁之本與。【禮檀弓】曾子曰：微與。其嗟也可去，其謝也可食。【疏】微，無也。與，語助。　又【詩小雅】我黍與與，我稷翼翼。【箋】與與，翼翼，蕃廡貌。　又【論語】與與如也。【註】威儀中適貌。　又舒也。【前漢禮樂志】朱明盛長，旉與萬物。【註】師古曰：敷與，言開舒也。與，弋於反。　又人名。【書舜典】垂拜稽首，讓于殳斨暨伯與。【傳】殳斨，伯與，二臣名。【釋文】與，音餘。　又山名。同輿。【山海經】敦與之山。【註】按名勝志作敦輿山。【又】苦山之首，曰休與之山。【註】與或作輿。　又【集韻】倚亥切，音欸。与也。◎按說文与訓賜予也，一勺爲与。與訓黨與也。今俗與字通作与。

興	【未集下】【臼字部】	興	【唐韻】【韻會】【正韻】□虛陵切，音□。【爾雅釋言】興，起也。【詩小雅】夙興夜寐。【禮中庸】國有道，其言足以興。【註】興，謂起在位也。　又【廣韻】盛也。【詩小雅】天保定爾，以莫不興。【箋】興，盛也。　又【五音集韻】舉也。【周禮夏官大司馬】進賢興功，以作邦國。【註】興，猶舉也。　又動也。【周禮冬官考工記弓人】下柎之功，末應將興。【註】興，猶動也。　又【詩大雅】興迷亂于政。【箋】興，猶尊尚也。　又【周禮地官旅師】頒其興積。【註】縣官徵聚物曰興。今云軍興是也。又【司稼】平其興。【註】所徵賦。　又州名。【五音集韻】漢置武都郡，魏立東西州。梁爲興州，因武興山而名。　又縣名。【李顒涉湖詩】旋經義興境。　又殿名。【張衡西京賦】龍興含章。【註】龍興，殿名。　又姓。【姓譜】漢濟陰王，謁者興渠。　又【廣韻】【集韻】【韻會】【正韻】□許應切，音嬹。【集韻】象也。　又【韻會】比興。【增韻】興，况意思也。【周禮春官大師】敎六詩，曰風曰賦曰比曰興曰雅曰頌。【詩詁】興者，感物而發，如倉庚于飛，熠燿其羽，昔我往矣，楊柳依依之類。　又【正韻】悅也。【禮學記】不興其藝，不能樂學。【註】興之言喜也。【殷仲文詩】獨有淸秋日，能使高興盡。　又【正韻】許刃切，音釁。【禮文王世子】旣興器用幣。【釋文】音同釁。　又【韻補】叶火宮切，音凶。【馬融長笛賦】曲終闋盡，餘弦更興。繁手累發，密櫛□重。重平聲。　又叶虛良切，音香。【徐幹雜詩】沈隂增憂愁，憂愁爲誰興。念與君相別，乃在天一方。【潘乾□】實天生德，有漢將興。子子孫孫，俾爾熾昌。　又叶丘侵切，音欽。【詩大雅】殷商之旅，其會如林。矢于牧野，維予侯興。考證：〔又【掌均】平其興。〕　謹按周禮無掌均之官，所引出地官司稼。掌均謹改司稼。 

舊	【未集下】【臼字部】	舊	【唐韻】【集韻】【韻會】巨救切【正韻】巨又切，□音柩。【說文】鴟舊，舊留也。【徐曰】卽怪鴟也。　又【廣韻】故也。【增韻】對新之稱。【詩豳風】其新孔嘉，其舊如之何。【左傳僖二十八年】輿人誦，原田每每，舍其舊，而新是謀。【公羊傳莊二十九年】新延廄者何。修舊也。　又久也。【詩大雅】於乎小子，告爾舊止。【箋】舊，久也。　又【韻會】昔也，老宿也。　又姓。漢上黨太守舊彊。　又與柩同。【金史蔡珪傳】燕靈王舊。舊，古柩字通用。　又【韻會】【正韻】□巨九切，音臼。義同。　又【集韻】許尤切，音休。與鵂同。　又【韻補】叶巨己切，音技。【詩大雅】匪上帝不時，殷不用舊。時音氏。【又】維今之人，不尚有舊。叶上里。　又叶巨寄切，音忌。【韋□成詩】天子我監，登我三事。顧我傷墜，爵復我舊。又【管子牧民篇】不恭祖舊，則孝弟不備。◎按唐韻正，舊音忌，則忌亦正音，非叶音。　又叶去九切，音糗。【前漢敘傳】三枿之起，本根旣朽。枯楊生華，曷惟其舊。

舋	【未集下】【臼字部】	舋	【廣韻】許覲切【集韻】許愼切【韻會】【正韻】許刃切，□欣去聲。同釁。□罅也。龜瓦裂皆曰舋。　又【王延壽魯靈光殿賦】仡奮舋而軒鬐。【註】杜預曰：舋，動也。　又【集韻】文運切，音問。義同。考證：〔【王延壽魯靈光殿賦】倚仡奮舋而軒鬐。〕　謹照原文奔虎攫拏以梁倚，倚字屬上爲句，謹省去倚字。 

	【戌集中】【面字部】		【廣韻】【集韻】□是義切，音豉。【廣韻】□，面貌。出新字林。

荡	【申集上】【艸字部】	蕩	【唐韻】徒朗切【集韻】【韻會】待朗切，□音盪。大也。【論語】蕩蕩乎民無能名焉。　又【釋名】蕩，排盪去穢垢也。【禮昏義】蕩天下之隂事。　又【禮月令】仲冬諸生蕩。【註】蕩謂物動萌芽也。　又【書畢命】以蕩陵德。【傳】放蕩也。　又【書盤庚】今我民用，蕩析離居。【註】播蕩也。　又【詩大雅】蕩蕩上帝。【傳】蕩蕩，法度廢壞貌。　又姓。【春秋僖二十五年註】宋桓公生子蕩，後以蕩爲氏。　又他浪切，音儻。義同。　又底朗切，音黨。【周禮地官稻人】以溝蕩水。【註】謂以溝行水也。　又【前漢揚雄傳】雄爲人□易佚蕩。【註】佚蕩，緩也。　又他郞切，音湯。地名。【史記魯仲連傳】止于蕩隂不進。【註】河內有蕩隂縣。　又水名。【前漢地理志】蕩水東至內黃澤。　又坦朗切。平易也。【詩齊風】魯道有蕩。徐邈讀帑。

舌	【未集下】【舌字部】	舌	【唐韻】【集韻】【韻會】【正韻】□食列切，然入聲。【說文】舌在口，所以言也，別味者也。【徐曰】凡物入口，必于於舌。【六書精薀】舌以卷舒爲用，口以開闔爲用，各一其隂陽也。【釋名】舌，卷也，可以卷制食物，使不落也。【又】舌，泄也，舒泄所當言也。【易說卦】兌爲口舌。【疏】口舌，爲言語之具也。【詩大雅】莫捫朕舌，言不可逝矣。　又射侯上下个曰舌。【儀禮鄕射禮】倍中以爲躬，倍躬以爲左右舌。【註】居兩旁謂之个，左右出謂之舌。　又言也。【揚子太□經】吐黃酋舌。【註】舌，言也。　又姓。【姓纂】越大夫舌庸。又羊舌，複姓。【左傳閔二年】狐突欲行。羊舌大夫曰：不可。【疏】羊舌，氏也。爵爲大夫。　又官名。【周語】坐諸門外，而使舌人體委與之。【註】舌人，能達異方之志，象胥之官也。　又國名。【淮南子地形訓】穿□民，反舌民。【註】反舌民，不可知而自相曉。一說舌本在前，不向喉，故曰反舌也。南方之國名也。【山海經】歧舌國在其東。一曰在不死民東。【註】其人舌皆岐。或云：支舌也。　又草名。【爾雅釋草】萿，麋舌。【註】今麋舌草春生葉，有似於舌。又【博雅】燕薁，蘡舌也。又【正字通】牛舌，芣苢。別名江東呼蝦蟇衣，山東名牛舌。　又鳥名。【禮月令】仲夏之月，反舌無聲。【註】反舌，百舌鳥。【淮南子說山訓】人有多言者，猶百舌之聲。【註】百舌，鳥名。能易其舌，效百鳥之聲，故曰百舌也。　又無舌，蟲名。【本草註】一名益符，主閉。　又長舌，獸名。【山海經】長舌山有獸，名長舌，狀如禺，四耳，出則郡多水。　又【韻補】叶商刮切，音殺。【詩大雅】出納王命，王之喉舌。賦政于外，四方爰發。　又叶食僞切，音逝。【郤正釋譏】家挾殊議，人懷異計。縱橫者欲披其胷，徂詐者暫吐其舌。

舍	【未集下】【舌字部】	舍	【廣韻】始夜切【集韻】【韻會】【正韻】式夜切，□音赦。【說文】市居曰舍。【釋名】舍，於中舍息也。【禮曲禮】將適舍，求毋固。【註】謂行而就人館。【疏】適，猶往也。舍，主人家也。【周禮天官宮正】以時此宮中之官府，次舍之衆寡。【註】次謂吏直宿，若今部署諸廬者。舍，其所居寺。【前漢高祖紀】高祖適從旁舍來。又【王莽傳】里區謁舍。【註】不宿客之舍爲里區，宿客者曰謁舍。　又息也。【詩小雅】爾之安行，亦不遑舍。【箋】女可安行乎，則何不暇舍息乎。【前漢高祖紀】遂西入咸陽，欲止宮休舍。【註】師古曰：舍，息也，於殿中休息也。　又日行有次舍。【淮南子天文訓】日入於虞淵之汜，曙於蒙谷之浦。行九州七舍。【郭璞遊仙詩】迴日向三舍。【註】二十八宿，一宿爲一舍。又師行一宿爲舍。【增韻】又三十五里爲一舍。【左傳僖二十三年】晉楚治兵，遇於中原，其辟君三舍。【註】一舍三十里。　又【釋典】一俱廬舍。【註】四里爲一俱廬舍。一里三百六十步，一俱廬舍計一千四百四十步。　又止也。【禮月令】仲春之月，是月也，耕者少舍。【註】舍，猶止也。【管子四稱篇】良臣不使，讒賊是舍。【註】舍，止也，謂止讒賊於其旁，與之近也。　又廢也，罷也。【易乾卦】見龍在田，時舍也。【左傳昭五年】舍中軍，□公室也。【註】罷中軍。　又厝也。【戰國策】王不如舍需於側，以稽二人者之所爲。【註】舍，猶厝也。　又施也。【左傳宣十二年】老有加惠，旅有施舍。又【昭十三年】施舍不倦。【註】施舍，猶言布恩德。　又官名。【周禮天官掌舍】掌王之會同之舍。又【地官】舍人。【註】舍，猶宮也。主平宮中用穀者也。師古曰：舍人，親近左右之通稱，後遂爲私屬官號。　又處也。【詩鄭風】彼其之子，舍命不渝。【箋】舍，猶處也。【釋文】舍，音赭。王云：受也。　又除也。【詩小雅】舍彼有罪。【傳】舍，除也。　又釋也。【詩小雅】不失其馳，舍矢如破。又【大雅】舍矢旣均。【箋】舍之言釋也。　又中也。【禮射義】射之爲言者，繹也，或曰舍也。【疏】舍，中也。　又舍匿。【前漢淮南王傳】舍匿者，論皆有法。【註】謂容止藏隱也。　又與赦通。【前漢朱博傳】姦以事君，常□不舍。　又【集韻】【韻會】【正韻】□始野切，音捨。止息也，廢也，置也。【論語】不舍晝夜。【書湯誓】舍我穡事，而割正夏。【釋文】舍，音捨，廢也。【左傳昭四年】使杜洩舍路。【註】舍，置也。【釋文】舍，音捨。　又【五音集韻】悉姐切，音寫。【揚子方言】發挩舍車。　又【集韻】始隻切【正韻】施隻切。□與釋同。【周禮春官大胥】春入學，舍采合舞。【註】舍卽釋也。采讀爲菜。始入學，必釋菜，禮先師也。【釋文】舍音釋。【管子五輔篇】是故上必寬裕，而有解舍。【註】解，放也。舍，免也。【釋文】舍，同釋。　又【韻補】叶舂遇切，音戍。【屈原離騷】余固知謇謇之爲患兮，忍而不能舍也。指九天以爲正兮，夫惟靈修之故也。　又叶始賀切。【白居易效淵明體詩】所以隂雨中，經旬不出舍。始悟獨住人，心安時亦過。考證：〔【書湯誓】舍我穡事，而割夏正。〕　謹照原文夏正改正夏。 

	【丑集上】【口字部】		【字彙】通懇切，吞上聲。癡貌。　又【中州音韻】他禁切，吞去聲。撒也。○按字諸書皆不載。故正字通云二音二訓，□非。但以爲吞字之譌，亦無據。

	【寅集中】【山字部】		【玉篇】卽李切。山也。【正字通】譌字。

舐	【未集下】【舌字部】	舐	【廣韻】俗舓字。【莊子列禦□】秦王有病，召醫。破癰潰痤者得車一乗，舐之者得車五乗。

舑	【未集下】【舌字部】	舑	【正字通】字之譌。

□	【未集中】【缶字部】	□	【玉篇】革鞋切。器好也。

	【卯集下】【攴字部】		【類篇】作。字从攴作。

舒	【未集下】【舌字部】	舒	【廣韻】商魚切【集韻】【韻會】【正韻】商居切，□音書。【說文】伸也。【博雅】舒，展也。【揚子方言】舒，勃展也。東齊之閒凡展物謂之舒勃。　又【廣韻】緩也，遲也，徐也。【爾雅釋詁】舒，敘也。【詩大雅】王舒保作。【傳】舒，徐也。【釋文】舒，序也。【禮玉藻】君子之容舒遲。【疏】舒遲，閒雅也。【淮南子原道訓】柔弱以靜，舒安以定。【註】舒，詳也。　又【爾雅釋詁】緒也。【註】又爲端緒。　又【韻會】散也，開也。　又國名。【詩魯頌】荆舒是懲。【疏】舒，楚之與國。【春秋僖三年】徐人取舒。【註】舒國，今廬江舒縣。【韻會】唐置舒州，宋改安慶府。又【左傳襄二十三年】明日將復戰，期于壽舒。【註】壽舒，莒地。　又姓。唐舒元興。　又鼎名。【左傳定六年】文之舒鼎，成之昭兆，定之鞶鑑。【疏】舒鼎，鼎名。　又【博雅】月御謂之望舒。【抱朴子喻蔽卷】羲和昇光以啟旦，望舒曜景以灼夜。　又【禮內則】舒鴈翠，鵠鴞胖，舒鳧翠。【註】舒鴈，鵝也。舒鳧，鶩也。　又【韻會】通作荼。【史記建元以來侯表】荆荼是徵。【註】荼，音舒。又【周禮冬官考工記】弓人斵目必荼。【註】荼，讀爲舒。古文舒荼假借字。　又【五音集韻】羊茹切。與豫同。【晉書地理志】豫，飾也。言稟中和之氣，性理安舒。舒讀作豫。　又【韻補】叶商支切，音詩。【越采葛婦歌】增封益地賜羽奇，几杖茵蓐諸侯儀。羣臣拜舞天顏舒，我王何憂不能移。考證：〔【周禮冬官考工記】弓人斷日必荼。〕　謹照原文斷日改斵目。〔【五音集韻】羊如切。與豫同。〕　謹照原文羊如切改羊茹切。 

舥	【未集下】【舟字部】	舥	【廣韻】普巴切【集韻】【正韻】披巴切，□音葩。浮梁謂之舥。

苰	【申集上】【艸字部】	苰	【唐韻】胡肱切，音弘。【玉篇】藤苰，胡麻也。　又與鞃通。【詩大雅】鞹鞃淺幭。【疏】鞃又作苰。

舓	【未集下】【舌字部】	舓	【唐韻】神旨切，音士。【說文】以舌取物也。今作□。或作舐□。　又【韻會】亦作咶。【荀子彊國篇】伏而咶天。【後漢鄧后傳】夢及天而咶之。　又作狧。【前漢吳王濞傳】狧糠及米。

舔	【未集下】【舌字部】	舔	【篇海】他點切，音忝。以舌舔物。

舕	【備考】【未集】【舌字部】	舕	【篇海類編】與□同。

</div>
    <div class="pagination">
<a href="康熙字典_page119.html">上一页</a><span>...</span><a href="康熙字典_page115.html">115</a><a href="康熙字典_page116.html">116</a><a href="康熙字典_page117.html">117</a><a href="康熙字典_page118.html">118</a><a href="康熙字典_page119.html">119</a><span class="current-page">120</span><a href="康熙字典_page121.html">121</a><a href="康熙字典_page122.html">122</a><a href="康熙字典_page123.html">123</a><a href="康熙字典_page124.html">124</a><a href="康熙字典_page125.html">125</a><span>...</span><a href="康熙字典_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
