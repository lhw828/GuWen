<!DOCTYPE html>
<html>
<head>
    <meta charset="UTF-8">
    <title>说文解字注 - 第 264 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 264 页/共 283 页</h1>
    <div class="content">　　标题：□tuān
　　注解：黑黄色也。黑黄各本作黄黑。疑当作黑黄，黑色之敝而黄也。诗：我马玄黄。传曰：玄马病则黄。正此意。若黄黑则土克水之色，谓之駵黄。从黄端声。他端切。十四部。
　　路径：段注说文□第十三卷□黄部
　　标题：□wěi
　　注解：靑黄色也。靑色敝而黄也。从黄有声。呼辠切。古音在一部。
　　路径：段注说文□第十三卷□黄部
　　标题：黇tiān
　　注解：白黄色也。白色之敝而黄也。从黄占声。他兼切。七部。
　　路径：段注说文□第十三卷□黄部
　　标题：黊huà
　　注解：鱻朙黄色也。依篇、韵补色字。上文皆非正黄色，惟此为鲜明正黄耳。艹部蘳以为声。从黄圭声。户圭切。广韵胡瓦切。十六部。文六　重一
　　路径：段注说文□第十三卷□黄部
　　标题：男nán
　　注解：丈夫也。夫下曰：周制八寸为尺，十尺为丈。人长一丈，故曰丈夫。白虎通曰：男，任也。任，功业也。古男与任同音。故公侯伯子男，王莽男作任。从田力。言男子力于田也。会意。农力于田，自王公以下无非力于田者。那仓切。古音在七部。凡男之属皆从男。
　　路径：段注说文□第十三卷□男部
　　标题：舅jiù
　　注解：母之兄弟为舅，释亲曰：母之晜弟为舅。毛传同。按周人谓兄为晜也。舅之言旧也，犹姑之言故也。父之昆弟偁父，母之昆弟不得偁父，故偁舅。凡同姓可偁父，凡异姓不可偁父，故舅之也。今俗人言舅父者，非也。母之父母曷为曰外王父、外王母与。父之父母偁王父王母，故母之父母得偁王父王母而外以别之也。父之昆弟偁从父，故母之□妹偁从母也。舍是则异姓无有偁父母者也。异姓可偁舅，故妇偁夫之父曰舅，男子偁妻之父曰外舅，母之从父昆弟曰从舅，又偁父之舅曰大舅。见后汉书。大者，今太字。妻之父为外舅。男子于妻父亦言舅，对妻之舅吾父为偁也。母之昆弟不曰外舅者，妻党之别于母党也。从男臼声。其九切。三部。
　　路径：段注说文□第十三卷□男部
　　标题：甥shēnɡ
　　注解：谓我舅者，吾谓之甥也。释亲文。此泛释甥义也。若母之昆弟为吾舅，则谓吾为甥矣。若妻之父为吾外舅，则亦谓吾为甥矣。释亲妻党章曰：姑之子为甥，舅之子为甥，妻之晜弟为甥，□妹之夫为甥。注谓平等相甥，非也。姑之子，吾父母得甥之。舅之子，吾母侄之，吾父得甥之。妻之昆弟，吾父母得甥之。□妹之夫，吾父母壻之而甥之。是四者皆舅吾父者也。舅者，耆旧之偁。甥者，后生之偁。故异姓尊卑异等者以此相偁。尔雅类列于此，亦以见舅之子、妻之昆弟偁吾父者皆曰舅，不似后世俗呼也。其立文如此者，从其便也。自来不得其解，则谓平等相甥。吾□妹之夫，吾父旣甥之矣，吾又呼之为甥，此岂正名之义乎。姑之为外兄弟，舅之子为内兄弟，妻之昆弟为婚兄弟，□妹之夫为姻兄弟，旣正其名矣，又安得淆之乎。外孙亦偁弥甥，□妹之孙离孙也，亦偁从孙甥。皆见左传。释名妻之昆弟曰外甥一条冣为无理。从男生声。所更切。十一部。文三
　　路径：段注说文□第十三卷□男部
　　标题：力lì
　　注解：筋也。筋下曰：肉之力也。二篆为转注。筋者其体，力者其用也，非有二物。引申之，凡精神所胜任皆曰力。象人筋之形。象其条理也。人之理曰力，故木之理曰朸，地之理曰阞，水之理曰泐。林直切。一部。治功曰力，周礼司勲文。能御大灾。国语、祭法文。引以释治功曰力也。凡力之属皆从力。
　　路径：段注说文□第十三卷□力部
　　标题：勋xūn
　　注解：能成王功也。司勲曰：王功曰勲。郑云：辅成王业若周公。从力熏声。许云切。十三部。勋，古文勋，从员。员声也。周礼故书勋作勋。郑司农云：勋读为勋。勋，功也。按此先郑以今字释古文也。故书勋字，学者不识。故先郑云此卽小篆之勋。
　　路径：段注说文□第十三卷□力部
　　标题：功ɡōnɡ
　　注解：□劳定国也。司勋曰：国功曰功。郑曰：□全国家若伊尹。许则举祭法文以释之也。诗：以奏肤公。传曰：肤，犬也。公，功也。此谓叚公为功也。从力工声。古红切。九部。
　　路径：段注说文□第十三卷□力部
　　标题：助zhù
　　注解：左也。左，今之佐字。左下曰：手相左助也。二篆为转注。右下曰：手口相助也。易传曰：右者，助也。按左右皆为助。左者，以助又。右者，以手助口。疑此解当云左右也，传写夺右字。商颂曰：实左右商王。传云：左右，助也。从力且声。床倨切。五部。
　　路径：段注说文□第十三卷□力部
　　题：□lǜ
　　注解：助也。从力非，力去其非也。虑声。良倨切。五部。
　　路径：段注说文□第十三卷□力部
　　标题：勑lài
　　注解：劳也。此当云劳勑也，浅人删一字耳。此劳依今法读去声。孟子放勋曰：劳之来之。诗序曰：万民离散，不安其居。宣王能劳来还定安集之。来皆勑之省。俗作徕。从力来声。洛代切。一部。俗误用为敕字。
　　路径：段注说文□第十三卷□力部
　　标题：劼jié
　　注解：愼也。愼者，谨也。广韵曰：用力也。又固也，勤也。从力吉声。巨乙切。十二部。按篇、韵皆恪八切。巨乙，非也。《周书》曰：“劼毖殷献臣。”酒诰文。按此篆解小徐本讹舛不可读。
　　路径：段注说文□第十三卷□力部
　　标题：务wù
　　注解：趣也。趣者，疾走也。务者，言其促疾于事也。从力敄声。亡遇切，古音在三部。
　　路径：段注说文□第十三卷□力部
　　标题：勥qiǎnɡ
　　注解：迫也。迫者，近也。按所谓实偪处此也。勥与强义别。强者，有力。勥者，以力相迫也。凡云勉勥者，当用此字。今则用强强而勥□废矣。从力强声。巨良切。按此音非也。当依广韵、玉篇其□切。十部。□，古文从强。按以虫部□籒文强订之。古当作籒。
　　路径：段注说文□第十三卷□力部
　　标题：劢mài
　　注解：勉力也。勉者，勥也。亦作迈。左传引夏书：皋陶迈种德。迈，勉也。从力万声。莫话切。按古音当在十四部。《周书》曰：“用劢相我邦家。”立政文。今书邦作国。读与厉同。厉亦万声也。汉时如此读。
　　路径：段注说文□第十三卷□力部
　　标题：勉miǎn
　　注解：勥也。勥旧作强，非其义也。凡言勉者皆相迫之意。自勉者，自迫也。勉人者，迫人也。毛诗黾勉。韩诗作密勿。尔雅作□□。大雅毛传曰：亹亹，勉也。周易郑注：亹亹犹□□也。从力免声。亡辨切。古音当在十三部。
　　路径：段注说文□第十三卷□力部
　　标题：劭shào
　　注解：勉也。释诂同。汉成帝诏曰：先帝劭农。苏林曰：劭音翘。精异之意也。晋灼曰：劭，劝勉也。按卪部卲，高也。卲与劭相似，转写容有互讹者，如应仲远之名。当是卲字。苏林所说当亦是卲农。尔雅、方言皆曰：钊，勉也。钊当是劭之叚借字。从力召声。读若舜乐《韶》。尔雅释文云：或上遥反。用许读也。今皆寔照切。二部。
　　路径：段注说文□第十三卷□力部
　　标题：勖xù
　　注解：勉也。释诂同。邶风：以勖寡人。传曰：勖，勉也。方言：钊，薄，勉也。秦晋曰钊，或曰薄，南楚之外曰薄努，自关而东周郑之闲曰勔钊，齐鲁曰勖。按勖古读如茂，与懋音义皆同。故般庚懋建大命，予其懋□相尔。今文尚书懋皆作勖，见隶释石经残碑。心部曰：懋，勉也。从力冒声。许玉切。三部。按许玉，非也。古音同茂。俗写此字形，尤讹踳不通。《周书》曰：“勖哉，夫子！”坶誓文。
　　路径：段注说文□第十三卷□力部
　　标题：劝quàn
　　注解：勉也。广韵曰：奬勉也。按勉之而悦从亦曰劝。从力雚声。去愿切。十四部。
　　路径：段注说文□第十三卷□力部
　　标题：□jué
　　注解：强力也。强力各本作勥力，非。今依玉篇、广韵正。俗语□强。强读去声。从力厥声。瞿月切。十五部。
　　路径：段注说文□第十三卷□力部
　　标题：勍qínɡ
　　注解：强也。《春秋传》曰：“勍敌之人。”强者，弓有力也。引申为凡有力之偁。春秋传者，僖二十二年左传文。杜亦曰：勍，强也。按勍与人部之倞字音义皆同，而勍独见左氏。从力京声。渠京切。古音读如强，在十部。
　　路径：段注说文□第十三卷□力部
　　标题：劲jìnɡ
　　注解：强也。广韵：劲，健也。从力巠声。吉正切。十一部。○按以上三篆移其旧次。
　　路径：段注说文□第十三卷□力部
　　标题：胜shēnɡ
　　注解：任也。任者，□也。□者，当也。凡能举之，能克之皆曰胜。本无二义二音，而俗强分平去。从力朕声。识蒸切。六部。亦去声。〖注〗□、□、□，古文。
　　路径：段注说文□第十三卷□力部
　　标题：勶chè
　　注解：发也。发者，□发也。引申为凡发去之偁。勶与彻义别。彻者，通也。勶谓除去。若礼之有司彻，客彻重席，诗之彻我墙屋，其字皆当作勶，不训通也。或作撤，乃勶之俗也。从力彻，会意，谓以力通之也。彻亦声。丑列切。十五部。
　　路径：段注说文□第十三卷□力部
　　标题：勠lù
　　注解：勠力，幷力也。勠力二字依后汉刘虞传注引补。文赋注引贾逵国语解诂曰：勠力，并力也。许所本也。并者，相从也。并者，并也。并并古通用矣。左传、国语或云勠力同心，或云勠力一心，皆谓数人共致力。伪尚书传训云陈力，斯失之。古书多有误作戮者。从力翏声。嵇康力幽反。吕静韵集读同飂。尚书音义引说文力周反。按文赋匪予力之所勠，与流求为韵，此相传古音也。今音力竹切。字林音辽。〖注〗□，古文。
　　路径：段注说文□第十三卷□力部
　　标题：勨xiànɡ
　　注解：□缓也。□葢今之傜字。言傜役缓也。与勠为反对之词。从力象声。余□切。十部。
　　路径：段注说文□第十三卷□力部
　　标题：动dònɡ
　　注解：作也。作者，起也。从力重声。徒緫切。九部。□，古文动，从辵。
　　路径：段注说文□第十三卷□力部
　　标题：□lèi
　　注解：推也。推依今音他回切。□者，以物磊磊自高推下也。古用兵下礧石。李陵传作垒石。晁错传具蔺石。如淳注曰：城上雷石。周礼注亦作雷。唐书李光弼传：擂石车。又作擂。其实用□为正字也。故许书之字可用而不用者多矣。子虚赋曰：礧石相击，硍硍礚礚。亦当作□。从力，靁省声。旧作畾声。今依小徐正。卢对切。十五部。
　　路径：段注说文□第十三卷□力部
　　标题：劣liè
　　注解：弱也。弱者，桡也。从力少。会意。力辍切。十五部。
　　路径：段注说文□第十三卷□力部
　　标题：劳láo
　　注解：勮也。勮各本从刀，作剧。今订从力。文□北征赋注引说文剧，甚也。恐是许书本作勮，用力甚也，后因以为凡甚之词，又讹其字从刀耳。以俟明者定之。从力，荧省。焱，火烧冖，用力者劳。焱旧作荧。今正。此析荧字而释之。烧冖，谓烧屋也。斯时用力者冣劳矣。或改冖作门者，误。鲁刀切。二部。□，古文如此。如此大徐作从悉，篆体作□。今依玉篇、汗□、古文四声韵所据正。汗□与玉篇中虽小异，下皆从力。窃谓古文乃从荧不省，未可知也。
　　路径：段注说文□第十三卷□力部
　　标题：勮jù
　　注解：务也。务者，趣也。用力尤甚者。从力豦声。其据切。五部。音转为渠力切，字讹从刀作剧。
　　路径：段注说文□第十三卷□力部
　　标题：勀kè
</div>
    <div class="pagination">
<a href="说文解字注_page263.html">上一页</a><span>...</span><a href="说文解字注_page259.html">259</a><a href="说文解字注_page260.html">260</a><a href="说文解字注_page261.html">261</a><a href="说文解字注_page262.html">262</a><a href="说文解字注_page263.html">263</a><span class="current-page">264</span><a href="说文解字注_page265.html">265</a><a href="说文解字注_page266.html">266</a><a href="说文解字注_page267.html">267</a><a href="说文解字注_page268.html">268</a><a href="说文解字注_page269.html">269</a><span>...</span><a href="说文解字注_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
