<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 250 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 250 页/共 976 页
  </h1>
  <div class="content">
   靡	【戌集中】【非字部】	靡	〔古文〕□【唐韻】文彼切【廣韻】文被切【集韻】母被切【韻會】母彼切，□音骳。【說文】披靡也。【廣韻】偃也。【左傳莊十年】望其旗靡。【史記項羽紀】項王大呼馳下，漢軍皆披靡。【註】正義曰：靡，言精體低垂。　又【玉篇】侈靡，奢侈也。【周禮地官司市】以政令禁物靡而均市。【註】靡，謂侈靡也。【禮檀弓】若是其靡也。【戰國策】專淫逸侈靡。　又【揚子方言】私小也。秦晉曰靡。【註】靡，細好也。【司馬相如上林賦】靡曼美色於後。【註】張揖曰：靡，細也。　又【爾雅釋言】靡，無也。【書咸有一德】命靡常。【詩邶風】靡日不思。【揚雄解嘲】胥靡爲宰。【註】張晏曰：靡，無也。言相師以無爲作宰者也。　又【玉篇】罪累也。【詩周頌】無封靡于爾邦。【傳】封，大也。靡，累也。【疏】奢侈淫靡，是罪累也。　又【書畢命】商俗靡靡。【疏】韓宣子稱紂使師延作靡靡之樂。靡靡者，相隨順之意。【史記淮隂侯傳】燕從風而靡。又【儒林傳】靡然鄕風。　又【史記殷本紀】說爲胥靡。【註】靡，隨也。古者相隨坐，輕□之名。　又【詩王風】行邁靡靡。【傳】靡靡，猶遲遲也。　又【史記司馬相如傳】敞望靡徙。【註】靡徙，失正也。　又【司馬相如上林賦】登降施靡。【註】施靡，猶連延。　又【司馬相如上林賦】明月珠子，玓瓅江靡。【註】靡，崖也。　又胥靡，周地。見【左傳定六年】。　又【禮月令】孟夏之月，靡草死。【註】靡草，薺葶藶之屬。　又【集韻】【韻會】【正韻】□忙皮切，音麋。分也。【易中孚】我有好爵，吾與爾靡之。【註】靡，散也。分散而共之。【集韻】通作縻。　又【揚子方言】靡，滅也。【孟子】靡爛其民而戰之。【前漢景十三王傳】日夜靡□。　又【越語】靡王躬身。【註】靡，損也。【戰國策】寡人屈於內，而四國靡於外。【荀子君道篇】無靡費之用。　又與□通。【揚雄反離騷】精瓊靡與秋菊。◎按離騷本作□。　又【集韻】眉波切，音摩。散也。　又【左傳成二年】師至於靡筓之下。【註】山名。【釋文】靡，如字，又音摩。　又【莊子齊物論】與物相刃相靡。【荀子性惡篇】身日進於仁義，而不自知也者，靡使然也。【註】磨，切也。【史記淮南王衡山王傳贊】亦其俗薄臣下漸靡使然也。　又【集韻】莫加切，音麻。收麻，縣名，在益州，外靡藥草所出。【前漢地理志】益州郡收麻縣。【註】李奇曰：靡音麻，卽升麻，殺毒藥所出也。　又【集韻】【韻會】□縻詖切，音媚。【集韻】偃也，曳也，散也。【前漢郊祀歌】衆嫭□綽奇麗，顔如荼兆逐靡。又【揚雄甘泉賦】今朝廷純仁，遵道顯義。幷包書林，聖風雲靡。【註】師古曰：靡，□武義反。考證：〔【前漢景十三王傳】日夜靡蓋。〕　謹照原文靡蓋改靡□。 

面	【戌集中】【面字部】	面	【唐韻】【集韻】【韻會】□彌箭切，音偭。【說文】本作□，顏前也。从□，象人面形。【書益稷】汝無面從，退有後言。　又見也。【禮曲禮】夫爲人子者，出必告，反必面。【註】反言面者，從外來，宜知親之顏色安否。【儀禮聘禮】□者出請事，賔面如覿幣。【註】面，亦見也。【周禮秋官司儀】私面。【註】私覿也。　又向也。【書周官】不學牆面。【疏】人而不學，如面向牆。【禮曲禮】天子當依而立，諸侯北面而見天子，曰覲。又【玉藻】唯君面尊。【註】面，猶鄕也。【周禮冬官考工記匠人】面朝後市。　又【廣韻】前也。【儀禮士冠禮】覆之面葉。【註】面，前也。　又【韻會】方面，當四方之一面也。【書顧命】大輅在賔階面，綴輅在阼階面。【周禮冬官考工記】或審曲面勢。【註】審察五材曲直方面形勢之宜。【史記留侯世家】獨韓信可屬大事，當一面。　又【韻會】相背曰面。【史記項羽紀】馬童面之。【註】如淳曰：面，不正視也。【前漢項羽傳註】師古曰：如淳說非也。面謂背之，不面向也。面縛亦謂反背而縛之，杜元凱以爲但見其面，非也。　又【前漢張敞傳】自以便面拊馬。【註】師古曰：便面，扇之類也。亦曰屛面。考證：〔【說文】本作□，顏前也。从自〕　謹照原文自改□。 

	【丑集上】【口字部】		【正字通】俗吝字。

	【未集下】【肉字部】		【玉篇】陟於切【廣韻】陟魚切。□與豬同。　【正字通】同肚。俗讀肚若睹，故从者作。訓同豬，誤。

靥	【戌集中】【面字部】	靨	【唐韻】於協切【集韻】【韻會】益涉切，□音魘。【說文】姿也。从面，厭聲。【玉篇】淮南子說林訓，靨輔在頰前則好。◎按淮南子今本作□。詳字註。【廣韻】面上靨子。【集韻】頰輔也。【楚辭大招】靨輔奇牙，宜笑嘕只。【集韻】或省作□。　又【集韻】於琰切，厭上聲。面黑子。　又一曰也。

靦	【戌集中】【面字部】	靦	【唐韻】【集韻】【韻會】【正韻】□他典切，音腆。【說文】面見也。从面見，見亦聲。【詩小雅】有靦面目。【爾雅釋言】靦，姡也。【註】面姡然。【越語】余雖靦然而人面哉。【註】靦，面目之貌。　又【玉篇】慙貌。【廣韻】面慙。　【說文】或作□。【玉篇】同□□。

靧	【戌集中】【面字部】	靧	【廣韻】荒內切【集韻】【韻會】呼內切，□音悔。【玉篇】洗面也。與頮同。【集韻】本作沬。洒面也。【禮內則】面垢燂潘淸靧。又【玉藻】沐稷而靧梁。

□	【備考】【未集】【糸字部】	□	【篇韻】音國。

靨	【戌集中】【面字部】	靨	【唐韻】於協切【集韻】【韻會】益涉切，□音魘。【說文】姿也。从面，厭聲。【玉篇】淮南子說林訓，靨輔在頰前則好。◎按淮南子今本作□。詳字註。【廣韻】面上靨子。【集韻】頰輔也。【楚辭大招】靨輔奇牙，宜笑嘕只。【集韻】或省作□。　又【集韻】於琰切，厭上聲。面黑子。　又一曰也。

	【辰集中】【木字部】		同植。【說文】植重文。

革	【戌集中】【革字部】	革	〔古文〕□【唐韻】古覈切【集韻】【韻會】各核切，□音隔。【說文】獸皮治去其毛。革更之。【註】徐鍇曰：皮去其毛，染而瑩之曰革。【韻會】皮熟曰韋，生曰革。呂氏曰：革者，去毛而未爲韋者也。【書禹貢】齒革羽毛。【傳】犀皮。【詩召南】羔羊之革。【傳】革，猶皮也。【疏】獸皮治去其毛曰革。對文言之異，散文則皮革通。【周禮天官】掌皮掌秋斂皮，冬斂革。【疏】革須治用功深，故冬斂之。　又【正字通】人與獸皆曰革。【禮禮運】膚革充盈。【註】革，卽膚內厚皮也。　又【禮明堂位】革車千乗。【註】革車，兵車也。【周禮夏官司弓矢】王弓弧弓，以授射甲革椹質者。【註】革，革甲也。　又【玉篇】攺也。【易革卦】天地革而四時成。【書堯典】鳥獸希革。【傳】革，攺也。【疏】毛羽希少攺易。【洪範】金曰從革。【傳】金可以攺更。【管子山權數】丁氏歸革築室。【註】革，更也。　又【爾雅釋器】轡首謂之革。【詩小雅】鞗革冲冲。【傳】鞗，轡也。革，轡首也。【疏】馬轡所靶之外，有餘而垂者，謂之革。　又【詩小雅】如鳥斯革。【傳】革，翼也。【箋】如鳥夏暑希革張其翼時。【釋文】革，如字。韓詩作勒，云翅也。　又軍禮曰兵革。【禮中庸】袵金革。【註】革，甲冑之屬。　又【周禮春官大師】皆播之以八音：金、石、土、革、絲、木、匏、竹。【註】革，鼓鼗也。　又【揚子方言】革，老也。南楚江湘之閒代語也。　又姓。【廣韻】漢功臣表有煑棗侯革朱。　又【集韻】訖力切，音殛。本作。急也。【禮檀弓】夫子之病革矣。【註】革，急也。【釋文】紀力切。　又【集韻】竭億切。音極。義同。【禮檀弓釋文】又音極。【集韻】或作亟。考證：〔【說文】獸皮治去其毛。革更之象。〕　謹照原文省象字。 

	【辰集中】【木字部】		【集韻】【類篇】□畎迥切，音□。足几也。一曰篋也。　又【類篇】舉影切，音景。警枕也。　又【集韻】庾頃切，音潁。木名。一曰錐柄。一曰刀鐶。

	【寅集上】【宀字部】		【篇海類編】與寯同。

靪	【戌集中】【革字部】	靪	【唐韻】【集韻】□當經切，音丁。【說文】補履下也。从革丁聲。　又【廣韻】【集韻】□都挺切，音頂。義同。【集韻】《博雅》補也。　又【集韻】待鼎切，音挺。又丁計切，音帝。又丁定切，音釘。義□同。　【集韻】亦作。

	【子集下】【匚字部】		【篇海】須兗切，音選。器也。

靫	【戌集中】【革字部】	靫	【廣韻】楚佳切【集韻】【韻會】初佳切【正韻】初皆切，□音釵。【玉篇】箭室也。【埤蒼】鞲靫，箭室。　又【廣韻】初牙切【集韻】【韻會】【正韻】初加切，□音叉。又【五音集韻】初刮切，音。義□同。

靬	【戌集中】【革字部】	靬	【廣韻】【集韻】□居言切，音犍。【說文】乾革也。　又【說文】武威有麗靬縣。　又【廣韻】【集韻】【韻會】【正韻】□丘寒切，音看。義同。　又【集韻】弓衣也。　又【廣韻】【集韻】□居閑切，音閒。【廣韻】黎靬，國名。在西域。【前漢西域傳】以大鳥卵及黎靬眩人獻于漢。　又【集韻】渠焉切，音虔。驪靬，縣名。【前漢地理志】張掖郡驪靬縣。【註】李奇曰：音遲虔。　又【唐韻】苦旰切【集韻】墟旰切，□音侃。【玉篇】盛矢器，著弓衣。　又【集韻】侯旰切，音翰。馬被具。

靭	【戌集中】【革字部】	靭	【集韻】而振切，音刃。本作肕。堅柔也。亦作韌。互詳韋部韌字註。

靮	【戌集中】【革字部】	靮	【唐韻】都歷切【集韻】【韻會】丁歷切，□音的。【說文】馬羈也。【玉篇】所以繫制馬。【集韻】繮也。【禮檀弓】執羈靮而從。【註】靮，靷也。

靲	【戌集中】【革字部】	靲	【唐韻】巨今切【集韻】渠金切，□音琴。【說文】鞮也。【玉篇】靲鞻也。【廣韻】靲鞻，四夷樂也。　又【集韻】居吟切，音今。又其淹切，音箝。義□同。　又巨禁切，音□。鞮帶也，束物韋也。　又其闇切。竹也。【儀禮士喪禮】幂用疏布，久之繫用靲。【註】竹也。

靳	【戌集中】【革字部】	靳	【唐韻】居近切【集韻】【韻會】居焮切，□音。【說文】當膺也。【註】徐鍇曰：靳，固也。靳制其行也。【左傳定九年】吾從子，如驂之靳。【註】靳，車中馬也。【疏】靳是當胷之皮也。驂馬之首當服馬之胷，胷上有靳。　又【集韻】吝也。【左傳莊十一年】宋公靳之。【註】戲而相愧曰靳。【疏】服虔云：恥而惡之曰靳。　又【孔叢子唐言篇】靳，取也。　又姓。【廣韻】楚有大夫靳尙。

□	【辰集上】【日字部】	□	【篇韻】音低。日下也。

□	【辰集上】【日字部】	□	【正字通】古文智字。○按《說文》智作□，从白，在白部。从日，非。考證：〔按說文智作□，从白，在矢部。〕　謹按說文□在白部。矢改白。 

靴	【戌集中】【革字部】	靴	【集韻】呼□切，音□。【說文】鞮屬。【玉篇】靸也。亦履也。【隋書禮儀志】惟褶服以靴。靴，履也。取便於事，施於戎服。【廣韻】本作鞾。【集韻】亦作□□屨。

靵	【戌集中】【革字部】	靵	【篇海】同紐。【龍龕】同靾。

靶	【戌集中】【革字部】	靶	【唐韻】【集韻】【韻會】【正韻】□必駕切，音灞。【說文】轡革也。【爾雅釋器】轡首謂之革。【註】轡靶革。【疏】字林云：靶，轡革也。　又【爾雅釋器】輿革前謂之鞎。【註】以韋靶車軾。【疏】靶，謂鞔也。

靷	【戌集中】【革字部】	靷	【廣韻】【集韻】【韻會】【正韻】□羊晉切，音酳。【說文】引軸也。【集韻】駕牛具。在胷曰靷。【詩秦風】隂靷鋈續。【傳】所以引也。【釋文】沈云：靷，舊本皆作靳。【左傳哀二年】我兩靷將絕，吾能止之。【疏】古之駕四馬者，服馬夾轅，其頸負軛，兩驂在旁，挽靷助之。《說文》云靷，引軸也。《僖二十八年》註云在胷曰靷。然則此皮約馬胷而引車軸也。【釋文】靷，以刃切。　又【唐韻】余忍切【集韻】以刃切，□音引。又【集韻】丈忍切，音紖。義□同。

靸	【戌集中】【革字部】	靸	【唐韻】蘇合切【集韻】息合切【韻會】【正韻】悉合切，□音趿。【說文】小兒履也。【玉篇】履也。【釋名】靸，韋履深頭者之名也。靸，襲也，以其深襲覆足也。【譚子化書序】杖靸而去。　又【集韻】息入切，音□。義同。　【集韻】亦作鞈□。

随	【戌集中】【阜字部】	隨	〔古文〕□遀追【廣韻】【集韻】【韻會】□旬爲切，音隋。【廣韻】從也，順也。【書禹貢】隨山刊木。【易□象】隨風巽，君子以申命行事。【詩大雅】無縱詭隨。【傳】詭，人之善。隨，人之惡者。　又易卦名。　又【易咸卦】咸其股，執其隨往吝。【註】隨，謂趾也。【疏】腓動，則足隨之，故謂足爲隨。又【艮卦】艮其腓，不拯其隨。　又【儀禮鄕射禮】其閒容弓，距隨長武。【註】距隨者，物橫畫也。始前足至東頭爲距，後足來合而南面爲隨。　又地名。【左傳隱五年】翼侯奔隨。【註】隨，晉地。　又國名。漢爲縣。【左傳桓六年】楚武王侵隨。【註】隨國，今義陽隨縣。【前漢地理志】南陽郡隨縣。【註】故厲國也。【韻會】晉置隨郡，齊攺爲州。【正韻】亦作隋。詳前隋字註。　又西隨，縣名。【前漢地理志】牂牁郡西隨縣。　又沙隨，地名。【春秋成十六年】會于沙隨。【註】宋地，梁國寧陵縣北有沙隨亭。　又姓。【風俗通】隨侯之後，漢有博士隨何。【史記匈奴傳】有詔捕太醫令隨但。【前漢藝文志】隨巢子六篇。【註】墨翟弟子。　又【正韻】亦作遺。【詩小雅】莫肯下遺。【箋】遺，讀曰隨。【疏】隨從於人，先人後己，以相□下之義也。　又【集韻】古通追。【屈原離騷】背繩墨以追曲。【註】追，與隨通。　又【唐韻正】古音旬禾反。【論語】季隨，季騧。【楊愼曰】大理董難曾見宋人小說，周有八士，命名八人而四韻。季隨、季騧，隨，旬禾反，騧，烏戈反，一韻也。【老子道德經】音聲相和，先後相隨。【管子白心篇】人不倡不和，天不始不隨。【易林】宮商旣和，聲音相隨。【馬融廣成頌】魴鱮鱏鯿，鰋鯉鱨魦。樂我純德，騰躍相隨。【顧炎武曰】隨字自素問天元紀大論，知迎知隨，氣可與期，始入之韻。　又【史記天官書】前列直斗口三星，隨北端兌。【註】索隱曰：隨，他果反。　又與橢通。【淮南子齊俗訓】闚面於盤水則員，於杯則隨，面形不異，其故有所員，有所隨者，所自闚之異也。【呂大臨曰】隨，當讀橢，圜而長也。　【正字通】俗作随。

	【寅集中】【山字部】		【集韻】渠尤切，音求。山名。

隐	【戌集中】【阜字部】	隱	〔古文〕□□【唐韻】【正韻】於謹切【集韻】【韻會】倚謹切，□音櫽。【爾雅釋詁】隱，微也。【註】微謂逃藏也。【易乾卦】龍德而隱者也。　又【禮禮運】大道旣隱。【註】隱猶去也。　又【說文】蔽也。【玉篇】匿也。【論語】言及之而不言，謂之隱。【禮檀弓】事親有隱而無犯。【魯語】□五而已，無有隱者，隱乃諱也。　又【廣韻】私也。【論語】吾無隱乎爾。【疏】孔子敎人無所隱惜。　又【玉篇】不見也。【易繫辭】巽稱而隱。【註】稱揚命令，而百姓不知其由。【史記韓安國傳】壷遂之深中隱厚。　又【禮曲禮】不以隱疾。【註】隱疾，衣中之疾也。又【史記秦始皇紀】隱宮徒□者，七十餘萬人。【註】宮□，一百日隱於隂室養之，故曰隱宮。　又【史記滑稽傳】齊威王之時喜隱。【前漢藝文志】隱書十八篇。【註】《劉向別錄》云：隱書者，疑其言以相問，對者以慮思之，可以無不喩。　又【禮玉藻】隱辟而後屨。【註】隱辟，俛逡巡而退著屨也。　又【爾雅釋言】隱，占也。【註】隱度。【疏】占者，視兆以知吉凶，必先隱度。【禮少儀】軍旅思險，隱情以虞。【註】隱，意也，思也。【後漢安帝紀】隱親悉心，勿取浮華。【註】皆隱審盡心，勿取浮華不實者。　又【揚子方言】隱，定也。　又【玉篇】安也。　又痛也。【詩邶風】如有隱憂。【傳】痛也。【禮檀弓】拜稽顙，哀戚之至隱也。稽顙，隱之甚也。【孟子】王若隱其無罪而就死地。【又】皆有怵惕惻隱之心。【前漢韓安國傳】此仁人之所隱也。　又【左傳昭二十五年】隱民皆取食焉。【註】隱約窮困。又【定三年】君以弄馬之故，隱君身。【註】隱，憂約也。【荀子儒效篇】隱隱兮其恐人之不當也。【註】隱隱，憂戚貌。　又【司馬相如上林賦】湛湛隱隱。【註】隱隱，盛貌。又【前漢郊祀歌】休嘉砰隱溢四方。【註】砰隱，盛意。　又【左傳襄二十三年】踰隱而待之。【註】隱，短牆也。　又【諡法】隱拂不成曰隱，不顯尸國曰隱，見美堅長曰隱。　又姓。【吳志】有廷尉左監隱蕃。　又【爾雅釋草】蒡，隱葱。【註】似蘇，有毛，江東呼爲隱葱，藏以爲葅。　又【廣韻】【集韻】□於靳切，音檼。【廣韻】隈隱之貌。　又【孟子】隱几而臥。【註】隱，倚也。於靳反。　又【集韻】築也。【前漢賈山傳】厚築其外，隱以金椎。　又【集韻】於刃切，駰去聲。【禮檀弓】旣葬而封，廣輪揜坎，其高可隱也。【註】隱，據也。封可手據，謂高四尺所。【釋文】隱，於刃反。　【集韻】俗作□隐。考證：〔【後漢安帝紀】隱視幽心，勿取浮華。〕　謹照原文隱視改隱親。幽心改悉心。〔【定二年】君以弄馬之故，隱君身。〕　謹照原文二年改三年。〔【襄二十三年】隃隱而待之。〕　謹照原文隃隱改踰隱。〔【爾雅釋草】蒡，隱蔥。【註】似蘇，有毛，江東呼爲隱蔥〕　謹照原文兩蔥字□改葱。 

隑	【戌集中】【阜字部】	隑	【集韻】柯開切，音該。【玉篇】梯也。【揚子方言】隑，陭也。【註】江南人呼梯爲隑，所以隑物而登者也。　又【揚子方言】隑企，立也。東齊海岱北燕之郊，委痿謂之隑企。【註】脚躄不能行也。　又【廣韻】五來切【集韻】魚開切，□音獃。【廣韻】企立也。　又【博雅】修長也。　又【集韻】【韻會】□渠希切，音祁。本作崎。曲岸也。亦作碕埼。【史記司馬相如傳】臨曲江之隑州。【註】隑，長也。索隱曰：隑音祁。卽碕字，謂曲岸頭也。　又【集韻】魚衣切，音沂。又【類篇】五亥切，音愷。義□同。　又【集韻】巨代切。【玉篇】梯也。【博雅】陭也。　又【集韻】【類篇】□口漑切，音慨。又【集韻】戸代切，音瀣。義□同。

隒	【戌集中】【阜字部】	隒	【唐韻】【集韻】【正韻】魚檢切【韻會】疑檢切，□音噞。【說文】厓也。【爾雅釋山】重甗隒。【註】山形如累兩甗。甗，甑也。山形狀似之，因以名云。【疏】孫炎云：崖有重岸也。又【釋畜疏】善陞甗者，登山隒也。【詩王風在河之漘傳】漘，水隒也。【疏】隒是山岸，漘是水岸，故云水隒。【郭璞江賦】厓隒爲之泐嵃，碕嶺爲之嵒崿。　又【玉篇】方也。　又【集韻】丘檢切，音嵰。又力冉切，音斂。義□同。

隓	【戌集中】【阜字部】	隓	【唐韻】許規切【集韻】翾規切，□音。【說文】敗城阜曰隓。【徐曰】俗作隳，非。【玉篇】廢也，毀也，損也。【揚子方言】攋隓，壞也。【說文】篆作□。【玉篇】亦作墮。【集韻】又同□。　又【集韻】杜果切，音妥。與陊同。詳前陊字註。

□	【未集中】【糸字部】	□	【韻會】與綦同。

隔	【戌集中】【阜字部】	隔	【唐韻】古核切【集韻】【韻會】各核切【正韻】各頟切，□音膈。【說文】障也。【玉篇】塞也。【史記秦始皇紀】防隔內外。【前漢常惠傳】欲隔絕漢。　又通作鬲。【荀子大略篇】鬲如也。【註】謂鬲絕於上。【史記大宛傳】鬲漢道焉。【前漢薛宣傳】西州鬲絕。又【陸厥與沈約書】一家之文，工拙壤鬲。　又【韻會小補】叶訖得切，音祴。【柳宗元懲咎賦】讒妬結而不戒兮，猶斷斷於所執。勢危疑而多詐兮，逢天地之否隔。○按正字通引柳賦云，質韻音屹，固非。而韻會小補叶訖得切，亦謬。得在職韻，執在緝韻，職緝不相通，以隔叶執，不當作訖得切。　又與融通。【史記秦始皇紀】昭隔內外，靡不淸淨，施於後嗣。【註】隔，一作融。

□	【備考】【未集】【糸字部】	□	【篇韻】音仍。

隕	【戌集中】【阜字部】	隕	【唐韻】于敏切【集韻】【韻會】【正韻】羽敏切，□音殞。【說文】从高下也。【爾雅釋詁】隕，墜也。【又】隕，磒落也。【註】磒，猶隕也。方俗語有輕重耳。【書湯誥】慄慄危懼，若將隕于深淵。【易姤卦】有隕自天。【春秋莊七年】夜中星隕如雨。【公羊傳】作霣。　又【禮儒行】不隕穫於貧賤。【註】隕穫，困迫失志之貌也。　又同殞。【左傳襄三十二年】巢隕諸樊。　又【集韻】王問切，音運。義同。　又【詩小雅】心之憂矣，涕旣隕之。【釋文】音蘊。　又【集韻】于倫切，音筠。義同。【詩衞風】桑之落矣，其黃而隕。自我徂爾，三歲食貧。【註】隕叶于貧反。　又【集韻】王權切，音圓。均也。【詩商頌】幅隕旣長。【傳】隕，均也。【箋】隕，當爲圓。圓謂周也。

隖	【戌集中】【阜字部】	隖	〔古文〕□【唐韻】【正韻】安古切【集韻】於五切，□音鄔。【說文】小障也。【唐韻】村隖也。與塢同。　又【說文】一曰庳城。【廣韻】壁壘也。【後漢董卓傳】卓築萬歲隖，積金穀，爲三十年儲。　又【集韻】烏故切，音惡。障也。　或作埡。

隗	【戌集中】【阜字部】	隗	【唐韻】【正韻】午罪切【集韻】【韻會】五賄切，□音頠。【說文】陮隗也。【玉篇】高也。【揚雄甘泉賦】□隗虖其相嬰。【註】□隗，猶崔嵬也。　又國名。【公羊傳僖二十六年】楚人滅隗，以隗子歸。【鄭語】西有虞虢晉隗霍楊魏芮。　又姓。【左傳僖二十三年】狄人伐廧咎如，獲其二女，叔隗季隗。【註】隗姓。又【僖二十四年】昭公奔齊，王復之。又通于隗氏。【註】隗氏，狄后。【周語】翟隗，姓也。【史記秦始皇紀】丞相隗林。【註】隗，姓。林，名。　又【集韻】吾回切【韻會】魚回切，□音桅。【集韻】高貌。　又人名。【戰國策】欲將報讎，故往見郭隗。【李白詩】燕昭延郭隗，遂築黃金臺。　又【集韻】【類篇】□俱爲切，音龜。【集韻】山名。【字彙】大隗，山名。○按莊子徐無鬼篇：黃帝將見大隗乎具茨之山。具茨旣爲山，則大隗必非山也。

隘	【戌集中】【阜字部】	隘	【唐韻】【集韻】【正韻】烏懈切【韻會】幺解切，□音。【左傳僖二十二年】古之爲軍也，不以阻隘也。【戰國策】塞黽隘。　又【說文】□也。【玉篇】急也，陝也。【詩大雅】誕置之隘巷。【禮禮器】君子以爲隘矣。【戰國策】人之急也，若自在隘窘之中。【荀子王霸篇】生民則致貧隘。　又【正韻】乙革切。與阨阸□同。【戰國策】太子辭於齊王而歸，齊王隘之。【又】寡人之所以閉關不通使者，爲中山之獨與燕趙爲王，而寡人不與聞焉，是以隘之。【註】隘，亦不通也。讀作阨。　又叶於旣切，衣去聲。【謝莊宋孝武帝文】芝蓋迫軨，上驤眷轡。萬肅其北□，靈阿具其深隘。　又叶伊昔切，音益。【屈原離騷】惟黨人之偸樂兮，路幽昧以險隘。豈余身之憚殃兮，恐皇輿之敗績。　【說文】籀作□。【玉篇】本作阸。【集韻】或作阨。【篇海】一作□。

隙	【戌集中】【阜字部】	隙	〔古文〕隟【唐韻】綺戟切【集韻】【韻會】【正韻】乞逆切，□音綌。【說文】壁際孔也。【玉篇】穿穴也，裂也。【禮三年問】若駟之過隙然。【釋文】隙，本又作卻。【左傳昭元年】牆之隙壞。【孟子】鑽穴隙相窺。【史記貨殖傳】秦文孝繆居雍隙。【註】隙者，閒孔也。地居隴蜀之閒要路，故曰隙。　又【玉篇】閒也。【左傳隱五年】皆於農隙，以講事也。【註】隙，閒也。　又【廣韻】怨也。【史記樊噲傳】大王今日至，聽小人之言，與沛公有隙。　又【前漢匈奴傳贊】遭王莽始開邊隙。　又【前漢地理志】北隙烏丸夫餘。【註】隙，際也。　又【唐韻正】古音綺略反，義同。　又【唐韻正】古音綺路反。【韓非子亡徵篇】木之折也，必通蠹。牆之壞也，必通隙。【說苑建本篇】枯魚銜索，幾何不蠹。二親之壽，忽如過隙。○按玉篇、廣韻、韻會、正韻諸書皆作□，故字彙載入十一畫內。惟說文作隙，集韻、類篇因之。正譌，□从二小，中从日，景也，會意。作□，非。故正字通收入十畫內。應从正字通。　【集韻】同。亦作□□。【篇海】譌作□。

隚	【戌集中】【阜字部】	隚	【廣韻】【集韻】□徒郞切，音唐。【廣韻】殿基。【玉篇】亦作堂。

際	【戌集中】【阜字部】	際	【唐韻】【集韻】【韻會】□子例切，音祭。【說文】壁會也。【玉篇】合也。【廣韻】會也。【易泰卦】天地際也。【坎卦】剛柔際也。【前漢翼奉傳】詩有五際。【註】詩內傳曰：五際，卯酉午戌亥也。隂陽終始際會之歲，於此則有攺變之政也。　又【爾雅釋詁】際接翜，捷也。【註】捷謂相接續也。【疏】際者，相會之捷也。【小爾雅】際，接也。　又交際。【孟子】萬章曰：敢問交際何心也。【莊子徐無鬼】仁義之士貴際。【唐書房琯傳】不諧際人事。　又【玉篇】方也。【廣韻】邊也，畔也。【易豐卦】天際翔也。【莊子知北遊】物物者，與物無際，而物有際者，所謂物際者也。不際之際，際之不際者也。　又叶子悉切，音卽。【黃庭經】三明出華生死際，父曰泥丸母雌一。　又叶子結切，音卩。【王筠詩】神芝耀七明，山蒲含九節。日軒若迴駕，相待靑雲際。

障	【戌集中】【阜字部】	障	【唐韻】【集韻】【韻會】□之亮切，音嶂。【爾雅釋言】障，畛也。【註】謂壅障。【說文】隔也。【廣韻】界也。【禮月令】毋有障塞。【左傳昭元年】障大澤。【註】陂障之。　又【釋名】障，衞也。【左傳定十三年】且成孟氏之保障也。又【史記秦始皇紀】築亭障以逐戎人。又【張湯傳】居一障閒。【註】障，謂塞上要險之處。別築城，置吏士守之。　又【廣韻】步障也。王君夫作絲布步障三十里，石崇作錦障五十里，以敵之。　又【廣韻】【集韻】諸良切【正韻】止良切，□音璋。義同。◎按經傳釋文凡障字，平去二音皆可讀。　又【廣韻】丘山頂上平。通作章。【爾雅釋山】上正章。【疏】正，猶平也。言山形上平者名章。　又【左傳昭十九年】齊高發帥師伐莒，莒子奔紀障。【註】紀障，莒邑。　又【正韻】障泥，鞍飾。亦作□。　【集韻】本作墇。或作。通作鄣。

	【辰集中】【木字部】		【唐韻】市玉切【集韻】殊玉切，□音蜀。【玉篇】木名，似柳，大葉而赤。

隝	【戌集中】【阜字部】	隝	【集韻】覩老切，音擣。【司馬相如上林賦】阜陵別隝。【註】隝，水中山也。【玉篇】今作島。亦作隯。【集韻】亦作嶹。　又【集韻】丁了切，音鳥。義同。　又同鴟。【後漢循吏傳】仇覽爲蒲亭長，鄕邑爲之諺曰：父母何在，在我庭。化我隝梟，哺所生。【註】隝梟，卽鴟梟也。　又叶當口切，音斗。【前漢敘傳】橫雖雄才，伏於海隝。沐浴尸鄕，北面奉首。　又叶都木切，音篤。【司馬相如上林賦】振溪通谷，蹇產溝瀆。□呀豁閕，阜陵別隝。○按正字通又見鳥部，重出，應刪。考證：〔【司馬相如子虛賦】阜陵別隝。〕　謹照原文子虛賦改上林賦。〔【上林賦】□呀豁聞，阜陵別隝。〕　謹照原文豁聞改豁閕。 

隢	【戌集中】【阜字部】	隢	【集韻】爾紹切，音遶。【玉篇】地名。

隣	【戌集中】【阜字部】	隣	【廣韻】俗鄰字。

	【未集下】【肉字部】		【廣韻】竹例切【集韻】丁計切，□音帝。與腣同。【集韻】腣胿胅腹。　又【廣韻】同。
  </div>
  <div class="pagination">
   <a href="康熙字典_page249.html">
    上一页
   </a>
   <span>
    ...
   </span>
   <a href="康熙字典_page245.html">
    245
   </a>
   <a href="康熙字典_page246.html">
    246
   </a>
   <a href="康熙字典_page247.html">
    247
   </a>
   <a href="康熙字典_page248.html">
    248
   </a>
   <a href="康熙字典_page249.html">
    249
   </a>
   <span class="current-page">
    250
   </span>
   <a href="康熙字典_page251.html">
    251
   </a>
   <a href="康熙字典_page252.html">
    252
   </a>
   <a href="康熙字典_page253.html">
    253
   </a>
   <a href="康熙字典_page254.html">
    254
   </a>
   <a href="康熙字典_page255.html">
    255
   </a>
   <span>
    ...
   </span>
   <a href="康熙字典_page251.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
