<!DOCTYPE html>
<html>
<head>
    <meta charset="UTF-8">
    <title>说文解字注 - 第 273 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 273 页/共 283 页</h1>
    <div class="content">　　路径：段注说文□第十四卷□车部
　　标题：輧pínɡ
　　注解：辎輧也。各本上解作輧车前衣车后也，此解作輺车也，皆误，今依全书通例正之。輺輧俗多联举，故备析言浑言之解。周礼：苹车之萃。郑曰：苹犹屛也，所用对敌自隠蔽之车也。杜子春云：苹车当为輧车。据此则兵车亦有輧车矣。从车幷声。薄丁切。广韵又部田切。按古音当在十四部。
　　路径：段注说文□第十四卷□车部
　　标题：辒wēn
　　注解：卧车也。史记始皇□于沙丘，不发丧，棺载辒凉车中。百官奏事，宦者辄从辒凉车中可其奏。汉霍光传：载光尸柩以辒辌车。孟康曰：如衣车有□牖，闭之则温，开之则凉，故名之辒辌车也。师古曰：辒辌本安车，可以卧息。后因载丧，饰以桺翣，故遂为丧车耳。辒者密闭，辌者旁开□牖，各别一乗，随事为名。后人旣专以载丧，又去其一，总为藩饰，而合二名呼之耳。按颜说是也。本是二车可偃息者，故许分解曰卧车。始皇本纪上浑言曰辒辌车，下言上辒车臭，以尸实在辒车，不在辌车也。古二车随行，惟意所适。从车□声。乌魂切。十三部。
　　路径：段注说文□第十四卷□车部
　　标题：辌liánɡ
　　注解：卧车也。史记作凉。从车京声。吕张切。十部。
　　路径：段注说文□第十四卷□车部
　　标题：轺yáo
　　注解：小车也。汉平帝纪：立轺倂马。服□曰：立轺，立乗小车也。从车召声。以招切。二部。
　　路径：段注说文□第十四卷□车部
　　标题：轻qīnɡ
　　注解：轻车也。三字句。周礼：轻车之萃。郑曰：轻车，所用驰敌致师之车也。汉之发材官轻车，亦谓兵车。轻本车名，故字从车。引申为凡轻重之轻。作音者乃以经之轻车读遣政反，古无是分别矣。从车巠声。去盈切。十一部。〖注〗□、□，古文。
　　路径：段注说文□第十四卷□车部
　　标题：輶yóu
　　注解：轻车也。輶车卽轻车也。本是车名，引申为凡轻之偁。大雅：德輶如毛。笺云：輶，轻也。此引申之义也。从车酋声。以周切。三部。《诗》曰：“輶车銮镳。”秦风四驖文。传曰：輶，轻也。此本义也。
　　路径：段注说文□第十四卷□车部
　　标题：輣pénɡ
　　注解：楼车也。楼，各本作兵，今正。光武纪：冲輣撞城。李贤引许愼云：輣，楼车也。李注文□亦曰楼车。前书叙传注：邓展作兵车。乃或用以改许书耳。从车朋声。薄庚切。古音在六部。
　　路径：段注说文□第十四卷□车部
　　标题：軘tún
　　注解：兵车也。軘车见左传宣十二年、襄十一年。服□曰：屯守之车。杜预曰：兵车名。从车屯声。徒魂切。十三部。
　　路径：段注说文□第十四卷□车部
　　标题：□chōnɡ
　　注解：陷敶车也。敶者，列也。见攴部。于此可见古战阵字用此矣。用陈者，叚借字也。作阵者，俗字也。大雅：与尔临冲。传曰：临，临车也。冲，冲车也。释文曰：说文作□。陷阵车也。定八年左传：主人焚冲。释文亦云尔。前、后汉书冲輣。冲皆卽□字。李善曰：冲，字略作□。从车童声。尺容切。九部。
　　路径：段注说文□第十四卷□车部
　　标题：轈cháo
　　注解：兵车高如巢□望敌也。左传正义引兵高车加巢以望敌，与释文及今本不同。今本为长。篇、韵皆云若巢，亦今本也。今左传作巢车。杜曰：巢车，车上为橹。此正言橹似巢，不得言加巢。宣十五年传：晋使解扬如宋，楚子登诸楼车。服□曰：楼车所以窥望敌军，兵法所谓云梯者。杜曰：楼车，车上望橹。从车巢声。此形声包会意。鉏交切。二部。《春秋传》曰：楚子椉轈车。成十六年左传文。乗今本作登。依九经字□所引，为古本。〖注〗□，本字。
　　路径：段注说文□第十四卷□车部
　　标题：辑jí
　　注解：车舆也。各本作车和辑也，大误，今正。自轈篆以上皆车名，自舆篆至軜篆皆车上事件，其闲不得有车和之训。许书列字次弟有伦，可考而知也。叚令训为车和，则此篆当与轶□□軭轫辍□轚诸篆为类。列子汤问篇唐殷敬顺释文引说文辑，车舆也。殷氏所见未误。大玄：礥上九：崇崇高山，下有川波，其人有辑航，可与过。测曰：高山大川不辑航不克也。此辑谓舆。山必舆，川必航而后可过。是古义见于子云之书，非无可征也。舆之中无所不居，无所不载，因引申为敛义。丧大记檀弓之辑杖、辑屦是也。又为和义。尔雅：辑，和也。版诗毛传同。公刘传曰：和睦也。引申义行，本义遂废。浅人少可多怪，改易许书，此字从车之恉遂不可得而闻矣。从车咠声。秦入切。七部。
　　路径：段注说文□第十四卷□车部
　　标题：舆yú
　　注解：车舆也。车舆谓车之舆也。考工记：舆人为车。注曰：车，舆也。按不言为舆而言为车者，舆为人所居，可独得车名也。轼□轸轵轛皆舆事也。从车舁声。以诸切。五部。〖注〗轝，或体。
　　路径：段注说文□第十四卷□车部
　　标题：□màn
　　注解：衣车葢也。衣车，上文之輺輧是也。四围为衣，上为葢，皆以蔽舆也。故厕于舆下。集韵云：一曰战车，以遮矢也。从车曼声。□之言幔也。莫半切。十四部。
　　路径：段注说文□第十四卷□车部
　　标题：軓fàn
　　注解：车轼歬也。杜子春注大驭职、郑司农注辀人、后郑注少仪皆曰：軓谓车轼前也。秦风：阴靷鋈续。传曰：阴，揜軓也。戴先生云：车旁曰輢，式前曰軓，皆揜舆版也。軓以揜式前，故汉人亦呼曰揜軓。诗谓之阴。考工记辀人軓前十尺。书或作□。《大驭》祭□，杜子春云：□当为軓。礼记少仪祭范，郑曰：大驭作祭軓。軓与范声同。按其字葢古文作□，今字作軓，叚借作笵，笵又讹范，此岐出之由也。郑于少仪注谓轼前。于辀人注云：□是□法也。谓舆下三面材，輢轼之所尌，持车正也。其说亦互异。考工注取范围之意，谓轼前及□輢所尌皆为□。析言之则曰轼前。从车凡声。大徐但云音范。广韵防鋄切。古音在七部。《周礼》曰：立当前軓。周礼大行人：上公立当车轵，侯伯立当前侯，诸子立当车衡前侯。自唐石经已下皆讹作前疾。而诗小雅疏、论语疏皆作前侯，不误。此偁前軓，从来谓前侯之异文。今按非也。葢周礼车轵本作前軓。前軓者，前乎軓也。自车軓以至车衡八尺几半，而前侯介其中。前侯者，前乎下垂拄地者也。其相去尺寸之差也。若作车轵谓軎头，则自轵至前侯凡七尺五寸有余，而自前胡歫衡四尺有余而已，恐非也。轵軓轨三字互讹甚多，戴先生集中曾作文辨之。今又知许引周礼軓字为是。轵乃字形之误，若侯误为軓，声形皆无当也。〇又按周礼注车轵，轵也。冣不可通。依辀人、大驭注正之，则必经文作□，注云：车□，軓也。以今字注古字也。旧述汉读考说未了，今于此正之。〖注〗同□。
　　路径：段注说文□第十四卷□车部
　　标题：轼shì
　　注解：车歬也。此当作车舆前也。不言舆者，舆人为车，车卽舆也。舆之在前者曰轼，在旁者曰輢。皆舆之体，非与舆二物也。戴先生曰：轼与较皆车阑上之木。周于舆外，非横在舆中。较有□，在□旁。轼有三面，故说文□言之曰车前。轼卑于较者，以便车前射御执兵。亦因之伏以式敬。玉裁谓舆四围，旁谓之輢，前谓之轼。轼卑于较二尺二寸。说详先生考工记围。从车式声。赏职切。一部。经传多作式者，古文叚借也。
　　路径：段注说文□第十四卷□车部
　　标题：辂lù
　　注解：车軨歬横木也。娄敬传：脱挽辂。苏林曰：辂音冻□之□。一木横遮车前，二人挽之，三人推之。刘昭注舆服志曰：韵集云轭前横木曰辂。按轭前当依许作軨前。挽辂之车用人，不用牛马，疑有辕无轭也。礼经旣夕篇：宾奉币由马西当前辂。注曰：辂，辕缚所以属引。疏曰：谓以木缚车辕上，以属引于上而挽之。是丧车亦有辕无轭。辂之见于经者此而已矣。若左传梁由靡虢射辂秦伯，狂狡辂郑人，皆谓车前相接可以禽之，此辂引申之义也。故杜曰：辂，迎也。应邵注汉云：辂谓以木当□以挽车。广韵用之，改其字作□，形与义皆非。以木当□，乃今之纤板，与辂各物。解嘲云：娄敬委辂脱挽。谓委车前横木，脱纤板。辂非□前木也。从车各声。洛故切。五部。按当依苏林、孟康、广韵音胡格反乃合。若近代用辂为路车字，其浅俗不足道也。
　　路径：段注说文□第十四卷□车部
　　标题：□jué
　　注解：车輢上曲钩也。各本作车骑上曲铜也，今依李善西京赋、七启二注正。考工记车人：以其广之半，为之式崇。以其隧之半，为之较崇。较高五尺五寸，高于轼者二尺二寸也。戴先生曰：左右□较。故卫风曰：猗重较兮。毛传：重较，卿士之车。因诗辞傅会耳，非礼制也。玉裁按□之制，葢汉与周异。周时□高于轼，高处正方有隅，故谓之□。□之言角也。至汉乃圜之如半月然，故许云车上曲钩。曲钩，言句中钩也。圜之则亦谓之车耳，其饰则崔豹云文官靑耳，武官赤耳。西京赋云：戴翠帽，倚金较。荀卿及史记礼书云：弥龙以养威。弥，许书作□，解云乗舆金耳也。皆谓□为龙形，而饰以金。司马氏舆服志：乗舆金薄缪龙，为舆倚较。是其义也。下文公列侯安车倚鹿。然则□辨尊卑，自周已然。故刘熈曰：较在箱上为辜较也。重较其□重，卿所乗也。毛公谓重□卿士之车，必有所受之矣。惟□可辜搉尊卑，故其引申为计较之较，亦作校，俗作挍。凡言校雠可用较字。史籍计较字亦用觉。从车爻声。古岳切。古音读如交。在二部。今字作较。周礼故书校作□。
　　路径：段注说文□第十四卷□车部
　　标题：□fǎn
　　注解：车耳反出也。车耳卽□也。其反出者谓之□。反出，谓圜角有邪倚向外者也。汉景帝诏：吏六百石以上，皆长吏也。或不更服，出入闾里，与民无异。令长吏二千石车朱□轓，千石至六百石朱左轓。应劭曰：车耳反出，所以为之藩屛，翳尘泥也。二千石双朱，其次乃偏朱其左。□以簟为之，或用革。按此说师古非之，是也。轓与□物，□字。轓，蔽也。许轩下云：曲辀藩车。字作藩。诗之茀，周礼之蔽，左传以藩载栾盈，舆服志画轓、黑轓、朱轓是也。□之反出者曰□。景帝纪自谓车蔽，不得以车耳释之也。从车反，反亦声。府远切。十四部。
　　路径：段注说文□第十四卷□车部
　　标题：轛zhuì
　　注解：车横軨也。谓车阑也。木部横下曰：阑木也。考工记曰：参分轵围，去一以为轛围。注：兵车之轛围，二寸八十一分寸之十四。轛，式之植者横者也。郑司农云：谓车舆軨立者也。按许云横軨也。横训阑，则直者衡者皆在内矣。汉人从衡字只作衡，不作横。横者，桄也。后郑又云：轛者，以其乡人为名。按字所以从对与。从车□声。追萃切。十五部。广韵作轛，都隧切。《周礼》曰：“参分轵围，去一□为轛围。”舆人职文。按郑云輢之植者衡者也。与毂末同名。许君轵下云：车轮小穿。不言别义。而此引参分轵围之文，令学者疑，葢其疏也。
　　路径：段注说文□第十四卷□车部
　　标题：辄zhé
　　注解：车□輢也。□，各本作两，今正。车□輢谓之辄。按车必有□輢，如人必有□耳。故从耴。耴，耳□也。此篆在輢篆之先，故輢篆下但云车旁，而不言□。凡许全书之例，皆以难晓之篆先于易知之篆，如辑下云车舆也，而后出舆篆。辄下云车□輢也，而后出輢篆。是也。广韵作车相倚也，乃字之误，不可从。凡专辄用此字者，此引申之义。凡人有所倚恃而妄为之，如人在舆之倚于輢也。从车□声。陟叶切。八部。
　　路径：段注说文□第十四卷□车部
　　标题：輢yǐ
　　注解：车旁也。谓车□旁。式之后，□之下也。注家谓之輢。按輢者，言人所倚也。前者对之，故曰轛。旁者倚之，故曰輢。兵车，戈殳□矛皆臿于车輢。輢之上曰□。从车奇声。于绮切。古音在十七部。
　　路径：段注说文□第十四卷□车部
　　标题：□chūn
　　注解：车约□也。巾车职云：孤乘夏篆，卿乘夏缦。大郑曰：夏，赤也。篆读为圭瑑之瑑。夏瑑，毂有约也。玄谓夏瑑，五采画毂约也。夏缦亦五采画，无瑑耳。玉裁谓郑说夏瑑卽诗之约軝。毛公所谓长毂之軝，朱而约之也。但许君篆作□，以约□系之舆。下文以约軝系之毂。与二郑迥异。依许意葢谓轛輢軨等皆有物，缠束之，谓之约□。以赤画之，谓之夏□。卿虽赤画而无约，谓之夏缦。□之言巡也。巡绕之□。此许之周礼说也。从车川声。敕伦切。古音在十三部。《周礼》曰：“孤椉夏□。”故书作绿，或为篆，此字形之异也。许所据篆作□，此声相近而异也。一曰下棺车曰□。礼经有輴车。玉篇、广韵皆谓□輴同字也。士丧礼：迁于祖用轴。注曰：轴，輁轴也。状如转辚，刻□头为职輁，状如长床，穿桯，前后着金，而关轴焉。天子诸侯以上有四周，谓之輴。天子画之以龙。按惟天子诸侯殡葬朝庙皆用輴。许云下棺车，谓天子诸侯窆用□也。
　　路径：段注说文□第十四卷□车部
　　标题：轖sè
　　注解：车箱交革也。各本革作错。李善七发注、颜师古急就篇注作交革，今从之。车箱各本作车籍。七发注同。急就注、广韵作车藉。皆不可通。今以意正之曰车箱。箱与籍字形之误也。毛大东传曰：服，牝服也。箱，大车之箱也。郑曰：大车，平地任载之车。竹部曰：箱，大车牝服也。按箱本谓大车之舆，引申之而凡车之舆皆得名箱。此箱不谓大车也。交革者，交犹遮也。谓以去毛兽皮鞔其外。考工记：栈车欲弇。注曰：为其无革鞔不坚，易坼坏也。饰车欲侈。注曰：饰车，革鞔舆也。大夫以上革挽舆，巾车职：士乗栈车。注曰：栈车，不革挽而漆之。王之玉路、金路、象路皆以革挽，而有玉金象之饰，因有玉金象之名。革路鞔之以革而漆之，无他饰，故偁革路。木路不鞔，以革漆之而巳，故偁木路。凡革鞔谓之轖。故急就篇曰：革轖髤漆油黑苍。髤漆油黑苍又在革轖之外。巾车言孤卿夏，大夫墨是也。许所云：约□者，葢在未鞔革之前，约以固之，鞔之则格空遮蔽，故曰轖，轖之言啬也。引申之为结塞之偁。故枚乗七发曰：邪气袭逆，中若结轖也。从车啬声。所力切。一部。
　　路径：段注说文□第十四卷□车部
　　标题：軨línɡ
　　注解：车轖闲横木。车轖闲，蒙上文言之，犹言车舆闲也。木部曰：横，阑木也。车轖闲横木，谓车輢之直者衡者也。轼与车輢皆以木一横一直为方格成之，如今之大方格然。楚辞：倚结軨兮长大息，涕潺湲兮下沾轼。戴先生曰：軨者，轼较下纵横木緫名。卽考工记之轵轛也。结軨谓軨之横从交结。倚軨而涕沾轼，则是倚于輢内之軨，故其涕得下沾轼也。玉裁按惟此軨乃许所谓。若曲礼仆展軨效驾，軨卽轮，亦作辚，士丧礼注所云转辚。展軨，谓使马稍动车轮也。东京赋：疏毂飞軨。薛解曰：飞軨，以缇紬(一作油)广八尺(当作寸)长拄地。左靑龙，左白虎，系轴头取□边饰。二千石亦然，但无画耳。此葢汉制。师古取以注急就篇之軨，殊误。急就轵轼轸并言，正谓横直结軨耳。从车令声。郞丁切。古音在十二部。□，軨，司马相如说軨从霝。葢亦凡将篇字也。按古令或作霝，作灵，零或作霝，苓或作蘦，皆令霝通用之证。左传：阳虎载葱灵，寝于其中而逃。葱葢本作囱，初江切。灵卽□也。文□四十八注引尚书大传曰：未命为士，不得有飞軨。郑注：如今窗车也。李尤小车铭曰：軨之嗛虚，疎达开通。葢古者饰车鞔革，更有不鞔革者，露其窗棂与。木部棂，楯闲子。〖注〗□。
　　路径：段注说文□第十四卷□车部
　　标题：輑yǐn
　　注解：轺车歬横木也。轺车，小车也。木部曰：横，阑木也。轺车前横木，谓小车轼輢之直者衡者也。方言曰：輑谓之轴。按轴字恐有误。从车君声，读若羣，羣大徐作帬。牛尹切。十三部。方言牛忿反。一曰读若裈。
　　路径：段注说文□第十四卷□车部
　　标题：轸zhěn
　　注解：车后横木也。木部横，阑木也。舆人注曰：轸，舆后横者也。方言曰：轸谓之枕。秦风：小戎俴收。传曰：收，轸也。近戴先生曰：舆下之材，合而成方。通名轸。故曰轸之方也。以象地也。郑注专以舆后横木为轸，以輢式之所尌三面材为軓。又以軓为任正者，如其说宜记于舆人，今辀人为之，殆非也。舆人为式、较、轵、轛、轸、輢、軓。辀人为辀、衡、轴、伏兔。记不言輢、軓、衡、伏兔之度。輢軓，舆揜版耳。衡围准乎轴。伏兔，取节于辀。当兔，省文互见。桐城姚氏鼐曰：记曰轸之方以象地，葢轸方六尺六寸。记曰参分车广，以其一为隧，葢以二尺二寸为舆后。其前广如轸，而深四尺四寸，以设立木焉，是为收。毛公曰：收，轸也。谓舆深四尺四寸收于轸矣，非谓轸名收也。玉裁按似姚氏之说为完。合舆下三面之材，与后横木而正方。故谓之轸，亦谓之收。轸从□，密致之言也。中庸：振河海而不泄。注曰：振，犹收也。以振与轸同音而得其义，故曰犹。郑未尝不谓合四面为轸矣。六分车广，以一为轸围。輢轼所尌之围亦在其中矣。浑言之，四面曰轸。析言之，輢轼所尌曰軓，輢后曰轸。又析言之，轼前曰軓。许言车后横木，可知车后非无植者衡者以接于輢，或其制庳于轼耳，不独有合于三面材者也。从车□声。之忍切。十三部。〖注〗□，俗字。
　　路径：段注说文□第十四卷□车部
　　标题：轐bú
　　注解：车伏兔也。戴先生曰：伏兔谓之轐。易小畜九三：舆脱辐。大畜九二：舆脱輹。大壮九四：壮于大舆之輹。说文：轐，车伏兔也。輹，车轴缚也。释名：屐，似人屐也。又曰伏兔，在轴上似之也。又曰輹。輹，伏也，伏于轴上也。按轐輹实一字。其下有革以缚于轴。今易小畜作辐，系传写者误。辐在毂与牙之闲，非可脱者。玉裁谓刘成国合輹于伏兔，非也。依许则伏兔名轐，车轴之缚名輹，迥然二物。轐之言仆也。毛传曰：仆，附也。为伏兔之形附于轴上，以□固之。辀葘于□伏兔闲者，名曰当兔。从车菐声。博木切。三部。《周礼》曰：“加轸与轐焉。”考工记文。郑司农云：轐读如旃仆之仆，谓伏兔也。
　　路径：段注说文□第十四卷□车部
　　标题：□mǐn
　　注解：车伏兔下革也。谓以□固之于轴上也。□者，生革可以为缕束也。从车□声。□，古文婚字。各本作古昏字，今正。女部婚篆下曰：□，籒文婚。若依女部，则此当作籒文婚字。全书惟此篆及巾部□篆用为声，而今本□篆又讹从夒矣。读若闵。睂殒切。十三部。按此音谓缚之绵密也。与毛诗之绵绵，韩诗之民民同义。广韵卽有□，云车□兔下革。又有□，云车□兔下轭。明是一而二之，轭字必误。
　　路径：段注说文□第十四卷□车部
　　标题：轴zhóu
　　注解：所□持轮者也。所以者三字今补。轴所以持轮，引伸为凡机枢之偁。若织机之持经者亦谓之轴是也。小雅：抒轴其空。今本作柚，乃俗误耳。若方言土作谓之抒，木作谓之轴，亦是引申之义。抒作杼，轴作柚，皆非也。方言抒轴与大东无涉。从车由声。直六切。三部。〖注〗□，俗字。
　　路径：段注说文□第十四卷□车部
　　标题：輹fù
　　注解：车轴缚也。谓以革若丝之类缠束于轴，以固轴也。缚者，束也。古者束辀曰楘，曰历录。束轴曰輹，亦曰楘。约毂曰约軝。衣衡曰□。皆所以为固。皆见于许书。辀束箸于外，故诗箸其数。轴束隠于舆下，故不知其数。释名曰：□，复也。重复非一之言也。□当为輹，转写误耳，或曰□当为辐之误。若屐下云又曰輹，輹当为轐。从车□声。芳六切。三部。《易》曰：舆说□。说，各本作脱。许书必当用说。今依周易正。周易小畜九三、大畜九二文也。马云：车下缚也。与许合。其非轐明矣。或作腹者叚借字，或作辐者讹字。
　　路径：段注说文□第十四卷□车部
　　标题：輮róu
　　注解：车网也。今本作车轫。篇、韵皆作车辋。辋讹为轫，见尔雅释文。辋从车旁，葢俗。古只作网耳。或曰许本有□篆，解曰车□也，在輮篆之上，今轫篆卽□之误。然许有轫篆，诸家引之。疑未能明也。车网者，轮边围绕如网然。考工记谓之牙。牙也者，以为固抱也。又谓之輮。行泽者反輮，行山者仄輮。大郑曰：牙，世闲或谓之□。释名曰：辋，□也。□罗周轮之外也。关西曰輮，言曲揉也。按牙亦作枒。木部枒下曰：一曰车网会也。所以名牙者，合众曲而为之。如杂佩之牙，亦曲体也。亦谓之渠，俗作□，尚书大传大贝如车渠是也。车网木必择材。考工记注曰：今世牙以橿。尔雅注曰：杻，檍。材中车□，又赤栜中为车□。从车柔声。人九切。三部。按輮之言肉也。凡物边为肉，中为好。
　　路径：段注说文□第十四卷□车部
　　标题：□qiónɡ
　　注解：车輮规也。规者，圜之匡郭也。考工记曰：规之以视其圜，萭之以视其匡。注曰：轮中规则圜矣。等为萭蒌以运轮上，轮中萭蒌则不匡刺也。按此谓作輮之笵。一曰一轮车，今江东多用一轮车。篇、韵皆夺一。从车，荧省声。读若茕。渠营切。十一部。
　　路径：段注说文□第十四卷□车部
　　标题：轮lún
　　注解：有辐曰轮。云有辐者，对无辐而言也。轮之言伦也。从仑。仑，理也。三十辐□相当而不迤，故曰轮。无辐曰辁。郑注、周礼蜃车云：礼记或作槫，或作辁。注土丧礼曰：载柩车。周礼谓之蜃车。杂记谓之团，或作辁，或作槫。声读皆相同耳。未闻其正。注杂记大夫载以輲车云：輲读为辁，或作槫。注丧大记士葬用国车云：辁字或作团，是以又误为国。辁车，柩车也。又士丧礼注云：其车之轝状如床，中央有辕前后出，设前后辂。轝上有四周，下则前后有轴，以辁为轮。按郑于礼经、杂记□引许叔重说文解字曰：有辐曰轮，无辐曰辁。而以輲蜃团槫皆卽辁字。但许不言丧车无辐也。戴先生曰：辁者，轮之名。輲者，车之名。不宜溷而一之。注丧大记改輴为辁，亦误。详见释车。从车仑声。力屯切。十三部。
　　路径：段注说文□第十四卷□车部
</div>
    <div class="pagination">
<a href="说文解字注_page272.html">上一页</a><span>...</span><a href="说文解字注_page268.html">268</a><a href="说文解字注_page269.html">269</a><a href="说文解字注_page270.html">270</a><a href="说文解字注_page271.html">271</a><a href="说文解字注_page272.html">272</a><span class="current-page">273</span><a href="说文解字注_page274.html">274</a><a href="说文解字注_page275.html">275</a><a href="说文解字注_page276.html">276</a><a href="说文解字注_page277.html">277</a><a href="说文解字注_page278.html">278</a><span>...</span><a href="说文解字注_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
