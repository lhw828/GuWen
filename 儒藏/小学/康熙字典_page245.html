<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 245 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 245 页/共 976 页
  </h1>
  <div class="content">
   险	【戌集中】【阜字部】	險	【唐韻】【集韻】【韻會】【正韻】□虛檢切，音獫。【說文】阻難也。【玉篇】高也，危也。【易屯卦】動乎險中。【坎卦】習坎，重險也。【又】天險不可升也，地險山川丘陵也，王公設險，以守其國，險之時用大矣哉。　又司險，官名。【周禮夏官】司險掌九州之圖，以周知其山林川澤之阻，而達其道路。　又【玉篇】邪也，惡也。【書盤庚】今汝聒聒，起信險膚。【傳】起信險僞，膚受之言。　又【周禮春官典同】險聲斂。【註】險謂偏弇也。險則聲斂不越也。　又【周禮冬官考工記弓人】疢疾險中。【註】險，傷也。　又地名。【史記朝鮮傳】都王險。【註】險城，在樂浪郡浿水之東。【前漢地理志】遼東郡險瀆。【註】朝鮮王滿都也，依水險故名。又【地理志】中山國安險。　又【爾雅釋魚】蜠大而險。【註】險者，謂汙薄。　又【集韻】所斬切，音摻。艱難也。　又希埯切，薟上聲。峻也。　又巨險切，音芡。與儉同。　又居奄切，音檢。【字林】山形似重甑。◎按此乃隒字之音義。類篇，隒又居奄切，而集韻隒闕此一音，乃隒譌作險耳。　又【集韻】魚銜切，音□。本作巖。【史記殷本紀】得說於傅險中。【註】險，亦作巖。　【集韻】或作嶮。 

陪	【戌集中】【阜字部】	陪	【唐韻】薄回切【集韻】【韻會】【正韻】蒲枚切，□音裴。【說文】重土也。　又【說文】一曰滿也。　又【玉篇】貳也，隨也。【廣韻】厠也。【增韻】伴也。【詩大雅】爾德不明，以無陪無卿。【傳】無陪貳也。【釋文】陪，本又作培。　又【玉篇】加也。【左傳昭五年】飱有陪鼎。【釋文】陪，薄回反，又扶杯反。又【定二年】分之土田陪敦。【註】陪，增也。亦作倍。步回反。【魯語】士有陪乗告奔走也。【註】陪，猶重也。　又【爾雅釋言】陪，朝也。【註】陪位爲朝。　又【玉篇】助也，益也。【史記孝文紀】淮南王弟也，秉德以陪朕。【註】陪，輔也。　又【玉篇】家臣也。【禮曲禮】列國之大夫，入天子之國曰某士，自稱曰陪臣某。　又陪尾，山名。【書禹貢】熊耳外方桐柏至于陪尾。　又陪在平原，陪安在魏郡，皆漢侯國。見【史記建元以來王子侯者年表】。　【篇海】亦作□。

	【丑集上】【口字部】		【集韻】沽紅切，音公。【玉篇】衆口也。　又【廣韻】職容切【集韻】諸容切，□音鍾。義同。　又【集韻】訟古作。註詳言部四畫。

陫	【戌集中】【阜字部】	陫	【集韻】蒲枚切，音裴。【玉篇】山名。　又【廣韻】浮鬼切【集韻】【韻會】父尾切，□音膹。【廣韻】□也。亦作。【集韻】或作□。　又【集韻】父沸切，音費。隱也。【楚辭九歌】隱思君兮陫側。本作厞。或作□。

陬	【戌集中】【阜字部】	陬	【唐韻】子侯切【集韻】【韻會】【正韻】將侯切，□音緅。【說文】阪隅也。【戰國策】康王之時，有雀生□于城之陬。【史記絳侯世家】後吳奔壁東南陬。　又【爾雅釋天】正月爲陬。【史記歷書】閏餘乖次孟陬殄滅。【註】正月爲孟陬。【屈原離騷】攝提貞於孟陬。　又【莊子天地篇】子貢□陬失色，頊頊然不自得。【註】□陬，愧恧貌。　又黔陬，漢縣，因山而名。【前漢地理志】琅邪郡黔陬縣。【註】故介國也。【後漢淳于恭傳】客隱琅邪黔陬山。　又【廣韻】聚居也。　又【前漢西域傳】昆莫欲使其孫岑陬尙公主。【史記大宛傳】作岑娶。【註】陬，子侯反。　又【廣韻】側鳩切【集韻】甾尤切，□音鄒。【玉篇】隅也。　又【廣韻】鄕名。【類篇】魯邑。【史記孔子世家】孔子生魯昌平鄕陬邑。【註】陬，孔子父叔梁紇所治邑。【論語】作鄹人之子。　又【廣韻】子于切【集韻】遵須切，□音諏。【張衡南都賦】天封大胡，列仙之陬，上平衍而曠蕩，下蒙籠而崎嶇。　【集韻】或作□。

陭	【戌集中】【阜字部】	陭	【唐韻】於離切【集韻】於宜切，□音漪。【說文】上黨陭氏阪也。【前漢地理志】上黨郡陭氏縣。　又與崎同。【史記司馬相如傳】陭而不安。　又【集韻】於希切，音衣。義同。　又【集韻】隱綺切，音倚。隑也。　又【廣韻】【集韻】□於義切，音輢。【廣韻】陭氏縣。　又【集韻】奇寄切，音騎。義同。　【集韻】或作崎戲。通作猗。

陳	【戌集中】【阜字部】	陳	〔古文〕□軙敶【唐韻】直珍切【集韻】【韻會】【正韻】池鄰切，□音塵。【玉篇】列也，布也。【書咸有一德】乃陳戒于德。【詩小雅】□饋八簋。　又【史記李斯傳】所以飾後宮，充下□。【註】下陳，猶後列也。　又【廣韻】故也。【詩小雅】我取其□，食我農人。【史記平準書】太倉之粟，陳陳相因。　又久也。【書盤庚】失于政，□于兹。【傳】今旣失政，而□久於此而不徙。【疏】釋詁云：塵，久也。孫炎曰：□居之久，久則生塵矣。古者□塵同也。故□爲久之義。　又【廣韻】張也。【禮表記】事君欲諫，不欲□。【註】□謂言其過於外也。　又【廣韻】衆也。　又【爾雅釋宮】堂途謂之陳。【註】堂下至門徑也。【釋名】言賔主相迎□列之處也。【詩小雅】彼何人斯，胡逝我□。【註】北當階，其南接門內霤。　又國名。【廣韻】周武王封舜後胡公滿於□，楚滅□爲縣，漢爲淮陽國，隋爲□州。　又姓。胡公滿之後，子孫以國爲氏。　又【玉篇】或作□塵。　又【廣韻】【集韻】□直刃切。同陣。軍伍行列也。詳前陣字註。　又叶都年切，音顚。【易林】秋糧未成，無從至□。水深難涉，使我不前。【黃庭經】火兵符圖備靈關，前昂後□高下□。關音涓。

陴	【戌集中】【阜字部】	陴	【唐韻】符支切【集韻】【韻會】頻彌切【正韻】蒲靡切，□音脾。【說文】城上女牆俾倪也。【左傳宣十二年】守陴。又【成十五年】閉門登陴。　又【集韻】賔彌切，音卑。同裨。接益也。【釋名】陴，裨也，裨助城之高也。　又【集韻】蒲街切，音排。義同。　【說文】籀文作□。

陵	【戌集中】【阜字部】	陵	〔古文〕夌□【唐韻】力膺切【集韻】【韻會】閭承切，□音凌。【爾雅釋地】大阜曰陵。【釋名】陵，崇也，體崇高也。【書堯典】蕩蕩懷山襄陵。　又【爾雅釋丘】後高陵丘。【又】如陵陵丘。　又東陵，地名。【書禹貢】過九江，至于東陵。　又【玉篇】冢也。【齊語】陵爲之終。【註】以爲葬也。　又【玉篇】犯也。【廣韻】侮也，侵也。【易賁象】永貞之吉，終莫之陵也。【書畢命】以蕩陵德。【傳】陵，邈也。【禮學記】不陵節而施之謂孫。【註】陵，躐也。　又【荀子宥坐篇】百仞之山，任負車登焉，何則陵遲故也。【註】王肅曰：陵遲，陂阤也。【史記平準書】選舉陵遲。【前漢成帝紀】日以陵夷。　又【玉篇】慄也。　又馳也。　又草名。【爾雅釋草】苕，陵苕。【註】一名陵時。　又淬也。【荀子君道篇】兵刃不待陵而勁。　又【荀子致仕篇】凡節奏欲陵，而生民欲寬。【註】峻也。　又州名。【唐書地理志】劒南道陵州仁壽郡。　又姓。【正字通】永樂中濼州同知陵茂，高郵人。　又【廣韻】漢複姓六氏，吳季子之後有延陵氏，高士傳有於陵子仲，戰國策有安陵丑，呂氏春秋有鉛陵卓子，漢有高陵顯，秦高陵君之後，楚有公子，食采於鄧陵，後以爲氏。　又叶力中切，音隆。【胡廣侍中箴】國有學校，侯有泮宮。各有攸敎，德用不陵。　又叶落胡切，音盧。【柳宗元佩韋賦】雲岳岳而專强兮，果黜志而乖圖。咸觸屛以拒訓兮，肆隕越而就陵。　又與鯪同。【楚辭天問】陵魚何所。一作鯪。　又與凌通。【史記秦始皇紀】陵水經地。【註】正義曰：陵作凌，歷也。　【玉篇】或作□。【□天子傳】作。

陶	【戌集中】【阜字部】	陶	【唐韻】【集韻】【韻會】【正韻】□徒刀切，音桃。【爾雅釋丘】再成爲陶丘。【疏】丘形上有兩丘相重累。【書禹貢】東出于陶丘北。【釋名】於高山上一重作之，如陶竈然也。【說文】陶丘，在濟隂。【戰國策】秦客卿造謂穰侯曰：秦封君以陶。【註】今定陶縣。【前漢地理志】濟隂郡定陶縣。【史記越世家】范蠡止於陶。【註】徐廣曰：今定陶。正義曰：括地志云：陶山在濟州平隂縣東三十五里，止此山之陽也。　又【說文】陶丘有堯城，堯嘗所居，故堯號爲陶唐氏。【書五子之歌】惟彼陶唐，有此冀方。　又縣名。【漢書地理志】魏郡館陶縣，雲中郡陶林縣，定襄郡安陶縣，雁門郡□陶縣。　又【玉篇】陶甄。【廣韻】尸子曰：夏桀臣昆吾作陶。【汲冢周書】神農作瓦器。【詩大雅】陶復陶穴。　又陶正，官名。【左傳襄二十五年】昔虞閼父爲周陶正。　又【書五子之歌】鬰陶乎予心。【傳】鬰陶，言哀思也。　又【爾雅釋詁】鬰陶，繇喜也。【禮檀弓】人喜則斯陶，陶斯咏，咏斯猶。【註】陶，鬰陶也。【疏】鬰陶者，心初悅而未暢之意也。　又【揚子方言】陶，養也。秦或曰陶。　又【後漢杜篤傳】粳稻陶遂。【註】韓詩曰：陶，暢也。　又【廣韻】正也，化也。　又【揚雄解嘲】後陶塗。【註】北方國名，出馬，因以爲名。　又蒲陶，果名。【史記大宛傳】有蒲陶酒。【司馬相如上林賦】櫻桃蒲陶。　又姓。【左傳定四年】殷民七族：陶氏、施氏、繁氏、錡氏、樊氏、饑氏、終葵氏。【廣韻】陶唐之後，今出丹陽。　又【玉篇】亦作匋。【篇海】亦作陶。　又【荀子榮辱篇】陶誕突盜。【註】陶，當爲檮杌之檮。頑嚚之貌。或曰陶當爲逃，隱匿其情也。　又【韻會】□通作陶。【周禮冬官考工記】韗人爲臯陶。【註】臯陶，鼓木也。陶字从革。　又【韻會】裪，通作陶。【左傳襄三十年】使爲君復陶。【註】復陶，主衣服之官。又【左傳昭十二年】王皮冠秦復陶。【註】秦所遺羽衣也。　又【廣韻】【集韻】【韻會】【正韻】□餘昭切，音搖。【詩王風】君子陶陶，左執翿，右招我由敖。【傳】陶陶，和樂貌。【釋文】陶，音遙。　又【禮祭義】陶陶遂遂，如將復入然。【註】陶陶遂遂，相隨行之貌。【釋文】陶，音遙。　又【廣韻】臯陶，舜臣。一作咎繇。【篇海】本作□。　又【集韻】大到切，音導。【詩鄭風】淸人在軸，駟介陶陶。左旋右抽，中軍作好。【傳】陶陶，驅逐之貌。【釋文】陶，徒報反。好，呼報反。又【朱註】陶，叶徒□反。好，叶許□反。　又叶夷周切，音由。【詩魯頌】淑問如臯陶，在泮獻囚。【易林】兹基運時，稷契臯陶。貞良得願，微子解囚。【杜篤吳漢誄】堯隆稷契，舜嘉臯陶。伊尹佐殷，呂尙翼周。考證：〔【左傳定二年】殷氏七族〕　謹照原文二年改四年。殷氏改殷民。〔【荀子不苟篇】陶誕突盜。【註】陶，當爲檮杌之檮。頑囂之貌。〕　謹按此荀子榮辱篇非不苟篇。今照原書不苟篇改榮辱篇。註頑囂之貌照原文改頑嚚之貌。 

陷	【戌集中】【阜字部】	陷	【唐韻】戸韽切【集韻】【韻會】【正韻】乎韽切，□音。【說文】高下也。一曰陊也。【玉篇】墜入地也，沒也，隤也。【易需彖】剛健而不陷。【史記灌夫傳】戰常陷堅。　又【魯語】子服景伯戒宰人曰：陷而入於恭。【註】猶失過也。　【玉篇】亦作錎。【集韻】同埳。【篇海】亦作□。

	【未集中】【网字部】		【集韻】都黎切，音低。罔也。　又【集韻】典禮切，音底。罘也。

陸	【戌集中】【阜字部】	陸	〔古文〕□【唐韻】【廣韻】【集韻】【類篇】【韻會】□力竹切，音六。【玉篇】厚也。【廣韻】高也。【爾雅釋地】高平曰陸。【釋名】陸，漉也。水流漉而出也。【易漸卦】鴻漸于陸。【詩豳風】鴻飛遵陸。　又地名。【孟子】孟子之平陸。【註】齊下邑。　又藪名。【爾雅釋地】晉有大陸。【左傳定二年】魏獻子田於大陸。　又縣名。【隋書地理志】趙郡大陸縣。　又州名。唐置。　又漢侯國，在壽光。見【史記建元以來王子侯者年表】。　又□陸，外國名。【前漢西域傳】□陸國王，治天山東乾當國。　又【玉篇】星也。【爾雅釋天】北陸，虛也。西陸，昴也。【疏】陸，中也。北方之宿，虛爲中也。西方之宿，昴爲中也。【左傳昭二年】古者日在北陸而藏冰，西陸朝覿而出之。【註】陸，道也。在北陸，謂夏十二月，日在虛危。在西陸，謂夏三月，日在昴畢。　又【玉篇】道也，無水路也。【周禮冬官考工記】作車以行陸。【莊子則陽篇】方且與世違，而心不屑與之俱，是陸沈者也。【註】人中隱者，譬之無水而沈也。　又【玉篇】陸離，猶參差也，雜亂也。【屈原離騷】斑陸離其上下。　又魁陸，水族。【爾雅釋魚】魁陸，卽今之蚶也。【疏】卽魁蛤也。一名魁陸。　又【揚雄甘泉賦】飛蒙茸而走陸梁。【註】走者陸梁而跳也。　又姓。【廣韻】古天子陸終之後。【正字通】齊後有大陸氏，後因姓陸。又春秋陸渾之戎，後亦爲陸氏。　又【後漢馬援傳】今更共陸陸。【註】猶碌碌也。　又【唐韻正】音溜。【隂符經】龍蛇起陸。叶上宿下覆。　又叶林直切。【郭璞騊駼贊】騊駼野駿，產自北域。交頸相摩，分背翹陸。　【說文】籀文作□。【集韻】作□。□原从阝作，或同籀文陸字。

□	【卯集下】【斤字部】	□	【廣韻】張略切，音灼。同鐯。钁也。【玉篇】破也。○按《集韻》作□。

□	【備考】【辰集】【日字部】	□	【五音篇海】音謂。

陻	【戌集中】【阜字部】	陻	【廣韻】於眞切【集韻】【韻會】【正韻】伊眞切，□音因。【玉篇】塞也。【書洪範】鯀陻洪水。　【廣韻】本作垔。亦作堙。【篇海】亦作。

陼	【戌集中】【阜字部】	陼	【廣韻】章與切【集韻】【韻會】掌與切，□音煮。【爾雅釋水】小洲曰陼，小陼曰沚。【越語】鼁黽之與同陼。【楚辭九章】朝發枉陼兮，夕宿辰陽。【司馬相如子虛賦】且齊東陼巨海。【註】東有大海之陼。【揚雄反離騷】鳳凰翔於蓬陼。【註】蓬萊之陼，在海中。　又丘名。【爾雅釋丘】如陼者，陼丘。　又【唐韻】當古切【集韻】董五切，□音賭。【說文】水中高者也。　又【集韻】同堵。垣也。詳土部堵字註。　又【集韻】同都切，音徒。本作。詳邑部字註。考證：〔【爾雅釋邱】如渚者，陼邱。〕　謹照原文如渚改如陼。 

陽	【戌集中】【阜字部】	陽	〔古文〕□□□【唐韻】與章切【集韻】【韻會】余章切【正韻】移章切，□音羊。【玉篇】營天功，明萬物謂之陽。【說文】高明也。　又日也。【詩小雅】湛湛露斯，匪陽不晞。【傳】陽，日也。【左傳文四年】天子當陽。【禮祭義】殷人祭其陽。【註】陽謂日中時也。【孟子】秋陽以暴之。　又【楚辭遠遊】集重陽，入帝宮。【註】積陽爲天，天有九重，故曰重陽。　又【玉篇】雙也。　又月建。【爾雅釋天】十月爲陽。【詩小雅】歲亦陽止。　又【爾雅釋天】春爲靑陽。【註】氣淸而溫陽。　又【爾雅釋天】太歲在癸曰昭陽。　又五月五日曰端陽，九月九日曰重陽，見【月令廣義】。　又【爾雅釋山】山西曰夕陽，山東曰朝陽。【詩大雅】度其夕陽。【又】梧桐生矣，于彼朝陽。　又水北也。【詩大雅】在洽之陽。【穀梁傳僖二十八年】水北爲陽。　又【釋名】丘高曰陽丘，體高近陽也。　又【詩豳風】我朱孔陽。【傳】陽，明也。　又【玉篇】淸也。　又【詩周頌】龍旂陽陽。【傳】陽陽，言有文章也。　又【詩王風】君子陽陽。【傳】陽陽，無所用其心也。　又【周禮地官大司徒】以陽禮敎讓，則民不爭。【註】陽禮謂鄕射飮酒之禮。　又國名。【春秋閔二年】齊人遷陽。【註】陽，國名。【戰國策】塞漏舟而輕陽侯之波。【註】博物志，晉陽國侯溺水，因爲大海之神。　又【春秋昭十二年】齊高偃帥師納北燕伯于陽。【註】陽卽唐，燕別邑，中山有唐縣。　又縣名。【史記高祖紀】西過高陽。【註】屬□留。　又關名。【前漢西域傳】去陽關七千八百二里。　又【左傳昭二十四年】公孫于齊，次于陽州。　又陽城，山名。漢爲縣，屬潁川郡。　又古帝號。【史記五帝紀】帝顓頊高陽氏。　又【釋名】立人，象人立也。或曰陽門，在前曰陽，兩旁似門也。　又【玉篇】傷也。　又【莊子達生篇】西北方之下者，則泆陽處之。【註】泆陽，鬼名。　又【抱朴子登涉篇】山中樹能人語者，非樹能語也，其精爲之，名曰雲陽。　又昌陽，菖蒲別名。【韓愈進學解】昌陽引年。　又姓。【史記司馬相如子虛賦】陽子驂乗。【註】古仙人陽陵。【廣韻】周景王封少子於陽樊，後裔因邑命氏。又漢複姓，有二十二氏：歐陽、高陽、靑陽、孫陽、子陽、周陽、涇陽、偪陽、梗陽、戲陽、鮭陽、葉陽、陵陽、鮮陽、櫟陽、濮陽、太陽、老陽、安陽、成陽、朱陽、索陽。　又通作揚。【禮玉藻】盛氣顚實揚休。【註】顚，讀爲闐。揚，讀爲陽。盛身中之氣，使之闐滿其息，若陽氣之體物也。【釋名】陽，揚也，氣在外發揚也。　又與佯同。【禮檀弓】陽若善之。【前漢高帝紀】陽尊懷王爲義帝，實不用其命。　又音腸。【爾雅釋詁】陽，予也。【註】魯詩云：陽如之何，今巴濮之人自呼阿陽。【疏】漢書藝文云：魯申公爲詩訓，故是爲魯詩。其經云：陽如之何，申公以陽爲予，故引之。【釋文】陽，音腸。　【五音集韻】俗作□。【字彙】俗作阦。【字彙補】亦作□陽氜。

陾	【戌集中】【阜字部】	陾	【唐韻】如乗切【集韻】【韻會】如蒸切【正韻】如陵切，□音仍。【說文】築牆聲也。【詩大雅】捄之陾陾。【傳】陾陾，衆也。　又【廣韻】如之切【集韻】人之切，□音而。【廣韻】本作□。亦作陑。互詳陑□二字註。【篇海】譌作□。　又【廣韻】【集韻】□乃后切，音。【廣韻】衆陾。【集韻】衆也。

陿	【戌集中】【阜字部】	陿	【廣韻】侯夾切【集韻】轄夾切，□同陝。詳前陝字註。【前漢景帝紀】郡國或磽陿。【註】師古曰：陿謂褊隘也。

隀	【戌集中】【阜字部】	隀	【集韻】傳容切，音重。【玉篇】地名。

隂	【戌集中】【阜字部】	隂	【玉篇】同陰。

	【卯集中】【手字部】		【集韻】徒渾切，音屯。搒也。與□同。或作□。

隃	【戌集中】【阜字部】	隃	【唐韻】傷遇切【集韻】【韻會】舂遇切，□音戍。【爾雅釋地】北陵西隃雁門是也。【戰國策】作西兪。　又【廣韻】式朱切【集韻】【韻會】舂朱切，□音輸。義同。　又【廣韻】相兪切【集韻】詢趨切，□音須。義同。　又【集韻】一曰越也。　又【廣韻】羊朱切【集韻】容朱切【正韻】雲俱切，□音兪。【廣韻】隃麋，縣名。【前漢地理志】右扶風隃麋縣。　又人名。【史記周本紀】子毀隃立。【註】隃，音踰。　又【呂氏春秋】次制十二筒，以之阮隃之下，聽鳳凰之鳴，以別十二律。　又【正韻】與逾同。【左傳襄二十年】隃隱而待之。【司馬相如上林賦】隃絕梁。【前漢嚴助傳】輿轎而隃嶺。　又【集韻】餘招切，音姚。遠也，行也。與遙同。【前漢英布傳】隃謂布何苦而反。又【趙充國傳】兵難隃度。

隄	【戌集中】【阜字部】	隄	〔古文〕【唐韻】都兮切【集韻】【韻會】【正韻】都黎切，□音低。【說文】唐也。【玉篇】橋也，限也。【廣韻】防也。與堤同。【正韻】岸也。【爾雅釋宮】隄謂之梁。【註】卽橋也。【禮月令】修利隄防。【史記封禪書】閒者河溢臯陸，隄繇不息。　又地名。【左傳昭二十六年】次于隄上。【註】隄上，周地。　又高隄，平隄，漢縣名，屬信都國。見【前漢地理志】。　又【廣韻】杜奚切【集韻】田黎切，□音題。義同。　又【廣韻】隄封。【前漢溝洫志】作堤。　又【集韻】常支切，音時。隄封，或作堤。通作提。　又【集韻】直兮切，音墀。防也。【左傳襄二十六年】棄諸堤下。【釋文】堤，亦作隄。徐讀丁兮反。沈讀直兮反。

隅	【戌集中】【阜字部】	隅	【廣韻】遇俱切【集韻】【韻會】元俱切，□音虞。【說文】陬也。【玉篇】角也。【書益稷】帝光天之下，至于海隅蒼生。【詩邶風】俟我於城隅。【禮曲禮】摳衣趨隅。【註】趨隅，升席也。又【檀弓】童子隅坐而執燭。【註】隅坐，不與成人並。【論語】舉一隅，不以三隅反。　又【玉篇】廉也。【詩大雅】抑抑威儀，維德之隅。【禮儒行】砥厲廉隅。　又海隅，十藪之一。【爾雅釋地】齊有海隅。　又【周禮冬官考工記匠人】宮隅之制七雉，城隅之制九雉。【註】宮隅，城隅，謂角浮思也。　又山名。【魯語】汪芒氏之君也，守封隅之山者也。【註】封山，隅山，在今吳郡永安縣。【說文】作嵎。　又叶語口切，音偶。【詩唐風】綢繆束芻，三星在隅。今夕何夕，見此邂逅。芻叶側九反，逅叶很口反。　又叶呼侯反，音齁。【揚雄反離騷】有周氏之嬋嫣兮，或鼻祖於汾隅。靈宗初諜伯僑兮，流於末之陽侯。　【篇海】同□。考證：〔【詩邶風】俟我乎城隅。〕　謹照原文乎改於。 

隆	【戌集中】【阜字部】	隆	【唐韻】力中切【集韻】【韻會】【正韻】良中切，□音癃。【說文】豐大也。　又【玉篇】中央高也。【爾雅釋山】宛中隆。【疏】山形中央蘊聚而高者名隆。　又【戰國策】雖隆薛之城到於天，猶之無益也。　又與窿通。【正韻】穹窿，天勢。本作隆。【司馬相如上林賦】穹隆雲橈。　又【玉篇】盛也。【禮檀弓】道隆則從而隆，道汙則從而汙。【史記封禪書】文王攺制，爰周郅隆。【前漢武帝紀】迫隆冬至。【註】隆冬，猶言盛冬也。　又【禮祭義】頒禽隆諸長者。【註】隆，猶多也。　又【荀子致士篇】君者，國之隆也。【註】隆，猶尊也。【史記平準書】方隆貴用事。　又【前漢王莽傳】臣莽夙夜隆就孺子。【註】隆，長也。言成就之，使其長大也。　又厚也。【後漢皇后傳】使後世不見隆薄進退之隙。　又【前漢五行志】沛城鐵官鑄鐵，鐵不下，隆隆如雷聲。　又地名。【史記晉世家】齊伐魯，取隆。【註】隆，卽龍也。魯地有隆山。　又州名。後周陵州，宋升隆州。　又豐隆，雷師。【屈原離騷】吾令豐隆乗雲兮，求宓妃之所在。【正韻】靊霳，本作豐隆。　又與南通。【淮南子俶眞訓】終南作終隆。　又叶盧王切，音郞。【道藏歌】但聞仙道貴，不聞鬼道隆。謠歌參天氣，賈生元正章。　又叶閭承切，音棱。【陸雲贈孫世顯詩】制動以靜，祕景在隆。雲根可棲，樂此隈岑。考證：〔【戰國策】雖隆薛之誠到於天〕　謹照原文誠改城。〔【荀子臣道篇】君者，國之隆也。〕　謹照原書臣道篇改致士篇。 

	【辰集下】【歹字部】		【字彙】魯堂切，音郞。死物。

	【申集上】【艸字部】		【類篇】之列切，音浙。斷草也。　又【揚子方言】簟，自關而西謂之簟，或謂之。【郭註】今云篾篷也。

隈	【戌集中】【阜字部】	隈	【唐韻】烏恢切【集韻】【韻會】烏回切【正韻】烏魁切，□音煨。【說文】水曲也。【爾雅釋地】隩隈。【疏】隩一名隈也。隈卽厓內深隩之處也。【又】厓內爲隩，外爲隈。【疏】厓內近水爲隩，其外爲輷。隈，當作輷，傳寫誤也。【左傳僖二十五年】秦人過析隈。【註】析，楚邑。隈，隱藪之處。【管子形勢篇】大山之隈，奚有於深。【楚辭天問】隅隈多有，誰知其數。【淮南子原道訓】舜釣於河濵朞年，而漁者爭處湍瀨，以曲隈深潭相予。　又【正字通】弓之曲處曰隈。【儀禮大射儀】大射正執弓，以袂順左右隈。【註】隈，弓淵也。　又【廣韻】【集韻】□烏繢切，音。【廣韻】隩隈。【集韻】或作□。【篇海】別作□。

隉	【戌集中】【阜字部】	隉	【唐韻】五結切【集韻】【韻會】倪結切，□音齧。【說文】危也。从□从毀省。徐巡以爲隉凶也。班固說，不安也。【書泰誓】邦之杌隉。　又【說文】賈侍中說，隉，法度也。　【玉篇】或作□。【廣韻】同臲。【集韻】或作□摰棿倪。

隊	【戌集中】【阜字部】	隊	【唐韻】【集韻】【韻會】徒對切【正韻】杜對切，□音憝。【說文】从高隊也，失也。　又【玉篇】部也。百人也。【廣韻】羣隊也。【左傳文十六年】楚子乗馹，會師於臨品，分爲二隊。【註】隊，部也。兩道攻之。【司馬相如上林賦】車按行，騎就隊。　又【集韻】【正韻】□直類切，音懟。【集韻】落也。【禮檀弓】退人若將隊諸淵。又【樂記】上如抗，下如隊。【釋文】隊，直媿反。【左傳成十二年】俾隊其師。【集韻】本作墜。亦作隧。　又【集韻】徐醉切，音遂。與隧同。詳隧字註。　又【前漢王莽傳】分爲六尉六隊。【註】隊，音遂。　又【□天子傳】得絕銒山之隊。【註】隊，謂谷中險阻道也。　又【集韻】杜罪切，憝上聲。羣也。考證：〔【左傳文十五年】楚子乗驛，會師於臨品，分爲二隊。〕　謹照原文十五年改十六年。乗驛改乗馹。 

隋	【戌集中】【阜字部】	隋	【唐韻】徒果切【集韻】杜果切，□音惰。【說文】裂肉也。从肉从隓省。　又【玉篇】落也。【詩衞風其黃而隕傳】隕，隋也。【釋文】隋，又作墮，唐果反。　又【玉篇】懈也。又【廣韻】他果切【集韻】【韻會】【正韻】吐火切，□音妥。【廣韻】裂肉也。【集韻】埋祭餘也。　又【正韻】圜而長。【詩豳風破斧傳】隋銎曰斧。【釋文】徒禾反，又湯果反。形狹而長也。【禮月令穿竇窖註】隋曰竇，方曰窖。【疏】隋者，似方非方，似圓非圓。【禮器大夫士□禁註】如今方案隋長局。　又【史記天官書】廷藩西有隋星五。【註】南北爲隋。隋，垂下也。　又【廣韻】【集韻】【韻會】□旬爲切，音隨。【廣韻】國名。本作隨。【左傳桓六年】漢東之國，隨爲大，漢初爲縣，後魏爲郡，又攺爲州。【戰國策】寶珍隋珠。　又國號。楊堅受封於隨，及有天下，以隨从辵，周齊奔走不寧，故去辵作隋。【轉注古音】隋，古音妥。楊堅攺隨爲隋，後人遂以隋爲隨。　又姓。【正字通】漢五原太守隋昱明。　又【集韻】順裂肉也。　又【集韻】宣隹切，音綏。祭食也。或作挼。　又【集韻】【韻會】□翾規切，音隓。義同。或作綏挼。　又一曰釁荐血。【周禮春官大祝】隋釁。【註】謂荐血也。又【小祝】贊隋。【註】尸之祭也。【釋文】隋，許規反，又惠恚反。　又【晉語】隋其前言。【註】隋，許規反。　又【集韻】土禾切，音詑。中高四下也。　又【集韻】呼恚切，音孈。【周禮春官守祧】旣祭，則藏其隋與其服。【註】隋，謂神前所沃灌器名。康成曰：謂尸所祭肺脊黍稷之屬，藏之以依神。【釋文】隋，許恚反，又相恚反。【集韻】或作墮綏挼。　又【集韻】思累切，音髓。義同。

隍	【戌集中】【阜字部】	隍	【唐韻】【集韻】【韻會】【正韻】□胡光切，音黃。【爾雅釋詁】隍，虛也。【註】隍，城池無水者。又【釋言】隍，壑也。【註】城池空者爲壑。【說文】城池也。有水曰池，無水曰隍。【玉篇】城下坑也。【易泰卦】城復于隍。　又【集韻】爲命切，音詠。義同。

階	【戌集中】【阜字部】	階	【唐韻】古諧切【集韻】【韻會】【正韻】居諧切，□音皆。【說文】陛也。【玉篇】登堂道也，級也。【書大禹謨】舞干羽于兩階。　又【釋名】階，梯也，如梯之有等差也。【禮喪大記】復有林麓，則虞人設階。無林麓，則狄人設階。【註】階，所乗以升屋者，梯也。　又【易繫辭】言語以爲階。【詩大雅】誰生厲階。　又【禮少儀】不得階主。【註】階，上進者。【疏】階是等級。人升階，必上進，故以階爲上進。　又星名。【前漢東方朔傳】願□泰階六符。【註】泰階，三台也。　又官階。【南史張融傳】融不知階級，階級亦可不知融。【唐書百官志】文階二十八階，武階二十一階。　又烏階，草名。【爾雅釋草註】欔，一名烏階。　又州名。【韻會】西戎別種，白馬氐地，魏武州，唐攺階州。　又叶居夷切，音基。【詩小雅】彼何人斯，居河之麋。無拳無勇，職爲亂階。又【大雅】懿厥哲婦，爲梟爲鴟。婦有長舌，維厲之階。　又叶堅奚切，音稽。【班固西都賦】雖輕迅與僄狡，猶愕眙而不能階。攀井幹而未半，目眴轉而意迷。

閔	【戌集上】【門字部】	閔	【唐韻】眉隕切【集韻】【韻會】美隕切【正韻】弭盡切，□音敏。【說文】弔者在門也。【徐曰】今別作憫，非。　又【玉篇】病也。【詩衞風】覯閔旣多。【傳】病也。【禮儒行】不閔有司。【釋文】閔，本亦作愍。　又傷念也。【詩周南遵彼汝墳序】婦人能閔其君子。【註】傷念也。　又勉也。【書君奭】子惟用閔于天越民。【傳】閔，勉也。　又地名。【穀梁傳僖二十三年】齊侯伐宋，圍閔。【釋文】閔，左氏作緡。　又姓。【韻會】孔子弟子閔損。又閔馬父，見左傳。　又人名。【前漢哀帝紀】立魯頃王子郚鄕侯閔爲王。　又【集韻】眉貧切，音珉。【說文】秋天也。引虞書，仁閔覆下，則稱旻天。或書作閔。通作□。　又【詩豳風】恩斯勤斯，鬻子之閔斯。【註】亦病也。

閕	【戌集上】【門字部】	閕	【集韻】虛加切，音煆。門閉也。　又魚駕切，音訝。開裂也。【司馬相如上林賦】谽呀豁閕。【註】呵下反。豁閕，空虛也。

閘	【戌集上】【門字部】	閘	【唐韻】烏甲切【集韻】乙甲切，□音押。【說文】開閉門也。　又【廣韻】古盍切【集韻】谷盍切，□音。閉門也。　【正字通】字彙同牐。按今漕艘往來，臿石左右如門，設版瀦水，時啓閉以通舟，水門容一舟，銜尾貫行，門曰閘門，河曰閘河。設閘官司之。說文：開閉門也。未詳。字彙汎云，同牐，非。

	【丑集上】【口字部】		【廣韻】方矩切【集韻】匪父切，□音府。【廣韻】，咀嚼也。【方書】藥之粗齊爲咀。【本草綱目註】李杲曰：咀，古制也。古無刀，以口咬細，令如麻豆煎之。□宗□曰：咀有含味之意，如人以口齧咀。古方言咀，此義也。蘇恭曰：咀，商量斟酌之也。【集韻】或作哺。　又【唐韻】扶雨切。【集韻】【韻會】奉甫切，□音釜。又【集韻】斐父切，音撫。義□同。

	【寅集中】【己字部】		【廣韻】古文以字。註詳人部三畫。

閙	【戌集上】【門字部】	閙	【廣韻】奴敎切【集韻】【韻會】【正韻】女敎切，□音橈。【集韻】擾也。【韻會】不靜也，喧囂也。又猥也。　【廣韻】同□。【集韻】或作□。【正韻】从鬥从市，鬥音鬭。俗作閙，从門，誤。

□	【未集中】【糸字部】	□	同顈。○按《廣韻》作顈，《集韻》作□。

閛	【戌集上】【門字部】	閛	【廣韻】普耕切【集韻】披耕切【韻會】披庚切【正韻】彼耕切，□音怦。【廣韻】門扉聲。【集韻】闔扉聲。【揚子法言】開之廓然見四海，閉之閛然不覩其裏。俗作闇然，非。　又【集韻】叵迸切，音軯。開閉門也。　或作。

閜	【戌集上】【門字部】	閜	【唐韻】火下切【集韻】許下切，□音。【說文】大開也。【廣韻】大裂。【博雅】閜，開也。【史記司馬相如傳】谽呀豁閜。【註】閜，呼下反。索隱曰：豁閜，空虛也。　又【說文】大杯亦爲閜。【揚子方言】閜，桮也，其大者謂之閜。【博雅】閜，杯也。【釋文】呼雅切。又【集韻】倚可切。同□。【說文】門傾也。或省。【史記司馬相如傳】阬衡閜砢。【郭璞註】閜，惡可反。阬衡閜砢揭孽傾敵貌也。【漢書註】閜，烏可反。閜砢，相抉持也。　又【集韻】口我切，音可。義同。　又【正字通】音斝。亦大杯，受六升。

閝	【戌集上】【門字部】	閝	【集韻】郞丁切，音靈。門上窻謂之閝。或从霝。

閞	【戌集上】【門字部】	閞	【唐韻】【集韻】□皮變切，音卞。【說文】門□櫨也。【爾雅釋宮】閞謂之槉。【疏】閞者，柱上木名。又謂之槉。又名欂，亦名枅，柱上方木是也。　又【廣韻】符萬切【集韻】扶萬切，□音飯。義同。

閟	【戌集上】【門字部】	閟	【唐韻】【集韻】【韻會】【正韻】□兵媚切，音祕。【說文】閉門也。　又凡隱而不發皆作閟。【詩鄘風】視爾不臧，我思不閟。【傳】閟，閉也。【釋文】閟，悲位反。【左傳莊三十二年】初公築臺臨黨氏，見孟任，從之閟。【註】閟，不從公。又【閔二年】狐突曰：命以時卒，閟其事也。【註】冬十二月閟盡之時。【前漢盧綰傳】綰愈恐閟匿。　又【玉篇】愼也。【書大浩】天閟毖我成功所。【傳】言天愼勞我周家成功所在。　又神也。【詩魯頌】閟宮有侐。【箋】閟，神也。　又【正韻】深也，幽也。【詩魯頌閟宮朱傳】深閉也。　又【五音集韻】彼義切，音賁。義同。考證：〔【詩衞風】視爾不臧，我思不閟。〕　謹照原書衞風改鄘風。〔【閔二年】孤突曰，命以時卒，閟其事也。〕　謹照原文孤突改狐突。 

闁	【戌集上】【門字部】	闁	【字彙補】博毛切，音包。褒讚也。

閡	【戌集上】【門字部】	閡	【唐韻】五漑切【集韻】【韻會】牛代切【正韻】牛蓋切，□音礙。【說文】外閉也。从門，亥，意兼聲。【玉篇】止也。【易蒙卦註】退則困險，進則閡山。【疏】坎在艮下，是山下有險，恐進退不可，故蒙昧也。又【中孚註】欲進而閡敵，故或鼓也。【左思吳都賦】寒暑隔閡於□宇。【註】閡，五蓋反。【抱朴子仁明卷】學而不思，則疑閡實繁。又【廣譬卷】靈鳳所以晨起丹穴，夕萃軒丘，日未移晷，周章九陔，凌風蹈雲，不不閡者，以其六翮之輕勁也。又【列子黃帝篇】和者大同於物，物無得傷閡者，遊金石蹈水火，皆可也。【釋文】閡，音艾。　又【集韻】【類篇】□下攺切，音亥。藏塞也。【前漢律歷志】該藏萬物，而雜陽閡種。【註】孟康曰：閡，藏塞也。　又【廣韻】古代切【集韻】戸代切，□音漑。義同。　又【集韻】紇則切，音劾。礙也。　又【五音集韻】苦亥切，音愷。開也。　又【韻補】叶音攺。【前漢郊祀歌】厲意逝九閡，紛紜六幕浮大海。【釋文】叶音攺。

関	【戌集上】【門字部】	関	【正字通】俗關字。
  </div>
  <div class="pagination">
   <a href="康熙字典_page244.html">
    上一页
   </a>
   <span>
    ...
   </span>
   <a href="康熙字典_page240.html">
    240
   </a>
   <a href="康熙字典_page241.html">
    241
   </a>
   <a href="康熙字典_page242.html">
    242
   </a>
   <a href="康熙字典_page243.html">
    243
   </a>
   <a href="康熙字典_page244.html">
    244
   </a>
   <span class="current-page">
    245
   </span>
   <a href="康熙字典_page246.html">
    246
   </a>
   <a href="康熙字典_page247.html">
    247
   </a>
   <a href="康熙字典_page248.html">
    248
   </a>
   <a href="康熙字典_page249.html">
    249
   </a>
   <a href="康熙字典_page250.html">
    250
   </a>
   <span>
    ...
   </span>
   <a href="康熙字典_page246.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
