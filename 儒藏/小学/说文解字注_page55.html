<!DOCTYPE html>
<html>
<head>
    <meta charset="UTF-8">
    <title>说文解字注 - 第 55 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 55 页/共 283 页</h1>
    <div class="content">　　注解：治也。从又卪。手持节以治之。卪，事之节。说从卪之意。房六切。古音在一部。
　　路径：段注说文□第三卷□又部
　　□tāo
　　注解：滑也。《诗》云：“□兮□兮。”今郑风挑兮□兮，辵部引亦作挑。毛云：挑□，往来相见皃。按往来相见卽滑泰之意。□同泰。水部泰，滑也。从又屮。土刀切。古音葢在三部。按从屮，未详其意。葢从又□省声。□，□帐之象，从□，□其饰也。□从□省，而弢、□字从之，云皆取垂饰意，则从□亦卽从□也。□、弢皆以□为声，则谓□，苦江切者，非也。一曰取也。别一义。〖注〗《郑风□子衿》
　　路径：段注说文□第三卷□又部
　　□zhuì
　　注解：楚人谓卜问吉凶曰□。与祝双声。从又持祟。读若赘。之芮切。十五部。
　　路径：段注说文□第三卷□又部
　　叔shū
　　注解：拾也。豳风：九月叔苴。毛曰：叔，拾也。按释名：仲父之弟曰叔父。叔，少也。于其双声叠韵假借之，假借旣久，而叔之本义鲜知之者，惟见于毛诗而巳。从又于此知拾为本义也。尗声。式竹切。三部。汝南名收芌为叔。言此者，箸商周故言犹存于汉之汝南也。□，叔或从寸。又、寸皆手也，故多互用。
　　路径：段注说文□第三卷□又部
　　□mò
　　注解：入水有所取也。从又在回下。莫勃切。十五部。回，古文回。回，渊水也。读若沬。沬，各本作沫。沬，荒内切。凡未声近于十三部，凡末声近于十四部。□之平音在十三部，故知必读若沬也。檀弓：瓦不成味。郑曰：味当作沬。沬，靧也。此沬亦荒内切，洒面也。恐人不了，故又以古今字释之，云：沬卽今内则之靧字，谓瓦器之光泽如洒面然。今俗所谓釉也。释文作沫，亡葛反，与此沬作沫同误。
　　路径：段注说文□第三卷□又部
　　取qǔ
　　注解：捕取也。幸部曰：执，捕罪人也。从又耳。七庾切。四部。《周礼》：“获者取左耳。”大司马职。《司马法》曰：“载献聝。”聝者，耳也。偁周礼，又偁司马法释之，以说从耳之意。
　　路径：段注说文□第三卷□又部
　　彗huì
　　注解：埽竹也。从又持甡。甡，众生并立之皃。从甡者，取排此之意。祥岁切。十五部。篲，彗或从竹。凡帚，柔者用茢，施于净处。刚者用竹，施于薉处。□，古文彗从竹习。葢七部、十五部合韵。
　　路径：段注说文□第三卷□又部
　　叚jiǎp116下
　　注解：借也。人部假云非眞也，此叚云借也，然则凡云假借当作此字。古多借瑕为叚。晋士文伯名匃字伯瑕。楚阳匃、郑驷乞皆字子瑕。古名字相应，则瑕卽叚也。礼记公肩假，古今人表作公肩瑕。左传瑕嘉平戎于王，周礼注叚嘉。皆同音叚借。阙。谓阙其形也。其从又可知，其余则未解，故曰阙。古雅切。古音在五部。□，古文叚。□，谭长说：叚如此。
　　路径：段注说文□第三卷□又部
　　友yǒu
　　注解：同志为友。周礼注曰：同师曰朋，同志曰友。从二又相交。二又，二人也。善兄弟曰友，亦取二人而如左右手也。云久切。三部。□，古文友。□，亦古文友。未详。〖注〗□，亦古文友。
　　路径：段注说文□第三卷□又部
　　度dù
　　注解：法制也。论语曰：谨权量，审法度。中庸曰：非天子不制度。今天下车同轨。古者五度，分寸尺丈引谓之制。周礼：出其淳制。天子巡守礼，制币丈八尺，纯三咫。纯谓幅广。从又，周制，寸尺咫寻常仞皆以人之体为法。寸法人手之寸口，咫法中妇人手长八寸，仞法伸臂一寻，皆于手取法，故从又。□省声。徒故切。五部。文二十八　重十六今别出□字则十七。
　　路径：段注说文□第三卷□又部
　　
　　□zuǒ
　　注解：左手也。铉本作手也，非。左，今之佐字。左部曰：左，手相左也。是也。又手得手则不孤，故曰左助之手。象形。反又为，故相戾曰。臧可切。十七部。俗以左右为又字，乃以佐佑为左右字。凡□之属皆从□。
　　路径：段注说文□第三卷□□部
　　卑bēi
　　注解：贱也。执事者。从□甲。古者尊又而卑，故从在甲下。甲象人头。补移切。十六部。文二
　　路径：段注说文□第三卷□□部
　　史shǐ
　　注解：记事者也。玉藻：动则左史书之，言则右史书之。不云记言者，以记事包之也。从又持中。中，正也。君举必书，良史书法不隐。疏士切。一部。凡□之属皆从□。
　　路径：段注说文□第三卷□史部
　　事shì
　　注解：职也。叠韵。职，记微也。古假借为士字。郑风曰：子不我思，岂无他事。毛曰：事，士也。今本依传改经，又依经改传，而此传不可通矣。从史，□省声。鉏史切。一部。□，古文事。锴曰：此则之不省。〖注〗《玉篇》：叓，古文事字。文二　重一
　　路径：段注说文□第三卷□史部
　　支zhīp117上
　　注解：去竹之枝也。从手持半竹。此于字形得其义也。章移切。十六部。凡支之属皆从支。□，古文支。上下各分竹之半，手在其中。
　　路径：段注说文□第三卷□支部
　　攲jī
　　注解：持去也。支有持义，故持去之攲从支。宗庙宥座之器曰攲器。按此攲当作□。危部曰：□，□也。竹部箸训饭攲，此攲亦当作□。箸必邪用之，故曰饭□。广韵：□，不正也。玉篇曰：攲，今作不正之□。从支奇声。去奇切。按广韵曰：说文居宜切。此本音隠，葢后人借为□字，从危读去奇切也。攲，奇声，古在十七部。□支声，古在十六部。文二　重一
　　路径：段注说文□第三卷□支部
　　□niè
　　注解：手之疌巧也。从又持巾。尼辄切。八部。凡□之属皆从□。
　　路径：段注说文□第三卷□□部
　　□yì
　　注解：习也。从□□声。羊至切。十五部。〈彖□〉，籒文□。此依小徐。右从□，左从籒文□也。□，篆文□。按此条先以古文，亦上部之例也。必先古文者，古文从□，篆不从□也。各本篆文右从□，则何不以篆文居首哉。肆从隶而隶作肆，肄亦同也。类篇不误。今正。□，古文矢字，□、疑二字从之。此亦从□声也。
　　路径：段注说文□第三卷□□部
　　肃sù
　　注解：持事振敬也。广韵：恭也，敬也，戒也，进也，疾也。按训进者，羞之假借。训疾者，速之假借。皆见礼。从□在□上，会意。战战兢兢也。引诗说从□之意也。息逐切。三部。□，古文肃从心卪。圣□节，次守节，下失节，故从卪。〖注〗□、□，亦古文肃。文三　重三
　　路径：段注说文□第三卷□□部
　　聿yù
　　注解：所□书也。以，用也。聿者，所用书之物也。凡言所以者视此。楚谓之聿，吴谓之不律，燕谓之弗。一语而声字各异也。释器曰：不律谓之笔。郭云：蜀人呼笔为不律也。语之变转。按郭云蜀语与许异。郭注尔雅、方言皆不偁说文。弗同拂拭之拂。从□一。各本作一声，今正。此从聿而象所书之牍也。余律切。十五部。凡聿之属皆从聿。
　　路径：段注说文□第三卷□聿部
　　笔bǐp117下
　　注解：秦谓之笔。从聿竹。鄙密切。古音在十五部。
　　路径：段注说文□第三卷□聿部
　　□jīn
　　注解：聿饰也。饰，今之拭字。□下详之矣。彡下曰：毛饰画文也。象形。谓以毛拭画成文，彡象其文形也。□者，笔之所拭文成彡形，故从聿从彡。楚金以妆饰解之，缪矣。从聿从彡。会意。俗语□书好为□。此别一义。今人所谓津津亹亹者葢出此，叹羡其好则口流□液，音义皆与□通。读若□也。将邻切。十二部。
　　路径：段注说文□第三卷□聿部
　　书shū
　　注解：箸也。此琴禁、□郭之例，以叠韵释之也。叙目曰：箸于竹帛谓之书。书者，如也。箸于竹帛，非笔末由矣。从聿者声。商鱼切。五部。0477文四
　　路径：段注说文□第三卷□聿部
　　画huà
　　注解：介也。介，各本作畍，此不识字义者所改，今正。八部曰：介，画也。从八从人。人各有介。从聿。二字今补。象田四介。田之外横者二，直者二。今篆体省一横，非也。聿，所□画之。说从聿之意。引伸为绘画之字。胡麦切。十六部。凡画之属皆从画。□，古文画。古文从聿田。此依锴本。□，亦古文画。依锴本。按刀部有划字。〖注〗□，同□，古文画。锥刀曰划。又□，《玉篇》古文划字。
　　路径：段注说文□第三卷□画部
　　昼zhòu
　　注解：日之出入，与夜为介。从画省，从日。按今篆体葢亦少一横。陟救切。四部。□，籒文昼。按省下一横者，至夜则日在下，未尝息也。〖注〗□。0481文二　重三
　　路径：段注说文□第三卷□画部
　　隶dài
　　注解：及也。此与辵部逮音义皆同。逮专行而隶废矣。从又□省。又，持□者从后及之也。徒耐切。古音在十五部。凡隶之属皆从隶。
　　路径：段注说文□第三卷□隶部
　　□dài
　　注解：及也。释言、毛传、方言皆曰：迨，及也。此与歺部殆音义皆同。殆，危也。危犹及也。从隶枲声。徒耐切。一部。《诗》曰：“□天之未阴雨。”豳风文。今诗作迨，俗字也。〖注〗《豳风□鸱鸮》。
　　路径：段注说文□第三卷□隶部
　　隶lìp118上
　　注解：附箸也。附当是本作坿，浅人改也。周礼注：隶，给劳辱之役者。汉始置司隶，亦使将徒治道沟渠之役。后稍尊之，使主官府及近郊。左传人有十等，舆臣隶。按隶与仆义同，皆训坿箸，故从隶。从隶柰声。郞计切。十五部。□，篆文隶从古文之体。按此云篆文，则上古文也。先古后篆亦丄部之例。但先古后篆，必古从隶，篆不从隶乃合。各本隶、□俱从隶则何取尔。有以知篆文必非从隶矣。九经字□云：□字故从又持米，从柰声。又象人手。经典相承作隶已久，不可改正。□应书曰：字从米□声，□从又从祟。音之绢切。考杨君石门颂、王纯碑作□，与字□合。鲁峻碑作□，与□应合。二人所谓，葢皆谓说文，而右旁皆作〈又下米〉。□应说似近是。葢卽说文之篆文也，说文因小篆作□，故不得先举篆而系以古文，以其形与古文略相似也。故依革、弟、民、酉之例云从古文之体。至□应乃说之曰：从米□声。□，之芮切。从米则唐□度说。以周礼曰奴，男子入于罪□，女子入于舂槀。文三　重一
　　路径：段注说文□第三卷□隶部
　　臤qiān
　　注解：坚也。从又臣声。谓握之固也，故从又。凡臤之属皆从臤。读若铿鎗。谓读同铿也。铿从坚声，坚从臤声。古音在十二部。今音铿在耕韵，非也。臤，今音苦闲切。古文□为贤字。凡言古文以为者，皆言古文之假借也。例见屮部。汉校官碑：亲臤宝智。又师臤作朋。国三老袁良碑：櫌臤之竉。按汉魏人用优贤字，皆本今文般庚优贤扬历句，葢今文般庚固以臤为贤也。
　　路径：段注说文□第三卷□臤部
　　紧jǐn
　　注解：缠丝急也。紧、急双声。此字别作□。玉篇引成公四年郑伯□卒。古千、古两二切。□左作坚，公作臤，谷作贤。则别本作□，切古千必矣。臣声与臤声一也，而顾书讹作□。释名云：绢，□也，其丝□厚而疏也。是其讹久矣。集韵养韵作□，举两切。先韵作□，紧也。□、坚同。经天切。是宋时故有□字。特丁度等不能用正□之讹，又不知卽是紧字耳。春秋郑伯□，释文不载。考经字者所当知。从臤丝省。纠忍切。十二部。
　　路径：段注说文□第三卷□臤部
　　坚jiānp118下
　　注解：土刚也。土字今补。周礼草人：骍刚用牛。九章筭术：穿地四，为壤五，为坚三。引伸为凡物之刚，如云臤，坚也是也。从臤土。按紧、坚不入纟、土部者，说见句丩部下。古贤切。十二部。
　　路径：段注说文□第三卷□臤部
　　竖shù
　　注解：坚立也。坚立谓坚固立之也。竖与尌音义同，而竖从臤，故知为坚立。周礼内竖，郑云：竖，未冠者之官名。葢未冠者才能自立，故名之竖。因以为官名，竖之言孺也。从臤豆声。臣庾切。古音在四部。□，籒文竖从殳。文四　重一
　　路径：段注说文□第三卷□臤部
　　臣chén
　　注解：牵也。以叠韵释之。春秋说、广雅皆曰：臣，坚也。白虎通曰：臣者，繵也。属志自坚固也。事君者。者，各本作也，今正。象屈服之形。植邻切。十二部。按论语音义：□，植邻切，古臣字。陆时武后字未出也。武后埊、□二字见战国策，六朝俗字也。凡臣之属皆从臣。
　　路径：段注说文□第三卷□臣部
　　臦ɡuànɡ
</div>
    <div class="pagination">
<a href="说文解字注_page54.html">上一页</a><span>...</span><a href="说文解字注_page50.html">50</a><a href="说文解字注_page51.html">51</a><a href="说文解字注_page52.html">52</a><a href="说文解字注_page53.html">53</a><a href="说文解字注_page54.html">54</a><span class="current-page">55</span><a href="说文解字注_page56.html">56</a><a href="说文解字注_page57.html">57</a><a href="说文解字注_page58.html">58</a><a href="说文解字注_page59.html">59</a><a href="说文解字注_page60.html">60</a><span>...</span><a href="说文解字注_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
