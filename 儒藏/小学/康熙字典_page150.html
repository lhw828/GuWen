<!DOCTYPE html>
<html>
<head>
    <meta charset="UTF-8">
    <title>康熙字典 - 第 150 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 150 页/共 976 页</h1>
    <div class="content">蚆	【申集中】【虫字部】	蚆	【唐韻】普巴切【集韻】披巴切，□音葩。貝也。【爾雅釋魚】蚆博而頯。【註】頯者，中央廣，兩頭銳。　又【集韻】邦加切【廣韻】伯加切，□音巴。義同。考證：〔【爾雅釋魚】蚆博而。【註】者，中央廣。〕　謹照原文兩字□改頯。 

	【卯集中】【戈字部】		【字彙補】余隴切，音勇。猛也。

蚇	【申集中】【虫字部】	蚇	【唐韻】【集韻】□昌石切，音尺。蚇蠖，蟲名。詳蠖字註。　《易》作尺。

蚈	【申集中】【虫字部】	蚈	【正字通】俗蚈字。【唐韻】苦堅切【集韻】輕煙切，□音牽。蟲名，螢火也。【呂氏春秋】腐草化爲螢蚈。　又【淮南子兵略訓】故良將之卒，若蚈之足。【註】蚈，馬蠸也。蚈字从幵作。

蚉	【申集中】【虫字部】	蚉	【直音】同蚊。

蚊	【申集中】【虫字部】	蚊	〔古文〕蟁【唐韻】【正韻】□無分切，音文。【說文】囓人飛蟲也。【續博物志】地濕則生蚊。【大戴禮】白鳥者，謂蚊蚋也。【爾雅翼】蚊者，惡水中孑孑所化，噆人肌膚，其聲如雷。【莊子天運篇】蚊蝱噆膚，則通昔不寐矣。　又【唐國史補】江東有蚊母鳥，亦謂吐蚊鳥，夏則夜鳴，吐蚊于叢葦閒，湖州尤甚。　又蚊子樹，實類枇杷，熟則自裂，蚊盡而空殼矣。　【韻會】作蟁。【集韻】亦作□□。

蚋	【申集中】【虫字部】	蚋	【集韻】蜹字省文。詳蜹字註。

蚌	【申集中】【虫字部】	蚌	【唐韻】【集韻】【正韻】□步項切，音棒。【說文】蜃屬。【爾雅釋魚】蚌含漿。【本草】生江漢渠瀆閒，殼堪爲粉。【呂氏春秋】月望，則蚌蛤實。【左思吳都賦】蚌蛤珠胎，與月虧全。【拾遺記】隂泉在寒山之北，有黑蚌飛翔來去。　又【正韻】蒲浪切，傍去聲。義同。　又【唐韻古音】步孔切【郭璞山海經歐絲野贊】女子鮫人。體近蠶蚌。出珠匪甲，吐絲匪蛹。化出無方，物豈有種。　又【集韻】白猛切，音□。與蠯通。　又敷容切，音丰。與蜂通。　或作蜯、蛖。

□	【未集上】【竹字部】	□	【集韻】子六切，音蹙。笡逆槍也。同□、□。【廣雅】□謂之笡。　又【類篇】千繡切。義同。

蚍	【申集中】【虫字部】	蚍	【唐韻】房脂切【韻會】頻脂切，□音毗。【玉篇】蚍蜉，大蟻。詳蟻字註。　又【集韻】普弭切，音芘。草名。似葵，紫色。【爾雅釋草】荍，蚍衃。或作芘。　又必至切，音畀。義同。　【說文】或作□。

蚎	【申集中】【虫字部】	蚎	【唐韻】【集韻】□王伐切，音越。蟚蚎，似蟹而小。與□同。互詳蟚、□二字註。

蚑	【申集中】【虫字部】	蚑	【唐韻】巨支切【韻會】翹移切，□音祇。【說文】蚑蚑，蟲行貌。【王褒洞簫賦】蚑行喘息。【註】凡生類之行皆曰蚑。【成公綏天地賦】蚑行蠕動，方聚類分。　又蟲名。【古今注】長蚑，蠨蛸也，身小足長，故謂長蚑。　又【正韻】去冀切，音器。亦蟲行貌。　又【類篇】渠羇切，音奇。義同。　【集韻】與跂通。

蚒	【申集中】【虫字部】	蚒	【集韻】徒冬切，音赨。與彤同。　又【正字通】俗赨字，從丹。

蚓	【申集中】【虫字部】	蚓	【唐韻】余忍切【集韻】【正韻】以忍切，□音引。【說文】螾或作蚓。【禮月令】蚯蚓出。【孟子】充仲子之操，則蚓而後可者也。【本草】蚯蚓，一名曲蟺，一名土龍，入藥用。白頸是其老者。《爾雅》謂之螼螾，巴人謂之朐。【續博物志】蚯蚓長吟地中，江東謂之歌女。【埤雅】蚯蚓，土精，無心之蟲，與阜螽交。　又寒蚓。詳蜸字註。　又山蚓。【正字通】蛇名。大如蚓，有鱗，其尾如首。　【正韻】通作螾。【集韻】亦作□。

蚔	【申集中】【虫字部】	蚔	〔古文〕□【唐韻】巨支切【集韻】翹移切，□音衹。【說文】也。與□同。　又【玉篇】土蝱也。　又【集韻】陳尼切，音墀。與蚳通。　又丈爾切，音豸。義同。　或作□，古作□。

蚕	【申集中】【虫字部】	蚕	【唐韻】【集韻】【正韻】□他典切，音腆。【爾雅釋蟲】螼蚓，蜸蚕。【註】卽蟺，江東呼寒蚓。【篇海】俗用爲蠶字，非。（蠶）【唐韻】昨含切【集韻】【韻會】【正韻】徂含切，□音□。絲蟲也。【說文】任絲也。【詩豳風】蠶月條桑。【書禹貢】桑土旣蠶。【淮南子天文訓】蠶珥絲而商絃絕。【博物志】蠶三化，先孕而後交，不交者亦產子。【爾雅翼】蠶之狀，喙呥呥類馬，色斑斑似虎。初拂謂之蚝，以毛掃之，蠶尚小，不欲見露氣。桑葉著懷中令暖，然後切之得氣，則衆惡除也。【酉陽雜俎】食而不飮者蠶。　又原蠶。【埤雅】再蠶謂之原蠶，一名魏蠶，今以晚葉養之。　又紅蠶。蠶足於葉三俯三起，二十七日而蠶已老，則紅，故謂之紅蠶。　又野蠶。【後漢光武紀】野蠶成繭，被于山阜。　又華蠶。【述異記】園客種五色香草，啖華蠶，得繭一百二十枚，大如甕。　又【本草】石蠶，一名沙蝨，乃東澗水中細蟲。　又雪蠶，生隂山及峨嵋山，北人謂之雪蛆。　又金蠶，屈如指環，食故緋帛錦，如蠶之食葉也。　又蠶室。【晉書禮志】皇后親乗車東郊苑中蠶室祭蠶神。　又蠶神。【爾雅翼】今蠶神曰苑窳婦人、寓氏公主，凡二神。　又人名。【成都記】蠶叢氏，蜀君也。　又地名。【前漢地理志】蜀郡蠶陵。【國名記】彭之遵縣有蠶厓。　又蠶繭，草名。【本草】治腫脹。

蚖	【申集中】【虫字部】	蚖	【唐韻】【集韻】□愚袁切，音元。【說文】蠑蚖，蛇醫，以注鳴者。互詳蜙、蜴二字註。　又【韻會】吾官切，音刓。【廣韻】毒蛇。本草，蚖與蝮同類，卽虺也。　亦作螈，俗譌作□。

	【寅集下】【彡字部】		【唐韻】莫卜切，音穆。【說文】細文也。　又【集韻】亾幽切，謬平聲。義同。

	【酉集下】【車字部】		【集韻】蒲蒙切，音蓬。車聲也。

蛪	【申集中】【虫字部】	蛪	【唐韻】苦結切【集韻】詰結切，□音挈。蛪蠅，蟲。　又吉屑切，音結。【玉篇】蛪蚼，似蟬而小。　又【正韻】魚列切，音臬。【類篇】與蜺同。【史記天官書】其蛪者類闕旗。　【集韻】或作□。

蚗	【申集中】【虫字部】	蚗	【唐韻】【韻會】□古穴切，音玦。蛥蚗、蟪蛄，蟲名。【博雅】蛥蚗，蜤也。　又【說文】於悅切。□蚗，蛁□也。　又【韻會】一曰龍屬。　又與蛟通。【史記龜筴傳】蚗龍伏之。【索隱註】蚗當爲蛟。

蚘	【申集中】【虫字部】	蚘	【集韻】于求切，音尤。蚩蚘，古諸侯號。通作尤。　又【廣韻】戸恢切，音蛔。人腹中長蟲也。

□	【未集上】【米字部】	□	【集韻】與□同。【字彙補】作〈鞁下米〉，非。□。

□	【未集上】【竹字部】	□	【海篇】胡管切，音緩。簾也。

蚚	【申集中】【虫字部】	蚚	【唐韻】【集韻】□渠希切，音祈。【爾雅釋蟲】强蚚。【註】卽强醜捋。【疏】强，蟲名也。一名蚚。好自摩捋者，蓋蠅類。【正字通】今廣東呼米牛，紹興呼米象。　又【說文長箋】螳蜋一名蚚父。　又【集韻】胡隈切，音回。【廣韻】胡輩切，讀去聲。義□同。　又【唐韻古音】音芹。《說文》蚚，从虫斤聲。

蚛	【申集中】【虫字部】	蚛	【篇海】直衆切，音仲。蟲食物。　又音沖。

蚜	【申集中】【虫字部】	蚜	【玉篇】火牙切。蟲名。　又【字彙補】碾也。【黃山谷跛奚移文】紅螺蚜光，挼藍杵草。

蚝	【申集中】【虫字部】	蚝	【唐韻】七吏切。同蛓。【韓愈城南聯句】肌遭蚝刺。　又【本草】斑蝥，一名龍蚝。　又人名。【綱目】秦王苻堅養子蚝。（蠔）【韻會】乎刀切，音豪。蚌屬。【篇海】蠣也。【本草】初生海旁，如拳石，四面漸長，高一二丈，黏附如山，俗呼蠔山。【韓愈詩】蠔相黏爲山，百十各自生。【註】殼如石。亦曰蠣房。　又地名。【五代史】潘崇徹敗王逵兵于蠔石。

蚡	【申集中】【虫字部】	蚡	【唐韻】【集韻】□符分切，音汾。同鼢。田中鼠也。【玉篇】伯勞所化。　又人名。【左傳文十六年】先君蚡冒。【註】蚡冒，楚武王父。【前漢武帝紀】皇太后同母弟田蚡。　又地名。【春秋昭五年】叔弓帥師敗莒師于蚡泉。【註】蚡泉，魯地。　又【正韻】房吻切，音憤。義同。

	【子集中】【人字部】		【集韻】士絞切，巢上聲。□，長貌。　又小也。【柳宗元梓人傳】傭宇而處焉。

蚢	【申集中】【虫字部】	蚢	【唐韻】胡郞切【集韻】寒剛切，□音航。【爾雅釋蟲】蚢，蕭繭。【註】食蕭葉，蠶類。　又【廣韻】苦浪切，音抗。義同。　又【正韻】下黨切，音沆。【郭璞江賦】紫蚢如渠。【註】爾雅曰：大貝曰蚢。今按《爾雅》本作魧，同蚢。　又【韻會】居郞切，音岡。義同。

蚣	【申集中】【虫字部】	蚣	【唐韻】【正韻】古紅切【集韻】沽紅切，□音公。【玉篇】蜈蚣也。【本草別錄】蜈蚣，生大吳川谷及江南，頭足赤者良。宗奭曰：蜈蚣，背光，黑綠色，足赤腹黃。有被螫者，以烏雞屎或大蒜塗之，卽愈。時珍曰：蜈蚣西南處處有之，春出冬蟄，節節有足，雙鬚岐尾，性畏蜘蛛，以溺射之，卽斷爛。　又草名。地蜈蚣，生塍野中，形穗甚長，根葉入藥，治一切癰腫。　又【集韻】思融切，音嵩。蚣蝑。詳蜙字註。　又思恭切，音淞。義同。　又【韻會】諸容切，音鐘。亦蟲名。

	【備考】【午集】【示字部】		【篇海類編】同稔。

蚤	【申集中】【虫字部】	蚤	【唐韻】【集韻】【韻會】【正韻】□子皓切，音早。【玉篇】嚙人跳蟲也。【續博物志】土乾則生蚤。【莊子秋水篇】鴟鵂夜撮蚤，察毫末。【曹植令禽惡鳥論】得蚤者，莫不糜之齒牙，爲害身也。　又與早通。【越語】蚤晏無失，必順天道。【孟子】蚤起，施從良人之所之。　又【正韻】與爪通。【禮曲禮】不蚤鬋。【註】蚤讀爲爪。【疏】謂除手足爪也。【周禮冬官考工記】眡其綆，欲其蚤之正也。【註】蚤當爲爪，謂幅入牙中者也。　本作□。省作蚤，或作、。

蚥	【申集中】【虫字部】	蚥	【唐韻】方矩切【集韻】匪父切，□音甫。蟲名。【爾雅釋蟲】不蜩，王蚥。【註】未詳。　又【直音】蜛蚥，螳蜋別名。　又【類篇】去蚥，蟾諸。　又【廣韻】扶雨切，音父。義同。

蚦	【申集中】【虫字部】	蚦	【唐韻】汝鹽切【集韻】如占切【正韻】而占切，□音髥。【說文】大蛇，可食。【埤雅】蚦蛇，尾圓無鱗，身有斑文，如故暗錦纈，似鼉，行地常俯其首，膽隨日轉，上旬近頭，中旬在心，下旬近尾。【南越志】蚦蛇，牙有長五六寸者，土人重之。【述異記】晉顏含嫂病，須蚦蛇膽療之，不能得。忽一童子持靑囊授含，乃曰：眞蚦蛇膽也。【嵆康養生論】蚦蛇珍於越土。【唐書地理志】廣州土貢鼈甲、蚦蛇。　又南蠻名。【魏志裴松之註】槃瓠之後，或號蚦氏。　又【類篇】汝甘切，音。義同。　又【集韻】他念切，音栝。蚦，獸吐舌貌。

	【備考】【卯集】【心字部】		【搜眞玉鏡】音德。＠疑悳字訛變。

	【卯集中】【手字部】		【集韻】蒲蓋切，音旆。撥也。　又蒲昧切，音佩。捩也。

□	【未集上】【竹字部】	□	【篇海】七亮切，搶去聲。竹□。又□籠。

蚧	【申集中】【虫字部】	蚧	【類篇】居拜切，音介。【大戴禮】魚遊於水，鳥飛於雲，故冬燕雀入於海，化而爲蚧。　又蛤蚧。【本草】蟇首細鱗長尾，生嶺南，在古牆壁及榕木閒。【元陳孚詩】龍眼花開蛤蚧鳴。　又地名。蝗蚧潭，見《襄城縣志》。　又【韻會】通疥。【後漢鮮□傳】邊陲之患，手足之疥瘙。字或作蚧。　【直音】亦作□。

蚨	【申集中】【虫字部】	蚨	【唐韻】防無切【集韻】【韻會】馮無切【正韻】馮夫切，□音扶。【說文】靑蚨，水蟲，可還錢。【本草】一名蚨蟬，一名□□，一名魚伯。藏器曰靑蚨，生南海，狀如蟬，其子著木，用以塗錢，皆歸本處。【搜神記】南方有蟲名□□，形大如蟬，辛美可食。子著草葉上如蠶種。取其子，則母飛來，雖潛取之，亦知其處。殺其母塗錢，以子塗貫，用錢去則自還。

蚩	【申集中】【虫字部】	蚩	【唐韻】赤之切【韻會】充之切，□音妛。蟲名。【六書正譌】凡無知者，皆以蚩名之。　又蚩尤，人名。【書呂□】蚩尤惟始作亂。【註】九黎之君，號曰蚩尤。　又星名。【晉書天文志】蚩尤旗，類彗而後曲，象旗主所見之方下有兵。　又侮也。【張衡西京賦】蚩眩邊鄙。　又騃也。【陸機文賦】姸蚩好惡，可得而言。　又蚩蚩，敦厚貌。【詩衞風】氓之蚩蚩。　又姓。【通志氏族略】蚩氏，蚩尤之後也。　又【集韻】敕豸切，音弛。蟲伸行。【廣韻】从。【六書正譌】別作媸、嗤，非。【集韻】同蚩。詳蚩字註。蚩字右下从冫不从丶。

蚪	【申集中】【虫字部】	蚪	【唐韻】【韻會】□當口切，音斗。【類篇】蝌蚪，蟲名。詳見蝌字註。　通作斗。

蚫	【申集中】【虫字部】	蚫	【直音】白交切【字彙補】音瓢。義未詳。

蚬	【申集中】【虫字部】	蜆	【唐韻】胡典切，音峴。蟲名。【說文】縊女也。詳螠字註。　又【集韻】胡千切，音賢。義同。　又呼典切，音顯。【類篇】小蛤。【隋書劉臻傳】好啖蜆。以父諱顯，因呼蜆爲扁螺。　又湖名。【史記夏本紀註】三江，一江東南上七十里自蜆湖，名曰上江。　或作□。考證：〔【說文】螠女也。〕　謹照原文螠改縊。 

蚮	【申集中】【虫字部】	蚮	【集韻】敵德切，音特。本作□。關中謂蛇蠆毒曰□。　又【篇海】音態。【揚子方言】蟒，宋、魏之閒謂之蚮。【博雅】蟅蟒，□也。　又【集韻】惕得切，音忒。義同。

蚯	【申集中】【虫字部】	蚯	【唐韻】去鳩切【集韻】袪尤切，□音丘。【禮月令】孟夏蚯蚓出。【本草註】蚓之行也，引而後申，其塿如丘，故名蚯蚓。餘詳蚓字註。

蚰	【申集中】【虫字部】	蚰	【唐韻】以周切【集韻】夷周切，□音由。【玉篇】蚰蜒。【爾雅註疏】此蟲象蜈蚣，黃色而細長，呼爲吐舌。按《方言》云：蚰□，自關而東謂之螾□，或謂之入耳，或謂之□，趙魏之閒或謂之蚨虶，北燕謂之蚭，江東人呼蛩，皆今蚰蜒，喜入耳者也。【本草】蚰蜒，長寸餘，死亦踡曲如環。【王逸九思】巷有兮蚰蜒。　又【集韻】佇六切，同□。【爾雅疏】蛝蟲，俗呼馬□。《方言》云：馬蚿，其大者謂之馬蚰是也。蚰音逐。

蚱	【申集中】【虫字部】	蚱	【唐韻】側伯切【集韻】側格切，□音窄。【玉篇】蚱蟬，七月生。　又【本草】蚱蜢。詳蜢字註。又【集韻】側駕切，音詐。義同。　又助駕切，音乍。與鮓同，海魚名。別詳魚部。

蚲	【申集中】【虫字部】	蚲	【唐韻】符兵切【集韻】蒲兵切，□音平。蛑蚲也。　又【篇海】蚲也，可以飾劒。【晉書輿服志】漢制百官朝帶劒，晉始代之以木，貴者猶用玉首，賤者亦用蚲。

</div>
    <div class="pagination">
<a href="康熙字典_page149.html">上一页</a><span>...</span><a href="康熙字典_page145.html">145</a><a href="康熙字典_page146.html">146</a><a href="康熙字典_page147.html">147</a><a href="康熙字典_page148.html">148</a><a href="康熙字典_page149.html">149</a><span class="current-page">150</span><a href="康熙字典_page151.html">151</a><a href="康熙字典_page152.html">152</a><a href="康熙字典_page153.html">153</a><a href="康熙字典_page154.html">154</a><a href="康熙字典_page155.html">155</a><span>...</span><a href="康熙字典_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
