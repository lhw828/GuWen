<!DOCTYPE html>
<html>
<head>
    <meta charset="UTF-8">
    <title>康熙字典 - 第 148 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 148 页/共 976 页</h1>
    <div class="content">蘧	【申集上】【艸字部】	蘧	〔古文〕□【唐韻】强魚切【集韻】權俱切【韻會】求於切，□音渠。蘧麥也。【爾雅註】卽瞿麥。　又【爾雅釋草】出隧，蘧蔬。【註】蘧蔬，似土菌，生菰草中。　又地名。【後漢郡國志】齊國西安有蘧丘里，古渠丘。　又亭名。【水經注】長垣縣有蘧亭。　又姓。【通志氏族略】衞大夫蘧瑗之後，漢有大行令蘧正。　又【集韻】臼許切，音巨。草名。　又其遽切，音詎。有形貌。【莊子齊物論】昔莊周夢爲蝴蝶，俄而覺，則蘧蘧然周也。【韻會】蘧蘧，自得貌。讀平聲。【集韻】讀去聲，字亦或作據。

蘨	【申集上】【艸字部】	蘨	【唐韻】【正韻】□餘招切，音遙。【說文】草盛貌。通作繇。【書禹貢】厥草惟繇。　又【韻會】夷周切，音由。義同。　【集韻】作□。

蘩	【申集上】【艸字部】	蘩	【唐韻】附袁切，音煩。【玉篇】白蒿也。【爾雅釋草】蘩，皤蒿。【韻會】陸璣曰：春始生香，美可蒸食，秋名曰蒿，可以爲葅。【詩周南】于以采蘩。又【豳風】采蘩祁祁。【傳】蘩所以生蠶。【正字通】蠶未出，煑蘩以沃之，則易出。　又【韻補】汾沿切。【左思蜀都賦】攢蔣叢蒲，淥菱江蓮。雜以蘊藻，揉以蘋蘩。

蘪	【申集上】【艸字部】	蘪	【唐韻】武悲切，音眉。【說文】蘪蕪。【爾雅釋草】蘄芷蘪蕪。【註】芎藭苗也。一名薇蕪。【管子地員篇】五臭疇生，蓮與蘪蕪，藁本白芷。【左思蜀都賦】蘪蕪布濩于中阿。【博物志】諸物之相似亂者，蛇牀之亂蘪蕪。　又【爾雅釋草】蘪從水生。【疏】草從水生曰蘪。　又【揚子方言】蘪，無也。【註】謂草穢蕪也。　又【韻會】忙皮切，音麋。義同。○按蘪蕪蘪字，《說文》从艸麋聲，《楚辭》作蘼，《相如賦》作，同異雜出，不能歸一。然考《爾雅》《說文》作蘪，《五經文字》有蘪字，無蘼字，宜從經典爲正。

	【丑集下】【女字部】		【廣韻】【集韻】□力竹切，音六。女字。

	【寅集下】【弓字部】		【集韻】與弛同。

蘫	【申集上】【艸字部】	蘫	【集韻】盧甘切，音藍。【說文】瓜葅也。一曰水淸。　又【廣韻】呼濫切，音。義同。

	【卯集上】【心字部】		【集韻】姑三切，音甘。心伏也。通作甘。

蘬	【申集上】【艸字部】	蘬	〔古文〕□【唐韻】【集韻】□丘追切，音巋。【玉篇】大蘢古也。【爾雅釋草】紅蘢古，其大者蘬。　又【博雅】葵也。　又【說文】薺實也。　又馬蓼，似蓼而大也。【集韻】亦作□。　又【韻會】詡鬼切，音卉。人名。【荀子堯問篇】其在中蘬之言也。【註】中蘬與仲虺同。

蘭	【申集上】【艸字部】	蘭	【唐韻】落干切【集韻】【韻會】【正韻】郞干切，□音闌。【說文】香草也。【陸甸云】闌艸爲蘭，闌不祥也。【陸璣詩疏】其莖似藥草澤蘭，廣而長節，漢諸池苑及許昌宮中皆種之。【易繫辭】同心之言，其臭如蘭。【左傳宣三年】鄭文公妾燕姞，夢天與蘭，曰：蘭有國香，人服媚之。【屈原離騷】紉秋蘭以爲佩。【爾雅翼】一榦一花而香有餘者蘭。　又【本草】木蘭。【屈原離騷】朝搴阰之木蘭兮。　又【管子小匡篇】輕罪入蘭盾、鞈革二戟。【註】蘭卽所謂蘭錡，兵架也。　又脈也。【史記扁鵲傳】夫以陽入隂支蘭藏者生。【註】支者順節，蘭者橫節。隂支蘭，膽藏也。　又布名。【華陽國志】蘭干細布。蘭干，獠言紵也。　又人名。【列子說符篇】宋有蘭子。【張堪註】凡物不知生謂之蘭。【殷敬順曰】《史記》無符傳出入謂之闌。此蘭子謂以技妄遊，義與闌同。　又姓。【通志氏族略】漢有太守蘭廣。　又萑蘭。【前漢息夫躬傳】涕泣流兮萑蘭。【註】萑蘭，淚闌干也。　又芄蘭。【揚子太□經】陽氣親天，萬物芄蘭。【註】芄蘭，茂密也。　又通欄。【後漢東夷傳】徙于馬蘭。【註】蘭卽欄。　又通斕。【吳志孫權傳】童謠曰：黃金車，斑蘭耳。　又【韻補】陵延切，音連。【宋玉招】川谷徑複流潺湲，光風轉蕙氾崇蘭，經堂入奧塵朱筵。

虳	【申集中】【虫字部】	虳	【玉篇】九勿切。鼠也。　又音的。義同。○按與鼠部字音異義同。

蘮	【申集上】【艸字部】	蘮	【唐韻】【集韻】□居例切，音罽。【玉篇】蘮蒘，似芹。【爾雅釋草】蘮蒘，竊衣。詳蒘字註。【王逸九思】蘮蒘兮靑蔥。　又【集韻】【類篇】□其例切，音偈。義同。

蘯	【申集上】【艸字部】	蘯	【直音】音義與蕩同。

蘱	【申集上】【艸字部】	蘱	【唐韻】【韻會】□力遂切，音類。【爾雅釋草】蘱□蕫。【註】蘱似蒲而細。　又【博雅】蘱，□□也。　又地名。【公羊傳宣十年】公孫邾父帥師代邾婁取蘱。　【字彙補】或讀作媿。蘱字原从□作。□字原从貝，不从又作。

蘲	【申集上】【艸字部】	蘲	【集韻】同虆。或作蔂。

蝂	【申集中】【虫字部】	蝂	【唐韻】布綰切【韻會】【正韻】補綰切，□音板。蝜蝂，蟲名。【玉篇】本作版。【爾雅釋蟲】傅，負版。【註】未詳。柳宗元有《蝜蝂傳》。詳蝜字註。

蝃	【申集中】【虫字部】	蝃	【唐韻】同螮。【詩衞風】蝃蝀在東，莫之敢指。　又職悅切，音拙。蜘蛛也。【爾雅□鼄註】江東呼蝃蝥。　又【集韻】都括切，音掇。義同。

蝄	【申集中】【虫字部】	蝄	【玉篇】武兩切。同蛧。

蝇	【申集中】【虫字部】	蠅	【唐韻】【集韻】□余陵切，音僌。【說文】蟲之大腹者。【陸佃云】蠅交其前足，有絞繩之狀。【埤雅】靑蠅亂色，蒼蠅亂聲。【詩小雅】營營靑蠅。【箋】蠅之爲蟲，汙白使黑，汙黑使白，喩佞人變亂善惡也。【後漢隗囂傳】蒼蠅之飛，不過數步，卽託驥尾，可以絕羣。【揚子方言】蠅，東齊謂之羊。【十六國春秋】苻堅議赦，有一大蠅入自窗閒，集于筆端。俄有衣黑小人，大呼：官今大赦。卽向蒼蠅也。　又蠅虎。【古今注】蠅虎，蠅狐也。形似蜘蛛而色灰白，善捕蠅。一名蠅蝗，一名蠅豹。　又人名。【列子湯問篇】甘蠅，古之善射者。　【集韻】或作□。考證：〔【列子殷湯篇】〕　謹照原書改湯問篇。 

	【酉集下】【酉字部】		【廣韻】直倫切【集韻】重倫切，□音。【玉篇】美也。【廣韻】純美酒也。【集韻】純酒。　又【集韻】船倫切，音脣。義同。　又【廣韻】常倫切【集韻】殊倫切，□音純。與醇同。

□	【未集上】【米字部】	□	【字彙補】呂支切，音貍。【黃香九宮賦】操巨□之礉弩。【註】巨□，弩名也。

□	【未集上】【竹字部】	□	【集韻】徒渾切，音屯。【說文】榜也。　又【類篇】丁練切，義同。

	【酉集下】【車字部】		【廣韻】借官切【集韻】祖官切，□音鑽。【玉篇】直轅也。【集韻】車衡三束也。【廣韻】同□。

蝈	【申集中】【虫字部】	蟈	【唐韻】【韻會】□古獲切，音馘。【玉篇】蛙別名。【禮月令】螻蟈鳴。【註】螻蟈，蛙也。【急就篇註】蛙，一名螻蟈，色靑，小形而長股。【周禮秋官蟈氏註】蟈，今御所食蛙也。字从虫國聲。別詳蛙字註。

蝉	【申集中】【虫字部】	蟬	【唐韻】市連切【集韻】【韻會】時連切，□音禪。【揚子方言】蟬，楚謂之蜩。【古今注】齊王后忿死，尸變爲蟬。登庭時嘒唳而鳴，王悔恨，故世名蟬曰齊女也。【大戴禮】蟬飮而不食。【酉陽雜俎】蟬未蛻時名復育。【蠡海集】蟬近陽，依于木，以隂而爲聲。　又【後漢輿服志】侍中中常侍黃金璫，附蟬爲文，貂尾爲飾。【古今注】貂者，取其有文采而不炳煥。蟬，取其淸虛識變也。　又蟬嫣，連也。【前漢揚雄傳】有周氏之蟬嫣兮，或鼻祖于汾隅。　又【揚子方言】蟬，毒也。　又車名。【鹽鐵論】推車之蟬攫，負子之敎也。【註】許愼曰：蟬攫，車類也。　又人名。【大戴禮】顓頊產窮蟬。　又與嬋通。【成公綏嘯賦】蔭脩竹之蟬蜎。　又【集韻】財仙切，音錢。同□，蟲名。　又田黎切，音提。地名。【前漢地理志】樂浪郡黏蟬。　又【正韻】上演切，音善。蜿蟬，舞盤曲貌。【王逸九思】乗六蛟兮蜿蟬。【註】羣蛟之形也。　或作蟺。

蝌	【申集中】【虫字部】	蝌	【唐韻】【集韻】【韻會】□苦禾切，音科。蝌蚪。本作科。【爾雅釋魚】科斗，活東。【疏】蝦蟇子。此蟲一名科斗，一名活東，頭圓大而尾細，古文似之，故孔安國皆云科斗文字是也。【本草】一名懸針，一名水仙子。【李時珍曰】蝌蚪，狀如河豚，頭圓，身上靑黑色，始出有尾無足，稍大則足生尾脫，治疥瘡，又可染鬚髮。【爾雅翼】月大盡生前兩足，月小盡生後兩足。

蝍	【申集中】【虫字部】	蝍	【唐韻】子力切【集韻】節力切，□音卽。蝍蛆，蜈蚣也。詳蛆字註。　又蝍□。【博雅】蝍□，尺蠖也。　又蝍蛉。【博雅】蝍蛉，倉螘也。　又【廣韻】資悉切，音喞。飛蟲名。

蝎	【申集中】【虫字部】	蝎	【唐韻】胡葛切【集韻】何葛切，□音褐。【說文】蝤蠐也。【爾雅釋蟲】蝤蠐，蝎。【又】蝎，蛣□。【註】木中蠹蟲。【又】蝎，桑蠹。【註】卽蛣□。【嵆康荅難養生論】蝎盛則木朽。【曹植藉田論】封人有以輕鑿修鉤去樹之蝎者，曰：不識天下亦有蝎乎。曰：三苗、共工，非堯之蝎與。【劉勰新論】身之有慾，如樹之有蝎。【揚子方言】蝎，噬逮也，東齊曰蝎，北燕曰噬逮。又餅名。【釋名釋飮食】餅名有蝎餅。　又【集韻】胡公切，音洪。籀文虹字。考證：〔【爾雅釋蟲】蝎，蛣。【註】木中蟲。【又】蝎，桑蠹。【註】卽蛣。〕　謹照原文兩蛣□改蛣□。木中下增蠹字。〔【揚子方言】蝎，噬逮也，東齊曰蝎，北燕曰噬逮。〕　謹按此係釋訓詁與上下文釋蟲名者不類，謹將此段移置下文如樹之有蝎下，加又字以别之。又按方言原文北燕曰噬爲句，逮通語也爲句不連讀。今省逮字。〔【嵆康客難養生論】〕　謹照原文客改荅。 

蝏	【申集中】【虫字部】	蝏	【集韻】唐丁切，音亭。蝏。詳字註。　又蜻蝏。【本草】一名蜻蛉。詳蜻字註。

蝐	【申集中】【虫字部】	蝐	【集韻】莫佩切，音妹。與瑁同。【類篇】瑇瑁，龜屬。或从虫。　又莫代切，音。義同。

蝑	【申集中】【虫字部】	蝑	【唐韻】相居切【集韻】【韻會】【正韻】新於切，□音胥。【說文】蜙蝑也。【爾雅釋蟲】蜤螽，蜙蝑。【揚子方言】舂黍謂之蜙蝑。互詳蜙、蚗二字註。　又【集韻】寫與切，音湑。象呂切，音敘。義□同。　又【廣韻】司夜切，音卸。鹽藏蟹。　【集韻】或作□□□。

蝒	【申集中】【虫字部】	蝒	【唐韻】武緣切【集韻】彌延切，□音綿。【說文】馬蜩。　或作□。【類篇】又作□。

螐	【申集中】【虫字部】	螐	【集韻】汪胡切，音烏。螐蠋，蟲名，通作烏。【爾雅釋蟲】蚅，烏蠋。詳蚅字註。

蝓	【申集中】【虫字部】	蝓	【唐韻】羊朱切【集韻】容朱切，□音兪。【說文】螔蝓也。【爾雅釋魚】蚹蠃，螔蝓。【註】卽蝸牛也。【儀禮土冠禮註】蠃醢，螔蝓醢。　又【揚子方言】蜘蛛謂之螔蝓。　又【類篇】夷周切，音猶。義同。或作□。考證：〔【爾雅釋蟲】蚹蠃，螔蝓。〕　謹照原書釋蟲改釋魚。 

	【午集下】【禾字部】		【廣韻】【集韻】□他玷切，音忝。鄕名，在濟北蛇丘縣。

	【寅集下】【弓字部】		【集韻】【韻會】□迄葉切，音脅。【集韻】弓强。　又【廣韻】虛業切【集韻】虛涉切，□音偞。【玉篇】弓弽也。【集韻】射決也。一作弽。

□	【未集上】【竹字部】	□	【集韻】此忍切，音笉。小竹。

□	【未集中】【糸字部】	□	【玉篇】同紼。

□	【未集上】【米字部】	□	【集韻】胡讒切，音咸。稻不粘者。　又【廣韻】古甜切【集韻】堅嫌切，□音兼。義同。一曰靑稻白米。　又【集韻】賢兼切，音嫌。稻名。

	【卯集上】【心字部】		【集韻】丑吏切，音呬。心不安也。

	【酉集上】【言字部】		【等韻】七玉切，音促。言急也。【正字通】通用促。

	【酉集下】【車字部】		【廣韻】息流切【集韻】思流切，□音修。【玉篇】□，載喪車。

虍	【申集中】【虍字部】	虍	〔古文〕□【唐韻】荒烏切，音呼。【字林】虎文也。【六書正譌】象其文章屈曲也。　又【通志六書略】象虎而刳其肉其皮之形。【類篇】凡虍之類皆从虍。○按《說文》《玉篇》《類篇》等書，虍虎虤分作三部，今从《字彙》《正字通》倂入。

虎	【申集中】【虍字部】	虎	〔古文〕□虝□【唐韻】火古切【集韻】【韻會】火五切，□音滸。【玉篇】惡獸也。【說文】山獸之君，从虍从儿，虎足象人也。【徐鉉註】象形。【易乾卦】風從虎。【詩小雅】匪兕匪虎，率彼曠野。【大戴禮】三九二十七主星，星主虎，故虎七月而生。【述異記】虎千年，則牙蛻而角生。　又姓。【廣韻】漢有合浦太守虎旗，其先八元伯虎之後。　又州名，唐有虎州，後避太祖諱攺武州。　又灘名。【水經注】夷水又東逕虎灘。　又山名。【吳越春秋】吳王葬閶門外，金玉精上浮爲白虎，名虎丘。　又便器名。【西京雜記】漢朝以玉爲虎子，以爲便器。　又與琥通。【吳志裴松之註】虞翻曰：僕聞虎魄不取腐芥。　【六書正譌】象虎踞而回顧之形。　【篇海】儿rén，古人字，虎足象人，故从人。从几，誤。　【干祿字書】通作□。

虏	【申集中】【虍字部】	虜	【唐韻】郞古切【集韻】【韻會】籠五切，□音魯。虜掠也。【漢書晉灼註】生得曰虜，斬首曰獲。　又地名。【水經注】淄水又東逕臨淄縣故城，其外郭卽晉獻公所徙臨淄城也，世謂之虜城。　【六書正譌】生得者，則以索貫而拘之，故字从毌从力。俗从男，非。

虐	【申集中】【虍字部】	虐	〔古文〕□□【唐韻】魚約切【集韻】【韻會】逆約切，□音瘧。【增韻】苛也。【書湯誥】以敷虐于爾萬方百姓。　又災也。【書盤庚】殷降大虐。【傳】我殷家于天降大災。　又【說文】殘也。【左傳襄十八年】陵虐神主。【註】數伐魯，殘民人。　又【韻補】宜照切，叶去聲。【毛詩】匪用爲敎，覆用爲虐。借曰未知，亦聿旣髦。　又宜戟切，音逆。【史記敘傳】子羽暴虐，漢行功德。　【類篇】本作□，亦作、□。

虑	【申集中】【虍字部】	虑	【玉篇】房七切。愁貌。（慮）【唐韻】【集韻】【韻會】【正韻】□良據切，音鑢。【說文】謀思也。从思，虍聲。思有所圖曰慮，慮，猶縷也。【增韻】憂也，疑也。【書太甲】弗慮胡獲。【註】欲其謹思之也。【大學】安而后能慮。【朱註】謂處事精詳。　又度也。【揚子太□經】立督慮也。【註】督，正也。慮，度也。運以正度也。　又總計曰亡慮。【前漢書註】舉凡之辭，言不待計慮而知其大凡也。　又軍前所持幡曰慮無。【左傳宣十二年】前茅慮無。【註】慮有無也。【正義】明爲思慮其所無之事，使知而爲之備也。　又【釋名】慮，旅也，旅，衆也。【易繫辭】一致而百慮。【註】慮及衆物，以一定之也。　又姓。【左傳】南蒯臣慮癸。　又【廣韻】力居切【集韻】【韻會】【正韻】凌如切，□音閭。【正韻】思慮也。【淮南子原道訓】恬然無思，澹然無慮。以天爲蓋，以地爲輿。　又木名。【爾雅釋木】諸慮，山櫐也。　又地名。隆慮，在河內。無慮，在遼東。取慮，在臨淮。且慮，在遼西。昌慮，在海東。隆音林，取音趣，且音苴。　又【古今字考】兩舉切，音呂。【箕山歌】日月運照，靡不記睹。游放其閒，何所却慮。　又【正字通】盧谷切，音錄。【唐書百官志】大理寺掌折獄詳□，凡繫囚，五日一慮。【前漢雋不疑傳】每行縣，錄囚徒還。【師古註】錄囚，今云慮囚，本錄聲之去者耳。近俗不曉其意，訛爲思慮之慮，失其源矣。◎按師古此言近於識字，而實未通韻。惟未通韻，亦未爲識字之源也。蓋每字原具四聲，如慮字從平聲起韻，閭呂慮錄，則閭字爲慮字之平，呂字爲慮字之上，錄字爲慮字之入也。慮本訓謀思，然兼有詳審之義，故漢書錄囚亦卽慮囚也。慮字原具入聲，有錄音，豈必專屬去聲，爲得字之源乎。　又叶郞古切，音魯。【楚辭九章】惟佳人之獨懷兮，折芳椒以自處。曾歔欷之嗟嗟兮，獨隱伏而思慮。〇按本从思，《說文》玉篇都入思部。字彙倂入心部，取其便考。（慮）考證：〔【大學】安而后能慮。【朱註】處事精詳也。〕　謹照原文改爲謂處事精詳。

	【酉集下】【邑字部】		【集韻】同鄖。【左傳宣四年】若敖娶於。【註】本作鄖。

虒	【申集中】【虍字部】	虒	【唐韻】息移切【集韻】相支切，□音斯。【說文】委虒，虎之有角者。　又地名。【前漢地理志】蜀郡緜虒。　又上虒，亭名。【水經注】斷梁城卽上虒亭也。　又下虒，臺名。【劉歆遂初賦】過下虒而歎息兮，悲平公之作臺。　又虒祁，宮名。【左傳昭八年】晉平公築虒祁之宮。　又【類篇】田黎切，音題。虒奚，縣名。　又丈尔切，音豸。【司馬相如上林賦】偨池茈虒。【註】茈虒，不齊也。　【直音】作虒虒。虒字中的虎从人作，虒字从从□作。

虓	【申集中】【虍字部】	虓	【唐韻】許交切【集韻】【韻會】【正韻】虛交切，□音哮。【說文】虎鳴也。【詩大雅】進厥虎臣，闞如虓虎。【傳】虎之自怒虓然。【晉書王戎傳】戎年六七歲，宣武場觀戲，猛獸大檻中虓怒震地。　又【類篇】一曰師子也。　又【韻會】亦作唬。【韓愈征蜀聮句】下書遏雄唬。　或作猇。

</div>
    <div class="pagination">
<a href="康熙字典_page147.html">上一页</a><span>...</span><a href="康熙字典_page143.html">143</a><a href="康熙字典_page144.html">144</a><a href="康熙字典_page145.html">145</a><a href="康熙字典_page146.html">146</a><a href="康熙字典_page147.html">147</a><span class="current-page">148</span><a href="康熙字典_page149.html">149</a><a href="康熙字典_page150.html">150</a><a href="康熙字典_page151.html">151</a><a href="康熙字典_page152.html">152</a><a href="康熙字典_page153.html">153</a><span>...</span><a href="康熙字典_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
