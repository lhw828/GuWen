<!DOCTYPE html>
<html>
<head>
    <meta charset="UTF-8">
    <title>康熙字典 - 第 17 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 17 页/共 976 页</h1>
    <div class="content">	【寅集下】【广字部】		【唐韻】【集韻】□子余切，音苴。【說文】人相依也。　又【廣韻】七賜切，音刺。又【集韻】子與切，苴上聲。又在呂切，音沮。義□同。

濙	【巳集上】【水字部】	濙	【唐韻】【集韻】【韻會】【正韻】□烏迥切，音瑩。濎濙，小水貌。【揚雄甘泉賦】梁弱水之濎濙兮。【註】濙，絕小水也。　又【集韻】【韻會】□扃切【正韻】于平切，□音熒。義同。　又瀅濙，水回旋貌。【杜甫詩】洪波左瀅濙。　【集韻】熒滎瀅音義同，□烏迥切。

濝	【巳集上】【水字部】	濝	【集韻】渠之切，音其。水名。【山海經】沮洳之山，濝水出焉。　又水名。【水經注】水出垣縣王屋西山濝溪。

炩	【巳集中】【火字部】	炩	【篇海】力正切，音令。火也。

濚	【巳集上】【水字部】	濚	【玉篇】同濴。【集韻】澴瀯，水回貌。

濛	【巳集上】【水字部】	濛	【唐韻】【正韻】莫紅切【集韻】【韻會】謨蓬切，□音蒙。【說文】微雨也。【詩豳風】零雨其濛。或作靀。　又濛鴻，元氣未分貌。【春秋命曆序】濛鴻萌兆。　又水名。【水經注】水出上邽縣西北邽山。　又水名。【山海經】邽山濛水出焉，南流注於洋水。　又【廣韻】莫孔切【集韻】【韻會】【正韻】母摠切，□音蠓。濛澒，大水。一曰小溝。考證：〔又水名。【山海經】濛水，出漢陽，西入江。〕　謹按水經江水註引山海經蒙水出漢陽西入江。蒙字無水旁。不當引入濛字下。今據改爲山海經邽山濛水出焉，南流注於洋水。 

濜	【巳集上】【水字部】	濜	【廣韻】慈忍切【集韻】【韻會】在忍切，□音盡。濜溳，水流急貌。一曰水波參差相次貌。【郭璞江賦】溭淢濜溳。　又【唐韻】【集韻】□鉏引切，義同。　又【廣韻】【集韻】□徐忍切，音燼。水名。【水經注】襄陽濜水，出襄鄕縣東北陽中山。　又水名。【水經】沔水東逕白馬戍南，濜水出焉。　又【廣韻】將鄰切，音津。氣之液也。本作□。

濞	【巳集上】【水字部】	濞	【唐韻】【集韻】【韻會】□匹備切，音淠。【說文】水暴至聲。【左思吳都賦】濞焉洶洶。　又滂濞，水聲。【司馬相如上林賦】滂濞沆漑。　又彭濞，蘊積貌。【淮南子俶眞訓】譬若周雲之蘢蓯，遼巢彭濞而爲雨。　又懿濞，深邃貌。【王延壽魯靈光殿賦】屑黶翳以懿濞。　又【集韻】平祕切，音贔。又【廣韻】【韻會】匹詣切【集韻】匹計切，□音媲。義□同。　又水名。【通典】吐蕃有西洱海，東南流入西洱河，合流而東，號曰漾濞水。　【六書故】濞，與淠通。【集韻】濞，通作□。

濟	【巳集上】【水字部】	濟	〔古文〕泲【唐韻】【集韻】【韻會】【正韻】□子禮切，音秭。水名。【說文】水出常山郡房子縣贊皇山。【釋名】濟，濟也，源出河北濟河而南也。【風俗通山澤篇】濟者齊，齊其度量也。【書禹貢】導沇水，東流爲濟。【傳】泉源爲沇，流去爲濟。　又水名，出酈縣。【山海經】支離之山，濟水出焉。　又濟南，郡名。【廣輿記】漢初爲濟南國，景帝時分郡。　又濟濟，衆盛之貌。一曰多威儀也。【詩大雅】濟濟多士。　又【廣韻】【集韻】【韻會】【正韻】□子計切，音霽。渡也。【揚子方言】過渡謂之涉濟。【詩邶風】濟有深涉。　又止也。【詩鄘風】旣不我嘉，不能旋濟。　又與霽通。亦止也。【爾雅釋天】濟，謂之霽。【疏】濟，止也。今南陽人呼雨止爲霽。　又成也。【左傳僖二十年】以欲從人則可，以人從欲鮮濟。　又利用也。【易繫辭】臼杵之利，萬民以濟。　又益也。【左傳桓十一年】莫敖曰：盍請濟師于王。又賙救也。【易繫辭】知周乎萬物，而道濟天下。　又相助也。【易謙卦】天道下濟而光明。　又【揚子方言】濟，憂也。陳楚或曰溼，或曰濟。　又讀作擠，滅也。【晉語】二帝用師，以相濟也。【註】濟，當讀爲擠。　又【集韻】前西切，音齊。濟濟，祭祀容。　又在禮切，音薺。與霽同。

□	【未集上】【米字部】	□	【五音集韻】杜外切，音兌。屑也。

	【卯集下】【支字部】		【廣韻】【集韻】□章移切，音支。【廣雅】多也。【張衡西京賦】炙炰夥，淸酤。　又【廣韻】【集韻】□支義切，音寘。義同。

□	【備考】【未集】【竹字部】	□	【五音篇海】音奠。

濠	【巳集上】【水字部】	濠	【廣韻】【集韻】【韻會】【正韻】□胡刀切，音豪。水名，在鍾離。【水經注】水出莫耶山東北之溪。　又州名。【廣輿記】江南鳳陽府，秦屬九江郡，東漢爲鍾離侯國，隋唐宋曰濠州。又城下池也。通作壕。

	【寅集下】【广字部】		【五音集韻】五犯切，音儼。峻也。　又【集韻】同。詳字註。

濡	【巳集上】【水字部】	濡	【唐韻】人朱切【集韻】【韻會】汝朱切，□音儒。水名。【說文】水出涿郡故安，東入漆洓。【廣輿記】濡水，出易州窮獨山。一名聖女水。　又水出蒼梧。【水經注】水出永豐縣西北濡山。　又漬也。【詩邶風】濟盈不濡軌。　又滯也。【孟子】是何濡滯也。　又鮮澤也。【詩小雅】六轡如濡。　又溺也。【史記倉公傳】不亟治病，必入濡腎。　又溼也。【禮曲禮】濡肉齒決。　又含忍曰濡。【史記聶政傳】無濡忍之心。【註】濡，潤也。人性溼潤，則能含忍。　又【集韻】【韻會】□人之切，音而。水名。【左傳昭七年】公與齊侯燕人盟于濡上。【註】濡水，出高陽縣，東北至河閒鄚縣，入易水。　又與胹通。【禮內則】濡豚，濡雞。【註】濡，謂亨之以汁和也。　又【集韻】詢趨切，音須。義同。　又人余切，音如。安也。【莊子徐無鬼】有濡需者。【註】濡需，謂偷安須臾之頃。　又【唐韻】乃官切【集韻】奴官切，□音渜。水名，在遼西。【水經注】濡水，出禦夷鎭東南。　又【集韻】而由切，音柔。柔忍也。或作□。　又【集韻】【正韻】□乳兗切，音耎。與輭軟同。柔也。通作耎。　又【集韻】儒遇切，音孺。亦沾溼也。　又奴亂切，與渜同。沐浴餘潘也。　又奴臥切，懦去聲。水貌。

濢	【巳集上】【水字部】	濢	【唐韻】遵誄切【集韻】祖誄切，□音嗺。【說文】小溼也。一曰汁漬也。　又【廣韻】【集韻】□七醉切，音翠。義同。一曰下溼也。

濤	【巳集上】【水字部】	濤	【唐韻】【集韻】【韻會】【正韻】□徒刀切，音陶。【說文】大波也。【郭璞江賦】激逸勢以前驅，乃鼓怒而作濤。　又【集韻】陳留切，音儔。義同。　又是酉切，音受。與□同。水名，在蜀。或作濤。　又大到切，音導。與燾同。【說文】溥覆照也。　又【韻補】叶陳如切，音除。【柳宗元詩】蒸蒸在家，其父世漁。飮酒不節，死於風濤。

濥	【巳集上】【水字部】	濥	【廣韻】羊忍切【集韻】【韻會】【正韻】以忍切，□音引。【說文】水脈行地中濥濥也。一曰水門。　又【廣韻】【集韻】□羊晉切，音酳。義同。

濦	【巳集上】【水字部】	濦	【唐韻】【正韻】於謹切【集韻】【韻會】倚謹切，□音隱。水名。【說文】水出潁川陽城少室山，東入潁。或作，亦作溵。　又汨濦，水聲也。【司馬相如上林賦】汨濦漂疾。　又【集韻】【韻會】□於斤切，音殷。又【集韻】於靳切，音。義□同。

焤	【巳集中】【火字部】	焤	【集韻】奉甫切，音輔。本作腐。爛也。

濧	【巳集上】【水字部】	濧	【廣韻】【集韻】□徒對切，音隊。【博雅】漬也。一曰濡也。　又澹濧，猶澹□也。【杜甫詩】倒影垂澹濧。一作瀩。　又【集韻】都內切，音對。義同。

濩	【巳集上】【水字部】	濩	【唐韻】胡郭切【集韻】【韻會】黃郭切，□音穫。【說文】雨流霤下貌。　又【玉篇】煑也。【詩周南】是刈是濩。　又潰濩。水勢相激貌。【郭璞江賦】潰濩泧漷。　又蠖濩，宮室深邃貌。【揚雄甘泉賦】蜵蜎蠖濩之中。　又水名。【山海經】松果之山，濩水出焉。　又濩濩，水名。【山海經】泰戲山北三百里曰石山，濩濩之水出焉。【註】濩，音如尺蠖之蠖。　又鳥名。【山海經】靑丘之山有鳥，名灌灌。【註】灌灌，或作濩濩。　又【廣韻】一虢切【集韻】【韻會】屋郭切，□音擭。濩澤，縣名。【前漢地理志】屬河東郡。　又【集韻】胡陌切，音獲。義同。　又【廣韻】胡誤切【集韻】【韻會】【正韻】胡故切，□音護。布濩，流散也。【張衡東京賦】聲敎布濩。　又大濩，湯樂名。【周禮春官大司樂疏】濩，卽救護也。救護使天下得所也。一作頀，亦音獲。【左傳襄二十九年】見舞大濩者，徐邈讀。考證：〔【揚雄甘泉賦】婣娟蠖濩之中。〕　謹照原文婣娟改蜵蜎。 

濪	【巳集上】【水字部】	濪	【集韻】千定切，音靘。【說文】冷寒也。

瀒	【巳集上】【水字部】	瀒	【集韻】同澀。

□	【未集上】【米字部】	□	【集韻】乃計切，泥去聲。糟濃者。

□	【未集上】【竹字部】	□	【集韻】居希切，音機。竹名。

煾	【巳集中】【火字部】	煾	【廣韻】【集韻】□烏切，音恩。同□。詳□字註。　又【集韻】烏昆切，音溫。本作熅。詳熅字註。

濫	【巳集上】【水字部】	濫	【唐韻】【集韻】【韻會】【正韻】□盧瞰切，音纜。【說文】氾也。【增韻】水延漫也。【家語】其源可以濫觴。【註】濫，謂泛濫，小流貌。　又溢也。【水經注】其水陽焊不耗，隂霖不濫。　又□溢曰濫。【詩商頌】不僭不濫。　又竊也。【賈誼新書道術篇】反禮爲濫。　又漬也。【魯語】宣公濫于泗淵。【註】漬罟于泗水之淵，以取魚也。　又失實曰濫。【左傳昭八年】民聽濫也。　又浮辭也。【陸機文賦】每除煩而去濫。　又音之速疾而僭差曰滌濫。【禮樂記】狄成滌濫之音作，而民淫亂。　又【集韻】【韻會】□杜覽切，音啖。竹聲也。【禮樂記】竹聲濫濫以立會。【註】濫之意猶擥聚也。　又【廣韻】胡黯切【集韻】【韻會】戸黤切，□音檻。泉名。【爾雅釋水】濫泉正出。或作□。通作檻。　又水名。【前漢地理志】降狄道東有白石山濫水。　又【集韻】魯敢切，音覽。與灠同。漬果也。【禮內則】漿水醷濫。鄭註：濫以諸和水也。紀莒之閒，名諸爲濫。【釋文】乾桃乾梅皆曰諸。　又【集韻】盧甘切，音藍。邑名。【春秋昭三十一年】黑肱以濫來奔。　又胡暫切與鑑。同。陶器，如甀大口，以盛冰。【周禮天官】春秋治鑑。或从水，亦作□。　又浴器也。【莊子則陽篇】同濫而浴。考證：〔【禮樂記】竹聲濫以立會。〕　謹照原文以上增濫字。〔【禮內則】醷濫。【註】以諸和水也。【揚子方言】紀莒之閒，名諸爲濫。〕　謹按紀莒之閒二句出內則註，不出方言。謹照原文改禮內則漿水醷濫。鄭註濫以諸和水也。紀莒之閒，名諸爲濫。 

濬	【巳集上】【水字部】	濬	〔古文〕□【唐韻】私閏切【集韻】【韻會】【正韻】須閏切，□音浚。【說文】深通川也。【書舜典】封十有二山濬川。　又凡深皆曰濬。【爾雅釋言】濬，幽深也。【詩商頌】濬哲惟商。　又州名。【廣輿記】大名府濬縣，古衞邑，漢黎陽，五代濬州。　【玉篇】同浚。考證：〔【書堯典】封十有二山濬川。〕　謹照原書堯典改舜典。 

濭	【巳集上】【水字部】	濭	【集韻】【韻會】□於蓋切，音藹。晻濭，鬱隂也。一曰雲氣之貌。【前漢郊祀歌】露夜零，晝晻濭。　又【集韻】丘蓋切，音磕。船著沙。

濮	【巳集上】【水字部】	濮	【唐韻】【集韻】【韻會】【正韻】□博木切，音卜。水名。【說文】水出東郡濮陽，南入鉅野。【水經】瓠子河，出東郡濮陽縣北河，東至濟隂句縣爲新溝，又東北過廩丘縣爲濮水。　又州名。【廣輿記】屬東昌府，春秋衞成公都此，漢鄄城，隋濮州。　又竹名。【前漢哀牢夷傳】其竹節相去一尺，名濮竹。　又【孫□雞林類事】高麗方言謂鼓曰濮。

濯	【巳集上】【水字部】	濯	【唐韻】【集韻】【韻會】【正韻】□直角切，音濁。【說文】□也。【詩大雅】可以濯罍。【傳】濯，滌也。【儀禮特牲饋食禮】反告濯具。【註】濯，漑也。　又洗心亦曰洒濯。【左傳襄二十一年】洒濯其心。　又【爾雅釋詁】濯，大也。【詩大雅】王公伊濯。　又光明也。【詩大雅】鉤膺濯濯。　又【博雅】濯濯，肥也。一曰娛遊也。【詩大雅】麀鹿濯濯。　又山無草木之貌。【孟子】是以若彼濯濯也。　又飮也。【禮少儀疏】將飮之，而跪之，曰賜濯。濯，猶飮也。　又湖名。【廣輿記】濯湖，在江西瑞州府新昌縣。　又【集韻】式灼切，音爍。水貌。　又【廣韻】【集韻】【韻會】【正韻】□直敎切，音棹。【博雅】潲濯，滫也。一曰浣衣。　又同櫂。【前漢元后傳】輯濯越歌。【註】濯，與櫂同。　又【韻補】叶玉切，音逐。【陶潛詩】洋洋平津，乃漱乃濯。邈邈遐景，載欣載矚。

濰	【巳集上】【水字部】	濰	【唐韻】以追切【集韻】【韻會】夷隹切，□音惟。水名。【書禹貢】濰湽其道。【前漢地理志】水出琅邪箕屋山，北至都昌縣，入海。　又縣名。【廣輿記】濰縣，屬萊州府，本漢膠東地，隋北海，唐濰州。

濱	【巳集上】【水字部】	濱	〔古文〕□□□【唐韻】必鄰切【集韻】【韻會】【正韻】□民切，□音賓。水際也。【書禹貢】海濱廣斥。　又地近亦曰濱。【史記貨殖傳】鄒魯濱洙泗。　又【韻會】毗賓切。與頻通。【詩大雅】池之竭矣，不云自頻。【箋】頻作濱，厓也。　又【韻補】叶□眠切，音邊。【蘇轍詩】送我出重嶺，長揖淸江濱。我老益不堪，惟有二頃田。　【集韻】或作瀕。考證：〔古文□〕　謹按□古涉字，中从三。今濱下引古文□字，應照古涉字改偏旁爲□。 

濲	【巳集上】【水字部】	濲	【廣韻】【集韻】□古祿切，音榖。水名。在河內。【顏延之詩】伊濲絕津濟。或作榖。

濳	【巳集上】【水字部】	濳	【正字通】潛，字書作濳。◎按說文，从水朁聲。朁字上从二兂，自應以潛字爲正。今依說文，將音義俱移入潛字下，此不備載。

	【寅集下】【广字部】		【唐韻】戸關切【集韻】胡關切，□音還。【說文】屋牝瓦下。　又【說文】一曰綱維也。

濴	【巳集上】【水字部】	濴	【廣韻】余傾切，音營。【玉篇】水泉貌。一曰波勢回貌。【集韻】同濚。

濼	【巳集上】【水字部】	濼	【唐韻】【集韻】□盧谷切，音祿。【說文】齊魯閒水也。【玉篇】水在濟南。【水經注】濼水，出歷縣故城西南泉源上。　又【集韻】【韻會】□盧督切，音磟。又【廣韻】【集韻】□普木切，音朴。又【廣韻】盧各切【集韻】【韻會】【正韻】歷各切，□音洛。義□同。　又【廣韻】【集韻】【韻會】【正韻】□匹各切，音粕。【玉篇】陂濼也。一曰大池，山東名濼，幽州名淀，俗作泊。　又【廣韻】郞擊切【集韻】郞狄切，□音歷。藥草名。【爾雅釋草】濼，貫衆。　又【集韻】弋灼切，音藥。又式灼切，音爍。義□同。或从艸作□。　【集韻】或作□。亦省作。

濽	【巳集上】【水字部】	濽	【正字通】俗灒字。

濾	【巳集上】【水字部】	濾	【集韻】【正韻】良據切【韻會】良豫切，□音慮。【玉篇】濾水也。一曰洗也，澄也。唐白行□有濾水羅賦。【註】羅者，濾水具，用輕紗粗葛爲之。滓在上，水在下，則水潔淨。

濿	【巳集上】【水字部】	濿	【正字通】與砅同。【說文】力制切，音例。履石渡水也。【集韻】通作厲。

瀀	【巳集上】【水字部】	瀀	【唐韻】【集韻】【韻會】【正韻】□于求切，音優。【說文】澤多也。【玉篇】渥也，寬也，漬也。今作優。【金石錄】楚相孫叔敖□，優游作瀀嗂。

瀁	【巳集上】【水字部】	瀁	【說文】古文漾字。【書禹貢】嶓冢導漾。【史記夏本紀】作嶓冢導瀁。餘詳十一畫。　又【廣韻】余兩切【集韻】【韻會】【正韻】以兩切，□音養。瀇瀁，水貌。一曰瀁瀁，無涯際也。　又沆瀁，亦廣大之貌。【左思吳都賦】澒溶沆瀁。【集韻】或作潒。

瀂	【巳集上】【水字部】	瀂	【集韻】鹵，或从水作滷。亦作瀂。

□	【備考】【辰集】【日字部】	□	【五音篇海】同昆。

□	【未集上】【竹字部】	□	【字彙補】何瞎切，音轄。拾□也。

瀄	【巳集上】【水字部】	瀄	【廣韻】阻瑟切【集韻】【韻會】【正韻】側瑟切，□音櫛。瀄汨，水聲。一曰水流貌。【嵆康琴賦】瀄汨澎湃。　又【增韻】水相揳也。【司馬相如上林賦】偪側泌瀄。

瀅	【巳集上】【水字部】	瀅	【廣韻】烏定切【集韻】【韻會】【正韻】縈定切，□音瑩。汀瑩，小水。一曰水澄也。【韓愈詩】曲江汀瀅水平盃。　又【玉篇】【集韻】□烏迥切。音熒。與濙同。　又【集韻】涓熒切，扃上聲。水名，在襄陽。　又吉成切，音頸。絕小水也。

瀆	【巳集上】【水字部】	瀆	【唐韻】【集韻】【韻會】徒谷切【正韻】杜谷切，□音牘。【說文】溝也。【爾雅釋水】注澮曰瀆。　又江河淮濟爲四瀆。【釋名】瀆，獨也。各獨出其水而入海也。【白虎通巡狩篇】瀆者，濁也。中國垢濁，發源東注海，其功著大，故稱瀆。【風俗通山澤篇】瀆者，通也，所以通中國垢濁。　又小渠也。【賈誼弔屈原賦】彼尋常之汙瀆兮，豈能容吞舟之魚。　又慁也，重複也。【易蒙卦】再三瀆，瀆則不告。　又慢也。【易繫辭】君子上交不諂，下交不瀆。　又易也。【左傳成十六年】瀆齊盟而食話言。　又山名。【史記封禪書】瀆山，蜀之汶山也。　又【集韻】【韻會】【正韻】□大透切，音豆。句瀆，地名。【左傳桓十二年】公及宋公盟于句瀆之丘。　又與竇同。【左傳襄三十年】伯有自墓門之瀆入。瀆，徐邈音豆。考證：〔【爾雅釋水】江湖淮濟爲四瀆。〕　謹照原文江湖改江河。 

</div>
    <div class="pagination">
<a href="康熙字典_page16.html">上一页</a><span>...</span><a href="康熙字典_page12.html">12</a><a href="康熙字典_page13.html">13</a><a href="康熙字典_page14.html">14</a><a href="康熙字典_page15.html">15</a><a href="康熙字典_page16.html">16</a><span class="current-page">17</span><a href="康熙字典_page18.html">18</a><a href="康熙字典_page19.html">19</a><a href="康熙字典_page20.html">20</a><a href="康熙字典_page21.html">21</a><a href="康熙字典_page22.html">22</a><span>...</span><a href="康熙字典_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
