<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 411 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 411 页/共 976 页
  </h1>
  <div class="content">
   判	【子集下】【刀字部】	判	【唐韻】【集韻】【韻會】【正韻】□普半切，音泮。【說文】分也。从刀，半聲。【玉篇】分散也。又【增韻】半也。【周禮地官媒氏】掌萬民之判。【註】判，半也。得耦爲合，主合其半。又【周禮秋官朝士】凡有責者，有判書以治則聽。【註】判，分半而合者，故書判爲辨。又【前漢翟方進傳】天地判合。【註】師古曰：判之言片也。又斷也。【唐書選舉志】試身言書判。又【韻會】宰相出典州曰判。又通作牉。【字林】牉合其半，以成夫婦。【儀禮喪服禮】夫妻牉合。又通作泮。【史記陸賈傳】自天地剖泮。

削	【子集下】【刀字部】	削	【唐韻】【正韻】息約切【集韻】思約切，□相入聲。【說文】鞞也。从刀，肖聲。一曰析也。【徐曰】今人音笑。刀之匣也。又【玉篇】刻治也。【增韻】刮削也。【詩大雅】削屢馮馮。【註】牆成而削治重復也。又小侵也。【書君□】無倚法以削。又弱也。【孟子】魯之削也滋甚。又奪除也。【禮王制】君削以地。又器名。【周禮冬官考工記】築氏爲削，長尺博寸，合六而成規。【註】今之書刀。【疏】古者未有紙筆，則以削刻字。至漢雖有紙筆，仍有書刀，是古之遺法也。又【集韻】仙妙切【正韻】蘇弔切，□音笑。刀室也。【前漢貨殖傳】質氏以酒削而鼎食。【註】師古曰：削謂刀劒室也。人有刀劒室，惡者爲酒濯，令更新也。【集韻】本作韒，或作鞘□。又【集韻】【韻會】【正韻】□所敎切，音稍。【周禮天官】家削之賦。【註】二百里家削。【疏】家削之賦者，謂二百里之內地名削，其中有大夫采地，謂之家，故名家削。【集韻】本作□，通作稍。又【集韻】七削切，音峭。削格，所以施羅綱也。又叶息七切，音悉。【蘇軾榧子詩】□爲君倚几，滑淨不容削。物微興不淺，此贈毋輕擲。

剗	【子集下】【刀字部】	剗	【唐韻】初限切【集韻】【韻會】楚限切【正韻】楚□切，□音鏟。【玉篇】削也。【集韻】平也。【戰國策】剗而類，破吾家。【前漢班固敘傳】革剗五等，制立郡縣。又【集韻】側展切，音展。刈也。【蘇軾牛戩畫詩】王師本不戰，賊壘何足剗。笑指塵壁閒，此是老牛戩。又【韻會】初諫切，鏟去聲。攻也，平治也。本作□，今文作剗。【韓愈詩】活計以鋤剗。

耚	【未集中】【耒字部】	耚	【廣韻】敷羈切【集韻】【韻會】攀麋切【正韻】篇夷切，□音披。【博雅】耕也。　又【玉篇】小高也。

□	【未集下】【肉字部】	□	【字彙補】與胯同。

冥	【子集下】【冖字部】	冥	【唐韻】莫經切【集韻】【韻會】忙經切【正韻】眉兵切，□音銘。【說文】幽也。从日六，冖聲。日數十，十六日而月始虧，冖亦夜也。【爾雅釋言】幼也。【註】幼稚者，冥昧也。【詩小雅】噦噦其冥。【前漢五行志】其廟獨冥。【註】暗也。【玉篇】窈也，夜也，草深也。又靑冥，天也。【楚辭九章】據靑冥而攄虹。又北冥，海也。【莊子逍遙遊】北冥有魚。【正韻】通作溟。又玄冥，水神。【禮月令】其神玄冥。【註】少皡氏子曰脩，曰熙，爲水官。又【集韻】【韻會】母迥切【正韻】母耿切，□銘上聲。【詩小雅】無將大車，維塵冥冥。無思百憂，不出于熲。【朱註】冥冥，昏晦也。又【集韻】莫定切，銘去聲。義同。又【集韻】【韻會】【正韻】□莫狄切，音覓。覆也。以繩縻取禽獸之名。周禮有冥氏，掌設弧張爲阱擭，以攻猛獸。又叶謨陽切【史記龜莢傳】正晝無見，風雨晦冥。雲蓋其上，五采靑黃。又【集韻】見切，音麪。冥眴，視不見。

冪	【子集下】【冖字部】	冪	【集韻】【韻會】□莫狄切，音覓。【韻會】本作冖。或作冪。【周禮天官】冪人掌共巾冪。【註】共巾可以覆物。祭祀以疏布巾冪八尊，以畫布巾冪八彝。　【韻會】或作冪。【正韻】作羃，亦作冪，覆食巾。考證：〔【周禮天官】冪人掌〈共下巾〉冪。【註】〈共下巾〉可以覆物。祭祀以疏布巾冪八尊，以畫布巾冪八彝。〕　謹按〈共下巾〉字乃共巾二字之譌。謹照原文掌〈共下巾〉冪改掌共巾冪。共巾可以覆物。八彝改六彝。 

冯	【亥集上】【馬字部】	馮	〔古文〕淜【廣韻】扶冰切【集韻】【韻會】皮冰切，□音憑。【說文】馬行疾也。　又【玉篇】乗也，陵也，登也。【易泰卦】包荒用馮河。【疏】用馮河者，無舟渡水，馮陵於河，是頑愚之人。此九二能包含容受，故曰用馮河也。【爾雅釋訓】馮河，徒涉也。【疏】小雅小旻，不敢馮河。毛傳云：馮，陵也。然則空涉水陵波而渡，故訓馮爲陵也。又【周禮夏官大司馬】馮弱犯寡則眚之。【註】馮，謂乗陵也。又馮馮，牆堅聲。【詩大雅】削屢馮馮。【傳】削牆鍛屢之聲馮馮然。【朱傳】削屢，牆成而削治重複也。馮馮，牆堅聲。　又借爲馮依字。【詩大雅】有馮有翼。【傳】可馮依，以爲輔翼也。　又【揚子方言】馮，怒也。楚曰馮。【註】馮，恚盛貌。【左傳昭五年】今君奮焉，震□馮怒。　又恃也，矜也。【史記伯夷傳】衆庶馮生。【註】馮者，恃也。言衆庶之情，蓋馮恃矜其生也。又【莊子盜跖篇】富人侅溺於馮氣，若負重行而上也。【註】呂吉甫曰：馮，恃多資氣驕滿也。舊註馮讀如憤，非。　又不滿之意。【張衡西京賦】惟帝王之神麗，懼尊□之不殊。雖斯宇之旣坦，心猶馮而未攄。【註】宮室神嚴，所以別尊□，故此宇雖寬坦，心未攄散也。　又古郡名。【前漢地理志】左馮翊註，故秦內史，太初元年更名。又馮乗縣，屬蒼梧郡。　又官名。【周禮春官宗伯】馮相氏。【註】馮，乗也，相視也。　又馮夷，神名。　又【集韻】披耕切，音怦。馮，閎大也。一曰虛廓。　又【唐韻】房戎切【集韻】【韻會】符風切【正韻】符中切，□音逢。【玉篇】姓也。【韻會】鄭馮□子。　又【集韻】皮命切，音病。據也。　又父吻切。與憤同。懣也。考證： 〔【爾雅釋訓】馮河，徒涉也。【疏】小雅小旻，不敢馮河。毛傳云，馮，陵也。然則豈涉水陵波而渡，故訓馮爲陵也。〕　謹照原文豈涉水改空涉水。〔【張衡西京賦】心猶馮而未慮。〕　謹照原文未慮改未攄。〔又郡名。【前漢地理志】左馮翊。〕　謹照原文左馮翊下增註字。 

决	【子集下】【冫字部】	决	【玉篇】俗決字。（決）【廣韻】【集韻】【韻會】□古穴切，音玦。水名。【水經】決水，出廬江雩婁縣南大別山。【注】俗名爲檀山峴，蓋大別之異名也。其水歷山委注而絡其縣，西北流逕蓼縣故城，灌水注之，故地理志曰：決水北注蓼入灌，灌水於蓼亦入決。　又決決，北方水名。【山海經】龍侯之山，決決之水出焉，東流注于河。　又行流也。【管子君臣下篇】決之則行，塞之則止。【左傳襄三十一年】不如小決使道。　又斷也，判也。【禮曲禮】夫禮者，所以定親疎，決嫌疑。又分爭辨訟，非禮不決。　又以齒斷物亦曰決。【禮曲禮】濡肉齒決，乾肉不齒決。【周禮冬官考工記】梓人銳喙決吻。【疏】鳥乃喙長，決物食之時，以其近喙本決，故云決吻。決如字。又烏穴反。　又開也。【儀禮鄕射禮】袒決遂。【註】決猶闓也。以象骨爲之，著右大擘指，以鈎絃闓體也。闓音開。【詩小雅】決拾旣佽。　又絕也，與訣同。【前漢蘇武傳】李陵與蘇武決去。【註】決，別也。　又決曹，官名。主罪法者。【後漢黃昌傳】習文法，仕郡爲決曹。　又【廣韻】【集韻】【正韻】□呼決切，音血。疾貌。一曰小飛也。與□通。【莊子逍遙遊】決起而飛，搶楡枋。決或作□。　又【集韻】苦穴切，音闋。與缺同。或从血作□。亦作決。【史記秦始皇紀】譬猶騁六驥過決□也。　又涓惠切，音桂。疾貌。【莊子齊物論】麋鹿見之而決驟。【註】決，徐邈讀古惠反。

冹	【子集下】【冫字部】	冹	【唐韻】【集韻】【韻會】□分物切，音弗。寒也。【說文】詩一之日冹。【六書正譌】冹，俗用觱發，非。【集韻】風寒。　又【玉篇】寒冰貌。　又【唐韻】【集韻】【韻會】【正韻】□方伐切，音髮。義同。

刋	【子集下】【刀字部】	刋	【玉篇】七見切。切也。【韻會】刊从干戈之干，刋从千，與刊異。考證：〔【周禮秋官】柞氏夏至日令刋陽木而火之。〕　謹照原文至日改日至。 

	【子集下】【刀字部】		【集韻】【韻會】□乳兗切，音軟。【玉篇】刺也。

匄	【子集下】【勹字部】	匄	【韻會】匃亦作匄。【前漢文帝紀】匄以啓告朕。【註】師古曰：匄，亦乞也。

刽	【子集下】【刀字部】	劊	【唐韻】【集韻】【韻會】□古外切，音膾。【說文】斷也。从刀，會聲。又【唐韻】【集韻】□古活切，音括。義同。

剷	【子集下】【刀字部】	剷	【正韻】楚□切，音產。【杜牧原十六衞】府兵內剷。【正字通】與剗同。又與鏟□通。又【正韻】初諫切，音鏟。義同。

剺	【子集下】【刀字部】	剺	【唐韻】里之切【集韻】【韻會】良脂切，□音棃。【說文】劃也。从刀，□聲。【玉篇】剝也。又【韻會】通作黎。【後漢耿恭傳】黎面流血。【註】卽剺字。又與棃通。【淮南子齊俗訓】伐楩枏而剖棃之。【集韻】或作剓。

劋	【子集下】【刀字部】	劋	【唐韻】【集韻】□子了切，音湫。絕也。又【集韻】子小切，焦上聲。【前漢王莽傳】征伐劋絕之矣。【註】劋，截也。又【集韻】子皓切，音早。【揚子方言】獪也。秦晉之閒曰獪，楚謂之劋。【正字通】與□同。

□	【未集中】【耒字部】	□	【集韻】同耠。

劓	【子集下】【刀字部】	劓	【唐韻】【集韻】魚器切。【韻會】疑器切【正韻】以智切，□音。【說文】刖鼻也。【易睽卦】其人天且劓。又【玉篇】割也。【書盤庚】我乃劓殄滅之，無遺育。又【集韻】【韻會】牛例切【正韻】倪制切，□音寱。義同。

劘	【子集下】【刀字部】	劘	【唐韻】莫婆切【集韻】【韻會】【正韻】眉波切，□音磨。【玉篇】削也。【集韻】分也。又【增韻】剴也，切也。【前漢賈山傳贊】自下劘上。【註】孟康曰：劘謂剴切之也。又【集韻】【韻會】【正韻】□忙皮切，音靡。義同。

劬	【子集下】【力字部】	劬	【唐韻】其俱切【集韻】【韻會】權俱切，□音衢。【說文】勞也。【玉篇】劬勞，病也。【詩小雅】之子于征，劬勞于野。【傳】病苦也。

勡	【子集下】【力字部】	勡	【唐韻】【集韻】【韻會】【正韻】□匹妙切，音漂。【說文】刧也。从力，票聲。【廣韻】强取也。又【韻會】通剽。【前漢賈誼傳】剽吏而奪之金。

脨	【未集下】【肉字部】	脨	【集韻】趨玉切，音促。本作□。弗□。炙筯。或从肉。　又秦昔切，音籍。瘦也。

倵	【子集中】【人字部】	倵	【字彙補】微補切，音武。三國人名。

写	【寅集上】【宀字部】	寫	【唐韻】悉也切【集韻】【韻會】洗野切【正韻】先野切，□音瀉。【說文】置物也。【廣韻】除也，程也。【增韻】傾也，盡也，輸也。【詩邶風】駕言出遊，以寫我憂。【註】寫，除也。【小雅】我心寫兮。【註】謂我心輸寫，而無留恨也。　又【禮曲禮】御食於君，君賜餘器之漑者不寫，其餘皆寫。【註】謂萑竹所織，不可洗滌，則傳寫於他器而食之，不欲口澤之凟也。　又洩也。【周禮地官】稻人掌稼下地，以澮寫水。　又膽鈔也。【古諺】書三寫，魚成魯，帝成虒。　又摹畫也。【史記秦始皇紀】秦每破諸侯，寫放其宮室，作之咸陽。【註】放，效也。　又鑄像曰寫。【越語】王令工以良金寫范蠡之狀，而朝禮之。【註】謂以善金鑄其形也。　又【集韻】四夜切，音卸。與卸通。【石鼓文】宮車其寫，四馬其寫。【註】舍車解馬也。　又叶舒呂切，音暑。【詩小雅】旣見君子，我心寫兮。叶上湑下處。　又叶蘇果切，音瑣。【謝惠連詩】有客被褐前，投心自詢寫。臧否固消滅，誰知窮薪火。

凑	【巳集上】【水字部】	湊	【唐韻】倉奏切【集韻】【韻會】【正韻】千□切，□音輳。【說文】水上人所會也。一曰聚也。【汲冢周書】周公將致政，乃作大邑成周于中土，以爲天下之大湊。　又【玉篇】競進也。【戰國策】士爭湊燕。　又湊理也。與腠通。【文心雕龍養氣篇】湊理無滯。　又題湊，棺外累木也。【史記滑稽傳】楩楓橡樟爲題湊。　又【韻補】叶子與切，音咀。【王延壽魯靈光殿賦】浮柱岹嵽以星懸，漂嶢□而枝柱。飛梁偃蹇以虹指，揭蘧蘧而騰湊。　又叶遵遇切，疽去聲。【班固東都賦】僻界西戎，險阻四塞。脩其防禦，孰與處乎土中，平侇洞達，萬方輻湊。　通作輳。古通奏。考證：〔【史記滑稽傳】梗楓橡樟爲題湊。〕　謹照原文梗楓改楩楓。 

凔	【子集下】【冫字部】	凔	〔古文〕□【唐韻】初亮切【集韻】【韻會】楚亮切【正韻】楚浪切，□音創。【說文】寒也。从仌，倉聲。【逸周書】天地之閒有凔熱，用其道者終無竭。【前漢枚乗傳】欲湯之凔，一人吹之，百人揚之，無益也。【列子湯問篇】日初出則凔凔凉凉。又【唐韻】【集韻】□千剛切，音蒼。義同。一曰水名。亦州名。又【集韻】楚耕切，音琤。冷貌。

凝	【子集下】【冫字部】	凝	【唐韻】【集韻】【正韻】魚陵切【韻會】疑陵切，□觺平聲。【說文】水堅也。本作冰。从水从仌。【徐曰】俗作凝。今文从俗。【易坤卦】履霜堅冰，隂始凝也。又【增韻】成也，定也。【書臯陶謨】庶績其凝。【易鼎卦】君子以正位凝命。【註】嚴整貌。又【謝玄暉鼓吹曲】凝笳翼高蓋。【李註】徐聲引調謂之凝。又【唐韻】牛□切【集韻】【韻會】牛孕切，□觺去聲。止水也。又叶鄂力切。觺入聲。【楚辭大招】天白顥顥，寒凝凝只。乎無往，盈北極只。【註】凝凝，冰凍貌。又【韻會】或作疑。【詩大雅】靡所止疑。【註】音屹。疑，讀如儀禮疑立之疑，定也。

	【子集中】【人字部】		【廣韻】【集韻】【韻會】【正韻】□同褭。　又偠，舞者身若環也。一曰偠，細腰。或作。　又宋宗室名。高宗時，士判大宗正事，遣詣河南修奉陵寢。

□	【未集中】【耳字部】	□	【字彙補】與聚同。見漢□。

凹	【子集下】【凵字部】	凹	【唐韻】烏洽切【集韻】【韻會】乙洽切，□音浥。低下也。【東方朔神異經】大荒石湖，千里無凸凹，平滿無高下。【江淹靑苔賦】悲凹險兮，惟流水而馳騖。【楊愼丹鉛錄】土窪曰凹，土高曰凸。古象形字。又【集韻】於交切，音。窊也。

凓	【子集下】【冫字部】	凓	【唐韻】【集韻】【韻會】【正韻】□力質切，音栗。【說文】寒也。从仌，栗聲。【玉篇】凓冽，寒貌。【廣韻】寒風。【韻會】通作栗。詩二之日栗烈。

分	【子集下】【刀字部】	分	【唐韻】府文切【集韻】【韻會】方文切，□音餴。【說文】別也。从八刀，刀以分別物也。【易繫辭】物以羣分。又【增韻】裂也，判也。又【廣韻】賦也，施也。【增韻】與也。又【玉篇】隔也。又【前漢律歷志】一黍之廣爲一分。分者，自三微而成著，可分別也。又半也。【公羊傳莊二年】師喪分焉。【荀子仲尼篇】以齊之分，奉之而不足。又徧也。【左傳哀元年】熟食者分，而後敢食。又與紛通。【荀子儒效篇】分分乎其有終始也。【淮南子繆稱訓】禍之生也分分。【註】猶紛紛。又【周禮天官】以待國之匪頒。【註】匪讀爲分。又【唐韻】扶問切【集韻】【韻會】符問切，□汾去聲。名分也。【禮禮運】禮達而分定。又均也，分劑也。【禮曲禮】分毋求多。又分位也。【漢諸葛亮出師表】此臣所以報先帝，而忠陛下之職分也。又【集韻】方問切，紛去聲。均也。【左傳僖元年】救患分災。又【正韻】府吻切，音粉。【爾雅釋器】律謂之分。【註】分音粉，律管可以分氣。又【韻補】叶膚容切，音丰。【曹植七啓】太極之初，渾沌未分。萬物紛錯，與道俱隆。又叶膚眠切，音近徧。【班固西都賦】九市開場，貨別隊分。人不得顧，車不得旋。災字原刻从□。

刓	【子集下】【刀字部】	刓	【唐韻】五丸切【集韻】【韻會】【正韻】吾官切，□音岏。【說文】剸也。从刀，元聲。一曰齊也。【徐曰】印刓弊。【前漢韓信傳】刻印刓忍不能予。【註】蘇林曰：刓音刓角之刓，與摶同。手弄角訛，不忍授也。【玉篇】削也。【廣韻】圓削也。【六書故】削去廉隅也。【楚辭九章】刓方以爲圓。又【集韻】或作。亦作園。【莊子齊物論】五者园而幾向方矣。【註】角泯鑠也。又通作玩。【前漢酈食其傳】爲人刻印，玩而不能授。【註】師古曰：韓信傳作刓，此作玩，義各通。又【韻補】叶虞袁切，音元。【白居易詩】危石疊四五，□嵬剞且刓。造物者何意，惟在嵓東偏。考證：〔【前漢韓信傳】刻刓忍不能予。〕　謹照原文刻下增印。 

制	【子集下】【刀字部】	制	〔古文〕□□□□【唐韻】【集韻】【韻會】【正韻】□征例切，音製。【說文】裁也。又【增韻】正也，御也，檢也，造也。又【廣韻】禁制也。又【前漢高帝紀】太后臨朝稱制。【註】師古曰：天子之言曰制書，謂爲制度之命也。又成法曰制。【左傳隱元年】今京不度，非制也。又【禮曲禮】士死制。【註】制謂君命，士受命致死也。又【禮禮器】大廟之內敬矣，君親制祭。【註】朝踐進血之時，君自斷制牲肝，洗于鬱鬯，祭神于室也。又邑名。【左傳隱元年】制，巖邑也。又叶音哲。【崔駰達旨】隂陽始分，天地初制。皇綱云敘，帝紀乃設。又【韻會】浙或作制。江名，在東陽。【莊子外物篇】自制河以東。

剛	【子集下】【刀字部】	剛	〔古文〕□□□【唐韻】古郞切【集韻】【韻會】【正韻】居郞切，□音岡。【說文】彊斷也。从刀，岡聲。【增韻】堅也，勁也。【易乾卦】大哉乾乎，剛健中正。【司馬光潛虛】剛，天之道也。又作。【史記樂書】而民毅。

耟	【未集中】【耒字部】	耟	【字彙補】其舉切，音巨。【管子輕重篇】耟耒耨，懷鉊鈶。【抱朴子論僊卷】華轂易步趣，鼎餗代耒耟，不亦美哉。

冣	【子集下】【冖字部】	冣	【集韻】【韻會】□從遇切，音埾。【說文】冣从冖从取。積也。【徐曰】古以聚物之聚爲冣，上必有覆冒之也。今借作最，誤。

	【子集下】【冫字部】		【集韻】祠夜切，音謝。凋也。

凊	【子集下】【冫字部】	凊	【唐韻】【集韻】【正韻】□七正切，淸去聲。【說文】寒也。【玉篇】冷也。【禮曲禮】凡爲人子之禮，冬溫而夏凊。【註】溫以禦其寒，凊以致其凉。

凫	【亥集中】【鳥字部】	鳧	【唐韻】防無切【集韻】【韻會】馮無切【正韻】逢夫切，□音扶。【爾雅釋鳥】舒鳧，騖。【郭註】鴨也。【疏】野曰鳧，家曰鴨。【又】鳧，雁醜，其足蹼，其踵企。【郭註】鳧雁腳閒有幕蹼屬相著，飛卽伸其腳跟企直。【疏】醜類也。【又】鸍，沈鳧。【註】狀似鴨而小，背文靑色，□腳紅掌，短喙長尾。【詩鄭風】弋鳧與雁。又【大雅】鳧鷖在涇。【註】鳧，水鳥。鷖，鳧屬。又【南越志】有私鳧棲息松閒不水處，宿必以樹。又【揚子方言郭註】江東有小鳧，其多無數，俗謂之寇鳧。又【山海經】鹿臺山有鳥，狀如雄雞，人面，曰鳧徯。又官名。【周禮冬官考工記】鳧氏爲鍾。【正字通】鳧入水不溺，以名鍾工，取虛浮之義。又山名。【詩魯頌】保有鳧繹。【註】鳧繹，二山名。又鳧麗山。見【山海經】。又魚鳧，人名。蜀山氏之君也。見【成都記】。又鳧茨，草名。【後漢劉玄傳】人掘鳧茨而食。又【廣韻】茆鳧，葵也。俗省作鳧。《爾雅釋鳥》鸍，沉鳧。《說文》□shū部：鳧，舒鳧，鶩也。从鳥□聲。考證：〔【揚子方言郭註】江東有小鳧，其多無數，俗謂之冠鳧。〕　謹照原文冠鳧改寇鳧。 

凭	【子集下】【几字部】	凭	【唐韻】扶冰切【集韻】【韻會】皮冰切，□音平。【說文】依几也。从几从任。【增韻】倚也。【正韻】隱几也。【山海經】西王母梯几而戴勝。【註】梯几，凭几也。又【唐韻】【集韻】【韻會】皮孕切【正韻】皮命切，□憑去聲。義同。（憑）【廣韻】扶冰切【集韻】【韻會】皮冰切，□音凭。依也，託也。【書顧命】憑玉几。　又姓。　又叶蒲蒙切，音蓬。【華覈自責文】越從朽壤，蟬脫朝中。熙光紫闥，靑瑣是憑。　俗作慿，非。

□	【未集下】【肉字部】	□	【字彙】同腩。

□	【未集中】【耳字部】	□	【集韻】同□。

□	【未集中】【羽字部】	□	【集韻】匹各切，音粕。□，飛貌。

刧	【子集下】【刀字部】	刧	【韻會】刦俗作刧。【荀子王制篇】齊桓公刧於魯莊。又劫通作刧。

剖	【子集下】【刀字部】	剖	〔古文〕□【唐韻】【集韻】【韻會】普后切【正韻】普厚切，□音掊。【說文】判也。从刀，咅聲。【蒼頡篇】拆也。【玉篇】判也。中分爲剖。【廣韻】破也。【前漢高帝紀】剖符封功臣。【左思吳都賦】剖巨蚌於回淵。又【唐韻】方武切【集韻】斐父切，□音撫。義同。考證：〔【說文】剖也。〕　謹照原文剖也改判也。 

剝	【子集下】【刀字部】	剝	〔古文〕□【唐韻】【集韻】【韻會】□北角切，音駁。【說文】裂也。从刀，彔聲。【玉篇】削也。【廣韻】落也，割也，傷害也。【楚辭九思】怫鬱兮肝切剝。又【增韻】褫也，脫也。又卦名。【易剝卦】剝也，柔變剛也。又【周禮秋官柞氏】冬日至，令剝隂木而水之。【註】謂斫去次地之皮。又殺牲體解之名。【詩小雅】或剝或亨。又【禮檀弓】喪不剝奠也與。【註】剝者，不巾覆也。脯醢之奠不惡塵埃，故可無巾覆。又【集韻】普木切【正韻】普卜切，□音璞。力擊也。【詩豳風】八月剝棗。【註】擊也。又音卜。【魏劉楨魯都賦】毛羣隕殪，羽族殲剝。塡崎塞畎，不可勝錄。【集韻】或作□，亦作□。

劅	【子集下】【刀字部】	劅	【集韻】竹角切，音剢。【玉篇】□也。【說文】去隂之□也。本作□。【書呂□】劓刵□黥。

劕	【子集下】【刀字部】	劕	【唐韻】之日切【集韻】【韻會】【正韻】職日切，□音質。【廣韻】劕劑，券也。最也。【韻會】長曰劕，短曰劑。又通作質。【周禮地官質人】凡賣儥者質劑焉。又【集韻】陟利切，音致。物相贅也。
  </div>
  <div class="pagination">
   <a href="康熙字典_page410.html">
    上一页
   </a>
   <span>
    ...
   </span>
   <a href="康熙字典_page406.html">
    406
   </a>
   <a href="康熙字典_page407.html">
    407
   </a>
   <a href="康熙字典_page408.html">
    408
   </a>
   <a href="康熙字典_page409.html">
    409
   </a>
   <a href="康熙字典_page410.html">
    410
   </a>
   <span class="current-page">
    411
   </span>
   <a href="康熙字典_page412.html">
    412
   </a>
   <a href="康熙字典_page413.html">
    413
   </a>
   <a href="康熙字典_page414.html">
    414
   </a>
   <a href="康熙字典_page415.html">
    415
   </a>
   <a href="康熙字典_page416.html">
    416
   </a>
   <span>
    ...
   </span>
   <a href="康熙字典_page412.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
