<!DOCTYPE html>
<html>
<head>
    <meta charset="UTF-8">
    <title>康熙字典 - 第 12 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 12 页/共 976 页</h1>
    <div class="content">□	【未集上】【竹字部】	□	【集韻】魯故切，音露。竹名。與簬同。

□	【未集上】【米字部】	□	【字彙補】徒藍切，音談。黏也。

	【丑集下】【女字部】		【字彙】追萬切，音囀。【揚子方言】抱，耦也。　又亡辨切，音免。與娩同。

滸	【巳集上】【水字部】	滸	【唐韻】呼古切【集韻】【韻會】【正韻】火五切，□音虎。【說文】水厓也。【爾雅釋丘】岸上滸。【疏】岸上平地去水稍遠者名滸。【詩王風】在河之滸。　又淮水之別出者。【爾雅釋水】淮爲滸。　【說文】本作許，或作滹。【玉篇】同汻。

滹	【巳集上】【水字部】	滹	【廣韻】【集韻】【韻會】【正韻】□荒胡切，音呼。滹沱，水名，在信都，北入海。或作瀖□惡淲泘。【周禮】作虖池。　又姓。前漢下摩侯滹毒泥。　又【集韻】火五切，音虎。與滸同。詳滸字註。

滺	【巳集上】【水字部】	滺	【廣韻】以周切【集韻】【韻會】夷周切，□音由。水流貌。【詩衞風】淇水滺滺。【集韻】通作悠。

滻	【巳集上】【水字部】	滻	【唐韻】【集韻】【韻會】所□切【正韻】楚□切，□音產。水名。【說文】水出京兆藍田谷。【司馬相如上林賦】終始灞滻。　又【水經注】沔水，又東得滻口，其水承大滻馬骨諸湖。　又【博雅】滻滻，衆也。　又【類篇】一曰出涕貌。　【前漢郊祀志】作產。

滽	【巳集上】【水字部】	滽	【廣韻】【集韻】□餘封切，音容。水名。【山海經】宜蘇之山，滽滽之水出焉。○按《水經》作庸庸，出河南垣縣。　又【山海經】扶豬山西曰釐山，滽滽之水出焉。【名勝志】釐山，在嵩縣西。【水經注】今水出陸渾縣之西南王母。

滾	【巳集上】【水字部】	滾	【集韻】古本切，音袞。大水流貌。或作混渾。　又古困切，音腀。滾滾，水流貌。

滿	【巳集上】【水字部】	滿	〔古文〕□【唐韻】【正韻】莫旱切【集韻】母伴切，□音懣。【說文】盈溢也。【書大禹謨】不自滿假。【傳】滿謂盈實。【正義】滿以器喩，故爲盈實。【管子霸言篇】地大而不爲，命曰土滿。人衆而不理，命曰人滿。兵威而不止，命曰武滿。　又姓，晉滿奮。　又【集韻】莫困切，音悶。同懣。【說文】煩也。或省作滿。【前漢霍光傳】憂滿不食。　又【韻補】叶美辨切，音免。【蘇軾詩】南都從事亦學道，不恤枯腸誇腦滿。問羊他日到金華，應時相將遊閬苑。又□、満、□。 

漀	【巳集上】【水字部】	漀	【唐韻】去挺切【集韻】棄挺切，□音謦。【說文】側出泉也。　又【玉篇】出酒也。【釋名】漀，猶傾也。側器傾水漿也。　又【集韻】牽盈切，音輕。又苦丁切，音□。義□同。

漁	【巳集上】【水字部】	漁	【唐韻】語居切【集韻】【韻會】【正韻】牛居切，□音魚。【說文】捕魚也。【易繫辭】以佃以漁。　又侵取無擇曰漁。【禮坊記】諸侯不下漁色。【註】漁色，取象捕魚，然中網取之，是無所擇。　又或作。【周禮天官】人掌以時。　又水名，在漁陽。【水經注】漁水，出縣東南。　又姓，宋漁仲脩。　又【集韻】【正韻】□牛據切，音御。義同。　【韻會】本作□。【徐曰】从二魚，魚多也。篆文从省。

漂	【巳集上】【水字部】	漂	【唐韻】匹消切【集韻】【韻會】【正韻】紕招切，□音飄。【說文】漂，浮也。【書武成】血流漂杵。　又動也。【前漢中山靖王傳】衆煦漂山。　又與飄同。【詩鄭風】風其漂女。【傳】漂猶吹也。　又漂漂，高飛貌。【賈誼弔屈原賦】鳳漂漂其高逝。　又寒也。【馬融長笛賦】正瀏漂以風洌。【註】瀏漂，淸涼貌。　又【杜篤論都賦】漂槩朱崖。【註】漂槩，謂摩近之也。　又【集韻】□遙切，音猋。與瘭同。疽病也。　又【廣韻】【集韻】【韻會】【正韻】□匹妙切，音剽。水中擊絮也。【史記淮隂侯傳】竟漂數十日。【集韻】或作□。　又水名。【山海經】隗山南有山，漂水出焉。【註】漂，音票。　又漂撇，餘響少騰相擊之貌。【王褒洞簫賦】吟氣遺響，聯緜漂撇。　又【集韻】匹沼切，音縹。義同。又浮也。　【說文】本作□。【廣韻】亦作□。

□	【備考】【未集】【米字部】	□	【五音篇海】同糈。

□	【未集中】【糸字部】	□	【集韻】織，古作□。註見十一畫。

	【子集中】【人字部】		【集韻】乃老切，音腦。姓也。【姓苑】作〈亻□〉。

漃	【巳集上】【水字部】	漃	【集韻】前歷切，音寂。與□寂□諔家□同。【說文】無人聲。一曰水淨也。【枚乗七發】漃漻薵蓼。

漄	【巳集上】【水字部】	漄	【集韻】宜佳切，音厓。與涯同。水畔也。

漅	【巳集上】【水字部】	漅	【廣韻】【集韻】【韻會】□子小切，音勦。湖名。【後漢明帝紀】漅湖，出黃金。【註】在今盧州合肥縣。亦作巢。　又【集韻】【韻會】【正韻】□鋤交切，音巢。義同。　又【集韻】損果切，音鎖。與溑同。水也。

漆	【巳集上】【水字部】	漆	〔古文〕□【唐韻】親吉切【集韻】【韻會】【正韻】戚悉切，□音七。水名。【說文】水出右扶風杜陵岐山。【書禹貢】導渭自鳥鼠同穴，東會于澧，又東會于涇，又東過漆沮。【山海經】羭次之山，漆水出焉。　又縣名。【前漢地理志】屬右扶風。　又古邑名。【春秋襄二十一年】邾庶其以漆閭丘來奔。　又海名。【張說梁四公記】黑谷之北有漆海。　又木名。【詩鄘風】椅桐梓漆。　又木汁可髤物。【書禹貢】厥貢漆絲。　又物之黑者曰漆。【周禮春官】巾車漆車藩蔽。【註】漆車，黑車也。　又【集韻】七結切【韻會】【正韻】千結切，□音切。祭禮之容。【禮祭義】濟濟漆漆。【註】漆漆者，專致之容。　又【集韻】七四切，音次。與髤□同。以漆塗器也。　本作桼，亦作柒。

漉	【巳集上】【水字部】	漉	【唐韻】【集韻】【韻會】【正韻】□盧谷切，音祿。【說文】浚也。一曰滲也。【戰國策】漉汁灑地。　又【釋文】竭也。【禮月令】仲春毋漉陂池。　又水名。【水經】漉水，出醴陵縣東漉山。【註】水出安成鄕翁陵山。　【集韻】與淥盝□通。

漊	【巳集上】【水字部】	漊	【唐韻】力主切【集韻】【韻會】隴主切，□音縷。【說文】雨漊漊也。一曰小雨不絕貌。　又【揚子方言】汝南謂飮酒習之不醉曰漊。　又【集韻】【韻會】□龍珠切，音慺。義同。　又【廣韻】【正韻】郎斗切【集韻】【韻會】郎口切，□音塿。通水溝也。　又【集韻】郎侯切，音婁。水名。【後漢章帝紀】武陵漊中蠻叛。【註】漊水，源出今澧州崇義縣西北山。　又水名。【山海經】虖沱水東流，注于漊水。　又漊中，縣名。【廣輿記】岳州慈利縣吳漊中。　又【三國志東夷傳】高句麗名城爲溝漊。

漋	【巳集上】【水字部】	漋	【集韻】與湰同。

漎	【巳集上】【水字部】	漎	【集韻】徂聰切，音叢。與潨灇□□同。水會也。【杜甫大淸宮賦】中漎漎以回復。　又【韻會】鉏江切，音淙。又【玉篇】色講切，霜上聲。義□同。　又【玉篇】所蓊切，音竦。漎漎，疾貌。【揚雄甘泉賦】風漎漎而扶轄兮。

漏	【巳集上】【水字部】	漏	【唐韻】靈□切【集韻】【韻會】【正韻】郎豆切，□音陋。滲漏也。【說文】漏以銅壷受水，刻節畫，夜百刻。亦取漏下之義。【周禮夏官】挈壷氏，掌漏刻之官。　又泄也。【左傳僖四年】齊寺人貂始漏師于多魚。【疏】言漏洩師之密謀也。　又遺失也。【荀子脩身篇】易忘曰漏。　又【爾雅釋宮】西北隅謂之屋漏。【詩大雅】尚不愧于屋漏。【箋】漏，隱也。　又竅也。【白虎通聖人篇】禹耳三漏，是謂大通。　又穿也。【淮南子泰族訓】朱絃漏越。【註】漏穿越琴瑟兩頭也。　又德澤下究也。【前漢吾丘壽王傳】天下漏泉。【註】言潤澤下霑，如屋之漏。　又江名。【水經注】楡水東逕漏江縣伏流山下，復出蝮口，謂之漏江。　又井名。漏井，所以受水潦者。見【周禮地官鄭註】。　又【正韻】盧侯切，音樓。【禮內則】馬黑脊而般臂漏。【周禮】作螻。【註】漏當爲螻。言如螻蛄臭也。

漑	【巳集上】【水字部】	漑	【唐韻】古代切【集韻】【韻會】居代切，□音槪。水名。【說文】水出東海桑瀆覆甑山。　又灌註也。【史記河渠書】西門豹引漳水漑鄴。　又滌也。【詩檜風】漑之釜□。　又沆漑，徐流也。【司馬相如上林賦】滂濞沆漑。　又【廣韻】居豙切【集韻】【韻會】居氣切，□音旣。義同。　又與旣通。【史記五帝紀】帝嚳漑執中，而徧天下。【註】古旣字。　又【集韻】戸代切。與瀣同。補遺：【篇海類編】居大切，音蓋。仰塗也。與塈通。

灯	【巳集中】【火字部】	灯	【集韻】當經切，音丁。【玉篇】火也。【類篇】烈火也。【字彙】【正字通】□云俗燈字。◎按玉篇，集韻，類篇，灯燈分載，音切各異，强合爲一，非。（燈）【廣韻】【集韻】【韻會】【正韻】□都騰切，音登。【玉篇】燈火也。【春明退朝錄】上元然燈，自昏至畫。【西京雜記】元夕然九華燈于南山上，照見百里。【又】咸陽宮有靑玉五枝燈，高七尺五寸，作蟠螭，以口銜燈，燈然鱗甲皆動，炳若列星。　又釋書以燈喻法，有傳燈錄。【杜甫詩】傳燈無白日。　又【正字通】金燈草，一名山慈姑，醫方取此合爲丸，名玉樞丹，詳本草綱目。　又叶都郞切，音當。【魏敷鯨魚燈賦】寫載其形托于金燈，隆脊矜尾鬐甲舒張。　【集韻】本作鐙。【說文】鐙，錠也。【註】徐鉉曰：錠中置燭，故謂之鐙。今俗別作燈。非是。

漒	【巳集上】【水字部】	漒	【集韻】渠良切，音強。水名，在河南郡。晉桓溫封漒川侯。【通雅】沙漒洮嵹之漢也。洮水出嵹臺山東北謂之嵹川。嵹與漒通。

漓	【巳集上】【水字部】	漓	【廣韻】呂支切【集韻】鄰知切，□音離。水滲入地。　又淋漓，雨聲。本作灕。或作離。

演	【巳集上】【水字部】	演	【唐韻】【集韻】【韻會】【正韻】□以淺切，音衍。【說文】長流也。【木華海賦】東演析木。　又通也，潤也。【周語】夫水土演而民用。　又引也。【班固西都賦】留侯演成。　又廣也，延也。【前漢外戚傳】推演聖德。　又水潛行也。【左思蜀都賦】演以潛沫。　又與衍同。【易繫辭大衍註】王弼曰：演天地之數。　又涴演，水迴曲貌。【郭璞江賦】洪瀾涴演而雲迴。　又【集韻】以忍切，音引。水名。【唐韻】亦作以淺切。　又【集韻】延面切，衍去聲。淺流也。

漕	【巳集上】【水字部】	漕	【唐韻】【集韻】【韻會】【正韻】□在到切，曹去聲。【說文】水轉轂也。一曰人之所乗及船也。【前漢武帝紀】穿漕渠通渭。【註】水轉曰漕。　又水運曰漕。【史記蕭相國世家】轉漕給軍。　又姓。【史記游俠傳】西河漕中叔。　又【廣韻】昨勞切【集韻】【韻會】【正韻】財勞切，□音曹。衞邑名。【詩邶風】土國城漕。　又【集韻】徂侯切，音鯫。亦水運也。

漖	【巳集上】【水字部】	漖	【集韻】居效切，音敎。【玉篇】水也。

漗	【巳集上】【水字部】	漗	【字彙】倉紅切，音蔥。汲也。

漘	【巳集上】【水字部】	漘	【廣韻】食倫切【集韻】【韻會】船倫切，□音唇。【說文】水厓也。【詩王風】在河之漘。【傳】漘，水隒也。【疏】引爾雅云：夷上洒下不漘。郭云：涯上平坦而下水深爲漘。【集韻】或省作浱。考證：〔【詩王風】在河之漘。【疏】引爾雅云，夷上灑下曰漘。〕　謹照原文灑下改洒下。曰漘改不漘。 

漙	【巳集上】【水字部】	漙	【唐韻】度官切【集韻】【韻會】【正韻】徒官切，□音團。露多貌。【詩鄭風】零露漙兮。　亦作團。【杜甫詩】玉露漙淸影。漙或作團。　又【集韻】豎兗切，音腨。義同。　又朱遄切，音專。與湍同。水名，出酈縣。或作漙。　【集韻】或作□。亦省作□□。

漚	【巳集上】【水字部】	漚	【唐韻】烏□切【集韻】【韻會】【正韻】於候切，□謳去聲。【說文】久漬也。【詩陳風】東門之池，可以漚麻。【傳】漚，柔也。【正義】考工記註，漚，漸也。楚人曰漚。此云漚柔者，謂漸漬之，使柔韌也。　又漚鬱，香氣盛也。【司馬相如上林賦】芬芳漚鬱。　又或作渥。【周禮冬官考工記】渥淳其帛。【註】渥與漚同。　又【廣韻】【集韻】【韻會】【正韻】□烏侯切，音謳。浮漚也。【楞嚴經】空生大覺中，如海一漚。　又通鷗。【列子黃帝篇】海上有好漚鳥者。

耈	【未集中】【老字部】	耈	【類篇】耈或作耈。

漛	【巳集上】【水字部】	漛	【字彙】徒登切，音滕。波浪也。

漟	【巳集上】【水字部】	漟	【玉篇】【集韻】□徒郎切，音唐。溪也。

漠	【巳集上】【水字部】	漠	【唐韻】慕各切【集韻】【韻會】【正韻】末各切，□音莫。【說文】北方流沙也。與幕通。【文選嘯賦】註沙土曰幕。幕漫之。【程大昌北邊備對】幕者，漠也。言沙磧廣莫，望之漠漠然也。　又【爾雅釋言】漠，淸也。　又【廣韻】施也，茂也。　又淡漠，恬靜貌。【文子上仁篇】非淡漠無以明德。　又與寞通。【楚辭遠遊】野寂寞其無人。　又與莫通。【爾雅釋詁】漠，謀也。【詩小雅】聖人莫之。莫漠音義同。　又漠漠，布列貌。【陸機詩】街巷紛漠漠。　又漠陽，江名。【廣輿記】在肇慶府陽江縣。　又【集韻】莫白切，音陌。與□同。或从水，亦作。　又【韻補】叶蒙晡切，音模。【李陵詩】徑萬里兮度沙漠，爲君將兮奪匈奴。　又叶莫卜切，音木。【嵆康阮籍碑銘】怡神大素，□邁世局。隱處虛室，反眞歸漠。考證：〔【前漢衞靑傳】軍絕幕。【註】幕，漫也。〕　謹按沙幕之幕訓爲漫出文選嘯賦註，不出前漢書。註今文選嘯賦註沙土曰幕。幕漫之。 

	【寅集下】【彳字部】		【韻會】當經切，音丁。彾，獨行貌。　【集韻】一作跉。【正字通】亦作伶仃。

漡	【巳集上】【水字部】	漡	【集韻】尸羊切，音商。漡漡，水流貌。○按《詩大雅》作湯湯。

潳	【巳集上】【水字部】	潳	【集韻】同都切，音徒。山名。【後漢南蠻傳】南郡潳山，蠻雷遷等始反叛。　又陟加切，音奓。潳□，沾溼也。

炉	【巳集中】【火字部】	炉	【篇海】俗爐字。詳爐字註。（爐）【玉篇】洛乎切，音盧。火爐也。【范致能詩】何如田舍火爐頭。

漢	【巳集上】【水字部】	漢	〔古文〕□【唐韻】呼旰切【集韻】虛旰切【韻會】【正韻】虛汗切，□音熯。水名。【書禹貢】嶓冢導漾，東流爲漢。　又天河也。【爾雅釋天】箕斗之閒，漢津也。【史記天官書】漢者，亦金之散氣。【揚泉物理論】漢，水之精也。【詩大雅】倬彼雲漢。　又漢中，郡名，秦惠王置。【廣輿記】今爲漢中府。　又漢口，地名。【廣輿記】漢陽府，本春秋鄖國地，漢屬江夏，唐曰沔州，亦曰漢陽。　又州名，屬成都府。【韻會】漢屬廣漢郡，唐置州。　又半漢，形容之辭。【張衡南都賦】天馬半漢。　又【輟耕錄】今人謂賤丈夫爲漢子。　又高麗方言謂白曰漢。見【孫穆雞林類事】。　又【集韻】他干切，音攤。太歲在申曰汭漢。亦作涒灘。　又【韻補】叶詩建切，音扇。【繁欽賦】長唐虎圈，迴望曼衍。槃旋岹嶢，上刺雲漢。考證：〔【史記天官書】漢者，六金之散氣。〕　謹照原文六改亦。 

漣	【巳集上】【水字部】	漣	【唐韻】力延切【集韻】【韻會】陵延切【正韻】靈年切，□音連。風行水上成文曰漣。【詩魏風】河水淸且漣猗。　又垂涕貌。【詩衞風】泣涕漣漣。　又水名。【水經注】漣水，出邵陵縣界。　又桂陽有漣水。【水經注】漣水源出桂陽縣西北之石塘村。　又【郡縣志】沭水俗名漣水。　又【韻會】郎干切，音闌。與瀾同。大波也。考證：〔【郡縣志】沐水俗名漣水。〕　謹照原文沐改沭。 

漤	【巳集上】【水字部】	漤	【唐韻】【集韻】□盧咸切，音壈。鹽漬果也。一曰汁也。　又龜兆名。【龜經】漤如水滴下也。　【六書故】濫或作漤。

漥	【巳集上】【水字部】	漥	【唐韻】屋瓜切【集韻】【韻會】【正韻】烏瓜切，□音窊。【說文】淸水也。一曰窊也。【玉篇】牛蹄跡水也。【老子道德經】漥則盈。亦同窊。　又【集韻】於佳切，音娃。與窪同。深池也。　又【廣韻】一潁切【集韻】以井切，□音郢。又【集韻】庾頃切，音潁。義□同。

漦	【巳集上】【水字部】	漦	【唐韻】【集韻】【韻會】□俟甾切，音狋。【說文】順流也。一曰水名。　又【爾雅釋言】漦盝也。【李巡云】吐沫漦也。　又【集韻】升基切，音。又充之切，音蚩。又陵之切，音釐。又魚其切，音疑。義□同。　又郎才切，音來。地名，在扶風美陽。【史記樊噲傳】從攻雍漦城。通作斄，又作釐。　又湯來切，音胎。與邰同。　又棧山切，魚龍身濡滑者。

漧	【巳集上】【水字部】	漧	【玉篇】古文乾字。註詳乙部七畫。

</div>
    <div class="pagination">
<a href="康熙字典_page11.html">上一页</a><span>...</span><a href="康熙字典_page7.html">7</a><a href="康熙字典_page8.html">8</a><a href="康熙字典_page9.html">9</a><a href="康熙字典_page10.html">10</a><a href="康熙字典_page11.html">11</a><span class="current-page">12</span><a href="康熙字典_page13.html">13</a><a href="康熙字典_page14.html">14</a><a href="康熙字典_page15.html">15</a><a href="康熙字典_page16.html">16</a><a href="康熙字典_page17.html">17</a><span>...</span><a href="康熙字典_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
