<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 904 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 904 页/共 976 页
  </h1>
  <div class="content">
   廢	【寅集下】【广字部】	廢	【唐韻】方肺切【集韻】【韻會】放吠切，□音癈。【說文】屋頓也。　又【爾雅釋詁】止也。【註】止住也。【禮曲禮】凡祭有其廢之，莫敢舉也。有其舉之，莫敢廢也。　又【爾雅釋詁】廢，舍也。【註】舍，放置。【周禮天官大宰】八柄，七曰廢，以馭其罪。【註】廢，猶放也。【又】八則，三曰廢置，以馭其吏。　又【爾雅釋詁】大也。【詩小雅】廢爲殘賦。【傳】廢，忲也。【釋文】一本作廢。大也。　又墮也。【左傳定三年】邾子自投於牀，廢於爐炭。【註】廢，墮也。　又【轉註古音】音發。【前漢郊祀歌】西顥沆碭。秋氣肅殺。含秀垂穎，續舊不廢。　又與癈通。【左傳昭十四年】司徒老祁慮癸僞癈疾。　又與撥通。【周禮冬官考工記梓人】撥爾而怒。【註】故書撥作廢。鄭司農云：廢讀爲撥。考證：〔【說文】屋傾也。〕　謹照原文傾改頓。〔【周禮冬官考工記梓人】必撥而怒。〕　謹按原文文義，必字可省，爾字不可省。謹改撥爾而怒。 

弊	【寅集下】【廾字部】	弊	【廣韻】【集韻】【韻會】□毗祭切，音幣。與□同。【廣韻】惡也。【前漢元帝紀】重以周秦之弊。　又【廣韻】困也。【後漢耿弇傳】軍士疲弊。　又【玉篇】壞也，敗也。【史記倉公傳】脈法曰：不平不鼓形弊。【揚雄逐貧賦】禮薄義弊。　又【玉篇】頓仆也。【周禮天官獸人】及弊田，令禽註于虞中。【註】弊，仆也。　又弊弊，經營貌。【莊子逍遙遊】弊弊然以天下爲事。　又【集韻】【韻會】□必袂切，音□。【集韻】斷也。【周禮天官大宰】以八灋治官府。八曰官計，以弊邦治。【註】弊，斷也，所以斷羣吏之治。　又【韻補】筆別切，音鼈。【淮南子俶眞訓】不與物相弊摋。【註】弊摋，猶雜揉也。

忉	【卯集上】【心字部】	忉	【廣韻】都牢切【集韻】【韻會】都勞切【正韻】都高切，□音刀。憂心貌。【詩□風】心焉忉忉。　又【內典】忉利天，此天四方各八，中央帝釋，共三十三。

忌	【卯集上】【心字部】	忌	〔古文〕坖【唐韻】【集韻】【韻會】渠記切【正韻】奇寄切，□音惎。【說文】憎惡也。【增韻】嫉也。【詩周南小星箋】以色曰妒，以行曰忌。　又【廣韻】忌諱也。【周禮春官小史】詔王之忌諱。【疏】謂告王以先王之忌諱也。又【地官誦訓】掌道方慝，以詔辟忌。【註】不避其忌，則其方以爲苟于言語也。　又憚也。【左傳昭六年】民知有辟，則不忌于上。　又怨也。【晉語】小人忌而不思。【註】怨也。　又戒也。【書呂□】敬忌罔有擇言在身。【註】忌之言戒也。　又敬也。【左傳昭元年】非羇何忌。【註】言不敬羇客，當誰敬哉。　又忌日，親喪日也。【禮祭義】君子有終身之喪，忌日之謂也。　又姓。【風俗通】周公忌父之後，以王父字爲氏。　又龍忌，謂禁火日也。【後漢周舉傳】有龍忌之禁。　又【集韻】居利切【正韻】吉器切，□音懻。語助辭。【詩鄭風】叔善射忌。　又【五音集韻】巨己切，音芑，亦戒也。【詩大雅】維此聖人，瞻言百里。維彼愚人，覆狂以喜。匪言不能，胡斯畏忌。　【說文】己心爲忌。會意。

忶	【卯集上】【心字部】	忶	【廣韻】戸昆切【集韻】胡昆切，□音魂。心悶也。　又【玉篇】【廣韻】【集韻】□王問切，音運。義同。

必	【卯集上】【心字部】	必	【唐韻】□吉切【集韻】【韻會】【正韻】璧吉切，□音畢。【說文】分極也。从八戈。戈亦聲。【趙宧光箋】弋猶表識也，分極猶畺界也，故从八弋。　又定辭也。【詩齊風】取妻如之何，必告父母。　又專也。【揚子太□經】赤石不奪，節士之必。【註】石不可奪堅，丹不可奪赤，猶節士之必專也。　又期必也。【論語】子絕四，毋意，毋必。　又審也。【後漢劉陶傳】所與交友，必也同志。　又果也。【後漢宣帝紀贊】孝宣之治，信賞必罰。　又必育，人名。燧人氏之佐也。【羣輔錄】必育受稅俗。【註】受賦稅及徭役，所宜施爲也。　又【字彙補】赤犮必力。山名。河水所出也。見僧宗泐記。　又【古今字考】幷列切，音縪。組也。【周禮冬官考工記】玉人之事，天子圭中必。【註】謂以組約其中央，以備失墜。◎按周禮考工釋文，必卽組也，讀如縪者，俗讀之也。弓檠之从韋，正譌欲舉以駁《說文》，迂矣，當以《說文》爲正。又按必字不从心，《字彙》幷入心部。《正字通》因之，取其形似，便於檢閱爾。

忍	【卯集上】【心字部】	忍	【唐韻】而軫切【集韻】【韻會】【正韻】爾軫切，□人上聲。【說文】能也。【徐曰】能音耐。从心刃。【長箋】如刀剌心，忍意也。【周武王書銘】忍之須臾，乃全汝軀。　又【廣韻】强也，有所含忍。【左傳昭元年】魯以相忍爲國。　又安于不仁曰忍。【詩大雅】維彼忍心，是顧是復。【詩小雅】君子秉心，維其忍之。　又忍忍，猶不忍也。【後漢崔琦傳】情懷忍忍。　又姓。又【廣韻】【集韻】【韻會】□而振切，音仞。堅柔也，本作肕。亦作忍。【周禮地官山虞註】柔忍，通作刃。【詩小雅荏染柔木註】柔刃之木荏苒然。【釋文】忍音刃。【禮月令納材葦註】此時柔刃，□與韌靭忍同。

忦	【卯集上】【心字部】	忦	【集韻】牛戒切，音□。【說文】憂也。　又【集韻】苦怪切，音蒯，恨也。　又居拜切，音戒。憂懼也。　又【類篇】居太切，音蓋。義同。　又【玉篇】【廣韻】古黠切【集韻】訖黠切，□音戛。【玉篇】恨也。　【集韻】通作恝。

帣	【寅集中】【巾字部】	帣	【唐韻】居倦切【集韻】古倦切，□音眷。【說文】囊也。今鹽官三斛爲一帣。　又【集韻】逵員切，音權。囊有底曰帣。　又【類篇】古轉切，音卷。斂衣褏也。【史記淳于髡傳】帣韝鞠□。【註】索隱曰：帣謂收袖也。

幖	【寅集中】【巾字部】	幖	【唐韻】【集韻】【正韻】□□遙切，音飇。【說文】幟也。【玉篇】幡也。【正韻】立木爲表，繫綵其上，謂之幖。　又【廣韻】頭上幟也。

幞	【寅集中】【巾字部】	幞	【唐韻】房玉切【集韻】【韻會】逢玉切，□音襆。【說文】帊也。【集韻】帕也。【玉篇】巾幞。【廣韻】幞頭，周武帝所製。裁幅巾，出四脚以幞頭，乃名焉。【唐書車服志】幞頭起於後周，便武事者也。【二儀實錄】古以皂羅三尺裹頭，號頭巾，三代皆冠。列品黔首，以皁絹裹發。至周武帝，依古三尺裁爲幞頭，唐馬周交解爲之。【朱子語類】唐人幞頭，初止以紗爲之。後以紗軟，砍木作一山子，在前襯起。【筆談】梁高祖始布漆於紗，施鐵爲脚。【宋史輿服志】幞頭，一名折上巾，起自後周，然止以軟帛垂脚。隋始以桐木爲之，唐始以羅代繒，惟帝服則脚上曲，人臣下垂，五代漸變平直。國朝之制，君臣通服平脚，乗輿或服上焉。其初以藤織草巾子爲裏，紗爲表，而塗以漆，後惟以漆爲堅，去其藤裏，前爲一折，平施兩脚，以鐵爲之。　又【集韻】博木切，音卜。裳削幅謂之幞。或作襆。

弞	【寅集下】【弓字部】	弞	【唐韻】式忍切【集韻】矢忍切，□音矧。【說文】笑不壞顏曰弞。从欠，引省聲。【宋書王弘傳】孫叔未進，優孟見弞。展季在下，臧文貽譏。一作哂。　又木名。【山海經】丙山，其木多弞杻。　又【廣韻】余忍切【集韻】以忍切，□音引。義同。

弨	【寅集下】【弓字部】	弨	【唐韻】尺招切【集韻】【正韻】蚩招切，□音怊。【說文】弓反也。【揚子方言】翻起曰弨。【玉篇】弓弛貌。【詩小雅】彤弓弨兮。【傳】弨，弛貌。【疏】弨，弓反，謂弛之而體反也。　又【正韻】弓名。【韓愈寄崔二十六詩】大弨掛壁何由彎。　又【韻會】之遙切，音招。又【廣韻】尺沼切【集韻】齒紹切，□怊上聲。義□同。　【集韻】一作□。

徒	【寅集下】【彳字部】	徒	〔古文〕□【唐韻】【集韻】【韻會】【正韻】□同都切，音塗。【說文】本作□。步行也。【易賁卦】舍車而徒。　又步卒也。【詩魯頌】公徒三萬。　又【爾雅釋訓】徒輦者也。【疏】會同田獵，人挽輦以徒行也。【詩小雅】徒御不驚。　又【玉篇】衆也。【書仲虺之誥】實繁有徒。【前漢東方朔傳】人至察，則無徒。　又【廣韻】空也。【爾雅釋訓】暴虎，徒搏也。【註】空手執也。　又【廣雅】徒，袒也。【史記張儀傳】秦人捐甲，徒裼以趨敵。　又【正韻】但也。【孟子】徒善不足以爲政。　又【廣韻】黨也。【張衡思□賦】朋精粹而爲徒。　又弟子曰徒。【論語】非吾徒也。【後漢鄭康成傳】扶風馬融，門徒四百餘人。　又【廣韻】徒隷也。【周禮天官】冢宰胥十有二人，徒百有二十人。【疏】胥有才智爲什長，徒給使役，故一胥十徒。　又司徒，官名。【書舜典】汝作司徒。【周禮地官司徒疏】司徒，主衆徒也。　又丹徒，縣名。【前漢地理志】會稽郡有丹徒縣。【註】卽春秋云朱方也。【地志】秦望氣者言其地有王氣，始皇使赭衣徒三千鑿京峴山，以敗其勢，因名丹徒。　又罪名。【唐書□法志】用□有五，其三曰徒。徒者，奴也。蓋奴辱之，量其罪之輕重，有年數而捨。　又申徒，登徒，司徒，□複姓。【風俗通】申屠氏，隨音改爲申徒氏，夏有申徒狄。【宋玉好色賦序】大夫登徒子，侍於楚王。【註】登徒，姓也。【姓譜】舜嘗爲堯司徒，支孫氏焉。　又叶唐何切，音駝。【道藏歌】運役自然氣，於是息三徒。一暢萬劫感，慶賀西王那。

径	【寅集下】【彳字部】	徑	【集韻】古定切【韻會】【正韻】吉定切，□音徑。【說文】步道也。【徐鍇曰】道不容車，故曰步道。【玉篇】小路也。【易說卦傳】艮爲山，爲徑路。【疏】徯徑，細小狹路。【周禮地官遂人】夫閒有遂，遂上有徑。【註】徑容牛馬。【疏】徑不容車軌，而容牛馬及人之步徑。【禮月令】審端徑術。【三輔決錄】蔣詡舍中三徑，唯羊仲求仲從之游。　又【廣雅】徑，袤也。【禮曲禮】送喪不由徑。【註】徑，邪路也。　又疾也，直也。【史記大宛傳】張騫曰：今使大夏，從羌中險，從蜀宜徑。【註】如淳曰：徑，疾也。【唐書盧藏用傳】仕宦之捷徑。　又直波也。【爾雅釋水】直波爲徑。【註】言徑涏。　又【集韻】徑，直也。【禮檀弓】有直情而徑行者。　又猶行也。【左傳僖二十五年】晉趙衰以壺飱從徑，餒而弗食。　又【集韻】堅靈切，音經。行過也。【史記高祖紀】高祖被酒，夜徑澤中。　又【韻會】通作俓。【史記司馬相如傳】俓峻赴險。　又與竟通。【史記淳于髡傳】不過一斗，徑醉矣。

强	【寅集下】【弓字部】	强	【說文徐註】同强。秦刻石文从口。同強。（強）【唐韻】巨良切【集韻】【韻會】【正韻】渠良切，□音彊。【玉篇】米中蠹。【爾雅釋蟲】蛄，強。【註】今米榖中小黑蟲是也。建平人呼爲子。【揚子方言】蛄謂之強。江東人謂之□。　又【爾雅釋蟲】強蚚。【疏】強，蟲名也。一名蚚，好自摩捋者，蓋蠅類。【又】強醜捋。【註】以脚自摩捋。　又與彊通。【廣韻】剛強也，健也。【禮曲禮】四十曰強而仕。【疏】強有二義，一則四十不惑，是智慮強。二則氣力強也。【中庸】雖愚必明，雖柔必強。　又【集韻】勝也。【禮中庸註】南方以舒緩爲強，北方以剛猛爲強。　又【廣韻】暴也。【史記田延年傳】誅鉏豪強。　又算家以有餘爲強。【古木蘭詩】策勳十二轉，賞賜百千強。　又歲名。【爾雅釋天】太歲在丁曰強圉。　又姓。【左傳莊十六年】刖強鉏。【廣韻】後漢有強華奉赤伏符。　又【廣韻】【集韻】【正韻】□其兩切，彊上聲。【集韻】勉也。【爾雅釋詁】勤也。【禮中庸】或勉強而行之。　又【韻會】矯強。【左傳莊十九年】鬻拳強諫楚子。【荀子臣道篇】率羣臣百吏，而相與強君曰橋君。【註】橋音矯。　又勸也。【周禮地官】正其行，而強之道藝。【註】強，猶勸也。【禮樂記】強而弗抑則易。【疏】師但勸強其神識，而不抑之令曉，則受者和易。　又姓。【廣韻】《前秦錄》有將軍強求。◎按《後漢》強華，《前秦》強求同姓，《廣韻》分二音，不知何據。　又【集韻】【韻會】【正韻】□其亮切，彊去聲。【韻會】木強，不和柔貌。【前漢周昌傳贊】周昌，木強人也。【註】言其強質如木石然。　又【正韻】自是也，也。【前漢陸賈傳】乃欲以新造未集之越，屈強於此。【註】屈強，不柔服也。【史記】作屈彊。　又與襁通。【類篇】強，負兒衣。【史記魯周公世家】成王少在強葆之中。【註】索隱曰：強葆卽襁褓。正義曰：強闊八寸，長八尺，用約小兒於背而負行。（強）考證：〔【周禮地官】止其行，而強之道藝。〕　謹照原文止改正。 

彰	【寅集下】【彡字部】	彰	【唐韻】【集韻】【韻會】【正韻】□諸良切，音樟。【說文】文彰也。【韻會】文章飾也。从章，从彡。毛髮貌。謂鳥獸羽毛之文。　又【集韻】通作章。【詩小雅】織文鳥章。　又【廣韻】明也。【正韻】著也。【書伊訓】嘉言孔彰。　又【正韻】著明之也。【書臯陶謨】彰厥有常。　又叶之戎切，音終。【薛綜騶虞頌】奮威揚德，豈弟之風。聖德極盛，騶虞乃彰。

帵	【寅集中】【巾字部】	帵	【廣韻】一丸切【集韻】烏丸切，□音剜。【廣韻】帵子，裁餘也。【正字通】今采帛舖謂剪截之餘曰帵子。　又【類篇】於袁切，音鴛。義同。

□	【未集上】【竹字部】	□	【廣韻】薄紅切【集韻】蒲蒙切，□音蓬。與篷同。【廣韻】車軬。【揚子方言】車枸簍，南楚之外謂之篷，或省作□。【玉篇】亦船連帳也。　又【集韻】胡江切，音降。□，酒篘也。考證：〔【揚子方言】車簍，南楚之外謂之篷，或省作□。〕　謹照原文簍上增枸字。 

□	【午集下】【穴字部】	□	【玉篇】而兗切。柔皮也，韋也。亦作耎。　又【篇海】子峻切，音俊。獵之韋袴。與同。

干	【寅集下】【干字部】	干	【唐韻】古寒切【集韻】【韻會】居寒切，□音竿。【說文】干，犯也。【左傳文四年】其敢干大禮，以自取戾。【晉書衞玠傳】非意相干，可以理遣。　又【爾雅釋言】干，求也。【書大禹謨】罔違道以干百姓之譽。【論語】子張學干祿。　又盾也。【揚子方言】盾，自關而東或謂之〈盾支〉，或謂之干，關西謂之盾。【書大禹謨】舞干羽于兩階。【詩大雅】干戈戚揚。　又司干，官名。【周禮春官】司干掌舞器。　又【爾雅釋言】干，扞也。【註】相扞衞。【疏】孫炎曰：干盾，自蔽扞。【詩周南】公侯干城。【疏】干城者，言以武夫自固，爲扞蔽如盾，爲防守如誠然。　又也。【詩小雅】秩秩斯干。【傳】干，也。　又水涯也。【易漸卦】鴻漸干干。【註】干謂大水之旁，故停水處者。【詩魏風】寘之河之干兮。【傳】干，厓也。　又國郊曰干。【詩邶風】出宿于干。【傳】干言國郊也。　又【韻會】若干，數未定之辭，猶言幾許也。【禮曲禮】問天子之年。對曰：聞之始服衣若干尺矣。【前漢食貨志】或用輕錢百加若干。【註】師古曰：若干，且設數之言也。干猶箇也。謂當如此箇數耳。　又自甲至癸爲天干。【皇極經世】十干，天也。十二支，地也。支干，配天地之用也。【皇極內篇】十爲干，十二爲支。十干者。五行有隂陽也。十二支者，六氣有剛柔也。　又闌干，橫斜貌。【古樂府善哉行】月沒參橫，北斗闌干。　又【韻會】闌楯閒曰闌干。【李白淸平調】沉香亭北倚闌干。　又【韻會】目眶謂之闌干。【正韻】闌干，淚流貌。【談藪】王元景使梁，劉孝綽送別，泣下。元景無淚謝曰：別後當闌干。【白居易詩】玉容寂寞淚闌干。　又蘭干，紵也。【後漢哀牢國傳】蘭干細布，織成文章如綾錦。【華陽國志】蘭干，獠言紵也。　又干將，劒名。【吳越春秋】干將者，吳人也。莫邪，干將之妻也。干將作劒，莫邪斷髮翦爪投于爐中，金鐵乃濡，遂以成劒。陽曰干將，隂曰莫邪。　又干遮，曲名。【司馬相如子虛賦】淮南干遮。【註】干遮，曲名也。　又射干，木名。【荀子勸學篇】西方有木，名曰射干。　又草名。【本草圖經】射干，花白莖長，如射人之執干。【後漢□寵傳】陽氣始萌，十一月有蘭，射干，芸荔之應。　又獸名。【司馬相如子虛賦】騰遠射干。【註】射干，似狐，能緣木。又野干，亦獸名。【法華經】野干，體瘦無目，爲諸童子摘擲，受諸苦痛。　又發干、蘭干、餘干，□縣名。【後漢郡國志】東郡有發干縣，漢陽郡有蘭干縣。【隋書地理志】鄱陽郡有餘干縣。　又長干，地名。【左思吳都賦】長干延屬。【註】建業南五里有山岡，其閒平地，吏民雜居。東長干中有大長干，小長干，皆相連。地有長短，故號大小長干。韓詩曰考盤在干。地下而黃曰干。　又姓。【左傳昭二十一年】宋有干犫。【劉向別錄】有干長，著天下忠臣九篇。又段干，干己，□複姓。【史記老子傳】老子之子名宗，爲魏將，封於段干。【註】段干，應是魏邑名，而魏世家有段干木，段干子。田完世家有段干朋。疑此三人是姓段干也，本蓋因邑爲姓。【何氏姓苑】漢有干已衍，爲京兆尹。　又【集韻】居案切，音盰。扞也。【詩周南】公侯干城。沈重讀。　又【篇韻】音寒。國名。【淮南子道應訓】荆有佽飛，得寶劒於干隊。【註】干國，在今臨淄，出寶劒。　又【韻會】通作奸。【前漢劉向傳】數奸死亡之誅。　又通作忓，干預也。【唐書萬壽公主傳】無忓時事。　又【韻會】通作竿。【後漢董卓傳】乗金華靑蓋，瓜畫兩轓，時人號竿摩車，言其服飾近天子也。【註】竿摩，謂相逼近也。今俗以事干人者謂之相竿摩。　又與矸通。【集韻】矸，石也。或省作干。　又與豻通。【類篇】豻或作干。【儀禮大射儀】量人量侯道干五十。【註】干讀豻。豻侯者，豻鵠豻飾也。　又古與乾通。【初月帖】淡悶干嘔。楊愼曰：淡，古淡液之淡，干，古干溼之干。今以談作痰，干作乾，非也。　又叶經天切，音堅。【黃庭經】回紫抱黃入丹田，漱嚥靈液災不干。考證：〔【韻會】闌板閒曰闌干。〕　謹照原文板改楯。 

庽	【寅集下】【广字部】	庽	【廣韻】與寓同。

	【丑集下】【女字部】		【正字通】俗孕字。

幫	【寅集中】【巾字部】	幫	【廣韻】【正韻】博旁切【集韻】逋旁切，□音幇。【廣韻】幫衣，治絲履。【集韻】治履邊也。【六書故】幫，裨帖也。省作幇。凡事物旁取者皆曰幫。

庵	【寅集下】【广字部】	庵	【廣韻】【集韻】【韻會】【正韻】□烏含切，音諳。【玉篇】舍也，□也。【廣韻】小草舍也。【集韻】圜屋爲庵。　又【集韻】或作菴。【後漢皇甫規傳】親入菴廬巡視。【通典】周武帝攻高齊，兵去之後，齊人謂栢菴爲帳幙，不疑兵退，是則結草木爲廬，皆曰菴。　又【廣韻】烏合切【集韻】遏合切，□諳入聲。【廣韻】低也。　又【集韻】豕屋。

彋	【寅集下】【弓字部】	彋	【廣韻】戸萌切，音宏。【玉篇】弸彋，帷帳起貌。【揚雄甘泉賦】惟弸彋其拂汨兮。【註】弸彋，風吹帷帳之聲也。　又【集韻】弸彋，弓聲。　又【廣韻】戸盲切【集韻】【韻會】【正韻】胡盲切，□音橫。又【類篇】洪孤切，音胡。義□同。

忐	【卯集上】【心字部】	忐	【五音集韻】吐敢切，音毯。忐忑，心虛也。　又【字彙補】口梗切，音懇。【道藏三元經】心心忐忑。

徐	【寅集下】【彳字部】	徐	【唐韻】似魚切【集韻】【韻會】祥余切【正韻】祥於切，□序平聲。【說文】安行也。【玉篇】威儀也。【爾雅釋訓】其虛其徐，威儀容止也。【註】雍容都雅之貌。【莊子應帝王】其臥徐徐，其覺于于。【音義】徐徐，安穩貌。　又通作邪。【詩鄘風】其虛其邪。【箋】邪，讀如徐。【疏】虛徐者，謙虛閑徐之義。　又【廣韻】緩也。【廣雅】遲也。【孟子】子謂之姑徐徐云爾。　又【廣韻】州名。【書禹貢】海岱及淮惟徐州。【爾雅釋地】濟東曰徐州。【疏】淮海閒其氣寬舒，稟性安徐，故曰徐。【釋名】徐舒也。土氣舒緩也。　又國名。【左傳昭元年】周有徐奄。【註】二國皆嬴姓。　又縣名。【前漢地理志】臨淮郡有徐縣。　又【爾雅釋天】太歲在辰曰執徐。　又姓。【廣韻】自顓頊之後，春秋時，徐偃王假行仁義，爲楚文王所滅，其後氏焉，出東海，高平，東莞，琅邪，濮陽五望。

怰	【卯集上】【心字部】	怰	【玉篇】戸絹切，音衒。賣也。

弦	【寅集下】【弓字部】	弦	【廣韻】【正韻】戸田切【集韻】【韻會】戸千切，□音賢。【說文】弓弦也。从弓，象絲軫之形也。【儀禮鄕射禮】有司左執弣，右執弦而授弓。　又半月曰弦。【釋名】弦，半月之名也。其形一旁曲，一旁直，若張弓施弦也。【前漢律歷志】淳于陵渠復覆太初歷，晦朔弦望皆最密。　又國名。【春秋僖五年】楚人滅弦，弦子奔黃。【註】弦國在弋陽軑縣東南。　又姓。【廣韻】風俗通云：弦子後。【左傳僖二十三年】鄭商人弦高。【哀四年】齊□乞弦施救范氏。【哀十一年】使問弦多以琴。　又脈數曰弦。【史記倉公傳】脈長而弦。　又弦蒲，弦中，皆地名。【前漢地理志】正西曰雍州，藪曰弦蒲。【註】在汧縣，又雍州山北有蒲谷鄕弦中谷。　又與絃通。【禮文王世子】春誦夏弦。【樂記】舜作五弦之琴，以歌南風。

廬	【寅集下】【广字部】	廬	【唐韻】力居切【集韻】【韻會】【正韻】凌如切，□音閭。【說文】寄也。秋冬去，春夏居。【詩小雅】中田有廬。【箋】中田，田中也。農人作廬焉，以便田事。　又【玉篇】屋舍也。【集韻】粗屋總名。【易剝卦】小人剝廬。【左傳襄二十三年】則猶有先人之敝廬在，君無所辱命。　又□舍也。【周禮地官】十里有廬，廬有飮食。【註】廬若今野□，徙有庌也。　又直宿，舍也。【前漢金日磾傳】小疾臥廬。【註】殿中所止曰廬。【班固西都賦】周廬千列。【註】直宿曰廬。　又國名。【周語】廬由荆嬀。【註】廬，嬀姓之國，荆嬀，廬女爲荆夫人也。　又邑名。【楚語】以王如廬。【註】廬，楚邑。　又州名。【隋書地理志】廬江郡，開皇初改爲廬州。　又山名。【廬山記】周威王時，有匡俗廬君，故山取其號。　又【正韻】龍都切，音盧。【周禮冬官考工記】秦無廬。【註】廬讀爲纑，謂矛戟柄竹攢柲。或曰摩之器。　又與籚同。【集韻】籚或作廬。考證：〔【前漢金日磾傳】小疾臥廬。【註】殿中所正曰廬。〕　謹據照原書所正改所止。 

庛	【寅集下】【广字部】	庛	【廣韻】【集韻】【韻會】七賜切【正韻】七四切，□音刺。【玉篇】耕具也。【集韻】耒下岐木也。【周禮冬官考工記】車人爲耒庛，長尺有一寸。【註】鄭司農云：庛耒下岐。康成謂：庛，耒下前曲接耜。【疏】庛者，耒之面，但耒狀若今之曲杴柄也，面長尺有一寸，古法耒下惟一金，不岐頭。先鄭云：耒下岐，據漢法而言也。康成謂：耒下前曲接耜者，耜謂耒頭金，故云下前曲接耜者也。　又【類篇】才支切，音疵。義同。　【集韻】或作□□。

廼	【酉集下】【辵字部】	廼	【玉篇】與乃同。語辭也。【詩大雅】廼立臯門，廼立應門。　又汝也。【前漢項籍傳】必欲烹廼翁。又【□餘傳】豈少廼女乎。　又始也。【前漢贾誼傳】太子廼生。【註】言始生也。

□	【午集下】【穴字部】	□	【類篇】常容切【等韻】蜀庸切，□音鰫。窳□，器病。

忖	【卯集上】【心字部】	忖	【唐韻】倉本切【集韻】【韻會】取本切【正韻】趨本切，□音刌。【說文】度也。从心寸聲。【廣韻】思也。【詩小雅】他人有心，予忖度之。　又姓。　又與刌通。【禮玉藻瓜祭上環註】上環，頭忖也。【疏】忖，切也。　【說文》長箋】从寸心，會意。卽諧寸聲。或省作寸。

忑	【卯集上】【心字部】	忑	【五音集韻】他德切，音忒。義見上。　又【字彙補】端討切，音倒。道藏讀。

徲	【寅集下】【彳字部】	徲	【唐韻】杜兮切【集韻】□尼切，□音啼。【說文】久也。　又【博雅】徲徲，往來也。

忠	【卯集上】【心字部】	忠	【唐韻】陟弓切【集韻】【韻會】【正韻】陟隆切，□音中。【說文】敬也。【玉篇】直也。【增韻】內盡其心，而不欺也。【周禮大司徒】一曰六德，知，仁，聖，義，忠，和。【疏】中心曰忠。中下从心，謂言出于心，皆有忠實也。　又【六書精蘊】竭誠也。【書伊訓】爲下克忠。【傳】事上竭誠也。　又不貳也。【詩邶風北風箋】詩人事君無二志，勤身以事君，忠也。　又【廣韻】無私也。【左傳成九年】無私，忠也。【後漢任延傳】延曰：私臣不忠，忠臣不私。　又厚也。【周語】忠非親禮。【註】厚也。　又【諡法】危身奉上，險不辭難曰忠。　又州名。古巴東郡，唐置忠州。　又淵名。【山海經】忠極之淵。　又叶陟良切，音張。【漢溧陽長潘乾□】彬文烈武，扶弱抑强。龕刈骾雄，流惡顯忠。考證：〔【周禮地官】一曰六德，智，仁，聖，義，忠，和。【鄭疏】中心曰忠。〕　謹按疏非鄭氏所作，謹照原書地官改大司徒。省鄭字。 

忥	【卯集上】【心字部】	忥	【唐韻】【集韻】□許旣切，欷去聲。【說文】癡貌。一曰靜也。又息也。　又【集韻】虛器切，音呬。【博雅】忥忥，喜也。

忷	【卯集上】【心字部】	忷	【集韻】與恟同。

虝	【申集中】【虍字部】	虝	【集韻】虎古作虝。註見部首。

徧	【寅集下】【彳字部】	徧	【廣韻】比薦切【集韻】【韻會】【正韻】□見切，□編去聲。【說文】帀也。【廣韻】周也。【書舜典】徧于羣神。【詩小雅】羣黎百姓，徧爲爾德。【左傳莊二十年】樂及徧舞。【疏】言樂之所有，舞悉周徧也。　又【廣韻】俗作遍。【魏志賈逵傳註】逵最好春秋左傳，自課誦之，月常一遍。　又【集韻】或作辯。【禮曲禮】然後辯殽。【註】辯音徧，義同。　又【集韻】或作辨。【史記五帝紀】辨于羣神。【書舜典】作徧。　又與蹁通。【集韻】蹁或作徧。　又與偏通。【集韻】偏通作徧。

忯	【卯集上】【心字部】	忯	【唐韻】巨支切【集韻】【韻會】翹移切【正韻】渠宜切，□音岐。【玉篇】敬也，愛也。　又【廣韻】是支切【集韻】【類篇】常支切，□音匙。忯，不憂事也。　又【集韻】盈之切，音飴。忯忯，和適也。　又【五音集韻】掌氏切，音紙。【爾雅釋言】恀怙，恃也。或从氏。　又上紙切，音是。恃事日恀。或从氏。　又待禮切，音弟。忯忯，愛也。

忾	【卯集上】【心字部】	忾	【廣韻】喜夷切【集韻】馨夷切，□音咦。【廣雅】喜貌。　又【字彙】與忔同。（愾）【唐韻】【集韻】□許旣切，音欷。【說文】太息也。【詩曹風】愾我寤歎。◎按陸德明音義本作苦愛反。　又【廣韻】苦蓋切【集韻】【正韻】丘蓋切，□音磕。【博雅】滿也。【禮祭義】出戸而聽，愾然必有聞乎其太息之聲。　又【集韻】口漑切，音慨。【玉篇】怒也。【左傳文四年】諸侯敵王所愾，而獻其功。【註】愾，恨怒也。　又【集韻】許訖切。與迄同。【爾雅釋詁】至也。本作迄。或作愾。【禮哀公問】君行此五者，則愾乎天下矣。〇按《說文》从心从氣，氣亦聲，故許旣切最近。

	【寅集中】【巾字部】		【廣韻】作曹切【集韻】臧曹切，□音糟。【說文】帴也。　又【玉篇】藉也。　又【廣韻】七刀切【集韻】倉刀切，□音操。義同。

	【巳集下】【牛字部】		【集韻】居尤切，音鳩。大牡謂之。【類篇】書作，非。

	【丑集下】【女字部】		【集韻】莫飽切，音卯。【博雅】好也。或作媌。

	【午集上】【玉字部】		【玉篇】疎逸切，音瑟。玉器也。　又巨幼切，音舊。義同。

式	【寅集下】【弋字部】	式	【唐韻】賞職切【集韻】【韻會】設職切，□音識。【說文】法也。【韻會】爲法也。【書說命】百官承式。【微子之命】萬邦作式。【詩大雅】式是南邦。　又【韻會】取法也。【詩大雅】古訓是式。【後漢崔寔傳】師五帝而式三王。　又【廣韻】用也。【詩大雅】維此良人，作爲式穀。【箋】式，用也。賢者在位，則用其善道。　又【廣韻】度也。【周禮天官大宰】以九式均節財用。【註】式謂用財之節度。　又【增韻】制也。【前漢宣帝紀】樞機周密，品式備具。　又【增韻】也。　又車前木也。【周禮冬官考工記】輿人爲車，參分其隧，一在前，二在後，以揉其式。【疏】式謂人所憑依而式敬，故名此木爲式也。　又【廣韻】敬也。【韻會】乗而俛首致恭曰式。義取憑式也。【書武成】式商容閭。【疏】式，車上之橫木，男子立乗，有所敬，則俛而憑式，遂以式爲敬名。　又發語辭。【詩邶風】式微式微。【箋】式，發聲也。　又式道□，官名。【前漢百官表】式道左右中□。【註】應劭曰：式道凡三□，車駕出還，式道□持麾至宮門，門乃開，師古曰：式，表也。　又姓。【姓譜】見《姓苑》。　又與栻通。【史記日者傳】分策定卦，旋式正棊。【註】索隱曰：式卽栻也，旋轉也。　又【集韻】惕德切，音忒。惡也。　又【集韻】蓄力切，音敕。占文也。古者大出師，則太師主抱式。　又【韻補】叶式吏切，音試。【詩大雅】天不湎爾以酒，不義後式。旣愆爾止，靡明靡晦。　又叶施灼切，音鑠。【蘇軾司馬溫公銘】二聖忘巳，惟公是式。公亦無我，惟民是度。

彼	【寅集下】【彳字部】	彼	【唐韻】補委切【集韻】補靡切，□□上聲。【說文】往有所加也。【玉篇】對此之稱。【詩小雅】彼月而微，此日而微。【禮檀弓】爾之愛我也，不如彼。　又外之之詞。【論語】彼哉彼哉。【疏】言如彼人哉無足稱也。　又【廣韻】□也，邐也。
  </div>
  <div class="pagination">
   <a href="康熙字典_page903.html">
    上一页
   </a>
   <span>
    ...
   </span>
   <a href="康熙字典_page899.html">
    899
   </a>
   <a href="康熙字典_page900.html">
    900
   </a>
   <a href="康熙字典_page901.html">
    901
   </a>
   <a href="康熙字典_page902.html">
    902
   </a>
   <a href="康熙字典_page903.html">
    903
   </a>
   <span class="current-page">
    904
   </span>
   <a href="康熙字典_page905.html">
    905
   </a>
   <a href="康熙字典_page906.html">
    906
   </a>
   <a href="康熙字典_page907.html">
    907
   </a>
   <a href="康熙字典_page908.html">
    908
   </a>
   <a href="康熙字典_page909.html">
    909
   </a>
   <span>
    ...
   </span>
   <a href="康熙字典_page905.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
