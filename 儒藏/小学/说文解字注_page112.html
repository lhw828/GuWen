<!DOCTYPE html>
<html>
<head>
    <meta charset="UTF-8">
    <title>说文解字注 - 第 112 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 112 页/共 283 页</h1>
    <div class="content">　　桼qīp276上
　　注解：木汁。可□物。木汁名桼，因名其木曰桼。今字作漆而桼废矣。漆，水名也，非木汁也。诗书梓桼、桼丝皆作漆，俗以今字易之也。周礼载师：桼林之征二十而五。大郑曰：故书桼林为漆林。杜子春云：当为桼林。是则汉人分别二字之严。今注疏讹舛。为正之如此。周礼巾车注髤桼字皆作桼，不作漆。汉人多假桼为七字。史记六律五声八音来始，来始正桼始之误。尚书大传、汉律历志皆作七始。史、汉同用今文尚书也。从木。各本无。今补。韵会作象木形，亦误。象形。谓左右各三皆象汁自木出之形也。亲吉切。十二部。桼如水滴而下也。也字补。说象形之意也，左右各三象水滴下。凡桼之属皆从桼。〖注〗□，古文桼。
　　路径：段注说文□第六卷□桼部
　　□xiū
　　注解：桼也。韦昭曰：□桼曰□。师古曰：以桼桼物谓之髤。今关东俗谓之捎桼。捎卽髤，声之转耳。髤或作□。按以桼桼物皆谓之□，不限何色也。乡射礼记曰：楅髤。注云：赤黑桼也。巾车注云：髤谓赤多黑少之色韦也。汉书：中庭彤朱，殿上髤桼。西都赋谓之彤庭□墀。然则或赤，或黑，或赤黑兼，或赤多黑少，皆得云□。从桼髟声。许尤切。三部。髟必由切。
　　路径：段注说文□第六卷□桼部
　　□pào
　　注解：桼垸巳。复桼之。垸者，以桼龢灰垸而□也。旣垸之，复桼之，以光其外也。从桼包声。举形声包会意也。匹皃切。古音在三部。篇、韵步交切。文三
　　路径：段注说文□第六卷□桼部
　　束shù
　　注解：缚也。纟部曰：缚，束也。是为转注。杂记曰：纳币一束。束五两唡五寻。从口木。囗音韦，回也。诗言束薪、束楚、束蒲，皆囗木也。书玉切。三部。凡束之属皆从束。
　　路径：段注说文□第六卷□束部
　　柬jiǎn
　　注解：分别□之也。释诂曰：流差柬择也。韵会无□字为长。凡言□练、□择、□少者，皆借□为柬也。柬训分别，故其字从八。一说当作分别□之，□，在也。在，存也。从束八。为若干束而分别之也。古限切。十四部。八，分别也。说从八之意。
　　路径：段注说文□第六卷□束部
　　□jiǎnp276下
　　注解：小束也。齐民要术曰：麻□欲小，缚欲薄，为其易干。从束幵声，读若茧。古典切。十四部。
　　路径：段注说文□第六卷□束部
　　剌là
　　注解：戾也。戾者，韦背之意。凡言乖剌、剌谬字如此。谥法愎很遂过曰剌。从束从刀。刀束者，束字今补。刀束如□下言寸臼。剌之也。旣束之则当藏弆之矣，而又以刀毁之，是乖剌也。卢□切。十五部。文四
　　路径：段注说文□第六卷□束部
　　□ɡǔn
　　注解：橐也。广韵曰：□，大束。从束圂声。胡本切。十三部。按五经文字云捕幺反。广韵云符霄切。是以□音为□音也。凡□之属皆从□。
　　路径：段注说文□第六卷□部
　　橐tuó
　　注解：囊也。按许云：橐，囊也。囊，橐也。浑言之也。大雅毛传曰：小曰橐，大曰囊。高诱注战国策曰：无底曰囊，有底曰橐。皆析言之也。囊者，言实其中如瓜瓤也。橐者，言虚其中以待如木□也。□应书引苍颉篇云：橐，囊之无底者。则与高注互异。许多用毛传，疑当云橐，小囊也。囊，橐也。则同异皆见。全书之例如此。此葢有夺字，又诗释文引说文：无底曰囊，有底曰橐。与今本绝异。从□省，石声。他各切。五部。〖注〗□，古文。
　　路径：段注说文□第六卷□部
　　囊nánɡ
　　注解：橐也。从□省，□声。□各本作襄省二字，浅人改也。今正。奴郞切。十部。
　　路径：段注说文□第六卷□部
　　櫜ɡāo
　　注解：车上大橐。云车上大橐者，谓可藏任器载之于车也。乐记注曰：兵甲之衣曰櫜。键櫜言闭藏兵甲也。大雅、周颂毛传曰：櫜，韬也。齐语：垂櫜而入。韦曰：櫜，囊也。引伸之义凡韬于外者皆为櫜。周礼膏物注云：膏当为櫜。莲芡之实有櫜韬。从□省，咎声。古劳切。古音在三部。《诗》曰：“载櫜弓矢。”周颂文。
　　路径：段注说文□第六卷□部
　　□pāo
　　注解：囊张大皃。石□文：其鱼隹可，隹鱮隹鲤，可以□之，隹杨及桺。□读如苞苴之苞。苏轼诗作贯，非也。从□省，缶声。符宵切。古音在三部。0987文五
　　路径：段注说文□第六卷□部
　　囗wéi
　　注解：回也。回，转也。按围绕、周围，字当用此。围行而囗废矣。象回帀之形。帀，周也。羽非切。十五部。凡囗之属皆从囗。
　　路径：段注说文□第六卷□囗部
　　圜yuánp277上
　　注解：天体也。圜，环也。吕氏春秋曰：何以说天道之圜也。精气一上一下，圜周复杂，〈z〉高曰杂犹帀〈/z〉无所稽留，故曰天道圜。何以说地道之方也。万物殊类殊形，皆有分职，不能相为，故曰地道方。按天体不浑圜如丸。故大戴礼云：参尝闻之夫子曰：天道曰圆，地道曰方。卢云：道曰方圆耳，非形也。淮南子曰：天之圆不中规，地之方不中矩。白虎通曰：天，镇也，其道曰圆。地，谛也，其道曰方。许言天体，亦谓其体一气循环，无终无始，非谓其形浑圜也。下文云：圆，圜全也。斯为浑圜。许书圆圜□三字不同。今字多作方圆、方员、方圜，而□字废矣。依许则言天当作圜，言平□当作□，言浑圆当作圆。从囗瞏声。王权切。十四部。
　　路径：段注说文□第六卷□囗部
　　团tuán
　　注解：圜也。郑风：霝露团兮。周礼假专为团。大司徒注曰：专，圜也。从囗专声。度官切。十四部。
　　路径：段注说文□第六卷□囗部
　　□xuán
　　注解：规也。规，有法度也。从囗肙声。似沿切。十四部。
　　路径：段注说文□第六卷□囗部
　　囩yún
　　注解：回也。二字叠韵。云字下曰：象云回转形。沄字下曰：转流也。凡从云之字皆有回转之义。从囗云声。形声包会意也。羽巾切。十三部。
　　路径：段注说文□第六卷□囗部
　　圆yuán
　　注解：圜全也。全，集韵、类篇作合，误字也。圜者天体，天屈西北而不全。圜而全，则上下四旁如一，是为浑圜之物。商颂：幅陨旣长。毛曰：陨，均也。按□鸟传亦曰：员，均也。是则毛谓员陨皆圆之假借字，浑圜则无不均之处也。笺申之曰：陨当作圆，圆谓周也。此申毛，非易毛。从囗员声，读若员。王问切。十三部。按古音如云。
　　路径：段注说文□第六卷□囗部
　　回huí
　　注解：转也。渊，回水也。故颜回字子渊。毛诗传曰：回，邪也。言回为□之假借也。又曰：回，违也。亦谓假借也。□，衺也。见交部。从囗，中象回转之形。中当作口。外为大囗，内为小口，皆回转之形也。如天体在外左旋，日月五星在内右旋是也。户恢切。十五部。回，古文。古文象一气回转之形。
　　路径：段注说文□第六卷□囗部
　　图tú
　　注解：画计难也。左传曰：咨难为谋。画计难者，谋之而苦其难也。国语曰：夫谋必素见成事焉而后履之。谓先规画其事之始终曲折，历歴可见，出于万全，而后行之也。故引伸之义谓绘画为图。聘礼曰：君与□图事。释诂曰：图，谋也。小雅传曰：虑、图皆谋也。从囗，规画之意。从啚。啚，难意也。说从啚之意。啚者，啬也。啬者，爱濇也。愼难之意。同都切。五部。
　　路径：段注说文□第六卷□囗部
　　圛yìp277下
　　注解：回行也。谓回曲而行。从囗□声。羊益切。古音在五部。《商书》曰：商各本讹尚。今依广韵、玉篇正。曰字各本无。今补。“曰圛。”句绝。商书谓洪范曰圛，唐卫包改为曰驿。而尚书正义、诗齐风正义皆作曰圛，此天宝以前未改之本也。自贞观以前，史记宋世家集解云：尚书作圛。引注：圛，色泽而光明也。周礼大卜注引洪范：曰雨，曰济，曰圛，曰蟊，曰克。齐风郑笺云：古文尚书弟为圛。皆古文尚书作圛之明证也。古文尚书弟为圛者，谓夏矦欧阳作弟，古文尚书则作圛也。言此者，证诗之弟字亦当为圛而训明也。知今文尚书作弟者，宋世家作涕可证也。今本郑笺作以弟为圛，衍一字而不可通矣。圛者，者字依广韵、五经文字补。旧读圛圛升云为句，误甚。升云半有半无，此释书曰圛之义，与本训回行不同，故箸之。如□席别于火不明，堲□别于以土增大道，文法正同。升云半有半无。正某氏气落驿不连属，王肃霍驿消减如云阴，所本。如许说则商书圛字正绎之假借。读若驿。
　　路径：段注说文□第六卷□囗部
　　国ɡuó
　　注解：邦也。邑部曰：邦，国也。按邦国互训，浑言之也。周礼注曰：大曰邦，小曰国，邦之所居亦曰国。析言之也。从囗从或。戈部曰：或，邦也。古或国同用，邦封同用。古惑切。一部。
　　路径：段注说文□第六卷□囗部
　　□kǔn
　　注解：宫中道。释宫曰：宫中衖谓之壸。郭云：巷，合门道也。按大雅：室家之壸。毛曰：壸，广也。笺云：壸之言捆也。室家相捆致，皆引伸假借之义。从囗，象宫垣，道上之形。从囗，象宫垣也。余象道。按上当是从束省。从束者，内言不出于阃之意与。玉篇此字入□部。苦本切。郭、吕并邱屯反。古音在十二部。《诗》曰：“室家之□。”
　　路径：段注说文□第六卷□囗部
　　囷qūn
　　注解：廪之圜者。从禾在囗中。去伦切。十二部。圜谓之囷，见诗魏风传、考工记注、吴语韦注、急就篇颜注。方谓之京。管子曰：新成囷京。史记仓公传：见建家京下方石。释名曰：京，矜也。宝物可矜惜者投之其中也。急就篇：门户井灶庑囷京。广雅曰：京庾廪廘仓也。按吴语注：员曰囷，方曰鹿。鹿卽京也。廘者，鹿之俗。
　　路径：段注说文□第六卷□囗部
　　圈juàn
　　注解：养畜之闲也。畜当作嘼，转写改之耳。闲，阑也。牛部曰：牢，闲，养牛马圈也。是牢与圈得通偁也。从囗卷声。考公羊传文十一年：楚子伐圈。音义云：圈，说文作□。而集韵卄五愿云圈□二同，养畜闲也。类篇圈□分出，皆云养畜闲也。疑说文本作□，后人改之耳。渠篆切。十四部。
　　路径：段注说文□第六卷□囗部
　　囿yòup278上
　　注解：苑有垣也。高注淮南曰：有墙曰苑，无墙曰囿。与许互异，葢有无互讹耳。魏都赋曰：缭垣开囿。缭垣，西京赋作缭亘。缭亘绵聮，卽西都赋之缭以周墙也。周礼注曰：囿，今之苑。按古今异名。许析言之，郑浑言之也。引伸之凡渊奥处曰囿。夏小正：正月囿有见韭。囿也者，园之燕者也。四月囿有见杏。囿也者，山之燕者也。又引伸之凡分别区域曰囿。常道将引洛书曰：人皇始出，分理九州岛为九囿。九囿卽毛诗之九有，韩诗之九域也。域同或。古或与有与　囿通用。从囗有声。于救切。古音在一部。一曰所□养禽兽曰囿。养字依御览补。所□二字今补。大雅灵台传曰：囿所以域养禽兽也。域养者，域而养之。周礼囿人掌囿游之兽，禁牧百兽。按韵会无一曰二字。艹部云：苑所□养禽兽也。此云苑有垣，则养禽兽在其中矣。此句葢浅人增之。□，籒文囿。艹部□从此为声。
　　路径：段注说文□第六卷□囗部
　　园yuán
　　注解：所□树果也。郑风传曰：园所以树木也。按毛言木，许言果者，毛诗檀榖桃棘皆系诸园，木可以包果。故周礼云：园圃毓草木。许意凡云苑囿巳必有艹木，故以树果系诸园。从囗袁声。羽元切。十四部。
　　路径：段注说文□第六卷□囗部
　　圃pǔ
　　注解：所□穜菜曰圃。所□二字今补。齐风毛传曰：圃，菜园也。马融论语注曰：树菜蔬曰圃。□应引仓颉解诂云：种树曰园，种菜曰圃。从囗甫声。博古切。五部。
　　路径：段注说文□第六卷□囗部
　　因yīn
　　注解：就也。就下曰：就，高也。为高必因丘陵，为大必就基址，故因从囗大，就其区域而扩充之也。中庸曰：天之生物，必因其材而笃焉。左传曰：植有礼，因重固。人部曰：仍，因也。论语：因不失其亲。谓所就者不失其亲。从囗大。于眞切。十二部。
　　路径：段注说文□第六卷□囗部
　　□nà
　　注解：下取物缩臧之。谓摄取也。今农人罱泥。罱卽□之俗字。从又，下取故从又。从囗，缩藏之故从囗。读若聂。女洽切。七部。聂，小徐作籋。
　　路径：段注说文□第六卷□囗部
　　囹línɡ
　　注解：狱也。狱上当有囹圉二字。幸部曰：囹圉所□拘罪人。葢许作囹圉，与他书囹圄不同也。月令郑注曰：囹圄所以禁守系者，若今别狱矣。蔡邕云：囹，牢也。圄，止也。所以止出入，皆罪人所舍也。郑志：崇精问曰：囹圄，何代之狱。焦氏荅曰：月令，秦书。则秦狱名也。汉曰若卢，魏曰司空。从囗令声。锴曰：囹，棂也。栊槛之名。郞丁切。十一部。
　　路径：段注说文□第六卷□囗部
　　圄yǔ
　　注解：守之也。从囗吾声。鱼举切。五部。按韵会云：圄，说文本作圉。葢小徐本有圉无圄。左传：圄伯嬴于轑阳而杀之。
　　路径：段注说文□第六卷□囗部
　　囚qiú
　　注解：系也。从人在囗中。似由切。三部。
　　路径：段注说文□第六卷□囗部
　　固ɡù
</div>
    <div class="pagination">
<a href="说文解字注_page111.html">上一页</a><span>...</span><a href="说文解字注_page107.html">107</a><a href="说文解字注_page108.html">108</a><a href="说文解字注_page109.html">109</a><a href="说文解字注_page110.html">110</a><a href="说文解字注_page111.html">111</a><span class="current-page">112</span><a href="说文解字注_page113.html">113</a><a href="说文解字注_page114.html">114</a><a href="说文解字注_page115.html">115</a><a href="说文解字注_page116.html">116</a><a href="说文解字注_page117.html">117</a><span>...</span><a href="说文解字注_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
