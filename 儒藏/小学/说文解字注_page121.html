<!DOCTYPE html>
<html>
<head>
    <meta charset="UTF-8">
    <title>说文解字注 - 第 121 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 121 页/共 283 页</h1>
    <div class="content">　　晋jìn
　　注解：进也。周易彖传曰：晋，进也。以叠韵为训，凡进皆曰晋，难进亦曰晋，周礼：凡田，王提马而走，诸侯晋。是也。礼古文、周礼故书皆叚晋为箭。日出万物进。故其字从日。从日从臸。臸者，到也，以日出而作会意。隶作晋。卽刃切。十二部。《易》曰：“朙出地上，□。”此引易象、传文以证从日之意也。
　　路径：段注说文□第七卷□日部
　　旸yánɡ
　　注解：日出也。洪范：八，庶征，曰雨，曰旸。某氏云：雨以润物，旸以干物。祭义：夏后氏祭其闇，殷人祭其阳，周人祭日以朝及闇。郑云：闇，昏时也。阳读为曰雨曰旸之旸，谓日中时也。朝，日出时也。旸之义当从郑。孟子：秋阳以□之。亦当作秋旸。从日昜声。与章切。十部。《虞书》曰：“曰旸谷。”虞书，宋本、叶本如是，他本作商，非也。各本少一曰字，今补。虞书当作唐书，说见禾部。此古文尙书尧典文也。
　　路径：段注说文□第七卷□日部
　　晵qǐp304上
　　注解：雨而昼夝也。晵之言闿也。夝者，雨而夜除星见也。雨而昼除见日则谓之晵，晵亦谓之夝。从日，启省声，康礼切。十五部。按集韵又轻甸切，语之转也。今苏州俗语云：晵昼不是好晴。正作此音。
　　路径：段注说文□第七卷□日部
　　晹yì
　　注解：日覆云暂见也。覆云者，揜于云。暂见者，倏见也。此与目部□义畧同。从日易声。羊益切。十六部。按当施只切。
　　路径：段注说文□第七卷□日部
　　昫xū
　　注解：日出□也。□各本作温，今正，详水部。昫与火部煦义畧同。乐记煦妪，淮南书作昫妪，广韵直以为一字。周礼注曰：司马法：旦明□五通为发昫，是知主初日出言也。从日句声。火于切，又火句切。古音在四部。北地有昫衍县。见前书地理志，今甘肃宁夏府灵州东南花马池境有昫衍废县是也。俗讹作朐衍，非。
　　路径：段注说文□第七卷□日部
　　晛xiàn
　　注解：日见也。毛诗：见晛曰消。毛云：晛，日气也。韩诗：曣晛聿消。韩云：曣晛，日出也。二解义相足，日出必有温气也。广雅释诂云：曣□，煗也。曣□卽韩诗之曣见，煗卽毛日气之说。荀卿非相篇引诗作宴然，宴然卽曣□也。宴、晏、曣古通用。玉篇曰：□同晛。从日见，形卽义。见亦声。胡甸切。十四部。《诗》曰：“见晛曰消。”小雅角弓文。
　　路径：段注说文□第七卷□日部
　　晏yàn
　　注解：天淸也。杨雄羽猎赋曰：天淸日晏。李引许淮南子注曰：晏，无云之处也。汉天文志曰：日餔时天星晏。星卽今之晴字。淮南书：鷤日知晏，阴蝔知雨。晏对阴而言。如淳注郊祀志云：三辅谓日出淸济为晏。按郊祀之晏温，封禅书作曣□，犹氤氲也。郊祀志字异而义同，如淳以日出淸霁释之，谓晏而温是为异，非也。晏之言安也，古晏安通用，故今文尧典晏晏，古文作安安。左传安孺子，古今人表作晏孺子。从日安声。乌谏切。十四部。
　　路径：段注说文□第七卷□日部
　　□yàn
　　注解：星无云也。姚氏鼐曰：星卽夝字。按曰闲雨除亦曰夝。无云谓晴而无云也。晴容有有云者，其字亦作曣。毛诗见晛曰消，韩诗作曣晛聿消，刘向上封事引之。师古注云：曣，无云也。今汉书讹舛不可读。韩诗释曣哯为日气，许注淮南释晏为无云，此以天淸释晏，以晴无云释□，言各有当，不以音相近而淆之也。一说星无云，谓星而无云。如雨部云风雨土，谓风而雨土也。诗：星言夙驾。韩云：星，晴也。卽许星而无云之说。从日燕声。于甸切。十四部。
　　路径：段注说文□第七卷□日部
　　景jǐnɡ
　　注解：日灮也。日字各本无，依文□张孟阳七哀诗注订。火部曰：光者，明也。左传曰：光者远而自他有耀者也。日月皆外光，而光所在处物皆有阴，光如镜故谓之景。车舝笺云：景，明也。后人名阳曰光，名光中之阴曰影，别制一字，异义异音，斯为过矣。尔雅、毛诗皆曰：景，大也。其引伸之义也。从日京声。居影切。古音在十部。读如姜。
　　路径：段注说文□第七卷□日部
　　晧hàop304下
　　注解：日出皃。谓光明之皃也。天下惟絜白者冣光明，故引伸为凡白之偁，又改其字从白作皓矣。从日告声。胡老切。古音在三部。
　　路径：段注说文□第七卷□日部
　　暤hào
　　注解：晧旰也。晧锴本作暤，集韵、类篇从之。晧旰谓絜白光明之皃。旰同日出光倝倝之倝，非下文训晚之旰也。汉书上林赋：采色澔旰。史记作澔旰。灵光殿赋：□涆涆。曹植七启云：丹旗耀野，戈殳晧旰。此可证晧旰之为古语。古者大暤、少暤葢皆以德之明得偁，俗作大昊、少昊。晧旰双声字。从日皋声。胡老切。古音在三澡。俗从白作皞。
　　路径：段注说文□第七卷□日部
　　□yè
　　注解：灮也。也当作皃，字之误。思玄赋旧注云：晔，光皃。汉书叙传云：世宗晔晔。吴都赋云：饰赤乌之韡晔。从日□。锴本日在□上。玉篇曰：说文作曅。大徐日在旁，非也。筠辄切。八部。〖注〗又□，同晔。□，同曅。
　　路径：段注说文□第七卷□日部
　　晕huī
　　注解：灮也。按光也二字当作日光气也四字。篆体晖当作晕。周礼晕作辉，古文叚借字。视□掌十辉之法，以观妖祥，辨吉凶。一曰□，二曰象，三曰鑴，四曰监，五曰闇，六曰瞢，七曰弥，八日叙，九曰隮，十曰想。郑司农云：辉谓日光□也。按日光气谓日光卷结之气。释名曰：晕，卷也，气在外卷结之也。日月皆然。孟康曰：晕，日旁气也。篆体日在上，或移之在旁，此篆遂改为晖，改其训日光，与火部之辉不别，葢浅者为之，乃致铉以晕为新附篆矣。从日军声。军者，圜围也。此以形声包会意。王问切。十三部。大徐许归切，非。
　　路径：段注说文□第七卷□日部
　　旰ɡàn
　　注解：晚也。襄十四年左传杜注曰：旰，晏也。从日干声。古案切。十四部。《春秋传》曰：“日旰君劳。”昭十二年左氏传文。今本劳作勤。
　　路径：段注说文□第七卷□日部
　　暆yí
　　注解：日行暆暆也。史记屈原贾生列传曰：庚子日施兮，服集予舍。施卽说文暆字也。暆暆，迤逦徐行之意。暆暆犹施施。诗毛传曰：施施，难进之意。从日施声。戈支切。十六、十七部。乐浪音洛狼。有东暆县。乐浪郡东暆，见地理志。乐浪今朝鲜国地，东暆故城未闻。鱼部云：东暆输鰅鱼。读若酏。三字当在施声之下。
　　路径：段注说文□第七卷□日部
　　晷ɡuǐp305上
　　注解：日景也。上文云景，光也。浑言之。此云晷，日景也，不云日光，析言之也。以其阴别于阳，卽今之影字也。左传谓之荫，云赵孟视荫。释名曰：晷，规也。如规画也。此谓以表度日。大雅：旣景乃冈。传云：考于日景，参之高冈。从日咎声。居洧切。古音在三部。
　　路径：段注说文□第七卷□日部
　　□zè
　　注解：日在西方时侧也。蒙上日景言之，日在西方则景侧也。易曰：日中则昃。孟氏易作稷。榖梁春秋经：戊午日下稷。古文叚借字。从日仄声。此举形声包会意。隶作昃，亦作□。小徐本夨部又出□字则复矣。夫制字各有意义，晏景晷旱之日在上，皆不可易也。日在上而干声则为不雨，日在旁而干声则为晚。然则□训为日在西方，岂容移日在下。形声之内非无象形也。阻力切。一部。《易》曰：“日□之离。”离九三爻乱。〖注〗□字原刻作日下夨。
　　路径：段注说文□第七卷□日部
　　晚wǎn
　　注解：□也。莫者，日且冥也。从日在茻中，见茻部。引伸为凡后之偁。从日免声。无远切。十四部。
　　路径：段注说文□第七卷□日部
　　昏hūn
　　注解：日冥也。冥者，窈也。窈者，深远也。郑目录云：士娶妻之礼，以昏为期，因以名焉。必以昏者，阳往而阴来。日入三商为昏，引伸为凡闇之偁。从日氐省。氐者，下也。氐部日：氐者，至也。其引伸之义则为下，故此云氐者，下也。上部云下者氐也，目部云氐目卽低目，人部无低字。昏字于古音在十三部，不在十二部。昏声之字，□亦作蚊，□亦作□，□亦作忞。昏古音同文，与眞臻韵有敛侈之别，字从氐省为会意，绝非从民声为形声也。葢隶书淆乱，乃有从民作昬者，俗皆遵用。唐人作五经文字乃云：缘庙讳偏傍，准式省从氏。凡汦昏之类皆从氏。以昏类泯，其亦傎矣。呼昆切。□韵者，文韵之音变。一曰民声。此四字葢浅人所增，非许本书，宜□。凡全书内昏声之字皆不从民，有从民者讹也。〖注〗□、□，古文。
　　路径：段注说文□第七卷□日部
　　曫luán
　　注解：日且昏时也。且各本作旦，今正。昏训冥，□训日且冥，则曫卽□也。曫之言蛮也。蛮者，文皃，日将入而色有异也。从日□声，读若新城□中。□他书作蛮。地理志河南郡新城下蛮中，故戎蛮子国也。郡国志：河南郡新城有鄤聚，古鄤氏，今名蛮中。左传昭十六年：楚子诱戎蛮子杀之。杜云：河南新城县东南有蛮城。水经注伊水篇曰：新县故蛮子国也。县有鄤聚，今名蛮中。汉新城故城在今河南河南府洛阳县城。今左、榖皆作蛮，公羊作曼。刘昭引左传作鄤。曫音如蛮，集韵谟还切者是。大徐洛官切，非也。十四部。
　　路径：段注说文□第七卷□日部
　　晻ànp305下
　　注解：不朙也。北征赋：日晻晻其将暮。汉书元帝纪：三光晻昧。南都赋：晻暧蓊蔚。吴都赋：旭日晻□。凡言晻蔼，谓阴翳也。蜀都赋作庵蔼。从日奄声。乌敢切。八部。
　　路径：段注说文□第七卷□日部
　　暗àn
　　注解：日无光也。集韵、类篇皆以晻暗为一字，依许则义各殊。明之反当用晻，暗主谓日无光。视□掌十辉之灋，五曰闇。郑司农云：闇，日月食也。暗者正字，闇者叚借字也，引伸为凡深沈不明之称。从日音声。乌绀切。古音在七部。
　　路径：段注说文□第七卷□日部
　　晦huì
　　注解：月尽也。朔者，月一日始苏。朢者，月满与日相望似朝君。字皆从月。月□之字独从日者，明月□而日如故也，日如故则月尽而不尽也。引伸为凡光尽之称。僖十五年春秋经：晦，震夷伯之庙。公羊曰：晦，昼冥也。榖梁曰：晦，冥也。杜注左云：与凡书晦同。尔雅曰：霿谓之晦。从日每声。荒内切。十五部。
　　路径：段注说文□第七卷□日部
　　□nài
　　注解：埃□，叠韵字。日无光也。埃□犹叆叇也。通俗文：云覆日谓之叆叇。从日能声。奴代切。一部。
　　路径：段注说文□第七卷□日部
　　曀yì
　　注解：天阴沈也。各本作阴而风也，今正。考开元占经引作天地阴沈也，大平御览引作天阴沈也。邶风曰：终风且曀。尔雅、毛传皆云：阴而风曰曀。释名：曀，翳也。言云气晻翳日光使不明也。小尔雅：曀，冥也。曀主谓不明。尔雅、毛传因诗句兼风言耳，故许易之。阴沈当作霒霃。从日壹声。于计切。古音在十二部。《诗》曰：“终风且曀。”
　　路径：段注说文□第七卷□日部
　　旱hàn
　　注解：不雨也。从日干声。乎旰切。十四部。
　　路径：段注说文□第七卷□日部
　　□yǎo
　　注解：望远合也。合者，望远则其形不分，其色不分，其小大高下不分是也。与杳之义略相近。从日匕。会意。匕，合也。匕何以训合，比之省也。犹会下云会，益也。曾何以训益，增之省也，是亦许书言叚借之一也。□何以省比，有昆字在也。读若窈窕之窈。窈古读如黝，音转如杳。乌皎切。二部。
　　路径：段注说文□第七卷□日部
　　昴mǎo
　　注解：白虎宿星。召南传曰：昴，留也。古谓之昴，汉人谓之留。故天官书言昴，律书直言留。毛以汉人语释古语也。元命包云：昴六星。昴之言留，物成就系留，此昴亦□留之义也。从日丣声。丣古音读如某。丣古文酉字，字别而音同，在三部。虽同在三部，而不同纽，是以丣声之刘留□桺□駵□□□为一纽，卯声之昴为一纽。古今音读皆有分别。丣声之不读莫饱切，犹卯声之不读力九切也。惠氏栋因毛传之语，谓□必当从丣，其说似是而非。王氏鸣盛尙书后案袭之，非也。莫饱切。古音在三部。
　　路径：段注说文□第七卷□日部
　　向xiànɡp306上
　　注解：不久也。士相见礼曰：向者吾子辱使某见，请还贽于将命者。注云：向，曩也。按礼注向字或作乡。今人语曰何年、向时，向者卽向字也。又曰一晌，曰半晌，皆是向字之俗。从日乡声。许□切。十部。《春秋传》曰：“向役之三月。”僖卄八年左氏传文。向犹前也。城濮之役在四月，前乎此役之三月，正与不久之义合。杜作乡，云乡犹属也，殊误。
　　路径：段注说文□第七卷□日部
　　曩nǎnɡ
　　注解：向也。释言文：左传曰：曩者志入而已，今则怯也。晋语曰：曩而言戏乎。庄子曰：曩子行，今子止。从日襄声。奴朗切。十部。
　　路径：段注说文□第七卷□日部
　　昨zuó
　　注解：絫日也。絫铉本作垒，误。锴本作累，絫、累正俗字。古书积累字皆作絫。厽部云：絫者，增也。絫日谓重絫其日也。广韵云：昨日，隔一宵也。周礼司尊彝叚昨为酬酢字。从日乍声。在各切。五部。
　　路径：段注说文□第七卷□日部
　　暇xiá
　　注解：闲也。各本作闲，俗字也，今正。诰曰：不敢自暇自逸。古多借假为暇。周书多方：天惟须夏之子孙。郑云：夏之言假。大雅皇矣、周颂武二笺皆作须假，而孔本作暇。孙卿子：其为人也多假日，其出人不远也。贾逵国语注：假，闲也。登楼赋：□假日以销忧。季善云：假或为暇。引楚辞□暇日以消时。可见古假暇通用。假训大，故包闲暇之义，匡谬正俗似未识此意。从日叚声。胡嫁切。古音在五部。
　　路径：段注说文□第七卷□日部
　　暂zàn
　　注解：不久也。左传：妇人暂而免诸国。今俗语云霎时闲，卽此字也。从日斩声。藏滥切。八部。
　　路径：段注说文□第七卷□日部
　　昪biàn
</div>
    <div class="pagination">
<a href="说文解字注_page120.html">上一页</a><span>...</span><a href="说文解字注_page116.html">116</a><a href="说文解字注_page117.html">117</a><a href="说文解字注_page118.html">118</a><a href="说文解字注_page119.html">119</a><a href="说文解字注_page120.html">120</a><span class="current-page">121</span><a href="说文解字注_page122.html">122</a><a href="说文解字注_page123.html">123</a><a href="说文解字注_page124.html">124</a><a href="说文解字注_page125.html">125</a><a href="说文解字注_page126.html">126</a><span>...</span><a href="说文解字注_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
