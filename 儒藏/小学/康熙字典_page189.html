<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 189 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 189 页/共 976 页
  </h1>
  <div class="content">
   谕	【酉集上】【言字部】	諭	【唐韻】羊戍切【集韻】【韻會】兪戍切，□音裕。【說文】告也。【類篇】曉也。【韻會】及其未悟，告之使曉。【穀梁傳桓六年】修敎明諭國道也。【禮祭義】諭其志意。【疏】使祝官啓告鬼神，曉諭鬼神以志意。【周禮秋官】訝士掌四方之獄訟，諭罪□于邦國。【註】告曉以麗罪，及制□之本意。【疏】諭爲曉，故曰告曉。【戰國策】寡人諭矣。【註】諭，曉也。【呂覽離謂篇】言者以諭意也。【淮南子主術訓】衰絰菅屨，辟踴哭泣，所以諭哀也。【註】諭，明也。　又【玉篇】譬諭也。【前漢賈誼傳】誼追傷屈原，因以自諭。【師古註】諭，譬也。　又【廣雅】諫也。　又官名。【唐書百官志】有左右諭德。　又縣名。【晉書地理志】新諭縣，屬荆州安成郡，吳置。【唐書地理志】招諭縣，屬錦州，垂拱三年置。　又姓。【廣韻】東晉有諭歸，豫章人，撰《西河記》。何承天云：音樹。　又【玉篇】他口切，偸上聲。誘也。　【集韻】或作喩。

谖	【酉集上】【言字部】	諼	【唐韻】况袁切【集韻】【韻會】許元切，□音暄。【說文】詐也。【廣韻】欺也。【公羊傳文三年】此伐楚也，其言救江何，爲諼也。【前漢息夫躬傳】虛造詐諼之策。　又【爾雅釋訓】忘也。【詩衞風】終不可諼兮。【大學】引《詩》作諠。　又草名。【詩衞風】焉得諼草，言樹之背。【傳】諼草，合歡，食之令人忘憂者。【釋文】諼，本又作萱。【說文】作藼。或作蕿。亦作諠。【謝惠連西陵遇風詩】無萱將如何。【註】諠草，忘憂也。萱、喧通。　又【廣韻】况晚切【集韻】【韻會】火遠切【正韻】况遠切，□暄上聲。義同。

	【巳集上】【水字部】		【說文】澩从水，學省聲，讀若學。胡角切。詳澩字註。

	【巳集上】【水字部】		【玉篇】古文溺字。【元包經】大過舟于水。〇按《說文》溺字註與弱水之弱同，而灼切。字註沒也，奴歷切，音義迥別。今《禹貢》弱水通作弱，無水旁，似宜从《禹貢》爲正。而沉之則槩作溺。今依《玉篇》作古文溺字，二字遂爲古今文，存以備考。

谗	【酉集上】【言字部】	讒	【唐韻】士咸切【集韻】【韻會】【正韻】鋤咸切，□音饞。【說文】譖也。【玉篇】佞也。【正字通】崇飾惡言，毀善害能也。【書舜典】朕堲讒說殄行。【莊子漁父篇】好言人之惡謂之讒。【荀子修身篇】傷良曰讒。【說苑臣術篇】蔽善者，國之讒也。　又星名。【晉書天文志】卷舌六星中，一曰天讒，主巫醫。　又鼎名。【左傳昭三年】讒鼎之銘。【疏】讒鼎，疾讒之鼎，《明堂位》所云崇鼎是也。一云讒，地名。禹鑄九鼎於甘讒之地，故曰讒鼎。　又【廣韻】【集韻】士懺切【韻會】【正韻】士監切，□饞去聲。義同。　又叶鉏弓切，音崇。【楚辭九歎】吸精粹而吐氛濁兮，橫邪世而不取容。行叩誠而不阿兮，遂見排而逢讒。　又叶銀炎切，音嚴。【梁鴻適吳詩】欲乗策兮縱邁，疾吾俗兮作讒。競舉枉兮錯直，咸先佞兮唌唌。唌音延。　又【俗書證誤】从二免，非。。

谙	【酉集上】【言字部】	諳	【唐韻】【集韻】【韻會】【正韻】□烏含切，音庵。【說文】悉也。【玉篇】知也。【增韻】練也，歷也。【六書統】熟聞也。【字彙】曉也。【後漢虞延傳】陵樹株蘖，皆諳其數。【晉書刁協傳】久在中朝，諳練舊事。【□書姚察傳】諳識內典。　又【玉篇】記也，誦也，大聲也。【廣韻】憶也。【類篇】諷也。　又官名。【金史國語解】諳版勃極烈，官之尊且貴者。　又【集韻】烏紺切，庵去聲。【類篇】背誦也。　又【集韻】他口切，偸上聲。言悉也。　【類篇】或作□。亦作□。

	【酉集中】【豕字部】		【玉篇】同□。

	【申集中】【虫字部】		【唐韻】除駕切，音。水母也，一名羵。形如羊胃，無目，以鰕爲目。【玉篇】形如覆笠，泛泛常浮隨水。【爾雅翼】生東海，正白，濛濛如沫，又如凝血，縱廣數尺，有智識，無頭目處所，故不知避人。衆鰕附之，隨其東西，故《江賦》曰水母目鰕也。　又【韻會】陟駕切，音咤。義同。亦作吒。

谚	【酉集上】【言字部】	諺	〔古文〕□【唐韻】魚變切【集韻】魚戰切【韻會】疑戰切，□音彥。【說文】傳言也。【廣韻】俗言也。【書無逸】乃逸乃諺。【傳】俚語曰諺。【左傳昭元年】諺所謂老將知而耄及之。　又與唁、喭□同。【文心雕龍】諺者，直語也。喪言亦不及文，故弔亦稱諺。【新論正賞篇】子游裼裘而諺，曾參指揮而哂。【正字通】按諺通作喭。弔唁，經皆從唁，不必借諺。喭，《新論》作諺，偶譌誤耳。　又【集韻】魚旰切【正韻】魚幹切，□音岸。【類篇】諺，自矜也。【增韻】畔喭，剛猛也。【韻會】叛諺，不恭也。或作喭。引【論語註】子路失於畔喭。正義曰：舊註作□喭。失言也。言子路性行剛彊，常□喭失於禮容也。考證：〔【左傳昭元年】諺所謂老將至而耄及之。〕　謹照原文將至改將知。 

	【寅集上】【屮字部】		〔古文〕呈□【集韻】【類篇】□胡光切，音皇。【說文】艸木妄生也。从屮从王，與古文封字从土會意不同。凡狂匡往字从此。○按《總要》音汪，艸木大茁也。《同文備考》音旺，艸木生也。舊註从《廣韻》巨王切，音狂，非。

谛	【酉集上】【言字部】	諦	【唐韻】都計切【集韻】【韻會】【正韻】丁計切，□音帝。【說文】審也。【書洪範孔傳】必微諦。【疏】聽當別彼是非，必微妙而審諦也。【後漢祭祀志】褅之爲言諦也。諦諟昭穆尊□之義。又【李雲傳】帝者，諦也。【註】審諦於物也。【魏志明帝紀】君諦視之勿誤也。【關尹子九藥篇】諦毫末者，不見天地之大。【劉勰新論專學篇】心不在學而强諷誦，雖入於耳而不諦於心。　又四諦。【魏書釋老志】初根，人爲小乗，行四諦法。【釋典心經】四諦：苦集滅道。苦謂生老病死，集謂集聚骨肉財帛，滅謂壞滅，道謂修行。又二諦：世諦以世俗顯緣起之事，諸法歷然，勸臣子以忠孝，勸家國以和治，此依俗諦。眞諦彰本寂之理，一性泯然，是非雙泯，能所俱亡，此依眞諦。　又【集韻】或作諟、□，互詳二字註。　又【集韻】田黎切，音題。號也。與嗁、謕□同。　又通作啼。【荀子禮論篇】哭泣諦號。【註】啼、諦通用。

谜	【酉集上】【言字部】	謎	【唐韻】莫計切【集韻】【正韻】彌計切，□迷去聲。【說文】隱語也。【演繁露】古無謎字。若其意制，卽伍舉、東方朔謂之隱者是也。至《鮑照集》則有井謎矣。【文心雕龍】自魏代以來，頗非俳優，而君子隱化爲謎語。謎也者，迴互其辭，使昏迷也。　又【集韻】緜批切，音迷。【類篇】言惑也。或作詸。

谝	【酉集上】【言字部】	諞	【唐韻】部田切【集韻】【韻會】【正韻】蒲眠切，□音蹁。【說文】便巧言也。【書秦誓】惟截截善諞言。又【論語】友諞佞。今文作便。　又【玉篇】步連切【廣韻】房連切，□音。義同。　又【集韻】紕延切，音篇。【類篇】辯佞之言也。　又【玉篇】【廣韻】符善切【集韻】婢善切，□上聲。又【廣韻】符蹇切【集韻】平免切，□卞上聲。又【正韻】補典切，音扁。義□同。

谟	【酉集上】【言字部】	謨	〔古文〕□□譕【唐韻】【正韻】莫胡切【集韻】【韻會】蒙晡切，□音模。【說文】議謀也。【徐曰】慮一事畫一計爲謀，汎議將定其謀曰謨。【虞書】有《大禹謨》，《臯陶謨》。【傳】謨，謀也。大禹謀九功，臯陶謀九德。【詩大雅】訏謨定命。【周禮秋官大行人】夏宗以□天下之謨。　又【爾雅釋詁】僞也。【註】謀而不忠。　又無也。【南唐書黨與傳】越人謨信，未可速攻。【註】謨信，無信也。閩人語音。　又【集韻】【韻會】□莫故切，模去聲。【前漢敘傳】漢之宗廟，叔孫是謨。革自孝元，諸儒變度。謨，音慕。　又【集韻】【類篇】□末各切，音莫。亦謨也。【前漢班固幽通賦】謨先聖之大繇。師古讀。　又叶滿補切，音姥。見【蔡邕胡廣銘】。　【集韻】或作謩。

谠	【酉集上】【言字部】	讜	【唐韻】多朗切【集韻】【韻會】底朗切【正韻】多曩切，□音黨。【說文】直言也。【玉篇】善言也。【前漢班固敘傳】吾久不見班生，今日復聞讜言。【魏志王修傳】忠讜不昭於時。　又人名。【後漢儒林傳】太守黃讜。　又通作黨。【荀子非相篇】博而黨正，是士君子之辯也。【註】黨與讜同。謂直言也。　又【集韻】【正韻】□丁浪切，黨去聲。言中理也。或作譡。　又【集韻】【類篇】□他浪切，音儻。美言也。

谢	【酉集上】【言字部】	謝	【唐韻】辭夜切【集韻】【韻會】【正韻】詞夜切，□音榭。【說文】辭去也。【廣雅】去也。【楚辭九章】願歲幷謝與長友兮。【註】謝，去也。　又【正韻】絕也。【史記儒林傳】謝絕賔客。　又【增韻】退也，衰也，彫落也。【南史範縝傳】形存則神存，形謝則神減。【淮南子兵略訓】若春秋有代謝。　又【類篇】告也。【前漢□餘傳】厮養卒謝其舍。【晉灼註】以辭相告曰謝。　又【韻會】拜賜曰謝。【前漢張安世傳】安世嘗有引薦，其人來謝。安世以爲舉賢達能，豈有私謝邪。　又【正字通】自以爲過曰謝。【禮檀弓】從而謝焉。【史記項羽紀】旦日不可不蚤自來謝項王。　又【韻會】聽也。【正韻】致仕曰謝。【禮曲禮】大夫七十而致事若不得謝，必賜之几杖。【註】謝，猶聽也。□皓曰：君不許其致事也。如辭謝、代謝，皆却而退去之義。　又鳥名。【張華禽經】子規啼苦，則倒懸於樹，自呼曰謝豹。　又菜名。【本草綱目】水苦蕒，一名謝婆菜。　又島名。【唐書地理志】登州東北海有大謝島。　又蠻名。【舊唐書南蠻傳】東謝蠻，其地在黔州之西。　又國名。【詩大雅】于邑于謝。【毛傳】謝，周之南國也。【朱傳】在今鄧州南陽縣。　又縣名。【前漢地理志】謝沐縣，屬蒼梧郡。　又姓。【廣韻】出□留、會稽二望。周宣王之舅姜申伯封于謝，以邑爲氏。【左傳昭七年】謝息，爲孟孫守。又複姓。【風俗通】周宣王支子食采謝丘，因以爲氏。【前漢古今人表】謝丘章，魯人。　又通作榭。【左傳襄三十一年】宮室□庳，無觀臺榭。【註】本亦作謝。【荀子王霸篇】臺榭甚高。【註】與謝同。　又或作繹。亦作射。【爾雅釋魚】龜仰者謝。【疏】謂行時頭仰。《周禮》地龜曰繹屬是也。【周禮春官龜人鄭註】仰者繹。【禮玉藻鄭註】靈射之屬。【釋文】射音亦。【周禮】作繹。【爾雅】作謝。　又叶祥豫切，徐去聲。【左思魏都賦】有靦瞢容，神惢形茹。弛氣離坐，墨而謝。　又叶徂賀切，音坐。【韓愈送窮文】□頭喪氣，上手稱謝。燒車與船，延之上坐。　【說文】本作□。考證：〔【禮曲禮】大夫七十而致仕，若不得謝，必賜之几杖。【疏】謝，猶聽也。〕　謹照原文致仕改致事。疏改註。 

閰	【戌集上】【門字部】	閰	【廣韻】【集韻】□居六切，音匊。閑也。【類篇】閉也。　又【篇海類編】兩手捧物也。又斂手曰□，與臼字不同。臼字下畫連，音舅。

	【子集下】【厂字部】		【唐韻】盧合切【集韻】落合切，□音拉。【說文】石聲也。【集韻】本作磿。或作砬。又【集韻】力入切，音立。義同。

豼	【酉集中】【豸字部】	豼	【唐韻】房脂切，音毗。【說文】貔或从比。詳貔字註。

谣	【酉集上】【言字部】	謠	【唐韻】【集韻】【韻會】【正韻】□餘招切，音遙。與同。謠歌也。【爾雅釋樂】徒歌謂之謠。【詩魏風】我歌且謠。【傳】曲合樂曰歌，徒歌曰謠。孫炎曰：聲消搖也。韓詩曰：有章曲曰歌，無章曲曰謠。戴侗曰：歌必有度曲節，謠則但搖曳永誦之，兒童皆能爲，故有童謠也。【前漢藝文志】孝武立樂府而采歌謠。【南齊書五行志】歌謠，口事也。口氣逆則惡言，或有怪謠焉。　又毀也。詳諑字註。　又【集韻】或作猶。【禮檀弓】陶斯咏，咏斯猶。　又【韻會】通作繇。【前漢李尋傳】人民繇俗。【師古註】謂若童謠，及輿人之誦。　又叶夷周切，音由。【前漢班固敘傳】嬀巢姜於孺筮兮，旦算祀於挈龜。宣曹興敗於下夢兮，魯衞名諡於銘謠。龜音丘。

	【申集中】【虫字部】		【篇海類編】與蜊同。詳蜊字註。

趃	【酉集中】【走字部】	趃	【廣韻】【集韻】□徒結切，音垤。【玉篇】大走也。　又【集韻】陀沒切。【類篇】走貌。

□	【未集中】【糸字部】	□	【玉篇】同□。

趇	【酉集中】【走字部】	趇	【玉篇】私立切，心入聲。走貌。

趏	【酉集中】【走字部】	趏	【廣韻】古滑切，音刮。【玉篇】走貌。　又【廣韻】【集韻】□戸括切，音活。與越同。草也。

贗	【酉集中】【貝字部】	贗	【廣韻】五宴切【集韻】【韻會】【正韻】魚切，□音鴈。僞物。同偐。【玉篇】不直也。【韓愈酬崔少府詩】前計頓乖張，居然見眞贗。　又或作鴈。【韓非子說林篇】齊伐魯，索讒鼎，魯以其鴈往。齊人曰：鴈也。魯人曰：眞也。

贙	【酉集中】【貝字部】	贙	【廣韻】黃練切【集韻】熒絹切，□音縣。【說文】分別也。从虤對爭貝。【左思魏都賦】蒹葭贙，雚蒻森。【註】贙，分別也。　又【爾雅釋獸】贙，有力。【註】出西海大秦國有養者，似狗，多力，獷惡。　又【廣韻】一曰對爭也。倒一虎者，非也。○按《正字通》誤音吟。《說文》音語巾切者，乃字，非贙字也。

贚	【酉集中】【貝字部】	贚	【廣韻】【集韻】□良用切，音躘。貧也。　又【玉篇】龍貌。

贛	【酉集中】【貝字部】	贛	【唐韻】【集韻】【韻會】【正韻】□古送切，音貢。【說文】作贛。賜也。从竷省聲。籀文作□。【韻會】通作貢。【禮樂記】子贛見師乙而問焉。　又【集韻】□，水名，出豫章。或作灨，通作贛。　又【集韻】古禫切，音感。【前漢地理志】豫章郡贛。【註】豫章水出西南，北入大江。如淳曰音感。　又【集韻】古暗切，音紺。【前漢地理志】琅邪郡贛楡。【註】師古曰：贛，音紺。　又【集韻】呼貢切，與戇同。愚也。　又【集韻】陟降切，音憃。義同。　又【集韻】呼降切。賜也。

贜	【備考】【酉集】【貝字部】	贜	【字彙補】俗贓字。

贝	【酉集中】【貝字部】	貝	【唐韻】【集韻】【韻會】□博蓋切，音。【埤雅】貝以其背用，故謂之貝。【說文】海介蟲也。古者貨貝而寶龜，周而有泉，至秦廢貝行錢。【爾雅釋魚】貝居陸贆，在水者蜬，大者魧，小者□。【註】大貝如車渠，細貝亦有紫色者。【又】餘貾黃白文。【註】黃爲質，白文爲點。【又】餘泉白黃文。【註】白爲質，黃爲文點，今紫貝也。【又】蚆博而頯。【註】頯者，中央廣兩頭銳。【又】蜠大而險。【註】險者，謂汙薄。【疏】此辨貝居陸，居水，大小文采不同之名也。【相貝經】朱仲受之於琴高，以遺會稽大守嚴助，其略曰：貝盈尺，狀如赤電黑雲曰紫貝，赤質紅章曰珠貝，靑地綠文曰綬貝，黑文黃畫曰霞貝。下此有浮貝、濯貝、皭貝、慧貝。又【山海經】隂山漁水中多文貝，邽山濛水多黃貝。【易震卦】億喪貝。【註】貝，資貨糧用之屬也。【書盤庚】具乃貝玉。【疏】貝者，水蟲。古人取其甲以爲貨，如今之用錢然。又【顧命】大貝。【傳】大貝如車渠。【史記平準書】農工商交易之路通，而龜貝金錢刀布之幣興焉。【註】《食貸志》有十朋五貝，皆用爲貨，各有多少，兩貝爲朋，故直二百一十六。　又錦名。【書禹貢】厥篚織貝。【疏】貝，錦名。【詩小雅】萋兮斐兮，成是貝錦。　又樂器。【正字通】梵貝，大可容數斗，乃蠡之大者，南蠻吹以節樂。　又飾也。【詩魯頌】貝胄朱綅。【傳】貝胄，貝飾也。【疏】貝甲有文章，故以爲飾。　又州名。【廣韻】周置貝州，以貝丘爲名。　又姓。【玉篇】貝氏，出淸河貝丘。《姓苑》：古有賢者貝獨坐，唐有貝韜。　又【正韻】邦妹切，音背。義同。　又【集韻】敗古作貝。註詳攴部七畫。

贞	【酉集中】【貝字部】	貞	〔古文〕□【唐韻】陟盈切【集韻】【韻會】知盈切，□音禎。【說文】卜問也。从卜，貝，以爲贄。【徐曰】《周禮》有大貞禮，謂卜人事也。　又【易乾卦】元亨利貞。【疏】貞，正也。又【文言】貞者，事之幹也。【書太甲】一人元良，萬邦以貞。【疏】天子有大善，則天下得其正。　又【書洪範】曰貞，曰悔。【傳】內卦曰貞，外卦曰悔。　又【禮檀弓】故謂夫子貞惠文子。【疏】諡法，外內用情曰貞。　又【釋名】貞，定也。精定不動惑也。　又木名。【本草】女貞，木名。蘇頌曰：女貞，負霜蔥翠，故貞女慕其名。一名冬靑。

负	【酉集中】【貝字部】	負	【唐韻】房久切【集韻】【韻會】扶缶切，□音婦。【說文】恃也。从人守貝，有所恃也。【史記魏其武安侯傳】武安負貴而好權。　又【說文】一曰受貸不償。【前漢鄧通傳】通家尚負責數鉅萬。　又【釋名】負，背也。置項背也。【玉篇】擔也。或作偩。【廣韻】荷也。【易解卦】負且乗，致□至。【詩大雅】是任是負。【左傳莊二十年】弛於負擔。　又背也。【禮明堂位】天子負斧，依南鄕而立。【註】負之言背也。　又依也。【孟子】虎負嵎。【趙岐註】虎依嵎而怒。　又失也。【戰國策】公負令秦與强齊戰。【註】負，猶失也。　又老母之稱。【史記高祖紀】常從王媼、武負貰酒。【漢書註】如淳曰：俗謂老大母爲阿負。師古曰：《列女傳》云魏曲沃負者，魏大夫如耳之母也。古語謂老母爲負耳。　又敗也。【史記□丞相世家】無益於勝負之數。【孫子攻謀篇】一勝一負。　又憂也。【後漢章帝紀】刺史二千石不爲負。【註】負，猶憂也。　又愧也。【後漢張步傳】負負無可言。【註】負，愧也。　又【廣韻】背恩忘德曰負。【李陵答蘇武書】陵雖孤恩，漢亦負德。　又【類篇】違也。【史記信陵君傳】以負於魏。【註】索隱曰：負音佩。　又【唐韻正】叶房以切。【詩小雅】螟蛉有子，果蠃負之。敎誨爾子，式穀似之。　又叶房遇切。【王延壽魯靈光殿賦】傍夭矯以橫出，互黝糾而搏負。下岪蔚以璀錯，上崎嶬而重注。○按負字，古音房以反。自《魯靈光殿賦》始讀爲房遇反。

贡	【酉集中】【貝字部】	貢	【唐韻】【集韻】【韻會】【正韻】□古送切，攻去聲。【說文】獻功也。【書禹貢序】禹別九州，隨山濬川，任土作貢。【傳】任其土地所有，定其貢賦之差。【周禮天官大宰】以九貢致邦國之用。【禮曲禮】五官致貢曰享。【註】貢，功也。　又【易繫辭】六爻之義，易以貢。【註】告也。　又【爾雅釋詁】貢，賜也。　又【廣雅】貢，上也。　又【玉篇】貢，通也。　又【廣韻】貢，薦也。　又姓。【前漢貢禹傳】字少翁，琅邪人。【急就篇】孔子弟子子貢，其後以字爲氏。

	【巳集中】【火字部】		【篇海】音墨。火也。

	【申集下】【衣字部】		【唐韻】方結切【集韻】必結切，□音。褾，袖袂也。　又【玉篇】敝衣也。

财	【酉集中】【貝字部】	財	〔古文〕【唐韻】昨哉切【集韻】牆來切，□音裁。【說文】人所寶也。【徐曰】可入用者也。【玉篇】納財，謂食穀也，貨也，賂也。【易繫辭】何以聚人曰財。【註】財，所以資物生也。【書禹貢】底愼財賦。【傳】所愼者，財貨貢賦。【周禮天官大宰】以九賦斂財賄。【註】財，泉穀也。【禮坊記】先財而後禮。【註】幣帛也。又【禮器】設於地財。【註】財，物也。各是土地之物。　又與裁通。【易泰卦】后以財成天地之道。【釋文】財，荀作裁。【爾雅釋言疏】裁、財音義同。【史記封禪書】民里社各自財以祠。【前漢郊祀志】作自裁。　又與材通。【孟子】有達財者。　又與纔通。【史記孝文本紀】太僕見馬遺財足。【註】財，與纔同。　又【集韻】昨代切，音在。義同。　又【韻補】叶前西切。【舜南風之歌】南風之時兮，可以阜吾民之財兮。○按《唐韻正》支、齊兩韻本通。考證：〔又【禮器】設於用財。〕　謹照原文用改地。 

	【巳集上】【水字部】		【玉篇】【集韻】□方味切。與沸同。泉涌出也。　又【廣韻】扶涕切【集韻】父沸切，□音狒。渭，水溢貌。　又【集韻】兵媚切，音祕。人名。【史記】鄭悼公。　又【集韻】怖拜切，音浿。與湃同。水聲。

责	【酉集中】【貝字部】	責	〔古文〕□【廣韻】【集韻】【韻會】側革切【正韻】側格切，□音窄。【說文】求也。【左傳桓十三年】宋多責賂於鄭。　又非也。【書君奭】誕無我責。【傳】汝大無非責我留。　又誅責也。【詩邶風旄丘序】責衞伯也。【禮表記】君子與其有諾責也，寧有己怨。【疏】責，謂許而不與而被責。　又責讓也。【左傳僖十五年】西鄰責言，不可償也。【註】微刺也。　又任也。【孟子】有言責者。　又取也。【戰國策】歸其劒而責之金。　又問也。【史記周勃世家】吏簿責條侯。【註】簿問其辭情。　又自訟也。【前漢韓延壽傳】痛自刻責。　又【集韻】【韻會】【正韻】□側賣切。與債同。【周禮天官小宰】聽稱責以傅別。【註】稱責，謂貸子。【疏】謂舉責生子，彼此俱爲稱意，故曰稱責也。【左傳成十八年】施舍已責。【註】止逋責。　又叶側棘切。【柳宗元懲咎賦】旣明懼夫天討兮，又幽慄兮鬼責。惶惶兮夜寤而晝駭兮，類麏之不息。考證：〔【禮表記】君子與有諾責也〕　謹照原文與下增其字。 

贤	【酉集中】【貝字部】	賢	〔古文〕臤贒【廣韻】【正韻】戸田切【集韻】【韻會】戸千切，□音弦。【說文】多才也。【玉篇】有善行也。【易鼎卦】大亨，以養聖賢。又【繫辭】可久則賢人之德，可大則賢人之業。【書大禹謨】野無遺賢。又【咸有一德】任官惟賢材。　又【禮內則】若富，則具二牲獻其賢者於宗子。【註】賢，猶善也。　又勝也。【禮投壷】某賢於某若干純。【註】以勝爲賢。　又下見切，音現。【周禮冬官考工記】《輪人》：五分其轂之長，去一以爲賢。【註】賢，大穿也。　又【韻補】叶下珍切。【詩小雅】我從事獨賢。叶上臣。【前漢敘傳】旣登爵位，祿賜頤賢，布衾疏食，用儉飭身。

败	【卯集下】【攴字部】	敗	〔古文〕贁貝□【廣韻】【集韻】【韻會】【正韻】□簿邁切，音浿。【說文】毀也。【爾雅釋言】覆也。【釋名】潰也。又壞也。【玉篇】破也。【增韻】損也。又頹也。【易需卦】敬愼不敗也。【書大禹謨】反道敗德。　又【左傳文十年司敗註】□楚名司□爲司敗。【論語】□司敗問，昭公知禮乎。　又【爾雅釋器】肉謂之敗。【註】臭壞。【論語】魚餒而肉敗。　又【廣韻】補邁切【集韻】北邁切【韻會】【正韻】布怪切，□音拜。破他曰敗。【增韻】凡物不自敗而敗之，則北邁切。物自毀壞，則薄邁切。【詩召南】勿翦勿敗。【音義】敗，必邁反。　又【左傳莊十一年】凡師敵未□曰敗，大崩曰敗績。【顏氏家訓】江南學士讀左傳，口相傳述，自爲凡例。軍自敗曰敗，打破人軍曰敗，讀補敗反，諸記傳未見補敗反。徐仙民讀左氏，唯一處有此音。又不言自敗敗人之別，此爲穿鑿耳。　又【韻補】叶蒲昧切。【荀子賦篇】功立而身廢，事成而家敗。棄其耆老，收其後世。

赼	【酉集中】【走字部】	赼	【正字通】俗趑字。

货	【酉集中】【貝字部】	貨	〔古文〕□【唐韻】【集韻】【韻會】【正韻】□呼臥切，火去聲。【說文】財也。【廣韻】貨者，化也。變化反易之物，故字有化也。【易繫辭】日中爲市，致天下之民，聚天下之貨，交易而退。【書洪範】八政，二曰貨。【傳】貨，寶用物。【周禮天官大宰】商賈阜通貨賄。【註】金玉曰貨。【前漢食貨志】貨，謂布帛可衣及金刀龜貝，所以分財布利通有無者也。　又賂也。【左傳僖二十八年】晉侯有疾，曹伯之豎侯獳貨筮史，使曰：以曹爲解。【註】貨，猶賂也。　又【玉篇】貨，賣也。　【六書故】作□。

质	【酉集中】【貝字部】	質	"【唐韻】之日切【集韻】【韻會】【正韻】職日切，□音桎。【易繫辭】原始要終，以爲質也。【註】質，體也。　又【詩小雅】民之質矣。【傳】質，成也。【朱傳】實也。又【大雅】虞芮質厥成。【傳】質，成也。成，平也。【疏】三字義同，故以質爲成，以成爲平。【朱傳】質，正。成，平也。　又【詩小雅】發彼有的。【傳】的，質也。【疏】十尺曰侯，四尺曰鵠，二尺曰正，四寸曰質。鵠及正、質，皆在侯中也。　又【周禮地官質人】大市曰質，小市曰劑。【註】質劑者，爲之券藏之也。　又【儀禮士冠禮】質明行事。【註】質，正也。【禮月令】黑黃蒼赤，莫不質良。【註】所染者當得眞采正善也。又【聘義】君子於其所尊，弗敢質。【註】質謂正自相當。　又【禮曲禮】質君之前。【註】質猶對也，　又【廣雅】質，地也。【禮禮器】禮釋回增美質。【註】質，猶性也。　又【公羊傳定八年】弓繡質。【註】質，拊也。　又【史記范睢傳】不足以當椹質。【註】質，剉刃也。　又【前漢張釋之傳】具以質言。【註】質，誠也。　又【廣雅】問也，定也。　又【小爾雅】質，信也。　又【玉篇】主也，樸也。【禮樂記】中正無邪，禮之質也。【註】質，猶本也。禮爲之文飾也。　又姓。【前漢貨殖傳】質氏以洒削而鼎食。　又【廣韻】【集韻】【韻會】□陟利切，音致。【說文】以物相贅。【左傳隱三年】故周鄭交質。　又【集韻】脂利切。贄，亦作質。【左傳昭三年】將奉質幣，以無失時。【晉語】臣委質于翟之鼓。【孟子】不傳質爲臣。

考證：〔【詩小雅】發彼有的。【傳】的，質也。【疏】十尺爲□，四尺爲鵠，二尺曰正，四寸曰質。鵠及正質，皆在□中也。〕　謹照原文兩爲字□改曰。兩□字□改侯。"

贩	【酉集中】【貝字部】	販	【唐韻】【集韻】【韻會】□方願切，音畈。【說文】買賤賣貴者。【周禮地官司市】夕市，夕時而市，販夫販婦爲主。【註】販夫販婦，朝資夕賣。【禮曲禮】雖負販者，必有尊也。【史記呂不韋傳】往來販賤賣貴。【集韻】或作□。

□	【未集中】【糸字部】	□	【集韻】苦貢切，音控。【類篇】絲屬。

贪	【酉集中】【貝字部】	貪	【唐韻】【集韻】【韻會】【正韻】□他含切，音□。【說文】欲物也。【釋名】貪，探也。探入他分也。【詩大雅】貪人敗類。【禮禮運】用人之仁，去其貪。【屈原離騷】衆皆競進以貪婪兮。【王逸註】愛財曰貪，愛食曰婪。　又【集韻】他紺切，音探。義同。

贫	【酉集中】【貝字部】	貧	〔古文〕□【唐韻】符巾切【集韻】【韻會】皮巾切【正韻】毗賔切，□音頻。【說文】財分少也。【爾雅釋言】寠，貧也。【註】謂貧陋。【疏】貧者，無財也。【書洪範】六極，四曰貧。【傳】困於財。【詩邶風】終寠且貧。【晉語】韓宣子憂貧，叔向賀之。　又【韻補】叶頻眠切，音騈。【歐陽修送魏主簿詩】士欲見所守，視其居賤貧。何用慰離居，贈子以短篇。

	【申集下】【衣字部】		【集韻】祖對切，音晬。單衣。【揚子方言】覆謂之襌衣。又蘇對切，音碎。義同。　又【類篇】取內切，音倅。副衣也。
  </div>
  <div class="pagination">
   <a href="康熙字典_page188.html">
    上一页
   </a>
   <span>
    ...
   </span>
   <a href="康熙字典_page184.html">
    184
   </a>
   <a href="康熙字典_page185.html">
    185
   </a>
   <a href="康熙字典_page186.html">
    186
   </a>
   <a href="康熙字典_page187.html">
    187
   </a>
   <a href="康熙字典_page188.html">
    188
   </a>
   <span class="current-page">
    189
   </span>
   <a href="康熙字典_page190.html">
    190
   </a>
   <a href="康熙字典_page191.html">
    191
   </a>
   <a href="康熙字典_page192.html">
    192
   </a>
   <a href="康熙字典_page193.html">
    193
   </a>
   <a href="康熙字典_page194.html">
    194
   </a>
   <span>
    ...
   </span>
   <a href="康熙字典_page190.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
