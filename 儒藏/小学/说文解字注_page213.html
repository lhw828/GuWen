<!DOCTYPE html>
<html>
<head>
    <meta charset="UTF-8">
    <title>说文解字注 - 第 213 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 213 页/共 283 页</h1>
    <div class="content">　　注解：灭火器也。灭火器者，葢以器盛水濡火使灭，其器谓之淬。与火部之焠义略相近，故焠通作淬。从水卒声。七芮切。十五部。
　　路径：段注说文□第十一卷□水部
　　标题：沐mù
　　注解：濯发也。引伸为芟除之义，如管子云沐涂树之□，释名云沐秃无上皃之称。从水木声。莫卜切。三部。
　　路径：段注说文□第十一卷□水部
　　标题：沬huì
　　注解：洒面也。律历志引显命曰：王乃洮沬水。师古曰：沬，洗面也。礼乐志：沾赤汗，沬流赭。晋灼曰：沬，古靧字。檀弓：瓦不成味。郑云：味当作沬。沬，靧也。按此沬谓瓦器之釉，如洗面之光泽也。从水未声。荒内切。十五部。湏，古文沬，从廾水，从页。各本篆作湏，解作从页，今正。尚书：王乃洮颒水。释文曰：说文作沬。云古文作颒。文□：颒血饮泣。李注曰：颒，古沬字。李注本作古文沬字，夺文耳。陆语尤可证。说文作颒，从两手匊水而洒其面，会意也。内则作靧，从面贵声。葢汉人多用靧字。沬，颒本皆古文。小篆用沬，而颒专为古文。或夺其□，因作湏矣。
　　路径：段注说文□第十一卷□水部
　　标题：浴yù
　　注解：洒身也。老子：浴神不死。河上公曰：浴，养也。夏小正：黑鸟浴。浴也者，飞乍高乍下也。皆引伸之义也。从水谷声。余蜀切。三部。
　　路径：段注说文□第十一卷□水部
　　标题：澡zǎo
　　注解：洒手也。皿部曰：盥，澡手也。儒行篇曰：澡身而浴德。其引伸之义。按或假缲为澡，如礼记缌冠缲缨是。荀卿又作慅缨。从水喿声。子晧切。二部。
　　路径：段注说文□第十一卷□水部
　　标题：洗xiǎn
　　注解：洒足也。洒，俗本作洒，误，今依宋本正。内则曰：面垢，燂潘请靧。足垢，燂汤请洗。此洒面曰靧，洒足曰洗之证也。洗读如跣足之跣。自后人以洗代洒涤字，读先礼切，沿至近日以洒代洒，转同诗礼之用矣。从水先声。稣典切。十三部。
　　路径：段注说文□第十一卷□水部
　　标题：汲jí
　　注解：引水也。各本有于井二字，今依玄应引及玉篇订。其器曰缾，曰瓮。其引瓮之绳曰绠，曰繘。井九三曰：可以汲。引伸之，凡擢引皆曰汲。广雅曰：汲，取也。古书多用汲汲为彶彶，同音假借。从及水。本作从水从及，今订。及亦声。居立切。七部。小徐本从水及声。
　　路径：段注说文□第十一卷□水部
　　标题：淳（□）chún
　　注解：渌也。上文曰：渌，或漉字。似□淋二篆宜类厕，恐转写者乱之也。内则、考工记注皆曰：淳，沃也。按□氏而沃之，卽上文之渥淳其帛也。内则淳熬、淳模之名，因沃之以膏也。然则许云渌也，谓渌之后一义。从水□声。常伦切。按当依经典释文之纯反。常伦乃不浇之训，纯醇二字之假借也。假借行而本义废矣。十三部。〖注〗□，古文。
　　路径：段注说文□第十一卷□水部
　　标题：淋lín
　　注解：□水□也。今俗语皆尔。郭朴注三仓曰：淋，漉水下也。从水林声。力寻切。七部。一曰淋淋，山下水也。谓山下其水也。与下文决，下水也义同。七发曰：洪淋淋焉，若白鹭之下翔。
　　路径：段注说文□第十一卷□水部
　　标题：渫xiè
　　注解：除去也。井九三曰：井渫不食。荀爽曰：渫去檅浊。淸洁之意也。按凡言泄漏者，卽此义之引伸。变其字为泄耳。从水枼声。私列切。十五部。按枼声或在十五部，或在八部，葢二部之通融难以枚数。枼从世声。
　　路径：段注说文□第十一卷□水部
　　标题：□huàn
　　注解：濯衣垢也。周南笺云：澣谓濯之。半澣曰湔。见上文。从水□声。胡玩切。十四部。篇、韵皆上声。按作澣者，今俗字也。浣，今□从完。小徐本如此。按仪礼古文假浣为盥。公羊传亦有此字。
　　路径：段注说文□第十一卷□水部
　　标题：濯zhuó
　　注解：□也。崧高传曰：濯濯，光明也。灵台传曰：濯濯，娱游也。皆引伸之义也。有假洮为濯者，如郑注顾命之洮为澣衣成事是也。周礼故书以濯为祧。尔雅以濯为珧。史、汉以辑濯为楫棹。皆古文假借。从水翟声。直角切。二部。
　　路径：段注说文□第十一卷□水部
　　标题：涑sōu
　　注解：□也。涑，亦假漱为之。公羊传：临民之所漱浣也。何曰：无垢加功曰漱，去垢曰浣。齐人语。解云：无垢加功，谓但用手斗漱。去垢葢用足物。故内则云：冠带垢，和灰请漱。衣裳垢，和灰请澣。郑云手曰漱，足曰澣是也。若然则涑与澣别。而许不别者，许浑言，何析言也。毛诗周南笺云：污，烦也。烦撋之用功深。澣谓濯之耳。是则澣对污言，又分深浅。实则何之去垢，卽毛诗之污。何之无垢加功，卽毛诗之澣。古人因义立文，后人当因文考义耳。上文湔篆下云：一曰手澣。已依水经注订手为半。依诸家用手曰涑之云，则作手固未尝非是。从水束声。速矦切。三部。河东有涑水。左传曰：伐我涑川。水经曰：涑水，出河东闻喜县东山黍葭谷。今涑水出山西绛州绛县陈村峪，伏流复出，西入闻喜县畍。又西南入夏县畍，经安邑县北，西流入蒲州府猗氏县畍。又西南经临晋县南、虞乡县北、永济县西南，入五姓湖。又西南入黄河。按左传音义，此水徐仙民息录反。字林音速。
　　路径：段注说文□第十一卷□水部
　　标题：潎pì
　　注解：于水中击絮也。击当为撆。撆潎同音。手部曰：撆，□也。一曰击也。似□义于此为近。考工记注曰湖漂絮。庄子曰洴澼絖。皆谓于水面漂撆之。竹部曰：□，潎絮箦也。纟部曰：纸，絮一□也。然则撆絮乃造纸之先声，亦谓之漂。史记：韩信钓于城下，诸母漂。漂与潎双声为转注。漂，孚妙切。玉篇及曹宪注广雅乃合潎漂为一字，同切孚妙，误矣。从水敝声。匹蔽切。十五部。秋兴赋：游鯈潎潎。鱼游水皃，引伸之义也。
　　路径：段注说文□第十一卷□水部
　　标题：□lǒnɡ
　　注解：涂也。谓涂墍也。通俗文曰：泥涂谓之□澒。从水从土，尨声。读若陇。按陇字葢误，尨声不得读如陇也。□又见土部。玉篇亦在土部，引说文木贡切。玄应□澒，上莫董切，下胡动切。大徐亡江切。□之言蒙，不得读若陇。葢水部本无此字，浅人增之，妄增此读若也。
　　路径：段注说文□第十一卷□水部
　　标题：洒sǎ
　　注解：汛也。凡埽者先洒。弟子职云：实水于盘，攘臂袂及肘，堂上则播洒，室中握手是也。引伸为凡散之称。从水丽声。山豉切。十六部。音变为所蟹切。音转为沙下切。
　　路径：段注说文□第十一卷□水部
　　标题：汛xùn
　　注解：洒也。卂，疾飞也。水之散如飞，此以形声包会意也。杨雄剧秦美新云：况尽汛埽前圣数千载功业。汛埽，卽洒埽也。俗用为潮汛字。从水卂声。息晋切。十二部。按汛与洒互训而殊音。洒则经典用为洒之假借。然谓洒卽汛之假借，则于古音尤合。葢洒从西声，西古音如诜也。小颜注东方朔传洒埽云：洒音信。此谓卽汛字也。云又山豉反。此谓卽洒字也。此等必皆汉书音义旧说。
　　路径：段注说文□第十一卷□水部
　　标题：染rǎn
　　注解：□缯染为色。此据周礼染人言也。染人掌染丝帛。缯者，帛也。不言丝者，举帛以该丝也。夏纁玄，秋染夏。从水杂声。此当云从水木，从九。裴光远曰：从木。木者，所以染。栀茜之属也。从九。九者，染之数也。按裴说近是。礼一入为縓，再入为赪，三入为纁，朱则四入，五入为緅，玄则六入，七入为缁。字从九者，数之所究。言移易本质必深入之也。而剡切。八部。
　　路径：段注说文□第十一卷□水部
　　标题：泰tài
　　注解：滑也。此以叠韵为训。字从□水。水在手中，下澑甚利也。与辵部达字义近，皆他达切。周易泰，通也。否，塞也。左传汏辀及鼓跗着于丁宁，汏辀以贯笠毂。皆滑之意也。滑则宽裕自如，故引伸为緃泰，如论语泰而不骄是也。又引伸为泰侈，如左传之汏侈，西京赋之心奓体泰是也。汏卽泰之隶省，隶变而与淅米之汏同形。作汰者误字。从廾水，会意。大声。他葢切。十五部。按隶作泰，字形、字音、字义皆与古绝异。夳，古文泰如此。按当作夳。从仌，取滑之意也。从大声，转写恐失其眞矣。后世凡言大而以为形容未尽则作太，如大宰俗作太宰，大子俗作太子，周大王俗作太王是也。谓太卽说文夳字。夳卽泰，则又用泰为太。展转貤缪，莫能諟正。
　　路径：段注说文□第十一卷□水部
　　标题：□yán
　　注解：海岱之闲谓相污曰□。方言：泛浼□洼洿也。自关而东或曰洼，或曰泛。东济海岱之闲或曰浼，或曰□。按洿污古通用。子云义取洿薉，许说及广雅皆从之。郭注以洿池释之，非也。从水阎声。余廉切。八部。
　　路径：段注说文□第十一卷□水部
　　标题：浼měi
　　注解：污也。孟子公孙丑篇曰：尔焉能浼我哉。赵注：恶人何能污我也。从水免声。武罪切。古音免声字，多在十三部。《诗》曰：“河水浼浼。”邶风新台文。毛传曰：浼浼，平地也。按浼浼与亹亹同。如亹亹文王，卽勉勉文王也。文□吴都赋：淸流亹亹。李注引韩诗亹亹，水流进皃。此必毛诗浼浼之异文。今李注夺一亹字，非。许引此诗者，言假借之义也。《孟子》曰：“汝安能浼我？”此证本义。
　　路径：段注说文□第十一卷□水部
　　标题：灒zàn
　　注解：污洒也。谓用污水挥洒也。释玄应曰：江南言灒，子旦反。山东言湔，子见反。史记廉蔺传作溅。杨泉物理论作□。皆音于旦反。一曰水中人也。中读去声。此与上文无二义而别之者，此兼指不污者言也。上但云洒，则不中人。从水赞声。则旰切。十四部。
　　路径：段注说文□第十一卷□水部
　　标题：□chóu
　　注解：腹中有水气也。从水愁声。士尤切。三部。
　　路径：段注说文□第十一卷□水部
　　标题：湩dònɡ
　　注解：乳汁也。见列子、穆天子传。或借重字为之，汉书匈奴传重酪之便美是也。管子：湩然击皷士忿怒。借湩为□也。周礼注湩容，卽毛诗传之童容也。从水重声。多贡切。九部。
　　路径：段注说文□第十一卷□水部
　　标题：洟tì
　　注解：鼻液也。易萃上六：赍咨涕洟。郑注：自目曰涕，自鼻曰洟。檀弓：垂涕洟。正义：目垂涕，鼻垂洟。诗陈风：涕泗滂沱。毛传：自目曰涕，自鼻曰泗。泗卽洟之假借字也。古书弟夷二字多相乱，于是谓自鼻出者曰涕，而自目出者别制泪字，。皆许不取也。素问谓目之水为泪，谓脑渗为涕。王襃童约：目泪下落，鼻涕长一尺。曹娥碑：泣泪掩涕，惊动国都。汉魏所用已如此。从水夷声。他计切。十五部。周易音义他丽反。又音夷。
　　路径：段注说文□第十一卷□水部
　　标题：汗hàn
　　注解：身液也。身，各本作人，今依太平御览订。易：涣汗其大号。刘向说曰：汗出而不反者也。从水干声。矦旰切。十四部。汉余汗县，字如此，读如干。
　　路径：段注说文□第十一卷□水部
　　标题：泣qì
　　注解：无声出涕者曰泣。依韵会所据小徐本订。者，别事□也。哭下曰：哀声也。其出涕不待言。其无声出涕者为泣。此哭泣之别也。尚书大传曰：微子将往朝周，过殷之故墟，志动心悲。欲哭则为朝周，俯泣则近妇人。推而广之作雅声，谓之麦秀歌。从水立声。去急切。七部。素问以为歰字。
　　路径：段注说文□第十一卷□水部
　　标题：涕tì
　　注解：泣也。按泣也二字，当作目液也三字，转写之误也。毛传皆云：自目出曰涕。篇、韵皆云：目汁。泣非其义。从水弟声。他礼切。十五部。
　　路径：段注说文□第十一卷□水部
　　标题：潸shān
　　注解：涕流皃。小雅大东曰：潸焉出涕。毛云：潸，涕下皃。从水，□省声。所奸切。十四部。《诗》曰：“潸焉出涕。”焉，韵会作然。
　　路径：段注说文□第十一卷□水部
　　标题：湅liàn
　　注解：□也。周礼染人：凡染，春暴练。注云：暴练，练其素而暴之。按此练当作湅。湅其素。素者，质也。卽□氏之湅丝、湅帛也。已湅之帛曰练，纟部练下云湅缯也是也。□氏如法湅之，暴之，而后丝帛之质精。而后染人可加染，湅之以去其瑕，如□米之去康粊，其用一也。故许以□释湅。战国策苏秦得大公阴符之谋，伏而诵之，简练以为揣磨。简练者，□湅之假借也。高诱曰：简，汏也。练，濯治也。正与许云□淅也，淅汏米也，湅□也相符合。许不以湅□二篆为伍者，□谓米，湅谓丝帛也。金部治金曰炼，犹治丝帛曰湅。从水柬声。郞甸切。十四部。
　　路径：段注说文□第十一卷□水部
　　标题：□niè
　　注解：议辠也。文王世子：狱成，有司谳于公。其死罪，则曰某之罪在大辟。其□罪，则曰某之罪在小辟。郑曰：成，平也。谳，言白也。按今本注作谳之言白也。之字衍。以徐邈云言也，正义云言白也正之。当是本作言也，白也。正义省一也字耳。言与谳双声叠韵。王制：百官各以其成质于三官。大司徒、大司马、大司空以百官之成质于天子。此云以成谳于公，犹以成质于天子也。故其字从水献。其议如水之平而献于上也。所质旣下为受质，所谳不当而上更议之亦为谳。葢本下献上之词，又转为上平下之词矣。汉书云诸狱疑于人心不厌者辄谳之是。从水献。与灋同意。灋以三体会意。□以二体会意。灋下云：平之如水。从水。□之从水同也。□以会意包形声，灋则专会意。鱼列切。十四、十五部之合音。
　　路径：段注说文□第十一卷□水部
　　标题：渝yū
　　注解：变污也。释言曰：渝，变也。郑风传、虞翻注易、杜注左传皆同。许谓瀞而变污。从水俞声。羊朱切。四部。一曰渝水，在辽西临渝，东出塞。辽西郡临渝，二志同。临渝故城无考。前志临渝下曰：渝水，首受白狼，东入塞外。又有侯水，北入渝。同郡交黎县下曰：渝水，首受塞外，南入海。按水经注辽水篇详白狼水、渝水、候水。今渝水未详。一统志于永平府曰：古今水道变迁，所当阙疑。
　　路径：段注说文□第十一卷□水部
　　标题：减jiǎn
　　注解：损也。古书多假咸为减。从水咸声。古斩切。古音在七部。
　　路径：段注说文□第十一卷□水部
　　标题：灭miè
　　注解：尽也。从水烕声。此举形声包会意。亡列切。十五部。
</div>
    <div class="pagination">
<a href="说文解字注_page212.html">上一页</a><span>...</span><a href="说文解字注_page208.html">208</a><a href="说文解字注_page209.html">209</a><a href="说文解字注_page210.html">210</a><a href="说文解字注_page211.html">211</a><a href="说文解字注_page212.html">212</a><span class="current-page">213</span><a href="说文解字注_page214.html">214</a><a href="说文解字注_page215.html">215</a><a href="说文解字注_page216.html">216</a><a href="说文解字注_page217.html">217</a><a href="说文解字注_page218.html">218</a><span>...</span><a href="说文解字注_page214.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
