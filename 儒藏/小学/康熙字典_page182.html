<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 182 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 182 页/共 976 页
  </h1>
  <div class="content">
   试	【酉集上】【言字部】	試	【唐韻】【集韻】【韻會】□式吏切，詩去聲。【說文】用也。【博雅】嘗也。【增韻】探也，較也。【易无妄】无妄之藥，不可試也。【釋文】試驗，一曰用也。【註】試，謂少嘗之也。【書舜典】明試以功。【禮緇衣】□不試而民咸服。【莊子齊物論】嘗試言之。　又【正韻】式至切，音翅。義同。　又姓，見【姓苑】。　又【集韻】設職切，音識。義同。通作式。　又叶詩止切，音始。【詩小雅】方叔涖止，其車三千，師干之試。試叶止。　又叶申之切，音詩。【詩小雅】私人之子，百僚是試。叶上裘，裘音渠之反。

诖	【酉集上】【言字部】	詿	【唐韻】【集韻】【韻會】□古賣切，音卦。【說文】誤也。【博雅】欺也。【史記吳王濞傳】詿亂天下。【前漢王莽傳】臣莽當受詿上誤朝之罪。【集韻】或作□。　又【廣韻】胡挂切【集韻】胡卦切，□音絓。與□同。礙也。　又【集韻】古駡切，瓜去聲。與□同。相□誤也。或作□。　又【正韻】古畫切，乖去聲。亦與□同。

诗	【酉集上】【言字部】	詩	〔古文〕□【唐韻】書之切【集韻】【韻會】【正韻】申之切，□始平聲。【說文】志也。【釋名】之也，志之所之也。【書舜典】詩言志。【傳】心之所之謂之志。心有所之，必形于言，故曰詩言志。【詩國風關雎序】在心爲志，發言爲詩。【前漢藝文志】誦其言，謂之詩。【舊唐書經籍志】詩以紀興衰誦歡。　又六詩。【周禮春官大師】敎六詩。【疏】按詩上下惟有風雅頌是詩之名也。三者之中有比賦興，故總謂之六詩。【鄭康成六藝論】詩，絃歌諷諭之聲也。朱子曰：風雅頌，聲樂部分之名。賦比興，則所以制作風雅頌之體也。　又樂章也。【荀子勸學篇】詩者，中聲之所止也。【註】詩謂樂章，所以節聲音，至乎中而止，不使流淫也。　又【類篇】承也，持也。【禮內則】國君世子生三日，卜士負之，吉者宿齊，朝服寢門外，詩負之。【註】詩之言承也。【疏】《詩含神霧》云：詩者，持也。以手維持，則承奉之義，謂以手承下而抱負之。　又姓。【後漢南蠻傳】詩索，交阯朱人。　又【字彙補】讀作誅。【荀子王制篇】修憲令，審詩商。【註】詩商，當爲誅賞。【樂論篇】作審誅賞。

	【巳集上】【水字部】		【集韻】覓畢切，音密。□，泥淖也。

	【補遺】【寅集】【山字部】		【龍龕】音連。山名。

	【申集中】【虫字部】		【唐韻】卽移切【集韻】將支切，□音貲。蟲，似蟬。　又【山海經】枸狀之山有鳥焉，其狀如雞而鼠尾，其名曰鼠，見則其邑大旱。　又【集韻】仄蟹切，音抧。亦蟲名。　又【玉篇】徂移、子爾二切，義同。○按鼠字本作□，經从虫。

	【寅集中】【山字部】		【正字通】同嵐省。詳嵐字註。

□	【子集上】【丿字部】	□	【集韻】思，古作□。註詳心部五畫。

□	【未集中】【糸字部】	□	【篇海】與紖同。○按《集韻》紖亦作絼，當卽絼字之譌。

	【酉集上】【言字部】		【正字通】俗訕字。

诘	【酉集上】【言字部】	詰	【唐韻】去吉切【集韻】喫吉切，□音蛣。【說文】問也。【廣雅】讓也，責也。【玉篇】治也，譴也，問罪也。【書立政】其克詰爾戎兵。【傳】治也。【禮月令】詰誅暴慢。【註】謂問其罪，窮治之也。【老子道德經】此三者，不可致詰。【註】問也。【史記平津侯傳】汲黯庭詰弘。【註】責讓也。　又【周禮天官大宰】五曰□典，以詰邦國。【註】詰，猶禁也。又【秋官大司□】佐王□邦國，詰四方。【註】詰，謹也。　又詰屈。【晉書衞恆傳】字勢云：硏桑不能數其詰屈。　又【小爾雅】詰朝，明旦也。【左傳僖二十七年】詰朝相見。【說文長箋】本作喆朝。喆，古哲字。借明也。故明朝爲喆朝。今俗以喆爲詰，因詰喆形溷，誤。　又【集韻】丘傑切，音憩。喬詰，意不平也。【莊子在宥篇】喬詰卓鷙。

诛	【酉集上】【言字部】	誅	【唐韻】陟輸切【集韻】【韻會】追輸切，□音株。【說文】討也。【廣雅】殺也。【書胤征】以干先王之誅。【禮月令】詰誅暴慢。【註】誅者，戮其人。【前漢□法志】征暴誅悖，治之威也。【莊子庚桑楚】爲不善乎顯明之中者，人得而誅之，爲不善乎幽暗之中者，鬼得而誅之。　又【釋名】罪及餘人曰誅。誅，株也。如株木根，枝葉盡落也。【周禮秋官司烜氏】軍旅修火禁，邦若屋誅，則爲明竁焉。【註】鄭司農云：屋誅，謂夷三族。　又【易雜卦】明夷誅也。【註】誅，傷也。　又【晉語】小國敖，大國襲焉，曰誅。　又【玉篇】罰也。【禮曲禮】以足蹙路馬芻有誅，齒路馬有誅。【註】誅，罰也。　又【類篇】責也。【左傳襄三十一年】誅求無時。【註】誅，責也。【周禮天官大宰】誅以馭其過。【疏】人有過失，非故爲之者，則以言語責讓之。　又翦除也。【晉語】故以惠誅怨。【註】誅，除也。【楚辭卜居】寧誅鋤草茅，以力耕乎。【杜甫岳麓山道林二寺詩】傍此煙霞茅可誅。【正字通】翦茅爲屋。借用誅字。　又叶之由切，音周。【華覈自責文】不敢違敕，懼速罪誅，冒承詔命，魂逝形留。　又叶株遇切，株去聲。【蔡邕釋誨】下獲熏胥之辜，高受滅家之誅，前車已覆，襲軌而騖。考證：〔【周禮秋官司烜氏】【註】鄭司農云：屋誅，爲夷三族。〕　謹照原文爲改謂。 

□	【未集中】【糸字部】	□	【集韻】烏，古作□。註見火部六畫。

诜	【酉集上】【言字部】	詵	【唐韻】所臻切【集韻】【韻會】【正韻】疏臻切，□音莘。【說文】致言也。【徐曰】先致其言也。【博雅】問也。【廣韻】衆人言也。　又【玉篇】衆多也。【詩周南】螽斯羽詵詵兮。【傳】衆多也。又和集貌。【□書周弘正傳】後進詵詵，不無傳業。【元史張傳】子弟從之者詵詵如也。　又【集韻】先見切，音霰。義同。

话	【酉集上】【言字部】	話	〔古文〕□【玉篇】胡卦切【正韻】胡挂切，□音畫。【說文】合會善言也。【爾雅釋詁】言也。【疏】孫炎曰：善人之言也。【廣韻】語話也。【書盤庚】乃話民之弗率，誕吿用亶。【註】吿也，言也。【詩大雅】愼爾出話。【傳】善言也。【左傳文六年】著之話言。【註】爲作善言遺戒。　又【廣雅】調也，恥也。　又【小爾雅】治也。　又【唐韻】胡快切【集韻】【韻會】戸快切，□音躗。義同。　又【集韻】胡化切，華去聲。亦言也。或作咶。　又叶胡臥切，和去聲。【白居易效陶潛體詩】兀然無所思，日高尚閒臥。暮讀一卷書，會意如嘉話。　【說文】本作。籀文作譮。

诞	【酉集上】【言字部】	誕	【廣韻】徒旱切【集韻】【韻會】蕩旱切【正韻】徒亶切，□音袒。【說文】詞誕也。【徐曰】妄爲大言也。【廣韻】欺也。【書無逸】乃逸乃諺旣誕。【蔡傳】誕妄。【孔傳】欺誕。【史記扁鵲傳】先生得無誕之乎。【荀子修身篇】易言曰誕。【說苑尊賢篇】口銳者多誕而寡信。　又【正韻】放也。【左傳昭元年】伯州犁曰：子姑憂子晢之欲背誕也。【註】放誕也。【晉書羊曼傳】阮孚爲誕伯。　又【爾雅釋詁】大也。【書大禹謨】帝乃誕敷文德。【傳】大也。【詩大雅】誕彌厥月。【毛傳】大也。【朱傳】發語辭。　又【字彙】闊也。【詩國風】旄丘之葛兮，何誕之節兮。【箋】土氣緩，則葛生闊節。　又【廣韻】育也。【後漢裴楷傳】昔文王一妻，誕致十子。【晉書袁宏傳】誕靈物以瑞德。　又【玉篇】天子生曰降誕。【後漢虞美人傳】誕生聖皇。【舊唐書德宗紀】上誕日不納中外之貢。　又【廣雅】信也。　又誕馬。【唐書儀衞志】一品鹵簿有誕馬六。【宋史儀衞志】誕馬，散馬也。　又國名。【魏志東夷傳】有古誕者國。　又獸名。詳訛字註。　又【正韻】杜晏切，袒去聲。亦放也。與訑同。　【集韻】亦作唌。

诟	【酉集上】【言字部】	詬	【唐韻】呼□切【集韻】【韻會】【正韻】許□切，□吼去聲。【說文】謑詬，恥也。【博雅】罵也。【玉篇】恥辱也。【廣韻】怒也。【增韻】詈也。【左傳哀八年】曹人詬之，不行。【杜註】詈辱也。【禮儒行】常以儒相詬病。【註】詬病，猶恥辱也。【後漢鄧禹傳】康聞詬之。【註】罵也。【唐書劉文靖傳】君雅詬曰：反人欲殺我耳。【音義】怒也。　又【增韻】巧言也。　又【金壷字考】奊詬，無志節也。【前漢賈誼傳】奊詬亡節。【師古註】奊詬謂無志分也。　又姓，見【姓苑】。　又【廣韻】苦□切【集韻】丘□切，□音□。又【集韻】下遘切【韻會】【正韻】胡茂切，□厚去聲。又【集韻】【韻會】【正韻】□居□切，苟去聲。又【集韻】【韻會】很口切【正韻】胡口切，□音厚。又【廣韻】古厚切【集韻】舉厚切，□音苟。義□同。　【說文】或作訽。【集韻】亦作。

诠	【酉集上】【言字部】	詮	【唐韻】此緣切【集韻】【韻會】逡緣切【正韻】且緣切，□音銓。【說文】具也。【玉篇】治亂之體也。【廣韻】平也。【類篇】擇言也。又解喩也。【晉書武陔傳】文帝數與詮論。【音義】謂具說事理也。【□書傅縡傳】言爲心使，心受言詮。【吳越春秋】惟夫子詮斯義也。【註】擇言也。【杜甫秋日詠懷詩】衣褐向眞詮。　又【淮南子詮言訓註】詮，就也。就萬物之指，以言其徵，事之所謂，道之所依也。　又【金史選舉志】凡會試，詮讀官二員。

	【辰集下】【毛字部】		【集韻】【韻會】如容切，音茸。【博雅】□，罽也。一曰翠飾也。　又【集韻】乳勇切，音宂。□，草亂貌。　又【集韻】而用切，音□。與□縙□同。鞌翠飾。一曰罽也。

	【辰集下】【毛字部】		【玉篇】【廣韻】帑帶切【集韻】乃帶切，□音奈。□，多毛。一曰獸毛密曰。

诡	【酉集上】【言字部】	詭	【唐韻】過委切【集韻】【韻會】【正韻】古委切，□音垝。【說文】責也。【前漢京房傳】臣出守郡，自詭效功。【師古註】自以爲憂責也。【孔融薦禰衡表】昔賈誼求試屬國，詭繫單于。【註】自責必繫單于也。　又【玉篇】欺也，謾也。【類篇】詐也。【穀梁傳文六年】詭辭而出。【註】不以實吿人。　又【玉篇】怪也。【莊子齊物論】是其言也，其名爲弔詭。【註】弔詭，至怪也。　又【增韻】異也。【前漢劉輔傳】此其言必有卓詭切至當聖心者。【師古註】詭，異於衆也。【後漢班固傳】殊形詭制。【註】詭，異也。　又違也。【前漢董仲舒傳】有所詭於天之理與。【師古註】違也。　又毀也。【後漢班固傳論】固之序事不激詭。【註】激，揚。詭，毀也。　又【廣雅】詭隨，小惡也。【詩大雅】無縱詭隨。【註】不顧是非，而妄隨人也。　又【廣韻】橫射物爲詭遇。【孟子】爲之詭遇。【趙註】橫而射之也。【朱註】不正而與禽遇也。　又譎詭，變化也。【張衡東京賦】瑰異譎詭。　又【廣雅】詭犀，總也。總，音思。　又【正韻】戾也。　又星名。【前漢天文志】司詭星出西方。【孟康註】星大而有尾，兩角，熒惑之精也。　又邑名。【史記秦始皇紀】將軍蒙騖，攻魏氏畼有詭。【註】畼有詭，魏邑名。　又姓。【左傳莊十六年】晉武公伐夷，執夷詭諸。【註】詭諸，周大夫。夷，采地名。　又人名。【史記齊世家】桓公長衞姬生無詭。【左傳】作無虧。　又通作恑。【陸機辯亡論】古今詭趣。【註】詭，變也。同恑。　【集韻】或作謉、譌。【正韻】亦作佹、傀。

□	【未集中】【糸字部】	□	【集韻】歷各切，音絡。絡或从素。【類篇】絮也。○按《類篇》在素部，今倂入。

询	【酉集上】【言字部】	詢	【唐韻】相倫切【集韻】【韻會】【正韻】須倫切，□音荀。【說文】謀也。【玉篇】咨也。【書舜典】詢事考言。【詩小雅】周爰咨詢。【傳】親戚之謀爲詢。【左傳襄四年】諮親爲詢。　又【爾雅釋詁】信也。【註】宋衞曰詢。【疏】按方言：宋衞汝潁之閒曰洵。鄭風溱洧：洵訏且樂。詢、洵音義同。　【玉篇】或作□。【集韻】或作□、咰。【字彙補】譌作□。

	【申集中】【虫字部】		【集韻】同蠡。　又【類篇】蕃夷聚落謂之□。

遆	【酉集下】【辵字部】	遆	【集韻】田黎切，音提。姓也。

诣	【酉集上】【言字部】	詣	【唐韻】五計切【集韻】【韻會】硏計切，□音羿。【說文】□至也。【徐曰】徑□而詣之也。【小爾雅】進也。【玉篇】往也，到也。【增韻】造也。【左傳莊十七年註】鄭詹詣齊見執。【史記秦本紀】代王乗傳詣長安。【王褒洞簫賦】躊躇稽詣。【註】倉頡篇云：詣，至也。言聲稽留，如有所詣也。又【正字通】學業深入曰造詣。　又蟲名。【揚子方言】蛄詣謂之杜蛒。　又與栺通。漢有枍栺宮，以木而名。【三輔黃圖】作枍詣宮。【註】枍詣，木名。言宮中美木茂盛也。　又與倪通。【春秋昭二十九年】叔詣卒。【公羊】【穀梁傳】作叔倪。

诤	【酉集上】【言字部】	諍	【唐韻】【集韻】【韻會】□側迸切，爭去聲。【說文】止也。【韻會】謂止其失也。【正韻】諫諍，救正也。【前漢王褒傳】諫諍卽見聽。【說苑臣術篇】有能盡言于君，用則可生，不用則死，謂之諍。　又【列子湯問篇】東北極有人，名曰諍人，長九寸。　又【集韻】通作爭。【孝經諫諍章】天子有爭臣七人。　又【集韻】【韻會】甾莖切【正韻】甾耕切，□音爭。訟也。【後漢劉聖公傳】平理諍訟。【晉書王沈釋時論】闒茸勇敢於饕諍。【註】叶平聲。考證：〔【說苑臣術】有能盡言于君。〕　謹照原書臣術下增篇字。 

该	【酉集上】【言字部】	該	【唐韻】古哀切【集韻】【韻會】【正韻】柯開切，□音垓。【說文】軍中約也。　又【玉篇】盛也。　又【增韻】載也。【廣韻】備也，咸也，兼也，皆也。【穀梁傳哀元年】此該之變而道之也。【註】該，備也。【前漢律歷志】該藏萬物。【揚子太□經】萬物該兼。　又【正字通】俗借爲該當之稱，猶言宜也。凡事應如此曰該。　又人名。【左傳昭二十九年】少皡氏有四叔，一曰該。該爲蓐收。【註】金正也。　又姓，見【姓苑】。

详	【酉集上】【言字部】	詳	【唐韻】似羊切【集韻】【韻會】【正韻】徐羊切，□音翔。【說文】審議也。【玉篇】審也，論也，諟也。【增韻】語備也。【書蔡仲之命】詳乃視聽。【傳】審也。【詩衞風】中冓之言，不可詳也。【傳】詳言之也。【穀梁傳襄二十九年】詳其事，賢伯姬也。【史記封禪書】其詳不可得而記聞。【前漢儒林傳】詳延天下方聞之士。【註】詳，悉也。　又善也。【易大壯】不能退，不能遂，不詳也。【疏】詳者，善也。進退不定，非爲善也。【釋文】王肅作祥。【左傳成十六年】詳以事神。【註】詳，祥也。　又善用心曰詳。【公羊傳宣十二年】不赦不詳。　又官名。【宋史職官志】檢詳官，熙寧四年置。又【金史百官志】鎭撫邊民之官曰詳穩，踵遼官名也。　又通作翔。【前漢西域傳】道里遠近翔實矣。【師古註】翔，與詳同。假借用耳。　又【廣韻】與章切【集韻】余章切【正韻】移章切，□音陽。詐也。通作佯。【史記殷本紀】箕子詳狂爲奴。　【說文】本作□。【字彙】譌作詳，列六畫。非。

诨	【酉集上】【言字部】	諢	【廣韻】【集韻】□五困切，兀去聲。弄言也。【唐書史思明傳】思明愛優諢，寢食常在側。【遼史伶官傳】打諢得不是黃幡綽。　又諢衣。【雲仙雜記】穆宗以□綃白書，素紗墨書爲衣服，賜承幸宮人，皆淫鄙之詞詩，號諢衣。　又【金壷字考】與顐同。【唐書元結傳】諧臣顐官，怡愉天顏。

诩	【酉集上】【言字部】	詡	【唐韻】况羽切【集韻】【韻會】火羽切，□訏上聲。【說文】大言也。【玉篇】人語也。【廣韻】和也，普也，遍也，大也。【禮禮器】德發揚，詡萬物。【疏】言王者撫有四海，宜發揚其德，普遍萬物也。【前漢揚雄傳】尚泰奢，麗誇詡。【註】詡，大也。　又【廣韻】敏而有勇也。【禮少儀】會同主詡。【註】詡，謂敏而有勇。　又辭氣明盛貌。　又人名。【前漢平帝紀】沛郡太守石詡。　【說文】本作□。

诫	【酉集上】【言字部】	誡	【唐韻】古拜切【集韻】【韻會】【正韻】居拜切，□音戒。【說文】敕也。【玉篇】命也，告也。【廣韻】言警也。【增韻】警敕之辭曰誡。【易比卦】邑人不誡。又【繫辭】小懲而大誡。【左傳桓十一年】鄖人軍其郊，必不誡。【史記周本紀】乃命伯臩申誡太僕。【荀子强國篇】發誡布令而敵退，是主威也。【文中子問易篇】君子思過而預防之，所以有誡也。【正韻】□與戒同。　又劒名。【刀劒錄】秦昭王鑄一劒，長三尺，銘曰誡。　又叶居吏切，音記。【劉向列女頌】雖曰女則，亦實男誡。男女覽兹，厥事甚備。　又【類篇】或作。【字彙補】譌作□，非。

诬	【酉集上】【言字部】	誣	【唐韻】武扶切【集韻】【韻會】【正韻】微夫切，□音無。【說文】加也。【徐曰】以無爲有也。【玉篇】欺罔也。【廣韻】誣，枉也。【正韻】詐也，衊也，謗也。【易繫辭】誣善之人其辭游。【疏】誣罔善人，其辭虛漫。【禮表記】故其受祿不誣。【註】不信曰誣。【周語】其□矯誣。【註】加罪無辜曰誣。【荀子大略篇】不能而居之，誣也。　又【讀書通】通作憮。【論語】君子之道焉，可誣也。【前漢薛宣傳】引作憮。【晉灼註】憮同誣。　【篇韻】譌作誈。

语	【酉集上】【言字部】	語	【唐韻】魚舉切【集韻】偶舉切【韻會】魚許切【正韻】偶許切，□魚上聲。【說文】論也。【徐曰】論難曰語。語者，午也。言交午也。吾言爲語，吾，語辭也。言者直言，語者相應答。【釋名】敘也。敘己所欲說也。【易頤卦】君子以愼言語，節飮食。【詩大雅】于時言言，于時語語。【疏】直言曰言，謂一人自言。答難曰語，謂二人相對。【禮雜記】三年之喪，言而不語。【註】言，自言己事也。語，爲人論說也。【家語】孔子之郯，遭程子于塗，傾蓋而語終日。　又國名。【別國洞冥記】勒畢國人長三寸，有翼，善言語戲笑，因名善語國。　又【廣韻】牛倨切【集韻】牛據切【韻會】【正韻】魚據切，□魚去聲。【廣韻】告也。【增韻】以言告人也。【左傳隱元年】公語之故。【論語】居，吾語女。　又敎戒也。【魯語】主亦有以語肥也。　又地名。【前漢閩粵王傳】錢唐榬終古斬徇北將軍爲語兒侯。【孟康註】語兒，越中地也。今吳南亭是。【師古曰】語，或作篽、籞。

□	【未集上】【米字部】	□	【廣韻】口皆切【集韻】丘皆切，□音楷。米之別名。

误	【酉集上】【言字部】	誤	【唐韻】【集韻】【韻會】【正韻】□五故切，音寤。【說文】謬也。【書立政】其勿誤于庶獄庶愼。【傳】誤，失也。【禮聘義】使者聘而誤，主君弗親饗食也。【註】誤，謂禮節錯誤也。【前漢張耳傳】君何言之誤。【吳志周瑜傳】瑜精音樂，雖三爵後，其閒缺誤，知之必顧。故時人謠曰：曲有誤，周郞顧。　又【字林】通作悞。惑也。【荀子正論篇】是特姦人之誤于亂說，以欺愚者。

诰	【酉集上】【言字部】	誥	〔古文〕□□□【唐韻】【廣韻】古到切【集韻】【類篇】【韻會】【正韻】居号切，□音告。【說文】告也。【徐曰】以文言告曉之也。【廣雅】敎也。【易姤卦】后以施命誥四方。【周禮春官】大祝作六辭，以通上下、親疏、遠近，三曰誥。【註】杜子春曰：誥，當爲告。書亦可爲告。　又【韻會】告上曰告，發下曰誥。【爾雅釋言】謹也。【註】所以約勤謹戒衆。【疏】以六義諭衆謂之誥，尚書誥誓之類是也。【孔安國尚書序】夏商周之書，雖設敎不倫雅誥奧義，其歸一揆。【疏】三王訓、誥、誓、命、歌、貢、征、範類猶有八，獨言誥者，以別而言之，其類有八，文從要約，一誥兼焉。以此八事，皆有言以誥示，故總謂之誥。【穀梁傳隱八年】誥誓不及五帝。【周禮秋官】士師掌五戒，二曰誥，用之于會同。【文心雕龍】其在三代，事兼誥誓，誓以訓戒，誥以敷政。　又【正字通】古者上下有誥，秦廢古稱制詔。漢武元狩六年，初作誥，然不以命官。唐稱制不稱誥，宋始以誥命庶官，明命官用敕不用誥。三載考績，則用誥以褒美。洪武十七年奏定有封爵者給誥，如一品之制，二十六年定一品至五品皆授以誥命，六品至七品，皆授以敕命。　又鳥名。【揚子方言】布穀，自關東西梁楚之閒謂之結誥。　又【集韻】姑沃切，音梏。亦告也。同告。

	【申集下】【衣字部】		【唐韻】【集韻】□戸佳切，音鞋。【博雅】袖也。　又胡計切，音系。【類篇】帶也。與□同。

诳	【酉集上】【言字部】	誑	【唐韻】居況切【集韻】【韻會】【正韻】古況切，□音。【說文】欺也。【玉篇】惑也。【禮曲禮】幼子常視無誑。【釋文】欺也。【史記高祖紀】紀信乗王駕，詐爲漢王誑楚。【舊唐書姚崇傳】遞相欺誑。【子牙子論將篇】信而喜信人者可誑也。【註】惑也。　又【集韻】或作迋。【詩國風】無信人之言，人實迋女。【傳】迋，與誑同。　又【韻會】亦作誆。【史記鄭世家】晉使解揚誆楚。　【說文】本作□。【集韻】或作□、逛。考證：〔【曲禮】幼子常視無誑。【註】欺也。〕　謹照原書註改釋文。 

豽	【酉集中】【豸字部】	豽	【集韻】女滑切，音肭。【爾雅釋獸】貀無前足。【釋文】貀，本又作豽。【註】似狗，豹文，有角。互詳貀字註。【後漢鮮□傳】又有貂、豽、鼲子，皮毛柔蝡，故天下以爲名裘。【註】豽，猴屬也。【晉書東夷傳】夫餘國出善馬及貂、豽。【集韻】亦作□。猴字原从豸作。

逰	【酉集下】【辵字部】	逰	俗遊字。

说	【考證】【酉集上】【言字部】	說	〔【易益卦】民説無彊。〕　謹照原文無彊改爲無疆。 

诵	【酉集上】【言字部】	誦	【唐韻】【集韻】【韻會】【正韻】□似用切，音頌。【說文】諷也。【徐曰】臨文爲誦。誦，從也。以口從其文也。【廣韻】讀誦也。【周禮春官大司樂】以樂語敎國子：興、道、諷、誦、言、語。【註】倍文曰諷，以聲節之曰誦。【詩大雅】誦言如醉。【禮文王世子】春誦夏絃。【史記儒林傳】兒寬行常帶經，止息則誦習之。　又【廣雅】論也，言也。【韓非子難言篇】時稱詩書，道法往古，則見以爲誦。【註】誦，說舊事也。【王融策秀才文】進講誦志，以沃朕心。【註】誦，言也。　又【正字通】怨謗亦曰誦。【左傳襄四年】臧紇侵邾，敗于狐駘，國人誦之。又【晉語】惠公入，而背內外之賂。與人誦之，皆怨辭也。　又官名。【周禮地官】誦訓。【鄭註】能訓說四方所誦習，及人所作爲久時事。　又鳥名。【山海經】開明南有誦鳥。　又通作訟。詳訟字註。　又叶侯容切，音慵。【詩小雅】家父作誦，以究王訩。　又叶牆容切，音從。【楚辭九辯】欲循道而平驅兮，又未知其所從。然中路而迷惑兮，自壓按而學誦。

诶	【酉集上】【言字部】	誒	【唐韻】許其切【集韻】虛其切，□音僖。【說文】可惡之辭。一曰誒然。引春秋傳：誒誒出出。今【左傳襄三十年】作譆。　又【前漢韋賢傳】勸誒厥生。【註】誒，歎聲。　又【楚辭大招】誒笑狂只。【註】誒，猶强也。或曰笑樂也。一作娛。　又誒詒，疑疾。詳前詒字註。　又【玉篇】虛宜切，音羲。又【集韻】呼來切，音咍。又於開切，音哀。又於代切，哀去聲。又於記切，音意。義□同。　【集韻】或作唉。

请	【酉集上】【言字部】	請	【唐韻】七井切【集韻】【韻會】此靜切【正韻】七靜切，□淸上聲。【說文】謁也。【廣雅】求也。【玉篇】乞也，問也。【增韻】祈也，扣也。【書湯誥】以與爾有衆請命。【左傳僖十年】余得請於帝矣。【禮曲禮】請業則起，請益則起。又【王制】墓地不請。【儀禮士昏禮】□者出，請事入告。【前漢張湯傳】造請諸公，不避寒暑。【師古註】請，謁問也。　又【爾雅釋詁】告也。【禮昏義】納徵請期。【註】請昏姻之期日也。　又【韻會】漢請室，請罪之室也。【前漢賈誼傳】造請室而請罪耳。　又【集韻】親盈切【正韻】七情切，□音淸。亦謁也，祈也。又受也。　又【類篇】《前漢賈誼傳》請室，亦讀平聲。　又【廣韻】疾政切【集韻】【韻會】【正韻】疾正切，□情去聲。【說文】義同。又【廣韻】延請。　又【正韻】漢制，春曰朝，秋曰請，如古諸侯聘禮也。【史記吳王濞傳】使人爲秋請。【前漢宣帝紀】時會朝請。　又【韻會】朝請，漢官名。張禹首爲之。【唐書百官志】從五品上曰朝請大夫，正七品上曰朝請郞。　又【廣韻】疾盈切【集韻】慈盈切，□音情。【類篇】受言也。　又【韻會】禮昏義請期，徐音情。【周禮秋官條狼氏註】大夫受命以出，餘事莫不復請。劉音情。　又【轉注古音】《史記》《禮書》請文俱盡。【註】徐廣云：古情字多假借作請，諸子中多有之。【荀子成相篇】聽之經，明其請。【註】請當爲情。聽獄之經，在明其情。

□	【未集上】【米字部】	□	【海篇】居六切，音踘。與掬同。詳手部掬字註。

□	【未集上】【米字部】	□	【集韻】同糷。

诸	【酉集上】【言字部】	諸	〔古文〕□【唐韻】【廣韻】章魚切【集韻】【類篇】【韻會】【正韻】專於切，□渚平聲。【說文】辯也。【徐曰】別異之辭。【爾雅釋訓】諸諸，便便，辯也。【註】皆言辭辯給也。　又【玉篇】非一也。皆言也。【正韻】凡衆也。【書舜典】歷試諸艱。【詩邶風】孌彼諸姬。【史記賈誼傳】紛亂諸事。　又【廣雅】之也，於也。【穀梁傳莊二十四年】迎者行見諸，舍見諸。【註】諸，之也。【禮射義】射求正諸己。【註】諸，猶於也。　又【韻會】語助辭。【詩邶風】日居月諸。【疏】居，諸，語助也。【公羊傳桓六年】其諸以病桓與。【註】其諸，辭也。　又【韻會】有諸，疑辭。【孟子】文王之囿方七十里，有諸。　又于諸，寘也。【公羊傳哀六年】□乞使人迎陽生，于諸其家。【註】齊人語也。　又諸侯，國君也。【易比卦】先王以建萬國，親諸侯。　又官名。【周禮夏官】諸子。【註】主公卿大夫士之子者。或曰庶子。　又神名。【淮南子地形訓】諸稽攝提條風之所生也。又諸比，凉風之所生也。【註】皆天神名。　又因諸，齊獄名。【公羊傳昭二十一年】宋南里者何若。曰：因諸者然。【註】因諸者，齊故□人之地。　又諸于，衣名。【前漢元后傳】政君獨衣絳緣諸于。【師古註】諸于，大掖衣，卽袿衣之類也。又偏諸，衣緣也。【賈誼傳】爲之繡衣絲履偏諸緣。【師古註】若今織成，以爲要襻及褾領者。　又【韻會】方諸，鑑名。以取明水於月。　又【釋名】諸，儲也。藏以爲儲，待給冬月用之也。【禮內則】桃諸、梅諸。【疏】王肅云：諸，菹也。謂桃菹、梅菹，卽今之藏桃、藏梅也。又【周禮天官六飮疏】紀莒之閒名諸爲濫。　又草木名。【爾雅釋木】諸慮，山櫐。【註】今江東呼櫐爲藤，似葛而麤大。【嵆含南方草木狀】諸蔗一曰甘蔗，交阯所生者。　又獸名。【山海經】單張山有獸，狀如豹，長尾，人首牛耳一目，名曰諸犍。又敖岸山有獸，狀如白鹿，四角，名曰夫諸。　又蟲名。【爾雅釋魚】蟾諸。【註】似蝦蟆，居陸地，淮南謂之去蚥。一作詹諸，互詳詹字註。　又山水名。【山海經】諸餘之山，諸餘之水出焉。　又邑名。【春秋莊二十九年】城諸及防。【註】諸、防，皆魯邑。【前漢地理志】琅琊郡有諸縣。【註】春秋城諸及鄆者。　又澤名。【爾雅釋地】宋有孟諸。【疏】一曰望諸。一曰孟豬。互詳豕部豬字註。　又姓。【說苑】越大夫諸發。【唐書】兵部侍郞諸道。又複姓。【漢書】有諸葛豐。【三國志】有諸葛亮。　又【廣韻】正奢切【集韻】之奢切，□音遮。亦姓也。【風俗通】漢有洛陽令諸於。【何氏姓苑】吳人。又【南唐書妖賊傳】諸祐，蘄州獨木人。【註】諸音查。【正字通】六麻有諸姓，音查。按本作□，譌作諸。□，本詐上聲，音查，非。餘詳□字註。　又【字彙】常如切，音稌。詹諸，蝦蟆也。【六書正譌】別作蟾蜍，非。考證：〔【賈誼治安策】繡衣絲履偏諸緣。〕　謹照原書治安策改傳字。繡字上照原文增爲之二字。〔【爾雅釋魚】蟾諸。【註】似蝦蟆，居陸地，淮南謂之去蚊。〕　謹照原文去蚊改去蚥。 

诹	【酉集上】【言字部】	諏	【唐韻】子于切【集韻】【韻會】遵須切，□音。【說文】聚謀也。【爾雅釋詁】謀也。【玉篇】問政事也。【詩小雅】周爰咨諏。【左傳襄四年】咨事爲諏。【儀禮特牲饋食禮】不諏日。　又星名。【禮月令鄭註】孟春者，日月會于諏訾，而斗建寅之辰也。諏本又作娵。　又【集韻】【韻會】【正韻】□將侯切，音陬。又【集韻】房尤切，音浮。義□同。　【類篇】或作□。【說文長箋】亦作□。

诺	【酉集上】【言字部】	諾	〔古文〕喏【唐韻】【正韻】奴各切【集韻】【韻會】匿各切，□囊入聲。【說文】譍也。【玉篇】答也。【正韻】應聲。【詩魯頌】莫敢不諾。【箋】應辭也。【禮玉藻】父命呼唯而不諾。【註】唯速而恭，諾緩而慢。又【投壷】大師曰諾。【疏】承領之辭也。【吳志顧雍傳】顧悌每得父書，拜跪讀之，每句應諾。　又【韻會】以言許人曰諾。【左傳襄十八年】獻子許諾。【論語】子路無宿諾。【史記季布傳】楚諺：得黃金百斤，不如得季布一諾。【老子道德經】輕諾必寡信。【荀子王霸篇】□賞己諾，信乎天下矣。【註】諾許也。己不許也。　又自輺語。【公羊傳僖元年】慶父曰：此奚斯之聲也，諾己。【註】諾已，皆自輺語。　又【南史江夏王鋒傳】鋒五歲，齊高帝使學鳳尾諾，一學卽工。【潘遠紀聞談】諸侯箋奏皆批曰諾，諾字有尾若風也。　又【字彙補】諾臯，神名。【酉陽雜俎】有《諾臯記》。　又水名。【前漢匈奴傳】韓昌、張猛與單于及大臣，俱登匈奴諾水東山。【師古註】今突厥地，諾眞水也。　又州名。【唐書地理志】諾州，屬靜邊郡，貞觀五年置。　又姓，見【姓苑】。
  </div>
  <div class="pagination">
   <a href="康熙字典_page181.html">
    上一页
   </a>
   <span>
    ...
   </span>
   <a href="康熙字典_page177.html">
    177
   </a>
   <a href="康熙字典_page178.html">
    178
   </a>
   <a href="康熙字典_page179.html">
    179
   </a>
   <a href="康熙字典_page180.html">
    180
   </a>
   <a href="康熙字典_page181.html">
    181
   </a>
   <span class="current-page">
    182
   </span>
   <a href="康熙字典_page183.html">
    183
   </a>
   <a href="康熙字典_page184.html">
    184
   </a>
   <a href="康熙字典_page185.html">
    185
   </a>
   <a href="康熙字典_page186.html">
    186
   </a>
   <a href="康熙字典_page187.html">
    187
   </a>
   <span>
    ...
   </span>
   <a href="康熙字典_page183.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
