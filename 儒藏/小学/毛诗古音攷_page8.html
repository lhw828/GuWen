<!DOCTYPE html>
<html>
<head>
    <meta charset="UTF-8">
    <title>毛诗古音攷 - 第 8 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毛诗古音攷 - 第 8 页/共 14 页</h1>
    <div class="content">　　旁证【上林赋】荡荡乎八川兮流相背而异态【音防】东西南北驰骛徃来【又】于是乎乗舆弭节裵囘翺翔徃来睨部曲之进退览将帅之变态
　　又【音意此字诗凡四见旧音不一在嘉鱼小宛者音亦宾筵者一音由又音怡一音亦又音异俱无的据愚按说文又即右也右手也诗右有上去二音曰以曰意说已见上兹又宜音意如彤弓之例与也加也于三诗音韵似叶惟达者正之】
　　本证【南有嘉鱼】翩翩者鵻烝然来【音利】思君子有酒嘉宾式燕又思【小宛】彼昏不知壹醉日富【音系】各敬尔仪天命不又【宾之初筵】宾载手仇【音居】室人入又酌彼康爵以奏尔时【音　又是】三爵不识【音志】矧敢多又
　　台【音题释名台持也筑土坚髙能自胜持也】
　　本证【南山有台】南山有台北山有莱乐只君子邦家之基旁证【武帝栢梁诗】周卫交防禁不时总领从官栢梁台【参同契】皓若褰帷帐瞑目登髙台火记六百篇所趣等不迷【汉成阳灵台碑】庆都僊殁盖葬于兹欲人莫知名曰灵台【庆都尧　陆机母名　　挽歌】按辔遵长薄送子长夜台呼子子不闻泣子子不知
　　莱【音黎陆玑草木疏莱黎也说文莱蔓华尔雅作厘】
　　本证【南山有台】诗见上【十月之交】胡为我作不即我谋彻我墙屋田卒污莱
　　旁证【郭璞游仙诗】朱门何足荣未若托蓬莱临源挹清波凌冈掇丹荑
　　耉【音古说文从老省句声】
　　本证【南山有台】乐只君子遐不黄耉乐只君子保艾尔后【行苇】酌以大斗以祈黄耉
　　旁证【崔骃慰志赋】辟四门以博延兮彼幽牧之我举画定而计决兮岂云贲乎鄙耉【韩愈元和圣德诗】续功臣嗣拔贤任耉孩养无告仁滂施厚【音甫】
　　后【音虎】
　　本证【南山有台】诗见上【正月】不自我先不自我后好言自口【音苦】莠言自口
　　旁证【白渠之歌】郑国在前白渠起后举□为云决渠为【易林艮之颐】人面九口长舌为斧断破瑚琏殷商絶后【扬雄赵充国颂】在汉中兴充国作武赳赳桓桓亦绍厥后【班固靳歙铭】折冲扞难遂宁天下金章德建号传后【后汉张超诮青衣赋】嫡婉欢心各有先后臧获之类盖不足数【魏脩孔子庙碑】我皇悼之寻其世武乃建宗圣以绍厥后
　　写【音暑】
　　本证【蓼萧】蓼彼萧斯零露湑兮既见君子我心写兮【裳华】我觏之子我心写兮我心写兮是以有誉处兮【车牵】析其柞薪其叶湑兮鲜我觏尔我心写兮
　　旁证【素问】呼引鍼呼尽乃去【上声】大气皆出故命曰写【谚云】书三写鱼成鲁帝成虎
　　泥【音弥泥泥露貌】
　　本证【蓼萧】蓼彼萧斯零露泥泥既见君子孔燕岂弟宜兄宜弟令德寿岂【行苇】方苞方体维叶泥泥戚戚兄弟莫逺具尔【文选注作维叶柅柅】
　　旁证【谢朓始出尚书省诗】邑里向疏芜寒流自清泚衰栁尚沈沈凝露方泥泥【杜子美诗】况乃山髙水有波秋风萧萧露泥泥虎之饥下巉岩蛟之横出清泚
　　岂【愚按凡诗岂弟之岂旧皆音恺以礼运引诗云凯弟君子民之父母凯以强教之弟以说安之为据也今令德寿岂饮酒乐岂皆读如字说文岂还师振旅乐也又恺康也从心岂亦岂声则古音可识矣且安知凯不音岂乎】
　　本证【蓼萧】诗见上【鱼藻】鱼在在藻有莘其尾王在在镐饮酒乐岂
　　贶【音荒说文从贝兄声古读荒详见兄韵】
　　本证【彤弓】彤弓弨兮受言藏之我有嘉宾中心贶之旁证【左传伯姬之繇】女承筐亦无贶也西邻责言不可偿也【九章悲囘风】荼荠不同亩兮兰芷幽而独芳惟佳人之永都兮更絶世以自贶
　　载【音祭庄子福轻乎羽莫之知载祸重乎地莫之知避亦此音】
　　本证【彤弓】彤弓弨兮受言载之我有嘉宾中心喜【去声】之钟鼓既设一朝右【音意】之
　　旁证【九章惜徃日】情寃见之日明兮如列宿之错置乗骐骥而驰骋兮无辔衔而自载【韩勑造庙器碑】乾元以来三九之载八皇三代至孔乃备
　　喜【去声毛晃曰喜怒之喜上声悦好之喜去声】
　　本证【彤弓】诗见上
　　旁证【易大畜三四】利有攸徃上合志也初四元吉有喜也【又升初二】允升大吉上合志也九二之孚有喜也【九章橘颂】深固难徙更一志兮緑叶素荣纷其可喜兮【急就章】用日约少诚快意勉力务之必有喜【易林】伯制于吏忧人有喜【太】徃其志或承之喜【马融长笛赋】纷葩烂漫诚可喜也波散广衍实可异也
　　宪【音轩礼记武坐致右宪左郑氏曰宪读如轩声之误也】
　　本证【六月】薄伐玁狁至于大原【音延】文武吉甫万邦为宪【版】天之方难【音年】无然宪宪【崧髙】王之元舅文武是宪
　　旁证【扬雄交州箴】泉竭中虚池竭濒干【音坚】牧臣司交敢告执宪
　　衡【音杭玉衡正天之器阿衡汤相】
　　本证【采芑】约軝错衡八鸾玱玱【韩奕】淑旂绥章簟茀错衡【閟宫】秋而载尝夏而楅衡【烈祖】约軝错衡八鸾鸧鸧【长发】实维阿衡实左右商王
　　旁证【荀卿赋篇】以能合从又善连衡下覆百姓上饬帝王【楚辞惜誓】或偷合而苟进兮或隐居而深藏苦称量之不审兮同权防而就衡【史记序传】维契作商爰及成汤太甲居桐德盛阿衡【傅毅车左铭】虞氏作车取象玑衡君子建左法天之阳【顔延之阳给事诔】如彼竹栢负雪懐霜如彼騑驷配服骖衡
　　旅【音鲁诗旅如字读者多亦有鲁音者録之以存古音】
　　本证【采芑】方叔率止钲人伐鼓陈师鞠旅【宾之初筵】笾豆有楚殽核维旅【常武】王谓尹氏命程伯休父左右陈行戒我师旅【有客】有客有客亦白其马有萋有苴敦琢其旅
　　旁证【魏明帝善哉行】我徂我征伐彼蛮虏练师简卒爰正其旅
　　驰【音驼愚按说文驰从马也声貤从贝也声盖古也音移与它通故蛇从它亦从也池从也亦从它】本证【车攻】四黄既驾两骖不猗【平声】不失其驰舍矢如破【卷阿】君子之车既庶且多君子之马既闲且驰
　　旁证【离骚】屯余车其千乗兮齐玉轪而并驰驾八龙之婉婉兮载云旗之委蛇
　　祷【音斗说文告祸福也】
　　本证【吉日】吉日维戊【音牡】既伯既祷田车既好四牡孔阜【上声】
　　旁证【易林】白茅醴酒灵巫拜祷【又】为说欢酒寃尤谁祷
　　兕【音豕一角兽也说文下从豕古文从几徐锴亦读上声】
　　本证【吉日】发彼小豝殪此大兕以御宾客且以酌醴旁证【太戾首】东南射兕西北其矢【后汉李尤铠铭】甲铠之施扞御锋矢尚其坚刚或用犀兕
　　寡【音古礼记君子寡言而行以成其信郑氏曰寡当为顾声之误也顾音古汉书斩宛王毋寡之首或作鼓后转音可陆云岁莫赋岁难停而易逝兮情艰多而泰寡年有来而弃予兮时无算而非我再转则今音】本证【鸿鴈】之子于征劬劳于野爰及矜人哀此鳏寡旁证【易杂卦传】离上而坎下【音虎】也小畜寡也履不处也【东方朔七谏】浅智褊能兮闻见又寡数言便事兮见怨门下【史记序传】天下已平亲属既寡悼惠先壮实镇东土【张衡西京赋】收禽举胔数课众寡置互摆牲颁赐获卤【李固引语】峣峣者易缺皦皦者易汚阳春之曲和者必寡盛名之下其实难副
　　宅【音铎居也说文托也人所假托也汉书注古文宅度同礼记引诗度是镐京论衡引诗此惟予度古音可见】
　　本证【鸿鴈】之子于垣百堵皆作虽则劬劳其究安宅【皇矣】上帝耆之憎其式廓乃眷西顾此维与宅【崧髙】王命召伯【音博】定申伯之宅
　　旁证【易林咸之蒙】国马生角隂孽萌作变易常服君失于宅【参同契】魂之与魄互为室宅性主处内立置鄞鄂【扬雄解嘲】爰清爰静游神之廷【音定】惟寂惟寞守德之宅【又兖州牧箴】成汤五徙卒都于亳盘庚北渡牧野是宅【班固留侯铭】令惠瞻仰安全正朔国师是封光荣旧宅【左思诗】买臣困樵采伉俪不安宅陈平无产业归来翳负郭【晋张协七命】金华启徴大人有作继明代照配天光宅【江淹杂体诗】双阙指驰道朱宫罗第宅从容氷井台清池映华薄
　　骄【音髙】
　　本证【鸿鴈】维此哲人谓我劬劳维彼愚人谓我宣骄旁证【左传鸜鹆谣】鸜鹆之巢逺哉遥遥裯父丧劳宋父以骄【扬雄逐贫赋】鄙我先人乃傲乃骄瑶台琼室华屋崇髙
　　晰【音制】
　　本证【庭燎】夜如何其夜未艾庭燎晰晰君子至止鸾声哕哕【音系呉才老读】
　　旁证【班婕妤捣素赋】弱态含羞妖风靡丽皎若明魄之升崖焕若荷花之昭晰【张衡思赋】鼈令殪而尸亡兮取蜀禅而引世死生错而不齐兮虽司命其不晰【何晏景福殿赋】峨峨嶫嶫罔识所屇【音记】虽离朱之至精犹曜而不能昭晰
　　煇【音薰】
　　本证【庭燎】夜乡晨庭燎有煇君子至止言观其旂旁证【张衡西都赋】金戺玉阶彤庭煇煇珊瑚琳碧瓀珉璘彬
　　旂【音斤説文斤声徐锴系传曰斤祈近似声韵家所以言傍纽也】
　　本证【庭燎】诗见上【采菽】觱沸槛泉言采其芹君子来朝言观其旂【泮水】思乐泮水薄采其芹鲁侯戾止言观其旂
　　旁证【左传灭虢谣】丙之晨龙尾伏辰袀服振振取虢之旂
　　海【音喜释名海晦也言承秽浊其水黒如晦也】
　　本证【沔水】沔彼流水朝宗于海鴥彼飞隼载飞载止【江汉】于疆于理至于南海【鸟】邦畿千里维民所止肇域彼四海
　　旁证【礼记孔子闲居】无声之乐气志既起无体之礼施及四海【宋玉大言赋】并呑四夷饮枯四海跋越九州无所容止【琅琊刻石】事已大毕乃临于海皇帝之功勤劳本事【音　汉髙鸿始　鹄歌】鸿鹄髙飞一举千里羽翼已就横絶四海【枚乗七发】髙望荆山北望汝海左江右湖其乐无有【音　易林讼以　之比】水流趋下欲至东海求我所有买鲂与鲤【魏武步出东门行】东临碣石以观沧海河水澹澹山岛竦峙
　　牙【音吾汉地理志凡吾字作牙太毅首毅其牙发以张弧又夷首夷其牙或饫之徒六朝转音俄】本证【祈父】祈父予王之爪牙胡转予于恤靡所止居旁证【扬雄徐州箴】事犹细微不虑不图祸如丘山本在萌牙【又豫州箴】陪臣执命不虑不图王室陵迟丧其爪牙【汉石里谣】石里之勇商子华【音夫】暴虎见之藏爪牙
　　客【音恪周封虞夏商三代之后为三恪恪者客也左传宋殷后也于周为客太大开帷幕以引方客】本证【白驹】絷之维之以永今夕【音芍】所谓伊人于焉嘉客【楚茨】为宾为客献酬交错
　　旁证【弟子职】出入恭敬如见宾客危坐乡师顔色毋怍【易系辞传】重门击柝以待防客【九章哀郢】顺风波以从流兮焉洋洋而为客淩阳侯之泛滥兮忽翺翔之焉薄【古诗】人生天地间忽如逺行客斗酒相娯乐聊厚不为薄【易林否之暌】野鸟山鹊来集六博三枭四散主人胜客【曹植赠丁仪】在贵多忘贱为恩谁能博狐白足御冬焉念无衣客
　　玉【音珏有女如玉彼其之子美如玉温其如玉皆如今读即鹤鸣白驹读之已顺但玉有珏音存以备古】本证【鹤鸣】其下维谷他山之石可以攻玉【白驹】皎皎白驹在彼空谷生刍一束其人如玉【按谷一音裕北京有平谷县北人读玉亦同裕】
　　旁证【穆天子传黄泽谣】黄之泽【音铎】其马歕玉皇人寿谷【音谷易林和气相薄与生　易我嘉谷为韵　　林】桑叶腐蠧衣弊如络女功不成丝帛为玉
　　山【音仙六朝时犹此音张协七命顔延之应诏谢灵运反旧园江淹杂诗或韵连韵防韵年韵县皆可考也】本证【斯干】秩秩斯干幽幽南山
　　旁证【孔子丘陵歌】喟然回虑题彼泰山郁确其髙梁甫回连【楚辞招魂】层台累榭临髙山些网户朱缀刻方连些【古诗】藁砧今何在山上复有山何当大刀头破镜飞上天【易林履之节】安上宜官一日九迁升擢超等牧养常山【冯衍显志赋】跃青龙于沧海兮豢白虎于金山凿岩石而为室兮托髙阳以养仙【魏明帝种篇】与君为新婚葛相结连寄托不肖躯有如倚太山【曹植名都篇】揽弓捷鸣镝长驱上南山左挽因右发一纵两禽连【陆云岁莫赋】彼鉴寐之有时兮亦始卒之固然舒逺懐于千载兮怅同盛乎中山
　　西【音先白虎通西者迁方也万物迁落也文选注西施作先施史记先俞巠山正义先俞山名即西隃也存此以备古音】
　　本证【斯干】西南其戸
　　旁证【赵壹穷鸟赋】幸赖大贤我钦我怜昔济我南今振我西【魏明帝诗】凉风夕起悲彼秋蝉变形易色随风东西【曹子建飞蓬篇】惊飊接我出故归彼中田当南而更北谓东而反西【嵇康琴赋】春兰被其东沙棠植其西涓子宅其阳玉醴涌其前
　　裼【音啻愚按说文緥也从衣啻声诗曰载衣之此其说甚明许氏去古未逺当有真见又裼说文袒也从衣易声是与郑诗防裼暴虎之裼音义实同斯干似宜以说文为据寝地衣为韵下又转韵不嫌与上章异也】
　　本证【斯干】乃生女子载寝之地载衣之裼
　　议【音俄仪罹古有俄音已见上矣旧读议如字乃以仪音义罹音丽以叶之似泥之过也】
　　本证【斯干】载弄之瓦无非无仪唯酒食是议无父母诒罹【北山】或出入风议或靡事不为【音譌】
　　旁证【史记叙传】桓公之东太史是庸及周侵禾王人是议【刘向七谏】髙阳无故而委尘兮唐虞防灼而毁议谁使正其真是兮虽有八师而不可为【音譌】
　　池【音沱周礼职方氏虖池礼记有事于恶池池通作沱山海经大戏之山滹沱之水出焉曰华滮池北流说文作滮沱渐渐俾滂沱矣史记作傍池惟其音也说文系传今之蹉沱古作差池】
　　本证【无羊】或降于阿或饮于池【皇矣】无矢我陵我陵我阿无饮我泉我泉我池
　　旁证【九歌少司命】与女沐兮咸池晞女发兮阳之阿望美人兮未来临风怳兮浩歌【东方朔七谏】鸾皇孔鳯日以逺兮畜鳬驾鹅鸡鹜满堂坛兮鼃黾游乎华池【扬雄羽猎赋】相与集于靖冥之馆以临珍池灌以岐梁隘以江河
　　具【音臼臼读以具与物叶故音物以微律切音具以居律切竟与上三句不谐愚读尔牧来思至或负其糇为一韵以具与糇叶似乎声之畅也糇去声】
　　本证【无羊】尔牧来思何蓑何笠或负其糇三十维物尔牲则具
　　旁证【马融广成颂】上无飞鸟下无走兽虞人植旍猎者効具车弊田罢从入禁囿【张衡西京赋】规遵王度动中得趣【音凑】于是观礼礼举义具
　　雄【音盈左传正义云古人读雄与陵为韵易林翺翔桂林为众鸟雄】
　　本证【无羊】尔牧来思以薪以蒸以雌以雄【正月】召彼故老讯之占梦具曰予圣谁知乌之雌雄【圣亦有平声晋常璩华阳国志赞仲元抑抑邦家仪形子云达焕乎圣】
　　旁证【孙文子卜繇】兆如山陵有夫出征而丧其雄【九歌国殇】诚既勇兮又以武终刚强兮不可凌身既死兮神以灵魂魄毅兮为鬼雄【汉冀州从事张表碑】懿烈纯德继踵相承于来我君亦邦之雄
　　殆【音以说文以声荀子宥坐篇引孔子曰防不能强学老无以教吾耻之去其故乡事君而达卒遇故人曽无旧言吾鄙之与小人处者吾殆之耻鄙殆三字皆韵太成首成微改改未成而殆改古音几】本证【节南山】弗问弗仕忽罔君子式夷式已无小人殆【雨无正】维曰于仕孔棘且殆【鸟】商之先后受命不殆在武丁孙子
　　旁证【屈原天问】女岐缝裳而馆同爰止何颠易厥首而亲以逢殆【四子讲德】夫世衰道微伪臣虚称者殆也世平道明臣子不宣者鄙也【易林姤之归妹】将戌系亥阳藏不起君子散乱太上危殆【崔瑗河堤谒者箴】澹菑溅溅东归于海【音喜】九野孔安四隩不殆
　　仕【音始说见士韵】
　　本证【节南山】诗见上【文王有声】丰水有芑武王岂不仕诒厥孙谋以燕翼子
　　旁证【易林贲之节】君明圣哲呜呼其友【音以】显德之徒可以礼仕【魏文帝令诗】丧乱悠悠过纪白骨从横万里哀哀下民靡恃吾将以时整理复子明辟致仕【六言为句陶渊明饮酒】畴昔苦长饥投耒去学仕将养不得节冻馁固纒己
　　屇【音记至也古作暨】
　　本证【节南山】君子如屇俾民心阕【小弁】譬彼舟流不知所屇心之忧矣不遑假寐【采菽】载骖载驷君子所屇
　　旁证【王粲游海赋】其深不测其广无臬【音乂】章亥所不极卢敖所不屇【何晏景福殿赋】鸟企山峙若翔若滞峨峨嶫嶫罔识所屇【木华海赋】鹬如惊鳬之失侣儵如六龙之所制一越三千不终朝而济所屇
　　阕【音气止也】
　　本证【节南山】诗见上
　　旁证【曹植酒赋】叙嘉宾之欢防帷耽乐之既阕日晻暗于桑榆兮命仆夫而皆逝
　　定【平声】
　　本证【节南山】不吊昊天乱靡有定式月斯生俾民不宁【江汉】四方既平王国庶定
</div>
    <div class="pagination">
<a href="毛诗古音攷_page7.html">上一页</a><span>...</span><a href="毛诗古音攷_page3.html">3</a><a href="毛诗古音攷_page4.html">4</a><a href="毛诗古音攷_page5.html">5</a><a href="毛诗古音攷_page6.html">6</a><a href="毛诗古音攷_page7.html">7</a><span class="current-page">8</span><a href="毛诗古音攷_page9.html">9</a><a href="毛诗古音攷_page10.html">10</a><a href="毛诗古音攷_page11.html">11</a><a href="毛诗古音攷_page12.html">12</a><a href="毛诗古音攷_page13.html">13</a><span>...</span><a href="毛诗古音攷_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
