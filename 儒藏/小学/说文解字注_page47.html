<!DOCTYPE html>
<html>
<head>
    <meta charset="UTF-8">
    <title>说文解字注 - 第 47 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 47 页/共 283 页</h1>
    <div class="content">　　□pín
　　注解：匹也。于叠韵释之。从言频声。符眞切。十二部。
　　路径：段注说文□第三卷□言部
　　□kòu
　　注解：扣也。扣、叩古今字。说文有敂无叩，此扣当作敂。如求妇先□叕之。此葢古语。论语：我叩其□端而竭焉。孔曰：我则发事之始终以语之。公羊传：吾为子口隐矣。何曰：口犹口。语发动也。按犹口当作犹叩，句绝。从言口，会意。口者叩也。口亦声。苦后切。四部。
　　路径：段注说文□第三卷□言部
　　誽nì
　　注解：言相誽司也。誽司犹刺探。誽之言惹也，司之言伺也。从言儿声。女家切。古音在十六部。
　　路径：段注说文□第三卷□言部
　　誂tiǎo
　　注解：相呼诱也。战国策：楚人有□妻。人誂其长者，长者詈之。誂其少者，少者许之。史记吴王濞传：使中大夫应高誂胶西王。按后人多用挑字。从言兆声。徒了切。二部。
　　路径：段注说文□第三卷□言部
　　譄zēnɡ
　　注解：加也。加下曰：语相譄加也。按譄、加、诬三字互训。从言曾声。作滕切。六部。
　　路径：段注说文□第三卷□言部
　　詄dié
　　注解：忘也。广雅：误也。从言失声。徒结切。十二部。
　　路径：段注说文□第三卷□言部
　　諅jì
　　注解：忌也。广韵七之曰：谋也。七志曰：志也。从言其声。渠记切。一部。《周书》曰：“上不諅于凶德。”多方文。上今书作尔尚二字。諅，今书作忌。按宋本说文、篇、韵皆作上不諅于凶德。
　　路径：段注说文□第三卷□言部
　　譀hàn
　　注解：诞也。东观汉记曰：虽夸譀犹令人热。按诞也当作夸也。譀与夸互训。从言敢声。下阚切。八部。□，俗譀。从忘。〖注〗□，譀本字。
　　路径：段注说文□第三卷□言部
　　夸kuā
　　注解：譀也。从言夸声。苦瓜切。古音在五部。
　　路径：段注说文□第三卷□言部
　　诞dàn
　　注解：□诞也。此三字葢有误。释诂、毛传皆云：诞，大也。从言延声。徒旱切。十四部。□，籒文诞省□。
　　路径：段注说文□第三卷□言部
　　□mài
　　注解：譀也。从言万声。莫话切。十五部。
　　路径：段注说文□第三卷□言部
　　谑xuè
　　注解：戏也。从言虐声。虚约切。古音在二部。《诗》曰：“善戏谑兮。”卫风文。〖注〗《卫风□淇澳》
　　路径：段注说文□第三卷□言部
　　詪hěn
　　注解：很戾也。广韵：难语皃。从言□声。乎□切。十三部。
　　路径：段注说文□第三卷□言部
　　讧hònɡ
　　注解：□也。大雅召旻传曰：讧，溃也。抑传曰：虹，溃也。虹者讧之假借字。释言：虹，溃也。亦作讧。郭云：谓溃败。按许作□者，许以□与溃同也。诗：彼童而角，实虹小子。天降罪罟，蟊贼内讧。皆谓祸由中出，与中止之义合。从言工声。戸工切。九部。《诗》曰：“蟊贼内讧。”〖注〗《大雅□召旻》
　　路径：段注说文□第三卷□言部
　　□huì
　　注解：中止也。中止者，自中而止，犹云内乱。魏都赋李注引说文：□列，中止也。此依赋文衍列字。赋云：齐被练而铦戈，袭偏裻以□列。非中止之训也。从言贵声。胡对切。十五部。《司马法》曰：“师多则民□。”民，各本作人，今依广韵所引。□，止也。此以止与中止义别也。凡偁经传而又释其义者，皆必其义与字本义不同，如堲□说，曰圛，□席皆是。
　　路径：段注说文□第三卷□言部
　　□huìp99上
　　注解：声也。广韵：众声。从言岁声。呼会切。十五部。《诗》曰：“有□其声。”毛诗云汉：有嘒其星。毛曰：嘒，众星皃。此有□其声，葢三家诗也。如史所云赤气互天，砰隐有声是也。或曰：声当是星之误。有□其星，如天官书：天□有音，天狗有声之类也。
　　路径：段注说文□第三卷□言部
　　諣huà
　　注解：疾言也。从言呙声。呼卦切。古音在十七部。
　　路径：段注说文□第三卷□言部
　　□tuí
　　注解：噪也。从言魋声。杜回切。十五部。按许书无魋字。大徐据此补入鬼部。
　　路径：段注说文□第三卷□言部
　　噪zào
　　注解：扰也。手部曰：扰，烦也。从言喿声。稣到切。二部。
　　路径：段注说文□第三卷□言部
　　訆jiào
　　注解：大嘑也。与□部嘂、口部叫音义皆同。从言丩声。古吊切。三部。《春秋传》曰：“或訆于宋大庙。”襄三十年文。今传作叫。
　　路径：段注说文□第三卷□言部
　　諕háo
　　注解：号也。从言虎。此与号部号音义皆同。口部唬从口虎，亦读若暠。凡嘑号之声，虎为冣猛，故皆从虎会意。乎刀切。二部。
　　路径：段注说文□第三卷□言部
　　讙huān
　　注解：哗也。从言雚声。呼官切。十四部。
　　路径：段注说文□第三卷□言部
　　哗huā
　　注解：讙也。从言□声。呼瓜切。古音在五部。
　　路径：段注说文□第三卷□言部
　　謣yú
　　注解：妄言也。从言雩声。羽俱切。五部。□，謣或从荂。玉篇云同哗。
　　路径：段注说文□第三卷□言部
　　讹é
　　注解：讹言也。疑当作伪言也。唐风：人之为言。定本作伪言。笺云：为，人为善言以称荐之，欲使见进用也。小雅：民之讹言。笺云：讹，伪也。人以伪言相陷入。按为、伪、讹古同，通用。尚书南讹，周礼注、汉书皆作南伪。从言为声。五禾切。十七部。《诗》曰：“民之讹言。”今小雅作讹。说文无讹有吪。吪，动也。讹者俗字。〖注〗《小雅□沔水》
　　路径：段注说文□第三卷□言部
　　谬miù
　　注解：狂者之妄言也。古差缪多用从纟之字，与此谬义别。从言翏声。靡幼切。三部。
　　路径：段注说文□第三卷□言部
　　詤huǎnɡ
　　注解：梦言也。夕部曰梦，不明也。吕览：无由接而言见□。高曰：□读为诬妄之诬。按读□为诬者，正如亡无通用，荒幠通用也。从言巟声。呼光切。十部。
　　路径：段注说文□第三卷□言部
　　謈bó
　　注解：大嘑自冤也。冤，各本作勉，今依广韵正。东方朔传：舍人不胜痛，呼謈。邓展曰：謈音瓜瓝之瓝。按自冤者，自称己冤枉也。田蚡疾，一身□痛，若有击者，謼服谢罪。晋灼曰：服音瓝。关西俗谓得杖呼及小儿啼呼为呼瓝。然则謈亦作服，作瓝也。朔传呼字亦音髐，蚡传謼字亦音火交反，皆与下一字叠韵。广韵曰嗃謈，大呼也，是也。謈，古音读如匏。从言，□省声。蒲角切。古音在二部。
　　路径：段注说文□第三卷□言部
　　訬chāop99下
　　注解：訬，此复举字□之未□者。扰也。手部曰：扰，烦也。今俗语云炒□者，当作此字。一曰訬，狯。犬部狯，狡狯也。汉书曰：江都轻訬。吴都赋曰：轻訬之客。高注：淮南曰訬，轻利急疾也。李善音眇。从言少声。楚交切。二部。按此当为前一义之音。读若毚。此未详。葢緅亦作纔之比。顾氏炎武曰：毚当作□。
　　路径：段注说文□第三卷□言部
　　諆qī
　　注解：欺也。諆、欺叠韵。小徐引汉书诋諆，然汉书自作诋欺也。从言其声。去其切。一部。
　　路径：段注说文□第三卷□言部
　　谲jué　
　　注解：权诈也。益梁曰谬，欺天下曰谲。方言：胶、谲，诈也。凉州西南之闲曰胶。自关而东西或曰谲，或曰胶。诈，通语也。按广雅及尔雅释文引方言皆有谬字。此欺天下曰谲不可通，当为关东西曰谲。从言矞声。古穴切。十五部。
　　路径：段注说文□第三卷□言部
　　诈zhà
　　注解：欺也。从言□声。测驾切。古五部。
　　路径：段注说文□第三卷□言部
　　吁xū
　　注解：诡讹也。从言于声。况于切。五部。一曰吁，□。今字作吁嗟。此别一义。齐楚谓信曰吁。按信当作大。释诂：吁，大也。方言：吁，大也。中齐西楚之闲曰吁。许语本杨。
　　路径：段注说文□第三卷□言部
　　□jiē
</div>
    <div class="pagination">
<a href="说文解字注_page46.html">上一页</a><span>...</span><a href="说文解字注_page42.html">42</a><a href="说文解字注_page43.html">43</a><a href="说文解字注_page44.html">44</a><a href="说文解字注_page45.html">45</a><a href="说文解字注_page46.html">46</a><span class="current-page">47</span><a href="说文解字注_page48.html">48</a><a href="说文解字注_page49.html">49</a><a href="说文解字注_page50.html">50</a><a href="说文解字注_page51.html">51</a><a href="说文解字注_page52.html">52</a><span>...</span><a href="说文解字注_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
