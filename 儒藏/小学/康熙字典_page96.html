<!DOCTYPE html>
<html>
<head>
    <meta charset="UTF-8">
    <title>康熙字典 - 第 96 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 96 页/共 976 页</h1>
    <div class="content">緌	【未集中】【糸字部】	緌	【廣韻】【集韻】【韻會】儒隹切【正韻】如隹切，□音蕤。【說文】系冠纓也。【詩齊風】冠緌雙止。【傳】冠緌，服之尊者。【儀禮士冠禮】其緌也。【註】緌，纓飾。　又【禮檀弓】范則冠而蟬有緌。【註】蟬，蜩也。緌爲蜩喙，長在腹下。　又【周禮天官夏采註】緌，以旄牛尾爲之，綴于橦上，所謂注旄于干首者。【釋名】緌，有虞氏之旌也。注旄竿首，其形橤橤然也。　【集韻】緌，或作綏。詳綏字註。

緍	【未集中】【糸字部】	緍	【廣韻】武巾切【集韻】【韻會】眉貧切，□音瑉。【正韻】彌鄰切，音民。【類篇】緍，或作瑉。○按《說文》緡从昬，昬从民。經典以唐諱，改昬作昏，緡亦作緍。作緡爲正。詳緡字註。

緎	【未集中】【糸字部】	緎	【廣韻】雨逼切【集韻】【正韻】越逼切【韻會】影逼切，□音域。【玉篇】縫也。或作□□。【詩召南】素絲五緎。【傳】緎，縫也。【爾雅釋訓】緎，羔裘之縫。【註】孫炎云：緎之爲界域，然則縫合羔羊皮爲裘，縫卽裘之界域，因名裘縫爲緎。　又【廣韻】况逼切【集韻】忽域切，□音洫。義同。又【集韻】乙六切，音彧。○按《說文》作□，在黑部。

総	【未集中】【糸字部】	総	【字彙補】同總。　又倉紅切，音蔥。色靑黃也。　又紬絹也。

□	【備考】【子集】【亅字部】	□	【字彙補】同□。

	【巳集中】【火字部】		【玉篇】署與切，音墅。義闕。【五音集韻】明也。

	【巳集中】【火字部】		【篇海】他念切，音。又胡甘。義同。

緖	【未集中】【糸字部】	緖	【廣韻】徐呂切【集韻】【韻會】象呂切，□音敘。【說文】絲耑也。　又【爾雅釋詁】緖，事也。【疏】事業也。【廣韻】基緖。【書五子之歌】荒墜厥緖。【詩魯頌】纘太王之緖。【周禮天官宮正】稽其功緖。【註】緖其志業。　又【史記張丞相傳】張蒼爲計相，時緖正律曆。【註】緖，尋也。　又【莊子讓王篇】其緖餘以爲國家。【音義】緖者，殘也，謂殘餘也。【楚辭九章】欸秋冬之緖風。【註】緖，餘也。　又【集韻】詩車切，音奢。緖餘殘也。徐邈說。考證：〔【書五子之歌】則有荒墜厥緖。〕　謹按原文則有二字屬上，王府爲句不得連引，今省。 

	【巳集上】【水字部】		【集韻】始野切，音舍。□，不絜也。吳俗語。

緗	【未集中】【糸字部】	緗	【廣韻】息良切【集韻】【韻會】思將切，□音襄。【說文新附字】帛淺黃色也。【釋名】緗，桑也。如桑葉初生之色也。【後漢輿服志】賈人緗縹而已。　又【集韻】師莊切，音霜。義同。

緘	【未集中】【糸字部】	緘	【廣韻】古咸切【集韻】【韻會】居咸切，□音監。【說文】束篋也。【廣韻】緘封。【家語】孔子觀周廟，有金人，三緘其口。【莊子齊物論】其厭也如緘。　又【集韻】公陷切，減去聲。棺旁所以繫縴者。　又與咸通。【禮喪大記】大夫士以咸。【註】咸讀爲緘也。【釋名】棺束曰緘。緘，函也，古者棺不釘也。

緙	【未集中】【糸字部】	緙	【廣韻】楷革切【集韻】克革切，□音愅。【玉篇】紩也，織緯也。

線	【未集中】【糸字部】	線	【廣韻】【集韻】【韻會】□私箭切，音綫。【正韻】先見切，音霰。【說文】綫，古文作線。【周禮天官】縫人掌王宫縫線之事。【註】線，縷也。又【冬官考工記鞄人】察其線，欲其藏也。【註】謂縫車之縷。【集韻】亦作絤□。

緛	【未集中】【糸字部】	緛	【廣韻】而兗切【集韻】乳兗切，□音軟。【說文】衣縬也。【博雅】縮也。【玉篇】減維衣也。　又【集韻】儒轉切，音瑌。織也。

緜	【未集中】【糸字部】	緜	【廣韻】武延切【集韻】【韻會】彌延切，□音棉。【正韻】莫堅切，音眠。【玉篇】新絮也。今作綿。【廣韻】精曰緜，麤曰絮。【釋名】緜猶湎，湎柔而無文也。【書禹貢】厥篚纖纊。傳纊，新緜。【前漢王褒傳】難與道純緜之麗密。【註】緜纊之密。　又【說文】緜聯，微也。【博雅】連也，小也。緜緜長也。【詩王風】緜緜葛藟。【註】長不絕之貌。又【大雅】緜緜瓜瓞。【疏】微細之辭。　又緜緜，詳密也。【詩周頌】緜緜其麃。　又緜蠻，鳥聲。【詩小雅】緜蠻黃鳥。　又緜猶彌漫也。【穀梁傳文十四年】緜地千里。　又纏緜，猶綢繆也。【淮南子主術訓】纏緜經宂。　又地名。【前漢地理志】廣漢郡緜竹。【註】緜水所出。　又姓。【孟子】緜駒處於高唐。【廣韻】晉張方以緜思爲腹心。　又【集韻】莫列切，音滅。弱也。　又【韻補】叶彌鄰切。【魏文帝思親賦】痛弱條之眇眛兮，悲瓜瓞之緜緜。蒙屯險而自育兮，常含瘁而履辛。○按《說文》在系部，今倂入。考證：〔【書禹貢厥貢纖纊傳】纊，新緜。〕　謹照原文厥貢改厥篚。 

緝	【未集中】【糸字部】	緝	【廣韻】【集韻】【韻會】【正韻】□七入切，音葺。【說文】績也。【釋名】緝下橫縫，緝其下也。【儀禮喪服】斬者何，不緝也。　又【玉篇】續也。【詩大雅】授几有緝御。【箋】緝，猶續也。　又緝熙，光也。【詩大雅】於緝熙敬止。　又【集韻】卽入切，音。緝緝，口舌聲。【詩小雅】緝緝翩翩。

緞	【未集中】【糸字部】	緞	【廣韻】胡加切【集韻】乎加切，□音遐。【玉篇】履跟。亦作□□。【急就篇】履舄鞜裒緞紃。【註】履跟之帖也。　又【廣韻】徒管切【集韻】杜管切，□音斷。義同。　又【集韻】徒玩切，音段。義同。○按今以爲紬緞字，非是。

	【子集下】【刀字部】		【集韻】攀糜切，音披。刀析也，剝也。又蒲糜切，音皮。義同。又披義切，披去聲。義同。

□	【未集中】【糸字部】	□	【廣韻】【集韻】□力質切，音栗。【博雅】蒸□，綵也。【類篇】黃色繒。

緟	【未集中】【糸字部】	緟	【廣韻】直容切【集韻】傳容切，□音重【說文】增益也。【玉篇】疊也，複也。或作褈。今作重。　又【集韻】一曰厚也。或作□。　又【廣韻】柱用切【集韻】儲用切，□重去聲。繒縷也。

締	【未集中】【糸字部】	締	【廣韻】【集韻】【韻會】【正韻】□特計切，音弟。【說文】結不解也。【史記秦始皇本紀】合從締交。【註】締，結也。　又【小爾雅】締，閉也。　又杜奚切，音題。【楚辭九章】氣繚轉而自締。　又【集韻】丁計切，音帝。徒二切，音地。丈尒切，音豸。義□同。

緡	【未集中】【糸字部】	緡	【廣韻】武巾切【集韻】眉貧切，□音珉。【正韻】彌鄰切，音民。【說文】釣魚□也。【詩召南】其釣維何，維絲伊緡。【爾雅釋詁】緡，綸也。【註】繩也。江東謂之緡。　又【說文】吳人解衣相被謂之緡。【詩大雅】言緡之絲。【註】緡，被也。　又錢貫也。【前漢武帝紀】初筭緡錢。【註】緡，絲也，以貫錢也。　又邑名。【左傳僖二十三年】齊侯伐宋圍緡。【註】緡，宋邑。高平昌邑縣東南有東緡城。　又【集韻】呼昆切，音昏。義同。　又【集韻】彌延切，音棉。通作緜。　又【集韻】弭盡切，音泯。【莊子則陽篇】雖使丘陵草木之緡。【音義】緡，盛也。　又【莊子在宥篇】當我緡乎。【音義】緡，泯合也。　又【集韻】美隕切。愍或作緡。痛也。

緢	【未集中】【糸字部】	緢	【廣韻】【集韻】□莫飽切，音卯。【說文】旄絲也。周書曰：惟緢有稽。◎按書呂□作貌。薛季宣書古文訓作緢。　又【廣韻】莫敎切【集韻】眉敎切，□音貌。義同。　又【集韻】彌遙切，音。義同。　又【廣韻】武儦切【集韻】【韻會】【正韻】眉鑣切，□音苗。【類篇】絲旋曰緢。　又【集韻】謨交切，音茅。義同。

緣	【未集中】【糸字部】	緣	【廣韻】以絹切【集韻】【韻會】余絹切，□音願。【說文】衣純也。【禮深衣】純袂緣，純邊，廣各寸半。【註】緣，緆也。【前漢公孫弘傳】緣飾以儒術。【註】譬之於衣加純緣者。　又【廣韻】與專切【集韻】余專切，□音沿。【玉篇】因也。　又循也。【孟子】猶緣木而求魚也。　又順也。【莊子養生主】緣督以爲經。　又夤緣，連絡也。【韓愈古意】靑壁無路難夤緣。　又【廣韻】吐亂切。與褖同。【周禮天官內司服】緣衣。【註】此緣衣者，實作褖衣也。褖衣御于王之服，亦以燕居。　又【韻補】叶余倫切，陸機思歸賦，以緣字叶雲。

緤	【未集中】【糸字部】	緤	【廣韻】【集韻】□私列切，音薛。【正韻】先結切，音屑。【說文】紲，或从枼。【禮少儀】犬則執緤。【註】所以繫制之者。【前漢賈誼傳】若夫束縛之，係緤之。【註】緤，謂以長繩係之也。【屈原離騷】登閬風而緤馬。【註】緤，繫也。

緥	【未集中】【糸字部】	緥	【廣韻】博抱切【集韻】【韻會】補抱切【正韻】博浩切，□音保。【說文】小兒衣也。【註】臣鉉等曰：今俗作褓，非是。【前漢宣帝紀】曾孫雖在襁緥。【註】孟康曰：緥，小兒被也。【後漢申屠剛傳】始免襁緥。【註】緥，被也。

緦	【未集中】【糸字部】	緦	〔古文〕□□【廣韻】息兹切【集韻】【韻會】新兹切，□音思。【正韻】相咨切，音私。【說文】十五升布也。一曰兩麻一絲布。【釋名】緦，絲也。績麻緦如絲也。【玉篇】三月服也。【儀禮喪服】傳曰：緦者，十五升，抽其半，有事其縷，無事其布曰緦。【註】謂之緦者，治其縷細如絲也。【禮大傳】四世而緦，服之窮也。

	【子集下】【冫字部】		【玉篇】胡括切，音活。【字彙】冰也。

□	【備考】【未集】【米字部】	□	【龍龕】與料同。

緧	【未集中】【糸字部】	緧	【廣韻】七由切【集韻】【韻會】雌由切【正韻】此由切，□音秋。【說文】馬紂也。【玉篇】牛馬緧。亦作鞧。【周禮冬官考工記輈人】不援其邸，必緧其牛後。　又【集韻】字秋切，音酋。義同。考證：〔【周禮冬官考工記輈人】不緩其邸，必緧其牛後。〕　謹照原文不緩改不援。 

緩	【未集中】【糸字部】	緩	〔古文〕□【廣韻】【正韻】胡管切【集韻】戸管切【韻會】合管切，□音浣。【說文】□，或省作緩。綽也。【玉篇】遲緩也。【廣韻】舒也。【釋名】緩，浣也，斷也。持之不急則動搖，浣斷自放縱也。【禮樂記】其樂心感者，其聲嘽以緩。【疏】歡樂在心，故聲必隨而寬緩。【孟子】民事不可緩也。【疏】惟民事當急，而不可緩也。【前漢朱博傳】齊部舒緩養名。【註】師古曰：其性遲緩，多自高大以養名聲。　又【集韻】火遠切，音咺。苦緩切，音款。義□同。

緪	【未集中】【糸字部】	緪	【廣韻】古恆切【集韻】【韻會】居曾切，□音□。【說文】大索也。一曰急也。【玉篇】駃疾也。或作□。【廣韻】急張。亦作絚。詳絚字註。　又【廣韻】古鄧切【集韻】【韻會】【正韻】居鄧切，□音□。義同。

緫	【未集中】【糸字部】	緫	【集韻】麤叢切，音怱。繱或作緫。帛靑色。一曰輕絹。【博雅】靑也。【周禮春官巾車】重翟錫朱緫。【註】緫，靑黑色，以繒爲之。　又【集韻】祖叢切，音。【正韻】祖冬切，音宗。【類篇】絲數。詩曰：素絲五緫。　又【集韻】作弄切，音糉。或作緫。○按五經文字云：緫从怱作總者訛。今緫與總混，當正之。考證：〔【博雅】靑蒼色。〕　謹照原文靑蒼色改靑也。 

	【巳集中】【父字部】		【五音集韻】徒紅切，音同。父也。【正字通】从父从同。謂親之如父，與淮南假母義同。非生母故謂之假，非生父故謂之同。

	【子集下】【冫字部】		【集韻】力竹切，音六。凝雨也。

緬	【未集中】【糸字部】	緬	【廣韻】【集韻】【韻會】彌兗切，音湎。【正韻】美辨切，音免。【說文】微絲也。　又【集韻】亡善切。【穀梁傳莊三年】改葬之禮緦，舉下緬也。【註】緬，藐遠也。【楚語】緬然引領南望。【賈逵註】緬，思貌也。　又【玉篇】輕也。同□。

緭	【未集中】【糸字部】	緭	【廣韻】【集韻】□于貴切，音胃。【說文】繒也。【博雅】絛也。【玉篇】緒也。

緯	【未集中】【糸字部】	緯	【廣韻】【集韻】【韻會】于貴切【正韻】于位切，□音胃。【說文】織橫絲也。【釋名】緯，圍也。反覆圍繞，以爲經也。【左傳昭二十四年】嫠不恤其緯。【註】織者常苦緯少。【莊子列禦□】江上有家貧緯蕭而食者。【音義】緯，織也。　又【周禮天官冢宰體國經野疏】南北之道謂之經，東西之道謂之緯。　又【周禮春官大宗伯日月星辰註】星謂五緯。【疏】五緯，卽五星。言緯者，二十八宿隨天左轉爲經，五星右旋爲緯。　又圖緯。【司馬貞三皇本紀】圖緯所載。　又【集韻】羽鬼切，音偉。【博雅】束也。【夏小正】農緯厥耒。　又【韻補】叶呼韋切。【劉向九歎】慶忌囚于阱室兮，陳不占戰而赴圍。破伯牙之號鐘兮，挾人箏而彈緯。

庯	【寅集下】【广字部】	庯	【廣韻】博孤切【集韻】奔模切，□音逋。又【集韻】庯庩，屋不平也。

罜	【未集中】【网字部】	罜	【廣韻】之戍切【集韻】朱戍切，□音註。【說文】罜，魚罟也。【魯語】於是乎禁罝。【註】罝當爲罜。【張衡西京賦】設罜。【註】小網也。　又【廣韻】【集韻】□徒谷切，音獨。義同。或作□。　又【集韻】腫庾切，音主。義同。

罝	【未集中】【网字部】	罝	【廣韻】子邪切【集韻】【韻會】【正韻】咨邪切，□音嗟。【說文】兔罔也。【爾雅釋器】兔罟謂之罝。【註】罝猶遮也。【詩周南】肅肅兔罝。【禮月令】田獵罝罘羅網畢翳。【註】獸罟曰罝。　又【集韻】子余切，音苴。義同。

罞	【未集中】【网字部】	罞	【廣韻】【正韻】莫紅切【集韻】【韻會】謨蓬切，□音蒙。【爾雅釋器】麋罟謂之罞。【註】冒其頭也。　又【廣韻】莫交切【集韻】【韻會】【正韻】謨交切，□音茅。義同。　又【集韻】莫候切，音茂。義同。

罟	【未集中】【网字部】	罟	〔古文〕□【廣韻】公戸切【集韻】【韻會】果五切，□音古。【說文】罔也。【玉篇】魚罔也。【易繫辭】結繩而爲罔罟。【釋文】取魚曰罟。【詩小雅】畏此罪罟。【傳】罟，網也。【周禮天官獸人】掌罟田獸。

罠	【未集中】【网字部】	罠	【廣韻】武巾切【集韻】【韻會】眉貧切【正韻】彌鄰切，□音珉。【說文】釣也。【博雅】兔彘網。【左思吳都賦】罠蹏連網。【註】罠，麋網。　又【韻補】叶彌延切，音緜。【張載七命】布飛羉，張修罠。陵黃岑，掛靑巒。【集韻】或作。

翹	【未集中】【羽字部】	翹	【廣韻】渠遙切【集韻】【韻會】【正韻】祁堯切，□音。【說文】尾長毛也。　又【廣雅】舉也。又翹翹，衆也。【類篇】翹翹，高貌。【詩周南】翹翹錯薪。　又【詩豳風】予室翹翹。【註】危也。　又【禮儒行】粗而翹之。【註】微翹發其意。【疏】翹，起發也。　又【左傳莊二十二年】翹翹車乗。【註】遠貌。　又【后漢輿服志】鸞旗者，編羽旄列繫幢旁，民或謂之雞翹。　又【爾雅釋草】連，異翹。【疏】連，一名異翹。　又【廣韻】懸也。【類篇】企也。　又【廣韻】巨要切【集韻】祁要切。尾起也。

翺	【未集中】【羽字部】	翺	【廣韻】五勞切【集韻】【韻會】【正韻】牛刀切，□音遨。【說文】翺，翔也。【釋名】翺，敖也，言敖遊也。【詩齊風】齊子翺翔。【傳】猶彷徉也。　又【玉篇】布翅飛也。互詳翔字註。　【干祿字書】俗作□。

翻	【未集中】【羽字部】	翻	【廣韻】【集韻】孚袁切【韻會】浮袁切【正韻】孚艱切，□音番。【說文新附字】飛也。【張衡西京賦】衆鳥翩翻。　又【增韻】反覆也。通作幡。又通作反。　又【韻補】叶孚愔切【鄭曼季贈陸雲詩】鴛鴦于飛，徘徊翩翻。載頡載頏，命侶鳴羣。　又【韻補】叶孚焉切，西京賦與旃同叶。　【集韻】或作飜。亦作拚。

翼	【未集中】【羽字部】	翼	〔古文〕□【廣韻】與職切【集韻】【韻會】逸職切，□音弋。【說文】作□。翄也。篆文从羽。【廣韻】羽翼。【易明夷】明夷于飛，垂其翼。　又【書臯陶謨】庶明勵翼。【傳】翼戴上命。【疏】言如鳥之羽翼，而戴奉之。鄭云：以衆賢明，作輔翼之臣。　又【書益稷】予欲左右有民汝翼。【傳】汝翼成我。【疏】汝當翼贊我也。　又【書武成】越翼曰。【傳】翼，明也。　又【詩小雅】四牡翼翼。【傳】閑也。　又【詩小雅】有嚴有翼。【傳】翼，敬也。　又【詩小雅】四騏翼翼。【傳】壯健貌。　又【詩小雅】我稷翼翼。【箋】蕃廡貌。　又【詩小雅】疆埸翼翼。【傳】讓畔也。【箋】閒暇之意。　又【詩大雅】小心翼翼。【傳】恭也。　又星名。【禮月令】昬翼中。　又國名。【左傳隱五年】伐翼。【註】晉舊都，在平陽絳邑縣東。　又姓。【前漢藝文志】孝經有翼氏說一篇。【姓氏急就篇】晉翼侯之後，漢有諫議大夫翼奉。　又【廣雅】飛也，美也，和也，盛也，元氣也。【玉篇】翹也，助也。考證：〔【詩小雅】我黍翼翼〕　謹照原文我黍改我稷。 

	【亥集上】【馬字部】		【廣韻】彼側切【集韻】筆力切，□音逼。【玉篇】駝。

	【備考】【亥集】【魚字部】		【龍龕】音仙。又音蘇。

</div>
    <div class="pagination">
<a href="康熙字典_page95.html">上一页</a><span>...</span><a href="康熙字典_page91.html">91</a><a href="康熙字典_page92.html">92</a><a href="康熙字典_page93.html">93</a><a href="康熙字典_page94.html">94</a><a href="康熙字典_page95.html">95</a><span class="current-page">96</span><a href="康熙字典_page97.html">97</a><a href="康熙字典_page98.html">98</a><a href="康熙字典_page99.html">99</a><a href="康熙字典_page100.html">100</a><a href="康熙字典_page101.html">101</a><span>...</span><a href="康熙字典_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
