<!DOCTYPE html>
<html>
<head>
    <meta charset="UTF-8">
    <title>康熙字典 - 第 37 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 37 页/共 976 页</h1>
    <div class="content">玺	【午集上】【玉字部】	玺	【字彙】俗璽字。（璽）【廣韻】斯氏切【韻會】想氏切，□音徙。【說文】王者印也。本作壐。【玉篇】天子諸侯印也。【釋名】璽，徙也。封物使可轉徙，而不可發也。【韻會】信也。古者尊□共之，秦漢以來唯至尊以爲稱。【左傳襄二十九年】公在楚，季武子使公冶問，璽書追而與之。【疏】此諸侯大夫印稱璽也。【周禮地官司市】凡通貨賄，以璽節出入之。【註】璽節印章，如今斗檢封矣。【蔡邕獨斷】皇帝六璽。【後漢輿服志】璽皆玉螭虎紐。文曰皇帝行璽，皇帝之璽，皇帝信璽，天子行璽，天子之璽，天子信璽，凡六。外有大藍田玉璽。文曰：受天之命，皇帝壽昌。【正字通】又舊制，乗輿六璽，唐攺爲寶，唐末亡失，周廣順中，詔作二寶，曰皇帝承天受命之寶，皇帝神寶。初太宗刻受命元璽，以白玉爲螭首。文曰：皇天景命，有德者昌。武后攺諸璽皆爲寶，中宗卽位復爲璽。開元六年，復爲寶。初攺璽書爲寶書，再攺傳國寶爲承天大寶。　又姓。【姓譜】明有璽書。　又人名。【山海經】稷之弟曰台璽，生叔均。　又國名。【山海經】璽在崑崙墟東南，在流沙中。【字彙補】抱朴子有璽產國。原字从奐作。（璽）考證：〔【周禮地官司市】凡通貨賄，以璽節出入之。【註】璽節印章，如今斗撿封矣。〕　謹照原文撿改檢。 

萨	【申集上】【艸字部】	薩	【集韻】桑割切，音撒。【釋典】菩，普也。薩，濟也。能普濟衆生。【綱目集覽】菩之爲言了也，薩之爲言見也，謂智慧了見也。　又【類篇】《唐六典》有薩寶府，掌胡神祠。　又姓。【通志氏族略】薩孤氏，代人。【正字通】元詞人薩天錫。

玅	【午集上】【玄字部】	玅	【玉篇】【廣韻】□彌笑切，眇去聲。【玉篇】今作妙。【廣韻】與妙同。詳女部妙字註。

玆	【午集上】【玄字部】	玆	〔古文〕□【廣韻】子之切【集韻】【韻會】津之切【正韻】津私切，□音孜。【說文】黑也。【玉篇】濁也，黑也。或作□滋。【左傳哀八年】何故使吾水滋。【註】滋，本又作兹。子絲反。字林云：黑也。　又姓。【左傳定十年】孔子使兹無還揖對。　又【說文徐鍇註】借爲兹此字。【爾雅釋詁】此也。【書大禹謨】念兹，在兹。◎按《爾雅》《尚書》本作兹。《正字通》仍《韻會》之譌，攺入兹字註，反駁从□之非，誤。又引孫氏說，今年亦曰今兹，从艸木兹生紀也，尤鑿。　又神名。【山海經】西海陼中有神，人面鳥身，珥兩靑蛇，踐兩赤蛇，名曰弇兹。　又【廣韻】【集韻】□瑚涓切，音懸。黑也。【左傳哀八年釋文】兹，音□。〇按兹、玆二字，音同義別。从□者，子之、瑚涓二切，訓黑也，此也，姓也。从艸者，子之、牆之二切，訓艸木多益也，蓐也，國名。今各韻書互相蒙混，如《廣韻》《韻會》兹字訓國名，《集韻》兹字訓蓐也，《韻會》《字彙》《正字通》兹字訓此也，非當時編輯之譌，卽後人刊刻之誤。《正韻》有玆無兹，合玆、兹二字訓義爲一，尤爲疎漏。今从《說文》幷各書，重爲訂正。

畘	【午集上】【田字部】	畘	【五音集韻】那含切，音南。田十畝曰畘。

犅	【巳集下】【牛字部】	犅	【唐韻】古郎切【集韻】【韻會】【正韻】居郎切，□音岡。【說文】特牛也。【玉篇】特牛赤色也。【公羊傳文十三年】魯公用□犅。【集韻】通作剛。　【集韻】或作牨。◎按廣韻牨另訓水牛，集韻合爲一，非。

□	【未集上】【竹字部】	□	【集韻】矢忍切，音矧。竹名。

□	【備考】【未集】【耒字部】	□	【龍龕】同耤。

	【卯集上】【心字部】		【集韻】順古作。註詳頁部三畫。

犆	【巳集下】【牛字部】	犆	【集韻】【韻會】【正韻】□敵德切，音螣。【玉篇】本作特。【禮王制】天子犆礿。【註】犆，猶一也。【又】諸侯礿犆。【註】互明犆礿。【釋文】犆，音特。　又【禮少儀】犆豕。　又【禮少儀】喪俟事不犆弔。【疏】謂不非時而獨弔也。　又【穀梁傳隱十一年】犆言，同時也。【註】犆言，謂別言也。　又【廣韻】除力切【集韻】【韻會】逐力切，□音直。【廣韻】□犆，牛也。　又【集韻】緣也。【禮玉藻】君羔幦虎犆。【註】犆，讀如直道而行之直。直謂緣也。【集韻】或作□。

犇	【巳集下】【牛字部】	犇	【廣韻】博昆切，音賁。牛驚。　又【集韻】奔古作犇。註詳大部六畫。◎按廣韻奔犇音同義異，集韻合爲一字，今兩存。

犈	【巳集下】【牛字部】	犈	【廣韻】巨員切【集韻】逵員切，□音權。【爾雅釋畜】黑脚，犈。【疏】牛之黑脚者名曰犈。

犉	【巳集下】【牛字部】	犉	【廣韻】如勻切【集韻】濡純切【韻會】儒純切，□音眴。【爾雅釋畜】黑脣犉。【詩小雅】九十其犉。【傳】黃牛黑脣曰犉。又【周頌】殺時犉牡。　又【爾雅釋畜】牛七尺爲犉。【疏】犉有二義，黑脣者爲犉，七尺者亦爲犉。尸子說六畜云：大牛爲犉，七尺。　又【集韻】【韻會】【正韻】□而宣切，音□。義同。本作□。◎按韻書無肰音，字彙音肰，非。《正字通》義取醇色，亦鑿。

犊	【巳集下】【牛字部】	犢	【唐韻】【集韻】【韻會】□徒谷切，音獨。【說文】牛子也。从牛賣聲。【爾雅釋畜】其子，犢。【禮月令】犧牲駒犢，舉書其數。又【禮器】天子適諸侯，諸侯膳以犢。　又【前漢溝洫志】河決淸河靈鳴犢口。【註】師古曰：淸河之靈縣鳴犢河口也。　又【前漢地理志】北海郡桑犢縣。雲中郡犢和縣。考證：〔【前漢地理志】北海郡犢縣。雲中郡犢和縣。〕　謹照原文犢縣上增桑字。 

犌	【巳集下】【牛字部】	犌	【廣韻】古牙切【集韻】居牙切，□音嘉。【玉篇】牛有力。【爾雅釋畜】絕有力，欣犌。　又【集韻】何加切，音遐。義同。

	【卯集上】【心字部】		【集韻】【類篇】□楚絞切，音炒。【集韻】心迫也。

玠	【午集上】【玉字部】	玠	【唐韻】古拜切【集韻】【韻會】【正韻】居拜切，□音戒。【說文】大圭也。引書顧命，稱奉玠圭。【爾雅釋器】珪大尺二寸謂之玠。　又【集韻】通作介。【詩大雅】錫爾介圭，以作爾寶。　【類篇】或作琾。考證：〔【說文】大圭也。引書顧命，稱奉玠玉。〕　謹照原文玠玉改玠圭。 

玡	【午集上】【玉字部】	玡	【集韻】魚駕切，音訝。骨似玉者。

玢	【午集上】【玉字部】	玢	【廣韻】府巾切【集韻】悲巾切，□音彬。【廣韻】文采狀也。【集韻】玉文理貌。【前漢司馬相如傳】玢豳文磷。【註】玢豳，文理貌。　又【集韻】方文切，音分。【玉篇】玉名。【集韻】玉文也。　又【集韻】逋閑切，音斒。又逋還切，音班。又敷文切，音□。義□同。　【類篇】亦作璸。

玤	【午集上】【玉字部】	玤	【唐韻】補蠓切【集韻】【韻會】補孔切【正韻】邊孔切，□音琫。【說文】石之次玉者，以爲系璧。讀若蚌。【徐曰】系璧，飾玉系也。　又【廣韻】【正韻】步項切【集韻】【韻會】部項切，□音棒。義同。　又【廣韻】地名。【左傳莊二十一年】虢公爲王宮于玤。【註】蚌，虢地。【釋文】玤，蒲項反。　【說文】本作□。【類篇】或作□。

玦	【午集上】【玉字部】	玦	【唐韻】【集韻】【韻會】古穴切【正韻】居穴切，□音決。【說文】玉佩也。【廣韻】佩如環而有缺，逐臣待命於境，賜環則返，賜玦則絕。義取訣。【史記項羽紀】范增數以手循玦示項羽。【前漢五行志】佩之金。【註】師古曰：半環曰玦。【白虎通】君子能決斷則佩玦。玦，環之不周也。　又射者著於右手大指以鉤弦者亦謂之玦。【禮內則】右佩玦。【詩衞風童子佩韘傳】韘，玦也。【疏】玦，挾矢時所以持弦飾也。【釋文】玦，本又作決。【小雅】決拾旣佽。　又【詩話】紫玉玦茶也，烏玉玦墨也。【蘇軾謝惠茶詩】空煩赤泥印，遠致紫玉玦。【孫莘老寄墨詩】近者唐夫子，遠致烏玉玦。　【集韻】或作璚。

玧	【午集上】【玉字部】	玧	【廣韻】余準切【集韻】庾準切，□音尹。充耳玉。【集韻】瑱也。　又【集韻】余專切，音沿。玧珸，蠻夷充耳。　又謨奔切，音門。玉赤色也。與璊同。

玨	【午集上】【玉字部】	玨	【唐韻】古岳切【集韻】【韻會】【正韻】訖岳切，□音覺。【說文】二玉相合爲一玨。【徐鍇曰】雙玉曰玨。【集韻】或作瑴。　又【類篇】古祿切，音穀。義同。

玩	【午集上】【玉字部】	玩	【唐韻】【集韻】【韻會】【正韻】□五換切，音翫。【說文】弄也。【玉篇】戲也。【書旅獒】玩人喪德，玩物喪志。【列子黃帝篇】海上人有好漚鳥者，每旦從漚鳥遊，漚至者百數。其父曰：取來吾玩之。明日，漚鳥舞而不下也。　又習也。【易繫辭】所樂而玩者，爻之辭也。【疏】言君子愛樂而習玩者，是六爻之辭也。【陸機豪士賦序】心玩居常之安，耳飽從諛之說。　又珍也。【陸機辨亡論】奇玩應響而赴。【韻府】手不持珠玉之玩。　又【韻補】叶音彥。【庾敳意賦】物咸定於無初兮，□時至而後驗。飄颻□曠之域兮，深漠暢而靡玩。　又叶音院。【阮瑀琴歌】靑蓋巡九州，在西東人怨。士爲知已死，女爲悅已玩。

玪	【午集上】【玉字部】	玪	【唐韻】古函切【集韻】居咸切，□音緘。【說文】玪□，石之次玉者。【玉篇】米石山有玪珩琪。【集韻】或作瑊。　又【集韻】其淹切，音箝。玉名。　又【集韻】魚音切，音吟。義同。　又【集韻】琳，古作玪。註詳八畫。

玫	【午集上】【玉字部】	玫	【唐韻】莫桮切【集韻】謨杯切【韻會】謨桮切，□音枚。【說文】火齊玫瑰也。一曰石之美者。【前漢司馬相如傳】其石則赤玉玫瑰。【註】晉灼曰：玫瑰，火齊珠也。師古曰：火齊珠，南方之出火珠也。　又人名。【韻會】唐史有朱玫。

玶	【午集上】【玉字部】	玶	【集韻】蒲兵切，音平。玉名。

玿	【午集上】【玉字部】	玿	【廣韻】市昭切【集韻】時饒切，□音韶。美玉。

玭	【午集上】【玉字部】	玭	【唐韻】步因切【集韻】毗賔切，□音頻。【說文】珠也。宋弘云：淮水中出玭珠。玭，珠之有聲者。【書禹貢】作□。　又【廣韻】部田切。【集韻】蒲眠切，□音蹁。義同。【何晏景福殿賦】垂環玭之琳琅。【註】玭，蒲眠反。珠也。　又【五音集韻】部迷切，音鼙。淮珠也。

环	【午集上】【玉字部】	環	【唐韻】戸關切【集韻】【韻會】【正韻】胡關切，□音還。【說文】璧屬也。【玉篇】玉環。【爾雅釋器】肉好若一謂之環。【註】邊孔適等。【禮經解】行步則有環佩之聲。【註】環取其無窮。　又【玉篇】繞也。【正韻】回繞也。【禮雜記】小斂環絰。【疏】環絰是周回纏繞之名。【周禮冬官考工記】環涂七軌。【註】故書環或作轘，環涂謂環城之道。　又【周禮春官樂師】環拜以鐘鼓爲節。【註】環，猶旋也。　又【儀禮士喪禮】布巾環幅不鑿。【註】環幅廣袤等也。　又【釋名】刀本曰環，形似環也。　又【詩秦風】游環脅驅。【傳】游環，靷環也。　又【周禮冬官考工記】良鼓瑕如積環。【疏】瑕與環皆謂漆之文理。　又姓。【史記田敬仲世家】環淵之徒七十六人。【註】楚人孟子傳云：環淵著書上下篇。【五音集韻】古有楚賢者環淵，後有環齊，撰要略一部。　又人名。【左傳襄十四年】今余命女環。【註】齊靈公名。【戰國策】楚王問於范環。【釋文】環，史作蠉。　又官名。【左傳文元年】且掌環列之尹。【註】宮衞之官。【周禮夏官】環人掌致師，察軍慝，環四方之故。【註】巡察內外，若環之相循不窮。致師，謂犯敵以誘其出。軍慝，謂敵懷詐潛入我師也。四方有兵戎之故，則環繞而巡之。　又器名。【揚子方言】，宋魏□楚江淮之閒謂之繯。或謂之環。【註】，絲蠶簿橫也。　又水名。【山海經】泰山環水出焉。　又州名。【韻會】古朔方鳴沙之地，隋置環州，以大河環曲名焉。又廣南化外，唐開生獠，置環州。　又【韻會】環玉，國名。又環狗，海外國名。【山海經】環狗，其爲人，獸首人身。　又通作圜。【周禮冬官考工記】畫繢火以圜。【註】圜形似火，如半環然。　又通作瑗。【前漢五行志】宮門銅瑗。　又【集韻】【韻會】【正韻】□胡慣切，音患。【集韻】卻也。【周禮夏官】環人。劉昌宗讀。　又【韻會】繞也，周迴也。【前漢高帝紀】守濮陽環水。【註】環，音宦，決水以自環守爲固也。又【項羽傳】故因環封之三縣。【註】繞南皮三縣以封之。環音宦。　又【韻補】叶胡涓切，音懸。【馬融廣成頌】棲鳳鳥於高梧，宿麒麟於西園。納僬僥之珍羽，受王母之白環。　又叶胡玩切，音換。【班固西都賦】徇以離宮別寢，承以崇臺閒館。煥若列宿，紫宮是環。　又叶熒絹切，音眩。【王延壽魯靈光殿賦】連閣承宮，馳道周環。陽榭外望，高樓飛觀。長途升降，軒檻曼延。延音衍去聲。考證：〔【禮經解】行則有環佩之聲。〕　謹照原文行字下增步字。〔【周禮冬官考工記】畫繢火似圜。〕　謹照原文似圜改以圜。 

葞	【申集上】【艸字部】	葞	【唐韻】綿婢切【集韻】母婢切，□音弭。【爾雅釋草】葞，春草。【疏】莽草，一名春草，俗呼爲菵草。考證：〔【爾雅釋草】葞春草。【疏】蘭草，一名芒草。〕　謹照原文蘭改莽。芒改春。 

现	【午集上】【玉字部】	現	【集韻】【正韻】□形甸切，音見。【集韻】玉光。　又【正韻】顯也，露也。【抱朴子至理卷】或形現往來。　又【集韻】胡典切，音蜆。石之次玉者。

□	【未集上】【竹字部】	□	【集韻】丞職切，音埴。笙也。

□	【未集中】【羽字部】	□	【玉篇】尺勇切。羽也。

玲	【午集上】【玉字部】	玲	【唐韻】【集韻】【韻會】郞丁切【正韻】離呈切，□音靈。【說文】玉聲。【揚子太□經】唐素不貞，亡彼瓏玲。【註】瓏玲，金玉聲。【前漢揚雄傳】前殿崔巍兮，和氏瓏玲。【註】師古曰：玲音零。孟康曰：以和氏璧爲梁璧帶也。其聲瓏玲也。晉灼曰：以黃金爲璧帶，合藍田璧。瓏玲，明見貌也。師古曰：晉說是。　又【集韻】力耕切，音磷。義同。

玳	【午集上】【玉字部】	玳	【集韻】待戴切，音代。瑇瑁也。【玉篇】俗以瑇瑁作玳瑁。【異物志】如龜，生南海。大者如蘧篨，背上有鱗，鱗大如扇，有文章。將作器，則煮其鱗，如柔皮。【漢鐃歌】雙珠玳瑁簪，用玉紹繚之。【范雲贈張謖詩】儐從皆珠玳。

玷	【午集上】【玉字部】	玷	【集韻】【韻會】【正韻】□都念切，音坫。【集韻】玉病。【增韻】缺也。【詩大雅】白圭之玷。【傳】玷，缺也。【前漢韋□成傳】□成復作詩，自著復玷缺之囏難。　又【廣韻】【集韻】【韻會】【正韻】□多忝切，音點。義同。　又【集韻】丁兼切，音□。與敁同。敁挅，以手稱物。【玉篇】或作。

	【丑集上】【口字部】		【集韻】尺尹切，音蠢。【玉篇】吹也。【集韻】吹也。

	【卯集上】【心字部】		【玉篇】【集韻】□古文懿字。註詳十六畫。

玹	【午集上】【玉字部】	玹	【廣韻】黃練切【韻會】【正韻】熒涓切，□音縣。【廣韻】玉名。　又【廣韻】【集韻】□胡涓切，音懸。【玉篇】玉色。【廣韻】石次玉。　又人名。【後漢趙岐傳】中常侍唐衡兄玹，爲京兆虎牙都尉。　又【集韻】胡干切，音賢。姓也。

玻	【午集上】【玉字部】	玻	【廣韻】【韻會】□滂禾切，音頗。【玉篇】玻瓈，玉也。【廣韻】玻瓈玉，西國寶。【正字通】一名水玉，瑩如水，堅如玉，碾開有雨點者爲眞。明三保大監出西洋，攜燒玻瓈人來中國，故中國玻瓈頓賤。燒者有氣眼而輕。　又【正字通】或作頗黎。因頗黎國所出，故名。【□中記】大秦有五色頗黎。【梁四公記】扶南人來賣碧頗黎，鏡廣一尺半，內外瑩潔，向明視之，不見其質，重四十斤。

玼	【午集上】【玉字部】	玼	【唐韻】千禮切【韻會】【正韻】此禮切，□音泚。【說文】玉色鮮也。引《詩》：新臺有玼。◎按《詩邶風》今本作泚。　又【正字通】凡物之鮮盛者皆曰玼。【詩鄘風】玼兮玼兮，其之翟也。【傳】翟衣，夫人祭服，刻繒爲翟雉形，釆畫之以爲飾。玼者，言宣姜服飾之盛，如玉色也。　又與疵通。【後漢黃憲傳】靡不服深遠去玼吝。【註】玼音此。說文曰：鮮色也。據此文當爲疵。作玼者，古字通也。　又【集韻】此我切，音瑳。又【廣韻】【正韻】雌氏切【集韻】淺氏切，□音此。義□同。　又【廣韻】疾移切【集韻】【韻會】才支切，□音疵。【廣韻】玉病。　又【集韻】玉中石也。

玽	【午集上】【玉字部】	玽	【唐韻】古厚切【集韻】【韻會】【正韻】舉后切，□音耇。【說文】石次玉者。　又【集韻】居侯切，音冓。玉名。

珂	【午集上】【玉字部】	珂	【唐韻】苦何切【韻會】【正韻】丘何切，□音軻。【說文】玉名。【玉篇】石次玉也。亦碼碯，潔白如雪者。　又【玉篇】一云螺屬也。生海中。【通俗文】勒飾曰珂。【爾雅翼】貝大者珂，皮黃黑，骨白，可飾馬具。一名馬珂螺。【李時珍曰】珂馬，勒飾也。此貝似之，故名。【韓愈詩】送以紫玉珂。　又諫珂，鳥名。文身而朱足，憎鳥而愛狐。見【說苑】。　又金名。【事物紺珠】有珂金。　【集韻】或作砢。

珄	【午集上】【玉字部】	珄	【廣韻】所庚切，音生。金色。

珅	【午集上】【玉字部】	珅	【集韻】升人切，音申。玉名。

珇	【午集上】【玉字部】	珇	【唐韻】則古切【集韻】【韻會】總古切【正韻】總五切，□音祖。【說文】琮玉之瑑。【廣韻】珪上起也。【增韻】珪琮之瑑凸起也。　又或作駔。【周禮冬官考工記】駔琮五寸，宗后以爲權。駔琮七寸，鼻寸有半寸，天子以爲權。　又【揚子方言】好也，美也。　又【集韻】在呂切，音咀。玉文。

□	【未集中】【羊字部】	□	【字彙補】羊名。【逸周書王會解】周頭煇□。音義未詳。

□	【備考】【未集】【羊字部】	□	【搜眞玉鏡】他高切。

珔	【午集上】【玉字部】	珔	【集韻】才甸切，音荐。玉名。

</div>
    <div class="pagination">
<a href="康熙字典_page36.html">上一页</a><span>...</span><a href="康熙字典_page32.html">32</a><a href="康熙字典_page33.html">33</a><a href="康熙字典_page34.html">34</a><a href="康熙字典_page35.html">35</a><a href="康熙字典_page36.html">36</a><span class="current-page">37</span><a href="康熙字典_page38.html">38</a><a href="康熙字典_page39.html">39</a><a href="康熙字典_page40.html">40</a><a href="康熙字典_page41.html">41</a><a href="康熙字典_page42.html">42</a><span>...</span><a href="康熙字典_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
