<!DOCTYPE html>
<html>
<head>
    <meta charset="UTF-8">
    <title>说文解字注 - 第 265 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 265 页/共 283 页</h1>
    <div class="content">　　注解：尤勮也。勮大徐作极，小徐作勮。今正。勊又剧之尤者也。勊者，以力制胜之谓。故其事为尤劳。许书勊与克义不同。克者，肩也。肩者，任也。以春秋所书言之，如辛已雨，不克葬。戊午日下昃，乃克葬。如晋人纳□葘于邾，弗克纳。此克之义也。如郑伯克段于鄢，传曰：得儁曰克。此勊之义也。勊之字讹而从刀作克，犹勮之讹而从刀也。经典有克无克，百家之书克克不分，而勊乃废矣。从力克声。苦得切。一部。
　　路径：段注说文□第十三卷□力部
　　标题：勚yì
　　注解：劳也。毛诗传同。按凡物久用而劳敝曰勚。明杨愼荅中官问，谓牙牌摩损，当用鋊字。今按非也。当用勚字。今人谓物消磨曰勚是也。苏州谓衣久箸勚箸。从力贳声。余制切。十五部。《诗》曰：“莫知我勚。”小雅雨无正文。
　　路径：段注说文□第十三卷□力部
　　标题：剿jiǎo
　　注解：劳也。从力巢声。子小切。又楚交切。二部。《春秋传》曰：“安用剿民？”昭九年左传：叔孙昭子曰：诗云经始勿亟，庶民子来。焉用速成，其以剿民也。许檃栝其辞。按刀剖劋字亦作剿。礼记：毌剿说。与此从力字绝不同，俗多倄之。
　　路径：段注说文□第十三卷□力部
　　标题：劵juàn
　　注解：劳也。辀人：终日驰骋，左不楗。书楗或作劵。郑云：劵，今倦字也。据此则汉时已倦行劵废矣。从力□声。今皆作倦。葢由与契劵从刀相似而避之也。渠眷切。十四部。
　　路径：段注说文□第十三卷□力部
　　标题：勤qín
　　注解：劳也。慰其勤亦曰勤。从力堇声。巨巾切。按巾当作斤。十三部。
　　路径：段注说文□第十三卷□力部
　　标题：加jiā
　　注解：语相譄加也。譄各本作增。今正。增者，益也。义不与此同。譄下曰：加也。诬下曰：加也。此云语相譄加也。知譄诬加三字同义矣。诬人曰譄：亦曰加。故加从力。论语曰：我不欲人之加诸我也，吾亦欲无加诸人。马融曰：加，陵也。袁宏曰：加，不得理之谓也。刘知几史通曰：承其诬□，重以加诸。韩愈争臣论曰：吾闻君子不欲加诸人，而恶讦以为直者。皆得加字本义。引申之，凡据其上曰加，故加巢卽架巢。从力口。谓有力之口也。会意。古牙切。十七部。
　　路径：段注说文□第十三卷□力部
　　标题：□háo
　　注解：健也。健者，伉也。此豪杰眞字。自叚豪为之，而□废矣。豪，豕鬣如笔管者。从力敖声。读若豪。五牢切。按当乎刀切。二部。
　　路径：段注说文□第十三卷□力部
　　标题：勇yǒnɡ
　　注解：气也。气，云气也。引申为人充体之气之偁。力者，筋也。勇者，气也。气之所至，力亦至焉。心之所至，气乃至焉。故古文勇从心。左传曰：共享之谓勇。从力甬声。余陇切。九部。□，勇或从戈用。恿，古文勇，从心。孟子曰：志气之帅也。
　　路径：段注说文□第十三卷□力部
　　标题：勃bó
　　注解：排也。排者，挤也。今俗语谓以力旋转曰勃，当用此字。论语：色孛如也。许所引乃本字本义，谓□孛，盛气也。今论叚借勃字，殊失其恉。从力孛声。蒲□切。十五部。
　　路径：段注说文□第十三卷□力部
　　标题：勡piào
　　注解：劫也。以力胁止人而取其物也。贾谊传曰：盗者白昼大都之中，勡吏而夺之金。货殖传曰：攻剽椎埋。按此篆诸书多从刀。而许刀部剽下曰：一曰剽劫人也。是在许时固从力从刀并行，二形不必有是非矣。从力□声。匹妙切。二部。
　　路径：段注说文□第十三卷□力部
　　标题：劫jié
　　注解：人欲去，□力胁止曰劫。胁犹迫也。俗作愶。古无其字，用胁而已。以力止人之去曰劫，不专谓盗。而盗御人于国门之外亦劫也。太史公曰：劫人作奸。或曰□力去曰劫。用力而逃也。从力去。依韵会补此三字，二义皆力去也。此篆从力。而俗作刦，从刀。葢刀与力相淆之处固多矣。居怯切。八部。
　　路径：段注说文□第十三卷□力部
　　标题：饬chì
　　注解：致臤也。臤者，坚也。致者，送诣也。致之于坚，是之谓饬。考工记曰：审曲面势以饬五材。谓五材皆必坚致也。又曰：饬力以长地材。谓整顿其人力也。凡人物皆得云饬，饬人而筋骸束矣，饬物而器用精良矣。其字形与饰相似，故古书多有互讹者。饰在外，饬在内，其义不同。窃谓许书工下云巧饰也，当作巧也，饬也。饬卽记所谓饬五材，辨民器，谓之百工，不徒修饰其外而已。凡经传子史之讹皆可意正之。饬与敕义略相近。敕，诫也。从人力，食声。读若敕。耻力切。一部。
　　路径：段注说文□第十三卷□力部
　　标题：劾hé
　　注解：灋有辠也。法者，谓以法施之。广韵曰：劾，推穷罪人也。从力亥声。按此字俗作□，从刄。恐从刀则混于刀部之刻也。胡槩切。一部。亦入海韵、代韵。
　　路径：段注说文□第十三卷□力部
　　标题：募mù
　　注解：广求之也。依光武纪注增之字。从力□声。莫故切。五部。文四十　重六
　　路径：段注说文□第十三卷□力部
　　标题：劦xié
　　注解：同力也。同力者，龢也。龢，调也。从三力。会意。胡颊切。按此字本音戻。力制切。十五部。浅人□谓与恊□协同音，而不知三字皆以劦会意，非以形声也。惟不以劦为声，故三字皆在八部，而劦声之荔珕则皆力制切，在十五部。《山海经》曰：“惟号之山，其风若劦。”北山经曰：母逢之山，北望鸡号之山，其风如□。郭传：□，急风皃也。音戾。或云飘风也。按郭本与许所据不同。郭江赋用□字，许意葢谓其风如幷力而起也。凡劦之属皆从劦。
　　路径：段注说文□第十三卷□劦部
　　标题：恊xié
　　注解：同心之龢也。同心一如同力，故从劦心会意。从劦心。胡颊切。八部。
　　路径：段注说文□第十三卷□劦部
　　标题：□xié
　　注解：同思之龢也。同思如同力。从劦思。胡颊切。八部。
　　路径：段注说文□第十三卷□劦部
　　标题：协xié
　　注解：同众之龢也。各本作众之和同，非是。今正。同众之和，一如同力。从劦十。十，众也。胡颊切。八部。叶，古文协，从口十。字见周礼大史协事注，曰故书协作叶。杜子春云：叶，协也。书亦或为协，或为汁。大行人协辞命注，故书作汁辞命。郑司农云：汁当为叶。书或为叶。按十口所同，亦同众之意。旪，叶或从曰。口曰一也。文四旧讹一。　重二旧讹五。
　　路径：段注说文□第十三卷□劦部
　　
　　标题：金jīn
　　注解：五色金也。凡有五色，皆谓之金也。下文白金、靑金、赤金、黑金，合黄金为五色。黄为之长。故独得金名。久薶不生衣，百炼不轻，此二句言黄金之德。从革不韦。旧作违，今正。韦，背也。从革，见鸿范。谓顺人之意以变更成器，虽屡改易而无伤也。五金皆然。西方之行。以五行言之为西方之行。生于土，从土。又注，象金在土中形。谓土旁二笔也。今声。下形上声。居音切。七部。凡金之属皆从金。□，古文金。象形而不谐声。
　　路径：段注说文□第十四卷□金部
　　标题：银yín
　　注解：白金也。黄金旣专金名，其外四者皆各有名。尔雅曰：黄金谓之璗，其美者谓之镠。然则黄金自有名，而许以璗系诸玉部，云金之美者，与玉同色。与释器不合，何也。璗为金，而字从玉。许书主释字形，故其说如此也。尔雅又曰：白金谓之银，其美者谓之镣。此则许所本也。从金□声。语巾切。十二部。
　　路径：段注说文□第十四卷□金部
　　标题：镣liáo
　　注解：白金也。尔雅别之曰其美者，许不别也。毛诗传曰：大夫镣琫而镣珌。从金尞声。洛萧切。二部。
　　路径：段注说文□第十四卷□金部
　　标题：鋈wù
　　注解：白金也。从金，□省声。大徐□省声，小徐沃声。考说文芺声之字未有省艹者。鋈字今三见于毛诗。小戎毛传曰：沃，白金也。而车部軜下诗曰□以觼軜。引诗正作□不知鋈。知古本毛诗只作□。□卽镣之叚借字，古芺声尞声同部也。金部本有镣无鋈，浅人乃依今毛诗补之。乌酷切。二部。
　　路径：段注说文□第十四卷□金部
　　标题：铅qiān
　　注解：靑金也。从金□声。与专切。十四部。
　　路径：段注说文□第十四卷□金部
　　标题：锡xī
　　注解：银铅之闲也。周礼卝人注曰：鈏也。职方氏曰：镴也。镴字说文无。经典多叚锡为赐字。凡言锡予者，卽赐之叚借也。从金易声。先击切。十六部。
　　路径：段注说文□第十四卷□金部
　　标题：鈏yǐn
　　注解：锡也。见释器。从金引声。羊晋切。十二部。
　　路径：段注说文□第十四卷□金部
　　标题：铜tónɡ
　　注解：赤金也。铜色本赤。今之白铜，□化为之耳。食货志曰：金有三等，黄金为上，白金为中，赤金为下。孟康曰：赤金，丹阳铜也。按丹阳铜卽吴王濞传章郡铜山，货殖传章山之铜也。从金同声。徒红切。九部。
　　路径：段注说文□第十四卷□金部
　　标题：链lián
　　注解：铜属。应劭曰：链似铜。与许说合。从金连声。力延切。十四部。
　　路径：段注说文□第十四卷□金部
　　标题：□tiě
　　注解：黑金也。从金□声。天结切。十二部。□，□或省。铁，古文□，从夷。按夷葢弟之讹也。
　　路径：段注说文□第十四卷□金部
　　标题：锴kǎi
　　注解：九江谓铁曰锴。从金皆声。苦骇切。十五部。
　　路径：段注说文□第十四卷□金部
　　标题：鋚tiáo
　　注解：铁也。一曰□首铜也。别一义。小雅：□革冲冲。毛传曰：□，辔也。革，辔首也。按□辔也当作□辔首饰也，转写夺去二字耳。下文云：冲冲，□饰皃。正承辔首饰而言。许释鋚为辔首铜。鋚卽□字。诗本作攸，转写误作□。攸革皆古文叚借字也。古金石文字作□勒，或作鋚勒。辔首铜者，以铜饰辔首也。革部勒下云：马头络衔也。卽毛传所谓辔首也。周颂载见笺云：鸧谓金饰。正与辔首铜之训合。大雅韩奕：鞟以为鞃，浅以为幦，鋚以饰勒，金以饰轭。四事文意一例。鋚勒谓以铜饰辔之近马头处，□之冲冲然也。从金攸声。以周切。三部。
　　路径：段注说文□第十四卷□金部
　　标题：镂lòu
　　注解：刚铁也。可□刻镂。镂本刚铁之名。刚铁可受镌刻，故镌刻亦曰镂。释器曰：金谓之镂。镂，□也。诗：钩膺镂钖。笺皆训刻金。许以可以刻镂释镂。此卽已已也，□□也之例也。今则引申之义行而本义废矣。禹贡：梁州贡镂。某氏传亦云刚铁。从金娄声。卢候切。四部。《夏书》曰：“梁州贡镂。”一曰镂，釜也。方言：鍑，江淮陈楚之闲谓之锜，或谓之镂。
　　路径：段注说文□第十四卷□金部
　　标题：鐼fén
　　注解：铁属。从金贲声，读若熏。小徐本读若训。火运切。十三部。
　　路径：段注说文□第十四卷□金部
　　标题：铣xiǎn
　　注解：金之泽者。泽者，光润也。释器曰：絶泽谓之铣。晋语：玦之以金铣者，寒之甚矣。韦注：铣犹洒也。洒洒，寒皃，言于太子无温润也。许言其光润，韦言寒皃，皆谓金之精者耳，似异而非异也。从金先声。稣典切。古音在十三部。一曰小凿。凿所以穿木也。一曰钟下□角谓之铣。考工记凫氏曰：两栾谓之铣。郑注：铣，钟口两角。按古钟羡而不圜，故有两角。
　　路径：段注说文□第十四卷□金部
　　标题：鉴jiàn
</div>
    <div class="pagination">
<a href="说文解字注_page264.html">上一页</a><span>...</span><a href="说文解字注_page260.html">260</a><a href="说文解字注_page261.html">261</a><a href="说文解字注_page262.html">262</a><a href="说文解字注_page263.html">263</a><a href="说文解字注_page264.html">264</a><span class="current-page">265</span><a href="说文解字注_page266.html">266</a><a href="说文解字注_page267.html">267</a><a href="说文解字注_page268.html">268</a><a href="说文解字注_page269.html">269</a><a href="说文解字注_page270.html">270</a><span>...</span><a href="说文解字注_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
