<!DOCTYPE html>
<html>
<head>
    <meta charset="UTF-8">
    <title>康熙字典 - 第 955 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 955 页/共 976 页</h1>
    <div class="content">榤	【辰集中】【木字部】	榤	【唐韻】【集韻】□渠列切，音傑。【玉篇】杙也。【爾雅釋宮】雞棲于杙爲榤。【毛詩】作桀。詳桀字註。

榥	【辰集中】【木字部】	榥	【唐韻】胡廣切【集韻】【正韻】戸廣切，□音晃。或作櫎。【玉篇】讀書牀也。　又以帛明牕也。【張協七命】交綺對榥。【晉書孝友傳贊】揮泗凋柏，對榥巢鷹。

榦	【辰集中】【木字部】	榦	【廣韻】【韻會】□古案切，干去聲。【說文】築牆耑木也。【徐曰】別作幹，非。【詩大雅】榦不庭方，以佐戎辟。【箋】作楨榦以正之也。詳楨字註。　又【書禹貢】杶榦括柏。【傳】榦，拓也。　又樹木旁生曰枝，本根爲榦。【淮南子主術訓】枝不得大於榦。　又【玉篇】榦，柄也。　又井榦，井上木闌也。【莊子秋水篇】塪井之鼃，跳梁井榦之上。　又【集韻】胡安切，音韓。【說文】作□。【前漢武帝紀】作井榦樓，高五十丈。【註】積木而高於樓，若井榦之形。【韻會】平、去二音通。　又【集韻】一曰榦，國名。　又【類篇】侯旰切，音翰。體也。

榧	【辰集中】【木字部】	榧	【唐韻】【集韻】【韻會】□府尾切，音篚。木名。子可食，療白蟲。【本草】榧實，陶弘景云：出東陽諸郡。　又【爾雅翼】榧似煔而材光，文彩如柏，古謂文木。通作棐。【邢疏】《爾雅》以柀檆爲一物，與《翼》說異。考證：〔【唐韻】【集韻】【韻會】□府尾切，音筐。〕　謹照府尾切，音筐改音篚。 

	【寅集上】【宀字部】		【集韻】寅古作。註詳八畫。

	【補遺】【丑集】【土字部】		【集韻】同陛。

榨	【辰集中】【木字部】	榨	【唐韻】側嫁切，音詐。打油具也。出《證俗文》。　又【類篇】酒盝。　又【集韻】側賣切，音債。義同。

榪	【辰集中】【木字部】	榪	【唐韻】【集韻】【韻會】□莫駕切，音罵。【玉篇】牀頭橫木也。【韻會】引《曾子輿機疏》，機以木爲之，如牀，先用一繩繫著兩頭謂之榪。【正字通】俗謂木片關定器物曰榪子。考證：〔【韻會】引曾子輿機疏，機以木爲之，如牀，先用以繩繫兩頭，謂之榪。〕　謹照原文以繩之以改一字。兩頭謂之榪改著兩頭之榪。 

榫	【辰集中】【木字部】	榫	【集韻】悚尹切，音笋。剡木入竅也。【周圻名義考】引《程顥語錄》云：枘鑿者，榫卵也。榫卵員則員，榫卵方則方。　又【篇海】之允切，音準。義同。

榬	【辰集中】【木字部】	榬	【唐韻】雨元切【集韻】【韻會】于元切，□音袁。【玉篇】絡絲籰也。或作□。【揚子方言】籰榬也，所以絡絲也。兗豫河濟之閒謂之榬。　又懸鍾磬具。【管子霸形篇】懸鐘磬之榬，陳歌舞笙竽之樂。　又姓。【統譜】漢有榬溫舒、榬終古。　又【集韻】于嬀切，音爲。義同。○按《韻會》云《增韻》作楥，誤。楥，履楔也。《正字通》云俗楥字，尤非。

榭	【辰集中】【木字部】	榭	【唐韻】【集韻】【韻會】【正韻】□詞夜切，音謝。【說文】作□，臺有屋也。【書泰誓】宮室臺榭，陂池侈服。【孔傳】土高曰臺，有木曰榭。又【禮禮運】合土以爲臺榭。【註】榭，器之所藏也。又【前漢五行志】榭者，所以藏樂器。　又【春秋宣十六年】成周宣榭火。【公羊傳】註有室曰寢，無室曰榭。　又講武之屋曰榭。　又與序通。《儀禮》序則鉤楹内。註序讀如榭。考證：〔【公羊傳】廟有室曰寢。〕　謹照原文廟改註。〔【爾雅釋宮】榭亦謂之序。【唐韻】古者序榭同。〕　謹按榭亦謂之序爾雅無此文今，改與序通。儀禮序則鉤楹内。註序讀如榭。 

榮	【辰集中】【木字部】	榮	【唐韻】永兵切【集韻】【正韻】于平切【韻會】於營切，□音營。【說文】桐木也。見桐字註。　又屋梠之兩頭起者爲榮。【禮喪大記】升自東榮，降自西北榮。【註】榮屋翼也。　又榮華。【爾雅釋草】木謂之華，草謂之榮。不榮而實者謂之秀，榮而不實者謂之英。　又【淮南子時則訓】秋行夏令爲華，行春令爲榮。　又榮者，辱之反。【老子道德經】知其榮，守其辱。　又人以血爲榮，以氣爲衞。【內經】榮衞不行，五臟不通。　又【諡法】寵祿光大曰榮。　又州名。【前漢地理志】屬犍爲郡，唐置榮州。　又杜榮，草也。《爾雅》莣，杜榮。註似茅，皮可以爲繩索履屩。　又姓。【史記聖門弟子傳】榮旂。【莊子】榮啓期。　又【集韻】維傾切，音營。義同。　又叶以中切，音融。【越絕書】種留封侯，不知令終。二賢比德，種獨不榮。【楊愼云】東韻宜收榮字。　又叶爲命切，音詠。【揚雄太□經】宗其高年，鬼待敬也。牽羊于叢，不足榮也。鼎血之蕕，信王命也。考證：〔又杜榮，忘憂艸也。【郭璞爾雅註】一名莣，今芒草，可爲索。〕　謹按杜榮非忘憂草，今改又杜榮，草也。爾雅莣，杜榮。註似茅，皮可以爲繩索履屩。 

臫	【未集下】【自字部】	臫	【篇海】居小切，音絞。自重之也。

榯	【辰集中】【木字部】	榯	【唐韻】【集韻】□市之切，音時。【玉篇】樹木立也。【宋玉高唐賦】其始出也嚉兮若松榯。【註】直豎貌。　又【類篇】落榯，持門樞。

榰	【辰集中】【木字部】	榰	【唐韻】【集韻】【韻會】章移切【正韻】旨而切，□音支。【說文】柱砥，古用木，今用石。【徐曰】柱下根也。【爾雅釋言】榰，柱也。【郭註】相榰柱也。　又【前漢項羽傳】枝梧，一作榰梧。　又【易恆卦】上六振恆，凶。【說文】作榰恆。未詳。考證：〔【爾雅釋訓】榰，柱也。〕　謹照原書釋訓改釋言。 

□	【辰集上】【日字部】	□	【字學指南】與著同。

榱	【辰集中】【木字部】	榱	【唐韻】所追切，音衰。【說文】秦名爲屋椽，周謂之榱，齊魯謂之桷。【爾雅釋宮註】桷，屋椽也。一名榱梠。【張衡西京賦】飾華榱與璧璫。【註】華榱，畫其榱也。　又【集韻】初危切，音衰。又雙錐切。義□同。

榲	【辰集中】【木字部】	榲	【唐韻】【集韻】□烏沒切，音膃。榲桲，果似□也。【魏王花木記】榲桲，棃別種。【本草圖經】生北土，似□而小。　又【正韻】於問切，音醞。杜也。【正字通】榲桲，俗呼杜棃。　又【集韻】烏昆切，音溫。杉也。又根也。　又【集韻】委隕切，音惲。木盛貌。　又【集韻】紆問切，音醞。柱也。

榳	【辰集中】【木字部】	榳	【集韻】【類篇】□唐丁切，音亭。榳，長木貌。【正字通】以爲梃字之譌，非。考證：〔榳，長水貌。〕　謹照原文水改木。 

榴	【辰集中】【木字部】	榴	俗橊字。

榵	【辰集中】【木字部】	榵	【唐韻】而容切【集韻】如容切，□音茸。【廣韻】木名，似檀。

榶	【辰集中】【木字部】	榶	【唐韻】【集韻】【韻會】□徒郞切，音唐。木名。棣也。一名栘。【廣韻】引《爾雅》云：唐棣，栘。不从木。　又椀也。【荀子正論篇】魯人以榶，衞人用柯，齊人用一革。【註】盌謂之榶，盂謂之柯。

榷	【辰集中】【木字部】	榷	【唐韻】古岳切【集韻】【韻會】【正韻】訖岳切，□音覺。【說文】水上橫木，所以渡者也。【徐曰】此卽今之所謂水彴橋也。【前漢武帝紀】初榷酒酤。【韋昭曰】以木渡水曰□。【師古曰】步渡橋禁民酤釀，獨官開置，如道路設木爲榷，獨取利也。【韻牋】榷酤是征稅之法。【王莽傳】謂之辜。【晉書南蠻傳】謂之估較。義□同。　又【正韻】居效切，音敎。義同。　又【集韻】克角切，音確。木名，枳也。有實如柚。

榸	【辰集中】【木字部】	榸	【唐韻】卓皆切【集韻】樁皆切，□音□。枯木根。出【聲類】。　又【六書故】樁，俗又曰榸。聲之轉也。【正字通】榸、樁音別義同。

榹	【辰集中】【木字部】	榹	【唐韻】息移切【集韻】【韻會】相支切，□音思。【說文】山桃也。似桃而小。【爾雅釋木】榹，山桃。　又【說文】槃也。【揚子方言】承槃曰榹。　又【集韻】七支切，音雌。義同。

榺	【辰集中】【木字部】	榺	【唐韻】詩證切，音勝。【說文】作□，機持經者。【唐韻】織機榺也。

榻	【辰集中】【木字部】	榻	【唐韻】土盍切【集韻】【韻會】託盍切【正韻】託甲切，□音塌。【說文】牀也。从冃从羽。【玉篇】牀狹而長謂之榻。【釋名】言鵪榻然近地也。【後漢徐穉傳】蕃在郡不接賔客，惟徐穉來，特設一榻。　又布名。【史記貨殖傳】榻布皮革千石。【漢書音義】榻布，白疊也。　又叶他悅切，音近忒。【蘇軾滕王閣詩】心驚魚龍會，目送鳧雁滅。使君東魯儒，府有徐孺榻。

榼	【辰集中】【木字部】	榼	【唐韻】苦盍切【集韻】【韻會】【正韻】克盍切，□音□。【說文】酒器也。【徐曰】榼之爲言盍也。盍，本作盇。覆也。【左傳成十六年】行人執榼承飲，造于子重。　又貯水器。【淮南子汜論訓】霤水足以溢壺榼，而江河不能實漏卮。　又藤名。【本草拾遺】榼藤如通草，其實三年方熟，若雞卵，貯丹藥，經年不壞。

榾	【辰集中】【木字部】	榾	【唐韻】【集韻】古忽切，音骨。【玉篇】枸榾木，中箭笴。【本草圖經】作狗骨木，體白似骨，故名。南人取以作合器，甚佳。

	【戌集中】【韋字部】		【集韻】的協切，音。韘，帶具。

槯	【辰集中】【木字部】	槯	【唐韻】昨回切【集韻】【類篇】倉回切，□音崔。木名。堪作杖。　又【集韻】昨回切，音摧。義同。　又【集韻】狙猥切，崔上聲。木蘊積也。

榿	【辰集中】【木字部】	榿	【韻會】丘其切，音□。木名。【益部方物記】民家樹榿，不三年，材可倍常，疾種移取，里人以爲利。【杜甫覓榿木栽詩】飽聞榿樹三年大，爲致溪邊十畝隂。【王安石榿木詩】濯錦江邊木有榿，野園封植佇華滋。地偏幸免桓魋伐，歲晚還同庾信移。　又【正字通】苦駭切，音楷。又【齊東野語】榿字，五來切，音獃。義□同。

槀	【辰集中】【木字部】	槀	【唐韻】【集韻】【韻會】□苦浩切，音考。【說文】枯木。一作槁。【易說卦】離爲火，其于木也爲科上槁。【註】草木空中者，必枯槁也。　又乾魚謂之槀。【禮曲禮】槀魚曰商祭。【註】槀，乾也。與《周禮》辨魚物爲鱻薧之薧同。　又【集韻】口到切，音靠。義同。　又【唐韻】古老切，音縞。槀本，藥名也。【荀子大略篇】蘭茝藁本。　又枯槀之槀，亦讀作縞。【禮樂記】止如槀木。　又積也。【左傳哀三年】富父槐去表之槀，道還公宮。　又與藁通。【馬融長笛賦】持箭槀而莖立。【註】箭、槀，二竹名。藁字原从竹，作竹下槀。考證：〔【禮曲禮】祭槀魚曰商。〕　謹照原文改槀魚曰商祭。 

槁	【辰集中】【木字部】	槁	【正字通】同槀。

槂	【辰集中】【木字部】	槂	【集韻】【類篇】□蘇昆切，音孫。公槂，木名。

槃	【辰集中】【木字部】	槃	【唐韻】薄官切【集韻】【韻會】【正韻】蒲官切，□音盤。【說文】承盤也。或从金。或从皿。亦作柈。【禮內則】適父母舅姑之所，少者奉槃，長者奉水，請沃盥。【周禮天官玉府】若合諸侯，則共珠槃玉敦。【註】古者以槃盛血，以敦盛食。　又槃樂也。【詩衞風】考槃在澗。【鄭箋】考，成也。槃，樂也。　又槃停，不進也。【宋書吳喜傳】西雉旣殄，便應還朝而解，故槃停，托云捍蜀。　又叶蒲沿切，便平聲。【魏劉邵趙都賦】牛首湡溟，波池潺湲。經落疇邑，詰曲縈槃。考證：〔【周禮天官掌舍】若合諸侯，則共珠槃玉敦。【註】古者以槃盛皿。〕　謹照原文掌舍改玉府。皿改血。 

槄	【辰集中】【木字部】	槄	【唐韻】土刀切【集韻】【韻會】【正韻】他刀切，□音叨。【爾雅釋木】槄，山榎。【郭註】今山楸也。又槐大曰楸，小曰榎。見楸字註。　又條也。【詩秦風】有條有梅。傳條，槄也。《釋文》條本一作樤。　又【唐韻】他浩切【集韻】土皓切，□音討。義同。○按《爾雅》一爲橘屬，一爲槐屬，名槄者槐屬也。《正字通》云：槄有楸名，非卽楸也。考證：〔【詩秦風註】條又作樤，槄也。【爾雅釋木】謂之柚條。〕　謹按爾雅柚條乃橘柚之柚，非槄也。今節爾雅一條，改作詩秦風有條有梅。傳條，槄也。釋文條本一作樤。 

槅	【辰集中】【木字部】	槅	【唐韻】古覈切【集韻】【類篇】各覈切，□音革。【說文】大車枙也。與軛通。【張衡京西賦】商旅聯槅。　又【集韻】【類篇】□下革切，音覈。果中核也。或作槅。　又核也。【左思蜀都賦】肴槅四陳。考證：〔【張衡西都賦】商旅連槅。〕　謹照原文西都賦改京西賦。連改聯。 

樟	【辰集中】【木字部】	樟	【唐韻】【集韻】【韻會】諸良切【正韻】止良切，□音章。【廣韻】豫樟。木也。通作章。【司馬相如子虛賦】其樹楩楠豫章。【師古註】豫、章二木，生至七年，乃可分別。【禮斗威儀】君政訟平，豫章常爲生。　又郡名。【應劭漢官儀】豫章郡，樹生庭中，故以名郡。　又【本草】釣樟，樟之小者。

樠	【辰集中】【木字部】	樠	【唐韻】莫昆切【集韻】【正韻】謨奔切【韻會】謨昆切，□音門。【說文】松心木。【前漢西域傳】烏孫國，山多松樠。　又脂出貌。【莊子人閒世】以爲門戸則液樠。【司馬彪註】津液暗出，樠樠然也。　又國名。【呂覽求人篇】南至交趾、孫樸、續樠之國。　又山名。【淮南子地形篇】泥塗淵出樠山。　又【集韻】謨元切，音璊。又【廣韻】母官切【類篇】【韻會】【正韻】謨官切，□音瞞。義□同。　又【集韻】【韻會】里黨切，音朗。【左傳莊四年】楚王卒于樠木之下。【正義】木有楡者，俗呼爲樃楡。蓋爲樠也。

□	【辰集上】【曰字部】	□	【篇海】音詫。地名。行唐縣北村名□□。　又音岔。義同。

模	【辰集中】【木字部】	模	【唐韻】【正韻】□莫胡切，音謨。【說文】法也。【徐曰】以木爲規模也。【廣韻】又形也。　又【集韻】【韻會】□蒙晡切，音摹。義同。　【左思魏都賦】受全模於梓匠。【張衡歸田賦】陳三皇之軌模。【揚子方言】張小使大謂之廓。陳楚之閒謂之模。【韓愈岣嶁禹□詩】拳科倒薤形模奇。　又作摹、橅。【史記漢高紀】其規摹弘遠矣。【前漢韋元成傳】其規橅可見，音義□同。　又木名。【淮南子草木譜】模木生周公塚上，其葉春靑，夏赤，秋白，冬黑，以色得其正也。

樢	【辰集中】【木字部】	樢	【集韻】同蔦。　又莫卜切，音木。鳥名。

橉	【辰集中】【木字部】	橉	【唐韻】【集韻】□良刃切，音吝。木名。【郭璞江賦】橉□稹薄於潯涘。【本草】橉木，一名橝，生江南深山。燒灰淋汁以釀酒，主心腹癥瘕。亦可染色。　又【類篇】木皮曰橉。　又【廣韻】良忍切【集韻】【韻會】里忍切，□音嶙。【玉篇】楚人呼門限曰橉。【淮南子汜務訓】枕戸橉而臥者，鬼神蹠其首。　又【博雅】橉砌也。　又【廣韻】牛車絕橉。　【正字通】無門限義，失考。

橊	【辰集中】【木字部】	橊	【廣韻】【集韻】【韻會】【正韻】□力求切，音榴。石橊，果名。【博物志】張騫使西域回所得。【博雅】若橊，石橊也。丹實垂垂若贅瘤也。【左思蜀都賦】若橊競裂。【崔豹古今註】一名丹若。　又橊橊，獸名也。【山海經】隂山有獸，其狀如貍，其音如橊橊。

橋	【辰集中】【木字部】	橋	【唐韻】巨嬌切【集韻】【韻會】渠嬌切【正韻】祁堯切，□音喬。【說文】水梁也。从木喬聲。喬高而曲也。橋之爲言趫也，矯然也。【史記秦本紀】昭王五十年，初作河橋。　又懸繩以度曰絚橋。【水經注】罽賔之境，絚橋相引。　又器之有橫樑者曰橋。【儀禮士昏禮】笲加于橋。【註】橋以庋笲。　又桔橰上衡也。【淮南子主術訓】橋直植立而不動，俯仰取制焉。　又橋泄，嫚也。【荀子榮辱篇】橋泄者，人之殃也。　又戾也。【呂覽離謂篇】聽言而不可知，其與橋言無擇。　又木名。【尚書大傳】橋木高而仰，梓木晉而俯，以喩父子。　又陽橋。【春秋】魯地。　又姓。【統譜】黃帝葬橋山，子孫守塚，因爲氏。【史記貨殖傳】橋姚致馬千匹，牛倍之。　又【集韻】丘妖切，音蹺。【史記河渠書】山行乗橋。【註】橋，一作□，直轅車也。　又【集韻】居勞切，音高。勁疾貌。【莊子則陽篇】欲惡去就，於是橋起。　又【韻會】渠廟切，音嶠。【禮曲禮】奉席如橋衡。【疏】左低右昂，如橋之衡。　又屈橋，壯健貌。【揚雄河東賦】千乗霆亂，萬騎屈橋。嘻嘻旭旭，天地稠。　又【正韻】古弔切，音叫。義同。　又【正韻】吉了切，音皎。【荀子儒効篇】橋飾其情性。【前漢武帝紀】陳湯橋發兵斬郅支。　又【集韻】居夭切，音矯。人名。秦有盛橋。考證：〔【儀禮士昏禮】筓加于橋。【註】橋以庋筓。〕　謹照原文兩筓字□改笲。 

橌	【辰集中】【木字部】	橌	【唐韻】【集韻】【韻會】□下赧切，音僩。大木也。　又【說文】【集韻】□古限切，音□。義同。

橍	【辰集中】【木字部】	橍	【集韻】儒順切，音閏。木名。

橎	【辰集中】【木字部】	橎	【集韻】附袁切，音煩。【說文】木也。【類篇】堅木，不華而實。　又【集韻】方煩切，音樊。義同。　又【唐韻】府遠切，音返。木名。

槤	【辰集中】【木字部】	槤	【說文】里典切，音璉。瑚槤也。【禮明堂位】夏后氏四璉，殷六瑚。一說以木爲之，因以爲重器，故又从玉。　又【集韻】力展切，音輦。義同。　又【唐韻】力延切【集韻】陵延切，□音連。【玉篇】簃也。【爾雅釋宮】連謂之簃。【註】堂樓閣邊小屋。　又横關木。【類篇】門持關謂之槤。　又木名。見栛字註。

</div>
    <div class="pagination">
<a href="康熙字典_page954.html">上一页</a><span>...</span><a href="康熙字典_page950.html">950</a><a href="康熙字典_page951.html">951</a><a href="康熙字典_page952.html">952</a><a href="康熙字典_page953.html">953</a><a href="康熙字典_page954.html">954</a><span class="current-page">955</span><a href="康熙字典_page956.html">956</a><a href="康熙字典_page957.html">957</a><a href="康熙字典_page958.html">958</a><a href="康熙字典_page959.html">959</a><a href="康熙字典_page960.html">960</a><span>...</span><a href="康熙字典_page956.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
