<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 937 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 937 页/共 976 页
  </h1>
  <div class="content">
   敒	【卯集下】【攴字部】	敒	【廣韻】【集韻】□直刃切，音陣。【說文】理也。【類篇】治也。　又【集韻】升人切，音申。義同。　又【集韻】癡隣切，音胂。與伸同。申也，引戾也。　又辰陵切，音承。義同。

敔	【卯集下】【攴字部】	敔	【廣韻】魚巨切【集韻】【韻會】偶舉切【正韻】偶許切，□音語。【說文】禁也。一曰樂器，椌楬也，形如木虎。【爾雅釋樂註】敔如伏虎，背上有二十七鉏鋙，以木長尺櫟之。【釋名】敔，衙也。衙，止也，所以止樂也。【書益稷】合止柷敔。【周禮春官小師】鼓鼗柷敔。

斔	【卯集下】【文字部】	斔	【正字通】同斞。【莊子田子方】斔斛不敢入於四境。【註】斔音庾，六斛四斗曰斔。司馬本斔讀曰終。

敕	【卯集下】【攴字部】	敕	【廣韻】恥力切【集韻】【韻會】蓄力切，□音勅。【說文】試也。【爾雅釋詁】敕勞。【註】敕者，相約敕也。亦爲勞苦。【釋名】敕，飭也，使自警飭，不敢廢慢也。【史記樂書】余每讀虞書，至於君臣相敕。【後漢安帝紀】能敕身率下。【韓非子主道篇】賢者敕其才，君因而任之。　又【後漢光武紀註】漢制度曰：帝之下書有四。一曰策書，二曰制書，三曰詔書，四曰誡敕。誡敕者，謂敕刺史太守。【正字通】宋敕或用之於獎諭，非敕初意。明制，差遣諸臣，予敕行事，備載職守，申以勉詞。凡褒嘉責讓，□用敕，詞皆散文。六品以下官贈封稱敕命，始用四六。　又【博雅】理也，謹也，語也，進也。【小爾雅】正也。【廣韻】固也，急也。　又【說文】臿地曰敕。　【說文】从攴作敕。【玉篇】本作勑，今相承皆作勅。互詳力部勅字註。敕字原从攴作。

敖	【卯集下】【攴字部】	敖	【廣韻】五勞切【集韻】【韻會】【正韻】牛刀切，□音遨。【說文】作□，游也。从出从放。【集韻】隷作敖。【博雅】遊敖，戲也。【詩邶風】以敖以遊。【釋文】敖，亦作遨。　又【詩衞風】碩人敖敖。【傳】敖敖，長貌。【箋】猶欣欣也。　又【左傳昭十三年】葬子千于訾，實訾敖。【註】無號諡者，楚皆謂之敖。　又【爾雅釋訓】敖敖，傲也。【疏】大雅板篇云：聽我嚻嚻。毛傳云：猶謷也。敖謷嚻音義□同。　又地名。【詩小雅】搏獸于敖。【傳】敖，鄭地，今近滎陽。【左傳宣十二年】晉師在敖鄗之閒。【註】敖鄗二山，在滎陽縣西北。　又姓。【廣韻】顓頊，大敖後。　又與熬同。【荀子富國篇】天下敖然，若燒若焦。　又與螯同。【荀子勸學篇】蟹六跪而二敖。【註】敖，蟹首上如鉞者。　又與嗷同。【荀子彊國篇】百姓讙敖。【註】敖，喧噪也。　又【集韻】【正韻】□魚到切。同傲。慢也。【詩小雅】彼交匪敖。【註】不敖慢。【禮曲禮】敖不可長。【疏】敖者，矜慢在心之名。【爾雅釋言】敖，憮，傲也。　又【史記天官書】箕爲敖客。【註】敖，調弄也。　又【博雅】傲，妄也。【說文】从攴作敖。敖字原从攴作。考證：〔【左傳昭十二年】〕　謹照原文二改三。 

敗	【卯集下】【攴字部】	敗	〔古文〕贁貝□【廣韻】【集韻】【韻會】【正韻】□簿邁切，音浿。【說文】毀也。【爾雅釋言】覆也。【釋名】潰也。又壞也。【玉篇】破也。【增韻】損也。又頹也。【易需卦】敬愼不敗也。【書大禹謨】反道敗德。　又【左傳文十年司敗註】□楚名司□爲司敗。【論語】□司敗問，昭公知禮乎。　又【爾雅釋器】肉謂之敗。【註】臭壞。【論語】魚餒而肉敗。　又【廣韻】補邁切【集韻】北邁切【韻會】【正韻】布怪切，□音拜。破他曰敗。【增韻】凡物不自敗而敗之，則北邁切。物自毀壞，則薄邁切。【詩召南】勿翦勿敗。【音義】敗，必邁反。　又【左傳莊十一年】凡師敵未□曰敗，大崩曰敗績。【顏氏家訓】江南學士讀左傳，口相傳述，自爲凡例。軍自敗曰敗，打破人軍曰敗，讀補敗反，諸記傳未見補敗反。徐仙民讀左氏，唯一處有此音。又不言自敗敗人之別，此爲穿鑿耳。　又【韻補】叶蒲昧切。【荀子賦篇】功立而身廢，事成而家敗。棄其耆老，收其後世。

敛	【卯集下】【攴字部】	斂	【唐韻】良冉切【集韻】【韻會】【正韻】力冉切，□音。【說文】收也。【爾雅釋詁】聚也。【疏】斂者，率聚也。【詩小雅】此有不斂穧。【疏】不收斂之穧束也。【書洪範】斂時五福。【疏】以斂聚五福之道也。【周禮天官大宰】以九賦斂財賄。　又【儀禮聘禮】斂〈方亶〉。【註】斂，藏也。　又【博雅】斂，取也。又欲也，予也，略也。　又姓。【左傳定七年】公斂處父御孟懿子。【廣韻】姚秦錄有輔國將軍斂憲。　又【廣韻】【集韻】【韻會】□力驗切，音爁。義同。　又【集韻】離鹽切，音廉。斂盂，地名。【左傳僖二十八年】晉侯齊侯盟于斂盂。【註】衞地。【釋文】斂，徐音廉。【韻會】作歛，非。互詳欠部歛字註。考證：〔【左傳僖二十八年】齊侯晉侯會於斂盂。〕　謹照原文改晉侯齊侯盟于斂盂。 

敜	【卯集下】【攴字部】	敜	【廣韻】奴協切【集韻】諾叶切，□音捻。【說文】塞也。【書費誓】敜乃穽。【傳】穽穿地陷獸，當以土窒敜之。　又【集韻】乃結切，音涅。按也。【玉篇】閉也。【說文】从攴作敜。敜字原从攴作。

敝	【卯集下】【攴字部】	敝	【廣韻】【集韻】【韻會】□毘祭切，音幣。【說文】帗也。一曰敗衣也。【玉篇】與同。【詩鄭風】緇衣之宜兮，敝予又改爲兮。　又【玉篇】壞也。【易井卦】甕敝漏。　又【禮郊特牲】冠而敝之，可也。【釋文】棄也。　又【左傳僖十年】敝於韓。【註】敝，敗也。　又【左傳襄九年】以敝楚人。【註】敝，罷也。　又【周禮冬官考工記弓人】筋欲敝之敝。【疏】筋之椎打嚼齧，欲得勞敝。　又姓。【廣韻】齊有敝無存。　又與蔽通。【周禮冬官考工記弓人】長其畏而薄其敝。【註】敝，讀爲蔽塞之蔽，謂弓人所握持者。【疏】畏，謂柎之上下。敝，謂人所握持手蔽之處。　又【集韻】部弭切，音埤。敝跬，用力貌。　又【集韻】蒲結切，音蹩。【詩國風】敝苟在梁。徐邈讀。　又【正韻】必弊切，音瞥。【前漢東方朔傳】主自執宰敝膝。【註】師古曰：敝膝，賤者之服。敝與蔽同。　又【韻補】叶筆別切。【老子道德經】大成若缺，其用不敝。【玉篇】或作□。俗作弊。

敞	【卯集下】【攴字部】	敞	【廣韻】昌兩切【集韻】【韻會】齒兩切，□音廠。【說文】平治高土，可以遠望也。【史記淮隂侯傳】行營高敞地。【前漢郊祀志】處險不敞。【註】師古曰：言其阻阸不顯敞也。【張衡南都賦】體爽塏以閒敞。【註】倉頡篇曰：敞，高顯也。　又【史記司馬相如傳】敞罔靡徒。【註】敞罔，失容也。　又【類篇】一曰開也。又露也。　又【集韻】恥孟切，音牚。拒也。　又除更切。磨也。【玉篇】磨光也。

讹	【酉集上】【言字部】	訛	【廣韻】五禾切【集韻】【韻會】【正韻】吾禾切，□音囮。【玉篇】與譌同。僞也，謬也，舛也。【詩小雅】民之訛言，寧莫之懲。【傳】訛，僞也。【說文】【宋書五行志】引《詩》□作譌言。　又【爾雅釋詁】言也。【註】世以妖言爲訛。【前漢翟方進傳】民人訛謠。【吳志孫皓傳】妖訛橫興。　又【爾雅釋言】化也。【書堯典】平秩南訛。【傳】訛，化也。【史記五帝紀】作南譌。【索隱】作南爲，謂所當爲之事也。【讀書通】又通作僞。【前漢王莽傳】毎縣則薅，以勸南僞。【師古註】僞，讀曰訛。化也。　又【爾雅釋詁】動也。【詩小雅】或寢或訛。【傳】訛，動也。【韓詩】作譌。覺也。　又【集韻】通作吪。【詩王風】尚寐無吪。【傳】吪，亦動也。本亦作訛。　又獸名。【神異經】西南荒中出訛獸，狀若兔，人面，能言，常欺人，言東而西，言惡而善。肉美，食之言不眞。一名誕。　又蛇名。【埤雅】恩平郡譜，蛇謂之訛。　又火名。【柳宗元述舊言懷詩】訛火亟生煆。【註】野火也。【山海經】作譌火。　又姓。【唐書南蠻傳】巂州新安城旁有六姓蠻，三曰訛蠻。【宋史眞宗紀】夏國監軍訛勃囉。　又【集韻】牛何切，音莪。亦動也。

敟	【卯集下】【攴字部】	敟	【廣韻】【集韻】□多殄切，音典。【說文】作敟。主也。【玉篇】常也。今作典。【六書統】典之以治人，故从攴。敟字原从攴作。

敠	【卯集下】【攴字部】	敠	【廣韻】丁括切【集韻】【正韻】都括切【韻會】都活切，□音掇。敁敠，知輕重也。一曰敠□，食不喚自來。【類篇】敠□，食不速也。　又【廣韻】促絕切【集韻】七絕切，□音蕞。斷也。

敡	【卯集下】【攴字部】	敡	【廣韻】【集韻】以豉切【正韻】以智切，□音易。【說文】侮也。【佩觽集】敡，攺也。與敭字不同。【集韻】通作易。【篇海】說也。輕□爲敡。

敢	【卯集下】【攴字部】	敢	〔古文〕□□□【廣韻】【集韻】【韻會】【正韻】□古覽切，音。【說文】進取也。【九經字樣】□从□。□，上下相付持也。隷變作敢。【書益稷】誰敢不讓，敢不敬應。又【盤庚】敢恭生生。【疏】有人果敢奉用進進於善言，好善不倦也。　又【儀禮士虞禮】敢用絜牲剛鬣。【註】敢，冒昧之辭。【疏】凡言敢者，皆是以□觸尊，不自明之意。　又【博雅】敢，衂也。【廣韻】勇也，犯也。【增韻】忍爲也。

散	【卯集下】【攴字部】	散	〔古文〕枚【廣韻】【韻會】蘇旱切【集韻】顙旱切，□音傘。，通作散。【易說卦】風以散之。【禮曲禮】積而能散。　又【公羊傳莊十二年】散舍諸宮中。【註】散，放也。　又【博雅】布也。【廣韻】散，誕也。【增韻】又宂散，閒散。【韻會】不自檢束爲散。【莊子養生主】散人又惡知散木。【註】不在可用之數。　又姓。【書君奭】有若散宜生。【傳】散氏，宜生名。　又酒尊名。【周禮春官鬯人】凡疈事用散。【註】漆尊也，無飾曰散。【儀禮燕禮】酌散西階上。【註】酌散者，酌方壷酒也。【禮禮器】賤者獻以散。【註】五升曰散。○按《周禮》《儀禮》《禮記》《釋文》□音素旱反。《韻會》獨引此條入去聲，非是。蓋上去二聲可通讀也。　又藥石屑曰散。【後漢華陀傳】漆葉靑散。　又琴曲名。【晉書嵆康傳】有廣陵散。　又【廣韻】蘇旰切【集韻】【韻會】先旰切，□音鏾。義同。　又【集韻】相干切。與跚同。【史記平原君傳】槃散行汲。【註】索隱曰：先寒反，亦作珊。音同。

	【寅集上】【尸字部】		【廣韻】他回切【集韻】徂回切，□音蓷。【玉篇】履也。西南梁益閒謂履曰。【廣韻】，履屬，有頸曰。【集韻】粗履不借也。　又【集韻】户瓦切，音踝。義同。或作□。

敥	【卯集下】【攴字部】	敥	【集韻】以贍切，音豔。以手散物。

斘	【卯集下】【斗字部】	斘	【篇海】音升。登也。

旼	【辰集上】【日字部】	旼	【廣韻】武巾切【集韻】【韻會】眉貧切，□音珉。旼旼，和也。【史記司馬相如傳】旼旼穆穆，君子之能。【註】徐廣曰：和貌。

敦	【卯集下】【攴字部】	敦	〔古文〕□□【廣韻】【集韻】□都昆切，音墩。【說文】作□。怒也，詆也。一曰誰何也。　又【五經文字】敦，厚也。【易臨卦】敦臨吉。【疏】厚也。　又【詩邶風】王事敦我。【釋文】韓詩云：敦，迫也。鄭都回反，猶投擲也。　又【爾雅釋詁】敦，勉也。【疏】敦者，厚相勉也。【前漢揚雄傳】敦衆神使式道兮。【註】師古曰：敦，勉也。　又【爾雅釋天】太歲在午曰敦牂。【史記歷書註】敦，盛也。　又【揚子方言】敦，大也。　又姓。【廣韻】敦洽，衞之醜人也。　又【廣韻】【集韻】【韻會】【正韻】□都回切，音堆。【詩豳風】敦彼獨宿。【傳】敦敦然獨宿也。　又【詩魯頌】敦商之旅。【箋】敦，治也。　又【莊子說劒篇】今日試使士敦劒。【註】敦，斷也。　又【廣韻】度官切【集韻】【韻會】【正韻】徒官切，□音團。【詩豳風】有敦瓜苦。【傳】敦，猶專專也。【疏】敦，是瓜繫蔓之貌，言瓜繫於蔓，專專然也。【釋文】徒丹反。【朱傳】音堆。　又【詩大雅】敦彼行葦。【傳】聚貌。【釋文】徒端反。　又【集韻】徒渾切，音屯。【詩大雅】鋪敦淮濆。【箋】當作屯。【揚雄甘泉賦】敦萬騎於中營兮。【註】敦與屯同。□也。　又【類篇】敦煌，郡名。　又【集韻】【韻會】□丁聊切，音雕。【詩大雅】敦弓旣堅。【傳】敦弓，畫弓也。天子敦弓音彫。【疏】敦與彫，古今之異。　又【詩周頌】敦琢其旅。【疏】敦雕古今字。【朱傳】音堆。　又【集韻】都內切，音對。【儀禮士昏禮】黍稷四敦皆蓋。【禮明堂位】有虞氏之兩敦。【註】敦音對。黍稷器。【疏】敦與瑚璉簠簋連方，故云黍稷器也。　又【周禮天官玉府】若合諸侯，則共珠槃玉敦。【註】敦，槃類，古者以槃盛血，以敦盛食。　又【集韻】大到切，音道。幬，或作敦。覆也。【周禮春官司几筵】每敦一几。【註】敦讀曰燾。覆也。　又【集韻】杜皓切，音稻。又□留切，音儔。義□同。　又【集韻】【正韻】□杜本切，音盾。【左傳文十八年】天下之民。謂之渾敦。【註】謂驩兜渾敦，不開通之貌。【疏】混沌與渾敦，字之異耳。　又【廣韻】【集韻】【韻會】【正韻】□都困切。通作頓。【爾雅釋丘】丘一成爲敦丘。【疏】詩衞風氓篇，至于頓丘，是也。　又【爾雅釋天】太歲在子曰困敦。【註】敦，音頓。【史記歷書註】困敦，混沌也。　又【莊子列禦□】敦杖蹙之。【音義】敦，音頓。司馬云：豎也。　又【集韻】主尹切，音準。淳，或作敦。【周禮天官內宰】出其度量淳制。【註】故書淳爲敦。杜子春讀敦爲純。純者，謂幅廣也。　又【集韻】他昆切。憞，或省作敦。憞者，恨心不明也。　又【韻補】叶都鈞切。【崔瑗南陽文學頌】我國旣淳，我俗旣敦。　又叶亭年切。【蘇軾祭同安郡夫人文】嗣爲兄弟，莫如君賢。婦職旣備，母儀甚敦。考證：〔【周禮天官王府】〕　謹照原文王府改玉府。 

敧	【卯集下】【攴字部】	敧	【廣韻】【集韻】□居宜切，音羈。以箸取物。或作槣。　又【集韻】去倚切，音綺。敧，不齊貌。◎按與支部攲字不同。

敫	【卯集下】【攴字部】	敫	【廣韻】以灼切【集韻】弋灼切，□音藥。【說文】光景流也。从白从放。　又【集韻】吉了切，音皎。義同。　又【廣韻】古弔切【集韻】吉弔切，□音叫。歌也。　又【集韻】堅堯切，音憿。擊也。或作□。　又牽幺切，音鄡。義同。　又吉歷切，音激。敬也。

忈	【卯集上】【心字部】	忈	【五音集韻】如鄰切，音人。親也，仁愛也。

敬	【卯集下】【攴字部】	敬	〔古文〕□□【廣韻】【集韻】【韻會】□居慶切，音竟。【說文】肅也。【釋名】敬，警也。恆自肅警也。【玉篇】恭也，愼也。【易坤卦】君子敬以直內，義以方外。【書洪範】敬用五事。【周禮天官小宰】三日廉敬。【註】敬，不解於位也。【禮曲禮】毋不敬。【註】禮主於敬。【左傳僖三十三年】敬德之聚也。【論語】修己以敬。　又【後漢周燮傳】安帝以□纁羔幣聘燮，燮因自載到潁川陽城，遣生送敬，遂辭疾而歸。【註】送敬，猶致謝也。　又姓。【廣韻】□敬仲之後，漢有揚州刺史敬歆。　又【韻補】叶居卿切。【曹植車渠椀賦】何神怪之巨偉，信一覽而尤敬。雖離朱之聰明，猶炫耀而失精。

敭	【卯集下】【攴字部】	敭	【集韻】揚，古作敭。【書古文訓】明明敭仄□。○按《書堯典》今作揚。又宋書恩倖傳論明敭幽仄。餘詳手部九畫。

敮	【卯集下】【攴字部】	敮	【廣韻】呼洽切，音瞎。盡也。　又【集韻】俱爲切，音嬀。【博雅】臿也。

数	【卯集下】【攴字部】	數	【廣韻】所矩切【集韻】爽主切，□音籔。【說文】計也。【易說卦】數往者順。【詩小雅】心焉數之。【禮曲禮】問國君之富，數地以對。　又【博雅】責也。【左傳昭二年】使吏數之。【註】責數其罪。　又【集韻】□阻切，音所。義同。　又【廣韻】色句切【集韻】【韻會】【正韻】雙遇切，□音捒。算數也。【羣經音辨】計之有多少曰數。【類篇】枚也。【易節卦】君子以制數度議德行。【疏】數度，謂尊□禮命之多少。又【繫辭】極數知來之謂占。【疏】蓍策之數。【書大禹謨】天之曆數在汝躬。【疏】天之曆運之數。【周禮天官小宰】掌官常以治數。【註】治數，每事多少異也。【後漢律曆志】隷首作數。【註】隷首，黃帝之臣。　又【廣韻】【集韻】【韻會】【正韻】□色角切，音朔。頻數也。【禮祭義】祭不欲數，數則煩。　又【爾雅釋詁】數，疾也。【疏】皆謂急疾也。　又【集韻】蘇谷切，音速。【禮樂記】衞音趨數煩志。【註】趨數，讀爲促速，聲之誤也。【史記賈生傳】淹數之度兮，語余其期。【註】徐廣曰：數，速也。　又【集韻】【韻會】□趨玉切，音促。細也。【孟子】數罟不入洿池。【趙岐註】密細之網。　又【集韻】聳取切，音繏。數數，猶汲汲也。　又所錄切，松入聲。汲水疾也。【莊子天地篇】數如泆湯。　又所六切，音縮。數數，迫促意。　又仕角切，音浞。促也。　又【韻補】叶先奏切。【陸機宣猷堂詩】篤生我后，克明克秀。體輝重光，承規景數。

敱	【卯集下】【攴字部】	敱	【廣韻】五來切【集韻】【正韻】魚開切【韻會】疑開切，□音皚。【說文】有所治也。一曰隤敳，高陽氏子名。【左傳文十八年】昔高陽氏有才子八人，蒼舒，隤敱，檮戭，大臨，尨降，庭堅，仲容，叔達。　又【集韻】姑回切，音傀。又吾回切，音嵬。義□同。　又五亥切，音顗。攺理也。　又朱欲切，音燭。擊鼓也。　又殊玉切，音蜀。義同。

敲	【卯集下】【攴字部】	敲	〔古文〕【廣韻】口交切【集韻】【韻會】【正韻】丘交切，□音骹。【說文】橫擿也。【徐鉉曰】從旁橫擊也。【類篇】擊也。【左傳定二年】奪之杖以敲之。【賈誼過秦論】執敲扑以鞭笞天下。【註】短曰敲，長曰扑。　又【揚子方言】楚凡棄物謂之敲。　又【廣韻】苦敎切【集韻】【韻會】【正韻】口敎切，□音檄。義同。

敵	【卯集下】【攴字部】	敵	【廣韻】徒歷切【集韻】【韻會】亭歷切，□音狄。【說文】仇也。【書微子】相爲敵讎。　又【爾雅釋詁】敵，當也。【疏】仇匹相當也。【易同人】伏戎於莽，敵剛也。【左傳文六年】敵惠敵怨，不在後嗣。　又【爾雅釋詁】敵，匹也。【博雅】輩也。【玉篇】對也。【禮曲禮】雖貴賤不敵。　又【增韻】拒抵也。【管子兵法篇】明理而勝敵。　又【博雅】上也。【廣韻】主也。

敶	【卯集下】【攴字部】	敶	【廣韻】【集韻】□直刃切，音陣。【說文】列也。【玉篇】亦作□。【類篇】或作□。　又【廣韻】直珍切【集韻】池鄰切，□音塵。義同。【楚辭招】敶鐘按鼓。【又】放敶組纓。【註】敶，一作□。

敷	【卯集下】【攴字部】	敷	〔古文〕旉【廣韻】【集韻】【韻會】【正韻】□芳無切，音罦。【五經文字】□，經典相承，隷省作敷。【書舜典】敷奏以言。【傳】敷，□也。　又【書大禹謨】文命敷于四海。【傳】言其外布文德敎命。又【臯陶謨】翕受敷施。【傳】以布施政敎。　又【詩大雅】罔敷求先王。【箋】無廣索先王之道。　又【廣韻】散也。　又與傅同。【前漢宣帝紀】傅奏其言。【註】師古曰：傅讀曰敷。

數	【卯集下】【攴字部】	數	【廣韻】所矩切【集韻】爽主切，□音籔。【說文】計也。【易說卦】數往者順。【詩小雅】心焉數之。【禮曲禮】問國君之富，數地以對。　又【博雅】責也。【左傳昭二年】使吏數之。【註】責數其罪。　又【集韻】□阻切，音所。義同。　又【廣韻】色句切【集韻】【韻會】【正韻】雙遇切，□音捒。算數也。【羣經音辨】計之有多少曰數。【類篇】枚也。【易節卦】君子以制數度議德行。【疏】數度，謂尊□禮命之多少。又【繫辭】極數知來之謂占。【疏】蓍策之數。【書大禹謨】天之曆數在汝躬。【疏】天之曆運之數。【周禮天官小宰】掌官常以治數。【註】治數，每事多少異也。【後漢律曆志】隷首作數。【註】隷首，黃帝之臣。　又【廣韻】【集韻】【韻會】【正韻】□色角切，音朔。頻數也。【禮祭義】祭不欲數，數則煩。　又【爾雅釋詁】數，疾也。【疏】皆謂急疾也。　又【集韻】蘇谷切，音速。【禮樂記】衞音趨數煩志。【註】趨數，讀爲促速，聲之誤也。【史記賈生傳】淹數之度兮，語余其期。【註】徐廣曰：數，速也。　又【集韻】【韻會】□趨玉切，音促。細也。【孟子】數罟不入洿池。【趙岐註】密細之網。　又【集韻】聳取切，音繏。數數，猶汲汲也。　又所錄切，松入聲。汲水疾也。【莊子天地篇】數如泆湯。　又所六切，音縮。數數，迫促意。　又仕角切，音浞。促也。　又【韻補】叶先奏切。【陸機宣猷堂詩】篤生我后，克明克秀。體輝重光，承規景數。

敹	【卯集下】【攴字部】	敹	【廣韻】落蕭切【集韻】【韻會】憐蕭切【正韻】連條切，□音聊。【說文】作敹，擇也。【玉篇】□也。【書費誓】善敹乃甲冑。【傳】言當善□汝甲鎧胄。【疏】敹謂穿徹之，謂甲繩有斷絕，當使敹理穿治之。○按書俗本譌作敹，《字彙》譌作敹，□非。　又【集韻】離昭切，音繚。義同。敹字原从攴作。敹字从士，不从上作。考證：〔【說文】作敹，揮也。〕　謹照原文揮改擇。 

敺	【卯集下】【攴字部】	敺	【玉篇】古文驅字。【周禮夏官方相氏】以索室敺疫。【前漢鼂錯傳】敺略畜產。【註】師古曰：敺與驅同。【佩觽集】以毆擊之毆爲敺，逐其順，非有如此者。

敼	【卯集下】【攴字部】	敼	【玉篇】於己切，音喜。【篇海】戲也。

敽	【卯集下】【攴字部】	敽	【唐韻】居夭切【集韻】【韻會】舉夭切，□音矯。【說文】繫連也。【書費誓】敽乃干。【傳】施汝楯紛。【疏】鄭云：敽，猶繫也。王肅云：敽楯當有紛繫持之。○按書費誓，敽乃干，傳謂施汝楯紛也。疏，敽乃干者，謂必施功於楯紛。紛如綬而小繫於楯以持之，是繫於盾者爲敽也。《廣韻》敽，訓盾也。《集韻》渠廟切，盾謂之敽。似敽卽盾，非。當從書疏。　又【集韻】渠廟切，音嶠。義同。

覨	【酉集上】【見字部】	覨	【集韻】逆各切，音咢。久視也。

斀	【卯集下】【攴字部】	斀	【唐韻】【廣韻】【集韻】【類篇】【韻會】□竹角切，音琢。【說文】去隂之□。書曰：劓刵斀黥。○按書呂□，今作劓刵椓黥。又【集韻】都木切，音啄。義同。　又【類篇】朱欲切，音燭。擊也。　又【集韻】殊玉切，音蜀。義同。

暍	【辰集上】【日字部】	暍	【唐韻】【集韻】【韻會】【正韻】□於歇切，音謁。【說文】傷暑也。【玉篇】中熱也。【前漢武帝紀】夏大旱，民多暍死。【荀子富國篇】夏不宛暍。【淮南子俶眞訓】暍者望冷風於秋。　又【集韻】阿葛切，音遏。【博雅】煥也。又許葛切，音喝。熱也。

烌	【巳集中】【火字部】	烌	【集韻】虛尤切，音休。吳俗謂灰爲烌。

枿	【辰集中】【木字部】	枿	同櫱。　又【爾雅釋詁】枿，餘也。【郭註】陳、鄭之閒曰枿，晉、衞之閒曰烈，皆伐木餘也。　又【張衡東京賦】山無槎枿。【註】斜曰槎，斬而復生曰枿。

暎	【辰集上】【日字部】	暎	【集韻】於慶切【正韻】於命切，□與映同。【陸機贈馮文熊詩】雙情交暎。【註】暎猶照也。

暼	【辰集上】【日字部】	暼	【廣韻】普蔑切【集韻】匹蔑切，□音撆。暼暼，日落勢也。

暏	【辰集上】【日字部】	暏	【唐韻】當古切【集韻】【正韻】董五切，□音睹。【說文】旦明也。　又【集韻】常恕切，音署。曙或省作暏。

暐	【辰集上】【日字部】	暐	【廣韻】于鬼切【集韻】【韻會】羽鬼切，□音韙。光盛貌。【玉篇】日光也。同。

暑	【辰集上】【日字部】	暑	【唐韻】舒呂切【集韻】【韻會】【正韻】賞呂切，□音鼠。【說文】熱也。【釋名】暑，煮也。熱如煮物也。【易繫辭】日月運行，一寒一暑。【正字通】時令有大暑、小暑。

暒	【辰集上】【日字部】	暒	【集韻】慈盈切，音情。晴或作暒。詳晴字註。又新佞切，音醒。義同。

暕	【辰集上】【日字部】	暕	【廣韻】【正韻】古限切【集韻】賈限切，□音□。隂旦日明。【玉篇】明也。　又【集韻】郞干切，音闌。隂乾也。
  </div>
  <div class="pagination">
   <a href="康熙字典_page936.html">
    上一页
   </a>
   <span>
    ...
   </span>
   <a href="康熙字典_page932.html">
    932
   </a>
   <a href="康熙字典_page933.html">
    933
   </a>
   <a href="康熙字典_page934.html">
    934
   </a>
   <a href="康熙字典_page935.html">
    935
   </a>
   <a href="康熙字典_page936.html">
    936
   </a>
   <span class="current-page">
    937
   </span>
   <a href="康熙字典_page938.html">
    938
   </a>
   <a href="康熙字典_page939.html">
    939
   </a>
   <a href="康熙字典_page940.html">
    940
   </a>
   <a href="康熙字典_page941.html">
    941
   </a>
   <a href="康熙字典_page942.html">
    942
   </a>
   <span>
    ...
   </span>
   <a href="康熙字典_page938.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
