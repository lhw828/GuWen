<!DOCTYPE html>
<html>
<head>
    <meta charset="UTF-8">
    <title>唐韵正 - 第 20 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 20 页/共 48 页</h1>
    <div class="content">　　防【是伪切】
　　【古音徒果反　今此字两收于三十四果五寘部中以上字当与三十八个三十九过通为一韵】
　　贲【彼义切】
　　【古音坟　易贲卦陆德明音义云李轨府汾反傅氏云贲古班字文章貌郑云变也文饰之貌王肃符文反云有文饰黄白色　书汤诰贲若草木徐邈音扶云反　盘庚用宏兹贲音扶云反　大诰敷贲敷前人受命贲音扶云反徐音愤　诗白驹贲然来思传贲饰也笺引易山下有火贲徐邈竝音奔　説文坟濆轒蕡豮□愤偾皆以贲得声　今此字四收于八微二十文二十三魂五寘部中按易贲六四贲如皤如白马翰如皤音蹯贲皤翰三字为韵则贲字当从王肃音为定　当并入文韵】六至
　　【古与五寘之半通为一韵】
　　地【徒四切】
　　【古音沱　诗斯干见平声仪字下　易系辞下传古者包牺氏之王天下也仰则观象于天俯则观法于地观鸟兽之文与地之宜　楚辞天问启棘宾商九辩九歌何勤子屠母而死分竟地　九章橘颂闭心自慎终不失过兮秉德无私参天地兮　逸周书武寤解髙城若地众庶若化　素问平人气象论平脾脉来和柔相离如鸡践地　太经内上九雨降于地不得止不得过　汉扬雄羽猎赋逢之则碎近之则破鸟不及飞兽不得过军惊师骇刮野埽地　韵补地唐过切　陈第曰按诗称天凡一百一十有四其称天子尚多皆铁因反独称地甚少在斯干者韵裼与今音同又考説文地从土也声也古通它故池驰虵沲皆读沱疑地亦此音及读屈原橘颂以过韵地过读平声正叶沱字扬雄羽猎赋亦同此例呉才老收地入个韵读为惰则过可如字读沱惰亦平去间耳　按斯干九章以地瓦仪议罹为韵而子裼二字可不入韵不当以此证其为今音也　又按地字自汉司马相如子虚赋洞胷达掖絶乎心系获若雨兽揜艸蔽地始读为徒四反释名地者底也其体底下载万物也亦言谛也五土所生莫不信谛也亦是今音　当改入个韵】
　　七志
　　【古与五寘之半及六至通为一韵】
　　八未
　　【古与五寘之半及六至七志通为一韵】
　　九御
　　十遇
　　【古与九御通为一韵】
　　十一暮
　　【古与九御十遇通为一韵】
　　十二霁
　　【古与五寘之半及六至七志八未通为一韵】
　　丽【郎计切】
　　【古音力过反　淮南子俶真训夫贵贱之于身也犹条风之时丽也毁誉之于己犹蚊□之一过也　汉书礼乐志郊祀歌练时日篇众嫭竝绰竒丽顔如荼兆逐靡　周礼小司宼以八辟丽法杜子春读丽为罗　郭璞注方言防音丽　当改入过韵】
　　十三祭
　　【古与五寘之半及六至七志八未十二霁通为一韵】十四泰
　　【古与五寘之半及六至七志八未十二霁十三祭通为一韵】十五卦
　　【古与五寘之半及六至七志八未十二霁十三祭十四秦通为一韵】十六怪
　　【古与五寘之半及六至七志八未十二霁十三祭十四秦十五卦通为一韵】十七夬
　　【古与五寘之半及六至七志八未十二霁十三祭十四秦十五卦十六怪通为一韵】十八队
　　【古与五寘之半及六至七志八未十二霁十三祭十四泰十五卦十六怪十七夬通为一韵】十九代
　　【古与五寘之半及六至七志八未十二霁十三祭十四泰十五卦十六怪十七夬十八队通为一韵】二十废
　　【古与五寘之半及六至七志八未十二霁十三祭十四泰十五卦十六怪十七夬十八队十九代通为一韵】
　　二十一震
　　二十二稕
　　【古与二十一震通为一韵】
　　二十三问
　　【古与二十一震二十二稕通为一韵】
　　二十四焮
　　【古与二十一震二十二稕二十三问通为一韵】
　　近【巨靳切　上声隠韵其谨切】
　　【古音记　诗小雅杕杜四章卜筮偕止防言近止征夫迩止　梁江淹为萧骠骑祭石头战亡文义为行首雄实士节嗟尔骁惊禀才蹈烈守玉不渝懐冰可折气彰靡旗情激乱辙髙墉摧坚巨丑挫鋭深痛克矜寃灵及雪隆恩殊悼临尔以欷千秋同尽百龄一世魂而有知咸无逺近　诗崧髙往近王舅笺云近辞也声如彼记之子之记　易小畜上九月几望子夏传作近　中孚六四月几望京房作近　尔雅几近也　诗天之降罔维其几矣笺几近也　论语言不可以若是其几也注王曰几近也　左传襄十一年不从晋国几亡注几近也　二十八年楚不几十年注几近也　礼记乐记知乐则几于礼矣注几近也　鲁语民羸几卒注几近也　晋语公子几矣注几近也　史记留矦世家几败而公事索隠曰几音祈近也　黥布传人相我当刑而王几是乎裴骃曰几近也　贾谊传矫伪者出几十万粟师古曰几近也　淮南子几易助也湿易雨也近作几　汉书天文志有光几中晋灼曰几中近逾身也　按説文别有防字古之遒人以木铎记诗言从辵从丌读与记同故九经音义于近字下多注云附近之近以示学者使读为其谨反而不知古人近几二字通用诗之防言近止往近王舅郑康成所读为记者又皆附近之近而非防也葢如祈颀之在八微旁纽之説平声已载之矣　当改入志韵平声则音祈　周礼大司马乃以九畿之籍施邦国之政注故书畿为近郑司农云近当言畿　庄子大宗师篇彼近吾死而我不听近蕲也齐物论篇予恶乎知夫死者不悔其始之蕲生乎是也　水经注蕲水出江夏蕲春县北山山即近柳也一本作蕲柳也古书近几蕲同为一字】二十五愿
　　【古与二十一震二十二稕二十三问二十四焮通为一韵】二十六慁
　　【古与二十一震二十二稕二十三问二十四焮二十五愿通为一韵】二十七恨
　　【古与二十一震二十二稕二十三问二十四焮二十五愿二十六慁通为一韵】二十八翰
　　【古与二十一震二十二稕二十三问二十四焮二十五愿二十六慁二十七恨通为一韵】二十九换
　　【古与二十一震二十二稕二十三问二十四焮二十五愿二十六慁二十七恨二十八翰通为一韵】
　　窜【七乱切】
　　【古音七最反　易讼象传不克讼归逋窜也自下讼上患至掇也掇都芮反　宋玉髙唐赋水澹澹而盘纡兮洪波淫淫之溶防奔扬踊而相击兮云兴声之霈霈猛兽惊而跳骇兮妄奔走而驰迈虎豹豺兕失气恐喙雕鹗鹰鹞飞扬伏窜股战胁息安敢妄挚荀子正论篇庶人隠窜莫敢望视居如大神动如天帝　淮南子览冥训鸿鹄鸧鸖莫不惮惊伏窜注喙江裔　汉班固西都赋平原赤勇士厉猨狖失木豺狼慑窜　魏大飨碑辞赫王师征南裔奋灵威震天外呉夷詟蜀虏窜区宇清八荒艾幸旧邦设髙防皇德洽洪恩迈刊金石光万世　晋张协七命今公子违世陆沈避地独窜有生之欢灭资父之义废愁洽百年苦溢千嵗何异促鳞之游汀泞短羽之栖翳荟李善曰窜七外反字林作此读非关叶韵　潘岳西征赋蹑函谷之重阻防天险之衿带迹诸矦之勇怯算嬴氏之利害或开关以延敌竞遁逃而奔窜有噤门而莫启不窥兵于山外　宋谢灵运撰征赋拔渊谟于潜机骋神锋于云旆驱斥泽而风靡防坑谷而鸟窜中华免夫左衽江表此焉缓带既克黜于肥六又作镇于彭沛　左传僖二十六年鬼神弗赦而自窜于夔窜七乱反字林千外反　昭二十六年窜在荆蛮窜七乱反字林七外反　史记贾生传鸾鳯伏窜兮防枭翺翔索隠曰窜音七外反　又按説文防塞也读若虞书曰防三苖之防麤最切今书曰窜三苖于三危是窜与防同音也　当改入泰韵】
　　三十谏
　　【古与二十一震二十二稕二十三问二十四焮二十五愿二十六慁二十七恨二十八翰二十九换通为一韵】
　　三十一裥
　　【古与二十一震二十二稕二十三问二十四焮二十五愿二十六慁二十七恨二十八翰二十九换三十谏通为一韵】
　　三十二霰
　　【古与二十一震二十二稕二十三问二十四焮二十五愿二十六慁二十七恨二十八翰二十九换三十谏三十一裥通为一韵】
　　三十三线
　　【古与二十一震二十二稕二十三问二十四焮二十五愿二十六慁二十七恨二十八翰二十九换三十谏三十一裥三十二霰通为一韵诗氓六章阮愿翰换谏霰同用猗嗟三章狝阮换线同用小弁六章轸震霰同用】
　　三十四啸
　　三十五笑
　　【古与三十四啸通为一韵】
　　三十六效
　　【古与三十四啸三十五笑通为一韵】
　　三十七号
　　【古与三十四啸三十五笑三十六效通为一韵】















　　唐韵正卷十一
　　钦定四库全书
　　唐韵正卷十二　　　　　昆山顾炎武撰
　　去声
　　三十八个
　　个【古贺切】
　　【古音固　説文个从竹固声　当改入暮韵】
　　三十九过
　　【古与三十八个通为一韵】
　　四十祃
　　【此韵当分为二】
　　祃【莫驾切】
　　【古音暮　诗皇矣八章是类是祃是致是附四方以无侮　晋鼔吹曲仲春振旅篇师执提工执鼔坐作从节有序盛矣允文允武搜田表祃】
　　骂
　　【古音同上　盐铁论见下　説苑杂言篇是以孔子家儿不知骂曽子家儿不知怒】
　　价【古讶切】
　　【古音故　淮南子説林训逐鹿者不顾兔决千金之货者不争铢两之价亦作贾　越絶书记范伯夫和氏之璧求者不争贾骐骥之材不难阻险之路　汉书佞幸传长安谣伊徙鴈鹿徙菟去牢与陈实无贾　韩勅孔庙礼器碑文漆不水解工不争贾深除污水通　注礼器升堂天雨降澍】
　　嫁
　　【古音同上平声则音姑　汉书鼂错传见平声奢字下】
　　稼
　　【古音同上　诗七月七章九月筑场圃十月纳禾稼甫田四章曽孙之稼如茨如梁曽孙之庾如坻如京稼与庾为韵　荀子见入声获字下　吕氏春秋任地篇耨柄尺此其度也其耨六寸所以间稼也易林丰之未济喁喁嘉艸思降甘雨景风升上沾洽时澍生我禾稼　小过之大畜隂淫所居盈溢过度伤害禾稼　陈第曰稼説文从禾家声家音姑转去声则读故矣　按诗稼字佀读上声唐韩愈送李愿归盘谷序盘之中维子之宫盘之土维子之稼亦作上声而李少卿音义序改盘之土为盘之下诚瞽儒之见矣】
　　亚【衣稼切】
　　【古音乌路反　易系辞传言天下之至赜而不可恶也荀爽本作亚云亚次也　宋叶少蕴避暑录话有获玉印者其文曰周恶夫印刘原父曰此周亚夫也古亚恶二字通用史记卢绾之孙他人封亚谷矦而汉书作恶谷是也　北梦言梓潼县张恶子神今图志作亚子　説文防从言亚声平声则音乌　汉书东方朔传见平声牙字下　宋董逌广川书跋秦诅楚文亚驼王存乂以亚为乌今考钟鼎铭恶或为亚古人之书假借从声亚驼即滹沱也】
　　罅【呼讶切】
　　【古音呼故反　周礼太卜注其象佀玉瓦原之璺罅刘音火家反又音呼　易解彖传百果草木皆甲拆郑注拆呼也陆德明音义呼音火讶切葢即罅字古人读罅为呼　汉书高帝纪衅鼓注应劭曰杀牲以血涂鼔衅呼为衅呼即罅字　説文罅从缶虖声】
</div>
    <div class="pagination">
<a href="唐韵正_page19.html">上一页</a><span>...</span><a href="唐韵正_page15.html">15</a><a href="唐韵正_page16.html">16</a><a href="唐韵正_page17.html">17</a><a href="唐韵正_page18.html">18</a><a href="唐韵正_page19.html">19</a><span class="current-page">20</span><a href="唐韵正_page21.html">21</a><a href="唐韵正_page22.html">22</a><a href="唐韵正_page23.html">23</a><a href="唐韵正_page24.html">24</a><a href="唐韵正_page25.html">25</a><span>...</span><a href="唐韵正_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
