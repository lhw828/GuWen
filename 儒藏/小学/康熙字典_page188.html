<!DOCTYPE html>
<html>
<head>
    <meta charset="UTF-8">
    <title>康熙字典 - 第 188 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 188 页/共 976 页</h1>
    <div class="content">賑	【酉集中】【貝字部】	賑	【廣韻】章忍切【集韻】【韻會】【正韻】止忍切，□音軫。【說文】富也。【爾雅釋言】賑，富也。【註】謂殷賑富有。【疏】皆豐財也。【張衡西京賦】鄕邑殷賑。【類篇】或作軫。　又【集韻】丑忍切，音趁。義同。　又【廣韻】章刃切【集韻】【韻會】之刃切，□音震。贍也，給也。【史記平準書】於是天子遣使者，虛郡國倉廥以賑貧民。　又【韻會】通作振。【前漢文帝紀】發倉庾以賑民。

賒	【酉集中】【貝字部】	賒	【唐韻】式車切【集韻】【韻會】詩車切【正韻】詩遮切，□音奢。【說文】貰買也。【周禮地官司市】以泉府同貨而斂賒。【註】無貨則賒，貰而予之。　又【類篇】一曰遠也。【王勃太公遇文王贊】城闕雖近，風雲尚賒。　又【篇海】凡人謂遲緩爲賒。又同奢。【後漢仲長統傳】楚楚衣服戒窮賒。【註】奢同。　又叶詩戈切。【謝靈運感時賦】相物類以迨已，閔交臂之匪賒。揆大耋之或遄，指崦嵫于西阿。　【正字通】俗从余作賖。

賓	【酉集中】【貝字部】	賓	〔古文〕□□□□【唐韻】必鄰切【集韻】【韻會】【正韻】□民切，□音濱。【說文】所敬也。【玉篇】客也。【易觀卦】利用賓于王。【書舜典】賓于四門。又【洪範】八政，七曰賓。【傳】禮賓客無不敬。【儀禮士冠禮】主人戒賓。【註】賓，主人之僚友。　又【爾雅釋詁】賓，服也。【疏】賓者，懷德而服。【新序】先王所以拱揖指揮，而四海賓者，誠德之至已形于外，故《詩》曰：王猷允塞，徐方旣來。　又【書堯典】寅賓出日。【傳】賓，導也。【釋文】從也。　又律名。【禮月令】律中蕤賓。【註】仲夏氣至，則蕤賓之律應。【白虎通】蕤者，下也。賓者，敬也，言陽氣上極，隂氣始賓敬之也。　又罽賓，西域國名。【前漢西域傳】罽賓國王治循鮮城。　又姓。【玉海】賓氏，周有賓滑、賓起，齊有賓胥無、賓媚人。　又官名。【唐書百官志】司賓、典賓、掌賓各二人。　又龍賓。【陶家瓶餘事】明皇御案墨，一日見小道士如蠅，呼萬歲。曰：臣，墨之精，黑松使者也。凡世有文者，墨上有龍賓十二。上神之，乃以分賜掌文官。　又野賓。【王氏見聞錄】王仁裕有猿，小而慧黠，名曰野賓。　又【集韻】必刃切，音殯。【書多士】予惟四方罔攸賓。【釋文】徐音殯，馬云：卻也。【史記蘇秦傳】其次必長賓之。【註】次計長擯棄關西。【莊子徐無鬼】先生居山林，以賓寡人。【音義】賓或作擯，棄也。

賔	【酉集中】【貝字部】	賔	【韻會】俗賓字。【五經文字】賓，經典相承作賔已久，不可攺正。

賕	【酉集中】【貝字部】	賕	【廣韻】巨鳩切【集韻】【韻會】【正韻】渠尤切，□音求。【說文】以財枉法相謝也。【徐曰】非理而求之也。【史記滑稽傳】又恐受賕枉法。　又【玉篇】賕，質也，請也。

賙	【酉集中】【貝字部】	賙	【廣韻】職流切【集韻】【韻會】之由切，□音周。【玉篇】給也，贍也，收也。【周禮地官大司徒】五黨爲州，使之相賙。【註】謂禮物不備相給足也。　又與周同。【詩大雅】靡人不周。【箋】周，當作賙。【疏】以周於人，其字當从貝，故轉爲賙。

賚	【酉集中】【貝字部】	賚	【廣韻】【集韻】【韻會】【正韻】□洛代切，音睞。【說文】賜也。【爾雅釋詁】賚，予也。【書湯誓】予其大賚汝。又【說命】夢帝賚予良弼。　又【集韻】【韻會】□洛蓋切，音賴。又【集韻】郞才切，音來。義□同。　又【玉篇】勞賚爲勑字。勑，力代切，勞也。今作賚。【集韻】或書作□。

□	【未集上】【米字部】	□	【集韻】古作□。註詳糸部六畫。

賛	【酉集中】【貝字部】	賛	【廣韻】【集韻】【韻會】□則旰切，音讚。【五經文字】贊，經典相承，隷省作賛。

賜	【酉集中】【貝字部】	賜	【唐韻】【集韻】【韻會】□斯義切，思去聲。【說文】予也。【篇海】錫也。【禮曲禮】三賜不及車馬。【註】三賜，三命也。【疏】受命卽受賜。又【玉藻】凡賜，君子與小人不同日。　又【公羊傳僖二年】虞郭之相救，非相爲賜。【註】賜，猶惠也。　又【玉篇】賜，施也，空盡也。　又姓。【玉海】齊大夫□子賜之後。　【正字通】俗作□，非。

	【巳集中】【火字部】		【篇海】俗焰字。

賝	【酉集中】【貝字部】	賝	【廣韻】丑林切【集韻】【正韻】癡林切，□音棽。賮也。【玉篇】寶色。亦作琛。

賞	【酉集中】【貝字部】	賞	【廣韻】書兩切【集韻】【韻會】【正韻】始兩切，□音曏。【說文】賜有功也。【書大禹謨】賞延于世。又【仲虺之誥】功懋懋賞。【周禮天官大宰】三載，則計羣吏之治而誅賞之。　又【戰國策】故賞韓王，以近河外。【註】賞，猶勸也。　又【類篇】一曰玩也，嘉也。【陶潛移居詩】奇文共欣賞。　又凡貽與者亦曰賞。【柳宗元送薛存義序】于其往也，賞以酒肉，重之以辭。　又姓。【姓纂】晉人賞慶，註《周易》。

賟	【酉集中】【貝字部】	賟	【廣韻】【集韻】□他典切，音腆。【玉篇】富也。

賠	【酉集中】【貝字部】	賠	【字彙】古無此字。俗音裴，作賠補之字。○按《正字通》備字註：賠，本作僃。楊愼曰：僃，音賠，義同。昔高歡立法盜私家十僃五，官物十僃三，後周詔盜官物雖經赦免，徵備如法。備，補償也。俗用賠。

賡	【酉集中】【貝字部】	賡	【廣韻】古行切【集韻】【韻會】居行切【正韻】古衡切，□音庚。【書益稷】乃賡載歌。【傳】賡，續也。　又【集韻】居孟切，庚去聲。義同。　又【說文】古文續字。註詳糸部十五畫。

賢	【酉集中】【貝字部】	賢	〔古文〕臤贒【廣韻】【正韻】戸田切【集韻】【韻會】戸千切，□音弦。【說文】多才也。【玉篇】有善行也。【易鼎卦】大亨，以養聖賢。又【繫辭】可久則賢人之德，可大則賢人之業。【書大禹謨】野無遺賢。又【咸有一德】任官惟賢材。　又【禮內則】若富，則具二牲獻其賢者於宗子。【註】賢，猶善也。　又勝也。【禮投壷】某賢於某若干純。【註】以勝爲賢。　又下見切，音現。【周禮冬官考工記】《輪人》：五分其轂之長，去一以爲賢。【註】賢，大穿也。　又【韻補】叶下珍切。【詩小雅】我從事獨賢。叶上臣。【前漢敘傳】旣登爵位，祿賜頤賢，布衾疏食，用儉飭身。

	【巳集上】【水字部】		【廣韻】章魚切【集韻】專於切，□音諸。水名，在北嶽。　又【集韻】□於切，音除。與涂同。水名，在堂邑。

□	【未集上】【米字部】	□	【海篇】同□。惡米也。

	【巳集上】【水字部】		【玉篇】【集韻】□奴登切，音能。水名。

賣	【酉集中】【貝字部】	賣	〔古文〕□【廣韻】【集韻】【韻會】【正韻】□莫懈切，音邁。【說文】作□。出物貨也。从出从買。【註】徐鍇曰：貨精，故出則買之也。【九經字樣】隷省作賣。【周禮天官小宰】聽賣買以質劑。又【地官司市】掌其賣儥之事。　又【集韻】莫駕切，音禡。【博雅】儥也。

□	【未集上】【米字部】	□	【集韻】以制切，音曳。【海篇】白□，稻名。

	【子集下】【刀字部】		【玉篇】音喧。角毛。

賤	【酉集中】【貝字部】	賤	〔古文〕□【唐韻】【集韻】才線切【正韻】在線切，□音羨。【說文】賈少也。【玉篇】□下也，不貴也。【廣韻】輕賤。【易屯卦】以貴下賤，大得民也。【書旅獒】不貴異物，賤用物。【前漢食貨志】糴甚貴傷民，甚賤傷農。　又姓。【風俗通】漢北平太守賤瓊。

賥	【酉集中】【貝字部】	賥	【廣韻】【集韻】□雖遂切，音邃。貨也。【韓非子說疑篇】破家殘賥，隂約結以相固。【玉篇】亦作粹。

賦	【酉集中】【貝字部】	賦	【唐韻】【集韻】【韻會】□方遇切，音付。責取也。【說文】斂也。【爾雅釋言】賦，量也。【註】賦稅，所以評量。【揚子方言】賦，動也。【註】賦斂，所以擾動民也。【書禹貢】厥賦惟上上錯。【傳】賦，謂土地所生，以供天子。【周禮天官大宰】以八則治都鄙，五曰賦貢，以馭其用。【註】賦，口率出泉也。【前漢□法志】畿方千里有稅有賦，稅以足食，賦以足兵。【註】賦，謂發賦斂財也。　又【韻會】稟受也，給與也。【禮中庸】天命之謂性。【註】性者，人所稟受。【朱傳】氣以成形，而理亦賦焉。　又布也。【詩大雅】明命使賦。【傳】賦，布也。【箋】使羣臣施布之也。　又鋪□也。【詩周南關雎序】詩有六義，二曰賦。【疏】賦之言鋪，直鋪□今之政敎善惡。【班固兩都賦序】賦者古詩之流。　又貢士曰賦。【前漢鼂錯傳】乃以臣錯充賦。【註】如淳曰：猶言備數也。臣瓚曰：云如賦調也。

賧	【酉集中】【貝字部】	賧	【廣韻】【集韻】【韻會】【正韻】□吐濫切，音倓。【玉篇】蠻夷以財贖罪也。同□。　又【集韻】【韻會】□杜覽切，音啖。義同。

賨	【酉集中】【貝字部】	賨	【廣韻】藏宗切【集韻】【韻會】徂宗切，□音悰。【說文】南蠻賦也。【後漢南蠻傳】歲令大人輸布一疋，小口二丈，謂之賨布。　又【風俗通】巴有賨人，剽勇。閬中人范目說高祖，募取賨人定三秦。【揚雄蜀都賦】東有巴賨，綿亘百濮。

	【申集上】【艸字部】		【唐韻】府尾切，音誹。草也。　又【揚子方言】江湘閒凡猝相見謂之。

賩	【酉集中】【貝字部】	賩	【正字通】同賨。【廣雅】稅也。

谂	【酉集上】【言字部】	諗	【唐韻】【集韻】【韻會】【正韻】□式荏切，音審。【說文】深諫也。【爾雅釋言】念也。【註】相思念也。【廣韻】謀也，告也。【左傳閔二年】昔辛伯諗周桓公。　又潛藏也。【家語】故龍以爲畜而魚鮪不諗。　又【集韻】【韻會】【正韻】□式禁切，審去聲。義同。　又【集韻】諾叶切【類篇】諾協切，□音埝。聲止也。與□同。　又叶衫岑切，審平聲。【詩小雅】駕彼四駱，載驟駸駸。豈不懷歸，將母來諗。【毛傳】諗，念也。【鄭箋】告也。

调	【酉集上】【言字部】	調	【唐韻】徒遼切【集韻】【韻會】【正韻】田聊切，□音迢。【說文】和也。【玉篇】和合也。【詩小雅】弓矢旣調。【禮月令】仲夏調竽笙竾簧。　又【韻會】揉伏也。【史記秦本紀】大費佐舜調馴鳥獸。　又【正字通】嘲笑也。【世說】王丞相每調之。　又【廣雅】欺也，啁也，譀也，出買也。　又【莊子齊物論】而獨不見之調調之刁刁乎。【註】樹上枝葉搖動之形。　又官名。【周禮地官】調人掌司萬民之難而諧和之。　又姓。【廣韻】周禮有調人，其後氏焉。　又【廣韻】【集韻】【韻會】□張流切，音輈。朝也。【詩周南】未見君子，惄如調飢。【毛傳】調，朝也。又作輈。　又【廣韻】【集韻】【韻會】□徒弔切，迢去聲。【玉篇】選調也。【史記秦始皇紀】下調郡縣，轉輸菽粟芻藁。【註】下令調斂也。【前漢食貨志】馬數萬匹，卒掌者不足，乃調旁近縣。【師古註】謂選發之也。又【張釋之傳】十年不得調。【師古註】選也。又【袁盎傳】盎以數直諫，不得久居中，調爲隴西都尉。【師古註】遷也。　又【玉篇】度也。【增韻】算也。【前漢鼂錯傳】調立城邑毋下千家。【師古註】謂算度之也。　又【玉篇】求也。　又【類篇】賦也。【正字通】民賦曰調，晉平吳制戸調。見《晉書》。又唐賦，人之制有四，二曰調。見《舊唐書》。　又【廣韻】韻調也。【增韻】音調，樂律也。才調，韻致也。　又【韻會】詩也。　又叶從紅切，音同。【屈原離騷】勉升降以上下兮，求矩矱之所同。湯禹儼而求合兮，摰咎繇而能調。

谄	【酉集上】【言字部】	諂	【說文】同讇，省。諛也。【徐曰】陷也。一曰面從曰諛，佞言曰諂。【易繫辭】君子上交不諂。【左傳襄三年】稱其讐不爲諂。【註】諂，媚也。【論語】貧而無諂。【郉疏】佞言。【朱註】卑屈也。【史記平準書】諂諛取容。【莊子漁父篇】希意道言謂之諂。【管子五輔篇】淫聲諂耳，淫觀諂目，耳目之所好諂心。【荀子臣道篇】從命而不利君謂之諂。又【修身篇】以不善先人者謂之諂。【註】諂之言陷也。　與謟別。

谆	【酉集上】【言字部】	諄	〔古文〕□【唐韻】章倫切【集韻】【韻會】【正韻】朱倫切，□音肫。【說文】告曉之熟也。【正韻】誨言重複也。【詩大雅】誨爾諄諄。【朱傳】詳熟也。【釋文】諄，又作訰。　又【廣韻】至也。誠懇貌。【集韻】通作訰、肫。或作忳、純。□詳前訰字註。　又【集韻】或作哼。【莊子胠篋篇】釋夫恬惔無爲，悅夫啍啍之意。【通雅】卽諄諄也。　又姓。見【字彙】。　又【玉篇】【廣韻】之閏切【集韻】【韻會】【正韻】朱閏切，□肫去聲。告之丁寧也。【左傳襄三十一年】趙孟年未盈五十，而諄諄焉如八九十者。　又【韻會】忠謹之貌。【後漢卓茂傳】勞心諄諄。　又【玉篇】佐也。【晉語】曾孫蒯瞶，以諄趙鞅之故。　又【揚子方言】諄憎，所疾也。宋魯凡相惡謂之諄憎，若秦晉言可惡矣。　又【集韻】主尹切，音準。與方言義同。　又【韻會】或作啍。【荀子哀公篇】無取口啍。【註】與諄同，誕也。　又叶朱遄切，音專。【史記司馬相如封禪頌】厥之有章，不必諄諄。依類託寓，諭以封巒。

谇	【酉集上】【言字部】	誶	【唐韻】【集韻】【韻會】□雖遂切，音祟。【說文】讓也。【玉篇】罵也。【增韻】誚也，詬也。【吳語】吳王還自伐齊，誶申胥。【唐書□叔達傳】忿誶不恭。　又【廣雅】諫也，問也。【莊子徐無鬼】察士無凌誶之事，則不樂。【註】詬誶也。【陸德明音義】問也。音崇。又音峻。　又【集韻】【類篇】□秦醉切，音萃。告也。【玉篇】言也，問也。　又【廣韻】蘇內切【集韻】【韻會】蘇對切，□音碎。【前漢賈誼傳】母取箕帚立而誶語。【服虔曰】誶，猶罵也。【張晏曰】責讓也。【師古曰】誶音碎。　又【集韻】與訊通。【張衡思□賦】愼竈顯于言天兮，占水火而妄訊。【註】告也。【後漢書】作妄誶。【莊子】凌誶。【陸德明音義】亦音信。　又【廣韻】慈卹切【集韻】【韻會】【正韻】昨律切，□音崒。【金壺字考】凌誶，誚責也。【列子力命篇】□凌誶。【註】謂好凌辱責駡人也。張湛音碎，殷敬順音崒。

	【申集下】【衣字部】		【集韻】食律切，音述。【博雅】劒衣也。　又直律切，音术。義同。　【正字通】引《史記》郤冠絀曰麤縫也。○按《史記》本作秫，从禾不从衣。

谈	【酉集上】【言字部】	談	【唐韻】【集韻】【韻會】徒甘切【正韻】徒藍切，□音郯。【說文】語也。【徐曰】談者，和懌而悅言之。【廣韻】談話，言論也。【公羊傳閔二年】魯人至今以爲美談。【禮儒行】言談者，仁之文也。【史記滑稽傳】談言微中。【晉書阮修傳】王衍當時談宗。　又【玉篇】戲調也。【詩小雅】不敢戲談。　又手談。【續博物志】王中郞以圍碁爲坐隱，或亦謂之爲手談。　又縣名。【南齊書州郡志】談縣屬益州始康郡。　又蠻州名。【唐書地理志】嶺南道有談州。　又姓。【蜀錄】漢有征東將軍談巴。　又【正韻】亦作譚。詳譚字註。　又【韻會小補】叶徒黃切，音唐。【急就章】曹富貴，李尹桑。蕭彭祖，屈宗談。

谊	【酉集上】【言字部】	誼	【玉篇】同□。

谋	【酉集上】【言字部】	謀	〔古文〕□□【唐韻】莫浮切【集韻】【韻會】迷浮切，□音牟。【說文】慮難曰謀。【爾雅釋言】心也。【註】謀慮以心。【廣雅】議也。【玉篇】計也。【字彙】咨難慮患曰謀。【易訟卦】君子以作事謀始。【疏】凡欲興作其事，必先謀慮其始。【書洪範】聰作謀。【傳】度也。【詩小雅】周爰咨謀。【傳】咨事之難易爲謀。【左傳宣十四年】貪必謀人。【疏】計謀也。又【襄四年】咨難爲謀。【註】問患難也。【前漢藝文志】權謀者，以正守國，以奇用兵。【晉書□法志】二人對議謂之謀。　又謀面。【書立政】謀面用丕訓德。【傳】謀面者，謀人之面貌也。　又謀主。【左傳昭九年】民人之有謀主也。【註】民人謀主，宗族之師長。　又菜名。【本草綱目】蒔蘿，一名慈謀勒。李時珍曰：番言也。　又樂名。【周禮春官大司樂疏】《孝經緯》云：神農之樂曰《下謀》。　又官名。【金史百官志】諸謀克，从五品，掌撫輯軍戸，訓練武藝。　又姓。【風俗通】周卿士蔡公謀父之後，以字爲氏。　又通作規。詳規字註。　又叶謨悲切，音眉。【詩衞風】氓之蚩蚩，抱布貿絲。匪來貿絲，來卽我謀。　又叶莫徒切，音模。【詩小雅】民雖靡膴，或哲或謀。【註】膴音呼。　又叶况于切，音吁。【焦氏易林】□公淺愚，不受深謀。　又叶滿補切，音母。【詩小雅】彼譖人者，誰適與謀。取彼譖人，投畀豺虎。　又叶莫故切，音暮。【傅鶉觚馬皇后贊】作后作母，帝諮厥謀。國賴內訓，家應顯祚。考證：〔【左傳宣十三年】貪必謀人。〕　謹照原文十三年改十四年。 

谌	【酉集上】【言字部】	諶	【唐韻】【韻會】是吟切【正韻】時任切，□甚平聲。【說文】誠諦也。【爾雅釋詁】信也，誠也。【書咸有一德】天難諶，命靡常。【傳】諶，信也。【楚辭九章】諶荏弱而難持。【註】諶，誠也。　又國名。【前漢地理志】有諶離國。　又人名。【左傳襄二十九年】裨諶，鄭大夫。【註】諶本亦作湛。　又姓。【萬姓統譜】漢荆州刺史諶仲，南昌人。　又與忱同。【書大誥】天棐忱辭。【傳】忱，信也。【說文】引作諶。　又通作訦。【爾雅釋詁註】燕代東齊謂信曰諶。【疏】按方言作訦。訦、諶音義同。　又叶市隆切，音戎。【詩大雅】天生烝民，其命匪諶。靡不有初，鮮克有終。　【集韻】一作愖。

谍	【酉集上】【言字部】	諜	【唐韻】徒叶切【集韻】【韻會】達協切，□音牒。【說文】軍中反閒也。【玉篇】伺也。【左傳桓十二年】楚師分涉於彭，羅人使伯嘉諜之。【註】諜，伺也。【疏】謂詐爲敵國之人，入其軍中，伺□閒隙，以反報其主，兵書謂之反閒。又【宣八年】晉人獲秦諜。【註】諜，往來閒諜者，今謂之細作。又【哀元年】使女艾諜澆。【註】□也。【周禮夏官】環人巡邦國搏諜賊。【吳志孫皓傳】宜遣閒諜，以觀其勢。　又【字林】通作牒。【廣韻】譜諜也。【史記三代世表】余讀諜記，黃帝以來皆有年數，稽其歷譜諜終始五德之傳，古文咸不同，乖異。【後漢張衡傳】子長諜之，爛然有第。【註】諜，譜第也。與牒通。【文心雕龍】百官詢事，則有關刺解諜。諜者葉也，短□編諜，如葉在枝。諜亦書作牒。　又通作喋。【史記張釋之傳】豈斆此嗇夫，諜諜利口捷給哉。【索隱曰】漢書作喋喋，多言也。　又【集韻】託協切，音帖。【說文】義同。【類篇】安也。　又【集韻】悉協切，音燮。【類篇】言相次也。　【增韻】或作□，譌作〈言□〉。【字彙補】又省作□，□非。考證：〔【左傳桓十二年】楚師伐絞涉彭，羅人使伯嘉諜之。〕　謹照原文伐絞涉彭改分涉於彭。 

	【巳集上】【水字部】		【集韻】匹各切，音粕。與濼同。或作□。古國名。又陂濼也。

	【寅集上】【尢字部】		【集韻】【類篇】□雪律切，音恤。不能行也。

谎	【酉集上】【言字部】	謊	【正字通】俗詤字。

谏	【酉集上】【言字部】	諫	〔古文〕□【唐韻】古晏切【集韻】【韻會】【正韻】居晏切，□音。【說文】証也。【徐曰】閒也。君所謂否，臣獻其可，以閒隔之，於文言柬爲諫。柬者，多別善惡，以□於君。【白虎通】閒也，因也，更也。是非相閒，革更其行也。【詩衞風淇奧序疏】干也。干君之意而告之。【廣雅】正也。【廣韻】諫諍，直言以悟人也。【書說命】后從諫則聖。【禮曲禮】爲人臣之禮，不顯諫，三諫而不聽，則逃之。子之事親也，三諫而不聽，則號泣隨之。【前漢賈山傳】工誦箴諫，瞽誦詩諫，公卿比諫，士傳言諫過。【舊唐書職官志】凡諫有五：一曰諷諫，二曰順諫，三曰規諫，四曰致諫，五曰直諫。　又官名。【周禮地官】有司諫。【註】諫猶正也，以道正人行。【後漢百官志註】胡廣曰：武帝元狩五年，置諫大夫爲光祿大夫。世祖中興，以爲諫議大夫。　又鳥名。【說苑辨物篇】東方有鳥，名諫珂，文身而朱足，憎鳥而愛狐。　又果名。【本草綱目】橄欖，一名諫果，出【農書】。　又姓。【風俗通】漢有治書侍史諫忠。　又【集韻】居顏切，平聲。【類篇】諍也。　又【集韻】郞旰切，音爛。與讕同。　又叶古限切，音□。【詩大雅】王欲玉女，是用大諫。叶上反。　又叶經□切，音見。【卻正釋譏】譬逌人之有采於市閭，游童之吟詠乎疆畔，庶以增廣福祥，輸力規諫。【註】畔音弁。　【俗書證誤】从東，非。諌dǒng，多言也。。

谐	【酉集上】【言字部】	諧	【唐韻】戸皆切【集韻】【韻會】【正韻】雄皆切，□音骸。【說文】詥也。又【廣雅】耦也。【玉篇】合也，調也。【書堯典】克諧以孝。又【舜典】八音克諧。【左傳襄十一年】如樂之和，無所不諧。【禮禮器】君子有禮，則外諧而內無怨。　又【文心雕龍】諧之言皆也，辭淺會俗，皆悅笑也。【前漢敘傳】東方贍辭，詼諧倡優。【晉書顧愷之傳】愷之好諧謔，人多愛狎之。　又平論定其價也。【後漢宦者張讓傳】當之官者，皆先至西園，諧價，然後得去。　又古書名。【莊子逍遙遊】《齊諧》者，志怪者也。　又鳥名。【博雅】鴆鳥，其雄謂之運日，其雌謂之隂諧。【淮南子繆稱訓】隂諧知雨。【註】天將隂雨則鳴。　又叶弦雞切，音奚。【後漢五行志】更始時童謠曰：諧不諧，在赤眉。又【儒林周澤傳】時人爲之語曰：生世不諧，作大常妻。考證：〔【博雅】鴆鳥，其雄謂之運目，其雌謂之隂諧。〕　謹照原文運目改運日。 

谑	【酉集上】【言字部】	謔	【唐韻】虛約切【集韻】【韻會】【正韻】迄却切，□餉入聲。【說文】戲也。【爾雅釋詁郭註】謂調戲也。【詩邶風】謔浪笑敖。又【衞風】善戲謔兮，不爲虐兮。【後漢隂皇后紀】不喜笑謔。　又【爾雅釋訓】謔謔、嗃嗃，崇讒慝也。【疏】皆盛烈貌。【玉篇】喜樂也。【詩大雅】天之方虐，無然謔謔。【傳】謔謔然喜樂。　又驛名。【柳宗元詩註】善謔驛，在襄州之南，卽淳于髠放鴿之所。　【說文】本作□。

谒	【酉集上】【言字部】	謁	【唐韻】【集韻】【韻會】【正韻】□於歇切，堰入聲。【說文】白也。【爾雅釋詁】告也，請也。【左傳隱十一年】唯我鄭國之有請謁焉。【註】謁，告也。【禮曲禮】問士之子，長曰能典謁矣，幼曰未能典謁也。【註】謁，請也。典謁者，主賔客告請之事。　又【增韻】訪也，請見也。【後漢卓茂傳】茂詣河陽，謁見光武。　又【釋名】謁，詣也，詣告也。書其姓名於上，以告所至詣者也。【正字通】刺名也。古之門狀，今之拜帖。【史記高祖紀】高祖乃紿爲謁曰：賀錢萬。實不持一錢。【註】謁，謂以札書姓名，若今之通刺。　又謁舍，今之客舍也。【前漢食貨志】里區謁舍。　又官名。【前漢百官公卿表】謁者，掌賔讚受事。【應劭註】謁，請也，白也，僕主也。【三輔黃圖】內謁者，署在未央宮，屬少府。　又星名。【宋史天文志】謁者一星在左執法東北，主賔客，辨疑惑。　又山名。【山海經】謁戾之山多松柏，有金玉，沁水出焉。【註】山今在上黨郡涅縣。　又姓。【後漢方術傳】汝南太守謁煥。　又【集韻】【類篇】□乙列切，音。亦白也。李舟說。　又【正韻】於蓋切，音愛。與同。隂晦也。引韓愈秋雨聯句：牖變景明謁。一本作藹，義同。　又【揚雄百官箴】殷以□顚，秦以酷敗。獄臣司理，敢告執謁。謁叶敗。又【史記孔子世家】去魯歌云：彼婦之謁，可以死敗。按此歌六句三韻，謁本音愛，與敗叶。【字彙】謁攺音意，敗叶音佩，誤。　【正字通】俗作謁，非。

	【補遺】【申集】【艸字部】		莎字之譌。【本草莎木註】李時珍曰字韻書不載，惟《孫愐唐韻》莎字註云：樹似桄榔。則字當作莎衣之莎，其葉離披如莎衣狀，故謂之莎也。

谓	【酉集上】【言字部】	謂	【唐韻】【集韻】【韻會】□于貴切，音胃。【說文】報也。【徐曰】謂之是報之也。【廣雅】說也。【廣韻】告也，言也。【增韻】與之言也。【易乾卦】何謂也。【疏】假設問辭，故言何謂。【詩召南】求我庶士，迨其謂之。【傳】但相告語而約可定矣。【左傳昭八年】子盍謂之。　又【韻會】事有可稱曰有謂，失於事宜不可名言曰無謂。【莊子齊物論】今我則有謂矣，而未知吾所謂之，其果有謂乎，其果無謂乎。【前漢景帝紀】姦法與盜，盜甚無謂也。　又【正韻】非與之言而稱其人亦曰謂，《論語》子謂子賤，子謂子產，是也。指事而言亦曰謂。《詩召南》謂行多露，《小雅》謂天蓋高之類，是也。稱其言，亦曰謂。《論語》此之謂也，其斯之謂與，是也。又【正字通】援古釋義而言亦曰謂。《易臨卦》大君之宜，行中之謂也。《禮樂記》明聖者述作之謂也。　又【爾雅釋詁】勤也。【詩小雅】心乎愛矣，遐不謂矣。【箋】謂，勤也。勤思君子也。　又【廣雅】使也。【玉篇】信也，道也。　又姓。【萬姓統譜】宋有謂準，太平興國登科。　【說文】本作□。考證：〔禮樂記，聖明者述作之謂也。〕　謹照原文聖明改明聖。 

</div>
    <div class="pagination">
<a href="康熙字典_page187.html">上一页</a><span>...</span><a href="康熙字典_page183.html">183</a><a href="康熙字典_page184.html">184</a><a href="康熙字典_page185.html">185</a><a href="康熙字典_page186.html">186</a><a href="康熙字典_page187.html">187</a><span class="current-page">188</span><a href="康熙字典_page189.html">189</a><a href="康熙字典_page190.html">190</a><a href="康熙字典_page191.html">191</a><a href="康熙字典_page192.html">192</a><a href="康熙字典_page193.html">193</a><span>...</span><a href="康熙字典_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
