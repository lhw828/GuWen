<!DOCTYPE html>
<html>
<head>
    <meta charset="UTF-8">
    <title>说文解字注 - 第 193 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 193 页/共 283 页</h1>
    <div class="content">　　路径：段注说文□第十卷□心部
　　标题：忼kànɡ
　　注解：忼慨也。各本夺忼字，今补。忼慨，壮士不得志于心也。各本移入慨篆下，又夺于心二字，今依玉篇及文□注补正。从心亢声。苦浪切，又口朗切。十部。俗作慷。战国策：羽声慷慨。一本作忼慨。葢因忼有异体，而一复一夺也。一曰《易》“忼龙有悔”。按一曰易三字，乃易曰二字之误，浅人所改也。忼之夲义为忼慨，而周易干上九忼龙则叚忼为亢。亢之引申之义为高，子夏传曰：亢，极也。广雅曰：亢，高也。是今易作亢为正字。许所据孟氏易作忼，叚借字也。凡许所引经说叚借，如无有作□，堲谗说，曰圛皆是。浅人以忼龙与忼慨义殊，乃妄改为一曰矣。
　　路径：段注说文□第十卷□心部
　　标题：慨kǎi
　　注解：忼慨也。依全书通例正。忼慨双声也。他书亦叚忾为之，作忼忾。从心旣声。苦溉切。十五部。
　　路径：段注说文□第十卷□心部
　　标题：□kǔn
　　注解：□愊，至诚也。依玉篇、广韵后书章帝纪订。□愊亦双声字也。从心囷声。囷，一本作困，篆作悃，非也。古囷声在眞文韵，音变遂入□韵。非囷声在眞文，困声在□，各有畛域也。苦本切。十三部。
　　路径：段注说文□第十卷□心部
　　标题：愊bì
　　注解：□愊也。各本作诚志也，今依全书通例订。从心畐声。芳逼切。一部。玉篇普力切。
　　路径：段注说文□第十卷□心部
　　标题：愿yuàn
　　注解：谨也。咎繇谟曰：愿而恭。从心厡声。鱼怨切。十四部。
　　路径：段注说文□第十卷□心部
　　标题：慧huì
　　注解：儇也。人部曰：儇，慧也。二篆为转注。慧古多叚惠为之。从心彗声。胡桂切。十五部。
　　路径：段注说文□第十卷□心部
　　标题：憭liǎo
　　注解：慧也。方言：愈或谓之慧，或谓之憭。郭云：慧憭皆意精明。按广韵曰：了者，慧也。葢今字叚了为憭，故郭注方言已云慧了，他书皆云了了。若论字之本义，则了为尦也。尦者，行胫相交也。从心尞声。力小切。二部。
　　路径：段注说文□第十卷□心部
　　标题：恔xiáo
　　注解：憭也。叠韵互训。按方言：恔，快也。东齐海岱之闲曰恔。孟子：于人独无恔乎。赵注：恔，快也。快卽憭义之引申。凡明憭者必快于心也。从心交声。吉了切。又下交切。二部。按此字广韵去声云□出孟子，集韵、类篇则平声引《《说文》》作□，上声引作恔。疑古本分二字。
　　路径：段注说文□第十卷□心部
　　标题：瘱yì
　　注解：静也。静当作竫，亭安也。此篆或作□，见后汉书，传写误为嬺。洞箫赋曰：清静厌瘱。神女赋曰：澹清静其愔瘱。李善引韩诗曰：瘱，悦也。引苍颉篇曰：瘱，密也。引曹大家列女传注曰：瘱，深邃也。从心□声。□部□，夹声。苦叶切。而瘱于计切者，合音也。或曰古音读如邑。〖注〗□字原从女从□作。□、嫕并同瘱。
　　路径：段注说文□第十卷□心部
　　标题：悊zhé
　　注解：敬也。口部哲下曰：知也。悊与哲义殊。口部云：哲或从心作悊。葢浅人妄增之，因古书圣哲字或从心而合之也。从心□声。陟列切。十五部。
　　路径：段注说文□第十卷□心部
　　标题：悰cónɡ
　　注解：乐也。此哀乐字也。□诗：戚戚苦无悰。从心宗声。藏宗切。九部。
　　路径：段注说文□第十卷□心部
　　标题：□tián
　　注解：安也。庄子曰：以恬养知，以知养恬。从心□声。各本篆作恬，解作甛省声，今正。谷部□下曰：舌皃，从谷省，象形，他念切。按许书木部□及此□字本从□声，转写从舌，乃改为甛省声矣。徒兼切。七部。
　　路径：段注说文□第十卷□心部
　　标题：恢huī
　　注解：大也。从心灰声。苦回切。十五部。
　　路径：段注说文□第十卷□心部
　　标题：恭ɡōnɡ
　　注解：肃也。肃者，持事振敬也。尚书曰：恭作肃。此以肃释恭者，析言则分别，浑言则互明也。论语每恭敬析言，如居处恭，执事敬，貌思恭，事思敬皆是。从心共声。俱容切。九部。
　　路径：段注说文□第十卷□心部
　　标题：憼jǐnɡ
　　注解：敬也。敬之在心者也。从心敬，敬亦声。居影切。十一部。
　　路径：段注说文□第十卷□心部
　　标题：恕shù
　　注解：仁也。孔子曰：能近取譬，可谓仁之方也矣。孟子曰：强恕而行，求仁莫近焉。是则为二不外于恕。析言之则有别，浑言之则不别也。仁者，亲也。从心如声。商署切。五部。□，古文省。从女声。
　　路径：段注说文□第十卷□心部
　　标题：怡yí
　　注解：龢也。各本作和，今正。龢者，调也。玉篇曰：怡者，悦也，乐也。古多叚台字。禹贡：祗台德先。郑注云：敬和。从心台声。与之切。一部。
　　路径：段注说文□第十卷□心部
　　标题：慈cí
　　注解：□也。□，各本作爱，今正。下文曰：□，惠也。叀部曰：惠，仁也。人部曰：仁，亲也。从心兹声。兹从艹。疾之切。一部。
　　路径：段注说文□第十卷□心部
　　标题：忯qí
　　注解：□也。□，各本作□，今正。释训曰：忯忯，□也。按忯忯字不见于诗书。从心氏声。巨支切。十六部。
　　路径：段注说文□第十卷□心部
　　标题：□yǐ
　　注解：忯□，叠韵字。不□事也。□，各本作忧，今正。从心虒声，读若移。移尔切。十六部。玉篇余氏、余支二切。广韵亦兼此二切。
　　路径：段注说文□第十卷□心部
　　标题：恮quān
　　注解：谨也。广韵也作皃。从心全声。此缘切。十四部。
　　路径：段注说文□第十卷□心部
　　标题：恩ēn
　　注解：惠也。从心因，因亦声。依韵会订。乌痕切。十三部。
　　路径：段注说文□第十卷□心部
　　标题：慸dì
　　注解：高也。集韵曰：岧嵽，山形。音义同。一曰极也。别一义。一曰困劣也。又一义。乐记：则无怗懘之音。注云：怗懘，弊败不和之皃。懘卽慸之讹，俗用殢字。广韵曰：极困也。亦即慸之俗。从心带声。特计切。十五部。
　　路径：段注说文□第十卷□心部
　　标题：慭yìn
　　注解：肎也。各本作问也，玉篇作闲也，左传音义引字林闲也。闲者，肎之误。问者，闲之误。十月正义引慭，肯从心也。当是引慭，肎也。从心，猌声，误以也字倒于从心之下，不成文理耳。今依肎字。小尔雅曰：慭，愿也。晋语：伯宗妻曰：慭庇州犁焉。韦注曰：慭，愿也。愿与肯义略同。用部曰：宁，所愿也。丂部曰：宁，愿词也。皆与慭双声。谨敬也。李善注思□赋引字林此训。玉篇引《《说文》》无此。韵会谨作愼。从心猌声。鱼觐切。十二部。一曰说也。说、悦古今字。一曰且也。且，各本作甘，今依玉篇订。十月之交郑笺云：慭者心不欲自强之词。左传：不慭遗一老。杜注云：慭，且也。五行志应劭注曰：慭，且辞也。小尔雅曰：慭，强也，且也。《春秋传》曰：“昊天不慭。”左氏传哀十六年文。鲁哀诔孔子曰：旻天不吊，不慭遗一老。许檃栝其辞，亦东方昌矣之类。又曰：“两军之士皆未慭。”文十二年传，杜注：慭，缺也。释文：慭，鱼觐反，又鱼辖反。是则慭与□双声叚借，卽方言所谓伤也。而郭注方言云：诗曰不慭遗一老。亦恨伤之言也，似于文理不协。
　　路径：段注说文□第十卷□心部
　　标题：懬kuànɡ
　　注解：阔也。广大也。各本作广也，大也。今依诗泮水释文订。鲁颂泮水曰：憬彼淮夷。释文云：憬，《《说文》》作懬。按许阔也，一曰广大也。此懬之本义。毛云：远行也。卽其引伸之义也。由其广大，故必远行。然则毛诗自作懬，今作憬者，或以三家诗改之也。元帝纪：众僚久懬，未得其人。假懬为旷字。从心广，广亦声。苦谤切。十部。一曰宽也。依锴本四字在此。《诗》曰：“懬彼淮夷。”各本无此六字，今依诗释文补。葢许所据毛诗如此。憬下所偁葢三家诗。
　　路径：段注说文□第十卷□心部
　　标题：悈jiè
　　注解：饰也。饬，各本作饰。古书饰饬多互讹，不可胜正。力部曰：饬，致坚也。悈与戒义同，警也。释言曰：悈，褊急也。许言部諽字下曰：饬也，读若悈。葢悈音纪力反，与苟、戒、棘、亟音义皆同。而方言曰：悈、革，老也。此又因揫敛之义而引伸之也。从心戒声。居薤切。古音在一部。《司马灋》曰：“有虞氏悈于中国。”中国，国中也。今司马法天子之义篇作有虞氏戒于国中。
　　路径：段注说文□第十卷□心部
　　标题：□yǐn
　　注解：谨也。从心□声。于靳切。十三部。
　　路径：段注说文□第十卷□心部
　　标题：庆qìnɡ
　　注解：行贺人也。贺下曰：以礼相奉庆也。是二篆为转注也。贺从贝，故云以以礼相奉庆。从夂，故云行贺人。从心夂。谓心所喜而行也。从鹿省。此三字今补。丘竟切。古音在十部。读如羌。音转读如卿。吉礼□鹿皮为摰，士冠礼、聘礼：俪皮。郑注：两鹿皮也。鹿部曰：礼丽皮纳聘。葢鹿皮也。故从鹿省。此说从鹿省之意。
　　路径：段注说文□第十卷□心部
　　标题：愃xuǎn
　　注解：宽闲心□皃。闲，各本作娴，今正。娴者，习也，非其义。郭注方言曰：今江东呼快为愃。相缘反。从心宣声。况晚切。十四部。《诗》曰：“赫兮愃兮。”卫风淇奥文。毛诗作咺，传云：威仪容止宣着也。韩诗作宣，显也。许作愃而义亦异。
　　路径：段注说文□第十卷□心部
　　标题：愻xùn
　　注解：顺也。训顺之字作愻。古书用字如此。凡愻顺字从心，凡逊遁字从辵。今人逊专行而愻废矣。学记：不陵节而施之谓逊。刘向书作愻，此未经改窜之字也。论语：孙以出之，恶不孙以为勇者。皆愻之叚借。从心孙声。稣困切。十三部。《唐书》曰：谓尧典也。说详禾部。“五品不愻。”许所据古文如此。愻者，顺也。故尚书大传作五品不训，五帝本纪作五品不驯。训与驯皆顺也。
　　路径：段注说文□第十卷□心部
　　标题：□sè
　　注解：实也。邶风：其心塞渊。毛传：塞，瘗也。崔集注本作实也。今以许书绳之，作实为是矣。诗秉心塞渊、王猷允塞皆同。郑笺云：塞，充实也。今文尚书：文塞晏晏。郑注考灵耀云：道德纯备谓之塞。道德纯僃，充实之意也。咎繇谟：刚而塞。夏本纪作刚而实。按□部曰：□，窒也。穴部曰：窒，□也。□，□也。□废而俗多用塞。塞，隔也。非其义也。至若燕燕，定之方中，尧典、咎繇谟诸塞字又皆当作□。卽曰叚借，亦当叚□，而不当叚□也。从心□声。各本作塞省声，今正。□，窒也。龤声中有会意。先则切。一部。《虞书》曰：“刚而□。”
　　路径：段注说文□第十卷□心部
　　标题：恂xún
　　注解：信心也。毛诗叚洵字为之，如洵美且都，洵吁且乐。郑笺皆云：洵，信也。释诂曰：询，信也。注引方言宋卫曰询。皆叚询为恂也。至若论语恂恂如也，王肃注温恭皃。汉肃李将军恂恂如鄙人，史记作悛悛如鄙人。此皆逡巡字之叚借，而非正字也。从心旬声。相论切。十二部。
　　路径：段注说文□第十卷□心部
　　标题：忱chén
　　注解：诚也。诚者，信也。诗大朙曰：天难忱斯。毛曰：忱，信也。言部谌下曰：诚，谛也。引诗天难谌斯。古忱与谌义近通用。从心冘声。氏任切。七部。《诗》曰：“天命匪忱。”大雅荡曰：天生烝民，其命匪谌。毛曰：谌，诚也。许作忱，是亦可征二字互用也。
　　路径：段注说文□第十卷□心部
</div>
    <div class="pagination">
<a href="说文解字注_page192.html">上一页</a><span>...</span><a href="说文解字注_page188.html">188</a><a href="说文解字注_page189.html">189</a><a href="说文解字注_page190.html">190</a><a href="说文解字注_page191.html">191</a><a href="说文解字注_page192.html">192</a><span class="current-page">193</span><a href="说文解字注_page194.html">194</a><a href="说文解字注_page195.html">195</a><a href="说文解字注_page196.html">196</a><a href="说文解字注_page197.html">197</a><a href="说文解字注_page198.html">198</a><span>...</span><a href="说文解字注_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
