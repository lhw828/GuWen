<!DOCTYPE html>
<html>
<head>
    <meta charset="UTF-8">
    <title>康熙字典 - 第 273 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 273 页/共 976 页</h1>
    <div class="content">骽	【亥集上】【骨字部】	骽	【廣韻】【集韻】□吐猥切。與腿同。【玉篇】股也。

髆	【亥集上】【骨字部】	髆	【唐韻】補各切【集韻】【韻會】伯各切，□音博。【說文】肩甲也。【前漢武帝紀】皇子髆爲昌邑王。【註】晉灼曰：髆，許愼以爲肩髆字。【集韻】或作。　又【集韻】匹各切，音粕。義同。本作。

	【未集上】【米字部】		【集韻】疏臻切，音莘。【類篇】粥凝也，粉滓也。同籸。

□	【未集中】【网字部】	□	【玉篇】古文箕字。註詳竹部八畫。

□	【未集中】【糸字部】	□	【集韻】府尾切，音匪。【類篇】匪，或作□。器似竹篋。　又蜀錦名。【揚雄蜀都賦】紌繏□。

髐	【亥集上】【骨字部】	髐	【集韻】虛交切，音哮。【玉篇】髐，箭也。　又【莊子至樂篇】莊子之楚，見空髑髏，髐然有形。【釋文】髐，白骨貌。　又【集韻】馨幺切，音撓。義同。

髕	【亥集上】【骨字部】	髕	【唐韻】毗忍切【集韻】婢忍切，□同臏。【說文】厀耑也。【白虎通】髕，去膝蓋骨也。【史記鄒陽傳】司馬喜髕脚於宋。【前漢□法志】髕罰之屬五百。

髗	【亥集上】【骨字部】	髗	【廣韻】落胡切【集韻】龍都切，□音盧。與顱同。【唐書張九齡傳】髗足旁午。【釋音】髗，頭髗。

駨	【亥集上】【馬字部】	駨	【玉篇】相倫切，音荀。□駨，馬走貌。　又音旬。義同。　又【集韻】翾縣切，音絢。馬靑驪謂之駨。或作駽。

駸	【亥集上】【馬字部】	駸	【廣韻】【正韻】七林切【集韻】【韻會】千尋切，□音侵。【玉篇】駸駸，馬行疾貌。【詩小雅】載驟駸駸。【註】驟貌。　又【廣韻】楚簪切【集韻】初簪切，□音參。又【集韻】楚錦切，音慘。義□同。　本作□。【篇海】作□，非。

鮤	【亥集中】【魚字部】	鮤	【廣韻】良薛切【集韻】力蘖切，□音列。刀魚也。一名鱴。今鮆魚也。【爾雅釋魚】鮤，鱴刀。【疏】鮤名鱴刀。又【廣韻】【集韻】□力制切，音例。義同。

	【卯集上】【心字部】		【正字通】古文□字之譌。〇按字彙沿五音集韻引老君□，誤。

	【寅集下】【广字部】		【廣韻】古文宅字。註詳宀部三畫。　又【廣韻】古文度字。【易乾坤鑿度】庖氏先文作鑿。註詳六畫。　又與謀度之度通。【集韻】度或作。

鮧	【亥集中】【魚字部】	鮧	【廣韻】以知切【集韻】延知切，□音夷。鱁鮧，鹽藏魚腸也。又魚名也。亦作鯷。【本草】鮧魚，卽鯷也。今人皆呼慈音，卽是鮎魚。【爾雅翼】鮧魚偃額，兩目上陳，口方頭大尾小，身滑無鱗，謂之鮎魚，言黏滑也。又【廣韻】杜奚切【集韻】【韻會】田黎切【正韻】杜兮切，□音題。與鮷同。大鮎也。

鮪	【亥集中】【魚字部】	鮪	【唐韻】榮美切【集韻】【韻會】羽軌切，□音洧。【說文】鮥也。【爾雅釋魚】鮥鮛鮪。【註】鮪，鱣屬也。【詩衞風】鱣鮪發發。【傳】鮪，鮥也。【釋文】鮪似鱣，大者名□鮪，小者名鮛鮪。沈云：江淮閒曰鮛，伊洛曰鮪，海濵曰鮥。【周禮天官人】春獻王鮪。【禮月令】薦鮪于寢廟。【陸璣疏】鮪似鱣而靑黑，頭小而尖，似鐵兜鍪，口在頷下，大者爲王鮪，小者爲叔鮪，肉白，味不逮鱣，今東萊遼東謂之尉魚。互詳鮥字註。又【類篇】一曰水名。鞏縣西北臨河有周武山，武王伐紂，使膠革禦之鮪水上，蓋其處也。相傳山下有穴通江，穴有黃魚，春則赴龍門，故曰鮪岫。今爲河所侵，不知穴之所在。又【集韻】云九切，音有。義同。

鯊	【亥集中】【魚字部】	鯊	【廣韻】所加切【集韻】【韻會】師加切，□音沙。與魦同。【爾雅釋魚】鯊鮀。【註】今吹沙小魚。【疏】鯊，一名鮀。陸璣云：魚狹而小，嘗張口吹沙。【通雅】鯊，吹沙小魚，黃皮黑斑，正月先至，身前半闊而扁，後方而狹，陸氏以爲狹小，非也。【詩小雅】魚麗于罶，鱨鯊。又海鯊。【正字通】靑目赤頰，背上有鬣，腹下有翅，味肥美。六書故曰：海中所產，以其皮如沙得名，哆口無鱗，胎生，大者伐之盈舟。又【集韻】所嫁切，沙去聲。義同。又叶山宜切，音師。【徐幹齊都賦】罛鱣鮷，網鯉鯊，拾□珠，籍蛟蠵。

鲫	【亥集中】【魚字部】	鯽	【廣韻】【集韻】【韻會】【正韻】□資昔切，音積。與□同。魚名。【本草】形似鯉。色黑體促，腹大脊隆。【杜甫詩】鮮鯽銀絲膾。又【廣韻】子力切【集韻】節力切，□音卽。義同。又【集韻】疾則切，音賊。【說文】鰂，或从卽作鯽。詳鰂字註。

□	【未集上】【竹字部】	□	【玉篇】【集韻】□與□同。

髣	【亥集上】【髟字部】	髣	【廣韻】【正韻】□兩切【集韻】撫兩切，□音紡。與仿同。髣髴也。詳後髴字註。

髤	【亥集上】【髟字部】	髤	【廣韻】許尤切【集韻】虛尤切，□音休。【周禮春官巾車】髤飾。【註】髤，赤多黑少之色。　又【史記貨殖傳】木器髤者千枚。【註】徐廣曰：髤，漆也。【前漢趙皇后傳】殿上髤漆。【註】師古曰：以漆漆物謂之髤。今關東俗，器物一再著漆者，謂之捎漆。捎卽髤聲之轉耳。【玉篇】同髹。【廣韻】同。　又【集韻】七四切，音次。義同。

髮	【亥集上】【髟字部】	髮	〔古文〕□□□□【唐韻】【集韻】【韻會】【正韻】□方伐切，音發。【說文】根也。【玉篇】首上毛也。【釋名】髮，拔也。拔擢而出也。【黃帝素問】腎之華在髮。【草木子】血之榮以髮。　又【莊子逍遙遊】窮髮之北。【音義】髮，猶毛也。北極之下，無毛之地也。毛，草也。地理書云：山以草木爲髮。　又姓。【前漢儒林傳】東海髮福。又禿髮，複姓。　又叶方味切，音沸。【潘岳藉田賦】被褐振裾，垂髫總髮。躡踵側肩，掎裳連襼。

	【巳集中】【火字部】		【集韻】極虐切，音噱。火熾。

鬯	【亥集上】【鬯字部】	鬯	【唐韻】【集韻】【韻會】□丑亮切，音悵。【說文】以秬釀□艸，芬芳攸服以降神也。【易震卦】不喪匕鬯。【註】鬯，香酒，奉宗廟之盛也。【書洛誥】以秬鬯二卣曰明禋。【傳】黑黍曰秬，釀以鬯草。【詩大雅】秬鬯一卣。【傳】鬯，香草也。築煑合而鬱之曰鬯。【周禮春官】鬯人掌共秬鬯而飾之。【註】鬯，釀秬爲酒，芬香條暢於上下也。　又【詩鄭風】抑鬯弓忌。【註】鬯弓，弢弓。　又與暢同。【前漢郊祀志】草木鬯茂。【註】師古曰：鬯與暢同。　【集韻】或作□。

鮓	【亥集中】【魚字部】	鮓	【廣韻】【集韻】【韻會】【正韻】□側下切。與鮺同。藏魚也。【釋名】鮓，滓也。以鹽米釀之如葅，熟而食之也。又【集韻】助駕切，音乍。海魚名。或作蚱。【博物志】東海有物，狀如凝血，從廣方員，名曰鮓魚。無頭目處所，內無藏，衆蝦附之，隨其東西，人煑食之。

鮡	【亥集中】【魚字部】	鮡	【唐韻】治小切【集韻】直紹切，□音肇。【說文】魚名。【廣韻】似鮎而大。【類篇】似鮎，白色。【爾雅釋魚】魾，大鱯。小者曰鮡。又【廣韻】【集韻】□田聊切，音迢。又【集韻】餘招切，音遙。又杜皓切，音道。義□同。

鮹	【亥集中】【魚字部】	鮹	【廣韻】所交切【集韻】師交切，□音梢。海魚，形如鞭鞘。【本草】鮹魚，腹似馬鞭，尾有兩岐如鞭鞘，故名爲鮹。出江湖。又【廣韻】相邀切【集韻】思邀切，□音宵。義同。

	【未集上】【竹字部】		【集韻】【韻會】□孔五切，音苦。竹名，同□。　又【集韻】果五切，音古。□也。

鯅	【亥集中】【魚字部】	鯅	【廣韻】式連切【集韻】尸連切，□音羶。【玉篇】魚醬。又【集韻】抽延切，音脠。又矢忍切，音矧。義□同。

□	【未集中】【网字部】	□	【集韻】鋤簪切，音岑。【廣雅】罔也。

鬻	【亥集上】【鬲字部】	鬻	【唐韻】【集韻】□之六切，音祝。【說文】也。【註】今俗作粥。【爾雅釋言】鬻，糜也。【註】淖糜。【儀禮士喪禮】鬻餘飯。【註】以飯尸餘米爲鬻也。【左傳昭七年】饘於是，鬻於是。【註】饘鬻，餬屬也。　又【集韻】【正韻】□余六切，音育。【左傳昭三年】有鬻踊者。【註】賣也。　又【莊子德充符】四者天鬻也。天鬻也者，天食也。【音義】鬻，養也。　又姓。【前漢藝文志】鬻子名熊，爲周師，自文王以下問焉，周封爲楚祖。　又【集韻】居六切，音鞠。【詩豳風】鬻子之閔斯。【傳】鬻，稚也。【朱傳】養也。　又【集韻】忙皮切，音糜。通作□□。　又叶余律切，音矞。【揚雄司空箴】匪人斯力，匪政斯敕，流貨市寵，而苞苴是鬻。　又叶職律切，音。【蘇轍鍾山詩】老僧一身泉上住，十年掃盡人閒迹。客到惟燒柏子香，晨饑坐視山前鬻。

鮽	【亥集中】【魚字部】	鮽	【玉篇】與魚切，音余。魚也。

魏	【亥集上】【鬼字部】	魏	【廣韻】魚貴切【集韻】【韻會】虞貴切，□音僞。【說文】本作巍。高也。从嵬委聲。【註】徐鉉曰：今人省山，以爲魏國之魏。【詩魏風譜】魏者，虞舜夏禹所都之地也。在禹貢，冀州雷首之北析城之西，周以封同姓焉。　又【周禮天官大宰】乃縣治象之法于象魏。【註】象魏，闕也。　又姓。【廣韻】本自周武王母弟，受封于畢，至畢萬仕晉封魏城，後因氏焉。　又【集韻】語韋切，音巍。【莊子知北遊】魏魏乎其終則復始也。　又【揚子方言】魏，細也。自關而西，秦晉之閒，凡細而有容謂之魏。【註】魏魏，小成貌。　又【集韻】【正韻】□吾回切，音嵬。義同。考證：〔【說文】本作巍。高也。从嵬委聲。【註】徐鉉曰，今有省山，以爲魏國之魏。〕　謹照原文今有改今人。 

驹	【亥集上】【馬字部】	駒	【唐韻】舉朱切【集韻】【韻會】恭于切，□音拘。【說文】馬二歲曰駒。【註】六尺以上馬，五尺以上駒。【爾雅釋獸】伭駒，褭驂。【註】伭駒，小馬，別名褭驂。或曰此卽腰褭，古之良馬名。【周禮夏官廋人】攻駒。【註】攻駒，騬其蹄齧者。又【校人】月令【註】執駒，無令近母，猶攻駒也。又【禮月令】仲夏，游牝別羣，則縶騰駒。【註】季春妊孕已遂，故仲夏不使同羣，拘繫騰躍之駒，防踶齧。　又驪駒，歌名。【前漢儒林傳】王式謂歌吹諸生曰：歌驪駒。【註】服虔曰：逸《詩》篇名，見《大戴禮》，客欲去歌之。　又元駒，魚名。【崔豹古今注】兗州人呼赤鯉爲元駒。又蟻別名。　又株駒，枯樹本也。【列子天瑞篇】若橜株駒。　又姓，周駒伯，漢駒幾，見【萬姓統譜】。　又【集韻】俱遇切，音句。義同。【詩小雅】老馬反爲駒，不顧其後。集傳駒，叶去聲。　又【集韻】駒驪，國名。　又叶居侯切，音鉤。【易林】川深難游，水爲我憂。多虛少實，命鹿爲駒。考證：〔【周禮夏官技人】春祭馬祖執駒。〕　謹照原文技人改校人。〔【禮月令】仲夏，游牝別羣，則繫騰駒。〕　謹照原文繫改縶。〔【釋文】駒，下故反。〕謹按文駒音拘，無下故反三字。惟集傳後字下叶故反，乃後字叶音非駒字叶音也。今照集傳原文改爲集傳駒，叶去聲。 

鮟	【亥集中】【魚字部】	鮟	【集韻】於旰切，音按。魚名。○按卽□字之譌。

鯈	【亥集中】【魚字部】	鯈	【唐韻】以周切【集韻】夷周切，□音由。【說文】魚名。【集韻】與鮋同。【莊子秋水篇】鯈魚出游。【音義】卽白鯈魚也。【淮南子覽冥訓】不得其道者，若觀鯈魚。【註】鯈魚，小魚。【正字通】俗呼參條魚，長而小，時浮水面，性好遊，故名。又【山海經】帶山彭水西流至芘湖，其中多鯈魚，其狀如雞赤尾，三尾六足四目，其音如鵲。○按與《莊子》《淮南子》別是一種。又地名。【左傳文十七年】將悉敝賦以待于鯈。【註】鯈，晉鄭之境。又人名。《左傳》晉公子伯鯈，後漢劉鯈。又【廣韻】直由切【集韻】【韻會】□留切【正韻】除留切，□音儔。義同。又【集韻】【正韻】□田聊切，音迢。本作鰷。詳鰷字註。

	【丑集中】【土字部】		【集韻】桀古作。註詳木部六畫。

	【未集中】【糸字部】		【玉篇】同絍。

□	【午集下】【立字部】	□	【集韻】詢趨切，音須。【類篇】立而待也。　亦作。

□	【未集上】【竹字部】	□	【玉篇】匹賣切【集韻】普卦切，□音派。竹片也。　或作□。

□	【未集上】【竹字部】	□	【篇海】奇逆切，音極。竹□也。

髟	【亥集上】【髟字部】	髟	【唐韻】甫遙切【集韻】【韻會】□遙切，□音猋。【說文】長髮猋猋也。【潘岳秋興賦】斑鬢髟以承弁兮。【李善註】白黑髮雜而髟。　又【後漢馬融傳】羽毛紛其髟鼬。【註】髟鼬，羽旄飛揚貌。　又【廣韻】甫烋切【集韻】【韻會】必幽切【正韻】補尤切，□音彪。又【集韻】匹妙切，音剽。義□同。　又【唐韻】所銜切【集韻】師銜切，□音杉。屋翼也。

髦	【亥集上】【髟字部】	髦	【唐韻】莫袍切【集韻】【韻會】謨袍切，□音毛。【說文】髮也。【釋名】髦，冒也。覆冒頭頸也。【詩鄘風】髧彼兩髦。【傳】髦者，髮至眉，子事父母之飾。【儀禮旣夕】主人說髦。【註】兒生三月，翦髮爲鬌，男角女羈，否則男左女右，長大猶爲飾存之，謂之髦。所以順父母幼小之心。【左傳昭九年】豈如弁髦，而因以敝之。【小爾雅】弁髦，太古冠冠而敝者也。　又【詩小雅】烝我髦士。【傳】髦，俊也。【爾雅釋言】髦，選也。【疏】毛中之長毫曰髦，士之俊選者也。　又馬鬣。【儀禮旣夕】馬不齊髦。【註】齊翦也。【禮曲禮】乗髦馬。【疏】不鬄落鬃鬣。　又【正字通】牛長髦者爲髦牛。【史記西南夷傳】取其筰馬，□僮，髦牛。　又丘名。【釋名】前高曰髦丘，如馬舉頭垂髦也。　又【揚子方言】螳蜋謂之髦。　又【集韻】迷浮切，音謀。【詩小雅】如蠻如髦。【箋】髦，西夷別名。武王伐紂，八國從焉。【疏】牧誓曰：及庸蜀羌髳微盧彭濮。彼髳此髦，音義同也。【釋文】髦，舊音毛。尋毛鄭之意，當與尚書同，音莫侯反。　【集韻】本作□。或作髳。

髶	【亥集上】【髟字部】	髶	【廣韻】如容切【集韻】而容切，□音茸。【說文】亂髮也。【張衡東京賦】髶髦被繡。【註】髶髦，髦頭茸騎也。【類篇】或作□。　又【廣韻】而至切【集韻】【韻會】仍吏切，□音二。去髮飾。

髾	【亥集上】【髟字部】	髾	【廣韻】【正韻】所交切【集韻】【韻會】師交切，□音梢。髮尾。【史記司馬相如傳】蜚纖垂髾。【又】曳彗星以爲髾。【註】髾，燕尾也。【後漢馬融傳】曳長庚之飛髾。【註】卽旌旗所垂之羽毛也。　又【集韻】所敎切，音稍。義同。　又【集韻】山巧切，音稍。毛髮長。

鬋	【亥集上】【髟字部】	鬋	【廣韻】【集韻】子仙切【韻會】將仙切，□音煎。【說文】女鬢垂貌。【楚辭招魂】盛鬋不同制。【註】鬋，鬢也。　又【廣韻】卽淺切【集韻】子淺切，□音翦。【禮曲禮】不蚤鬋。【註】鬋，鬋鬢也。【疏】剔治須髮也。【釋文】鬋，子淺反。　又【正韻】作甸切，音薦。義同。

鬖	【亥集上】【髟字部】	鬖	【廣韻】蘇甘切【集韻】【韻會】【正韻】蘇含切，□音三。鬖，毛垂也。【玉篇】亂髮也。　又【集韻】疏簪切，音森。又初簪切，音嵾。又師咸切，音攕。又所斬切，音摻。又蘇暫切，三去聲。義□同。　【篇海】亦作□。

魄	【亥集上】【鬼字部】	魄	〔古文〕霸【唐韻】【正韻】普伯切【集韻】【韻會】匹陌切，□音拍。【說文】隂神也。【玉篇】人之精爽也。【禮祭義】魄也者，鬼之盛也。【註】耳目之聰明爲魄。【疏】魄，體也。若無耳目，形體不得聰明。【關尹子四符篇】因意有魄，因魄有精。【白虎通】魄者，迫然著人，主於性也。　又【晉語】其魄兆乎民矣。【註】魄，形也。　又【爾雅釋詁】魄，閒也。【疏】閒謂閒隙也。　又【爾雅釋木】魄，榽橀。【註】魄，大木，細葉，似檀。【疏】魄，一名榽橀。　又【後漢西南夷傳】哀牢夷出虎魄。【註】虎魄生地中，其上及旁不生草，深者八九尺，大如斛，削去皮成虎魄，如斗。初時如桃膠，凝堅乃成。　又【書武成】惟一月壬辰，旁死魄。【傳】月二日近死魄。【疏】魄者，形也。謂月之輪廓無光之處名魄也。【釋文】魄，漢書律歷志作霸。詳雨部霸字註。　又【集韻】白各切，音泊。聲也。【史記周本紀】有火自上復于下，至于王屋，流爲烏，其色赤，其聲魄云。【註】馬融曰：魄然，安定意也。　又與粕同。【莊子天道篇】古人之糟魄已夫。【音義】司馬云：爛食曰魄。一云糟爛爲魄。又作粕。　又【廣韻】【正韻】他各切【集韻】【韻會】闥各切，□音托。落魄，貧無家業。【史記酈生傳】家貧落魄。【漢書註】應劭曰：志行衰惡之貌。師古曰：失業無倚也。○按《史記》《漢書》俱音薄。　又與薄同。【史記司馬相如傳】旁魄四塞。【荀子性惡篇】雜能旁魄而無用。【註】旁魄，廣博也。

马	【亥集上】【馬字部】	馬	〔古文〕□□□【唐韻】【正韻】莫下切【集韻】【韻會】母下切，□麻上聲。【說文】怒也，武也。象馬頭髦尾四足之形。【玉篇】黃帝臣相乗馬。馬，武獸也，怒也。【正韻】乗畜。生於午，稟火氣。火不能生木，故馬有肝無膽。膽，木之精氣也。木臓不足，故食其肝者死。【易說卦傳】乾爲馬。【疏】乾象天，天行健，故爲馬。【春秋說題辭】地精爲馬。【春秋考异記】地生月精爲馬。月數十二，故馬十二月而生。【周禮夏官馬質】掌質馬，馬量三物，一曰戎馬二曰田馬三曰駑馬，皆有物賈。又《校人》掌王馬，辨六馬之屬。凡大祭祀，朝觐，會同，毛馬而頒之。凡軍事，物馬而頒之。註：毛馬齊其色。物馬齊其力。又【趣馬】掌贊正良馬。又【巫馬】掌養疾馬而乗治之，相醫而藥攻馬疾。又【廋人】掌十二閑之政敎以阜馬。【圉人】掌芻牧以役圉師。　又司馬，官名。【周禮夏官大司馬註】謂總武事也。又【淸夜錄】漢制，卿駟馬右騑。【前漢東方朔傳】太守，駟馬駕車，一馬行春。【衞宏輿服志】諸侯四馬，駙以一馬。【南史柳元策傳】兄弟五人，□爲太守。時人語曰：柳氏門庭，五馬逶迤。【正字通】故今太守稱五馬大夫。　又田野浮氣曰野馬。【莊子逍遙遊】野馬也，塵埃也，生物之以息相吹也。【註】日光也。一曰遊絲水氣。　又陽馬。【何晏景福殿賦】承以陽馬，接以圓方。【註】陽馬，屋四角引出承短椽者，連接或圓或方也。　又投壺勝算曰馬。【禮投壺】爲勝者立馬，一馬從二馬，三馬旣立，請慶多馬。【註】立馬者，取算以爲馬，表其勝之數也。謂算爲馬者，馬爲威武之用，投壺及射，皆以習武也。　又【字彙補】打馬，彈碁類也。朱李易安有打馬圖。　又地名。馬陘，齊邑。馬陵，鄭地。□見【左傳】。　又天馬，獸名。有翼能飛。　又竈馬，蟲名。【酉陽雜俎】狀似促織，好穴竈旁。今俗呼竈雞。　又馬勃，草名。【正字通】生濕地腐木上，一名馬疕。韓愈所云牛溲馬勃，兼收□蓄是也。　又海馬，魚名。牙骨堅瑩，文理細如絲，可制爲器。　又姓。【姓苑】本伯益之後，趙奢封馬服君，遂氏焉。又司馬、巫馬、乗馬，皆複姓。【前漢溝洫志】諫大夫乗馬延年。【孟康曰】乗馬，姓也。又【風俗通】有白馬氏。　又馬流。【兪益期曰】馬援立銅柱，岸北有遺兵，居壽冷岸，南對銅柱，悉姓馬，號曰馬流。【方隅勝略】謂馬人散處南海，謂之馬流。【韓愈詩】衙時龍戸集，上日馬人來。【註】卽馬流也。一作馬留。　又門名。【前漢項籍傳註】宮垣內兵衞所在，四面皆有司馬，以主事，故總稱司馬門。又【公孫弘傳註】武帝時，相馬者東門京作銅馬法，立於魯般門外，更名金馬門。　又亭名。謝靈運爲永嘉太守，以五馬自隨，立五馬亭。　又【集韻】滿補切，音姥。義同。　【前漢石慶傳】馬字與尾當五。【師古曰】馬字，下曲者尾，幷四點爲足，凡五。考證：〔【周禮夏官校人】掌王馬，辨六馬之屬。又【趣馬】掌贊正良馬。又【巫馬】掌養疾馬而乗治之，相醫而藥攻馬疾。又【馬質】掌質馬，馬量三物。一曰戎馬，二曰田馬，三曰駑馬。皆有物賈。又【廋人】掌十二閑之政敎以阜馬。【圉人】掌芻牧以役圉師。凡太祭祀，朝覲，會同，毛馬而頒之。凡軍事，物馬而頒之。【註】毛馬，齊其色。物馬，齊其力。〕　謹照原文次序改為：周禮夏官馬質掌質馬，馬量三物，一曰戎馬二曰田馬三曰駑馬，皆有物賈。又校人掌王馬，辨六馬之屬。凡大祭祀，朝觐，會同，毛馬而頒之。凡軍事，物馬而頒之。註毛馬齊其色。物馬齊其力。又【趣馬】掌贊正良馬。又【巫馬】掌養疾馬而乗治之，相醫而藥攻馬疾。又【廋人】掌十二閑之政敎以阜馬。【圉人】掌芻牧以役圉師。〔【姓苑】本伯益之後，超奢封馬服君，遂氏焉。〕　謹照原文超奢改趙奢。原版已改。 

	【寅集上】【子字部】		【唐韻】【集韻】【韻會】【正韻】□居□切，音遘。【說文】乳也。从子□聲。【徐鍇曰】楚人謂乳曰，故名子文曰放菟。通作穀。　又瞀也，謂怐瞀無知識也。　又【玉篇】奴豆切【集韻】乃后切，□音耨。義同。

鮸	【亥集中】【魚字部】	鮸	【唐韻】亡辨切【集韻】美辨切，□音免。【說文】魚名。出薉邪國。又【正字通】石首魚，一名鮸，生東南海中，形如白魚，扁身弱骨細鱗，頭中白石二，腹內白鰾可作膠。嶺表錄謂之石頭魚，浙志謂之江魚，乾者名鯗魚。又【集韻】武遠切，音挽。義同。

</div>
    <div class="pagination">
<a href="康熙字典_page272.html">上一页</a><span>...</span><a href="康熙字典_page268.html">268</a><a href="康熙字典_page269.html">269</a><a href="康熙字典_page270.html">270</a><a href="康熙字典_page271.html">271</a><a href="康熙字典_page272.html">272</a><span class="current-page">273</span><a href="康熙字典_page274.html">274</a><a href="康熙字典_page275.html">275</a><a href="康熙字典_page276.html">276</a><a href="康熙字典_page277.html">277</a><a href="康熙字典_page278.html">278</a><span>...</span><a href="康熙字典_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
