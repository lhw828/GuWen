<!DOCTYPE html>
<html>
<head>
    <meta charset="UTF-8">
    <title>康熙字典 - 第 231 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 231 页/共 976 页</h1>
    <div class="content">钣	【戌集上】【金字部】	鈑	【集韻】【韻會】【正韻】□補綰切，音版。鉼金曰鈑。【爾雅釋器】鉼金謂之鈑。【釋文】鈑，音版。【周禮秋官職金】祭五帝供金鈑。【賀知章詩】鈑鏤銀盤薦蛤蜊。　又【字彙補】與版同。【莊子徐無鬼】金鈑六弢。

	【午集下】【示字部】		【廣韻】昨勞切【集韻】才勞切，□音曹。祭也，祐也。　一曰祭豕先。

鎡	【戌集上】【金字部】	鎡	【廣韻】子之切【集韻】【韻會】【正韻】津私切，□音兹。【玉篇】鎡錤，鉏也。【孟子】雖有鎡基。【韻會】通作兹。【前漢樊噲傳】作兹基。

	【卯集下】【攴字部】		【廣韻】古行切【集韻】居行切，□音庚。【說文】□也。【九經字樣】隷省作更。【禮曲禮】君子問更端。　又【禮月令】更皮幣。【註】更，猶易也。又【史記曹相國世家】舉事無所變更。　又【禮儒行】乃留，更僕未可終也。【釋文】更，代也。　又【史記平準書】悉巴蜀租賦，不足以更之。【註】韋昭曰：更，續也。或曰更，償也。　又【玉篇】更，歷也，復也。【類篇】迭也。　又【禮文王世子】遂設三老五更。【註】年老更事致仕者也。【後漢禮儀志註】五更老人，知五行更代之事者。　又【前漢昭帝紀】三年以前逋更賦未入者，皆勿收。【註】更有三品，有卒更，有踐更，有過更，古者正卒無常，人皆當迭爲之。一月一更，是爲卒更也。貧者欲得顧更錢者，次直者出錢顧之，是爲踐更也。天下人皆直戍邊三日，亦名爲更，律所謂繇戍也。諸不行者，出錢三百人官，官以給戍者，是爲過更也。　又因時變易刻漏曰更。【班固西都賦】衞以嚴更之署。【註】督夜行鼓也。又【豹隱紀談】楊萬里詩：天上歸來有六更。【註】內樓五更後，梆鼓徧作，名蝦蟇更。禁門初開，百官隨入，所謂六更也。　又官名。【前漢百官公卿表】太子率更家令。【註】師古曰：掌知刻漏，故曰率更。　又【廣韻】【集韻】□古孟切，音亙。【增韻】再也。　又【韻補】叶居良切。【司馬相如長門賦】望中庭之藹藹兮，若季秋其降霜。夜曼曼其若歲兮，懷鬱鬱其不可再更。考證：〔【禮月令】易皮幣。【註】易，猶更也。〕　謹照原文易皮幣改更皮幣。易猶更也改更猶易也。〔【張衡西都賦】〕　謹按西都賦班固所作，謹照原書張衡改班固。 

鎢	【戌集上】【金字部】	鎢	【廣韻】哀都切【集韻】汪胡切，□音烏。【玉篇】鎢錥，小釜。【廣韻】鎢錥，溫器。【博雅】鎢錥謂之銼□。【晉書杜預傳】釜瓮銚槃鎢錥，皆民閒之急用也。

	【卯集下】【攴字部】		【集韻】【類篇】□莫報切，音冒。□或从攴。抵也。【篇海】手扶之也。

鎣	【戌集上】【金字部】	鎣	【唐韻】烏定切【集韻】【韻會】縈定切，□音瑩。【說文】器名也。【正字通】磨金器令光澤也。　又【廣韻】飾也。　又【博雅】磨也。　又【廣韻】余傾切【集韻】惟傾切，□音營。采鐵也。　又【集韻】懸扃切，音熒。磨也。一曰器也。　又【字彙補】人名。唐有孫鎣。　又【集韻】畎迥切，音熲。冶器，以金爲之。　又【集韻】於丁切，音嫈。又【五音集韻】烏莖切，音甖。義□同。

鎤	【戌集上】【金字部】	鎤	【集韻】虎晃切，音慌。鐘聲。　又戸廣切，音晄。義同。

鎥	【戌集上】【金字部】	鎥	【字彙】田聊切，音條。金石。

鎦	【戌集上】【金字部】	鎦	【唐韻】【集韻】【正韻】□力求切，音留。【說文】殺也。【徐鍇曰】說文無劉字，偏旁有之，此字又史傳所不見，疑此卽劉字也。从金从丣，刀字屈曲，傳寫誤作田爾。◎按玉篇作古文劉字。　又【集韻】力救切，音溜。梁州謂釜曰鎦。【揚子方言】甑，自關而東或謂之酢鎦。

鎧	【戌集上】【金字部】	鎧	【唐韻】苦亥切【正韻】可亥切，□音愷。【說文】甲也。【釋名】鎧，猶塏也。塏，堅重之言也。【書說命惟甲冑起戎註】甲鎧也。【管子地數篇】葛盧之山，發而出水，金從之，蚩尤受而制之，以爲劒鎧。【廣韻】甲，介鎧也。【周禮夏官司甲疏】古用皮，謂之甲。今用金，謂之鎧。【初學記】首鎧謂之兜鍪，亦曰冑。臂鎧謂之釬。頸鎧謂之錏鍜。【雲笈軒轅紀】蚩尤始作鎧甲兜鍪，時人不識，以爲銅頭鐵額。　又【梵書】袈娑爲忍辱鎧。　又【廣韻】苦蓋切【集韻】【韻會】口漑切【正韻】丘蓋切，□音慨。義同。

鎨	【戌集上】【金字部】	鎨	【集韻】聳尹切，音筍。金之萌生曰鎨。

鎩	【戌集上】【金字部】	鎩	【唐韻】所拜切【集韻】【韻會】所戒切，□殺去聲。【說文】鈹有鐔也。【韻會】一曰長矛。【賈誼過秦論】非銛於句戟長鎩也。【釋文】鎩，所拜反。【漢書註】音山列反。【集韻】或作□。亦作□。【韻會】或作□。　又【廣韻】剪翮。【左思蜀都賦】鳥鎩翮。【註】鎩，殘也。【顏延年五君詠】鸞翮有時鎩，龍性誰能馴。　又【廣韻】所八切【集韻】【韻會】【正韻】山戛切，□音殺。又【韻會】式列切，音設。義□同。　又【廣韻】【集韻】□所例切，音。戟屬。　又【集韻】色入切，音歰。鋋也。本作闟。　又叶式吏切，音試。【張衡東京賦】郞將司階，虎戟交鎩。龍輅充庭，雲旗拂霓。霓去聲。

□	【備考】【辰集】【日字部】	□	【五音篇海】音典。

□	【未集上】【竹字部】	□	【玉篇】莫耕切【集韻】眉耕切，□音萌。竹名。　或作。　又【集韻】俱□切，音憬。義同。□，同永。

□	【未集上】【竹字部】	□	【集韻】乃挺切，音濘。□□，籝也。

鎪	【戌集上】【金字部】	鎪	【廣韻】【集韻】【韻會】【正韻】□先侯切，音涑。【廣韻】刻鏤也。【集韻】彫也。【左思魏都賦】木無彫鎪。　又【增韻】鐵蝕也。【集韻】本作鏉。　又【韻會】疎鳩切，音搜。鏤也。一曰馬耳，金飾也。本作。

铡	【戌集上】【金字部】	鍘	【字彙】士戛切，音札。鍘草也。

钠	【戌集上】【金字部】	鈉	【集韻】諾荅切，音訥。【玉篇】打鐵。　又【廣韻】而銳切，音芮。銳鈉。【類篇】刻木耑所以入鑿。

鎫	【戌集上】【金字部】	鎫	【字彙】同鋄。

鎬	【戌集上】【金字部】	鎬	【唐韻】乎老切【集韻】下老切，□音晧。【說文】溫器也。　又【說文】地名。武王所都，在長安西上林苑中。【詩大雅】鎬京辟雍。【傳】武王作邑於鎬京。【書洪範傳】以箕子歸鎬京。【釋文】鎬，胡老反。本又作鄗。　又【正字通】靈夏等地，亦曰鎬。【詩小雅】侵鎬及方。【箋】鎬、方，皆北方地名。【又】來歸自鎬，我行永久。【劉向疏】吉甫之歸，周厚賜之，其詩曰：來歸自鎬，鎬去京師千里，王肅以鎬爲鎬京，王基非之。　又【何晏景福殿賦】故其華表，則鎬鎬鑠鑠。【註】皆謂光顯昭明也。

	【午集下】【禾字部】		【集韻】吾困切，音顐。□也。謂相謁食麥。秦人語。或从禾。

鎭	【戌集上】【金字部】	鎭	〔古文〕□【唐韻】【集韻】【韻會】□陟刃切，音震。【說文】博壓也。【玉篇】重也，壓也。【前漢枚乗傳】馬方駭，鼓而驚之，係方絕，又重鎭之。【周語】爲摯幣瑞節以鎭之。【註】鎭，重也。【楚辭九歌】白玉兮爲鎭。【註】以白玉鎭坐席也。一作瑱。　又【玉篇】安也。【周禮春官】王執鎭圭。【註】鎭，安也。【左傳桓十三年】夫固謂君訓衆，而好鎭撫之。　又【正韻】藩鎭、山鎭，皆取安重鎭壓之義。【禮禮器其餘無常貨註】其餘謂九州之外，夷服，鎭服，蕃服之國。【周禮夏官職方氏】辨九服之邦國，曰侯服、甸服、男服、采服、衞服、蠻服、夷服、鎭服、藩服。【註】言鎭守之。【書舜典封十有二山傳】每州名山大者，以爲其州之鎭。【周禮夏官職方氏】其山鎭曰會稽。【註】鎭，名山，安地德者也。　又【韻會】州名，漢恆山郡，後周立恆州唐攺鎭州。五代唐攺眞定府。　又姓。出【姓苑】。又【萬姓統譜】湖廣松滋縣有鎭氏。　又星名。【史記天官書】太歲在甲寅，鎭星在東壁。　又【廣韻】陟鄰切【集韻】【韻會】知鄰切，□音珍。【廣韻】戍也。　又【集韻】寶器也。【周禮春官天府】國之玉鎭。【註】玉瑞也。一音珍。或作瑱。　又【周語】是陽失其所而鎭隂也。【註】鎭，音珍，爲隂所鎭笮也。【史記周本紀】作塡。　又【集韻】亭年切，音田。與塡同。塞也。【晉語】譬之如室，旣鎭其甍矣。【註】鎭，或作塡，經史通用。　又【馮衍顯志賦】稱古今以敬思兮，覽聖賢以自鎭。嘉孔父之知命兮，大老耼之貴□。鎭，叶音田。考證：〔【禮禮運其餘無常貨註】〕　謹照原書禮運改禮器。〔【周禮天官天府】國之玉鎭。〕　謹照原文天官改春官。 

	【辰集下】【毛字部】		與氂同。俗省。

	【未集中】【羽字部】		【廣韻】作滕切【集韻】【韻會】咨滕切【正韻】咨登切，□音增。【廣雅】舉也。又飛也。

鎮	【戌集上】【金字部】	鎮	【字彙】俗鎭字。

鎯	【戌集上】【金字部】	鎯	【集韻】朗可切，音。鎯鉤，出異字苑。

鎰	【戌集上】【金字部】	鎰	【唐韻】夷質切【集韻】【韻會】【正韻】弋質切，□音逸。【孟子】雖萬鎰。【註】鎰，二十兩也。鄭康成曰：三十兩。【晉語】黃金四十鎰。【正字通】或曰史記註：臣瓚曰：秦以一鎰爲一金，漢以一斤爲一金。蓋漢以前以鎰名金，漢以後以斤名金也。鎰者二十四兩，斤者十六兩也。　又【韻會】通作溢。【前漢食貨志】黃金以溢爲名。【荀子儒效篇】千溢之寶。【韓非子五蠹篇】鑠金百鎰。【禮喪記】朝一溢米，夕一溢米。【註】方氏曰：溢，與鎰同。米二十四分升之一。

鎱	【戌集上】【金字部】	鎱	【字彙補】音袁。人名。【郭正域墓誌銘】婿朱蘊鎱。

□	【未集上】【竹字部】	□	【集韻】待朗切，音蕩。竹名。

鏁	【戌集上】【金字部】	鏁	【集韻】損果切。同鎖。鋃鐺也。【潘岳馬汧督誄】□以鐵鏁。

鏂	【戌集上】【金字部】	鏂	【廣韻】【集韻】□烏侯切，音謳。【玉篇】鉜鏂。【集韻】門鋪謂之鏂銗。【博雅】錏鍜謂之鏂銗。　又【集韻】墟侯切，音彄。剜也。本作剾。

鏃	【戌集上】【金字部】	鏃	【唐韻】【集韻】【韻會】□作木切，音□。【說文】利也。【玉篇】箭鏃也。【書禹貢礪砥砮丹傳】砮石中矢鏃。【釋文】鏃，子木反。【賈誼過秦論】秦無亡矢遺鏃之費。【集韻】或作鉃。　又【集韻】【正韻】□千木切，音蔟。又【集韻】側角切，音捉。又千□切，音湊。義□同。　又【集韻】昨木切，音族。與銼同。　又【集韻】測角切，音娕。鋤也。諺曰：欲得穀，馬耳鏃。賈思勰說：或作鋜。

鏄	【戌集上】【金字部】	鏄	【集韻】徒官切，音團。塊鐵。

鏅	【戌集上】【金字部】	鏅	【集韻】思留切，音脩。【博雅】鏅，鉏鋌也。　又【集韻】息救切，音秀。鍜也。

鏆	【戌集上】【金字部】	鏆	【廣韻】【集韻】□古玩切，音貫。【玉篇】穿也。【集韻】鐶手謂之鏆。

	【午集下】【石字部】		【玉篇】烏火切【集韻】鄔果切，□音婐。砈。詳砈字註。

	【午集下】【示字部】		【玉篇】丘倦切【集韻】區願切，□音券。祠也，福也。【廣韻】作□。

	【午集中】【目字部】		【廣韻】子入切【集韻】卽入切，□音。眨，目動也。　又【集韻】側立切，音戢。淚出貌。同□。

鏓	【戌集上】【金字部】	鏓	【唐韻】倉紅切，音悤。【說文】鎗鏓也。一曰大鑿平木者。　俗作鍯。

鏕	【戌集上】【金字部】	鏕	【廣韻】【集韻】□盧谷切，音祿。【玉篇】鉅鹿，鄕名。俗作鏕。　又【集韻】釜名。

	【申集上】【艸字部】		【玉篇】古懷切，音乖。草也。　又【集韻】苦緺切，音咼。雜，斜貌。【正字通】《說文》竵，不正也。《廣韻》改作，《韻略》作□，《集韻》又作□，《周禮形方氏》無有□離之地。註：讀□。疏云：兩頭寬中狹。古華、苦蛙兩切。

铁	【戌集上】【金字部】	鐵	〔古文〕銕【唐韻】天結切【集韻】【韻會】【正韻】他結切，□天入聲。【說文】黑金也。【書禹貢】厥貢璆鐵銀鏤砮磬。【史記貨殖傳】邯鄲郭縱以冶鐵成業，蜀卓氏之先趙人也。用冶鐵富魯人，曹邴氏亦然。【江淹銅劒讚序】古以銅爲兵，至於秦時，攻爭紛亂，兵革互興，銅旣不克給，故以鐵足之。　又黃鐵，銅也。【書呂□其罰百鍰傳】鍰，黃鐵也。【疏】古者金銀銅鐵，總號爲金，此傳言黃鐵，舜典傳言黃金，皆是今之銅也。古人贖罪，悉皆用銅，而傳或稱黃金，或言黃鐵，謂銅爲金爲鐵耳。　又【禮月令】孟冬駕鐵驪。【註】鐵驪，色如鐵。【詩秦風】駟鐵孔阜。【傳】鐵驪也。【疏】鐵者，言其黑色如鐵。◎按今集註作驖。　又地名。【春秋哀二年】戰于鐵。【註】鐵，衞地，在戚城南。　又水名。【山海經】敝鐵之水出焉。　又獸名。【神異經】南方有獸，名曰齧鐵，大如水牛，色如漆，食鐵，飮水，其糞可作兵器，其利如鋼。　又書名。【前漢藝文志】桓寬鹽鐵論六十篇。　又姓。【正字通】宋鐵南仲，明鐵鉉。又【廣韻】複姓。赫連勃勃，攺其支庶爲鐵伐氏，云庶朕宗族，剛銳如鐵，皆堪伐人。　又【集韻】徒結切，音耊。利鐵也。

鏖	【戌集上】【金字部】	鏖	【廣韻】【集韻】【韻會】【正韻】□於刀切，音。【集韻】盡死殺人曰鏖。【前漢霍去病傳】合短兵，鏖臯蘭下。【註】鏖，謂苦擊而多殺也。　又山名，見前鏊字註。　又【字彙補】器也。亦銅盆也。　又【集韻】悲嬌切，音鑣。津名。

鏗	【戌集上】【金字部】	鏗	【廣韻】口莖切【集韻】【韻會】丘耕切【正韻】丘庚切，□音。【玉篇】鏗鏘，金石聲。【禮樂記】鐘聲鏗。【疏】言金鐘之聲鏗鏗然。【前漢禮樂志】但能紀其鏗鎗鼓舞。【註】鏗鎗，金石之聲。【集韻】或作鍞銵。　又【韻會】琴聲。【論語】鼓瑟希，鏗爾。　又【廣韻】撞也。【楚辭招魂】鏗鍾搖簴。【註】鏗，撞也。【班固東都賦】發鯨魚，鏗華鍾。　又人名。【楚辭天問】彭鏗斟雉帝何饗。【註】彭鏗，彭祖也。【神仙傳】彭祖，姓籛名鏗。考證：〔【前漢□法志】但能紀其鏗鎗鼓舞。〕　謹按所引出禮樂志不出□法志。謹照原書□法志改禮樂志。 

鏘	【戌集上】【金字部】	鏘	〔古文〕□【廣韻】七羊切【集韻】【正韻】千羊切，□音瑲。【玉篇】鏘鏘，聲也。【廣韻】鏗鏘。【集韻】玉聲也。一曰樂聲。【詩大雅】八鸞鏘鏘。【箋】鏘鏘，鳴聲。【左傳莊二十二年】鳳凰于飛，和鳴鏘鏘。【禮玉藻】然後玉鏘鳴也。【註】鏘，聲也。　又【後漢張衡傳】踰高閣之鏘鏘。【註】鏘鏘，高貌。　又與蹌通。【禮曲禮】士蹌蹌。【註】蹌，本又作鶬。或作鏘。【疏】容貌舒揚也。　又【集韻】初耕切，音琤。義同。

鏙	【戌集上】【金字部】	鏙	【玉篇】七回切，音摧。鏙錯也。【集韻】一曰文采貌。【郭璞江賦】鱗甲鏙錯。　又【廣韻】七罪切【集韻】取猥切，□音漼。義同。

鏚	【戌集上】【金字部】	鏚	【廣韻】【集韻】【韻會】□倉歷切，同戚。【廣韻】干鏚，斧鉞也。【左傳昭十二年】君王命剝圭以爲鏚柲。【註】鏚，斧也。柲，柄也。【淮南子本經訓】干鏚羽旄。

鏛	【戌集上】【金字部】	鏛	【集韻】辰羊切，音常。磨也。一曰車輪繞鐵。

	【卯集中】【手字部】		【集韻】牛尹切，音輑。束也。

</div>
    <div class="pagination">
<a href="康熙字典_page230.html">上一页</a><span>...</span><a href="康熙字典_page226.html">226</a><a href="康熙字典_page227.html">227</a><a href="康熙字典_page228.html">228</a><a href="康熙字典_page229.html">229</a><a href="康熙字典_page230.html">230</a><span class="current-page">231</span><a href="康熙字典_page232.html">232</a><a href="康熙字典_page233.html">233</a><a href="康熙字典_page234.html">234</a><a href="康熙字典_page235.html">235</a><a href="康熙字典_page236.html">236</a><span>...</span><a href="康熙字典_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
