<!DOCTYPE html>
<html>
<head>
    <meta charset="UTF-8">
    <title>康熙字典 - 第 972 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 972 页/共 976 页</h1>
    <div class="content">滵	【巳集上】【水字部】	滵	【廣韻】美必切【集韻】莫必切，□音密。水流貌。【張衡南都賦】玉膏滵溢流其隅。

浃	【巳集上】【水字部】	浹	【唐韻】子協切【集韻】卽協切，□音□。【爾雅釋言】徹也。【疏】謂潤澤浹洽，相霑徹也。【前漢禮樂志】教化浹洽。　又周浹，猶周匝也。【荀子君道篇】先王審禮，以旁皇周浹于天下。　又【左傳宣九年】浹辰之閒，楚克三都。【註】浹辰，謂自子至亥，周匝十二日也。【楚語】近不過浹日。【註】浹日，謂從甲至癸也。　又通作挾。【周禮天官】使萬民觀治象，挾日而斂之。　又【集韻】轄夾切，音洽。浹渫，水貌。【郭璞江賦】長波浹渫。【註】浹渫，水滂溏也。

浅	【巳集上】【水字部】	淺	【唐韻】【正韻】七衍切【集韻】【韻會】此演切，□千上聲。【說文】水不深也。【詩邶風】就其淺矣。　又【荀子修身篇】少聞曰淺。　又虎皮也。【詩大雅】鞹鞃淺幭。【傳】淺，虎皮淺毛也。　又凡獸之淺毛者，皆曰淺。【周禮春官】巾車鹿淺□。【註】以夏鹿皮爲覆笭。【疏】夏時鹿毛新生爲淺毛，故云。　又【廣韻】則前切【集韻】將先切，□音箋。與濺同。淺淺，水疾流貌。【楚辭九歌】石瀨兮淺淺。　又【集韻】在演切，音踐。【古文尚書堯典】寅淺納日。馬融讀。今作餞。　又則旰切，音贊。與灒同。汙灑也。　又子賤切，音箭。與濺同。水激也。【儀禮士虞禮註】槃以盛棄水，爲淺汙人也。　又與翦通。【儀禮士喪禮】用疏布緇翦。【註】翦，淺也。

浆	【巳集上】【水字部】	漿	〔古文〕□【唐韻】卽良切【集韻】【韻會】【正韻】資良切，□音將。【說文】本作將，酢漿也。一曰水米汁相將也。【周禮天官酒正】辨四飮之物，三曰漿。又□漿，水名。【水經注】芍陂東注□漿水。　又寒漿，草名，葴也。見【爾雅釋草】。　又【周禮註】蚌曰合漿，亦曰含漿。

浇	【巳集上】【水字部】	澆	【唐韻】古堯切【集韻】【韻會】【正韻】堅堯切，□音驍。【說文】□也。一曰薄也。【後漢循吏傳】澆淳散樸。　又姓。明總兵澆彧。　又【集韻】【類篇】□力交切，音聊。水洄洑貌。【王逸楚辭註】回波爲澆。　又【廣韻】【韻會】五弔切【集韻】倪弔切，□音顤。人名。寒浞子。　又【集韻】魚到切，音傲。義同。或作□。

浈	【巳集上】【水字部】	湞	【唐韻】陟盈切【集韻】知盈切，□音貞。水名。【說文】水出南海龍川，西入溱。【前漢地理志】桂陽郡有湞陽縣。　又【廣韻】宅耕切【集韻】除耕切，□音橙。又【集韻】虛庚切，音亨。又癡貞切，音檉。義□同。　又【集韻】抽庚切，音瞠。水貌。

浊	【巳集上】【水字部】	濁	【唐韻】【集韻】【韻會】【正韻】□直角切，音濯。水名。【說文】水出齊郡屬嬀山。　又【括地志】濁水，源出蒲州解縣東北平地。　又【水經注】濁水，上承雲陽縣東大黑泉。　又【水經注】南昌有濁水。　又水不淸也。【詩邶風】涇以渭濁。　又星名。【爾雅釋天】濁謂之畢。【史記律書】濁者，觸也。　又姓。【史記貨殖傳】濁氏連騎。　又【集韻】竹角切，音斲。人名。【史記孔子世家】主於子路妻兄顏濁鄒家。　又【韻補】叶昌六切，音逐。【前漢潁川歌】潁水濁，灌氏族。

昹	【辰集上】【日字部】	昹	【金鏡】音藹。星名。又昶。

渘	【巳集上】【水字部】	渘	【玉篇】而舟切【集韻】而由切，□音柔。水名。

测	【巳集上】【水字部】	測	【唐韻】初側切【集韻】【韻會】察色切【正韻】初力切，□音惻。【說文】深所至也。【玉篇】度深曰測。　又凡測度之稱。【易繫辭】隂陽不測之謂神。　又淸也。【周禮冬官考工記】弓人漆欲測。　又測測，刃利意。【詩周頌畟畟良耜傳】畟畟，猶測測。

涭	【巳集上】【水字部】	涭	【集韻】是酉切，音受。【玉篇】水貌。

浍	【巳集上】【水字部】	澮	〔古文〕巜□□【唐韻】【集韻】【韻會】【正韻】□古外切，音儈。水名。【說文】水出靃山，西南入汾。【水經注】澮水，出詳高山。　又涓澮，小流也。【郭璞江賦】商搉涓澮。　又【爾雅釋水】水注溝曰澮。【周禮地官遂人】千夫有澮。【疏】澮，廣二尋，深二仞。　又【廣韻】【集韻】□古邁切，音夬。義同。　又【集韻】烏外切，音薈。與濊同。深廣也。　又戸八切，音滑。兩水合也。

济	【巳集上】【水字部】	濟	〔古文〕泲【唐韻】【集韻】【韻會】【正韻】□子禮切，音秭。水名。【說文】水出常山郡房子縣贊皇山。【釋名】濟，濟也，源出河北濟河而南也。【風俗通山澤篇】濟者齊，齊其度量也。【書禹貢】導沇水，東流爲濟。【傳】泉源爲沇，流去爲濟。　又水名，出酈縣。【山海經】支離之山，濟水出焉。　又濟南，郡名。【廣輿記】漢初爲濟南國，景帝時分郡。　又濟濟，衆盛之貌。一曰多威儀也。【詩大雅】濟濟多士。　又【廣韻】【集韻】【韻會】【正韻】□子計切，音霽。渡也。【揚子方言】過渡謂之涉濟。【詩邶風】濟有深涉。　又止也。【詩鄘風】旣不我嘉，不能旋濟。　又與霽通。亦止也。【爾雅釋天】濟，謂之霽。【疏】濟，止也。今南陽人呼雨止爲霽。　又成也。【左傳僖二十年】以欲從人則可，以人從欲鮮濟。　又利用也。【易繫辭】臼杵之利，萬民以濟。　又益也。【左傳桓十一年】莫敖曰：盍請濟師于王。又賙救也。【易繫辭】知周乎萬物，而道濟天下。　又相助也。【易謙卦】天道下濟而光明。　又【揚子方言】濟，憂也。陳楚或曰溼，或曰濟。　又讀作擠，滅也。【晉語】二帝用師，以相濟也。【註】濟，當讀爲擠。　又【集韻】前西切，音齊。濟濟，祭祀容。　又在禮切，音薺。與霽同。

浏	【巳集上】【水字部】	瀏	【廣韻】【集韻】【韻會】【正韻】□力求切，音留。水淸貌。【詩鄭風】瀏其淸矣。【傳】瀏，深貌。　又風疾貌。【楚辭九歎】秋風瀏以蕭蕭。　又瀏莅，林木鼓動之聲。【司馬相如上林賦】瀏莅芔吸。　又瀏亮，淸明之稱。【陸機文賦】賦體物而瀏亮。　又水名。【水經注】瀏水，出江州豫章縣首裨山。　又【唐韻】【集韻】【韻會】【正韻】□力九切，音柳。義同。　又瀏，風聲也。【左思吳都賦】瀏颼飀。

浑	【巳集上】【水字部】	渾	【唐韻】戸昆切【集韻】【韻會】【正韻】胡昆切，□音魂。【說文】混流聲。【枚乗七發】沌沌渾渾。【註】渾渾，波相隨貌。　又洿下貌。又濁也。【老子道德經】渾兮其若濁。　又大也。【班固幽通賦】渾元運物。　又肧渾，言如肧胎之渾然也。【郭璞江賦】類肧渾之未凝。　又齊同也。【孫綽天台賦】渾萬象以冥觀。　又【集韻】戸袞切，音溷。豐流也。一曰雜流。【前漢劉向傳】賢不肖渾淆。　又【揚子方言】渾，盛也。【註】們渾，肥滿也。　又【爾雅釋詁】渾，墜也。【註】水落貌。　又姓。【左傳】鄭大夫渾罕。　又古本切，音袞。與滾同。大水流貌。【荀子富國篇】財貨渾渾如泉源。

浒	【巳集上】【水字部】	滸	【唐韻】呼古切【集韻】【韻會】【正韻】火五切，□音虎。【說文】水厓也。【爾雅釋丘】岸上滸。【疏】岸上平地去水稍遠者名滸。【詩王風】在河之滸。　又淮水之別出者。【爾雅釋水】淮爲滸。　【說文】本作許，或作滹。【玉篇】同汻。

浓	【巳集上】【水字部】	濃	【廣韻】女容切【集韻】【韻會】尼容切，□音醲。厚也。【增韻】濃淡之對。通作醲。　又【說文】露多也。【詩小雅】零露濃濃。　又【集韻】【韻會】奴冬切。【正韻】奴宗切，□音農。義同。　【玉篇】亦作□。

浔	【巳集上】【水字部】	潯	【唐韻】徐林切【集韻】【韻會】【正韻】徐心切，□音尋。【說文】旁深也。一曰水厓也。或作□潭。　又水名，在琅琊。【水經注】潯水，出巨公之山。　又潯陽，地名，漢屬盧江郡。【郭璞江賦】流九派乎潯陽。　又州名，漢桂林郡，唐置潯州。【廣輿記】今爲潯州府。　又【集韻】夷針切。與淫同。　又徒南切，音覃。義同。

	【丑集下】【女字部】		【集韻】規倫切，音均。女始妝。

□	【未集中】【网字部】	□	【字彙補】字學元元云：□，俗作冞，通作。詳字註。

浖	【巳集上】【水字部】	浖	【唐韻】力輟切【集韻】龍輟切，□音劣。【博雅】湄浖，厓也。一曰山上有水曰浖。通作埒。

浙	【巳集上】【水字部】	浙	【唐韻】旨熱切【集韻】【韻會】【正韻】之列切，□音折。江名。【說文】江水東至會稽山隂，爲浙江。【史記秦始皇紀】至錢塘，臨浙江。【註】浙者，折也。蓋取其潮出海，曲折而倒流也。　又水名。【水經注】浙水出浙縣西北弘農盧氏縣大蒿山。　又【廣韻】浙米也。【類篇】一曰汰也。　又【集韻】征例切，音制。通作淛。亦作制。義同。　又【集韻】或作漸。【水經】漸江，卽浙江也。考證：〔【史記昭王本紀】至錢塘，臨浙江。〕　謹照原文昭王本紀改秦始皇紀。 

浚	【巳集上】【水字部】	浚	【唐韻】私閏切【集韻】【韻會】【正韻】須閏切，□音峻。【說文】抒也。【徐曰】抒取出之也。【左傳襄二十四年】浚我以生。【註】言取我財以自生也。　又深也。【春秋莊九年】冬浚洙。　又【揚子方言】稟浚，敬也。秦晉閒曰稟，齊曰浚。　又須也。【書臯陶謨】夙夜浚明有家。【傳】言早夜思之，須明行之也。馬融云：大也。　又水名，在衞。【詩地理攷】浚水出浚儀，東逕邶地，入濟。　又邑名。【詩邶風】在浚之下。【傳】浚，衞邑。　又【集韻】祖峻切，音俊。浚稽，山名，在武威北。　又【字彙補】七均切。與踆通。伏也。【劉歆遂初賦】鳥脇翼之浚浚。　與□濬通。考證：〔【揚子方言】稟浚，敬也。秦晉閒曰稟，齊曰敬。〕　謹照原文曰敬改曰浚。〔【書大禹謨】夙夜浚明有家。〕　謹照原書大禹謨改臯陶謨。 

浛	【巳集上】【水字部】	浛	【廣韻】【集韻】□胡紺切，音憾。【玉篇】水和泥也。　又【集韻】姑南切，音弇。與淦同。詳淦字註。　又【集韻】胡南切，音含。【揚子方言】沈也。或作□□淊淦澏。【六書故】□別作浛□。【王子年拾遺記】浛天蕩蕩望蒼蒼。　又地名。【正字通】浛洸，古英州屬縣。今連州江口之上有浛洸口，屬韶州英德縣。

婍	【丑集下】【女字部】	婍	【集韻】去倚切，音綺。【博雅】好也。

浜	【巳集上】【水字部】	浜	【廣韻】布耕切【集韻】晡橫切，□音。安船溝也。一曰溝納舟者曰浜。【李翊俗呼小錄】絕潢斷港謂之浜。　又【廣韻】布梗切【集韻】百猛切，□音邴。浦名也。考證：〔【李翊俗呼小錄】絕橫斷港謂之浜。〕　謹照原文橫改潢。 

浝	【巳集上】【水字部】	浝	【廣韻】【集韻】□莫江切，音尨。【說文】水也。一曰水名。

浲	【巳集上】【水字部】	浲	【集韻】與漨同。　又與洚同。

漝	【巳集上】【水字部】	漝	【集韻】席入切，音習。影也。一曰滀漝，水貌。　又實入切，音十。義同。

浞	【巳集上】【水字部】	浞	【唐韻】【集韻】【韻會】□士角切，音捉。【說文】濡也。【玉篇】漬也。

浟	【巳集上】【水字部】	浟	【廣韻】以周切【集韻】夷周切，□音由。【玉篇】水流貌。【木華海賦】浟湙瀲灧。通作滺。　又【集韻】亭歷切，音狄。速也。【易頤卦】其欲浟浟。今作逐逐。【前漢敘傳註】浟浟，欲利貌。

浠	【巳集上】【水字部】	浠	【集韻】香依切，音希。水名。

浡	【巳集上】【水字部】	浡	【廣韻】【韻會】【正韻】蒲沒切【集韻】薄沒切，□音孛。【爾雅釋詁】作也。【孟子】則苗浡然興之矣。　又【博雅】盛也。【左思吳都賦】歊霧漨浡。　又浡潏，沸涌貌。【木華海賦】天綱浡潏。　又滂浡，憤鬱貌。【馮衍顯志賦】氣滂浡而雲披。　又【玉篇】渾也。　又海別名。與勃渤□通。　又南浡里，海外國名，見【馬觀瀛海勝覽】。考證：〔【木華海賦】大綱浡潏。〕　謹照原文大綱改天綱。 

浢	【巳集上】【水字部】	浢	【唐韻】田□切【集韻】大透切，□音豆。水名。【水經注】河北縣有浢水，其水南入于河，河水故有浢津之名。【□天子傳】天子自寘軫，乃次于浢水之陽。

浣	【巳集上】【水字部】	浣	【唐韻】【集韻】□胡玩切，音換。濯衣垢也。一曰滌也。【史記萬石君傳】身自浣滌。　又【廣韻】【正韻】胡管切【集韻】戸管切，□音緩。又古緩切，音管。義□同。　又戸版切，音睆。水名，在江夏。【水經注】辱水，出于鳥山，俗謂之秀延水，東流得浣水口。　又江口。【廣輿記】雲南臨安府寧州有浣江。　本作□亦作澣。

浤	【巳集上】【水字部】	浤	【廣韻】戸萌切【集韻】乎萌切，□音宏。【玉篇】海水騰湧貌。【木華海賦】浤浤汨汨。【集韻】與汯通。

浥	【巳集上】【水字部】	浥	【唐韻】於及切【集韻】【韻會】乙及切【正韻】乙入切，□音邑。【說文】濕也。又漬潤也。【詩召南】厭浥行露。　又【廣韻】於業切【集韻】乙業切，□音裛。義同。　又【集韻】乙俠切，音□。窊陷也。【前漢司馬相如傳】踰波趨浥。【註】趨浥，輸于淵也。　又乙甲切，音押。水流下貌。【郭璞江賦】乍浥乍堆。考證：〔【前漢司馬相如傳】踰彼趨浥。〕　謹照原文踰彼改踰波。 

浦	【巳集上】【水字部】	浦	【唐韻】滂古切【集韻】【韻會】頗五切【正韻】滂五切，□音普。【說文】瀕也。【詩大雅】率彼淮浦。　又【玉篇】水源枝注江海邊曰浦。【風土記】大水有小口別通曰浦。　又浦陽，江名。【廣輿記】浦江，本吳越三江之一。　又浦江，縣名，屬金華府。浦城，屬建寧府。　又合浦，漢郡名，屬交州。　又荒浦，舒鳩地名，見【左傳襄二十四年】。　又姓。晉起居注浦選。

浧	【巳集上】【水字部】	浧	【廣韻】以整切【集韻】以井切，□音郢。泥滓也。　又【集韻】丑郢切，音逞。義同。　又丈井切，音徎。與□同，通流也。【管子宙合篇】聖人之動靜，開闔，詘信，浧濡，取與之必因于時。【註】浧濡，猶言滑滯。　又於政切，纓去聲。水名。一曰澱也。　又【韻寶】古文澄字。註詳十二畫。□字原作徎下土。

浩	【巳集上】【水字部】	浩	【唐韻】【正韻】胡老切【集韻】戸老切【韻會】合老切，□音晧。大水貌。【書堯典】浩浩滔天。　又饒也。【禮王制】用有餘曰浩。　又【集韻】古老切，音杲。以水泲酒曰浩。　又姓。漢靑州刺史浩賞。　又居號切，音誥。水名。　又【廣韻】古沓切【集韻】葛合切，□音閤。浩亹，漢縣名，屬金城郡。【前漢地理志】浩亹水，在西塞外，東至允吾，入湟水。【註】浩亹，音合門。考證：〔【書舜典】浩浩滔天。〕　謹照原書舜典改堯典。 

浪	【巳集上】【水字部】	浪	【廣韻】魯當切【集韻】【韻會】盧當切【正韻】魯堂切，□音郞。滄浪，水名。【水經注】水出荆山，東西流爲滄浪之水。　又康浪，水名。【廣輿記】在靑州臨湽。　又浪浪，流貌。【屈原離騷】霑余襟之浪浪。　又聊浪，放蕩貌。【揚雄羽獵賦】聊浪乎宇內。　又浶浪，驚擾貌。【張衡西京賦】樛蓼浶浪。　又博浪，地名。【前漢地理志】河南陽武縣有博浪沙。　又樂浪，漢郡名，卽古朝鮮國。　又莊浪，縣名，屬平凉府。　又【唐韻】來宕切【集韻】【韻會】【正韻】郞宕切，□音閬。波也。水激石遇風則浪。　又鼓也。【孔稚圭北山移文】浪栧上京。　又謔浪，不敬也。【詩邶風】謔浪笑傲。【註】浪，意萌也。　又井名。【張僧鑒潯陽記】湓城有浪井。　又姓。晉浪逢。　又【集韻】里黨切，音朖。孟浪，猶較略也。一曰不精要之貌。【莊子齊物論】夫子以爲孟浪之言。徐邈讀莽朗，向秀讀漫瀾。

浬	【巳集上】【水字部】	浬	【集韻】陵之切，音釐。泥浬，波斯酋長名。

汭	【巳集上】【水字部】	汭	【唐韻】而銳切【集韻】【韻會】【正韻】儒稅切，□音芮。水名。【周禮夏官職方氏】雝州，其川涇汭。【註】汭在豳地。　又【說文】水相入貌。一曰小水入大水也。　又水內也。【書堯典】釐降二女于嬀汭。【傳】汭，水之內也。通作芮。【詩大雅】芮鞫之卽。【箋】水內曰芮，水外曰鞫。　又水北也。【書禹貢】涇屬渭汭。【傳】水北曰汭。【疏】涇水南入渭，而名爲渭汭，知水北曰汭。又【五子之歌】徯于洛之汭。【正義】待于洛水之北。　又水之隈曲爲汭。【左傳】稱淮水之曲曰淮汭，漢水之曲曰夏汭，滑水之曲曰滑汭。　又沙邊曰沙汭。【木華海賦】雲錦散文，於沙汭之際。　又【集韻】如劣切，音爇。水北也。義同。【江淹擬古詩】昨發赤亭渚，今宿浦陽汭。方作雲峰異，豈伊千里別。　又他昆切，音暾。與涒通。詳七畫涒字註。

□	【未集中】【网字部】	□	【集韻】私箭切，音綫。【玉篇】魚罔。

	【丑集下】【女字部】		【玉篇】古文奴字。註見奴。　又【集韻】侮古作。註詳人部七畫。

汰	【巳集上】【水字部】	汰	【廣韻】【集韻】【韻會】【正韻】□他蓋切，音泰。【說文】滑也。【賈誼新書道術篇】厚志隱行謂之潔，反潔爲汰。　又太過也。【左傳宣四年】伯棼射王汰輈。【杜註】汰，過也。箭過車轅上。　又沙汰。【莊子天下篇】泠汰於物。【註】猶沙汰也，謂沙汰使之泠然也。【晉書孫綽傳】沙之汰之，瓦礫在後。　又洮汰。【淮南子要略】所以洮汰滌蕩至意。【註】洮汰，潤也。【後漢陳元傳】洮汰，學者之累惑。【註】洮汰，猶洗濯也。亦作淘汰。【齊民要術】作醬法，熱湯浸豆黃，良久淘汰，漉而蒸之。　又奢汰。【荀子仲尼篇】閨門之內，般樂奢汰。【左傳襄十四年】欒黶汰虐已甚。　又【集韻】他計切，音替。水波也。　又徒蓋切，音大。淅□也，與汏同。　又【正韻】他達切，音闥。亦滑也。【蘇軾秧馬歌】以我兩足爲四蹄，聳踊滑汰如鳧鷖。

汱	【巳集上】【水字部】	汱	【廣韻】姑泫切【集韻】古泫切，□音畎。【爾雅釋詁】汱，墜也。【註】水落貌。　又【廣韻】伏水也。　又【佩觿集】水名。　又戸犬切，音泫。義同。

汲	【巳集上】【水字部】	汲	【唐韻】【正韻】居立切【集韻】【韻會】訖立切，□音急。【說文】引水於井也。【易井卦】可用汲，王明□受其福。【莊子至樂篇】綆短者，不可以汲深。　又【廣韻】引也。【周禮冬官考工記】匠人大汲其版。【註】汲，引也。【郭璞江賦】幷吞沅灃，汲引沮漳。　又汲汲，不休息貌。【博雅】孜孜汲汲，劇也。【前漢揚雄傳】不汲汲於富貴。【文子上德篇】君子日汲汲以成煇。　又縣名。屬河內郡。【史記魏世家】城垝津以臨河內，河內共汲必危。【廣輿記】汲縣，故汲郡，治今屬衞輝府。　又姓。漢汲黯。　又【集韻】極入切，音及。與伋同。伋伋，虛詐貌。或作汲。

汳	【巳集上】【水字部】	汳	【唐韻】【集韻】皮變切【正韻】毗面切，□音卞。水名。水受陳留浚儀隂溝，至蒙爲雝水，東入於泗。【水經】汳水，出隂溝，逕浚儀縣北。又東至梁郡蒙縣，爲濉水。餘波入睢陽城中。【酈道元注】隂溝卽蒗蕩渠也，亦言汳，受旃然水。又云：丹泌亂流，於武德絕河，南入滎陽合汳，故汳兼丹水之稱。汳水東逕陳留，又東逕梁國睢陽縣，又東逕貫城。城在蒙縣西北。汳水自蒙縣南出，今無水。惟睢陽城南側有小水，南流入雎城。亦作汴。【後漢明帝紀】遣將作謁者王吳修汴渠，自滎陽至於千乗海口。【註】汴渠卽蒗蕩渠也。【宋曾鞏曰】昔禹於滎澤下分大河爲隂溝，出之淮泗，至浚儀西北，復分二渠。其後或曰鴻溝，或曰浪宕渠，或曰浚儀渠，或曰石門渠。石門渠東合濟水，與河渠東注，至於敖山之北而兼汴水，又東至滎陽之北，而旃然之水東流入汴。滎陽之西有廣武二城，汴水自二城閒小中東流而出，濟水至此乃絕。桓溫將通之而不果者，晉大和之中也。劉裕浚之，始有湍流奔注。以漕運者，義熙之間也。皇甫誼發河南丁夫百萬開之，起滎陽入淮，千有餘里。更名之曰通濟渠者，隋大業之初也，後世因其利焉。【一綂志】汴水源出開封府滎陽縣大周山，合京、索、須、鄭四水，東南至中牟縣，北入於黃河。　又【廣韻】芳萬切【集韻】孚萬切，□音。義同。　【集韻】或作汴。

汴	【巳集上】【水字部】	汴	【集韻】同水。　又州名。【韻會】秦屬三川郡，漢爲陳留郡，東魏置梁州，後周攺爲汴州，宋爲京師。　又襄陽零水亦名汴水。【水經注】夷水東南流，與零水合。零水卽汴水也。上通梁州沒陽縣之默城山。考證：〔【韻會】秦屬三州郡。〕　謹照原文三州改三川。 

</div>
    <div class="pagination">
<a href="康熙字典_page971.html">上一页</a><span>...</span><a href="康熙字典_page967.html">967</a><a href="康熙字典_page968.html">968</a><a href="康熙字典_page969.html">969</a><a href="康熙字典_page970.html">970</a><a href="康熙字典_page971.html">971</a><span class="current-page">972</span><a href="康熙字典_page973.html">973</a><a href="康熙字典_page974.html">974</a><a href="康熙字典_page975.html">975</a><a href="康熙字典_page976.html">976</a><a href="康熙字典_page973.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
