<!DOCTYPE html>
<html>
<head>
    <meta charset="UTF-8">
    <title>说文解字系传 - 第 201 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 201 页/共 213 页</h1>
    <div class="content">　　
　　銎斤斧穿也从金巩声臣锴曰柄孔受柯处六韬曰大柯斧銎长八寸曲恭反
　　
　　鈭鈭錍斧也从金此声即宜反
　　
　　錍鈭錍也从金卑声宾而反
　　
　　錾小凿也从金斩斩亦声昨三反
　　
　　镌破木镌也从金隽声一曰琢石也读若韯津宣反
　　
　　凿穿木也从金□(凿金改木)省声自莫反
　　
　　铦臿属也从金舌声读若掞桑钦读若鎌先亷反
　　
　　鈂臿属也从金冘声读若沈池心反
　　
　　金危臿金也从金危声一曰(莹)鐡也读若毁行沟委反
　　
　　鐅河内谓臿头金也从金敝声僻噎反
　　
　　钱铫也古者田器从金戋声曰庤乃钱鏄一曰货也自僊反
　　
　　镢大钮也从金矍声俱跃反
　　
　　钤钤□(金隋)大犁也一曰类耜从金今声勤潜反
　　
　　金隋钤□(金隋)也从金隋声特安反
　　
　　金发两刃有木柄可以刘艹从金发声读若拨普末反
　　
　　金虫耜属也从金虫省声杜冬反
　　
　　鉏立薅所用也从金且声蝉于反
　　
　　金罢耜属也从金罢声读若妫彼移反
　　
　　镰锲也从金兼声力盐反
　　
　　锲鎌也从金契声经节反
　　
　　鉊大鎌也从金召声鎌或谓之鉊张胤说眞遥反
　　
　　铚获禾短鎌也从金至声臣锴按尔雅曰镬也知疾反
　　
　　镇慱压也从金眞声陟陈反
　　
　　钻铁銸也从金占声一曰膏专鐡钻敕淹反
　　
　　銸钻也从金取声臣锴曰犹籋也陟聂反
　　
　　钳以鐡有所刼束也从金甘声勒潜反
　　
　　釱鐡钳也从金大声臣锴按字书在足曰釱笛计反
　　
　　锯枪唐也从金居声釠御反
　　
　　鐕可以缀着物者从金□(簪去竹)声祖堪反
　　
　　锥鋭也从金隹声专唯反
　　
　　锐芒也从金兑声与岁反
　　籕文锐从剡
　　
　　镘鐡杇也从金曼声臣锴曰所以泥也役团反
　　镘或从木臣次立按徐铉云木部有此重岀
　　
　　钻所以穿也从金赞声祖半反
　　
　　鑢错铜鐡也从金虑声臣锴曰摩错之也留御反
　　
　　铨衡也从金全声七□(左三点水右公)反
　　
　　铢权十分黍之重从金朱声臣锴曰二十四铢为一两也船区反
　　
　　锊十铢二十五分之十三也从金寽声周礼曰重三锊北方二十两为锊録设反
　　
　　锾锊也从金爰声虞书曰罚百锾户删反
　　
　　锱六铢也从金甾声侧持反
　　
　　锤八铢也从金垂声直垂反
　　
　　钧三十斤也从金匀声坚邻反
　　古文钧从旬
　　
　　钯兵车也从金巴声一曰鐡也司马法曰晨夜内钯车不奢反
　　
　　镯钲也从金蜀声军法司马执镯臣锴按周礼注形如小钟军行鸣之以为皷节木渥反
　　
　　铃铃钉也从金令声连丁反
　　
　　钲铙也从金正声佀铃柄中上下通真名反
　　
　　铙小钲也从金尧声军法卒长执铙狞交反
　　
　　铎大铃也从金睪声军法五人为伍五伍为两两司马执铎腾莫反
　　
　　镛大钟谓之镛从金庸声与封反
　　
</div>
    <div class="pagination">
<a href="说文解字系传_page200.html">上一页</a><span>...</span><a href="说文解字系传_page196.html">196</a><a href="说文解字系传_page197.html">197</a><a href="说文解字系传_page198.html">198</a><a href="说文解字系传_page199.html">199</a><a href="说文解字系传_page200.html">200</a><span class="current-page">201</span><a href="说文解字系传_page202.html">202</a><a href="说文解字系传_page203.html">203</a><a href="说文解字系传_page204.html">204</a><a href="说文解字系传_page205.html">205</a><a href="说文解字系传_page206.html">206</a><span>...</span><a href="说文解字系传_page202.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
