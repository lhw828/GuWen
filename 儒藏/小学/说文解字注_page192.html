<!DOCTYPE html>
<html>
<head>
    <meta charset="UTF-8">
    <title>说文解字注 - 第 192 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 192 页/共 283 页</h1>
    <div class="content">　　标题：竲cénɡ
　　注解：北地高楼无屋者。北地郡也。高楼上不为覆曰竲。礼运曰：夏则居曾巢。郑曰：暑则聚薪柴居其上也。此竲之始也。礼运本又作竲。从立曾声。士耕切。按当依广韵作滕疾陵二切。六部。文十九　重二
　　路径：段注说文□第十卷□立部
　　标题：并bìnɡ
　　注解：并也。人部并下曰：并也。二篆为转注。郑注礼经古文并，今文多作并，是二字音义皆同之故也。古书亦多用为傍字者，傍，附也。从二立。蒲迥切。十一部。凡并之属皆从并。
　　路径：段注说文□第十卷□并部
　　标题：□tì
　　注解：废也，各本夺也字，不可读，今补。废者，却屋也。却屋言空屋，人所不居，故暜废同义。一偏下也。此又为一义。相并而一边庳下，则其势必至同下，所谓陵夷也。凡陵夷必有渐而然，故曰履霜坚仌至。从并白声。他计切。古音□。十二部。暜，或从曰。□，或从兟从曰。从兟犹从并也。兟见八篇。文二　重二
　　路径：段注说文□第十卷□并部
　　
　　标题：囟xìn
　　注解：头会，匘葢也。首之会合处，头□之覆葢。□应引葢下有頟空二字。頟空，谓頟腔也。内则注曰：夹囟曰角。象形。内则正义引此云：□，其字象小儿脑不合也。按人部儿下亦云：从儿，上象小儿头脑未合也。九经字□曰：《说文》作□，隶变作囟，鬣脑等字从之，细思等字亦从之。考梦英书偏傍石刻作□，宋刻书本皆作□。今人楷字讹囟，又改篆体作囟，所谓象小儿脑不合者，不可见矣。息进切。十二部。凡□之属皆从□。□，或从肉宰。葢俗字。□，古文□字。内则正义所引《《说文》》疑在此字之下。〖注〗□。顖、□，古文囟。
　　路径：段注说文□第十卷□囟部
　　标题：巤liè
　　注解：毛巤也。象发在□上。谓□也。□下曰：巛象发。发谓之鬊。鬊卽巛也。及毛发巤巤之形也。谓？□毛发巤巤之形也。良涉切。八部。玉裁按：巤与鬛葢正俗字，巛卽发，不当复从髟矣。髟部鬛之为增窜无疑。此与籒文子字同意。意字旧夺，今补。子部曰：□，古文子，从巛，□发也。□者倒古文子。然则此籒字当作古。
　　路径：段注说文□第十卷□囟部
　　标题：□pí
　　注解：□□，各本夺此二字，今订补。□应引许□□，人□也。按肉部□下曰：□□也。正以□□之解已见囟部。全书之大例如此。人□也。急就篇作膍，□字叚借之用，如诗节南山、采菽毛传皆曰膍厚也，笺云：□辅也，方言□懑也，□废也，□明也皆是。从□，□，取气通也。人□可以通气，如□门之通气然。从比声。房脂切。十五部。文三　重二〖注〗□、□，脐。
　　路径：段注说文□第十卷□囟部
　　501
　　标题：思sī
　　注解：□也。□也，各本作容也，或以伏生尚书思心曰容说之，今正。皃曰恭，言曰从，视曰明，听曰聪，思心曰容，谓五者之德。非可以恭释皃，以从释言，以明聪释视听也。谷部曰：□者，深通川也，引□畎浍歫川。引申之，凡深通皆曰□。思与□双声，此亦门扪也，戸护也，发拔也之例。谓之思者，以其能深通也。至若尚书大传次五事曰思心，思心之不容，是谓不圣。刘向、董仲舒、班固皆以宽释容，与古文尚书作五曰思，思曰睿为异本。详予所述尚书□异。从心从□。各本作□声，今依韵会订。韵会曰：自□至心如丝相贯不绝也。然则会意非形声，细以□为声，固非之咍部字也。息兹切。一部。凡思之属皆从思。
　　路径：段注说文□第十卷□思部
　　标题：虑lǜ
　　注解：谋思也。心部曰：念，常思也。惟，凡思也。怀，念思也。想，觊思也。□，同思之和也。同一思而分别如此。言部曰：虑难曰谋，与此为转注。囗部曰：图者，画也，计难也。然则□、虑、图三篆义同。左传曰虑无他，书曰无虑，皆谓计划之纤悉必周，有不周者非虑也。从思虍声。良据切。五部。1709文二
　　路径：段注说文□第十卷□思部
　　标题：心xīn
　　注解：人心，土臧也。也字补。在身之中。象形。息林切。七部。博士说□为火臧。土臧者，古文尚书说。臧者，今文家说。详肉部肺下。凡心之属皆从心。
　　路径：段注说文□第十卷□心部
　　标题：息xī
　　注解：喘也。口部曰：喘，疾息也。喘为息之疾者，析言之。此云息者喘也，浑言之。人之气急曰喘，舒曰息，引伸为休息之偁，又引伸为生长之偁。引伸之义行而鼻息之义废矣。诗曰：使我不能息兮。传曰：忧不能息也。黍离传曰：噎，忧不能息也。此息之本义也。其它诗息字皆引伸之义也。许书齂，卧息也。呬，息也。□，卧息也。□，咽中息不利也。□，飮食屰气不得息也。覞部□，见雨而比息也。皆本义也。从心自。自者，鼻也。心气必从鼻出，故从心自。如心思上凝于□，故从心□，皆会意也。相卽切。一部。各本此下有自亦声三字，自声在十五部，非其声类，此与思下云□声，皆不知韵理者所为也。
　　路径：段注说文□第十卷□心部
　　标题：情qínɡ
　　注解：人之侌气有欲者。董仲舒曰：情者，人之欲也。人欲之谓情，情非制度不节。礼记曰：何谓人情，喜怒哀惧爱恶欲，七者不学而能。左传曰：民有好恶喜怒哀乐，生于六气。孝经援神契曰：性生于阳以理执，情生于阴以系念。从心靑声。疾盈切。十一部。
　　路径：段注说文□第十卷□心部
　　标题：性xìnɡ
　　注解：人之昜气性。善者也。论语曰：性相近也。孟子曰：人性之善也，犹水之就下也。董仲舒曰：性者，生之质也。质朴之谓性。从心生声。息正切。十一部。
　　路径：段注说文□第十卷□心部
　　标题：志zhì
　　注解：意也。从心□，□亦声。按此篆小徐本无，大徐以意下曰志也补此为十九文之一。原作从心之声，今又增二字，依大徐次于此。志所以不录者，周礼保章氏注云：志，古文识。葢古文有志无识，小篆乃有识字。保章注曰：志，古文识。识，记也。哀公问注曰：志读为识。识，知也。今之识字，志韵与职韵分二解，而古不分二音，则二解义亦相通。古文作志，则志者，记也，知也。惠定宇曰：论语贤者识其大者，蔡邕石经作志。多见而识之，白虎通作志。左传曰：以志吾过。又曰且曰志之。又曰岁聘以志业。又曰吾志其目也。尚书曰若射之有志。士丧礼志矢注云志犹拟也。今人分志向一字，识记一字，知识一字，古只有一字一音。又旗帜亦卽用识字，则亦可用志字。诗序曰：诗者，志之所之也。在心为志，发言为诗。志之所之不能无言，故识从言。哀公问注云志读为识者，汉时志识已殊字也。许心部无志者，葢以其卽古文识而识下失载也。职吏切。一部。
　　路径：段注说文□第十卷□心部
　　标题：意yì
　　注解：志也。志卽识，心所识也。意之训为测度，为记。训测者，如论语毋意毋必，不逆诈，不亿不信，亿则屡中，其字俗作亿。训记者，如今人云记忆是也，其字俗作忆。大学曰：欲正其心者，先诚其意。诚谓实其心之所识也，如恶恶臭，如好好色，此之谓自谦。郑云谦读为慊，慊之言厌也。按厌当为猒。猒者，足也。从心音。会意。于记切。一部。古音入声。于力切。察言而知意也。说从音之意。
　　路径：段注说文□第十卷□心部
　　标题：恉zhǐ
　　注解：意也。今字或作旨，或作指，皆非本字也。许序曰：晓学者达神恉。从心旨声。职雉切。十五部。
　　路径：段注说文□第十卷□心部
　　标题：悳dé
　　注解：外得于人，内得于己也。此当依小徐通论作内得于己，外得于人。内得于己，谓身心所自得也。外得于人，谓惠泽使人得之也。俗字叚德为之，德者，□也。古字或叚得为之。从直心。洪范三德：一曰正直。直亦声。多则切。一部。□，古文。
　　路径：段注说文□第十卷□心部
　　标题：应yīnɡ
　　注解：当也。当，田相值也。引伸为凡相对之偁。凡言语应对之字卽用此。大徐言部增譍字，非也。诺下，雠下，唉下，对下譍字皆当改正。从心□声。于陵切。六部。
　　路径：段注说文□第十卷□心部
　　标题：愼shèn
　　注解：谨也。言部曰：谨者，愼也。二篆为转注。未有不诚而能谨者，故其字从眞。小雅：愼尔优游，予愼无罪。传皆曰：诚也。详八篇眞下。从心眞声。时刃切。十二部。昚，古文。尞字从此。释文序录偁昚徽五典，是陆氏所据尧典作昚，自卫包改作愼，开宝中乃于尚书音义中□之。
　　路径：段注说文□第十卷□心部
　　标题：忠zhōnɡ
　　注解：敬也。敬者，肃也。未有尽心而不敬者。此与愼训谨古同义。尽心曰忠。各本无此四字，今依孝经疏补。孝经疏，唐元行冲所为，唐本有此。从心中声。陟弓切。九部。
　　路径：段注说文□第十卷□心部
　　标题：悫què
　　注解：谨也。广韵曰：谨也，善也，愿也，诚也。据韵会、大司寇注：愿，殻愼也。用叚借字。殻者，□之俗字。从心□声。苦角切。三部。
　　路径：段注说文□第十卷□心部
　　标题：□miǎo
　　注解：美也。从心□声。莫角切。三部。
　　路径：段注说文□第十卷□心部
　　标题：快kuài
　　注解：喜也。引申之义为疾速。俗字作駃。从心夬声。苦夬切。十五部。
　　路径：段注说文□第十卷□心部
　　标题：恺kǎi
　　注解：乐也。蓼萧传曰：岂，乐也。岂同恺。从心岂声。苦亥切。古音在十五部。按岂部有此篆，解曰康也，疑此重出，乃后人增窜。
　　路径：段注说文□第十卷□心部
　　标题：□qiè
　　注解：快也。汉文帝纪曰：未有□志。从心匧声。苦叶切。八部。今作惬。
　　路径：段注说文□第十卷□心部
　　标题：念niàn
　　注解：常思也。方言曰：念，思也。又曰：念，常思也。许云：怀，念思也。左传引夏书曰：念兹在兹，释兹在兹。名言兹在兹。允出兹在兹。惟帝念功。从心今声。奴店切。七部。
　　路径：段注说文□第十卷□心部
　　标题：怤fū
　　注解：思也。从心付声。甫无切。五部。
　　路径：段注说文□第十卷□心部
　　标题：宪xiàn
　　注解：敏也。敏者，疾也。谥法：博闻多能为宪。引申之义为法也。又中庸引诗宪宪令德，以宪宪为显显。又大雅：天之方难，无然宪宪。传曰：宪宪犹欣欣也。皆叚借也。从心目，心目并用，敏之意也。害省声。许建切。十四部。按害在十五部。此合音也。
　　路径：段注说文□第十卷□心部
　　标题：憕chénɡ
　　注解：平也。从心登声。直陵切。六部。
　　路径：段注说文□第十卷□心部
　　标题：戁nǎn
　　注解：敬也。敬者，肃也。商颂：不戁不竦。传曰：戁，恐。竦，惧也。敬则必恐惧，故传说其引申之义。若小雅我恐熯矣传曰熯，敬也。此谓诗叚熯为戁。从心难声。女版切。十四部。
　　路径：段注说文□第十卷□心部
　　标题：忻xīn
　　注解：闿也。闿者，开也。言闿不言开者，闿与忻言近，如昕读若□之类也。忻谓心之开发，与欠部欣谓笑喜也异义。广韵合为一字。今义非古义也。从心斤声。许斤切。十三部。《司马法》曰：“善者，忻民之善，闭民之恶。”今司马法佚此语。谓开其善心，闭其恶心，是为冣善也。
　　路径：段注说文□第十卷□心部
　　标题：□zhònɡ
　　注解：迟也。迟重之字当作此。今皆叚重字为之，今字也。从心重声。直陇切。九部。
　　路径：段注说文□第十卷□心部
　　标题：恽yùn
　　注解：重厚也。厚当作□，恽厚字当如此。今皆作浑厚，非是。浑者，混流声也，今俗云水浑。从心军声。于粉切。十三部。
　　路径：段注说文□第十卷□心部
　　标题：惇dūn
　　注解：厚也。厚当作□。凡□厚字当作此。今多作敦厚，叚借，非本字。敦者，怒也，诋也。一曰谁何也。雒诰：□大成裕。从心□声。都昆切。十三部。〖注〗敦字从□从攵作。
</div>
    <div class="pagination">
<a href="说文解字注_page191.html">上一页</a><span>...</span><a href="说文解字注_page187.html">187</a><a href="说文解字注_page188.html">188</a><a href="说文解字注_page189.html">189</a><a href="说文解字注_page190.html">190</a><a href="说文解字注_page191.html">191</a><span class="current-page">192</span><a href="说文解字注_page193.html">193</a><a href="说文解字注_page194.html">194</a><a href="说文解字注_page195.html">195</a><a href="说文解字注_page196.html">196</a><a href="说文解字注_page197.html">197</a><span>...</span><a href="说文解字注_page193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
