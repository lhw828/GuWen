<!DOCTYPE html>
<html>
 <head>
  <meta charset="utf-8"/>
  <title>
   说文解字注 - 第 240 页/共 283 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   说文解字注 - 第 240 页/共 283 页
  </h1>
  <div class="content">
   标题：也yě
　　注解：女侌也。此篆女阴是本义。叚借为语□。本无可疑者。而浅人妄疑之。许在当时必有所受之。不容以少见多怪之心测之也。从乁。象形。乁亦声。按小徐有乁声二字。无从乁二字。依例则当云从乁。故又补三字。从乁者，流也。乁亦声。故其字在十六十七部之闲也。余者切。玉篇余尔切。□，秦刻石也字。秦始皇本纪。二世元年。皇帝曰：金石刻□始皇帝所为也。今袭号而金石刻辞不称始皇帝。其于久远也。邚后嗣为之者。不称成功盛德。颜氏家训载开皇二年长安掘得秦铁称权。有镌铭。与史记合。其于久远也，也字正作□。俗本讹作世。薛尚功歴代钟鼎款识载秦权一。秦斤一。文与家训大同。而权作□。斤作殹。又知也殹通用。郑樵谓秦以殹为也之证也。殹葢与兮同。兮也古通。故毛诗兮也二字，他书所称或互易。石□。汧殹沔沔。汧殹卽汧兮。2025文二　重一
　　路径：段注说文□第十二卷□乁部
　　标题：氏shì
　　注解：巴蜀名山岸胁之□旁箸欲落□者曰氏，十六字为一句。此谓巴蜀方语也。□大徐无。小徐作堆。俗字耳。今正。□，小□也。箸直略切。小□之旁箸于山岸胁，而状欲落堕者曰氏。其字亦作坁。亦作□。□部曰：秦谓陵阪曰□。□与氏音义皆同。杨雄解嘲曰：响若坁隤。应劭曰：天水有大坂。名曰陇坁。其山堆傍箸崩落作声闲数百里。故曰坁隤。韦昭曰：坁音若是理之是，以上见文选注。今本汉书作□隤。师古曰：□音氏，巴蜀名山旁堆欲堕落曰氏。应劭以为天水陇氐。失之矣。氐音丁礼反。玉裁按颜说殊非古。陇□亦作陇坁。与巴蜀之氏形小异，而音义皆同。□坁字同氏声。或从氐声而丁礼切者，字之误也。刘逵注吴都赋坁颓曰：天水之大阪。名曰陇坁，因为陇坁之曲说。与应仲远同。坁，韦音是。□，颜音氏。皆不误。考氏亦作是。见夏书。禹贡曰：西顷因桓是来。郑注云。桓是，陇阪名。其道般桓旋曲而上。故曰桓是。今其下民谓阪为是。(絶句)谓曲为桓也。(各本误今校订如此)据此则桓是卽陇□。亦可作陇氏。昭昭然矣，古经传氏与是多通用。大戴礼。昆吾者卫氏也。以下六氏字皆是之叚借，而汉书，汉碑叚氏为是不可枚数。故知姓氏之字本当作是。叚借氏字为之。人第习而不察耳。姓者统于上者也。氏者别于下者也。是者分别之□也。其字本作是。汉碑尚有云姓某是者。今乃专为姓氏字。而氏之本义惟许言之。浅人以为新奇之说矣。氏□声闻数百里。象形，谓□象傍于山胁也。氏之附于姓者类此。乀声。乀读若移。氏篇，韵皆承纸切。十六部。大徐承旨切。非也。凡氏之属皆从氏。杨雄赋：响若氏隤。2026
　　路径：段注说文□第十二卷□氏部
　　标题：氒jué
　　注解：木本也。木部曰：木下曰本。本亦曰氒。氒者，言其□然大也。古多用橜弋字为之。列子曰：吾处也若橜株驹。株驹，术□也。殷敂顺曰：橜，说文作□。按玉篇亦作□。□变也。从氏丅。本大于末也。各本无下本二字。小徐作从氏而大徐末也。亦误。今正从氏下者，氏，犹是，谓此木之下。下者，木本也。木干大于上体。故制其字从氏下。读若厥。居月切。十五部。2027文二
　　路径：段注说文□第十二卷□氏部
　　标题：氐dǐ
　　注解：至也。氐之言抵也。凡言大氐，犹大都也。本也。小徐本有此二字。氐为本。故柢以会意。国语曰：天□见而水涸。韦曰。天□，亢氐之闲。从氏下箸一。箸直略切。会意也。许书无低字。底，一曰下也。而昏解云。从日，氐省。氐者，下也。是许说氐为高低字也。广韵都奚切。玉篇丁兮切。十五部。大徐丁礼切。一，地也。一之用甚多。故每分别解之。凡氐之属皆从氐。2028
　　路径：段注说文□第十二卷□氐部
　　标题：□yìn
　　注解：卧也。按篇，韵皆音印。又音致。仆也。疑认为氐声而易其音耳。从氐垔声。于进切，十三部。
　　路径：段注说文□第十二卷□氐部
　　标题：□dié
　　注解：触也。广韵。陟栗切。手拔物也。从氐失声。徒结切。十二部。
　　路径：段注说文□第十二卷□氐部
　　标题：□xiào
　　注解：阙。小徐作家本无注，锴云。一本无此篆。此云家本无注，疑许冲之言也。按广雅释诂云。□，误也。曹宪乎孝反。然则其字从氐，学省声。形音义皆可考。篇，韵音晧。古音在三部。文四
　　路径：段注说文□第十二卷□氐部
　　标题：戈ɡē
　　注解：平头□也。考工记。冶氏为戈。广二寸。内倍之。胡三之。援四之。倨句外博。重三锊。郑曰：戈，今句子戟也。或谓之鸡鸣。或谓之拥颈。内谓胡以内接柲者也。长四寸。胡六寸。援八寸。戈，句兵也。主于胡也。俗谓之曼胡以此。郑司农云，援，直刃也。胡其子。按依先郑戈有直刃，则非平头也。宋黄氏伯思始疑郑注。近程氏瑶田考戈刃如剑横出而稍倨。所谓援八寸也。援之下近柲为胡。连上为刃。所谓胡六寸也。其横毌于柲而外出者凡四寸。所谓内倍之也。戈戟之金非冒于柲之首。皆为之内。横毌外出。且于胡之近柲处为三孔。缠缚于柲以固之。古戈戟时有存者。核之可知也。说详通艺录。按许说戈为平头戟。从弋以一象之。然则戈刃之横出无疑也。横出故谓之援。援，引也。凡言援者皆谓横引之。直上者不曰援也。且戈戟皆句兵。矛刺兵。殳□兵。殳嫥于□者也。矛嫥于刺者也。戟者兼刺与句者也。戈者兼句与□者也。用其横刃则为句兵。用横刃之喙以啄人则为□兵。□与句相因为用。故左氏多言戈击。若晋中行献子梦厉公以戈击之。齐正何以戈击子之。解其左肩。郑子南逐子晳。击之以戈。卫齐氏用戈击公孟。公鲁以背蔽之。□肱。以中公孟之肩。鲁昭公将以戈击僚柤。楚盗以戈击昭王。王孙由余以背受之。中肩。越灵姑浮以戈击阖庐。伤将指。齐□公执戈将击陈成子。卫石乞盂黡敌子路。以戈击之。□缨。皆言击不言刺。惟卢蒲癸以寝戈自后刺子之言刺。葢癸与王何同用戈。癸逼近子之故言刺。王向去子之稍远故言击。且二人一在后一在前。相为掎角也。若长狄侨如，鲁富父终甥摏其喉以戈杀之。由长狄长三丈。旣获之不能杀之。故自下企上以舂其喉也。自下舂其喉。计长狄长不过二丈。容旣获之后。身横于地而杀之。摏亦击也。言曰：戈，楚谓之釨。凡戟而无刃，秦晋之闲谓之釨。或谓之鏔。吴杨之闲谓之戈。东齐秦晋之闲谓其大者曰镘胡。其曲者谓之钩釨镘胡。文言釨钩镘字皆转写讹俗。古只作句孑曼。云无刃者，谓无直刃也。云句子者，谓其为句兵，取义于无右臂之孑也。云曼胡者，取义于曲处如□领之肥大也。详绎郑注本无不同。所引先郑乃不可从。从弋，谓秘长六尺六寸。一衡之。象形。衡各本作横。依许全书例正。弋之首一横之而已矣。先郑云。援为直刃，胡其孑。非也。古禾切。十七部。凡戈之属皆从戈。2029
　　路径：段注说文□第十二卷□戈部
　　标题：肈zhào
　　注解：上讳。按许原书无篆体。但言上讳。后人乃补此篆。说详示部。上讳者，汉和帝讳也。后汉书作肈。李贤引伏无忌古今注曰：肈之字曰始。音兆。许愼说文肈音大小反。上讳也。伏，许并汉时人。而帝讳不同。葢应别有所据。玉裁按古有肈无肇。从戈之肈，汉碑或从殳。俗乃从攵作肇，而浅人以窜入许书攴部中。玉篇曰：肇俗字。五经文字戈部曰：肈作肇，讹。广韵有肈无肇。伏侯作古今注时□无从攵之肇。李贤注后汉书亦□不至认肈肇为二字。葢伏侯作肁，与许作肈不同。和帝命名之义取始。肁者，始开也。引申为凡始。故伏云讳肁，而易之之字作始。实则汉人肁字不行。只用肈字训始。如诗生民传，夏小正传可证。外闲所讳者肈也，故许云讳肈此则伏，许不同之由。章怀之所疑。而今日后汉书正文作肇讹也。李舟切韵云。肈，击也。其字从戈，肁声。形音义皆合直小切。许讳其字故不为之解。今经典肈字俗讹从攵。不可不正。攴部妄窜之肇，今已芟去。
　　路径：段注说文□第十二卷□戈部
　　标题：□jǐ
　　注解：有枝兵也。兵者，械也。枝者，木别生条也。戟为有枝之兵。则非若戈之平头。而亦非直刃似木枝之衺出也。戈刃之倨句平而稍侈，故曰外博。戟则大侈倨句一矩有半，故可刺可句。考工记冶氏。戟广寸有半寸。内三之。胡四之。援五之。倨句中矩。与刺重三锊。郑曰：戟，今三锋戟也。内长四寸半。胡长六寸，援长七寸半。三锋者胡直中矩言正方也。郑司农云，刺谓援也。□谓刺者，箸柲直前如鐏者也。戟胡横贯之。胡中矩，则援之外句磬折与。通艺录曰：内三之，谓戟柄横出柲外者四寸有半也。胡四之，谓上连刃直而下垂者长六寸也。援五之，谓衺上之刃长七寸半也。刺者，谓横出之内有锋也。倨句中矩者，谓刺横胡直正方之形也。不言援之倨句言刺之倨句者，戟为句兵。中矩者主于句也。据二仪宝录双枝为戟，独枝为戈以为证。说与郑注大乖异。然恐程说近是。方言匽戟，广雅作偃戟。偃者，仰也。据衺上之刃名之也。周礼棘门。明堂位越棘大弓。左传子都拔棘以逐之。棘皆训戟。棘者，刺也。戟有刺，故名之曰棘。衺者为援，则横者为棘，为刺也。张揖注子虚赋曰：雄戟，胡中有□者，□同歫。葢于直垂之胡之中为横出者，是曰□。□亦有锋。故方言三刃枝。郭注云。今戟胡(胡字今增)中有小孑刺者。所谓雄戟也。然则合援与刺与□是为三刃枝。郑所谓三锋戟者又不如是。古制茫昧难知。但曰援者□非直刃。凡左传言公戟其手。诗毛传言拮据，戟挶也。许书言挶，戟持也。据，戟挶也。史言须□如戟。皆取衺出。不取直上。是则信而有征耳。方言曰：戟无刃，吴杨之闲谓之戈。然则戟者，戈之有刃者也。戟亦非直刃。谓之有刃者何。其刃几于直也。少仪曰：戈有刃者椟。戈之分别有刃无刃古矣。左传。狂狡辂郑人。郑人入于井。倒戟而出之。获狂狡。此用援刺郑，人不中。郑人攀柲刺而上也。或以戟钩栾乐□肘而死。则援与刺皆兼钩刺之用矣，灵辄倒戟以御公徒而免赵盾。此主于用援也。许云有枝兵者，援刺皆得云枝。从戈干省。省作声者，误。今依徐铉正。从干犹从弋。谓柲长丈有六尺也。从戈者，其器戈之属也。纪逆切。按大徐有读若棘三字。非也。释名。戟，格也。傍有枝格也。古音秦风与泽作为韵。古音在五部。读如脚。《周礼》：“□，长丈六尺。”考工记曰：车□常。
　　路径：段注说文□第十二卷□戈部
　　标题：戛jiá
　　注解：□也。广雅曰：戛，戟也。本此。西京赋。立戈迤戛。薜解云。戈谓句孑戟也。戛，长矛也。与许不合。康诰。不率大戛。释诂。戛，常也。此谓戛同楷。皋陶□。戛击鸣球。明堂位作揩击。扬雄赋作拮隔。此谓戛同扴。皆六书中之叚借。从戈□。□者，头也。谓戟之头略同戈头也。会意。古黠切。十五部。读若棘。按棘在一部。相去甚远。疑本作读若子而误。〇戟戛二篆与戈篆同类。立文本相连。惟因上讳之字例必部首以下第一字出之。故使戈戟二篆相隔。各本乃又移戎戣□三篆于戟前。非也。今正。
　　路径：段注说文□第十二卷□戈部
　　标题：戎rónɡ
　　注解：兵也。兵者，械也。月令。乃敎于田猎。以习五戎。注。五戎谓五兵：弓矢、殳、矛、戈、戟也。按周礼司兵掌五兵。郑司农云。戈、殳、戟、酋矛、夷矛。后郑云。此车之五兵也。步卒之五兵，则无夷矛而有弓矢。兵之引申为车卒，步卒。故戎之引申亦为卒旅。兵可相助。故引申之义，小雅丞也无戎传曰戎，相也。又引申为戎狄之戎。又民劳传。戎，大也。方言。戎，大也。宋鲁陈卫之闲语。又郑诗笺云。戎犹女也。犹之云者，以戎汝双声而通之也。戎有读若汝者，常武之诗是也。又有读若輮者，常棣之诗是也。从戈甲。金部曰：铠者，甲也。甲亦兵之类。故从戈甲会意。如融切。九部。□，古文甲字。日部早篆下及此，小徐皆有此五字。大徐皆□之。由古文甲，小篆甲所异甚微故也。汉隶书早字平头，如小篆本平头。古文乃出头作□，转写旣久，惑不能别。于日部及此□去五字。于甲篆则用出头者为小篆。别取汗□所载异体为古文。皆非也。今一一正之。2031
　　路径：段注说文□第十二卷□戈部
　　标题：戣kuí
　　注解：周制：侍臣执戣，立于东□，兵也。见周书顾命。某氏传曰：戣瞿皆戟属，郑云，戣瞿葢今三锋矛。王肃则曰：皆平器之名。许不言何兵。略同子雍也。从戈癸声。渠追切。十五部。
　　路径：段注说文□第十二卷□戈部
　　标题：□ɡān
　　注解：盾也。盾下曰：瞂也。按瞂字必浅人所改。循全书之例，必当云□也。二篆为转注。浅人不识□为干戈字。读侯旰切。乃改为瞂。瞂见毛诗。非常语。不当以瞂释盾。干戈字本作□，干，犯也。戟，盾也。俗多用干代□。干行而□废矣。方言，盾，自关而东或谓之瞂。或谓之干。关西谓之盾。孔安国论语注云。干，盾也。□本读如干。浅人以其旱声。乃读与□同。而不知旱□□等字古音读同干也。毛诗兔罝，采□传云。干，扞也。谓干为扞之叚借。干非不可去声。从戈旱声。玉篇，广韵皆云。戟，盾。古寒切。广韵卄八翰未尝出□字。是依唐韵不误者也。不知大徐侯旰切，用何等唐韵耳。十四部。
　　路径：段注说文□第十二卷□戈部
　　标题：贼zéi
　　注解：败也。败者，毁也。毁者，缺也。左传。周公作誓命曰：毁则为贼。又叔向曰：杀人不忌为贼。从戈则声。此云则声。贝部又云败贼者皆从贝会意。据从贝会意之云，是贼（则戈）字为用戈若刀毁贝。会意而非形声也。说稍不同。以周公誓命言。则用戈毁则，正合会意。昨则切。一部。今字从戎作贼。2033
　　路径：段注说文□第十二卷□戈部
　　标题：戍shù
　　注解：守边也。春秋曰：公子买戍卫。从人持戈。会意。伤遇切。按古音读如兽。在三部四部。卫公叔戍。世本作朱。古音朱读如州。2034
　　路径：段注说文□第十二卷□戈部
　　标题：战zhàn
　　注解：斗也。斗各本作鬬。今正。斗者，□士相对。兵杖在后也。左传曰：皆陈曰战。战者，圣人所愼也。故引申为战惧。从戈单声。之扇切。十四部。2035
　　路径：段注说文□第十二卷□戈部
　　标题：戏xì
　　注解：三军之偏也。偏若先偏后伍，偏为前拒之偏。谓军所驻之一面也。史汉项羽纪，高帝纪皆曰：诸侯罢戏下。各就国。师古曰：戏，军之旌旗也。音许宜反。亦读曰麾。又窦田灌韩传。灌夫率壮士两人。及从奴十余骑。驰入吴军。至戏下。所杀伤数十人。师古曰：戏，大将之麾也。读与麾同。又音许宜反。按颜说必本旧音义。似与许说小异。然相去不远。度旧音义必有用许说者矣。一曰兵也。一说兵械之名也。引申谓为戏豫，为戏谑。以兵杖可玩弄也。可相斗也。故相狎亦曰戏谑。大雅毛传曰：戏豫，□豫也。从戈□声。香义切。古音葢在十七部。读如□。□，从豆从虍。鬳，从鬲从虍。虍皆谓器之饰非声也。2036
　　路径：段注说文□第十二卷□戈部
　　标题：□dié
　　注解：利也。利者，铦也。一曰剔也。剔当作□。详髟部。从戈呈声。徒结切。按呈声当在十一部。而大部□，金部□，递用为声。则十一部十二部合音冣近之理也。山海经戜国，戜民国。今讹作臷。
　　路径：段注说文□第十二卷□戈部
　　标题：或yù
　　注解：邦也。邑部曰：邦者，国也。葢或国在周诗为古今字。古文只有或字。旣乃复制国字。以凡人各有所守。皆得谓之或。各守其守，不能不相疑。故孔子曰：或之者，疑之也。而封建日广。以为凡人所守之或字未足□之。乃又加口而为国。又加心为惑。以为疑惑当别于或。此孳乳□多之理也。旣有国字。则国训邦，而或但训有。汉人多以有释或。毛公之传诗商颂也。曰域，有也。传大雅也。曰囿，所以域养离兽也。域卽或。考工记梓人注。或，有也。小雅天保笺，郑论语注皆云。或之言有也。高诱注淮南屡言或，有也。毛诗九有，韩诗作九域。纬书作九囿。葢有，古音如以。或，古音同域。相为平入。从囗羽非切。戈，□守其一。从三字会意。于逼切。广韵分域切雨逼，或切胡国。非也。一部。一，地也。解从一之意。域，或或从土。旣从口从一矣。又从土。是为后起之俗字。
　　路径：段注说文□第十二卷□戈部
　　标题：□jié
　　注解：□也。斤部曰：□者，□也。二篆为转注。商颂。九有有□。笺云。九州岛齐壹□然。大雅。□彼淮浦。传云。□，治也。从戈雀声。昨结切。十五部。按雀声在二部。于古音不合。葢当于双声合韵求之。
　　路径：段注说文□第十二卷□戈部
　　标题：□kān
　　注解：杀也。杀者，戮也。按汉，魏，六朝人□堪戡□四字不甚区别。左传王心弗堪，汉五行志作王心弗□。胜也。从戈今声。口含切。古音在七部。《商书》曰：“西伯旣□黎。”西伯戡黎文。今作戡黎。许所据作□黎。邑部□下又引古伯戡□。其乖异或因古文今文不同与。尔雅曰：堪，胜也。郭注引书西伯堪黎葢训胜。则堪为正字。或叚□，或叚戡，又或叚□。皆以同音为之也。
　　路径：段注说文□第十二卷□戈部
　　标题：戕qiānɡ
　　注解：枪也。枪者。歫也。歫谓相抵为害。小雅。曰予不戕。传曰：戕，残也。此戕之正义。下文称左氏例，为别一义。它国臣来弑君曰戕。春秋宣十八年。邾人戕鄫子于鄫，左氏传曰：凡自虐其君曰杀。(唐石经作凡自内非)自外曰戕。贾注。邾使大夫往残贼之。按襄卅一年左传曰：阍戕戴吴。阍，越俘也。戴吴，吴余祭也。故亦曰戕。从戈丬声。在良切。十部。
　　路径：段注说文□第十二卷□戈部
　　标题：戮lù
　　注解：杀也。杀下曰：戮也。二篆为转注。古文或叚翏为之。又勠力字亦叚戮为勠。从戈翏声。力六切。三部。2038
　　路径：段注说文□第十二卷□戈部
　　标题：戡kān
　　注解：刺也。刺者，直伤也。平直皆得云刺，经史多叚此为堪胜字。从戈甚声。竹甚口含二切。按竹甚古音也。七部。
　　路径：段注说文□第十二卷□戈部
　　标题：戭yǎn
　　注解：长枪也。枪者，歫也。谓以长物相刺。通俗文曰：剡木伤盗曰枪。按枪非古兵器。戭亦非器名。取枪歫之义耳。今之用金曰枪者，则古之矛也。故戭字厕于此。不与器物为伍。从戈寅声。弋刃以浅二切。按刃当用忍，弋忍古音也。十二部。《春秋传》有梼戭。高阳氏才子八恺之一也。见左传文十八年。汉书作□，集韵无□。
　　路径：段注说文□第十二卷□戈部
　　标题：□zāi
　　注解：伤也。伤者，刃也。此篆与烖菑音同而义相近。谓受刅也。从戈才声。祖才切。一部。凡烖载胾之类以为声。2039
　　路径：段注说文□第十二卷□戈部
　　标题：戬jiǎn
　　注解：灭也。灭者，□也。□之义兼美恶。故灭之义亦兼美恶。凡□皆得云灭。亦皆得云戬也。天保曰：俾尔戬谷。朱子曰：戬，□也。谷，善也。此注甚合古义。尔雅。履，戬，祓，福也。此谓樛木之福履，天保之戬谷，卷阿之祓禄皆得训福。履本不训福。与福连文，则可训福矣。戬祓本不训福，与谷禄连文，则亦可训福矣。皆于□字摘一字以释□字之义。毛公仍之曰戬，福也。而履禄也，茀小也，则不相袭矣。古人之文，贵善读之。所谓不以文害辞，不以辞害志。许于戬不袭尔雅，毛传。斯善读尔雅，毛传者也。今之能善读者葢尟矣。从戈晋声。卽浅切。古音在十二部。读如荩。《诗》曰：“实始戬商。”鲁颂閟宫文。今诗作翦。按此引诗说叚借也。毛传曰：翦，齐也。许刀部曰。□，齐□也。□之字多叚翦为之。翦卽□，戬者，□之叚借。毛云□齐也者，谓周至于大王。规模气象始大。可与商国并立。故曰齐。绵诗古公以下七章是也。非翦伐之谓。若不通毛传，许书之例。竟谓大王灭商。岂不事辞俱窒碍乎。毛意谓戬卽□。许说其本义以明转注。复引诗字以明叚借。□公之例皆寻绎全书而可得。不则以文害辞，谓大王有翦商之志矣。夫诗明言翦商而见大王之德盛。后儒言有翦商之志，而大王之心遂不可问。鸣呼。是非不知训诂之祸也哉。
　　路径：段注说文□第十二卷□戈部
　　标题：□jiān
　　注解：绝也。绝者，刀□丝也。引申为凡□之偁。□之亦曰□。与歼义相近。从从持戈。二人持戈，会意。子廉切。七部。一曰田器古文。一说谓田器字之古文如此作也。田器字见于全书者，铦鈂钤鎌皆田器。与□同音部，朱宷为何字之古文。疑铦字近之。此如铫本田器。斗部作□。云出尔雅。古一字不□一体也。读若咸。一曰读若《诗》“攕攕女手”。咸攕古音皆在七部。
　　路径：段注说文□第十二卷□戈部
　　标题：武wǔ
　　注解：楚庄王曰：庄，上讳也。不当用。古庄壮通用。谥法固取壮非取艹，周书。兵甲亟作，庄。睿圉克服，庄。胜敌志强，庄，武而不遂，庄。皆壮字也。后人以庄代之耳。此庄王必本作壮。若讳庄之字曰严，乃汉法。许则从左氏古文。典下云。庄都说。亦当作壮。晋语有壮驰兹。葢古姓本作壮。后乃尽改为庄。“夫武，定功戢兵。故止戈为武。”宣十二年左传文。此檃桰楚庄王语以解武义。庄王曰：于文止戈为武。是仓颉所造古文也。只取定功戢兵者，以合于止戈之义也。文之会意已明。故不言从止戈。文甫切。五部。大雅履帝武敏传曰：武，迹也。此武之别一义也。2040
　　路径：段注说文□第十二卷□戈部
　　标题：戢jí
　　注解：臧兵也。周颂时迈曰：载戢干戈。载櫜弓矢。传曰：戢，聚也。櫜，韬也。聚与藏义相成。聚而藏之也。戢与辑音同。辑者。车舆也。可聚诸物。故毛训戢为聚。周南传亦云。揖揖，会聚也。周语。夫兵戢而时动。动则威。颧则玩。玩则无震。戢与颧正相对。故许易毛曰藏。以其字从戈。故曰藏兵。从戈咠声。阻立切。七部。《诗》曰：“载戢干戈。”
　　路径：段注说文□第十二卷□戈部
　　标题：戠zhī
　　注解：阙。从戈从音。大徐如此。小徐无从戈从音。有职从止古职字古之职役皆执千戈十四字。葢后人笺记之语。非许语也。其义其音皆葢阙矣。考周易朋盍簪。虞翻本簪作戠。云戠，聚会也。旧读作撍，作宗。释文云，荀作撍。京作宗。阴弘道云。张揖字诂□撍同字。按此戠当以音为声。故与朁声疌声为伍。然尚书厥土赤埴，古文作赤戠。是戠固在古音弟一部也。一部内意亦从音。音未必非声。葢七部与一部合韵之理。之弋切。一部。2041
　　路径：段注说文□第十二卷□戈部
　　标题：戋cán
　　注解：贼也。此与残音义皆同。故残用以会意。今则残行而戋废矣。篇，韵皆云伤也。残与□通。故周礼注曰：虽其潘灡戋余不可亵也。周易。束帛戋戋。子夏传作残残。皆□余之意也。从二戈。会意。昨千切。十四部。《周书》曰：“戋戋。”句绝。周书秦誓文也。今书□□善谝言。言部引之。古文尚书也。此称戋戋，□□之异文。今文尚书也。春秋公羊传曰：惟諓諓善竫言。俾君子易怠。刘向，九叹曰：谗人諓諓。孰可愬兮。王逸注引书諓諓靖言。汉书李寻传曰：昔秦穆公说諓諓之言。任仡仡之勇。諓卽戋。许作戋为本字。他家作諓，加之言旁也。巧言也。也字今补。按公羊音义引贾逵外传注曰：諓諓，巧言也。许正用待中说释戋戋。与上贼义少别。此正如圛训回行，而引洪范曰圛释之曰升云半有半无也。垐训以土增大道，而引尧典墍谗说释之曰疾恶也。皆是一例。或本称戋戋凈言。又曰戋戋巧言也。转写有夺文未可定耳。文二十六　重一
　　路径：段注说文□第十二卷□戈部
　　标题：戉yuè
  </div>
  <div class="pagination">
   <a href="说文解字注_page239.html">
    上一页
   </a>
   <span>
    ...
   </span>
   <a href="说文解字注_page235.html">
    235
   </a>
   <a href="说文解字注_page236.html">
    236
   </a>
   <a href="说文解字注_page237.html">
    237
   </a>
   <a href="说文解字注_page238.html">
    238
   </a>
   <a href="说文解字注_page239.html">
    239
   </a>
   <span class="current-page">
    240
   </span>
   <a href="说文解字注_page241.html">
    241
   </a>
   <a href="说文解字注_page242.html">
    242
   </a>
   <a href="说文解字注_page243.html">
    243
   </a>
   <a href="说文解字注_page244.html">
    244
   </a>
   <a href="说文解字注_page245.html">
    245
   </a>
   <span>
    ...
   </span>
   <a href="说文解字注_page241.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
