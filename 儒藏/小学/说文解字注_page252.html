<!DOCTYPE html>
<html>
<head>
    <meta charset="UTF-8">
    <title>说文解字注 - 第 252 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 252 页/共 283 页</h1>
    <div class="content">　　标题：繛chuò
　　注解：□也。淇澳毛传曰：绰，缓也。从□卓声。昌约切。二部。绰，繛或省。今多如此作。
　　路径：段注说文□第十三卷□□部
　　标题：□huǎn
　　注解：繛也。纟部曰：纾，缓也。然则缓，纾也。从□，爰省。胡管切。十四部。大徐管作玩：非。缓，□或省。今多如此作。文六　重二
　　路径：段注说文□第十三卷□□部
　　标题：丝sī
　　注解：蚕所吐也。吐者，写也。从二纟。息兹切。一部。凡丝之属皆从丝。
　　路径：段注说文□第十三卷□丝部
　　标题：□pèi
　　注解：马□也。从丝车。各本篆文作辔，解作从丝从軎。五经文字同，中从轴末之軎也。惟广韵六至辔下云：说文作□。此葢陆法言、孙愐所见说文如此，而仅存焉。以丝运车，犹以□挽车，故曰□与连同意，只应从车，不烦从軎也。今据以正误。与连同意。见连辇二字下。兵媚切。十五部。《诗》曰：“六□如丝。”小雅皇皇者华文。此非以证□字，乃以释从丝之意也。六□如丝毛传曰：言调忍也。如丝，则是以丝运车。故其字从丝车。凡引经说会意之例如此。
　　路径：段注说文□第十三卷□丝部
　　标题：□ɡuān
　　注解：织□丝毌杼也。织字下各本衍绢字，玉篇又误缉，今□。以丝各本误作从纟，毌作贯，今正。杼者，机之持纬者。毌，穿物持之也。以丝贯于杼中而后织，是之谓□。杼之往来，如□机合开也。从丝省，卝声。卝者，□字也。铉等云古磺字，非也。古还切。十四部。卝，古文□字。各本无此五字，今补。说详□部。文三
　　路径：段注说文□第十三卷□丝部
　　标题：率shuài
　　注解：捕鸟毕也。毕者，田网也。所以捕鸟。亦名率。按此篆本义不行。凡□训将□也，□训先导也皆不用本字而用率，又或用帅。如绵传云率循也，北山传云率循也，其字皆当作□是也，又详帅下。左传藻率。服虔曰：礼有率巾，卽许书之帅也。象丝网，谓〈冫幺冫〉。上下其竿柄也。上其竿之露者，下其柄也。毕网长柄。所律切。十五部。凡率之属皆从率。2131文一
　　路径：段注说文□第十三卷□率部
　　
　　标题：虫huǐ
　　注解：一名□，尔雅释鱼：蝮，虫。今本虫作虺。博三寸，首大如擘指。释鱼文。擘指，大指也。郭云：此自一种蛇，人自名为蝮虺。今蝮蛇细颈，大头，焦尾，色如艾绶文，文闲有毛似猪鬣，鼻上有针。大者长七八尺，一名反鼻。非虺之类。此足以明此自一种蛇。按此注见斯干正义及小颜田儋传注。郭意尔雅之蝮今无此物，今之蝮蛇非尔雅之蝮蛇也。象其卧形。虫篆象卧而曲尾形。它篆下云虫也，象冤曲垂尾形。许伟切。十五部。物之□细，或行或飞，或飞二字依尔雅释文补。或毛或□，□见衣部，但也。俗作蠃，非。或介或鳞，□虫为象。按以为象，言以为象形也。从虫之字多左形右声，左皆用虫为象形也。月令：春，其虫鳞。夏，其虫羽。中央，其虫倮。虎豹之属，恒浅毛也。秋，其虫毛。冬，其虫介。许云或飞者，羽也。古虫虫不分，故以虫谐声之字多省作虫，如融赨是也。鳞介以虫为形，如螭虬□蚌是也。飞者以虫为形，如蝙蝠是也。毛□以虫为形。如蝯蜼是也。凡虫之属皆从虫。
　　路径：段注说文□第十三卷□虫部
　　标题：蝮（□）fù
　　注解：虫也。是曰转注，考老之例也。招□曰：蝮蛇蓁蓁。从虫□声。芳目切。三部。玉裁按虫蝮二篆说解，葢有疑焉。许它下解云虫也。从虫而长，象冤曲□尾形。虫篆下说云象其卧形。然则虫乃不□尾之它，它乃□尾之虫，二篆实一字也。乃解虫为蝮。援尔雅博三寸，头大如擘以实之。依尔雅之形，则头广一寸身广三寸必四足之它乃有此形。而许所之言云象其卧，象其冤曲□尾者，必无足之它，而非四足之它也。无足为它之常形，故其卧曰虫，舒之曰它。而龟□篆从它篆之上体，亦未尝非虫篆之上体也。然则以蝮训虫似非许意矣。况尔雅蝮虫在释鱼，陆云今作虺，寻其形皃非无足之它。诸书皆云至毒。则卽字林所谓蝝听之类。故景纯亦云今俗细颈大头之蝮它，非尔雅之蝮它。许书以虽虺蜥蝘蜓蚖六篆同四足者类记，葢许意虫为无足它，虺为四足它，各不相涉。尔雅古本作蝮虫，乃是借虫以为虺。博三寸首大如擘者，乃虺之形，非虫之形。许书虫篆下作它也，象其卧形，而无蝮虫也，从虫复声之云，则文从字顺矣。蝮字恐古尔雅只作复，故知许不当有。
　　路径：段注说文□第十三卷□虫部
　　标题：螣ténɡ
　　注解：神它也。荀卿曰：螣蛇无足而飞。毛诗叚借为□字。从虫朕声。徒登切。六部。
　　路径：段注说文□第十三卷□虫部
　　标题：□rán
　　注解：大它可食。从虫冄声。人占切。七部。〖注〗蚦。
　　路径：段注说文□第十三卷□虫部
　　标题：螼qǐn
　　注解：螾也。释虫曰：螼，蚓，蜸蚕。许谓螼也，蚓也，蜸蚕也。一物三名也。蚓，许作螾。从虫堇声。弃忍切。十三部。
　　路径：段注说文□第十三卷□虫部
　　标题：螾yǐn
　　注解：侧行者。考工记：却行，仄行。郑曰：却行，螾衍属。仄行，蟹属。与许异。今观丘蚓实却行，非侧行。郑说长也。丘蚓俗曰曲蟮。汉巴郡有朐忍县，以此虫得名。丘朐曲一语之转也。或讹朐忍为□□，读如蠢润二音，远失之矣。从虫寅声。余忍切。十二部。蚓，螾或从引。
　　路径：段注说文□第十三卷□虫部
　　标题：螉wēnɡ
　　注解：螉□，各本无此二字，今补。虫在牛马皮者。尔雅释文引字林：螉□似□，虫在牛皮者。字林本说文也。郭氏尔雅注：蚣□一作螉□。此谓蜤螽舂黍。从虫翁声。乌红切。九部。
　　路径：段注说文□第十三卷□虫部
　　标题：□zōnɡ
　　注解：螉□也。从虫从声。子红切。九部。
　　路径：段注说文□第十三卷□虫部
　　标题：蠁xiǎnɡ
　　注解：知声虫也。十部曰：肸蠁，布也。释虫曰：国貉，虫蠁。广雅曰：土蛹，蠁虫。从虫乡声。许□切。十部。□，司马相如说从向。乡向声同也。按春秋羊舌肸字叔向。说者向读上声，葢向者，□之省也。以肸蠁为名字。
　　路径：段注说文□第十三卷□虫部
　　标题：蛁diāo
　　注解：虫也。谓虫名也。按玉篇以蛁蟧释之，非也。蛁自虫名。下文蚗下蛁蟟，别一虫名。凡单字为名者，不得与双字为名者相牵混。蛁蟧卽昭蟟，不得以释蛁也。从虫召声。都僚切。二部。
　　路径：段注说文□第十三卷□虫部
　　标题：□cuì
　　注解：虫也。谓虫名。从虫□声。祖外切。十五部。
　　路径：段注说文□第十三卷□虫部
　　标题：蛹yǒnɡ
　　注解：茧虫也。按许于茧曰蚕衣也，于丝曰蚕所吐也，于蚕曰任丝虫也，于□曰蚕化飞□也。蛹之为物，在成茧之后，化□之前，非与蚕有二物也。立文不当曰茧虫，当曰茧中蚕也，乃使先后如贯珠然。疑转写必有讹乱。从虫甬声。余陇切。九部。
　　路径：段注说文□第十三卷□虫部
　　标题：螝ɡuī
　　注解：蛹也。见释虫。颜氏家训曰：庄子螝二首。螝卽古虺字，见古今字诂。按字诂原文必曰古螝今虺，以许书律之，古字叚借也。从虫鬼声。读若溃。胡罪切。十五部。
　　路径：段注说文□第十三卷□虫部
　　标题：蛕huí
　　注解：腹中长虫也。从虫有声。户恢切。古音在一部。
　　路径：段注说文□第十三卷□虫部
　　标题：蛲náo
　　注解：腹中短虫也。仓公列传：诊其病曰蛲瘕。从虫尧声。如招切。二部。
　　路径：段注说文□第十三卷□虫部
　　标题：虽suī
　　注解：佀蜥易而大。易各本作蜴，误。今正。此字之本义也。自借以为语□，尟有知其本义者矣。常棣云：每有良朋。又云：虽有兄弟。传云：每，虽也。凡人竆极其欲曰恣睢。虽卽睢也。按方言守宫在泽中者，东齐海岱谓之螔□。注云：似蜥易大而有鳞。□字疑虽之误。从虫唯声。息遗切。十五部。
　　路径：段注说文□第十三卷□虫部
　　标题：虺huǐ
　　注解：□注鸣者。者字今补。注者，咮字之叚借。许用考工记文也。梓人职云：以注鸣者。郑云：精列属。与许不同也。上文虽下云似蜥易，下文蜥下云蜥易，则虺为蜥易属可知矣。今尔雅以为虫蝮字。《诗》曰：“胡为虺蜥。”小雅节南山文。今诗蜥作蜴，蜴卽蜥字也。从虫兀声。许伟切。十五部。
　　路径：段注说文□第十三卷□虫部
　　标题：蜥xī
　　注解：蜥易也。易下曰：蜥易，蝘蜓。蝘蜓，守宫也。浑言之。此分别蜥易、蝘蜓、荣螈为三，析言之也。方言曰：守宫。秦晋西夏或谓之蠦□，或谓之蜥易。从虫析声。先击切。十六部。蜥亦作蜴。诗胡为虺蜥，今作虺蜴，其音同也。
　　路径：段注说文□第十三卷□虫部
　　标题：蝘yǎn
　　注解：在壁曰蝘蜓，在艹曰蜥易。析言之。从虫匽声。于殄切。十四部。□，蝘或从□。
　　路径：段注说文□第十三卷□虫部
　　标题：蜓diàn
　　注解：蝘蜓也。从虫廷声。徒典切。古音在十一部。一曰螾蜓。一曰谓一名也。
　　路径：段注说文□第十三卷□虫部
　　标题：蚖yuán
　　注解：荣蚖，它医，荣蚖之异名也。释鱼曰：蝾螈，蜥易也。小雅节南山传曰：蜴，螈也。蜴当作易，螈当作蚖。荣蚖或单□蚖，史记龙漦化为玄蚖以入王后宫是也。方言曰：其在泽中者谓之易蜴。(音析。)南楚谓之蛇医，或谓之蝾螈。东齐海岱谓之螔□。□注鸣者。谓与虺皆以咮鸣也。从虫元声。愚袁切。十四部。
　　路径：段注说文□第十三卷□虫部
　　标题：蠸quán
　　注解：虫也。谓虫名。未详何物。释虫有蠸、舆父、守瓜。一曰大螫也。螫者，虫行毒也。大螫者，大行毒也。读若蜀都布名。纟部曰：□，蜀细布也。此谓大螫之读若□。从虫雚声。巨贠切。十四部。
　　路径：段注说文□第十三卷□虫部
　　标题：螟mínɡ
　　注解：虫食谷心者。吏冥冥犯法卽生螟。心各本讹叶。今依开元占经正。释虫、毛传皆曰：食心曰螟，食叶曰□，食根曰蟊，食节曰贼。云吏冥冥犯法卽生螟，正为食心言之。惟食心，故从虫冥会意。从虫冥，冥亦声。此从宋本及小徐本。莫经切。十一部。按铉本于此下妄增又螟蛉三字。宋本所无。且螟□，桑虫也。见下文。字不作蛉。
　　路径：段注说文□第十三卷□虫部
　　标题：蟘tè
　　注解：虫食苗叶者。见尔雅、毛传。吏气贷则生蟘。貣各本作贷。今正。气、貣皆求也。贝部曰：貣从人求物也。冥螟、貣□皆叠韵。左传曰：妖由人兴也，人无衅焉，妖不自作。故螟、□、蟊之害皆由吏。郑笺大田云：明君以正己而去之。正己可去，则不正可招。李巡、孙炎皆谓由政所致也。从虫貣，貣亦声。各本篆作蟘，解作从虫贷，贷亦声。今正。徒得切。一部。叚螣字为之。一部与六部合声也。《诗》曰：“去其螟□。”小雅大田文。今诗作螣，叚借字也。
　　路径：段注说文□第十三卷□虫部
　　标题：虮jǐ
　　注解：虱子也。虱，啮人虫也，子其□也。战国策作几瑟，叚借字。一曰齐谓蛭曰虮。释鱼蛭虮注曰：今江东呼水中蛭虫入人肉者为虮。从虫几声。居豨切。十五部。
　　路径：段注说文□第十三卷□虫部
　　标题：蛭zhì
　　注解：虮也。此蒙上虮字第二义释之，似后人所移，原书当不在是。水蛭者，今之马黄。旣是水物，当与下蛟螭虬蜦为类。蛭虮，释鱼文。从虫至声。之日切。十二部。
　　路径：段注说文□第十三卷□虫部
　　标题：蝚róu
　　注解：蛭蝚，至掌也。释虫文。郭云：未详。本艹经：水蛭味咸。一名至掌。是名医谓卽水蛭也。从虫柔声。耳由切。三部。
　　路径：段注说文□第十三卷□虫部
</div>
    <div class="pagination">
<a href="说文解字注_page251.html">上一页</a><span>...</span><a href="说文解字注_page247.html">247</a><a href="说文解字注_page248.html">248</a><a href="说文解字注_page249.html">249</a><a href="说文解字注_page250.html">250</a><a href="说文解字注_page251.html">251</a><span class="current-page">252</span><a href="说文解字注_page253.html">253</a><a href="说文解字注_page254.html">254</a><a href="说文解字注_page255.html">255</a><a href="说文解字注_page256.html">256</a><a href="说文解字注_page257.html">257</a><span>...</span><a href="说文解字注_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
