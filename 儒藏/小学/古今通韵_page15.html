<!DOCTYPE html>
<html>
 <head>
  <meta charset="utf-8"/>
  <title>
   古今通韵 - 第 15 页/共 17 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今通韵 - 第 15 页/共 17 页
  </h1>
  <div class="content">
   古今通韵卷十

&lt;经部,小学类,韵书之属,古今通韵&gt;
　　钦定四库全书
　　古今通韵卷十一
　　翰林院检讨毛奇龄撰
　　入声
　　一屋【一屋】　　　　二沃【二沃三烛】
　　三觉【四觉】　　　　四质【五质　六术七栉　附九迄】
　　五物【八物】　　　　六月【十月十一没】
　　七曷【十二曷十三末】　　　八黠【十四黠十五辖】
　　九屑【十六屑十七薛】　　　十药【十八药十九铎】
　　十一陌【二十陌　二十一麦二十二昔】
　　十二锡【二十三锡】　十三职【二十四职二十五徳】
　　十四缉【二十六缉】　十五合【二十七合二十八盍】
　　十六叶【二十九叶　三十帖三十一业】
　　十七洽【三十二洽　三十三狎三十四乏】
　　一屋【独用】
　　古韵【屋沃觉药陌锡职】
　　回互通转【寘未霁泰卦队屋沃觉药陌锡职　御遇个祃啸效号宥屋沃觉药陌锡职】
　　皮袭美吴中苦雨百韵诗有礼韵所无者防字【渍米未离防】锔字【人人牢于锔】凡宋韵俱无者趚字【墙下深趢趚】
　　畜字有敕六许六二音其音许六者以与宋神宗讳顼吁玉切同音士子陈请廻避而当时礼部看详不能裁决但云随经史出处释音用之致士子惶惑凡塲屋畜字俱代蓄字不成文理后毛氏増韵又谓吁玉与许六不同吁是角音许是羽音夫不能辨音展转廻避固已可笑若以为吁是嘘口出声属角许是蹙口出声属羽则蹙口嘘口何所立例吾不知所谓嘘口者何等也世多讲切法穿凿无理往往有此识者正之
　　增韵添萧字引周礼甸师注读缩为证添奥字引卫诗瞻彼淇奥读澳为证此俱三声字照旧不録
　　角之读禄毕竟是转音不是直音故甪在屋部解作兽名即不然亦兽角挺然之貌全与角字有别汉四皓有甪里先生是也唐李济翁作资暇録见角与屋通每读作禄遂谓甪即角字之误系后人伪为之是皆臆见妄而今入遵之若科律直谓无甪字止有角字何少见多怪一至是耶
　　【一屋】屋【乌谷切舍也夏屋大俎也】剭【易其刑剭注重刑也一曰刑在頄为剭】□【墨刑名】　牍【徒谷切书版又乐器周礼笙师掌教舂牍注以竹筑地取声】读【诵】犊【牛子又采名】防【殇胎】髑【髑髅】渎【水沟曰渎又四渎】黩【垢也又黝貌通作渎易再三黩】讟【痛怨也又谤也】匵【匮也小棺也】独【单也老而无子也】韇【所以藏弓矢者又仪礼执筮抽韇藏筮之器】嬻【媟慢也】瓄【玉器又圭名】韣【弓衣】碡【碌碡田器】防【騼防野马】【说文通沟以防水】襡【韬藏也礼记敛簟而襡之】毂【古禄切毂居轮之中为辐所凑】谷【山间水道】谷【百谷之总名又善也禄也】糓【上同】□【木名似楮可为晋书王羲之制穷万□之皮】瑴【防玉】□【布谷鸟】濲【水名】　縠【瑚谷切绉纱也】斛【量名】觳【盛□巵一曰射具】槲【木名】【蝼蛄别名】礐【石声】【水声】蔛【石草】□【水菜可食】防【齿声】防【箱防盛米器】焀【火貌】　哭【空谷切哀声】防【未烧瓦】防【卵也】□【土】　秃【他谷切无髪也】防【诋防狡猾也一曰相欺诋】鵚【鵚鹙鸟名】速【桑谷切疾也召也】蔌【菜茹摠名又蔌蔌陋也】梀【赤梀木名】餗【鼎实】樕【朴樕小木】遬【蹙遬也礼记见所尊齐遬注犹蹙蹙也齐音咨】觫【觳觫恐惧貌】涑【水名左传伐我涑川】□【牡茅也或作簌】□【防□虫名】嗽【吮】　禄【卢谷切居官所给廪也】碌【多石貌】鹿【山兽】簏【竹箧也晋刘栁书簏通作盝】漉【水下貌】渌【上同】麓【山足】摝【振也周礼大司马摝铎】琭【玉名又老子琭琭如玉言少也】录【录录犹碌碌也】辘【车轨道谓之轣辘一作歴录】盝【也濯也考工记沃而盝之又竭也通作鹿月令毋鹿陂池】【上同】騼【野马】防【罜防小罟】睩【视貌九辨曼睩】簶【弧簶箭室也出音谱】樚【樚栌井上汲水木】【上同轳圆转也通作辘】甪【兽角挺貌一曰兽名又汉四皓有甪里先生】□【车声】蔍【蔍葱草】□【祭也】【大雨】【舟名】鏕【钜鹿郡名】螰【螇螰蟪蛄也】□【捕鱼具】□【□□眼浄也】鄜【地名】娽【埤苍云颛顼妻名又文随从也战国毛遂曰公等娽娽汉马援传作陆陆通作录】　熇【呼木切炎气也】豰【猿属南都赋縠玃猱延戏其巅】嚛【大歠声】【羮】　族【昨木切宗族】凿【凿镂花叶】　蔟【千木切蔟攒也周礼有硩蔟氏蔟雀巢】瘯【瘯瘰疥癣也左传不疾瘯蠡】簇【小竹】梀【短椽】防【碌防石貌】趗【趗趗局小也】　镞【作木切矢镝也】　仆【蒲木切周礼仆又附也一曰仆仆烦琐貌】暴【日干也又显示也】曝【上同】瀑【飞泉悬水】□【短人】朴【朴樕】　孰【神六切谁也】熟【食饪也又稔也】塾【门侧之堂谓之塾礼记家有塾】淑【善也和也】婌【后宫女官名】　扑【普木切小击也杖也】墣【块也】醭【酒上生白曰醭】泺【齐鲁间水名】扑【拂着也又荀子若驭扑马未调习之马也】骲【骨镞名也】　濮【博木切水出东郡濮阳】朴【棫朴木卜筮丛生貌　曰卜】轐【车伏兔也】纀【尔雅裳削幅谓之纀注削杀其幅深衣之裳也或作幞】襆【上同】□【昌意妻也】　木【莫卜切树木】沐【濯髪也又水名周礼其浸沂沐】鹜【舒鳬】霂【霡霂小雨】毣【汉鲍宣传极竭毣毣之思犹蒙也】婺【车辀上束皮以为饰】鞪【说文车轴束也】艒【小艖】　福【方六切祐也祥也】幅【布帛广也】腹【肚】辐【轮中木之直指者】楅【牛角端横木诗夏而楅衡使不抵触也】蝠【蝙蝠】葍【覆茅也又诗采葍注恶菜也】复【重衣也又上下有道曰复道】复【重也】鍑【釡】輹【车下缚也】【实竹】鶝【戴胜别名】伏【房六切伺也藏也又六月三伏之节】虙【虎貌通作伏】服【车内两马谓之服又衣也事也习也】茯【茯苓】澓【伏流也】菔【芦菔菜名】箙【盛弓弩器】□【上同】鵩【鸮属】馥【香气】垘【土壅曰垘】匐【匍匐伏地貌】【车軨间皮箧古者使奉玉以藏之江总行李赋口持玉】輹【伏于轴以承辐者】□【上同】复【还也答也又始死以衣招魂曰复】洑【水洄流曰洑】鞴【韦囊曰鞴靫盛箭室也】【地室】蝮【芳福切蝗又毒蛇名】覆【反覆也败也倒也】副【剖也裂也】【假髻】　缩【所六切敛也直也】莤【束茅立之祭前灌鬯酒其上是为莤又酾酒谓之莤泲通作缩】蹜【足迫也】谡【起也礼记尸谡晋世说谡谡如松下风】謏【小也学记足以謏闻】樎【马】□【蝍□蚇蠖】　六【力竹切数也又国名】陆【髙平曰陆】戮【杀也辱也】稑【后种先熟曰稑】穋【上同】蓼【草长大貌】□【上同】勠【并力也】僇【痴行也】防【轓防车箱】　逐【直六切追也驱也斥也】轴【毂也又卷轴】蓫【蓫蓫草名即马尾也】柚【织之受经者曰防】舳【舳舻】妯【妯娌】　菊【居六切治墙也通作鞠】蘜【上同】掬【撮也】匊【以两手奉物曰匊】鵴【秸鵴鸟谷也】鞫【穷理罪人也】鞠【曲也告也养也穷也】□【饘】【水厓】防【韭畦】踘【蹋也】　朒【女六切朔而月见东方谓之缩朒又缩朒不任事貌】衄【鼻出血又伤也挫也】衂【上同】恧【慙也】忸【忸怩与恧同】　麴【驱匊切麴蘖酒母也又麴尘华青黄色月令有麴衣】柷【昌六切乐器】俶【善也始也】琡【璋大八寸谓之琡】　育【余六切养也长也】毓【稚也又与育同】鬻【獯鬻】昱【日光】煜【燿也】儥【见也动也长也通作卖】卖【也通作鬻】錥【钨錥温器】防【青经白纬绢】堉【肥囊谓之堉】蜟【复蜟蝉未蜕者出论衡】　肉【如六切肌肉】　粥【之六切糜也又粥粥卑谦貌】祝【飨神之辞又太祝令官名】喌【呼鸡声】　叔【式竹切仲次曰叔】菽【豆】倏【倏忽犬疾走也】鮛【鱼名或作防】儵【青黑缯一曰儵儵罹祸毒也】掓【拾也通作叔诗叔苴】畜【许六切养也田畜也】慉【诗不我能慉谓养骄也一曰痛也贾谊传二指慉】蓄【积也】稸【上同】
　　【蔡泽传力田稸积】防【媚也】荲【羊蹄菜】蓫【上同诗言采其蓫】　竹【张六切竹木之竹】竺【天竺西域国名】筑【乐器】筑【捣也】茿【萹茿草名】　蹴【子六切蹋也逐也】踧【行平易也】蹙【迫也绉也蹂也】顣【顣頞鼻促貌】縬【缩也一曰缯文或作□唐张建封传困□不支】防【好衣貌】　矗【初六切耸上貌】防【飞貌】　郁【于六切馥郁香醲也】燠【也】澳【隈厓也】彧【文章貌】稶【黍稷盛貌】墺【四方土可居者】隩【上同书四隩既宅】薁【蘡薁草名又薁棣即郁李也】噢【噢咿悲也】防【可以漉米】懊【贪也爱也】　肃【息逐切恭也礼记肃客而入注进也】夙【早也】宿【止也守也左传官宿其业又星宿】蓿【草名苜蓿】鱐【鱼名鮀母也又鱼腊为鱐】防【艒防船名】蟰【虫名喜子也诗蟰蛸在戸】□【风声】防【击也】防【鸟羽声】防【黑砥石】防【深清曰防】　目【莫六切眼目名目节目】牧【养也治也又州长谓之牧】睦【亲也和也】缪【恶諡也名与实爽曰缪】穆【美也厚也穆穆和敬貌又昭穆庙序】坶【殷近郊地名武王与纣战坶野】　滀【丑六切水聚曰滀又结聚也庄子忿滀之气】　啄【丁木切啄木鸟】剢【刀锄】　毱【渠竹切皮毛丸也刘向别録作蹴踘史霍去病传作蹋踘并同】古韵【屋沃觉药陌锡职七韵通】
　　此与东冬七韵相通同是一例既晓三声则此可不据自明然又有谓屋沃通觉不通药者有谓三古汉魏六朝觉药不通至唐后始通者有谓屋沃觉药袛通职不通陌锡者殊不知两界之通在入声总是一界所谓有入十七部无不通转是也即以七韵一部考之亦非唐后始通者按汉莋都夷歌有屋【食肉衣皮不见盐糓】有沃【传告种人长愿臣仆】有觉【荒服之外土地硗确】有药【本薄发家百宿到洛】有陌【父子同赐懐抱匹帛】谢灵运登白崖亭诗有屋【拂衣遵沙垣缓歩入茅屋】有沃【援萝睊青崖春心自相属】有觉【未若长疎散万事恒抱朴】有药【伤彼人百哀嘉尔承筐乐】有锡【荣悴迭去来穷通成休慼】此俱非唐诗然未尝觉不通药亦未尝屋沃不通陌锡况由此进考之孟子孺子之歌【沧浪之水浊兮可以濯我足】则屋觉之通小雅谓天盖髙【不敢不局不敢不脊】则沃陌之通夏人歌【四牡蹻兮六辔沃兮去不善而之善何不乐兮】沃药之通崔寔月令【河射角堪夜作】觉药之通尧民击壤之歌【日出而作日入而息】药职之通汉昭帝□辞【以承皇天之嘉禄普遵大道之郊域】屋职之通三略四民语【四民用足国乃安乐】屋药之通汉语【得黄金百不如得季布诺】药陌之通张载七命【华裔之夷流荒之貊语不传乎輶轩地不被乎正朔】觉陌之通大雅桑柔【逝不以濯载胥及溺】觉锡之通杨朱歌【天其分职人胡能觉】觉职之通他如礼运【以烹以炙以为醴酪治其麻丝以为布帛上帝皆从其朔】史记刺客传【天雨粟乌头白马生角】淮南子兵略训【人不及歩鋗车不及转毂兵如植木弩如羊角人虽众多莫敢格】屋沃觉药陌锡职错杂竝见则七韵相通正与平上去三声比例俱合况从此再考其为十七部俱通者正了然也说见有入十七部内
　　【屋沃觉三韵通】
　　附载【行露谁谓雀无角何以穿我屋　雨无正夭夭是防哀此防独　三略四民用足国乃安乐　汉颍川謡颍水浊灌氏族　王逸九思哀世兮睩睩諓諓兮嗌喔　班孟坚西都赋食举雍彻太师奏乐陈金石布丝竹　东方朔传臣以为龙又无角谓之为蛇又有足　张载七命目厌常翫体倦帷幄擕公子而双游时娱志于林麓　张衡东京赋所贵惟贤所寳惟縠民去末而反本咸懐忠而抱慤　刘桢鲁都赋毛羣殪殒羽族殱剥填溪塞畎不可胜录　崔骃杖颂用以为杖饰以犀角王母扶持永保百禄　陆机七徴舞唐廷之来仪鸣岐阳之鸑鷟膺天监之休命荷神聪之介福瀣仲长统见志诗腾蛇弃鳞神龙防角至人能变逹士拔俗又坐露成帷张霄为幄沆瀣当餐九阳代烛　陇西謡安阳大角十牛九犊　郦炎见志诗食此万钟禄功名重山岳　扬雄元后诔起常盈仓五十万斛为诸生储以劝好学　左思吴都赋亦犹帝之悬解而与桎梏疏属也庸可共世而论巨细同年而议丰确乎　淮南王屏风赋大匠治之雕刻削斵等化器类庇廕尊屋　郭璞菵草赞菵草赤茎实如芜薁食之益智忽不自觉　裴頠女史箴尔形信直影亦不曲尔声信清响亦不浊　司马彪赠山涛诗苕苕椅桐树寄生于南岳上凌青云霓下临千仭谷　曺植责躬诗愿蒙矢石建镇东岳庶几毫厘微功自赎　陶潜诗洋洋平津乃潄乃濯邈邈遐景载欣载瞩　任昉答陆倕赋时坐睡而梁悬裁枝梧而锥握既文过而意深又理胜而词缛　怨诗行古词齐度游四方各繋泰山录人间乐未央悠然归东岳　蘓伯玉妻盘中诗与其书不能读当从中央周四角　钮滔母孙氏箜篌赋思超梁甫愿登华岳路险悲秦道难怨蜀　夏侯湛鸟赋衔泥结巢营居傅桷积一啄而不已终累土而成屋　谢瞻赠灵运诗履运伤荏苒遵途叹绵邈布懐存所钦我劳一何笃杜甫赤霄行孔雀不知牛有角渴饮寒泉逢抵触　李白送鲁郡刘长史诗鲁缟如白烟五缣不】
　　【成束临别赠贫交一尺重山岳】
　　【屋沃药三韵通】
　　附载【史记防传有介之虫置之谿谷收牧人民为之城郭　汉书叙传位过厥任鲜终其禄博之翰音鼓妖先作　参同契坎离匡郭运毂正轴牝牡四封以为槖籥　费防捣衣诗昨暮庭槐落今朝罗绮薄拂席卷鸳鸯开緼舒鹄　陆云陆丞相诔戒危膏粱收俊白屋五品时训民神攸铄　班固东都赋盛三雍之上仪修衮龙之法服铺随藻信景铄　西都赋陵隥道而超西墉混建章而连外属设璧门之鳯阙上觚棱而栖金爵上林赋离宫别馆弥山跨谷髙廊四注重坐曲阁丘迟何吏部诔眇望周行式瞻林壑洒汰纷埃摈扬流俗　嵇康琴赋下逮謡俗蔡氏五曲王昭】
　　【楚妃千里别鹤　马融广成颂百草毕落焚莱柞木　又箕背王屋演以荣落　易林和气相薄生我嘉谷　又桑华腐蠧衣弊如络女功不成丝布为玉　阮籍碑铭怡神太素简迈世局处巨室反真归漠】
　　【屋沃陌三韵通屋沃锡三韵通】
　　屋沃通陌十不如通职之多至通锡则仅有之然而其通则一也且平声亦东蒸多而东庚东青甚少始知五韵通转四声皆然当此而犹不悟四门之妙岂通人耶
　　附载【大雅弗求弗迪是顾是复　易林敏捷劲疾如猿升木彤弓虽调终不能射　薛综麟颂懿矣麒麟惟兽之伯世平觌景否则戢足　班固幽通赋雍造怨而先贵兮丁繇惠而被勠栗取吊而由吉兮王膺庆于所慼　陆机挽诗夙昔良可悲魂往一何蹙念我平生时人道多拘役　梁昭明太子讲席诗八邑仙人山四寳神龙澳药树求繁稠禅枝讵凋槭　梁简文帝楚妃叹漏长宵寂寂丝虫绕秋屋玉筯衣前滴　陆云饯王太尉诗惟帝思庸大典光迪思媚先灵诞膺天笃　赠顾骠骑诗沉机骇响幽神广觌和以同人物归时育】
　　【屋沃职三韵通】
　　贾谊传疏者或制大权以福天子颜注读福作偪则屋作职音若老子祸莫大乎不知足咎莫大乎欲得注以得读笃则职又作屋音矣郑庠以七韵为一音此在平韵已不合况仄韵乎
　　诗素丝祝之作织之汉书匍匐叩头作扶服唯屋职本通故祝以屋韵字而易形入职匐以职韵字而易形入屋此则易字相通其七韵踪迹又在读音之外者不可不晓
　　七月诗黍稷重穋禾麻菽麦正屋沃职之通诗本音坚执东蒸不通之说致此句不能协闗中李氏以为此二句无韵而以下文嗟我农夫与章首九月筑塲圃为韵天下有是章法有是协例乎若周颂思文莫匪尔极帝命率育与首句思文后稷协则屋职之显著者而诗本音又以为无韵其坚执已说而动多窒碍乃至此
　　附载【闗雎寤寐思服辗转反侧　蜉蝣蜉蝣之翼采采衣服　小雅不敢不局不敢不蹐　小明好是正直介尔景福　周书洪范惟辟作福惟辟玉食　礼器我战则克祭则受福　逸诗毂既破碎乃大其辐事已败矣乃重太息　老子祸莫大于不知足怨莫大于欲得　士冠礼祝词吉月令辰乃申尔服弃尔幼志顺尔成徳　秦始皇琅琊台刻石文皇帝之徳鼎定四极诛乱除害兴利致物　屈原九章眴兮杳杳孔静而幽嘿鬰结纡轸兮离愍而长鞠　越王上夀词大王延夀万嵗长保吴国四海咸承诸侯賔服　六韬纷纷渺渺好色无极我观其野草菅胜谷　汉昭帝冠词以承皇天之嘉禄普遵大道之郊域　晋书皇帝冠祝文令月吉日始加元服皇帝穆穆思衮职史防传天出五色以知白黒地生五谷以知善恶　急就章飞龙鳯凰相追逐河南洛阳人蕃息司马相如赋长眉连蜷微睇绵邈色授防与心愉于侧　贾谊鵩赋祸兮福所倚福兮祸所伏忧】
　　【喜聚门吉凶同域　易林入市求鹿竟无所得又鼎重折足包羞为贼　班固幽通赋神先心以定命兮命随行以消息干流迁其不济兮故遭罹而嬴缩　李尤阳徳殿赋青锁禁门廊庑翼翼华虫诡异密采珍缛　张衡思赋夕惕若厉以省諐兮惧余身之未敕苟中情之端直兮莫吾知而不恧　汉书叙传总统城郭三十有六修奉朝贡各以其职　蔡中郎笔赋加漆丝之纒束染墨以定色　陆机赴洛诗羇旅逺游宦托身承华侧抚剑遵铜辇振缨尽祗肃　郭璞騊駼赞騊駼野骏产自北域交颈相摩分背翘陆　上林赋酷烈淑郁宜笑的皪　西都赋草木涂地山渊反覆蹂躏其十二三乃拗怒而少息　阮嗣宗大人先生传少称乡党长闻邦国上欲图三公下不失为九州牧　扬雄司空箴匪政斯敕苞苴是鬻　曹植思归赋何曽云之沈结兮悼太阳之潜匿雨淋涔而累注兮心凄悁以惨毒　崔骃仲山甫鼎铭雉膏不食终吉有福　朱公叔絶交诗飞不正向寝不定息饥则木榄饱则泥伏　周童謡檿弧箕服实亾周国　谢惠连雪赋雪山峙乎西域姬满申歌于黄竹　徐陵柑诗上林杂嘉树红柑间修竹万里拟封家千林挺荆国　陆机挽歌夕气牵徽纆枝骈或鸩毒　张说再使蜀道鱼游恋深水鸟游恋乔木如何别亲爱坐去文章国　韩愈进学解月费俸钱嵗縻廪粟子不知耕妇不知织　僧贯休塞上曲战鬼作阵哭火号出不得　贾岛对菊诗九日不出门十日见黄菊灼灼耀繁英美人无消息】
　　【觉药二韵通】
　　附载【灵台麀鹿濯濯白鸟翯翯王在灵沼于牣鱼跃　离骚抑志而弭节兮神髙驰之漠漠奏九歌而舞韶兮聊假日以媮乐　崔寔月令河射角堪夜作　郭璞江赋巴东之峡夏后疏凿絶防万状壁立赮駮　冯衍显志赋美忠信之救时兮恶诈谋之妄作防申叔于陈蔡兮禽荀息于虞虢左延年从军行从军何许乐一驱乗双駮鞍马炤人白龙骧自动作　庾信述懐诗阳穷乃悔吝】
　　【世季诚屯剥奔河絶世维折柱倾天角成羣海水飞如雨天星落　皮日休酒龙诗铜为蚴蟉鳞铙作鱙□角吐防百里雷防时千尺壑　元稹有鸟第二章有鸟有鸟毛似鹤行歩虽迟性灵恶许占蓬莱最髙阁枭心鹤貌何人觉　栁宗元铙歌逆之助图掎角惧华戎廓封略　王建百花行何处不闻乐雪光映楼角逺黄绕篱落】
　　灵台诗伏濯鹤跃【麀鹿攸伏麀鹿濯濯白鸟鹤鹤于牣鱼跃】四韵相协本屋沃觉药之通近有倡为六朝以前觉不通药之说【见李氏古韵纲】谓麀鹿四韵上二韵屋角一协下二韵药自为协以鹤药俱药部字耳乌知鹤鹤本翯翯正觉部中字耶况离骚以下其为六朝以前者正不乏耶
　　【觉职二韵通】
　　附载【白驹食我塲藿以永今夕　列子杨朱之歌天其不识人胡能觉　六韬吾观其吏暴虐残贼败法乱刑上下不觉　易林桎梏拘获身入牢狱髠刑受法终不得释　陆机诗澄神漠流栖心太素域弭节忻髙视俟我大梦觉　左思魏都赋菲言厚行陶化染学雠校篆籀篇章毕觌张协七命语不传乎輶轩地不被乎正朔骏奔稽首委质重译】
　　有入十七部【屋沃觉药陌锡职质物月曷黠屑十三韵通】
　　十七部通转専为入声起见以入声本十七部只作一通故也惟入十七部无无入声者故又以去声之无入者通作回互此正元音调剂之妙有不期然而然者第十七部合作一通考据颇少惟参同契与傅遐皇初颂数处可騐其他则仍与平上相凖或第一部与第四部第四部与第五部连环通转如此十三韵则第一部与第四部也其可考者诗小雅【播尔百谷实函斯活】离骚【汝何博謇而好修兮纷独有此姱节薋菉葹以盈室兮判独离而不服】招魂【成枭而牟呼五白些晋制犀比费白日些】荀卿赋篇【涽涽淑淑皇皇穆穆周流四裔曾不崇日】汉费鳯碑【体履柔和温其如玉修孝友于闺阈执忠謇于王室】三略【豪杰秉职国威乃弱杀生在豪杰国势乃弱】王逸九思【悼楚子兮遭厄沈玉躬兮湘汨何楚国兮难化迄于今兮不易】张衡西京赋【比之东郭莫之能获乃有迅羽轻足防景追括】易林【嵗暮华落阳入阴室万物伏匿藏不可得】曹植咏死牛诗【两畜齐道行头上戴横角行至凶土头峍起相唐突】陈琳答难客【太王筑室百堵皆作西伯营台功不浃日】古诗【石上生菖蒲一寸八九节仙人劝我餐令我好颜色】周祀圜丘诗【休气馨香膋芳昭晰翼翼防心明明上彻】陆机陆抗诔【人玩其华鲜识其实于穆其实因心则□】刘孝威杂拟诗【留连降遵极汉家增礼秩】徐昉狭斜诗【长安有勾曲勾勾不通驿涂逢二绮衣夹路访君室】杨泉蚕赋【丝如凝膏其白伊雪以为衣裳冠冕服饰】杨戏为季休赞【征南厚重征西忠克统时选士猛将之烈】韩愈招杨之罘诗【易贵不逺复晨夕抱饥渴】进学解【乗马从徒安坐而食踵当涂之促促窥陈编以盗窃】潮州祭神文【选肉作酒以报灵徳也吹击管鼓侑香洁也】栁宗元惩咎赋【欣余志之不获谓炯然而不惑惟惧夫诚之不一】吊苌文【孽惴而不食夫孰病百而伸一】李贺感讽【奇俊无少年日车何躃躃我待纡双绶遗我星星髪】官街鼓【独共南山守中国漏声相将无断絶】章和二年中诗【云萧索田风拂拂麦芒如彗黍如粟】李白君子有所思行【渭水清银河横天流不息朝野盛文物衣冠何贪絶】
　　附载【賔之初筵既醉而出并受其福　淮南子明照日月泽润玉石　易林追亡逐北呼还幼叔至山而得返归其室　又两金相撃勇气均敌日月相敌不破不缺　史记叙传子羽暴虐汉行功徳　刘向列女颂及遭暴秦王道缺食治内之道于今废絶　刘桢鲁都赋巉岩廻隔峻巘隠曲猛兽深潜介禽窜匿　夏侯湛抵疑向若垂一鳞廻一翼令吾子攀其飞腾之揺其羽翼之末张衡东京赋强弩重旃朱旄青屋奉引既毕先辂乃　魏武度闗山诗臯陶甫侯何有失职嗟乎后世改制易律　孙绰樽铭详观兹器妙巧奇絶酌焉则注受满则侧　陆士衡赠冯文罴诗奕奕冯生哲问允迪天保定尔靡徳不杰　郑防季赠陆云诗穆穆阊阖南端启籥庶明以庸帝聪式阙刘禹锡华山歌神仙聿来托以我为闗钥不见换神骨如此方为岳虽贵犹碌碌　韦应物因省】
　　【风俗访道士侄不见去年涧水今亦流去年杏花今又折山人归来问是谁还是去年行春客　皮日休陆蒙北禅院避暑聨句封章帷幄编梦寐江湖日摆落函谷尘髙敧华阳帻　戎昱赠韩愈古风好我衣服甘我饮食无念百年聊乐一日】
　　【屋沃觉药陌锡职缉合叶洽十一韵通】
　　此十一韵则第一部与第五部也其可考者小雅六月之章【载是常服我是用急以匡王国】李延年歌【北方有佳人遗世而独立一顾倾人城再顾倾人国】班固西都赋【徳广所极僸侏兜离防不具集　又都都相望邑邑相属国借十世之基家承百年之业】鹖冠子【两治四致间以止息归时离气以成万业】易林【雷雨三日鸟兽饥乏旅人失宜利不可得　又同木异叶乐人上徳】汉书叙传【彖象大易因史立法】梁宣帝百合诗【含露或低垂从风时偃甲甘菊谢仙方丛兰卸芳馥】史记卫世家【牧殷余民叔始封邑申以商乱酒材是告】反离骚【鳯皇翔于蓬渚兮岂鴐鹅之能捷骋骅骝以曲囏兮驴骡连蹇而齐足】杨戏为董幼室赞【轻财果壮当难不惑以少御多殊方保业】汉莋都夷歌【食肉衣皮不见盐谷携负归仁触冒险狭】杜笃论都赋【成周之隆乃即中洛遭时制都不常厥邑】长杨赋【人君以元嘿为神澹泊为徳今乐逺出以露威数动摇以疲车甲】鲍照学刘公干体诗【曀曀寒野露苍苍阴山栢树廻村露萦山寒野风急】班彪冀州赋【遵大路以北逝兮歴赵衰之采邑丑栢人之恶名兮圣髙帝之不宿】汉郊祀歌【神之徕泛翊翊甘露降庆云集】集仲卿妻【长叹空房中作计乃尔立转头向戸里懒见愁煎迫】唐太宗饮马长城窟行【扬麾氛雾静纪功铭在石荒裔一戎衣灵台凯歌入】白居易伤唐衢【遗文仅千首六义无差忒散在京洛间何人为收拾】李建勲迎神曲【櫑蛮鼍吟塞笛女巫结束分行立】
　　附载【思齐不闻亦式不谏亦入　易林文忧墨墨祸福相杂南北失治东西不得　黄鸟采蓄既嫁不答念吾父兄思复旧谷　又桑芳将落陨其黄叶　又日以困急不能自复　太经阳气髙县厥法物仰其墨莫不被则　班固西都赋内则别风嶕峣眇丽巧而竦擢张千门而立万户顺阴阳以开阖　汉书叙传世宗奕奕思祖业畴咨熈载俊髦并作　杨戏作厐士元赞军师美志雅气暐晔惟此义定忘身报国　夏侯湛抵疑吝江河之流不以濯舟船之檝惜东壁之光不以寓贫妇之目　李尤阳徳殿赋华虫诡异密彩珍缛逹兰林以西通中方池而特立　汉赤蛟歌杳防防塞六合泽汪濊辑万国　钱起李士曹防对雨诗春两暗重城讼庭深更寂终朝人吏少满院朝云集　栁宗元惩咎赋谗姤结而不戒兮犹断断于所执势危疑而多诈兮逢天地之否隔】
　　【质物月曷黠屑缉合叶洽十韵通】
　　此十韵则第四部与第五部也可考者蔡邕述行赋【唐虞眇其既逺兮常俗生于积习周道鞠为茂草兮哀正路之日淴】魏襄阳歌【譬春之阳如冬之日惟我胡公恩恵难及】张协七命【可以流湎千日可使三军告捷】吴均赠朱从事诗【客心已飘荡相思复非一未得言殷勤先作数行泣】李贺染丝上春机诗【防线结茸翠复叠白帢玉郎寄桃叶为君挑鸾作腰绶愿君处处宜春雪】附载【谁谓无羊荷蓑与笠或负其糇三十维物刘向九叹雪雰雰而薄木兮云霏霏而陨集阜隘隁而幽隠兮石防嵯以蔽日　黄庭经长谷元神绕乡邑天龙散飞惟分别长生至慎房中急】
　　若十七韵俱通则有叅同契【发号施令顺阴阳节藏器待时勿违卦月屯以子甲蒙用寅戌立义设刑当仁施徳二至改度乖错委曲或以招祸或以致福刚柔断矣不相涉入】傅遐皇初颂【歌九功舞八佾鸿泽普皇恩洽民欲得神望塞】韩愈樊宗师墓铭【惟古于词必已出降而不能乃剽贼后皆指前公相袭寥寥久哉莫觉属】
　　诗赋词曲总无二韵故诗余入声亦十七韵通如孙光宪谒金门【留不得留得也应无益杨州初去日却羡彩駌三十六】鲜于伯机念奴娇【防剑千年初合放出羣龙头角极目春潮濶年年多病如削】类嗟乎韵类如此犹有无知妄作公然刻诗余韵者
　　谢瞻王抚军庾西阳集别诗有发棹西江隩与逝川岂复往押似四声之叶后考复往字是时本刻误者原本是往复非复往也注亦云逝川之流岂有往复之义可见
　　回互通转【寘未霁泰卦队屋沃觉药陌锡职十三韵通】
　　此去入合通之例也四声不全用只以平上去相通而不及入声故谓之三声此独以去入相通而不及平上则又谓之二声然二声又不全通只以去之无入者十三部与入声十七部相通使两界之不相合者而故为回互以合之谓之两合又谓之回互通转大抵韵有正闰且分经纬五部三声为正通两界回互为闰通五部为正通之经三声为正通之纬两界为闰通之经回互为闰通之纬其中正变离合两相叅错总见元音转环无不通浃之妙是韵虽至赜至淆而其一定而不可乱且变化而不可测有如是也大抵声音自然之理既以三声槩四声之全复以二声补三声之缺既以有入与无入使三声截然相分更以有入与无入使二声故为错互初间谓古人用心何以如是深曲及就字本音约略相按则在仓颉造字之初其字音字义原即与用韵若合符节虽起圣人于地下亦若有不自知其然而然者此所谓元韵也说见后条
　　寘未六韵通质物月六韵者多而通屋沃七韵者少御遇八韵则通屋沃七韵者多而通质物六韵者少即屋沃七韵中其通寘未六韵者则又陌锡职三韵特多而屋沃觉药四韵转少此中原音韵所为以陌锡职附支思齐微隹之后而屈沃觉药全不与也然而通例则秩然等一矣故寘未六韵中字与屋沃觉药互见者惟□在寘韵又在屋韵牍字从卖徐锴谓周礼货卖字借作儥用诗俶载南亩郑读作炽菑南亩服匿器名服一作避戏之为言谑也霁韵系字则与药韵约字同释而其他寘未霁泰卦队六部中字可与陌锡职三部比见者则指不胜诎如债负也周礼作责尚书厥篚织文或作綕文诗小雅抑之篇国语引作懿仪礼以髲鬀为被锡尸子以细席为昔席秦始皇之罘刻石承顺帝意以意音亿贾谊鵩赋请对以意意读作臆诗传十万曰亿亿亦读作意故月令毋或差贷贷与忒同史记宋世家衍贷洪范作衍忒周礼大司马属植与左传宋城华元为植皆有直治二音成公绥天地赋海岱赤埴协入寘韵周礼塼埴之工则音直又史阨塞读赛亦读簺中庸譬如作辟如诗孔亟作孔棘尚书明试有作明式者史无借无赖也又作籍属之籍许慎说文读革作戒而盐铁论引诗以我是用戒作我是用棘郑笺载之言则也小雅緜蛮以饮食与车载协故中原音韵以陌锡职三部分支思齐微皆来之后则以寘未霁六部即支思齐微皆来之去声也曲韵虽稍与古韵有别然其暗相脗合处踪迹具在知音者自辨之耳
　　寘未六韵之通屋沃觉药可考者有诗旱麓【清酒既载骍牡既备以享以祀以介景福】小东【职劳不来粲粲衣服】汉乐章【明徳乡治本约治本约泽大】枚乗七发【原本山川极命草木比物属事离词连类】汉书叙传【栾安褎褎古之文学民具尔瞻困于二司】陆机汉髙祖功臣颂【彤云昼聚素灵夜哭金精仍頽朱光以溃】太度首【积差之贷十年不复】按司本去声寘部所收之字来亦去声即劳来之来与灵台诗经始勿亟庶民子来一例
　　来读頼与屋沃七韵回互又有太遇首【不往来不求得】上林赋【东西南北驰骛往来】
　　协音不拘字义如班固东都赋云岂特方轨竝迹纷纶后辟治近古之所务蹈一圣之险易云尔辟与易此寘与陌之回互也然皆可彼此互读假曰辟君也宜读璧则险易之易反读变易之易若曰易治也宜读异则后辟之辟反读作廻避之避协音之不拘字义如此
　　尝读我行其野之诗【不思旧姻求我新特诚不以富亦只以异】谓异与特协不得其例当是葍特一韵富异一韵以寘未御宥原通转耳又君子偕老【象之揥也扬且之晳也胡然而天也胡然而帝也】帝与晳无协法或与上文其之翟也隔协帝又与上文不屑髢也隔协盖毛诗亦原有隔协者今得陌锡回互例则异之协特帝之协晳一何快也他若六韬【动莫大于不意谋莫善于不识】天问【厥萌在初何所意焉璜台十成何所极焉】高唐【势薄防而相激兮隘交引而郤防崪中怒而特髙兮若浮海而望碣石】两都【目极四裔兽相枕藉】种种其可指者不止一词
　　附载【易明夷象获心意也明不可息也　震象震索索中未得也虽凶无咎畏隣戒也　大有象匪其彭无咎明辨晳也厥孚交如信以发志也诗东门之杨其叶肺肺明星晳晳　出车岂不日戒玁狁孔棘　斯干载寝之地载衣之裼　夜如何其庭燎晰晰鸾声哕哕　楚茨我庾惟亿以飨以祀　杕杜期逝不至而多为恤　载芟有实其积万亿及秭　大东尚可载也亦可息也　旱麓以享以祀以介景福　荡不义从式靡明靡晦生民不坼不副无菑无害　又牛羊腓字之鸟覆翼之　四牡谓之载矣惟其棘矣　思齐古之人无斁誉髦斯士　崧髙王缵三事南国是式桑柔反予来吓职凉善背　殷武嵗事来辟稼穑匪懈　左传郑子产歌我有田畴子产殖之子产而死谁其嗣之　屈原离骚路幽昧以险隘恐皇舆之败绩　九章抚情效志兮俛屈自抑刓方以为圜兮常度未替　又何芳草之早殀兮微霜降而下戒谅不聪明而廱蔽兮使谗谀而自得　惜往日宁溘死而流亡兮恐祸殃之有再不毕词而赴渊兮惜壅君之不识　庄子其欲干饮食之味耶其寡人亦有社稷之福耶　吴越春秋祝词去彼吴庭来归越国觞酒既升请称万歳　淮南子审错规虑说蔚施伏隠匿其形出于不意　刘向九叹播规榘以背度兮错权衡而任意操绳墨而放弃兮倾容幸而侍侧　太礥首将车入虚道不得也出险登丘莫之代也　减首损其恤厉不至　鋭首锐于时得其适也鋭东防西不能廻避也　易林振除祸败拜受利福　又终日卒嵗无有休息　又不生黍稷鬼神乏食　又前顿后踬左跌右逆　张衡思赋鼈令殪而尸亡兮取蜀禅而引世生死错而不齐兮虽司马其不晰　杨戏为赵到赞征南祖彊监军尚笃竝预戎任任自封裔　郭璞东海外大壑赞冩溢洞穴映昏龙烛爰有大壑号为无际　秦琅琊刻石文方伯分职诸治经易举错必当莫不如画　贾谊吊屈原文谗谀得志方正倒植　崔瑗司校尉箴大汉通变崇简易吞舟之网以济艰厄　殷臣火浣布赋燎无烁而不焦在兹林而独眤火焚木而弗枯木叶火而无竭　道藏歌飞轮蔼太空无形亦无迹踪路任飞轮萧萧起介外　逺夷乐徳歌闻风向化所见奇异多赐缯帛甘美酒食　江表传得黄金一笥不如为栁伯骞所识　韩非子而有知见也人且匿汝而无知见也人且意汝　邉韶塞赋考之古今王伯备焉览其成败可法式焉　神女赋见一妇人状甚奇异寐而梦之寤不自识王沈释时论夫道有安危时有险易才有所应行有所适　何逊西州寓直懐郡中游聚诗不见眼中人空想山南寺双桐傍櫩上长杨夹门植　乐府西乌夜飞曲我昨忆欢时揽刀持自刺自刺分应死刀作杂楼僻　颜延年皇太子释奠诗资此夙知降従经志逷彼前文规圜矩值　丘希范侍宴乐游苑诗轻黄承玉辇细草借龙骑风驰山向响雨息云犹积　潘岳懐县诗小国寡民务终日寂无事白日过庭激緑槐夹门植　马汧督诔声势沸腾种落□炽旌旗电舒戈矛林立】
　　又【御遇个祃啸效号宥屋沃觉药陌锡职十五韵通】
　　屋沃七韵中字多与御遇八部互通如屋部宿字本夙字也礼记宿离不贷读作秀离在宥部沃部数字即促字毛苌曰庶人不数罟是也然曲礼又有书数方名之数在遇部故谷善也庄子云其以为于鷇古歌烹伏雌檀弓曰见有覆夏屋者谷鷇伏覆俱在宥韵鲁缪之缪小雅聴之藐藐汉髙纪左纛萧相国世家暴衣露盖缪藐纛暴俱在啸效号韵说文曰鞫者究也斆即古学字史记齐世家有句渎之山渎读如豆即读亦音豆卫诗瞻彼淇澳亦作淇奥然奥音育澳亦音奥故史录囚作虑囚论语足恭作注恭礼记肉好作受好乐记亷肉节奏作亷受节奏他如觉部之觉防乐字同见效部药部之凿幙度字同见遇部故中庸素隠行怪即索隠也礼六嘼即六畜汉赋姌嫋作冉弱小雅饮酒之饫饫读饇周礼司约注读司要冬官函人犀甲七属读七注荡之诗侯作侯祝作即诅也洪范彞伦攸斁旧作攸蠧解义与壊同汉书食货志黑子之着面着为直略切即附丽之义东方朔传口无毛者狗窦也窦与渎通山海经有诸夭之野夭与沃音义竝同考工记凡陶旊之事髻垦薛暴不入市暴读抱亦读雹汉韩延夀噭咷楚歌服防读咷为涤故金涂为错而晁错又音厝大濩音护而葛覃是刈是镬他如国语水涸成梁亦作水沍今药有涸字遇亦有涸字丧大记既练居垩室注作污室今遇有垩字药亦有垩字释义吊者问终也在啸韵尚书惟吊兹则在锡韵礼记畏厌溺音匿在锡韵史记然则溺之音奴吊切又在啸韵其中相通踪迹实有指不胜诎者况古文通押其可考据者正多也
　　个祃与屋沃七韵回互颇少然考个韵中字音惟嗾之读挫与屋相通做之读作与药相通若祃韵则通见甚多即如祃字是祭名小雅云是类是祃而周礼肆师有表貉之祭乐书曰诗之言祃与周官言貉一也又吉日诗曰既伯既祷注伯亦即祃则祃可通药又可通陌公然可知至若春秋五霸荀子作五伯国语亦云若入必伯三国文飞鸣哑哑读作阨阨抑诗神假作神格即车驾之驾籀文亦作格又架有举阁之义读格亦读阁至易系辞天下之至赜而不可恶也陆徳明以恶读于稼切与亚同音淮南有地名槖臯音作柘臯广州记交趾有葑田名骆田随潮土下然骆又读架书五流有宅宅亦读咤他如吓之为諕籍之为借在祃陌二部均有之其余炙读赭唶读泻获读华与怕读拍借读积射读石皆彼此互通不可胜数
　　谢惠连雪赋焦溪涸注涸读戽与国语水涸成梁读水沍一例今遇部有涸字此即回互之通而旧韵杂收之者又先聴斋司马说诗谓灵台次章王在灵囿与麀鹿攸伏为韵王在灵沼与于牣鱼跃为韵人初笑之聴斋引刘向九叹及顔延之登巴陵城楼诗为证人始叹伏【九叹与颜诗俱见后】今旧韵屋部原载囿字特此字亦究是回互字而杂收之者若跃之读要回互固然虽沼是上声然回互亦原有三声间入者要岂无据而漫云然乎
　　啸效号诸部中字多与药部字互见故中原音韵遂以觉药二部为萧肴豪之入正坐此也按史大较读作校而孟子猎较诗重较俱读脚贾谊赋谓跖蹻亷蹻楚盗名也与矫同音诗四牡蹻蹻又与钩膺濯濯协说文削谓之鞞音义皆与鞘同徐曰今人呼肖而周礼筑氏为削即刮割也史相如传咀噍芝英汉书作咀嚼礼记少仪执烛抱燋燋或作爝庄子日月出矣而爝火不息爝亦作燋扬雄传散熇蒸诗多将熇熇左思蜀都赋皭若君平屈原传皭然泥而不泽皆共有去入二音然则啸药之回互岂偶然者
　　毛诗匪棘其欲聿追来孝朱注用吴棫说以孝音畜与欲叶引祭统孝者畜也为证或者非之谓礼记引诗作匪棘其犹欲是犹之转与孝字三声相协此是正音未闻以祭统释义为韵凖者信然则祭统又曰福者备也岂福亦可音备耶其説甚辨今观回互之例则寘与屋协效与沃协正是通韵孝可读畜欲亦可读效福可读费备亦可读仆两贤之阨皆可涣然冰释矣释氏云早知灯是火饭熟已多时为之快然【祭统福者备也福果可音备观诗旱麓骍牡既备与以介景福协可见辨说非是】
　　楚词九辨有窃美申包之盛气兮恐时世之不固何时俗之工巧兮灭规榘而改凿此回互之通也朱注不晓此例竟将窃美二句分属上节已为可怪且注曰固当作同言恐时世不同不为人所信耳则以不晓韵之故而竟改古人之文恐不可矣按不固见论语学则不固与重对言轻薄也楚词亦习用此字观离骚恐导言之不固七谏夫何执操之不固可验
　　中原音韵以入声分附三声之后与旧韵迥别凡旧韵有入声者俱不之附反择无入声者附之初亦甚駴谓曲亦古歌之余何便矛盾如是及按之回互通转则凡所附者与所通无不脗合如以屋沃附鱼模后此即御遇屋沃之通以觉药附萧豪后此即啸效号觉药之通以陌锡职附支思齐微佳灰之后此即寘未霁陌锡职之通是古韵三声为经两界回互为纬经协其常纬通其变在周徳清倡是韵者极訾韵书为偏音初不知古韵如是而暗与之合即古人用韵亦未尝逆料千百世后有曲韵如是而乃忽有是变通之法此正千古元音不谋自同者然则今乐犹古乐近人方音亦何尝不入古韵而论者必谓三古一韵汉魏一韵唐后又一韵何见少耶
　　旧有回互字竟録入本韵中者在药部最多此由不识回互一例而竝为录入今或存或去不能画一但其说则不可不晓如七諌涸字【怨灵修之浩荡兮夫何执操之不固悲太山之为隍兮孰江河之可涸】汉廉范歌作字【廉叔度来何暮不禁火民安作】皆药部字也今遇部皆有之又九辨有约字【忳惛惛而愁约功不成而无效】竝入效部有凿字【窃美申包之气盛兮恐时世之不固何时俗之工巧兮灭规矩而改凿】竝入号部至陌部之斁字射字以周颂之在此无斁【在彼无恶在此无斁】大学引诗之在此无射而遇部遂兼收斁射二字是皆以入作去以转音之字作正音者至若屋部有囿字则又以渥之通宥而遂以去作入如楚词大招【曲屋歩櫩宜扰畜只腾驾轶游猎旁囿只】刘向九叹【莞芎弃于泽州爬瓥蠧于筐麓麒麟奔于九臯熊罴羣而逸囿】颜延之登巴陵城楼诗【本国周地险河山信重复却倚云梦林前瞻京台囿】类囿固读欲然何不直取之宥部为简当也
　　国风有女仳离【暵其修矣条其歗矣遇人之不淑矣】以脩歗与淑协歗淑即啸屋回互字也修是平韵无回互例按诗注修者干而缩也故干脯曰脩然则修原有缩音如庄子翛然而往翛然而来翛读作倐此可验耳
　　清人之诗【清人在轴驷介陶陶】以轴与陶协陶不读桃观下文抽好二韵则好读吼陶当读豆豆吼协轴亦宥屋回互之例但清人三章惟末章调更而韵亦小变则第以陶好为韵两起句无韵此亦从来诗例有固然者
　　张衡赋【百禽凌遽骙瞿奔触丧精亡魂失归亡趋】趋字读去声音趣及与触协则音促此回互也接舆歌亦然【已乎已乎临人以徳殆乎殆乎画地而趋】庄子有不任其声而促举其诗言歌之促也故乐府前为艶后为趋趋促也
　　初见回互韵甚以为疑久而耐之又久而豁然今则触处皆通矣特所见不广引据未博只举平时所可记者如屋沃之通八韵则有诗角弓【母教猱升木如涂涂附君子有徽猷小人与属】离骚【前望舒使先驱兮后飞亷使奔属鸾凰为予前戒兮雷师告予以未具】扬雄羽猎赋【壮士忼慨殊乡别趣东西南北骋嗜奔欲】大雅文王有声【匪棘其欲聿追来孝】张衡东京赋【辉烈光爥轶五帝之长骤】董仲舒士不遇赋【不期禄矣庶无过矣】诸词觉之通八韵则有左传【鲁人之臯数年不觉使我髙蹈】张协七命【析龙眼之房剖椰子之殻芳防方选承意代奏】傅毅迪志诗【先人有训我讯我诰训我嘉务谆我博学】张说和利妃铭【诗修澣濯嫔风胥效】诸词药之通八韵则有抑诗【匪用为戒覆用为虐借曰未知亦聿既髦】汉乐章【雷震震电耀耀明徳乡治本约】颜延之马赋【兼饰丹雘缕章霞布】宋玉招魂【秦篝齐缕郑绵络些招具该备永啸呼些】诸词陌锡职之通八韵则有小雅頍弁【式燕且誉好尔无射】晋太康童謡【犁牛耕御路白门种小麦】上林赋【微睇绵邈心愉于侧】贾勰齐民要术【五月及泽父子不相借】诸词
　　附载【诗小戎文茵畅毂驾我骐馵　六月玁狁匪茹整居焦获　杨之水素衣朱绣从子于鹄楚茨乐具入奏以绥后禄　又以妥以侑以介景福　又为豆孔庶为賔为客　桑柔作为式谷】
　　【征以中垢　有爰爰我生之初尚无造尚寐无觉　采薇薇亦作止歳亦暮止　杕杜忧心孔疚而多为恤　有杕之杜中心好之曷饮食之　雨无正莫肯夙夜莫肯朝夕　小宛饮酒温克壹醉日富天命不又　抑我生靡乐我心懆懆　又逺犹辰告惟民之则　生民授几有缉御洗爵奠斚又以祈黄耉以介景福　正月无弃尔辅员于尔辐　蒸民天子是若明命使赋　思齐肆成人】
　　【有徳小子有造　思文帝命率育陈常于时夏车牵式燕且誉好尔无射　南有嘉鱼蒸然罩罩嘉賔式燕以乐　易象女承筐无实士刲羊无血太经闲瘗塞常因故　又割其蠧得我心疾又出我入我不可不惧也带其钩鞶自约束也素问上之下之摩之浴之　又肖者濯濯孰知其】
　　【要　灵枢经皮有部肉有柱血气有轮骨有属易林燔我室屈灾及妃后　又玁狁匪度治兵焦获　又桑叶腐蠧衣弊如络　又云作滛雨民无室屋　又无不钻凿鲁班为辅　又有木生蠧还自尅贼　离骚众皆竞进以贪婪兮慿不厌乎求索羌内恕已以量人兮各兴心而嫉妬　又何所独无芳草兮尔何懐乎故宇时幽昧以燿兮孰云察予之美恶　天问天命反侧何罚何佑　又九天之际安放安属隅隈多有谁知其数　九辨独耿介而不随兮愿慕先圣之遗教处浊世而显荣兮非予心之所乐　大招南房小坛观絶霤只曲屋歩櫩宜扰畜只　荀子强自取拄柔自取束秽邪在身怨之所搆　鹖冠子主道所髙莫贵约束得地失信圣王勿据　吕氏春秋大匠不斵大庖不豆　又聴言哀者不若见其哭也聴言怒者不若见其鬬也　淮南子损其有余而继其不足砥砺甲兵时争利于天下　又条修叶贯万物百族由本至末莫不有序　汉谚鸟穷则啄兽穷则触人穷则诈　扬子法言白日以照之江河以濯之　韩非子木之折也必通蠧墙之壊也必通隙汉赵王友歌我妃既妬兮诬我以恶谗女乱国兮上曾不寤　后汉桓帝末童謡嚼复嚼今年尚】
　　【可后年铙　桓谭新论人闻长安乐则出门而西向笑知肉味美则对屠门而大嚼　汉书叙传乐安褎褎古之文学　东方朔传口无毛者狗窦也声嗸嗸者鸟哺鷇也　上林赋振溪通谷蹇产沟渎谽谺豁闭阜陵别隖　又卢橘夏熟黄甘橙楱枇杷橪柿楟柰厚朴　班固西都赋收禽防众论功赐胙陈轻骑以行炰腾酒车以斟酌　又歴长杨之榭观三军之校获　又佐命则垂统辅翼则成化流大汉之恺悌荡亡秦之毒螫　扬雄羽猎赋剽禽之绁逾犀兕之抵触熊罴之拿攫虎豹之凌遽　又妄发期中进退屡获创滛输夷丘累陵聚　张衡西京赋逹余萌于暮春昭诚心以逺谕进明徳而崇业涤饕餮之贪欲　潘岳西征赋賔旅竦而迟御泊恬静以无欲　又丞属号而守阙人百身以纳赎岂生命之易投诚恵爱之洽着又考土中于斯邑成建都而营筑既定鼎于郏鄏遂钻而启繇　左思魏都赋干戚羽旄之饰好清讴微吟之要妙世业之所日用耳目之所闻觉成公绥啸赋精性命之至机妙道德之奥愍流俗之未悟独超然而先觉　枚乗七发连廊四注纷纭緑　曹植七啓绲佩绸缪或雕或错薰以幽兰若流芳肆　何晏景福殿赋纵横逾延各有攸注公输荒其规矩匠石不知其所斵　支遁诗中有冲希子端坐摹太素自强敏天行弱志守无欲　蔡邕太传胡公碑文渉观宪法契濶文学睹臯陶之闱阃按孔子之房奥　北魏梁州謡蛇利炮蛇利炮公头坠地而不觉　冯衍显志赋坑妙之常操实吾心之所乐　傅毅迪志诗先人有训我讯我诰训我嘉务诲我博学　陶潜祭程氏妹文咨尔令妹有徳有操靖共鲜言闻善则乐梁昭明太子七契赵瑟奏铿锵之妙子能偕此而为乐乎　李兴为诸葛武侯表闾之文遐哉邈矣厥防卓矣凡若吾子难可究矣　沈约梁鼓吹歌于穆君臣君臣和以肃闗王道定天保　韩愈处州孔子庙碑惟此庙学邺侯所作厥初庳下神不以寓　祭张员外文避风太湖七日鹿角钩登大鮎怒颊豕豹　李白山中日夕有懐月衔楼间峯泉潄堦下石素心自此得真趣非外借　皮日休吴中苦雨百韵诗念涝为之灾拜神再三告太阴霍然收天地一澄肃　齐干长门怨焭焭孤思逼寂寂长门夕妾妬亦非深君恩那不借】
　　二沃【与烛同用】
　　古韵【见屋部】
　　回互通转【见屋部】
　　广韵沃部褥字音内沃切初疑内字必肉字之误后观其注曰小儿衣始知果内字也小儿衣即儿借俗呼曰衲衲者内音之转此是方言观烛部另有褥字音而属切可验
　　俗呼冻疮曰冻瘃烛部载其字入斸纽内即汉书赵充国传所称手足皲瘃者皲音军此亦方言
　　【二沃】沃【乌酷切灌也润泽也】鋈【以铁为质以他金灌沃其外为鋈如诗鋈续鋈錞之】　毒【徒鹄切痛也酷也一曰治也易以此毒天下】纛【羽葆幢也】□【上同】蝳【蜘蛛】　笃【冬毒切囷也厚也】督【率也责也催趋也又考工记注中央为督】裻【新衣声一曰偏衣国语衣之偏裻】□【衣背缝也通作裻】　鹄【瑚沃切鸟名】防【治角也】翯【鸟羽肥泽貌】防【鸟白也】礐【山多大石】□【灼】酷【枯沃切极也苛虐也】【禾熟】喾【帝喾高辛氏】焅【气】　仆【蒲沃切僮仆】　告
　　【古沃切启告也语也示也】梏【手械】牿【牛马牢书牿牛马】防【治象牙令白也一曰齿声】郜【国名】防【大阜】　熇【呼酷切也】歊【气出貌】　襮【逋沃切刺绣黼文以褗领曰襮诗素衣朱襮】不【否辞】　洬【先笃切雨声】　瑁【莫沃切瑇瑁】【门枢横梁】媢【夫妬妇】　褥【内沃切小儿衣】搙【捻搙】　□【五沃切白牛】
　　【三烛】烛【之欲切爉炬也】属【连也付也又属属恭貌】瞩【视】曯【照也文粹当日而曯之则能延燧兴火】爥【上同见东都赋】防【缀带】嘱【托】　玉【鱼欲切石之美者】狱【犴狱所以系囚】　旭【呼玉切日旦出也又旭旭骄蹇貌】朂【勉】顼【谨敬貌又颛顼髙阳之号】　挶【拘玉切持也】□【山行所乗】拲【两手同械为拲】輂【直辕车一曰大车淮南王传輂车四十乗】絭【纕臂绳又曲也】□【直辕车之□缚也又土轝也】梮【舆食器也】锔【以铁缚物】　局【渠玉切博所以行棊也又部分也】局【踡局不伸】防【耕】駶【马立不定貌】　属【殊玉切附也也又眷属或作属】蜀【郡名又山独曰蜀】蠋【葵中虫诗蜎蜎者蠋一曰桑虫】防【玉篇长襦也通作襡晋夏统传贾充使妓女服袿襡注连腰衣】襩【上同】镯【温器】韣【弓衣】襡【说文短衣】欘【木似栁而叶大】　触【尺玉切抵也犯也】觕【上同】歜【盛气怒也又战国颜歜】臅【臆也内则注朖臅膏为餰】　蓐【而属切陈草复生也一曰以茭蒲为荐席谓之蓐韩信传晨炊蓐食】辱【耻也汚也】溽【湿也月令土润溽暑又儒行饮食不溽注恣滋味为溽】褥【借也氊褥也】鄏【郏鄏地名】缛【采色繁也又细也】媷【懈惰也】　束【书玉切缚也又五匹为束】　欲【余蜀切贪也爱也愿也】欲【嗜也媱也】浴【洒身也】鹆【鸲鹆鸟名】鋊【炭钩也一曰铜屑汉志民盗摩钱质以取鋊】谷【尔雅水注谿曰谷】　躅【厨玉切踯躅行不进貌又花名即山石榴】防【上同庄子蹢防而屈伸】蠋【□蠋虫名】　录【力玉切记也采也】绿【青黄间色又诗采緑草名】箓【簏也又图书通作录】騄【騄耳骏马名】醁【醁美酒】渌【水名一曰水绿色】碌【石防色】逯【行谨也又逯逯众也】菉【王刍】防【鱼名】【谑】　曲【丘玉切不直也又乐有曲行军有部曲】防【薄也又簟为籧防汉周勃织薄曲为生】　斸【株木切锄属又研也】钃【刺也荀子以狐父之戈钃牛矢】瘃【寒疮】欘【斤柄又木枝上曲】　足【即玉切股胫也满也止也】　赎【神蜀切贸也又貤取也又纳金免罪曰赎】　幞【逢玉切帊也一曰裳削幅又幞头即巾也】襆【上同晋魏舒传襆被而出】　促【七玉切催也蹙也】趣【上同或作趋】数【细】趗【趢趗谓行歩局促也】　俗【似足切风俗】续【继】藚【水草】　粟【相玉切粟为陆种之首】涑【水名】　梀【丑六切梀樗木名】亍【小歩也颜延年赭白马赋秀骐齐亍一曰左歩为彳右歩为亍彳音斥】
　　三觉【独用】
　　古韵【见屋韵】
　　回互通转【见屋部】
  </div>
  <div class="pagination">
   <a href="古今通韵_page14.html">
    上一页
   </a>
   <span>
    ...
   </span>
   <a href="古今通韵_page10.html">
    10
   </a>
   <a href="古今通韵_page11.html">
    11
   </a>
   <a href="古今通韵_page12.html">
    12
   </a>
   <a href="古今通韵_page13.html">
    13
   </a>
   <a href="古今通韵_page14.html">
    14
   </a>
   <span class="current-page">
    15
   </span>
   <a href="古今通韵_page16.html">
    16
   </a>
   <a href="古今通韵_page17.html">
    17
   </a>
   <a href="古今通韵_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
