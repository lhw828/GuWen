<!DOCTYPE html>
<html>
<head>
    <meta charset="UTF-8">
    <title>康熙字典 - 第 168 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 168 页/共 976 页</h1>
    <div class="content">□	【未集中】【糸字部】	□	【篇韻】音亦。絡絲也。

覞	【酉集上】【見字部】	覞	【唐韻】【集韻】□弋笑切，音耀。【說文】□視也。【元包經】晉覞于醜。傳曰：觀夫衆也。【類篇】或作□。　又【集韻】昌召切，弨去聲。普視貌。　又【集韻】施隻切，音釋。昌石切，音尺。義□同。

覟	【酉集上】【見字部】	覟	【集韻】職吏切，音志。審視也。

覡	【酉集上】【見字部】	覡	【唐韻】胡狄切【集韻】【韻會】【正韻】□狄切，□音檄。【說文】能齋肅事神明也。在男曰覡，在女曰巫。【徐鍇曰】能見神也。【周禮春官神仕疏】男陽有兩稱，曰巫，曰覡。女隂不變，直名巫，無覡稱。【後漢張衡傳】或察巫覡之言。【北史齊幼主紀】雅信巫覡，解禱無方。　又【集韻】或作擊。【荀子王制篇】傴巫跛擊之事。【註】擊，讀爲覡。男巫也。　又【集韻】下革切，音覈。義同。

覢	【酉集上】【見字部】	覢	【唐韻】【集韻】【韻會】【正韻】□失冉切，音閃。【說文】暫見也。引【春秋公羊傳】覢然公子陽生。今本作闖，註闖出頭貌。　又【倉頡篇】覢覢，視貌。　【韻會】與睒同。考證：〔【說文】暫見也。【公羊傳哀六年】覢然公子陽生。〕　謹按作覢者說文所引之本無哀六年三字。謹照說文原文改爲引春秋公羊傳覢然公子陽生。〔覢然公子陽生。【註】出頭貌。今本作闖然。〕　謹按作覢者訓爲暫見。作闖者訓爲出頭貌。不得合以爲一。註字以下謹改爲今本作闖，註闖出頭貌。 

覣	【酉集上】【見字部】	覣	【唐韻】於爲切【集韻】邕危切，□委平聲。【說文】好視也。　又【博雅】怒也。　又人名。【宋史宗室表】太子右監門率府副率士覣。　又【集韻】烏禾切，音倭。視貌。

訞	【酉集上】【言字部】	訞	【廣韻】【集韻】【韻會】□於喬切，音妖。同妖。【玉篇】災也。【類篇】語祥。【前漢文帝紀】除訞言之辠。【師古曰】訞，同妖。【大戴禮易本命】訞數起。【荀子非十二子篇】訞怪，狡猾之人。　又【廣韻】巧言貌。　又人名。【山海經】炎帝之妻，赤水之子聽訞。　【集韻】本作□。【正字通】通作祅。

	【寅集上】【宀字部】		【唐韻】蟲最切【集韻】取外切，□音襊。【說文】塞也。从宀□聲。【唐陸贄關中事狀】儻有賊臣蹈。【註】塞外道。

觘	【酉集上】【角字部】	觘	【唐韻】初敎切【集韻】楚敎切，□音鈔。【玉篇】角□也。　又【集韻】初交切，鈔平聲。義同。

覤	【酉集上】【見字部】	覤	【正韻】迄逆切。同□。覤覤，驚懼貌。【莊子天地篇】蔣閭葂覤覤然驚。【註】與□同。　又【集韻】色責切【正韻】生責切，□生入聲。義同。　【集韻】本作愬。亦作□。

覥	【酉集上】【見字部】	覥	【字彙】他典切，音腆。面慙也。　【說文】本作靦。【字彙補】一作□。

	【酉集上】【言字部】		【唐韻】職雉切【集韻】軫視切，□音旨。【說文】訐也。【廣韻】訐發人之惡。　又【玉篇】之耳切，音止。義同。　又【說文長箋】亦作□。

覧	【酉集上】【見字部】	覧	【字彙】俗覽字。

覩	【酉集上】【見字部】	覩	【玉篇】古文睹字。【易乾卦】聖人作而萬物覩。【史記魏世家】耳目之所覩記。　又【遼史國語解】徒覩，古邊徼外小國。　又姓，見【姓苑】。　又複姓。【戰國策】覩斯贊，魏人。

□	【未集上】【米字部】	□	【字彙補】力眞切，音鄰。碎米也。

□	【未集上】【竹字部】	□	【篇海】方中切，音風。小竹名也。

親	【酉集上】【見字部】	親	〔古文〕□寴□【唐韻】【正韻】七人切【集韻】【韻會】雌人切，□七平聲。【廣韻】愛也。【孝經序】親譽日著。【註】慈愛之心曰親。【荀子不苟篇】交親而不比。【註】親謂仁恩。【周語】慈惠保民，親也。　又近也。【易乾卦】本乎天者親上，本乎地者親下。　又【增韻】躬也。【詩小雅】弗躬弗親。【箋】言不躬而親之也。【禮文王世子】世子親齊□而養。【註】親，猶自也。　又【釋名】襯也。言相隱襯也。【增韻】姻也。【禮大傳】親者，屬也。【疏】謂有親者，各以屬而爲之服。【左傳昭十四年】祿勳合親。【杜註】親，九族也。【周禮地官大司徒】以隂禮敎親，則民不怨。【註】謂男女之禮，婚姻以時，則男不曠，女不怨。　又六親，父母、兄弟、妻子也。【管子牧民篇】上服度則六親固。又【前漢禮樂志註】如淳曰：父、子、從父昆弟、從祖昆弟、曾祖昆弟、族昆弟，爲六親。　又姓。【史記孟嘗君傳】齊王逐周最，而聽親弗。【註】親弗，人姓名。【戰國策】作祝弗。　又通作新。【大學】在親民。【程註】親，當作新。　又【唐韻】七遴切【集韻】【韻會】七刃切【正韻】寸遴切，□七去聲。【左傳桓二年】庶人工商，各有分親。【註】以親疏爲分別。【釋文】有平去兩音。　又【廣韻】親家也。【集韻】婚姻相謂爲親。　又叶蒼先切，音千。【楊方合歡詩】磁石引長針，陽燧下焱煙，宮商聲相和，心同自相親。　【字彙】古从□。今省作亲。【集韻】或作媇儭。○按字彙補又作□□□，非。考證：〔【詩小雅】勿躬勿親。〕　謹照原文改爲弗躬弗親。 

覫	【酉集上】【見字部】	覫	【集韻】普朗切，滂上聲。視物貌。【字彙】側視物貌。【正字通】泛云俗字，非。

覬	【酉集上】【見字部】	覬	【唐韻】【集韻】【韻會】几利切【正韻】吉器切，□音冀。【說文】□幸也。【廣韻】覬覦，希望也。【左傳桓二年】下無覬覦。【註】下不冀望于上也。　又【集韻】或作幾。【左傳宣十二年】庸可幾乎。【疏】幾讀如冀，言用可冀幸而得之乎。【禮檀弓吾欲暴尩註】尩者面鄕天，覬天哀而雨之。覬，又作幾，音冀。　又【韻會小補】通作□。【禮文王世子反養老于東序註】州里□於邑。【疏】希□慕仰，行之於邑也。　又【集韻】虛器切，咦去聲。【類篇】幸也。【韻會小補】垂也。【集韻】亦作□。【正字通】俗通作冀。【增韻】亦作懻，非。

覭	【酉集上】【見字部】	覭	【唐韻】莫經切【集韻】【韻會】忙經切，□音冥。【說文】小見也。【正字通】或曰暗處密窺曰覭。覭有微細難見義，故从冥。　又【廣韻】【集韻】□莫狄切，冥入聲。【廣韻】小貌。【類篇】微見也。　又【集韻】莫獲切，音麥。草木叢生貌。【爾雅釋詁】覭髳，茀離也。【註】謂草木之叢茸翳薈也。　又【正韻】眉兵切，音明。眉目之閒也。○按爾雅，目上爲名，註，眉目之閒。正韻因名、覭聲近而誤訓，字彙从之，□非。考證：〔【爾雅釋草】覭髳，茀離也。〕　謹照原書釋草改釋詁。 

覮	【酉集上】【見字部】	覮	【正字通】俗字。

覯	【酉集上】【見字部】	覯	【唐韻】古后切【集韻】【韻會】【正韻】居□切，□音遘。【說文】遇見也。【詩召南】亦旣覯止。又【豳風】我覯之子。　又成也。【左傳成六年】郇瑖氏土薄水淺，其惡易覯。【疏】言其病易成，由水土惡故也。　又【正字通】與遘通。長箋同逅。　又【集韻】下遘切，音□。義同。　又【集韻】胡溝切，□平聲。亦同逅。邂逅，解說貌。　又【集韻】古項切，音講。與顜同。【史記曹相國世家】顜若畫一。【註】或从見。通作講。　又【集韻】訖岳切，講入聲。亦同顜。通作較。

覰	【酉集上】【見字部】	覰	【唐韻】七句切【集韻】【韻會】【正韻】七慮切，□蛆去聲。【說文】拘覰，未密致也。　又【廣韻】伺視也。【唐書張說傳】北□覰邊。【集韻】一作。　又【韻會】通作徂。【前漢張良傳】良與容徂擊秦皇帝。【師古註】徂謂密伺之也。本作覰。　又【集韻】千余切，音蛆。義同。【類篇】或作□。　【集韻】譌作覰，俗作覷，□非。

覱	【酉集上】【見字部】	覱	【集韻】莊陷切，音蘸。【類篇】覱，高危貌。　又【唐韻】【集韻】□子鑒切，音□。義同。　又【玉篇】逞貌。　又【集韻】側銜切，□平聲。避也。

覲	【酉集上】【見字部】	覲	【唐韻】【集韻】【韻會】渠吝切【正韻】具吝切，□音僅。【爾雅釋詁】覲，見也。【疏】下見上也。【書舜典】乃日覲四岳羣牧。【禮曲禮】天子當依而立，諸侯北面而見天子曰覲。【註】春見曰朝，秋見曰覲。【周禮春官大宗伯註】覲之言勤也，欲其勤王之事。　又【韻會】通作殣。【前漢禮樂志郊祀歌】殣冀親以肆章。【註】殣，音覲，見也。　又叶渠巾切，音。【蔡邕筆賦】紀三皇之功伐兮，表八百之肆覲。傳六經而綴百代兮，建皇極而敘彝倫。

詂	【酉集上】【言字部】	詂	【集韻】符遇切，音附。言有所依也。　又人名。彥詂，見【宋史宗室表】。　【類篇】或作□。

覴	【酉集上】【見字部】	覴	【集韻】都騰切。音登。久視也。　又【廣韻】【集韻】【正韻】□丑證切，讀若秤。直視貌。或作眙。

覵	【酉集上】【見字部】	覵	【集韻】居莧切【韻會】居諫切【正韻】居晏切，□艱去聲。與瞯同。【博雅】視也。　又雜也。【禮祭儀】薦黍稷，羞肺肝首心，見閒以俠甒。【註】見閒當爲覵。【疏】覵，雜也。言祭黍稷之時，雜以兩甒醴酒。　又人名。【孟子】成覵，齊景公臣。　又【集韻】何閒切【正韻】何艱切，□音閑。亦同瞯。　又【廣韻】古閑切【集韻】居閑切，□音艱。視貌。　又【廣韻】方免切【集韻】邦免切，□音鴘。義同。　又【集韻】伊甸切，音宴。窺也。　【說文】作□。【類篇】或作□。

	【辰集上】【日字部】		【篇海】堂來切，音臺。日出也。

	【申集下】【衣字部】		【集韻】古狎切，音甲。【廣雅】襦也。　又轄甲切，音狎。衿也。

	【酉集上】【見字部】		【字彙】古懸切，音涓。遠視。

□	【未集中】【缶字部】	□	【集韻】晡枚切，音桮。桮或從缶作□。【玉篇】缶也。

覶	【酉集上】【見字部】	覶	【唐韻】落戈切【集韻】盧戈切，□音騾。【說文】好視也。【玉篇】覶縷，委曲也。【金壷字考】次序也。【左思吳都賦】嗟難得而覶縷。【唐書柳宗元傳】秉筆覶縷，不能成章。　又通作羅。【晉書傅咸疏】臣前所以不羅縷者，冀因結奏得從私願也。　又【字彙補】力過切，騾去聲。義同。見韻經。　又【集韻】力轉切，攣上聲。視貌。　【類篇】俗从爾作覼，非。

覿	【酉集上】【見字部】	覿	【唐韻】徒歷切【集韻】【韻會】亭歷切【正韻】杜歷切，□音狄。【說文】見也。【易困卦】三歲不覿。【春秋莊二十四年】大夫宗婦覿用幣。【公羊傳】覿者何，見也。【禮郊特牲】不敢私覿。【周禮秋官司儀註】私覿，私面也。【韻會小補】於君謂之覿，於卿謂之面。覿，面別。散文面亦爲覿。　又【集韻】他歷切，音逖。又前歷切，音寂。□同。詳前字註。　又【集韻】徒谷切，音牘。【陸雲贈顧驃騎詩】沈機響駭，幽明廣覿。和以同人，物歸時育。覿叶育。　【集韻】或作。亦作□。

觀	【酉集上】【見字部】	觀	〔古文〕□□□【唐韻】【集韻】【韻會】【正韻】□古玩切，官去聲。【說文】諦視也。【韻會】所觀也，示也。【易觀卦】大觀在上，順而巽，中正以觀天下。【朱註】觀者，有以中正示人而爲人所仰也。【書益稷】予欲觀古人之象。【傳】欲觀示法象之服制。觀，舊音官，陸音工喚切。【周禮冬官考工記】氏爲量。嘉量旣成，以觀四國。【註】以觀示四方，使放象之。【前漢宣帝紀】觀以珍寶。【師古曰】觀，示也。　又容觀，容貌儀觀也。【禮玉藻】旣服習容觀玉聲乃出。　又【爾雅釋詁】多也。【詩周頌】奄觀銍艾。【箋】奄，久。觀，多也。一音官。　又【爾雅釋宮】觀謂之闕。【註】宮門雙闕。【疏】雉門之旁名觀。又名闕。【白虎通】上懸法象，其狀巍巍然高大，謂之象魏。使人觀之，謂之觀也。【三輔黃圖】周置兩觀，以表宮門。登之可以遠觀，故謂之觀。【左傳僖五年】公旣視朔，遂登觀臺，以望而書，禮也。【註】臺上構屋，可以遠觀者也。　又【廣韻】樓觀。【韻會】道宮謂之觀。【史記封禪書】仙人好樓居，上令長安作蜚廉桂觀，甘泉作益延壽觀。　又太子宮有甲觀。【前漢成帝紀】元帝在太子宮，生甲觀畫堂。　又東觀，漢祕書監。【後漢安帝紀】詔五經博士，校定東觀五經傳記。【註】洛陽南宮有東觀。一名蓬觀。　又京觀，積尸封土其上也。【左傳宣十二年】潘黨曰：君盍築武軍而收晉尸，以爲京觀。　又【韻會】壯觀，奇觀，謂景趣壯麗，事端奇偉有可觀者。　又【字彙補】□也。【周禮夏官司爟註】今燕俗名湯□爲觀。　又人名，國名。【竹書紀年】帝啓十年，放季子武觀于西河。【註】武觀，卽楚語五觀也。觀國，今頓丘衞縣。　又縣名，水名。【前漢地理志】東郡有畔觀縣，膠東國有觀陽縣。【應劭曰】在觀水之陽。　又姓。【楚語】楚之所寶者，曰觀射父。　又通作館。【文選司馬相如上林賦】靈圉燕於閒館。【又】虛宮館而勿仞。【史記】【漢書】俱作觀。　又與鸛通。【莊子寓言篇】如觀雀、蚊虻相過乎前也。　又【廣韻】【集韻】古丸切【韻會】【正韻】沽歡切，□音官。【博雅】視也。【正字通】遠視、上視曰觀，近視、下視曰臨。【易觀卦】初六童觀。【朱子曰】卦以觀示爲義，爻以觀瞻爲義。【書盤庚】予若觀火。【傳】我視汝情，如視火。鄭康成讀去聲。【穀梁傳隱五年】公觀魚于棠。【傳】常事曰視，非常曰觀。【關尹子二柱篇】愛者我之精，觀者我之神。愛爲水，觀爲火。愛執而觀，因之爲木。觀存而愛，攝之爲金。　又遊也。【孟子】吾何修而可以比於先王觀也。　又占也。【史記天官書】觀成潢。【晉灼曰】觀，占也，潢，五帝車舍。　又猶顯也。【前漢嚴安傳】以觀欲天下。【師古曰】顯示之，使其慕欲也。　又【韻會小補】區願切，音勸。【禮緇衣】在昔上帝，周田觀文王之德。【註】周田觀，古文爲割申勸。【陸德明釋文】觀。依註讀爲勸。　又叶古黃切，音光。【汲冢周書】師曠歌無射曰：國誠寧矣，遠人來觀。修義經矣，好樂無荒。　又叶規倫切，音均。【前漢高彪詩】枉道依合，復無所觀。先公高節，越可永遵。　又叶居員切，音涓。【傅毅七激】推深窮類，靡不博觀。光潤嘉美，世宗其言。　又叶扃縣切，涓去聲。【揚雄甘泉賦】大厦雲譎波詭，摧嗺而成觀。仰橋首以高視兮，目冥眴而無見。　又《詩小雅》維魴及鱮薄言觀者。【箋】觀，多也。【韓詩】作覩。考證：〔又叶掌與切，音煮。【詩小雅】維魴及鱮，薄言觀者。【箋】觀，多也。【韓詩】作覩。【朱註】觀叶鱮，鱮音湑。〕　謹按觀叶鱮朱註無此語。叶掌與切乃者字之音非觀字之音。謹改又詩小雅維魴及鱮薄言觀者。箋多也。韓詩作覩。 

	【寅集中】【己字部】		【玉篇】奇己切【集韻】巨几切，□忌上聲。【說文】，長踞也。【玉篇】長跪也。或作跽。　又【類篇】口已切，音起。古國名。衞宏說與杞同。

见	【酉集上】【見字部】	見	【唐韻】【廣韻】古甸切【集韻】【類篇】【韻會】【正韻】經電切，□堅去聲。【說文】視也。从目从儿。【易乾卦】飛龍在天，利見大人。【疏】德被天下，爲萬物所瞻覩。【書立政】灼見三有俊心。【禮王制】問百年者就見之。【周禮春官】大宗伯以賔禮親邦國，春見曰朝，夏見曰宗，秋見曰覲，冬見曰遇，時見曰會，殷見曰同。【註】此六禮者，以諸侯見王爲義。【史記五帝紀】舜擇吉月日，見四嶽、諸牧、班瑞。【前漢東方朔傳】未得省見。【註】言不爲所拔識也。　又【通鑑】漢武帝元光五年，張湯、趙禹定律令，務在深文，作見知法。詳矢部知字註。又姓。出【姓苑】。　又【唐韻】胡甸切【集韻】【韻會】【正韻】形甸切，□賢去聲。【廣韻】露也。【易乾卦】見龍在田。【疏】陽氣發見，故曰見龍。【儀禮士相見禮】某也，願見無由達。【註】凡□于尊曰見，敵而曰見，謙敬之辭也。【史記淮隂侯傳】情見勢屈。【師古曰】見，顯露也。　又薦達也。【左傳昭二十年】齊豹見宗魯於公孟。【註】見，薦達也。謂爲之紹介，猶論語云：從者見之也。　又見在也。【史記項羽紀】軍無見糧。【註】無見在之糧。【前漢高五王傳】文帝封悼惠王子列侯見在者六人爲王。【集韻】俗作現。　又【集韻】日朝也。【詩小雅】見睍曰消。【箋】韓詩作曣，云：見，日出也。　又【集韻】居莧切，音襇。棺衣也。【禮雜記】實見閒，而後折入。【疏】一解云：鄭合見閒二字共爲覸，苦辯反。【集韻】或作梘。　又雜也。【禮祭義】建設朝事，燔燎羶薌，見以蕭光。【註】見當爲覸，音閒厠之閒。孔穎達云：覵，謂雜也。

□	【未集上】【竹字部】	□	【玉篇】古文築字。註詳□。

	【丑集上】【囗字部】		【集韻】烏關切，音彎。【郭璞江賦】涒□潾。【註】水勢迴旋之貌。

□	【未集上】【竹字部】	□	【字彙補】烏紺切，音暗。垢肉貌。

	【辰集上】【日字部】		【篇海】莫北切，音墨。突前也。○按與見部□字音義同。卽□字之譌。

裆	【申集下】【衣字部】	襠	【唐韻】【集韻】【韻會】□都郞切，音當。【類篇】裲襠，衣名。【釋名】其一當胷，其一當背也。【西京雜記】趙飛燕女弟遺飛燕金錯繡襠。　又【玉篇】袴襠也。【前漢外戚傳窮袴註】卽今緄襠袴也。【阮藉大人先生論】行不敢離縫際，動不敢出褌襠。　又□襠。詳□字註。

裊	【申集下】【衣字部】	裊	【正字通】俗褭字。【韻會】褭或作裊。【漢書音義】騕裊，神馬。又【前漢百官公卿表】爵三級曰簪裊。【師古註】以組帶馬曰裊。簪裊，言飾此馬也。

裋	【申集下】【衣字部】	裋	【集韻】上主切，音豎。【廣韻】敝衣襦也。【玉篇】豎所衣布長襦也。【揚子方言】襜褕，自關而西其短者謂之裋褕。【史記秦本紀】寒者利裋褐。【前漢貢禹傳】妻子糠豆不贍，裋褐不完。　又【集韻】殊遇切，音樹。覩緩切，音短。義□同。　或作□。

裌	【申集下】【衣字部】	裌	【唐韻】古洽切，同袷。　又【集韻】檄頰切，音協。衽也。　又【類篇】懷裌，藏也。

裍	【申集下】【衣字部】	裍	【唐韻】【集韻】□苦本切，音捆。成就也。　又【說文】絭束也。【類篇】韏衣也。

裎	【申集下】【衣字部】	裎	【唐韻】直貞切【集韻】【韻會】馳貞切，□音呈。【類篇】倮也。【孟子】雖袒裼裸裎於我側。【焦氏易林】裸裎逐狐，爲人所笑。　又【玉篇】衣揚也。　又【博雅】佩紟謂之裎。【廣韻】裎，佩帶也。　又【揚子方言】襌衣無袌者，謂之裎衣。　又【集韻】丑郢切，音逞。深衣也。　又丈井切，音徎。直正切，音鄭。義□同。

规	【酉集上】【見字部】	規	【唐韻】居追切【集韻】【韻會】均窺切【正韻】居爲切，□音□。【說文】有法度也。【玉篇】正圜之器也。【禮經解】規矩誠設，不可欺以方圜。【前漢律歷志】衡運生規，規圜生矩。【莊子馬蹄篇】圜者中規，方者中矩。【淮南子時則訓】規者所以圜萬物也。　又以法正人曰規。【書□征】官師相規。【傳】規，正也。【詩衞風淇奥序】武公能聽其規諫。【疏】正圜以規使依度，猶正君以禮使人德，故謂之規諫。　又規，求計也。【左傳昭二十六年】規求無度。　又規避違法，以方爲圜也。【正字通】引唐書：規影徭賦。　又謀度也。【禮儒行】其規爲有如此者。【疏】但自規度所爲之事而行。【戰國策】齊無天下之規。【註】規猶謀也，謂無謀齊者。後漢書凡謀皆作規。　又畫也。【周語】成公之生也，其母夢神規其臀以墨。　又日月圓曰規。【謝靈運遊南亭詩】密林含餘淸，遠峰影半規。【註】日落峰外，隱其半也。【韓愈翫月詩】前夕雖十五，月長未滿規。【文苑英華海日初出賦】赫赫光滿，規規質圓。　又規田。【禮王制百畝之分疏】偃豬之地，九夫爲規，四規而當一井。　又官名。【金史百官志】規措官，正七品，掌灌漑民田。　又魚名。【沈括補筆談】浙東人呼河豚爲規魚。又有生海中者，腹上有刺，名海規吹肚魚。　又鳥名。【埤雅】杜鵑，一名子規。或作□鳺巂。　又規矩，獸名。詳矩字註。　又姓。明規恂，弘治中敎授，夏邑人。　又【韻會小補】惠圭切，音攜。車輪一周爲一規。通作巂。【禮曲禮】立視五巂。【註】巂，猶規也。謂輪轉之度。【音釋】巂，本又作規。　又【集韻】規恚切，□去聲。規規，驚視自失貌。【莊子秋水篇】規規然自失也。　又【集韻】呼役切，音狊。本作瞁。驚視貌。　又【音學五書】居何切，古音歌。【淮南子主術訓】若（缺一欲字）規之，乃是離之。【揚子法言】問蕭何、曹參，曰：蕭也規，曹也隨。　【說文】从夫从見。【字統】丈夫識用必合規矩，故字从夫。【正字通】按因夫立解未詳，考與矩□从矢也。當作。古文作槼。又【字彙補】音吸。字辨訓驚視，與規不同。【字彙總略】以規字音吸，字爲規矩之規，非是。□錄備考。

视	【酉集上】【見字部】	視	〔古文〕□眡□□□眎□【集韻】時利切【韻會】是義切【正韻】時吏切，□音嗜。【說文】瞻也。【博雅】明也。【易履卦】視履考祥。【書大甲】視遠惟明。　又【字彙】看待也。【左傳成三年】鄭賈人如晉，荀罃善視之。　又【博雅】效也。【書大甲】視乃厥祖。【疏】言當法視其祖而行之。　又【小爾雅】比也。【左傳襄二十七年】季武子使謂叔孫以公命，曰：視邾滕。【註】欲比小國。【禮檀弓】公室視豐□。【疏】言視者不正，相當比擬之辭也。　又猶納也。【禮坊記】君子於有饋者弗能見，則不視其饋。【註】不視，猶不納也。　又猶敎也。【儀禮鄕射禮】命釋獲者設中，遂視之。【註】視之，當敎之。　又【釋名】視，是也，察是非也。　又【禮曲禮】兔曰明視。【疏】兔肥，則目開而視明也。又【儀禮士虞禮】明齊溲酒。【鄭註】明齊，當爲明視，兔腊也。　又【山海經】狄山有視肉。【註】聚肉，形如牛肝，有兩目也。食之無盡，尋復更生如故。　又山水名。【山海經】帝囷山東南五十里曰視山。【又】葴山，視水出焉。【註】或曰視宜爲瀙。瀙水今在南陽。　又人名。【陶潛羣輔錄】伏羲六佐，其一曰視默，主災惡。　又姓，見【姓苑】。　又通作示。【詩小雅】視民不恌。【箋】視，古示字。【前漢高帝紀】視項羽無東意。【史記】作示。【師古註】漢書多以視爲示，古字通用。　又【廣韻】承矢切【集韻】【韻會】善旨切【正韻】善指切，□嗜上聲。義同。　又【玉篇】看也。【書洪範】五事，二曰視。【疏】視，常止反。　又【詩小雅】小人所視。叶上矢履。

觇	【酉集上】【見字部】	覘	【集韻】【韻會】癡廉切【正韻】蚩占切，□諂平聲。【說文】窺也。【左傳成十七年】公使人覘之信。【禮檀弓】善哉覘國乎。　又【廣韻】□也。【舊唐書職官志】覘□姦譎。　又【集韻】或作沾。【禮檀弓】我喪也斯沾。【註】沾、覘同。　又或作佔。【禮學記】呻其佔畢。【註】佔，視也。□謂之畢。　又或作。【類篇】闚也。【揚子方言】凡相竊視，南楚或謂之。　又【廣韻】【集韻】【韻會】□敕豔切，諂去聲。義同。　又【集韻】丑琰切，音諂。視也。　又【類篇】都含切，音耽。緩頰也。一曰舉首。　又【字彙補】公低切，音稽。【唐蘇遡朝覲壇頌】覘虞氏。

</div>
    <div class="pagination">
<a href="康熙字典_page167.html">上一页</a><span>...</span><a href="康熙字典_page163.html">163</a><a href="康熙字典_page164.html">164</a><a href="康熙字典_page165.html">165</a><a href="康熙字典_page166.html">166</a><a href="康熙字典_page167.html">167</a><span class="current-page">168</span><a href="康熙字典_page169.html">169</a><a href="康熙字典_page170.html">170</a><a href="康熙字典_page171.html">171</a><a href="康熙字典_page172.html">172</a><a href="康熙字典_page173.html">173</a><span>...</span><a href="康熙字典_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
