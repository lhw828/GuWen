<!DOCTYPE html>
<html>
<head>
    <meta charset="UTF-8">
    <title>说文解字注 - 第 217 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 217 页/共 283 页</h1>
    <div class="content">　　注解：屈虹靑赤或白色，或字陆德明作也一曰三字，非也。韵会白下无色字，是也。屈当作诎。许书云诘诎者，谓诎曲。屈非其义。许意诎曲之虹多靑赤，或有白色者，皆谓之霓。释天曰：螮蝀，虹也。霓为挈贰。郭云：双出色鲜盛者为雄，曰虹。闇者为雌，曰霓。据此，似靑赤为虹，白色为霓。然析言有分，浑言不别。故赵注孟子曰。霓，虹也。虹见则雨。楚辞有白霓。□气也。从雨。霓为阴气，将雨之兆，故从雨。一从虫作蜺，犹虹从虫也。儿声。五鸡切。十六部。如淳五结切。郭朴五击切。沈约郊居赋：雌蜺连蜷，深恐人读为平声。
　　路径：段注说文□第十一卷□雨部
　　标题：□diàn
　　注解：寒也。从雨□声。都念切。七部。或曰早霜也。读若《春秋传》“垫阨”。成六年、襄九年、卄五年皆云垫隘。阨者，阸之隶变。阸隘古通用。此谓□音同垫耳，非谓春秋传有□隘也。而九经字□云□，音店，寒也。传曰□隘。引说文而失其眞，遂致为经作音而非其实，以经典绝无□字也。
　　路径：段注说文□第十一卷□雨部
　　标题：□yú
　　注解：夏祭乐于赤帝以祈甘雨也。公羊传曰：大雩者何。旱祭也。月令：仲夏之月，大雩帝，用盛乐，乃命百县，雩祀百辟卿士有益于民者，以祈谷实。注曰雩，吁嗟求雨之祭也。雩帝，谓为坛南郊之旁，雩五精之帝，配以先帝也。自鼗鞞至柷敔皆作曰盛乐，凡他雩用歌舞而已。春秋传曰：龙见而雩。雩之正当以四月。按郑言五精之帝，高诱注时则训曰：帝，上帝也。许独云赤帝者，以其为夏祭而言也。以祈甘雨，故字从雨。以于□而求，故从亏。服□曰：雩，远也。亦于从于得义也。从雨亏声。羽俱切。五部。□，雩或从羽。或字如此作。雩，舞羽也。说从羽之意。周礼乐师：有羽舞，有皇舞。郑司农云：羽舞者，析羽。皇舞者，以羽覆冒头上衣饰翡翠之羽。鼓师云：敎皇舞，帅而舞旱暵之事。按皇舞亦羽舞也，故字或作□。而雩或作□。
　　路径：段注说文□第十一卷□雨部
　　标题：需xū
　　注解：□也。□者，待也。以□韵为训。易彖传曰：需，须也。须卽□之叚借也。左传曰：需，事之贼也。又曰：需，事之下也。皆待之义也。凡相待而成曰需。遇雨不进止□也。从雨而。遇雨不进，说从雨之意。而者，□之意。此字为会意。各本作而声者，非也。公羊传曰：而者何。难也。谷梁传曰：而，缓辞也。而为迟缓之辞，故从而。而训须。须通□。从而犹从□也。春秋经：已丑，葬我小君顷熊。雨，不克葬。庚寅，日中而克葬。是从雨而之证也。相俞切。古音在四部。《易》曰：“云上于天，需。”易需卦象传文。此偁易以证从雨之意。云上于天者，雨之兆也。宋衷曰：云上于天，需时而降雨。〖注〗□，古文。
　　路径：段注说文□第十一卷□雨部
　　标题：□yù
　　注解：水音也。江氏声曰：五声羽属水。许字作□，与各书不同。今按此当谓流水之音耳。从雨羽声。王矩切。五部。文四十六六，宋本作七。　重十一
　　路径：段注说文□第十一卷□雨部
　　标题：云yún
　　注解：山川气也。天降时雨，山川出云。从雨，云象回转之形。回上各本有云字，今删。古文只作云。小篆加雨于，遂为半体会意，半体象形之字矣。云象回转形，此释下古文云为象形也。王分切。十三部。凡云之属皆从云。云，古文省雨。古文上无雨，非省也。二葢上字，象自下回转而上也。正月：昏姻孔云。传曰：云，旋也。此其引伸之义也。古多叚云为曰，如诗云卽诗曰是也。亦叚员为云。如景员维河笺云员古文作云，昏姻孔云本又作员，□乐我员本亦作云，尚书云来卫包以前作员来，小篆妘字籒文作□是。云员古通用，皆叚借风云字耳。自小篆别为云而二形迥判矣。？？，亦古文云。此冣初古文。象回转之形者，其字引而上行，书之所谓触石而出，肤寸而合也。变之则为云。
　　路径：段注说文□第十一卷□云部
　　标题：□yīn
　　注解：云□日也。今人阴阳字小篆作霒昜，□者，云□日。昜者，旗开见日。引申为□仪字之用。今人作阴阳，乃其中之一端而已。霒字今仅见大戴礼记文王官人篇、素问五帝政大论。从云今声。于今切。七部。侌，古文□省。古文云本无雨耳，非省也。阴字从此。？？亦古文□。此冣初古文也。侌则以小篆法整□之。云亦同。文二　重四
　　路径：段注说文□第十一卷□云部
　　
　　标题：鱼yú
　　注解：水虫也。象形。鱼尾与燕尾相佀。其尾皆枝，故象枝形，非从火也。语居切。五部。凡鱼之属皆从鱼。〖注〗《说文》作□。□，古文。
　　路径：段注说文□第十一卷□鱼部
　　标题：□duò
　　注解：鱼子已生者也。谓鱼卵生于水艹闲，初孚有鱼形者。云已生，对未生言之。鱼子未生者曰鲲。鲲卽卵字。卵，说文作卝。古音读如关，亦可读如昆。内则：濡鱼卵酱。卵，郑读鲲。或作□。鲲酱者，鱼卵酱也。内则读卵如字，未尝不协。凡未出者为卵，已出者为子。鲲卽鱼卵，故说文以卝包之，而鱼部无鲲字。□则已出于卵者也。从鱼隋声。各本作憜省声。按肉部有隋字，今正。徒果切。十七部。集韵、类篇又翾规切，音之转也。□，籒文□。从□，据徐氏铉笔迹相承小异条云，史籒笔迹如此也。〈阝左〉者，从籒文隓字而省一左也。〖注〗□。
　　路径：段注说文□第十一卷□鱼部
　　标题：鲕ér
　　注解：鱼子也。鱼子，谓成细鱼者。上文曰鱼子已生者，谓初出卵。此云鱼子，则成细鱼矣。凡细者偁子。鲁语曰：鱼禁鲲鲕。韦注曰：鲲，鱼子也。鲕，未成鱼也。韦意鲲是卵未孚者，鲕是已孚而尚未成鱼者。许则就已孚又别为□鲕二形。○按尔雅曰鲲，鱼子也。鱦，小鱼也。为韦所本。许无鲲字者，以卝包之。据内则之卵酱也。许有鲕无鱦者，鱦从绳省声，之与蒸合音冣近。鱦者，鲕之俗字也。尔雅、郑皆云：鲲，鱼子。尔雅意鱼子卽鱼卵。今人俗语犹如是。若西京赋摷鲲鲕，薛注：鲲，鱼子也。鲕，细鱼蔟类也。此与郑内则注鲲鱼子也皆谓出卵者为鱼子，失尔雅本义。若庄子□绝大之鱼为鲲，此则齐物之寓言，所谓汪洋自恣以适已者。一曰鱼之美者，东海之鲕。鲕之别一义，见吕览本味篇伊尹语。高注曰：鲕，鱼名也。木部栌下、禾部秏下皆言伊尹曰，此不言者□文。从鱼而声。如之切。一部。五经文字人六切。
　　路径：段注说文□第十一卷□鱼部
　　标题：魼qū
　　注解：魼鱼也。旧删魼字，今补。此如河篆下云河水也之例。汉书上林赋：禺禺魼鳎。郭朴注云：比目鱼也。按郭说未知其审。犬部狧字下有比目鱼鲽，同尔雅。而鱼部无鲽字。玉篇、广韵合魼鲽为一字，非也。从鱼去声。去鱼切。五部。
　　路径：段注说文□第十一卷□鱼部
　　标题：□nà
　　注解：□鱼。佀鳖无甲，有尾无足，口在腹下。从鱼纳声。按此篆玉篇作□。广韵作魶。史记上林赋有魶字，云魶一作鳎。奴荅切。八部。
　　路径：段注说文□第十一卷□鱼部
　　标题：鳎tǎ
　　注解：虚鳎也。汉书上林赋魼鳎，史记作鱋魶。魶一作鳎。注家皆以魼鳎为二鱼，许亦别魼与虚鳎为二，虚非魼鱋之异文也。郭注云：鳎，鲵鱼也。似鲇，有四足，声如婴儿。按许下文云鲵，剌鱼也。不类列一处。则鳎之非鲵明矣。从鱼□声。土盍切。八部。
　　路径：段注说文□第十一卷□鱼部
　　标题：鳟zùn
　　注解：赤目鱼也。见豳风。释鱼曰：鮅鳟。毛传曰：鳟，大鱼也。陆玑、郭朴皆云：鳟似鯶，赤眼。从鱼□声。慈损切。十三部。
　　路径：段注说文□第十一卷□鱼部
　　标题：□lín
　　注解：□鱼也。亦三字句。周礼：其动物宜鳞物。刘本作□，音鳞。按刘本叚□为鳞耳，非川泽只生此鱼也。集韵曰：鳞通作□。本刘。从鱼猌声。力珍切。十二部。
　　路径：段注说文□第十一卷□鱼部
　　标题：鰫yónɡ
　　注解：鰫鱼也。郑注内则云：今东海鰫鱼有骨，名乙。在目旁，状如篆乙。食之□人不可出。从鱼容声。余封切。九部。
　　路径：段注说文□第十一卷□鱼部
　　标题：□xū
　　注解：□鱼也。从鱼胥声。相居切。五部。
　　路径：段注说文□第十一卷□鱼部
　　标题：鲔wěi
　　注解：鮥也。毛诗卫风传曰：鲔，鮥也。许本之。陆玑疏曰：鲔鱼形似鳣而靑黑，头小而尖，似□兜鍪，口亦在颔下，其甲可以摩姜，大者不过七八尺。益州人谓之□。大者为王鲔。小者为鮛鲔，一名鮥。肉色白，味不如鳣也。郭氏山海经传曰：鲔卽鱏也。似鳣而长鼻，体无鳞甲。按卽今之鲟鱼也。《周礼》：“春献王鲔。”天官人文。注曰：王鲔，鲔之大者。引月令季春荐鲔于寝庙。西京赋曰：王鲔岫居。薛综、陆玑、李奇，郦道元皆言鲔自南方江中来，至河南巩穴又入河，度龙门。葢古事如此。不然，鲔出江中，何以西周能荐鲔也。从鱼有声。荣美切。古音在一部。读如以。
　　路径：段注说文□第十一卷□鱼部
　　标题：□ɡènɡ
　　注解：□□，□字浅人删之，今补。鲔也。鲔字各本无，今依全书通例补。上林赋：□螹离。郭注曰：□，鲔也。李善注吴都赋同。按刘逵注蜀都赋曰：鳣，□也。古人言鳣鲔多有不别者，如山海经传亦云鲔卽鳣也，当是以为一类而浑言之。《周雒》谓之鲔，蜀谓之□□。十字各本讹作周礼谓之□五字，今补正。李奇注上林曰：周洛曰鲔，蜀曰□。陆诗疏曰：益州人谓之□。按蜀有之者，出于江也。周雒有之者，出巩穴入河也。□双声字。从鱼□声。各书多作□，省立心也。古恒切。六部。
　　路径：段注说文□第十一卷□鱼部
　　标题：□ménɡ
　　注解：□□也。从鱼巟声。武登切。古音当在十部。读如茫。音转入蒸登部，而字形亦改为□矣。
　　路径：段注说文□第十一卷□鱼部
　　标题：鮥luò
　　注解：叔鲔也。此见释鱼。许本之。叔鲔者，鲔之小者也。对王鲔为辞。江赋亦以叔鲔王鳣俪句。叔，字林作鮛，俗字也。郭注尔雅曰：鲔，鳣属也。今宜都郡自京门以上江中通出鱏鳣之鱼。有一鱼状似鳣，建平人呼鮥子，卽尔雅之鮥也。按今川江中尚有鮥子鱼。昔在南溪县、巫山县食之。叔鲔名鮥，则王鲔不名鮥，而以鮥注鲔者何也。浑言、析言不同，故互注而又别其大小也。从鱼各声。卢各切。今语正如此。五部。
　　路径：段注说文□第十一卷□鱼部
　　标题：鲧ɡǔn
　　注解：鲧鱼也。从鱼系声。此未详为何鱼。系声读古本切，亦未详所以。恐古音不同今读也。禹父之字古多作□，作□。礼记及释文作鳏。广韵曰：禹父□。尚书本作鲧。按鲧乃鲧讹。
　　路径：段注说文□第十一卷□鱼部
　　标题：鳏ɡuān
　　注解：鳏鱼也。见齐风。毛传曰：大鱼也。谓鳏与鲂皆大鱼之名也。郑笺乃读鳏为尔雅鲲鱼子之鲲，殆非是。鳏多叚借为鳏寡字。鳏寡字葢古只作矝。矝卽怜之叚借。从鱼眔声。古顽切。古音在十三部。齐风与云韵，可证也。眔，古读同隶，十三、十五部合音也。〖注〗□，古文鳏。□，鳏字之讹。
　　路径：段注说文□第十一卷□鱼部
　　标题：鲤lǐ
　　注解：鳣也。此见释鱼。毛传于鳣云鲤，于鲤不云鳣者，鲤者俗通行之语不待注也。舍人云：鲤一名鳣。毛云：鳣，鲤也。尔雅古说如此。自陆玑说鳣身形似龙，锐头，口在颔下，背上腹下皆有甲，纵广四五尺。今于孟津东石碛上钓取之，大者千余斤。而郭注乃分鲤鳣为二，云鳣，大鱼。似鱏而短鼻，口在颔下，体有邪行甲，无鳞，肉黄，大者长二三丈。此卽今江中及关东之黄鱼也。如其言，则鳣绝非鲤矣。周颂：有鳣有鲔，鲦鲿鰋鲤。鳣鲤并言，似非一物。而笺云鳣，大鲤也。然则凡鲤曰鲤，大鲤曰鳣。犹小鲔曰鮥，大鲔曰鲔。谓鳣与鲤，鮥与鲔不必同形，而要各为类也。许意当亦如是。○按他家说鳣鲔同类，而有短鼻长鼻，肉黄肉白之分。尔雅、毛、郑、许则短鼻长鼻肉黄肉白者统以鲔鮥包之。而惟三十六鳞之鱼谓之鲤，亦谓之鳣。古人多云鳣鲔出巩穴，渡龙门为龙。今俗语云鲤鱼跳龙门。葢牵合为一非一日矣。从鱼里声。良止切。一部。
　　路径：段注说文□第十一卷□鱼部
　　标题：鳣zhān
　　注解：鲤也。卫风毛传曰：鳣，鲤也。许本之。以鲔鮥例之，此当同郑曰大鲤也。葢鲤与鳣同类而别异，犹鮥与鲔同类而别异。从鱼亶声。张连切。十四部。□，籒文鳣。从夗，蟺为声。
　　路径：段注说文□第十一卷□鱼部
　　标题：鱄zhuǎn
　　注解：鱄鱼也。士丧礼：鱼鱄鲋九。鱄、鲋皆常用之鱼也。故春秋有名鱄字子鱼者。吕览曰：鱼之美者，洞庭之鱄。今本作□，非也。广韵：鱄出洞庭湖。山海经曰：鱄鱼，其状如鲋而彘尾。江赋亦有□。□与鱄葢非一物。从鱼专声。旨兖切。十四部。郭朴音□如团扇之团。
　　路径：段注说文□第十一卷□鱼部
　　标题：鲖tónɡ
　　注解：鲖鱼。旧作鱼名，今正。许书之例，不言某名也。释鱼曰：鲣，大者鲖，小者鮵。许无鲣鮵字。一曰□也。此一曰犹今言一名也。许书一字异义言一曰，一物异名亦言一曰，不嫌同辞也。此六字本相接，误解者失其义，中隔以从鱼同声四字，今正。本艹经：蠡鱼，一名鲖鱼。陆德明所据作□。释鱼：鳢。郭注：鲖也。此由不考鳢非□之故。若释文云鳢又作□。则浅人所改耳。毛诗传曰：鳢，鲖也。正义云：诸本或作鳢，鲩。作鲩则与舍人尔雅不异。按作鲩不误。浅人认鳢为□，因改鲩为鲖也。蠡卽□。□与鳢异物异字。陶通明说本艹曰：蠡今皆作鳢字。此郭误注尔雅之由也。许以鳠魾鳢□为一鱼，□鲖为一鱼。□卽今俗所谓乌鱼，或曰乌鲤，头有七星之鱼也。尔雅鲤鳣为一，鰋鲇为一，鳢鲩为一。古说本不误。而郭氏妄疑之。鳢鲩又非下文之鲣鲖鮵也，而郭氏妄合之。○此当直云□也。上四字浅人所加，当删。鲖卽今头有七星之鱼，俗云乌鲤。其字正当作□。考释鱼郭本作鳢，鲖也。舍人本作鳢，鲩也。毛诗鱼丽或作鳢，鲖也。与郭合。或作鳢，鲩也。与舍人合。详诗正义。初疑郭自释鳢为鲖，非尔雅正文作鳢鲖。但陆玑诗疏正引尔雅曰鳢鲖也。许愼谓之□鱼。然则尔雅正文实有如此本，为许所本。今诗疏谓之□鱼，讹作谓之鳢鱼。从鱼同声，读若绔襱。绔襱见衣部，丈冢切。故鲖亦直陇切。九部。鲖阳县，则音转读若纣。
　　路径：段注说文□第十一卷□鱼部
　　标题：□lǐ
　　注解：鲖也。正与鲖篆转注。本艹作蠡鱼，省作□。陶贞白云：今皆作鳢字。按此名之所以不正也。从鱼蠡声。蠡作蠡少一画者，误。今卢启切。古音在十六部，与豊声在十五部不同。
　　路径：段注说文□第十一卷□鱼部
　　标题：□lóu
　　注解：□鱼也。三字今正。一名鲤，一名鳒。一名旧当作一曰，此一名鲤耳，非卽三十六鳞之鲤也。从鱼娄声。洛矦切。四部。
　　路径：段注说文□第十一卷□鱼部
　　标题：鳒qiàn
　　注解：鳒鱼也。三字今正。按当作□鱼也。玉篇曰：□，大靑鱼。类篇曰：鳒鱼大而靑。是为一物也。广韵云：比目鱼。因乌有鹣皮傅耳。从鱼兼声。古甜切。七部。
　　路径：段注说文□第十一卷□鱼部
　　标题：鯈chóu
　　注解：鯈鱼也。周颂笺云：鲦，白鲦也。尔雅：鮂，黑鰦。郭云：卽白鯈鱼。江东呼为鮂。庄子：鯈鱼出游从容。按白鯈卽今白□条。山海经北山篇：彭水鯈鱼，其状如鸡而赤毛，三尾，六足，四首，其音如鹊。此异物非常有者也。晋水鮆鱼，其状如鯈。鯈者，白鯈鱼也。玉篇合二物为一，疏矣。从鱼攸声。其字亦作□，亦作鲉。俗作鲦。其音旧直由切。大徐同。在三部。今音迢。
　　路径：段注说文□第十一卷□鱼部
　　标题：□tǒu
　　注解：□鱼也。从鱼豆声。天口切。四部。亦作□。
　　路径：段注说文□第十一卷□鱼部
　　标题：鯾biān
　　注解：鯾鱼也。尔雅郭注曰：江东呼鲂鱼为鳊。海内北经：大鯾居海中。郭曰：鯾卽鲂也。从鱼□声。房连切。古音在十一部。鳊，鯾或从扁。□扁声同。
　　路径：段注说文□第十一卷□鱼部
　　标题：鲂fánɡ
</div>
    <div class="pagination">
<a href="说文解字注_page216.html">上一页</a><span>...</span><a href="说文解字注_page212.html">212</a><a href="说文解字注_page213.html">213</a><a href="说文解字注_page214.html">214</a><a href="说文解字注_page215.html">215</a><a href="说文解字注_page216.html">216</a><span class="current-page">217</span><a href="说文解字注_page218.html">218</a><a href="说文解字注_page219.html">219</a><a href="说文解字注_page220.html">220</a><a href="说文解字注_page221.html">221</a><a href="说文解字注_page222.html">222</a><span>...</span><a href="说文解字注_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
