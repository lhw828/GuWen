<!DOCTYPE html>
<html>
<head>
    <meta charset="UTF-8">
    <title>方言 - 第 2 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>方言 - 第 2 页/共 15 页</h1>
    <div class="content">　　【案广雅殜殗病也义本此广韵殗殜不动貌殜殜同】
　　台敌延也【一作迮也】东齐海岱之闲曰台自关而西秦晋之闲物力同者谓之台敌
　　【案延葢匹之讹注内迮也葢疋也之讹疋即俗匹字尔雅释诂敌匹也当也广雅敌儓当也匹台敌辈也义皆相因台儓葢通用】
　　抱【音□】防【孚万反一作嬎】耦也【耦亦迮互见其义耳】荆呉江湖之闲曰抱防宋颍之闲或曰防
　　【案后卷八内北燕朝鲜洌水之闲谓伏鸡曰抱説文云嬎生子齐均也注内孚万反各本多讹作追万反从曹毅之本迮亦疋之讹当作匹】
　　倚【于寄反】踦【却竒反】奇也【竒耦】自关而西秦晋之闲凡全物而体不具谓之倚梁楚之闲谓之踦雍梁之西郊凡嘼支体不具者谓之踦
　　【案荀子脩身篇倚魁之行非不难也杨倞注云倚奇也竒读爲奇耦之竒方言秦晋之间凡物体全而不具谓之倚倚魁谓偏倚狂怪行儒效篇倚物怪变注云倚竒也庄子天下篇南方有倚人焉释文云或作畸鲁语踦跂毕行无有处人韦昭注云踦跂跘蹇也春秋僖公三十三年公羊传匹马只轮无反者何休注云只踦也説文踦一足也注内于寄反各本多作丘寄反从曹毅之本】
　　逴【勑略反】獡【音铄】透【式六反】惊也自关而西秦晋之闲凡蹇者或谓之逴【行略逴也】体而偏长短亦谓之逴宋卫南楚凡相惊曰獡或曰透【皆惊貌也】
　　【案説文逴蹇也南楚谓相惊曰獡左思呉都赋惊透沸乱刘逵注引方言透惊也广雅逴獡透惊也曹宪音释云透音叔世人以此爲跳透字他反未是矣】
　　仪来也陈颍之闲曰仪自关而东周郑之郊齐鲁之闲或谓之或曰怀
　　【案格古通用尔雅释言格怀来也诗周颂怀柔百神毛传怀来也周语民神怨痛无所依怀韦昭注云怀归也义亦相因仪者仪之而来周语丹朱冯身以仪之仪即来归之义格字义兼往来往而至乎彼曰格来而至乎此亦曰格诚敬感通于神明而神明来格徳礼贯通于民心而民咸格化心思贯彻于事物而事尽贯彻皆合往来爲义故其本字从彳格感贯一声之转故义亦通】
　　防【音昵】【音汝】黏也齐鲁青徐自关而东或曰防【音黏防也】或曰
　　【案尔雅释言防胶也疏引方言此条文竝同防亦作防説文云黏也广雅防黏也义本此】
　　糊【音胡】托庇【庇荫】寓【音孕】寄也齐卫宋鲁陈晋汝颍荆州江淮之闲曰庇或曰寓寄食爲糊【传曰糊其口于四方是也】凡寄爲托寄物爲
　　【案尔雅释言媵将送也释文引方言媵送也媵同説文糊寄食也广雅庇寓糊侂寄也义本此托侂古通用注内庇荫当作音庇荫之庇糊其口各本讹作糊予口今据左传改】
　　逞苦了快也自山而东或曰逞楚曰苦【苦而爲快者犹以臭爲香治爲乱徂爲存此训义之反覆用之是也】秦曰了【今江东呼快爲愃相縁反】
　　【案春秋桓公六年左传今民馁而君逞欲杜预注云逞快也广雅逞苦快也义本此】
　　挴防赧愧也晋曰挴或曰防秦晋之闲凡愧而见上谓之赧【小尔雅曰面赤愧曰赧】梁宋曰防【敕防亦慙貌也音匿】
　　【案赵岐注孟子云赧赧然面赤心不正之貌也説文赧面慙赤也尔雅释言愧惭也疏全引方言此条文竝同玉篇引方言梁宋之闲谓媿曰防愧媿古通用广雅挴赧防慙也义本此】
　　叨【托髙反】惏【洛含反】也陈楚曰惏
　　【案后汉书党锢列传防贪叨诛死注引方言叨也】
　　冯齘苛怒也楚曰冯【冯恚盛貌楚词曰康回冯怒】小怒曰齘【言噤齘也】陈谓之苛【相苛责也】
　　【案离骚喟冯心而歴兹洪兴祖补注引方言冯怒也楚曰冯齘各本讹作□注内同今订正説文齘齿相切也玉篇云噤齘切齿怒也噤齘广韵作防齘广雅冯齘苛怒也义本此】
　　憡刺痛也【防憡小痛也音策】自关而西秦晋之闲或曰憡【案玉篇憡小痛也刺亦作瘌广雅憡瘌痛也义本此】
　　挢捎选也【此妙择积聚者也矫骚两音】自关而西秦晋之闲凡取物之上谓之挢捎
　　【案説文云自关以西凡取物之上者爲挢捎广雅挢捎选择也皆本此】
　　撊【呼旱反】梗【鱼鲠】爽猛也晋魏之闲曰撊【传曰撊然登埤】韩□之闲曰梗齐晋曰爽
　　【案春秋昭公十八年左传今执事撊然授兵登埤服防注撊然猛貌也疏引方言云撊猛也晋魏之闲曰撊荀子荣辱篇陋者俄且僩也杨倞注云僩与撊同猛也方言晋魏之闲谓猛爲撊诗曰瑟兮僩兮广雅撊梗爽猛也义本此注内鱼鲠当作音鱼鲠之鲠】
　　瞯【音闲】睇【音悌】睎略【音略】眄也陈楚之闲南楚之外曰睇东齐青徐之闲曰睎呉扬江淮之闲或曰瞯或曰防自关而西秦晋之闲曰眄
　　【案夏小正来降燕乃睇説曰睇者眄也眄者视可爲室者也广韵防字引方言云视也説文防眄也眄衺视也秦语南楚谓眄曰睇海岱之闲曰睎江淮之闲曰瞯广雅睎防眄睇视也皆本此】
　　防【消息】喙【口喙】呬【许四反】息也周郑宋沛之闲曰防自关而西秦晋之闲或曰喙或曰防东齐曰呬
　　【案説文云东夷谓息爲呬诗曰犬夷呬矣今诗作混夷駾矣呬尔雅释诂亦云息也郭注云今东齐呼息为呬也疏全引方言此条文竝同广雅喙息也义本此注内消息口喙当作音消息之息音口喙之喙】
　　防【劈歴】摫【音规】裁也梁益之闲裁木爲器曰防裂帛爲衣曰摫防又斲也【皆析破之名也】晋赵之闲谓之防防
　　【案汉书蓺文志则苟钩防析乱而已顔师古注云防破也左思蜀都赋防摫兼呈刘逵注云雄方言防摫裁也梁益之闲裁木爲器曰防裂帛爲衣曰摫广韵引方言梁益闲裂帛爲衣曰摫广雅防摫裁也义本此注内劈歴当作音劈歴之劈】
　　镌琢也【谓錾镌也子旋反】晋赵谓之镌
　　【案琢各本讹作防今订正说文镌琢石也】
　　锴【音楷】鑙【音启】坚也自关而西秦晋之闲曰锴呉扬江淮之闲曰鑙
　　【案广雅锴鑙□也玉篇鑙□皆云坚也】
　　揄铺【音敷】【音蓝】帗【音拂】缕叶褕【音臾】毳也【音脆皆谓物之扞蔽也】荆扬江湖之闲曰揄铺楚曰陈宋郑卫之闲谓之帗缕燕之北郊朝鲜洌水之闲曰叶褕【今名短度绢爲叶褕也】
　　【案毳玉篇云罽衣叶褕各本讹作叶输输字不得有臾音玉篇云叶褕短度绢也今据以改正】
　　孑荩【昨吝反】余也【谓遗余】周郑之闲曰荩或曰孑青徐楚之闲曰孑自关而西秦晋之闲炊薪不尽曰荩孑俊也遵俊也【广异语耳】
　　【案马融长苗赋荩滞抗绝李善注云方言烬余也荩与烬同呉语安受其烬韦昭注云烬余也春秋成公二年左传请收合余烬杜预注云烬火余木广雅烬孑余也义本此説文俊材千人也广韵智过千人曰俊乡饮酒礼遵者降席郑注云遵者谓此乡之人仕至大夫者也今来助主人乐賔主人所荣而遵法者也乡射礼注云谓之遵者方以礼乐化民欲其遵法之也遵之爲俊或因此起义】
　　翿【音涛】幢【徒江反】翳也【舞者所以自蔽翳也】楚曰翿关西关东皆曰幢【案翿説文作翳云翳也所以舞也引诗左执翳郑笺于毛传以翳释翿申之曰翳舞者所持所谓羽舞也翿又作□广雅幢谓之□义本此】
　　略求也秦晋之闲曰就室曰于道曰略略强取也攈【古捃字】摭【盗蹠】取也此通语也
　　【案説文云求也齐语牺牲不略则牛羊遂韦昭注云略夺也春秋成公十二年左传略其武夫以爲已腹心股肱爪牙杜预注云略取也襄公四年左传匠庆请木季孙曰略注云不以道取爲略疏云今律略人略卖人是也沈约齐故安陆昭王碑文小则俘民略畜李善注引方言略强取也鲁语收攈而烝韦昭注攈拾也史记十二诸侯年表各往往捃摭春秋之文以著书汉书蓺文志捃摭遗逸顔师古注云捃摭谓拾取之后汉书冯衍传捃桓文之谲功注引方言捃取也广雅廀略求也摭攈略取也义本此廀古通用】
　　茫矜奄遽也【谓遽矜也】呉扬曰茫【今北方通然也莫光反】陈颍之闲曰奄秦晋或曰矜或曰遽
　　【案马融长苖赋奄忽灭没李善注引方言奄遽也傅毅舞赋翼尔悠往闇复辍已注云闇犹奄也古人呼闇殆与奄同方言曰奄遽也广雅朚矜遽也义本此茫朚古通用】
　　速逞摇扇疾也东齐海岱之闲曰速燕之外鄙朝鲜洌水之闲曰摇扇楚曰逞
　　【案説文云楚谓疾行爲逞广雅逞摇扇疾也义本此】
　　予赖雠也南楚之外曰赖【赖亦恶名】秦晋曰雠
　　【案注内言赖亦恶名葢读赖爲厉厉赖古多通用予与亦声义通后卷六内诬防与也卷十内拏或谓之防注云言诬防也广雅诬防予也则予有诬言相加被之义相诬相恶皆相雠也故以雠释之】
　　恒慨参【索含反】绥羞绎【音奕】纷毋言既广又大也荆扬之闲凡言广大者谓之恒慨东瓯之闲谓之参绥【东瓯亦越地今临海永宁是也】或谓之羞绎纷毋
　　【案广韵参绥垂貌余未见他书皆形容盛大之辞】
　　劋【雀潦反又子了反】蹶【音踣蹶】狯也【古狡抉字】秦晋之闲曰狯楚谓之劋或曰蹶楚郑曰蔿【音指防亦狯声之转也】或曰【言黠也今建平郡人呼胡切】
　　【案尔雅释言腼也释文云方言楚或谓狡狯爲犹狯也郭注言黠也黠下脱一字蹶狯一声之转注内音踣蹶三字各本音讹作言又讹在或曰蹶之下前蹶字下作音厥前后重出今订正音踣蹶音指防当作音踣蹶之蹶音指防之防】












　　輶轩使者絶代语释别国方言二
　　钦定四库全书
　　輶轩使者绝代语释别国方言三
　　汉　扬　雄撰
　　晋　郭璞　注
　　陈楚之闲凡人嘼乳而双产谓之厘孳【音兹】秦晋之闲谓之僆子【音辇】自关而东□魏之闲谓之孪生【苏官反】女谓之嫁子【言徃适人】
　　【案説文孪一乳两子也亦作防广雅厘孳僆防也双防二也义本此厘亦作孷孳亦作孖玉篇云孷孖双生也鸡鸭成僆又引文字音义云江东呼畜双产谓之僆】
　　东齐之闲壻谓之倩【言可借倩也今俗呼女壻爲卒便是也】
　　【案壻各本讹作聓今订正史记仓公列传黄氏诸倩集解云徐广曰倩者女壻也骃案方言曰东齐之闲壻谓之倩郭璞曰言可假倩也説文云东齐壻谓之倩广雅壻谓之倩皆本此注是也下各本有卒便一作平使六字】
　　燕齐之闲养马者谓之娠【今之温厚也音振】官婢女厮谓之娠【女厮妇人给使者亦名娠】
　　【案娠亦作侲后汉书文苑列传虏侲注引方言侲养马人也玉篇引方言燕齐之闲谓养马者曰侲説文云官婢女隶谓之娠徐坚初学记引方言燕齐之闲养马者及奴婢女厮皆谓之娠】
　　楚东海之闲亭父谓之亭公【亭民】卒谓之弩父【主担幔努导幨因名云】或谓之褚【言衣赤也褚音赭】
　　【案春秋昭公二年左传请以印爲褚师杜预注云褚师市官説文褚卒也广雅亭父褚卒也义本此】
　　臧甬【音勇】侮获奴婢贱称也荆淮海岱杂齐之闲【俗不纯爲杂】骂奴曰臧骂婢曰获齐之北鄙燕之北郊凡民男而壻婢谓之臧女而妇奴谓之获亡奴谓之臧亡婢谓之获皆异方骂奴婢之丑称也自关而东陈魏宋楚之闲保庸谓之甬【保言可保信也】秦晋之闲骂奴婢曰侮【皆爲人所轻弄案后汉书何敝传然臧获之谋注引方言臧获奴婢贱称也荀子王霸篇则虽臧获杨倞注云臧获奴婢也方言谓荆淮海岱之闲骂奴曰臧骂婢曰获燕齐亡奴谓之臧亡婢谓之获或曰取货谓之臧擒得谓之获皆谓有罪爲奴婢者故周礼云其奴男子入于罪隶女子入于舂槀史记鲁仲连列传臧获且羞与之同名矣裴骃集解引方言荆淮海岱燕齐之闲骂奴曰臧骂婢曰获燕齐即杂齐之讹广韵引方言作荆淮海岱淮济之闲杂齐淮济字形相近而讹各本壻讹作聓汉书司马迁传且夫臧获婢妾犹能引决注引应劭曰扬雄方言云海岱之闲骂奴曰臧骂婢曰获燕之北郊民而聓婢谓之臧女而妇奴谓之获聓字亦转写之讹徐坚初学记引方言此条作壻今据以订正司马相如列传与保庸杂作集解引方言保庸调之南方奴婢贱称也调乃谓字讹舛南方二字乃甬字讹舛甬作勇遂离而爲南方亦校书者妄以意改也贾过秦论材能不及中庸李善注引方言庸贱称也广雅甬保庸使也侮获婢也】
　　蔿【音花】譌【讹言】□【五反皆化声之转也】涅化也燕朝鲜洌水之闲曰涅或曰□鸡伏卵而未孚【音赴】始化之时谓之涅
　　【案譌讹古通用尔雅释言讹化也亦作吪诗豳风四国是吪毛传吪化也注内讹言当作音讹言之讹説文涅黑土在水中也论语涅而不缁注引孔安国云涅可以染皁是涅取染化之义广雅□蔿涅也义本此匕古化字】
　　斟协汁也【谓和协也或曰沈汁所未能详】北燕朝鲜洌水之闲曰斟自关而东曰协关西曰汁
　　【案协汁古多无别周礼太史读礼书而协事郑注云故书协作叶杜子春云叶协也书亦或爲协或爲汁乡士汁日注云汁合也和也和合支干善日释文汁音协本亦作协大行人协辞命注云故书作叶词命郑司农云叶当爲汁释文叶音协汁之十反叶也又音协张衡西京赋五纬相汁以旅于东井李善注引方言汁叶也之十反注内沈汁各本讹作潘汁今订正刘熈释名云宋鲁人皆谓汁爲沈史记张仪列传厨人进斟司马贞索隐云斟谓羮汁故名汁爲斟】
　　苏芥草也【汉书曰樵苏而爨苏犹芦语转也】江淮南楚之闲曰苏自关而西或曰草或曰芥【或言菜也】南楚江湘之闲谓之莽【嫫母反案庄子天运篇苏者取而爨之释文李云苏草也方言江淮南楚之闲谓之苏春秋哀公元年左传以民爲土芥杜预注云芥草也谓之莽各本讹作谓之芥注内嫫母反脱反字张衡西京赋赴长莽嶭综注引方言曰草南楚之闲谓之莽后卷十内莽嫫毋反可证此条讹脱今订正广雅苏芥莽草也义本此】
　　苏亦荏也【荏属也尔雅曰苏桂荏也】关之东西或谓之苏或谓之荏周郑之闲谓之公蕡【音翡翠今江东人呼荏爲防音鱼】沅湘之南或谓之□【今长沙人呼野苏爲□音车辖沅水名在武陵】其小者谓之防葇【荲葇也亦苏之种类因名云】
　　【案尔雅释草苏桂荏郭注云苏荏类故名桂荏徐锴説文系传云荏白苏也桂荏紫苏也后汉书马融传桂荏鳬葵注引方言苏亦荏也玉篇云长沙人呼野苏爲□香葇菜苏类也防亦作穰广雅公蕡穰葇□荏苏也本此注内音鱼曹毅之本作音吾】
　　蘴【旧音蜂今江东音嵩字作菘也】荛【钤铙】芜菁也陈楚之郊谓之蘴鲁齐之郊谓之荛关之东西谓之芜菁赵魏之郊谓之大芥其小者谓之辛芥或谓之幽芥其紫蕐者谓之芦菔【今江东名爲温松实如小豆罗匐二音】东鲁谓之菈【洛荅徒合两反】
　　【案蘴亦作葑诗邶风采葑采菲毛传葑须也疏引方言此条关之东西作关西赵魏之郊郊讹作部尔雅释草须蕵芜疏即録诗疏故亦同误郑注坊记云葑蔓菁也陈宋之闲谓之葑陆玑草木疏云幽州人或谓之芥释草又曰葖芦萉郭璞注云萉宜爲菔芦菔芜菁属紫花大根俗呼雹葖疏云紫花菘也俗呼温菘説文云芦菔似芜菁实如小尗者玉篇引方言丰江东呼菘芜菁也葢杂取注文言之又引方言东鲁人呼芦菔爲菈子广韵菈秦人呼萝卜广雅蘴荛芜精也菈芦菔也皆本此注内钤铙当作音钤铙之铙】
　　防芡【音俭】鸡头也北燕谓之防【今江东亦呼防耳】青徐淮泗之闲谓之芡南楚江湘之闲谓之鸡头或谓之鴈头或谓之乌头【状似乌头故转以名之】
　　【案防多讹作葰曹毅之本不误广雅防芡鸡头也本此曹宪音释防悦橤反玉篇引方言防芡鸡头也北燕谓之防广韵引方言南楚谓之鸡头北燕谓之防青徐淮泗之闲谓之芡周礼笾人加豆之实蓤芡防脯郑注芡鸡头也疏云今人或谓之鴈头】
　　凡草木刺人北燕朝鲜之闲谓之茦【尔雅曰茦刺也】或谓之壮【今淮南人亦呼壮壮伤也山海经谓刺爲伤也】自关而东或谓之梗【今之梗榆】或谓之刿【刿者伤割人名音鱥鱼也】自关而西谓之刺江湘之闲谓之棘【楚词曰曾枝剡棘亦通语耳音已力反】
　　【案茦各本讹作策今订正尔雅释草茦刺郭注云草刺针也关西谓之刺燕北朝鲜之闲曰茦见方言疏全引方言此条文竝同释文引方言凡草木而刺人者北燕朝鲜之闲谓之茦关西呼茦壮爲莿说文茦莿二字转注徐锴系传云此爲草木之莿刺为斫刺之刺广雅梗刿棘茦刺壮箴也古通用刺不必如徐锴所辨别张衡西京赋梗林爲之靡拉李善注引方言凡草木刺人爲梗聘义廉而不刿郑注云刿伤也释文九卫反引字林刿利伤也楚辞橘颂曾枝剡棘洪兴祖补注引方言凡草木刺人江湘之闲谓之棘】
　　凡饮药傅药而毒南楚之外谓之瘌【乖瘌】北燕朝鲜之闲谓之痨【痨瘌皆辛螫也音聊】东齐海岱之闲谓之瞑或谓之【瞑亦今通语耳】自关而西谓之毒瘌痛也
　　【案説文楚人谓药毒曰痛瘌朝鲜谓药毒曰痨瞑多讹作眠曹毅之本不误孟子引书曰若药不瞑赵岐注云药攻人疾先使瞑愦乱尚书疏引方言凡饮药而毒东齐海岱闲或谓之瞑或谓之广雅痨毒瘌痛也义本此】
　　逞晓恔苦快也【恔即狡狡戏亦快事也】自关而东或曰晓或曰逞江淮陈楚之闲曰逞宋郑周洛韩魏之闲曰苦东齐海岱之闲曰恔自关而西曰快
　　【案前卷二内逞苦了快也晓与了义葢相因孟子于人心独无恔乎赵岐注云恔快也广雅逞苦晓恔快也义本此】
　　胶谲诈也凉州西南之闲曰胶自关而东西或曰谲或曰胶【汝南人呼欺爲讉訰他回反亦曰诒音殆】诈通语也
　　【案説文云梁益曰谬欺天下曰谲郭璞尔雅序曰竝多纷谬释文引方言谬诈也广雅谬谲诈胶欺也谬与胶两见今方言无谬诈也之语或此条脱一谬字尔雅释诂诈譌也疏全引方言此条文竝同列子黄帝篇既而狎侮欺诒张湛注引方言相欺亦曰诒似即此条注文】
</div>
    <div class="pagination">
<a href="方言.html">上一页</a><a href="方言.html">1</a><span class="current-page">2</span><a href="方言_page3.html">3</a><a href="方言_page4.html">4</a><a href="方言_page5.html">5</a><a href="方言_page6.html">6</a><a href="方言_page7.html">7</a><span>...</span><a href="方言_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
