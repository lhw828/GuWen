<!DOCTYPE html>
<html>
<head>
    <meta charset="UTF-8">
    <title>康熙字典 - 第 969 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 969 页/共 976 页</h1>
    <div class="content">媤	【丑集下】【女字部】	媤	【集韻】同。

歾	【辰集下】【歹字部】	歾	【唐韻】【集韻】□莫勃切，音沒。【說文】終也。【左傳僖二十二年】叔詹曰：楚王其不歾乎，爲禮而卒於無別，將何以歾。【註】不歾，言不以壽終也。　又呼骨切，音忽。盡也。【揚子太□經】詘其節，執其術，共所歾。【註】術，道也。歾，盡也。節于道，歾身而已。歾，音忽。○按諸韻書無忽音，今補入。　又【集韻】武粉切，音吻。與刎同。斷也。　【玉篇】古文沒字。

歿	【辰集下】【歹字部】	歿	同歾。【玉篇】古文沒字。　又殟歿，舒緩貌。【傅毅舞賦】超□鳥集，縱弛殟歿。

殀	【辰集下】【歹字部】	殀	【廣韻】【集韻】【韻會】於兆切【正韻】伊鳥切，□音夭。【玉篇】歿也。短折曰殀，壽之反也。【孟子】殀壽不貳。亦作夭。　又斷殺也。【禮王制】不殺胎，不殀夭。【鄭註】殀，斷殺也。少長曰夭。

	【申集上】【艸字部】		【唐韻】去魚切，音祛。草器。　又丘倨切，音去。草名。　【類篇】作□。

	【亥集上】【骨字部】		【廣韻】【集韻】□苦骨切，音窟。力作也。【博雅】勤仂也。【玉篇】用力也。　又【廣韻】口滑切，音闊。義同。

殇	【辰集下】【歹字部】	殤	【唐韻】式羊切【集韻】【韻會】【正韻】尸羊切，□音商。未成人喪也。【禮喪服傳】年十六至十九死爲長殤，十二至十五死爲中殤，八歲至十一歲死爲下殤，七歲以下爲無服之殤，生未三月不爲殤。又【禮檀弓】周人以殷人之棺槨葬長殤，以夏后氏之墍周葬中殤、下殤，以有虞氏之瓦棺葬無服之殤。又【周禮地官媒氏】禁嫁殤者。【註】殤十九以下。　又諡法之一。【汲冢周書】短折不成曰殤，未家短折曰殤。　又死於國事、無主之鬼曰國殤。【楚辭】有《國殤》篇。

殉	【辰集下】【歹字部】	殉	【廣韻】辭閏切【集韻】徐閏切【韻會】【正韻】松閏切，□音徇。【玉篇】用人送死也。【禮檀弓】子亢曰：以殉葬，非禮也。【左傳文六年】秦伯任好卒，以子車氏之三子爲殉。國人哀之，爲之賦《黃鳥》。　又營也，求也。【書伊訓】殉于貨色。【傳】殉，求也。正義曰：殉者，心循其事，是貪求之意，故爲求。【前漢李陵傳】殉國家之急。【註】師古曰：殉，營也。一曰從也。又【班固幽通賦】豈余身之足殉兮，違世業之可懷。【項岱註】亦訓營。　又凡以身從物皆曰殉。【莊子騈拇篇】小人則以身殉利，士則以身殉名，天下盡殉也。彼所殉仁義也，則俗謂之君子。所殉貨財也，則俗謂之小人。　又【集韻】松倫切，音旬。義同。【書伊訓】殉于貨色。徐邈讀。　又【集韻】余絹切，音蝝。義同。考證：〔【左傳文六年】秦伯好任卒。〕　謹照原文好任改任好。 

殊	【辰集下】【歹字部】	殊	【唐韻】市朱切【集韻】【韻會】慵朱切【正韻】尚朱切，□音殳。【說文】死也。漢令曰：蠻夷長有罪，當殊之。【莊子在宥篇】殊死者相望也。【註】廣雅曰：殊，斷也。司馬云決也。一曰誅也。《字林》云死也。【前漢宣帝詔】赦殊死以下。　又絕也。【前漢宣帝詔】骨肉之親，粲而不殊。【師古註】粲，明也。殊，絕也。明於仁恩，不離絕也。【前漢韓信傳】軍皆殊死戰。【師古註】殊，絕也。謂決意必死。　又斷絕也。【左傳昭二十三年】斷其後之木而弗殊。　又傷而未絕也。【史記蘇秦傳】齊大夫與蘇秦爭寵，使人刺蘇秦，不死，殊而走。　又別也，異也。【易繫辭】天下同歸而殊塗。【禮大傳】殊□號，異器械。　又過也。【後漢梁竦傳】母氏年殊七十。【註】殊，猶過也。　又語詞。【詩魏風】殊異乎公路。　又殊庭，蓬萊仙人庭也。【前漢郊祀志】將以望祀蓬萊之屬，幾至殊庭。　又叶時流切，音酬。【陳琳詩】沈淪衆庶閒，與世無有殊。紆鬱懷傷結，舒展有何由。

残	【辰集下】【歹字部】	殘	【廣韻】昨干切【集韻】【韻會】財干切，□音。【說文】賊也。【詩小雅】廢爲殘賊。【孟子】賊義者謂之殘。　又【釋名】殘，踐也。踐使殘壞也。【書泰誓】殘害于爾萬姓。又【史記樊噲傳】殘東垣。【註】謂多所殺傷也。　又惡也。【書泰誓】取彼凶殘。【史記陳餘傳】爲天下除殘。　又放逐也，殺也。【周禮夏官】《大司馬》九伐之法，放弑其君，則殘之。【揚子方言】殺也。晉魏河內之北，謂爲殘。音廩。或洛感反。　又食餘也。【杜甫詩】殘杯與冷炙。　又煑肉之名。【張協七命】鷰□猩脣，髦殘象白。【註】髦，髦牛也。殘白，蓋煮肉之異名。【崔駰博徒論】□臛羊殘。　又殘缺也。【劉歆移太常博士書】專已守殘。【註】師古曰：專執已所偏見，苟守殘缺之文。　又穿鑿傅會謂之蕞殘。【王充論衡】蕞殘滿車，不成爲道。玉屑滿篋，不成爲寶。　又惡罵曰殘罵。【揚子方言】南楚凡人殘罵謂之鉗。　又貪暴吏曰殘吏。【後漢明帝紀】殘吏放手。　又五殘，星名。【史記天官書】五殘星，出正東東方之野，其星狀類辰星。【正義曰】五殘，一名五鋒。【前漢藝文志】有《五殘雜變星》二十一卷。　又與戔通。【易賁卦】束帛戔戔。【註】引子夏《易》束帛殘殘。　又【魏志】辰韓名樂浪人爲阿殘。東方人名我爲阿，謂樂浪人本其殘餘之人也。　又膾殘，魚名。【皮日休詩】分明數得膾殘魚。　又【高僧傳】明瓚禪師，性懶而食殘，號懶殘。　又【韻補】叶財先切，音前。【班彪北征賦】首身分而不寤兮，猶數功而辭諐。何夫子之妄說兮，孰云地脈而生殘。　又【夢溪筆談】王聖美治字學，演其義以爲右文。凡字其類在左，其義在右。如木類，其左皆从木。所謂右文者，如戔，少也，水之少者曰淺，金之小者曰錢，歹而小者曰殘，貝之小者曰賤，如此類皆以戔爲義。○按殘義本兼大小而言，姑附記於此。考證：〔【崔駰博徒論】□曤羊殘。〕　謹照原文曤改臛。 

治	【巳集上】【水字部】	治	〔古文〕乿【唐韻】直之切【集韻】【韻會】澄之切【正韻】陳知切，□音持。水名。【說文】水，出東萊曲城陽丘山，南入海。　又水，出泰山。【前漢地理志】泰山郡南武陽冠石山，治水所出，南至下邳入泗。　又【集韻】湯來切，音胎。水名。水出鴈門郡。【前漢地理志】鴈門郡隂館累頭山，治水所出，東至泉州入海。　又理也。【周禮天官】大宰以九職任萬民，七日嬪婦，化治絲枲。　又盈之切，音怡。義同。　又【廣韻】【集韻】【韻會】直利切【正韻】直意切，□音穉。亦理也。【荀子修身篇】少而理曰治。　又□習也。【周禮春官大宗伯】治其大禮。　又校也。【戰國策】皆無敢與趙治。　又有所求乞也。【周禮地官旅師】凡新甿之治，皆聽之。　又監督也。【周禮地官鄕師】用役則帥其民而至，遂治之。　又聽獄之成辭亦曰治。【周禮秋官方士】凡都家之士所上治，則主之。【註】所上治，謂獄訟之小事，不附罪者也。　又才多亦曰治。【左傳莊九年】鮑叔曰：管夷吾治于高傒，使相可也。【註】言管仲治理政事之才多于敬仲。　又道家靜室曰治。【六朝詩話】送謝靈運於杜治，猶今之宮觀也。　又所都之處曰治。【前漢田儋傳】更王膠東，治卽墨。【註】治，謂都之也。　又州郡所駐曰治，如蜀刺史曰治成都，揚刺史曰治會稽。　【毛氏韻增】治字本平聲，脩治字借爲去聲，經典釋文治字平聲皆無音，假借治道平治字，□直吏切。考證：〔【周禮春官大宗伯】治其大體。〕　謹照原文體改大禮。 

沼	【巳集上】【水字部】	沼	【唐韻】之少切【集韻】【正韻】止少切【韻會】止小切，□昭。上聲。【說文】池也。一說圓曰池，曲曰沼。【詩召南】于沼于沚。　又【集韻】之笑切，音照。義同。

沽	【巳集上】【水字部】	沽	〔古文〕夃【唐韻】古胡切【集韻】【韻會】【正韻】攻乎切，□音孤。水名。【前漢地理志】沽水出漁陽塞外，東至泉州入海。【水經注】沽河出塞外禦夷鎭西北丹花嶺。　又賣也。【論語】求善賈而沽諸。　又買也，別作酤。【詩小雅】無酒酤我。　又【廣韻】公戸切【集韻】【韻會】古五切【正韻】公五切，□音古。屠沽，賣酒者。【尸子】屠者割肉知牛之多少，則沽者亦知酒之多少也。　又略也。【禮檀弓】杜橋之母喪，宮中無相，以爲沽也。　又物之麤惡者曰沽。【周禮夏官司兵】掌五兵五盾，各辨其物與其等。【註】謂功沽上下。【疏】沽謂麤惡者，爲下等也。　又【廣韻】【集韻】【韻會】【正韻】□古慕切，音顧。義同。考證：〔【詩小雅】有酒酤我。〕　謹照原文有酒改無酒。 

沾	【巳集上】【水字部】	沾	【唐韻】【集韻】【韻會】□他兼切，音添。水名。【說文】水出壷關，東入淇。　又【說文】一曰益也。義同添。【徐鉉曰】今俗別作添，非是。　又【廣韻】張廉切【集韻】【韻會】【正韻】之廉切，□音詹。漬也，濡也。【史記滑稽傳】置酒而天雨，陛楯者皆沾寒。【陳丞相世家】汗出沾背，通作霑。　又與覘通。【禮檀弓】國昭子曰：我喪也，斯沾。【註】沾讀爲覘，視也。　又【廣韻】【集韻】□都念切，音店。亦水名。　又縣名，在樂平。【漢志】屬上黨郡。【廣輿記】太原府樂平縣，本漢沾縣。　又【集韻】【正韻】□的協切，音跕。沾沾，自整貌。【史記魏其傳】沾沾自喜。【註】師古曰：輕薄也。徐廣曰：沾，昌兼反，又當牒反，一曰尺占反。

沿	【巳集上】【水字部】	沿	【唐韻】與專切【集韻】【韻會】余專切，□音鉛。【說文】沿，緣水而下也。【書禹貢】沿于江海。【傳】順流而下曰沿。　又循也。【禮樂記】禮樂之情同，故明王以相沿也。【註】沿猶因述也。【疏】謂因而更攺也。　又【集韻】沇，古作〈氵〉，卽沿字。註詳四畫。俗作。考證：〔【樂記】禮樂之情，故明王以相沿也。〕　謹照原文情下增同字。 

況	【巳集上】【水字部】	況	〔古文〕□【唐韻】許訪切【集韻】【韻會】【正韻】許放切，□音貺。【說文】寒水也。　又矧也，譬也。【莊子知北遊】每下愈況。　又益也。【晉語】衆況厚之。　又兹也。【詩小雅】況也永歎。【箋】來兹對之，長歎而已。　又滋也。【詩大雅】亂況斯削。　又賜也。與貺通。【前漢武帝紀】遭天地況施，著見景象。　又臨訪曰來況。【司馬相如子虛賦】足下不遠千里，來況齊國。　又【廣韻】修況，琴名。　又姓。【蜀志】有況長寧。◎按佩觿集，况况況□虛訪翻，况發語之端，况寒冰也，況形況，今多通用況字。　又【集韻】或作湟。　又古與兄通。

泂	【巳集上】【水字部】	泂	【唐韻】戸褧切【集韻】【韻會】戸茗切，□音迥。【說文】滄也。【集韻】或从冫作□。北燕謂禁曰泂。　又【爾雅釋詁】泂，遠也。【詩大雅】泂酌彼行潦。　又深廣也。【郭璞江賦】漲截泂。　又泂野，山名，在東北大荒之中。見【山海經】。　又【集韻】□扃切，音熒。泂澤，地名，通作熒。　又涓熒切，音扃。大泂，地名。一曰水貌。亦作古熒切。　又與潁通。【高士傳】卞隨投泂水而死。【朱謀瑋曰】潁泂古字通用。

泃	【巳集上】【水字部】	泃	【集韻】居侯切，音溝。水聲也。　又【集韻】俱遇切，音句。水名也。　又【正字通】其余切，音朐。亦水名。漢臨泃，今三河縣。

	【未集上】【米字部】		【集韻】於京切，音英。精米也。

泄	【巳集上】【水字部】	泄	【唐韻】余制切【集韻】【韻會】【正韻】以制切，□音曳。水名。【說文】水受九江博安洵波，北入氐。【水經】泄水，出博安縣，北過芍陂，西北入于淮。【註】博安縣，地理志之博鄕縣也。　又散也。【詩大雅】俾民憂泄。【傳】泄，去也。【箋】猶出也，發也。　又泄泄，舒徐貌。【詩邶風】泄泄其羽。【傳】飛而鼓其翼，泄泄然也。　又衆也。【詩魏風】桑者泄泄兮。【傳】泄泄，多人之貌。　又【爾雅釋訓】憲憲泄泄，制法則也。【李巡曰】皆黨惡爲制法則也。　又【詩大雅】天之方蹶，無然泄泄。【孟子】泄泄猶沓沓也。【註】怠緩悅從之貌。　又【廣韻】【集韻】私列切【正韻】先結切，□音薛。與渫同。除去也。詳渫字註。　又漏也。【管子君臣下篇】古言墻有耳者，微謀外泄之謂也。　又【揚子方言】歇也。楚揚謂之歇。　又發越也。【禮月令】季春之月，陽氣發泄。　又雜也。【後漢杜詩傳】頗泄用之。　又嫚也。與渫同。【荀子榮辱篇】憍泄者，人之殃也。　又與洩同。　又姓魯泄柳。

泅	【巳集上】【水字部】	泅	【唐韻】似由切【集韻】【韻會】徐由切，□音囚。【說文】浮行水上也。【列子說符篇】人有濱河而居者，習於水，勇於泅。　【韻會】字本作汓。古以汓爲沒。或作泅。【集韻】亦作湭。

泆	【巳集上】【水字部】	泆	【唐韻】夷質切【集韻】【韻會】【正韻】弋質切，□音逸。【說文】水所蕩泆也。與溢同。【書禹貢】入于河，溢爲滎。　又淫放。【書多士】大淫泆有辭。【左傳隱三年】驕奢淫泆。【疏】泆，謂放恣無藝。　又泆陽，獸名，豹頭馬尾。一曰神名。【莊子達生篇】西北方之下者，則泆陽處之。　又鳥名。【爾雅釋鳥】□雉泆泆。　又【廣韻】【集韻】□徒結切，音姪。泆蕩也。

泈	【巳集上】【水字部】	泈	【集韻】與汷同。

泉	【巳集上】【水字部】	泉	〔古文〕洤【唐韻】疾緣切【集韻】【韻會】從緣切【正韻】才緣切，□音全。【說文】水原也。象水流成川形。【易蒙象】山下出泉。　又【爾雅釋水】濫泉正出。正出，涌出也。沃泉縣出。縣出，下出也。氿泉穴出。穴出，仄出也。　又同出異歸曰肥泉。【詩衞風】我思肥泉，兹之永歎。　又醴泉。【禮禮運】天降膏露，地出醴泉。　又泉有光華曰榮泉。【前漢郊祀歌】食甘露，飮榮泉。　又瀑布曰立泉。【班固終南山賦】立泉落落。　又州名。【廣輿記】周時爲七閩地，隋曰溫陵，唐曰泉州。　又天泉，星名。【甘氏星經】天泉十星，在鼈東。一曰大海，主灌漑溝渠之事。　又龍泉，劒名。卽龍淵也。【杜甫詩】三尺獻龍泉。　又姓。南史有泉企。　又貨泉，卽錢也。【周禮天官】外府掌布之出入。【註】布，泉也。其藏曰泉，其行曰布，取名于水泉，其流行無不徧也。又【地官泉府註】泉，或作錢。　又【集韻】疾眷切，全去聲。義同。　又【韻補】叶才勻切，音秦。【李尤東觀銘】房闥內布，疏綺外陳。是謂東觀，書籍林泉。【集韻】或作灥。又□、□、□。

泊	【巳集上】【水字部】	泊	【廣韻】傍各切【集韻】【韻會】白各切，□音薄。止也。舟附岸曰泊。【杜甫詩】漾舟千山內，日入泊枉渚。　又水貌。【前漢郊祀歌】泊如四海之池。　又澹泊，恬靜無爲貌。【老子道德經】泊乎其未兆。　又紛泊，飛走衆多之貌。【張衡西京賦】霍繹紛泊。　又漂泊，流寓也。【庾信哀江南賦】下亭漂泊，高橋羈旅。　又與薄同。【王充論衡率性篇】氣有厚泊，故性有善惡。　又【集韻】匹陌切，音拍。□岶，竹密貌。或作漠泊。【王褒洞簫賦】密漠泊以□猭。　又小波也。【木華海賦】泊柏以迆颺。【註】泊，匹帛切。考證：〔【張衡西京賦】霍澤紛泊。〕　謹照原文澤改繹。 

淕	【巳集上】【水字部】	淕	【廣韻】【集韻】□力竹切，音六。凝雨澤也。一曰澤名。

泌	【巳集上】【水字部】	泌	【唐韻】【集韻】【韻會】【正韻】□兵媚切，音祕。【說文】俠流也。一曰泉貌。【詩陳風】泌之洋洋，可以樂飢。【疏】泌者，泉水涓流不已，乃至廣大也。　又水名。【水經注】汶水過平章縣南，有泌水注之。水出肥城縣東北白源，西南注於汶。　又泌陽，縣名。【廣輿記】屬河南南陽府，漢舞隂，唐泌陽。　又【廣韻】毗必切【集韻】【韻會】薄必切【正韻】薄密切，□音邲。亦俠流也。　又【廣韻】鄙密切【集韻】壁吉切，□音筆。【司馬相如上林賦】偪側泌瀄。考證：〔【水經注】水自肥縣東北之自源，西南注於汾。〕　謹按自源乃白源之譌。汾乃汶之譌。謹照原文改水出肥城縣東北白源，西南注於汶。 

泏	【巳集上】【水字部】	泏	【唐韻】【集韻】□竹律切，音絀。【說文】水貌。一曰水出貌。【文子通原篇】原流泏泏，沖而不盈。　又【集韻】敕律切，音黜。義同。　又【廣韻】【集韻】□苦骨切，音窟。【字林】水定也。一曰漚池。　又與涉同。【班固十八侯銘】身泏項營，序功差德。

泐	【巳集上】【水字部】	泐	【唐韻】盧則切【集韻】【韻會】【正韻】歷德切，□音勒。【說文】水石之理也。【徐鍇曰】言石因其脈理而解散也。【周禮冬官考工記】石有時以泐。　又【廣韻】凝合也。　又潭名。【唐裴休題泐潭詩】泐潭形勝地，祖塔在雲湄。　又【集韻】六直切，音力。義同。　或作氻□。考證：〔【周禮冬官考工記】石有時而泐。〕　謹照原文而泐改以泐。 

泑	【巳集上】【水字部】	泑	【唐韻】【集韻】【韻會】【正韻】□於糾切，音黝。水黑色也。【說文】澤在昆侖山下。【水經】河水東注于泑澤。【註】卽所謂蒲昌也。　又山名。【山海經】泑，山神蓐收居之。　又【廣韻】【集韻】□於虬切，音幽。義同。　又【正字通】窑器色光滑者，俗曰泑。　又【集韻】於交切，音坳。水名，在長沙。

泒	【巳集上】【水字部】	泒	【唐韻】古胡切【集韻】攻乎切，□音孤。水名。【說文】水起雁門葰人戍夫山，東北入海。【水經】沽水至泉州縣與淸河合，東入于海。淸河者，泒河尾也。【註】淸湛漳洹□易淶濡沽虖沱，同歸於海，故曰泒河尾。　俗混入派字，非。【佩觿集】以水名之泒。爲宗派者，訛。

□	【備考】【未集】【糸字部】	□	【篇韻】音遙。

泓	【巳集上】【水字部】	泓	【唐韻】【集韻】【韻會】【正韻】□烏宏切，音宖。【說文】下深貌。一曰水淸貌。【郭璞江賦】極泓量而海運，狀滔天以淼茫。　又水名。【春秋僖二十一年】宋公及楚人戰于泓。　又龍泓，水名。【陝西通志】龍泓有二，一在飛龍峽，一在天井山。　又【韻補】叶烏光切，音汪。【易林】羽翮病傷，無以爲疆。宋公德薄，敗于水泓。

泔	【巳集上】【水字部】	泔	【唐韻】古三切【集韻】【韻會】【正韻】沽三切，□音甘。米汁也。【博雅】泔，潘瀾也。【說文】周謂潘曰泔。　又【荀子大略篇】曾子食魚有餘，曰泔之。【註】泔者，烹和之名。　又【集韻】戸感切，音頷。滿也。【揚雄甘泉賦】秬鬯泔淡。【註】泔淡，滿也。一曰泔淡，水貌。　又別作澉。

法	【巳集上】【水字部】	法	〔古文〕佱灋□【唐韻】方乏切【集韻】【韻會】弗乏切，□翻入聲。【爾雅釋詁】法，常也。【釋名】法，偪也。偪而使有所限也。【禮月令】乃命太史守典奉法。【註】法，八法也。　又制度也。【禮曲禮】謹修其法而審行之。　又禮法也。【孝經卿大夫章】非先王之法服不敢服。　又□法也。【書呂□】惟作五虐之□曰法。　又象也。【文心雕龍書記篇】申憲述兵，則有律令法制。法者，象也。兵謀無方，而奇正有象，故曰法。　又效法也。【易繫辭】崇效天，□法地。　又執法，星名。【史記天官書註】端門次東第一星爲左執法，廷尉之象。端門西第一星爲右執法，御史大夫之象。　又姓。【後漢法雄傳】齊襄王法章之後。　又【韻補】叶敷弗切，音拂。【揚子太□經】陽氣高縣厥法，物仰其墨，莫不被則。　又叶芳未切，音廢。【歐陽修銘】奕奕明堂，萬邦從祀，豈無臣工，爲予執法。

泖	【巳集上】【水字部】	泖	【廣韻】【集韻】□莫飽切，音卯。水名。在吳華亭縣有圓泖，大泖，長泖，共三泖。亦作茆。【春渚記聞】陸魯望賦吳中事云：三泖涼波魚蕝動。註稱江左人目水之渟滀不湍者爲泖。　又【集韻】力九切，音柳。水貌。

泗	【巳集上】【水字部】	泗	【唐韻】【集韻】【韻會】息利切【正韻】息漬切，□音四。水名。【說文】水受泲水，東入淮。【周禮夏官職方氏】靑州，其川淮泗。【書禹貢】導淮自桐柏，東會于泗沂。【正義】泗水出濟隂乗氏縣。【水經注】泗水，出魯卞縣故城東南，桃墟西北。　又國名。【前漢地理志】泗水國，故東海郡也。元鼎四年，別爲泗水郡，郡有泗陽縣。　又州縣名。【廣輿記】泗州屬江南鳳陽府，春秋時徐子國，漢厹猶，晉宿預，魏東楚，陳安州，後周泗州。又泗水縣，今屬兗州府。　又泗口，在宿遷縣。【通典】兗州刺史劉遐自彭城退屯泗口。　又涕泗也。【詩陳風】涕泗滂沱。【傳】自鼻曰泗。

泙	【巳集上】【水字部】	泙	【唐韻】符兵切【集韻】薄兵切，□音平。【說文】谷也。一曰水名。　又【集韻】披庚切，音磅。本作洴。水聲也。【柳宗元晉問】漰泙洞踏者，彌數千里。洴原字从幷作。

泚	【巳集上】【水字部】	泚	"【唐韻】千禮切【集韻】【韻會】【正韻】此禮切，□音玼。水淸也。　又鮮明貌。【詩邶風】新臺有泚。　又汗出貌。【孟子】其顙有泚。　又【廣韻】【正韻】雌氏切【集韻】【韻會】淺氏切，□音此。義同。　又【集韻】蔣氏切，音紫。水名。【山海經】長沙之山，泚水出焉。【水經】泚水，出泚陽東北大胡山。　又【山海經】石者之山，泚水出焉，西流注于河。東始之山，泚水出焉，東北注于海。○按水出泚陽大胡山者，《後漢書光武紀》作沘水，沘陽。而水經作泚水，泚陽。互見四畫沘字註。

考證：〔【說文】長沙之山，泚水出焉。〕　謹按此二句出山海經不出說文。謹據改山海經。"

泛	【巳集上】【水字部】	泛	【唐韻】【集韻】【韻會】□孚梵切，音汎。【說文】浮也。一曰流也。通作汎。【前漢郊祀歌】泛泛滇滇從高斿。　又【集韻】方勇切，音捧。覆也。【前漢武帝紀】泛駕之馬。【註】本作覂，後通用。　又【廣韻】房法切【韻會】扶法切，□音乏。泛□，聲微小貌。

泜	【巳集上】【水字部】	泜	【集韻】【韻會】【正韻】□丁計切，音帝。水名，在常山。【一統志】泜水，在臨城縣西北。【前漢張耳傳】斬餘泜水上。【註】蘇林曰：泜音祇。晉灼曰：問其方人音柢。師古曰：蘇晉二說皆是也。蘇音祇敬之祇，音執夷反，古音如是。晉音根柢之柢，音丁計反，今其土俗呼之則然。　又【廣韻】旨夷切【集韻】【韻會】蒸夷切，□音脂。又【唐韻】直尼切【集韻】【韻會】陳尼切，□音遲。義□同。　又【集韻】直几切【韻會】【正韻】丈几切，□音雉。與滍同。水出南陽。【左傳僖三十三年】楚子上與晉師夾泜而軍。【註】泜水，出魯陽縣，東經襄城定陵入汝。

泝	【巳集上】【水字部】	泝	【廣韻】桑故切【正韻】蘇故切，□音訴。與溯同。【爾雅釋水】逆流而上曰泝洄，順流而下曰泝游。【左傳文十年】楚子西沿漢泝江。【註】沿，順流。泝，逆流。　又向也。【張衡東京賦】泝洛背河。　又與遡通。《詩秦風》遡洄從之。考證：〔泝斗，舟中抒水斗也，見【爾雅】。〕　謹按泝乃□之譌。爾雅乃廣雅之譌。廣雅釋器□斗謂之相是也。當作□不當作泝。謹改爲又與遡通。詩秦風遡洄從之。 

泞	【巳集上】【水字部】	泞	【集韻】【韻會】丈呂切【正韻】直呂切，□音宁。澄也，澹也。【木華海賦】泱漭澹泞，騰波赴勢。（濘）【唐韻】【集韻】【韻會】【正韻】□乃定切，音甯。淖也。【左思吳都賦】流汗霢霂，而中逵泥濘。　又【集韻】一曰淸也。　又【唐韻】【集韻】【正韻】乃挺切【韻會】乃頃切，□寧上聲。義同。　又濘，水沸貌。　又汀濘，小水。【張協七命】何異促鱗之游汀濘。　又【集韻】囊丁切，音寧。亦小水也。　又乃計切，泥去聲。涵也。

□	【辰集上】【日字部】	□	【六書正譌】晚本字。○按《說文》本作晚，當從《說文》爲是。

□	【備考】【辰集】【日字部】	□	【海篇】音煖。

泟	【巳集上】【水字部】	泟	【唐韻】敕貞切【集韻】癡貞切，□音檉。【玉篇】赤也。一曰棠棗汁也。【說文】本作。或从水作浾，或从正作泟。

泠	【巳集上】【水字部】	泠	【唐韻】【集韻】【韻會】□郞丁切，音靈。水名。【說文】水出丹陽宛陵，西北入江。　又關中有泠水。【水經注】泠水，出浮胏山。　又零陵有泠水。【水經注】泠水，南出九疑山，北流經泠道縣。　又桂陽曲江縣有泠水。【水經注】泠水出泠君山。　又淸泠，水名。【張衡西京賦】耕父揚光於淸泠之淵。【註】在南陽西鄂山上。　又三江之水曰三泠。　又泠泠，水聲。【古樂府】山溜何泠泠。　又風聲。【宋玉風賦】淸淸泠泠，愈病析酲。【莊子逍遙遊】御風而行，泠然善也。　又音聲洋溢曰泠泠。【陸機文賦】音泠泠而盈耳。　又泠風，和風，所以成穀也。【呂氏春秋辨士篇】師爲泠風。　又邑名。【左傳哀二十五年】將適泠。又麊泠，漢縣名，屬交趾郡。泠道，亦漢縣名，屬零陵郡。　又與伶通。【左傳成九年】晉侯見鐘儀，問其族，曰：泠人也。【正義】泠氏世掌樂官而善，故後世名樂官爲伶官。　又【集韻】朗鼎切，音笭。水貌。　又靈年切，音蓮。毛長總結也。【周禮天官內饔】羊泠毛而毳羶。【註】泠音靈，徐邈音朗年反。

泡	【巳集上】【水字部】	泡	【唐韻】匹交切【集韻】【韻會】【正韻】披交切，□音拋。水名。【說文】水出山陽平樂，東北入泗。【水經注】卽豐水之上源也。　又水上浮漚也。【梵書】如夢幻泡景。　又【廣韻】薄交切【集韻】蒲交切，□音庖。泡泡，流也。【山海經】其源渾渾泡泡。【註】水濆涌之聲也。　又【揚子方言】泡，盛也。江淮之閒曰泡。【註】泡肥，洪張貌。　又泡溲，盛多貌。【王褒洞簫賦】泡溲汎□。　又【集韻】班交切，音包。□泡，盛也。　又皮敎切，音咆。水泉也。　又魚名。【張師正倦游錄】南海有泡魚，大如斗。泡，去聲。

	【子集中】【人字部】		同媌。

</div>
    <div class="pagination">
<a href="康熙字典_page968.html">上一页</a><span>...</span><a href="康熙字典_page964.html">964</a><a href="康熙字典_page965.html">965</a><a href="康熙字典_page966.html">966</a><a href="康熙字典_page967.html">967</a><a href="康熙字典_page968.html">968</a><span class="current-page">969</span><a href="康熙字典_page970.html">970</a><a href="康熙字典_page971.html">971</a><a href="康熙字典_page972.html">972</a><a href="康熙字典_page973.html">973</a><a href="康熙字典_page974.html">974</a><span>...</span><a href="康熙字典_page970.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
