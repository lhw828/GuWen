<!DOCTYPE html>
<html>
<head>
    <meta charset="UTF-8">
    <title>康熙字典 - 第 417 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 417 页/共 976 页</h1>
    <div class="content">兹	【申集上】【艸字部】	茲	〔古文〕□茊【唐韻】子之切【集韻】津之切，□音孜。【說文】草木多益也。　又【爾雅釋詁】此也。【書大禹謨】念茲在茲。　又蓐席也。【爾雅釋器】蓐謂之茲。【公羊傳桓十六年】屬負茲舍不卽罪爾。【註】諸侯有疾稱負茲。　又【史記周本紀】康叔封布茲。【徐廣曰】茲，藉草之名。　又【通志氏族略】宋茲成，墊江人。　又通滋。【前漢五行志】賦歛茲重。【揚子太□經】天不之茲。　又【荀子正論篇】琅玕龍茲。【註】與髭同。　又【篇海】音慈。龜茲，國名。

刔	【子集下】【刀字部】	刔	【集韻】古穴切，音決。【玉篇】剔也。

劽	【子集下】【力字部】	劽	【集韻】力蘖切，音列。有力也。

再	【子集下】【冂字部】	再	【唐韻】【集韻】【韻會】□作代切，音載。【說文】一舉而二也。从冓省。【徐曰】一言舉二也。【玉篇】兩也。【廣韻】重也，仍也。【書禹謨】朕言不再。【禮儒行】過言不再。【註】知過則改，故不再也。【左傳僖五年】一之謂甚，其可再乎。又子例切，音祭。【楚辭九章】背法度而心治兮，辟與此其無異。寧溘死而流亡兮，恐禍殃之有再。

冞	【子集下】【冖字部】	冞	【唐韻】武移切【集韻】【韻會】民□切【正韻】綿兮切，□音彌。【說文】周也。从网，米聲。【徐曰】网卽周布之意。今文作冞。【廣韻】人也，周行也。【詩商頌】冞入其阻。【韻會】深也，冒也。又扞冞，國名，在大宛東。【史記大宛傳】東則扞冞于寘。【正韻】與穼字不同。穼音森，从穴从木。冞从冖从米。从木誤。□，同朶。

萓	【申集上】【艸字部】	萓	【集韻】魚羈切，音宜。【玉篇】萓莮草卽鹿蔥也。本作宜。

苸	【申集上】【艸字部】	苸	【玉篇】火烏切【篇海】音呼。草名。

億	【子集中】【人字部】	億	【廣韻】於力切【集韻】【韻會】乙力切，□音臆。數名，十萬曰億。一說億數不定。【禮內則降德于衆兆民疏】算法，億之數有大小二法。小數以十爲等，十萬爲億，十億爲兆也。大數以萬爲等，萬至萬，是萬萬爲億也。　又安也。【左傳昭二十一年】伶州鳩曰：心億則樂。又【三十年】盍姑億吾鬼神。　又料度也。【左傳襄二十五年】不可億逞。【論語】億則屢中。　又供億，謂供其匱乏，使之安也。【左傳隱十一年】寡人惟是一二父兄，不能供億。　又【吳幼淸云】億，賭錢也。以意猜度，如漢人射覆之類，故曰億。　又與臆通。【前漢平都侯相□】餘悲憑億。考證：〔【左傳襄二十五年】不可以億逞。〕　謹照原文省以字。 〔【左傳隱十一年】寡君惟是一二父兄，不能供億。〕　謹照原文寡君改寡人。 

傕	【子集中】【人字部】	傕	【集韻】訖岳切，音角。姓也。　又人名。後漢李傕。

儒	【子集中】【人字部】	儒	【唐韻】人朱切【集韻】【韻會】汝朱切，□音襦。學者之稱。【揚子法言】通天地人曰儒。【周禮天官】四曰儒，以道得民。　又侏儒，短人也。　又侏儒，柱名，與株檽同。【韓愈進學解】欂櫨侏儒。　又與偄同。【隸釋魯峻孟郁□】儒作偄。

净	【子集下】【冫字部】	凈	【唐韻】楚耕切【集韻】初耕切，□音琤。冷貌。

僺	【子集中】【人字部】	僺	【集韻】七肖切，音悄。僥俏，長貌。

儢	【子集中】【人字部】	儢	【廣韻】力舉切【集韻】【韻會】【正韻】兩舉切，□音呂。儢儢，不欲爲也。【增韻】不勉强貌。【荀子非十二子篇】儢儢然，離離然，學者之嵬也。

儆	【子集中】【人字部】	儆	【韻會】舉影切，音景。戒也。【書大禹謨】儆戒無虞。【春秋宣十二年】在軍，無日不討，軍實而申儆之。亦與警通。　又【廣韻】渠敬切【集韻】【韻會】渠映切，□音競。義同。

	【丑集上】【口字部】		【廣韻】五各切【集韻】逆各切，□音咢。【廣韻】口中斷。與齶同。【集韻】本作齶。或作□。

儇	【子集中】【人字部】	儇	【廣韻】許緣切【集韻】隳緣切，□音翾。慧利也。【揚子方言】疾也。【詩齊風】揖我謂我儇兮。【荀子非相篇】鄕曲之儇子。　又國名。【路史】黃帝之宗有儇國。从暄音。　本作儇。省作儇。

儳	【子集中】【人字部】	儳	【廣韻】士咸切【集韻】【韻會】鋤咸切，□音讒。【說文】儳，互不齊也。　又師次不整。【左傳僖二十二年】宋公及楚人戰于泓。司馬子魚曰：聲盛致志，鼓儳可也。【註】乗其陣未成列，急攻之也。　又疾也。【後漢何進傳】進驚馳，從儳道歸營。　又【廣韻】儖儳，惡貌。　又【集韻】仕懺切【韻會】仕陷切，□音。輕言也。　又【禮表記】君子不以一日使其躬儳焉，如不終日。【註】謂苟且不整肅也。鄭氏曰：可輕賤之貌。　又【集韻】初鑒切，音懺。亦不齊也。又雜言也。【禮曲禮】毋儳言。　又蒼鑒切。蹔也。考證：〔【左傳僖二十二年】宋公及楚人戰于泓。司馬子魚曰，聲盛致氣，鼓儳可也。〕　謹照原文致氣改致志。 

剓	【子集下】【刀字部】	剓	【集韻】良脂切，音棃。本作剺。【說文】剝也，劃也。【五篇】同剺。

兀	【子集下】【儿字部】	兀	【唐韻】【集韻】【韻會】【正韻】□五忽切，音杌。【說文】兀，高而上平也。从一在人上。又刖足曰兀。【莊子德充符】魯有兀者叔山無趾，踵見仲尼。仲尼曰：無趾，兀者也。又【柳宗元晉問篇】乗水潦之波，以入於河而流焉，盪突硉兀。【註】危石也。又兀兀，不動貌。【韓愈進學解】常兀兀以窮年。又【正韻】臬兀，不安也。亦作卼。【易困卦】于臲卼。又姓。【韻會】後魏改樂安王元覽爲兀氏。又【韻會】或作掘。【莊子齊物論】掘若槁木。

□	【未集下】【肉字部】	□	【集韻】乎韽切，音陷。餅中肉。

□	【補遺】【未集】【肉字部】	□	【集韻】同能。

兰	【申集上】【艸字部】	蘭	【唐韻】落干切【集韻】【韻會】【正韻】郞干切，□音闌。【說文】香草也。【陸甸云】闌艸爲蘭，闌不祥也。【陸璣詩疏】其莖似藥草澤蘭，廣而長節，漢諸池苑及許昌宮中皆種之。【易繫辭】同心之言，其臭如蘭。【左傳宣三年】鄭文公妾燕姞，夢天與蘭，曰：蘭有國香，人服媚之。【屈原離騷】紉秋蘭以爲佩。【爾雅翼】一榦一花而香有餘者蘭。　又【本草】木蘭。【屈原離騷】朝搴阰之木蘭兮。　又【管子小匡篇】輕罪入蘭盾、鞈革二戟。【註】蘭卽所謂蘭錡，兵架也。　又脈也。【史記扁鵲傳】夫以陽入隂支蘭藏者生。【註】支者順節，蘭者橫節。隂支蘭，膽藏也。　又布名。【華陽國志】蘭干細布。蘭干，獠言紵也。　又人名。【列子說符篇】宋有蘭子。【張堪註】凡物不知生謂之蘭。【殷敬順曰】《史記》無符傳出入謂之闌。此蘭子謂以技妄遊，義與闌同。　又姓。【通志氏族略】漢有太守蘭廣。　又萑蘭。【前漢息夫躬傳】涕泣流兮萑蘭。【註】萑蘭，淚闌干也。　又芄蘭。【揚子太□經】陽氣親天，萬物芄蘭。【註】芄蘭，茂密也。　又通欄。【後漢東夷傳】徙于馬蘭。【註】蘭卽欄。　又通斕。【吳志孫權傳】童謠曰：黃金車，斑蘭耳。　又【韻補】陵延切，音連。【宋玉招】川谷徑複流潺湲，光風轉蕙氾崇蘭，經堂入奧塵朱筵。

公	【子集下】【八字部】	公	〔古文〕【唐韻】【正韻】古紅切【集韻】【韻會】沽紅切，□音工。【說文】平分也。从八从厶。八，猶背也。厶音私。【韓非曰】自營爲厶，背厶爲公。【徐曰】會意。【爾雅釋言】無私也。【書周官】以公滅私，民其允懷。又【玉篇】方平也，正也，通也。又【禮禮運】大道之行，天下爲公。【註】公猶共也。又爵名，五等之首曰公。【書微子之命】庸建爾于上公。又三公官名。【韻會】周太師，太傅，太保爲三公。漢末大司馬，大司徒，大司空爲三公。東漢太尉，司徒，司空爲三公。又官所曰公。【詩召南】退食自公。又父曰公。【列子黃帝篇】家公執席。【前漢郊祀志】天子爲天下父，故曰鉅公。又婦謂舅曰公。【前漢賈誼策】與公倂倨。又尊稱曰公。【賈誼策】此六七公皆亡恙。又相呼曰公。【史記毛遂傳】公等碌碌。又事也。【詩召南】夙夜在公。【註】夙夜在視濯垢饎爨之事。又星名。【隋書天文志】七公七星，在招搖東，天之相也。又姓。【韻會】漢有公儉。又諡法，立志及衆曰公。又與功通。【詩小雅】以奏膚公。【大雅】王公伊濯。又【集韻】諸容切，音鐘。同妐。夫之兄爲兄妐。一曰關中呼夫之父曰妐。或省作公。通作鍾。又【韻補】叶姑黃切，音光。【東方朔七諫】邪說飾而多曲兮，正法弧而不公。直士隱而避匿兮，讒諛登乎明堂。

伂	【子集中】【人字部】	伂	【廣韻】【集韻】【韻會】□博蓋切，音貝。顚伂。今作沛。

僉	【子集中】【人字部】	僉	〔古文〕□【廣韻】【集韻】【韻會】【正韻】□千廉切，音籖。皆也，咸也。衆共言之也。【書堯典】僉曰：於鯀哉。　又【揚子方言】自山而東，五國之郊曰僉。　又連枷亦曰僉，打穀具也。　【總要】亼部僉从亼从吅會意。合集衆口，詢謀相从之義。

儨	【子集中】【人字部】	儨	【篇海】音質。正也。◎按《集韻》有懫無儨，儨註與懫同。疑卽懫字之譌。

優	【子集中】【人字部】	優	【唐韻】【集韻】【韻會】於求切【正韻】於尤切，□音憂。【爾雅釋訓】優優，和也。【詩商頌】敷政優優。言人君德政和樂也。　又優游，和柔也。【詩大雅】優游爾休矣。　又【詩大雅】天之降罔，維其優矣。【傳】渥也。【箋】寬也。　又【說文】饒也。又饒洽也。【詩小雅】旣優旣渥。又有餘力也。【論語】仕而優則學。　又勝也，對劣之稱。　又【小爾雅】優，多也。　又【正韻】調戲也。【左傳襄六年】宋華弱與樂轡，少相狎，長相優。　又伊優，屈曲佞媚貌。　又倡優。【前漢東方朔傳】朔好詼諧，武帝以俳優畜之。又【左傳襄二十八年】□氏鮑氏之圉人爲優。【正義】優者，戲名也。【晉語】有優施。【史記滑稽傳】有優孟，優旃，皆善爲優戲，而以優著名。　又姓。　又【集韻】烏侯切，音謳。【前漢東方朔傳】伊優亞者，辭未定也。亞音鴉。　又通作要，平聲。【禮深衣】要縫半下。【鄭註】要或爲優。

储	【子集中】【人字部】	儲	【廣韻】直魚切【集韻】【韻會】□如切【正韻】長魚切，□音除。偫也。【淮南子主術訓】十八年而有六年之積，二十七年而有九年之儲。　又副也。【南齊書】太子曰東儲。　又儲胥，猶言御苑也。【張衡西京賦】旣新作于迎風，加露寒與儲胥。【註】武帝先作迎風館，後加露寒，儲胥二館。　又儲與，卽容與。【淮南子俶眞訓】儲與扈冶。一作諸與。【揚雄羽獵賦】儲與乎大浦，聊浪乎宇內。【服虔曰】儲與，相羊也。與，音餘。聊浪，放浪也。　又姓。

催	【子集中】【人字部】	催	【唐韻】【集韻】【韻會】□倉回切，音崔。促也，迫也。　本作趣，古有趣無催，催促皆後人所增。催趣同聲，實一字。

儌	【子集中】【人字部】	儌	【廣韻】古了切，音繳。【玉篇】儌，行也。　又【集韻】堅堯切，音澆。儌幸，覬非望也。　【毛氏曰】儌倖，字本作儌，後人又以邊徼之徼爲儌倖之儌，相承亂久矣。

僂	【子集中】【人字部】	僂	【廣韻】落侯切【集韻】【韻會】郞侯切【正韻】盧侯切，□音樓。【說文】尫也。【六書故】曲背也。別作瘻。【穀梁傳成元年】曹公于手僂。【淮南子地形訓】西方高土，其人面末僂修頸，卬行。【白虎通】周公背僂。【莊子達生篇】痀僂承蜩。　又屈也。【荀子儒效篇】雖有聖人之知，未能僂指也。　又曲薄曰聚僂。【莊子達生篇】聚僂之中，則爲之。【註】曲而可以聚物曰聚僂，畚筥之類是也。　又【集韻】【韻會】□郞豆切，樓去聲。僂佝，短醜貌。　又【集韻】【韻會】□隴主切，音縷。義同。　又僂句。【左傳昭二十五年】臧昭伯如晉，臧會竊其寶龜僂句。【註】僂句，龜所出地名。　又【韻會】龍遇切，音慮。義同。　【集韻】作軁。

僯	【子集中】【人字部】	僯	【集韻】里忍切，鄰上聲。慚恥也。

僵	【子集中】【人字部】	僵	【唐韻】【集韻】【韻會】【正韻】□居良切，音姜。仆也，偃也。【莊子則陽篇】推而僵之。一作强。通作傹。　又叶居戎切，音躬。【易林】小窻多明，道里利通。仁賢君子，國安不僵。

□	【備考】【未集】【肉字部】	□	【篇海類編】同肐。

□	【備考】【未集】【耳字部】	□	【五音篇海】同耽。

入	【子集下】【入字部】	入	【唐韻】人執切【集韻】【韻會】日汁切【正韻】日執切，□任入聲。【說文】內也。【玉篇】進也。【禮少儀】事君，量而後入。【檀弓】孟獻子□比御而不入。【註】言雖比次婦人之當御者，猶不入寢也。又【春秋隱二年】莒人入向。【定六年】於越入吳。【傳】造其國都曰入，弗地曰入。【註】謂勝其國邑，不有其地也。入者，逆而不順，非王命而入人國也。又【廣韻】納也，得也。又【增韻】沒也。又【楞嚴經】六入謂六塵，卽眼入色，耳入聲也。又【敎坊記】每日常在天子左右爲長入。考證：〔【檀弓】孟子□比御而不入。〕　謹照原書孟子改爲孟獻子。 

冓	【子集下】【冂字部】	冓	【唐韻】古□切【集韻】【韻會】【正韻】居□切，□音遘。【說文】交積財也。象對交之形。又【韻會】數也。十秭曰冓。又【韻會】邑名。又中冓，宮中構結深密之處。【詩鄘風】中冓之言。【前漢梁共王傳】聽聞中冓之言。【註】應劭曰：中冓，材構在堂中。顏曰：舍之交積材木，蓋閫內隱奧處。

凸	【子集下】【凵字部】	凸	【唐韻】陀骨切【集韻】陁沒切，□豚入聲。出貌。【杜甫詩】雲靁心凸知難捧。【杜牧詩】酒凸觥心瀲灩光。又【通俗文】肉凸曰瘤。又【唐韻】【集韻】【韻會】□徒結切，音迭。高也。

浂	【巳集上】【水字部】	浂	【字彙補】余日切，音逸。涯也。

佅	【子集中】【人字部】	佅	【廣韻】莫話切【集韻】莫敗切，□音賣。樂名。【班固東都賦】僸佅兜離。【禮明堂位】作昧。【周禮】作□，義同。考證：〔【廣韻】莫話切，【集韻】莫敗切，□音賣。藥名。〕　謹照東都賦註，藥名改樂名。 

冤	【子集下】【冖字部】	冤	【唐韻】【集韻】【韻會】□於袁切，音鴛。【說文】屈也。从兔从冖。兔在冖下不得走，益屈折也。【廣韻】枉曲也。【史記于定國傳】張釋之爲廷尉，天下無冤民。定國爲廷尉，民自以不冤。又冤句縣。【韻會】在曹州。句音劬。【正韻】亦作寃。

茡	【申集上】【艸字部】	茡	【玉篇】同芓。

債	【子集中】【人字部】	債	【唐韻】【集韻】【韻會】【正韻】□側賣切，齋去聲。【說文】負也。今俗負財曰債。【前漢鼂錯傳】賣田宅，鬻子孫，以償債。【谷永傳】爲人起債分利受謝。　又通作責。【周禮天官小宰】八成經邦治，四曰聽稱責。【戰國策】馮諼爲孟嘗君收責於薛。【史記】作收債。【前漢高帝紀】歲竟，兩家常折券棄責。讀如債。

僔	【子集中】【人字部】	僔	【廣韻】兹損切【集韻】【正韻】祖本切，□尊上聲。【說文】聚也。引《詩》僔沓背憎。◎【按】今《詩小雅》作噂。又《周禮秋官》朝士族談者。註：噂，語也。噂僔義通。　又【廣韻】衆也。　又恭敬也。【荀子仲尼篇】主尊貴之，則恭敬而僔。　又人名。徐陵第四子名僔。考證：〔周禮天官朝士族談者註，噂，語也。〕　謹照原書天官改秋官。 

儛	【子集中】【人字部】	儛	【集韻】同舞。【莊子在宥篇】鼓歌以儛之。【楚辭九歌】丘陵翔儛。【註】山丘踴躍而歡喜也。　又朝儛，齊山名。　又儛衞。【周禮冬官考工記矢人夾而搖之註】今人以指夾矢儛衞是也。儛衞謂挾搖聲，試矢者，以指撚箭鏃，去有聲，以徵其直也。

□	【備考】【未集】【肉字部】	□	【五音篇海】同脉。

備	【子集中】【人字部】	備	〔古文〕□【唐韻】【集韻】【韻會】□平祕切，音避。成也。【周禮春官樂師】凡樂成則告備。　又咸也，副也。【書周官】官不必備惟其人。　又先具以待用也。【書說命】惟事事，乃其有備，有備無患。【左傳僖五年】凡分至啓閉，必書雲物，爲備故也。　又足也。【易繫辭】易之爲書也，廣大悉備。　又【禮祭統】福者，備也。備者，百順之名也。無所不順者之謂備。　又盡也。【禮月令】季秋之月，乃命冢宰，農事備收。　又長兵曰備。【左傳昭二十一年】用少莫如齊致死，齊致死莫如去備。　又搔也。【周禮秋官】冥氏若得其獸，則獻其皮革齒須備。【註】須直謂頤下須，備謂搔也。搔音爪。　又姓。　又叶蒲必切，音弼。【詩小雅】禮儀旣備，鐘鼓旣戒。戒音吉。考證：〔【周禮春官大司樂】凡樂則告備。〕　謹照原書大司樂改樂師。凡樂下增成字。〔【禮月令】季秋之月，命冢宰，農事備收。〕　謹照原文命字上增乃字。 

冐	【子集下】【冂字部】	冐	【篇海】俗昌字。

儃	【子集中】【人字部】	儃	【廣韻】市連切【集韻】【韻會】時連切，□音蟬。態也。又儃佪，不進貌。【楚辭九章】欲儃佪以干傺。　又【正韻】徒亶切，壇上聲。儃儃，舒閒貌。【莊子田子方】儃儃然不趨。　又【集韻】徒案切，音憚。徒也，語辭。亦作但亶。　又時戰切，音繕。傳與也。【揚子法言】允哲堯儃舜之重。【註】與禪同。

傸	【子集中】【人字部】	傸	【廣韻】初丈切【集韻】楚兩切，□音磢。惡也。

</div>
    <div class="pagination">
<a href="康熙字典_page416.html">上一页</a><span>...</span><a href="康熙字典_page412.html">412</a><a href="康熙字典_page413.html">413</a><a href="康熙字典_page414.html">414</a><a href="康熙字典_page415.html">415</a><a href="康熙字典_page416.html">416</a><span class="current-page">417</span><a href="康熙字典_page418.html">418</a><a href="康熙字典_page419.html">419</a><a href="康熙字典_page420.html">420</a><a href="康熙字典_page421.html">421</a><a href="康熙字典_page422.html">422</a><span>...</span><a href="康熙字典_page418.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
