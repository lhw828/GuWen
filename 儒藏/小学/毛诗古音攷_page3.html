<!DOCTYPE html>
<html>
<head>
    <meta charset="UTF-8">
    <title>毛诗古音攷 - 第 3 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毛诗古音攷 - 第 3 页/共 14 页</h1>
    <div class="content">　　旁证【九章】吾闻作忠以造怨兮忽谓之过言九折臂而成医兮吾今而知其信然【张衡东京赋】招有道于侧陋开敢谏之直言聘丘园之耿洁旅束帛之戋戋【汉童子逄盛碑】胎懐正气生克自然捬育孩嘤弱而能言【曹植怨歌行】推心辅王室二叔反流言待罪居东国泣涕常流连【袁宏三国名臣赞】仁者必勇德亦有言虽遇履虎神气恬然【谢灵运酬从弟惠连】倾想迟嘉音果枉济江篇辛勤风波事款曲洲渚言【顔延之北使洛】隂风振凉野飞云瞀穷天临涂未及引置酒惨无言
　　泉【音钱周官泉府郑司农云故书泉或作钱】
　　本证【泉水】我思肥泉兹之永叹【小弁】莫髙匪山【音先】莫浚匪泉君子无易由言耳属于垣【音延】
　　旁证【汉乐章】象载瑜白集西【音先】食甘露歕荣泉【易林干之讼】龙马上山絶无水泉喉焦唇干舌不能言
　　叹【音天今音滩虽俱平声微有不同】
　　本证【泉水】诗见上
　　旁证【大家东征赋】涉封丘而践路兮慕京师而窃叹小人性之懐土兮自书传而有焉【王逸九思】便旋兮中原仰天兮増叹菅蒯兮壄莽雚苇兮千眠【又】日瞥【音撇】瞥兮西没道遐回兮阻叹志稸积兮未通怅敞罔兮自怜
　　门【音民太盛首小盛臣臣大人之门聚首宗其髙年羣鬼之门年古音宁一韵臣一韵年古音可知】本证【北门】出自北门忧心殷殷
　　旁证【荀卿云赋】徃来惽惫通于大神出入甚亟莫知其门【九章惜诵】思君其莫我忠兮忽忘身之贱贫事君而不贰兮迷不知宠之门【参同契】形体为灰土状若明囱尘捣治升合之持入赤色门【易林蒙之明夷】不虞之患祸至无门奄忽防卒痛伤我心【扬雄诔】大射飨饮飞羽之门绥宥耆幼不拘妇人
　　艰【音斤】
　　本证【北门】终窭且贫莫知我艰【何人斯】彼何人斯其心孔艰胡逝我梁不入我门【鳬鹥】公尸燕饮无有后艰
　　旁证【离骚】长太息以掩涕兮哀民生之多艰余虽好脩姱以鞿羁兮謇朝谇而夕替【音　崔骃大亲　理箴】昔在仲尼哀矜罪人子防礼刑卫人释艰【曹植王粲诔】宰臣专制帝用西迁君乃羁旅离此阻艰【陆机吊魏武】当建安之三八实大命之所艰虽光昭于曩载将税驾于此年【音寜】
　　遗【音韦郑康成读荀子引诗莫肯下遗注杨倞曰遗读曰随】
　　本证【北门】王事敦我政事一埤遗我【谷风】将恐将惧寘予于懐将安将乐弃予如遗【角弓】雨雪瀌瀌见睍曰消莫肯下遗式居屡骄【云汉】周余黎民靡有孑遗昊天上帝则不我遗
　　旁证【三畧】使民如四肢则防无遗所适如肢体相随【曹植灵芝篇】董永遭家贫父老财无遗举假以供养佣作致甘肥责家填门至不知何用归【呉薛莹献诗】适兹乐土无存孑遗天启其心东南是归【陆机吊魏武】摧羣雄而电击举勍敌其如遗指八极以逺略必剪焉而后绥【陆云岁莫赋】结隆思于朝日兮缀永念于纪晖表寸隂而贞吝兮盼盈尺其若遗
　　邪【音徐尔雅作徐说文引诗作其虚其斜史记歴书归邪于终以邪为余及魏晋转而为梭曹植大魏篇白虎戏西除含利从辟邪骐骥蹑足舞鳯凰拊翼歌潘岳河阳诗依水类浮萍寄松似县萝朱博纠舒慢楚风被琅邪是其证又转则斜矣】
　　本证【北风】其虚其邪既亟只且【鲁颂駉】思无邪思马斯徂旁证【尚书考灵曜】隂气相佐德乃不邪子助母收母合子符【参同契】守御固密阏絶奸邪曲阁相连状似蓬壶【扬雄徐州箴】降周任姜镇于琅邪姜氏絶苗田氏攸都【太法首】正彼有辜格我无邪【班彪北征赋】降几杖于藩国折呉濞之逆邪惟太宗之荡荡岂曩秦之所图【班固王吸铭】邑邑将军育养烝徒建谋正直行不匿邪
　　贻【去声黄公绍韵防云诒与贻通可平可仄今考楚辞以诒为去声贻亦有此音也】
　　本证【静女】自牧归荑洵美且异匪女之为美美人之贻旁证【九章思美人】高辛之灵盛兮遭鸟而致诒欲变节以从俗兮媿易初而屈志
　　鲜【音洗洁也新台有泚河水弥弥燕婉之求籧篨不鲜呉才老读虽无可证音韵良是】
　　景【音养上声读】
　　本证【二子乗舟】二子乗舟泛泛其景愿言思子中心养养旁证【夏侯湛抵疑】九疑之从王化犹洪声之收清响黎苗之乐函夏若游形之招惠景【郭璞游仙诗】翘首望太清朝云无増景虽欲思随化龙津未易上【陆机赠弟】存不阜物没不増壤生若朝风死犹絶景
　　害【音系三畧伤贤者殃及三世蔽贤者自受其害淮南子以神为主者形从而利以形为主者神从而害皆此音】
　　本证【二子乗舟】二子乗舟泛泛其逝愿言思子不瑕有害【閟宫】俾尔耆而艾万有千岁眉寿无有害
　　旁证【贾谊旱云赋】畎亩枯稿而失泽兮壤石相聚而为害农夫垂拱而无聊兮释其鉏耨而下涕【蔡邕述行赋】济西溪而容与兮息巩都而后逝愍简公之失师兮疾子朝之为害【汉夏侯序传】疑殆匪阙违众忤世浅为尤悔深作憝害
　　仪【音俄洪适释云周官注仪义二字古皆音俄愚按汉孔耽神祠碑竭凯风以惆憀惟蓼仪以怆恨又平都相蒋君碑感慕诗人蓼蓼者仪又卫尉衡方碑感卫人之凯风悼蓼义之劬劳是汉凡蓼莪莪皆作仪义古音可考矣】
　　本证【栢舟】泛彼栢舟在彼中河髧彼两髦实维我仪【菁菁者莪】菁菁者莪在彼中阿既见君子乐且有仪【既醉】其告维何笾豆静嘉【音歌】朋友攸摄摄以威仪【抑】慎尔出话敬尔威仪无不柔嘉
　　旁证【穆天子传黄泽谣】黄之陀其马歕沙【音莎】皇人威仪【九章】穆眇眇之无垠兮莽芒芒之无仪声有隐而相感兮物有纯而不可为【音　太譌　争首】阳气汜施不偏不颇物与争讼各遵其仪【刘向九叹】举霓旌之墆翳兮建黄昏之总旄躬纯粹而罔愆兮承皇考之妙仪
　　天【音汀释名曰豫冀以舌腹言之天显也在上髙显也青徐以舌头言之天坦也坦然而髙逺也盖青徐犹有古音豫冀则今之音古音天与人韵今则判之逺矣】
　　本证【栢舟】母也天只不谅人只【黍离】悠悠苍天此何人哉【绸缪】绸缪束薪三星在天今夕何夕见此良人【黄鸟】彼苍者天殱我良人【雨无正】凡百君子各敬尔身胡不相畏不畏于天【小宛】宛彼鸣鸠翰飞戾天我心忧伤念昔先人【何人斯】不媿于人不畏于天【巷伯】苍天苍天视彼骄人【菀栁】有鸟髙飞亦傅于天彼人之心于何其臻【文王】文王在上于昭于天周虽旧邦其命维新【棫朴】倬彼云汉为章于天周王寿考遐不作人【旱麓】鸢飞戾天鱼跃于渊【假乐】宜民宜人受禄于天【卷阿】亦傅于天蔼蔼王多吉人【崧髙】崧髙维岳峻极于天维岳降神生甫及申【瞻仰】乱匪降自天生自妇人
　　旁证【易干九五】飞龙在天利见大人【又干文言】时乗六龙以御天也云行雨施天下平也【尚书大传八伯歌】明明上天烂然星陈日月光华宏予一人【九歌大司命】乗龙兮辚辚髙驼兮冲天结桂枝兮延竚羌愈思兮愁人【九章哀郢】尧舜之抗行兮了杳杳而薄天众谗人之嫉妬兮被以不慈之伪名【史记】三年不飞一飞冲天三年不鸣一鸣惊人【参同契】荧惑守西太白经天杀炁所临何有不倾【汉娄寿碑】穷下不苟知我者天身殁声鬯千载作珍【汉博陵太守孔彪碑】伊尹之休格于皇天惟我君绩表于丹青【陆机答贾长渊】乃眷三哲俾乂斯民启土绥难改物承天
　　道【音岛道德道路之道上声教道引道之道去声此经史通例凡道见于诗者皆上声】
　　本证【墙有茨】墙有茨不可埽也中冓之言不可道也【宛丘】坎其击缶宛丘之道【何草不黄】有芃者狐率彼幽草有栈之车行彼周道【生民】诞后稷之穑有相之道【泮水】顺彼长道屈此羣丑
　　旁证【易复五上】敦复无悔中以自考也迷复之凶反君道也【又渐九三】夫征不复离羣丑也妇孕不育失其道也【九章惜诵】壹心而不豫兮羌不可保疾亲君而无他兮有招祸之道【汉书文帝述】我教如风民应如草国富刑清登我汉道【范晔光武赞】神旌乃顾递行天讨金汤失险车书共道【孙楚别官属诗】晨风飘岐路零雨被秋草倾城逺追送饯我千里道
　　宜【音俄易传宜与化叶化古音讹离骚初既与余成言兮后悔遁而有他余既不难夫离别兮伤灵脩之数化九辩专思君兮不可化君不知兮可奈何哀时命子胥死而感义兮屈原沈于汨罗虽体解其不变兮岂忠信之可化知化之读讹证宜之读俄也化后转而为嘻再转而平声三转而去声宜则一转而疑矣】本证【君子偕老】如山如河象服是宜【缁衣】缁衣之宜兮敝予又改为兮【音　裳裳譌　者华】左之左【平声】之君子宜之【鸳鸯】鸳鸯于飞毕之罗之君子万年福禄宜之【棫朴】奉璋峩峩髦士攸宜【閟官】是飨是宜降福既多
　　旁证【易系】神而化之使民宜之【仪礼字辞】尔字孔嘉【音歌】髦士攸宜【后汉太常箴】匪愆匪忒公尸攸宜弗忮弗求惟德之报【平声】
　　晳【音制】
　　本证【君子偕老】象之揥也扬且之晳也胡然而天也胡然而帝也
　　旁证【易大有四五】匪其彭旡咎明辩晳也厥孚交如信以发志也
　　顔【音研说文以彦得声彦古音平陆云陆公诔和音嗣世不替硕彦明监在下降命上今读彦为去声与古稍异矣】
　　本证【君子偕老】蒙彼绉絺是绁袢【音呉棫读】也子之清扬扬且之顔也【抑】视尔友君子辑柔尔顔不遐有愆
　　旁证【陆机叹逝赋】启四体而深悼惧兹形之将然毒悮情之寡方怨感目之多顔
　　上【平声】
　　本证【桑中】期我乎桑中要我乎上宫送我乎淇之上矣【大明】明明在下赫赫在上天难忱斯不易维王
　　旁证【易颐五上】居贞之吉顺以从上也由颐厉吉大有庆【音羌】也【王褒九懐】临渊兮汪洋顾林兮思荒脩余兮袿衣骑霓兮南上
　　麦【音密】
　　本证【桑中】爰采麦矣沬之北矣云谁之思美孟弋矣【载驰】我行其野芃芃其麦控于大邦谁因谁极【閟宫】黍稷重穋稙穉菽麦奄有下国俾民稼穑
　　旁证【易林离之蛊】早霜晚云伤害禾麦损功弃力饥无所食【韦鋋序志赋】奉过庭之明训纳微躬于轨则勉四民之耕耘遂能辨乎菽麦
　　北【音必背亦以此得声行苇黄耈台背桑柔职凉善背皆此读】
　　本证【桑中】诗见上【巷伯】豺虎不食投畀有北
　　旁证【三畧】将有一则众不服有二则军无式有三则下奔北【安世房中歌】海内有奸纷乱东北诏抚成师武侯承德【音　上林的　赋】左苍梧右西极丹水更其南紫渊径其北【更始时南阳童谣】谐不谐【音奚周泽传生世不谐作大常妻】在赤眉得不得【音的与徳同】在河北
　　兄【音荒通论曰口儿为兄儿者人也人在口下以口教其下也下者弟也释名兄荒也荒大也白虎通曰兄况也况父法也故兄有况音仓兄填兮职兄斯引职兄斯皆音况注谓与怳同悲闵之意是字同而义异也愚按汉樊毅华岳庙碑云君举必书兄乃盛徳亦以兄为况】
　　本证【鹑之奔奔】鹑之奔奔鹊之疆疆人之无良我以为兄【将仲子】无逾我墙无折我树桑岂敢爱之畏我诸兄【陟岵】陟彼冈兮瞻望兄兮【皇矣】因心则友则友其兄则笃其庆【音羌】
　　旁证【晋惠公童谣】恭太子更葬【平声】兮后十四年晋亦不昌昌乃在其兄【易林比之贲】两火争明虽鬬不伤分离且忍全我弟兄【班固辟雍诗】圣皇莅止造舟为梁皤皤国老乃父乃兄【韦安国传】虽有亲父安知不为虎虽有亲兄安知不为狼【韩愈诗】行行二月莫乃及徐南疆下马步堤岸上船拜吾兄
　　京【音疆古皆此读亦音原晋献文子曰是全要领以从先大夫于九京读原】
　　本证【定之方中】望楚与堂景山与京【下泉】冽彼下泉浸彼苞稂忾我寤叹念彼周京【正月】民之讹言亦孔之将念我独兮忧心京京【甫田】曽孙之稼如茨如梁曽孙之庾如坻如京【文王】侯服于周天命靡常殷士肤敏祼将于京【大明】挚仲氏任自彼殷商来嫁于周曰嫔于京【皇矣】依其在京侵自阮疆【下武】下武维周世有哲王三后在天王配于京【文王】考卜维王宅是镐京【公刘】乃陟南冈乃觏于京
　　旁证【左传懿氏繇】五世其昌并于正卿【音羌】八世之后莫之与京【梁鸿五噫歌】陟彼北芒兮噫顾瞻帝京兮噫【易林蛊之归妹】下泉苞稂十年九王荀伯遇时忧念周京【扬雄雍州箴】上帝不宁命汉作京陇山徂以列为西羌【班固东都赋】遂绥哀牢开永昌春王三朝防同汉京【魏武薤露】白虹为贯日已亦先受殃贼臣执国柄杀王灭宇京【陆云寒蝉赋】华灵鳯之羽仪睹皇都乎上京跨天路于万里岂苍蝇之寻常
　　田【音陈说文田陈也古田陈通音故陈敬仲奔齐后改为田宋玉招魂郑卫妖玩来杂陈些激楚之结独秀先些是又以陈音田益以见其相通也】
　　本证【定之方中】灵雨既零命彼倌人星言夙驾説于桑田【叔于田】叔于田巷无居人【白华】滮池北流浸彼稻田啸歌伤懐念彼硕人【崧髙】王命召伯彻申伯土田王命傅御迁其私人【江汉】告于文人锡山土田
　　旁证【易干九二】见龙在田利见大人【国语】佞之见佞果丧其田【佞平声夏侯湛扺疑徛靡容悦　易林噬嗑出入﨑倾逐巧防研呕喁辩佞　之未济】邪径贼田恶政伤民夫妇呪咀太山覆颠【音　张衡珍　南都赋】开窦洒流浸彼稻田沟浍脉连堤堘相輑
　　千【音亲】
　　本证【定之方中】秉心塞渊騋牝三千【甫田】倬彼甫田岁取十千
　　旁证【宋玉招魂】虎豹九关啄害下人些一夫九首拔木九千些【易林恒之鼎】騋牝龙身日取三千南上苍梧与福为婚【汉灵帝时孔庙碑】周流应聘叹鳯不臻自卫返鲁养徒三千【刘劭赵都赋】宫妾盈兮数百食客过兮三千越信孟之卑体慕姬旦之懿仁
　　命【音名左传异哉君之名子又曰今名之大以从盈数史记皆作命孟子命世之才谓名世也亡命匿名也】本证【蝃蝀】大无信也不知命也【扬之水】我闻有命不敢以告人【采菽】乐只君子天子命之乐只君子福禄申之【假乐】保右命之自天申之【卷阿】维君子命媚于庶人【江汉】于周受命自召祖命
　　旁证【易姤五五】九五含章中正【平声】也有陨自天志不舎命也【太勤首】劳有恩勤有诸情也羁角之吾不得命也【汉北海相景君铭】帝嘉厥功授以符命守郡益州路遐恋亲【魏武善哉行】晏子平仲积德兼仁与世沈德未必思命
　　相鼠【似防颇大能人立见人则立举其前两足若拱揖然愚于苏门山寺见之僧曰此相鼠也及检埤雅已有载矣盖见人若拱似有礼仪诗之所以起兴也今注曰相视也防蛊之可贱恶者意义索然按说文引此诗亦以相为视误也久矣】
　　为【音譌史记引书南譌字作为又考说文譌譌言也从言为声据此见为加言读譌去言亦读譌古之音也后转音怡王延寿王孙赋原天地之造化实神伟而崛竒道微以密妙信无物而不为再转则今音】本证【相鼠】人而无仪不死何为【兎爰】有兎爰爰雉离于罗我生之初尚无为【缁衣】缁衣之宜兮敝予又改为兮【抑】白圭之玷尚可磨也斯言之玷不可为也
　　旁证【九章思美人】独歴年而离愍兮羌慿心犹未化【音讹】宁隐闵而寿考兮何变易之可为【渔父歌】日已夕兮予心忧悲月已驰兮何不渡为事寖急兮将柰何【楚辞哀时命】知贪饵而近死兮不如下游乎清波宁幽隐以逺祸兮孰侵辱之可为
　　俟【音矣说文矣声或声近始史记其德嶷嶷大戴礼作俟以声近而譌开元五经文字儦儦俟俟音矣】本证【相鼠】人而无止不死何俟【吉日】儦儦俟俟或羣或友旁证【邯郸淳答赠诗】既庇西伯永誓没齿今也被命义在不俟【阮籍咏懐】谁言焱炎久游没可行俟逝者岂长生亦去荆与杞
　　驱【音丘说文从马区声区古读丘曲礼礼不讳嫌名注谓若禹与宇丘与区禹宇今音叶丘区则古音叶也】本证【载驰】载驰载驱归唁卫侯驱马悠悠言至于漕【音邹】旁证【陆云赋】昶愁心以自迈肃榜人以曽驱诏河冯以清川命湘娥而安流
　　反【音显逺音演诗皆此读又有去平二声见后】
　　本证【载驰】既不我嘉不能旋反视尔不臧我思不逺旁证【荀卿云赋】忽兮其极之逺也攭【音倮】兮其相逐而反也卭卭兮天下之咸蹇也【离骚】悔相道之不察兮延伫乎吾将反囘朕车以复路兮及行迷之未逺【九章哀郢】羌灵魂之欲归兮何须臾而忘反背夏浦而西思兮哀故都之日逺【楚辞惜誓】惜余年老而日衰兮岁忽忽而不反登苍天而髙举兮歴众山而日逺【太疑首】疑自反孚不逺【潘岳哀永逝文】彼遥思兮离居叹河广兮宋逺今柰何兮一举邈终天兮不反
　　蝱【音盲本作莔说文贝母草也徐锴系传曰贝母一名莔治目不得返顾许夫人所以寄其思也今文作蝱杨用脩曰蝱齧人虫也岂可采邪】
　　本证【载驰】陟彼阿丘言采其蝱女子善懐亦各有行
　　尤【音怡】
　　本证【载驰】大夫君子无我有尤百尔所思不如我所之旁证【易鼎九三】鼎有实慎所之也我仇有疾终旡尤也【九章惜往日】信谗谀之溷浊兮盛气志而过之何贞臣之无罪兮被离谤而见尤【大从首】小人强梁得位益尤也克我强梁大美无基也【刘向九叹】遭纷逢凶蹇离尤兮垂文扬采遗将来兮【韦成自劾诗】谁谓德难厉其庶而嗟我小子于贰其尤
　　百【音博虽非韵脚可备古音亦音陌左传距跃三百其义励也】
　　本证【载驰】百尔所思【黄鸟】人百其身【思齐】则百斯男
　　旁证【蜡祝】土反其宅水归其壑昆虫母作丰年若土岁取千百【此与礼　楚人记少异　谚】得黄金百不如得季布诺【易林兑之震】营城洛邑周公所作世建三十歴年八百福祐盘结坚固不落

　　毛诗古音攷卷一
<经部,小学类,韵书之属,毛诗古音攷>
　　钦定四库全书
　　毛诗古音攷卷二　　　　明　陈第　撰
　　青【音菁菁菁茂盛也鹤山云緑竹青青郑注训菁今作丹青之青非不应緑又青也】
　　丘【音欺】
　　本证【氓】送子涉淇至于顿丘【巷伯】杨园之道猗于亩丘寺人孟子作为此诗
　　旁证【左传史苏之古】为雷为火为嬴败姬不利行师败于宗丘【九章哀郢】曼余目以流观兮冀一反之何时鸟飞反故乡兮狐死必首丘【田单攻狄婴儿谣】大冠若箕脩劎拄颐攻狄不能下垒枯丘【易林履之巽】蹇驴不材骏骥失时筋劳力尽疲于沙丘
　　媒【音迷说文注媒谋也谋合二姓凡诗谋皆读迷媒亦因之得声周官媒氏郑氏云媒之言谋也】本证【氓】匪我愆期子无良媒
　　旁证【离骚】苟中情其好脩兮又何必用夫行媒说操筑于傅岩兮武丁用而不疑【九章抽思】愁叹苦神灵遥思兮路逺处幽又无行媒兮【参同契】苏秦通言张仪结媒发辩利舌奋舒美辞
　　垣【音延】
　　本证【氓】乘彼垝垣以望复关不见复关泣涕涟涟【文王有声】王公伊濯维丰之垣四方攸同王后维翰【板】价人维藩大师维垣大邦维屏大宗维翰
　　旁证【易林干之困】噂噂所言莫如我垣欢喜坚固可以长安【音　又讼之烟　归妹】体重飞难不得逾关行坐忧愁不离室垣【扬雄甘泉赋】崇崇圜丘隆隐天兮登降峛崺单埢垣兮【魏明帝种瓜篇】种瓜东井上冉冉自逾垣与君新为婚瓜葛相结连【刘桢赠徐干】谁谓相去逺隔此西掖垣拘限清切禁中情无由宣【音先】
　　关【音坚】
　　本证【氓】诗见上
　　旁证【乐府艳歌行】妾当守空房闭门下重关若生当相见亡者防黄泉今日乐相乐万岁期延年【刘歆遂初赋】驰太行之严防入天井之乔关望庭燧之皦皦飞旌旐之翩翩【晋卢谌览古诗】蔺生在下位缪子称其贤奉辞驰出境伏轼径入关
　　耽【音沉尔雅妉乐也疏云毛诗鹿鸣和乐且湛氓无与士耽诗之作非一人故有音义同而字形踳駮者诗作湛耽而此妉音义皆同】
　　本证【氓】于嗟鸠兮无食桑葚【平声】于嗟女兮无与士耽【鹿鸣】鼓瑟鼓琴和乐且湛【常棣】妻子好合如鼓瑟琴兄弟既翕和乐且湛【宾之初筵】百礼既至有壬有林锡尔纯嘏子孙其湛
　　旁证【楚辞九辩】愿赐不肖之躯而别离兮放游志乎霓中【音烝】乗精气之抟抟兮骛诸神之湛湛【晋郑曼季南山诗】锦衣尚防至乐是耽兴言永思系懐所钦【张翰杂诗】青条若总翠黄华如散金嘉卉亮有观顾此难久耽
　　爽【平声差也老子五味令人口爽肃爽马名左传唐公有两肃爽楚辞注羮败曰爽】
</div>
    <div class="pagination">
<a href="毛诗古音攷_page2.html">上一页</a><a href="毛诗古音攷.html">1</a><a href="毛诗古音攷_page2.html">2</a><span class="current-page">3</span><a href="毛诗古音攷_page4.html">4</a><a href="毛诗古音攷_page5.html">5</a><a href="毛诗古音攷_page6.html">6</a><a href="毛诗古音攷_page7.html">7</a><a href="毛诗古音攷_page8.html">8</a><span>...</span><a href="毛诗古音攷_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
