<!DOCTYPE html>
<html>
 <head>
  <meta charset="utf-8"/>
  <title>
   钦定叶韵汇辑 - 第 1 页/共 11 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定叶韵汇辑 - 第 1 页/共 11 页
  </h1>
  <div class="content">
   钦定四库全书　　　　经部十
　　钦定叶韵彚辑　　　　　小学类三韵书之属
　　提要
　　臣等谨案
　　钦定叶韵彚辑五十八卷乾隆十五年奉
　　勅撰字数部分皆仍佩文诗韵惟以今韵之离合别古韵之同如江韵独用则一韵为一部东冬两韵同用则两韵为一部支微齐三韵同用则三韵为一部是也毎部皆附叶韵畧如呉棫韵补惟韵补于今韵各部各载叶韵此则一部独用者附本部末诸部同用者即总附诸部末如防字莫邦切则独附江部后江字叶户公切则总附东冬二部后鱼字叶鱼覊切则总附支微齐三部后是也古今声音之递变亦如大小篆八分之递变或相因或迥不相因或相近或迥不相近以迥不相近之音施于歌咏于古虽有徴而于今不能悉协唐人古诗大抵皆相近之音故东冬江古音虽同而此书东冬自为部江自为部支微齐佳灰古音虽同而此书支微齐自为部佳灰自为部皆取不戾于古而可行于今也至于叶韵之说宋以来纠纷弥甚谓庚收穿鼻真收防腭两不相叶然嘉名灵均乃见屈原之骚谓江本通东阳本通庚两不相叶然成双鸳鸯乃见于徐陵之赋此异而彼同此通而彼碍各执一理胜负互形所谓愈治而愈棼也此书所録惟据古书注有是音者使以类相从明前有所承即后为有本不复旁牵博辩致枝蔓横生解结释纷尤为得要于数百年讲古韵者诚为独酌其中矣乾隆四十六年十月初十日恭校上
　　总纂官臣纪昀臣陆锡熊臣孙士毅
　　总校　官臣陆　费墀















　　钦定叶韵彚辑序
　　叶韵非古也而即古也有今韵而后有叶韵叶韵者以古韵而协之于今故曰非古然以今视之则用叶以合异以古视之则非叶而本同故曰即古朕幼习易诗诸经考其音多与今韵不合长而泛览百家其用韵亦往往异于今读盖韵书之行权舆江左至唐以声律取士部分较严而今所循用则出于宋元人之分并宜其与古不相契也三代而上言律吕言谐声言书名其于音韵当必审清浊辨唇齿喉舌有一定之部分勒之简筞与律度量衡象魏之法同为当世所遵守而惜其世逺而不传也好古之士欲忖而求之其道无由宋吴棫本易诗史汉诸书为韵补子朱子尝取以释毛诗楚辞明杨慎广之为古音号称渊博及证之羣籍其疏略不备者则已多矣因于几暇指授儒臣博考经史诸子以及唐宋大家之文所用古韵举而列之疏其所出次于今韵之后临文索句就考焉可以恢见闻可以益思致独是四库之编浩如渊海学士毕生不能穷其读区区掇拾而覼缕之何异稽纒次而溯有虞氏之敬授泛江淮河汉而追禹功之疏凿其可指而数者几何然方之尝鼎之一脔则未始非汲古之助云尔爰授之梓而行之乾隆庚午夏六月御笔











　　凡例
　　一六经子史多有韵之文而韵书则肇自齐梁至唐宋官韵而部分益严第考之经史子集前人经用之韵与后人往往龃龉此古音浸逺不为之通转叶则不能相合也宋吴棫着韵补专论叶韵朱子尝据以注毛诗楚辞此外古今韵书往往附叶韵于本韵之后是编即用其例如篇首东冬凡韵之叶此二部者皆并附于二韵之后盖东冬本通所叶者即不必更加区别此后或一韵独用则独附一叶或三韵四韵相通其叶韵即合并附属焉
　　一韵有通有转有叶音可径通者曰通东冬支微之类是也音必转而后通者曰转江与东佳与支之类是也此皆韵之本通者也若韵不通而音相近如鱼虞之与支微或音韵迥异而反切以通之即平仄亦相和会是皆谓之叶通韵部分一定本自谐声无待征引胪列叶韵则改音从叶转韵亦须别为反切与叶相类今各就古人承用者摘取以为标凖其编排一依平仄次第以便捡用至转韵本属全部皆通此字可用彼字何独不然在古人所经用者不必尽传传者亦不胜搜辑理有可通即不妨举一反三若本不相转通之韵古人或有一二字叶用者未可概引为例
　　一广韵集韵等书字数多于今韵逺甚如一东内有蟊窽众梵等字江韵窻降等字集韵亦直列东韵内此等既系本韵则无待于通更不必列为转叶矣然古今遵用不同今一概以佩文诗韵为断凡属佩文诗韵所不收者今总次于转叶之列
　　一转叶之韵必引韵语为证或不拘韵语但系古书正文先儒音读即皆援引以实之其徒有反切见于字书而未得承用证据者在古人必有所本亦附録于各叶韵之末至如周易毛诗重见叠出者举一以概其余不复备载
　　一韵注必详其义然叶韵所重在音必义足以显其音或义随音变者始详录之若本义人所共晓且正韵已详概从减省
　　一一字两见而字义不同必以此韵之义从彼韵之音乃合转叶之例如江韵厐橦之类是也若字义本同不复重出
　　一通叶之例彼此不能一律如东江相通而韵语之以江从东者有之以东从江者絶少江阳相通而别韵之叶阳者特多叶江者殊少即有与江韵比附者又往往统归阳韵中此非可彼此迁就者也今所引证原本旧闻未尝穿凿増删阅者于通韵自可类推于叶韵亦无嫌阙略
　　一叶韵只取声音不拘字义如诗以不知德行叶何用不臧是用去声敬韵之行叶作杭音与阳韵行列之行殊别唯音同而字异是以列之阅者须即此类推乃知本韵与叶韵非重出也
　　一古诗四声通用无假变音如喜起南风行露蔓草皆是然律以今韵要必变音以叶之亦非自我作古也至上去通用宋人特多殆因词曲寖盛习惯使然今俱明注叶音而于词曲概不徴引为其用韵自与诗别也
　　一韵语有彼此互叶者如周易艮其限危薰心也艮其身止诸躬也或謮心为思容切以叶躬或读躬为姑切以叶心毛诗其命匪谌鲜克有终或读谌为市隆切以叶终或读终为诸深切以叶谌有一字两叶者如诗于嗟乎驺虞与于嗟麟兮送我乎淇之上矣一例本不入韵今一读虞为牛加切以叶葭豝一读虞为五红切以叶蓬豵互叶者未知孰是两叶者尤属骑墙但前人所有后人即可援以为例今并存之
　　一元韵字音不一因并入魂痕两韵而杂乱之遂与真先通转不明今据广韵集韵分清凡在元韵者皆列为真文转通而魂痕之无待于转者不列至他韵之叶魂痕者直与真文同叶在魂痕韵者皆列为寒删先转通而元韵之无待于转者不列至他韵之叶元者直与寒删先同叶音以类从义非岐出
　　一辑合叶洽即侵覃盐咸之入声四韵本通但须转读始叶今以缉叶与合洽各从其类彼此转通而别韵分叶焉犹平韵真文元寒删先之例也唯洽部音韵聱牙有碍通转盖因并入业韵一部亦如元韵并入魂痕遂与真文及寒删先通转有碍也按广韵以二十六缉二十七合二十八盍二十九叶三十帖三十一洽三十二狎三十三业【乏同用】三十三乏为序集韵及礼部韵略皆以二十九叶【韵略与帖业通】三十帖三十一业三十二洽【韵略与狎乏通】三十三狎三十四乏为序至韵会依平水韵并通用之韵乃以十四缉十五合十六叶十七洽为序而业与帖同并叶韵夫业韵既升列洽前与叶帖比附因而并入叶韵则业既得其所归洽亦无患其杂而叶韵依此以分通转界限更自截然矣今将洽韵中业韵一部提入缉叶韵内以便转通亦与元韵中魂痕二部分属真文一例考佩文诗韵并业于洽本广韵序次宜然此之斟酌回易以类相从亦本集韵韵略及韵会通并次第正自并行不悖也
　　一叶韵以诗经为大宗然可疑者正复不少如小弁之二章不变末句首字之音以从上四韵而变道草捣老四音以从一首字按此二韵本晧有之通彼此可以互叶若月出变懰受之音以叶皓慅抑诗变酒音以叶绍即其证也旱之三章亦真与先之可互叶者乃不变一人字之音以从天渊却变天渊两音以从一人字然犹曰三韵有二音也若四月之七章则鸢天渊本属一韵别无牵制何必尽变先韵以叶真韵乎至四句中一四为一韵二三为一韵者创体罕见独车攻之五章然第六章驾破为个祃之通猗驰又同属支韵较上章更自然明白而叶音迥别体制遂殊此皆不能无疑者也诗经且然他书自更多有凡此皆因而弗改恐蹈变古之讥耳若疏通而证明之用以阐叶韵之义未为不可也
　　一征引错误诸本不免今俱细加参校斟酌去留小误则改而存之大误则竟删去似误而疑有别本则姑仍其旧而或添按以示其端或别见以补其缺如晨风之诗云未见君子忧心靡乐而吴棫韵补栎字叶药韵注乃引作既见君子云何不乐邵长蘅古今韵略亦然韵补境字叶敬韵注引三国志杨戏季汉辅臣赞以魏文长为李正方端字叶阳韵注又以李正方为秦子敕此特记忆未清钞撮偶错据本书改正即无碍于承用者也如汉郊祀歌云精建日月星辰度理隂阳五行周而复始本是四言四句两用纸韵邵长蘅韵略乃引作六言两句云精建日月星辰度理隂阳五行而増注于真先叶韵内行字之下陈琳大暑赋云气变志迁韵读迁为雌人切以叶真文韵是也而书迁作体□字邵长蘅误认作兴遂改陈赋为气变志兴而増一兴字作雌人切以叶真文韵甚至于巧字叶有韵注内所引司马迁传亦书作司马兴此等谬误固在所必削者也其他如仲长统诗请用从火与防心海左叶韵补乃作请用从大而以大字叶哿韵太元出险登邱莫之伐也与道不得也叶韵补乃作莫之伐也而以代字叶职韵史记滑稽传漆城荡荡杨慎转注古音略乃作漆城光光光而以光字叶深韵刘向九叹捐林薄而菀死本与上文美夷为韵夷读为雉转注古音略乃引作菀菀而以菀字叶下文赴渊隐山此等并似错误然古书或有别本亦未可定今但于大字等注按今本作某字云云于光字添注古音略引史记云云以明示参互更于陌锡职叶韵添伐字引太元云云以补正文之遗而旧注则皆仍之亦阙疑之义应尔也












　　奉
　　防开列编校叶韵彚辑诸臣职名
　　监理
　　和　　硕　　和　　亲　　　王【臣】　昼编纂
　　经筵讲官太子少师协办大学士吏部尚书革职留任臣梁诗正经筵讲官太子少保户部尚书臣蒋　溥
　　经筵讲官太子少师兵部右侍郎臣汪由敦校刋
　　内　阁学　士　兼　礼部侍　郎臣徳　龄国　　子　　监　　祭　　　酒臣陆宗楷原任詹事府詹事兼翰林院侍读学士今加七品衔臣陈　浩翰　林　院　　庶　吉　　士臣徐　堂
　　武英殿监造
　　内务府钱粮衙门郎中兼佐领加六级纪録十六次臣永　保监　　造　　加　　三　　　级臣姚文彬
　　库　　　　　　　　　　　　掌臣髙永仁















　　钦定四库全书
　　钦定叶韵彚辑卷一
　　上平声
　　一东
　　东【徳红切春方也汉书少阳在东方东动也从日在木中会意也礼记大明生于东又姓陶潜圣贤羣辅録舜友东不訾】同【徒红切説文同合也又齐也共也汉刑法志成十为终终十为同同方百里又州名汉冯翊地一曰爵名祭以酌酒亦作仝】铜【徒红切説文赤金也广韵金之一品汉厯律志凡律度量用铜者取其为物至精不为燥湿寒暑变节不为霜露风雨改形也酉阳杂俎山上有姜下有铜铁】桐【徒红切木名子可食诗疏有青白赤三种礼记季春之月桐始华】筒【徒红切竹名与筩字互用】童【徒红切説文未冠者本作僮礼记十五成僮又独也言童子未有室家者也又十五以下谓之童子又姓汉内史童仲又童恢为不其令】僮【徒红切説文男有罪口奴奴曰童女曰妾本作童今文作僮又广韵痴也顽也又姓汉交趾刺史僮尹按诸书童僮二字多互用今以词意为奴童者皆收僮下】瞳【徒红切目瞳子也医书骨之精为曈子属肾筋之精为黑眼属肝韵会曈通作童】筩【徒红切説文断竹也按筩与筒古今字异其义一也然广韵已分为二至韵会则筒训竹名筩训断竹矣唐人诗多用诗筒郫筒字二字盖可互用】中【陟弓切説文和也广韵平也成也宜也又中央四方之中也又内也増韵又半也又姓】衷【陟弓切説文方寸所蕴也广韵善也适也中也诚也又里防衣也又止也又去声】忠【陟弓切説文敬也广韵无私也直也厚也増韵内尽其心而不欺也諡法危身奉上险不避难曰忠又州名唐置忠州】虫【直弓切説文虫从三虫象形有足谓之虫无足谓之豸又姓汉曲成侯虫逹俗作虫非】冲【直弓切説文涌摇也和也又深也又声也】终【职戎切説文尽也广韵极也穷也竟也増韵又毕也殚也又姓陆终之后以名为姓】戎【如融切説文兵也西夷名又大也诗念兹戎功又犹汝也助也又姓唐有戎昱】崇【鉏功切説文嵬髙也一曰充也聚也终也广韵又敬也就也又尊也书作崈又国名山名】嵩【息弓切説文中岳嵩高山也续汉书郡国志颍川阳城有嵩高山古作崇又姓或作崧】菘【息弓切菜名江南有菘菜江北有蔓菁相似而异】弓【居戎切説文弓象形释名弓穹也张之穹穹然易注角曰弓木曰弧又姓鲁大夫叔弓之后汉有光禄勲弓祉】躬【居戎切説文古作躳从身从吕作躬一曰身屈为躬又亲也身也又姓】宫【居戎切説文室也周礼注妇人称寝曰宫宫者蔽之言至秦汉以来乃定为至尊所居之称又中声曰宫汉志宫中也居中央定四方乐书宫土音又姓】融【以戎切説文炊气上出也广韵和也朗也又州名周置融州又姓古祝融之后】雄【羽弓切説文飞曰雌雄走曰牝牡一曰武称假借为英雄字又州名周置雄州又姓舜友有雄陶】熊【羽弓切兽名又国名有熊又姓左传有熊宜僚】穹【去宫切説文穷也广韵又髙也】穷【渠弓切説文极也増韵竟也究也塞也又作□冇□国名】冯【房戎切説文马行疾又冯翊郡名又姓毕公髙之后食采于冯城因以为氏】风【方戎切説文风动虫生故虫八日而化韵会天地之使曰风元命苞隂阳怒为风也大块之噫气也又上行下效谓之风又风俗也又风化也又狂疾也又姓风后黄帝之臣】枫【方戎切木名一名欇欇有脂而香入地千年为虎魄】丰【敷空切大也多也茂也盛也又酒器又卦名又姓郑公子丰之后又邑名又州名】充【昌充切説文长也髙也广韵美也塞也行也满也又备也増韵又实之也又姓】隆【力中切説文丰大也一曰物之中髙又盛也又州名】空【苦红切説文窍也又虚也一曰缺也空乏也又穷也】公【古红切説文平分也一曰无私也又通也又爵名官名又官所曰公又姓汉有公俭】功【古红切説文以劳定国曰功广韵功绩也】工【古红切説文工巧饰也广韵官也事任也又匠也功力也韵会善于其事曰工古作防】攻【古红切説文击也增韵作也伐也又治也坚也】【莫红切昧也稚也易卦名广韵覆也奄也又被也又欺也又谦辞曰又草名尔雅释草玉女也又地名又山名又姓】【莫红切説文微雨也】笼【卢红切説文举土器一曰所以畜鸟又包举也又州名古南越地唐置笼州】聋【卢红切説文无闻也释名聋笼也如在笼之内不可察也】防【卢红切説文房室之疏也小曰牕□逺曰防通作栊】珑【卢红切説文祷旱玉龙文一曰风声一曰明貌埤仓玉声玲珑也】洪【户公切説文洚水也方言石阻河流为洪又大也又州名汉豫章郡隋置洪州又姓共工氏后改为洪氏】红【户公切説文帛赤白色增韵浅赤白又地名又姓楚元王子红侯刘富之后又古通作工】鸿【户公切説文鸿鹄也大曰鸿小曰鴈随阳之鸟尔雅代也注鸿知运代又大也又姓】虹【户公切説文防蝀状似虫释名攻也纯阳攻隂之气诗正义日在东则虹见西方日在西则虹见东方】丛【徂红切説文聚也或作樷亦作藂又总也萃也又姓】翁【乌红切説文老称也言其颈毛白而体短若鸟颈也方言周晋秦陇谓老为翁又姓】葱【仓红切广韵荤菜也又气通达也礼记赤绂葱珩又葱岭在西域】聦【仓红切説文察也广韵闻也通也听也増韵开也明也或作聪通作匆汉书郊祀志匆明上达】骢【仓红切马青白雑色】【子红切马鬛也】通【他红切説文达也又彻也释名通洞也无所不洞贯也汉志方里为井十井为通又书首尾全曰通又州名又姓】蓬【薄红切説文蒿也埤雅草之不理者叶散生遇风辄拔而旋又盛貌又蓬星见晋书天文志又州名】篷【薄红切广韵织竹夹箬覆舟増韵编竹覆舟车也集韵或作□】烘【户公切广韵燎也又呼红切】潼【徒红切水名又郡名説文水出广汉又闗名通典本典冲闗言州冲华山之东后因潼水遂名闗又通冲二音】蒙【莫红切説文童蒙也一曰不明也诗蒙瞍奏公】胧【庐红切月出貌又朣胧月欲明朦胧月不明也】防【渠弓切芎防也通作穷】怱【仓红切説文本作悤作怱广韵遽也又速也】砻【卢红切説文磨也】峒【徒红切崆峒山名尔雅作空桐庄子作空同义并同】罿【徒红切説文□也捕鸟尔雅繴谓之罿覆车也诗注罿施于车上】螽【职戎切説文蝗也广韵螽斯虫也一生九十九子或云八十一子】狨【如融切猛也又兽名】沣【敷空切水名】癃【力中切説文罢也】幪【莫红切覆也盖衣也一曰下刑墨幪幪巾也使刑者不得冠饰或作】梦【莫中切説文不明也一曰楚谓草中曰梦韵会通作瞢】潈【徂红切又职戎切説文小水入大水也又水会也】讧【户公切説文溃也一曰讼言相陷也増韵又乱也大雅抑诗通作虹】【子红切説文青齐兖冀谓木细枝曰又小蓝曰汉官仪园供染緑纹绶】【子红切尔雅罟又丝数也八十缕也】嵏【子红切九嵏山名一曰峯聚之山曰嵏】豵【子红切豕子】涷【徳红切尔雅暴雨谓之涷注江东呼夏月暴雨为涷雨楚辞使涷雨兮洒尘又水名説文水出鸠山入于河】曈【徒红切日出又曈昽日欲明貌】鲖【徒红切鱼名尔雅鲣大鲖小者鮵疏即鳢也又水名汉汝南郡有鲖阳县注在鲖水之阳】翀【直弓切直上飞也通作中】忡【勅中切説文忧也】崧【息弓切尔雅山大而髙曰崧释名崧耸也通作嵩】肜【以戎切韵会相寻不絶意又商祭名书髙宗肜日尔雅绎又祭也周曰绎商曰肜夏曰复胙】芃【以戎切説文草盛貌】酆【敷空切邑名周文王所都诗作丰又姓左传酆舒又国名又毕原酆郇文之昭也】麷【敷空切説文煑麦也周礼朝事之笾其实麷蕡郑注熬麦麦之牙蘖也蕡麻子也】釭【古红切説文车毂中铁博雅锅锟釭也自闗以西谓之釭】饛【莫红切説文盛器满貌诗有饛簋飱】雺【莫红切尔雅天气下地不应曰雺按雺即防字古文尚书雨霁雺圜克今文作防】瞢【莫中切説文目不明也又目数摇也】璁【仓红切石似玉】谼【户公切大壑也】恫【他红切痛也一曰呻吟也或作痌】鬉【子红切毛乱也六书故马鬛之劲者亦作騣】总【祖丛切韵会缝也】嵸【子红切巃嵸山峯貌】椶【子红切説文俗省作棕栟榈也可作萆一名鬛葵张揖曰木髙一二丈旁无枝叶花黄白结实作房如鱼子状又崖椶草名】逢【蒲防切韵防鼓声也又姓】蝀【徳红切虹也】侗【他红切侗无知也一曰未有所成也又徒红切稚也按未成器之人曰侗倥侗童防也书在后之侗庄子侗乎其无识】絧【徒红切布名】艟【徒东切韵会战船狭而长曰艨艟以冲突敌船又昌中切义同】犝【徒红切无角牛也通作童易童牛之牿按小牛无角曰童牛小羊无角曰童羖皆取童稚义】氃【徒东切韵会氋氃散毛貌】爞【直弓切旱热熏人也通作虫】瀜【以戎切水深广貌】窿【力中切説文穹窿天势也通作隆】悾【苦红切中无所有也又诚也】曚【莫红切曚昽日未明也】朦【莫红切朦胧月将入也】罞【莫红切尔雅麋罟谓之罞注冒其头也】懵【谟蓬切韵会懵懵无知貌】咙【卢红切説文喉也】昽【卢红切日出貌又曈昽日欲明也】豅【卢红切説文大长谷又山深貌或作谾】庞【卢东切韵会充实也或作防】葓【户公切水草也一作荭一曰茏古】防【徂红切説文草防生貌一作藂】【徂红切笼取鱼器】防【子红切説文鸟飞敛足也】艐【子红切説文船着沙不行也尔雅至也】朣【徒东切韵会朣胧月欲出】同【徒红切説文通街也六书统从同在行中众所同由也】【徒红切无角羊通作童诗俾出童羖】戙【徒东切韵会系船杙】穜【徒红切説文禾先种后熟本作重今文作穜诗黍稷重穋】詷【徒东切共也一曰诹也】【徒红切舟名或作艟】种【直弓切稚也通作冲又姓汉司马河东种嵩】盅【敕中切説文器虚也又音虫老子道盅而用之通作冲】防【职戎切戎人呼箧曰防】鼨【职戎切説文豹文鼠也按尔雅鼤防鼨鼨据此鼤即鼨别名】□【职戎切小雨也】漴【鉏弓切韵会水声】茙【如融切茙葵又茙茙厚貌又姓后魏官氏志南方有茙眷氏改为茙氏春秋茙律通作戎】駥【如融切马八尺曰駥尔雅絶有力駥】□【而融切韵会通作戎相也助也】芎【去弓切芎防香草也苗曰蘼芜通作穹司马相如赋穹穷菖蒲】沨【房戎切水声】蘴【敷空切菜名方言陈楚谓之蘴齐鲁谓之荛闗东西谓之芜菁赵魏谓之大芥】泛【房戎切浮也】防【昌终切心动也】珫【昌终切珥玉也通作充充耳琇莹本作充】【力中切鼓音】霳【力中切靊霳雷师通作隆或省作□】倥【苦红切倥侗无知也与悾通】【枯公切韵会衣袂也】玒【古红切玉名】防【古红切刈也博雅铚谓之防】冢【莫红切説文覆也通作】髳【莫红切草木茸貌尔雅覭髳茀离也】艨【莫红切艨艟战船通作】懜【莫红切尔雅惽也一曰惭也又心闷闇也】襱【卢红切绔踦也徐锴曰踦绔足也方言齐鲁曰襱闗西曰绔】洚【戸公切水不遵道也通作洪】【仓红切説文屋阶中会也】【仓红切载囚车】稯【子红切禾聚束也仪礼疏禾四秉曰筥十筥曰稯十稯曰秅】【祖丛切韵会车轮方言轮闗西谓之】鬷【子红切説文釜属又众也诗越以鬷迈又古鬷夷氏之后郑大夫鬷蔑】堫【子红切説文种也又不耕而种曰堫亦作稯】猣【子红切犬生三曰猣按猣同豵俗作猣】韸【薄红切韸韸鼓声亦作逢】髼【薄红切髼髼发乱貎亦作鬔】莑【薄红切草茂貌籀文蓬字】塳【薄红切尘随风起也】螉【乌红切説文虫言曰蝇螉自呼其名也】蝬【子红切音宗】龓【卢红切马鞁也又乗马也又牵也又兼有也】酮【徒红切马酪也】绒【如融切音戎练熟丝一曰细布】渱【户公切溃渱水沸涌也】
　　二冬
　　冬【都宗切四时之末尸子曰冬为信北方为冬冬终也又姓前燕慕容皝左司马冬寿】农【奴冬切説文耕也种也书农用八政汉书辟土殖谷曰农又姓】宗【作冬切尊也又法也又流派所出也又主也又姓】钟【职容切广韵当也酒器也又量名左传釜十则钟亦姓出颍川又汉复姓有钟离氏】钟【职容切説文乐器释名空也通作钟考工记鳬氏为钟汉志金曰钟世本垂作钟】龙【力钟切説文鳞虫之长埤雅龙八十一鳞九九之数广韵通也和也宠也又姓舜纳言龙之后】舂【书容切説文捣米也又黄帝臣雍父作舂又与冲通】松【祥容切説文木名又州名唐置松州以地产甘松为名】冲【尺容切説文通路也广韵当也向也突也】容【余封切説文盛也又仪也貌也包函也又州名唐置容州又姓】蓉【余封切广韵芙蓉也韵防芙蓉荷华又木芙蓉秋花】庸【余封切广韵常也用也功也和也次也易也又姓汉有庸光】封【府容切説文封爵诸侯之土也又土倍益曰封又国名又州名又姓望出渤海河南】胸【许容切广韵膺也亦作匈】雍【于容切广韵和也与邕略同水经四方有水曰雍亦姓左传有雍纠】浓【女容切广韵厚也増韵浓淡之对通作醲】重【直容切广韵复也叠也】从【疾容切説文相听许也又顺也又姓汉有将军从公】逢【符容切广韵值也迎也又韵会大也】缝【符容切説文以鍼紩衣周礼缝人礼记深衣缝齐倍要】踪【即容切广韵踪迹韵防通作从诗羔羊注行可从迹音与踪同】茸【而容切广韵草生貌】峰【敷容切説文山耑也广韵山峰也】蜂【敷容切説文螫人飞虫也本作蠭或作】锋【敷容切广韵劔刃锋也説文兵耑也】烽【敷容切广韵防火説文烽燧候表也边有警则举火本作防火汉书烽火通于甘泉】蛩【渠容切广韵兽名秦谓蝉蜕曰蛩】笻【渠容切广韵竹名可为杖通作卭】慵【蜀庸切説文懒也】恭【九容切説文肃也广韵敬也又姓韵会通作共】供【九容切説文设也一曰供给广韵具也奉也进也通作共】琮【藏宗切广韵瑞玉大八寸似车釭】悰【藏宗切广韵虑也一曰乐也】淙【藏宗切广韵水声也】侬【奴冬切广韵我也吴人自称曰我侬又蛮姓】松【私宗切广韵髼松发乱貌】茏【力钟切广韵茏古草名】凶【许容切广韵祸也説文象地穿交陷其中通作凶】墉【余封切説文城垣也释名容也所以蔽形容】镛【余封切广韵镛大钟也】佣【余封切説文均直也一曰雇作谓之佣韩诗作庸】溶【余封切广韵水貌】镕【余封切説文合器法也广韵镕铸也增韵销也】醲【女容切説文厚酒也】秾【女容切广韵花木厚増韵华木稠多貌】蛬【渠容切尔雅蟋蟀集韵通作蛩】卭【渠容切广韵劳也病也又地名又姓列仙有卭疏】共【九容切与恭供同又地名】憧【尺容切説文意不定也】【余封切国名】颙【鱼容切説文大头也广韵仰也】喁【鱼容切説文鱼口上见广韵噞喁】邕【于容切説文四方有水自邕成池者是也又州名唐置邕州】壅【于容切塞也増韵障也堨也】痈【于容切説文肿也广韵痈□】饔【于容切熟食也】纵【即容切説文直也纵横之对也亦作从】龚【九容切説文给也又姓晋大夫龚坚】枞【七恭切又音踪説文木名】賨【藏中切广韵戎税也説文南蛮赋也韵会或作悰亦作賩】脓【奴冬切肿血也】淞【息躬切广韵水名又音松】凇【息恭切广韵冻落之貌】忪【职容切广韵心动貌又惊也】彸【职容切广韵行貌六书统怖貌】憃【书容切广韵愚也】【尺容切广韵当也向也突也又通道】瑢【余封切广韵瑽瑢佩玉行也】葑【府容切广韵菜名】匈【许容切广韵匈奴又与胷同】凶【许容切广韵恶也説文恶暴也】汹【许容切广韵水势又水名】讻【许容切广韵众语诗讼也众语乱也亦作詾】禺【鱼容切韵防越地名】雝【于容切广韵和也与邕略同水经四方有水曰雝又为肃雝雝睦雝容之雝】噰【于容切广韵鸟声】廱【于容切广韵辟廱天子教宫互见雍雝】丰【敷容切广韵丰茸美好貌説文美也丰也满也或作防】【而容切广韵□□矛也】鳙【余封切广韵鱼又音慵説文鱼名似鲢而黑头大鳞细目旁有骨又海鱼亦名鳙肉如彘人多脯之】鏦【七恭切广韵短矛方言江淮吴楚间谓之鏦又史记欲鏦嘉以矛韦昭注撞也】銎【曲恭切广韵斤斧受柄处也】【都宗切广韵雨貌】慒【藏宗切广韵谋也説文虑也韵会通作悰】□【奴冬切广韵露多本作浓俗分□浓为二】蚣【职容切广韵阜螽虫本草蜈蚣毒虫地蜈蚣草名又蚣蝑虫名】【力钟切广韵圭为龙文一曰祷雨之玉名】摏【书容切广韵撞也左富父终甥摏其喉以戈本作舂】蹖【书容切广韵蹋也】【书容切韵会驽马】【书容切广韵鸟名一曰布谷别名】【欠容切广韵刺也】防【尺容切广韵防阵车诗作冲义同】防【尺容切广韵短矛也】蹱【职容切广韵躘蹱小儿行貌又行不进貌又丑凶切韵会通作钟韩愈诗白首夸龙钟董彦逺注潦倒貌】□【丑凶切广韵马不行也】【余封切广韵戣兵器】防【余封切义与防同】防【余封切广韵车行貌或作防】榕【余封切韵会木名】犎【府容切广韵野牛韵会牛名出罽宾国领上肉防起如槖驼汉顺帝时疏勒国来献犎牛通作封西域大月氐出一封槖驼顔注脊骨上有一封言其髙若封土今俗呼封牛亦曰庸牛集韵或作防】防【户冬切广韵防隆石落也韵会石陨声】□【户冬切广韵大风】跫【虚空切韵会人行声庄子闻人足音跫然而喜】恟【许容切广韵惧也】灉【于容切广韵同澭尔雅水自河出为灉又水反入灉郭璞注河水决出复入者周礼兖州其浸卢维音雷灉集韵作澭增韵作防】襛【女容切广韵襛华説文衣厚貌又而容切】蝩【直容切广韵蚕晚生者周礼谓之原蚕】桻【敷容切广韵木末】防【而容切韵会□防罽也俗作羢】【渠容切广韵舼同韵会与防同方言南楚江湖凡船小而深者谓之】□【渠容切广韵糈也】【渠容切广韵蓂荚实也】【渠容切广韵笼韵会车弓】咚【徒红切广韵鼓声】彤【徒冬切广韵赤也丹饰也又姓成王时彤伯】褣【余封切广韵褣】瞛【七恭切广韵视也】橦【职容切广韵字样云本音同今借为木橦字】
　　东冬叶韵
　　江【韵补沽红切楚辞哀郢将运舟而下浮兮上洞庭而下江去终古之所居兮今逍遥而来东曹植诗常恐沈黄垆下与鼋鼈同南极苍梧野游盼穷九江晋童謡阿童复阿童衔刀浮渡江不畏岸上虎但畏水中龙支昙谛庐山赋暎以竹柏蔚以柽松萦以三湖带以九江嗟四物之萧森爽独秀于元冬】杠【集韵沽红切急就章妻妇聘嫁赍媵僮奴婢私枕牀杠】扛【古红切李商劒州重阳亭铭至于东山乃三其功摧险为夷大石是扛】厖【韵补谟逢切诗受小共大共为下国骏厖荀卿读如】尨【集韵逢谟切左传狐裘尨茸诗狐裘戎即尨茸异文】駹【力钟切尔雅面颡皆白惟駹注音龙司马相如难蜀文因朝冉从駹定筰存卭】窻【集韵麤丛切左思魏都赋都防之堂殿居绮窻舆朝猥蹀防其中陶潜诗有酒有酒闲饮束牕愿言懐人舟车靡从鲍照诗蛾眉蔽珠栊玉钩隔琐窻三五二八时千里与君同子夜歌擥裙未结带约眉出前窻罗裳亦飘飏小开骂春风】邦【韵补悲功切易则是天地不交而万物不通也上下不交而天下无邦也书协和万邦黎民于变时雍诗君子至止福禄既同君子万年保其家邦礼记无声之乐气志既从无体之礼上下和同无服之丧以畜万邦韦孟诗至于有周歴世会同王赧听谮实絶我邦曹植诗武则肃烈文则时雍受禅于汉君临万邦】降【集韵乎攻切音防诗未见君子忧心忡忡亦既见止亦既觏止我心则降礼记天气上腾地气下降天地不通闭塞而成冬离骚帝髙阳之苗裔兮朕皇考曰伯庸摄提贞于孟陬兮惟庚寅吾以降阮籍东平赋遵间维而长驱兮问迷罔于菀风元云兴而四周兮寒雨沦而下降】双【韵补疎工切诗葛屦五两冠緌双止鲁道有荡齐子庸止既曰庸止曷又从止史记防传祸与福同刑与徳双圣人察之以知吉凶扬雄河东赋叱风伯于南北兮呵雨师于西东参天地而独立兮廓荡荡其无双后汉书天下无双江夏黄童谢惠连诗弄杼不成藻耸辔鹜前踪昔辞秋已两今聚夕无双李白诗六印虽未佩轩车若飞龙黄金数百镒白璧有几双】庞【唐韵正薄工反风俗通庐里诸庞凿井得铜买奴得翁】撞【韵补敷容切战国防寛则两军相攻迫则杖防相撞然后可建大功】幢【集韵徒东切韩非子万民不夭命于寇戎雄骏不创夀于旗幢急就章蒲蒻蔺席帐帷幢镜奁梳比各异工张衡东京赋设业设虡宫县金镛鼖鼓路鼗树羽幢幢于是备物物有其容元稹松树诗华山髙幢幢上有髙髙松通首用东冬韵】桩【唐韵古音书容切撞也晋书宣帝纪扼其喉而桩其心】维【字典音雍周礼职方氏兖州其浸卢维释文维于恭反】虞【诗经集传五红反召南彼茁者蓬壹发五豵于嗟乎驺虞】吾【与童通管子吾子食盐二升少半注吾子谓小男小女也正字通古本管子作童】人【如融切易林厄穷上通与尧相通登升大麓国无凶人又讽徳讼功美风盛隆旦辅成周光霁冲人】仁【韵注音茸易林周成之隆刑措无凶大众赞佑君子作仁又日就月将昭明有功灵台观赏胶鼓作仁】频【韵注音蓬诗池之竭矣不云自频泉之竭矣不云自中】民【韵注音防易林宣重微民嵗乐年丰】分【韵补肤容切曹植七启太极之初浑沌未分万物纷错与道俱隆】门【韵注音防孟子逢防学射于羿荀子作蠭门淮南子王褒圣主得贤臣颂汉书古今人表并作逢门王充论衡作厐门门读防】尊【韵补祖賨切太元日飞悬隂君道隆也进以櫂疏制于尊也韵注宗尊古通用路史禅通纪尊卢氏古为宗卢故谷梁传以伯宗为伯尊贾逵以宗盟为尊盟罗苹説】蜳【以戎切庄子螴蜳不得成司马彪注螴蜳读曰冲融言畏怖之气冲融两溢不安定也】渊【文选章句羊戎切扬雄羽猎赋乃使文身之技水路鳞虫凌坚冰犯严渊】琁【渠弓切淮南子珠树玉树琁树不死树注琁音穷】调【韵补徒红切诗弓矢既调射夫既同离骚勉升降以上下兮求榘矱之所同汤禹严而求合兮挚咎繇而能调东方朔七谏不量凿而正枘兮恐榘矱之不同不论世而高举兮恐操行之不调汪克寛九夏赋姬后俨而只敬兮跻八埏于时雍伟大武之有作兮神瞽聪而能调协两间之冲豫兮纷玉琯于典同】茅【韵注音防潘岳借田颂思乐甸畿薄采其茅大君戾止言借其农】鲛【转注古音略音八左博泽之萑蒲舟鲛守之】【去宫切吕氏春秋古之善相马者许鄙相髙诱注后窍也读如穷穹之穹】家【诗经集传各空反召南谁谓女无家何以速我讼虽速我讼亦不女从讼详容切】牙【诗经集传五红反召南谁谓鼠无牙何以穿我墉】阳【楚辞集注七公反招魂掌防上帝其命难从若必筮予之恐后之谢不能复用巫阳焉易林隂代其阳雌为雄公】杨【韵注音虫扬雄长杨赋乃时以有年出兵整舆竦戎振师五柞习焉长杨】【韵注音虫雄长赋身寝疾而日愁兮情沈抑而不众人莫可与论説兮悲精神之不通谢惠连前缓声歌雅琴自疎越雅韵能滑滑相混同终始福禄丰】乡【去弓切易林方圆不同刚柔异乡掘井得石劳而无功苏轼屈原庙赋浮扁舟以适楚兮过屈原之遗宫览江上之重山兮曰惟子之故乡】光【居戎切陈琳神武赋车轩辚于雷室浮厉乎云宫晖曜连乎白日旂旐继于电光斾既轶乎白狼殿未出乎卢龙】堂【楚词集注音同九歌鱼鳞屋兮龙堂紫贝阙兮珠宫琴操神人畅清庙□兮承予宗百寮肃兮于寝堂醊祷进福求年丰东方朔七谏邪説饰而多曲兮正法弧而不公直士而避匿兮谗防登乎明堂李商白居易墓铭于乡洎取用不穷天子见之层陛玉堂悲功切】章【韵会小补之戎切书天秩有礼自我五礼有庸哉同寅协恭和衷哉天命有徳五服五章哉】房【韵补符风切道藏中岳仙人歌徘徊元岳巅翻马御飞龙齐腾八纮外翺翔阊阖房云林右英夫人诗防云绕丹霞灵蔼散八空上真吟琼室髙仙歌琳房薛士隆唐风赋马牛逺而不及舟车絶而不通其民穴处比屋开房王宅中都深严九重】长【直弓切东方朔七諌不开寤而难道兮不别横之与纵听奸臣之浮説兮絶国家之久长】【直弓切易林雉兔之东以野为】央【于容切东方朔七谏废制度而不用兮务行私而去公终不变而死节兮惜年齿之未央将方舟而下流兮冀幸君之蒙】方【韵补敷容切参同契土暀四季罗络始终青赤白黒各居一方皆禀中宫戊己之功道藏左夫人歌腾跃云景辕浮观霞上空霄軿纵横舞紫盖记灵方陆云诗日征月行天道变通太初陶物造化为功四月维夏南征观方栁宗元平淮夷雅于庙告功以顾万方】皇【韵注音忡春秋运斗枢皇者中也合天履中】忘【房戎切紫微王夫人诗盘桓任波浪振铃散风中内映七道观可以得兼忘何必反覆酬待此世文通】芒【莫红切成公绥弃故笔赋乃发虑于书契采秋毫之颖芒加胶漆之绸缪结三束而五重建犀角之管属象齿于纎锋】望【符容切东方朔七諌业失之而不救兮尚何论乎祸凶彼离畔而朋党兮独行之士其何望日渐染而不自知兮秋毫微哉而变容】唐【韵补徒红切欧阳修杨谏议铭震官太尉四世以公于陵正直仆射于唐】肠【直弓切韩愈诗地行贱臣仝再拜敢告上天公臣有一寸刃可刳凶蟇肠无梯可上天天阶无由有臣踪】康【韵注音空贾谊吊屈原文斡弃周鼎寳康瓠兮应劭注康空也太元蛡大防小国虚空也韯防之县民以康也】冈【转注古音音工杜育荈赋灵山惟岳竒产所钟厥生荈草弥谷被冈栁宗元南岳碑四方奔走云之从泰公寓形于南冈立之兹石书元踪】僵【韵会小补居戎切墨子冯公之虫三断不僵易林小牕多明道里利通仁贤君子国安不僵】祥【韵注七恭切易林黍稷醇醲敬奉山宗神嗜饮食甘雨嘉祥】羊【韵注音雄易林东行西穷南北无功张伯买鹿从者失羊】伤【他红切陆云诗髙门降衡修庭树蓬感物悲懐怆矣其伤谢惠连猛虎行猛虎潜深山长啸自生风人谓客行乐客行苦心伤】彰【韵补之戎切薛综驺虞颂奋威扬徳岂弟之风圣徳极盛驺虞乃彰】煌【户公切李尤徳阳殿赋葡萄安石蔓延防茏橘柚含桃甘果成丛文防曜水光暎煌煌】凰【韵注音鸿易林髙冈鳯凰朝阳梧桐乐府姑恩曲明姑遵八风蕃谒云日中前导陆离兽后从朱鸟翳凤凰】惶【户公切李尤函谷闗赋命尉臣以执钥统羣类之所从严固守之猛厉操戈钺而普聪蕃镇造而惕息侯伯过而震惶】浪【力中切云林右英夫人诗引领嚣庭内开心拟秽冲习适荣辱域罕蹑希林宫一静安足苦试去视沧浪】纲【韵注音公参同契幽潜沦匿变化于中包囊万物为道纪纲以无制有器用者空】糠【韵注音空易林南国饥凶民食糟糠】裳【文选章句音虫扬雄羽猎赋俄轩冕杂衣裳修唐典匡雅颂颂墙容切】汤【韵会小补音通东方朔七谏何青云之流澜兮防霜降之防防徐风至而徘徊兮疾风过而汤汤】亡【房戎切杨戏马孟起赞宗计于朝或异或同敌以乗衅家破军亡乖道反徳托凤攀龙】殃【韵注音融易林冬无藏冰春江不通隂流为赋国被其殃又耄老失明闻善不従自今颠沛反为咎殃】盲【转注古音音瞢老子五色令人目盲五音令人耳聋越絶书内视者盲反听者聋】明【转注古音音防易与天地合其徳与日月合其明与四时合其序与鬼神合其吉凶史记屈平疾王聴之不聪也防谄之蔽明也邪曲之害公也方正之不容也易林右目无瞳偏视寡明十步之外不知何公】盟【韵注音防易林实沈参墟以义讨尤次止结盟以成霸功】荣【转注古音音融越絶书种留封侯不知令终二贤比徳种独不荣淮南子圣人之能固已多矣而所守者约故动而必荣愚人之知固已少矣而所事者多故动而必穷张耒人日饮酒赋有否必泰无穷不通请观庭下之枯折霜霰消而敷荣羽虫感阳而羣嬉况乎云间之飞鸿】萌【转注古音音防孝经纬寒泉任萌滋物归中河图防昌符帝刘之九会命岱宗诚善用之奸伪不萌】闳【胡公切音洪易林伯虎仲熊徳义渊闳】【韵注音洪易林见闳字注】盈【韵注音庸易水流而不盈晁悦之读容叶乃以刚中】征【陟弓切陈琳神武赋伫盘桓以淹次乃申命而后征觐狄民之故土追大晋之遐踪恶先縠之惩冦善魏绛之和戎】并【薄红切李尤函谷闗赋万国喜而洞洽兮何天衢以流通襟要约以险固兮制闗键以擒并】蝱【莫红切淮南子而蟁蝱适足以翺翔注蝱音防】庭【徒红切于慎行经筵赋扫地肃乎泰畤圜桥乎学宫櫜轩弧于塞障舞舜戚于阶庭玉马金牛表清明之上瑞龙庭鲛室沾覆露之鸿功】宁【女容切易林紫阙九重尊严在中黄帝尧舜履行至公冠带垂衣天下康寜】灵【力中切于慎行经筵赋奉一徳叶三灵建皇极合天中扫地肃乎泰畤圜桥乎学宫】承【韵注直弓切易林三圣茂承功徳大隆太元成阙之补固难承也时成不成独失中也成穷以毁君子以终也】惩【韵注直弓切楚辞九歌带长劒兮挟秦弓首身离兮心不惩】陵【韵补良中切左传孙文子繇曰兆如山陵有夫出征而丧其雄班固西都赋乡曲豪举游侠之雄节慕原尝名亚春陵连交合众骋骛乎其中胡广侍中箴国有学校侯有泮宫各有攸教徳用不陵】淩【韵注音隆楚词九歌诚既勇兮又以武终刚强兮不可淩身既死兮神以灵子魂魄兮为鬼雄】膺【韵补于容切黄庭经舌下元膺生死岸陶景读】应【韵补于容切易防亨以亨行时中也匪我求童防童防求我志应也初筮告以刚中也书敷纳以言明庶以功车服以庸谁敢不让敢不敬应帝不时敷同日奏罔功参同契壬癸配甲乙乾坤括始终七八数十五九六亦相应】绳【韵补神融切陈琳神武赋淩九城而上跻起齐轨乎玉绳车轩辚乎雷室骑浮厉乎云宫】乗【韵补神融切张衡东京赋发鲸鱼铿华钟大丙弭节风后陪乗】升【韵注音舂易天险不可升也晁悦之读舂叶往有功】兴【韵补火宫切易林天福所酆兆知飞龙成予得志六二已兴马融长笛赋曲终阕尽余弦更兴繁手累发密节叠重河圗防昌符赤帝九世巡省得中治平则封诚合帝道孔矩则天文灵出地只瑞兴】凭【韵补蒲防切华覈自责文越从朽壤蝉蜕朝中熙光紫闼青琐是凭】征【韵补陟隆切班固灵台诗乃经灵防灵台既崇帝勤时登爰考休征参同契何况近存身切在于心胸隂阳配日月水火为效征耳目口三寳闭塞勿发通】登【韵补都笼切易林皇陛九重絶不可登谓天盖髙未见王公汉书叙传元之二王孙后大宗昭而不穆大命更登】崩【韵补悲功切冯衍显志赋美关雎之识微兮愍王道之将崩拔周唐之盛徳兮据桓文之谲功陈琳神武赋威淩天地势括十冲单鼓未伐敌已溃崩克俊馘首枭其魁雄谯周仇国论民疲秦役天下土崩或嵗改主或月易公鸟惊兽骇莫知所从】棱【字典良中切班固东都赋俯仰乎乾坤参象乎圣躬目中夏而布徳瞰四裔而抗棱】朋【韵补蒲防切诗每有良朋烝也无戎左传引逸诗翘翘车乗招我以弓岂不欲往畏我友朋太元丰淫见其朋还于防不克从参同契坤乙三十日东北丧其朋节尽相禅与继体复生龙壬癸配甲乙乾坤括始终刘桢鲁都赋时谢节移和族绥宗招欢合好肃戒友朋云林右英夫人诗九凤唱朱籁虚节错羽钟交栖金庭内结我防中朋】【韵会小补音红诗泉之竭矣不云自中溥斯害矣职兄斯不烖我躬易林见闳字注陆机诗懐袭瑰玮播植清风非徳莫勤非道莫】肱【韵注音弓左传黒肱以滥来奔公羊传作黑弓仪礼乡射礼侯道五十弓郑康成注今文改弓为肱古文肱弓通用】薨【韵补呼公切张昭陶谦哀辞将平世难社稷是崇降年不永奄忽殂薨】冯【韵补凭或作冯太元维丰维崇百辟冯冯伊徳攸兴兴火宫切庾信周郊庙歌词平琮礼内镇隂管奏司中斋坛芝晔晔清野桂冯冯昭灵李夫人诗云墉带天构七气焕神冯琼扉启晨鸣九音绛枢中】掤【韵注朴防切诗抑释掤忌抑鬯弓忌】蟊【集韵谟蓬切兆气不泽也洪范曰圜曰蟊】林【唐韵正读隆后汉避殇帝讳改隆虑曰林虑魏文帝诗朝发邺城夕宿韩林霖雨戒涂舆人困穷】临【韵补良中切诗后稷不克上帝不临耗斁下土宁丁我躬司马相如长门赋奉虚言而望诚兮期城南之离宫修薄具而自设兮君不肯乎幸临】沈【唐韵正读虫楚词天问比干何逆而抑沈之雷开何顺而赐封之】深【韵补书容切易浚恒之凶始求深也九二悔亡能久中也太元夫一一所以摹始而测深也三三所以尽终而极崇也二二所以参事而要中也参同契世人好小术不审道浅深弃正从邪径欲速阏不通犹盲不任杖聋者聴商宫韩愈送李愿序窈其深廓其有容】心【韵补思容切诗吉甫作诵穆如清风仲山甫永懐以慰其心汉郊祀歌流星陨感惟风□归云抚懐心东方朔七諌贤士穷而处兮亷方正而不容子胥諌而靡躯兮比干忠而剖心】禽【韵补渠容切易显比之吉位正中也舍逆取顺失前禽也邑人不诫上使中也易林吉日车攻田弋禽宣王饮酒以告嘉功】今【唐韵正入东韵诗我躬不阅礼表记引作我今不阅】音【于容切司马相如长门赋间徙于东厢兮观夫靡靡而无穷挤玉戸以撼金铺兮声噌吰而似钟音蔡邕诗济济羣彦如云如龙君子博文贻我徳音辞之集矣穆如清风】隂【韵补于容切诗二之日凿冰冲冲三之日纳于淩隂太元日飞悬隂万物融融】岑【唐韵正入东韵礼记鲁有崇鼎吕氏春秋以为岑鼎】谌【诗经集市隆反大雅天生烝民其命匪谌靡不有初鲜克有终】喑【韵注音邕易林妻子啼喑早失其雄】湛【韵补羊戎切宋玉九辨愿赐不肖之驱而别离兮放游志乎云中乗精气之兮骛诸神之湛湛】潭【转注古音音同戴凯之竹谱盖竹之生大抵江东上密防露下疎来风连亩接町竦散冈潭】耽【直弓切冯衍显志赋沮先圣之成论兮邈名贤之髙风忽道徳之珍丽兮务富贵之乐耽】岩【以戎切杜笃论都赋西被陇蜀南通汉中北据谷口东阻嵚岩闗函守峣山东道穷】谗【韵补鉏弓切刘向九叹吸精粹而吐氛浊兮横邪世而不容行叩诚而不阿兮遂见排而逢谗】董【韵注音东栁宗元诗士实荡荡农实董董工实贾实融融】菶【韵注音蓬诗菶菶萋萋刘焯读】宠【集韵卢东切易在师中吉承天宠也王三锡命懐万也悲工切诗受小共大共为下国骏厖荷天之龙郑氏作宠】垄【集韵卢东切东方朔七諌修往古以行恩兮封比干之邱垄贤俊慕而自附兮日浸淫而合同】珙【集韵居容切左传窃其珙璧徐邈读】軵【字典人冬切音近茸挤也淮南子相戏以仞者太祖軵其肘又倾者易覆倚者易軵也】畽【韵注音通诗町畽鹿场陆徳明读】窽【集韵枯公切庄子导大窽向秀读】牖【韵会小补余封切礼记寝东首于北牖下释文音墉】吽【字典职容切梵咒多用吽字张昱诗守内番僧日念吽御厨酒肉按时供组铃扇鼓诸天乐知在龙宫第几重】洞【徒红切淮南子是故无所私而无所公靡滥振荡与天地鸿洞无所左而无所右蟠委错紾与万物始终繁钦凤阙赋桥不雕兮木不龙反淳厐兮踵元洞阐所迹兮起遐踪曹毗对儒既登东劝染史笔又据太学理儒功曽无韵淡泊逸气虚洞养采幽翳晦明防茏】众【集韵之戎切易解利西南往得众也其来复吉乃得中也楚词招魂九侯淑女多迅众些盛鬋不同制宝满宫些太元鹤鸣不防有诸中也升堂颠倒失大众也左思吴都赋嶰涧閴冈岵童罾罘满效获众】瓮【韵补乌工切急就章系臂琅玕虎魄龙璧碧珠玑玫瑰瓮汉书西域传乌弋国有大鸟卵如瓮注平声】栋【韵补都笼切管子其桑其松其杞其茸棰木胥容榆桃柳栋苏辙诗徐君郁郁涧底松陈君落落堂上栋涧深松茂不遭伐堂毁栋折伤其躬】恸【韵补徒红切晋愍懐太子哀防文今尔之负抱寃于东悠悠有识孰不哀恸】控【集韵枯公切班固西都赋鸟惊触丝兽骇值锋机不虚掎不再控】宋【韵注音嵩诗从孙子仲平陈与宋不我以归忧心有忡】用【韵补余封切书天命有徳五服五章哉天讨有罪五刑五用哉章之戎反诗谋臧不从不臧覆用我视谋犹亦孔之卭陆贾新语大化絶而不通道徳施而不用栁宗元诗乃器与用乃货与通】颂【韵补墙容切杨雄河东赋丽句芒与骖蓐收兮服元防及祝融敦众神使式道兮奋六经以摅颂顔师古读】诵【韵补墙容切诗家父作诵以究王讻周礼注引逸诗率尔众工奏尔悲诵肃肃雝雝无怠无凶宋玉九辨欲循道而平驱兮又未知其所从然中路而迷惑兮自压按而学诵】讼【广韵祥容切诗见家字注易林二人俱东道路争讼意乖不同使我凶凶太元拂恶从淑救凶也从不淑祸不可讼也从徽徽后得功也潘岳诗既征尔辞复蔽尔讼当乃明实否则证空】绛【唐韵正音红张载扇赋搜竒选妙絶色寡双鹄质皦鲜元的防绛修短虽异而光彩齐同双疎工切】蜼【集韵徒冬切山海经松菓之山有鸟名防梁状如山鸡黑身赤足可以已或从隹】遇【集韵鱼容切汉书髙帝纪战曲遇东注曲音龋遇音颙】务【韵补谟逢切矛属诗兄弟防于墙外御其务每有良朋烝也无戎】概【转注古音略音同史记范雎意者臣愚而不概于王心耶徐广读】信【韵注音松易行险而不失其信晁悦之读松叶乃以刚中易林二至之戒家无祸凶刻木象形闻言不信】证【韵注音中参同契八卦布列曜运移不失中元精眇难覩推度效符证居则观其象准拟其形容】奏【韵注音防中庸引诗奏格无言释文奏诗作鬷子公切诗经集古声奏族相近族声转平而为鬷耳】禁【唐韵正读为龚太元心减形身困诸中也减其仪欲自禁也】梵【唐韵正房戎切本音扶泛反汉都乡正卫弹碑梵梵黍稷借作芃芃故入东韵】鞠【集韵音穹营防香草或作芎或作鞠左传有山鞠穷乎释文鞠起弓反】蜤【古音余职戎切尔雅蜇螽斯诗释文蜤与螽同】国【韵畧古红切易告公从利用为依迁国诗整我六师以修我戎既敬既戒恵此南国夏后铸鼎繇逢逢白云一南一北一西一东九鼎既成迁于三国老子修之于乡其徳乃长修之于国其徳乃丰易林后稷农功富利我国】
　　摐【广韵七恭切打也】缸【唐韵正戸工反】防【广韵卢红切崆防山貌】椌【广韵苦红切器物防也】肛【集韵胡公切肛门肠耑】犛【古音略呜龙切中牛名字又作犎】防【集韵祖丛切□防虫名似蝉】猱【韵会小补奴冬切猴也】甍【古音丛目谟蓬切】鞃【韵会小补叶东韵】淜【韵会小补房戎切徒涉也】□【广韵徒冬切黑虎】疼【广韵徒冬切痛也】菆【韵会小补徂聪切丛或作樷后误作菆】蓊【广韵乌红切蓊郁草木盛貌】氄【集韵如容切鸟兽细毛也】捧【集韵符容切】俑【广韵他红切偶人】恿【集韵他冬切痛也】拱【韵会小补九容切】讽【集韵方冯切诵也告也】羾【韵会小补胡公切】雾【集韵谟蓬切天气下地不应曰雺或作雾】蝎【集韵胡公切籀文红字】蚀【集韵卢东切説文豅大长谷也或作蚀】
  </div>
  <div class="pagination">
   <span class="current-page">
    1
   </span>
   <a href="钦定叶韵汇辑_page2.html">
    2
   </a>
   <a href="钦定叶韵汇辑_page3.html">
    3
   </a>
   <a href="钦定叶韵汇辑_page4.html">
    4
   </a>
   <a href="钦定叶韵汇辑_page5.html">
    5
   </a>
   <a href="钦定叶韵汇辑_page6.html">
    6
   </a>
   <span>
    ...
   </span>
   <a href="钦定叶韵汇辑_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
