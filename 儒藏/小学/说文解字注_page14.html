<!DOCTYPE html>
<html>
<head>
    <meta charset="UTF-8">
    <title>说文解字注 - 第 14 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 14 页/共 283 页</h1>
    <div class="content">　　路径：段注说文□第一卷□艹部
　　□ruǎn
　　注解：木耳也。内则记燕食所加庶羞有芝栭，正义曰：卢植云：芝，木芝也。王肃云：无华而实者名栭。按芝栭犹考工记之之而，郑君谓芝栭为一物，栭卽□字也。今人谓光滑者木耳，皴者蕈，许意谓蕈为木耳。从艹耎声。而兖切。十四部。按耎从大而声，内则作栭，又作□。贺氏云：栭，软枣。其所据本作□也。释文云：又作檽。檽字误。一曰萮茈。未闻。说文亦无萮字。集韵九麌。萮，勇主切。萮茈，木耳。是谓□之一名也。
　　路径：段注说文□第一卷□艹部
　　葚shèn
　　注解：桑实也。见诗。从艹甚声。常衽切。七部。
　　路径：段注说文□第一卷□艹部
　　蒟jǔ
　　注解：果也。史记、汉书有枸□，左思蜀都赋、常璩华阳国志作蒟，史记亦或作蒟。据刘逵、顾微、宋祁诸家说，卽扶留藤也，叶可用食□榔，实如桑葚而长，名蒟，可为酱。巴志曰：树有荔支，蔓有辛蒟。然则此物縢生缘木，故作蒟，从艹；亦作枸，从木，要必一物也。许君木部有枸字，云可为酱，于艹部又有蒟字，葢不能定而两存之。次于葚者，以其实似葚也。其实名蒟，故云果也。果，木实也，当云蒟果也，为三字句。从艹竘声。俱羽切。五部。
　　路径：段注说文□第一卷□艹部
　　芘píp37上
　　注解：艹也。一曰芘尗木。尗，铉作茮，芘尗木未闻。王氏念孙曰：芘茮木三字当是芘芣二字之讹。玉裁谓：说文荍字下作蚍□，不当此作芘芣，葢木名也。从艹比声。旁脂切。十五部。
　　路径：段注说文□第一卷□艹部
　　蕣shùn
　　注解：木堇。朝华莫落者。郑风：颜如舜华。毛曰：舜，木槿也。月令：季夏木堇荣。释艹云：椴，木堇。榇，木堇。郑君曰：木堇，王蒸也。庄子：朝菌不知晦朔。潘尼云：朝菌，木槿也。从艹。陆机疏入木类，而尔雅、说文皆入艹类者，樊光曰：其树如李，其华朝生莫落，与艹同气。故入艹中。□声。舒闰切。十三部。《诗》曰：“颜如蕣华。”今诗作舜为假借。〖注〗《诗□郑风□有女同车》。蕣：今本作舜。
　　路径：段注说文□第一卷□艹部
　　茱zhū
　　注解：茱萸，茮属。内则三牲用藙注。藙，煎茱萸也。汉律会稽献焉。尔雅谓之榝。本艹经：吴茱萸，味辛温，一名藙。从艹，本艹经、广雅入木类。郑君曰茱萸卽榝也，而尔雅椒榝在释木，许君则茱萸与榝为二物。木部曰：扬州有茱萸树。正以见茱萸之本为艹类也。朱声。市朱切。古音在四部。
　　路径：段注说文□第一卷□艹部
　　萸yú
　　注解：茱萸也。从艹臾声。羊朱切。古音在四部。
　　路径：段注说文□第一卷□艹部
　　茮jiāo
　　注解：茮莍也。此三字句。茮莍葢古语，犹诗之椒□也。单呼曰茮，絫呼曰茮莍，茮□。唐风：椒□之实。毛曰：椒□，椒也。释木曰：椒，榝，丑莍。檓，大椒。神农本艹经有蜀椒，又有秦椒。从艹，尔雅、本艹、陆疏皆入木类，今验实木也。而说文正从艹，此沿自古籒者，凡析言有艹木之分，统言则艹亦木也，故造字有不拘尔。尗声。子寮切。古音在三部。
　　路径：段注说文□第一卷□艹部
　　莍qiú
　　注解：樧茮，实裹如□也。依尔雅音义正误。□莍同音也。郭云：莍，萸子聚生成房皃。诗笺作捄。释木：栎其实梂。皆卽莍字也。从艹求声。巨鸠切。三部。求卽□之古文，亦会意也。
　　路径：段注说文□第一卷□艹部
　　荆jīng
　　注解：楚木也。林部曰：楚，丛木，一名荆。是为转注。从艹刑声。举卿切。十一部。□，古文荆。
　　路径：段注说文□第一卷□艹部
　　菭tái
　　注解：水靑衣也。依尔雅音义补靑字。醢人箈菹，郑司农曰：箈，水中鱼衣，□谓箈，箭萌。玉裁按：先、后郑异字，先郑作菭，从艹，许说正同。后郑作□，从竹。郭注尔雅引□菹鴈醢，从后郑也。后郑注当有菭当为□四字，而佚。今本周礼作箈，混误不成字，所当正者也。吴都赋注曰：海苔生海水中，正靑，状如乱发，干之赤，盐藏有汁，名曰濡苔。从艹治声。徒哀切。沉重云：北人丈之反。一部。今作苔。
　　路径：段注说文□第一卷□艹部
　　芽yáp37下
　　注解：芽，萌也。按此本作芽萌也，后人倒之。从艹牙声。五加切。古音在五部。古多以牙为芽。
　　路径：段注说文□第一卷□艹部
　　萌méng
　　注解：艹木芽也。木字依玉篇补。说文以艹木芽、艹木干、艹木叶聮缀成文。□芽析言则有别，尚肃大传：周以至动，殷以萌，夏以牙是也。统言则不别，故曰□，艹木芽也。月令：句者毕出，□者□达。注：句，屈生者，□而直曰□。乐记作区□。从艹朙声。武庚切。古音在十部。〖注〗镅，古文。
　　路径：段注说文□第一卷□艹部
　　茁zhuó
　　注解：艹初生地皃。从艹出。依韵会所引。邹滑切。十五部。言会意以包形声也。《诗》曰：“彼茁者葭。”召南文。毛曰：茁，出也。按也当为皃之讹。〖注〗《诗，召南□驺虞》。
　　路径：段注说文□第一卷□艹部
　　茎jīng
　　注解：艹木干也。依玉篇所引。此言艹而兼言木。今本作枝柱，考字林作枝主，谓为众枝之主也。葢或用字林改说文，而主又讹柱。从艹巠声。戸耕切。十一部。
　　路径：段注说文□第一卷□艹部
　　莛tíng
　　注解：茎也。说苑：建天下之鸣钟，撞之以莛。从艹廷声。特丁切。十一部。
　　路径：段注说文□第一卷□艹部
　　叶yè
　　注解：艹木之叶也。凡物之薄者，皆得以叶名。从艹枼声。与涉切。古音在八部。
　　路径：段注说文□第一卷□艹部
　　□jì
　　注解：艹之小者。从艹□声。□，古文锐字。按金部、网部皆云：□，籒文鋭。则此古字误也，当改籒。读若芮。今居例切。十五部。
　　路径：段注说文□第一卷□艹部
　　芣fú
　　注解：华盛。诗言江汉浮浮、雨雪浮浮皆盛皃。芣与浮声相近。从艹不声。缚牟切。古音在一部。一曰芣苢。疑前苢字下只作不苢，此于芣字下又明之曰不苢之不亦作芣也。
　　路径：段注说文□第一卷□艹部
　　葩pā
　　注解：华也。古光华字与花实字同义同音。葩之训华者，艹木花也，亦华丽也。艹木花冣丽，故凡物盛丽皆曰华。韩愈曰：诗正而葩。谓正而文也。葩亦散也，通作皅。灵枢经曰：纷纷皅皅，终而复始。从艹皅声。暜巴切。古音在五部。
　　路径：段注说文□第一卷□艹部
　　芛wěi
　　注解：艹之皇荣也。皇当作葟，或□字。释艹曰：蕍芛葟华荣。郭曰：今俗呼艹木华初生者为芛，音□猪之□。从艹尹声。羊捶切。古音在十三部。〖注〗茟，古文。
　　路径：段注说文□第一卷□艹部
　　蘳huà
　　注解：黄华。后汉书马融传曰：蓶扈黊荣。黊或作蘳。从艹黊声，此举形声见会意。读若堕坏。此谓读如堕坏之堕也。堕，隋声，在十七部，音转许规切，入十六部，凡圭声字在十六部。铉本脱去堕字。广韵蘳有坏音，误矣。唐韵胡瓦切，十七部之音变也。
　　路径：段注说文□第一卷□艹部
　　蔈biāop38上
　　注解：苕之黄华也。释艹：苕，陵苕，黄华蔈，白华茇。郭云：苕华色异，名亦不同。玉裁按许君茇字下云：一曰艹之白华为茇，不云苕之白华，则蔈字下亦当云艹之黄华，不当如郭说也。今本苕字恐是后人用郭说改之。许于苕下云艹也，亦不云陵苕。从艹□声。方小切。二部。一曰末也。金部之镖、木部之标皆训末，蔈当训艹末。禾部曰：秒，禾□也，秋分而秒定。按淮南天文训作秋分蔈定，此蔈为末之证也。
　　路径：段注说文□第一卷□艹部
　　英yīng
　　注解：艹荣而不实者。见释艹。一曰黄英。此别一义也，疑卽权黄华。从艹央声。于京切。古音在十部。
　　路径：段注说文□第一卷□艹部
　　薾ěr
　　注解：华盛。□部曰：丽尔，犹靡丽也。薾与尔音义同。从艹尔声。此于形声见会意。薾为华盛，沵为水盛。儿氏切。十六部。《诗》曰：“彼薾惟何？”小雅文，今作尔。惟，今作维。〖注〗《诗□小雅□采薇》。薾：今本作尔。《段注》：“薾与尔音义同。”
　　路径：段注说文□第一卷□艹部
　　萋qī
　　注解：艹盛。从艹妻声。七稽切。十五部。《诗》曰：“菶菶萋萋。”大雅文，谓梧桐也，艹木同类。〖注〗《诗□大雅□卷阿》。今本原文是：“梧桐生矣，于彼朝阳，菶菶萋萋。”按：许谓“萋，艹盛”是其本义，引申之，泛指茂盛。
　　路径：段注说文□第一卷□艹部
　　菶běng
　　注解：艹盛。毛曰：菶菶萋萋，梧桐盛也。从艹奉声。补蠓切。九部。说文两引诗瓜瓞菶菶，今生民作唪唪，假借。
　　路径：段注说文□第一卷□艹部
　　薿nǐ
　　注解：茂也。从艹疑声。鱼己切。一部。《诗》曰：“黍稷薿薿。”小雅文。笺云：薿薿然而茂盛。广雅释训：薿薿，茂也。〖注〗《诗□小雅□甫田》。
　　路径：段注说文□第一卷□艹部
　　蕤ruí
　　注解：艹木华□皃。引伸凡物之垂者皆曰蕤，冠緌系于缨而垂者也。礼家定为蕤字。夏采建绥，王制大绥小绥，明堂位夏后氏之绥，杂记以其绥复，郑君皆改为緌字，谓旄牛尾之垂于杠者也，读如冠蕤、蕤宾之蕤。白虎通说蕤宾曰：蕤者，下也。宾者，敬也。从艹甤声。唐韵儒隹切，非也，当儒随切。入五支。古音在十六部也。甤从生豕声，豕声在十六部。绥緌字亦皆同部。
　　路径：段注说文□第一卷□艹部
　　葼zōng
　　注解：靑齐兖冀谓木细枝曰葼。见方言。引传曰：慈母之怒子也，虽折葼笞之，其惠存焉。从艹□声。子红切。九部。
　　路径：段注说文□第一卷□艹部
　　□yí
　　注解：艹萎□。萎□叠韵。萎平声。从艹移声。弋支切。古音在十七部。
　　路径：段注说文□第一卷□艹部
　　蒝yuán
　　注解：艹木形。从艹原声。愚袁切。十四部。
　　路径：段注说文□第一卷□艹部
　　荚jiáp38下
　　注解：艹实。周礼曰：坟衍植物宜荚物。按荚物兼艹木言。从艹夹声。古叶切。八部。
　　路径：段注说文□第一卷□艹部
</div>
    <div class="pagination">
<a href="说文解字注_page13.html">上一页</a><span>...</span><a href="说文解字注_page9.html">9</a><a href="说文解字注_page10.html">10</a><a href="说文解字注_page11.html">11</a><a href="说文解字注_page12.html">12</a><a href="说文解字注_page13.html">13</a><span class="current-page">14</span><a href="说文解字注_page15.html">15</a><a href="说文解字注_page16.html">16</a><a href="说文解字注_page17.html">17</a><a href="说文解字注_page18.html">18</a><a href="说文解字注_page19.html">19</a><span>...</span><a href="说文解字注_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
