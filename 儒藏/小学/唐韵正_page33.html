<!DOCTYPE html>
<html>
<head>
    <meta charset="UTF-8">
    <title>唐韵正 - 第 33 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 33 页/共 48 页</h1>
    <div class="content">　　【去声则其例反　诗召旻六章池之竭矣不云自频泉之竭矣不云自中溥斯害矣职兄斯不烖我躳二竭字与害为韵　礼记月令仲冬行春令则蝗虫为败水泉咸竭民多疥疠　管子内业篇饱不疾动气不通于四末饥不广思饱而不废老不长虑困乃遬竭　庄子刻意篇故曰形劳而不休则精用而不已则劳劳则竭　天下篇其理不竭其来不蜕素问生气通天论四维相代阳气乃竭　列女传桺下惠诔见上　晋殷臣奇布赋惟造化之所陶理万端而难察燎无烁而不焦在兹林而独昵火焚木而弗枯木吐火而无竭　齐王俭褚渊碑文见缺字下】
　　碣
　　【同上　书禹贡夹石碣石入于河韦昭读　汉梁竦悼骚赋歴苍梧之崇丘兮宗虞氏之俊乂临众渎之神林兮东勑职于蓬碣　汉三老袁良碑辞酌不挥凯以迈民被泽邦防乂才本德曜其碣　齐王融游仙诗见节字下　梁任昉述异记引伏滔铭尧碑禹碣歴古不昧　奉和登景阳山诗见哲字下】
　　防【拂伐切】
　　【去声则音霈　诗白蕐念子懆懆韩诗及説文竝作防防孚吠反又孚葛反又匹伐反　今此字四收于十四泰二十废十月十三末部中此韵转去声则入祭泰废韵】
　　十一没
　　没【莫勃切】
　　【去声则音昧　汉贾谊旱云赋怀怨心而不能已兮窃托咎于在位独不闻唐虞之积烈兮与三代之风气时俗殊而不还兮恐功久而坏败何操行之不得兮政治失中而违节阴气辟而畱滞兮厌防戾而沈没　魏陈思王七启翻尔鸿翥濈然鳬没纵轻体以迅赴景追形而不逮　甄后塘上行倍恩者苦枯蹶船常苦没教君安息定愼莫致仓卒与君一别离何时复相对　晋董京诗见七字下　齐谢朓诗见月字下　梁武帝朝云曲见谒字下　左传襄二十四年何没没也没一音妹　史记赵世家昧死以闻战国防作没死　后汉书皇甫规传臣不胜至诚没死自陈】
　　汨【古忽切】
　　【去声则古对反　晋董京诗见七字下】
　　勃【蒲没切】
　　【去声则音佩　鹖冠子王鈇篇事从一二终古不勃论语色勃如也説文引作孛蒲妹切　庄子庚桑楚篇六者勃志也荀子修身篇不由礼则勃乱提慢淮南子汜论训岂不勃哉説山训病而不就药则勃矣人间训其自养不勃史记天官书荧惑为勃乱残贼疾□饥兵后汉书呉汉传比勑公千条万端何意临事勃乱史弼传二弟阶宠终用勃慢文苑传祢衡勃虐无礼三国志注孙皓遗羣臣书政教凶勃晋书刘元海载记董卓因之肆其猖勃石季龙载记韬凶竖勃逆慕容暐载记公醉乎何言之勃也皇甫眞传揆其奸心凶勃未己苻生载记此儿狂勃慕容垂载记因王师小失敢肆凶勃冯跋载记将勃乱失众以至败亾梁书袁昂传独夫狂勃陈书矦安都传勃戾不悛魏书任城王澄传防勃忽起羊防传闻弟猖勃北史魏扶风王孚传脱出狂勃翻归旧巢隋书宇文智及传抗表言其凶勃竝是悖字左传庄十一年禹汤罪已其兴也悖焉战国策秦王悖然而怒韩诗外传景公悖然作色曰淮南子道应训桓公悖然作色而怒曰卢敖乃止驾止柸治悖若有丧也三国志邴原传注太子谘之于原原悖然对曰父也宋书前废帝记初践阼受玺绂悖然无哀容竝是勃字　宋庠国语补音曰梁武以佛有悖音乃改悖音为背今按经典及诸儒悖字多音步内反防从步没者诸传记亦未见梁武改悖为背之説将作音者别有所防邪愚考左氏庄子荀子战国防韩诗外传淮南子鹖冠子史记诸史竝以悖勃通用则知悖字本音从入亦可转为去声今此韵中元有悖字宋氏之论未然文选曹冏六代论岂不悖哉五臣本作勃　陆机五等诸矦论百度自悖五臣本作勃　旧唐书杜审权制词淮夷猖狂干戈悖起是勃字　韩愈论淮西事宜状狂勃侵掠是悖字　元稹行杨元卿制忠不见赏则勃者何诛杜牧原十六衞防勃消削强杰愎勃竝是悖字　于愼行笔尘曰万歴丁丑愼行在讲筵一日讲官进讲论语至色勃如也读作入声上读作悖字江陵辅臣从防厉声曰当作浡字读上为之悚然而惊同列相顾失色及考注释读作去声者是也葢宫中内侍伴读俱依注释不敢更易而儒臣取平日顺口字靣以为无疑不及详考反差耳　释名肺勃也言其气勃郁也】
　　悖
　　【见上　书毕命实悖天道音蒲昧蒲没二反　礼记学记其施之也悖其求之也佛汉书五行志京房易传君臣故弻兹谓悖竝读作入声　唐元稹缚戎人乐府老者傥尽少者壮生长蕃中佀蕃悖不知祖父皆汉民便恐为蕃心矻矻宋石介庆歴圣徳诗契丹防义梼杌饕餮敢侮大国其辞慢悖竝作入声用今此字两收于十八队十一没部中】
　　浡
　　【同上　晋左思呉都赋歊雾漨浡云蒸昬昧】
　　誖
　　【同上　今此字三收于十八队十一没部中】
　　孛
　　【同上　春秋文十四年有星孛入于北斗孛音佩嵇康音渤　汉书高帝纪有星孛于大角师古曰孛音步内反　今此字两收于十八队十一没部中玉篇有防字防晦蒲没二切晋左思呉都赋宵露霮防旭日晻防今广韵十八队十一没部皆失收】
　　防【他骨切】
　　【去声则他外反　説文防从心隶声　今此字两收于十八队十一没部中】
　　突【陀骨切】
　　【去声则陀对反　汉枚乘七发见下　马融长笛赋见穴字下　魏应玚弈势挑诱旣战见欺敌对纷挐相救不量进羣聚俱陨力行唐突瞠目恚愤覆局崩溃项将之咎楚懐之悖也　十四泰部兑字注云突也】
　　忽【呼骨切】
　　【去声则呼内反　诗皇矣见拂字下　宋玉神女赋精神怳忽若有所喜　汉王逸琴思楚歌见室字下梁江淹悼室人诗见物字下】
　　兀【五忽切】
　　【去声则五内反　説文虺从虫兀声】
　　哱【普没切】
　　【去声则布内反　礼记缁衣口费而烦注费或为哱哱本亦为悖竝布内反】
　　昢
　　【玉篇滂佩切向晴也而月部又有朏字注云方尾普乃普骨三切今广韵此部中不收朏字】
　　硉【勒没切】
　　【去声则勒对反　汉枚乘七发观其两傍则滂渤怫郁闇漠感突上击下硉有佀壮勇之卒突怒而无畏】
　　窟【苦骨切】
　　【平声则苦雷反　杜氏通典窟磥子亦曰魁子乐书曰窟子本丧家乐葢出于偃师献穆王之伎高丽亦有之汉末用之嘉会今通作傀儡去声则苦对反　宋谢灵运辞禄赋虽镳羁之有名恒游奬而匪滞解纽于城邑反褐衣于丘窟判人事于一朝与世物乎长絶】
　　顝
　　【平声则苦雷反　説文顝从页骨声读若魁】
　　圣
　　【去声则苦对反　説文怪从心圣声】
　　卒【仓没臧没二切】
　　【去声则音淬　魏甄后塘上行见上】
　　捽【昨没切】
　　【去声则子晦反　庄子齐人之井饮者相捽也捽一音子晦反】
　　崪
　　【去声则音萃　汉司马相如子虗赋俶傥瑰玮异方殊类珍怪鸟兽万端鳞崪】
　　滑【户骨切】
　　【去声则戸对反　释名全羽为□□犹滑也顺滑之貌也】
　　倅【臧没切】
　　【去声则音淬　周礼射人令有爵者乘王之倅车倅音七内反刘仓爱反　戎防掌王倅车之政倅音七内反刘仓爱反　诸子见六术部卒字下　今此字两收于十八队十一没部中此韵转去声则入队韵　按没乃霾之入声旧以为门之入声误】十二曷
　　曷【胡葛切】
　　【去声则音害　诗长发见伐字下　书大诰王害不违卜害读为曷　诗葛覃害澣害否害读为曷　泉水二子乘舟不瑕有害蓼莪四月我独何害郑笺竝读为曷　孟子引书时日曷丧作害丧　汉书翟义传莽依周书作大诰凡曷字皆作害　説文曷从曰匈声】
　　褐
　　【同上　诗七月见烈字下】
　　鹖
　　【同上　汉张衡东京赋奉引旣毕先辂乃发鸾旗皮轩通帛綪旆云防九斿闟防轇轕髶髦被绣虎夫戴鹖驸承蕐之蒲梢飞流苏之骚杀总轻武于后陈奏严鼔之嘈囐戎士介而挥载金钲而建黄钺　魏陈思王孟冬篇见轧字下】
　　餲
　　【去声则于介反　今此字三收于十三祭十七夬十二曷部中】
　　喝【许葛切】
　　【去声则于戒反　汉司马相如子虗赋浮文鹢扬旌抴张翠帷建羽葢防毒冐钓紫贝摐金鼔吹鸣籁防人歌声流喝水虫骇波鸿沸涌泉起奔扬会礧石相击琅琅礚礚若雷霆之声闻乎数百里之外　魏陈思王孟冬篇见轧字下　晋书五行志王恭鎭京口举兵百姓謡云防咙喝复喝京口败复败　后汉书窦宪传阴喝不得对喝音一介反　张酺传音声流喝喝音一介反　今此字两收于十七夬十二曷部中】
　　怛【当割切】
　　【去声则当害反　魏郭遐叔赠嵇康诗见越字下晋左思魏都赋见穴字下　字本作汉书王吉传引诗中心兮师古曰古怛字】
　　闼【他达切】
　　【去声则音太　魏陈思王王仲宣诔我王建国百司俊乂君以显举秉机省闼戴蝉珥貂朱衣皓带入侍帷幄出拥蕐葢荣耀当世芳风晻霭　晋阮籍通易论车骑中门劒防在闼虽寘丛棘凶已三岁　汉书地理志太末孟康曰太音如闼　宋欧阳修集古録北齐石浮图记题名有冯黒太者予谓太亦音挞隋末有刘黒闼呉黒闼皆以此为名太闼转写不同尔】
　　獭
　　【同上　魏书宇文黒獭后周书北史竝同　梁书兰钦王僧辩矦景传竝作黒泰　説文獭从犬赖声】
　　防
　　【去声则音赖　今此字两收于十四泰十二曷部中】
　　汏
　　【去声则音太　今此字两收于十四泰十二曷部中左传宣四年伯棼射王汏辀昭二十六年繇朐汏辀汏竝音他达反　唐白居易诗汏风吹不动汏音闼　説文泰从廾从水大声他葢切臣铉等曰本音他达切今左氏传作汏辀非是】
　　噧
　　【去声则许介反　今此字两收于十六怪十二曷部中】
　　遏【乌葛切】
　　【去声则乌葢反　汉桂阳太守周憬碑书壅遏作壅蔼】
　　霭
　　【同上　今此字两收于十四泰十二曷部中】
　　堨
　　【同上　文选班固西都赋轶埃壒之混浊李善作堨引许愼淮南子注云堨埃也与壒同】
　　剌【卢达切】
　　【去声则音赖　宋王楙野客丛书曰势有不顺谓之乖剌乖剌者乖戾也如东方朔谓吾强乖剌而无当杜钦谓陛下无乖剌之心是也今人言作事不顺犹有此语剌呼为赖声之转也】
　　癞
　　【同上　今此字两收于十四泰十二曷部中】
　　粝
　　【同上　今此字三收于十三祭十四泰十二曷部中旧唐书归融传文宗问融蔬粝字有赖音何也融以义类对之玉篇有曞字亦力制力达二切广韵不收】
　　渴【苦曷切】
　　【去声则苦霭反　诗车舝见舝字下　黄庭经见谒字下　晋时七日夜女郎歌春离隔寒暑明秋暂一会两叹别日长双情若饥渴　齐谢朓诗见月字下説文防从草渴声　诗云汉笺时旱渴雨故宣王夜仰视天河望其焉渴一作愒音苦葢反】
　　嵑
　　【同上　汉班固封燕然山铭铄王师兮征荒裔勦凶虐兮截海外夐其邈兮亘地界封神丘兮建隆嵑熙帝载兮振万世　张衡南都赋见上】
　　防
　　【同上　今此字两收于十四泰十二曷部中】
　　磕
　　【同上　易林贲之损泱泱霈霈淡淡磕磕使我无赖文选成公绥啸赋訇磕□嘈磕音苦代反　今此字两收于十四泰十二曷部中　亦作宋玉高唐赋砾碨磥而相摩兮□震天之巨石溺溺之瀺灂兮沬潼潼而高厉　汉司马相如子虗赋见上雄甘泉赋登长平兮雷鼔磕天声起兮勇士厉云飞兮雨霈于胥徳兮丽万世　羽猎赋见下晋潘岳籍田赋五辂鸣銮九旗扬旆琼钑入蘂云防晻蔼箫管嘲以啾嘈兮鼓鞞硡隐以砰笋虚嶷以轩翥兮洪钟越乎区外　又作濭汉枚乘七发訇隐匈濭轧盘涵裔文选李善本作　魏阮籍大人先生传建长星以为旗兮击雷霆之开不周而出车兮步九野之夷泰坐中州而一顾兮望崇山而廻迈】
　　达【他达唐割二切】
　　【他达切去声则吐外反　诗生民二章诞弥厥月先生如达不坼不副无灾无害　説文达小羊也从羊大声唐割切去声则徒对反　诗长发见伐字下　易林小畜之睽芽蘖生达阳昌于外　汉崔瑗张平子碑文盈科而逝成章乃达　黄庭经见谒字下　晋左思蜀都赋见室字下　魏都赋廓三市而开尘籍平逵之九达班列肆以兼罗设阛阓以襟带济有无之常偏距日中而毕会抗旗亭之峣嶭侈所眺之博大夏矦湛抵疑见蔚字下　潘尼益州刺史杨恭矦碑文夫其器膺宏济知能周达穷不怨否显不矜泰履行则为模楷吐言则成隐括徳实充于内而光蕐发乎外也　南齐张融海赋不动动是使山岳相崩不声声故能天地交泰行藏虗于用舍应感亮于圆会仁者见之谓之仁达者见之谓之达咶者防于上善吾信哉其为大矣　説文达或从大作达】
　　囐【才割切】
　　【去声则才外反　汉张衡东京赋见上】
　　蘖【五割切】
　　【见十七嶭韵】
　　葛【古达切】
　　【去声则音匃　庄子葛天氏罗泌音葢　説文蔼从言葛声】
</div>
    <div class="pagination">
<a href="唐韵正_page32.html">上一页</a><span>...</span><a href="唐韵正_page28.html">28</a><a href="唐韵正_page29.html">29</a><a href="唐韵正_page30.html">30</a><a href="唐韵正_page31.html">31</a><a href="唐韵正_page32.html">32</a><span class="current-page">33</span><a href="唐韵正_page34.html">34</a><a href="唐韵正_page35.html">35</a><a href="唐韵正_page36.html">36</a><a href="唐韵正_page37.html">37</a><a href="唐韵正_page38.html">38</a><span>...</span><a href="唐韵正_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
