<!DOCTYPE html>
<html>
<head>
    <meta charset="UTF-8">
    <title>骈雅 - 第 4 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>骈雅 - 第 4 页/共 6 页</h1>
    <div class="content">　　钦定四库全书
　　骈雅卷五　　　　　　　明　朱谋防　撰释天
　　上太虚圆灵洪覆泰清灵曜泰元圆精天也朱明曜灵东君朱光阳乌大明日也夜光月也防蝀挈贰虹霓也列缺防磹电也霆霓疾雷也天酒甘露也
　　扶揺独鹿旋风也石尤逆风也防防风也□防热风也舶趠海风也防□绪风也□霎防瀐霡霂溟涬小雨也雴霫□蒦大雨也涔澬□久雨也防暴雨也郁华日精也结邻月精也日御羲和月御望舒一曰纎阿折丹飞防风师也荓翳号□雨师也丰隆云师也光道日道也逡巡月运也
　　日将出曰朏明将午曰禺中晡后曰髙舂将昏曰悬车日落曰桑榆
　　侧匿仄慝缩肭月朔见也埃日无光也昧爽昒昕曙也防防曛黄日暮也曣防日温也
　　昌光归邪握誉可错持胜履予庆云也天衡云旍滑马妖云也朝霞正阳沦隂沆□并天地黄为六气闇虚蚀月气也
　　重华摄提嵗星也执□营惑也地侯镇星也召明长庚太嚣天相人正太白也安调伺晨钩星熊星辰星也分野齐为枵天鼋吴越为星纪燕为析木宋为大火郑为夀星楚为鹑尾周为鹑火秦为鹑首魏为实沈赵为大梁鲁为降娄卫为娵訾
　　天阙角也疏庙亢也氐亢之间为天根房为明堂为天驷心为大火尾为九子箕为天口为天鸡斗为天机牵牛为河鼔为黄姑室为清庙为结蝓奎为天豕为天耳为旄头星为天都鬼为天庙北辰为天阙北斗为帝车
　　周伯含誉景星赤矛格泽天醒瑞星也
　　天棓天枪天猾天冲国皇及登天荆真若苍彗也昭旦尤旗昭明司危天欃天隂晋若官张天崔赤若赤彗也五残狱汉大贲昭星绌流旬始击咎天翟天沸黄彗也天杵天柎伏灵大败司奸天狗天钱卒起竹彗白彗也枉矢被女拂防灭寳绕綎惊恐天蒿端下天林黑彗也
　　地雁大雁顿顽解衔大滑彴约流星也
　　太嵗所在甲曰阏逢乙曰防蒙丙曰柔兆丁曰强圄戊曰着雍己曰屠维庚曰上章辛曰重光壬曰黓癸曰昭阳子曰困敦丑曰赤奋若寅曰摄提格卯曰单阏辰曰执徐已曰大荒落午曰敦牂未曰协洽申曰涒滩酉曰作噩戌曰阉茂亥曰大渊献
　　焉逢甲也端蒙乙也游兆丙也彊梧丁也祝犂已也啇横庚也横艾壬也
　　青阳生春也朱明长嬴夏也白藏收成秋也英安宁冬也正月为端月四月为乏月十月为畅月腊之明日为小嵗朔日为月额朔之次日为旁死魄三日为哉生明既望为哉生魄既望之明日为既生魄月晦日为提月
　　正月一日为天腊五月五日为地腊正月十六日为枆磨冬至为长至至后百五日为寒食
　　清祀嘉平大蜡腊日也
　　右天时
　　上帝耀魄寳其佐五帝曰灵威仰赤熛怒含枢纽白招拒叶光纪造化之神曰黔嬴
　　八风所生之神条风曰诸稽摄提明庶风曰通视清明风曰赤奋若景风曰共工凉风曰诸比阊阖风曰稽不周风曰隅强广莫风曰穷奇
　　雷电之神曰□缺一曰勃决
　　人之先曰若菌禽之先曰羽嘉兽之先曰毛犊鱼之先曰介鳞甲虫之先曰介潭众草之先曰程若众木之先曰日冯萍藻之先曰海闾
　　五岳之神泰山圆常龙衡山丹灵峙华山浩郁狩恒山登僧嵩山军夀逸羣
　　四海之神东曰冯修青南曰视赤西曰勾大邱百北曰禹帐里江神曰奇相河伯曰氷夷一曰无夷冯迟冯夷淮神曰巫支祁波神曰阳侯
　　游光回禄毕方火神也清明金神也沭肿罔象水神也彭侯云阳木精也羵羊贾诎土精也
　　超空【如□独足】金累【如人九尺】挥乂【如鼓一足】山之精也
　　天吴马衔海中神也陪阿鲑蠪泆阳彷徨四野之神也藻兼【八九十如老翁】水木精也
　　故室之精曰傒龙【冠帻如小儿】曰两贵【如赤狗】曰挥文故市之精曰毛门【如囷无手足】故道之精曰作器【如丈夫】故池牧之精曰髠顿【如牛头】故厠之精曰依倚美玉之精曰委然【如美女】三军之精曰賔满隂阳变化之精曰岱委
　　发神夀长耳神娇女目神珠暎鼻神勇卢齿神丹朱粟之神曰许给豆之神曰灵殖黍之神曰侜佞曲张弓神也推亡逺望弩神也续长箭神也脱光刀神也飞剑神也狂章斧神也冯耳孟公船神也甲作胇胃雄伯腾简揽诸伯奇强梁祖明寄生委随错断穷奇腾根赤郭黄父渐耳食鬼之神也
　　狡猾践札揭结梗略玃列蛸肩屈梁党巷溏螟蜓猛诸□毅魅虚魍两方良诸渠苕荛夔夔魖列蹷羯孽獝狂委虵耕父野仲语忘敬遗皆鬼名也鬼火为转燐祭天曰燔柴地曰瘗霾山曰县川曰浮沉
　　祭祀之坛天曰泰坛一曰圆丘地曰泰折一曰方泽四时曰泰昭日曰王宫月曰夜明星曰幽宗寒暑曰坎坛
　　释地
　　大九州东南神州曰农土正南次州曰沃土西南戎州曰滔土正西弇州曰并土正中冀州曰中土西北台州曰肥土正北济州曰成土东北薄州曰隠土正东阳州曰申土
　　九山会稽泰山王屋首山太华岐山太行羊肠孟门也九泽具区云梦圃田望诸大野蒲豯养杨防昭余祁也九塞太汾渑阸荆阮方城殽阪井陉令疵句注居庸也九河徒骇太史马颊覆釜胡苏钩盘鬲津简河洁河也
　　八殥东北大泽无通正东大渚少海东南吴区元泽南方大梦浩泽西南渚资丹泽正西九区泉泽西北大夏海泽正北大冥寒泽
　　八纮东北和邱荒土正东棘林桑野东南大穷众安正南都广反户西南焦侥炎土正西金邱沃野西北一目少广北方积氷委羽
　　八极东曰泰逺曰开梧西曰邠国曰夀靡南曰濮铅曰多北曰祝栗曰儋耳东南曰波母西南曰编驹东北曰方土西北曰不周
　　四荒东日下西西王母南北户北觚竹
　　日所出曰太平所入曰太蒙南戴日曰丹穴北戴斗曰空桐
　　羣土之长为五粟其次五沃次五位次五隠次五壤次五浮种植无不宜也中土曰五怸其次五垆次五□次五剽次五沙次五塥下土曰五犹其次五次五殖次五觳次五鳬次五桀
　　骍刚赤缇彊□坚土也坟壤勃壤埴垆轻爂脆土也瓯防窳下也淳卤舄卤石留硗薄地也
　　五陵东阠陵南息慎西威夷北雁门中朱膝
　　加陵陵之大者溴梁梁之大者
　　山之东曰朝阳西曰夕阳近上旁陂曰翠微崒者曰□防石山戴土曰崔嵬
　　附娄培塿堥敦魁父小土山也□商小块也
　　岱宗泰山也天柱霍山也大崒华山也常山恒山也微闾医无闾也昆陵昆仑也平圃圃也逴龙爥龙也咸唐咸池也
　　渤澥天池南冥海也蒲昌蒲类鹿浑潭弥阳池西海也渤鞮伊连私渠北海也渠弭禆海也归塘尾闾恶焦沃焦海水之所销也
　　泉涌出曰滥泉溜下曰沃泉仄出曰汍泉一盈一涸曰瀱汋流川曰湀辟回川曰过辨小波曰泊栢浊泥曰淀滓
　　琼支瑾瑜昭华白珩璇璜弁和璵璠垂棘碧瓐琜瓄琬琰县黎璐瑭结緑鼂采砥阸瑻璷枝斯□采璿瑰瑶玪□长□玗琪□尾天智龙辅璆琳赤瑕璑防婴垣防琈瑬黄瑭璑美玉也
　　碔夫琨珸瑊玏玪□唐碧琇防美石也
　　厉黑石也须丸赭石也碍瞿青石也
　　砗磲码碯靺鞨水晶琅玕火齐玫瑰云母流离鎕锑异石也
　　夜光随侯江歴莫难木难瑟瑟寳珠也顿牟琥珀也骇鸡犀角也铜勒石胆也偻句昭兆寳龟也□银晶镣也羽□羽泽□也推青肤青也
　　厱诸礛诸磫砺也

　　骈雅卷五
　　钦定四库全书
　　骈雅卷六　　　　　　　明　朱谋防　撰释草
　　榜防穄黍也芗合黍也芗萁梁也明粢稷米也嘉蔬稻也丰本韭也雕胡安胡苽米也防防胡豆也巨胜鸿藏胡麻也卑留豆也蹲鸱芋也落苏茄也象谷米囊甖粟也幽芥菈□芜菁也须从葑也冥菁芴菁蔓青也芦萉雹葖芦菔也鸿荟防也菥蓂马辛荠也游冬苦菜也宜男疗愁萱草也将离芍药也日精女节周盈朱嬴更生隂成女华菭墙蘜也
　　留夷胡绳薰陆都梁嘉夜迷迭蘼芜上卤杜衡揭车防舆槀茇香草也
　　龙仙芜胎麻母紫珠白符龙衔五徳三秀芝草也威喜飞节樊桃木渠参成木芝也
　　馗防防防中也蕈也鸡菌鸡堫也萮茈木耳也月尔紫藄也□蒌也游胡庵闾旁勃彭防蒿也扈鲁觚卢也菲芴土也兴渠胡荤也诸柘都蔗也蕨□水栗蔆也泽芝芙蕖也拘罗过罗芦苦茗也
　　女青拔龙葛也扶留诸虑山櫐藤也鸟蓲菼也龙修龙须也唐蒙赤纲菟累女萝也鸟韭垣嬴昔邪垣衣也凌霄紫葳陵苕也
　　尧韭昌羊菖蒲也棘菀葽绕逺志也玉精人参也鹿竹鸡格黄精也地辅却暑托卢枸也女萎马薰地节青防黄芝也兼杜地管茅根也
　　铜芸百蜚防风也地新藁本也卑盐麻黄也苻离泽芬蒚麻白芷也
　　玉延薯蓣也林兰禁生石蓫石斛也解蟸屋菼起实薏苡也戴糁蜀脂百本黄耆也连母蝭母水浚女雷鹿列韭逢沈防东根知母也
　　地文半夏也絺体颠勒颠棘也
　　禹葭忍陵仆垒随脂羊耆马韭□冬也橐吾菟奚颗冻钻冻欵冬也附支丁翁燕覆离南活脱木通也白幕天雄也果负乌头也泽姑王善果臝括楼也利如房图荠苨桔梗也
　　台正马鹿肠参也牡蒙众戎紫参也菟槐陵郎岑茎苦参也空肠黄芩也
　　胜舄陵舄芣苢车前也陵泽王田甘遂也卭钜大防也黄良大黄也
　　南爥青籸男缕乌草也射干乌莲也借姑乌芋也女青乌葛也藑茅乌麸也
　　贞蔚茺蔚益母也地葵常思枲耳也方賔悬莞石龙刍也虎蒲龙枣泽兰也屈据离娄防茹也戴椹盗庚旋覆也王刍鹿蓐荩草也乃东夕句燕面夏枯草也豺羽升推蒺藜也茢薽彘颅天名精也行唐莨菪也接余鳬葵也解离防已也爵犀鬼白也挋冬续随也
　　棃盖房慈爵离农果利茹防葵也及会及荎藸五味也余容犂食解仓芍药也摩罗强瞿重迈连珠百合也暌菇钩菇□挈王也葱再丰卢蕙蔡藜芦也白昌夜呼章栁商陆也虎卷伯萍扁苻贯渠贯众也苌楚铫弋葎草也异翘折根三防连翘也三坚马蔺蠡实也黄斤葛谷也承膏薇衔也文无当归也茈蒌瞿麦也赤节萆薢也玉支羊踯躅也玉豉地榆也漆金盐五加皮也夜合何首乌也凌泉黄环也篷累覆盆也
　　氷台艾也女菀也鬼目蓄也轩于莸也夫须薹也镐侯莎也缺盆茥也寒浆葴也
　　祝余疗饥草也黄雚已疥草也蓇蓉使人无子植楮可以已癙葶防可以毒鱼苦辛可以已疟焉酸可以疗毒嘉荣令人不霆
　　宿莽卷施也牡老雀麦也龙古游龙马蓼也
　　释木
　　麦英含桃樱桃也仁频防榔也离支荔枝也般开含消美棃也沟道黄建经孝黄扁名李也骈白崎防鹿卢名枣也蹙咨大枣也巴旦北杏也冬熟侯闼土翁枸槽猴樬多南王坛三防文茎答遝桴苡皆小果也
　　鹿棃赤罗檖也枍诣榏也道梓松也思仙杜仲也秦皮石檀白桪也两师檴落柽也
　　乌文黑水也多邦苏枋绛木也男青朱木也
　　青田酒木也咸平酢木也白防睾苏饴木也都勾桄榔麪木也枸榔绵木也系弥粟木也
　　新雉侯枕辛矧木笔也朝生合昏王蒸洽容爱老日及槿也夫栘棠棣也爵李常棣郁李也越桃木舟鲜支栀子也铫芅五梭羊桃也栟闾比闾蒲葵椶也浮留蒟醤也痤椄麦李也蹶泄苦枣也守宫槐也无姑姑榆也青堂合欢也
　　蜜香珍木也其节为沈水浮者为鸡骨干为甲栈枝为青桂实为鸡舌根为黄熟根节为马一物而七名也旃檀香木也
　　賔连平露平虑平两瑞木也姑繇冥灵膏夏大木也□木扶桑也
　　沙棠不沈思儡不腐女贞不凋葪柏耐寒
　　迷谷四照杨榣七脊天楄方茎六驳多癣鬬镂纎条黄棘贠叶播栘虚中
　　交让楠也无患拾栌也胥邪椶属也鸡栖皁荚也甘棠杜棃也榠樝酢棃也
　　木威苦果也宜母棃朦酢果也枳椇饧果也枸椽香果也倒捻念都甘果也平仲银实帝屋赤实君迁瓠实毗野楮实罗望刀实古度不华而实子从皮出如何之实随刀易味
　　余甘之子如弹丸其核五棱东枝为木威南枝为橄榄罗晃之子如橄榄其皮七出
　　娑罗之子若椒都谛之子若榴石南之子如燕卵庵罗之子如李萝蒙之子若橙
　　雒常之皮可衣吉贝之花可绩帝休蠲忿文茎已聋稃苡宜子
　　木麦桑耳也枭景桃鳬也宛童寄屏寄生也
　　齐防齐□也子似杨桃可以压油产拂林国阿縒没树也槐叶而橘花产波斯国柤榢髙千丈其叶七尺其实九尺产东荒绮缟之树髙三千丈实如寒食之冥醉产东南荒底穪阿驿也无花而实产拂林国
　　玉树似槐而细叶榽橀似檀而细叶






</div>
    <div class="pagination">
<a href="骈雅_page3.html">上一页</a><a href="骈雅.html">1</a><a href="骈雅_page2.html">2</a><a href="骈雅_page3.html">3</a><span class="current-page">4</span><a href="骈雅_page5.html">5</a><a href="骈雅_page6.html">6</a><a href="骈雅_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
