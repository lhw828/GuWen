<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 242 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 242 页/共 976 页
  </h1>
  <div class="content">
   闝	【補遺】【戌集】【門字部】	闝	【字彙補】平姚切，音瓢。溺倡也。俗字。

驭	【亥集上】【馬字部】	馭	【廣韻】牛倨切【集韻】牛據切【正韻】魚據切，□語去聲。【玉篇】與御同。使馬也。【說文】卸，解車馬也。或彳或卸，皆御者之職。古作馭、□、御。御一曰侍也，進也。【周禮夏官馭夫】掌馭貳車從車使車，分公馬而駕治之。又【天官大宰】以八柄詔王馭羣臣，以八統詔王馭萬民。又【夏官大馭】掌馭玉路以祀及犯軷。【註】大馭，馭之最尊者。軷，祭行道之神也。通作御。又【地官保氏】五馭。【註】一鳴和鸞，二逐水曲，三過君表，四舞交衢，五逐禽左。【正韻】詩書皆作御。御與馭，義同者不得重押，義異者非。

	【辰集中】【木字部】		【玉篇】戸恩切，音痕。平量木也。

□	【未集中】【糸字部】	□	【集韻】起輦切，音遣。縮也。

	【備考】【丑集】【土字部】		【篇海類編】同塊。

闞	【戌集上】【門字部】	闞	【廣韻】【集韻】【韻會】【正韻】□苦濫切，音瞰。【說文】望也。　又【博雅】闞，視也。　又【玉篇】臨也。　又【廣韻】魯邑。【左傳昭二十五年】叔孫昭子如闞。【註】闞，魯邑。【穀梁傳昭三十二年】公在乾侯取闞。　又亭名。【後漢郡國志】東平陸，六國時曰平陸，有闞亭。　又姓。【史記齊太公世家】闞止有寵焉。　又【集韻】【韻會】□虎檻切，音。虎聲。【詩大雅】闞如虓虎。【傳】闞然如虎之怒。【釋文】火斬反。【前漢敘傳】於是七雄虓闞。　又【廣韻】【集韻】許鑒切【韻會】胡懺切【正韻】胡監切，□音。【廣韻】犬聲。【集韻】獸怒聲。　又【集韻】【韻會】【正韻】□虎覽切，音喊。義同。

闟	【戌集上】【門字部】	闟	【廣韻】【正韻】許及切【集韻】【韻會】迄及切，□音吸。【玉篇】戟名。【類篇】鋋也。【史記商君傳】持矛而操闟戟者，旁車而趨。【註】顧野王云：鋋也。《方言》云：矛，吳揚江淮南楚五湖之閒謂之鋋，其柄謂之矜。釋名云：戟格也。旁有格。【張衡東京賦】闟戟轇轕。【註】闟鋋也。　又函也。【後漢輿服志】屬車四十六乗，前驅有九斿雲鳳凰闟戟。【註】薛綜曰：闟之言函也。取四戟函車邊。　又車名。【後漢輿服志】獵車其飾重輞，縵輪繆龍繞之。一曰闟猪車，親校獵乗之。【註】魏文帝攺曰闟虎車。　又住立貌。【管子小問篇】桓公北伐孤竹，未至□耳之谿十里，闟然止，瞠然視。【註】闟，住立貌。　又【正韻】闔也。【韓愈南山詩】闟闟屋摧霤。　又【集韻】安定意。【史記匈奴傳】闟然更始。【註】闟，音。安定意也。　又【韻會】闔也。　又【集韻】色入切，音歰。義同。　又【集韻】敵盍切【韻會】敵合切，□音□。土闟，谷名。【韻會】地理志：犍爲郡，漢陽山，漢水所出。　又地名。【前漢匈奴傳】屠耆單于，卽引西南，留闟敦地。【後漢馮異傳】又降匈奴于林闟頓王。【註】前漢書音義，闟音蹋。　又闟茸也。【文選任昉彈劉整】整閭閻闟茸。【註】闟，土合反。【司馬遷報任安書】爲掃除之吏，在闟茸之中。【註】闟，吐□反。闟茸，猥賤也。茸，細毛。張揖訓訪，以爲闟獰劣也。　又作鈒。【史記商君傳闟戟註】索隱曰：闟亦作鈒。

闠	【戌集上】【門字部】	闠	【廣韻】【集韻】【正韻】□胡對切，音潰。【說文】市外門也。【廣韻】闤闠，市門。【張衡西京賦】通闤帶闠。【註】市門曰闠。　又道也。【博雅】闤闠，道也。　又【集韻】求位切，音匱。義同。

闡	【戌集上】【門字部】	闡	【唐韻】昌善切【集韻】【韻會】【正韻】齒善切，□音幝。【說文】開也。【增韻】闢也。【後漢班固傳】厥有氏號，紹天闡繹者。【註】闡，開也。　又【增韻】顯也。【玉篇】明也。【易繫辭】夫易彰往而察來，而微顯闡幽。【註】闡，明也。【書大禹謨舞干羽于兩階傳】修闡文敎，舞文舞于賓主階閒。【春秋左傳杜序】其微顯闡幽，裁成義類者，皆據舊例而發義，指行事以正褒貶。【揚子太□經】次六：幽闡積。【註】六爲水稱。幽施祿及下，故闡積。　又【玉篇】大也。【易豐卦註】闡者，弘廣之言。凡物之大，具有二種，一者自然之大，一者由人之闡弘使大。【書君□爾惟弘周公丕訓傳】汝爲政，當闡大周公之大訓。　又廣也。【史記秦始皇紀】闡幷天下。又【禪梁父註】禪闡廣地土也。　又地名。【左傳哀八年】夏齊人取讙及闡。【註】闡在東平劉縣北。【後漢郡國志】益州越巂郡闡。　又【集韻】稱延切，音燀。【陸雲陸府君誄】瑰光旣耀，靈寶未闡，弗慮皇圖，銜恨殂遷。　又【韻補】叶稱人切，音瞋。【□琳悼龜賦】探頤索隱，無幽不闡。下方太祗，上配淸純。

闢	【戌集上】【門字部】	闢	〔古文〕□□【唐韻】房益切【集韻】【韻會】【正韻】毗亦切，□音擗。【說文】開也。从門，辟，意兼聲。【廣韻】啓也。【易繫辭】其動也闢。【疏】動則開生萬物，故其動也闢。【又】闢戸謂之乾。【疏】謂吐生萬物，若室之開闢其戸。【書舜典】詢于四岳，闢四門。【傳】開闢四方之門。【左傳宣二年】晨往，寢門闢矣。　又避也。【周禮天官閽人】凡外內命夫命婦，出入則爲之闢。【註】闢行人，使無干也。【釋文】闢，避也。　又【集韻】匹辟切，音僻。【爾雅釋水】湀闢流川。【註】通流也。　又【正韻】亦作辟。【周禮天官閽人闢釋文】闢，本又作辟。□字作門內卄。

	【辰集中】【木字部】		【唐韻】徒合切，音沓。柱上木也。【類篇】柱斗謂之。【爾雅釋宮註】柱上欂。亦名枅。又曰。　又【廣韻】他合切【類篇】託合切，□音塔。義同。

	【申集上】【艸字部】		【集韻】殊倫切，音純。草名。

闣	【戌集上】【門字部】	闣	【廣韻】【正韻】□丁浪切，音譡。閃闣人。　又【集韻】他郞切，音湯。鼓聲也。引《詩》：擊鼓其鼞。或作闣。◎按《詩邶風》今作鏜。　又【五音集韻】闣，盛貌。

闤	【戌集上】【門字部】	闤	【唐韻】戸關切【集韻】【韻會】胡關切，□音還。【說文】市垣也。从門，睘，意兼聲。【廣韻】闤闠。【古今注】闤，市垣也。　又【博雅】闤闠，道也。【張衡西京賦】通闤帶闠。【註】闤，市營也。　又【正韻】烏還切，音彎。義同。

闥	【戌集上】【門字部】	闥	【唐韻】【集韻】【韻會】【正韻】□他達切，音撻。【說文】門也。【博雅】闥謂之門。【詩齊風】彼姝者子，在我闥兮。【傳】闥，門內也。【釋文】闥，他達反。韓詩云：門屛之閒曰闥。又【韻會】漢號禁門曰黃闥。【前漢高后紀】不出房闥。【註】闥，中小門。【樊噲傳】噲乃排闥直入。【註】闥，土曷反。宮中小門也。一曰門屛也。　又闈也。【後漢桓帝紀】乙未，南宮承善闥火。【註】闈謂之闥。　又【集韻】巨偃切，音寋。拒門木。【玉篇】飛闥，突出方木也。　又【韻補】叶音脫。【崔駰達旨】攀台階闚紫闥，據高軒望朱闕。　又叶音隊。【曹植王粲誄】我王建國，百司俊乂，君以顯舉，秉機省闥。

闦	【備考】【戌集】【門字部】	闦	【龍龕】五昆切。

	【申集上】【艸字部】		【說文】同蒸。純壹貌。【前漢酷吏傳】吏治□，不至於姦。考證：〔【前漢酷吏傳】□不至於姦。〕　謹照原文□上增吏治二字。 

□	【未集中】【网字部】	□	同□。【集韻】□，或作□。

门	【戌集上】【門字部】	門	【唐韻】莫奔切【集韻】【正韻】謨奔切【韻會】謨昆切，□音捫。【說文】聞也。从二戸，象形。【玉篇】人所出入也。在堂房曰戸，在區域曰門。【博雅】門，守也。【釋名】捫也。言在外爲人所捫摸也。【易同人】同人于門。【註】心無係吝，通夫大同，出門皆同，故曰同人於門也。【書舜典】賔于四門，四門□□。【傳】四門，四方之門。【禮月令】孟秋之月，其祀門。【周禮天官掌舍】爲帷宮，設旌門。【註】王行止食息，張帷爲宮，樹旌以表門。【又】設車宮轅門。【註】王止宿險阻之處，車以爲藩，則仰車以其轅表門。今慕府亦稱轅門，牙門。【楚辭九辯】君之門以九重。【註】天子九門：關門、遠郊門、近郊門、城門、臯門、雉門、應門、路門、寢門，亦曰庫門。　又譙門，城上爲高樓以望者。【前漢□勝傳】獨守丞與戰譙門中。　又橋門，國學門也。【後漢儒林傳】圜橋門而觀聽者，蓋億萬計。　又師門。【後漢桓榮傳】上則通達經旨，下則去家慕鄕，求謝師門。又【通鑑】唐狄人傑，嘗薦姚元崇等數十人。或謂曰：天下桃李，悉在公門。　又【正字通】世族盛著曰門望。韓顯宗疏，言門望者祖父之遺烈。　又凡物關鍵處，皆謂之門。【易繫辭】道義之門。【疏】物之得宜，從此易而來，故云道義之門，謂與道義爲門戸也。又【老子道德經】衆妙之門。　又期門，勇士也。【後漢譙□傳】帝始作期門，數爲微行。【註】前書，武帝微行，常與侍中常侍武騎，及待詔，北地良家子能騎射者，期諸殿門，故有期門之號，自此始也。成帝微行亦然，故言始也。【班固西部賦】期門佽飛，列刃攢鍭。　又官名。【周禮地官】司門，祭祀之牛牲繫焉，監門養之。【後漢百官志】黃門侍郞六百石，掌侍從左右給事中。【又】門大夫六百石。【註】漢官曰：門大夫二人，選四府掾屬。　又【周禮春官小宗伯】其正室，皆謂之門子。【註】將代父當門者也。【左傳襄十一年】大夫諸司門子勿順。　又地名。【左傳襄二十七年】託於木門。【註】木門，晉地【史記項羽紀】兵四十萬在新豐鴻門。【孟康註】在新豐東十七里。又【秦本紀】敗三晉之師於石門。【一統志】在平陽府解州東南白徑嶺，踰中條山，通陝州道，山嶺參天，左右壁立，閒不容軌，名曰石門。　又鴈門，郡名。見【前漢地理志】。　又山名。【書禹貢】浮于積石，至于龍門。【傳】龍門山在河東之西界。【後漢逸民傳】龎公攜其妻子，登鹿門山。又【正字通】北方北極之山曰寒門。漢光武紀寒門註，師古曰：今冶谷去甘泉八十里，盛夏凜然。　又星名。【史記天官書】其南北兩大星曰南門。【註】南門二星，在庫樓南天之外門，明則氏羌貢。【天文志】大微星南四星執法，中端門，左右掖門。　又姓氏也。公卿之子，敎以六藝，謂之門子。後因以爲氏，後魏門文愛。又東門、西門、雍門、木門，俱複姓。【左傳宣十八年註】襄仲居東門，故曰東門氏。　又樂名。【周禮春官大司樂】以樂舞敎國子，舞雲門大卷、大咸、大、大夏、大濩、大武。【註】此周所存六代之樂。黃帝曰雲門。　又人名。【史記秦始皇紀】使盧生求羨門高誓。【註】羨門，古仙人。【前漢藝文志】逢門射法二篇。【註】卽逢蒙。【荀子正論篇】羿蠭門者，天下之善射者也。　又【正字通】僧曰沙門桑門。【前漢郊祀志】沙門，漢言息心削髮，絕情欲，歸於無爲也。　又【韻補】叶民堅切，音眠。【楚辭遠遊】虛以待之兮，無爲之先。庶類有成兮，此德之門。　又叶眉貧切，音珉。【詩邶風】出自北門，憂心殷殷。叶下貧。【荀卿雲賦】往來惽憊，通於大神。出入甚亟，莫知其門。考證：〔【周禮大司樂】舞雲門，大卷，大咸，大磬，大夏，大濩，大武。〕　謹照原文大磬改大。 

闪	【戌集上】【門字部】	閃	【唐韻】【集韻】【韻會】【正韻】□失冉切，音。【說文】闚頭門中也。从人，在門中。會意。【廣韻】出門貌。　又【增韻】嚲避也。【禮禮運龍以爲畜故魚鮪不淰註】淰之言閃也。【釋文】閃，失冉反。　又暫見也。【木華海賦】蝄像暫曉而閃屍。【註】音式染反，閃屍，暫見貌。　又【正字通】動貌。古詩：寒鴉閃閃前山去。杜甫詩：閃閃浪花翻。俗作。　又姓。明永樂中，永州判閃靄。　又傾佞貌。【後漢趙壹傳】榮納由於閃楡，孰知辨其蚩姸。【註】閃楡，傾佞貌。　又【廣韻】【集韻】【韻會】【正韻】□舒贍切，音掞。又【集韻】式劒切，音□。又子豔切，音□。義□同。

闫	【戌集上】【門字部】	閆	【五音集韻】余廉切，音鹽。同閻義，俗用。　又【正字通】姓也。說文有閻無閆，今姓譜分爲二。

闭	【戌集上】【門字部】	閉	【唐韻】博計切【集韻】【韻會】必計切【正韻】必弊切，□音嬖。【說文】闔門也。从門才，才所以歫門也。會意，亦像形。俗从下，非。【禮月令】修鍵閉。【註】鍵，牡。閉，牝也。【疏】何氏曰：鍵是門扇，後樹兩木，穿上端爲孔，閉者將扃關門，以內孔中。【左傳桓五年】閉蟄而烝。【註】建亥之月，昆蟲閉戸。【釋文】必計反。　又【左傳桓五年】凡分至啟閉，必書雲物。【註】閉立秋立冬。　又【廣韻】掩也。【書大誥】予不敢閉于天降威用。【傳】言我不敢閉絕天所下威用而不行。【史記樂書】禮者，所以閉淫也。　又【淮南子道應訓】劉氏奪之，若轉閉錘。【註】閉錘，格也。　又【博雅】閉閉，盛也。　又【玉篇】塞也。【易坤卦】天地閉。【疏】謂二氣不相交通，天地否閉。　又藏也。【淮南子天文訓】萬物閉藏。　又【詩秦風】竹閉緄縢。【傳】閉，紲也。【正字通】弓檠也。　又服式也。【釋名】反閉襦之小者也，却向著之，領反于背後，閉其襟也。　又【廣韻】方結切【集韻】【韻會】必結切【正韻】必列切，□音□。義同。考證：〔【禮月令】修鍵閉。【註】鍵，牡。閉，牝也。【疏】鍵是門扇，後樹兩目，穿上端爲孔〕　謹照原文兩目改兩木。 

问	【丑集上】【口字部】	問	〔古文〕□【唐韻】亡運切【集韻】【韻會】【正韻】文運切，□聞去聲。【說文】訊也。【書仲虺之誥】好問則裕。【詩邶風】問我諸姑，遂及伯姊。　又【爾雅釋言】聘問也。【儀禮聘禮】小聘曰問。【周禮春官大宗伯】時聘曰問。又【秋官大行人】閒問以諭諸侯之志。【又】凡諸侯之邦交，歲相問也。　又【正字通】古謂遺曰問。【詩鄭風】雜佩以問之。【傳】問，遺也。【禮曲禮】凡以苞苴簞笥問人者。【左傳哀二十六年】衛侯使以弓問子貢。　又訊罪曰問。【詩魯頌】淑問如臯陶。【註】淑，善。問，訊囚也。　又命也。【左傳莊八年】期戍，公問不至。【註】問，命也。　又姓。【廣韻】今襄州有之。【正字通】明問智，成化貢士。　又【正韻】與聞同，聲問也。【詩大雅】宣昭義問。【又】亦不隕厥問。考證：〔【禮曲禮】凡以苞苴簟笥問人者。〕　謹照原文簟笥改簞笥。 

頔	【戌集下】【頁字部】	頔	【廣韻】徒歷切【集韻】【韻會】亭歷切【正韻】杜歷切，□音狄。【玉篇】好也。　又人名，唐有于頔。　又【廣韻】古文頃字。註詳二畫。

闯	【戌集上】【門字部】	闖	【唐韻】【韻會】【正韻】□丑禁切，音□。【說文】馬出門貌。从馬在門中，會意亦象形。讀若郴。　又出頭貌。【公羊傳哀六年】開之，則闖然公子陽生也。【註】闖，出頭貌。　又【玉篇】或作覘。【韓愈同宿聯句】儒門雖大啓，姦首不敢闖。皆以窺覘爲義。　又【集韻】丑甚切，音踸。【公羊傳哀六年闖然釋文】又丑衽反。　又【集韻】癡林切，音琛。義同。

闰	【戌集上】【門字部】	閏	〔古文〕□【廣韻】如順切【集韻】【韻會】【正韻】懦順切，□音潤。【說文】餘分之月，五歲再閏。告朔之禮，天子居宗廟，閏月居門中。从王，在門中。周禮：閏月，王居門中，終月也。【史記五帝紀】黃帝起消息，正閏餘。【易繫辭】歸奇於扐，以象閏，五歲再閏。【註】凡閏，十九年七閏，爲一章。五歲再閏者二，故略舉其凡也。【疏】歸奇於扐，以象閏者。奇爲四揲之餘，歸此殘奇於所扐之策而成數，以法象天道。歸殘聚餘分而成閏也。五歲再閏者，凡前閏後閏，相去大略三十二月，在五歲之中，故五歲再閏。【書堯典】朞三百有六旬有六日，以閏月定四時成歲。【疏】斗之所建是爲中氣，日月所在斗指兩辰之閒，無中氣，故以爲閏也。【穀梁傳文六年】閏月者，附月之餘日也，積分而成于月者也。　又【正字通】皇極經世曰：一歲之閒，六隂六陽，三年三十六日，故三年一閏。五年六十日，故五年再閏。天時地理人事三者，知之不易。註：一歲中，常數退六日爲隂，進六日爲陽，所以置閏。又□氏曰：古曆，十九歲爲一章。章有七閏，三年閏九月，六年閏六月，九年閏三月，十一年閏十一月，十四年閏八月，十七年閏四月，十九年閏十二月。若于後漸積餘分，大率三十二月則置閏，每月三十日餘，以日月會爲一月，則每月惟二十九日餘。每月參差，氣漸不正，但觀中氣所在，以爲此月之正，取中氣以爲正月。閏前之月，中氣在晦。閏後之月，中氣在朔。無中氣則謂之閏月也。閏法，詳黃瑞節說，及章歲積日圖，此不載。　又【博雅】牧閏，謂命使也。

闱	【戌集上】【門字部】	闈	【唐韻】羽非切【集韻】于非切，□音韋。【說文】宮中之門也。【禮雜記】夫人至，入自闈門。【釋文】闈，音韋，宮中之門。【左傳閔二年註】宮中小門謂之闈。【釋文】音韋。【史記齊太公世家】攻闈與大門。【註】宮中之門曰闈。【前漢敘傳】皆及旹君之門闈。　又地名。【左傳昭二十三年】尹辛取西闈。【註】西闈，周地。【釋文】闈，音韋。　又【集韻】吁韋切【韻會】區韋切，□音暉。【禮雜記】夫人至，入自闈門。【釋文】劉昌宗音暉。【左傳閔二年註】宮中小門，謂之闈。【釋文】亦音暉。　又或作帷。【禮雜記闈門註】闈門，或爲帷門。　俗作□，非。

	【未集下】【肉字部】		【正字通】同臍。

闲	【戌集上】【門字部】	閑	【唐韻】戸閒切【集韻】【韻會】何閒切【正韻】何艱切，□音閒。【說文】闌也。从門，中有木。【徐曰】閑，猶闌也。以木歫門也。會意。【廣韻】防也，禦也，法也。【易乾卦】閑邪存其誠。【疏】言防閑邪惡，當自存其誠實也。又【家人】閑有家。【疏】正義曰：治家之道在初，卽須嚴正立法防閑也。又【書畢命】雖收放心，閑之維艱。　又【廣韻】大也。【詩商頌】旅楹有閑。【疏】□列其楹，有閑然而大。　又【詩魏風】桑者閑閑兮。【傳】閑閑然，男女無別往來之貌。　又【爾雅釋詁】習也。【詩秦風】遊于北園，四馬旣閑。【傳】閑，習也。又【禮經解】以之田獵有禮，故戎事閑也。　又【韻會】馬闌也。【前漢百官公卿表】龍馬閑駒。【註】閑闌，養馬之所也。故曰閑駒。【周禮夏官校人】天子十有二閑。【註】每廐爲一閑。【左傳成十八年註】每廐爲一閑，閑有二百一十六匹。　又【周禮夏官虎賁氏】舎則守王閑。【註】閑，梐枑。【疏】閑與梐枑，皆禁衞之物也。　又閡也。【易大畜】日閑輿衞。【註】閑，閡也。衞，護也。進得其時，雖涉艱難，而無患也。輿雖遇閑，而故衞也。【疏】進得其時，涉難無患，雖曰有人欲閑閡車輿，乃是防衞見護，故曰閑輿衞也。　又動搖也。【詩大雅】臨衝閑閑。【傳】閑閑，動搖也。　又【荀子勸學篇】多見曰閑。　又【博雅】閑，遮也。　又【韻補】叶音賢。【曹植王粲誄】發言可詠，下筆成篇。何道不洽，何藝不閑。　【正字通】閒暇、閒宂與閑音同義別。潘岳閒居賦，淸□敞閑，本作閒，吳棫韻補引賦攺作閑。字彙引入閑註，譌誤與韻補同。正韻十刪閒註：俗作閑。分閒、閑爲二。閑註，闌也，習也。又訓散也，宂也，暇也。亦作嫺。嫺註：通作閑。合閒閑爲一，自相矛盾。閑習之閑或借嫺，防閑、馬閑，古今未有攺从嫺者，汎云閑亦作嫺，尤非。 

闳	【戌集上】【門字部】	閎	【唐韻】戸萌切【集韻】乎萌切【韻會】乎盲切【正韻】胡盲切，□音宏。【說文】巷門也。从門，厷，意兼聲。【爾雅釋宮】衖門謂之閎。【註】閎，鬨頭門。【左傳成十七年】乗輦而入干閎。【註】巷門。又【襄三十一年】高其閈閎。【註】閎，門也。又【昭二十年】使華齊御公孟，宗魯驂乗，及閎中。【註】閎，曲門中。　又天門也。【前漢揚雄傳】騰九閎。【註】九閎，九天之門。　又【廣韻】門辟旁長橛。【爾雅釋宮】所以止扉，謂之閎。【註】閎，長杙，卽門橜也。又【左傳襄三十一年閈閎釋文】又云：所以止扉，謂之閎。　又【廣韻】姓也。【書君奭】有若閎夭。【傳】閎氏，文王弟。　又人名。【史記歷書】落下閎運算轉歷。【註】姚氏按益都耆舊傳，閎字長公，明曉天文，隱于落下。　又【集韻】呼宏切，音訇。閎廓，深遠也。　又中寬曰閎。【禮月令】其器圜以閎。【註】閎，讀如紘。紘謂中寬，象土含物。【韓愈進學解】閎其中，肆其外。　又虛廓也。【莊子知北遊】彷徨乎馮閎，大知人焉，而不知其所窮。【註】閎，虛廓之謂也。　又敦美也。【揚子太□經】大圈閎閎。【註】閎閎，敦美之意。　又【集韻】一曰大也。【楚辭九歌】山峻高以無垠兮，遂曾閎以迫身。【註】曾，重也。閎，大也。　又【集韻】胡肱切，音弘。義同。

	【辰集下】【歹字部】		【玉篇】先狄切【廣韻】先擊切【集韻】先的切，□音錫。【博雅】□，極也。一曰欲死之貌。

□	【未集中】【糸字部】	□	【廣韻】丁果切【集韻】都果切，□音朶。【玉篇】冕前垂也。【篇海】亦作□。

间	【戌集上】【門字部】	閒	〔古文〕□□【唐韻】古閑切【集韻】【韻會】居閑切【正韻】居顏切，□音蕑。【說文】隙也。从門从月。會意，亦形。【徐鍇曰】門夜閉。閉而見月光，是有閒□也。【禮樂記】一動一靜者，天地之閒也。【莊子山木篇】周將處夫材不材之閒。又【史記郭解傳】洛陽人有相讐者，邑中賢豪，居閒以十數，終不聽。【註】居中爲他道和輯之。【周語】我先王不窋，用失其官，而自□於戎、翟之閒。　又容也。【禮文王世子】凡待坐於大司成者，遠近閒三席。【註】閒，猶容也。【前漢文帝紀】願請閒。【師古註】閒，容也。猶今言中閒也。請容暇之頃，當有所□也。　又□也。【釋名】閒，□也。事功□省也。　又車□聲也。【詩小雅】閒關車之□兮。【傳】閒關，設□聲也。　又黃閒，弩名。【前漢李廣傳】射以大黃。【註】黃肩弩。晉灼曰：卽黃閒，大黃，其大者也。　又地名。【春秋昭二十二年】大蒐于昌閒。　又人名。【史記項羽紀】田角弟田閒，故齊將。又【樂毅傳】以樂毅子閒爲昌國君。【註】閒，紀閒反。　又【集韻】【韻會】何閒切【正韻】何艱切，□音閑。【集韻】安也。【詩周南窈窕淑女傳】言后妃有關雎之德，是幽閒貞專之善女。【朱傳】有幽閒貞靜之德。【左傳僖三十三年】皇武子曰：吾子取其麋鹿，以閒敝邑，若何。【周禮地官旅師】掌聚野之耡粟、屋粟、閒粟。【註】閒民無職事者所出。【釋文】□音閑。【禮王制】其餘以祿士，以爲閒田。【史記信陵君傳】侯生乃屛人閒語。【註】閒音閑。謂靜語也。又【司馬相如傳】雍容閒雅，甚都。【註】韋昭曰：閒，讀曰閑。　又□也。【禮曲禮】少閒願有復也。【註】言欲須少空閒，有所白也。　又【廣韻】近也。【左傳成十六年】以君之靈，閒蒙甲冑。【註】閒，猶近也。　又【廣韻】古莧切【集韻】居莧切【韻會】居諫切【正韻】居晏切，□音襉。【爾雅釋詁】代也。【書立政】相我受民，和我庶獄庶愼，時則勿有閒之。【傳】閒，代也。【詩周頌】皇以閒之。【儀禮燕禮】乃閒歌魚麗，笙由庚。　又【爾雅釋言】俔也。【註】左傳謂之諜。今之細作也。【釋文】閒音諫。　又【博雅】也。【釋文】□卽□謗之□。　又【廣韻】厠也。【易屯卦註】固志同好，不容他閒。正義曰：閒者，厠也。五應在二，是堅固其志，在於同好，不容他人閒厠其閒也。【左傳隱三年】石碏曰：遠閒親，新閒舊。【釋文】閒，閒厠之閒。　又迭也。【書益稷】笙鏞以閒。【傳】閒，迭也。【疏】更迭閒厠，相代之義，故閒爲迭也。吹笙擊鐘，更迭而作。　又隔也。【前漢楚元王傳】或脫□，或閒編。【註】閒，古莧反。謂舊編爛絕，就更次之，前後錯亂也。【韋□成傳】閒歲而祫。【註】閒歲，隔一歲也。　又與也。【左傳莊十年】齊師伐我，公將戰，曹劌請見，其鄕人曰：肉食者謀之，又何閒焉。【註】閒，猶與也。　又空也。【前漢高帝紀】步從閒道走軍。【註】閒，空也。投空□而行，不公顯也。　又離也。【晉語】且夫閒父之愛，而嘉其貺。【註】閒，離也。　又遠也。【淮南子俶眞訓】溝中之斷，則醜美有閒矣。【註】閒，遠也。　又非正色曰閒。【詩衞風綠兮衣兮傳】綠，閒色。　又【廣韻】瘳也。【正字通】病恆在身，無少空□，今病旣損有空□，故謂病瘳爲閒也。　又送也。　又【正字通】非訾，亦曰閒。　又致□曰閒。【左傳定四年】閒□王室。　又以計愚敵曰反閒。孫子兵法，反閒者，因敵閒而用之也。　又地名。【戰國策】割河閒以事秦。【註】閒音諫。趙地。　又【集韻】賈限切，音□。地名。引春秋，大蒐于昌閒。◎按陸德明音義，閒如字，無作上聲讀者。未知集韻何據。　又【博雅】閒，覗也。【釋文】閒，孤限切。覗，音司。　又【集韻】下瞎切，音□。【爾雅釋詁】代也。施乾讀。　又【韻補】叶音巾。【高彪詩】人有計策，六奇五閒。總兹三事，謀則咨詢。考證：〔【書立政】相我愛民，和我庶獄庶愼，時則勿有閒之。〕　謹照原文愛民改受民。〔【淮南子淑眞訓】【註】閒，遠也。〕　謹照原書淑眞訓改俶眞訓。〔【左傳定四年】閒惎王室。〕　謹照原文閒惎改閒□。 

闵	【戌集上】【門字部】	閔	【唐韻】眉隕切【集韻】【韻會】美隕切【正韻】弭盡切，□音敏。【說文】弔者在門也。【徐曰】今別作憫，非。　又【玉篇】病也。【詩衞風】覯閔旣多。【傳】病也。【禮儒行】不閔有司。【釋文】閔，本亦作愍。　又傷念也。【詩周南遵彼汝墳序】婦人能閔其君子。【註】傷念也。　又勉也。【書君奭】子惟用閔于天越民。【傳】閔，勉也。　又地名。【穀梁傳僖二十三年】齊侯伐宋，圍閔。【釋文】閔，左氏作緡。　又姓。【韻會】孔子弟子閔損。又閔馬父，見左傳。　又人名。【前漢哀帝紀】立魯頃王子郚鄕侯閔爲王。　又【集韻】眉貧切，音珉。【說文】秋天也。引虞書，仁閔覆下，則稱旻天。或書作閔。通作□。　又【詩豳風】恩斯勤斯，鬻子之閔斯。【註】亦病也。

闶	【戌集上】【門字部】	閌	【唐韻】苦浪切【集韻】【韻會】【正韻】口浪切，□音亢。【說文】閌閬，高門也。【前漢揚雄傳】閌閬閬其寥廓兮。【註】高門貌。　又【韻會】盛也。　又同伉。【文選左思魏都賦】高門有閌。【註】毛詩曰：臯門有伉。與閌同。　又【集韻】丘岡切，音穅。義同。

闷	【卯集上】【心字部】	悶	【廣韻】【集韻】【韻會】【正韻】□莫困切，音懣。【說文】懣也。【易乾卦】遯世無悶。　又【集韻】莫奔切，音門。【老子道德經】其政悶悶，其民淳淳。【戰國策】瘨而殫悶旄不知人。或作惛。亦作。◎按古韻文元通。古人能調五言，自然叶韻。向來學者鮮知古韻，惟吳棫韻補稍能推求，故朱子本之，雖未必盡合，亦思過半矣。字彙引韻補不無小泥，而正字通駁之太過，若此處悶字原有平聲，而字彙叶明字，爲誤耳。

闸	【戌集上】【門字部】	閘	【唐韻】烏甲切【集韻】乙甲切，□音押。【說文】開閉門也。　又【廣韻】古盍切【集韻】谷盍切，□音。閉門也。　【正字通】字彙同牐。按今漕艘往來，臿石左右如門，設版瀦水，時啓閉以通舟，水門容一舟，銜尾貫行，門曰閘門，河曰閘河。設閘官司之。說文：開閉門也。未詳。字彙汎云，同牐，非。

闺	【戌集上】【門字部】	閨	【唐韻】古攜切【集韻】【韻會】涓畦切【正韻】居爲切，□音邽。【說文】特立之戸。上圜下方，有似圭。【左傳襄十年】蓽門閨竇之人。【註】閨竇，小戸，穿壁爲戸。【廣韻】閨閤。【前漢循吏傳】傳敎令出入閨閤。【註】閨閤，內中小門也。【玉篇】宮中門小者曰閨。【杜甫贈李白詩】李侯金閨彥，脫身事幽討。【註】東方朔、公孫弘，待詔金馬門，故云金閨。【謝朓詩】旣通金閨籍。【註】列名仕版也。　又【南史□文帝紀】每夜刺閨取外事分判者，前後相續，敕雞人司漏，傳籤殿中。【註】夜有急報，投刺於宮門也。　又女稱閨秀，所居亦曰閨。【李白詩】揮鞭萬里去，安得念春閨。【後漢皇后紀贊】班政蘭閨。【劉珊詩】石家金谷妓，妝罷出蘭閨。　又通作圭。【禮儒行】蓽門圭窬。【註】小戸如圭形。

闻	【未集中】【耳字部】	聞	〔古文〕□□□□【唐韻】【集韻】□無分切，音文。【說文】知聞也。【書堯典】帝曰：兪，予聞如何。【禮少儀】聞始見君子者。【疏】謂作記之人，不敢自專制其儀，而傳聞舊說，故云。　又【禮玉藻】凡於尊者，有獻而弗敢以聞。【前漢武帝紀】舉吏民能假貸貧民者以聞。　又姓。【正字通】宋咸平進士聞見。明尚書聞淵。又聞人，複姓。【後漢靈帝紀】太僕沛國聞人襲爲太尉。【註】姓聞人，名襲，風俗通曰：少正卯，魯之聞人，其後氏焉。　又獸名。【山海經】杳山有獸焉，其狀如彘，黃身白頭白尾，名曰聞□，見則天下大風。　又【廣韻】亡運切【集韻】【韻會】【正韻】文運切，□音問。【韻會】聲所至也。【詩小雅】聲聞于天。【書呂□】□發聞惟腥。【釋文】聞，音問，又如字。　又【廣韻】名達。【書微子之命】爾惟踐修厥猷，舊有令聞。【詩大雅】令聞令望。【朱註】令聞，善譽也。　又通作問。【前漢匡衡傳】淑問揚乎疆外。　又【韻補】叶無沿切，音近眠。【楚辭九章】孤臣唫而抆淚兮，放子出而不還。孰能思而不隱兮，昭彭咸之所聞。還音旋。

闼	【戌集上】【門字部】	闥	【唐韻】【集韻】【韻會】【正韻】□他達切，音撻。【說文】門也。【博雅】闥謂之門。【詩齊風】彼姝者子，在我闥兮。【傳】闥，門內也。【釋文】闥，他達反。韓詩云：門屛之閒曰闥。又【韻會】漢號禁門曰黃闥。【前漢高后紀】不出房闥。【註】闥，中小門。【樊噲傳】噲乃排闥直入。【註】闥，土曷反。宮中小門也。一曰門屛也。　又闈也。【後漢桓帝紀】乙未，南宮承善闥火。【註】闈謂之闥。　又【集韻】巨偃切，音寋。拒門木。【玉篇】飛闥，突出方木也。　又【韻補】叶音脫。【崔駰達旨】攀台階闚紫闥，據高軒望朱闕。　又叶音隊。【曹植王粲誄】我王建國，百司俊乂，君以顯舉，秉機省闥。

闽	【戌集上】【門字部】	閩	【唐韻】武巾切【集韻】【韻會】眉貧切【正韻】彌鄰切，□音珉。【說文】東南越種。【廣韻】閩越。【周禮夏官】職方氏辨其邦國、都鄙、四夷、八蠻、七閩。【史記東越傳】閩越王無諸。【註】東越之別名。【註】按《說文》云閩，東越，蛇種也。故字从虫門聲。【山海經】閩在海中。【註】閩越卽西甌，今建安郡是也。　又古養鳥官。【周禮秋官閩隷】閩隷掌役畜養鳥，而阜蕃敎擾之。　又【廣韻】【集韻】□無分切，音文。【周禮七閩釋文】又音文。　又【廣韻】音旻。【周禮七閩釋文】鄭氏音旻。　又【集韻】謨官切，音瞞。【周禮七閩釋文】漢書音義，服虔者近蠻。

隁	【戌集中】【阜字部】	隁	【集韻】於建切，音漹。【玉篇】以畜水也。【集韻】本作堰，亦作□。障水也。　又【集韻】隱幰切，音偃。阪也。　又人名。【前漢藝文志】陽丘侯劉隁賦十九篇。【師古註】隁音偃。

隇	【戌集中】【阜字部】	隇	【廣韻】【集韻】□於非切，音威。【玉篇】隇，險阻也。

闾	【戌集上】【門字部】	閭	【廣韻】力居切【集韻】【韻會】【正韻】凌如切，□音臚。【說文】里門也。周禮五家爲比。五比爲閭。閭，侶也。二十五家相羣侶也。【書武成】式商容閭。【傳】式其閭巷。【禮內則】與其得罪於鄕黨州閭。【註】二十五家爲閭。【戰國策】齊桓公，宮中女市女閭七百。【註】閭里，中門也。【後漢班固傳】閭閻且千。【註】字林曰：閭里，門也。　又門名。【左傳襄十八年】州綽門於東閭。【註】齊東門。【穀梁傳成元年】客不說而去，相與立胥閭而語。【註】胥閭，門名。【釋文】閭，力居反。　又仙所居。【史記孝武紀】石閭者，在泰山下阯南方，方士多言此仙人之閭也。　又亭名。【春秋襄二十一年】邾庶其以漆閭丘來奔。【註】高平南，平陽縣西北有顯閭亭。　又古官名。【周禮地官閭胥】閭胥各掌其閭之徵令。【離騷序】屈原與楚同姓，仕於懷王，爲三閭大夫。【史記屈賈傳註】三閭之職，掌王族三姓。　又石名。【五音集韻】尾閭。司馬云：閭者，聚也。水聚族之處，在扶桑東，一名沃焦。一石，方圓四萬里，厚四萬里，海水注者無不燋。　又山名。【爾雅釋地】東方之美者，有醫無閭之珣玗琪焉。【註】醫無閭，山名。今在遼東。　又【揚子方言】舟首謂之閤閭。【註】今江東呼船頭屋謂之飛閭是也。　又劒名。【荀子性惡篇】干將，莫邪，鉅闕，辟閭，此皆古之良劒也。註：《新序》曰：辟閭、巨闕，天下之良劔也。　又【五音集韻】草名。狀如艾蒿。【前漢司馬相如傳】奄閭軒于。【註】奄閭，蒿也。子可治疾。　又【正韻】□閭，木名。【史記司馬相如傳】仁頻、幷閭。【註】仁頻、幷閭俱註作椶。然攷之櫚皮作索，則椶應屬幷閭，仁頻作梹榔也。　又【集韻】獸名。如驢，一角，岐蹄。【山海經】縣雍之山，其獸多閭麋。【註】郭曰，閭卽羭也。似驢而岐蹄，角如麢羊。一名山驢。　又美女。【戰國策】閭姝、子奢莫如媒兮。【註】閭姝，荀子作閭娵。韋昭云：梁王魏翟之美女。　又姓。【左傳定十一年】宗子陽與閭丘明相厲也。【前漢藝文志】閭丘子十三篇。【註】魏人。【正字通】將閭、閭葵，皆複姓。漢唐君□：處士閭葵班。　又人名。【史記秦本紀】吳王闔閭。【前漢武帝紀】東夷薉君南閭等。【註】南閭者，薉君之名。【史記建元以來王子侯者年表】俞閭侯。考證：〔又旗名。【詩衞風孑孑干旟疏】閭旐。〕　謹按詩云鄕旗，州旟，黨旟，族旐，閭旐，比旌，謂鄕用旗州黨用旟族閭用旐比用旌，非以閭旐爲旗名也。今省去此段，於上文古之良劔也下，增註新序曰辟閭巨闕天下之良劔也。 

	【丑集上】【口字部】		【韻會小補】詡拱切，音洶。本作詾。衆言也。【荀子解蔽篇】以爲□。○按今本荀子作哅哅。

阀	【戌集上】【門字部】	閥	【唐韻】【集韻】【韻會】房越切【正韻】房滑切，□音伐。【說文】閥閱，自序也。【韻會】閥閱功狀。【史記功臣年表】人臣功有五品，明其等曰閥，積日曰閱。　又【正韻】門在左曰閥，在右曰閱。又【正字通】元朝品制有爵者，其門爲烏頭閥閱。【冊府元龜】閥閱二柱，相去一丈，柱端置瓦筒，號爲烏頭。　又【說文】通用伐。【左傳成十六年】卻至驟稱其伐。【杜預註】伐，功也。又【前漢車千秋傳】無伐閱功勞。【註】師古曰：伐，積功也。考證：〔又【說文】通用伐。【左傳成十六年】卻至驟稱其伐閱。【註】所踐歷也。〕　謹照原文省閱字，並照原註改杜預註伐功也。 

阁	【戌集上】【門字部】	閣	【唐韻】古洛切【集韻】剛鶴切【韻會】【正韻】葛鶴切，□音各。【說文】所以止扉者。从門，各，意兼聲。【徐曰】按：杙長者謂之閣，所以止扉。卽今云門頰，扇所附著也。【正字通】按爾雅釋宮：樴謂之杙，在牆者謂之楎，在地者謂之臬，大者謂之栱，長者謂之閣。　又【博雅】閣載也。　又【集韻】一曰觀也。一曰□藏之所。【玉篇】樓也。揚雄校書于天祿閣。【正字通】漢宮殿疏：麒麟閣、天祿閣，蕭何造以藏祕書，延賢士。唐制：宣政，前殿也，謂之衙，衙有仗。紫宸，便殿也，謂之閣。朔望不御前殿而御紫宸，謂之入閣。　又食閣，木板爲之，所以□食物。【博雅】閣，庖也。【禮內則】大夫七十而有閣。【註】閣，以板爲之，□食物也。【又】天子閣，左達五，右達五。【註】天子尊庖遠，故左夾室五閣。右夾室五閣。　又閣道，樓陛也。【前漢司馬相如傳】輦道纚屬。【註】輦道，閣道也。【戰國策】故爲棧道木閣，而迎王與后於城陽山中。　又甬路，亦名飛閣，複道也。【史記高祖紀輒燒絕棧道註】棧道，閣道也。崔浩云：險絕之處，傍鑿山巖，而施版梁爲閣。【正字通】馬鳴閣道，利州棧道也。今保寧府廣平縣，其閣梁，一頭入山腹，一頭立柱水中。張良燒絕秦棧道，卽此。地輿志昭化縣有馬鳴閣。劒州有劒閣。　又【周禮秋官野廬氏註】車有轘轅坻閣。【疏】坻閣，道路之名也。　又星名。【史記天官書】六星絕漢，抵營室，曰閣道。【註】閣道，北斗之輔。　又【詩小雅】約之閣閣。【毛傳】猶歷歷也。【詩詁】端直貌。　又蛙聲。【韓愈雜詩】蛙黽鳴無謂，閣閣祗亂人。【註】閣閣，如其聲。喻羣言害道也。　又姓。【急就章】有閣幷訢。【正字通】唐御史閣輔。　又【韻補】叶于六切，音哊。【司馬相如上林賦】離宮別館，彌山跨谷。高廊四注，重坐曲閣。叶下屬宿。考證：〔爾雅大者謂之棋，長者謂之閣。〕　謹照原文謂之棋改謂之栱。〔【史記天官書】營室曰閣道。【註】樂汁圖云閣道，北斗之輔。〕　謹按天官書六星絕漢抵營室曰閣道，非營室卽閣道也。今照原文改六星絕漢抵營室曰閣道。註閣道北斗之輔。省樂汁圖云四字。〔【司馬相如上林賦】離宮別館，彌由跨谷。高廊四注，重坐曲閣。〕　謹照原文彌由改彌山。 

阂	【戌集上】【門字部】	閡	【唐韻】五漑切【集韻】【韻會】牛代切【正韻】牛蓋切，□音礙。【說文】外閉也。从門，亥，意兼聲。【玉篇】止也。【易蒙卦註】退則困險，進則閡山。【疏】坎在艮下，是山下有險，恐進退不可，故蒙昧也。又【中孚註】欲進而閡敵，故或鼓也。【左思吳都賦】寒暑隔閡於□宇。【註】閡，五蓋反。【抱朴子仁明卷】學而不思，則疑閡實繁。又【廣譬卷】靈鳳所以晨起丹穴，夕萃軒丘，日未移晷，周章九陔，凌風蹈雲，不不閡者，以其六翮之輕勁也。又【列子黃帝篇】和者大同於物，物無得傷閡者，遊金石蹈水火，皆可也。【釋文】閡，音艾。　又【集韻】【類篇】□下攺切，音亥。藏塞也。【前漢律歷志】該藏萬物，而雜陽閡種。【註】孟康曰：閡，藏塞也。　又【廣韻】古代切【集韻】戸代切，□音漑。義同。　又【集韻】紇則切，音劾。礙也。　又【五音集韻】苦亥切，音愷。開也。　又【韻補】叶音攺。【前漢郊祀歌】厲意逝九閡，紛紜六幕浮大海。【釋文】叶音攺。

阄	【亥集上】【鬥字部】	鬮	【廣韻】居求切【集韻】居虬切，□音鳩。【說文】鬭取也。【玉篇】手取也。　又【集韻】吉酉切，音糾。義同。

阆	【戌集上】【門字部】	閬	【唐韻】來宕切【集韻】【韻會】【正韻】郞宕切，□音浪。【說文】門高也。　又空虛也。【前漢揚雄傳】閌閬閬其寥廓兮。【註】閬，音浪。閬閬，空虛也。　又空曠也。【莊子外物篇】胞有重閬，心有天遊。【註】閬，空曠也。音浪。　又土閬。【管子度地篇】城外爲之郭，郭外爲之土閬。　又山名。【屈原離騷】朝吾將濟於白水兮，登閬風而緤馬。【註】閬風，山名。在崑崙之上。【前漢司馬相如傳】登閬風而遙集兮。【註】張揖曰：閬風山在崑崙閶闔之中。　又地名。巴郡有閬中縣。【前漢地理志】閬中。【註】屬巴郡。閬音浪。　又【集韻】里黨切，音朖。爣閬，寬明貌。　又人名。【史記周本紀】釐王子惠王閬立。　又【集韻】里養切，音兩。【說文】蝄蜽也。【史記孔子世家】木石之怪夔罔閬。【註】夔，音逵。閬，音兩。家語作魍魎。　又【廣韻】魯當切【集韻】盧當切，□音郞。亦門高也。又【後漢張衡傳】集太微之閬。【註】閬，明大也。【揚雄甘泉賦文選註】閬音郞。閬閬，高大貌。　又【集韻】徒郞切，音唐。高門謂之閬。或作□。
  </div>
  <div class="pagination">
   <a href="康熙字典_page241.html">
    上一页
   </a>
   <span>
    ...
   </span>
   <a href="康熙字典_page237.html">
    237
   </a>
   <a href="康熙字典_page238.html">
    238
   </a>
   <a href="康熙字典_page239.html">
    239
   </a>
   <a href="康熙字典_page240.html">
    240
   </a>
   <a href="康熙字典_page241.html">
    241
   </a>
   <span class="current-page">
    242
   </span>
   <a href="康熙字典_page243.html">
    243
   </a>
   <a href="康熙字典_page244.html">
    244
   </a>
   <a href="康熙字典_page245.html">
    245
   </a>
   <a href="康熙字典_page246.html">
    246
   </a>
   <a href="康熙字典_page247.html">
    247
   </a>
   <span>
    ...
   </span>
   <a href="康熙字典_page243.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
