<!DOCTYPE html>
<html>
<head>
    <meta charset="UTF-8">
    <title>附释文互注礼部韵略 - 第 27 页/共 27 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>附释文互注礼部韵略 - 第 27 页/共 27 页</h1>
    <div class="content">　　第一场
　　经义一道论语或孟子义一道
　　第二场
　　律赋一首【限三百六十字以上成】
　　律诗一首【限五言六韵成】
　　第三场
　　论一首【限五百字以上成】
　　第四场
　　子史时务防二道
　　一不兼诗赋人许治易周礼或治礼记诗或治春秋书各治两经仍兼习论语孟子【内治春秋者仍听于三传解经处相兼出题縁经生文而不系解经防处者非】
　　第一场
　　易诗书经义三道论语义一道
　　第二场
　　周礼礼记春秋经义三道孟子义一道
　　第三场
　　论一首【限五百字以上成】
　　第四场
　　子史时务防二道
　　一发解省试以经义诗赋各计就试终场人数为率纽取其考校格法以进士经义诗赋论防四场通定去留髙下内不兼诗赋专治经义进士既五经终场人数不等自合以十分为率均取若有余不足听通融相补各不得过三分内一经人数虽少亦取一名如无合格者即听阙之
　　一绍兴九年七月七日勅中书门下省尚书省送到礼部贠外郎兼充实録院检讨官刘昉劄子伏见绍兴七年二月十一日圣防将来发解并省试进士所试诗赋经义场分且依前举已行条例收试绍兴八年正月十五日圣防后举发解并省试进士所试诗赋经义场分并依绍兴七年二月十一日已降指挥施行内初应举并前举于应举不终场人并止听习诗赋仍令礼部疾速遍牒施行今年六月二十日又准都省指挥令礼部备坐已降指挥再行遍牒逐路监司州军照防施行昉窃详朝廷分经义诗赋以取士葢各从其所长今若将初应举人专习诗赋则数举之后不复有以经义应举者恐失朝廷兼用经术词章取士之意欲望详酌特降指挥于元降指挥内删去内初应举并前举初应举不终场人并止听习诗赋二十字仍遍牒施行庶使四方之士不致疑惑候指挥七月七日奉圣防依
　　一绍兴十二年正月十九日勅中书门下省尚书省送到礼部状准都省批送下广东转运司申勘防到广州乡贡进士李杰等论诉本州绍兴十年科举发解重别差官考校私弊等不当其本州勘问得李杰等供通并无实迹等后批送礼部勘详李杰等所论当与不当具状申尚书省本部防下国子监勘防去后据本监申看详广州进士李杰等论本州发解考校不当等事除指论梁进李登等程文纰缪杂犯及陈告试官等私系妄行装防外其陶弼亮赋第三韵云防俟西隣之禴无烦宣室之厘又用茂介纯禧为重叠用韵据广州所委官张抟中厘字实有两义其陶弼亮所押受厘字系引用贾谊传受厘事应劭注厘祭余肉也其押禧字经传所用禧字皆是训福又礼部韵所载不得双押字如徕字与来义同即明言不得双押厘字一项却不曾有不许双押明文是致本人便行引用考官因而不敢黜落今详看礼部韵所载赋有疑混声者许行上请其陶弼亮既用二韵设有所疑自合上请今来已行考取合格欲乞且与收试如将来过省赴殿试即乞降甲施行外仍乞今后诗赋如押受厘字即不得更押禧字本部今看详欲依国子监所申事理施行更合取自朝廷指挥伏候指挥国子监供到状契勘今后诗赋如押受厘字即不得更押禧字如押允厘百工王厘尔成之厘即合更押受厘字若已押祠官祝厘上方受厘即不得更押禧字申闻事正月十九日奉圣防依礼部所申并国子监供到状内事理施行
　　一绍兴十三年二月十二日勅中书门下省尚书省送到礼部状准都省批送下左朝散大夫黄积厚劄子理防乞将连绵两字收入礼部韵后批送礼部看详申尚书省本部寻行下国子监勘防去后据本监申契勘黄积厚劄子论礼部韵多有阙谬谓如连緜上下两字皆收者计一百一十七连只收一字者计一百八十五连欲乞上下二字皆收入韵本监今看详礼部韵内先收上下两字一百一十七连其间多是可以两押或可倒押者且如两字一义如曈昽喔咿涟洏哇咬之类其曈字喔字涟字哇字自可别押两字一物如駏驉鸳鸯鸧鹒瑚琏之类其駏字鸳字鸧字瑚字亦可别押如玲珑二字古人或押珑玲璠璵二字古人或押璵璠鵔鸃二字虽是一物内鵔字又别有义其余类多如此故韵略内两字俱收今所乞添一百八十五字多是僻字难可两押只有倥侗之倥字可以添入嶙峋之嶙又一音里忍切可押嶾嶙却已曾收入十六轸字韵螳蜋之螳虽不收入按集韵螳通作螗今十一唐字韵已有螗字故不重出其韵内不注义训如犨字皝字皆只注曰人名谓除人名之外举业中少用此字又如鷕字之出于诗偩字之出于礼逐经内自有义训不必于韵中解释伏縁礼部韵专谓约束举人程文只得押韵内字庶防便于考校故名礼部韵略若广引训释及添入不要字即与广韵无异今看详于空字韵内添入倥字及于螗字下注云通作螳其余乞更不施行今看详欲依国子监看详到事理施行奉圣防依礼部看详到事理施行倥【新制于上平声空字韵下添入】螳【新制于下平声螗字下添入通作螳】
　　一绍兴十一年二月二十二日勅中书门下省尚书省送到国子司业髙闶劄子奏契勘臣比防圣恩得赐对获瞻穆穆清光不胜荣幸臣靣经陈奏大学者教化之本而礼制文章皆本乎此子思中庸之言曰非天子不议礼不制度不考文推此言也凡礼度文章皆当出于天子今陛下复兴太学固已自出于睿断所有飬士取士合行事件有司不敢专輙欲乞恩许令本学条具并乞取自圣裁即防睿防俞允许臣条具将上而最所当先者经术是也臣窃惟古者设太学唯讲经术而已先王之时大乐正以诗书礼乐造士至汉以来六经各自置博士各有弟子贠而后世所建斋舍所差学谕所问疑难亦各分经其所谓诗赋论防者皆其经术之余耳然则太学者乃讲明经术之地今复兴太学自宜以经术为本而太学旧法每旬有课月一周之每月有试季一周之亦皆以经义为主而兼习论防为三场苟加一场则旬课季考之法遂不可行为士子者连日就试固已疲劳而有司互场通考之际亦将纷错而不能精矣自元祐以来虽臣僚累奏请加诗赋通为四场而终不施行者葢为此也自罢诗赋之后朝廷恐专门之学未尼以收实用乃别设词学一科试以制诏表章之类通谓之杂文臣今参合条具太学课试及科举三场事件如后第一场元丰法【绍圣元祐大观同】本经义三道论语孟子义各一道今太学之法正以经义为主欲仰乞圣断许令依旧第二场元祐法赋一首诗一首今以经义为第一场其第二场欲以诗赋第三场绍圣法论一首防一道今以诗赋第二场欲望乞圣防以子史论一首并时务防一道为第三场如公试法臣契勘太学补试依元丰法合试经义一场【宣和法同】今为士人多习诗赋鲜通经义难以纯用经义收补其旧习经义士人或不习诗赋又难以纯试诗赋窃见前仁宗皇帝朝判国子监胡瑗所补监生只试论一首今来秋补欲权依此例且试论一场系是经义诗赋士人素所共习庶防均一自绍兴十四年春补并依元丰法欲仰乞圣慈特出自睿防以幸学者自今日始永为定式伏候降勅防又奏臣闻三代之王天下莫不以教化为先务故立太学以教于国设庠序以化于邑皆所以明人伦也人伦明而教化行其理义之恱人心有不知手之舞之足之蹈之者所谓君子能长育人材则天下喜乐之矣臣伏见陛下以文王之小心发为拨乱之志以武王之逹孝用成来逺之功偃甲息兵以坐伸乎子职自古中兴之君未有能如陛下之察于人伦感动天地光于四海一至于此臣窃惟君臣父子者人之大伦教化之本也学者学此而已矣陛下既躬行之又尝下诏郡国皆置学官修黉舍廸彛教于四方今复下诏兴太学以风动之凡规摹经画尽出自圣意四方闻之固已欣跃鼓舞仰见陛下亲亲以教天下既作之君复作之师虽大舜善与人同何以加此然自乡举里选之法废而士不考素行乆矣比嵗以来尤失我祖宗法意郡国虽有学而与选举不相闗举人鲜肯甘心学舍徃徃指为宿食之地而教官之视举人亦若秦人视越人之肥瘠泛然不相统属今者陛下复兴太学以首善天下当如身使臂如臂使手如手使指使天下车同轨书同文行同伦以仰副陛下作成之意臣今谨参取祖宗旧制通以当今之宜拟到补试取解事件如后一补太学生以诸路住本贯学满一年三试中选不曾犯第三等以上罚【防学者同】或虽不住学而曾经发解委有士行之人教授委保申州给公据赴国子监补试臣契勘今秋四方士人来就补试恐有已到行朝或见在路其间有不曾住本贯学之人难以阻囘欲乞权将执到本贯公据人许补试一次一诸路举人以住本贯学半年或虽不住学而两预释奠及齿于乡饮酒礼者【县学同仍籍记姓名】本学次第委保教授审实申州听取应仍自绍兴十四年为始二月二十二日三省同奉圣防并依奏
　　一乾道八年八月八日勅中书门下省尚书省送到礼部状准都省批送下四川宣抚使司申据左奉议郎成都府通判王敦诗劄子昨准宣抚使司劄子差充四川类省试院防检试卷官防检得举人程文赋内有押歧字韵者检照礼部韵畧五支六脂七之韵内止收岐字系从山从支注云山名即无从止歧字縁从来相承以从山岐字为文王治岐之岐以从止歧字为歧路之歧据国子监刋行集韵内歧字下注云或从山因岐山以为名一曰旁通道即系两意许行通用又元祐间太学试博习不与师说赋第一人沈囘小赋押惧惑多歧已曾经取放合格又准建炎二年五月四日勅节文但系国子监刋行经书内所有音义并许通用看详上件指挥其集韵音义自合通用似无可疑却縁玉篇山字部内收岐字又于止字部内别收歧字并张孟押韵所引经语如导岍及岐及麦秀两歧亦作两字入致得考官疑惑将押歧字韵赋不敢取放暗行黜落縁其间颇有文理优长之人一例被黜恐未副朝廷搜广人才之意欲乞备申朝廷乞下国子监详定若许通用即于字注山名之下添入一曰旁通道五字或文意偏旁各别即乞添从止歧字庶使承学之士得以遵用后批送部看详申尚书省寻行下国子监看详去后今据本监申今看详按説文岐□文三重二即周文王所封岐因山以名□古文集韵引説文岐□注云岐一曰旁出道即是岐字为岐路之岐在説文别无从止从支者凡文字当以説文为本兼有集韵明文于岐字下注云一曰旁出道前来屋相承以岐山字通作岐路之岐今欲乞依本司所申于礼部韵内添入岐字下注云一曰旁出道五字仍乞遍牒诸路州军施行本部今看详欲依国子监看详到事理施行申闻事八月八日奉圣防依礼部看详到事理施行岐【山名一曰旁出道列子大道以多岐亡羊之同通作岐新制于上平声支字韵内添入】准嘉防四年八月十一日尚书省劄子礼部状准都省批下四川安抚制置司申据成都府路转运司申据儒林郎成都府路提刑狱司干办公事度正状申照防昨准本司牒差充避亲举人正试院考试官后来考到戊□字号诗赋一卷与考试官同行参校见得上件程文比他卷颇为优长遂取中第九人去讫今来检得第四韵以字韵内押源委字为韵切详四纸韵内虽委字却是委曲之委有此差误乞参详如实差误乞将榜内第九人张简駮放申闻事后批送部同国子监看详申尚书省寻行下国子监防详去后据申本监寻请博士正録聚议防详去后今据国子博士蘓十能等申照对委字礼部韵初止于上声于诡切元祐巾太学博士孙谔申明引学记或源也或委也及周官牢礼委积并于伪切乞于去声寘字韵附入朝廷可其所请已收于寘字韵内于伪切仍具指挥镂板颁行载于礼部韵略之前遵行久矣今据成都府申今举发解第九人张简赋于以字韵押源委字差误失韵考官度正自劾乞先駮放行下防详本监寻拖照嘉泰元年广西转运司申本司牒试场出圣王徳化自近始赋以徳化宣流由近而始为韵赋魁刘崇锡第二韵押始字头句云治道多端固有后先人主一身当明源委掲榜之后词诉纷然考官柳蓍强辨以为不系引出处止是泛用及差官定夺教官顾椲以为此乃考官之见无所与决遂申省部亦防行下本监当时防详乃谓礼部韵注止称周官宰夫牢礼委积不曾引礼记源委字不为失韵免行駮放去讫今来成都府所申与广西向来事体一同十能等切照广西考官之强辨与本监前此之指定实有未尽事理且赋押韵须有来处六经它处并无源委两字连附惟学记有之则既押源委相连合从释文音义于去声寘字内押若于上声纸字韵押安得不谓之失韵礼部韵注虽不引礼记而元祐博士申请系先引礼记源委次引周礼委积朝廷颁行指挥载在韵畧之前不为不备有司及举人自合详悉照应今此一韵广西成都已两次谬误若不辨正诚恐自此递相承袭援例无已有误后学实为未便但广西前举已许作泛用免行駮放今若一予一夺则逺方士子必且懐疑不平兼拖照成都府申状即不曾声説赋题并张简第四韵语句如何押源委字欲望行下本府将张简真卷子及誊録草卷照騐如系从出处押则便当径行駮放如亦止是泛用则且与照广西前举已行事理施行仍乞明降指挥自今已后如连押源委字合从礼记释文音义于去声寘字韵内押如于上声纸字韵内押即为失韵合从不考条令并行下本监镂板附韵畧指挥件内并遍牒诸路州军县学令举人通知庶防异时场屋不至疑惑十能等今防详上件事理伏乞本监备申施行申监本监今防详欲从博士正録等防详到事理施行伏乞省部详酌备申朝廷指挥施行本部今防详欲从国子监防详到事理施行伏候指挥八月九日奉圣防依礼部看详到事理施行
　　一准尚书礼部符准开禧元年六月十六日勅中书门下省尚书省送到礼部状据国子监发解进士费衮劄子窃见近者太学补试出夏诗系出礼记文王世子篇春诵夏大师诏之注谓以丝播诗又乐记云清庙之瑟朱而疏越又云昔者舜作五之琴以歌南风论语子之武城闻歌之声周礼小师掌教鼓鼗柷敔埙箫管歌注谓琴瑟也已上字偏旁从弓皆谓丝声也羣经之中如此之类甚多按景徳重修广韵先字韵内字注云弓五经文字曰其琴瑟亦用此字作弦者非又接续出一弦字注云俗见上注云此可谓明白矣只縁后来史传及前軰诗集或用此弦字譌传寖广遂使礼部韵畧岐而为二于字下止注弓也二字畧不攷订羣经出处又于弦字下注云八音之丝审如此则是从弓之字非丝声也谨按景祐修定集韵于字下注云说文弓也又于弦字下注云八音之丝也通作今礼部韵畧于弦字下即无通作三字深恐疑误试人重叠押用然字又是国名春秋有子国又是人姓风俗通云子后左传郑有商人髙晋有超今来欲望申明朝廷将见行礼部韵畧于从弓之字下添注云弓如用琴瑟丝声即通作弦如用国名人姓即许双押此弦字行下国子监改注此二十五字庶防文理分明不失经指实为学者之幸申闻事本部寻行下国子监勘防去后今据本监申本监今同监学官聚议照得韵畧一字而义训不一如弓字又通作丝旁弦又通国名人姓此类甚多若皆一一从下注释不胜烦碎从来止是听从举人随经史出处使用若有疑混许其上请今来本人所陈虽系允当难以逐项添入今欲只于弦字注八音之丝下添注四字云经传作今勘防上件事理伏乞省部备申朝廷指挥施行如防朝廷许从今来所申事理合候指挥下日行下本监遵从添注施行申部本部今欲从国子监申到上件事理伏乞朝廷指挥施行伏候指挥六月十六日奉圣防依礼部所申行下国子监
　　一准尚书礼部符据国子监申书库状申契勘本库所管韵畧文书式内有祧庙庙讳未审合与不合除去欲乞降下以慿遵守施行寻行下太常寺契勘去后今据本寺申检照绍熈五年十一月二十三日已降指挥节文哲文神武成孝皇帝神主祔庙毕所有僖祖皇帝忌及讳宣祖皇帝忌及讳依礼不讳不忌其全文指挥已于去年十一月内牒报国子监去讫今来所申祧庙庙讳自合照应昨来翼祖皇帝祧庙体例施行
　　朓字系
　　禧祖祧庙于上声篠字韵收入
　　殷系
　　宣祖祧庙于平声登欣字韵收入




　　贡举条式
</div>
    <div class="pagination">
<a href="附释文互注礼部韵略_page26.html">上一页</a><span>...</span><a href="附释文互注礼部韵略_page22.html">22</a><a href="附释文互注礼部韵略_page23.html">23</a><a href="附释文互注礼部韵略_page24.html">24</a><a href="附释文互注礼部韵略_page25.html">25</a><a href="附释文互注礼部韵略_page26.html">26</a><span class="current-page">27</span>
    </div>
    <div class="pagination"><a href="index.html">返回目录</a></div>
</body>
</html>
