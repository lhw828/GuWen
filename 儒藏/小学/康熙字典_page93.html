<!DOCTYPE html>
<html>
<head>
    <meta charset="UTF-8">
    <title>康熙字典 - 第 93 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 93 页/共 976 页</h1>
    <div class="content">	【巳集上】【水字部】		【字彙補】之暑切，音主。沚也，遮也。

紴	【未集中】【糸字部】	紴	【廣韻】博禾切【集韻】逋禾切，□音波。【說文】絛屬。　又【集韻】匹靡切，音帔。【玉篇】水紴錦文也。　又【集韻】平義切，音被。【類篇】裝束貌。

紵	【未集中】【糸字部】	紵	〔古文〕□【廣韻】直呂切【集韻】【韻會】丈呂切，□音宁。【說文】檾屬。細者爲絟，粗者爲紵。【急就篇註】紵，織紵爲布，及疏之屬也。【書禹貢】厥貢漆枲絺紵。【詩陳風】可以漚紵。【陸璣疏】紵，亦麻也。【周禮天官典枲】掌布緦縷紵之麻草之物。【註】白而細疏曰紵。【左傳襄二十九年】子產獻紵衣焉。【註】鄭地貴紵。【史記司馬相如傳】揄紵縞。【註】紵，織紵也。　又【集韻】展呂切，音貯。義同。考證：〔【集韻】【韻會】文呂切，□音宁。〕　謹照原文文呂切改丈呂切。 

	【申集上】【艸字部】		【唐韻】私兆切，音小。【玉篇】草，遠志也。本作小。【本草】遠志，苗名小草。【世說】郝隆云：處則爲遠志，出則爲小草。考證：〔【世說】謝安云：處則爲遠志，出則爲小草。〕　謹照原文謝安改郝隆。 

□	【未集中】【糸字部】	□	【集韻】符袁切，音煩。【說文】繁或从□作□。□，籀文弁。詳繁字註。　又【集韻】蒲官切，音槃。義同。

紷	【未集中】【糸字部】	紷	【廣韻】【集韻】□郞丁切，音靈。【玉篇】綼絲繐。【廣韻】綼絲一百升。又絮名。【類篇】絮。一曰絲細湅爲紷，布細湅爲繐也。

紹	【未集中】【糸字部】	紹	〔古文〕綤【廣韻】【集韻】【韻會】□市沼切，音佋。【說文】繼也。一曰紹，緊糾也。【書盤庚】紹復先王之大業。【詩大雅】弗念厥紹。【禮樂記】韶繼也。【註】舜樂名也。言舜能繼紹堯之德。　又【禮聘儀】介紹而傳命。又士爲紹□。【疏】謂繼續承□。【戰國策】請爲紹介。【註】相佐助也。　又姓。【廣韻】出《姓苑》。　又【集韻】蚩招切，音弨。緩也。引《詩》：匪紹匪游。鄭康成讀。考證：〔【禮樂記】紹者，繼也〕　謹照原文改韶繼也。 

紺	【未集中】【糸字部】	紺	【廣韻】【集韻】【韻會】【正韻】□古暗切，音贛。【說文】帛深靑揚赤色。【博雅】蒼靑也。【釋名】紺，含也，靑而含赤色也。【論語】君子不以紺緅飾。【何晏註】紺，齊服盛色。【郉昺疏】紺，元色。

紻	【未集中】【糸字部】	紻	【廣韻】於兩切【集韻】倚兩切，□音鞅。【說文】纓卷也。　又【集韻】於良切，音央。【類篇】纓謂之紻。

紼	【未集中】【糸字部】	紼	【廣韻】【集韻】【韻會】□分勿切，音弗。【說文】亂糸也。　又【爾雅釋水】紼，繂也。【詩小雅】紼纚維之。【傳】紼，縳也。　又【禮曲禮】助葬必執紼。【註】引棺索也。【釋名】從前引之曰紼。紼，發也，發車使前。　又與紱通。【前漢丙吉傳】上將使人加紼而封之。【註】師古曰：紼，繫印之組也。　又與芾通。【白虎通】紼者，蔽也，行以蔽前。天子朱紼，諸侯赤紼。《詩》云：朱紼斯皇。又云：赤紼在股。○按《詩》朱紼、赤紼皆作芾也。　又【集韻】芳未切，音費。【類篇】縕也。　【玉篇】或从茀作□，亦作綍。考證：〔【詩小雅】紼纚維之。【傳】紼，縛也。〕　謹照原文縛改縳。 

紽	【未集中】【糸字部】	紽	【廣韻】徒何切【集韻】【韻會】【正韻】唐何切，□音駝。【類篇】絲數也。【詩召南】素絲五紽。【傳】紽，數也。【疏】此言紽數，下言總數，謂紽、總之數有五，非訓紽、總爲數也。

紾	【未集中】【糸字部】	紾	【廣韻】章忍切【集韻】【正韻】止忍切，□音軫。【說文】轉也。【淮南子精神訓】千變萬紾。　又戾也。【孟子】是猶或紾其兄之臂。　又【正韻】徒典切，音殄。義同。　又【廣韻】紾，或作縝，單衣也。　又【集韻】上演切，音善。【周禮冬官考工記弓人】老牛之角紾而昔。【註】紾，讀爲抮縳之抮。【疏】紾，謂理麤錯然，不潤澤也。　又【廣韻】知演切【集韻】知輦切，□音展。轉繩也。　又【集韻】丈善切，音□。義同。　又【集韻】他典切，音腆。【類篇】垂絕貌。　又【集韻】頸忍切，音緊。緊或作紾。纏絲急也。考證：〔【淮南子精神訓】千萬紾。〕　謹照原文千字下增變字。〔【周禮冬官考工記弓人】老牛之角，紾而昔。【註】紾，讀爲抮縛之抮。〕　謹照原文縛改縳。 

紿	【未集中】【糸字部】	紿	【廣韻】徒亥切【集韻】【韻會】蕩亥切，□音殆。【說文】絲勞卽紿。　又【玉篇】疑也，欺也。【穀梁傳僖元年】惡公子之紿。【註】欺也。【史記高祖紀】乃紿爲謁曰。【註】詐也。【列子周□王篇】予昔紿若。　又【博雅】纏也，緩也。

絀	【未集中】【糸字部】	絀	【廣韻】【集韻】□竹律切，音窋。【說文】縫也。【玉篇】紩也。【史記趙世家】却冠秫絀。【註】徐廣曰：戰國策作□縫，亦縫紩之別名也。古字多假借，故作秫絀耳。此蓋言其女工箴縷之麤拙也。　又【荀子非相篇】緩急嬴絀。【註】猶言屈伸也。　又【集韻】敕律切，音黜。義同。　又同黜。【禮王制】不孝者，君絀以爵。【註】絀，退也。考證：〔【說文】絳也。〕　謹照原文絳改縫。〔【史記趙世家】却冠秫絀。【註】徐廣曰，戰國作秫縫。〕　謹照原文戰國下增策字。 

	【巳集上】【水字部】		【集韻】徐醉切，音遂。田閒小溝也。與澻同。【周禮】本作遂。

絁	【未集中】【糸字部】	絁	【廣韻】商支切【集韻】【韻會】式支切，□音施。【說文徐註】，今俗別作絁，非是。【唐書食貨志】丁歲，輸綾絁二丈。又【廣韻】叱支切，音眵。義同。眵字原从貝从多。

終	【未集中】【糸字部】	終	〔古文〕□□□□□□□□夊【廣韻】職戎切【集韻】【韻會】之戎切，□音螽。【說文】絿絲也。　又【玉篇】極也，窮也。【集韻】一曰盡也。【易繫辭】《易》之爲書也，原始要終。【書仲虺之誥】愼厥終，惟其始。【詩大雅】高朗令終。　又【禮檀弓】君子曰終，小人曰死。　又【左傳文元年】先王之正，時也。履端于始，舉正于中，歸餘于終。【疏】歸其餘，分置于終末。言於終末乃置閏也。　又【左傳襄九年】十二年矣，是謂一終，一星終也。　又【爾雅釋天】月在壬曰終。　又【前漢□法志】地方一里爲井，井十爲通，通十爲成，成方十里，成十爲終。　又姓。【左傳定四年】殷民七族，有終葵氏。【史記秦本紀】秦之先爲嬴姓，其後分封，以國爲姓，有終黎氏。【前漢終軍傳】終軍，字子雲，濟南人也。　又【韻補】叶諸仍切。【周易坤文言】以終叶成。　又【韻補】叶諸良切。【陳琳迷迭香賦】竭歡慶於夙夜兮，雖幽翳而彌彰。事罔隆而不殺兮，亦無始而不終。

□	【補遺】【辰集】【日字部】	□	【古音駢字】與揚同。

絃	【未集中】【糸字部】	絃	【廣韻】【正韻】胡田切【集韻】【韻會】胡千切，□音賢。【五經文字】琴瑟弦。亦用弦字作絃者，非。○按經典弦通作絃。【禮樂記】淸廟之瑟，朱絃而疏越。【論語】聞絃歌之聲。　又【廣韻】許縣切【集韻】翾縣切【正韻】翾眩切，□音絢。【博雅】繩素也。今人以爲呼煙切，失之矣。凡弓弩琴瑟弦，皆从弓。

組	【未集中】【糸字部】	組	【廣韻】則古切【集韻】總古切【正韻】總五切，□音祖。【說文】綬屬。其小者以爲冕纓。【書禹貢】厥篚□纁璣組。【傳】組，綬類。【周禮天官典絲】凡祭祀，共黼畫組就之物。【疏】組就者，謂以組爲冕旒之就。　又【詩邶風】執轡如組。【註】組，織組也。　又【詩鄘風】素絲組之。【箋】素絲者，以爲縷，以縫紕旌旗之旒縿，或以維持之。　又【儀禮士喪禮】著組繫。【註】組繫，可爲結也。　又【儀禮士喪禮】鬠用組。【註】用組，組束髮也。　又【禮內則】織紝組紃。【疏】組紃，俱爲絛。薄闊爲組，似繩者爲紃。　又【左傳襄三年】使鄧廖帥組甲三百。【註】組甲，漆甲成組文。【疏】組甲，以組綴甲，車士服之。　又【集韻】千余切，音疽。邑名。在海中。

絅	【未集中】【糸字部】	絅	【廣韻】古螢切【集韻】【正韻】涓熒切，□音扃。【說文】急引也。　又【集韻】欽熒切，音坰。義同。　又【集韻】戸茗切，音迥。【韻會】犬迥切，音褧。襌衣也。【禮玉藻】襌爲絅。【註】有衣裳而無裏。　又【中庸】衣錦尚絅。【釋文】絅，本又作□。《詩》作褧。　又【集韻】口定切，音烓。義同。

絆	【未集中】【糸字部】	絆	【廣韻】【集韻】【韻會】【正韻】□博慢切，音半。【說文】馬縶也。【玉篇】羈絆也。【增韻】繫足曰絆，絡首曰羈。【前漢班固敘傳】今吾子已貫仁義之羈絆。　又【韻補】叶彼巷切。【揚雄交州牧箴】爰自開闢，不羈不絆。周公攝祚，白雄是獻。　【廣韻】絆，同靽。

絇	【未集中】【糸字部】	絇	【廣韻】其俱切【集韻】【韻會】【正韻】權俱切，□音劬。【說文】纑繩絇也。【玉篇】履頭飾也。【周禮天官屨人註】舄屨有絇有繶有純者，飾也。【儀禮士冠禮】靑絇繶純。【註】絇之言拘也。以爲行戒，狀如刀衣，鼻在屨頭。【爾雅釋器】絇謂之救。【註】救絲以爲絇。或曰亦罥名。【疏】絇，屨頭飾。亦罥罟之別名也。　又【廣韻】九遇切【集韻】俱遇切，□音屨。義同。

絍	【未集中】【糸字部】	絍	【集韻】如林切，音壬。【說文】紝或从任作絍。詳紝字註。

絎	【未集中】【糸字部】	絎	【廣韻】下更切，行去聲。【博雅】緣也。【玉篇】縫紩也。【廣韻】刺縫。

絏	【未集中】【糸字部】	絏	【廣韻】【集韻】□同紲。【正韻】紲或作絏。【玉篇】繫也。【小爾雅】摎而紾之爲絏。【五經文字】絏本从世，緣廟諱偏傍，今經典共準式例變。【左傳僖二十六年】臣負羇絏。【註】絏，馬韁。【說文】引《左傳》作紲。【論語】雖在縲絏之中。【何晏註】絏，攣也。　又【集韻】以制切，音曳。袣亦作絏。

結	【未集中】【糸字部】	結	【廣韻】【正韻】古屑切【集韻】【韻會】吉屑切，□音拮。【說文】締也。【易繫辭】上古結繩而治。【詩檜風】我心蘊結兮。又【曹風】心如結兮。【疏】如物之裹結。【禮曲禮】德車結旌。【註】結，謂收斂之也。【疏】結，纏其旒著於竿也。【前漢五行志】衣有襘，帶有結。【註】結，締結之結也。　又【博雅】曲也。　又【玉篇】要也。　又【集韻】胡計切，音系。【前漢張釋之傳】跪而結之。【註】師古曰：結，讀曰係。　又【集韻】激質切，音吉。義同。　又【集韻】吉詣切，音計。【前漢陸賈傳】尉佗魁結箕踞。【註】師古曰：結，讀曰髻。

絑	【未集中】【糸字部】	絑	【廣韻】章俱切【集韻】鍾輸切，□音朱。【說文】純赤也。引《虞書》丹朱如此。○按《薛季宣書古文訓》丹朱作丹絑。　又【類篇】一曰赤色繒。　又【集韻】追輸切，音株。義同。

絒	【未集中】【糸字部】	絒	【玉篇】音酬。紈也。

□	【卯集下】【方字部】	□	【集韻】衣檢切，音奄。覆車罔。　又益涉切，音魘。手網也。【博雅】罼□□率也。　又憶笈切，音□。又乙業切，音壓。又又業切，音□。義□同。

絓	【未集中】【糸字部】	絓	【廣韻】苦緺切【集韻】空緺切，□音咼。【說文】繭滓絓頭也。一曰以囊絮練也。【急就篇註】紬之尤麤者曰絓，繭滓所抽也。　又【集韻】公懷切，音乖。義同。　又【廣韻】【集韻】【韻會】□音畫。【正韻】古畫切。音卦。【玉篇】止也，有行礙也。【廣韻】絲結。【左傳桓三年】驂絓而止。【疏】驂馬在衡外，挽靷每絓於木，曲頸不當衡故也。又【成二年】驂絓于木而止。【註】驂馬絓也。　又【前漢班固敘傳】不絓聖人之罔。【註】師古曰：絓，讀與挂同。　又【楚辭涉江】心結絓而不解。【註】絓，懸也。

絕	【未集中】【糸字部】	絕	〔古文〕□□【廣韻】【集韻】情雪切【韻會】徂雪切，□音截。【說文】斷絲。从糸从刀从卪，象不連體絕二絲。【廣韻】絕作絕，非。【博雅】斷也。【玉篇】滅也。【書甘誓】天用勦絕其命。　又【詩小雅】終踰絕險。【箋】踰度陷絕之險。　又【禮月令】振乏絕。【疏】不續曰絕。　又【周禮春官大祝】辨九祭，七曰絕祭。【註】絕肺以祭，謂之絕祭。　又【爾雅釋木】正絕流曰亂。【註】直橫流也。【史記天官書】絕漢抵營室。【註】索隱曰：絕，度也。【荀子勸學篇】假舟檝者，非能水也，而絕江河。【註】絕，過也。　又【屈原離騷】萎絕其何傷兮。【註】絕，落也。　又【集韻】租悅切，音茁。義同。　又【韻補】叶此芮切。【司馬相如哀二世賦】以絕叶勢。

絖	【未集中】【糸字部】	絖	【集韻】苦謗切，音曠。【說文】纊或从光作絖。【禮雜記註】絖爲繭。【釋文】絖，又作纊。【莊子逍遙遊】世世以洴澼絖爲事。【音義】絮細者謂之絖。　又【玉篇】絖，八十縷也。

絙	【未集中】【糸字部】	絙	【廣韻】【集韻】【韻會】□胡官切，音桓。【說文】緩也。○按《說文》作□，从□。□隷變作亘，須緣切。緪从□，□从舟，隷省舟作月。故書□爲恆，□亦爲亙。緪或省从亙。亙，居鄧切。絙與絚gēng字體音義各別。今俗絚皆作絙。非。緪字原从糹从□作。

絚	【未集中】【糸字部】	絚	【廣韻】古恒切【集韻】居曾切【正韻】居登切，□音□。緪或省作絚。○按俗譌作絙。詳上絙註。　又古鄧切，音亙。【楚辭九歌】緪瑟兮交鼓。【註】緪，急張絃也。一作絚。又【招魂】姱容修態，絚洞房些。【註】絚，竟也。一作緪。　又【後漢班固傳】北彌明光而絚長樂。○按絚，《文選》作亙。善註：亙與絚古字通。

絛	【未集中】【糸字部】	絛	【廣韻】土刀切【集韻】【正韻】他刀切，□音韜。【說文】扁緒也。【玉篇】纓飾也。【廣韻】編絲繩也。【急就篇註】絛，一名偏諸，織絲縷爲之，所以懸係承塵戸，因爲飾也。【禮內則疏】組紃俱爲絛。　又與條通。【周禮春官巾車】革路龍勒，條纓五就。【註】革路，挽之以革也。條，讀爲絛。其樊及纓，皆以絛絲飾之。　【類篇】絛，或从舀作韜。

絜	【未集中】【糸字部】	絜	【廣韻】【正韻】古屑切【集韻】【韻會】吉屑切，□音結。【說文】麻一耑也。　又【博雅】靜也。【玉篇】淸也。【廣韻】經典潔用絜。【易說卦】齊也者，言萬物之絜齊也。○按絜，朱子本義作潔。【詩小雅】絜爾牛羊。【禮經解】絜靜精微易敎也。【左傳桓六年】絜粢豐盛。　又【廣韻】【正韻】胡結切【集韻】【韻會】奚結切，□音擷。【禮大學】是以君子有絜矩之道也。【註】絜，猶結也，挈也。【朱子章句】絜，度也。【莊子人閒世】見櫟社樹，其大蔽牛，絜之百圍。【音義】絜，約束也。　又【爾雅釋水】絜，九河之一。【註】水多約絜也。　又【集韻】顯結切，音肸。義同。又【集韻】詰計切，音契。提也。　又【集韻】訖黠切，音戛。挈或作絜，也。考證：〔按絜，朱子本意作潔。〕　謹照原書朱子本意改朱子本義。 

絝	【未集中】【糸字部】	絝	【廣韻】【集韻】【正韻】□苦故切，音庫。【說文】脛衣也。【史記趙世家】夫人置兒絝中。又【司馬相如傳】絝白虎。【註】絝，古袴字。【前漢景十三王傳】短衣，大絝，長劒。【後漢廉范傳】平生無襦，今五絝。【淮南子原道訓】短綣不絝。【集韻】或作袴。　又【玉篇】古文綯字。

絞	【未集中】【糸字部】	絞	【廣韻】【正韻】古巧切【集韻】吉巧切，□音狡。【說文】縊也。【玉篇】繞也。【廣韻】縛也。【左傳哀三年】若其有罪，絞縊以戮。【註】絞，所以縊人物。　又【論語】直而無禮則絞。【何晏註】絞，絞剌也。【疏】絞，剌人之非也。　又國名。【左傳桓十一年】鄭人軍于蒲騷。將與隨、絞、州、蓼伐楚師。【註】絞，國名。　又姓。【廣韻】出《何氏姓苑》。　又【集韻】【韻會】□何交切，音爻。【禮玉藻】絞衣以裼之。【註】絞，蒼黃之色也。　又【禮喪大記】小斂布絞。【註】絞，旣斂所用束堅之者也。【釋名】已衣所以束之曰絞。絞，交也，交結之也。　又【集韻】居效切，音敎。繒黑黃色。

絟	【未集中】【糸字部】	絟	【廣韻】此緣切【正韻】且緣切，□音銓。【說文】細布。【玉篇】葛也。　又【廣韻】七絕切【集韻】促絕切，□音卽。義同。

□	【未集上】【竹字部】	□	【集韻】徐醉切，音遂。籧篨也。同。

絠	【未集中】【糸字部】	絠	【廣韻】古亥切【集韻】已亥切，□音改。【說文】彈彄也。【廣韻】解繩。【類篇】一曰冠卷。

絡	【未集中】【糸字部】	絡	【廣韻】盧各切【集韻】【正韻】歷各切，□音洛。【說文】絮也。一曰麻未漚也。【急就篇註】絡卽今之生也。一曰今之綿紬是也。　又【史記扁鵲傳】中經維絡。【註】十二經脈，十二絡脈。　又【前漢揚雄傳】緜絡天地。【註】謂包絡之也。　又【楚辭招】鄭綿絡些。【註】絡，縛也。　又【班固西都賦】籠山絡野。【註】絡，繞也。　又【班固東都賦】衍地絡。【註】絡，網也。　又【揚子方言】繘或謂之絡。　又【揚子方言】絡謂之格。【註】所以轉篗車也。　【廣韻】又姓。　又【集韻】克各切，音恪。義同。　又【韻補】叶魯故切。【楚辭招】秦篝齊纓，鄭綿絡些。

絢	【未集中】【糸字部】	絢	【廣韻】許縣切【集韻】翾縣切【正韻】翾眩切，□音眴。【儀禮聘禮】問諸侯，朱綠繅八寸，皆□纁繫，長尺絢組。【註】采成文曰絢繫，無事則以繫玉，因以爲飾。【論語】素以爲絢兮。【何晏註】絢，文貌。　又【顏延之赭白馬賦】絢練□絕。【註】疾貌。　又【集韻】熒絹切，音炫。義同。　又【集韻】松倫切，音旬。【類篇】紃，或作絢。詳紃字註。　又【韻補】叶須閏切。【潘岳夏侯常侍誄】如彼隨和，發彩流潤，如彼綿繢，列素點絢。

絨	【未集中】【糸字部】	絨	【廣韻】如融切【集韻】而融切【正韻】而中切，□音戎。【玉篇】細布也。【廣韻】同狨。

絩	【未集中】【糸字部】	絩	【廣韻】【集韻】□他弔切，音糶。【說文】綺絲之數也。【漢律曰】綺絲數謂之絩，布謂之總，綬組謂之首。　又【集韻】【韻會】【正韻】□直紹切，音肇。義同。　又【集韻】徒了切，音窕。【類篇】繒長貌。　又【集韻】杜皓切，音道。【類篇】五色縷。

絪	【未集中】【糸字部】	絪	【廣韻】於眞切【集韻】【韻會】【正韻】伊眞切，□音因。【玉篇】絪縕，元氣也。【易繫辭】天地絪縕，萬物化醇。【釋文】絪縕，本亦作氤氳。　又【前漢霍光傳】加畫繡絪。【註】如淳曰：絪，亦茵也。　又【廣韻】絪縕，麻枲。

□	【午集下】【穴字部】	□	【篇海類編】與竊同。

絫	【未集中】【糸字部】	絫	【廣韻】力委切【集韻】魯水切，□音壘。【說文】增也。十黍之重也。【前漢律歷志】權輕重者，不失黍絫。【註】應劭曰：十黍爲絫，十絫爲銖。又【吳王濞傳】脅肩絫足。【註】師古曰：絫，古累字。　又【集韻】盧戈切，音螺。義同。　又【集韻】倫追切，音欙。與纍同。

絬	【未集中】【糸字部】	絬	【廣韻】私列切，音薛。【說文】《論語》曰：絬裘長，短右袂。○按今本《論語》作褻。　又【玉篇】堅也。

</div>
    <div class="pagination">
<a href="康熙字典_page92.html">上一页</a><span>...</span><a href="康熙字典_page88.html">88</a><a href="康熙字典_page89.html">89</a><a href="康熙字典_page90.html">90</a><a href="康熙字典_page91.html">91</a><a href="康熙字典_page92.html">92</a><span class="current-page">93</span><a href="康熙字典_page94.html">94</a><a href="康熙字典_page95.html">95</a><a href="康熙字典_page96.html">96</a><a href="康熙字典_page97.html">97</a><a href="康熙字典_page98.html">98</a><span>...</span><a href="康熙字典_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
