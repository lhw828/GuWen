<!DOCTYPE html>
<html>
<head>
    <meta charset="UTF-8">
    <title>康熙字典 - 第 268 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 268 页/共 976 页</h1>
    <div class="content">駥	【亥集上】【馬字部】	駥	【唐韻】如融切【集韻】【韻會】而融切【正韻】而中切，□音戎。【玉篇】馬八尺也，雄也。【爾雅釋畜】絕有力駥。　又【廣韻】息弓切，音嵩。細毛。

飫	【戌集下】【食字部】	飫	〔古文〕秗【廣韻】依倨切【集韻】【韻會】【正韻】依據切，□音淤。【玉篇】食多也。【廣韻】飽也，饜也。　又【說文】燕食也。本作□。【詩小雅】儐爾籩豆，飮酒之飫。【毛傳】儐，□。飫，私也。不脫屨升堂謂之飫。【鄭箋】私者，圖非常之事。若議大疑於堂，則有飫禮焉。【朱傳】飫，饜也。　又【周語】王公立飫，則有房烝，王公諸侯之有飫也，將以講事成章，建大德，昭大物也，故立成禮，烝而已。又武王克殷，作飫歌。【韋昭曰】立謂立行禮不坐也。立曰飫，坐曰晏。歌辭，互見支字註。　又【廣韻】賜也。【左傳襄二十六年】將賞爲之加膳，加膳則飫賜。　又【尚書序】逸書有□飫篇名。【傳】□，勞。飫，賜也。　【集韻】或作饇□。考證：〔【周語】王公立飫，則有房丞〕　謹照原文房丞改房烝。 

	【丑集上】【口字部】		【集韻】乃結切，音涅。【博雅】怒也。一曰訶也。或作□。

飴	【戌集下】【食字部】	飴	〔古文〕【唐韻】與之切【集韻】【韻會】盈之切【正韻】延知切，□音移。【玉篇】餳也。【六書故】以米糵煎秫爲目飴也。【釋名】飴小弱于餳，形怡怡然也。【本草】膠飴乾枯者曰餳。【詩大雅】堇荼如飴。　又【周禮天官鹽人】王之膳羞共飴鹽。【註】飴鹽，鹽之恬者，今戎鹽有焉。【疏】卽石鹽是也。　又通作□。【晉書石崇傳】王愷以□澳釜。　又【集韻】【韻會】□祥吏切，音寺。本作飤。【晉書王薈傳】以私米作饘粥以飴餓者。　【集韻】亦作□粠。籀文作□。

飻	【戌集下】【食字部】	飻	【說文】餮本字。貪食也。　又【集韻】他典切，音腆。又徒典切，音殄。義□同。

驧	【亥集上】【馬字部】	驧	【廣韻】【集韻】□渠竹切，音鞠。【廣韻】馬跳躍也。　又【五音集韻】居六切，音菊。馬曲脊也。　【集韻】或作□。

驯	【亥集上】【馬字部】	馴	【唐韻】詳遵切【集韻】【韻會】松倫切【正韻】詳倫切，□音旬。【說文】馬順也。【玉篇】從也，善也。【莊子馬蹄篇註】與物無害，故物馴也。【陸德明音義】馴，以遵反，或音純。　又凡以漸而至曰馴。【易坤卦】馴至其道至堅冰也。　又擾也，從也。【史記五帝紀】其文不雅馴，薦紳先生難言之。　又【集韻】殊倫切，音純。又兪倫切，音勻。義□同。　又【集韻】【韻會】□吁運切，音訓。【史記漢文本紀】列侯亦無由敎馴其民。【正義】馴，古訓字。

骈	【亥集上】【馬字部】	駢	【正字通】俗騈字。

	【子集中】【人字部】		【正字通】籀文仿字。

骢	【亥集上】【馬字部】	驄	【唐韻】【正韻】倉紅切【集韻】麤叢切，□音聰。【說文】馬靑白雜毛也。【六書故】馬□靑色。一名荏鐵。【後漢桓典傳】常乗驄馬，京師爲之語曰：行行且止，避驄馬御史。　本作□。

髈	【亥集上】【骨字部】	髈	【廣韻】匹朗切【集韻】普朗切，□滂上聲。髀，吳人云髈。【玉篇】股也，脅也。　又【廣韻】步光切【集韻】蒲光切，□音旁。與膀同。膀胱。

髑	【亥集上】【骨字部】	髑	【唐韻】【集韻】【韻會】徒谷切【正韻】杜谷切，□音獨。【說文】髑髏，項也。詳髏字註。【廣韻】同。

髓	【亥集上】【骨字部】	髓	【集韻】同□。【釋名】髓，遺也，遺，〈氵匱〉也。【前漢禮樂志】浹肌膚而臧骨髓。

駭	【亥集上】【馬字部】	駭	【唐韻】侯楷切【集韻】【韻會】【正韻】下楷切，□音蟹。【玉篇】驚起也。【公羊傳哀六年】諸大夫見之，皆色然而駭。【莊子大宗師】且彼有駭形而無損心。【註】以變化爲形之駭動耳，故不以死生損累其心。　又【集韻】與駴同。【周禮夏官大司馬】鼓皆駴。【釋文】駴本亦作駭。【王粲英雄記】整兵駭鼓。　又散也。【陸機詩】三后始基，世武丕承，協風旁駭，天晷仰澄。【註】言和風遠馳四方也。　又水名。【書禹貢】九河旣道。【傳】九河，一曰徒駭。【疏】禹疏九河以徒衆起，故云徒駭。　又人名。【春秋隱二年】無駭帥師入極。　又叶許己切，音喜。【吳子治兵篇】戢其耳目，無令驚駭。習其馳逐，閑其進止。【韓愈鄆州谿堂詩】淺有蒲蓮，深有葭葦。公以燕賔，其鼓駭駭。　又叶于支切，音怡。【韓愈瀧吏詩】官今行自到，那遽妄問爲。不虞卒見困，汗出愧且駭。○按古音駭讀作矣，轉怡聲。　又叶喜語切，音許。【陸機凌霄賦】因扶桑而東顧兮，天傾光之可駭。惑坤輿之茫茫兮，心蒙蔽而無緒。【註】緒，上聲。　又叶許計切，音戲。【蘇轍黃樓賦】舞魚龍於隍壑，閱帆檣於睥睨。方飄風之迅發，震鼙鼓之驚駭。考證：〔【陸機詩】三后始基，世武不承。〕　謹照原文不承改丕承。 

駿	【亥集上】【馬字部】	駿	【唐韻】子峻切【集韻】【韻會】【正韻】祖峻切，□音俊。【玉篇】馬之美稱。【博物志】周穆公欲驅八駿周行天下。又與俊同。英儁也。【史記屈原傳】誹駿疑桀。　又大也。【詩商頌】爲下國駿厖。【傳】駿，大也。　又與峻通。【詩大雅】崧高維嶽，駿極于天。　又【爾雅釋詁】速也。【疏】駿者，猶迅也。【詩周頌】駿發爾私。【鄭箋】駿，疾也。【朱傳】駿，大也。使之大發其私田也。　又駿狼，山名。【淮南子天文訓】日冬至駿狼之山。一本作峻。又【集韻】【韻會】【正韻】□須閏切，音峻。義同。

	【未集上】【竹字部】		【集韻】七接切，音妾。竹器。　又【集韻】卽陟切，音接。竹翣。　又【廣韻】山洽切，音歃。與箑同。【韓愈納涼聯句】長倦還捉。

騠	【亥集上】【馬字部】	騠	【廣韻】杜奚切【集韻】【韻會】田黎切【正韻】杜兮切，□音題。【玉篇】駃騠，良馬。【孟康曰】駿馬生七日而超其母。詳駃字註。　又【廣韻】丁奚切【集韻】都奚切，□音低。義同。　又騠兹，地名，在琅邪。漢騠兹侯稽谷姑。

驘	【亥集上】【馬字部】	驘	【廣韻】落戈切【集韻】【韻會】盧戈切，□卵平聲。【說文】驢父馬母。【正字通】驘似驢而健，驢力在髀，驘力在腰，乗者隨其力進退之。又【楚辭九歎】同駑驘與椉駔兮。【前漢霍去病傳】單于遂乗六驘，壯騎數百，直潰漢國。　【玉篇】亦作。【六書正譌】俗作騾。【正字通】本从□，字彙省从□，非。考證：〔【前漢霍去病傳】單于遂乗六驘，牡騎數百，直潰漢國。〕　謹照原文牡騎改壯騎。 

	【補遺】【子集】【乙字部】		【字彙補】都寒切，音丹。太上作，見《亳州老君□》。又其鳩切，音求。義同。

骀	【亥集上】【馬字部】	駘	【唐韻】徒哀切【集韻】【韻會】【正韻】堂來切，□音臺。【玉篇】駑馬銜脫也。【崔寔政論】馬駘其銜。　又駘蕩，曠遠也。　又地名。【左傳昭九年】魏駘芮岐畢吾西土也。【註】駘在始平武功縣。又【哀六年】遷孺子於駘。【註】駘，齊邑。【釋文】他才反。又徒來反。　又神名。【韻會】金天氏子曰晞，生允格臺駘。又人名。【莊子德充符】魯有兀者王駘。　又【五音集韻】土來切，音胎。義同。　又【廣韻】徒亥切【集韻】【正韻】蕩亥切，□音待。【玉篇】駘蕩，廣大意。　又【正字通】春色舒放曰駘蕩。　又【廣韻】疲也，鈍也。　又【類篇】駘騱，馬不進也。　又【莊子德充符】衞有惡人焉，曰哀駘它。【音義】駘音殆。李云：哀駘，醜貌。它，其名也。　又與跆同。【史記天官書】兵相駘籍。【前漢書】作跆。考證：〔【左傳昭九年】駘芮岐畢。〕　謹照原文駘上增魏字。〔【哀六年】遷儒子於駘。〕　謹照原文儒子改孺子。 

骜	【亥集上】【馬字部】	驁	【集韻】【韻會】【正韻】□牛刀切，音敖。【廣韻】駿馬。　又馬驕不馴也。【莊子外物篇】老萊子謂仲尼曰：夫不忍一世之傷而驁萬世之患，抑固窶邪。忘其略弗及邪。【註】不云驁然不顧貽萬世之患，但云驁萬世之患，古文省字法也。又【前漢竇嬰傳】諸公稍自引而怠驁。　又驁夏，樂章名。【周禮春官鍾師】凡樂事，以鐘鼓奏九夏，王夏、肆夏、昭夏、納夏、章夏、齊夏、族夏、祴夏、驁夏。【集韻】或作驁。　又【集韻】【正韻】魚到切【韻會】疑到切，□音傲。義同。　又【集韻】牛召切，音鏊。驕驁，馬行貌。

骞	【亥集上】【馬字部】	騫	【廣韻】丘乾切【集韻】【韻會】丘虔切【正韻】苦堅切，□音愆。【說文】馬腹縶也。【徐曰】馬腹病。　又虧也。【詩小雅】如南山之壽，不騫不崩。【前漢鼂錯傳】外無騫污之名。　又輕儇躁進貌。【柳宗元乞巧文】沓沓騫騫。　又姓。【風俗通】漢金城騫包。又唐有侍中騫味道。　又【五音集韻】怯建切，攐去聲。義同。　又【集韻】九件切，音蹇。駑也。○按鶱、騫二字音訓不同，以字書正之，鶱音掀，从鳥，註飛貌。騫音愆，从馬，註馬病。又虧也。文人相承，以騫爲掀舉之義，押人先韻，非也。

骟	【亥集上】【馬字部】	騸	【正字通】式戰切，音扇。割去勢也。【臞仙肘後經】騸馬，宦牛，羯羊，閹猪，鐓雞，善狗，淨貓。　又接樹曰騸樹。【月令廣義】有騸樹法。　一作扇。【五代史郭崇韜傳】謂繼岌曰：當盡去宦官，至於扇馬，亦不可騎。

骴	【亥集上】【骨字部】	骴	【廣韻】疾移切【集韻】【韻會】才支切【正韻】才資切，□音疵。【說文】鳥獸殘骨骴。骴，可惡也。【周禮秋官蜡氏】掌除骴。【註】謂死人骨也。骨之尚有肉者，及禽獸之骨，皆是。　又【說文】或从肉作胔。【禮月令】掩骼薶胔。【註】肉腐曰胔。【釋文】有骨曰胔。亦作骴。【集韻】或作髊。【韻會】或作。　又【廣韻】【集韻】【韻會】疾智切【正韻】恣四切，□音漬。又【集韻】將此切，音紫。又仕懈切，音砦。義□同。

骸	【亥集上】【骨字部】	骸	【唐韻】戸皆切【集韻】【韻會】【正韻】雄皆切，□音諧。【說文】脛骨也。【博雅】骨也。【左傳宣十五年】析骸以爨。【莊子逍遙遊】百骸九竅六藏，賅而存焉。又【德充符】直寓六骸。【釋文】手足首身也。　又【集韻】柯開切，音該。與胲同。【類篇】足大指毛也。

骹	【亥集上】【骨字部】	骹	【唐韻】口交切【集韻】【韻會】【正韻】丘交切，□音敲。【說文】脛也。【廣韻】脛骨近足細處。【周禮冬官考工記輪人】參分其股圍，去一以爲骹圍。【註】骹謂近牙者也。言骹以喻其細。　又【周禮冬官考工記弓人註】齊人名手足□爲骹。　又【爾雅釋畜】馬四骹皆白驓。【註】骹，膝下也。　又【揚子方言】骹謂之銎。【註】卽矛刃。【類篇】或作□。　又【集韻】居肴切，音交。又下巧切，音佼。又後敎切，音效。又口敎切，敲去聲。義□同。　又【集韻】虛交切，音哮。與髇同。鳴鏑也。考證：〔【周禮冬官考工記弓人註】齊人名手足掔爲骹。〕　謹照原文掔改□。 

	【巳集上】【水字部】		【字彙】徂郞切，音藏。沒也。

髒	【亥集上】【骨字部】	髒	【廣韻】【集韻】【韻會】子朗切【正韻】子黨切，□音駔。肮髒，體胖。　又【集韻】【韻會】【正韻】□則朗切，音葬。【後漢趙壹傳】抗髒倚門邊。【註】抗髒，婞直之貌。

駩	【亥集上】【馬字部】	駩	【廣韻】此緣切【集韻】【韻會】逡緣切【正韻】且緣切，□音詮。【玉篇】白馬黑脣。　又【集韻】從緣切，音全。義同。亦作騡。

	【巳集中】【火字部】		【篇海】音含。火也。

	【未集上】【竹字部】		【集韻】烏侯切，音甌。竹器。○按字本當作。

駬	【亥集上】【馬字部】	駬	【廣韻】而止切【集韻】【韻會】【正韻】忍止切，□音耳。【廣韻】騄駬，周穆王馬名。

騞	【亥集上】【馬字部】	騞	【集韻】【正韻】□霍虢切，音諕。【玉篇】行不止。　又解牛聲。【莊子養生主】奏刀騞然。【音義】騞，呼獲反。徐許臂反，向他亦反，又音麥。崔云：音近獲，聲大于砉也。　又【五音集韻】莫白切，音陌。又土益切，音剔。義□同。

	【丑集上】【口字部】		【五音集韻】陟隹切，音追。【玉篇】口滿貌。

	【巳集中】【火字部】		【集韻】思營切，音騂。【博雅】赤也。【類篇】作□。

騱	【亥集上】【馬字部】	騱	【集韻】堅奚切，音雞。【爾雅釋畜】前足皆白騱。　又【唐韻】胡雞切【集韻】【韻會】【正韻】弦雞切，□音奚。義同。　又【說文】驒騱，馬也。【前漢司馬相如傳】騊駼驒騱。　又通作奚。【前漢匈奴傳】奇畜則橐駝驒奚。【師古曰】驒奚，駏驉類。

	【巳集上】【水字部】		【集韻】弼角切，音雹。【玉篇】水激也。

骆	【亥集上】【馬字部】	駱	【唐韻】盧各切【集韻】【韻會】【正韻】歷各切，□音洛。【玉篇】白馬黑鬣。【詩小雅】嘽嘽駱馬。【禮明堂位】夏后氏駱馬黑鬣。　又國名。【史記南越王佗傳】佗以兵威邊，財物賂遺閩越西甌駱役屬焉。【註】漢書音義曰：駱，越也。索隱曰：姚氏按廣州記云：交阯有駱田，仰潮水上下，人食其田，名爲駱侯，諸縣自名爲駱將，後蜀王予將兵討駱侯，自稱爲安陽王。尉佗攻破安陽王，令二使典主交阯九眞二郡，卽甌駱也。　又縣名。【前漢地理志】定襄郡駱縣。　又姓，駱統，見【吳志】。　又與落通。【史記天官書】大荒駱歲，隂在巳。又【歷書】作大荒落。　又【字彙補】魯故切，與輅同。【史記秦本紀】非子爲周大駱是也。　又【字彙補】居詐切，音駕。【轉注古音】古駕輅皆同駱字，駱主車駕，故字可互用，猶甸之與椉也。　【玉篇】又作□。

验	【亥集上】【馬字部】	驗	【唐韻】【集韻】【韻會】□魚窆切，黏去聲。【玉篇】馬名也。　又證也，效也。【史記晉世家】獻公曰：何以爲驗。荀息對曰：使死者復生，生者不慙，爲之驗。　又考視也。【前漢楊惲傳】惲下廷尉，于定國考問，左驗明白。【註】左，證左也。言當時在其左右見此事者也。又【前漢平帝詔】其當驗者，卽驗問。【註】就其所居而問。　俗作騐驗，非。

骘	【亥集上】【馬字部】	騭	【廣韻】【集韻】【韻會】【正韻】□職日切，音質。【玉篇】牡馬也。【爾雅釋畜】牡曰騭。　又【六書統】乗馬登山也。从陟。陟，登也。【爾雅釋詁】騭，陞也。【註】方言曰：魯衞之閒曰□。　又定也。【書洪範】惟天隂騭下民。【傳】定也。【釋文】騭，之逸反。馬云升也。升猶舉也，舉猶生也。【正義】傳以騭卽質也。質訓爲成，成亦定義，故爲定也。　又【集韻】竹力切，音陟。義同。考證：〔【爾雅釋詁】騭，陞也。【註】方言曰：魯衞之閒曰陟馬。〕　謹按陟馬二字乃□字之譌。謹照原文陟馬二字改作□字。 

骭	【亥集上】【骨字部】	骭	【唐韻】古案切【集韻】【韻會】居案切，□音幹。【爾雅釋訓】骭瘍爲微。【註】骭，脚脛也。【說文】骸也。【廣韻】脅也。【甯戚飯牛歌】短布單衣適至骭。【九經韻覽】亦作幹。　又【集韻】下晏切，音□。又侯旰切，音翰。又下□切，音限。義□同。

魲	【亥集中】【魚字部】	魲	【篇海】音蘆。魚名。【正字通】俗鱸字，與馬部驢作馿同。

髅	【亥集上】【骨字部】	髏	【廣韻】落侯切【集韻】【韻會】郞侯切，□音樓。【說文】髑髏也。【博雅】□顱謂之髑髏。【莊子至樂篇】莊子之楚，見空髑髏。【集韻】或作。

駧	【亥集上】【馬字部】	駧	【唐韻】【集韻】□徒弄切，音洞。【玉篇】馬疾走。【說文】馳馬洞去也。　又動也。【易乾鑿度】駈駧元化。

駪	【亥集上】【馬字部】	駪	【唐韻】所臻切【集韻】【韻會】【正韻】疏臻切，□音莘。馬衆貌。【詩小雅】駪駪征夫。【傳】衆多貌。一作甡□。　又或作侁。【楚辭招魂】往來侁侁些。【註】侁侁，往來聲也。五臣云：衆貌。

駹	【亥集上】【馬字部】	駹	【唐韻】【集韻】【韻會】□莫江切，音厖。【玉篇】馬黑白毛也。【爾雅釋畜】面顙皆白惟駹。【前漢匈奴傳】圍高帝於白登，漢兵不得相救。匈奴騎，其西方盡白，東方盡駹，北方盡驪，南方盡騂。【註】駹，靑馬也。　又【周禮秋官犬人】用駹可也。【註】駹謂不純色也。【疏】謂雜色牲。　又國名。【史記西南夷傳】冉駹最大。【註】應劭讀龎。　又水名。【華陽國志】汶江道，濊水駹水出焉。

	【午集下】【穴字部】		【集韻】直律切，音术。鑿穴居也。　又【集韻】呼決切，音血。空貌。

	【巳集下】【犬字部】		【集韻】烏和切，音倭。【玉篇】本作猧。犬名。【集韻】小犬。　又【集韻】邕危切，音逶。猗，犬屬。

□	【未集上】【竹字部】	□	【集韻】臼許切，音巨。火炬也。【類篇】束葦燒苣。或从竹。

□	【午集下】【立字部】	□	【字彙補】同在。

</div>
    <div class="pagination">
<a href="康熙字典_page267.html">上一页</a><span>...</span><a href="康熙字典_page263.html">263</a><a href="康熙字典_page264.html">264</a><a href="康熙字典_page265.html">265</a><a href="康熙字典_page266.html">266</a><a href="康熙字典_page267.html">267</a><span class="current-page">268</span><a href="康熙字典_page269.html">269</a><a href="康熙字典_page270.html">270</a><a href="康熙字典_page271.html">271</a><a href="康熙字典_page272.html">272</a><a href="康熙字典_page273.html">273</a><span>...</span><a href="康熙字典_page269.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
