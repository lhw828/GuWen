<!DOCTYPE html>
<html>
<head>
    <meta charset="UTF-8">
    <title>康熙字典 - 第 399 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 399 页/共 976 页</h1>
    <div class="content">吳	【丑集上】【口字部】	吳	〔古文〕□□【唐韻】午胡切【集韻】【韻會】【正韻】訛胡切，□音吾。國名。【史記吳太伯世家】太伯之奔荆蠻，自號句吳。【註】宋衷曰：句吳，太伯始所居地名。【前漢地理志】會稽郡秦置，高帝六年爲荆國，十二年，更名吳。　亦縣名。【前漢地理志】會稽郡吳縣。　又【說文】郡也。【後漢郡國志】吳郡，順帝分會稽置。【韻會】吳郡、吳興、丹陽爲三吳。【正字通】水經以吳興、吳郡、會稽爲三吳。指掌圖以蘇、常、湖爲三吳，其說不同。又【齊語】西服沙西吳。【註】雍州之地。　又天吳，水神也。【郭璞山海經贊】八頭十尾，人面虎身。龍據兩川，威無不震。　又【說文】姓也。【廣韻】太伯之後，因以命氏。　又【方言】大也。【說文】大言也。【詩周頌】不吳不敖。【傳】吳，譁也。又【魯頌】不吳不揚。【說文註】大言故夨大口以出聲。今寫詩者，攺吳作，又音乎化切，其謬甚矣。【釋文】吳，舊如字。何承天云：从口下大，故魚之大口者名，胡化反，此音恐驚俗也。按《說文》《釋文》俱云吳作讀，非。而《玉篇》《廣韻》《集韻》《類篇》《韻會》諸書，吳字亦皆無去聲一音，惟正韻收吳入禡韻，詩朱註亦作去聲讀。未知孰是，存以備考。　又【集韻】元俱切，音愚。虞古作吳。註詳虍部七畫。【釋名】吳，虞也。太伯讓位而不就，歸封于此，虞其志也。　又與娛通。【詩周頌】不吳不敖。【疏】正義曰：人自娛樂，必讙譁爲聲。故以娛爲譁也。定本娛作吳。

咨	【丑集上】【口字部】	咨	【唐韻】卽夷切【集韻】津夷切，□音資。【說文】謀事曰咨。【爾雅釋詁】咨，謀也。【書舜典】咨十有二牧。【傳】咨亦謀也。【詩小雅】周爰咨諏。【周語】單子儉敬讓咨，以應成德。　又【爾雅釋詁】嗟咨，□也。【書堯典】帝曰：咨汝羲暨和。【傳】咨，嗟也。又【君牙】小民惟曰怨咨。　又【揚子方言】忸怩慙歰也，或謂之咨。　又【爾雅釋詁】咨，此也。【疏】咨與兹同。　又【集韻】資四切，音恣。歎聲。【易萃卦】齎咨涕洟。【註】齎咨，嗟歎之辭。【陸德明音義】咨音諮，又將利反。

咳	【丑集上】【口字部】	咳	〔古文〕孩【唐韻】戸來切【集韻】【正韻】何開切，□音頦。【說文】小兒笑也。【史記扁鵲傳】曾不可以告咳嬰之兒。【註】咳嬰，言嬰兒初知笑者。　又【禮內則】父執子之右手，咳而名之。【疏】謂以一手執子右手，一手承子之咳而名之。【集韻】或作□。　又【集韻】柯開切，音該。【史記倉公傳】受其脈書上下經，五色診奇咳術。【註】奇咳，言奇祕非常術也。【集解】奇音羈，咳音該。○按《前漢藝文志》有五音奇胲用兵二十六卷，《淮南子兵略訓》□德奇賌之數，《廣韻》作奇侅，亦作奇賅。咳胲賌侅賅五字皆通。　又與該同。【晏子外篇】頸尾咳於天地，然而漻漻不知六翮之所在。　又【玉篇】苦代切，音慨。【禮內則】不敢噦噫嚏咳。【釋文】咳，苦愛反。【莊子漁父篇】幸聞咳唾之音。【前漢宣元六王傳】大王誠賜咳唾。【正韻】謦欬，亦作咳。考證：〔【史記扁鵲傳】曾不可以告咳嬰之兒終日。〕　謹按終日二字屬下文，扁鵲仰天嘆曰爲義不連上句，謹省去。〔【史記倉公傳】受其脈書上下經，五色診奇咳。〕　謹按原文奇咳術三字連讀，術字不可省，謹於咳下增術字。〔【釋文】奇音羈，咳音該。〕　謹照原書釋文改集解。 

哂	【丑集上】【口字部】	哂	〔古文〕听【廣韻】式忍切【集韻】【韻會】【正韻】矢忍切，□音矧。【玉篇】笑也。【正韻】微笑。一曰大笑。【論語】夫子哂之。【集韻】本作弞。或作吲。○按《廣韻》弞哂分見，哂專訓笑，弞訓笑不壞顏，似微有別。《集韻》合爲一，非。

□	【未集中】【老字部】	□	【字彙補】俗考字。

哅	【丑集上】【口字部】	哅	【集韻】同。詳前字註。

哣	【丑集上】【口字部】	哣	【廣韻】俗字。本作咅。【集韻】或作。詳前咅字註。

眗	【午集中】【目字部】	眗	【廣韻】舉朱切【集韻】恭于切，□音拘。【玉篇】左右視也。與同。　又【集韻】匈于切，音吁。眗瞜，笑也。本作□。　又【集韻】墟侯切，音摳。【埤蒼】目深貌。或作瞘。

吃	【丑集上】【口字部】	吃	【唐韻】【集韻】【韻會】□居乙切，音訖。【說文】言蹇難也。【史記韓非傳】非爲人口吃，不能道說，而善著書。【前漢周昌傳】爲人口吃。【唐史拾遺】焦遂口吃，對客不出一言，醉後輒酬答如注射，時人目爲酒吃。　又與喫同。【新書耳庳篇】越王之窮，至乎吃山草。　又【集韻】欺訖切，音乞。吃吃，笑貌。

同	【丑集上】【口字部】	同	【唐韻】【正韻】徒紅切【集韻】【韻會】徒東切，□音桐。【說文】合會也。【玉篇】共也。【廣韻】①也。【易同人】天與火同人，君子以類族辨物。【書益稷】敷同日奏罔功。　又【廣韻】齊也。【書舜典】同律度量衡。【詩小雅】我馬旣同。　又聚也。【詩小雅】獸之所同。【傳】同猶聚也。　又和也。【禮禮運】是謂大同。【註】猶和也，平也。　又【周禮春官大司樂】六律六同。【註】六律合陽聲者，六同合隂聲者。又【典同】掌六律，六同之和。【註】律以竹，同以銅。言助陽宣氣，與之同也。　又【周禮春官大宗伯】時見曰會，殷見曰同。【詩小雅】赤芾金舄，會同有繹。　又【周禮地官小司徒井牧其田野註】司馬法曰：十成爲終，十終爲同，同方百里。【疏】謂之爲同者，取象震雷百里所聞同，故名百里爲同也。又爵名。【書顧命】上宗奉同瑁。【註】同，爵。瑁，圭也。　又州名。【廣韻】漢馮翊地有九龍泉，泉有九源，同爲一流，因以名之。【韻會】後魏以灃水攸同名州。　又【正韻】通也。【莊子在宥篇】聞廣成子在于空同之上。【註】呂吉甫曰：空同之上，無物而大通之處也。　又姓。【正字通】唐有同谷。　又【盧仝詩】仝不仝，異不異，是謂大仝而小異。　又通作童。【列子黃帝篇】狀與我童者，近而愛之。狀與我異者，疏而畏之。　又【釋文】徒貢切，音洞。與詷同。【禮祭統】鋪筵設同几，爲依神也。【註】同之言詷也。【疏】同之言詷也者，若單作同字，是齊同之同，非詷共之詷。若詷共之詷，則言旁作同。漢魏之時，字義如此，今則總爲一字。　又叶徒黃切，音唐。【□琳答客難】六合咸熙，九州來同。倒載干戈，放馬華陽。①字作北下□。考證：〔司馬法曰，成爲終，終十爲同。〕　謹照周禮註原文終十改十終。 

吮	【丑集上】【口字部】	吮	【唐韻】【韻會】【正韻】徂兗切【集韻】粗兗切，□音雋。【說文】敕也。【史記吳起傳】卒有病疽者，起爲吮之。　又【玉篇】食允切【廣韻】食尹切，□音盾。【廣韻】舐也。　又【集韻】豎兗切，音歂。義同。　又以轉切，音兗。嗍也。

吾	【丑集上】【口字部】	吾	〔古文〕□【唐韻】五乎切【集韻】【韻會】【正韻】訛胡切，□音梧。【說文】我自稱也。【爾雅釋詁】吾，我也。【左傳桓六年】我張吾三軍，而被吾甲兵。【楚辭九章註】朱子曰：此篇多以余吾□稱，詳其文意，余平而吾倨也。又【廣韻】御也。執金吾，官名。【前漢百官公卿表】中尉，秦官，武帝太初元年，更名執金吾。【註】師古曰：金吾，鳥名也，主辟不祥。天子出行，職主先導，以禦非常，故執此鳥之象以名官。又【後漢百官志】執金吾掌宮外戒司非常水火之事，月三繞行宮外，及主兵器。吾猶禦也。【註】應劭曰：執金革，以禦非常。　又【集韻】棒名。【古今注】金吾，車輻棒也。漢官執金吾，吾，止也，執金革禦非常也，以銅爲之，黃金塗兩末謂之金吾，御史大夫司隷校尉亦得執焉。○按顏應二說，及古今注凡三義，各不相同，今□存之。　又昆吾，國名。【詩商頌】昆吾夏桀。【箋】已姓。　又地名。【前漢揚雄傳】武帝廣開上林，南至宜春鼎湖，御宿昆吾。【註】晉灼曰：昆吾，地名，有亭。　又鍾吾，國名。漢爲司吾縣。【左傳昭二十七年】公子燭庸奔鍾吾。【前漢地理志】東海郡司吾縣。　又番吾，番音蒲，卽漢蒲吾縣。【史記蘇秦傳】秦甲渡河踰漳，據番吾。【註】徐廣曰：常山有蒲吾縣。正義曰：疑古番吾公邑也。　又余吾，蠡吾，朱吾，已吾，皆縣名。【前漢地理志】上黨郡余吾縣，涿郡蠡吾縣，日南郡朱吾縣。【後漢郡國志】□留郡已吾縣。　又伊吾，地名。【後漢西域傳】伊吾，舊膏腴之地。　又余吾，水名。【前漢匈奴傳】北橋余吾。【註】師古曰：於余吾水上作橋。　又【正字通】伊吾，除哦聲，亦作咿唔。　又姓。【廣韻】漢有廣陵令吾扈。又複姓。五氏，徐吾以鄕爲氏。鍾吾，昆吾以國爲氏。由吾，由余之後。又古有肩吾子，隱者。　又【正字通】借爲支吾。與枝梧通。　又【集韻】【類篇】□牛居切，音魚。【晉語】暇豫之吾吾。【註】吾讀如魚，吾吾，不敢自親之貌。　又山名。【史記河渠書】功無已時兮吾山平。【註】徐廣曰：東郡東阿有魚山，或者是乎。　又【廣韻】五加切【集韻】牛加切，□音牙。允吾，縣名。【前漢地理志】金城郡允吾縣。【註】應劭曰：允吾，音鈆牙。　又【讀書通】童通作吾。【管子海王篇】吾子食鹽二升少半。【註】吾子，謂小男小女也。【正字通】古本管子作童。

呈	【丑集上】【口字部】	呈	【唐韻】直貞切【集韻】馳貞切【韻會】馳成切，□音程。【說文】平也。从口□聲。　又【玉篇】解也。　又【廣韻】示也，見也。【正韻】露也。　又姓。【正字通】古今印藪有呈紳。　又與程通。【史記秦始皇紀】上至以衡石量書，日夜有呈，不中呈不得休息。　又【廣韻】【集韻】□直正切，音鄭。【廣韻】自媒衒。【唐書韋澳傳】恐無呈身御史。　又【集韻】丑郢切，音騁。與逞同，通也。一曰快也。【集韻】古作呈。註詳屮部四畫。　又【字彙補】古文狂字。註詳犬部四畫。　【郭氏正誤】呈，从王从口。與呈字異。呈字从□。

呟	【丑集上】【口字部】	呟	【集韻】古泫切，音畎。聲也。

	【丑集中】【土字部】		【集韻】渠巾切，音堇。土壁也。

周	【丑集上】【口字部】	周	〔古文〕□□【唐韻】職流切【集韻】【韻會】之由切，□音州。【廣韻】徧也。【易繫辭】知周乎萬物。　又至也。【書泰誓】雖有周親，不如仁人。【傳】周，至也。　又忠信也。【書太甲】自周有終。【傳】用忠信有終也。【詩小雅】行歸于周。【論語】君子周而不比。【註】忠信爲周，阿黨爲比。　又終也。【左傳昭二十年】以周事子。【註】周，猶終竟也。　又【說文】密也。【管子樞言篇】先王貴當貴周，周者不出于口，不見于色，一龍一蛇，一日五化，之謂周。【註】深密不測，故周也。　又曲也。【詩唐風】生于道周。【傳】周，曲也。　又【詩周南疏】周，代名，其地在岐山之陽，漢屬扶風美陽縣。　又【廣韻】備也。【前漢路溫舒傳】鍛錬而周內之。【註】晉灼曰：精熟周悉，致之法中也。　又【廣韻】周帀也。【前漢劉向傳】周回五里有餘。【韻會】俗作週，非。　又鳥名。【爾雅釋鳥】巂周。【疏】今謂之子規。又【韓非子說林篇】鳥有周周者，重首而屈尾，將欲飮于河則必顚，乃銜其羽而飮之。一作翢。　又不周，山名，在崑崙。【屈原離騷】路不周以左轉兮。　又風名。【白虎通】西北曰不周風。不周者，不交也，言隂氣未合化也。　又陽周，平周，定周，皆縣名。【前漢地理志】上郡陽周縣，西河郡平周縣，鬰林郡定周縣。　又姓。【廣韻】本自周平王子，別封汝川，人謂之周家，因氏焉。又魏獻帝次兄普氏，後攺爲周氏。又複姓，魏初徴士燉煌周生烈。　又與賙通。【論語】君子周急不繼富。【孟子】君之於氓也，固周之。　又叶市朱切，音殊。【季歷哀慕歌】梧桐萋萋，生于道周。宮榭徘徊，臺閣旣除。

呫	【丑集上】【口字部】	呫	【廣韻】【正韻】他叶切【集韻】【韻會】託協切，□音帖。【玉篇】嘗也，引穀梁傳莊二十七年，未嘗有呫血之盟。○按今本《穀梁傳》作歃血之盟。　又【正韻】小貌。【唐書王叔文傳】呫呫小人。　又【集韻】尺涉切，音謵義同。　又【史記魏其武安侯傳】乃效女兒呫囁耳語。【註】韋昭曰：呫囁，附耳小語聲也，呫音蚩輒反。　又【集韻】一曰多言。或作喢。　又【集韻】他兼切，音添。嘗也。　又【五音集韻】張甚切，音揕。義同。

呿	【丑集上】【口字部】	呿	【廣韻】丘伽切【集韻】去伽切，□音佉。【玉篇】張口貌。【集韻】啓口謂之呿。【莊子秋水篇】公孫龍口呿而不合。【呂氏春秋】君呿而不□。　又【玉篇】丘居切【集韻】丘於切，□音墟。又【集韻】丘據切，音去。本作，義□同。　又【廣韻】去劫切【集韻】乞業切，□音怯。【廣韻】臥聲。【集韻】臥息也。　又【集韻】又業切，音裛。口開貌。

咉	【丑集上】【口字部】	咉	【廣韻】烏郞切【集韻】於郞切，□音鴦。【廣韻】噟聲。【篇海】作□。　又【集韻】於良切，音央。義同。　又【左思魏都賦】泉流逬集而咉咽。【註】咉音央。咉咽，流不通也。　又【廣韻】烏朗切【集韻】倚朗切，□音坱。【唐韻】咉咉，咽悲也。

哈	【丑集上】【口字部】	哈	【廣韻】五合切【集韻】鄂合切，□音□。【玉篇】魚多貌。　又【集韻】魚口貌。　又【集韻】色洽切，音喢。【玉篇】以口歃飮。【淮南子氾論訓】嘗一哈水，而甘苦知矣。【集韻】本作歃。或作□。　又姓。【正字通】楊愼希姓有哈永森。　又【集韻】曷閤切，音合。與□同。或作，齧聲也。　又呼合切，音□。與欱同，大歠也。　又【集韻】【類篇】□葛合切，音閤。與□同，食也。　又託合切，音榻。義同。

瑅	【午集上】【玉字部】	瑅	【廣韻】杜奚切【集韻】【韻會】田黎切【正韻】杜兮切，□音題。【集韻】瑅瑭，玉名。或作珶。

哵	【丑集上】【口字部】	哵	【廣韻】博拔切【集韻】布拔切，□音八。【玉篇】哵，鳴也。【廣韻】哵哵，鳥聲。

君	【丑集上】【口字部】	君	〔古文〕□□【唐韻】舉云切【集韻】【韻會】拘云切，□音軍。【說文】尊也。从尹，發號，故从口。【白虎通】君者，羣也，羣下歸心也。【易師卦】大君有命。【書大禹謨】皇天眷命，奄有四海，爲天下君。　又凡有地者，皆曰君。【儀禮子夏傳】君，至尊也。【註】天子，諸侯，及卿大夫有地者皆曰君。【晉語】三世仕家君之。　又夫人亦稱君。【詩鄘風】我以爲君。【傳】君國小君。【箋】夫人對君稱小君。【論語】邦君之妻，邦人稱之曰君夫人。稱諸異邦曰寡小君，異邦人稱之亦曰君夫人。　又子稱父母曰君。【易家人】家人有嚴君焉，父母之謂也。又子孫稱先世皆曰君。【孔安國尚書序】先君孔子，生于周末。　又兄稱弟曰君。【杜牧爲弟墓誌】君諱顗。　又妾稱夫曰君。【禮內則】君已食徹焉。【註】此謂士大夫之妾也。【儀禮喪服】妾謂君。【註】妾謂夫爲君者，不得體之，加尊之也，雖士亦然。【疏】以妻得體之，得名爲夫，妾雖接見於夫，不得體敵，故加尊之，而名夫爲君。　又婦稱夫亦曰君。【古樂府】十七爲君婦。　又夫稱婦曰細君。【前漢東方朔傳】歸遺細君，又何仁也。　又上稱下亦曰君。【史記申屠嘉傳】上曰：君勿言吾私之。　又封號曰君。【史記商君傳】秦封之於商十五邑，號爲商君。　又婦人封號亦曰君。【史記外戚世家】尊皇太后母臧兒爲平原君。　又彼此通稱亦曰君。【史記司馬穰苴傳】百姓之命，皆懸於君。君謂莊賈也。又【張儀傳】舍人曰：臣非知君，知君乃蘇君。　又隱士就聘者曰徵君。【後漢逸民韓康傳】亭長以韓徵君當至。　又持節出使者曰使君。【後漢□恂傳】非敢脅使君。　又【諡法】慶賞□威曰君，從之成羣曰君。　又君子，成德之稱。【易乾卦】君子，終曰乾乾。【論語】不亦君子乎。【註】君子，成德之名。　又姓。【正字通】明有君助。　又叶姑員切，音涓。【劉向烈女傳】引過推讓，宣王悟焉。夙夜崇道，爲中興君。

含	【丑集上】【口字部】		【唐韻】【集韻】【韻會】【正韻】□胡男切，音涵。【說文】嗛也。【廣韻】銜也。【莊子馬蹄篇】含哺而熙。　又【禮月令】羞以含桃，先薦寢廟。【註】含桃，櫻桃也。【釋文】含，亦作函。一說鸎鳥所含，故亦名鸎桃。　又【正韻】包也，容也。【易坤卦】含弘光大，品物咸亨。又【文言】含萬物而化光。【書盤庚】惟爾含德。　又【後漢梁鴻詩】麥含含兮方秀。【註】含含，麥盛貌。　又【廣韻】【集韻】□胡紺切，涵去聲。【廣韻】本作琀。【集韻】通作唅。【禮檀弓】邾婁考公之喪，徐君使容居來弔含。【疏】含，以玉實口也。【春秋文五年】王使榮叔歸含。【註】珠玉曰含，含口實也。【周禮春官典瑞】共飯玉含玉贈玉。【註】含玉柱左右顚及在口中者。○按《禮檀弓》《釋文》：含，和闇反。《春秋》《周禮》《釋文》：含，戸暗反。《春秋》亦作唅。

哸	【丑集上】【口字部】	哸	【玉篇】素回切【集韻】蘇回切，□音毸。【玉篇】口哸也。【集韻】與嗺同。詳嗺字註。

□	【未集中】【耒字部】	□	【集韻】權俱切，音劬。耜也。　又椿俱切，音貙。義同。

□	【備考】【未集】【肉字部】	□	【篇海類篇】同□。

命	【丑集上】【口字部】	命	【唐韻】【集韻】【韻會】【正韻】□眉病切，鳴去聲。【説文】使也。【書堯典】乃命羲和。　又【玉篇】敎令也。【書大禹謨】文命敷于四海。【傳】言其外布文德敎命。【說命】王言惟作命。【易泰卦】自邑告命。【增韻】大曰命，小曰令。上出爲命，下稟爲令。　又【爾雅釋詁】命，告也。　又【易乾卦】各正性命。【疏】命者，人所稟受。【說卦】窮理盡性，以至于命。【註】命者，生之極。【左傳成十三年】民受天地之中以生，所謂命也，是以有動作禮義威儀之則，以定命也。【疏】命雖受之天地，短長有本，順理則壽考，逆理則夭折，是以有動作禮義威儀之法則，以定此命，言有法，則命之長短得定，無法，則夭折無恆也。　又【詩周頌】維天之命，於穆不已。【箋】命，猶道也。　又【詩周頌】夙夜基命宥密。【傳】命，信也。【疏】信順天命。　又【周禮春官大祝】作六辭，以通上下親疏遠近。一曰祠，二曰命。【論語】爲命裨諶草創之。【疏】命，謂政令盟會之辭也。　又【周禮春官大宗伯】典命。【註】命，謂遷秩羣臣之書。　又星名。【周禮春官大宗伯】司命。【註】文昌第四星。　又【周語】襄王賜晉惠公命。【註】命，瑞命。諸侯卽位，天子賜之命圭，以爲瑞節。　又【周語】襄王賜。晉文公命。【註】命，命服也。諸侯七命，冕服七章。　又【前漢張耳傳】嘗亡命遊外黃。【註】師古曰：命者，名也。脫名籍而逃亡。　又【前漢李陵傳】射命中。【註】師古曰：所指名處，卽中之也。　又【廣韻】計也。　又【廣韻】召也。　又叶眉辛切，音珉。【詩鄘風】乃如之人也，懷昏姻也，大無信也，不知命也。又【大雅】保右命之，自天申之。○按《朱子》皆叶彌幷反，幷在庚韻，難與眞韻相叶，疑應作彌賔反。　又叶漭去聲。【郭璞山海經不死國贊】有人爰處，員丘之上，赤泉駐年，神木養命。　又【禮大學】舉而不能先命也。【註】命讀爲慢，聲之誤也。【釋文】命音慢，武諫反。考證：〔【論語】爲命裨諶草創之。【註】命，謂政令盟會之辭也。〕　謹照原文註改疏。 

咡	【丑集上】【口字部】	咡	【廣韻】【集韻】【韻會】□仍吏切，音餌。【廣韻】口吻也。【禮曲禮】負劒，辟咡詔之。【註】辟咡詔之，謂傾頭與語也。口旁曰咡。【疏】管子弟子職云：食已，循咡覆手。謂弟子食訖，以手循覆於咡，故知是口旁也。【釋文】口耳之閒曰咡。又【少儀】有問焉，則辟咡而對。　又【集韻】人之切，音而。與同。詳後字註。

咇	【丑集上】【口字部】	咇	【廣韻】【集韻】□蒲結切，音蹩。【廣韻】口香。【玉篇】芳香也。　又【廣韻】語也。　又【廣韻】毘必切【集韻】簿必切，□音邲。亦芳香也。【司馬相如上林賦】晻薆咇茀。【註】師古曰：皆芳香意也。【釋文】咇，步必反。　又與苾通。【史記司馬相如傳】作晻曖苾勃。【字彙】咇與苾同。　又【廣韻】言不了。【集韻】言不明。　又【廣韻】與吡同，鳴咇咇也。　又【廣韻】鄙密切【集韻】逼密切，□音筆。【廣韻】咇多言。　又【集韻】壁吉切，音必。咇節，聲出貌。或作嗶。　又【集韻】毘至切，音鼻。咇咇，哀鳴也。曖字原从日从薆作。

咬	【丑集上】【口字部】	咬	【廣韻】古爻切【集韻】【韻會】【正韻】居肴切，□音交。【玉篇】鳥聲也。【嵆康贈秀才入軍詩】咬咬黃鳥。【集韻】通作膠。　又【廣韻】【集韻】【正韻】於交切【韻會】幺交切，□音。【廣韻】淫聲。【集韻】哇咬，淫聲。　又【莊子齊物論】宎者咬者。【註】咬，哀切聲。　又【集韻】吉巧切，音狡。聲也。又五巧切，音骲。與齩同，齧骨也。或作齧。　又許介切，音譮。風聲。

炍	【巳集中】【火字部】	炍	【集韻】普半切，音判。愌也。本作叛。

区	【子集下】【匸字部】	區	【唐韻】豈俱切【集韻】【韻會】虧于切【正韻】丘于切，□音驅。【說文】藏隱也。从品在匸中。品，衆也。【徐曰】凡言區者，皆有所藏也。【荀子大略篇】言之信者，在乎區蓋之閒。【註】區，藏物處。又【前漢揚雄傳】有田一廛，宅一區。【張敞傳】敞以耳目，發起賊主，名區處。【註】師古曰：區，謂居止之所也。又【韻會】區者，小室之名。【前漢胡建傳】穿北軍壘，以爲賈區。【註】師古曰：區者，小屋之名，若今小菴屋之類。故衞士之屋謂之區。又【論語】區以別矣。【朱註】區，猶類也。【韓愈別趙子詩】人心未嘗同，不可一理區。又【爾雅釋器】玉十謂之區。【郭註】雙玉曰瑴，五瑴爲區。又區區，小貌。【前漢楚元王傳】豈爲區區之禮哉。【註】師古曰：區區，謂小也。【禮樂志】河閒區區小國。又【集韻】【韻會】□祛尤切，音丘。域也。【增韻】分也，阜也。【韻會】曲禮，不嫌諱名，謂宇與禹，丘與區。禹宇二字，其音不別。丘之與區，今讀則異。然尋古語，其聲亦同。【陸士衡詩】普厥丘宇。又晉閣名所載若干區者，別爲丘字，則知丘之與區，其音不別。又【集韻】【韻會】【正韻】□烏侯切，音甌。量名。四豆爲區。【左傳昭三年】豆區釜鍾。又匿也。【左傳昭七年】楚文王作僕區之法。【註】僕，隱也。區，匿也。又姓。【韻會】古歐冶子之後。【王莽傳】中郞區博。又【集韻】居侯切，音鉤。同句。曲也。【韻會】句或作區。【禮記】區萌達。【註】屈生曰區。疏：鉤曲而生。

卜	【子集下】【卜字部】	卜	〔古文〕□【廣韻】【集韻】【韻會】【正韻】□博木切，音樸。【說文】灼剝龜也。象炙龜之形。一曰象龜兆之縱橫也。【周禮春官大卜註】問龜曰卜。【禮曲禮】龜爲卜，筴爲筮。【詩大雅】考卜維王，宅是鎬京，維龜正之。【春秋元命包】古司怪主卜。又【爾雅釋詁】卜，予也。【註】卜，賜予也。【疏】予卽與也。【詩小雅】君曰卜爾，萬壽無疆。又姓。【韻會】孔子弟子卜商。

卹	【子集下】【卩字部】	卹	【正韻】雪律切，音戌。與恤同。从卩。俗从阝，誤。憂也，愍也。又蘇骨切，音□。【禮曲禮】以策彗卹勿。【註】搔摩也。考證：〔【禮曲禮】以策慧卹勿。〕　謹照原文策慧改策彗。 

厘	【子集下】【厂字部】	厘	【篇海】直連切，音纏。市鄽也。俗作釐省，非。

原	【子集下】【厂字部】	原	〔古文〕□□□【唐韻】【集韻】【韻會】□愚袁切，音元。【說文】高平曰原，人所登。【爾雅釋地】大野曰平，廣平曰原。【周禮地官大司徒】辨其山林澤墳衍原隰之名物。【禮月令】孟夏，令野虞出行田原，爲天子勞農。又【前漢食貨志】農漁商賈四者，衣食之原。【董仲舒傳】道之大，原出於天。【司馬相如傳】爾陿游原。【註】孟康曰：原，本也。又【爾雅釋言】原，再也。【疏】重再也。【易比卦】原筮元永貞。【朱傳】必再筮，自審有元善長永正固之德。【禮文王世子】命膳宰曰：末有原。【註】末，勿也。謂所食之餘，不可再進也。【前漢禮樂志】以沛宮爲原廟。【註】師古曰：原，重也。言已立正廟，更重立也。又【韻會】推原也。【易繫辭】原始要終。【前漢薛宣傳】原心定罪。【註】師古曰：原，謂尋其本也。【管子戒篇】春出，原農事之不本者，謂之遊。【註】原，察也。又宥罪曰原。【晉書潘岳傳】會詔原之。又通作源。【前漢食貨志】猶塞川原爲潢洿也。【註】師古曰：原，謂水泉之本也。又姓。【廣韻】孔子弟子有原憲。【前漢趙廣漢傳】潁川大姓原褚。【註】原褚，二姓也。又州名。【韻會】漢高平縣，魏爲鎮州，又攺原州。又【韻補】叶虞雲切。【史記敘傳】懷王客死，蘭咎屈原。好諛信讒，楚幷于秦。

厢	【寅集下】【广字部】	廂	【唐韻】【正韻】息良切【集韻】【韻會】思將切，□音箱。【說文】廊也。【玉篇】東西序也。【史記周昌傳】呂后側耳於東廂聽。【註】殿東堂也。索隱曰：正寢之東西室，皆號曰廂，言似箱篋之形。　又通作箱。【儀禮公食大夫禮】公揖退于箱。

厧	【子集下】【厂字部】	厧	【唐韻】都年切【集韻】多年切，□音顚。【廣韻】顚塜。【集韻】塜也。本作□，省作厧。【玉篇】亦作顚。

厬	【子集下】【厂字部】	厬	【唐韻】居洧切【集韻】【韻會】矩鮪切【正韻】古委切，□音軌。【爾雅釋水】水醮曰厬。【註】謂水醮盡。【疏】凡水之盡，皆謂之厬。厬則竭涸之一名也。【韻會】一曰水厓枯土也。【禮韻舊註】泉側出，誤。

□	【未集中】【羽字部】	□	【字彙補】翳字之譌。

厲	【子集下】【厂字部】	厲	【唐韻】【集韻】【韻會】力制切【正韻】力霽切，□音例。【說文】旱石也。从厂，蠆省聲。【徐曰】旱石，麤悍石。【玉篇】磨石也。【詩大雅】取厲取鍛。又磨也。【左傳成十六年】秣馬厲兵。【荀子性惡篇】鈍金必將待礱厲然後利。又【說文】嚴也。【論語】聽其言也厲。又【廣韻】烈也，猛也。【禮表記】不厲而威。又【玉篇】危也。【易乾卦】厲无咎。又【爾雅釋詁】厲，作也。【註】穀梁傳曰：始厲樂矣。【疏】興作也。【方言】厲，□，爲也。甌越曰□，吳曰厲。又【玉篇】虐也。【孟子】厲民以自養也。又【玉篇】上也。【詩衞風】在彼淇厲。【韻會】岸危處曰厲。又【詩衞風】深則厲。【註】以衣涉水，由帶以上曰厲。又【周禮秋官司厲註】犯政爲惡曰厲。又【爾雅釋天】月在戌曰厲。又【韻會】醜惡也。【莊子天地篇】厲之人夜半生子，恐其似己。又【史記嚴安傳】民不夭厲。【註】厲，病也。又【前漢儒林傳】以厲賢才焉。【註】師古曰：厲，勸勉之也。又【息夫躬傳】鷹隼橫厲。【註】師古曰：厲，疾飛也。又【正韻】厲鬼。【左傳昭七年】子產曰：鬼有所歸，乃不爲厲。又【正韻】鞶厲，帶重也。【左傳桓二年】鞶厲斿纓。又姓。【廣韻】漢有魏郡太守厲溫。又【集韻】【正韻】□落蓋切，音賴。【前漢地理志】厲鄕，故厲國也。【註】師古曰：厲，讀曰賴。又【史記范雎傳】漆身爲厲。【註】厲，音賴。言以漆塗身，而生瘡爲病癩。又【韻會】力孽切【正韻】良薛切，□音列。【韻會】嚴也。一曰囊垂飾。【詩小雅】心之憂矣，如或結之。今兹之正，胡然厲矣。【左思蜀都賦】巴姬彈絃，漢女擊節。起西音於促柱，歌江上之□厲。【註】□厲，歌聲淸越也。考證：〔【易乾卦】厲旡咎。〕　謹照原文旡改无。 

厷	【子集下】【厶字部】	厷	【廣韻】【集韻】【韻會】□姑弘切。肱本字。【說文】臂上也。【前漢王莽傳】月□元股，考方法矩。日德元厷，考圜合規。【註】晉灼曰：厷，圜也。厷，古肱字。

呮	【丑集上】【口字部】	呮	【篇海】去致切，音跂。垂足坐也。

呁	【丑集上】【口字部】	呁	【廣韻】【集韻】□九峻切，音□。【玉篇】吐也。　又【廣韻】唁也。

叔	【子集下】【又字部】	叔	〔古文〕□□□【唐韻】【集韻】【韻會】【正韻】□式竹切，音菽。【說文】拾也。从又，尗聲。汝南謂收芋爲叔。【徐曰】收拾之也。【詩豳風】九月叔苴。【註】拾也。又【玉篇】伯叔也。【廣韻】季父也。【釋名】叔，少也。幼者稱也。又【爾雅釋親】婦謂夫之弟曰叔。又【玉篇】同尗，豆也。【前漢昭帝紀】得以叔粟當賦。【註】師古曰：叔，豆也。又姓。【韻會】魯公子叔弓之後。漢光武破虜將軍叔壽。又【集韻】或作□。【玉篇】俗作□。又【集韻】昌六切，與俶。同。【說文】善也。詩：令終有俶。

鈯	【戌集上】【金字部】	鈯	【廣韻】陀骨切【集韻】陀沒切，□音突。【博雅】鈍也。　又【廣韻】小刃也。　又與掘同。【荀子正論篇】鈯人之墓，抉人之口。

匸	【子集下】【匸字部】	匸	【唐韻】胡禮切【集韻】戸禮切，□奚上聲。【說文】衺徯有所挾藏也。从□有一覆之。【精薀】匚，受物之器也。匸，□物也。匸與匚形近似而意相反。

卅	【子集下】【十字部】	卅	【集韻】【韻會】悉盍切【正韻】悉合切，□音颯。【說文】三三十也。今作卅，十幷也。【廣韻】□直爲三十字。

卖	【酉集中】【貝字部】	賣	〔古文〕□【廣韻】【集韻】【韻會】【正韻】□莫懈切，音邁。【說文】作□。出物貨也。从出从買。【註】徐鍇曰：貨精，故出則買之也。【九經字樣】隷省作賣。【周禮天官小宰】聽賣買以質劑。又【地官司市】掌其賣儥之事。　又【集韻】莫駕切，音禡。【博雅】儥也。

</div>
    <div class="pagination">
<a href="康熙字典_page398.html">上一页</a><span>...</span><a href="康熙字典_page394.html">394</a><a href="康熙字典_page395.html">395</a><a href="康熙字典_page396.html">396</a><a href="康熙字典_page397.html">397</a><a href="康熙字典_page398.html">398</a><span class="current-page">399</span><a href="康熙字典_page400.html">400</a><a href="康熙字典_page401.html">401</a><a href="康熙字典_page402.html">402</a><a href="康熙字典_page403.html">403</a><a href="康熙字典_page404.html">404</a><span>...</span><a href="康熙字典_page400.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
