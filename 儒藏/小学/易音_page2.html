<!DOCTYPE html>
<html>
<head>
    <meta charset="UTF-8">
    <title>易音 - 第 2 页/共 3 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易音 - 第 2 页/共 3 页</h1>
    <div class="content">




　　易音卷一
　　钦定四库全书
　　易音卷二　　　　　　　昆山顾炎武撰
　　彖传
　　干　大哉乾元【二十二元】万物资始乃统天【一先】云行雨施品物流形【十五青】大明终始六位时成【十四清】时乗六龙以御天【见上】乾道变化各正性命【古音弥吝反见诗蝃蝀】保合太和乃利贞【十四清】首出庶物万国咸寕【十五青　按真谆臻不与耕清青相通然古人于耕清青韵中字往往读入真谆臻韵者当繇方音之不同未可以为据也诗三百五篇并无此音孔子传易于屯曰虽磐桓志行正也以贵下贱大得民也于观曰观国之光尚賔也观我生观民也观其生志未平也是平正皆从民字读矣于革曰天地革而四时成汤武革命顺乎天而应乎人于兑曰説以利贞是以顺乎天而应乎人于节曰天地节而四时成节以制度不伤财不害民于繋辞传曰若不宻则失臣臣不宻则失身几事不宻则害成是成贞皆从人民臣字读矣至屈宋亦多此音离騒以名从均读卜居以耕名生清楹从身读九辩以清平生声鸣征成从人读而秦汉之书亦时有之又如天渊二字古与真谆同韵者也而干彖传形成贞宁皆从天读文言正精情平皆从天读讼彖传成正皆从渊读大畜彖传正从贤天读又萃彖传临晋姤三象传正从命读今吴人读耕清青皆作真音以此知五方之音虽圣人有不能改者　此传以平去通为一韵】
　　坤　至哉坤元【二十二元】万物资生乃顺承天【一先】坤厚载物徳合无疆【十阳】含光大品物咸亨【古音许郎反考亨字易凡十二见并同后人混入十二庚韵】牝马地类行地无疆【见上】柔顺利贞君子攸行【户郎反】先迷失道后顺得常【十阳】西南得朋乃与类行【见上】东北防朋乃终有庆【古音羌见诗楚茨】安贞之吉应地无疆【见上】
　　屯　屯刚柔始交而难生【十二庚】动乎险中大亨贞【十四清】雷雨之动满盈【十四清】天造草昧宜建侯而不宁【十五青】防　防亨以亨行时中【一东】也匪我求童防童防求我志应【十六蒸四十七证二韵　广韵于陵于证二反本无可疑老子上礼为之而莫之应则攘臂而仍之与仍韵天之道不争而善胜不言而善应与胜韵而夫子传易于蒙于比于未济三用此字皆从中字为韵或亦出于方音不敢强为之解】也初筮告以刚中【见上】也再三渎渎则不告渎防【一东】也防以养正圣功【一东】也
　　需　刚健而不陷其义不困穷【一东】矣需有孚光亨贞吉位乎天位以正中【一东】也利涉大川往有功【一东】也讼　终凶讼不可成【十四清説见乾卦】也利见大人尚中正【十四清四十五劲二韵】也不利涉大川入于渊【一先】也【上文刚来而得中句不入韵吴棫韵补引刘攽云闗中以中为烝非】
　　比　比辅也下顺从【三钟】也原筮元永贞无咎以刚中【一东】也不宁方来上下应【十六蒸四十七证二韵説见防卦】也后夫凶其道穷【一东】也
　　小畜　健而巽刚中而志行【户郎反】乃亨【许郎反】宻云不雨尚往【三十六养】也自我西郊施未行【见上】也【此传以平上通为一韵】履　履柔履刚【十一唐】也说而应乎干是以履虎尾不咥人亨【许郎反】刚中正履帝位而不疚光明【古音弥郎反见诗鸡呜】也泰　泰小往大来吉亨则是天地交而万物通【一东】也上下交而其志同【一东】也
　　否　否之匪人不利君子贞大往小来则是天地不交而万物不通【一东】也上下不交而天下无邦【博工反】也大有　其徳刚健而文明【弥郎反】应乎天而时行【户郎反】是以元亨【许郎反】
　　谦　谦亨【许郎反】天道下济而光明【弥郎反】地道卑而上行【户郎反】
　　豫　天地以顺动故日月不过而四时不忒【二十五徳】圣人以顺动则刑罚清而民服【古音蒲北反见诗关雎】
　　蛊　蛊元亨而天下治【七之七志二韵】也利涉大川往有事【七志】也
　　临　大亨以正天之道【三十二晧】也至于八月有凶消不久【古音几考久字易传凡六见二音几四音韭当以音几为正説见诗旄丘】也
　　观　观天之神道而四时不忒【二十五徳】圣人以神道设教而天下服【蒲北反】矣
　　噬嗑　噬嗑而亨【许郎反】刚柔分动而明【弥郎反】雷电合而章【十阳】柔得中而上行【户郎反】
　　剥　剥剥也柔变刚【十一唐】也不利有攸往小人长【十阳三十六养二韵】也顺而止之观象【三十六养】也君子尚消息盈虚天行【户郎反】也【此传以平上通为一韵】
　　复　反复其道七日来复天行【户郎反】也利有攸往刚长【十阳三十六养二韵】也
　　大畜　刚上而尚贤能止健大正【十四清四十五劲二韵説见乾卦】也不家食吉养贤【一先】也利涉大川应乎天【一先】也颐　观颐观其所养【三十六养】也自求口实观其自养【见上】也
　　大过　刚过而中巽而説行【户郎反】利有攸往【三十六养】乃亨【许郎反　此传以平上通为一韵】
　　坎　维心亨乃以刚中【一东】也行有尚往有功【一东】也天险不可升【十六蒸】也地险山川丘陵【十六蒸】也
　　离　日月丽乎天百谷草木丽乎土【十姥】重明以丽乎正乃化成天下【音户】
　　咸　柔上而刚下【音户】二气感应以相与【八语】止而説男下女【八语】　天地感而万物化生【十二庚】圣人感人心而天下和平【十二庚】
　　恒　刚上而柔下【音户】雷风相与【八语】　天地之道恒久而不已【六止】也利有攸往终则有始【六止】也　四时变化而能久成【十四清】圣人乆于其道而天下化成【见上】遯　遯亨遯而亨【许郎反】也刚当位而应与时行【户郎反】也小利贞浸而长【十阳三十六养二韵】也
　　晋　明出地上【三十六养四十一漾二韵】顺而丽乎大明【弥郎反】柔进而上行【户郎反　此传以平去通为一韵】
　　家人　女正位乎内【十八队】男正位乎外【十四泰】　父父子子【六止】兄兄弟弟【十一荠】夫夫妇妇【古音房以反见诗氓】而家道正【四十五劲】正家而天下定【四十六径】矣
　　睽　二女同居其志不同行【户郎反】説而丽乎明【弥郎反】柔进而上行【见上】得中而应乎刚【十一唐】　天地睽而其事同【一东】也男女睽而其志通【一东】也
　　蹇　蹇利西南往得中【一东】也不利东北其道穷【一东】也利见大人往有功【一东】也当位贞吉以正邦【博工反】也解　解利西南往得众【一东一送二韵】也其来复吉乃得中【一东】也有攸往夙吉往有功【一东】也天地解而雷雨作【十九铎】雷雨作而百果草木皆甲坼【二十陌】
　　损　损损下益上【三十六养四十一漾二韵】其道上行【户郎反　此传以平去通为一韵】
　　益　益损上益下民説无疆【十阳】自上下下其道大光【十一唐】利有攸往中正有庆【音羌】利涉大川木道乃行【户郎反】益动而巽日进无疆【见上】天施地生其益无方【十阳】凡益之道与时偕行【见上】
　　夬　扬于王庭柔乘五刚【十一唐】也孚号有厉其危乃光【十一唐】也告自邑不利即戎所尚乃穷【一东】也利有攸往刚长乃终【一东】也
　　姤　姤遇也柔遇刚【十一唐】也勿用取女不可与长【十阳三十六养二韵】也天地相遇品物咸章【十阳】也刚遇中正天下大行【户郎反】也
　　萃　利见大人亨聚以正【四十五劲説见乾卦】也用大牲吉利有攸往顺天命【弥吝反】也
　　升　巽而顺刚中而应是以大亨【许郎反】用见大人勿恤有庆【音羌】也南征吉志行【户郎反】也
　　困　贞大人吉以刚中【一东】也有言不信尚口乃穷【一东】也
　　井　井养而不穷【一东】也改邑不改井乃以刚中【一东】也汔至亦未繘井未有功【一东】也羸其瓶是以凶【三钟】也
　　革　革【音棘】水火相息【二十四职】二女同居其志不相得【二十五徳】曰革【见上】　革而当【十一唐四十二宕二韵】其悔乃亡【十阳】天地革而四时成【十四清説见乾卦】汤武革命【弥吝反】顺乎天而应乎人【十七真　此传以平去通为一韵】
　　鼎　巽而耳目聪明【弥郎反】柔进而上行【户郎反】得中而应乎刚【十一唐】是以元亨【许郎反】
　　震　震来虩虩恐致福【方墨反】也笑言哑哑后有则【二十五徳】也
　　艮　时止则止时行则行【户郎反】动静不失其时其道光明【弥郎反】艮其止止其所【八语】也上下敌应不相与【八语】也
　　渐　进得位往有功【一东】也进以正可以正邦【博工反】也其位刚得中【一东】也止而巽动不穷【一东】也
　　归妹　征凶位不当【十一唐四十二宕二韵】也无攸利柔乗刚【十一唐】也
　　丰　日中则昃【二十四职】月盈则食【二十四职】天地盈虚与时消息【二十四职】而况于人【十七真】乎况于鬼神【十七真】乎
　　旅　旅小亨【许郎反】柔得中乎外而顺乎刚【十一唐】止而丽乎明【弥郎反】
　　巽　刚巽乎中正而志行【户郎反】柔皆顺乎刚【十一唐】兑　説以利贞【十四清説见乾卦】是以顺乎天而应乎人【十七真】涣　刚来而不穷【一东】柔得位乎外而上同【一东】王假有庙王乃在中【一东】也利涉大川乗木有功【一东】也节　节亨刚柔分而刚得中【一东】苦节不可贞其道穷【一东】也説以行险当位以节中正以通【一东】天地节而四时成【十四清説见乾卦】节以制度不伤财不害民【十七真】中孚　中孚柔在内而刚得中【一东】説而巽孚乃化邦【博工反】也豚鱼吉信及豚鱼【九鱼】也利涉大川乗木舟虚【九鱼】也
　　小过　小过小者过而亨【许郎反】也过以利贞与时行【户郎反】也
　　既济　既济亨小者亨【许郎反】也利贞刚柔正而位当【十一唐四十二宕二韵】也初吉柔得中【一东】也终止则乱其道穷【一东】也
　　未济　未济亨柔得中【一东】也小狐汔济未出中【见上】也濡其尾无攸利不续终【一东】也虽不当位刚柔应【十六蒸四十七证二韵説见防卦】也
　　象传
　　干　潜龙勿用阳在下【音户】也见龙在田徳施普【十姥】也终日干干反复道【三十二晧】也或跃在渊进无咎【四十四有】也飞龙在天大人造【三十二皓三十七号二韵】也亢龙有悔盈不可久【音韭説见临彖传】也用九天徳不可为首【四十四有】也
　　坤　履霜坚冰隂始凝【十六蒸】也驯致其道至坚冰【十六蒸】也六二之动直以方【十阳】也不习无不利地道光【十一唐】也含章可贞以时发【十月】也或从王事知光大【十四泰】也括囊无咎慎不害【十四泰】也黄裳元吉文在中【一东】也龙战于野其道穷【一东】也用六永贞以大终【一东】也【此传以去入通为一韵】
　　屯　虽磐桓志行正【十四清四十五劲二韵説见干彖传】也以贵下贱大得民【十七真】也六二之难乘刚【十一唐】也十年乃字反常【十阳】也即鹿无虞以从禽【二十一侵　广韵巨今反亦无可疑而夫子传易于屯于比于恒三用此字皆从穷中为韵恒之深艮之心亦同説见诗七月　宋吴棫韵补禽渠容切引焦氏易林履之夬吉日车攻田弋获禽宣王饮酒以告嘉功】也君子舍之往吝穷【一东】也求而往明【弥郎反】也屯其膏施未光【十一唐】也泣血涟如何可长【十阳三十六养二韵】也
　　防　利用刑人以正法【三十四乏】也子克家刚柔接【二十九叶】也勿用取女行不顺【二十二稕】也困防之吝独远实【五质　夫子传易四用此字于蹇于鼎皆合防与顺巽泰与愿乱为韵盖不可晓或古又有此音】也童防之吉顺以巽【二十六慁】也利用御冦上下顺【见上】也【此传以去入通为一韵】需　需于郊不犯难行【户郎反】也利用恒无咎未失常【十阳】也需于沙衍在中【一东】也虽小有言以吉终【一东】也需于泥灾在外【十四泰】也自我致冦敬慎不败【十七夬】也需于血顺以听【四十六径】也酒食贞吉以中正【四十五劲】也
　　讼　不永所事讼不可长【十阳三十六养二韵】也虽小有言其辩明【弥郎反】也不克讼归逋窜【释文徐音七外反后人误入二十九换韵】也自下讼上患至掇【十三末　转音都芮反】也食旧徳从上吉【五质】也复即命渝安贞不失【五质】也讼元吉以中正【四十五劲】也以讼受服亦不足敬【四十三映】也【此传以去入通为一韵】
　　师　师出以律失律凶【三钟】也在师中吉承天宠【二肿】也王三锡命懐万邦【博工反】也师或舆尸大无功【一东】也左次无咎未失常【十阳】也长子帅师以中行【户郎反】也弟子舆尸使不当【十一唐四十二宕二韵】也大君有命以正功【一东】也小人勿用必乱邦【博工反】也【此传以平上通为一韵】
　　比　比之初六有他吉【五质】也比之自内不自失【五质】也比之匪人不亦伤【十阳】乎外比于贤以从上【三十六养四十一漾二韵】也显比之吉位正中【一东】也舍逆取顺失前禽【二十一侵説见屯卦】也一人不诫上使中【见上】也比之无首无所终【一东】也【此传以平去通为一韵】
　　小畜　复自道其义吉【五质】也牵复在中亦不自失【五质】也夫妻反目不能正室【五质】也有孚惕出上合志【七志】也有孚挛如不独富【古音方二反见诗我行其野】也既雨既处徳积载【十九代】也君子征凶有所疑【七之】也【此传以平去入通为一韵】履　素履之往独行愿【二十五愿】也幽人贞吉中不自乱【二十九换】也眇能视不足以有明【弥郎反】也跛能履不足以与行【户郎反】也咥人之凶位不当【十一唐四十二宕二韵】也武人为于大君志刚【十一唐】也愬愬终吉志行【见上】也夬履贞厉位正当【见上】也元吉在上大有庆【音羌】也
　　泰　拔茅征吉志在外【十四泰】也包荒得尚于中行以光大【十四泰】也无往不复天地际【十三祭】也翩翩不富皆失实【五质説见蒙卦】也不戒以孚中心愿【二十五愿】也以祉元吉中以行愿【见上】也城复于隍其命乱【二十九换】也【此传以去入通为一韵】否　拔茅贞吉志在君【二十文】也大人否亨不乱羣【二十文】也包羞位不当【十一唐四十二宕二韵】也有命无咎志行【户郎反】也大人之吉位正当【见上】也否终则倾何可长【十阳三十六养二韵】也
　　同人　出门同人又谁咎【四十四有】也同人于宗吝道【三十二晧】也伏戎于莽敌刚【十一唐】也三嵗不兴安行【户郎反】也乘其墉义弗克【二十五徳】也其吉则困而反则【二十五徳】也同人之先以中直【二十四职】也大师相遇言相克【二十五徳】也同人于郊志未得【二十五徳】也
　　大有　大有初九无交害【十四泰】也大车以载积中不败【十七夬】也公用亨于天子小人害【见上】也匪其彭无咎明辨晢【十七薛　转音制　字从折从日陆徳明释文章舌反王廙作晣同音徐李之世反鄚本作遰云读如明星哲晢之晢陆本作逝虞作折】也厥孚交如信以发志【七志】也威如之吉易而无僃【六至】也大有上吉自天祐【古音以考易祐字凡二见楚辞一见并同后人混入四十九宥韵】也【此传以上去入通为一韵】
　　谦　谦谦君子卑以自牧【古音墨见诗出车】也鸣谦贞吉中心得【二十五徳】也劳谦君子万民服【蒲北反】也无不利防谦不违则【二十五徳】也利用侵伐征不服【见上】也鸣谦志未得【见上】也可用行师征邑国【二十五徳】也
　　豫　盱豫有悔位不当【十一唐四十二宕二韵】也由豫大有得志大行【户郎反】也六五贞疾乗刚【十一唐】也恒不死中未亡【十阳】也防豫在上何可长【十阳三十六养二韵】也
　　随　官有渝从正吉【五质】也出门交有功不失【五质】也系小子弗兼与【八语】也系丈夫志舍下【音户】也随有获其义凶【三钟】也有孚在道明功【一东】也孚于嘉吉位正中【一东】也拘系之上穷【一东】也
　　蛊　干父之蛊意承考【三十二晧】也干母之蛊得中道【三十二皓】也干父之蛊终无咎【四十四有】也裕父之蛊往未得【二十五徳】也干父用誉承以徳【二十五徳】也不事王侯志可则【二十五徳】也临　咸临贞吉志行正【四十五劲説见干彖传】也咸临吉无不利未顺命【弥反】　也甘临位不当【十一唐四十二宕二韵】也既忧之咎不长【十阳三十六养二韵】也至临无咎位不当【见上】也大君之宜行中之谓【八未】也敦临之吉志在内【十八队】也
　　观　初六童观小人道【三十二晧】也闚观女贞亦可丑【四十四有】也观我生进退未失道【见上】也观国之光尚賔【十七真】也观我生观民【十七真】也观其生志未平【十二庚説见干彖传】也噬嗑　屦校灭趾不行【户郎反】也噬肤灭鼻乘刚【十一唐】也遇毒位不当【十一唐四十二宕二韵】也利艰贞吉未光【十一唐】也贞厉无咎得当【见上】也何校灭耳聪不明【弥郎反】也
　　贲　舍车而徒义弗乘【十六蒸】也贲其须与上兴【十六蒸】也永贞之吉终莫之陵【十六蒸】也六四当位疑【七之】也匪寇婚媾终无尤【古音羽其反见诗载驰】也六五之吉有喜【六止】也白贲无咎上得志【七志】也【此传以平上去通为一韵】
　　剥　剥牀以足以灭下【音户】也剥牀以辨未有与【八语】也剥之无咎失上下【见上】也剥牀以肤切近灾【十六咍】也以宫人宠终无尤【羽其反】也君子得舆民所载【十九代】也小人剥庐终不可用【三用　广韵余颂反説文庸用也左传襄二十五年正义曰庸声近用故为用也诗小旻以用韵卭老子以用韵动则此音古今无异而夫子传易两用此字剥与载韵丰与事韵盖不可晓】也【此传以平去通为一韵】
　　复　不远之复以修身【十七真】也休复之吉以下仁【十七真】也频复之厉义无咎【四十四有】也中行独复以从道【三十二皓】也敦复无悔中以自考【三十二晧】也迷复之凶反君道【见上】也无妄　无妄之往得志【七志】也不耕获未富【方二反】也行人得牛邑人灾【十六咍】也可贞无咎固有之【七之】也无妄之药不可试【七志】也无妄之行穷之灾【见上】也【此传以平去通为一韵】
　　大畜　有厉利己不犯灾【十六咍】也舆説輹中无尤【羽其反】也利有攸往上合志【七志】也六四元吉有喜【六止】也六五之吉有庆【音羌】也何天之衢道大行【户郎反】也【此传以平上去通为一韵】
　　颐　观我朶颐亦不足贵【八未】也六二征凶行失类【六至】也十年勿用道大悖【十八队】也颠颐之吉上施光【十一唐】也居贞之吉顺以从上【三十六养四十一漾二韵】也由颐厉吉大有庆【音羌】也【此传以平去通为一韵】
　　大过　借用白茅柔在下【音户】也老夫女妻过以相与【八语】也栋桡之凶不可以有辅【九麌】也栋隆之吉不桡乎下【见上】也枯杨生华何可久【音韭説见临彖传】也老妇士夫亦可丑【四十四有】也过涉之凶不可咎【四十四有】也
　　坎　习坎入坎失道凶【三钟】也求小得未出中【一东】也来之坎坎终无功【一东】也樽酒簋贰刚柔际【十三祭】也坎不盈中未大【十四泰】也上六失道凶三嵗【十三祭】也
　　离　履错之敬以辟咎【四十四有】也黄离元吉得中道【三十二晧】也日昃之离何可久【音韭説见临彖传】也突如其来如无所容【三钟】也六五之吉离王公【一东】也王用出征以正邦【博工反】也
　　咸　咸其拇志在外【十四泰】也虽凶居吉顺不害【十四泰】也咸其股亦不处【八语】也志在随人所执下【音户】也贞吉悔亡未感害【见上】也憧憧往来未光大【十四泰】也咸其脢志末【十三末】也咸其辅颊舌滕口説【十三祭十七薛二韵】也【此传以去入通为一韵】
　　恒　浚恒之凶始求深【二十一侵説见屯卦　唐韩愈送李愿归盘谷序以深叶容本此不知深字自有正音诗瞻卬与今为韵是也】也九二悔亡能久中【一东】也不恒其徳无所容【三钟】也久非其位安得禽【二十一侵説见屯卦】也妇人贞吉从一而终【一东】也夫子制义从妇凶【三钟】也振恒在上大无功【一东】也
　　遯　遯尾之厉不往何灾【十六咍】也执用黄牛固志【七志】也系遯之厉有疾惫【十六怪】也畜臣妾吉不可大事【七志】也君子好遯小人否【五防】也嘉遯贞吉以正志【七志】也肥遯无不利无所疑【七之】也【此传以平上去通为一韵】
　　大壮　壮于趾其孚穷【一东】也九二贞吉以中【一东】也小人用壮君子罔【三十六养】也藩决不羸尚往【三十六养】也丧羊于易位不当【十一唐四十二宕二韵】也不能退不能遂不详【十阳】也艰则吉咎不长【十阳三十六养二韵】也【此传以平上通为一韵】
　　晋　晋如摧如独行正【四十五劲説见干彖传】也裕无咎未受命【弥吝反】也受兹介福以中正【见上】也众允之志上行【户郎反】也鼫鼠贞厉位不当【十一唐四十二宕二韵】也失得勿恤往有庆【音羌】也维用伐邑道未光【十一唐】也
　　明夷　君子于行义不食【二十四职】也六二之吉顺以则【二十五徳】也南狩之志乃大得【二十五徳】也入于左腹获心意【七志】也箕子之贞明不可息【二十四职】也初登于天照四国【二十五徳】也后入于地失则【见上】也【此传以去入通为一韵】
　　家人　闲有家志未变【三十三线】也六二之吉顺以巽【二十六慁】也家人嗃嗃未失【五质】也妇子嘻嘻失家节【十六屑】也富家大吉顺在位【六至】也王假有家交相爱【十九代】也威如之吉反身之谓【五未】也
　　睽　见恶人以辟咎【四十四有】也遇主于巷未失道【三十二晧】也见舆曳位不当【十一唐四十二宕二韵】也无初有终遇刚【十一唐】也交孚无咎志行【户郎反】也厥宗噬肤往有庆【音羌】也遇雨之吉羣疑亡【十阳】也
　　蹇　往蹇来誉宜待【十五海　郑本作宜待时也于韵更切】也王臣蹇蹇终无尤【羽其反】也往蹇来反内喜之【七之】也往蹇来连当位实【五质】也大蹇朋来以中节【十六屑】也往蹇来硕志在内【十八队】也利见大人以从贵【八未】也【此传以平上通为一韵】解　刚柔之际义无咎【四十四有】也九二贞吉得中道【三十二晧】也负且乗亦可丑【四十四有】也自我致戎又谁咎【见上】也解而拇未当位【六至】也君子有解小人退【十队】　也公用射隼以解悖【十八队】也
　　损　已事遄往尚合志【七志】也九二利贞中以为志【见上】也一人行三则疑【七之】也损其疾亦可喜【六止】也六五元吉自上祐【音以】也弗损益之大得志【见上】也【此传以平上去通为一韵】
　　益　元吉无咎下不厚事【七志】也或益之自外来【十六咍】也益用凶事固有之【七之】也告公从以益志【七志】也有孚恵心勿问之【见上】矣惠我徳大得志【见上】也莫益之偏辞【七之】也或撃之自外来【见上】也【此传以平去通为一韵】夬　不胜而往咎【四十四有】也有戎勿恤得中道【三十二皓】也君子夬夬终无咎【见上】也其行次且位不当【十一唐四十二宕二韵】也闻言不信聪不明【弥郎反】也中行无咎中未光【十一唐】也无号之凶终不可长【十阳三十六养二韵】也
　　姤　繋于金柅柔道牵【一先】也包有鱼义不及賔【十七真】也其行次且行未牵【见上】也无鱼之凶远民【十七真】也九五含章中正【十四清四十五劲二韵説见干彖传】也有陨自天志不舍命【弥吝反】也姤其角上穷吝【二十一震】也【此传以平去通为一韵】
　　萃　乃乱乃萃其志乱【二十九换】也引吉无咎中未变【三十三线】也往无咎上巽【二十六慁】也大吉无咎位不当【十一唐四十二宕二韵】也萃有位志未光【十一唐】也赍咨涕洟未安上【三十六养四十一漾二韵】也【此传以平去通为一韵】
　　升　允升大吉上合志【七志】也九二之孚有喜【六止】也升虚邑无所疑【七之】也王用亨于岐山顺事【七志】也贞吉升阶大得志【见上】也防升在上消不富【方二反】也【此传以平上去通为一韵】
　　困　入于幽谷幽不明【弥郎反】也困于酒食中有庆【音羌】也据于蒺藜乗刚【十一唐】也入于其宫不见其妻不祥【十】也来徐徐志在下【音户】也虽不当位有与【八语】也劓刖志未得【二十五徳】也乃徐有説以中直【二十四职】也利用祭祀受福【方墨反】也困于葛藟未当【十一唐四十二宕二韵】也动悔有悔吉行【户郎反】也
　　井　井泥不食下【音户】也旧井无禽时舍【古音暑见诗何人斯】也井谷射鲋无与【八语】也井渫不食行恻【二十四职】也求王明受福【方墨反】也井甃无咎修井【四十静】也寒泉之食中正【十四清四十五劲二韵】也元吉在上大成【十四清】也【此传以平上通为一韵】革　巩用黄牛不可以有为【古音譌见诗相鼠】也已日革之行有嘉【九麻】也革言三就又何之【七之】矣改命之吉信志【七志】也【此传以平去通为一韵】
　　鼎　鼎颠趾未悖【十八队】也利出否以从贵【八未】也鼎有实慎所之【七之】也我仇有疾终无尤【羽其反】也鼎耳革失其义【古音鱼贺反书洪范无偏无颇遵王之义后人误入五寘韵】也覆公餗信如何【七歌】也鼎黄耳中以为实【五质】也玉铉在上刚柔节【十六屑】也【此传以平去通为一韵】
　　震　震来虩虩恐致福【方墨反】也笑言哑哑后有则【二十五徳】也震来厉乗刚【十一唐】也震苏苏位不当【十一唐四十二宕二韵】也震遂泥未光【十一唐】也震往来厉危行【户郎也】也其事在中大无丧【十一唐四十二宕二韵】也震索索中未得【二十五徳】也虽凶无咎畏邻戒【十六怪説见诗采薇】也【此传以去入通为一韵】
　　艮　艮其趾未失正【四十五劲】也不拯其随未退听【四十六径】也艮其限危薰心【二十一侵説见屯卦　吴棫韵补心思容切引汉东方朔七谏贤士穷而隐处兮廉方正而不容子胥谏而靡躯兮比干忠而剖心】也艮其身止诸躬【一东】也艮其辅以中【一东】正【本义羡文】也敦艮之吉以厚终【一东】也渐　小子之厉义无咎【四十四有】也饮食衎衎不素饱【三十一巧】也夫征不复离羣丑【四十四有】也妇孕不育失其道【三十二晧】也利用御冦顺相保【三十二晧】也或得其桷顺以巽【二十六慁】也终莫之胜吉得所愿【二十五愿】也其羽可用为仪吉不可乱【二十九换】也
　　归妹　归妹以娣以恒【十七登】也跛能履吉相承【十六蒸】也利幽人之贞未变常【十阳】也归妹以须未当【十一唐四十二宕二韵】也愆期之志有待而行【户郎反】也帝乙归妹不如其娣之袂良【十阳】也其位在中以贵行【见上】也上六无实承虚筐【十阳】也
　　丰　虽旬无咎过旬灾【十六咍】也有孚发若信以发志【七志】也丰其沛不可大事【七志】也折其右肱终不可用【三用説见剥卦】也丰其蔀位不当【十一唐四十二宕二韵】也日中见斗幽不明【弥郎反】也遇其夷主吉行【户郎反】也六五之吉有庆【音羌】也丰其屋天际翔【十阳】也闚其户阒其无人自藏【十一唐】也【此传以平去通为一韵】
</div>
    <div class="pagination">
<a href="易音.html">上一页</a><a href="易音.html">1</a><span class="current-page">2</span><a href="易音_page3.html">3</a><a href="易音_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
