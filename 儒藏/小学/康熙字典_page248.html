<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 248 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 248 页/共 976 页
  </h1>
  <div class="content">
   需	【戌集中】【雨字部】	需	〔古文〕□【唐韻】相兪切【集韻】【韻會】詢趨切，□音須。【說文】□也。遇雨不進，止□也。从雨而聲。易曰：雲上于天需。【註】徐鉉曰：李陽冰據易雲，上于天云：當从天。然諸本皆从而，無从天者。【玉篇】卦名。【易需彖】需，須也。險在前也。【周禮冬官考工記】輈人，行數千里，馬不契需。【疏】從易需卦之需。【釋文】音須。【莊子徐無鬼】濡需者，豕蝨是也。【註】濡則不去，需則有待。　又【集韻】一曰疑也。【韻會】遲疑需待也。【左傳哀十四年】需事之賊也。　又【韻會】索也。又【字彙】姓也。　又【集韻】汝朱切，音儒。韋柔滑貌。【戰國策】其需弱者來使，則王必聽之。【註】需，音儒。【集韻】或作□。　又【集韻】【正韻】□乳兗切，音耎。【集韻】本作□，柔也。或作輭。軟濡，通作耎。【韻會】本作。或作□。【周禮冬官考工記】鮑人，欲其柔滑，而腛脂之，則需。【註】故書需作□。□，讀爲柔需之需。【釋文】需，人兗反。　又【周禮冬官考工記弓人】薄其帤則需。【註】需，謂不充滿。【疏】需襦不進，故爲不充滿。陸云：罷需。　又【集韻】奴亂切，音糯。弱也。【周禮冬官考工記】馬不契需。【註】需，讀爲畏需之需。【釋文】又乃亂反。【集韻】本作偄。或作愞懦燸耎。　又【韻會補】鄭□周易註，需，讀爲秀。陽氣秀而不直前者，畏上坎也。

霁	【戌集中】【雨字部】	霽	【唐韻】【集韻】【韻會】【正韻】□子計切，音擠。【說文】雨止也。从雨齊聲。【爾雅釋天】濟謂之霽。【註】今南陽人呼雨止爲霽。【疏】濟，止也。【書洪範】曰雨曰霽。【傳】龜兆形有似雨者，有似雨止者。【前漢魏相傳】爲霽威嚴。【註】霽，止也。　又【集韻】才詣切，音嚌。晴也。【埤雅】雨晴曰霽。　又【集韻】在禮切，音薺。又子禮切，音泲。義□同。

霂	【戌集中】【雨字部】	霂	【唐韻】【集韻】【韻會】【正韻】□莫卜切，音木。【說文】霢霂也，从雨沐聲。【爾雅釋天】小雨謂之霡霂。【詩小雅】益之以霡霂。互詳後霡字註。

	【補遺】【寅集】【山字部】		【字彙補】與岐同。【馮少墟善利圖說序】夫善利之剖遠矣。

霃	【戌集中】【雨字部】	霃	【廣韻】直深切【集韻】【韻會】【正韻】持林切，□音沈。【說文】久隂也。从雨沈聲。【集韻】通作沈。

霄	【戌集中】【雨字部】	霄	【廣韻】相邀切【集韻】【韻會】思邀切【正韻】先彫切，□音宵。【說文】雨爲霄雪。从雨肖聲。齊語也。【爾雅釋天】雨爲霄。【註】詩曰：如彼雨雪，先集維霰。霰，冰雪雜下者，謂之霄雪。【疏】霄，卽消也。【韻會】霄雪，今人所謂濕雪也。著物則消。　又【玉篇】雲氣也。【廣韻】近天氣也。【揚雄甘泉賦】騰淸霄而軼浮景。【註】師古曰：霄，日旁氣也。　又陵霄，花名。【爾雅翼】苕，陵苕，今陵霄。　又奔霄，□王八駿之一。見【拾遺記】。　又地名。【左傳定十四年】城莒父及霄。　又國名。【拾遺記】西方有因霄之國，人皆善嘯。　又姓。【正字通】韓非子有霄略。　又人名。【春秋襄十一年】楚人執鄭行人良霄。【史記楚世家】是謂霄敖。　又【集韻】仙妙切，音笑。與肖同。　又【陸雲陸丞相誄】窮化幾神，探賾衆妙。駭塵氛埃，澄響淸霄。霄，叶音笑。　又叶桑何切，音莎。【道藏歌】彈璈北寒臺，七靈曜紫霄。濟濟羣仙舉，紛紛塵中羅。　又叶思留切，音搜。【陸機詩】恢恢天網，飛沈是收。受兹下臣，騰光淸霄。　【集韻】或作□。考證：〔【爾雅釋天】雨爲霄。〕　謹照原文爲霄下增雪字。 

霅	【戌集中】【雨字部】	霅	【唐韻】丈甲切【集韻】【韻會】【正韻】直甲切，□音喋。【說文】霅霅，震電貌。　又【說文】一曰衆言也。从雨，譶省聲。【韻會】衆聲。　又【後漢馬融廣成頌】霅爾雹落。【註】霅，素洽反。廣雅曰：雨也。　又【左思吳都賦】靸霅驚捷。【註】靸霅，走捷貌。　又【廣韻】霅陽，縣名。　又【廣韻】水名，在吳興。【集韻】通作□。　又姓。【字彙補】博物志，孟舒，國名，人首鳥身，其先主爲霅氏。又【廣韻】胡甲切【集韻】轄甲切，□音狎。【玉篇】衆言也。　又【班固答賔戲】煜霅其閒。【註】霅，下甲反。煜霅，光貌。　又【集韻】域及切，音煜。霅霵，雨聲。　又【廣韻】蘇合切【集韻】【韻會】【正韻】悉合切，□音趿。【廣韻】雨霅霅。　又【廣韻】之涉切【集韻】【韻會】【正韻】質涉切，□音讋。【廣韻】霅霅，震電貌。　又【集韻】色甲切，音啑。散也。【揚雄甘泉賦】霅然陽開。【註】晉灼曰：散也。師古曰：霅，音所甲反。　又【集韻】斬狎切，音眨。地名。霅陽障，在樂浪。

□	【未集中】【糸字部】	□	與繼同。【隷釋】楊君石門頌，君其□縱。

□	【備考】【卯集】【斗字部】	□	【五音篇海】同□。

靤	【戌集中】【面字部】	靤	【廣韻】防敎切【集韻】皮敎切，□音骲。【玉篇】面瘡也。　又【集韻】本作皰。面生气也。亦作疱。◎按廣韻靤訓面瘡，皰訓面生气，二字分見。集韻合靤皰爲一，專訓面生气，非。

	【辰集中】【木字部】		【玉篇】所角切【集韻】色角切，□音槊。木名。【類篇】一曰柵也。【博雅】柵謂之。俗同槊，非。

阍	【戌集上】【門字部】	閽	【唐韻】【集韻】【韻會】【正韻】□呼昆切，音昏。【說文】常以昏閉門隷也。【禮祭義】閽者，守門之賤者也。【周禮天官】閽人掌守王宮中門之禁。【註】言閽人者，使守門閽人守王宮中門耳。【正字通】凡吏民冤抑，詣闕自愬者，曰叩閽。　又【正韻】閽寺。【易說卦】爲閽寺。【疏】取其禁止人也。　又【韻補】叶許云切，音熏。【揚雄甘泉賦】選巫咸兮叫帝閽，開天庭兮延羣神。　又叶音暄。【蘇轍上淸詞】帝蕩蕩其無尊兮，居深高乎九閽。顧后土之茫昧兮，若世人之觀天。

阎	【戌集上】【門字部】	閻	【唐韻】【集韻】【韻會】□余廉切，音鹽。【說文】里中門。【後漢班固傳】閭閻且千。【註】字林曰：閻，里中門也。【史記越世家】莊生雖居窮閻，然以廉直聞於國。　又【玉篇】巷也。【博雅】閻謂之衖。　又【揚子方言】閻笘，開也。東齊開戸謂之閻笘。　又勸也。【揚子方言】食閻，勸也。南楚，凡已不欲喜，而旁人說之，不欲怒，而旁人怒之，謂之食閻。或謂之慫慂。　又【廣韻】姓也。閻職。見【左傳文十八年】閻敖，楚大夫。見【莊十八年】。　又【集韻】【類篇】□徐廉切，音燅。鬼閻，地名。在潁川。【左傳昭二十年】戰於鬼閻。【註】潁川長平縣西北有閻亭。【釋文】閻，似廉反。　又縣名。【左傳昭九年】周甘人與晉閻嘉爭閻田。【註】閻嘉，晉閻縣大夫。【釋文】閻，以廉反。　又【集韻】以贍切，音爓。【說文】好而長也。【五音集韻】美色也。　又衣長也。【史記司馬相如傳】眇閻易以戍削。【註】閻易，衣長貌。　又【集韻】以冉切，音琰。地名。【左傳昭二十年】鬼閻。【釋文】又以冉反。　【集韻】或作壛。

阏	【戌集上】【門字部】	閼	【唐韻】烏割切【集韻】【韻會】【正韻】阿葛切，□音遏。【說文】遮壅也。【廣韻】止也，塞也。【前漢景十三王傳】今臣雍閼不得聞。【註】閼，烏曷反。止也。【楚辭九思】志閼絕兮安如。【註】志望已訖，不知所之。【列子楊朱篇】管夷吾曰：肆之而已，勿壅勿閼。【蔡邕樊惠渠歌】我有長流，莫或閼之。【釋文】□音遏。　又【爾雅釋天】太歲在甲曰閼逢，太歲在卯曰單閼。【釋文】閼，烏割切。【淮南子天文訓】寅在甲曰閼蓬。【註】言萬物鋒芒欲出，擁遏未通，故曰閼蓬也。　又星名。【前漢律歷志】大火，閼伯之星也。　又城名。【史記秦本紀】攻趙閼與。【註】儀州和順縣，卽古閼與城。【郡縣誌】閼與，在磁州武安縣。今屬彰德府。又【後漢郡國志】上黨涅縣有閼與聚。　又人名。【左傳襄九年】陶唐氏之火正閼伯居商丘。又【隱十一年】公孫閼，與潁考叔爭車。【註】公孫閼，鄭大夫。【釋文】□於葛反。【前漢景帝紀】閼爲臨江王。【註】閼，一曷反。　又【廣韻】【集韻】【韻會】【正韻】□於歇切，音謁。義同。　又【集韻】或作堨。詳堨字註。　又【五音集韻】依倨切，音飫。閼與，容暇貌。【前漢揚雄傳】窮宂閼與。【註】晉灼曰：閼與，容貌也。師古曰：閼與，容暇之貌也。　又【廣韻】烏前切【集韻】因蓮切，□音煙。閼氏，單于適妻也。【前漢韓王信傳】乃使人厚遺閼氏。【註】閼，於連反。【史記匈奴傳】後有所愛閼氏。【索隱註】閼氏，匈奴皇后號也。習鑿齒與燕王書曰：山下有紅藍，北方人採取其花染緋黃，捋取其上英鮮者作臙脂，婦人採捋用爲顏色，因名妻作閼氏。　又【史記歷書】年名焉逢。【註】甲歲雄也。漢書作閼逢。閼亦音焉。　又【廣韻】於乾切【集韻】尤虔切，□音焉。義同。

阐	【戌集上】【門字部】	闡	【唐韻】昌善切【集韻】【韻會】【正韻】齒善切，□音幝。【說文】開也。【增韻】闢也。【後漢班固傳】厥有氏號，紹天闡繹者。【註】闡，開也。　又【增韻】顯也。【玉篇】明也。【易繫辭】夫易彰往而察來，而微顯闡幽。【註】闡，明也。【書大禹謨舞干羽于兩階傳】修闡文敎，舞文舞于賓主階閒。【春秋左傳杜序】其微顯闡幽，裁成義類者，皆據舊例而發義，指行事以正褒貶。【揚子太□經】次六：幽闡積。【註】六爲水稱。幽施祿及下，故闡積。　又【玉篇】大也。【易豐卦註】闡者，弘廣之言。凡物之大，具有二種，一者自然之大，一者由人之闡弘使大。【書君□爾惟弘周公丕訓傳】汝爲政，當闡大周公之大訓。　又廣也。【史記秦始皇紀】闡幷天下。又【禪梁父註】禪闡廣地土也。　又地名。【左傳哀八年】夏齊人取讙及闡。【註】闡在東平劉縣北。【後漢郡國志】益州越巂郡闡。　又【集韻】稱延切，音燀。【陸雲陸府君誄】瑰光旣耀，靈寶未闡，弗慮皇圖，銜恨殂遷。　又【韻補】叶稱人切，音瞋。【□琳悼龜賦】探頤索隱，無幽不闡。下方太祗，上配淸純。

阩	【戌集中】【阜字部】	阩	【集韻】書蒸切，音升。登也。本作陞。或作□。

阧	【戌集中】【阜字部】	阧	【廣韻】【集韻】【韻會】□當口切，音斗。【玉篇】阧峻也。【集韻】峻立也。【韻會】崖壁峭絕也。【廣韻】同陡。【韻會】通作斗。

阑	【戌集上】【門字部】	闌	【唐韻】洛干切【集韻】【韻會】【正韻】郞干切，□音蘭。【說文】門遮也。【戰國策】晉國之去梁也，千里有餘，有河山以闌之。【史記楚世家】雖儀之所甚願爲門闌之厮者，亦無先大王。【後漢明帝紀】勞賜縣掾史及門闌走卒。【註】續漢志曰：五伯鈴下待閣門闌部署街里。　又車上闌。【左傳宣十二年楚人惎之脫扃註】扃，車上兵闌也。　又【廣韻】晚也。【岑參詩】蕭條芳歲闌。　又【增韻】褪也，衰也。　又【玉篇】牢也。　又【廣韻】希也。飮酒半罷也。【史記高祖紀】酒闌。【註】闌，言希也。謂飮酒者，半罷半在，謂之闌。【杜甫詩】廚人語夜闌。　又【廣韻】盡也。【蔡琰胡笳十八拍】更深夜闌兮夢汝來斯。　又妄也。【史記汲黯傳】文吏繩，以爲闌出財物於邊關乎。【註】闌，妄也。　又無符傳出入爲闌。【史記高祖功臣年表】陽平侯杜相夫闌出函谷關。【前漢成帝紀】闌入尚方掖門。【註】應劭曰：無符籍妄入宮曰闌。　又腕闌。【元氏掖庭記】元靜懿皇后旦日，人獻翠腕闌。【註】闌，手鐲類。　又闌干。【左思吳都賦】珠琲闌干。【註】闌干，猶縱橫也。　又縣名。【前漢地理志闌註】屬越巂郡。　又【集韻】郞旰切。同□。文也。或作斕。亦省。　又【韻補】叶陵延切，音連。【蘇軾遊東西巖詩】况復情所鍾，感槩萃中年。正賴絲與竹，陶寫有餘歡。常恐兒輩覺，坐令高趣闌。歡音軒。考證：〔【杜甫詩】廚人夜語闌。〕　謹照原詩改廚人語夜闌。 

陏	【戌集中】【阜字部】	陏	【字彙】徒火切，惰上聲。【史記貨殖傳】果陏蠃蛤。【註】索隱曰：陏，徒火反。正義曰：陏，今爲搖。果搖，猶搖□包裹也，今楚越之俗，尚有裹搖之語。楚越水鄕，足螺魚□，民多探捕積聚，搖□包裹，煮而食之。班固不曉裹搖之方言，述地云果蓏蠃蛤，非太史公意也。○按陏字諸書皆不載，無由稽考。易說卦爲果蓏，京房本作果墮，則墮卽蓏字，古字借也。《史記》陏字，《漢書》攺作蓏，必非無據。《正義》訓爲搖，似不可從。　又【篇海】旬爲切，音隨。國名。

阒	【戌集上】【門字部】	闃	【唐韻】【集韻】【韻會】【正韻】□苦狊切，音。【說文】靜也。【玉篇】靜無人也。【易豐卦】闃其无人。【疏】闚視其屋，而闃寂无人也。　又【集韻】求獲切，音□。義同。　【說文徐註】按易：窺其戸，闃其無人。窺，小視也。狊，大張目也。言始小視之，雖大張目亦不見人也。義當只用狊字。

阔	【戌集上】【門字部】	闊	【廣韻】【正韻】苦括切【集韻】【韻會】苦活切，□音适。【說文】疏也。一曰遠也。【爾雅釋詁】闊，遠也。　又【廣韻】廣也。　又【韻會】闊，勤苦也。【詩邶風】死生契闊。【傳】契闊，勤苦也。　又寬也。【前漢王莽傳】闊其租賦。【註】闊，寬也。　又乖闊。【詩邶風】于嗟闊兮。【疏】于嗟乎此軍伍之人，今日與我乖闊兮。　又□闊。【後漢馬融傳】及漢祖杖劒，武夫勃興。憲令寬賒，文禮□闊。　又迂闊。【後漢律歷志】至元封中，迂闊不審。　又【正韻】凡久不相見曰閒闊。【後漢諸葛豐傳】閒何闊。　又【集韻】苦滑切，音。義同。　又【韻補】叶音缺。【成公綏天地賦】豈斯事之有徵，將言者之虛設。何隂陽之難測，偉二儀之奓闊。考證：〔【詩衞風】死生契闊。〕　謹照原書衞風改邶風。〔【詩衞風】于嗟闊兮〕　謹照原書衞風改邶風。 

阕	【戌集上】【門字部】	闋	【唐韻】【集韻】□傾雪切，音缺。【說文】事已閉門也。【玉篇】止也。【博雅】闋，訖也。　又【玉篇】息也。【詩小雅】君子如居，俾民心闋。【傳】息也。【後漢楊璇傳】剽人盜邑者，不闋時月。【註】息也。　又【廣韻】盡也。【前漢王莽傳】物物卬市，日闋亡儲。【註】盡也，言當日卽盡。【張景陽七命】繁肴旣闋，亦有寒羞。　又【玉篇】終也。【增韻】樂終也。【禮文王世子】有司告以樂闋。【註】闋，終也。【周禮夏官大司馬】鼓戒三闋。【前漢張良傳】歌數闋。　又空也。【莊子人閒世】瞻彼闋者，虛室生白。【註】闋，空也。室比喻心，心能空虛，則純白獨生也。　又【正韻】門開也。　又【集韻】暌桂切，音。止也。【禮郊特牲】卒爵而樂闋。【註】闋，止也。　又【廣韻】【集韻】【韻會】□苦穴切，音湀。義同。　又【集韻】古穴切，音玦。馬名。【爾雅釋畜】回毛在背，闋廣。【疏】旋毛在背者名闋廣。　又【韻補】叶音餽。【曹植酒賦】敘嘉賔之歡會兮，惟耽樂之旣闋。日晻暗於桑楡兮，命僕夫而皆逝。

	【辰集下】【欠字部】		【集韻】呼來切，音咍。飮也。

□	【備考】【卯集】【无字部】	□	【五音篇海】無可切。

阖	【戌集上】【門字部】	闔	"【唐韻】胡□切【集韻】轄□切【韻會】曷閤切【正韻】胡閤切，□音合。【說文】門扇也。【爾雅釋宮】闔謂之扉。【疏】闔扇也。【禮月令】仲春之月，乃修闔扇。【註】用木曰闔。【左傳襄十八年】以枚數闔。【註】闔，門扇也。【史記宋微子世家】牧齒著門闔。【註】闔，門扇。　又【韻會】雙曰闔，闔門也。單曰扇，扇戸也。　又【說文】閉也。【易繫辭】闔戸謂之坤。【疏】謂閉藏萬物，若室之閉闔其戸。【左傳襄十七年】吾儕小人，皆有闔廬，以辟燥濕寒暑。【註】闔，謂門戸閉塞。　又苫也。【周禮夏官圉師】茨牆則翦闔。【註】闔，苫也。　又【正韻】摠合也。【後漢張儉傳】儉見曹氏世德已萌，乃闔門懸車，不與政事。【前漢武帝紀】今或至闔郡，而不荐一人。【註】總一郡之中，故曰闔郡。　又【廣韻】閶闔。【前漢禮樂志】游閶闔。【註】閶闔，天門。【淮南子原道訓】排閶闔，鑰天門。【註】閶闔，始升天之門也。　又風。亦名閶闔。【史記律書】閶闔風，居西方。　又助語詞。【莊子列禦□】闔胡嘗視其良，旣爲秋栢之實矣。【註】闔，語助也。又【則陽篇】日與物化者，一不化者也，闔嘗舍之。【註】言何不試舍其所爲乎。　又國名。【前漢□湯傳】又遣使責闔蘇大宛諸國歲遺。【註】闔蘇，國名。在康居北一千里。　又人名。【莊子人閒世註】顏闔，魯之賢人隱者。

考證：〔【周禮夏官圉師】茨牆則剪闔。〕　謹按剪字下从羽今改翦。"

阗	【戌集上】【門字部】	闐	【唐韻】待年切【集韻】【韻會】【正韻】亭年切，□音田。【說文】盛也。【博雅】闐闐，盛也。　又【博雅】闐闐，聲也。【詩小雅】振旅闐闐。【朱註】闐闐，鼓聲也。【爾雅釋天】振旅闐闐。【註】闐闐，羣行聲。【左思蜀都賦】車馬雷駭，轟轟闐闐。【註】皆言車馬之聲。　又【增韻】滿也。【史記汲鄭傳】始翟公爲廷尉，賓客闐門。【前漢游俠傳】人無賢不肖闐門。　又地名。【前漢西域傳】到□闐城。【抱朴子仙藥卷】得于闐國白玉。　又與顛同。【禮玉藻盛氣顚實揚休註】顚，讀爲闐。盛身中之氣，使之闐滿其息。　又【集韻】或作□。【前漢游俠傳闐門註】師古曰：與□字同。　又【廣韻】【集韻】【韻會】堂練切【正韻】蕩練切，□音電。于闐，國名。　又音冀。【前漢□湯傳】涉康居界，至闐池西。【註】闐，音冀。

阙	【戌集上】【門字部】	闕	【廣韻】袪月切【集韻】【韻會】【正韻】丘月切，□音□。【說文】門觀也。【徐曰】中央闕而爲道，故謂之闕。【玉篇】象魏闕也。【廣韻】闕在門兩旁，中央闕然爲道也。【正韻】宮門雙闕也。【韻會】爲二臺于門外，作樓觀於上，上員下方，以其縣法謂之象魏。象，治象也。魏者，言其狀魏魏然高大也，使民觀之，因爲之觀，兩觀雙植，中不爲門。又宮門、寢門、冢門皆曰闕。【古今注】闕，觀也。古每門樹兩觀於其前，所以標表宮門也。其上可居，登之則可遠觀，故謂之觀。人臣將至此，則思其所闕，故謂之闕。【爾雅釋宮】觀謂之闕。【詩鄭風】挑兮達兮，在城闕兮。【傳】乗城而見闕。【左傳莊二十一年】鄭伯享王于闕西辟。【註】闕，象魏也。【史記高祖紀】立東闕、北闕。又【秦本紀】築冀闕。【註】劉伯莊云：冀猶記事，闕卽象魏也。　又【廣韻】失也，過也。　又【集韻】乏也，空也。　又【增韻】不恭也。　又【玉篇】少也。【左傳成十三年】又欲闕翦我公室。　又【廣韻】不供也。【左傳襄四年】敞邑褊小，闕而爲罪。【註】闕，不供也。　又【增韻】虛也。【禮禮運】三五而闕。【註】一盈一闕，屈伸之義也。　又【增韻】游車補闕者曰遊闕。【周禮春官車僕】掌戎路之萃，廣車之萃，闕車之萃。【註】闕車，所用補闕之車也。【左傳宣十二年】潘黨率游闕四十乗。【註】游車，補闕者。　又不合也。【前漢王莽傳】歸師勿遏，圍城謂之闕。【註】此兵法之言也。闕，不合也。　又毀也。【禮曾子問】入自闕。【註】闕，謂毀宗也。　又【正韻】闕翟后服刻繒爲衣，不畫也。【周禮天官內司服】掌王后之六服：褘衣、揄狄、闕狄（、鞠衣、展衣、緣衣）。【註】闕狄，畫羽飾。展衣，白衣也。【詩衞風玼兮玼兮其之翟也傳】褕翟，闕翟，羽飾衣也。　又劒名。【荀子性惡篇】闔閭之干將、莫邪、鉅闕、辟閭，此皆古之良劒也。　又國名。【左傳昭十五年】闕鞏之甲。【註】闕鞏國所出鎧。　又獸名。【爾雅釋獸】闕洩多狃。【疏】闕泄，獸名。其脚多狃。狃，指也。　又山名。【前漢司馬相如傳】遺屯騎於□闕兮。【註】□闕，北極之山也。　又塞名。【戰國策】乃摩燕烏集闕，見說趙王於華屋之下。【註】闕，塞名也。又【史記周本紀】西周恐，將天下銳師出伊闕，攻秦。【註】括地志云：在洛州南十九里。　又【廣韻】姓也。出下邳。漢有荆州刺史闕羽三。　又【正韻】亦作屈。　又【正韻】其月切，音橜。【左傳隱元年】潁考叔曰：若闕地及泉。又【襄二十一年】方暑闕地，下冰而牀焉。【吳語】闕爲石郭，陂漢以象帝舜。【註】闕，穿也。【管子山權數篇】北郭有掘闕而得龜者。【註】穿地至泉曰闕。　又【韻補】叶音檜。【程曉贈傅□詩】元服初加，萬福咸會。赫赫應門，嚴嚴朱闕。　又叶音乞。【班固北征頌】雷震九原，電曜高闕。金光鏡野，武旗冒日。　又叶音卻。【鄭虔季贈陸雲詩】□□閶闔，南端啟籥。庶明以庸，帝聽式闕。考證：〔【左傳成十三年】又欲闕剪我公室。〕　謹按剪字下从羽今改翦。〔【正韻】闕翟后服刻繪爲衣，不畫也。〕　謹照原文刻繪改繒。〔【管子山權數篇】北郭有拙闕而得龜者。〕　謹照原文拙闕改掘闕。 

阚	【戌集上】【門字部】	闞	【廣韻】【集韻】【韻會】【正韻】□苦濫切，音瞰。【說文】望也。　又【博雅】闞，視也。　又【玉篇】臨也。　又【廣韻】魯邑。【左傳昭二十五年】叔孫昭子如闞。【註】闞，魯邑。【穀梁傳昭三十二年】公在乾侯取闞。　又亭名。【後漢郡國志】東平陸，六國時曰平陸，有闞亭。　又姓。【史記齊太公世家】闞止有寵焉。　又【集韻】【韻會】□虎檻切，音。虎聲。【詩大雅】闞如虓虎。【傳】闞然如虎之怒。【釋文】火斬反。【前漢敘傳】於是七雄虓闞。　又【廣韻】【集韻】許鑒切【韻會】胡懺切【正韻】胡監切，□音。【廣韻】犬聲。【集韻】獸怒聲。　又【集韻】【韻會】【正韻】□虎覽切，音喊。義同。

阝	【戌集中】【阜字部】	阝	【正字通】偏傍阜字。

阞	【戌集中】【阜字部】	阞	【唐韻】盧則切【集韻】【韻會】【正韻】歷得切，□音勒。【說文】地理也。【周禮冬官考工記匠人】凡溝逆地阞，謂之不行。【註】阞，謂脈理。不行，謂決溢也。　又通作仂。數之餘也。【周禮冬官考工記輪人】以其圍之阞，捎其數。【註】阞，三分之一也。【疏】凡言阞者，分散之言，數亦不定。是以王制云，祭用數之阞。

队	【戌集中】【阜字部】	隊	【唐韻】【集韻】【韻會】徒對切【正韻】杜對切，□音憝。【說文】从高隊也，失也。　又【玉篇】部也。百人也。【廣韻】羣隊也。【左傳文十六年】楚子乗馹，會師於臨品，分爲二隊。【註】隊，部也。兩道攻之。【司馬相如上林賦】車按行，騎就隊。　又【集韻】【正韻】□直類切，音懟。【集韻】落也。【禮檀弓】退人若將隊諸淵。又【樂記】上如抗，下如隊。【釋文】隊，直媿反。【左傳成十二年】俾隊其師。【集韻】本作墜。亦作隧。　又【集韻】徐醉切，音遂。與隧同。詳隧字註。　又【前漢王莽傳】分爲六尉六隊。【註】隊，音遂。　又【□天子傳】得絕銒山之隊。【註】隊，謂谷中險阻道也。　又【集韻】杜罪切，憝上聲。羣也。考證：〔【左傳文十五年】楚子乗驛，會師於臨品，分爲二隊。〕　謹照原文十五年改十六年。乗驛改乗馹。 

阠	【戌集中】【阜字部】	阠	【廣韻】息晉切【集韻】【韻會】【正韻】思晉切，□音信。【說文】陵名。【爾雅釋地】東陵阠。　又【唐韻】所臻切【集韻】疏臻切，□音莘。又【集韻】所陣切，音□。又【廣韻】【集韻】□試刃切，音抻。義□同。

阡	【戌集中】【阜字部】	阡	【唐韻】【集韻】【韻會】【正韻】□倉先切，音千。【說文】路南北爲阡。【史記秦本紀】開阡陌。【註】風俗通曰：南北曰阡，東西曰陌。河東以東西爲阡，南北爲陌。朱子曰：二說不同，後說爲正。陌之爲言百也，遂洫從，而涇涂亦從，則遂閒百畝，洫閒百夫，而涇涂爲陌。阡之爲言千也，溝澮衡，而畛道亦衡，則溝閒千畝，澮閒千夫，而畛道爲阡，阡陌之名由此而得。◎按陸機答張士然詩：迴渠繞曲陌，通波扶直阡。此以南北爲阡也。柳宗元田家詩：蓐食狥所務，驅車向東阡。此以東西爲阡也。　又姓。【正字通】唐有阡能。　又墓道也。【杜甫故武衞將軍挽詩】新阡絳水遙。通作仟。【前漢原涉傳】京兆尹曹氏葬茂陵，民謂其道爲京兆仟。　又與芊同。密茂貌。【楚辭九懷】遠望兮阡眠。【謝朓和王著八公山詩】阡眠起雜樹。【游東田詩】遠樹瞹阡阡。【註】阡，與芊同。亦作仟仟。　又【集韻】倉甸切，音蒨。義同。　【玉篇】或作□圱。

阢	【戌集中】【阜字部】	阢	【唐韻】【集韻】□五忽切，音兀。【說文】石山戴土也。【集韻】或作峞。　又【集韻】魚屈切，音崛。又語韋切，音巍。義□同。　又【集韻】【類篇】□吾回切，音桅。【玉篇】崔也。【集韻】高貌。與隗同。【釋名】危，阢也。阢阢不固之言也。　【玉篇】亦作峞。

	【寅集下】【广字部】		【廣韻】同。【唐書王忠嗣傳】軍翼掩之。　又【集韻】與同。詳尸部字註。

	【辰集下】【欠字部】		【廣韻】口莖切【集韻】丘耕切，□音鏗。【玉篇】欬也。一曰□。○按字見《廣韻》。《正字通》云俗字，非。

□	【卯集下】【方字部】	□	【篇海】於豔切，音厭。比長短也。

	【子集下】【厂字部】		【集韻】都回切，音塠。堆或作。聚土也。【玉篇】亦堆字。

□	【未集中】【糸字部】	□	【廣韻】下沒切，音覈。紇本字。

□	【未集上】【竹字部】	□	【集韻】古禫切，音感。竹名。有毛。　又【篇海】箱屬。　又【集韻】都感切，音黕。亦竹名。或作□。

□	【未集上】【竹字部】	□	【集韻】虎委切，音毀。舂謂之□。或書作□。□，同。

	【子集下】【十字部】		【唐韻】盧則切【集韻】歷德切，□音勒。【說文】材十人也。从十，力聲。【廣韻】功大。

霯	【戌集中】【雨字部】	霯	【集韻】台隥切【正韻】台鄧切，□音□。【玉篇】大雨也。

霰	【戌集中】【雨字部】	霰	〔古文〕□【唐韻】蘇甸切【集韻】【韻會】【正韻】先見切，□先去聲。【說文】稷雪也。从雨散聲。【詩小雅】如彼雨雪，先集維霰。【箋】將大雨雪，始必微溫，雪自上下，遇溫氣而搏，謂之霰。【大戴禮】陽之專氣爲霰。【註】隂氣在雨水，凝滯爲雪。陽氣薄之，不相入，散而爲霰。故春秋榖梁說曰：霰者，陽脅隂之符也。【釋名】霰，星也。水雪相搏，如星而散也。【埤雅】閩俗謂之米雪，言其霰粒如米，所謂稷雪，義蓋如此。今名濇雪，亦名濕雪。　又【字彙補】佛之外道曰霰尼。見楞嚴經。　【說文】或作。【玉篇】亦作□。【集韻】或作霚。考證：〔【詩小雅】如彼雨雪，先集維霰。【箋】將大雨雪，始必微溫，雪自上下，遇縕氣而搏，謂之霰。〕　謹照原文縕氣改溫氣。 

霱	【戌集中】【雨字部】	霱	【廣韻】餘律切【集韻】允律切【韻會】【正韻】以律切，□音聿。【廣韻】霱雲，瑞雲。本亦作矞。又【集韻】卿雲謂之霱。【西京雜記】雲三色爲霱。

露	【戌集中】【雨字部】	露	【唐韻】洛故切【集韻】【韻會】【正韻】魯故切，□音路。【說文】潤澤也。从雨路聲。【玉篇】天之津液，下所潤萬物也。【釋名】露，慮也。覆慮物也。【大戴禮】陽氣勝，則散爲雨露。【五經通義】和氣津凝爲露。【蔡邕月令】露者，隂之液也。【白虎通】露者，霜之始。【禮月令】孟秋，白露降。【詩召南】厭浥行露。【箋】厭浥然濕，道中始有露，謂二月中嫁娶時也。又【小雅】英英白雲，露彼菅茅。【屈原離騷】朝飮木蘭之墜露。【前漢鼂錯傳】覆露萬民。【註】如淳曰：覆，也。露，膏澤也。【春秋緯】武露布，文露沉。【註】甘露降其國，布散者，人尙武，沉重者，人尙文。　又【玉篇】露，見也。【集韻】彰也。【禮孔子閒居】風霆流形，庶物露生。【疏】露見而生。【左傳襄三十一年】其暴露之。【戰國策】諸侯見齊之罷露。【註】在野曰露。　又【左傳昭元年】勿使有所壅閼湫底，以露其體。【註】露，羸也。【疏】肌膚瘦，則骸骨露也。又【正字通】軍中捷書曰露布。【後漢禮儀志】請驛馬露布。【文心雕龍】露布者，露版不封，布諸視聽。　又臺名。【史記孝文紀】常欲作露臺。　又【史記楚世家】蓽露藍縷。【註】服虔曰：蓽露，柴車素大輅也。【後漢靈帝紀】得民家露車共乗之。　又【揚子方言】覆結或謂之承露。　又【正字通】庫露，器名。【皮日休詩】襄陽作髹器，中有庫露眞。【註】玲瓏空虛，故曰庫露。今諺呼書格曰庫露格。　又【前漢董仲舒傳】玉杯蕃露。【註】皆其所著書名也。【字彙補】繁露，冕之繅旒也。董仲舒春秋繁露，程大昌演繁露，皆取此義。　又□露，書法也。【王愔文字志】其阿那若濃露之□。　又【爾雅釋草】蔠葵，繁露。【註】承露也，大莖小葉，華紫黃色。　又【汲冢周書】渠叟以犬。犬者，露犬也。能飛，食虎豹。　又白露、寒露，□節□名。見【後漢律曆志】。　又【詩邶風】胡爲乎中露。【傳】中露，衞邑也。　又姓。【廣韻】史記三皇紀，其後有州甫甘、許戲露、齊紀怡、向申呂，皆姜姓之後，□爲諸侯。【魯語】以露堵父爲客。【風俗通】漢有上黨都尉露平。

饵	【戌集下】【食字部】	餌	【集韻】【正韻】□忍止切，音耳。【玉篇】食也，餠也，餻也。【說文】粉餠也。【徐鍇曰】釋名，烝燥屑餠之曰餈，非也。粉米烝屑皆餌也，非餈也。【許愼曰】餈稻餠，謂炊米爛乃擣之，不爲粉也。粉餈以豆爲粉糝餈上也，餌則先屑米爲粉，然後溲之。餈之言滋也，餌之言堅潔若玉餌也。【楚辭招魂】粔籹蜜餌。　又【禮內則】糝取牛羊豕之肉，三如一小切之，與稻米，稻米二肉一，合以爲餌煎之。【註】此周禮糝食也。　又【周禮冬官考工記弓人】魚膠餌。【註】色如餌。　又【禮內則】擣珍，取牛羊麋鹿麇之肉，必脄，每物與牛若一，捶反側之，去其餌，孰出之，去其皽，柔其肉。【註】餌，筋腱也。　又啗魚具。【莊子外物篇】五十犗以爲餌。　又隂以利誘人曰餌。【前漢賈誼傳】五餌三表。　又【廣韻】【集韻】【韻會】仍吏切【正韻】而至切，□音二。義同。　【說文】□部作□。重文从食耳聲，作餌。考證：〔【禮內則】捶反側之，去其餌，就出之。〕　謹照原文就出改孰出。 

霳	【戌集中】【雨字部】	霳	【廣韻】力中切【集韻】【韻會】【正韻】良中切，□音隆。【玉篇】豐隆，雷師。俗从雨。【韻會】雲師。【屈原離騷】【淮南子天文訓】【司馬相如上林賦】皆作豐隆。【水經】作封隆。

霴	【戌集中】【雨字部】	霴	【字彙補】同靆。○按字从雲，《正字通》誤入隶部，今攺正。
  </div>
  <div class="pagination">
   <a href="康熙字典_page247.html">
    上一页
   </a>
   <span>
    ...
   </span>
   <a href="康熙字典_page243.html">
    243
   </a>
   <a href="康熙字典_page244.html">
    244
   </a>
   <a href="康熙字典_page245.html">
    245
   </a>
   <a href="康熙字典_page246.html">
    246
   </a>
   <a href="康熙字典_page247.html">
    247
   </a>
   <span class="current-page">
    248
   </span>
   <a href="康熙字典_page249.html">
    249
   </a>
   <a href="康熙字典_page250.html">
    250
   </a>
   <a href="康熙字典_page251.html">
    251
   </a>
   <a href="康熙字典_page252.html">
    252
   </a>
   <a href="康熙字典_page253.html">
    253
   </a>
   <span>
    ...
   </span>
   <a href="康熙字典_page249.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
