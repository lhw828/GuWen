<!DOCTYPE html>
<html>
<head>
    <meta charset="UTF-8">
    <title>说文解字注 - 第 191 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 191 页/共 283 页</h1>
    <div class="content">　　路径：段注说文□第十卷□夰部
　　标题：奡ào
　　注解：嫚也。嫚者，侮□也。傲者，倨也。奡与傲音义皆同。引伸为排奡，多力皃。从□从夰，傲者昂头，故从首。夰亦声。古到切。二部。《虞书》曰：“若丹朱奡。”皋陶谟文。朱当作絑。读若傲。《论语》：“奡汤舟。”宪问篇文。依宋本及集韵、类篇作汤。今作荡，非。汤卽阵字，荡阵音汤。
　　路径：段注说文□第十卷□夰部
　　标题：昦hào
　　注解：春为昦天，元气昦昦也。春为昦天，释天文。元气昦昦者，释昦字之义。黍离毛传曰：苍天，以体言之。元气广大则偁昊天，仁覆闵下则偁旻天，自上降鉴则偁上天，据远视之苍苍然则偁苍天。李巡、孙炎、郭璞本尔雅及刘熙释名皆作春苍夏昊，许君五经异义、郑君驳异义所据尔雅及欧阳尚书皆作春昊夏苍。郑君云：春气博施，故以广大言之。许君尚书尧典羲和以昊天总勅四时，故知昊天不独春也。许君作异羲时，是毛传，非尔雅欧阳尚书。郑君驳之，而许造《说文》于昊下、旻下皆用尔雅，参合毛传，略同郑说。《说文》解字为定说也。从日夰，会意。夰亦声。胡老切。古音葢在三部。
　　路径：段注说文□第十卷□夰部
　　标题：臩ɡuǎnɡ
　　注解：惊走也。一曰往来皃。皃，大徐作也，非。从夰臦声。各本无声字，今补。俱往切。十部。《周书》曰：“伯臩。”孔壁多得十六篇古文尚书有囧命。书序曰：穆王命伯囧为太仆正，作囧命。周本纪曰：穆王闵文武之道缺，乃命伯臩申诫大仆之政，作臩命。葢臩、囧古通用也。许此引周书或系书序，或系逸书十六篇文，皆未可知。古文臦，古文囧字。七字当作古文以为囧字六字，转写讹舛也。臣铉等曰：臦，居况切。臦犹乖也，臦亦声。言古囧字，未详。文五
　　路径：段注说文□第十卷□夰部
　　498
　　标题：大dà
　　注解：籒文大，改古文。谓古文作大，籒文乃改作大也。本是一字，而凡字偏旁或从古，或从籒不一，许为字书乃不得不析为二部。犹人、儿本一字，必析为二部也。顾野王玉篇乃用隶法合二部为一部，遂使古籒之分不可考矣。亦象人形。亦者，亦古文也。大象人形，此亦象人形。其字同，则其音同也。而大徐云：大，徒葢切。大，他达切。分别殊误，古去入不分，凡今去声之字，古皆入声。大读入声者，今惟有会稽大末县，独存古语耳。实则凡大皆可入，非古文去、籒文入之谓。凡大之属皆从大。
　　路径：段注说文□第十卷□大部
　　标题：奕yì
　　注解：大也。大雅：奕奕梁山。传曰：奕奕，大也。诗周颂笺云：亦，大也。叚亦为奕。从大亦声。羊益切。古音在五部。《诗》曰：“奕奕梁山。”
　　路径：段注说文□第十卷□大部
　　标题：奘zànɡ
　　注解：驵大也。马部驵下曰：壮马也。士部壮下曰：大也。奘与壮音同，与驵羲同。释言曰：奘，驵也。此许所本也。孙樊本作将且也。从大壮，壮亦声。徂朗切。十部。
　　路径：段注说文□第十卷□大部
　　标题：□ɡǎo
　　注解：大白也。各本白下有泽字，其误不知始于何时。兽名白泽，故非经典卽有此物，孰别其大小乎。全书之例，于形得羲之字不可胜计。□以白大会意，则训之曰大白也，犹下文大在一上则为立耳。浅人□增，玉篇、广韵仍之，说石□文者又引为证。古来郢书燕说类多如此。从大白。不入白部者，重大也。古老切。二部。凡皢皎皦皛皋缟晧杲训白之字皆同音部。但□字广韵又昌石切，集韵又昌石、施只二切，皆训白泽，未详其由。古文□为泽字。此说古文叚借也。叚借多取诸同音，亦有不必同音者，如用□为泽，用丂为亏，用屮为艹之类。又按泽当作皋，古泽睪皋三字相乱。皋者，气□白之进也。皋□羲相近，音同。
　　路径：段注说文□第十卷□大部
　　标题：奚xī
　　注解：大腹也。豕部豯下曰；豚生三月，腹豯豯皃。古奚豯通用。周礼职方氏豯养，杜子春读豯为奚，许艹部作奚养。从大，□省声。胡鸡切。十六部。□，籒文系。见十二篇系下。
　　路径：段注说文□第十卷□大部
　　标题：耎ruǎn
　　注解：稍歬大也。稍者，出物有渐也。稍前大者，前较大于后也。从大而声，读若畏偄。谓若偄也。而沇切。十四部。古凡耎声字皆在十四部，需声字皆在四部，后人多乱之。
　　路径：段注说文□第十卷□大部
　　标题：□yàn
　　注解：大皃。从大□声。□读若书卷之卷，见四篇。或曰拳勇字。拳当作卷。手部卷，气势也。引国语有卷勇。或说□卽卷勇字，许偁之也。隼下云一曰鷻字，是其例。读若傿。铉本上有一曰二字，衍。乙献切。十四部。
　　路径：段注说文□第十卷□大部
　　标题：□bì
　　注解：壮大也。从三大三目。会意。二目为□，□，各本作□，误，今正。三目为□，益大也。说会意之恉。张衡、左思赋皆用奰□字，而讹作赑屃，俗书之不正如此。□见尸部，卧息也。许器反。一曰迫也。别一羲。读若《易》虙羲氏。今易□辞作包犠氏，孟氏、京氏作伏戏，许作虙羲，郑大十注、应氏风俗通同。虙，古音读如密，奰古音同。今音平秘切。《诗》曰：“不醉而怒谓之□。”大雅荡曰：内奰于中国。毛传曰：不醉而怒谓之奰。于壮义、迫义皆近。不言诗传曰者，犹书曰仁覆闵下则偁旻天，不言书传。易曰地可观者莫可观于木，易曰井者法也，不言易说也。文八
　　路径：段注说文□第十卷□大部
　　499
　　标题：夫fū
　　注解：丈夫也。从大一，从一大则为天，从大一则为夫，于此见人与天同也。天之一，冒大上，为会意。夫之一，毌大首，为象形，亦为会意。一□象兂。兂，首笄也，俗作簪。依御览宜补“冠而后簪，人二十而冠，成人也”十二字。此说以一象簪之意。甫无切。五部。周制八寸为尺，尺部曰：中妇人手长八寸谓之咫。周尺也。十尺为丈。十部曰：丈，十尺也。从又持十。人长八尺，见考工记。故曰丈夫。此说人偁丈夫之恉。凡夫之属皆从夫。
　　路径：段注说文□第十卷□夫部
　　标题：规ɡuī
　　注解：规巨，有灋度也。各本无规巨二字，今补于此，说规矩二字之义，故工部巨下但云规巨也。此许全书之通例也。囟部□下曰：□□，人□也。故肉部□下曰：□□也。正同此。圜出于方，方出于矩。古规矩二字不分用，犹威仪二字不分用也。凡规巨、威仪有分用者皆互文见意，非圜不必矩，方不必规也。灋者，□也。度者，灋制也。规矩者，有灋度之谓也。萑部曰：规蒦，商也。一曰蒦，度也。凡有所图度匡正皆曰规。左传：规求无度。陶渊明文：欣然规往。左传曰：大夫规诲。诗序曰：沔水，规宣王也。从夫见。会意。丈夫所见也。公父文伯之母曰：女智莫如妇，男智莫如夫。字统曰：丈夫识用，必合规矩。故规从夫。居随切。十六部。
　　路径：段注说文□第十卷□夫部
　　标题：□bàn
　　注解：并行也。从二夫。会意。辇字从此。读若伴侣之伴。伴侣，许无此义。侣字许无，当作旅。薄旱切。十四部。文三
　　路径：段注说文□第十卷□夫部
　　500
　　标题：立lì
　　注解：侸也。侸，各本作住，今正。人部曰：侸者，立也。与此为互训。浅人易为住手，亦许书之所无。从大在一之上。在，各本作立，今正。铉曰：大，人也。一，地也。会意。力入切。七部。凡立之属皆从立。
　　路径：段注说文□第十卷□立部
　　标题：□lì
　　注解：临也。临者，监也。经典□字或作莅，注家皆曰临也。道德经释文云：古无莅字，《说文》作□。按莅行而□废矣。凡有正字而为叚借字所敚者类此。从立隶声。力至切。十五部。
　　路径：段注说文□第十卷□立部
　　标题：□duì
　　注解：磊□，叠韵字。今俗语犹有之。重聚也。从立□声。丁罪切。十五部。
　　路径：段注说文□第十卷□立部
　　标题：端duān
　　注解：直也。用为发端、端绪字者叚借也。从立端声。多官切。十四部。
　　路径：段注说文□第十卷□立部
　　标题：竱zhuǎn
　　注解：等也。等者，齐□也，故凡齐皆曰等。齐语：竱本肈末。韦注：竱，等也。肈，正也。谓先等其本，以正其末。按孟子曰：不揣其本而齐其末。揣葢竱之叚借字。端声、专声同部。赵注云揣量，似失之。木部椯下曰：一曰度也。孟子正当从木作椯。韵书谓偁量曰故敪。丁兼、丁括切，卽竱语之转也。从立专声。旨沇切。十四部。按字苑音剸。李舟切韵音端。《春秋传》曰：宋本如是。今本传作国语。“竱本肇末。”
　　路径：段注说文□第十卷□立部
　　标题：竦sǒnɡ
　　注解：敬也。敬者，肃也。商颂传曰：竦，惧也。此谓叚竦为愯也。愯者，惧也。□下曰：竦手。谓手容之恭上其手也。周南毛传曰：乔，上竦也。从立从束。会意。息拱切。九部。束，自□束也。古书多言□束。韩非引周书曰：□之束之。□俗作伸。□之使舒，束之使促，常相因互用也。
　　路径：段注说文□第十卷□立部
　　标题：竫jìnɡ
　　注解：亭安也。亭者，民所安定也，故安定曰亭安。其字俗作停，作渟。亭与竫叠韵。凡安静字宜作竫。静其叚借字也。静者，审也。从立争声。疾郢切。十一部。
　　路径：段注说文□第十卷□立部
　　标题：靖jìnɡ
　　注解：立竫也。谓立容安竫也。安而后能虑，故释诂、毛传皆曰靖，谋也。从立靑声。疾郢切。十一部。一曰细皃。古文尚书□□善谝言，伏生今文作諓諓善竫言，见公羊传。王逸注楚辞引作諓諓靖言。葢竫靖，戋諓古通用。靖言，谓小人巧言。戈部引周书戋戋巧言，亦谓秦誓也。山海经大荒东经曰：东海之外，大荒之中，有小人国名靖。
　　路径：段注说文□第十卷□立部
　　标题：竢sì
　　注解：待也。彳部曰：待，竢也。是为转注。经传多假俟为之，俟行而竢癈矣。俟，大也。从立矣声。床史切。一部。□，或从巳。巳声、矣声同在一部。
　　路径：段注说文□第十卷□立部
　　标题：竘qǔ
　　注解：健也。淮南人闲训：室始成，竘然善也。高注：竘，高壮皃。此与健之训合。一曰匠也。方言曰：竘，治也。吴越饰皃为竘，或谓之巧。广雅：竘，治也。又曰：竘，巧也。此与匠之训合。从立句声，读若龋。丘羽切。按高诱音口。郭璞同。许意读若糗。广韵麌厚韵兼收。古音在四部。《周书》有竘匠。葢谓周书七十一篇也。竘匠之文俟考。
　　路径：段注说文□第十卷□立部
　　标题：竵huā
　　注解：不正也。从立□声。火鼃切。古音在十六部。俗字作歪。
　　路径：段注说文□第十卷□立部
　　标题：竭jié
　　注解：负举也。凡手不能举者，负而举之。礼运：五行之动，迭相竭也。注：竭犹负戴也。豕部曰：竭其尾。李尤翰林论云：木氏海赋：壮则壮矣，然首尾负竭，状若文章，亦将由未成而然也。从立曷声。渠列切。十五部。
　　路径：段注说文□第十卷□立部
　　标题：□xū
　　注解：立而待也。依韵会补立而二字。今字多作需，作须，而□废矣。雨部曰：需，□也。遇雨不进止□也。引易云上于天，需。需与□音义皆同。樊迟名须。须者，□之叚借。□字仅见汉书翟方进传。从立须声。相俞切。古音在四部。□，或从刍。须声、刍声同在四部。
　　路径：段注说文□第十卷□立部
　　标题：□luò
　　注解：痿也。痿者痹也。从立□声。力卧切。十七部。
　　路径：段注说文□第十卷□立部
　　标题：竣jùn
　　注解：居也。各本作偓竣也，说者谓卽偓佺，今正。尸部曰：居，蹲也。足部曰：居，蹲也。郭注山海经、徐广史记音义皆曰：踆，古蹲字。许书之竣，葢与蹲音义皆同也。居讹倨，倨讹偓。竣乃复举字，倒于下，遂为偓竣矣。古书之讹舛可正者类如此，固在好学深思，心知其意也。广韵曰：倨也。此居讹倨之证。从立夋声。七伦切。十三部。《国语》曰：“有司巳事而竣。”今齐语作已于事。韦注：竣，退伏也。按毛诗云：不皇启凥。故巳于事而后卽安。
　　路径：段注说文□第十卷□立部
　　标题：□fú
　　注解：见鬼鬽皃。从立从录。录，籒文鬽。见鬼部。读若虙羲氏之虙。鬽声在十五部，必声在十二部，音相近也。当读如密。今音房六切，非也。
　　路径：段注说文□第十卷□立部
　　标题：□què
　　注解：惊皃。与獡音义同。獡见方言。从立□声。七雀切。五部。
　　路径：段注说文□第十卷□立部
　　标题：□bà
　　注解：短人立□皃。□，短皃。□之字或作罢。周礼典同注：陂读为人短罢之罢。司弓矢庳矢注：郑司农读为人罢短之罢。或作矲。方言曰：啙矲，短也。桂林之中谓短矲。郭注言矲雉也。按矲，皮买反，雉，苦买反。今本方言雉讹作□。典同释文雉讹作矮。依集韵、类篇、宋余仁仲周礼所载释文、明叶林宗所写释文正之。雉从矢，佳声非雉字也。从立卑声。傍下切。按当薄蟹切。十六部。
　　路径：段注说文□第十卷□立部
</div>
    <div class="pagination">
<a href="说文解字注_page190.html">上一页</a><span>...</span><a href="说文解字注_page186.html">186</a><a href="说文解字注_page187.html">187</a><a href="说文解字注_page188.html">188</a><a href="说文解字注_page189.html">189</a><a href="说文解字注_page190.html">190</a><span class="current-page">191</span><a href="说文解字注_page192.html">192</a><a href="说文解字注_page193.html">193</a><a href="说文解字注_page194.html">194</a><a href="说文解字注_page195.html">195</a><a href="说文解字注_page196.html">196</a><span>...</span><a href="说文解字注_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
