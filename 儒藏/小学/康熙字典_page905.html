<!DOCTYPE html>
<html>
<head>
    <meta charset="UTF-8">
    <title>康熙字典 - 第 905 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 905 页/共 976 页</h1>
    <div class="content">徊	【寅集下】【彳字部】	徊	【廣韻】戸恢切【集韻】【韻會】胡隈切【正韻】胡瑰切，□音回。【玉篇】徘徊，猶彷徨也。【集韻】徘徊，不進貌。【史記呂后紀】徘徊往來。【古詩】淸商隨風發，中曲正徘徊。

張	【寅集下】【弓字部】	張	〔古文〕弡【唐韻】陟良切【集韻】【韻會】中良切，□帳平聲。【說文】施弓弦也。【禮曲禮】張弓尚筋。【儀禮鄕射禮】勝者執張弓。　又【廣雅】大也。【詩大雅】孔修且張。【書康王之誥】張皇六師。　又【廣雅】施也。【史記武帝紀】張羽旗，設供具，以祀神君。　又【廣韻】開也。【老子道德經】將欲翕之，必故張之。　又【韻會】設也。【史記曹相國世家】取酒張坐飮。　又施絃曰張。【前漢董仲舒傳】琴瑟不調甚者，必解而更張之。　又羅取鳥獸曰張。【周禮秋官冥氏】掌設弧張。【註】弧張，罿罦之屬。【後漢王喬傳】自縣詣臺朝，輒有雙鳧飛來，舉羅張之，但得一隻舄焉。　又計物之數曰張。【左傳昭十三年】子產以幄幕九張行。【後漢明帝八王傳】寵有彊弩數千張。　又星名。【史記律書】西至于張。張者，言萬物皆張也。【天官書】張素爲廚，主觴客。【正義】張六星，六爲嗉，主天廚飮食，賞賚觴客。　又譸張，誑也。【書無逸】民無或胥，譸張爲幻。　又蹶張，以足張弩也。【前漢申屠嘉傳】以材官蹶張。【註】如淳曰：能脚踏强弩張之，故曰蹶張。師古曰：今之弩，以手張者曰擘張，以足張者曰蹶張。　又乖張，相戾也。【司馬貞補史記序】其中遠近乖張。　又姓。【廣韻】本自軒轅第五子揮，始造弦，實張網羅，世掌其職，後因氏焉。風俗通云：張王李趙，黃帝賜姓也。出淸河，南陽，吳郡，安定，燉煌，武威，范陽，犍爲，沛國，梁國，中山，汲郡，河內，高平十四望。【詩小雅】張仲孝友。　又【廣韻】【集韻】【韻會】【正韻】□知亮切，音帳。【廣韻】張施。【集韻】□設也。【周禮天官掌次】掌凡邦之張事。【前漢王尊傳】供張如法而辦。　又【韻會】自侈大也。【左傳桓六年】隨張必棄小國。【釋文】張，豬亮反。　又張絃之張，亦音帳。【嵆康琴賦】伶倫比律，田連操張，進御君子，新聲亮。　又與脹通。【左傳成十年】晉侯將食張如厠。【註】張，脹滿也。　又與帳通。【史記高帝紀】復留止張飮三日。【註】張，幃帳也。　又【左傳僖十五年】隂血周作，張脈僨興。【疏】血旣動作，脈必張起，故言張脈也。【釋文】張，中亮反。　又雄張。【後漢班超傳】于寘王雄張南道。【註】雄張，猶熾盛也。張，丁亮反。

恲	【卯集上】【心字部】	恲	【廣韻】撫庚切【集韻】披耕切，□音怦。【玉篇】滿也。　又忼慨也。　或从朋。

座	【寅集下】【广字部】	座	【廣韻】【集韻】【韻會】【正韻】□徂臥切，音坐。【玉篇】牀座也。【集韻】坐具。【李嘺讓地官尚書表】八座樞機，五曹要劇。　又【韻會】通作坐。【前漢梅福傳】當戸牖之法坐。【註】法坐，王聽朝處。【後漢孔融傳】坐上客常滿。

庲	【寅集下】【广字部】	庲	【廣韻】落哀切【集韻】郞才切，□音來。【玉篇】舍也。【集韻】長庲，齊臺名。庲降，蜀地名。

徵	【寅集下】【彳字部】	徵	〔古文〕□□□□【唐韻】陟陵切【集韻】【韻會】知陵切，□陟平聲。【說文】召也。从微省。□爲徵，行於微而文達者，卽徵之。【周禮天官宰夫】掌百官府之徵令。【註】別異諸官，以備王之徵召。【周語】唯官是徵。　又【廣韻】證也，明也。【書洪範】念用庶徵。【左傳昭三十年】且徵過也。【註】徵，明也。　又【廣韻】成也。【儀禮士昏禮】納徵。【註】徵，成也。使使者納幣以成昏禮。　又問也。【左傳僖四年】包茅不入，王祭不共，無以縮酒，寡人是徵。　又斂也。【周禮地官】閭師以時徵其賦。【疏】閭師徵斂百里內之賦貢。　又求也。【史記貨殖傳】物賤之徵貴。【註】徵，求也，謂此處物賤，求彼貴賣之。　又【爾雅釋詁】徵，虛也。　又姓。【廣韻】吳太子率更令河南徵崇。　又【集韻】持陵切，音懲。縣名。【左傳文十年】泰伯伐晉，取北徵。【音義】今徵縣。【史記河渠書】穿渠，自徵引洛水，至商顏下。【前漢地理志】左馮翊有徵縣。【註】卽今之澄城是也。　又【廣韻】【集韻】【韻會】□陟里切，知上聲。【玉篇】宮徵也。【爾雅釋樂】徵謂之迭。【樂書】聲出於心，而齒合吻開，爲之徵。徵，火也，其性烈而善燭。五音配夏。【禮月令】孟夏之月，其音徵。又【樂記】徵爲事。【疏】徵屬夏，夏時生長萬物，皆成形體。事亦有體，故以徵配事也。【風俗通】徵者，祉也。物盛大而繁祉也。五行爲火，五常爲禮，五事爲視。凡歸爲事。　又與懲通。【荀子正論篇】凡□人之本，禁暴惡惡，且徵其來也。　又與征通。【史記三王世家】非敎士不得從徵。　又叶陟隆切，音中。【班固靈臺詩】乃經靈臺，靈臺旣崇。帝勤時登，爰考休徵。

徼	【寅集下】【彳字部】	徼	【廣韻】古弔切【集韻】吉弔切，□音叫。【說文】循也。【前漢百官表】中尉，秦官，掌徼循京師。【註】師古曰：徼，遮繞也。　又【韻會】邏卒曰游徼。【後漢臧宮傳】少爲縣亭長游徼。【註】每鄕有游徼，掌循禁姦盜也。　又【玉篇】邊徼也。【史記司馬相如傳】南至牱爲徼。【註】徼，塞也。以木柵水，爲蠻夷界。　又【廣韻】小道也。【班固西都賦】徼道綺錯。　又【韻會】一曰徼妙。【老子道德經】常有欲以觀其徼。　又【唐韻】古堯切【集韻】堅堯切，□叫平聲。【玉篇】要也，求也。【左傳昭三年】徼福於太公。【註】徼，要也。【禮中庸】小人行險以徼幸。【疏】徼求榮幸也。　又【廣韻】抄也。【論語】惡徼以爲知者。【註】徼，抄也。抄人之意，以爲已有。　又【集韻】伊消切，音邀。遮也。【司馬相如子虛賦】徼□受詘。【註】司馬彪云：徼，遮也。□，倦也，謂遮其倦者。

□	【未集上】【竹字部】	□	【篇海】蘇貫切，音算。器也。○按卽匴字之譌。

□	【午集下】【立字部】	□	【集韻】普沒切，音。按物聲。

	【午集下】【禾字部】		【廣韻】房密切【集韻】薄密切，□音弼。□，禾重生也。　又【廣韻】蒲沒切【集韻】薄沒切，□音孛。稡，禾所秀不成藂向上貌。

	【丑集中】【土字部】		【玉篇】古文垠字。註詳六畫。【淮南子俶眞訓】蘆苻之原，通于無。

彯	【寅集下】【彡字部】	彯	【廣韻】【集韻】【韻會】□匹妙切，音票。【玉篇】畫也。【集韻】畫飾也。　又【廣韻】撫招切【集韻】【韻會】【正韻】紕招切，□票平聲。【廣韻】彯彯，長組之貌。　又與嫖通。【王融曲水詩序】彯搖武猛，扛鼎揭旗之士。【註】霍去病受詔，與壯士爲嫖姚校尉。

彭	【寅集下】【彡字部】	彭	【唐韻】【集韻】薄庚切【韻會】【正韻】蒲庚切，□音棚。【說文】鼓聲也。　又軍器。【釋名】彭排，軍器也。彭，旁也，在旁排禦敵攻也。　又水名。【左傳桓十二年】伐絞之役，楚師分涉於彭。【註】彭水，在新昌衞縣。　又國名。【書牧誓】及庸蜀羌髳微盧彭濮人。【傳】盧彭，在西北。　又地名。【詩鄭風】淸人在彭。【傳】衞之河上，鄭之郊也。【春秋文二年】晉侯及秦師戰于彭衙。【註】馮翊郃陽縣西北有彭衙城。　又州名。【唐書地理志】彭州，垂拱二年，析益州置。　又彭盛，縣名。【史記項羽本紀】項王都彭城。【正義】徐州縣。【後漢郡國志】彭城國，彭城縣，古大彭邑。　又彭亡，聚名。【後漢郡國志】武陽有彭亡聚。又【岑彭傳】彭至武陽，所營地名彭亡。　又彭蠡，湖名。【書禹貢】彭蠡旣豬。【前漢地理志】豫章郡彭澤縣，彭蠡澤在西。　又彭門，山名。【後漢郡國志】蜀郡湔氐道縣前有兩石，對如闕，號曰彭門。　又姓。【史記楚世家】陸終生六子，三曰彭祖。【註】虞翻曰：名剪，爲彭姓，封於大彭。【鄭語】彭姓豕韋諸稽，則商滅之矣。【廣韻】左傳，楚有彭仲爽，漢有大司空彭宣。　又【韻會】逋旁切【正韻】博旁切，□榜平聲。【玉篇】多貌。【詩齊風】行人彭彭。【釋文】彭，必旁反。　又【玉篇】盛也。【韻會】壯也。【詩大雅】駟騵彭彭。【集韻】强盛貌。　又【廣韻】行也。【詩小雅】四牡彭彭。【傳】彭彭，不得息也。　又【廣韻】道也。　又【集韻】晡橫切，音閍。衆車聲也。　又【韻會】【正韻】□蒲光切，音旁。【韻會】近也。【正韻】旁也。【易大有】九四匪其彭，无咎。【疏】彭，旁也。　又【類篇】彭亨，驕滿貌。【韓愈城南聯句】苦開腹彭亨。　又【詩魯頌】有驪有黃，以車彭彭。【劉歆遂初賦】求仁得仁，固其常兮。守信保己，比老彭兮。　又與魴通。【公羊傳成十八年】晉侯使士彭來乞師。【註】二傳士彭作士魴。考證：〔【釋名】彭排，車器也。〕　謹按急就篇補註引釋名，車作軍。據改。 

帥	【寅集中】【巾字部】	帥	〔古文〕【唐韻】所律切【集韻】【正韻】朔律切，□音蟀。【易師卦】長子帥師。【左傳襄十年】牽帥老夫，以至于此。　又循也。【禮王制】命鄉□不帥敎者以告。【註】帥，循也。　又遵也。【前漢循吏傳】蕭曹以寬厚淸靜，爲天下帥。【註】帥，遵也。　又聚也。【揚雄甘泉賦】帥尒隂閉，霅然陽開。【註】晉灼曰：帥，聚也。　又【說文】佩巾也。【廣雅】巾也。　又【廣韻】【集韻】【韻會】【正韻】□所類切，率去聲。【廣韻】將帥也。【正韻】主也，率也，統也，領也。【周禮夏官】二千五百人爲師，師帥皆中大夫。五百人爲旅，旅帥皆下大夫。【左傳宣十二年】命爲軍帥。【疏】軍帥，軍之主帥。【前漢黃霸傳】置父老師帥。　又姓。【廣韻】本姓師，晉景帝諱，改爲帥氏。晉尚書郞帥昺。　又【五音集韻】舒芮切，音稅。同帨。亦佩巾也。考證：〔【揚雄甘泉賦】帥尒隂閉，霅然陽關。〕　謹照原文關改開。 

废	【寅集下】【广字部】	廢	【唐韻】方肺切【集韻】【韻會】放吠切，□音癈。【說文】屋頓也。　又【爾雅釋詁】止也。【註】止住也。【禮曲禮】凡祭有其廢之，莫敢舉也。有其舉之，莫敢廢也。　又【爾雅釋詁】廢，舍也。【註】舍，放置。【周禮天官大宰】八柄，七曰廢，以馭其罪。【註】廢，猶放也。【又】八則，三曰廢置，以馭其吏。　又【爾雅釋詁】大也。【詩小雅】廢爲殘賦。【傳】廢，忲也。【釋文】一本作廢。大也。　又墮也。【左傳定三年】邾子自投於牀，廢於爐炭。【註】廢，墮也。　又【轉註古音】音發。【前漢郊祀歌】西顥沆碭。秋氣肅殺。含秀垂穎，續舊不廢。　又與癈通。【左傳昭十四年】司徒老祁慮癸僞癈疾。　又與撥通。【周禮冬官考工記梓人】撥爾而怒。【註】故書撥作廢。鄭司農云：廢讀爲撥。考證：〔【說文】屋傾也。〕　謹照原文傾改頓。〔【周禮冬官考工記梓人】必撥而怒。〕　謹按原文文義，必字可省，爾字不可省。謹改撥爾而怒。 

德	【寅集下】【彳字部】	德	【唐韻】【正韻】多則切【集韻】【韻會】的則切，□登入聲。【廣韻】德行也。【集韻】德行之得也。【正韻】凡言德者，善美，正大，光明，純懿之稱也。【易乾卦】君子進德修業。【詩大雅】民之秉彝，好是懿德。【書臯陶謨】九德，寬而栗，柔而立，愿而恭，亂而敬，擾而毅，直而溫，□而廉，剛而塞，彊而義。又【洪範】三德，一曰正直，二曰剛克，三曰柔克。【周禮地官】六德：知、仁、聖、義、中、和。　又【玉篇】德，惠也。【書盤庚】施實德于民。【詩小雅】旣飽以德。　又善敎也。【禮月令】孟春之月，命相布德，和令，行慶，施惠。【註】德謂善敎。　又感恩曰德。【左傳成三年】王曰：然則德我乎。【疏】德加於彼，彼荷其恩，故謂荷恩爲德。【後漢樊曄傳】光武微時，曄餽餌一笥，帝德之不忘。　又【韻會】四時旺氣也。【禮月令】某日立春，盛德在木。　又【諡法】綏柔士民，諫爭不威，執義揚善，曰德。　又【說文】升也。　又【玉篇】福也。　又星名。【前漢郊祀志】望氣王朔言，後獨見塡星出如瓜。有司皆曰：陛下建漢家封禪，天其報德星云。【註】德星，旣填星也。　又【韻會】亦作悳。【前漢賈誼傳】悳至渥也。　又州名。【廣韻】秦爲齊郡地，漢爲平原郡。武德初爲德州，因德安縣以名之。　又叶都木切，音篤。【謝惠連雪賦】曹風以麻衣比色，楚謠以幽蘭儷曲。盈尺則呈瑞於豐年，袤丈則表沴於隂德。　又叶得各切，當入聲。【易林】酒爲歡伯，除憂來樂，福善入門，與君相索，使我有德。考證：〔【書大禹謨】九德，寬而栗。〕　謹照原書改臯陶謨。 

徾	【補遺】【寅集】【彳字部】	徾	【字彙補】音未詳。【王逸九思】狐狸兮徾徾。見《楚辭章句》。

忟	【卯集上】【心字部】	忟	同忞。

忨	【卯集上】【心字部】	忨	【唐韻】【集韻】【韻會】【正韻】□五換切，音玩。【說文】貪也。【玉篇】愛也。【左傳昭元年】忨歲而愒日。　又【玉篇】【廣韻】五丸切【集韻】【韻會】【正韻】五官切，□音岏。義同。　又通作翫。【左傳】忨歲，今本多作翫歲。◎按《左傳註疏》忨，愒，皆貪也。言貪翫歲日也。蓋貪生之意，而慢忽自在其中。《正字通》必欲訓慢，而駁《說文》《集韻》諸書，過矣。

徿	【寅集下】【彳字部】	徿	【玉篇】良用切，龍去聲。行不正也。　又【集韻】魯孔切，隆上聲。徿，言直行也。

忙	【卯集上】【心字部】	忙	【廣韻】莫郞切【集韻】【韻會】【正韻】謨郞切，□音茫。心迫也。【增韻】悕也，宂也。【杜甫新婚別】暮婚晨告別，無乃太悤忙。　又姓。明有忙義，忙宗。　又與恾同。【廣韻】怖也。

忳	【卯集上】【心字部】	忳	【廣韻】【集韻】【韻會】徒渾切【正韻】徒孫切，□音屯。【玉篇】悶也，亂也，憂也。【屈原離騷】忳鬰邑余侘傺兮。【朱註】忳，憂貌。　又【集韻】朱倫切，音肫。本作諄。或作忳。忳忳，誨人不倦也。　又【集韻】【正韻】□殊倫切，音純。本作憌。或作忳。人名。後漢有王忳。　又【集韻】【類篇】□杜本切，音盾。愚也。　又都困切，音頓。或作沌。【老子道德經】我愚人之心也哉，忳忳兮。　又【集韻】徒困切，音鈍。忳愻，意不樂也。◎按肫與忳通。凡字書所引，通義甚多，《正字通》所引亦多，而獨于忳肫二字不許其通，是自相矛盾也。凡正字通辨駁太過類此。

怢	【卯集上】【心字部】	怢	【集韻】他骨切【韻會】陁骨切，□音突。【集韻】忽忘也。【王褒四子講德論】美玉蘊于碔砆，凡人見之怢焉。【註】不分別貌。　又【集韻】他結切。與佚同。【類篇】佚蕩，□易也。或从心。　又【集韻】【類篇】吐內切【正韻】他內切，□音退。【博雅】緩也，忘也。一曰肆也。本作。

忸	【卯集上】【心字部】	忸	【唐韻】【集韻】【韻會】【正韻】□女六切，音朒。慙也。【書五子之歌】顏厚有忸怩。　又【集韻】【韻會】【正韻】□女九切，音紐。習也。【荀子議兵篇】忸之以慶賞。【註】忸與狃同。

	【午集中】【目字部】		【廣韻】居怯切【集韻】訖業切，□音劫。【玉篇】急視也。【廣韻】視貌。

庫	【寅集下】【广字部】	庫	【唐韻】【集韻】【韻會】【正韻】□苦故切，苦去聲。【說文】兵車藏也。从車，在广下。【釋名】庫，舍也。物所在之舍也，故齊魯謂庫曰舍。【禮月令】審五庫之量。【蔡邕章句】一曰車庫，二曰兵庫，三曰祭庫，四曰樂庫，五曰宴庫。　又天庫，星名。【春秋文曜鉤】軫南四星曰天庫。天庫，五帝車舍也。　又門名。【禮郊特牲】庫門之內，戒百官也。【註】庫門，在雉門之外。　又姓。【風俗通】古守庫大夫之後，以官爲氏。

庿	【寅集下】【广字部】	庿	【說文】古文廟字。【儀禮士冠禮】筮於庿門。餘詳十二畫註。

廥	【寅集下】【广字部】	廥	【廣韻】【集韻】【韻會】□古外切，音儈。【說文】芻藳之藏。【急就篇】墼壘廥廐庫東廂。【註】廥，芻藳所居也。　又廥積，星名。【史記天官書】胃爲天倉，其南衆星曰廥積。【隋書天文志】天廩四星在昴南。一曰天廥，主畜黍稷以供享祀。

忧	【卯集上】【心字部】	忧	【集韻】尤救切，音祐。【玉篇】心動也。◎按《說文》集韻皆訓不動，惟玉篇訓心動。从心从尤。似應玉篇爲是。（憂）〔古文〕□□【唐韻】【集韻】【韻會】於求切【正韻】於尤切。本作□。今作憂。【說文】愁也。【爾雅釋詁】思也。【疏】憂者。愁思也。【書洪範】六極，三曰憂。　又疾也。【禮曲禮】某有負薪之憂。【註】憂或爲疾。　又幽也。【易乾卦】憂則違之。【註】謂時當幽隱也。　又辱也。【易繫辭】小人道憂也。　又居喪曰憂。【書說命】王宅憂。　又孕病曰憂。【晉語】文王在母不憂。　又人憂則頭低垂。【禮曲禮】下于帶則憂。【註】憂則低也。　又幽憂曰癙憂。【詩小雅】癙憂以痒。【周禮春官大宗伯】以凶禮哀邦國之憂。　又姓。出【姓苑】。　又【韻會】烏侯切，音謳。義同。【集韻】作。　又【集韻】【韻會】□於救切。【集韻】慮也。詩序，百姓見憂。徐邈讀。　又叶於希切，音衣。【易林】不見叔姫，使伯心憂。　又叶衣虛切，音於。【易林】出入休居，安止無憂。【黃庭經】三神之樂由隱居，倏忽遊遨無遺憂。　又叶伊姚切，音妖。【三略】士可下而不可驕，將可樂而不可憂。　又叶一笑切，音要。【詩王風】我生之初，尚無造。我生之後，逢此百憂。又【唐風】揚之水，白石皓皓。素衣朱繡，從子于鵠。旣見君子，云何其憂。鵠，居號切。　又叶於糾切，音黝。【晉語】商之衰也，其銘有之，曰：嗛嗛之德，不足就也。不可以矜而，祇取憂也。嗛嗛之食，不足狃也。不能爲膏而，祇離咎也。　【集韻】本作□，或作懮。【說文】从心从頁。頁，首也。心憂則髮白。　又【字彙補】亦與□同。《說文》憂和之行也。引《詩》布政憂憂。後人以□愁之字从憂，遂以憂和之字从□，浸失六書之原矣。

徥	【寅集下】【彳字部】	徥	【唐韻】是支切【集韻】常支切，□音匙。【說文】徥徥，行貌。　又【廣韻】承紙切【集韻】上紙切，□匙上聲。【廣韻】行貌。朝鮮語也。　又【集韻】徒駭切，音。義同。　又【廣韻】池爾切【集韻】丈尒切，□音豸。【集韻】行衙衙謂之徥。　又【集韻】度皆切，音□。徍徥，行貌。　又【揚子方言】秦晉之閒，凡細而有容謂之貌，或曰徥。【註】言徥偕也。【釋文】徥，度皆反。

徨	【寅集下】【彳字部】	徨	【廣韻】【集韻】【韻會】【正韻】□胡光切，音皇。【玉篇】彷徨也。【正韻】彷徨，猶徘徊也。【鹽鐵論】嫫母飾姿而矜夸，西子彷徨而無家。　又徊徨。【梁武帝孝思賦】夕獨處而徊徨。　又【集韻】雨方切，音王。彷徨，往來。

忂	【寅集下】【彳字部】	忂	【唐韻】其俱切【集韻】權俱切，□音瞿。行貌。　又【集韻】俱遇切，音句。【玉篇】行也。　【集韻】一作躣。

怴	【卯集上】【心字部】	怴	【集韻】許月切，音。【字林】戇貌。一曰怒貌。◎按此字與字相似，字从心从戍，有休必，翾劣二切。此字从心从戉，止有許月一切，集韻分別甚明。近時字書混載，舉此棄彼，《正字通》遂謂一字兼有二義，□無兩字，亦屬臆斷也。

怎	【卯集上】【心字部】	怎	【五音集韻】子吽切。語辭也。五音篇中此字無切脚可稱，昌黎子定作枕字第一等呼之，可謂正矣，今此寢韻中，精母之下□立切脚，其吽字，曉母下安呼怎切，兩字遞相爲韻切之，豈不善哉。◎按此字，廣韻，集韻皆未收，唯韓孝彥五音集韻收之。今時揚州人讀爭上聲，吳人讀尊上聲，金陵人讀津上聲，河南人讀如樝。各從鄕音而分也。

怶	【卯集上】【心字部】	怶	【五音集韻】敷羈切【五音篇海】普皮切，□音披。怒也，憂也。　又【五音篇韻】彼義切，音賁，心怶憸也。

怘	【卯集上】【心字部】	怘	【集韻】固，古作怘。註詳囗部五畫。　又【玉篇】胡故切。護也，漏也，堅也，常也，安也。

廂	【寅集下】【广字部】	廂	【唐韻】【正韻】息良切【集韻】【韻會】思將切，□音箱。【說文】廊也。【玉篇】東西序也。【史記周昌傳】呂后側耳於東廂聽。【註】殿東堂也。索隱曰：正寢之東西室，皆號曰廂，言似箱篋之形。　又通作箱。【儀禮公食大夫禮】公揖退于箱。

	【巳集下】【犬字部】		【篇海】五郢切，音脛。狩也。

	【巳集中】【火字部】		【篇海】與□同。詳□字註。

	【午集中】【皮字部】		【集韻】逋旁切，音。治履邊也。與幫鞤縍□同。

幠	【寅集中】【巾字部】	幠	【唐韻】荒烏切【集韻】【韻會】【正韻】荒胡切，□音呼。【說文】覆也。【禮喪大記】幠用斂衾。　又通作無。【荀子禮論篇】無帾。【註】無讀爲幠。　又【爾雅釋詁】大也。【疏】廣大之異名也。　又【爾雅釋詁】有也。　又慢也。【禮投壺】毋幠毋敖。【註】幠敖，慢也。　又【玉篇】長也。

徯	【寅集下】【彳字部】	徯	【廣韻】胡雞切【集韻】【韻會】【正韻】弦雞切，□音奚。【爾雅釋詁】待也。【廣韻】有所望也。【書仲虺之誥】徯予后。【玉篇】或作□。　又鳧徯，鳥名。【山海經】鹿臺之山有鳥，名曰鳧徯。　又【揚子方言】徯醯，危也。東齊槣物而危謂之徯醯。　又【廣韻】胡禮切【集韻】【韻會】戸禮切，□奚上聲。亦待也。　又與蹊通。【禮月令】塞徯徑。【疏】徯徑，細小狹路也。【前漢貨殖傳】矰弋不施於徯隧。

徱	【寅集下】【彳字部】	徱	【字彙】與僄同。輕迅也。【王延壽王孫賦】性徱以疾。【註】徱卽僄字。

忽	【卯集上】【心字部】	忽	【唐韻】【集韻】【韻會】【正韻】□呼骨切，音笏。【說文】忘也。忽忽不省事也。【晏子春秋齊役者歌】忽忽矣，若之何。　又【廣韻】倏忽也。【爾雅釋詁】盡也。【註】忽然盡貌。【左傳文五年】臯陶庭堅，不祀忽諸。　又滅也。【詩大雅】是絕是忽。【傳】忽，滅也。　又【集韻】輕也。一蠶爲一忽，十忽爲一絲。【劉德曰】忽，蜘蛛網也。　又慢忽也。【後漢崔駰傳】公愛班固而忽崔駰。　又忽荒，空無著也。【賈誼服賦】寥廓忽荒兮，與道翱翔。　又姓。明有忽忠，忽明。　又通作曶。【前漢揚雄傳】時人皆曶之。【註】與忽同。又仲忽，人名。【前漢古今人表】作中曶。　亦通作笏。【儀禮士喪禮】竹笏。【註】今文笏作忽。　亦通作芴。【荀子正名篇】芴然而粗。【註】與忽同。無根本貌。　又叶火一切，音翕。【前漢班固敘傳】元元本，木數始於一，產氣黃鍾，造計杪忽。　又叶許月切，音血。【陸機雲賦】盈八紘以餘憤，雖彌天其未泄。豈假期于遷晷，邁崇朝而倏忽。　【說文】从心勿聲。【長箋】亦書作□。◎按今字，皆从小篆出，止可依《說文》疏解，如忽字，借義通義甚多，而精蕰正譌必援古文大篆，以折今文，則衆義皆可廢矣。說今文之字，惟从今文，駁正經史借用處，則字義已明，不必過爲迂論臆斷也。凡諸部字，不多引精蕰正譌辨駁者，俱倣此。

恞	【卯集上】【心字部】	恞	【廣韻】以脂切【集韻】【韻會】【正韻】延知切，□音夷。【爾雅釋言】悅也。【廣韻】悅樂也。　又通作夷。【詩小雅】旣夷旣懌。【註】夷，悅也。

廆	【寅集下】【广字部】	廆	【廣韻】胡罪切【集韻】【韻會】戸賄切，□音□。【玉篇】廦廆也。　又【集韻】五賄切，音頠。人名。【晉書載記】單于遼東郡公慕容廆。　又【集韻】【類篇】□姑回切，音瑰。【山海經】中山西有廆山，其隂多琈之玉。

廛	【寅集下】【广字部】	廛	【唐韻】直連切【集韻】【韻會】澄延切【正韻】呈延切，□音纏。【說文】一畝半，一家之居。【詩魏風】胡取禾三百廛兮。【傳】一夫之居曰廛。【周禮地官遂人】夫一廛田百畮。【註】廛，城邑之居。【揚子方言】東齊海岱之閒謂居曰廛。　又【玉篇】市邸也。【禮王制】市廛而不稅。【註】廛市物邸舍，稅其舍，不稅其物。【周禮地官廛人】掌斂廛布，而入于泉府。【註】廛布者，貨賄諸物邸舍之稅【疏】謂在行肆，官有邸舍，人有置物於中，使之出稅，故云廛布也。【班固西都賦】闐城溢郭，旁流百廛。　又【集韻】或作。【前漢揚雄傳】有田一。　又【集韻】亦作□鄽。

	【巳集中】【火字部】		【集韻】奴困切，音嫩。【玉篇】熱也。　又【廣韻】乃本切【集韻】弩本切，□嫩上聲。【博雅】□煗也。

廯	【寅集下】【广字部】	廯	【唐韻】【集韻】【韻會】息淺切【正韻】蘇典切，□先上聲。【爾雅釋言】廩廯也。【疏】廩廯者，囷倉之別名。孫炎曰：廯，藏穀鮮潔也。舍人云：廩，少鮮也。　又【集韻】相然切。【正韻】蘇前切，□音先。義同。

廵	【備考】【寅集】【廴字部】	廵	【字彙補】巡字之譌。

</div>
    <div class="pagination">
<a href="康熙字典_page904.html">上一页</a><span>...</span><a href="康熙字典_page900.html">900</a><a href="康熙字典_page901.html">901</a><a href="康熙字典_page902.html">902</a><a href="康熙字典_page903.html">903</a><a href="康熙字典_page904.html">904</a><span class="current-page">905</span><a href="康熙字典_page906.html">906</a><a href="康熙字典_page907.html">907</a><a href="康熙字典_page908.html">908</a><a href="康熙字典_page909.html">909</a><a href="康熙字典_page910.html">910</a><span>...</span><a href="康熙字典_page906.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
