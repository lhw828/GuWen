<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 926 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 926 页/共 976 页
  </h1>
  <div class="content">
   虗	【申集中】【虍字部】	虗	與虛同。

挂	【卯集中】【手字部】	挂	【唐韻】【集韻】【韻會】古賣切【正韻】古畫切，□音卦。【說文】畫也。【正字通】圭从二土，有畺畫義。　又【玉篇】懸也。【儀禮少牢禮】挂於季指。【戰國策】無把銚挂耨之勢，而有積栗之實。通作掛。　又剛挂，矢鏃名。【潘岳射雉賦】屬剛挂以潛擬。【註】一作罫。　又【集韻】胡卦切，音畫。礙也。同罫。與絓通。　又涓畦切，音圭。別也。【莊子漁父篇】好經大事，變更易常，以挂功名。或作刲。一曰中鉤取物也。（掛）【唐韻】【集韻】【韻會】古賣切【正韻】古畫切，□音卦。別也。　又揲筮，置著小指閒也。【易繫辭】掛一以象三。【註】置而不用曰掛。【又】再扐而後掛。【註】合而置之曰掛。【朱子本義】掛者，懸於左手小指之閒。　又【正韻】與掛同。【易乾卦疏】易緯云：卦者，掛也。言懸掛物象以示於人。　又【集韻】【韻會】【正韻】□古買切，音柺。義同。陸德明易釋文有二音。

抿	【卯集中】【手字部】	抿	【集韻】眉貧切。字省文。詳字註。　又武粉切。與抆同。【呂氏春秋】吳起抿泣。

挸	【卯集中】【手字部】	挸	〔古文〕□【唐韻】【集韻】□吉典切，音繭。拭也。或作□。

担	【卯集中】【手字部】	担	【唐韻】多旱切【集韻】黨旱切，□音亶。與笡同。【玉篇】拂也。【博雅】擊也。　又【集韻】丘傑切，音朅。與揭通。舉也。【楚辭遠遊】意恣睢以担撟。【朱子註】担撟，軒舉也。（擔）【唐韻】【集韻】【韻會】都甘切【正韻】都藍切，□膽平聲。與儋同。背曰負，肩曰擔。【釋名】擔，任也，任力所勝也。【易繫辭負且乗疏】負者，擔負於物也。【戰國策】蘇秦嬴縢履蹻，負書擔囊。　又左擔，地名。【任豫益州記】隂平縣北有左擔道，於成都爲西，自北來者，擔在左肩，不得度右肩也。　又武擔，山名。在成都西北。【蜀志先主傳註】蜀王妻物故，發卒擔土於成都郭中葬，高七丈，號曰武擔也。　又去聲。【唐韻】【集韻】【韻會】【正韻】□都濫切。謂所負也。【左傳莊二十二年】弛于負擔。【註】丁暫反。　又【集韻】時豔切，音贍。假也。【禮喪服四制】杖者，何也，爵也。或曰擔主。【儀禮喪服】無爵而杖者何，擔主也。【註】假之以杖，尊其爲主也。　又以贍切，音豔。義同。

拓	【卯集中】【手字部】	拓	〔古文〕摕【唐韻】【集韻】【韻會】【正韻】□之石切，音隻。【說文】拾也。□宋語。或作摭。　又【後漢張衡思□賦】拓若華而躊躇。【註】拓猶折也。楚辭曰：折若木以拂日。　又【集韻】施隻切，音釋。亦拾也。　又【唐韻】【正韻】他各切【集韻】【韻會】闥各切，□音託。手承物也。一曰手推物也。【李山甫詩】一拓纖痕更不收。【註】大曆四年，崇□公主道汾州，以手掌拓石壁，遂有手痕。今靈石有公主手痕□。　又【增韻】斥開也。【揚雄甘泉賦】拓迹開統。【註】拓，廣也。　又拓落，猶蹭蹬也。【揚雄解嘲】何爲官之拓落也。【註】拓落，不耦也。　又複姓。後魏始爲拓跋氏。北方謂土爲拓，謂后曰跋。孝文改爲元氏。　【集韻】或作□，又作托。

拜	【卯集中】【手字部】	拜	〔古文〕□□□□□【唐韻】博怪切【集韻】【韻會】【正韻】布怪切，□擺去聲。□字重文。【說文】楊雄說，拜，从兩手下也。【禮郊特牲】拜，服也，稽首服之甚也。【疏】拜者，是服順也。【周禮春官大祝辨九□註】稽首，頭至地也。頓首，頭叩地也。空首，頭至手，所謂拜手也。吉拜，拜而后稽顙。凶拜，稽顙而后拜。奇讀爲奇偶之奇，謂一拜也。褒讀爲報，再拜是也。肅拜但俯下手，今時撎是也。振動，戰栗變動之拜也。【詩詁】一，稽首，謂下首至地稽留乃起。二，頓首，謂下手置首於地卽起。三，空首，謂下手首不至地。四，振動，謂恐悚迫蹙而下手。五，吉拜，謂雍容而下手。七，奇拜，謂禮□不再拜也。八，褒拜，謂答拜也。九，肅拜，謂直身肅容而微下手，如今婦人拜也。　又膜拜，舉兩手伏地而拜也。【□天子傳】膜拜而受。　又【荀子大略篇】平衡曰拜。【註】謂磬折，頭與腰平。　又朝廷授官曰拜。【史記淮隂侯傳】至拜大將，乃信也。【後漢左雄傳】拜除如流，缺動百數。　又屈也。【詩召南】蔽芾甘棠，勿翦勿拜。【詩詁】攀下其枝，如人之拜也。　又草名。【爾雅釋草】拜蔏藋。【註】疑卽商陸。本作□。【六書正譌】又作□。

拴	【卯集中】【手字部】	拴	【唐韻】此緣切【集韻】【韻會】逡緣切【正韻】且緣切，□音銓。揀也。　【集韻】通作詮銓。

捿	【卯集中】【手字部】	捿	【正韻】先齊切，音西。與栖同。幽捿，幽居也。【謝靈運詩】恣此永幽捿。◎按从棲爲正。

拼	【卯集中】【手字部】	拼	俗拼字。【唐韻】北萌切【集韻】【韻會】悲萌切【正韻】補耕切，□音繃。與抨同。詳抨字註。或作伻。　又與□通。彈也。　又【集韻】披耕切，音怦。【爾雅釋詁註】拼荓同。詩大雅，荓云不逮。又有隨從之義。　又卑正切，音倂。除也。與摒同。

拽	【卯集中】【手字部】	拽	【集韻】羊列切。同抴。拖也。【禮曲禮】車輪曳踵。【疏】曳，拽也。不得舉足，但起前拽後，使踵如車輪曳地而行。　又以制切，音曳。引也。【朱子語類】康節，凡事纔覺難，便拽身退。　又時制切，音誓。亦拖也。山東語。　【正字通】拽字譌省。拽本作□，从□从丿。拽字从□。

据	【卯集中】【手字部】	据	【唐韻】九魚切【集韻】【韻會】【正韻】斤於切，□音居。【說文】戟挶也。【詩豳風箋】韓詩云：口足爲事曰拮据。　又【集韻】【韻會】【正韻】□居御切，音據。手病也。　又與據通。【前漢揚雄傳】潭思渾天，參摹而四分，之極於八十一，旁則三摹九据，極之七百二十九贊，亦自然之道也。【註】据，今據字，猶位也，處也。又【酷吏傳贊】趙禹据法守正。　又【司馬相如大人賦】据以驕騖。【註】張揖云：据，直項也。（據）【唐韻】【集韻】【韻會】【正韻】□居御切，音鋸。【說文】杖持也。【論語】據於德。　又【廣韻】依也。【易困卦】困于石，據于蒺藜。【詩邶風】亦有兄弟，不可以據。【左傳僖五年】享祀豐潔，神必據我。【註】據猶安也。　又引也，援也。【爾雅疏序】事有隱滯，援據徵之。　又按也。【禮玉藻】君賜稽首據掌，致諸地。【疏】覆左手按於右手之上也。【老子道德經】猛獸不據。【註】以爪按拏曰據。　又拒守也。【史記趙奢傳】先據北山上者勝。　又姓。明宣德漏刻博士據成。　又【集韻】其踞切，音遽。有形之貌。與莊子覺則蘧蘧然之蘧同。　又【史記註】訖逆切，音戟。【呂后紀】見物如蒼犬，據高后掖。又叶求於切，音蘧。【史記龜筴傳】事有所疾，亦有所徐。物有所拘，亦有所據。　通作据。見据字註。

掐	【卯集中】【手字部】	掐	【唐韻】【正韻】苦洽切【集韻】【韻會】乞洽切，□音恰。【說文】爪刺也。【玉篇】爪按曰掐。【晉書郭舒傳】掐鼻灸眉頭。

掟	【卯集中】【手字部】	掟	【玉篇】陟猛切【集韻】張梗切，□睜上聲。揮張也。　又【唐韻】【正韻】□徒徑切，音定。天掟。見道書。

控	【卯集中】【手字部】	控	【唐韻】【集韻】【韻會】【正韻】□若貢切，空去聲。【說文】引也。【廣韻】告也。【詩鄘風】控于大邦。【毛傳】控，引也。【朱傳】控持而告之。【前漢婁敬傳】控弦四十萬騎。【註】皆引弓也。　又操制也。【詩鄭風】抑磬控忌。【傳】止馬曰控。　又投也。【莊子逍遙遊】時則不至，而控於地而已矣。　又【集韻】枯公切，音空。除也。亦引也。【班固西都賦】鳥驚觸絲，獸駭値鋒。機不虛掎，弦不再控。　又【唐韻】苦江切【集韻】【韻會】枯江切，□音腔。打也。【莊子外物篇】儒以金椎控其頤。　又【集韻】【韻會】□克講切，腔上聲。義同。

紸	【未集中】【糸字部】	紸	【篇海】之戍切，音注。【荀子禮論】紸纊聽息之時。【註】紸，續曰注。

掁	【卯集中】【手字部】	掁	【唐韻】直庚切【集韻】【韻會】除庚切，□音棖。【廣雅】觸也，撞也。【博雅】揬也。【謝惠連祭古冢文序】以物掁撥之，應手灰滅。【註】南人以手觸物曰掁。【韓愈城南聯句】裂腦擒摚掁。　【集韻】或作撜。又作□。

掍	【卯集中】【手字部】	掍	【唐韻】【集韻】□古本切，音袞。【說文】同也。　又【唐韻】胡本切【集韻】【韻會】戸袞切，□音混。義同。【揚子方言】宋衞之閒曰綷，或曰掍。東齊曰醜。【班固西都賦】掍建章而連外屬。【註】與混同。【王褒洞簫賦】帶以象牙，掍其會合。【註】帶猶飾也，飾之象牙，同於會合之處。　又【揚雄甘泉賦】薌呹肸以掍根。【註】振起眾根。　【集韻】或作□。

掘	【卯集中】【手字部】	掘	【唐韻】衢勿切【集韻】【韻會】【正韻】渠勿切，□音倔。【說文】搰也。【孟子】有爲者辟若掘井。　又與堀通。突也。【詩曹風】蜉蝣掘閱。【疏】此蟲土裏化生，其掘地而出，形容鮮閱也。　又特起貌。【揚雄甘泉賦】洪臺掘其獨出兮。【註】亦作崛　又盡也。【揚子太玄經】掘變極物窮情。【註】盡變動之事，以窮萬物之情也。　又【唐韻】【集韻】【韻會】【正韻】□其月切，音橜。穿也。【易繫辭】掘地爲臼。　又或作闕。【左傳隱元年】闕地及泉。　又【集韻】胡骨切，音鶻。義同。　又苦骨切，音窟。揚也。　又與窟通。【戰國策】蘇秦，特窮巷掘門桑戸棬樞之士耳。【註】掘即窟。古字通。　又【韻會】【正韻】□五忽切。與兀通。【莊子田子方】掘若槁木，似遺物離人而立於獨也。　又【韻補】叶敕律切，音黜。【韓愈詩】遺我一言重，跽受惕齊栗。辭慳義卓闊，呀豁疾掊掘。　又【史記貨殖傳】田農掘業。【註】徐廣曰：古拙字亦作掘。或作撅。又作□。

接	【卯集中】【手字部】	接	【唐韻】子葉切【集韻】【韻會】【正韻】卽涉切，□音楫。【說文】交也。【廣韻】合也，會也。【易蒙卦】子克家，剛柔接也。【疏】陽居卦內，接待羣隂。又【晉卦】晝日三接。【禮表記】君子之接如水。【疏】如兩水相交，尋合而已。　又持也，受也，承也。【禮曲禮】接下承弣。【註】接客手下也。【史記平準書】漢興，接秦之弊。　又【增韻】接續也，連也。【禮曲禮】堂上接武。【註】武，迹也。迹相接，謂每移足半躡之。【前漢西域傳】烏秅國民接手飮。【註】自高山下谿中飮水，故接連其手。　又近也。【儀禮聘禮】賓立接西塾。　又捷也。【禮曾子問】接祭而已矣。【疏】接，捷速也。速而祭之。　又反接，謂反縛兩手也。【前漢□平傳】樊噲受詔卽反接。　又姓。【史記孟子荀卿傳】接子，齊人，學黃老道德之術。【集韻】或作擑。　又【集韻】【韻會】【正韻】□疾葉切，音捷。【禮內則】國君世子生，接以太牢。【註】接讀爲捷，勝也。謂食其母，使補虛强氣也。又【荀子大略篇】先事慮事謂之接。【註】接讀爲捷，速也。　又測洽切，音鍤。與扱同。【周禮地官廩人】大祭祀，則共其接盛。【註】接讀爲扱。扱以授春人舂之。【疏】頒扱與春人。　又【集韻】色甲切，音霎。與翣同。【周禮天官縫人衣翣柳之材註】故書翣作接。　又檄頰切，音協。與挾同。亦持也。

揅	【卯集中】【手字部】	揅	俗揅字。揅字从幵作。【唐韻】五堅切【集韻】倪堅切，□音研。揧破也。又摩也。　俗作揅。字頭揅字从幵作。

衼	【申集下】【衣字部】	衼	【唐韻】【集韻】□章移切，音支。【類篇】毛衣也。　又衹衼，法衣。詳衹字註。

暧	【辰集上】【日字部】	曖	【五音集韻】烏代切，音愛。【玉篇】晻曖，暗貌。　又【易豐卦】豐其蔀。【註】蔀，覆曖鄣光明之物也。【後漢申屠蟠傳】甘是堙曖。【註】曖猶翳也。　又【晏子春秋】星之昭昭，不如月之曖曖。【屈原離騷】時曖曖其將罷兮。【註】曖曖，昏昧貌。　又【韻補】叶許旣切【王延壽魯靈光殿賦】排金扉而北入，霄靄靄而晻曖。

拆	【卯集中】【手字部】	拆	【集韻】【韻會】【正韻】□恥格切，音坼。裂也，開也。【易解卦】雷雨作，而百果草木皆甲拆。【疏】皆孚甲開拆，莫不解散也。　又毀也。　又【集韻】昌石切，音尺。擊也。　本作□。或作□。又作坼。

掂	【卯集中】【手字部】	掂	【字彙】丁廉切，點平聲。手掂也。◎按集韻以手稱物曰敁挅。敁音丁兼切，或作玷。此改爲掂俗字，無攷。

掩	【卯集中】【手字部】	掩	【唐韻】【集韻】【韻會】衣檢切【正韻】於檢切，□淹上聲。【說文】斂也。小上曰掩。【增韻】遮也。【禮月令】仲夏，君子齊戒，處必掩身。【註】掩，猶隱翳也。【又】孟冬是察阿黨，則罪無有掩蔽。　又乗其不備而覆之曰掩。【禮曲禮】大夫不掩羣。【疏】禽獸羣聚，則多不可掩取之。【前漢貨殖傳】掘冢搏掩。【註】博擊掩襲，取人物也。一說博，六博也。掩，意錢之屬。　一曰撫也。【爾雅釋訓】矜憐撫掩之也。【郭璞註】撫掩猶撫拍，謂慰恤也。　又閉也。【韓愈詩】獨宿門不掩。　又【揚子方言】止也。　又同也。江淮南楚之閒曰掩。【韻會】或作揜。　又【集韻】烏感切，庵上聲。覆取也。與揜同。　又於贍切，淹去聲。繅絲以手振出緒也。或作□。通作淹。　又乙業切，音浥。打也。掩本字。字頭从□作。考證：〔【爾雅釋訓】【郭璞註】撫掩猶撫揗，謂慰恤也。〕　謹照原文撫揗改撫拍。

掼	【卯集中】【手字部】	摜	【唐韻】【集韻】【韻會】【正韻】□古患切。與慣同。【說文】習也。引春秋傳曰：摜凟鬼神。或作貫。又作串。　又【廣韻】摜，帶也。【字彙補】摜爲慣本字。今摜習之摜作慣，而摜但爲摜帶矣。

揀	【卯集中】【手字部】	揀	【唐韻】【集韻】【韻會】【正韻】□古限切，音□。與柬同。選也，擇也，分別之也。【魏志袁紹傳】博愛容衆，無所揀擇。【逸周書】比黨不揀。【舊唐書懿宗紀】邊方未靜，深藉人才，宜令徐泗團練使，選揀召募官健三千人，赴邕管防戍。　又汰揀。【張耒贈无咎詩】磨君古靑銅，汰揀寄明辨。通作□。　又郞甸切，音練。義同。或作。

拌	【卯集中】【手字部】	拌	【唐韻】普官切【集韻】【韻會】【正韻】鋪官切，□音潘。【博雅】拌棄也。【揚子方言】楚人凡揮棄物謂之拌。俗誤用□。　又【集韻】蒲官切，音盤。又普伴切，潘上聲。又【唐韻】蒲旱切【集韻】部滿切，□盤上聲。又【集韻】【韻會】□普半切，音判。義□同。　又與判通。分也，割也。【史記龜策傳】鑴石拌蚌。【註】鑴石取玉，拌蚌取珠。考證：〔【博雅】捐棄也。〕　謹照原文捐改拌。 

拍	【卯集中】【手字部】	拍	【廣韻】【正韻】普百切【集韻】【韻會】匹陌切，□音魄。【說文】本作□。拊也。【釋名】搏也。以手搏其上也。【唐書曹確傳】優人李可及，能新聲自度曲，少年爭慕之，號爲拍彈。【□晹樂書】九部樂有拍板，韓文公目爲樂句。【琴集】大胡笳十八拍，小胡笳十九拍，□蔡琰作。　又拍張，手搏捽，胡之戲也。【南史王敬則傳】善拍張，宋帝使跳刀，接無不中，仍撫髀拍張。　又【集韻】莫白切，音陌。擊也。亦與□同。　又【集韻】【韻會】【正韻】□伯各切，音博。與胉膊□同。【周禮天官醢人】饋食之豆，其實豚拍。【註】鄭杜皆以拍爲膊，謂脅也。或曰豚拍肩也，今河閒名豚脅，聲如鍛鎛。

拗	【卯集中】【手字部】	拗	【唐韻】【集韻】【韻會】於絞切【正韻】於巧切，□坳上聲。【說文】手拉也。【增韻】折也。【尉繚子】拗矢折矛。【王令詩】低樹狂貌日摧拗。　又【韻會】【正韻】□於教切，坳去聲。拗戾，固相違也。【朱子語類】王臨川天資亦有拗强處。【李綽秦中歲時記】初冬納文書，却謂之選門閉。四月選事畢，却謂之選門開。選人名在令史前，謂之某家百姓。狀在判後，又却須黏在判前，因名四拗。　又【集韻】於交切，音坳。義同。　又【集韻】【正韻】□乙六切，音郁。抑也。【班固西都賦】蹂躪其十二三，乃拗怒而少息。【註】禽獸十分殺其二三，抑士卒怒以少息焉。　又【集韻】於糾切，幽上聲。義同。

抳	【卯集中】【手字部】	抳	【集韻】女履切，尼上聲。【博雅】止也。一曰手指物也。　又與柅通。【易姤卦】繫于金柅。王肅本作抳。　又【集韻】乃禮切，音禰。義同。　又女夷切，音尼。硏也。又【正韻】尼質切，音暱。亦止也。

拘	【卯集中】【手字部】	拘	【唐韻】舉朱切【集韻】【韻會】恭于切，□音駒。【說文】止也。【徐曰】物去，手能止之也。【廣韻】執也。【易隨卦】拘係之，乃從維之。【書酒誥】盡執拘以歸于周。【左傳僖三十三年】武夫力而拘諸原。　又【史記汲黯傳】弘大體，不拘文法。【前漢司馬遷傳】隂陽之術大詳而衆忌諱，使人拘而多畏。【註】拘，曲礙也。【集韻】或作句。又作□。別作佝。　又【集韻】【韻會】【正韻】□居侯切，音鉤。擁也。【禮曲禮】必加帚於箕上，以袂拘而退。【註】以袂擁帚之前，埽而郤行之。　又取也。【禮曲禮】凡僕人之禮，必授人綏，若僕者降等，則撫僕之手，不然，則自下拘之。【疏】却手從僕手下自拘取之。　又曲也。與句同。【荀子哀公篇】古之王者，有務而拘領者矣。【註】務讀爲冒。覆項也，句領，繞頸也。　又摟聚也。　又【正韻】求於切，音渠。【莊子達生篇】吾處身也，若橛株拘。　又【集韻】果羽切，音矩。【前漢地理志】拘水至邯鄲入白渠。【註】應劭讀。　又俱遇切，音句。拘挐，不展也。　又【集韻】【韻會】□拘玉切。與挶通。戟持也。【前漢五行志】撠高后掖。【註】拘持之也。◎按詩傳，戟挶義同。故註釋互用。 

拨	【卯集中】【手字部】	撥	【唐韻】【集韻】【韻會】【正韻】□北末切，音鉢。【說文】治也。【詩商頌】□王桓撥。【公羊傳哀十四年】撥亂世，反諸正，莫近於春秋。　又除也。【前漢司馬遷傳】秦撥去古文，焚滅詩書。　又發揚貌。【禮曲禮】衣毋撥。　又【增韻】捩開也。又轉之也。【戰國策】弓撥矢鉤。【註】撥，弓反也。　又葬具。【禮檀弓】廢輴而設撥，竊禮之不中者也。【註】撥可撥引輴車，所謂紼也。　又鼓弦之物。【唐書蘇頲傳】皇甫恂使蜀，檄取庫錢，市琵琶捍撥玲瓏鞭，頲不肯予。　又叱撥，良馬名。　又【集韻】【韻會】【正韻】□蒲襏切，音跋。絕也。【詩大雅】枝葉未有害，本實先撥。箋撥，猶絕也。疏撥去餘根，故猶絕也。　又【詩朱傳】叶方吠切，音廢。又叶必列切，音龞。義□同。　又【唐韻】【集韻】□普活切，音潑。芟草也。與發同。亦作□。　又撥剌，張弓貌。【張衡思□賦】彎威弧之撥剌。【註】剌，音力達反。　又【史記索隱】房越切，音伐。謂大楯也。【史記孔子世家】會于夾谷，齊有司請奏四方之樂，于是旍旄羽祓，矛戟劒撥，鼓譟而至。【集韻】作瞂。考證：〔【詩大雅】枝葉未有害，本實先撥。【疏】撥者，撥去之，去其餘根，故猶絕也。〕　謹按故猶絕也四字是釋箋之詞，當先箋後疏。謹改爲箋撥，猶絕也。疏撥去餘根，故猶絕也。 

拯	【卯集中】【手字部】	拯	【唐韻】【集韻】□蒸上聲。【韻會】【正韻】□之庱切，讀與整同。救也，助也。【增韻】援也。【左傳宣十二年】目于眢井而拯之。　又舉也。【易艮卦】艮其腓，不拯其隨。【註】隨謂趾也。【集韻】本作抍。或作承。又作氶。【韻會】或作□。詳抍字註。

挄	【卯集中】【手字部】	挄	【字彙】與擴同。◎按《說文》桄與擴音義同。此改从手。

指	【卯集中】【手字部】	指	〔古文〕□【唐韻】職雉切【集韻】【韻會】軫視切，□音旨。【說文】手指也。【易說卦】艮爲指。【疏】取其執止物也。【左傳宣四年】子公之食指動。【疏】一巨指，二食指，三將指，四無名指，五小指。又【定十四年】以戈擊闔廬傷將指。【註】足，大指也。言其將領諸指。足之用力，大指居多。手之取物，中指爲長。故足以大指爲將，手以中指爲將。　又【廣韻】斥也。【易繫辭】辭也者，各指其所之。【疏】各斥其爻卦之所適也。　又示也。【禮玉藻】凡有指畫於君前用笏。【前漢蕭何傳】發蹤指示獸處者，人也。【註】指示者，以手指示之。　又【增韻】指麾也。【禮曲禮】六十曰耆指使。【註】指事使人也。【前漢賈誼傳】頤指如意。【註】但動頤指麾，則所欲皆如意。　又直指，官名。【前漢武帝紀】遣直指使者暴勝之等，衣繡衣，杖斧，分部，逐捕羣盜。　又與旨恉通。意向也。【書盤庚】王播告之修，不匿厥指。【前漢孔光傳】不希指苟合。【註】希望天子之旨意也。　又歸趣也。【孟子】言近而指遠者，善言也。【前漢河閒獻王傳】文約指明。【註】指，謂義之所趨，若人以手指物也。　又美也。【荀子大略篇】不時宜，不敬交，不驩欣，雖指非禮也。　【集韻】或从月作脂。考證：〔【定十四年】闔廬傷將指。〕　謹照原文闔廬上增以戈擊三字。 

拫	【卯集中】【手字部】	拫	【唐韻】戸恩切【集韻】【韻會】胡恩切，□音痕。急引也。【博雅】拫攎，引也。【增韻】吳楚俗謂牽引前郤爲拫挌。【朱子語類】漢書引繩排拫不附已者，今人誤讀拫爲根。拫挌猶云抵拒擔閣也，引繩排拫，如以繩扞拒然。　又排擠也。【唐書裴度傳】爲姦憸拫抑。又【崔威傳】裴度自表求覲，李逢吉悉力拫郤之。　又【集韻】下懇切，音很。又胡艮切，音恨。義□同。　【集韻】或作艮。又作掀。【韻會】通作根。

挈	【卯集中】【手字部】	挈	【唐韻】苦結切【集韻】【韻會】【正韻】詰結切，□契入聲。【說文】縣持也。【廣韻】提挈也。【禮王制】班白者不提挈。【周禮夏官】挈壷氏。【註】世主挈壷水以爲漏。【前漢張耳□餘傳】以兩賢王左提右挈。【註】相扶持也。　又修整也。【荀子不苟篇】君子挈其辨。而同焉者合矣。【註】謂不煩雜。　又【集韻】【韻會】詰計切【正韻】去計切，□音契。缺也，又絕也。【司馬相如封禪書】挈三神之歡。　又以板書之也。【前漢張湯傳】上所是受而著讞法廷尉挈令。【註】在板挈也。挈獄訟之要也。【史記】作絜。　又與契通。【前漢溝洫志】內史稻田租挈重，其議減。【註】租挈，收田租之約令也。　又【班固幽通賦】旦算祀於挈龜。【註】挈，所以然火灼龜者也。【詩大雅】爰契我龜。【釋文】亦作挈。　又【集韻】奚結切，音頁。亦縣持也。通作絜。　又訖黠切，音戛。【博雅】獨也。　又【集韻】【韻會】□丘八切，音劼。與□同。菝□，草名。【禮月令】王瓜生。【註】萆挈也。卽菝□。萆字原从艸从□。考證：〔【禮王制】班白不提挈。〕　謹照原文班白改班白者。 

梕	【辰集中】【木字部】	梕	【集韻】【類篇】□而振切，音認。木名。【廣韻】作杒。　又【說文】桎杒也。杒或从忍。

挌	【卯集中】【手字部】	挌	【廣韻】古伯切【集韻】【韻會】【正韻】各額切，□音格。【說文】擊也。又鬭也，止也。【魏志任城王傳】手挌猛獸。又【玉篇】舉也。　又【唐韻】盧各切【集韻】歷各切，□音落。亦擊也。或作擽。　又【集韻】【韻會】□曷各切，音鶴。拫挌，牽引也。　【集韻】或作□。【韻會】【正韻】通作格。◎按《說文》古覈切，取音微別。

挏	【卯集中】【手字部】	挏	【唐韻】【正韻】徒總切【集韻】【韻會】杜孔切，□音動。【說文】□引也。【玉篇】動也。【前漢禮樂志】給大官挏馬酒。【註】以馬乳爲酒，撞挏乃成也。又【百官公卿表】太僕屬官有家馬令，武帝太初元年更名爲挏馬。【註】主乳馬，以韋革爲夾兜，盛馬乳，挏取其上肥，因名挏馬。【淮南子俶眞訓】撢掞挻挏，世之風俗。【註】擁引來去不定也。　又【唐韻】【正韻】徒紅切【集韻】【韻會】徒東切，□音桐。又【韻會】徒弄切，音洞。義□同。

拕	【卯集中】【手字部】	拕	【唐韻】託何切【集韻】【韻會】【正韻】湯何切，□音佗。【說文】曳也。【前漢嚴助傳】拕舟而入水。【揚雄校獵賦】拕蒼豨。　又【集韻】他佐切，佗去聲。義同。　又【唐韻】徒可切【集韻】【韻會】【正韻】待可切，□駝上聲。引也。　又【韻會】【正韻】□吐臥切，音唾。義同。　又【集韻】唐何切，音駝。亦引也。　又水拕，猶堰也。【唐書楊行密傳】作魯陽五堰拕，輕舸饋糧。　【集韻】或作拖。又作扡。

拖	【卯集中】【手字部】	拖	同拕。【班固西都賦】挾師豹，拖熊螭。【註】拖，曳也。讀平聲。又【禮少儀】僕者負良綏，申之面，拖諸幦。【疏】拖，猶擲也。亦引也。綏申於面前而引之，可置車幦上也。【論語】加朝服拖紳。【司馬相如上林賦】宛虹拖於楯軒。【註】拖謂申加於上也。讀上聲或去聲。　又【廣韻】【集韻】□吐邏切。牽車也。考證：〔【司馬相如子虚賦】宛虹拖於楯軒。〕　謹照原文子虚賦改上林賦。 

拚	【卯集中】【手字部】	拚	【唐韻】【集韻】【韻會】□皮變切，音卞。抃本字。與□同。【說文】拊手也。【宋書何承天傳】歌拚就路。【註】手舞貌。互詳抃字註。　又【唐韻】【集韻】【韻會】【正韻】□方問切，音奮。埽除之名。【禮少儀】埽席前曰拚。【疏】拚是除穢，埽是滌蕩。【儀禮聘禮】不腆先君之祧，旣拚以俟矣。　又【集韻】方文切，音分。本作□。亦作□。義同。　又【集韻】【韻會】□孚袁切。與翻同。【博雅】飛也。【詩周頌】肇允彼桃蟲，拚飛維鳥。【箋】翻飛爲大鳥也。　【正字通】本从手从弃作□。省作拚。互見□字註。

拢	【卯集中】【手字部】	攏	【唐韻】【正韻】力董切【集韻】【韻會】魯孔切，□聾上聲。持也，掠也。一曰拗攏，籌也。謂酒律。　又【集韻】【韻會】□盧東切，音聾。理也。鄭氏曰：从□轉註。　【正字通】六書略□攏分爲二，非。

挆	【卯集中】【手字部】	挆	與挅同。

拥	【卯集中】【手字部】	擁	【唐韻】於隴切【集韻】【韻會】委勇切，□雍上聲。【說文】本作□。抱也。【禮玉藻】肆束及帶，勤者有事，則收之，走，則擁之。【疏】肆餘也，謂束帶之餘組及帶之垂者。收謂斂持在手，擁謂抱之於懷也。【前漢夏侯嬰傳面雍樹馳註】南方謂抱小兒爲雍樹，面偝也，雍抱持之，令面背己而抱之以馳。雍讀曰擁。　又持也。【前漢高帝紀】太公擁彗。【註】如今卒持帚也。　又衞也，羣從也。　又【爾雅釋言邕支載也疏】邕，又作擁。擁護支持，皆載任之義。　又【集韻】於容切，音雍。遮也。【禮內則】女子出門，必擁蔽其面。【註】擁，猶障也。或作□。亦作□。

拲	【卯集中】【手字部】	拲	【唐韻】【正韻】居竦切【集韻】【韻會】古勇切，□音鞏。【說文】兩手同械也。【周禮秋官掌囚】上罪梏拲而桎。【註】拲者，兩手共一木也。在手曰梏，在足曰桎。　又【唐韻】居玉切【集韻】【韻會】拘玉切，□音鋦。又【集韻】丘勇切，音恐。又【集韻】【正韻】□居六切，音菊。義□同。◎按屋韻居六切，與沃韻居玉切相近，宜細分。　【說文】或从木作。【長箋】拲似混拱，當从木。

拸	【卯集中】【手字部】	拸	【集韻】【韻會】□丑豸切，褫上聲。與搋同。析也。　又去也。【莊子庚桑楚】介者拸畫，外非譽也。【註】介者刖人，畫文采之飾也。貌旣虧殘，故拸而棄之。或作扡。　又【正韻】拍也，拽也。　又【集韻】演爾切，迤上聲。亦同搋。　又□知切，音馳。拆也。　又【唐韻】弋支切【集韻】余支切，□音移。【博雅】加也。　又【集韻】他可切，佗上聲。又待可切，駝上聲。義□同。　又齒者切，車上聲。與哆同。大貌。
  </div>
  <div class="pagination">
   <a href="康熙字典_page925.html">
    上一页
   </a>
   <span>
    ...
   </span>
   <a href="康熙字典_page921.html">
    921
   </a>
   <a href="康熙字典_page922.html">
    922
   </a>
   <a href="康熙字典_page923.html">
    923
   </a>
   <a href="康熙字典_page924.html">
    924
   </a>
   <a href="康熙字典_page925.html">
    925
   </a>
   <span class="current-page">
    926
   </span>
   <a href="康熙字典_page927.html">
    927
   </a>
   <a href="康熙字典_page928.html">
    928
   </a>
   <a href="康熙字典_page929.html">
    929
   </a>
   <a href="康熙字典_page930.html">
    930
   </a>
   <a href="康熙字典_page931.html">
    931
   </a>
   <span>
    ...
   </span>
   <a href="康熙字典_page927.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
