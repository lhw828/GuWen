<!DOCTYPE html>
<html>
<head>
    <meta charset="UTF-8">
    <title>康熙字典 - 第 948 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 948 页/共 976 页</h1>
    <div class="content">柝	【辰集中】【木字部】	柝	【唐韻】【正韻】他各切【集韻】【韻會】闥各切，□音託。【說文】作□、□，判也。夜行所擊者。【易下繫】重門擊柝，以待暴客。【左傳哀七年】魯擊柝，聞于邾。【徐鉉曰】謂判兩木夾于門爲機，相擊以警夜也。今荒城多叩鼓以持更，蓋其遺制。

柞	【辰集中】【木字部】	柞	【唐韻】在各切【集韻】【韻會】【正韻】疾各切，□音昨。【說文】木也。【詩小雅】維柞之枝，其葉蓬蓬。【詩輯】柞，堅韌之木。新葉將生，故葉乃落，附著甚固。　又【前漢武帝紀】行幸□厔五柞宮。【張宴曰】有五柞樹，因以名宮也。　又【唐韻】則落切，音作。義同。　又【集韻】【韻會】側格切，音窄。除草曰芟，除木曰柞。【詩周頌】載芟載柞。又【周禮夏官】柞氏掌攻草木。　又窄陿也。【周禮冬官考工記】轂小而長則柞。　又大而外也。【考工記】鐘侈則柞。　又【類篇】助伯切，音斮。捕獸檻中機曰柞鄂。【中庸孔疏】擭謂柞也。　又【集韻】仕下切。同槎。衺斫也。　又【集韻】實窄切。齧也。

□	【辰集上】【月字部】	□	【正韻】他曩切，音儻。【篇海】月不明也。

□	【未集中】【羽字部】	□	【集韻】虎感切，音喊。飛貌。

柡	【辰集中】【木字部】	柡	【唐韻】【集韻】□於憬切，音永。柡木可用爲笏。○按韻書無菊音，《字彙》誤訓櫟實，《正字通》遂以爲樣字之訛，非。

柢	【辰集中】【木字部】	柢	【唐韻】【韻會】都禮切【正韻】典禮切，□音邸。【說文】根也。【徐鍇曰】華葉之根曰蒂，木之根曰柢。【老子道德經】深根固柢。【何劭遊仙詩】根柢無雕落。　又與邸通。【爾雅釋器】邸謂之柢。【郭註】根柢皆物之邸，邸卽底。　又【唐韻】都計切【集韻】【韻會】【正韻】丁計切，□音帝。又【唐韻】【廣韻】都奚切【集韻】【正韻】都黎切，□音低。義□同。

	【子集下】【冫字部】		【玉篇】奴含切，音男。【字彙】冰也。

柣	【辰集中】【木字部】	柣	【唐韻】直一切【集韻】【韻會】【正韻】直質切，□音秩。門限也。【爾雅釋宮】柣謂之閾。　又【博雅】柣，砌也。又鐵也。　又【廣韻】【集韻】□千結切，音竊。義同。　又【集韻】【韻會】徒結切【正韻】杜結切，音迭。桔柣，門名。【左傳莊二十八年】楚子元伐鄭，入于桔柣之門。　又柣□，山名。【山海經】支離山之東有柣□山。　又【集韻】大一切。義同。

柤	【辰集中】【木字部】	柤	【唐韻】側加切【集韻】【韻會】【正韻】莊加切，□詐平聲。【說文】木閑也。【徐曰】柤之言阻也。【博雅】距也。　又【廣韻】同□。似梨而酸。【爾雅釋木】柤梨曰鑽之。【山海經】洞庭之山，其木多柤。　又地名。【春秋襄十年】會吳于柤。　又【集韻】鉏加切，音槎。【博雅】隁也。　又【集韻】臻於切，音菹。以木爲闌。　又壯所切。同俎。考證：〔【爾雅釋木】柤梨曰攢之。〕　謹照原文攢改鑽。 

查	【辰集中】【木字部】	查	【唐韻】【正韻】鋤加切【集韻】莊加切，□同槎。【廣韻】水中浮木。【博物志】仙查犯牛斗。【拾遺記】堯時巨查浮西海上，十二年一周天，名貫月查。　又【正字通】考察也。　又與柤同，註見柤。　又查下，地名。　又姓。【統譜】望出齊郡。　又【廣韻】士佳切，音柴。查郞。

柧	【辰集中】【木字部】	柧	【唐韻】古胡切【集韻】【韻會】【正韻】攻乎切，□音孤。【說文】柧，棱也。【徐鍇曰】字書三棱爲柧，與觚同。【史記酷吏傳敘】漢興，破觚爲圜。　又【班固西都賦】上觚棱而棲金爵。【韻會】柧棱，堂上最高轉角處。　又【類篇】鐮柧也。一曰鄕飮酒爵也。　又【集韻】姑華切，音瓜。義同。

柩	【辰集中】【木字部】	柩	【唐韻】【集韻】【韻會】□巨救切，音舊。同匶。【釋名】在牀曰尸，在棺曰柩。柩，究也，送終隨身之制皆究備也。【白虎通】柩，久也，久不復變也。【小爾雅】空棺謂之櫬，有尸謂之柩。　又【禮曾子問】柩不早出，不暮宿。　又【周禮春官小祝置銘疏】漢時謂銘爲柩。　又【集韻】巨九切。義同。

柫	【辰集中】【木字部】	柫	【唐韻】分勿切【集韻】分物切【韻會】【正韻】敷勿切，□音拂。【說文】擊禾連枷也。【方言】自關而西謂之柫。　又【集韻】薄宓切，音弼。義同。

柬	【辰集中】【木字部】	柬	【唐韻】古限切【集韻】【韻會】賈限切，□音□。【說文】分別□之也。从束从八。八，分別也。　又與□同。擇也。【荀子脩身篇】安燕而血理不惰柬理也。　又【晉灼史記遴柬註】柬，古□字。少也。　又【類篇】亦與揀通。　又【韻會】一曰縣名。在新寧。○按《說文》收束部，今誤入。

柭	【辰集中】【木字部】	柭	【集韻】北末切，音撥。棓也，擊禾連枷。　又【集韻】布拔切，音八。又【五音集韻】敷勿切，音拂。義□同。　又【集韻】蒲撥切，音跋。【玉篇】矢束也。　又【韻會】蒲蓋切【篇海】蒲昧切，□音佩。木生柯葉也。　又【集韻】必列切，音鼈。梧也。

柮	【辰集中】【木字部】	柮	【集韻】女滑切，音豽。【說文】斷也。　又【集韻】女律切，音呐。義同。　又【韻會】【正韻】當沒切，音咄。榾柮，木頭。　又【廣韻】藏活切【集韻】攢活切，□音椊。柱端木。　又【類篇】五忽切，音兀。樹無枝也。考證：〔【廣韻】藏活切，【集韻】攢活切，□音梓。〕　謹按攢活切不得音梓，梓乃椊之譌。據類篇椊攢活切，正與柮同音。梓改椊。 

柯	【辰集中】【木字部】	柯	【唐韻】古俄切【集韻】【韻會】【正韻】居何切，□音歌。【說文】斧柄也。【詩豳風】伐柯伐柯，其則不遠。【周禮冬官考工記】柯長三尺。　又【倉頡篇】柯屬，槍梢也。　又【爾雅釋詁】柯，法也。　又枝也。【謝靈運鄴中集詩】傾柯引弱枝。　又草莖也。【張衡西京賦】濯靈芝以朱柯。　又【方言】盂謂之柯。　又木名。【廣志】柯木出廣南山谷閒，波斯家用爲船舫。　又齊地名。【春秋莊十三年】公會齊侯盟于柯。　又姓。【韻會】吳公子柯隆之後。　又叶于希切，音衣。【黃庭經】丹靑紫條翠靈柯，七蕤玉籥閑兩扉。蕤原字上从八作，不从艸。考證：〔【春秋莊十三年】公會齊侯于柯。〕　謹照原文于柯上增盟字。 

柰	【辰集中】【木字部】	柰	【唐韻】【集韻】乃帶切【韻會】乃代切【正韻】尼帶切，□音□。【說文】果名。【廣韻】柰有靑、白、赤三種。【潘岳閒居賦】二柰曜丹白之色。　又徐鉉曰：假借爲柰何字。【書召誥】曷其柰何弗敬。　又【廣韻】那也。柰、那通。【王維酬郭給事詩】强欲從君無那老。那作柰。【韓愈感春詩】已矣知何柰。柰作那。○按俗作，以別于柰何之柰。　又俗作奈，以別于柰果之柰。皆非。

柱	【辰集中】【木字部】	柱	【唐韻】【韻會】【正韻】直主切【集韻】重主切，□除上聲。【說文】楹也。【廣雅】楹謂之柱。【前漢成帝紀】腐木不可以爲柱。　又底柱，山名。【書禹貢】東至于底柱。　又上柱國、柱下史。皆官名。【戰國策】爵爲執珪，官爲柱國。【漢官儀】侍御史爲柱下史。　又【前漢禮樂志】柱工員二人。【註】柱工，主箏瑟之柱。　又應劭曰：柱下史法冠，一曰柱後，以鐵爲柱也。【蔡邕獨斷】柱後惠文冠。　又【唐韻】知庾切【集韻】【正韻】冢庾切，□音主。柱夫，草名。【爾雅釋草】柱夫，搖車。　又【集韻】【類篇】【韻會】□株遇切，音駐。與拄通。掌也，刺也。【前漢朱雲傳】連柱五鹿君。　又枝柱曰柱。【韓愈王適墓銘】鼎也不可以柱車，馬也不可以守閭。

	【寅集中】【山字部】		【字彙補】古文走字。註詳部首。

柲	【辰集中】【木字部】	柲	【唐韻】【韻會】□兵媚切，音祕。柲攢也。【廣韻】戟柄。【周禮冬官考工記】戈柲六尺有六寸。【左傳昭七年】君王命剝圭以爲鏚柲。　又檠也。【儀禮旣夕記】有柲。註弓檠也。【詩秦風】竹閉緄縢。作閉。　又【廣雅】丘上有木曰柲丘。　又【唐韻】□吉切，音必。又【集韻】薄必切【正韻】薄密切，□音弼。義□同。或作鉍。　又毗必切，音邲。偶也。　又【廣韻】鄙密切，音筆。柄也。　又【廣韻】蒲結切，音蹩。支柄。考證：〔【周禮冬官考工記】弓檠曰柲。〕　謹按考工記無弓檠曰柲之文，今改儀禮旣夕記有柲。註弓檠也。 

柳	【辰集中】【木字部】	柳	〔古文〕丣□【唐韻】【集韻】【韻會】【正韻】□力九切，留上聲。【說文】小楊也。本作桺。从木丣聲。【埤雅】柔脆易生，與楊同類。縱橫顚倒植之皆生。　又柳谷，日入處。【書堯典】宅西曰昧谷。徐廣云：柳谷。【宋祁筆記】古文卯本柳字，後借爲辰卯之卯。北本別字，後借爲西北之北。虞翻笑鄭元不識古文，以卯爲昧，訓北曰：北，猶別也。　又星名。【爾雅釋天】咮謂之柳。　又車也。服虔曰：東郡謂廣轍車爲柳。李奇曰：大牛車爲柳。鄧展曰：喪車爲柳。　又【爾雅釋樂】宮謂之重，商謂之敏，角謂之經，徵謂之迭，羽謂之柳。　又侯國名。【前漢地理志】屬渤海郡。又姓。【姓譜】魯子展之後，食邑于柳，遂以爲氏。○按楊柳一物二種，《毛詩》分而言之者，《齊風》折柳樊圃，《陳風》東門之楊是也。合而言之者，《小雅》楊柳依依是也。《本草》云：楊枝硬而揚起，故謂之楊。柳枝弱而垂流，故謂之柳。《正字通》據古詩南楊北有柳分爲二，非。

柴	【辰集中】【木字部】	柴	【唐韻】士佳切【集韻】【韻會】鉏佳切【正韻】牀皆切。音近豺。【說文】小木散材。【禮月令】收秩薪柴。【註】大者可析謂之薪，小者合束謂之□。　又燔柴曰柴。【書舜典】至于岱宗柴。【傳】祭天告至也，祭時積柴其上而燔之也。　又【說文】徐鍇曰：師行野次，豎散材爲區落，名曰柴籬。後人語譌轉入去聲。又別作寨，非是。　又塞也。【莊子天地篇】趣舍聲色，以柴其內。　又護也。【淮南子道應訓】柴箕子之門。　又邑名。【前漢地理志】高柴屬泰山郡，柴桑屬豫章郡。　又姓。【姓譜】望出平陽，齊文公子高之後。　又【集韻】鋤加切，音查。小木也。　又【類篇】杈宜切，音差。柴池，參差也。【張揖上林賦】作柴虒。【註】不齊也。　又【說文】作。【集韻】子智切【正韻】資四切，音恣。積也，謂積禽也。【詩小雅】助我舉柴。　又【集韻】一曰搣，頰勞也。　又仕懈切，音砦。柴藩落也。　又士邁切，音寨。義同。　又叶七何切，音蹉。【劉向九歎】折芳枝與瓊華兮，樹枳棘與薪柴。掘荃蕙與射干兮，耘藜藿與蘘荷。

柵	【辰集中】【木字部】	柵	【唐韻】楚革切【集韻】【韻會】測革切【正韻】恥革切，□音策。【說文】作柵，編樹木也。【廣韻】豎木以立柵也。【魏書廣陽王傳】連營立柵。【莊子天地篇】內支盈于柴柵。　又地名。【唐書高崇文傳】戰于鹿頭柵。又韓愈與孟郊有《沙柵聯句》詩。　又【博雅】柵，棧也。　又【廣韻】測戟切，音踖。邨柵。　又【廣韻】【集韻】所晏切，音訕。籬柵。　又【集韻】數眷切，音□。編竹木爲落也。　又叶昌谷切，音尺。【歐陽脩馴鹿詩】朝渴飮淸池，暮飽眠深柵。慙愧主人恩，殺身難報德。

柶	【辰集中】【木字部】	柶	【唐韻】【集韻】【韻會】息利切【正韻】息漬切，□音四。【說文】匕也。【禮聘禮】宰夫實觶以醴，加柶于觶。【周禮漿人註】飮醴用柶者，糟也。不用柶者，漿也。　又角柶，喪禮所用。【禮喪大記註】以角爲之，長六寸，兩頭屈曲。考證：〔【禮聘禮】宰夫實觶于醴。〕　謹照原文于改以。 

柷	【辰集中】【木字部】	柷	【唐韻】【集韻】【韻會】【正韻】□昌六切，音俶。【說文】樂，木空也，所以止音爲節。【書益稷謨】合止柷敔。【註】柷狀如桼桶，方二尺四寸，深一尺八寸。中有椎柄，連厎挏之，令左右擊。郭璞云：樂之初，擊柷以作之。樂之末，戛敔以止之。　又【廣韻】之六切，音祝。義同。　又【類篇】木名。【爾雅釋木】柷，州木。髦，柔英。

柸	【辰集中】【木字部】	柸	【集韻】拋裴切，音坯。【淮南子道應訓】止駕柸治。【註】楚人謂恨不得曰柸治。

柺	【辰集中】【木字部】	柺	【集韻】【正韻】□古買切，音□。　【類篇】與□同。亦作□。老人杖也。【五代史】後漢遣王峻奉表契丹耶律，賜一木柺，峻持歸，鹵望見避道。　又【集韻】直駭切，音徥。又古瓦切，音寡。義□同。

柽	【備考】【辰集】【木字部】	柽	【字彙補】其月切，音撅。出《釋典》。（檉）【唐韻】丑貞切【集韻】【韻會】癡貞切【正韻】丑成切，□音頳。【說文】河柳也。【詩大雅】其檉其椐。【爾雅翼】檉葉細如絲，婀娜可愛，天之將雨，檉先起氣以應之，故一名雨師，而字从聖。　又【酉陽雜俎】涼州有赤白檉。　又檉樹，一年三秀。【本草衍義】謂之三春柳。　又【張衡南都賦註】檉似柏而香，今檉中有脂，號檉乳。　又【詩疏廣要】檉非獨知雨，又能負霜雪。大寒不凋，有異餘柳。【梁江淹檉頌】木貴冬榮，檉實寒色。　又地名。【春秋僖元年】公會齊侯、宋公、鄭伯、曹伯、邾人于檉。

柾	【備考】【辰集】【木字部】	柾	【字彙補】同柩。

柿	【辰集中】【木字部】	柿	【正字通】同□。○按世俗作果名，音士者，非。

栀	【辰集中】【木字部】	梔	【唐韻】【集韻】【韻會】□章移切，音支。【說文】黄木可染。【博雅釋木】梔子，桃也。【唐本草】一名木丹，一名越桃。【圖經】生南陽川谷，今南方及西蜀州郡皆有之。木高七八尺，葉似李而堅硬，二三月生白花，夏秋結實如訶子狀，生靑熟黃，中仁深紅。　又名鮮支。【司馬相如上林賦】鮮支黃礫。　又梔之花葉差大者，謂之林蘭。【謝靈運山居賦】林蘭近雪而揚猗。　又作巵。【史記貨殖傳】千畝巵茜。　又【爾雅釋木】桑有葚梔。見椹字註。考證：〔【說文】木實可染。〕　謹照原文木實改黄木。 

栅	【辰集中】【木字部】	柵	【唐韻】楚革切【集韻】【韻會】測革切【正韻】恥革切，□音策。【說文】作柵，編樹木也。【廣韻】豎木以立柵也。【魏書廣陽王傳】連營立柵。【莊子天地篇】內支盈于柴柵。　又地名。【唐書高崇文傳】戰于鹿頭柵。又韓愈與孟郊有《沙柵聯句》詩。　又【博雅】柵，棧也。　又【廣韻】測戟切，音踖。邨柵。　又【廣韻】【集韻】所晏切，音訕。籬柵。　又【集韻】數眷切，音□。編竹木爲落也。　又叶昌谷切，音尺。【歐陽脩馴鹿詩】朝渴飮淸池，暮飽眠深柵。慙愧主人恩，殺身難報德。

栦	【辰集中】【木字部】	栦	【集韻】時流切，音讎。木名。

标	【辰集中】【木字部】	標	"【唐韻】甫遙切【集韻】【韻會】【正韻】□遙切，□音猋。木末也。【管子霸言篇】大本而小標。【淮南子天文訓】本標相應。　又高枝曰標。【莊子天地篇】上如標枝，民如野鹿。　又表也。【禮投壺】疏：飮畢之後，司射請爲勝者樹標。【晉書宣帝紀】立兩標以別新舊。　又旌旗也。【淸異錄】梁祖建火龍標。　又標樹，位置也。【唐書王義方傳】高自標樹。　又書也。【孫綽天台山賦】名標於奇紀。　又【說文】敷沼切，音縹。【廣韻】方小切，音□。義□同。　【說文】作□。

考證：〔【禮投壺】飮畢之後，司射請爲勝者樹標。〕　謹按此孔疏非經文。謹照原書投壺下增疏字。"

栉	【辰集中】【木字部】	櫛	【唐韻】阻瑟切【集韻】【韻會】【正韻】側瑟切，□音節。【說文】梳枇之總名也。【左傳僖二十二年】懷嬴曰：寡君使婢子侍執巾櫛。　又【說文繫傳曰】櫛之言積也。【詩周頌】其比如櫛。【疏】言積之比密也。　又理髮也。【禮內則】櫛縰筓總。　又剔除也。【韓愈王適墓志】櫛垢爬痒，民獲蘇醒。　又【唐韻】阻四切。義同。　【集韻】與楖同。考證：〔【左傳僖二十二年】懷嬴曰，寡君使婢子侍巾櫛。〕　謹照原文侍下增執字。〔【說文徐氏曰】櫛之言積也。〕　謹照原書徐氏改繫傳。 

栊	【辰集中】【木字部】	櫳	【唐韻】盧紅切【集韻】【韻會】盧東切【正韻】盧容切，□音籠。【說文】檻也。【唐韻】養獸所。

栏	【辰集中】【木字部】	欄	【唐韻】落干切【集韻】【韻會】【正韻】郞干切，□音攔。【玉篇】木欄也。謂階際木句欄。【段國沙州記】吐谷渾於河上作橋，句欄甚嚴飾。句欄之名始此。　又牛圈曰欄，與蘭通。【前漢王莽傳】與牛馬同蘭。　又與闌通。【開元遺事】沉香亭牡丹，以百寶爲闌。　又【集韻】郞甸切，音練。木名。【周禮冬官考工記】氏湅帛，以欄爲灰。【鄭註】以欄木之灰漸釋其帛也。　又【集韻】來圈切，音攣。木名。

树	【辰集中】【木字部】	樹	〔古文〕□□□【唐韻】常句切【集韻】【韻會】【正韻】殊遇切，□殊去聲。【說文】生植之總名。【左傳昭二年】季氏有嘉樹，宣子譽之。【禮祭義】樹木以時伐焉。【淮南子原道訓】萍樹根于水，木樹根于土。　又【爾雅釋宮】屛謂之樹。【論語】邦君樹塞門。　又【揚子方言】牀謂之杠。北燕、朝鮮閒謂之樹。　又獸名。【儀禮鄉射禮】君國中射則皮樹中。【註】皮樹，獸名。謂皮作樹形以射之。　又姓也。【後魏官氏志】樹洛于氏。後改爲樹氏。　又【唐韻】【廣韻】【集韻】【韻會】【正韻】□臣庾切，音豎。扶樹也。【徐鍇曰】樹之言豎也。種樹曰樹。【易繫辭】古之葬者，不封不樹。【詩小雅】荏染柔木，君子樹之。往來行人，心焉數之。　又立也。【書說命】樹后王君公，承以大夫師長。【泰誓】樹德務滋，除惡務本。【畢命】彰善癉惡，樹之風聲。　又諸侯之適子，天子命爲之嗣者，曰樹子。【穀梁傳僖九年】無易樹子。　俗作□，非。考證：〔【儀禮鄉射禮】君國中射皮樹。〕　謹照原文皮上增則字。樹下增中字。 

栒	【辰集中】【木字部】	栒	【廣韻】思尹切【正韻】聳允切，□音筍。□、□□同。【玉篇】栒虡，縣鐘磬。亦作簨。【爾雅郉昺釋器疏】縣鐘磬之木，直立者爲虡，橫牽者爲栒。　又【集韻】須倫切，音荀。木名。【山海經】蛇山，其木多栒。　又縣名。【前漢地理志】栒邑，屬右扶風，古豳地。

栓	【辰集中】【木字部】	栓	【唐韻】山員切【集韻】【類篇】所員切，讀若羶。【廣韻】木釘也。【類篇】貫物也。【博雅】栓櫭，木釘也。　又【集韻】數還切。義同。　又【博雅】七緣切，音筌。盂也。　又【集韻】所眷切，□去聲。槩也。

栔	【辰集中】【木字部】	栔	【唐韻】苦計切【正韻】去計切，□音契。或作鍥，亦作，刻也。　又【唐韻】苦結切【集韻】【韻會】【正韻】詰結切，□音挈。本作契。【爾雅釋詁】契滅，殄絕也。【左傳定九年】陽貨借邑人之車，栔其軸。俗讀若屑。　又【博雅】栔，缺也。栔栔，憂也。

栕	【辰集中】【木字部】	栕	【韻會】桭或作栕。

栖	【辰集中】【木字部】	棲	解釋【唐韻】先稽切【集韻】【韻會】【正韻】先齊切，□音西。西本古栖字。【說文】日在西方而鳥棲。故因以爲東西之西。【禽經】陸鳥曰栖，水鳥曰宿，獨鳥曰上，衆鳥曰集。【莊子至樂篇】養馬者宜栖之深林。或作棲。　又凡物止息皆曰栖。【魏書顯祖記】栖心浩然。【陶潛穫下潠詩】聊得從君栖。　又栖遲，遊息也。【陶潛與從弟詩】栖遲詎爲拙。　又栖栖，猶皇皇也。【論語】何爲是栖栖者與。　又【集韻】【韻會】【正韻】□思計切。音細。雞所止。（棲）【玉篇】同栖。鳥棲也。　又【博雅】棲謂之牀。【詩陳風】衡門之下，可以棲遲。　又草名。【詩大雅】如彼棲苴。【傳】水中浮草曰棲苴。　又【集韻】【類篇】□千西切，音妻。棲棲，簡閱車馬貌。【詩小雅】六月棲棲，戎車旣飭。　又棲屑，往來貌。【後魏裴安傳】京師遼遠，實憚棲屑。

栘	【辰集中】【木字部】	栘	【唐韻】弋之切【集韻】【韻會】余之切【正韻】延知切，□音移。【說文】棠棣也。【爾雅釋木】棠棣，栘。【註】樹似白楊，江東呼夫栘。【陸璣唐棣疏】云：薁李也。一名爵梅。　又栘楊，木名。【古今註】圓葉弱蒂，微風大搖。一名高飛。一名獨搖。　又播栘，亦木名。【林邑記】柯葉發根下，虛中森羅，望之如懸鼓。　又栘中監，官名。【前漢蘇武傳】栘中監蘇武留單于庭十九年乃還。　又【廣韻】成臡切，音匙。【集韻】□圭切，音攜。又演爾切，音□。義□同。

栿	【辰集中】【木字部】	栿	【唐韻】【集韻】【韻會】□房六切，音伏。梁栿也。【正字通】以小木附大木上爲栿。

栙	【辰集中】【木字部】	栙	【唐韻】下江切【集韻】湖江切，音降。【說文】栙也。【廣韻】帆未張。

栚	【辰集中】【木字部】	栚	【說文】作□。省作□。通作栚。直荏切，音朕。槌之橫者。　又【六書故】山樊也。染者用其葉燒灰，以藏所染之色。□字所从的灷下从□作。

栜	【辰集中】【木字部】	栜	【廣韻】山責切【集韻】色責切，□音摵。【說文】桋也。【爾雅釋木註】赤栜皮理錯戾，叢生山中，中車輞，白栜爲大木。　又【集韻】蘇谷切，音□。亦栜木。可爲車輞。　又霜狄切，音息。義同。　又七賜切，音刺。楣屬。

</div>
    <div class="pagination">
<a href="康熙字典_page947.html">上一页</a><span>...</span><a href="康熙字典_page943.html">943</a><a href="康熙字典_page944.html">944</a><a href="康熙字典_page945.html">945</a><a href="康熙字典_page946.html">946</a><a href="康熙字典_page947.html">947</a><span class="current-page">948</span><a href="康熙字典_page949.html">949</a><a href="康熙字典_page950.html">950</a><a href="康熙字典_page951.html">951</a><a href="康熙字典_page952.html">952</a><a href="康熙字典_page953.html">953</a><span>...</span><a href="康熙字典_page949.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
