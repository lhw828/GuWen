<!DOCTYPE html>
<html>
<head>
    <meta charset="UTF-8">
    <title>康熙字典 - 第 45 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 45 页/共 976 页</h1>
    <div class="content">□	【未集中】【耳字部】	□	【廣韻】蘇協切【集韻】悉協切，□音燮。使也。　又【集韻】日涉切，音聶。又陟涉切，音輒。又乳勇切，音宂。義□同。

瑡	【午集上】【玉字部】	瑡	【集韻】霜夷切，音師。玉名。

琢	【午集上】【玉字部】	琢	【唐韻】【集韻】【韻會】【正韻】□竹角切，音斲。【說文】治玉也。【爾雅釋器】雕謂之琢。【註】治玉名。【詩衞風】如琢如磨。【史記禮書】爲之琢磨圭璧，以通其意。　又【詩周頌】敦琢其旅。【註】敦琢，選擇也。旅，卿大夫從行者。　又與瑑同。【禮郊特牲】大圭不琢，美其質也。【註】琢當爲瑑。　又【韻補】叶都木切，音篤。【韓子主道篇】君無見其所欲，君見其所欲，臣將自雕琢。【正字通】琢字，撮脣讀之與欲叶，不必攺音篤也。

琣	【午集上】【玉字部】	琣	【集韻】補孔切。同琫。佩刀下飾。　又【集韻】普罪切，音俖。人名。唐有滕王循琣。

琤	【午集上】【玉字部】	琤	【唐韻】楚耕切【集韻】【韻會】初耕切【正韻】抽庚切，□音錚。【說文】玉聲。　又【正字通】凡物戛擊有聲皆曰琤。【孟郊詩】前溪忽調瑟，隔林寒琮琤。【韓愈詩】竹影金鎖碎，泉聲玉琮琤。俗作琤非。　又【集韻】鋤耕切，音崝。亦玉聲。

琥	【午集上】【玉字部】	琥	【唐韻】呼古切【韻會】【正韻】火五切，□音虎。【說文】發兵瑞玉，爲虎文。【長箋】漢銅虎符，全體中分，作漢篆，又古玉虎符，扁體不全，形不體，亦無字，故曰龍文。與瓏同義。當卽虎字加玉，轉註以別于銅符也。　又玉器。【左傳昭三十二年】賜子家子雙琥。【註】琥，玉器。【禮禮器】琥，璜爵。【周禮春官】以白琥禮西方。【註】爲虎形，虎猛，象秋嚴。　又【韻會】琥珀，松脂入地所化。【易乾卦則各從其類也疏】異類相感者，若琥珀拾芥，皆冥理自然，不知其所以然也。【前漢西域傳】作虎魄。詳前珀字註。考證：〔【周禮春官】以白琥禮西方。【註】爲虎形，虎猛，象秋聲。〕　謹照原文聲改嚴。 

袐	【申集下】【衣字部】	袐	【篇海】壁吉切，音必。刺也。从衣不从示。

□	【午集下】【立字部】	□	【海篇】與□同。

□	【未集中】【羊字部】	□	【篇海類編】同。詳字註。

□	【午集下】【穴字部】	□	【廣韻】陟格切【集韻】陟革切，□音摘。【玉篇】兔窟也。　又【集韻】治革切，音蹢。義同。

琦	【午集上】【玉字部】	琦	【廣韻】【韻會】渠羈切【正韻】渠宜切，□音奇。【玉篇】□蒼云：琦瑋也。【宋玉對楚王問】夫聖人瑰意琦行。　又【廣韻】玉名。【前漢西域傳】綺繡雜繒琦珍，凡數千萬。【後漢仲長統傳】琦賂寶貨，巨室不能容。【抱朴子博喩卷】溝澮之中，無霄朗之琦。　又【韻會】玩也。【荀子非十二子篇】好治怪說，玩琦辨，甚察而不惠。　又【韻會】大貌。

琧	【午集上】【玉字部】	琧	【字彙】烏各切，音惡。白玉。

琨	【午集上】【玉字部】	琨	【唐韻】古渾切【集韻】【韻會】【正韻】公渾切，□音昆。【說文】石之美者。【廣韻】琨，玉名。【韻會】一曰石似珠。【正韻】瑤琨，美玉。【書禹貢】瑤琨篠簜。【傳】瑤琨，皆美玉。【疏】王肅云：瑤琨，美石次玉者。【釋文】琨，馬本作瑻。　又【史記司馬相如傳】琳瑉琨珸。【漢書音義】琨珸，山名，出善金。　又【韻補】叶居勻切，音均。【蘇軾李氏潛珍閣銘】眩古潭之百尺，涵萬象于瑤琨。耿月魄以終夜，湛天容之方春。

琩	【午集上】【玉字部】	琩	【廣韻】尺良切【集韻】蚩良切，□音昌。【玉篇】琩玩，蠻夷充耳。【廣韻】耳璫。

琪	【午集上】【玉字部】	琪	【廣韻】【集韻】渠之切【韻會】渠羈切【正韻】渠宜切，□音其。【廣韻】玉也。【集韻】玉屬。【爾雅釋地】東方之美者，有醫無閭之珣玗琪焉。【註】玉屬。　又玗琪，樹名。【山海經】開明北有玗琪樹。　【集韻】或作璂。

琫	【午集上】【玉字部】	琫	【唐韻】【正韻】邊孔切【集韻】【韻會】補孔切，□音玤。【說文】佩刀上飾。天子以玉，諸侯以金，从玉，奉，意兼聲。【徐曰】刀削上飾也。琫之言捧也，若捧持之也。上謂首也。【釋名】刀室口之飾曰琫。琫，捧也，捧束口也。【詩小雅】鞞琫有珌。【傳】鞞，容刀鞞也。琫上飾，珌下飾。又【大雅】鞞琫容刀。【傳】上曰琫，下曰鞞。【疏】古之言鞞，猶今之言鞘也。禮內則註遰刀鞞，琫上飾，珌下飾。毛傳言下曰鞞者，又因琫爲在上之飾，下則指鞞之體言也。【韻會】按說文詩傳皆言鞞，刀鞞也，琫上飾，珌下飾。爾雅刀室謂之鞞鞛。鞛與琫同。故亦言鞛上飾，鞞下飾。如公劉詩毛傳是也。左傳，藻率鞞鞛。杜註：鞞，刀削上飾。鞛下飾。蓋誤以鞞鞛爲上下飾也。諸韻今皆註爲刀下飾，蓋承用杜註，而未詳說文詩傳之義也。考證：〔【說文】佩刀下飾。〕　謹照原文下改上。 

琬	【午集上】【玉字部】	琬	【唐韻】【正韻】於阮切【韻會】委遠切，□音宛。【說文】圭有琬者。【徐曰】琬謂宛然窊也，琬之言婉也，窊然象柔婉也。【廣韻】圭也。【周禮春官典瑞】琬圭以治德，以結好。【註】琬圭無鋒芒。又【冬官玉人】琬圭九寸。【註】琬，猶圓也。【前漢司馬相如傳】鼂采琬琰。【註】琬琰，美玉名。　又人名。【史記司馬相如傳】垂綏琬琰。【註】郭璞曰：汲冢周書，桀伐岷山，得女二人，曰琬曰琰。桀愛二女，斲其名于苕華之上，苕是琬，華是琰也。　又【廣韻】烏貫切，音惋。義同。

琮	【午集上】【玉字部】	琮	【唐韻】藏宗切【韻會】組宗切，□音賨。【說文】瑞玉大八寸，似車釭。【徐曰】謂其狀外八角而中圓也。【玉篇】琮玉八角，象地。【周禮春官】以黃琮禮地。【註】琮之言宗，八方所宗，故外八方，象地之形。中虛圓，以應無窮，象地之德，故以祭地。【冬官考工記】璧琮九寸，諸侯以享天子。【又】璧琮八寸，以頫聘。駔琮五寸，宗后以爲權。大琮十有二寸，射四寸，厚寸，是謂內鎭，宗后守之。駔宗七寸，鼻寸有半寸，天子以爲權。瑑琮八寸，諸侯以享夫人。【註】員曰璧，方曰琮。聘禮享君以璧，享夫人以琮。衆來曰頫，特來曰聘。駔讀爲組，謂以組繫琮爲稱錘權重也。大琮如王之鎭圭，射謂其外之鉏牙也。頫，音眺。射，音石。瑑，音篆。　又姓。【姓譜】宋進士琮師古，開封人。　又人名。【繆襲平南荆曲】劉琮據襄陽，劉備屯樊城。　又【五音集韻】戎稅也。　又【集韻】子宋切，綜去聲。半璧也。考證：〔【周禮春官】黃琮禮地。〕　謹照原文黃琮上增以字。 

琯	【午集上】【玉字部】	琯	【廣韻】古滿切【集韻】【韻會】【正韻】古緩切，□音。【說文】本作管。如箎六孔，十二月之音，物開地牙，故謂之管。或从玉。古者琯以玉。【玉篇】舜以天德嗣堯，西王母來獻其白琯。【集韻】前零陵文學姓奚，於冷道舜祠下得笙玉琯，夫以玉作音，故神人以和，鳳皇來儀也。　又【廣韻】【集韻】□古困切，音睔。【廣韻】治金出光也。【集韻】治金玉使瑩曰琯。　又【集韻】古丸切，音官。石似玉。　又【五音集韻】古患切，音慣。貫玉飾也。

琰	【午集上】【玉字部】	琰	【唐韻】【韻會】□以冉切，音。【說文】璧上起美色也。从玉，炎，意兼聲。【廣韻】玉名。【韻會】琰之言炎也。光炎起也。　又圭之銳上者。【周禮春官典瑞】琰圭以易行，以除慝。【註】琰圭有鋒芒，爲誅討之象。諸侯有不善，使者征之，執以爲瑞節也。又【冬官考工記】琰圭九寸。【註】凡圭琰上寸半，琰圭琰半以上又半爲瑑飾。　又人名。詳前琬字註。

蛼	【申集中】【虫字部】	蛼	【集韻】昌遮切，音車。【篇海】蛼螯，蟲名。如蜆而大。詳螯字註。

琱	【午集上】【玉字部】	琱	【唐韻】都寮切【集韻】【韻會】【正韻】丁聊切，□音貂。【說文】治玉也。一曰石似玉。【廣韻】琱琢。【前漢郊祀志】□黻琱戈。【師古註】琱戈，刻鏤之戈也。【張衡南都賦】圓方琢琱。【抱朴子名實卷】駑蹇矯首於琱輦，駥驥委牧乎林坰。　又畫也。【前漢貢禹傳】牆塗而不琱。【師古註】琱與彫同。畫也。　又通作雕。【爾雅釋器】玉謂之雕，雕謂之琢。【禮王制】雕題交趾。　又通作彫。【孟子】使玉人彫琢之。【後漢杜林傳】斲彫爲樸。　又通作錭。【荀子富國篇】錭刻黼黻文章，以塞其目。　又或作敦。【詩周頌】敦琢其旅。【註】敦，與琱同。　又【集韻】或作，詳字註。考證：〔【荀子禮論篇】錭刻黼黻文章，以塞其目。〕　謹按所引錭刻黼黻二句在富國篇不在禮論篇，謹照改富國篇。 

琲	【午集上】【玉字部】	琲	【唐韻】普乃切，音痱。【說文】珠五百枚也。【左思吳都賦】珠琲闌干。【註】琲，贯也。珠十貫爲一琲。張有曰：草木華未旉，琲磊如珠。　又【廣韻】【集韻】蒲昧切【韻會】蒲妹切【正韻】步昧切，□音佩。又【廣韻】蒲罪切【集韻】【韻會】【正韻】部凂切，□音蓓。義□同。

	【考證】【丑集中】【土字部】		〔【正字通】與□斟鄩□同。古國名。〕　謹按鄩乃鄩之譌。集韻鄩乃古國名是也。鄩音尋與不同字，不得云與鄩同。謹省鄩字。 

□	【未集中】【羽字部】	□	【集韻】披巴切，音葩。飛貌。

琳	【午集上】【玉字部】	琳	〔古文〕玪【唐韻】力尋切【集韻】犂針切【正韻】犂沈切，□音林。【說文】美玉也。【廣韻】玉名。【書禹貢】厥貢惟球琳琅玕。【傳】球，琳，皆玉名。【前漢司馬相如傳】琳珉昆吾。【師古註】琳，玉也。　又人名。【史記高祖功臣年表】蓼侯孔臧子琳位至諸吏。　又國名。【洞冥記】琴國去長安九千里，生玉葉李，色如碧玉。

阰	【戌集中】【阜字部】	阰	【廣韻】房脂切【集韻】【韻會】頻脂切，□音琵。【廣韻】山在楚南。【屈原離騷】朝搴阰之木蘭兮。【謝朓春思詩】阰山起朝日。【集韻】或作□。　又【玉篇】婢吏切，音比。又【集韻】頻彌切，音□。義□同。

粋	【未集上】【米字部】	粋	【篇海】音碎。純也，精微也。

由	【午集上】【田字部】	由	【廣韻】以周切【集韻】【韻會】夷周切【正韻】于求切，□音猷。【廣韻】从也。【韻會】因也。【爾雅釋詁】自也。【註】猶从也。【論語】觀其所由。【註】經也，言所經從。【禮內則】由衣服飮食，由執事。【註】由，自也。【儀禮士相見禮】願見無由達。【註】言久無因緣，以自達也。　又【博雅】由，行也。【書微子之命】率由典常，以蕃王室。【禮經解】是故隆禮由禮，謂之有方之士。【疏】由，行也。　又於也。【詩大雅】無易由言。【箋】由，於也。　又【博雅】由，用也。【書盤庚】冲人非廢厥謀，弔由靈。【註】弔，至，由，用，靈，善也。言我非廢衆謀，乃至用爾衆謀之善者，指臣民以爲當遷者言也。【詩小雅】君子無易由言。【箋】由，用也。【左傳襄三十年】以晉國之多虞，不能由吾子。【註】由，用也。　又【博雅】式也。　又【揚子方言】胥由，正輔也。燕之北鄙曰由。【註】胥，相也。由，正皆謂輔持也。　又【揚子方言】由迪，正也。東齊靑徐之閒相正謂之由迪。　又所由，州郡官也。【唐書崔成傳】舉觴罰裴度曰：丞相不宜與所由呫囁耳語，度笑受之。　又【孟子】由由然與之偕，而不自失焉。【註】由由，自得之貌。【管子小問篇】至其成也，由由兹免。【註】由由，悗懌實貌。兹免，謂益有謹厲。　又由庚，由儀，□笙詩也。見【束晳補亡詩】。　又國名。【戰國策】昔智伯欲伐厹由，遺之大鐘。【註】厹由，國名。【釋文】漢志由作猶。　又縣名。【後漢郡國志】吳郡由拳。【搜神記】秦始皇東巡，望氣者云：五百年後，江東有天子氣。始皇至，令囚徒十萬人掘汙其地，表以惡名，曰由拳縣。　又姓。【史記秦本紀】戎王使由余於秦。　又由吾，複姓。　又由胡，草名。【爾雅釋草】繁，由胡。　又夷由，鳥名。【爾雅釋鳥】鼯夷由。　又雔由，蟲名。【爾雅釋蟲】雔由樗繭。【註】食樗葉。　又與猶通。尚可之辭。【孟子】王由足用爲善。　又通作繇。【董仲舒賢良策】道者所繇，適於治之路。【註】與由同。又許由。【前漢古今人表】作許繇。　又通作。【前漢宣帝紀】上亦無知。　又【楊愼丹鉛錄】由與農通。韓詩外傳，東西耕曰橫，南北耕曰由。呂氏春秋，管子曆紀皆云：堯使后稷爲大由。註大由，大農也。錢譜，神農幣文，農作由。　又借作。【類篇】按說文徐曰：說文無由字，惟字註：木生條也，古文省弓，而後人因省之，通用爲因由等字。【書盤庚】若顚木之有由蘖。【註】古作，顚仆也。木生條也。○按《說文》註：古文省弓，則係正字，由乃古省。據《尚書註》則屬古文，似誤。　又【韻補】叶延知切，音夷。【馮衍顯志賦】往者不可攀援兮，來者不可與期。病歿世之不稱兮，願橫逝而無由。　又叶羊諸切，音余。【古詩爲焦仲卿妻作】阿母謂府吏，何乃太區區，此婦無禮節，舉動自專由。　又【正字通】音妖。冶由，女子笑貌。考證：〔【禮祭統】是故隆禮由禮，謂之有方之士。〕　謹照原 書祭統改經解。〔【孟子】由由焉與之偕，而不自失焉。〕　謹照原文由由焉改由由然。 

甲	【午集上】【田字部】	甲	〔古文〕□□【唐韻】【集韻】【韻會】古狎切【正韻】古洽切，□音夾。草木初生之莩子也。【易解卦】雷雨作而百果草木皆甲坼。【疏】百果草木皆莩甲開坼，莫不解散也。【後漢章帝紀】方春生養，萬物孚甲。【註】葉裏白皮也。　又十干之首。【爾雅釋天】歲在甲曰閼逢，月在甲曰畢。【易蠱卦】先甲三日，後甲三日。【疏】甲者，造作新令之日。【書益稷】娶于塗山，辛壬癸甲。【禮郊特牲】社日用甲，用日之始也。　又凡物首出羣類曰甲。【戰國策】臣萬乗之魏，而甲秦楚。【釋文】甲，一作申，言居二國之上也。【張衡西京賦】北闕甲第。【註】第，館也。甲，言第一也。【蘇軾表忠觀□】吳越地方千里，象犀珠玉之富甲於天下。　又始也。【書多方】因甲于內亂。【註】甲，始也。　又科甲。【正字通】漢有甲乙丙科，平帝時歲課甲科四十人爲郞，乙科二十人爲太子舍人，丙科四十人補文學掌故。順帝陽嘉元年，增甲乙科員。　又【爾雅釋言】甲，狎也。【註】謂習狎。【詩衞風】雖則佩韘，能不我甲。【毛傳】甲，狎也。【朱註】甲，長也。言才能不足以長於我也。　又兵甲。【易說卦】離爲甲冑。【疏】爲甲冑，取其剛在外也。【左傳襄三年】組甲三百。【註】組甲，漆甲成組文。【禮王制】命大司徒敎士以車甲。【周禮冬官考工記】函人爲甲，犀甲七屬，兕甲六屬，合甲五屬。　又【揚子方言】汗襦，自關而東謂之甲□。【正字通】衣亦曰甲，元世祖制一衣，前有裳無衽，後長倍於前，亦無領袖，綴以雨襻，名比甲，以便弓馬。　又爪甲。【管子四時篇】隂生金與甲。【註】隂氣凝結堅實，故生金爲爪甲也。　又甲帳，殿也。　又甲庫。【正字通】唐制，甲庫，藏奏鈔之地也。程大昌曰：唐中書門下吏部，各有甲曆，凡三庫以若干人爲一甲，在選部則名團甲。貞元四年，吏部奏三庫敕甲，又經失墜，乃至制敕旨甲皆被攺毀。據此則甲非甲乙之甲。龎元英文昌雜錄謂甲庫如令甲令丙，誤也。宋時有敕甲旨甲之稱，猶今言底言案也。遼史有架閣庫管句，元有左右部架閣庫，卽唐之甲庫也。　又【淮南子覽冥訓】質壯輕足者爲甲卒。【註】甲鋩也。　又令甲，法令首章也。亦曰甲令。【戰國策】臣敬循衣服以待令甲。【史記惠景閒侯年表】長沙王者至令甲，稱其忠焉。【註】瓚曰：漢以芮忠故特王之。以非制，故特著令。漢時決事，集爲令甲三百餘篇。如淳曰：令有先後，故有令甲，令乙，令丙。師古曰：若今第一，第二篇。【後漢皇后紀】向使因設外戚之禁，編著甲令。　又官名。【周禮夏官】司甲。【疏】司甲，兵戈盾官之長者。　又保甲。【正字通】編籍民戸，彼此詰察，防容隱姦宄也。又宋元豐，以諸路義勇攺爲保甲。紹興閒詔淮漢閒，取主戸之雙丁，十戸爲甲，五甲爲團，團有長。乾道閒，漕臣馮忠嘉言敎閱保甲，皆義勇民兵也。　又國名。【春秋宣十六年】晉人滅赤狄甲氏及留吁。【註】甲氏留吁，赤狄別種。【傳昭十六年】徐子及郯人莒人會齊侯盟于蒲隧，賂以甲父之鼎。【註】甲父，古國名。高平昌邑縣東南有甲父亭。　又姓。【莊子庚桑楚】昭景也，甲氏也。【釋文】一說昭景甲三者，皆楚同宗也。昭景甲，三姓雖異，論本則同也。　又赤甲，山名。【杜甫詩】卜居赤甲遷居新。【註】白鹽，赤甲，皆峽口大山。赤甲山高，不生草木，上皆赤色，望之如人袒胛，在夔州。　又蟲介曰甲。　又鳥名。【博雅】定甲鴠也。　又【韻補】叶訖立切，音急。【揚雄長楊賦】今樂遠出以露威靈，數動搖以疲車甲。叶上德。　又叶吉協切，音頰。【楚辭九歌】操吳戈兮被犀甲，車錯轂兮短兵接。考證：〔【書多方】甲于內亂。〕　謹照原文甲字上增因字。〔【左傳宣十五年】晉侯滅赤狄甲氏及留吁。又【昭十五年】徐子及郯人莒人會齊侯盟于蒲隧，賂以甲父之鼎。〕　謹照原書左傳改春秋。昭字上又字改爲傳字。兩十五年俱照原文改爲十六年。晉侯改晉人。〔【莊子庚桑楚】昭景也，著戴也，甲氏也。【註】昭景甲三者，皆楚同宗也。〕　謹照原文甲氏也下連著封也爲句，言昭景以戴而著甲氏以封而著也。今按義謹省著戴也三字。註改爲釋文一說。 

申	【午集上】【田字部】	申	〔古文〕□□【唐韻】【集韻】失人切【韻會】【正韻】升人切，□音身。十二支之一。【爾雅釋天】太歲在申，曰涒灘。【釋名】申，身也。物皆成，其身體各申束之，使備成也。【史記律書】七月也。律中夷則，其於十二子爲申。申者，言隂用事，申賊萬物。　又重也。【易□卦】重□以申命。【書堯典】申命義叔。【傳】申，重也。【後漢朱暉傳】願將軍少察愚言，申納諸儒。　又致也。【禮郊特牲】大夫執圭，而使所以申信也。　又舒也。【武王弓銘】屈申之義，廢興之行，無忘自過。【班彪北征賦】行止屈申，與時息兮。　又欠伸也。【莊子刻意篇】熊經鳥申。　又【博雅】申申，容也。【論語】子之燕居，申申如也。【朱註】申申，其容舒也。　又姓。【史記三皇本紀】神農五百三十年，而軒轅氏興焉，其後有州甫申呂，皆姜姓之後，□爲諸侯。又申屠，複姓。　又國名。【詩王風】彼其之子，不與我戍申。【傳】申，姜姓之國。【左傳隱元年】鄭武公娶於申。【註】申國，今南陽宛縣。　又州名。【韻會】春秋時屬楚，秦南陽郡，後魏爲郢州，周爲申州。　又山名。【山海經】申山，其上多穀柞，其下多杻橿。又北二十里曰上申之山。　又池名。【左傳文十八年】夏五月公遊于申池。【註】齊南城西門名申門，左右有池。　又矢名。【晉語】乾時之役，申孫之矢集於桓鉤。【註】申孫，矢名。　又草名。【淮南子人閒訓】申□，杜茞，美人之所懷服也。【註】申□，杜茞，皆香草也。　又【集韻】【韻會】【正韻】□思晉切，音信，伸也。　又【集韻】試刃切，音眒。引也。

甴	【備考】【午集】【田字部】	甴	【篇海類編】士甲切，音扎。

电	【戌集中】【雨字部】	電	〔古文〕□【唐韻】【集韻】【韻會】堂練切【正韻】蕩練切，□音殿。【說文】隂陽激燿。从雨从申。【埤雅】電與雷同氣。雷从回，電从申，隂陽以回薄而成雷，以申洩而爲電。或曰雷出天氣，電出地氣，故電从坤省。說卦：離爲電。電，火屬也。蓋隂陽暴格，分爭激射，有火生焉，其光爲電，其聲爲雷。今鐵石相擊則生火，燒石投井則起雷。又况天地大爐之所薄動，眞火之所激射乎。董子曰：太平之世，雷不驚人，號令啓發而已。電不炫目，宣示光耀而已。【釋名】電，殄也。乍見則殄滅也。【易噬嗑】雷電合而章。【註】雷電□合，不亂乃章。又【豐卦】雷電皆至。【疏】雷者，天之威動。電者，天之光耀。雷電俱至，則威明備足以爲豐也。【詩小雅】□震電。【禮月令】仲春，雷乃發聲，始電。【疏】電是陽光，陽微則光不見，此月陽氣漸盛，以擊於隂，其光乃見，故云始電。【春秋隱九年】大雨震電。【疏】河圖云：隂激陽爲電，電是雷光。【穀梁傳】震，雷也。電，霆也。【淮南子原道訓】電以爲鞭策。

甶	【午集上】【田字部】	甶	【唐韻】分勿切【集韻】敷勿切，□音拂。【說文】鬼頭也。　又【集韻】方未切，音沸。義同。

男	【午集上】【田字部】	男	【集韻】【韻會】【正韻】□那含切，音南。【說文】丈夫也。从田从力，言用力於田也。【白虎通】男，任也。任，功業也。【易繫辭】乾道成男。　又爵名。【禮王制】公侯伯子男，凡五等。　又姓。【史記夏本紀】其後有男氏。　又【韻補】叶尼心切，音寧。【詩大雅】太娰嗣徽音，則百斯男。

画	【午集上】【田字部】	画	【字彙】胡卦切，與畫同。繪也。（畫）〔古文〕□□□。【唐韻】【集韻】【韻會】【正韻】□胡麥切，橫入聲。卦畫也。　又分畫也。界限也。【左傳襄四年】芒芒禹迹，畫爲九州。【註】畫分也。【禮檀弓】哀公使人弔蕢尚，遇諸道，辟於路，畫宮而受弔焉。【註】畫地爲宮象。　又計策也。【鄒陽上吳王書】故願大王審畫而已。【史記荆燕世家】齊人田生游，乏資，以畫干營陵侯澤。【註】服曰：以計畫干之也。　又截止也。【論語】今女畫。　又丘名。【爾雅釋地】途出其右，而還之畫丘。【註】言爲道所規畫。【釋名】道出其右曰畫。丘人尚右，凡有指畫，皆用右也。　又地名。【史記田單傳】燕之初入齊，聞畫邑人王蠋賢。【註】正義曰：括地志云：戟里城在臨湽西北三十里，春秋時棘邑。又云澅邑，蠋所居卽此邑，因澅水爲名也。　又【廣韻】【集韻】【韻會】【正韻】□胡卦切，音話。【爾雅釋言】畫形也。【註】畫者爲形像。【釋名】畫，挂也。以五色挂物象也。俗作□。【周禮天官典絲】凡祭祀共黼畫組就之物。【疏】凡祭服皆畫衣繡裳。【儀禮鄕射禮】大夫布侯，畫以虎豹。士布侯，畫以鹿豕。　又官名。【後漢百官志】畫室署長一人，四百石，黃綬。　又【韻補】叶胡對切，音惠。【秦瑯琊刻石】方伯分職，諸治經易。舉錯必當，莫不如畫。易音異。

甽	【午集上】【田字部】	甽	【玉篇】古文畎字。【前漢食貨志】后稷始甽田，以二耜爲耦，廣尺深尺曰甽。【後漢章帝紀】毎尋前世舉人貢土，或起甽畝。　又【類篇】松倫切，音旬。山下受霤處。【釋名】山下根之受霤處曰甽。甽，吮也，吮得山之肥潤也。【呂氏春秋】丁田弃甽。　又【集韻】朱閏切，音稕。溝也。考證：〔【玉篇】古文□字。〕　謹照原文□改畎。 

甾	【午集上】【田字部】	甾	【集韻】同葘。　又與淄同。【前漢地理志】惟甾其道。　又與□同。【周禮天官染人註】翟類有六，曰翬，曰搖，曰□，曰甾，曰希，曰蹲。【玉篇】側飢切，與葘同。

眃	【午集中】【目字部】	眃	【集韻】王分切，音雲。眩眃，視不明貌。　又【集韻】戸袞切，音混。眩眃，疾視貌。【後漢張衡思□賦】儵眩眃兮反常閭。【註】眩，眃音縣混。

甿	【午集上】【田字部】	甿	【唐韻】武庚切【集韻】謨耕切【正韻】眉庚切，□音甍。【說文】田，民也。【周禮地官遂人】以下劑致甿，以田里安甿。【註】變民言甿，異外內也。甿，猶懵懵無知貌也。【管子揆度篇】桓公憂北郭民之貧，召管子而問曰：北郭者，盡屨縷之甿也。　又【五韻集韻】武登切，音瞢。義同。　又【集韻】莫郞切，音茫。曠野，或書作□。　又母亙切，音懜。【博雅】癡也。一曰田民。

畀	【午集上】【田字部】	畀	〔古文〕畁【集韻】必至切【正韻】浦至切，□音比。【爾雅釋詁】畀，賜也。【書洪範】不畀洪範九疇。【傳】畀，與也。【詩衞風】彼姝者子，何以畀之。【傳】畀，予也。　又人名。楚昭王妹季芉，字畀我。見【左傳定四年】。　【正韻】从田从丌，或从廾，誤。

畂	【午集上】【田字部】	畂	【玉篇】古文字。註詳土部七畫。

畅	【辰集上】【日字部】	暢	【廣韻】【集韻】□丑亮切，音唱。通暢。又達也。【易坤卦】美在其中而暢於四支。【疏】有美在中，必通暢於外。【尙書序】約文申義，敷暢厥旨。　又【禮月令】命之曰暢月。【註】暢，充也。　又【類篇】長也。　又琴曲。【風俗通】命其曲曰暢。暢者，言其道之美暢。　又姓。【陳留風俗傳】暢氏出齊。唐有暢當。　【集韻】通作鬯。

畇	【午集上】【田字部】	畇	【廣韻】羊倫切【集韻】【韻會】兪倫切【正韻】于分切，□音勻。【爾雅釋訓】畇畇，田也。【註】言墾辟也。【詩小雅】畇畇原隰。【註】墾辟貌。　又【廣韻】相倫切【集韻】須倫切，□音荀。又【廣韻】詳遵切。【集韻】相倫切，□音旬。義□同。　又【集韻】【韻會】【正韻】□規倫切，音均。【六書故】原田一往平均也。　又【集韻】戸犬切，音甽。義同。　又【廣韻】徒年切【集韻】亭年切，□音田。地名。在絳。　又【集韻】堂練切，音甸。義同。

□	【備考】【未集】【竹字部】	□	【搜眞玉鏡】音忌。

□	【午集下】【立字部】	□	【玉篇】房六切【海篇】音伏。邪也。

畈	【午集上】【田字部】	畈	【廣韻】【集韻】【韻會】方願切【正韻】方諫切，□音販。【廣韻】田畈。【集韻】田也。【韻會】平疇也。

畊	【午集上】【田字部】	畊	【玉篇】古文耕字。【晏子春秋諫上】今齊國丈夫畊，女子織。　又【楊愼丹鉛錄】畊上聲，唐六典論府兵之制云：居無事時畊於耕。以此證之，畊耕音義有別。

畋	【午集上】【田字部】	畋	【廣韻】徒年切【集韻】【韻會】【正韻】亭年切，□音田。【說文】平田也。【書多方】今爾尚宅爾宅，畋爾田。【疏】治田謂之畋。今人以營田求食謂之畋食。　又【廣韻】取禽獸也。【書五子之歌】畋于有洛之表。【張衡西京賦】盤于游畋，其樂只且。或作甸。亦作□□。通作田佃。　又【廣韻】【集韻】【韻會】□堂練切，音電。義同。□字原从攵作。

界	【午集上】【田字部】	界	【唐韻】古拜切【集韻】【韻會】【正韻】居拜切，□音戒。【說文】境也。【爾雅釋詁】界，垂也。【孟子】域民不以封疆之界。　又【增韻】分畫也，限也。【後漢馬融傳】奢儉之中，以禮爲界。【註】界，猶限也。　又【增韻】離閒也。【揚雄解嘲】范睢界涇陽。【註】界者，界其兄弟使疏也。　又地名。【後漢獻帝紀】袁紹及公孫瓚戰於界橋。【註】今貝州宗城縣東有古界城，近枯漳水，則界橋在此也。　又與也。【後漢桓譚傳】非身力所得，皆以臧界告者。【註】界，與也。音必二反。　又【韻補】叶居吏切，音記。【陶潛感士不遇賦】悼賈傅之秀朗，紆遠轡於促界。悲董相之淵致，屢乗危而幸濟。　【集韻】本作畍。或作堺□。考證：〔【孟子】固國不以封疆之界。〕　謹照原文固國改域民。 

</div>
    <div class="pagination">
<a href="康熙字典_page44.html">上一页</a><span>...</span><a href="康熙字典_page40.html">40</a><a href="康熙字典_page41.html">41</a><a href="康熙字典_page42.html">42</a><a href="康熙字典_page43.html">43</a><a href="康熙字典_page44.html">44</a><span class="current-page">45</span><a href="康熙字典_page46.html">46</a><a href="康熙字典_page47.html">47</a><a href="康熙字典_page48.html">48</a><a href="康熙字典_page49.html">49</a><a href="康熙字典_page50.html">50</a><span>...</span><a href="康熙字典_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
