<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 928 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 928 页/共 976 页
  </h1>
  <div class="content">
   晽	【辰集上】【日字部】	晽	【淮南子俶眞訓】乃始昧昧晽晽。【註】晽晽，欲所知之貌。音林。

搵	【卯集中】【手字部】	搵	【唐韻】【集韻】□烏困切，溫去聲。【說文】沒也。【六書故】指按也。【司馬相如子虛賦註】焠亦搵染之義。　又烏沒切，音膃。手撩物貌。又搵抐也。互見抐字註。　又【唐韻】於粉切【集韻】委殞切，□音惲。【博雅】拄也。　又【集韻】於云切，音氳。亦沒也。

挓	【卯集中】【手字部】	挓	【集韻】陟加切，音吒。挓挱，開貌。

砪	【午集下】【石字部】	砪	【集韻】莫後切，音母。雲砪，藥名。通作母。

振	【卯集中】【手字部】	振	【唐韻】章刃切【集韻】【韻會】【正韻】之刃切，□音震。【說文】舉救也。【增韻】拯也。【易蠱象】君子以振民育德。【註】濟民養德也。【禮月令】振乏絕。【前漢元帝紀】振業貧民。【註】振起之，令有作業。　又【說文】一曰奮也。【廣韻】裂也，又動也。【易恆卦】振恆。【禮月令】孟春蟄蟲始振。【周禮春官大祝】辨九祭，五曰振祭。【註】至祭之末，但擩肝鹽中振之，謂將食者旣擩，必振乃祭也。【爾雅釋言】振，訊也。【註】當作迅。謂奮迅。　又同震。【戰國策】燕王振怖大王之威。【史記五帝紀】振驚朕衆。　又整也。【禮曲禮】振書端，書於君前。【疏】振，拂去塵也，臣不豫愼，將文書簿領於君前，臨時乃拂整也。　又發也。【左傳文十六年】振廩同食。【莊子田子方】是必有以振我也。　又收也。【禮中庸】振河海而不洩。【孟子】金聲而玉振之也。【周禮夏官大司馬】中春敎振旅。【註】兵入收衆專於農也。◎按書傳云：振旅言整衆。　又止也。【詩小雅】振旅闐闐。【箋】戰止將歸。又振旅伐鼓。振，猶止也。　又【爾雅釋言】振，古也。【詩周頌】振古如兹。【箋】振亦古也。　又鳥羣飛貌。【詩周頌】振鷺于飛。　又州名。【寰宇記】瓊州府有崖州，唐武德五年改振州。　又【唐韻】【集韻】【類篇】【韻會】□之人切，音眞。厚也。【詩周南】宜爾子孫振振兮。【傳】仁厚也。【又】振振公子。【傳】信厚也。　又盛貌。【左傳僖五年】均服振振。　又上聲。【集韻】【正韻】□止忍切，音軫。與袗通。襌也。【禮玉藻】振絺綌，不入公門。　又叶諸延切，音旃。【□琳柳賦】救斯民之絕命，擠山岳之隕顚。匪神武之勤恪，幾踣斃之不振。

挱	【卯集中】【手字部】	挱	【唐韻】素何切【集韻】【韻會】【正韻】桑何切，□音娑。摩挱也。【玉篇】手挼挱也。【韓愈石鼓歌】誰復著手更摩挱。　又通作莎。【禮郊特牲汁獻註】獻，讀爲莎。秬鬯中有煮鬱摩莎，出其香汁，謂之汁莎。互見艸部莎字註。　又【集韻】師加切，音沙。挓挱，開貌。　【玉篇】亦作莏。【集韻】或省作抄。亦作挲。通作沙。

挵	【卯集中】【手字部】	挵	【集韻】盧貢切。同弄。

挾	【卯集中】【手字部】	挾	【唐韻】【正韻】胡頰切【集韻】【韻會】檄頰切，□音協。【說文】俾持也。【增韻】帶也，掖也。一曰輔也。【詩大雅】旣挾四鍭。【儀禮鄕射禮】兼挾乗矢。【註】方持弦矢曰挾。古文作接。【齊語】挾其槍刈耨鎛，以旦莫從事於田野。【註】在掖曰挾。　又【爾雅釋言】藏也。【前漢惠帝紀】除挾書律。【註】秦律，敢有挾書者族。　又【廣韻】懷也，護也。【孟子】不挾長，不挾貴。【朱註】挾者，兼有而恃之之稱。　又會也。【晉語】遇兆挾以銜骨，齒牙爲猾。　又【揚子方言】挾斯，敗也。南楚凡人貧，衣被醜弊，或器物弊，謂之挾斯。　又【集韻】尸牒切，音蜨。亦持也。【左傳宣十二年】三軍之士，皆如挾纊。　又【集韻】訖洽切【正韻】古洽切，□與夾同。亦持也。又【集韻】【韻會】□子洽切，音啑。又【集韻】吉協切，音頰。又作荅切，音匝。義□同。或作抸。　又【集韻】【韻會】□卽協切。與浹通。【詩大雅】使不挾四方。【傳】挾，達也。【疏】挾者，周匝之義，故爲達。【周禮天官大宰】縣治象之灋于象魏，挾日而斂之。【註】從甲至甲謂之挾日，凡十日。【釋文】又作浹。【荀子禮論篇】方皇周挾。【註】挾讀爲浹。匝也。　又【正韻】卽涉切，音接。義同。

捂	【卯集中】【手字部】	捂	【唐韻】【集韻】【韻會】【正韻】□五故切，音誤。斜相抵觸也。又逆也。【儀禮旣夕】若無器則捂受之。【疏】對面相逆受也。　又斜拄也。【通雅】枝梧，猶支拄抵捂也。史記項籍紀云：莫敢枝梧。註云：小柱爲枝，邪柱爲梧，當作捂。又漢書司馬遷傳贊云：或有柢梧。註云：柢，觸也。梧，相支拄不安也。亦抵捂譌作柢梧。互詳梧字註。　【集韻】或作□。

捬	【卯集中】【手字部】	捬	【正韻】古撫字。註詳十二畫。【前漢趙充國傳】選擇良吏，捬循和輯　又【集韻】匪父切，音府。捍也。　又方遇切，音付。以手著物也。同拊。

捎	【卯集中】【手字部】	捎	【唐韻】【正韻】所交切【集韻】【韻會】師交切，□音筲。【說文】自關以西，凡取物之上者爲撟捎。【揚子方言】撟捎，選也。【郭璞註】此妙擇積聚者也。　又【廣韻】芟也。【史記龜筴傳】以夜捎兔絲去之。　又【增韻】掠也。【揚雄校獵賦】曳捎星之旃。【註】捎，拂也。【杜甫詩】花妥鸎捎蝶。　又蒲捎，良馬名。　又【集韻】山巧切，音稍。擊也。同□。　又【類篇】所敎切，稍去聲。攴也。　又【唐韻】相邀切【集韻】【韻會】思邀切，□音宵。除也。【周禮冬官考工記輪人】以其圍之阞捎其藪。【註】阞三分之一也。藪者，衆輻之所趨也。【馬融廣成頌】捎罔兩，拂游光。　又搖捎，動貌。　又【正韻】先彫切，音蕭。義同。

换	【卯集中】【手字部】	換	【廣韻】【集韻】【韻會】【正韻】□胡玩切，音逭。讀若完去聲。【說文】易也。【晉書阮孚傳】嘗以金貂換酒。　又【前漢敘傳】項氏畔換。【註】孟康曰：畔，反也。換，易也。師古曰：畔換，强恣貌。猶言跋扈也。【左思魏都賦】雲散叛換。【註】叛換，猶恣睢也。【集韻】作愌。　又于眷切，音院。【蘇轍送孫提□詩】依依東軒竹，凜凜故人面。詔書遂公私，使節許新換。从手从側人从穴从廾。俗作换，非。考證：〔【左思魏都賦】雲散叛換。【註】換，猶恣睢也。〕　謹照原文註下增叛字。 

捧	【卯集中】【手字部】	捧	【唐韻】【韻會】敷唪切【集韻】撫勇切，□豐上聲。兩手承也。又掬也。或作□。　又【集韻】父勇切，縫上聲。承也。與奉同。　又【集韻】符容切，音逢。奉也。與捀同。

捩	【卯集中】【手字部】	捩	【唐韻】【集韻】【韻會】□郞計切，音麗。琵琶撥也。或作棙。又【唐韻】練結切【集韻】【韻會】力結切，□戾入聲。拗也。【增韻】紾也。【韓愈送窮文】捩手翻羹。【王安石彭蠡詩】東西捩□萬舟回。　又折也，撕也。　通作戾。或作挒。亦作攦。

捪	【卯集中】【手字部】	捪	【唐韻】武巾切。本字。【說文】从手昏聲。

挩	【卯集中】【手字部】	挩	【唐韻】【集韻】【韻會】□他括切，音脫。【說文】解挩也。【廣韻】除也。誤也，遺也。或作稅。亦作說。通作脫。　又【唐韻】【集韻】□徒活切，音奪。義同。　又【集韻】輸芮切，音稅。拭也。【儀禮鄕飮酒禮】坐挩手，遂祭酒。　又兪芮切，音睿。動也。與抁同。

挲	【卯集中】【手字部】	挲	同挱。

捱	【卯集中】【手字部】	捱	【集韻】宜佳切，音厓。拒也。　又俗謂延緩曰捱。

捵	【卯集中】【手字部】	捵	【集韻】他典切，音腆。手伸物也。　又丑忍切，音疢。義同。　又乃殄切。與撚同。

捷	【卯集中】【手字部】	捷	【唐韻】【集韻】【韻會】【正韻】□疾葉切，音倢。讀若潛入聲。【說文】獵也，軍獲得也。【春秋莊三十一年】齊侯來獻戎捷。【穀梁傳】軍得曰捷。　又【廣韻】尅也，勝也，成也。【增韻】報勝曰捷。【詩小雅】一月三捷。　又佽也，疾也，急也。【詩大雅】征夫捷捷。【疏】舉動敏疾之貌。【前漢東方朔傳】捷若慶忌。　又【爾雅釋詁】際接翜，捷也。【鄭註】捷者，相接績也。　又數名。【小爾雅】二十四銖曰兩，兩有半曰捷。　又姓。【淮南子人閒訓】黃帝臣捷剟。【前漢藝文志】捷子二篇。【註】齊人武帝時說。　又【集韻】【韻會】□七接切，音妾。捷捷，口舌聲。【詩小雅】捷捷幡幡，謀欲譖言。通作誱。亦作唼。　又【集韻】【韻會】【正韻】□測洽切。與插同。【曹植七啓】捷忘歸之矢。

捺	【卯集中】【手字部】	捺	【唐韻】奴曷切【集韻】【韻會】乃曷切，□難入聲。手重按也。【字林】搦捎也。　又書法有捺，古名磔。【書法離鉤】微斜曰捺，人大等字是也。橫過曰波，之道等字是也。　又【正韻】乃八切，義同。　俗作。

揽	【卯集中】【手字部】	攬	【唐韻】盧敢切【集韻】【韻會】【正韻】魯敢切，□同擥。見擥字註。

捻	【卯集中】【手字部】	捻	【唐韻】奴協切【集韻】【韻會】諾協切，□念入聲。【說文】指捻也。【集韻】捏也。【靑瑣高議】明皇時有獻牡丹者，時貴妃勻面，口脂在手，印於花上，詔栽於仙春館。來歲花開，瓣有指印，名爲一捻紅。　又【正韻】尼輒切，音聶。義同。　又【集韻】乃結切，音涅。按也。或作敜。

挹	【卯集中】【手字部】	挹	【唐韻】於汲切【集韻】乙及切，□音邑。【說文】抒也。【廣韻】酌也。【詩小雅】維北有斗，不可以挹酒漿。又【大雅】泂酌彼行潦，挹彼注兹。　又【唐韻】伊入切【集韻】【韻會】【正韻】一入切，□音揖。義同。　又通揖。【荀子議兵篇】湯武之誅桀紂，拱挹指麾。　又通抑。【後漢光武帝紀】情存損挹，推而不居。【荀子宥坐篇】挹而損之。【註】挹，退也。

桽	【辰集中】【木字部】	桽	【字彙】於本切，音穩。木也。

捃	【卯集中】【手字部】	捃	【唐韻】【正韻】居運切【集韻】【韻會】俱運切，□與攈攟同。【史記十二諸侯年表】荀卿孟子韓非之徒，往往捃摭春秋之文以著書。【前漢藝文志】武帝時，軍政楊僕捃摭遺逸，猶未能備。【註】捃摭謂拾取之。【唐書李翛傳】帝以浙西富饒，欲掊捃遺利。　又【集韻】【韻會】【正韻】□舉蘊切。與攟同。互詳攈攟二字註。

捅	【卯集中】【手字部】	捅	【唐韻】他孔切【集韻】【韻會】吐孔切【正韻】他總切，□音桶。進前也。引也。　又【集韻】損動切，檧上聲。義同。又擊也。與同。

捋	【卯集中】【手字部】	捋	【唐韻】郞括切【集韻】【韻會】盧活切，□鸞入聲。【說文】取易也。【廣韻】手捋也。【詩周南】采采芣苢，薄言捋之。【朱傳】取其子也。【詩詁】以指歷取也。又【豳風】予所捋荼。　又摩也。【潘岳笙賦】郁捋劫捂。【註】郁捋，循笙孔貌。　又【集韻】龍輟切，音劣。采也。　本作寽，五指寽也。

捍	【卯集中】【手字部】	捍	【唐韻】【集韻】【韻會】【正韻】□侯幹切，同扞。【禮祭法】能捍大患則祀之。　又【禮內則】右佩玦捍。【註】捍謂拾也，言可以捍弦也。　又【史記貨殖傳】燕與趙代俗相類，而民雕捍少慮。【註】言如雕性之捷捍也。　又【唐韻】【集韻】□下赧切，音僩。捍摌，搖動也。又止也。　又【集韻】戸版切，患上聲。義同。

捕	【卯集中】【手字部】	捕	【唐韻】【正韻】薄故切【集韻】【韻會】蒲故切，□音步。【說文】取也。【增韻】擒捉也。　又其人在而直追取之曰逮。其人亡而討捕之曰捕。【前漢灌夫傳】遣吏分曹逐捕。又【韓延壽傳】吏無追捕之苦。　又姓。漢捕巡。　又【集韻】方遇切，音付。擊取也。與搏同。

捡	【卯集中】【手字部】	撿	【唐韻】良冉切【集韻】力冉切，□音斂。【說文】拱也。　又【集韻】【韻會】【正韻】□居奄切，音撿。束也，拘也。【前漢王霸傳】郡事，皆以義法令撿式。【註】撿，局也。　又【爾雅釋言】撿，同也。【註】撿，範模也，所出必同。　又巡察也，□也，挍也，舉也。【晉書周顗傳】王導料撿中書故事，見顗表救己。　又撿挍，官名。【唐書百官志】開元六年，麗正修書院置使及撿挍官。○按撿挍二字□从手。《廣韻》止收檢，以撿爲俗字。

捥	【卯集中】【手字部】	捥	【唐韻】【集韻】□烏貫切。與□腕同。【史記封禪書】海上燕齊之閒莫不搤捥而自言，有禁方能神僊矣。【漢書】作□。　或作□，□同。互詳□字註。　又【集韻】烏丸切，音剜。捩也。　又烏管切，音宛。取也。　又紆勿切，音鬱。亦拗捩也。與□同。

捫	【卯集中】【手字部】	捫	【唐韻】【集韻】【正韻】謨奔切【韻會】謨昆切，□音門。【說文】撫持也。【詩大雅】莫捫朕舌。　又摸也。【史記高祖紀】漢王傷胷，乃捫足。【楚辭九章】遂儵忽而捫天。　又【韻補】叶眉貧切，音珉。【歐陽修菱溪石詩】嗟予有口莫能辨，歎息但以兩手捫。皆云女媧初鍛鍊，融結一氣凝精純。　俗作，非。

捽	【卯集中】【手字部】	捽	【唐韻】【集韻】【韻會】□昨沒切，存入聲。【說文】持頭髮也。【廣韻】手持也。【前漢金日磾傳】捽胡投何羅殿下。【註】胡，頸也。捽其頸而投殿下也。【淮南子汜論訓】溺則捽其髮而拯。　又拔取也。【前漢貢禹傳】農夫父子，捽屮把土。　又交對也。【晉語】戎夏交捽。　又觸也。【莊子列禦寇】齊人之井，飲者相捽也。【韓愈詩】峽山逢颶風，雷電助撞捽。　又【正韻】即律切，音卒。義同。　又【唐韻】慈卹切【集韻】昨律切，□音崒。亦持也。　又【集韻】蒼沒切，音猝。捽攃，行草聲。　又蘇骨切，音窣。與曲禮卹勿之卹同。摩也。　又祖對切，音晬。推也。與捘同。

捾	【卯集中】【手字部】	捾	【唐韻】【集韻】【韻會】【正韻】□烏括切，音斡。【說文】掐，捾也。一曰援也。　又【集韻】烏八切，音穵。抉也。　又下瞎切，音轄。擖也。與搳同。　又烏版切，音綰。取也。

掀	【卯集中】【手字部】	掀	【唐韻】【集韻】【韻會】□虛言切，音軒。【說文】舉出也。【廣韻】以手高舉也。【左傳成十六年】乃掀公以出于淖。【註】捧車轂，舉之出泥淖中也。　又高聳貌。【韓愈詩】蛇虺首掀掀。　又【集韻】許斤切，音欣。又許訖切，音迄。義□同《說文》。　又胡恩切。與拫同。【博雅】引也。　又丘近切，螼去聲，讀與搇近。【左傳杜林註】亦舉也。

掄	【卯集中】【手字部】	掄	【唐韻】【集韻】【韻會】【正韻】□盧昆切，音崘。【說文】擇也。【周禮地官山虞】凡邦工入山林，掄材不禁。【晉語】君掄賢人之後，有常位於國者而立之。【唐書劉廸傳】文部始掄材，終授位。　又【廣韻】貫也。　又【唐韻】力迍切【集韻】【韻會】【正韻】龍春切，□音倫。亦擇也。

敤	【卯集下】【攴字部】	敤	【廣韻】【集韻】□苦果切，音顆。【說文】硏治也。舜女弟名敤首。【博雅】擊也。　又【廣韻】【集韻】□苦臥切，音課。義同。

	【子集中】【人字部】		【唐韻】失人切。【集韻】升人切，□音申。神名。　又妊身也。　又姓。

挺	【卯集中】【手字部】	挺	【唐韻】【正韻】徒鼎切【集韻】【韻會】待鼎切，□音艇。讀若庭上聲。【說文】拔也。【廣韻】挺出也。【吳語】挺鈹搢鐸。【前漢師丹傳】挺力田。【註】特拔異力田之人，優寵之也。【晉書宣帝紀論】以天挺之資，應期受命。　又直持也。　又寬也。【禮月令】仲夏挺重，囚益其食。　又引也。【前漢劉屈氂傳】挺身逃亡其印綬。【註】獨引身而逃難也。　又縣名。【前漢地理志】膠東國挺縣。　又【集韻】【韻會】□他頂切，音珽。讀若上聲。直也。【左傳襄五年】周道挺挺，我心扃扃。【前漢蓋寬饒傳】君子直而不挺，曲而不詘。　又荔挺，香草名。【禮月令】仲冬荔挺出。【註】馬也。　又與脡通。【儀禮鄕飮酒禮】薦脯五挺。【註】挺猶膱也。　又【唐韻】特丁切【集韻】【正韻】唐丁切，□音庭。挺縣別音。　又【集韻】丈梗切，棖上聲。亦直也。

挼	【卯集中】【手字部】	挼	【唐韻】【集韻】□奴禾切。同捼。【禮曲禮】共飯不澤手。【註】澤謂挼莎也。【晉書劉毅傳】東府聚摴蒲大擲，劉裕挼五木，久之卽成盧焉。　又【六書故】按揉也。　又【唐韻】索回切【集韻】【韻會】【正韻】蘇回切，□音毸。擊也。又手摩也。　又【集韻】【韻會】□奴回切，音□。義同。亦作捼。　又【唐韻】【集韻】□儒誰切，音蕤。與捼同。　又【集韻】翾規切，音墮。【儀禮特牲饋食禮】祝命挼祭。【註】祭神食也。士虞禮曰：祝命佐食墮祭。周禮曰：旣祭則藏其墮。墮與挼讀同。　又宣錐切，音雖。又思累切，音髓。義□同。　又盧臥切，螺去聲。理也。與摞同。　又奴臥切，音穤。推也。餘詳捼字註。考證：〔古虞禮曰，祝命佐食墮祭。〕　謹照儀禮特牲饋食註文。古虞禮改士虞禮。 

捄	【卯集中】【手字部】	捄	【唐韻】舉朱切【集韻】【韻會】恭于切，□音駒。【說文】盛土於梩中也。一曰捊也。【詩大雅】捄之陾陾。【箋】築牆者，捊聚壤土，盛之以虆，而投諸版中。　又【集韻】【韻會】【正韻】□居尤切，音鳩。義同。　又【唐韻】巨鳩切【集韻】【韻會】【正韻】渠尤切，□音求。長貌。【詩小雅】有捄棘□。又【周頌】有捄其角。【箋】角貌。　又【集韻】【韻會】□渠幽切，音虯。義同。　又【集韻】【韻會】【正韻】□居又切。同救。止也，護也。【前漢董仲舒傳】將以捄溢扶衰。【註】捄，古救字。註詳攴部七畫。

捨	【卯集中】【手字部】	捨	【唐韻】書冶切【集韻】【韻會】【正韻】始野切，□赦上聲。【說文】釋也。【正韻】弃也。【宋書殷淳傳】愛好文義，未嘗違捨。　又姓。明洪武中，稅課大使捨敬。　經典省作舍。

掃	【卯集中】【手字部】	掃	【唐韻】【集韻】【韻會】【正韻】□蘇老切，音嫂。弃也，拚除也。【詩大雅】洒掃廷內。　又鬧掃，髻名。【三夢記】鬧掃，猶盤雅墮馬之類也。唐詩云：還梳鬧掃學宮妝。　又【唐韻】【廣韻】蘇到切【集韻】【韻會】【正韻】先到切，□音譟。義同。【論語】當洒掃應對進退，則可矣。　本作埽。又與騷通。別詳土部，馬部。

掉	【卯集中】【手字部】	掉	【唐韻】【集韻】【韻會】徒吊切【正韻】杜弔切，□調去聲。【說文】搖也。【廣韻】振也。【左傳昭十一年】末大必折，尾大不掉。【楚語】大能掉小，故變而不勤。【註】掉，作也。【史記孟嘗君傳】過市朝者，掉臂而不顧。【前漢蒯通傳】酈生一士，伏軾掉三寸舌。　又正也。【左傳宣十二年】御下兩馬，掉鞅而還。【註】飾馬正鞅，以示閒暇。　又掉磬。【禮內則註】雖有勤勞，不敢掉磬。【疏】崔氏云：北海人謂相激事爲掉磬。隱義云：齊人謂相絞訐爲掉磬。　又【唐韻】【集韻】【韻會】【正韻】□徒了切，音窕。亦搖動也。【增韻】顫也。　又【唐韻】女角切【集韻】【韻會】尼角切，□音搦。義同。又持也。　又【集韻】女敎切，音鬧。聲甄動也。【周禮春官典同】薄聲甄。【註】甄猶掉也。鍾微薄則聲掉。

掌	【卯集中】【手字部】	掌	〔古文〕□【唐韻】諸兩切【集韻】【韻會】【正韻】止兩切，□章上聲。【說文】手中也。【增韻】手心也，謂指本也。【論語】指其掌。【禮中庸】治國其如示諸掌乎。【註】示讀如寘。【疏】如置物掌中也。　又職掌，主也。【書周官】冢宰掌邦治。【禮樂記】禮之末節也，故有司掌之。　又鞅掌，失容也。【詩小雅】或王事鞅掌。【箋】鞅，猶荷也。掌，謂捧之也。負荷捧持以趨走。言促遽也。【疏】言事煩，不暇爲容儀也。　又姓。晉琅邪掌同，前凉燉煌掌據。　又【本】【草】水蛭。一名至掌。【爾雅釋蟲】蛭蝚，至掌。　【正字通】古作□。覆手爲爪，反爪爲□。後譌作仉。孟子母仉氏，今作掌。

掏	【卯集中】【手字部】	掏	【唐韻】【集韻】【韻會】□徒刀切，音桃。擇也，抒也。　又【集韻】他刀切，音叨。捾也。同搯。

排	【卯集中】【手字部】	排	【唐韻】【正韻】步皆切【集韻】【韻會】蒲皆切，□音牌。【說文】擠也。一曰推也。【增韻】斥也。【禮少儀】排闔說屨於戸內者，一人而已矣。【疏】排推門扇也。【史記樊噲傳】廼排闥直入。又【魯仲連傳】爲人排患釋難，解紛亂而無取也。【前漢賈誼傳】所排擊剝割，皆眾理解也。　又列也，安置也。【前漢朱買臣傳】相推排成列中庭拜謁。【莊子大宗師】安排而去化。　又彭排。軍器也。《釋名》彭旁也。在旁排敵禦攻也。【後漢袁紹傳】蒙楯而行。【註】楯今之旁排也。　又【集韻】【韻會】□步拜切，音憊。排揩，强突也。　又與□囊韛通。吹火韋囊也。【後漢杜詩傳】造水排鑄農器。【註】冶者爲排以吹炭，令激水鼓之。【魏志韓暨傳】爲監冶謁者，乃作水排，利益三倍於前。【晉書杜預傳】作人排新器。　又【正韻】薄邁切，音敗。義同。　又叶邊迷切，音鎞。【謝靈運登石門最高頂詩】心契九秋幹，日翫三春荑。居常以待終，處順故安排。考證：〔又彭排。【釋名】軍器也。彭，旁也，在旁排敵禦攻也。〕　謹按軍器也非釋名原文，謹改爲又彭排。軍器也。釋名彭旁也。在旁排敵禦攻也。〔【後漢杜詩傳】【註】冶者爲排以吹炭，今激水鼓之。〕　謹照原文今改令。 

掔	【卯集中】【手字部】	掔	【唐韻】苦閑切【集韻】【正韻】丘閑切，□音慳。【說文】固也。【爾雅釋詁】厚也。　又【唐韻】【正韻】苦堅切【集韻】輕煙切，□音牽。義同。　又牽去也。與牽通。【史記鄭世家】鄭襄公肉袒，掔羊以迎。【莊子徐無鬼】君將黜耆欲，掔好惡，則耳目病矣。　又持也。擊也。　又【正韻】詰戰切，遣去聲。挽也，引也。俗作□。　【說文】讀若詩赤舄掔掔。【徐鉉曰】今別作慳，非。○按豳風作几几。《說文》或別有所考。長箋云：掔掔句似逸詩，則鑿矣。

捀	【卯集中】【手字部】	捀	【唐韻】【集韻】□敷容切，音峰。【說文】奉也。　又【唐韻】扶用切【集韻】房用切，□音俸。義同。一曰兩手分而數也。　又符容切，音逢。義同。或省作□。亦作捧。通作摓。互詳摓字註。
  </div>
  <div class="pagination">
   <a href="康熙字典_page927.html">
    上一页
   </a>
   <span>
    ...
   </span>
   <a href="康熙字典_page923.html">
    923
   </a>
   <a href="康熙字典_page924.html">
    924
   </a>
   <a href="康熙字典_page925.html">
    925
   </a>
   <a href="康熙字典_page926.html">
    926
   </a>
   <a href="康熙字典_page927.html">
    927
   </a>
   <span class="current-page">
    928
   </span>
   <a href="康熙字典_page929.html">
    929
   </a>
   <a href="康熙字典_page930.html">
    930
   </a>
   <a href="康熙字典_page931.html">
    931
   </a>
   <a href="康熙字典_page932.html">
    932
   </a>
   <a href="康熙字典_page933.html">
    933
   </a>
   <span>
    ...
   </span>
   <a href="康熙字典_page929.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
