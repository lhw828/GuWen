<!DOCTYPE html>
<html>
<head>
    <meta charset="UTF-8">
    <title>唐韵正 - 第 29 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 29 页/共 48 页</h1>
    <div class="content">　　毃【克角切　当作克觉】
　　【平声则口交反　説文毃从殳髙声　亦作敲左传定二年夺之杖以敲之敲苦孝反又苦学反　今五肴部中有敲字　玉篇毃口交口卓二切】
　　塙
　　【去声则苦教反　説文作墧从土乔声　玉篇塙口交口角二切】
　　嬥【直角切　当作直觉】
　　【平声则徒雕反　诗佻佻公子韩诗作嬥嬥　今此字两收于三萧四觉部中】
　　濯
　　【上声则直佼反　诗灵台三章麀鹿濯濯白鸟翯翯王在灵沼于牣鱼跃去声则直敎反　诗桑柔见削字下　崧髙见上素问灵兰袐典论肖者濯濯孰知其要闵闵之当孰者为良　晋陆机遂志赋萧绸缪于丰沛故攀龙而先跃陈顿委于楚魏亦凌霄以自濯伍被刑而伏劒魏和戎而拥乐彼殊涂而竝致此同川而偏溺祸无景而易逢福有时而难学　唐张説和丽妃神道碑铭帝妃佐后实掌隂教八月选才千金聘貌礼献丝茧诗修澣濯妇政可尊嫔风胥效　周礼守祧注故书祧作濯郑司农濯读为祧　礼记丧大记濡濯弃于坎濯直孝反　汉书百官表辑濯师古曰濯音直孝反　司马相如传濯鹢牛首师古曰濯者所以刺船也音直孝反　刘屈牦传发辑濯士师古曰濯本亦作櫂音直孝反　邓通传以濯船为黄头郎师古曰濯读曰櫂音直孝反　元后传辑濯越歌师古曰濯与櫂同　释名櫂濯也濯于水中也且言使舟櫂进也　今此字两于三十六效四觉部中】
　　箹【于角切　当作于觉】
　　【去声则音要　説文箹从竹约声　玉篇箹于卓一孝二切广韵三十六效部□下注云又于角切今觉部漏此字】
　　掉【女角切】
　　【去声则徒吊反　今此字三于二十九篠三十四啸四觉部中】
　　逴【敕角切　当作敕觉】
　　【去声则敕诏反　説文逴以辵卓声读若掉苕之掉亦作趠玉篇趠丑孝丑角二切今趠字在三十六效部】
　　踔
　　【同上　史记司马相如传踔稀问郭璞曰踔音托钓反　货殖传上谷至辽东地踔逺索隐曰刘氏踔音卓一音勑教反　今此字两于三十六效四觉部中】
　　荦【吕角切　当作吕觉】
　　【去声则音涝　左传庄三十二年圉人荦公羊作邓扈乐　説文荦从牛劳省声】
　　学【胡觉切】
　　【去声则音效　礼记礼运故宗祝在庙三公在朝三老在学　汉书叙传乐安褏褏古之文学　汉传毅迪志诗先人有训我讯我诰训我嘉务诲我博学蔡邕太傅胡公碑文见上　晋陆机遂志赋见上郭璞山海经赞见上　説文即斆省　书説命惟斆学半或作学礼记学记作学学半檀弓叔仲皮学子桺文王世子凡学世子及学士必时春夏学干戈秋冬学羽籥小乐正学干籥师学戈竝音效　张弨曰斆学即一字二音因分读交错又与孝溷】
　　泶
　　【上声则下巧反　今此字两收于三十一巧四觉部中】
　　翯【许角切　当作许觉】
　　【去声则音号　诗灵台见上　贾谊新书引此作白鸟皜皜　説文翯从羽高声】
　　滈
　　【上声则音晧　史记秦始皇本纪为吾遗滈池君正义曰滈胡老反　今此字两收于三十二晧四觉部中以上字转去声则当入啸笑效号韵】
　　【考工记轮人则毂虽敝不藃藃戚音好角反今藃字在平声四宵五肴去声三十七号部】
　　瑴【古岳切】
　　【古音谷　今此字两收于一屋四觉部中】
　　角
　　【古音禄　诗麟之趾三章麟之角振振公族　行露二章谁谓雀无角何以穿我屋谁谓女无家何以速我狱虽速我狱室家不足　良耜杀时犉牡有捄其角以似以续　吕氏春秋明理篇马有生角雄鸡五足　史记刺客传其称太子丹之命天雨粟马生角也　汉书五行志鸡生角时主独　董仲舒传予之齿者去其角傅其翼者两其足　东方朔传臣以为龙又无角谓之为蛇又有足　枚乘七发逐马鸣镳鱼跨麋角履游麕兎蹈践麖鹿　董仲舒士不遇赋心之忧欤不期禄矣皇皇匪宁秪增辱矣弩力触藩徒摧角矣　淮南子览防训晚世之时七国异族诸侯制法各殊习俗从横间之举兵而相角　兵略训击之如雷霆斩之若草木燿之若火电欲疾以遫人不及歩鋗车不及转毂兵如植木弩如羊角人虽众多势莫敢格　説山训故梧桐防角马牦截玉　易林坤之屯苍龙单独与石相触摧折两角室家不足屯之损踦牛失角下山伤轴失其利禄过在谁孰家人之震黄牛骍犊东行折角　艮之屯蹇牛折】
　　【角不能载粟灾害不避年岁无谷　节之明夷羽动角甘雨续草木茂年嵗熟　太经徯次四诎其角直其足维以徯谷　格上九郭其目防其角不庳其体　遇次七振其角君父遇辱　上九觝其角遇下毁足　翕上九防其角维用抵族　难次八触石决木维折角　棿啧以牙者童其角防以翼者两其足　京房易传臣易上政不顺厥妖马角兹谓贤士不足　崔骃杖颂用以为杖饰以犀角王母扶持永保百禄　风俗通燕太子丹天为雨粟乌白头马生角厨人生害足井上株木跳度渎　傅毅舞赋嘉关雎之不滛兮哀蟋蟀之局促启防眞之否隔兮超遗物而度俗扬激徴骋清角赞舞操奏均曲　张衡南都赋緑碧紫英青雘丹粟太一余粮中黄瑴玉松子神陂赤灵解角耕父扬光于清泠之渊游女弄珠于汉皋之曲　仲长统述志诗飞鸟遗迹蝉蜕亾壳螣蛇弃鳞神龙丧角至人能变达士防俗乘云无辔骋风无足垂露成帏张霄成幄沆瀣当餐九阳代烛恒星艶珠朝霞润玉六合之内恣心所欲人事可遗何为局促　李尤弹铭昔之造弹起意木以丸为矢合竹为檏漆饰以霑不用筋角丸弹之利以弋凫鹜　汉苏伯玉妻盘中诗家居长安身在蜀何惜马蹄归不数羊肉千斤酒百斛令君马肥麦与粟今时人知四足与其书不能读当从中央周四角　魏嵇康琴赋尔乃理正声奏妙曲扬白雪发清角纷淋浪以流离涣滛衍而优渥粲奕奕而髙逝驰岌岌以相属　吴薛综麒麟颂政平觌景否则戢足德以卫身不布牙角屛营唐日帝尧保禄　万震犀赞兽曰犀处自林麓食惟棘刺体兼五肉或有神异表露以角含精吐烈望如华烛置之荒野禽兽莫触　晋左思蜀都赋拔象齿戾犀角鸟锻翮兽废足　陆机七徴激长歌于丹唇发铿锵乎柔木合清商以絶节挥流徴而赴曲奏南荆之髙叹咏易水之清角　郭璞山海经共工赞共工赫怒不周是触地亏防维天缺干角　拗闾马独赞有兽如豹厥文惟缛闾善跃崄马一角虎状马尾号曰独　海録白莲水邉有车覆粟车脚沦泥犊牛折角收之不尽相呼共啄　后魏张渊观象赋左则天纪枪棓摄提大角二咸防奢七公理狱库楼炯炯以灼明骑官腾骧而奋足天市建肆于房心帝座磥落而电烛　陇西谣安阳大角十牛九犊　北齐书杨愔传童谣白羊头尾秃羖防头生角　礼记丧大记君大夫鬊爪实于緑中注録当为角声之误也　左传桓二年正义引韩诗説四升曰角角触也　汉书律歴志角触也物触地而出戴芒角也　风俗通同　又见上声斗字下鹖冠子泰鸿篇北方者万物録臧焉故调以角史记李斯传方作觳扺优俳之观应劭曰战国时稍】
　　【増讲武之礼以为戏乐秦更名曰角抵　唐李济翁资暇録曰汉四皓其一号角里先生角音禄今多以觉音呼误也是以魏子及孔氏袐记荀氏汉纪虑将来之误直书禄里可得而明也按玉篇等字书皆云东方为角音禄或作龣字亦音禄魏子袐记汉纪不书龣而作禄者以其字僻又虑误音故也今人读角为觉而角里先生之音禄者輙改作角益为可嗤矣李因笃曰杜甫赤霄行孔雀未知牛有角渴饮寒泉逢觝触唐人亦作禄音用　説文斛从斗角声今此字两收于一屋四觉部中去声则音虑　尉缭子兵谈篇兵如总木弩如羊角人人无不腾陵张胆絶乎疑虑堂堂决而去　淮南子汜论训夫雌雄相接阴阳相薄羽者为雏毛者为驹犊柔者为皮肉坚者为齿角　兵略训见触字下】
　　桷
　　【古音同上　易渐六四鸿渐于木或得其桷　晋夏矦湛鸟赋尔乃衔泥构巢营居傅桷积一喙而不已终累泥而成屋拾柔草以自借采懦毛以为蓐吐清惠之泠音永吟鸣而自足　抱朴子嘉遯篇茅茨艶于丹楹采椽珍于刻桷登嵩峰为台榭庇岩霤为华屋积篇章为敖庾寳谈为金玉弃细人之近恋捐庸之所欲游九皋以含欢遣智惠以絶俗同屈尺蠖藏光守朴表拙示讷知止常足】
　　龣
　　【同上　魏书江式传宫商龣徴羽龣即角字从录得声　今此字两收于一屋四觉部中】
　　岳【五角切】
　　【古音狱　汉书礼乐志郊祀歌冥篇易乱除邪革正异俗兆民反本抱素懐朴条理信义望礼五岳籍敛之时掩收嘉谷　朱云传五鹿岳岳朱云折其角太经从阳跃于渊于泽于田于岳物企其足法言川有渎山有岳　扬雄太赋岂若师由聃兮执静于中谷纳傿禄于江淮兮揖松乔于华岳升昆仑以散发兮踞弱水以濯足　马融广成颂于是周阹环渎右矕三涂左概嵩岳面据衡隂箕背王屋王逸九思川谷兮渊渊山峊兮硌硌丛林兮崯崯林榛兮岳岳　郦炎见志诗大道夷且长窘路狭且】
　　【促脩翼无卑栖远趾不歩局舒吾陵霄羽奋此千里足超迈絶尘驱倏忽谁能逐贤愚岂常类禀性在清浊富贵有人籍贫贱无天録通塞苟由己志士不相卜陈平敖里社韩信钓河曲终居天下宰食此万钟禄徳音流千载功名重山岳　蔡邕太尉李咸碑铭天垂三台地建五岳降生我公应鼎之足奕世载德名昭图録　古今乐録怨诗行天道悠且长人命一何促百年未防时奄若风吹烛嘉宾难再遇人命不可续齐度游四方各系太山録人间乐未央忽然归东岳当须荡中情游心恣所欲　魏文帝校猎赋列卒星陈戎车方毂风廽云转埃连飇属雷响震天地噪声荡山岳　陈思王上责躬诗愿防矢石建旗东岳庶立毫厘防功自赎　平阳懿公主诔配尔君子华宗贵族爵以列侯银艾优渥成礼于宫灵輀交毂生虽异室殁同山岳　魏公卿上尊号奏上公防祝燔燎棫朴告类上帝望秩五岳　嵇康散骑常侍阮籍碑辞峩峩先生天挺无欲虚恬淡混齐荣辱荡涤秽累婆娑山足胎胞造化韬蕴光烛鼓棹沧浪弹冠峤岳颐神太素简迈世局澄之不清溷之不浊翺翔区外遗物庶俗隐处巨室反真归漠汪汪渊源迈迹图録　晋司马彪赠山涛诗苕苕椅桐树寄生于南岳上陵青云霓下临千仭谷处身孤且危于何托余足　陆机汉髙帝功臣颂芒芒宇宙上墋下黩波振四海尘飞五岳九服徘徊三灵改卜赫矣髙祖肇载天禄　赠弟士龙诗行矣怨路长惄焉伤别促指途悲有余临觞欢不足我若西流水子为东峙岳　陆云吴丞相陆公诔厥初藏器栖蟠海岳披藻昆仑濯秀旸谷　赠奚世都诗入赞崇华遂登帷幄时文圣宰天祚方谷朔风徽止鸿渐于岳　傅咸诗零露濬江海飞尘崇山岳过谬佐台辅安能任鼎餗　夏侯湛抵疑噏风饮露不食五谷登太清游山岳靡芝草弄白玉不因而独备无假而自足　傅永宁太仆厐侯诔天假其年主优其禄等勲伊吕比夀东岳灵蛇铭嘉兹灵蛇防而能续飞不须翼行不假足上腾云霄下游山岳进此明珠预身龙族　郭璞盐池赋若乃煎海铄泉或冻或漉所赡不过一乡所营不过钟斛饴戎见珍于西邻火井擅奇乎巴濮岂若兹池之所产带神邑之名岳吸灵润于河汾总膏液乎浍涑　湛方生防园咏乘初霁之新景登北馆以悠曯对荆门之孤阜傍鱼阳之秀岳　庾阐闲居赋若夫左瞻天宫右眄西岳甍飞彤素岭敷翠緑朝霞时清沧浪靡浊黄绮絜其云栖渔父欣其濯足　桓鹤赋练妙气以遒化孰百年之易促税云驾于三山升鸾皇于昆岳　虞播阮籍铭鼔棹沧浪弹冠峤岳颐神太素闲旷世局澄之不清溷之不浊翺翔区外遗物度俗隐处巨室反真归朴汪汪川源迈迹图箓孙绰太宰郗鉴碑文摛藻风云策名帝録肇阶方尺遂隆台岳　蔡洪围棊赋命班倕之妙手制朝阳】
　　【之柔木取坤象于四方位将军乎五岳　王赞三月三日应诏诗家宾伊何且惟姻族如彼葛藟衍于樛木郁郁近侍岩岩台岳庶寮鳞次以崇天禄　钮滔母孙氏箜篌赋思超梁甫愿登华岳路崄悲秦道难怨蜀遗逸悼行迈之离秋风哀年时之速陵危柱以颉颃凭哀弦以踯躅　宋颜延之赭白马赋将使紫鷰骈衡緑虵卫毂纤骊接趾秀骐齐亍觐王母于昆墟要帝台于宣岳跨中州之辙迹穷神行之轨躅齐王巾头陀寺碑文质判黄气分清浊渉器千名含灵万族淳源上派浇风下黩爱流成海情尘为岳周王褒上庸公陆腾勒功碑辞遐观命氏眇求世禄龙图纪河鸿渐于陆霸楚传姓命吴启族君子笃】
　　【生降灵惟岳朝阳擢彩荆山曜璞　唐宗纪防山铭见平声邦字下　李白送鲁郡刘长史诗鲁缟如白烟五缣不成束临别赠贫交一尺重山岳　诸书有作岳者音义竝同总载于此　説文岳从山狱声】
　　岳
　　【见上】
　　鸑
　　【古音同上　説文鸑从鸟狱声】
　　浞【士角切】
　　【古音士禄反　説文浞从水足声】
　　鷟
　　【古音同上　説文鷟从鸟族声】
　　捉【侧角切】
　　【古音侧禄反　释名捉促也使相促及也　说文捉从手足声】
　　朔【所角切】
　　【古音所雒反　礼记礼运以炮以燔以亨以炙以为醴酪治其麻丝以为布帛以飬生送死以事鬼神上帝皆从其朔　晋成公绥啸赋逸气奋涌缤纷交错列列飇扬啾啾响作奏胡马之长嘶廻寒风乎北朔又佀鸿鴈之将雏羣鸣号乎沙漠平声则音苏　白虎通朔之为言苏也明消更生故言朔也　释名朔苏也月死复苏生也去声则音素　汉张衡西京赋南朔衡阳北栖雁门朔即遡字　按愬遡皆从朔得声】
　　欶
　　【古音同上　説文欶从欠束声】
　　嗽
　　【见一屋韵】
　　数
　　【古音所禄反　管子侈靡篇犹疎则数之毋使人曲之　素问平人气象论病脾脉来实而盈数如鸡举足　太经昆次五谷不谷失疏数众牦毁玉　崔骃达防譬犹衡阳之林岱阴之麓伐寻抱不为之稀萟拱把不为之数　秦嘉赠妇诗浮云起髙山悲风激深谷良马不廻鞍轻车不转毂鍼药可屡进愁思难为数贞士笃终始恩义不可促　苏伯玉妻诗见上　考工记梓人数目顅脰数刘音促　孟子数罟不入洿池数音促上声则色主反】
　　【去声则色句反　考工记轮人施筋必数数音色角反李色住反　礼记王制注六者各以其服数来朝数色角反又所具反　庄子彼其于世未数数然也数音朔徐所禄反一音桑缕反简文音所喻反　田子方侍坐于魏文侯数称谿工数双角反又所主反又见一屋部速字下　今此字三收于九麌十遇四觉部中】
　　斲【竹角切】
　　【古音啄　汉淮南王安屛风赋天启我心遭遇征禄中郎缮理收拾捐朴大匠攻之刻雕削斲表虽剥裂心实贞慤等化器类庇防尊屋列在左右近君头足赖防成济其恩笃何恩施遇分好沾渥不逢仁人永为枯木上声则竹古反　汉扬雄解难是故钟期死伯牙絶弦破琴而不肻与众鼔获人亾则匠石辍斤而不敢妄斲去声则竹故反　吕氏春秋贵公篇大匠不斲大庖不豆大勇不鬭大兵不防　淮南子主术训夫螣蛇游雾而动应龙乘云而举猨得木而捷鱼得水而骛故古之为车也漆者不画凿者不斲　説林训大匠不斲大豆不具大勇不鬭　王褒四子讲德论见去声射字下　魏何晏景福殿赋离背别趣骈田胥附纵横逾延各有攸注公输荒其规矩匠石不知其所斲　按鬭字从斲得声故吕氏春秋淮南子竝以韵斲】
　　椓
　　【古音同上　诗正月十三章佌佌彼有屋蔌蔌方有谷民今之无禄天夭是椓哿矣富人哀此茕独】
　　琢
　　【古音同上　韩非子主道篇故曰君无见其所欲君见其所欲臣将自雕琢　魏陈琳神武赋尔乃总辑环珍茵毡幕幄瓖璎带佩不餙雕琢华珰玉瑶金麟牙琢文贝紫瑛缥碧緑】
　　孎
　　【古音同上　今此字两收于三烛四觉部中】
　　斀
　　【古音同上　説文斀从攴蜀声】
　　剥【北角切】
　　【古音卜　魏刘桢鲁都赋毛羣陨殪羽族歼剥塡﨑塞畎不可胜録　晋潘岳马汧督诔剔子双贯以三木功存汧城身死汧狱凡尔同围心焉摧剥扶老携幼巷号街哭　説文剥从刀录声】
　　【蒲角切】
　　【古音仆　注云亦作扑説文扑从手业声　今扑字在一屋部】
　　璞【匹角切】
　　【古音普木反　魏嵇康卜疑若先生者文明在中见素表璞内不愧心外不负俗交不为利仕不谋禄鉴乎古今涤情荡欲　晋司马彪赠山涛诗感彼孔圣叹哀此年命促卞和潜幽冥谁能证竒璞冀愿神龙来扬光以见烛　陆云吴丞相陆公诔叡鉴擢防辉镜璞戒危膏粱收俊白屋　卢谌赠刘琨诗妙哉蔓葛得托樛木叶不云布华不星烛承侔卞和质非荆璞眷同尤良用乏骥騄　张协把刀铭奕奕名金昆吾遗璞裁为把刀利亚切玉时文斯偃含精内烛威助虽化武不可黩　北齐魏收枕中篇逮于厥德不常丧其金璞驰骛人世鼔动流俗挟汤日而谓寒包溪壑而未足源不清而流浊表不端而影曲　周王褒上庸公陆腾碑见上　亦作朴史记范睢传臣闻周有砥砨宋有结緑梁有县藜楚有和朴】
　　墣
　　【古音同上　説文墣从土业声　今此字两收于一屋四觉部中】
　　檏
　　【古音同上　老子敦兮其若檏旷兮其若谷浑兮其若浊　此三者以为文不足故令有所属见素抱朴少私寡欲　知其荣守其辱为天下谷为天下谷常德乃足复归于朴　化而欲作吾将镇之以无名之朴无名之朴亦将不欲　我无欲而民自朴　庄子马蹄篇同乎无欲是谓素朴　吕氏春秋士容篇故君子之容纯乎其若钟山之玉桔乎其若陵上之木淳淳乎慎谨畏化而不肻自足干干乎取舎不侻而心甚素朴　战国防君子曰斶知足矣归真反朴则终身不辱　文子下德篇淡然无欲而民自朴　鹖冠子防鸿篇幼少随足以从师俗毋易天生毋散天朴自若则清动之则浊　説苑谈丛篇上清而无欲则下正而民朴　汉书礼乐志见上　张衡东京赋见下　马融长笛赋运裛浫洝冈连岭属林萧蔓荆森槮柞檏　李尤弹铭见上　魏陈思王武帝诔敦俭尚古不玩珠玉以身先下民以纯朴　王粲七释濳虚丈人违世遁俗恬淡清浑沌淳朴薄礼愚学无为无欲均同死生混齐荣辱　晋左思吴都赋赪丹明玑金华银朴紫贝流黄缥碧素玉　虞播阮籍铭见上　抱朴子见上　梁江淹镫赋非银非珠无藻无缛心不贵丽器穷于扑　通作朴　老子见下汉淮南王安屏风赋见上　张衡髑髅赋与隂阳同其流与元气合其朴以造化为父母以天地为牀蓐以雷电为鼔扇以日月为镫烛以云汉为川池以星宿为珠玉合体自然无情无欲澄之不清混之不浊不行而至不疾而速　魏陈琳马脑勒赋太上去华尚素朴兮所贵在人匪金玉兮　卞兰许昌宫赋乐戏阕游观足登承光坐华幄论稽古反流俗退虚伪进敦朴寳贤良贱珠玉岂必世而后仁在时主之所欲　后魏李骞释情赋承周任之有言揽老子之知足奉炯诫以周旋抱徽猷而与属毎有偃于唯尘恒兴言于宠辱思散发以抽簪愿全眞而守朴　説文檏从木业声去声则普故反　淮南子精神训明白太素无为复檏　今此字三收于一屋四觉部中】
　　朴
　　【古音同上　説文朴从木卜声去声则普故反　汉司马相如上林赋于是乎卢橘夏熟黄甘橙楱枇杷橪柿楟柰厚朴】
　　防【苦角切】
　　【古音苦谷反　汉仲长统述志诗见上　魏陈思王神赋天道昧而未分神明幽而难烛黄氏没于空泽松乔化于株木蛇折鳞于平皋龙蜕骨于深谷亮物类之迁化疑斯灵之解防去声则音库　晋张协七命商山之果汉皋之揍析龙眼之房剖防子之防芳防万选承意代奏　説文彀鷇防皆以防得声防下云读若构】
　　觳
　　【古音斛　管子地员篇淖而不肕刚而不觳不泞车轮不污手足　今此字两收于一屋四觉部中】
　　悫
　　【古音同上　荀子修身篇饶乐之事则佞兑而不曲辟违而不悫程役而不録　非十二子篇利心无足而佯无欲者也行伪险秽而彊髙言谨悫者也　汉淮南王安屛风赋见上　列女传赵悼倡后颂赵悼倡后贪叨无足隳废后适执诈不悫淫乱春平穷意所欲　张衡东京赋遵节俭尚素朴思仲尼之克己履老氏之常足将使心不乱其所在目不见其可欲贱犀象简珠玉藏金于山抵璧于谷翡翠不裂瑇瑁不蔟所贵惟贤所寳惟谷民去末而反本咸懐忠而抱悫　风俗通顼者悫也】
　　埆
　　【古音同上　后汉书西南夷传逺夷懐德歌荒服之外土地墝埆食肉衣皮不见盐谷　抱朴子守塉篇余今让天下之丰沃处兹邦之褊埆舍安昌之膏腴取北郭之无欲诚万物之可细亦何往而不足哉释名毂埆也体坚埆也】
　　浊【直角切】
　　【古音直谷反　诗四月五章相彼泉水载清载浊我日构祸曷云能谷　孟子孺子歌沧浪之水浊兮可以濯我足　楚辞渔父同　老子见上　战国防苏秦説秦惠王书策稠浊百姓不足　汉枚乘七发揄弃恬怠输写淟浊分决狐疑发皇耳目　史记魏其武安矦传颍水清灌氏宁颍水浊灌氏族　春秋繁露其官人上士髙清明而下重浊若身之贵目而贱足也　淮南子説山训以清入浊必困辱以浊入清必覆倾　文子同　説林训使景曲者形也使响浊者声也　鹖冠子见上　刘向九叹拨谄谀而匡邪兮切淟涊之流俗荡渨涹之奸咎兮夷蠢蠢之溷浊扬雄蜀都赋袭明衣表縠俪吉日异清浊　郦炎见志诗见上　张衡髑髅赋见上　独鹿舞歌独鹿独鹿水深泥浊　魏陈思王巢父赞池主是让以水为浊嗟此三士清足厉俗　嵇康散骑常侍阮籍碑文见上　晋鼙舞歌明君篇邪臣多端变用心何委曲便辟从情指动随君所欲偷安乐目前不问清与浊积伪防时主飬交以持禄言行恒相违难餍甚谿谷昧死射干没觉露则灭族　张协杂诗秋夜凉风起清气荡暄浊蜻蛚吟阶下飞蛾拂明烛　陆云九愍将矫翼而涂险思振清而世浊羌释防而评子谅不疑其何卜　裴頠女史箴尔形信直影亦不曲尔声信清响亦不浊　庾阐闲居赋见上　潘尼璢璃椀赋刚坚金石劲厉琼玉磨之不磷湼之不浊虞播阮籍铭见上　杨泉太元经内清外浊敝衣褁玉　晋书载记秦赵整琴歌昔闻盟津河千里作一曲此水本自清是谁搅令浊　宋谢灵运山居赋山川涧石洲岸草木既标异于前经亦列同于后牍山匪砠而是岵川有清而无浊石傍林而插岩泉协涧而下谷　何尚之华林清暑殿赋郤倚危石前临濬谷终始萧森激清引浊涌泉灌于阶戺逺风生于楹曲　齐王巾头陀寺碑文见上　王融和南海王咏秋胡妻诗披帷惕有防出门迟所欲彼美后来仪慙顔变欣瞩兰艾隔芳臭泾渭分清浊去去夫人子请殉川之曲　陈张君祖咏懐诗运形不标异澄懐恬无欲座可栖王矦门可廻金毂风来咏愈清鳞萃渊不浊斯乃中子所以矫逸足　史记律书浊者触也言万物皆触死也　白虎通渎者浊也　释名浊渎也汁滓演渎也　説文浊从水蜀声】
　　镯
　　【古音蜀　説文镯从金蜀声　今此字三收于三烛四觉部中】
　　渥【于角切】
　　【古音屋　易鼎九四鼎折足覆公餗其形渥　诗信南山二章益之以霡霂既优既渥既霑既足生我百糓　汉淮南王安屛风赋见上　易林临之明夷春多膏泽夏润优渥稼穑成熟畆获百斛　蔡邕济北相崔君夫人诔于赫崔君膺兹祉禄夫人有翼此清淑仁风温润义恵优渥推恩中外施浃疎族　后汉郃阳令曹全碑辞乡明治惠沾渥吏乐政民给足君髙升极鼎足　魏陈思王魏德论于穆圣王仁畅惠渥辞献减膳以服鳏独和气致祥时雨渗漉野草萌变化成嘉谷　平阳懿公主诔见上　嵇康琴赋见上　晋傅宴防诗日之既逝情亦既渥宾委余欢主容不足乐饮今夕温其如玉　陆机汉髙帝功臣颂龙兴泗濵虎啸丰谷彤云昼聚素灵夜哭金精仍頽朱光以渥万邦宅心骏民效足　左思吴都赋剖判庶士商榷万俗国有郁鞅而显敞邦有湫阨而踡局伊兹都之圅倾神州而韫椟仰南斗以斟酌兼二仪之优渥　潘岳寡妇赋伊女子之有行兮爰奉嫔于髙族承庆云之光覆兮荷君子之惠渥顾葛藟之蔓延兮托防茎于樛木惧身轻而施重兮若履冰而临谷　钮滔母孙氏悼艰赋伊三从而有归爰奉嫔于他族仰慈姑之惠和荷仁泽之陶渥　宋鲍照芙蓉赋若乃当融风之暄荡承暑雨之平渥被瑶塘之周流绕金渠之屈曲排积雾而扬芳镜洞泉而含緑　谢惠连祭古冢文射声垂仁广汉流渥祠骸府阿掩骼城曲仰羡古风为君改卜轮移北隍穸窆东麓　説文渥从水屋声】
　　握
　　【古音同上　晋陆云逸民赋彼贪夫之死权兮固遗生而要禄竦战兢而履冰兮祗肃懐以临谷亮据鼎之无栗兮在顚沛之必握　梁任昉荅陆倕赋时坐睡而梁悬裁枝梧而锥握既文过而意深又理胜而辞缛　易萃初六一握为笑郑传握当读为夫三为屋之屋　周礼巾车翟车贝面组总有握刘音屋説文握从手屋声去声则乌路反　仪礼士丧礼握手用纁裹刘音】
　　【乌豆反既夕礼设握裹亲肤刘音乌豆反】
</div>
    <div class="pagination">
<a href="唐韵正_page28.html">上一页</a><span>...</span><a href="唐韵正_page24.html">24</a><a href="唐韵正_page25.html">25</a><a href="唐韵正_page26.html">26</a><a href="唐韵正_page27.html">27</a><a href="唐韵正_page28.html">28</a><span class="current-page">29</span><a href="唐韵正_page30.html">30</a><a href="唐韵正_page31.html">31</a><a href="唐韵正_page32.html">32</a><a href="唐韵正_page33.html">33</a><a href="唐韵正_page34.html">34</a><span>...</span><a href="唐韵正_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
