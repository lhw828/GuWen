<!DOCTYPE html>
<html>
<head>
    <meta charset="UTF-8">
    <title>康熙字典 - 第 975 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 975 页/共 976 页</h1>
    <div class="content">淙	【巳集上】【水字部】	淙	【唐韻】藏宗切【集韻】【韻會】徂宗切，□音賨。【說文】水聲也。一曰水流貌。【郭璞江賦】淙大壑與沃焦。　又【盧鴻終南十志】有雲錦淙。　又【廣韻】士江切【集韻】徂江切，□音鬃。又【集韻】仕巷切，淙去聲。義□同。　又【廣韻】【正韻】色降切【集韻】【韻會】朔降切，□音□。水出貌。

淚	【巳集上】【水字部】	淚	【廣韻】【集韻】【韻會】【正韻】□力遂切，音類。目液也。【本草】淚者，肝之液。【譚子化書珠玉篇】悲則雨淚。　又【集韻】劣戌切，音律。義同。　又【集韻】【韻會】郞計切【正韻】力霽切，□音麗。疾流貌。【張衡南都賦】漻淚淢汨。【註】引淮南子，水淚破舟。○按《淮南子主術訓》本作戾。淚與戾古通。　又【集韻】力結切，音捩。義同。　又淒淚，寒涼貌。【前漢武帝賦】秋氣憯以淒淚。亦作戾。

□	【子集上】【乙字部】	□	【韻會補】古文始字。註詳女部五畫。

	【丑集上】【口字部】		【篇海】音幽。鹿鳴也。　又咿，吟聲。

淛	【巳集上】【水字部】	淛	【廣韻】【集韻】【韻會】【正韻】□征例切，音制。江名。【山海經】禹治水，以至淛河。　又【正韻】之列切，音折。與浙同。

淜	【巳集上】【水字部】	淜	【集韻】披冰切，音砰。淜滂，水聲。一曰風擊物聲。【宋玉風賦】飄忽淜滂。　又【玉篇】古文馮字。註詳冫部十畫。

淝	【巳集上】【水字部】	淝	【廣韻】【集韻】【韻會】【正韻】□符非切，音肥。水名。出九江山，入淮。本作肥。【水經】肥水，出九江成德縣廣陽鄕，北入芍陂。　又【爾雅釋水】所出同，所歸異，曰肥泉。【詩邶風】我思肥泉。　又合肥，縣名。【廣輿記】合肥縣，今屬廬州府。

淞	【巳集上】【水字部】	淞	【廣韻】息恭切【集韻】【韻會】思恭切，□音蜙。江名。今作松。

淟	【巳集上】【水字部】	淟	【廣韻】【韻會】【正韻】□他典切，音腆。【博雅】淟涊，垢濁也。【楚辭遠遊】切淟涊之流俗。　又汨沒也。【唐書贊】淟汨於隋。　又【集韻】多殄切，音典。義同。

淠	【巳集上】【水字部】	淠	【唐韻】【集韻】【韻會】□匹備切，音濞。水名。【說文】水出汝南弋陽垂山，東入淮。亦作渒。【水經】淮水又南北渒水注之。　又【玉篇】水聲也。　又【集韻】匹計切，音媲。義同。　又【博雅】淠淠，茂也，衆也。【詩小雅】萑葦淠淠。　又舟行貌。【詩大雅】淠彼涇舟。　又普蓋切，音霈。動也。【詩小雅】其旂淠淠。【註】匹弊反，又孚蓋反。

灮	【巳集中】【火字部】	灮	【說文】光本字。明也。从火，在人上，灮明意也。【波羅密多經】譬如影灮，雖可顯說，無實法，可令執取而有所顯照。又【無上內祕藏經】譬夜室輝灮，隨孔而照，灮雖萬殊，本之者一。

湐	【巳集上】【水字部】	湐	【廣韻】【集韻】□博陌切，音百。淺水貌。與洦同。

淡	【巳集上】【水字部】	淡	【廣韻】【正韻】徒覽切【集韻】【韻會】杜覽切，□音啖。【說文】薄味也。【急就篇註】平薄謂之淡。【史記叔孫通傳】呂后與陛下攻苦食啖。【註】啖，亦作淡。【如淳曰】食無菜茹爲淡。　又甘之反也。【禮表記】君子淡以成，小人甘以壞。　又【廣韻】徒敢切，音噉。淊淡，水滿貌。【前漢揚雄傳】秬鬯泔淡。　又【廣韻】【集韻】【正韻】□以冉切，音琰。澹淡，水播蕩貌。【枚乗七發】湍流遡波，又澹淡之。　又隨風貌。【司馬相如上林賦】隨風澹淡。　又淡淡，安流平滿貌。【宋玉高唐賦】潰淡淡而□入。　又【廣韻】【集韻】□徒甘切，音談。水貌也。或作澹。　又與痰通。【王羲之初月帖】淡悶千嘔。【黃伯思云】淡，古痰字。　又【廣韻】【集韻】【韻會】【正韻】□徒濫切，音餤。水味也。【中庸】淡而不厭。　又【集韻】以贍切，音豔。水貌。【列子湯問篇】淡淡焉若有物存。張湛讀。考證：〔【列子殷湯篇】淡淡焉若有物存。〕　謹照原書改湯問篇。 

淢	【巳集上】【水字部】	淢	【唐韻】于逼切【集韻】【正韻】越逼切，□音域。【說文】疾流也。【張衡南都賦】漻淚淢汨。　又溭淢，水波鱗次貌。【郭璞江賦】溭淢濜溳。　又【集韻】越筆切，音。與□汨同。水也。又【廣韻】况逼切【集韻】忽域切【正韻】呼狊切。□與洫同。【詩大雅】築城伊淢。【傳】淢，城溝也。　又與惐同。惻淢，悲傷貌。【潘岳笙賦】湫愴惻淢。

泱	【巳集上】【水字部】	泱	【唐韻】【集韻】【韻會】【正韻】□於良切，音央。【說文】滃也。雲氣起貌。　又泱泱，水深廣也。【詩小雅】維水泱泱。　又宏大也。【左傳襄二十九年】泱泱乎大風。　又【集韻】於郞切，音鴦。義同。　又【廣韻】烏朗切【集韻】【韻會】倚朗切【正韻】於黨切，□音坱。泱漭，廣大貌。【馮衍顯志賦】覽河華之泱漭。　又淴泱，水漂疾貌。【郭璞江賦】潏湟淴泱。　又【集韻】於驚切，音英。泱泱，雲貌。【潘岳射雉賦】天泱泱以垂雲。【註】泱與英古字通。別作霙。　又於浪切，盎去聲。水貌。

泲	【巳集上】【水字部】	泲	【玉篇】古文濟字。【說文】泲，沇也。東流於海。○按沇水，卽濟水。發源爲沇，東流爲濟。　又地名。【詩邶風】出宿于泲。　又莤泲，釃酒也。【周禮天官酒正註】泲，謂醴之淸者。

泳	【巳集上】【水字部】	泳	【唐韻】【集韻】【韻會】【正韻】□爲命切，音詠。【說文】潛行水中也。【爾雅釋言】泳，游也。【詩邶風】泳之游之。　又【韻補】叶虛誑切，音旺。【詩周南】漢之廣矣，不可泳思。江之永矣，不可方思。方去聲。

湠	【巳集上】【水字部】	湠	【廣韻】他旦切【集韻】他案切，□音炭。【玉篇】大水也。【字林】湠漫，水廣貌。【木華海賦】渺瀰湠漫。

涁	【巳集上】【水字部】	涁	【篇海】所禁切，音滲。漏也。亦與滲同。

泵	【備考】【巳集】【水字部】	泵	【五音篇海】音流。

泶	【巳集上】【水字部】	澩	【唐韻】胡角切【集韻】【韻會】【正韻】轄覺切，□音學。涸泉也。【爾雅釋山】夏有水，冬無水，曰澩。　又【博雅】水自渭出爲澩。　又【集韻】或作。詳字註。　又【廣韻】【集韻】□仕角切，音浞。又【集韻】呼酷切，音熇。義□同。　又【廣韻】【集韻】□下巧切，音攪。水聲。【郭璞江賦】漰湱澩灂。

泷	【巳集上】【水字部】	瀧	【廣韻】盧紅切【集韻】【韻會】盧東切，□音籠。【說文】雨瀧瀧貌。　又瀧涷，沾漬也。【揚子方言】瀧涿，謂之霑□。　又水名，在梁鄒縣。【水經注】瀧水，卽古袁水也。　又【集韻】力鍾切【正韻】盧容切，□音龍。義同。　又【廣韻】所江切【集韻】【韻會】疎江切，□音雙。水名。【水經注】桂陽藍豪山，廣圓五百里，悉曲江縣界，巖嶺干天，交柯雲蔚，霾天晦景，謂之瀧中。　又州名。【廣輿記】廣東羅定州，梁曰瀧州，隋曰瀧水，今州有瀧水縣。　又【廣韻】呂江切【集韻】【韻會】閭江切，□音。奔湍也。南人名湍曰瀧。　又【集韻】盧貢切，音弄。瀧涷，溼也。義同。

泸	【巳集上】【水字部】	瀘	【廣韻】洛乎切【集韻】【韻會】【正韻】龍都切，□音盧。水名，出牂牁。一名苦水。【水經注】禁水，北注瀘津水。【益州記】瀘水，源出曲羅，又下合諸水，而總其目，故有瀘江之名。　又州名。【廣輿記】本巴國地，梁曰瀘州。

泺	【巳集上】【水字部】	濼	【唐韻】【集韻】□盧谷切，音祿。【說文】齊魯閒水也。【玉篇】水在濟南。【水經注】濼水，出歷縣故城西南泉源上。　又【集韻】【韻會】□盧督切，音磟。又【廣韻】【集韻】□普木切，音朴。又【廣韻】盧各切【集韻】【韻會】【正韻】歷各切，□音洛。義□同。　又【廣韻】【集韻】【韻會】【正韻】□匹各切，音粕。【玉篇】陂濼也。一曰大池，山東名濼，幽州名淀，俗作泊。　又【廣韻】郞擊切【集韻】郞狄切，□音歷。藥草名。【爾雅釋草】濼，貫衆。　又【集韻】弋灼切，音藥。又式灼切，音爍。義□同。或从艸作□。　【集韻】或作□。亦省作。

泽	【巳集上】【水字部】	澤	〔古文〕【唐韻】丈伯切【集韻】【韻會】【正韻】直格切，□音宅。【周語】澤，水之鐘也。【風俗通山澤篇】水草交厝，名之爲澤。澤者，言其潤澤萬物，以阜民用也。　又光潤也。【禮少儀】澤劒首。　又雨澤。【易夬卦】澤上于天。　又德澤。【書畢命】澤潤生民。　又洗濯曰澤。【禮曲禮】共飯不澤手。【疏】以手宜潔淨，不得臨食始捼莎也。　又褻衣曰澤。【詩秦風】與子同澤。【箋】袴也。　又香澤。【梁□文帝樂府】八月香油好煎澤。又澤宮。【禮射儀】必先習射于澤。澤者，所以擇士也。　又州名。【韻會】秦上黨郡，隋爲澤州。　又【集韻】【正韻】□施隻切，音適。與釋同。【詩周頌】其耕澤澤。【疏】釋釋然土皆解散也。　又【集韻】【韻會】【正韻】□達各切，音鐸。格澤，星名，音鶴鐸。【史記天官書】格澤，星如炎火之狀。　又【集韻】夷益切，音繹。與醳同。【禮郊特牲】舊澤之酒。【註】澤，讀爲醳。

泾	【巳集上】【水字部】	涇	【唐韻】古靈切【集韻】【韻會】堅靈切，□音經。水名。【說文】水出安定涇陽开頭山。【書禹貢】涇屬渭汭。【周禮夏官職方氏】雍州，其川涇汭。　又丹陽有涇水。【前漢地理志註】涇水，出蕪湖。　又交趾有涇水。【水經注】涇水，出龍編縣高山。　又通也。【莊子秋水篇】涇流之大。【註】涇，通也。謂通流也。　又州名。【韻會】漢武分安定郡，元魏攺涇州。　又縣名。涇陽縣，屬西安府，本秦縣。涇縣，屬寧國府。本唐猷州。□見【廣輿記】。　又【集韻】棄挺切，音謦。泉也。　又古定切，音徑。涇涏，直流也。

洀	【巳集上】【水字部】	洀	【集韻】之由切，音周。水文也。　又【字彙】蒲官切。與盤同。【管子小問篇】桓公問：今寡人乗馬，虎望見寡人不敢行，何也。對曰：意者君乗駮馬而洀桓，迎日而馳乎。駮食虎豹，故虎疑焉。【註】洀，古盤字。

洁	【巳集上】【水字部】	洁	【廣韻】居質切【集韻】激質切，□音吉。【玉篇】水也。一曰水名。（潔）【唐韻】古屑切【集韻】【韻會】【正韻】吉屑切，□音結。淸也。【廣韻】經典用絜。【儀禮宗人】舉鼎鼏告絜。　又【新書道術篇】厚志隱行謂之潔。　【集韻】或作洯。亦省作□。

	【子集中】【人字部】		【揚子方言】出水爲。【註】音升。

洂	【巳集上】【水字部】	洂	【集韻】液，或作洂。詳液字註。　又姓。【急就章】洂容調，姓苑本作液。

洃	【巳集上】【水字部】	洃	【字彙】呼恢切，音灰。溲粉也。

洄	【巳集上】【水字部】	洄	【唐韻】戸恢切【集韻】【韻會】胡隈切【正韻】胡瑰切，□音回。【說文】洄也。【爾雅釋水】逆流而上曰泝洄。【詩秦風】溯洄從之。　又水流貌。【後漢王景傳】立一水門，令更相洄注。　又湖名，在襄陽。【水經注】蔡州大岸西，有洄湖。　又通。【爾雅釋訓】洄洄，惛也。【註】洄本作，音韋。　又【集韻】胡對切，音潰。洄湜，水淸也。考證：〔【爾雅釋訓】洄洄，惛也。【註】洄本作。〕　謹照原文本作改或作。 

洅	【巳集上】【水字部】	洅	【唐韻】【集韻】□作代切，音再。【說文】雷震洅洅也。　又【廣韻】子罪切，摧去聲。義同。

洆	【巳集上】【水字部】	洆	【集韻】辰陵切，音承。【博雅】潛洆，沒也。

洇	【巳集上】【水字部】	洇	【唐韻】於眞切【集韻】伊眞切，□音因。與湮同。一曰水名。　又【集韻】一結切，音噎。水流貌。或作潱。

洈	【巳集上】【水字部】	洈	【廣韻】魚爲切【集韻】虞爲切，□音危。水名，在南郡。【山海經】宜諸之山，洈水出焉。　又【唐韻】過委切【集韻】古委切，□音詭。義同。

涟	【巳集上】【水字部】	漣	【唐韻】力延切【集韻】【韻會】陵延切【正韻】靈年切，□音連。風行水上成文曰漣。【詩魏風】河水淸且漣猗。　又垂涕貌。【詩衞風】泣涕漣漣。　又水名。【水經注】漣水，出邵陵縣界。　又桂陽有漣水。【水經注】漣水源出桂陽縣西北之石塘村。　又【郡縣志】沭水俗名漣水。　又【韻會】郎干切，音闌。與瀾同。大波也。考證：〔【郡縣志】沐水俗名漣水。〕　謹照原文沐改沭。 

洊	【巳集上】【水字部】	洊	【廣韻】【正韻】在甸切【集韻】才甸切，□音荐。【說文】本作瀳。詳瀳字註。　又通薦。【詩大雅】饑饉薦臻。　又【集韻】徂昆切，音存。與□同。□鄢，縣名，在犍爲。或从水作洊。　又徂悶切，音鐏。與臶同。再至也。或从水。　又粗本切，音鱒。義同。

	【丑集中】【土字部】		【玉篇】於歸切，音威。決塘也。

□	【備考】【未集】【耳字部】	□	【篇海】音悤。

洋	【巳集上】【水字部】	洋	【唐韻】似羊切【集韻】徐羊切，□音詳。水名。【說文】水出齊臨朐高山，東北入鉅定。　又【玉篇】水出昆侖山北。【山海經】昆侖之丘，洋水出焉。　又藉水，卽洋水也。出上邽縣西北。【山海經】邽山，濛水出焉，南流注于洋水。　又蜀水名。【水經】漢水東會洋水。　又州名。【廣韻】本漢成固縣，秦爲漢中郡，魏置洋州。　又【廣韻】與章切【集韻】【韻會】余章切【正韻】移章切，□音陽。【爾雅釋詁】洋，多也。【詩魯頌】萬舞洋洋。　又廣也。【詩大雅】牧野洋洋。【中庸】洋溢乎中國。　又瀾也。【莊子秋水篇】望洋向若而歎。　又海名。【徐兢使高麗錄】洋中有白水洋，其源出靺鞨，故作白色。黃水洋卽沙尾也，其水渾濁且淺。　又洋洋，水盛貌。【詩衞風】河水洋洋。　又與徉同。【史記吳王濞傳】方徉天下。【註】方徉猶翺翔也。　又與養同。【爾雅釋訓】洋洋，思也。【疏】詩邶風中心養養。洋養音義同。考證：〔【山海經】邽山，蒙水出焉，南流注于洋。〕　謹照原文蒙改濛。洋下增水字。 

洌	【巳集上】【水字部】	洌	【唐韻】【正韻】良薛切【集韻】【韻會】力薛切，□音列。【說文】水淸也。【易井卦】井洌寒泉食。　又酒淸亦曰洌。【歐陽修醉翁亭記】泉香而酒洌。　又【字林】洌，寒風也。【宋玉高唐賦】洌風過而增悲哀。　又水名，在朝鮮。【揚子方言】朝鮮洌水之閒。　又【廣韻】【集韻】□力制切，音例。【司馬相如上林賦】轉騰潎洌。【註】潎洌，相撇也。　又同冽。【佩觿集】洌冽□良薛翻，洌水淸也，冽水寒也。【集韻】同□。

洍	【巳集上】【水字部】	洍	【唐韻】詳里切【集韻】象齒切，□音似。【說文】水也。引《詩》江有洍。○按《詩》本作汜，則洍與汜同。詳汜字註。　又【廣韻】與之切【集韻】盈之切，□音飴。義同。　或作泤。

洎	【巳集上】【水字部】	洎	【唐韻】具冀切【集韻】【韻會】巨至切，□音曁。【說文】灌釜也，與漑通。【周禮秋官士師】祀五帝，則沃尸及王盥洎鑊水。【註】謂增其沃汁。又潤也。【管子水地篇】越之水重濁而洎。　又及也。【張衡東京賦】百僚師師，於斯胥洎。【註】言百官於此相連及，而來朝賀也。　又水名。【水經注】沁水，卽洎水。　又【廣韻】【集韻】【韻會】几利切【正韻】吉器切，□音冀。肉汁也。【左傳襄二十八年】去其肉，而以其洎饋。【佩觿集】作□，俗作□。考證：〔【周禮秋官士師】祀五帝，則沃尸。【註】謂增其沃汁。〕　謹按原註因有及王盥洎鑊水句，故云增其沃汁。正釋洎字也。謹增入及王盥洎鑊水六字。 

洏	【巳集上】【水字部】	洏	【唐韻】【集韻】【正韻】如之切【韻會】人之切，□音而。【說文】洝也。一曰渜水也。　又連洏，流涕貌。【王粲詩】涕流連洏。

洐	【巳集上】【水字部】	洐	【廣韻】戸庚切【集韻】何庚切，□音行。【說文】溝水行也。

	【子集下】【刀字部】		【唐韻】【集韻】□多忝切，音點。刀缺。一曰斫也。又【集韻】都念切，點去聲。【說文】缺也。詩白圭之。【玉篇】或作玷。

洑	【巳集上】【水字部】	洑	【廣韻】【集韻】□房六切，音伏。洄流也。一曰伏流。【杜甫詩】洑流何處入。　又水泊之名。【范成大吳船錄】有魯家洑，長風洑。【集韻】與澓同。

洒	【巳集上】【水字部】	洒	【廣韻】【正韻】所買切【集韻】【韻會】所蟹切，□音曬。【說文】滌也。【詩唐風】弗洒弗掃。　又【正韻】沙下切，沙上聲。義同。　又【集韻】【韻會】【正韻】□蘇典切，音銑。肅恭貌。【禮玉藻】君子之飮酒，受一爵而色洒如也。　又水深曰洒。【爾雅釋丘】望厓洒而高岸。　又【集韻】先見切，音霰。【禮內則】屑桂與薑，以洒諸上而鹽之。　又蘇很切。驚貌。【莊子庚桑楚】洒然異之。亦作悉禮反。　又洒洒，寒慄貌。【素問】秋刺冬分病不已，令人洒洒時寒。　又【唐韻】【集韻】先禮切【正韻】想禮切。□與洗同。【左傳襄二十一年】洒濯其心，壹以待人。　又雪也。【孟子】願比死者一洒之。　又【集韻】【韻會】【正韻】□取猥切。與漼同。鮮貌。一曰高峻貌。【詩邶風】新臺有洒。　又【集韻】思晉切，音信。與汛同。詳汛字註。考證：〔【禮內則】屑桂爲薑，以洒諸上而鹽之。〕　謹照原文爲薑改與薑。 

洓	【巳集上】【水字部】	洓	【唐韻】所責切【集韻】色責切，□音。【說文】小雨零貌。　又【廣韻】【集韻】□七迹切，音磧。水名，在北地。　又【集韻】疾智切，音胔。與漬同。漚也。詳漬字註。　从朿，與从束別。

</div>
    <div class="pagination">
<a href="康熙字典_page974.html">上一页</a><span>...</span><a href="康熙字典_page970.html">970</a><a href="康熙字典_page971.html">971</a><a href="康熙字典_page972.html">972</a><a href="康熙字典_page973.html">973</a><a href="康熙字典_page974.html">974</a><span class="current-page">975</span><a href="康熙字典_page976.html">976</a><a href="康熙字典_page976.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
