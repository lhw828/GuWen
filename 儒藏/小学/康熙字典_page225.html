<!DOCTYPE html>
<html>
<head>
    <meta charset="UTF-8">
    <title>康熙字典 - 第 225 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 225 页/共 976 页</h1>
    <div class="content">鉠	【戌集上】【金字部】	鉠	【廣韻】【集韻】【韻會】【正韻】□於良切，音央。【玉篇】鈴聲。【張衡東京賦】和鈴鉠鉠。　又【集韻】於郞切，音鴦。又於驚切，音英。義□同。　本作鍈。

鉢	【戌集上】【金字部】	鉢	【廣韻】【集韻】【韻會】□北末切，音潑。【玉篇】器也。【蘇軾宸奎閣□】廬山僧懷璉，持律嚴甚。上常賜以龍腦鉢盂，璉對使者焚之，曰：吾法以瓦鐵食，此鉢非法。使者歸奏，上嘉歎。又【梵書】自釋迦相傳有衣鉢，世相付受。後魏天竺國王子號達磨，出家入南海，齎衣鉢航海。至梁詣武帝，隱嵩山少林寺，以其法傳慧可。　又凡物相傳，皆曰衣鉢。【古今名賢集】和凝第十三名及第，後知舉，取范質第十三名，質往謝。凝曰：公文合在中選屈就，此傳老夫衣鉢耳。未幾，凝入相。後質拜相，有登庸衣鉢亦相傳之句。又【蘇軾詩】傳家有衣鉢。【註】家學有素也。　又【廣韻】亦作盋。【前漢東方朔傳註】盂若盋而大，俗謂盋盂。　又無花果名優曇鉢。【廣志】狀似枇杷，不花而實。　又叶音瞥。【蘇軾□梅詩】君行適吳我適越，笑指西湖作衣鉢。

	【午集下】【示字部】		【廣韻】田候切【集韻】大透切，□音豆。祭福也。

鉣	【戌集上】【金字部】	鉣	【唐韻】居怯切【集韻】訖業切，□音刼。【說文】組帶織也。　【集韻】或作□。

鉤	【戌集上】【金字部】	鉤	【廣韻】古侯切【集韻】【韻會】【正韻】居侯切，□音溝。【玉篇】鐵曲也。　又【廣韻】劒屬。【韻會】古兵有鉤，有鑲，皆劒屬。引來曰鉤，推去曰鑲。【前漢韓延壽傳】鑄作刀劒鉤鐔。【註】鉤，亦兵器也。似劒而曲，所以鉤殺人也。　又劒環。【戰國策】無鉤竿鐔，蒙須之便。【註】鉤，劒頭環。【史記楚世家】楚國折鉤之喙，足以爲九鼎。【註】凡戟有鉤喙，鉤口之尖也。言楚國戟之鉤，口尖有折者，足以爲鼎也。　又劒名。【淮南子修務訓】純鉤魚腸。【註】純鉤，利劒名。　又刀名。【鮑照樂府】錦帶佩吳鉤。【沈括曰】吳鉤，刀名也。刀彎，今南蠻用之，謂之葛黨刀。【李賀詩】男兒何不帶吳鉤。　又釣鉤。【莊子外物篇】任公子爲大鉤巨緇，五十犗以爲餌，蹲乎會稽，投竿東海，旦旦而釣。　又帶鉤。【孟子】豈謂一鉤金。【註】鉤，帶鉤也。　又刈禾鐮曰刈鉤。【前漢龔遂傳】遂爲渤海太守，賊棄弓弩而持鉏鉤。　又幔鉤。【隋書蘇威傳】威見宮中以銀爲幔鉤，盛□節儉之美，帝爲攺容。　又馬頷鉤。【詩大雅】鉤膺鞗革。【註】婁頷之鉤。　又凡縣物者曰鉤。亦曰鹿觡，曰鉤格。見【揚子方言】。　又鉤物也。【左傳襄二十三年】或以戟鉤之。　又【正字通】鉤索義理，猶言窮理也。【易繫辭】鉤深致遠。【疏】物在深處，能鉤取之。又繞也。【儀禮鄕射禮】豫則鉤楹內。【註】鉤楹，繞楹而東也。　又屈也。【戰國策】弓撥矢鉤。【註】鉤，矢鋒屈也。或作拘。古通。　又留也。【前漢鮑宣傳】使吏鉤止丞相掾史。【註】鉤，留也。　又致也。【前漢趙廣漢傳】善爲鉤距，以得事情。【註】鉤，致也。距，閉也。使對者無疑，示若不問而自知，衆莫覺所由，以閉其術爲距也。【前漢□萬年傳】咸皆鉤校發其姦臧。　又規也。【前漢揚雄傳】帶鉤矩而佩衡兮。【註】鉤，規也。矩，方也。　又牽引也。【後漢靈帝紀】皆爲鉤黨下獄。【註】鉤，謂相牽引也。　又車名。【禮明堂位】鉤車，夏后氏之路也。【註】鉤，有曲輿者也。　又車心木。【易小畜輿脫輻疏】謂輿下縛木，輿軸相連，鉤心之木是也。【周禮冬官考工記車人】以鑿其鉤。【註】鉤，鉤心。　又射具。【詩小雅】決拾旣佽。【疏】決，鉤弦也。　又服飾名。【儀禮士虞禮】鉤袒。【註】如今擐衣也。【疏】若漢時人擐衣以露臂，故云如今擐衣也。　又星名。【後漢班固傳兩都賦】周以鉤□之位。【註】前書音義曰：鉤□，紫宮外星也。宮衞之位，亦象之。又鉤鈐，詳前鈐字註。　又【字彙補】鉤芒，神名。與句芒同。【前漢揚雄傳】麗鉤芒與驂乗蓐收兮。　又漢宮名。【前漢車千秋傳】鉤弋夫人。【註】鉤弋，宮名。趙婕妤好居之，故號鉤弋夫人。又【列仙傳】鉤弋夫人發手，得一玉鉤，故號焉。　又宦者署。【前漢昭帝紀】上耕於鉤盾弄田。【註】鉤盾，宦者近署。　又官名。【前漢百官公卿表】又中書，謁者，黃門，鉤盾，尚方，御府，永巷內者，宦者，八官令丞。【註】鉤盾，主近苑囿。　又地名。【前漢李陵傳】遮鉤營之道。【註】單于要害道。　又山名。【山海經】鉤吾之山。　又水名。【爾雅釋水】九河，八鉤盤。【註】水曲如鉤流盤桓也。【疏】在東光之南，鬲縣之北。　又草名。【爾雅釋草】鉤芺。【註】大如拇指，中空，莖頭有臺，似薊，初生可食。【疏】薊類也。一名鉤。一名芺。【又】鉤，藈姑。【註】鉤，□也。一名王瓜。實如瓝瓜正赤，味苦。【博雅】茛，鉤吻也。　又藤名。【山海經】其上多桃枝鉤端。【註】郭云：鉤端，桃枝屬。吳任臣曰：鉤端，藤也。　又鳥名。【山海經】有鳥焉，其狀如鳧而鼠尾，善登木，其名曰絜鉤。　又姓。【正字通】宋鉤光祖。　又藏鉤。【風土記】京師人，□日後爲藏鉤之戲，分二曹，鬭勝負。【李商隱詩】隔坐送鉤春酒暖。　又【正韻】與鬮同。【荀子君道篇】探籌投鉤。　又交鉤，語不止也。【歐陽修詩】異日說交鉤。　又鉤輈，鷓鴣鳴聲。【林逋詩】雲水叫鉤輈。　又【集韻】權俱切，音劬。鉤町，西南夷國名。【前漢西南夷傳】立亡波爲鉤町王。【註】鉤音鉅于反，町音大鼎反。　又【集韻】居□切，音冓。鉤梯，攻城具。【詩大雅】以爾鉤援。【傳】鉤，鉤梯也。所以鉤引上城者。【釋文】鉤，古□反。又古侯反。　又【韻補】叶音拘。【古日出東南隅行】羅敷善采桑，采桑城南隅。靑絲爲籠繩，桂枝爲籠鉤。

□	【未集中】【糸字部】	□	【篇海】同□。

□	【未集中】【糸字部】	□	【廣韻】持兗切【集韻】柱兗切，□音篆。　又【玉篇】同縳。　又【集韻】須銳切，音歲。繐，或省作□。　又【集韻】船釧切。□或作□。互詳縳繐□三字註。

□	【未集中】【糸字部】	□	【集韻】或从奢作□。詳字註。

鉥	【戌集上】【金字部】	鉥	【唐韻】【集韻】□食聿切，音術。【說文】綦鍼也。【管子海王篇】一女必有一鍼一鉥。【註】鉥，長鍼也。　又導也。【晉語】子盍入乎，吾請爲子鉥。【註】鉥，導也。借鍼義，猶言前導也。　又【集韻】雪律切，音卹。誘也。本作怵。

鉦	【戌集上】【金字部】	鉦	【唐韻】【集韻】【韻會】諸盈切【正韻】諸成切，□音征。【說文】鐃類也。似鈴，柄中上下通。【玉篇】鉦以靜之，鼓以動之。一云鐲也。【詩小雅】鉦人伐鼓。【濮斗南曰】周禮，鼓人以金鐲節鼓，以金鐃止鼓，無鉦名。鐲鐃，通謂之鉦。【蘇軾詩】樹頭初日掛銅鉦。又【周禮冬官考工記】鳧氏爲鍾，鼓上謂之鉦。【註】鼓所擊處，鍾腰之上，居鍾體之正處曰鉦。　又石鼓名。【郡國志】洞庭山宮門東石樓，樓下兩石鼓，扣之聲淸越，世謂之神鉦。【晉孝武樂章】神鉦一震，九域來同。

鉨	【戌集上】【金字部】	鉨	【字彙補】與鈮同。絡絲柎也。與鉩字異。

鉩	【戌集上】【金字部】	鉩	【集韻】諾叶切，音捻。【博雅】正也。　又【五音集韻】小箱。　【集韻】隷作鑈。亦作銸。

鉫	【備考】【戌集】【金字部】	鉫	【龍龕】音加。又古何切。

鉴	【戌集上】【金字部】	鑒	【廣韻】同鑑。

	【午集中】【白字部】		【集韻】郞狄切。與皪同。的，白貌。

鉵	【戌集上】【金字部】	鉵	【唐韻】【集韻】【韻會】【正韻】□徒冬切，音彤。【說文】耜屬。【玉篇】鉏大貌。　又【集韻】或作□。【博雅】鋡□謂之□。

	【卯集上】【心字部】		【集韻】郞丁切，音靈。心了黠貌。

鉶	【戌集上】【金字部】	鉶	【唐韻】戸經切【集韻】【韻會】乎經切，□音□。【說文】本作□。器也。【廣韻】祭器。【玉篇】羹器也。【周禮天官亨人】祭祀共大羹鉶羹。【註】羹加五味，盛以鉶器，故曰鉶羹。【儀禮公食大夫禮】宰夫設鉶。【註】鉶，菜和羹之器。【疏】據羹在鉶言之，謂之鉶羹。據器言之，謂之鉶鼎。【前漢司馬遷傳】堯舜飯土簋，歠土鉶。【註】鉶，瓦器也。【史記】省作□。　【集韻】或作。通作銒。

鉷	【戌集上】【金字部】	鉷	【廣韻】戸公切【集韻】【正韻】胡公切，□音洪。【玉篇】弩牙。　又人名。【正韻】唐有王鉷。

銢	【補遺】【戌集】【金字部】	銢	【龍龕】音劈。器也。

	【卯集中】【手字部】		【集韻】補永切。同抦。詳抦字註。

	【申集上】【艸字部】		【玉篇】呼歷切，音赥。草盛。　又【集韻】郝格切。與嚇同，怒也。【晉書音義】同赫。　又乞格切，音客。茮，懼也。

□	【未集中】【糸字部】	□	【玉篇】魚具切。義闕。【篇海】音語，絲也。

	【卯集下】【支字部】		【正字通】牌字之譌。○按當从比，从攴，見攴部。《類篇》又入支部，非是。

鉸	【戌集上】【金字部】	鉸	【廣韻】【韻會】□古巧切，音絞。【玉篇】釘鉸。【釋名】鏑，敵也。齊謂之鏃，關西謂之釘鉸，今凡刀柄鞍首，皆有釘鉸。　又【廣韻】鉸刀。【六書故】交刃刀也。利以翦。【李賀五粒小松歌】綠波浸葉滿濃光，細束龍髥鉸刀翦。【註】束龍髥，形容松葉之齊，如刀翦截也。鉸，卽今婦功縫人所用者。俗呼翦刀。　又【廣韻】古肴切，音交。義同。　又【廣韻】古孝切【韻會】【正韻】居效切，□音敎。義同。　又【類篇】以金飾器也。【顏延之赭白馬賦】寶鉸星纏。【註】鉸，裝飾也。

鉹	【戌集上】【金字部】	鉹	【唐韻】尺氏切【集韻】【韻會】敞尒切【正韻】尺里切，□侈上聲。【說文】曲鉹也。一曰鬵鼎。【爾雅釋器】鬵，鉹也。【註】凉州呼鉹爲鬵。　又【廣韻】甑也。　又【集韻】一曰小刀。　又【集韻】【韻會】余支切【正韻】延知切，□音移。又【集韻】賞是切，音始。義□同。　【集韻】或作□。

鉺	【戌集上】【金字部】	鉺	【正韻】而至切，音二。【玉篇】鉤也。【韓愈城南聮句】脩箭裊金鉺。

鉻	【戌集上】【金字部】	鉻	【唐韻】【集韻】□歷各切，音洛。【說文】□也。【正字通】言□去髮也。【梵書】鬚髮自鉻。通作落。　又【廣韻】古伯切【集韻】各頟切，□音格。【玉篇】鉤也。【抱朴子君道卷】武則鉤鉻摧於指掌。【釋文】鉻，居額切。

鉼	【戌集上】【金字部】	鉼	【正字通】俗鉼字。【廣韻】【集韻】【韻會】□必郢切，音餠。金鈑也。【爾雅釋器】鉼金謂之鈑。【註】周禮曰：祭五帝，卽供金鈑是也。【釋文】鉼，音餅。【正字通】傾金銀似餠者。【通雅】鉼，亦謂之笏，猶今之謂錠也。【墨莊漫錄】宋崇寧中，米芾爲太常博士，詔以黃庭小楷作千文以獻，賜白金十六笏。又韓滉與擔夫白金一版。笏與版猶鉼也。今閩甌湖南皆傾銀作餠，卽鉼之遺也。【集仙傳王暉詩】若能思得之，賜與金一鉼。　又【博雅】鬴也。【揚子方言】鍑，北燕朝鮮洌水之閒或謂之錪，或謂之鉼。【註】音餅。　又【集韻】旁經切，音缾。漢侯國名。【史記惠景閒侯者年表】鉼侯孫鄲。【索隱註】鉼，縣名。屬琅邪。　又【集韻】□正切，音摒。北燕謂釜曰鉼。

鉾	【戌集上】【金字部】	鉾	【類篇】迷浮切，音謀。【玉篇】劒端也。　又【字林】古文矛字。註詳部首。

鉿	【戌集上】【金字部】	鉿	【玉篇】古洽切，音夾。聲也。【揚子太□經】陽氣扶物，鑽乎堅，鉿然有穿。【註】大寒之□，隂氣堅於上，陽氣扶萬物而下鑽之，鉿然而穿也。鉿陷聲。【阮籍淸思賦】鐘鼓閶鉿，則延子不揚其聲。　又【廣韻】古沓切【集韻】葛合切，□音閤。【博雅】鋋也。【廣韻】二尺鋌。　又【集韻】渴合切，音。義同。

銀	【戌集上】【金字部】	銀	【唐韻】語巾切【集韻】【韻會】【正韻】魚巾切，□音誾。【說文】白金也。【爾雅釋器】白金謂之銀。【前漢食貨志】朱提銀，重八兩，爲一流，直一千五百八十，它銀一流直千。【註】朱提，縣名，出善銀。　又黃銀。【山海經臯塗之山註】黃銀出蜀中，與金無異，但上石則色白。又【唐書房□齡傳】賜□齡黃銀帶。　又【寶藏論】銀有十七種，天生牙出銀坑內石縫中，狀如亂絲，色紅者上，入火紫白，如草根者次之。銜黑石者最奇，生樂平鄱陽產鉛之山，一名龍牙，一名龍鬚。生銀出石□中，成片塊，大小不定，狀如硬錫。母砂銀生五溪丹砂穴中，色理赤光。黑鉛銀得子母之氣。此四種爲眞銀。有水銀、銀草、砂銀、曾靑銀、石綠銀、雄黃銀、雌黃銀、硫黃銀、膽礬銀、靈草銀，皆是以藥制成者。丹陽銀、銅銀、鐵銀、白錫銀，皆以藥點化者，皆假銀也。外國四種，新羅銀、波斯銀、林邑銀、雲南銀，□精好。　又水銀。【前漢劉向傳】水銀爲江海。【桂海虞衡志】邕州丹砂盛處，椎鑿有水銀自然流出。　又烏銀。【本草綱目】□藏器曰：今人用硫黃熏銀，再宿瀉之，則色黑。工人用爲器，養生家以器煑藥，可辟惡。　又姓。【正字通】漢銀木。明正德雞澤知縣銀鏡。　又地名。【公羊傳昭十一年】會于屈銀。【左傳】【穀梁】作厥憖。　又【集韻】州名。陝西白狄地，北周立銀州。　又【字彙】上聲。【黃香九宮賦】眄旭歷而銳銀。【註】猶鑽硏。　又【同文鐸】與垠同。【荀子成相篇】守其銀。　又【字彙補】廉鍔也。【大戴禮】銀手如斷，是卜商之行也。　又【韻補】叶音沿。【楊方合歡詩】修途曲且險，秋艸生兩邊。黃華如沓金，白華如散銀。

銁	【戌集上】【金字部】	銁	【集韻】鈞古作銁。註詳四畫。○按玉篇作銞。

	【午集中】【目字部】		【集韻】與覰同。

銂	【戌集上】【金字部】	銂	【五音集韻】職流切，音周。金刀。

銃	【戌集上】【金字部】	銃	【集韻】充仲切，音□。【玉篇】銎也。【集韻】斧穿也。　又【字彙補】銃，蜀語也。見黃山谷集。　又【集韻】昌六切，音俶。義同。

□	【備考】【未集】【米字部】	□	【龍龕】音屈。

□	【未集中】【糸字部】	□	【集韻】實攝切，音涉。繒屬。

銄	【戌集上】【金字部】	銄	【字彙】餉字之譌。

	【備考】【未集】【肉字部】		【搜眞玉鏡】音瞞。

	【未集下】【肉字部】		【集韻】女加切，音拏。□，不密也。　又【集韻】【韻會】□敞尒切，音侈。肉物肥美也。【詩小雅爲豆孔庶箋】庶，也。　又【集韻】女下切，音。又【廣韻】乃亞切【集韻】乃嫁切，□音□。又【五音集韻】丁可切，音嚲。義□同。

钡	【戌集上】【金字部】	鋇	【廣韻】布蓋切【集韻】博蓋切，□音貝。【博雅】鋌也。

銅	【戌集上】【金字部】	銅	【唐韻】徒紅切【集韻】【韻會】徒東切，□音同。【說文】赤金也。【本草集解】銅有赤白靑三種。赤銅出川廣雲貴等處，山中土人穴山采礦，鍊取之。白銅出雲南，靑銅出南番。【廣韻】金之一品。【前漢律歷志】凡律度量用銅者，取爲物至精，不爲燥濕寒暑變節，不爲霜露風雨攺形也。　又自然銅。一名石髓鉛。　又銅靑。【本草集解】銅之精華，卽空綠，以次空靑也。【抱朴子金丹卷】銅靑塗脚，入水不腐。　又地名。【左傳成九年】執諸銅鞮。【註】銅鞮，晉別縣，在上黨。【前漢地理志】益州郡銅瀨縣。　又山名。【前漢吳王濞傳】吳有豫章郡銅山。　又官名。【前漢百官公卿表】水衡都尉屬官有辨銅令丞。【註】辨銅，主分別銅之種類也。　又宮名。【左傳襄三十一年】銅鞮之宮數里。【註】銅鞮，晉離宮。　又人名。【前漢古今人表】銅鞮伯華。　又【前漢宣帝紀】金芝九莖，產于函德殿銅池中。【註】銅池，承霤也。以銅爲之。　又【古今注】秦始皇有名馬曰銅爵。　又【史記孝文本紀】初與郡國守相爲銅虎符。　又與洞通。【山海經】洞庭之山。【註】洞，或作銅。考證：〔【左傳襄三十一年】銅鍉之宮數里。【註】銅鍉，晉離宮。〕　謹照原文兩鍉字□改鞮。 

銇	【戌集上】【金字部】	銇	【廣韻】【集韻】□盧對切，音類。【廣韻】鑽也。【集韻】平版具。

銌	【戌集上】【金字部】	銌	【五音集韻】徂悶切，音鐏。鑽也。

銞	【戌集上】【金字部】	銞	【玉篇】古文鈞字。註詳四畫。　又人名。宋有承直郞李銞。

銋	【戌集上】【金字部】	銋	【廣韻】【集韻】□如林切，音壬。【字林】濡也。【博雅】韏也。　又【集韻】尼凜切，音拰。鍖銋，聲不進貌。【王褒洞簫賦】行鍖銋而龢囉。【註】銋，奴錦反。鍖銋，聲不進貌。　【集韻】或作鈓。

銍	【戌集上】【金字部】	銍	【唐韻】【韻會】□陟栗切，音窒。【說文】穫禾短鐮也。【釋名】銍，穫黍鐵也。【詩周頌】奄觀銍艾。【傳】銍，穫也。【疏】銍器可以穫禾，故云穫也。　又【小爾雅】禾穗謂之穎，截穎謂之銍。【書禹貢】二百里納銍。【傳】銍刈，謂禾穗也。【疏】禾穗用銍以刈，故以銍表禾穗也。　又【廣韻】古縣名。在譙。【前漢□勝傳】攻銍酇苦柘譙，皆下之。【註】五縣名。銍音竹乙反。【地理志】沛郡銍縣。　又通作。【史記秦本紀】百里奚曰：臣嘗游困於齊，而乞食人。【徐廣曰】，一作銍。　又【廣韻】之日切【集韻】職日切，□音質。義同。　【集韻】或作□。考證：〔又通作。【史記秦本紀】百里奚曰，臣嘗游困於齊，而乞食人。【徐廣曰】銍，一作。〕　謹照原文銍一作改一作銍。 

銎	【戌集上】【金字部】	銎	【唐韻】曲恭切【韻會】丘恭切，□音□。【說文】斤斧穿也。【廣韻】斤斧受柄處也。【太公六韜】大柯斧銎長八寸。　又【詩豳風取彼斧斨傳】斧隋銎，斨方銎。　又【揚子方言】骹謂之銎。【註】矛刃下口。　又【玉篇】銎銎，擊貌。　又【廣韻】【集韻】□許容切，音匈。義同。　又【廣韻】懼也。

銏	【戌集上】【金字部】	銏	【玉篇】所諫切，音訕。鐵器也。　又【五音集韻】楚革切，音策。義同。

</div>
    <div class="pagination">
<a href="康熙字典_page224.html">上一页</a><span>...</span><a href="康熙字典_page220.html">220</a><a href="康熙字典_page221.html">221</a><a href="康熙字典_page222.html">222</a><a href="康熙字典_page223.html">223</a><a href="康熙字典_page224.html">224</a><span class="current-page">225</span><a href="康熙字典_page226.html">226</a><a href="康熙字典_page227.html">227</a><a href="康熙字典_page228.html">228</a><a href="康熙字典_page229.html">229</a><a href="康熙字典_page230.html">230</a><span>...</span><a href="康熙字典_page226.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
