<!DOCTYPE html>
<html>
<head>
    <meta charset="UTF-8">
    <title>唐韵正 - 第 16 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 16 页/共 48 页</h1>
    <div class="content">　　社【常者切】
　　【古音常渚反　书甘誓用命赏于祖不用命戮于社予则孥戮汝　左传闵二年间于两社为公室辅管子揆度篇自言能为司马不能为司马者杀其身以衅其鼔自言能治田土不能治田土者杀其身以衅其社自言能为官不能为官者劓以为门父　説苑辨物篇大旱则雩祭而请雨大水则鸣鼔而刼社汉书叙传布歴燕齐叔亦相鲁民思其政或金或社　汉绥民校尉熊君碑辞汉兴伐项巡行南土显】
　　【封受爵遂尔延祖絫叶休隆君其绪克明盛徳字牧城社　魏陈思王社颂于惟太社官名后土是曰勾龙功着上古徳配帝王实为灵主　北堂书钞引邴原别传辽东人语邴君行仁邑路无虎邴君行廉路树成社　白虎通社不谓之土何变名为社别于众土也　汉广汉太守沈子琚碑书颍川长社县作长野野古音墅】
　　舍【书冶切】
　　【古音暑　管子内业篇得之而勿舍耳日不滛心无他图正心在中万物得度】
　　舍
　　【古音同上　诗何人斯五章尔之安行亦不遑舍尔之亟行遑脂尔车壹者之来云何其盱元熊朋来曰舍非但与车盱协音作舒便合读作舒春秋哀六年齐陈乞弑其君荼公羊作舍字音舒此经中明证易井象传见上　干文言见上　礼记曲礼将适舍求毋固　楚辞离骚余固知謇謇之为患兮忍而不能舍也指九天以为正兮夫惟灵修之故也　管子四称篇见去声榭字下　心术上篇虚其欲神将入舍扫除不洁神乃留处　内业篇夫道者所以充形也而人不能固其徃不复其来不舍　耳目聪明四枝坚固可以为精舍　又见入声薄字下　庄子知北游篇摄女知一女度神将来舍徳将为女美道将为女居女瞳焉如新生之犊而无求其故　淮南子道应训同　文子同　逹生篇见入声郤字下　庚桑楚篇有恒者人舍之天助之　荀子劝学篇骐骥一跃不能十歩驽马十驾功在不舍　韩非子扬权篇故去喜去恶虚心以为道舍　六韬少众篇迂其途令过深艸逺其路令防日暮前行未渡水后行未及舍发我伏兵疾击其左右车骑扰乱其前后敌人虽众其将可走　素问气宂论积寒畱舍荣衞不居灵枢经五阅五使篇府藏之在中也各以次舍左右上下各如其度也　淫邪发梦篇正邪从外袭内】
　　【而未有定舍反淫于藏不得定处　汉贾谊鵩赋见上　东方朔七諌哀形体之离觧兮神罔两而无舍惟椒兰之不反兮魂迷惑而不知路　司马相如上林赋若此者数百千处娯游徃来宫宿馆舍庖厨不徙后宫不移百官备具　韩诗外传见上　淮南子俶真训虚无者道之舍平易者道之素　文子同诠言训平者道之素也虚者道之舍也　兵略训见上　鹖冠子世兵篇天不可与谋地不可与虑圣人捐物从理与舍　史记太史公自序有法无法因时为业有度无度因物与舍今本误作合汉书作舍冯衍显志赋引此作有度无度与物趣舍　汉书天文志当出不出当入不入为失舍不有破军必有死王之墓　郊祀志或曰东方神明之舍西方神明之墓也　翟方进传金歴库土逆度辅湛没火守舍万嵗之期近慎朝暮　易林干之觧暗昧冥语相传诖误鬼魅所舍谁知卧处　屯之比獐鹿逐牧饱归其居反还次舍无有疾故　之觧山林丘墓魂魄失舍师之困天宫列宿五神所舍宫阙坚固君安其居小畜之同人日走月歩趋不同舍夫妻反目主君失居　履之暌雀行求粒暮归屋乳反其室舍安宁如故　贲仁政不防鳯凰来舍四时顺节民安其居复之困求犬得兔请新遇故虽不当路逾吾旧舍坎之丰火中仲夏鸿鴈觧舍体重难移未能高举君子显名不失其誉　夬之豫曰趋月歩周徧次舍歴险致逺无有难处　升之咸见去声霸字下　井之蒙跛躃难歩道不及舍露宿泽陂亡其襦袴　之归妹穿凿道路为君除舍　鼎之噬防东行西歩失其次舍干侯野井昭君丧居　震之噬防心多畏恶日中止舍　节之噬防见夜字下　未济之否鬼魅之居凶不可舍　之同人飞鸟逐兔各有畏恶雕鹰为贼乱我室舍　刘向九叹曰暾暾其西舍兮阳炎炎而复顾聊假日以须兮何骚骚而自故上下皆韵説苑见上　列女传卫宗二顺颂卫宗二顺执行咸固妾子虽代供养如故夫人慙辞请求出舍终不】
　　【肯听礼甚有度　太经闲测闲黄垁以徳固也跙跙之闲恶在舎也　度阴气曰躁阳气日舍躁躁舍舍各得其度　次二泽不舍冥中度　文故罔者有之舍也直者文之素也蒙者亡之主也酋者生之府也　论语比考防邑名朝歌顔渊不舍七十弟子掩目宰予独顾由蹙堕车　魏陈琳饮马长城窟行作书与内舍便嫁莫留住　黄庭经九室正虚神明舍存思百念视节度六府修治勿令故行自翺翔入天路　又见平声邪字下　韵补舍商居切説文舒□皆以舍得声又曰余语之舒也舍省声公羊传哀六年齐陈乞弑其君舍左氏谷梁传皆作荼音舒又曰舍舂遇切释名库舍也故齐鲁谓库为舍也之水诗序毛氏作屯戍韩氏作屯舍　宋魏了翁曰六经凡舍皆音署平读则音舒　史记律书舍者日月所舍舍者舒气也　后汉书窦融金城太守库钧注曰今中有姓库音舍】
　　姐【兹也切】
　　【古音沮　晋书嵇康传恃爱肆姐何超音义姐音子据切　玉篇姐兹也祥豫二切】
　　把【博下切】
　　【古音博五反　説范君道篇胫大于股者难以歩指大于臂者难以把　齐时拔蒲曲朝发桂兰渚画息桑榆下与君同拔蒲竟日不成把】
　　寡【古瓦切】
　　【古音古　诗鸿雁首章鸿鴈于飞肃肃其羽之子于征劬劳于野爰及矜人哀此鳏寡　小宛见入声谷字下　烝民五章人亦有言柔则茹之刚则吐之维仲山甫柔亦不茹刚亦不吐不侮鳏寡不畏彊御易杂卦传离上而坎下也小畜寡屯履不处也　穆天子传天于作诗居乐甚寡不如迁土　呉子料敌篇军资既竭薪刍既寡天多阴雨欲掠无所　三略见入声若字下　史记太史公自序天下已平亲属既寡悼惠先壮实镇东土哀王擅兴发怒诸吕驷钧暴戾京师弗许厉之内淫祸成主父　汉东方朔七谏见上　淮南子修务训见上　兵略训止如丘山发如风雨所陵必破靡不毁沮动如一体莫之应圉是故伤敌者众而手战者寡矣　文子见上　班固幽通赋纷屯邅与蹇连兮何艰多而知寡上圣寤而后拔兮岂羣黎之所御　张衡西京赋息行夫展车马收禽举胔数课众寡置互摆牲颁赐获卤　后汉书黄琼传峣峣者易缺皦皦者易污阳春之曲和者必寡盛名之下其实难副　韵补寡果五切礼纪缁衣君子寡言而行以成其信郑氏曰寡当为顾声之误也汉书西域传宛王母寡陈汤传作母鼓　陈第曰寡音古后转音果晋陆云歳暮赋嵗难停而易逝兮情艰多而泰寡年有来而弃予兮时无算而非我再转则今音　诗卷耳礼记礼器正义竝引韩诗二升曰觚觚寡也】
　　防【奴下切】
　　【古音女余反　説文防从系奴声易曰需有衣防今易文作袽以上字当与八语九麌十姥通为一韵　自齐梁以后处渚宇雨与则入语麌韵野者则入马韵垢耦后则入厚韵而严忌哀时命同用之可以知后人分析之误】
　　也【羊者切】
　　【古音羊可反　按字旁从也者竝与它通当属此韵元周伯琦六书正譌曰□古匜字沃盥器也有流防注水象形款识有张仲姞□作□即□字大篆李斯秦刻作□小篆省文今用之后人又作□隶作也借为辞助辞助之用既多故正义为所夺又加匸为匜防别之其实一字也大抵古人因事物制字今之语助皆古人器物之字如□本□艸乎本吁气焉本鸟名之类　赵宧灮曰也字始于阙里方言以之作尾声声长则也音自然而至如孔子呼门人名之类按也字为语助之辞自周以前竝无此字至文王之化被于南国而江有泛野有死麕之篇始有此字然但用之为转语之助而已周公作东山之诗始用之为语尽之助至邶衞郑之诗则连章叠句累数四而不止其古之所谓曼声者与自是而尔雅孝经论语之书无篇不用又考二帝三王之所自起尧舜禹皆在河东汤居亳文武周公在闗中故尚书及周南无也字而允也天子之颂仅一见于商説者以为后人之追作然则斯字之兴其在殷之末世鼻祖于江汉之间蕃衍于郑衞佀续于齐鲁而传之万世不可改矣今之学者习而不察故附论之　又按也字古人多有与邪通用者如论语子张问十世可知也宰我问曰仁者虽告之曰井有人焉其从之也皆作邪字读庄子然则乡之所谓知者不乃为大盗积者也晏子景公曰此君子之服也小人之服也荀子如此者其求物也养生也粥寿也荀悦汉纪文帝谓冯唐曰公柰何众辱我独无间处也晋书魏舒传有主人妇夜产俄闻有车马之声相问曰男也女也魏书崔浩传议于监国之前曰先攻城也先略地也邢峦传世宗谓峦曰卿言早生走也守也隋书何妥传上八事以諌曰今一人之身乃兼数职为是国无人也为是人不善也水经注谷水下太祖曰此非刘桢也汝水下灮武谓传俊曰今日疲倦诸君宁惫也竝是邪字魏书刘芳传王肃曰此非刘石经邪北史作此非刘石经也故郭忠恕佩觿集序有邪也弗殊之説然考之于词则有轻重如汉书龚遂传今欲使臣胜之邪抑安之也二语竝举意则向下故以邪为疑辞也为决辞顔氏家训曰邪者未定之辞北人即呼为也字误矣　又按古人有以兮字为也字者礼记缁衣引诗淑人君子其仪一也淮南子诠言训引诗淑人君子其仪一也其仪一也心如结也此皆方音之不正非所论于经文矣】
　　踝【胡瓦切】
　　【古音胡可反　释名见下】
　　瓦【五寡切】
　　【古音五可反　诗斯干九章载防之瓦与仪议罹为韵　管子见平声垂字下　释名瓦踝也踝确坚貌也亦言腂也在外腂见也以上字当与三十三哿三十四果通为一韵】
　　三十六养
　　三十七荡
　　【古与三十六养通为一韵】
　　莽【莫朗切】
　　【古音莫补反　楚辞离骚汨余若将不及兮恐年嵗之不吾与朝搴阰之木兰兮夕中洲之宿莽日月忽其不淹兮春与秋其代序维草木之零落兮恐美人之迟暮　九章懐沙陶陶孟夏兮艸木莽莽伤懐永哀兮汨徂南土　宋玉风赋见口字下　汉张衡西京赋结部曲整行伍燎京薪骇雷鼓纵猎徒赴长莽迾卒清候武士赫怒　宋谢灵运过瞿溪山僧诗迎旭凌絶磴映归溆浦鑚燧断山木掩岸墐石户结架非丹甍籍田资宿莽　梁何逊宿南洲浦诗幽栖多暇豫从役知辛苦觧防及朝风落防依暝浦违乡已信次江月初三五沈沈夜看流渊渊朝听鼔霜洲渡旅鴈朔飇吹宿莽夜泪坐淫淫是夕偏懐土按莽字自晋左思呉都赋始与晃蠁为韵陆机赴雒诗与广徃响朗想为韵　今此字两收于十姥三十七荡部中　当削去并入姥韵】
　　三十八梗
　　【此韵当分为二】
　　梗【古杏切】
　　【古音古盎反　诗桑柔三章国歩蔑资天不我将靡所止疑云徂何徃君子实维秉心无竞谁生厉阶至今为梗　汉黄香九宫赋巃狡猾而蹴践走札揭而獠桔梗栎略玃而突列蛸槁肩屈而郤梁党　周礼女祝掌以时招梗禬禳之事郑大夫读梗为亢】
　　绠
　　【古音同上　亦作防汉书枚乗传单极之防断干】
　　鲠
　　【古音同上　郭璞注方言蟒莫鲠反】
　　怲【兵永切】
　　【古音补徃反　诗頍弁二章茑与女萝施于松上未见君子忧心怲怲既见君子庻几有臧　陈第曰方丙古通音説文仿相佀也从人方声籕文作防周礼八枋枋音柄春秋归祊公羊谷梁作邴】
　　炳
　　【古音同上　太经文测彪如在上天文炳也鸿文无范恣意徃也　晋郭璞山海经毕方賛毕方赤文离精是炳旱则高翔鼔翼阳景集乃流灾火不炎上】
　　邴
　　【古音同上　春秋隐八年郑伯使宛来归祊祊字公羊谷梁传竝作邴　九年公防齐侯于防公羊传作邴　急就篇邴胜箱注邴一作祊音柄又音丙　按古字以丙从方多通用晋陆云赠郑曼季诗发愤潜惟防佛有思即彷佛字玉篇仿方往切一作防籕文】
　　秉
　　【古音同上　淮南子原道训物穆无穷变无形像优游委纵如响之与景登高临下无失所秉履危行险无忘仗】
　　景【居影切】
　　【古音于两反即影字晋葛洪始加彡　诗二子乗舟首章二子乘舟泛泛其景愿言思子中心养养　山海经大荒西经正立无景疾呼无向爰有大暑不可以徃　墨子鲁问篇令之俯则俯令之仰则仰是佀景也处则静呼则应是佀响也　贾谊新书大政上篇故为人君者其出令也其如声士民学之其如响曲折而从君其如景矣　淮南子原道训歴逺弥高以极徃经霜雪而无迹照日灮而无景扶摇抮抱羊角而上　又见上　扬雄剧秦美新震声日景炎防飞响　白虎通舜重瞳子是谓景上应摄提以象三灮　晋夏侯湛抵疑九夷之从王化犹洪声之收清响黎苗之乐圅夏若游形之招惠景　陆机赠弟士龙诗存不阜物没不增壤生若朝风死犹絶景郭璞游仙诗翘首望太清朝云无增景虽欲思陵化龙津未易上　山海经賛见上　春秋考异邮四十五日景风至景者强也强以成之　史记高祖功臣侯年表杜衍彊侯郢人徐广曰彊一作景　按此字古亦当有两音其大也明也之训当音居两反形景之景则音于两反】
　　境
　　【古音居两反　贾谊新书守衞捍敌之臣诚死城郭封境汉书作疆】
　　影【于丙切】
　　【古音于两反　庄子在宥篇大人之教若形之于影声之于响　列子天瑞篇形动不生形而生影声动不生声而生响　説符篇名也者响也身也者影也荀子臣道篇政令教化形下如影应卒遇变齐给如响推类接誉以待无方曲成制象　吕氏春秋功名篇犹表之与影若呼之与响　先已篇故善响者不于响于声善影者不于影于形　有始篇日中无影呼而无响　淮南子地形训同　素问宝命全形论和之者若响随之者若影道无鬼神独来独徃春秋繁露声之不闻故莫得其响不见其形故莫得其影　呉越春秋追形逐影灮若佛彷　道藏歌觧散七根更法无中影七化反自然帝乙同响汉史晨祠孔庙奏铭黄玉应洪适隶释古响字今广韵不收此字】
　　永【于憬切】
　　【古音于两反　诗汉广汉之广矣不可泳思江之永矣不可方思广泳永方同为一韵説文引此作江之羕矣　杨慎曰古字羕与永同韩诗江之永矣作江之羕矣博古图永宝用亯作羕宝用亯　按永景二字自晋潘岳秋兴赋始与冷屏省领骋炯静为韵】
　　皿【武永切】
　　【古音武养反　説文孟从子皿声】
　　憬【其永切】
　　【古音其两反　诗憬彼淮夷韩诗作犷説文作懬】
　　□
　　【古音同上　今此字两收于三十六养三十八梗部中】
　　猛【莫杏切】
　　【古音莫两反　太经彊测金刚肉柔法太伤也彊其衰勉自彊也山拔梁折终以猛也　养次七小子牵象妇人徽猛君子养病】
　　矿【古猛切】
　　【古音居徃反　説文铜鐡檏石也本作磺以石黄声今作矿　亦作卝周礼卝人注卝之言矿也疏云从石邉广以其金玊出于石左形右声】
　　穬
　　【古音同上　説文穬从禾广声】
　　犷
　　【古音同上　説文犷从犬广声　今此字两收于三十六养三十八梗部中】
　　玚【徒杏切】
　　【古音阳　説文玚从玊昜声　今此字两收于十阳三十八梗部中以上字当与三十六养三十七荡通为一韵】
　　眚【所景切】
　　【古音所领反　説文眚从目生声】
　　打【徳冷都挺二切】
　　【古音都挺反　谷梁传宣十八年注捝谓捶打也陆徳明音顶　説文打从手丁声　李膺益州记曰鼎鼻山周徳既衰九鼎沦散一没于此或见其鼻故名一名打鼻山山上有城亦名鼎鼻打鼎音近也　今按旧唐书宗纪开元二十二年四月丁未眉州鼎鼻山下江水中得宝鼎正作鼎字　赵宧灮曰打字胡音丁瓦切而世通习之反以正音为误　朱彛尊曰古书自六朝以前无用打字者始自莫愁乐云艇子打两桨催送莫愁来按晋书邓攸为呉郡太守呉人歌曰紞如打五鼔鸡鸣天欲曙邓侯挽不畱谢令推不去南史孙挹为延陵县令国子助教高爽诣之取笔书鼔靣曰徙有此大腹了自无肝肠面皮如许厚被打未渠央则不始于莫愁曲也后汉王延寿梦赋捎魍魉拂诸渠撞纵目打三颅则又不始于晋人也若史书之文则见于宋书后废帝纪手加擈打梁书侯景传我在北打贺拔胜打邵陵王于北山后周书宇文防传被定州官军打败自此相沿以为战鬭之称矣　李因笃曰打者击物之名若乃官府之鞭笞师儒之楚扑皆挞字也转上声又减笔作打是借字　今此字两收于三十八梗四十一迥部中以上字当与三十九耿四十静四十一迥通为一韵】三十九耿
　　四十静
　　【古与三十九耿通为一韵】
　　四十一迥
　　【古与三十九耿四十静通为一韵】
　　四十二拯
　　四十三等
　　【古与四十二拯通为一韵】
　　等【多肻切】
　　【古音多改反　管子侈靡篇视其不可使因以为民等择其好名因使长民好而不已是以为国纪　韩非子爱臣篇爱臣太亲必危其身人臣太贵必易主位主妾无等必危嫡子兄弟不服必危社稷　贾谊新书胎教篇两者不等各由其母　汉张衡东京赋次席纷纯左右玉几穆穆而南面以听矣然后百辟乃入司仪辨等　魏何晏景福殿赋落带金釭此焉二等明珠翠羽徃徃而在　晋左思呉都赋其四野则畛畷无数膏腴兼倍原隰殊品窊隆异等象耕鸟耘此之自与穱秀菰穗于是乎在　梁王僧孺从子永宁令谦诔悠悠越障泱泱闽海薄言铜墨蒲宻斯在孰云识吏政均旧宰循猛是兼韦无怠补袍方服治情莫改增赀匪课归民自倍十郡为则百城斯采化日未逢政称异等　今此字两收于十五海四十三等部中　按此字在韩非子二句一韵必不可易而孟子之爱无差等施由亲始亦佀有韵之文其字以竹寺声从竹者古人等威之辨书之于防也许慎不得其觧而曰寺者官曹之等谬矣春秋以前未有名官府为寺者其言寺皆阍寺也以此见説文亦有不可尽信者也广韵收此字于十五海而音多改切唐时此音未泯故韩愈许国公神道碑铭有曰上之宅忧公让太宰养安蒲坂万邦絶等李庾西都赋乃防汉酺发周赉谧万类渟四海遂开国以报功差子男之五等此正唐韵十五海之音当时功令许人兼用者也而后人不知以为叶韵尤为不学之甚或疑寺声与多改稍逺不知待字亦寺声也古人读宰为滓改为已等亦当如底耳　玉篇等都肻都怠二切顔之推匡谬正俗曰俗以等物为底物等字夲音都在反转音丁儿反　当削去并入海韵】










　　唐韵正卷九
<经部,小学类,韵书之属,唐韵正>
　　钦定四库全书
　　唐韵正卷十　　　　　　昆山顾炎武撰
　　上声
　　四十四有
　　【此韵当分为二】
　　有【云九切】
　　【古音以　书五子之歌闗石和钓王府则有荒坠厥绪覆宗絶祀　诗芣苢首章采采芣苢薄言采之采采芣苢薄言有之　葛藟二章緜緜葛藟在河之涘终逺兄弟谓他人母谓他人母亦莫我有　鱼丽三章鱼丽于罶鰋鲤君子有酒防且有　六章物其有矣维其时矣　吉日三章瞻彼中原其祁孔有儦儦俟俟或羣或友悉率左右以燕天子　四月六章滔滔江汉南国之纪尽瘁以仕宁莫我有　甫田见敏字下　棠棠者华四章右之右之君子有之惟其有之是以佀之　笃公刘六章止基廼理爰众爰有有駜三章自今以始嵗具有君子有谷诒孙子　閟宫八章鲁侯燕喜令妻寿母宜大夫庻士邦国是有既多受祉黄髪儿齿　乌方命厥后奄有九有商之先后受命不殆在武丁孙子　楚辞九章懐沙文质疏内兮众不知余之异采材檏委积兮莫知余之所有　老子生而不有为而不恃长而不宰　执古之道以御今之有能知古始是谓道纪　名亦既有夫亦将知止知止所以不殆譬道之在天下犹川谷之于江海　絶巧弃利盗贼无有　人多伎巧竒物滋起法令滋彰盗贼多有　管子水地篇人皆有之而管子以之　庄子应帝王篇明王之治功葢天下而佀不自已化贷万物而民弗恃有莫举名使物自喜立乎不测而游于无有者也　在宥篇见下　则阳篇欲恶去就于是桥起雌雄片合于是庸有　随序之相理桥运之相使穷则反终则始此物之所有渔父篇吾请释吾之所有而经子之所以　呉子料敌篇师既淹乆粮食无有百姓怨怒妖祥数起上不能止　吕氏春秋贵公篇生而弗子成而弗有万物皆被其泽得其利而莫知其所由始　圜道篇有之而不使不若无有　下贤篇根乎其诚自有也觉乎其不疑有以也　审分篇察乘物之理则四极可有　韩非子见母字下　六韬文启篇何穷之有终而复始　宋玊钓赋投之于渎视之于海漫漫羣生孰非吾有　汉贾谊旱云赋运清浊之澒洞兮正重沓而并起嵬隆崇以崔巍兮时彷佛而有佀屈卷轮而中天兮象虎惊与龙骇相搏据而俱兴兮妄倚俪而时有　贾谊新书君道篇书曰大道亶亶其去身不逺人皆有之舜独以之　大政上篇夫民者惟君者有之为人臣者共君理之　修政语下篇天下圹圹一人有之万民藂藂一人理之　枚乗七发既登景夷之台南望荆山北望汝海左江右湖其乐无有司马相如封禅颂濯濯之麟游彼灵畤孟冬十月君徂郊祀驰我君舆帝用享祉三代之前葢未尝有淮南子原道训生万物而不有成化象而弗宰俶真训礼乐为钩仁义为饵投之于江浮之于海万物纷纷孰非其有　精神训圣人以无应有必究其理以虗受实必穷其节　文子同　主术训是故任一人之力者则乌获不足恃乗众人之制者则天下不足有也　泰族训轻者欲发重者欲止贪者欲取廉者不利非其有　文子道原篇天常之道生物而不有成化而不宰　守弱篇而勿有法于江海上徳篇不长有故能终而复始故能长乆能长乆故为天下母　自然篇反本无为虗静无有忽怳无际逺无所止　史记策传故云彊者事之始也分之理也物之纪也所求于彊无不有也　易林屯之震鼈列市河海饶有长财善贾商李悦喜　防之大过宜利居止长安富有　讼之比水流趋下欲至东海求我所有买鲂与鲤　师之复渊泉隄防水道通利顺注湖海邦国富有　比之观鳣鲔鰋鲤众多饶有一举获两利得过倍　履之艮五轭四国优得饶有陈力就列驺虞悦喜　谦之小畜江河淮海天之都市商人受福国家富有　贲之升随和重宝众所贪有相如睨柱赵王危殆　复之无妄见畆字下大畜之萃见去声祐字下　坎之无妄獐鹿羣走自然燕喜公子好游他人多有　大壮之益太姬之孙周文九子咸遂受成宠贵富有　明夷之萃觧之讼竝见母字下　归妹之复室当原口漂溺为海财产殚尽衣食无有　丰之贲日中为市各持所有交易资贿圅珠懐宝心悦欢喜　巽之暌春阳生艸夏长条肄万物蕃滋充实益有　説苑谈丛篇饥渴得食谁能不喜赈穷救急何患无有视其所以观其所使斯可知已　政有招宼行有招耻弗为而自至天下未有　家语见下　太经盛次二作不恃克大有守测闭朋牖善持有也迷自守中无所以也　莹一辟三公九卿二十七大夫八十一元士少则制众无则治有　图六甲内驯九九实有律吕孔幽歴数匿纪　扬雄反离骚夫圣哲之不遭兮固时命之所有虽増欷以于邑兮吾恐灵修之不累改　汉书叙传文艳用寡子虗乌有寓言淫丽托讽终始冯衍显志赋行劲直以离尤兮羌前人之所有内自省而不慙兮遂定志而弗改　班固西都赋封畿之内厥上千里逴荦诸夏兼其所有　傅毅明帝诔璇玑所建靡不奄有贡篚纳赋如归父母正朔永昌冠带儋耳　张衡西京赋缭垣緜聮四百余里植物斯生动物斯止众鸟翩翩羣兽騃散佀惊波聚佀京峙伯益不能名隶首不能纪林麓之饶于何不有蔡邕太傅胡公碑铭用能七登九命笃受介祉亮皇圣于六世嘉庻绩于九有穷生民之灮宠享黄耇之遐纪蹈明哲以保身与福禄于终始　济北相崔君夫人诔见敏字下　后汉书西南夷传逺夷慕徳歌寒温时适部人多有渉危歴险不逺万里去俗归徳心归慈母　东观汉纪河内謡王稚子代未有平徭役百姓喜　汉故民呉仲山碑文惟公徳美布惠州里逺近假求不言无有春秋举贷给与无已不逆人意率导化理　文心雕龙舜祠田辞荷此长耜耕彼南畆四海俱有　宋徐蒇曰有羽轨切贿痏洧鲔皆以有得声今按轨字古音九当作羽鬼为是　陈第曰囿以有得声故封禅颂以韵喜贿以有得声故褰裳以韵士】
</div>
    <div class="pagination">
<a href="唐韵正_page15.html">上一页</a><span>...</span><a href="唐韵正_page11.html">11</a><a href="唐韵正_page12.html">12</a><a href="唐韵正_page13.html">13</a><a href="唐韵正_page14.html">14</a><a href="唐韵正_page15.html">15</a><span class="current-page">16</span><a href="唐韵正_page17.html">17</a><a href="唐韵正_page18.html">18</a><a href="唐韵正_page19.html">19</a><a href="唐韵正_page20.html">20</a><a href="唐韵正_page21.html">21</a><span>...</span><a href="唐韵正_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
