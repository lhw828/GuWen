<!DOCTYPE html>
<html>
<head>
    <meta charset="UTF-8">
    <title>说文解字注 - 第 194 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 194 页/共 283 页</h1>
    <div class="content">　　标题：惟wéi
　　注解：凡思也。方言曰：惟，思也。又曰：惟，凡思也。虑，谋思也。愿，欲思也。念，常思也。许本之曰：惟，凡思也。念，常思也。怀，念思也。想，冀思也。思部虑，谋思也。凡许书分部远隔，而文理参五可以合观者视此。凡思，谓浮泛之思。生民：载谋载惟。笺云：诹谋其日，思念其礼。按经传多用为发语之词，毛诗皆作维，论语皆作唯，古文尚书皆作惟，今文尚书皆作维。古文尚书作惟者，唐石经之类可证也。今文尚书作维者，汉石经残字可证也。俗本匡谬正俗乃互易之，大误。又鲁诗作惟，与毛诗作维不同，亦见汉石经残字。从心隹声。以追切。十五部。
　　路径：段注说文□第十卷□心部
　　标题：怀huái
　　注解：念思也。念思者，不忘之思也。释诂、方言皆曰：怀，思也。诗卷耳、野有死□、常棣传同。若终风传曰：怀，伤也。释诂曰：至也。匪风、皇矣传曰：归也。皇皇者华、板传皆曰：和也。皆引申之义，可以意会者也。古文又多叚怀为褱者。从心褱声。户乖切。古音在十五部。
　　路径：段注说文□第十卷□心部
　　标题：惀lún
　　注解：欲知之皃。广韵混韵注曰：心思求晓事。从心仑声。卢昆切。十三部。
　　路径：段注说文□第十卷□心部
　　标题：想xiǎnɡ
　　注解：觊思也。觊，各本作冀，今正。欠部曰：□，□也。见部曰：觊，□□也。觊思者，觊望之思也。周礼视祲：十曰想。从心相声。息两切。十部。
　　路径：段注说文□第十卷□心部
　　标题：□suì
　　注解：深也。深当作□。许书深为水名，□为□浅字。穴部□下曰：深也。言□深古今字，以今字释古字也。□与邃音义皆同。从穴者，为室之深。从心者，为意思之深。从心□声。徐醉切。十五部。
　　路径：段注说文□第十卷□心部
　　标题：慉xù
　　注解：起也。邶风谷风传曰：慉，兴也。起与兴义同。今本传作养者，非也。小雅蓼莪笺云：畜，起也。此谓拊我畜我之畜，乃慉之叚借。从心畜声。许六切。三部。《诗》曰：“能不我慉。”许所据如此，与能不我知、能不我甲句法同也。能读为而。
　　路径：段注说文□第十卷□心部
　　标题：□yì
　　注解：满也。方言曰：臆，满也。广雅曰：臆，满也。汉蒋君碑：余悲冯亿。皆□之叚借字也。从心□声。于力切。一部。一曰十万曰□。诗楚茨传：万万曰亿。丰年传：数万至万曰亿。郑笺云：十万曰亿。注王制云：亿，今十万。韦昭注郑语、楚语曰：贾、唐说皆以万万为亿，今数也。后郑十万为亿，古数也。其详在《说文》解字读。经传皆作亿无作□者，叚借字也。悥，籒文省。上从言省。
　　路径：段注说文□第十卷□心部
　　标题：悹ɡuàn
　　注解：□也。□，各本作忧，今正。广韵卄四缓引诗悹悹无所依，今大雅板传作管管。又篇、韵皆云：悹悹，忧无告也。今诗板、释训皆作灌灌。按忧无告之训正字作欢，见下文，不当作悹。从心官声。古玩切。十四部。〖注〗忧，□。
　　路径：段注说文□第十卷□心部
　　标题：憀liáo
　　注解：憀然也。三字句。憀然犹了然也。类篇曰：力求切，赖也，且也。按□者，僇之叚借字。方言：俚，□也。汉书：其画无俚之至耳。战国策：民无所□。凡□赖可作憀赖。从心翏声。洛萧切。古音在三部。力求切。
　　路径：段注说文□第十卷□心部
　　标题：愙kè
　　注解：敬也。释诂、商颂毛传皆曰：恪，敬也。从心客声。当作从心客，客亦声。苦各切。五部。今字作恪。《春秋传》曰：“□陈僃三愙。”左传襄卄五年文。按不引商颂而引此者，以证从心客会意也。五经异义：公羊说：存二王之后，所以通夫三统之义。礼戴说：天子存二代之后，犹尊贤也。古春秋左氏说：周家封夏殷二王之后以为上公，封黄帝尧舜之后谓之三恪。许愼谨案云：治鲁诗丞相韦□成，治易施犫等说引外传曰：三王之乐可得观乎。知王者所封三代而已，不与左氏说同。郑驳之去：所存二王之后者，命使郊天，以天子之礼祭其始祖受命之王，自行其正朔服色。恪者，敬也。敬其先圣而封其后，与诸侯无别殊异，何得比夏殷之后。按许不偁公羊说、戴说，而偁古左氏，亦不与异义同，葢异义先成，《说文》晚定，用左氏说与郑同也。
　　路径：段注说文□第十卷□心部
　　标题：愯sǒnɡ
　　注解：惧也。与竦音义略相近。从心，双省声。息拱切。九部。《春秋传》曰：“驷氏愯。”昭公十九年左传文，今本作耸，后人所易也。又昭六年左传：耸之以行。汉书□法志引作□。晋灼曰：古悚字。按汉书双不省。又魏都赋：吴蜀二客愯焉相顾。张载注：愯，惧也。引左传驷氏愯。张用《说文》也。俗本讹为□。
　　路径：段注说文□第十卷□心部
　　标题：惧jù
　　注解：恐也。恐下曰：惧也。是为转注。从心瞿声。其遇切。五部。愳，古文。□者，左右视也。形声兼会意。
　　路径：段注说文□第十卷□心部
　　标题：怙hù
　　注解：恃也。韩诗云：怙，赖也。从心古声。侯古切。五部。
　　路径：段注说文□第十卷□心部
　　标题：恃shì
　　注解：赖也。韩诗云：恃，负也。从心寺声。时止切。一部。
　　路径：段注说文□第十卷□心部
　　标题：慒cónɡ
　　注解：虑也。见释言。从心曹声。藏宗切，今音也。广韵又似由切，古音也。宜三部。尔雅音义曰：字书作悰。然《说文》悰慒并出。
　　路径：段注说文□第十卷□心部
　　标题：悟wù
　　注解：觉也。见部觉下曰：悟也，是为转注。按古书多用寤为之。从心吾声。五故切。五部。□，古文悟。
　　路径：段注说文□第十卷□心部
　　标题：怃wǔ
　　注解：□也。□，各本作□，今正。韩郑曰怃。方言：亟怜怃□爱也。宋卫邠陶之闲曰怃，或曰□。又曰：韩郑曰怃。释诂曰：怃，抚也。一曰不动。别一义。论语：夫子怃然。孟子：夷子怃然。三苍曰：怃然，失意皃也。赵岐曰：怃然犹怅然也。皆于此义近。从心无声。文甫切。五部。郭璞：茫甫反。
　　路径：段注说文□第十卷□心部
　　标题：□ài
　　注解：惠也。叀部曰：惠，仁也。仁者，亲也。从心兂声。八篇：飮食屰气不得息曰□，古文作旡。此用古文为声，许君惠□字作此。□为行皃。乃自□行而□废，转写许书者遂尽改□为□，全非许怃□二篆相聮之意。乌代切。十五部。□，古文。旣者□声，卽兂声也。□者，古文□。唐人乃用为伊余来墍，民之攸墍之墍。其貤缪有如此者。诗之墍乃呬之叚借，息也。
　　路径：段注说文□第十卷□心部
　　标题：□xǔ
　　注解：知也。此与言部谞音义皆同。从心胥声。私吕切。五部。
　　路径：段注说文□第十卷□心部
　　标题：慰wèi
　　注解：安也。方言：慰，凥也。江淮靑徐之闲曰慰。从心□声。于胃切。十五部。一曰恚怒也。别一义。恚，恨也。小雅：以慰我心。毛曰：慰，怨也。韩诗作以愠我心。愠，恚也。
　　路径：段注说文□第十卷□心部
　　标题：□cuì
　　注解：谨也。从心□声，读若毳。此芮切。十五部。
　　路径：段注说文□第十卷□心部
　　标题：□chóu
　　注解：□箸也。按箸必是讹字，不可解。疑当作足部之□。□□犹今人所用踌躇也，皆裵回不决之皃，故从心。从心筹*声。按筹*当依竹部作筹**，云省声。直由切。三部。〖注〗□箸，踌躇。筹*字作下□。筹**字作下□。
　　路径：段注说文□第十卷□心部
　　标题：怞chóu
　　注解：朖也。未闻，疑是恨也之误。桧传云：悼，动也。鼓锺传云：妯，动也。菀柳传云：蹈，动也。三字音义略同。从心由声。直又切。三部。《诗》曰：“忧心且怞。”小雅□锺文。今毛诗作妯，毛云动也，郑云悼也。
　　路径：段注说文□第十卷□心部
　　标题：□wǔ
　　注解：□，怃也。□乃复字未删者。怃各本作抚，今正。方言：□，怜也。上文怃，□也。□与怜同义。从心某声，读若侮。亡甫切。古音在一部。
　　路径：段注说文□第十卷□心部
　　标题：忞mín
　　注解：自勉强也。各本少自勉二字，韵会有之，与篇、韵合。大雅：亹亹文王。毛传曰：亹亹，勉也。亹卽衅之俗。衅从分声。衅衅卽忞忞之叚借也。从心文声。武巾切。十三部。《周书》曰：“在受德忞。”立政文。今尚书作□。释诂：□，强也。许所据古文不同。读若旻。
　　路径：段注说文□第十卷□心部
　　标题：慔mù
　　注解：勉也。勉者，强也。释训曰：懋懋、慔慔，勉也。从心□声。莫故切。五部。按尔雅音义云：亦作慕。今《说文》慔□分列，或恐出后人改窜。
　　路径：段注说文□第十卷□心部
　　标题：愐miǎn
　　注解：勉也。释诂曰：蠠□，勔勉也。方言曰：钊，薄，勉也。南楚之外曰薄努，自关而东周郑之闲曰勔钊。按毛诗黾勉亦作僶俛，韩诗作密勿，尔雅作蠠□。蠠本或作□，□卽蜜，然则韩诗正作蜜勿，转写误作密耳。尔雅释文云：勔本作僶，又作黾。是则《说文》之愐为正字，而作勔，作蠠，作□，作蜜，作密，作黾，作僶皆其别字也。今则不知有愐字，而愐字废矣。从心面声。弥珍切。古音在十四部。
　　路径：段注说文□第十卷□心部
　　标题：忕
　　注解：习也。从心大声。此篆各本作□，解云曳声，今正。诗四月正义、荡释文皆引《说文》忕，习也。是唐初本有忕篆，而□应书卷十三云：忕又作□。引字林□，习也。仓颉篇：□，明也。然则《说文》作忕，字林变作□，实一字，浅人用字林改《说文》耳。犬部狃下曰：犬性忕也。可证许书故有忕篆。狃忕之见于经传不可枚举。陆德明时世反，又市制反，又时设反。字林作□，则翼世反。十五部。○又按□葢本作怈，唐人避讳，于偏□世字多改为□。集韵、类篇皆□怈为重文。
　　路径：段注说文□第十卷□心部
　　标题：懋mào
　　注解：勉也。古多叚茂字为之。从心楙声。莫候切。三部。《虞书》曰：虞当作唐。见禾部。“时惟懋哉。”尧典文。今作惟时，未知孰是。□，或省。
　　路径：段注说文□第十卷□心部
　　标题：慕mù
　　注解：习也。习其事者，必中心好之。从心□声。莫故切。五部。
　　路径：段注说文□第十卷□心部
　　标题：悛quān
　　注解：止也。方言：悛，改也。自山而东或曰悛，或曰怿。从心夋声。此缘切。十三部。
　　路径：段注说文□第十卷□心部
　　标题：□tuì
　　注解：肆也。广雅曰：□也，忘也。从心隶声。他骨切。十五部。广韵又他内切。
　　路径：段注说文□第十卷□心部
　　标题：□yǔ
　　注解：趣步□也。趣，疾走也。趣步□，谓疾而舒也。马部□下曰：马行徐而疾。义正相类。汉书：长倩懙懙。苏林曰：懙懙，行步安舒也。论语：与与如也。马注曰：与与，威仪中适之皃。与与卽□之叚借。欠部曰：欤，安气也。从心与声。余吕切。五部。广韵又平声。
　　路径：段注说文□第十卷□心部
　　标题：慆tāo
</div>
    <div class="pagination">
<a href="说文解字注_page193.html">上一页</a><span>...</span><a href="说文解字注_page189.html">189</a><a href="说文解字注_page190.html">190</a><a href="说文解字注_page191.html">191</a><a href="说文解字注_page192.html">192</a><a href="说文解字注_page193.html">193</a><span class="current-page">194</span><a href="说文解字注_page195.html">195</a><a href="说文解字注_page196.html">196</a><a href="说文解字注_page197.html">197</a><a href="说文解字注_page198.html">198</a><a href="说文解字注_page199.html">199</a><span>...</span><a href="说文解字注_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
