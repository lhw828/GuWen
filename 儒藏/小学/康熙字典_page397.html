<!DOCTYPE html>
<html>
<head>
    <meta charset="UTF-8">
    <title>康熙字典 - 第 397 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 397 页/共 976 页</h1>
    <div class="content">□	【未集中】【耳字部】	□	【集韻】郞敵切，音歷。耳審聞也。

和	【丑集上】【口字部】	和	〔古文〕咊龢【廣韻】【正韻】戸戈切【集韻】【韻會】胡戈切，□音禾。【廣韻】順也，諧也，不堅不柔也。【書堯典】協和萬邦。又【舜典】律和聲。【易乾卦】保合太和。【中庸】發而皆中節謂之和。　又【書堯典】乃命羲和。【註】羲氏，和氏，主曆象授時之官。　又【詩小雅】和鸞雝雝。【傳】在軾曰和，在鑣曰鸞。【疏】和，亦鈴也，以其與鸞相應和，故載見曰和鈴央央是也。【廣韻】本作鉌。　又【爾雅釋樂】大笙謂之巢，小笙謂之和。【註】和，十三簧。　又【周禮夏官大司馬】以旌爲左右和之門。【註】軍門曰和，今謂之壘門，立兩旌以爲之。【戰國策】與秦交和而舍。　又【諡法】不剛不柔曰和。　又和夷，地名。【書禹貢】和夷底績。　又雲和，地名。【周禮春官大司樂】雲和之琴瑟。　又【廣韻】州名，在淮南，漢屬九江郡，齊爲和州。　又【韻會】西和州，秦蒙恬築長城始此，唐爲岷州，宋攺西和州。　又【廣韻】姓也。本自羲和之後，一云卞和之後，晉有和嶠。　又【正字通】養和，今之靠背也。李泌采異木蟠枝以隱背，號曰養和。又【松陵集】皮日休以五物送魏不琢，有烏龍養和，桐廬養和。　又【廣韻】【集韻】【韻會】【正韻】□胡臥切，禾去聲。【廣韻】聲相應。【易中孚】鳴鶴在隂，其子和之。　又【爾雅釋樂】徒吹謂之和。　又【集韻】調也。【禮檀弓】竽笙備而不和。又【禮運】五味，六和，十二食，還相爲質也。【註】春多酸，夏多苦，秋多辛，冬多鹹，加以滑甘，是謂六和。又【禮器】甘受和。【釋文】和，戸臥反。【周禮天官】內饔掌王及后世子膳羞之割烹煎和之事。

咎	【丑集上】【口字部】	咎	【唐韻】其九切【集韻】【韻會】【正韻】巨九切，□音舅。【說文】災也。从人从各。各者，相違也。【書大禹謨】天降之咎。　又【爾雅釋詁】咎，病也。【疏】罪病也。【廣韻】愆也，過也。【易乾卦】九三，君子終日乾乾，夕惕若厲，无咎。【詩小雅】寧適不來，微我有咎。　又【書序】殷始咎周。【傳】咎，惡也。　又與臼通。【晉語】宜咎。【註】咎。或作臼，古字通用。　又與舅通。【儀禮士昏禮註】古文舅作咎。【荀子臣道篇】晉之咎犯。【左傳】作舅。　又【唐韻正】四十四有韻中之半，古與篠，小，巧，皓通爲一韻。書大禹謨，民弃不保，天降之咎。易小畜，初九復自道，何其咎。經傳子集如此用者甚多，非叶音也。　又【廣韻】古勞切【集韻】【韻會】居勞切【正韻】姑勞切，□音高。【廣韻】臯陶，舜臣名，古作咎繇。【前漢百官公卿表】咎繇作士。【書序】咎單作明居。【傳】咎單，臣名。○按《集韻》《類篇》《韻會》《正韻》俱云姓也，誤。　又國名。【左傳僖二十三年】狄人伐廧咎如。【註】赤狄別種。【陸德明音義】咎，古刀反。　又叶曁几切，音技。【史記龜筴傳】王若遣之，宋必有咎。後雖悔之，亦無及已。　又叶跽許切，音巨。【三略】强弱相虜，莫適禁禦，延及君臣，國受其咎。　又叶巨又切，音舊。【詩小雅】謀夫孔多，是不用集。發言盈庭，誰敢執其咎。集叶疾救反。◎按《字彙》《正字通》俱以去聲爲咎字正音。考《玉篇》《廣韻》《集韻》諸書，咎字□無去聲一音。《字彙》《正字通》皆誤。

	【子集下】【刀字部】		【唐韻】【集韻】□此芮切，音毳。小傷也。又【集韻】兪芮切，音銳。芒也。又【玉篇】籀文銳字。

哃	【丑集上】【口字部】	哃	【玉篇】徒工切【廣韻】徒紅切【集韻】徒東切，□音同。【玉篇】妄語也。【廣韻】哃□，大言。

咩	【丑集上】【口字部】	咩	【篇海】迷爾切，同哶。羊鳴也。　又【釋典】呪曰：賒咩。

咽	【丑集上】【口字部】	咽	【唐韻】烏前切【集韻】因連切【韻會】因蓮切【正韻】因肩切，□音燕。【說文】嗌也。【玉篇】咽喉也。【韻會】醫經云：咽者嚥水，者□氣。【戰國策】頓子曰：韓，天下之咽喉。【集韻】或作胭□。　又【禮深衣】曲袷如矩以應方。【疏】古者方領，似今擁咽。　又【集韻】縈懸切【韻會】幺懸切【正韻】縈圓切，□音淵。【集韻】本作□，引《詩》鼗鼓□□。或作咽。○按《詩商頌》今本作淵。　又【集韻】於巾切，音駰。【詩魯頌】鼓咽咽。【傳】咽咽，鼓節也。【集韻】或作鼝□□，亦書作鼘。【六書故】淵淵咽咽，其聲不同。淵淵狀鼓聲多而遠，咽咽聲近而□。味其聲，可以知其義。　又【廣韻】於甸切。【集韻】【韻會】【正韻】伊甸切，□音晏。【廣韻】本作嚥，吞也。【孟子】三咽然後耳有聞，目有見。　又【廣韻】烏結切【集韻】【韻會】一結切，□音噎。【廣韻】哽咽。【集韻】聲塞也。【漢隴頭歌】隴頭流水，鳴聲幽咽。　又塞也。【新序雜事】雲霞充咽，則奪日月之明。　又【廣韻】同噎。詳噎字註。又□。

哾	【丑集上】【口字部】	哾	【字彙】山劣切，音說。嘗也。【正字通】俗字。　又【字彙】式芮切，音稅。義同。◎按哾字諸書皆不載，惟篇海哾字有山劣、式芮二切。字彙云□，俗哾字，當有據，今無考。原字从刀、酉、欠。

唀	【丑集上】【口字部】	唀	【篇海】音誘。唀，訹也。○按唀當爲俗誘字。

噅	【丑集上】【口字部】	噅	【廣韻】許爲切【集韻】吁爲切，□音麾。【玉篇】口不正也。【廣韻】口不言正。　又【廣雅】醜也。【淮南子修務訓】啳□哆噅，籧蒢戚施。　又【集韻】一曰誚謂之噅。　又驅爲切，音虧。義同。

唹	【丑集上】【口字部】	唹	【廣韻】央居切【集韻】衣虛切，□音於。【玉篇】笑貌。【集韻】《博雅》笑也。　又【集韻】歐許切，音□。義同。

啘	【丑集上】【口字部】	啘	【篇海】之劣切，音拙。義闕。　又於劣切，音噎，義闕。出【黃帝八十一難經】。

□	【未集中】【聿字部】	□	【集韻】與勩同。

啮	【丑集上】【口字部】	嚙	【集韻】五巧切。與齩咬□同。齧骨也。

疩	【午集中】【疒字部】	疩	【正字通】俗瘁字。

皍	【午集中】【白字部】	皍	【字彙補】古文卽字。註詳卩部七畫。

咍	【丑集上】【口字部】	咍	【唐韻】【集韻】【韻會】【正韻】□呼來切，音。【說文】蚩笑也。【左思吳都賦】東吳王孫囅然而咍。【註】楚人謂相調笑曰咍。　又【字彙】湯來切，音台。姓也。【正字通】明弘治舉人咍左，見奇姓通。咍讀如字，字彙音台，誤。　又叶與之切，音移。【楚辭九章】忠何辜以遇罰兮，亦非余之所志也。行不羣以顚越兮，又衆兆之所咍也。志叶音之。　又叶許記切，音戲。【束皙□居釋】束子閒居，門人□侍。下幃深譚，隱几而咍。

呼	【丑集上】【口字部】	呼	〔古文〕□戲【唐韻】荒烏切【集韻】【韻會】【正韻】荒胡切，□音虍。【說文】外息也。【韻會】出息爲呼，入息爲吸。　又【廣韻】喚也。　又【集韻】嗚呼，歎辭。【書五子之歌】嗚呼曷歸。　又通作乎。【詩大雅】於乎小子。　又通作虖。【前漢武帝紀】嗚虖何施而臻此與。亦作嘑。　又姓。【廣韻】列仙傳有仙人呼子先，又複姓。【前漢匈奴傳】呼衍氏。【註】師古曰：卽今鮮□姓呼延者是也。　又呼沱，水名。【戰國策】南有呼沱易水。　又草名。【爾雅釋草】蓫薚，馬尾。【疏】蔏□，一名夜呼。　又【集韻】虛交切，音虓。與詨同。吳人謂叫呼爲詨。或作嚆嘮。　又【禮檀弓】曾子聞之，瞿然曰呼。【註】呼，虛憊聲。【釋文】音虛，吹氣聲也。　又【廣韻】【集韻】【正韻】□荒故切，音戽。【廣韻】本作謼。號呼也。【詩大雅】式號式呼。【釋文】呼，火胡反。又火故反。【禮曲禮】城上不呼。【釋文】呼，火故反。　又【集韻】許箇切，音□。【左傳文元年】江芉怒曰：呼役夫。【註】呼，發聲也。【釋文】呼，好賀反。　又【集韻】虛訝切，音嚇。與罅同。裂也。詳缶部罅字註。考證：〔【爾雅釋草】蓫薚，馬尾。【註】蔏□，一名夜呼。〕　謹照原文註改疏。 

咂	【丑集上】【口字部】	咂	【篇海】子答切，音帀。入口也。

咐	【丑集上】【口字部】	咐	【字彙補】奉蒲切，音苻。噓也。【淮南子本經訓】斟酌萬殊，旁薄衆宜，以相嘔咐，醞釀而成肓羣生。

咠	【丑集上】【口字部】	咠	〔古文〕舙【唐韻】【集韻】【韻會】【正韻】□七入切，音緝。【說文】聶語也。【玉篇】咠咠，口舌聲也。【廣韻】咠咠，譖言也。【說文】引《詩》咠咠幡幡。○按今《詩小雅》本作緝緝翩翩。　又【廣韻】子入切【集韻】卽入切，□音湒。義同。【集韻】或作□。　又【集韻】一入切，音揖。義同。

厤	【子集下】【厂字部】	厤	【玉篇】古文曆字。註見日部十二畫。又【說文】治也。【玉篇】理也。亦作秝。

厦	【子集下】【厂字部】	厦	【集韻】所嫁切，沙去聲。旁屋也。或作□。【韻會】作廈。【監韻】从厂，誤。（廈）【唐韻】胡雅切【集韻】【韻會】【正韻】亥雅切，□音夏。【說文】屋也。【玉篇】今之門廡也。又【韻會】通作夏。【禮檀弓】見若覆夏屋者矣。【註】今之門廡旁廣而□。　又【集韻】大屋。【唐太宗登三臺詩】所欣成大廈。（廈）考證：〔【玉篇】門之廡也。〕　謹照原文改今之門廡也。 

哒	【丑集上】【口字部】	噠	【集韻】當割切，音妲。嚈噠，西夷國名。【北史魏肅宗紀】神龜二年，吐谷渾，岩昌，嚈噠等國竝遣使朝貢。　又【集韻】陁葛切，音達。義同。　又宅軋切。坦噠，語不正。

叅	【子集下】【厶字部】	叅	【正韻】倉含切，音驂。【廣韻】參俗作叅。

发	【午集中】【癶字部】	發	【唐韻】【集韻】【韻會】【正韻】□方伐切，音髮。【說文】發也。【詩召南】壹發五豝。【傳】發，矢也。【前漢匈奴傳】矢四發。【註】射禮三而止，每射四矢，故以十二矢爲一發。師古曰：發，猶今言箭一放兩放也。　又【廣韻】起也。【孟子】舜發於□畝之中。　又舒也，揚也。【易乾卦】六爻發揮。【疏】發，越也。又【坤卦】發於事業。【疏】宣發也。【左傳桓二年】聲名以發之。【註】發揚此德也。　又【博雅】開也。【書武成】發鉅橋之粟。【疏】謂開出也。【詩小雅】明發不寐。【註】謂將旦而光明開發也。　又【玉篇】進也，行也。【博雅】去也。【詩齊風】履我發兮。【疏】行必發足而去，故以發爲行也。【禮玉藻】疾趨則欲發，而手足無移。【註】謂起屨也。　又【釋名】撥也。撥使開也。【禮王制】有發，則命大司徒，教士以車甲。【疏】謂有軍旅以發士卒也。　又【廣韻】明也。【論語】亦足以發。【註】謂發明大體也。　又【廣韻】舉也。【增韻】興也。【前漢王吉傳】愼毋有所發。【註】謂興舉眾事也。　又亂也。【詩邶風】毋發我笱。　又伐也。【詩周頌】駿發爾私。【疏】以耜擊伐其私田，使之發起也。　又遣也。【禮檀弓】晉獻文子成室，晉大夫發焉。【註】發禮往賀也。　又見也。【禮禮器】君子樂其發也。【註】樂多其外見也。　又動也。【老子道德經】地無以寧，將恐發。　又洩也。【楚辭大招】春氣奮發。又【曆法】春夏曰發，秋冬曰斂。　又發發，疾貌。【詩小雅】飄風發發。【箋】寒且疾也。　又【詩傳】長發，大禘也。【疏】大禘之樂歌也。【唐書禮樂志】懿祖曰：長發之舞。　又昏禮曰發齊。【荀子禮論】大昏之未發齊也。【註】謂未有威儀節文。象太古時也。【史記禮書】作廢齊。　又【玉篇】發，駕車也。【揚子方言】發，稅，舍車也。東齊海岱之閒謂之發，宋趙□魏之閒謂之稅。【註】舍宜音寫，今通發，寫也。稅猶脫也。　又【後漢五行志】東方神鳥曰發明。【博雅】鳳皇晨鳴曰發明。　又【汲冢周書】發人鹿鹿者，若鹿迅走。【註】發，東夷也。　又淸發，水名。見【左傳】。　又縣名。【前漢地理志】餘發縣，屬九眞郡。發干縣，屬東郡。　又姓。【史記封禪書】游水發根。【註】游水，縣名。發根，人姓名。　又【集韻】【正韻】□北末切，音撥。【詩衞風】鱣鮪發發。【傳】盛貌。馬融曰：魚尾著網發發然。【韓詩】作鱍。【說文】作鮁。　又叶方吠切，音廢。【詩豳風】一之日觱發。【傳】風寒也，叶下烈烈。音例。　又叶非律切，廢入聲。【揚雄長楊賦】紛紜沸渭，雲合電發。猋騰波流，機駭蠭軼。軼音亦。一說本賦發軼，與上文爰整其旅，乃命驃衞，衞字爲韻。發，音費。軼，音替。古霽寘二韻通，非發讀廢入聲，與軼音亦叶也。考證：〔【左傳桓元年】聲名以發之。〕　謹照原文元年改二年。〔【禮王制】有發，則命大司徒，教士以軍甲。〕　謹照原文軍甲改車甲。 

叢	【子集下】【又字部】	叢	【唐韻】【正韻】徂紅切【集韻】【韻會】徂聰切，□族平聲。【說文】聚也。从丵从取。【書無逸】是叢于厥身。又姓。南北朝滁州刺史叢鐇。又臺名。在邯鄲。又【集韻】或作樷。【前漢東方朔傳】樷珍怪。又作藂。【前漢息夫躬傳】藂棘棧棧。【註】詩葛覃註：灌木曰藂。又【韻補】叶徂黃切，音牀。【韓愈此日足可惜詩】蕭條千萬里，會合安可逢。淮之水舒舒，楚山直叢叢。逢音房。【韻會】後人誤作菆，或作蕞，二字皆非。毛氏曰：丵，上从四直，兩長兩短。从丱，非。丵原刻下从羊。

哔	【丑集上】【口字部】	嗶	【集韻】同咇。

吅	【丑集上】【口字部】	吅	【唐韻】【集韻】□况袁切，音萱。【說文】驚虖也，讀若讙。【徐鉉曰】今俗別作喧，非。【玉篇】囂也，與讙通。【廣韻】喚聲。　又【集韻】荀緣切，音宣。義同。　又【集韻】訟古作吅。註詳言部四畫。　又【字彙補】與鄰同。【漢隸衡立□】【孫根□】俱有吅字。【釋文】卽鄰字。【吹景錄】鄰厸吅三字，一字也。

吉	【丑集上】【口字部】	吉	【唐韻】居質切【集韻】【韻會】【正韻】激質切，□音拮。【說文】善也。【廣韻】吉利也。【書大禹謨】惠迪吉。　又朔日曰吉。【詩小雅】二月初吉。【周禮天官大宰】正月之吉。　又州名。【韻會】漢豫章地，隋置吉州。　又姓。【廣韻】出馮翊尹吉甫之後。漢有漢中太守吉恪。　又【集韻】極乙切，音佶。本作姞，姓也。　又【集韻】謹也。　又【集韻】【韻會】□其吉切，音咭。亦姓也。【詩小雅】彼君子女，謂之尹吉。【箋】吉讀爲姞。尹氏，姞氏，周室昏姻之舊姓也。○按《釋文》吉，毛讀如字。鄭讀爲姞，其吉反，又其乙反，三音皆可讀。　又【唐韻正】叶音髻。【曹植黃帝三鼎贊】鼎質之精，古之神器。黃帝是鑄，以象太一。能輕能重，知凶識吉。一叶於二反。【徐勉萱草賦】亦曰宜男，加名斯吉。華而不豔，雅而不質。隨晦明而舒卷，與風霜而榮悴。質叶音致。考證：〔按釋文吉，毛讀如字。鄭讀爲姞，其吉反，又其一反，〕　謹照原文其一反改其乙反。 

吔	【備考】【丑集】【口字部】	吔	【五音篇海】音也。又音陀。

吗	【丑集上】【口字部】	嗎	【字彙】俗罵字。

吭	【丑集上】【口字部】	吭	【廣韻】胡郞切【集韻】【韻會】寒剛切，□音航。【玉篇】鳥嚨也。【廣韻】鳥喉。【集韻】咽也。或作亢。【爾雅釋鳥】亢，鳥嚨。【註】嚨，謂喉嚨。亢卽咽。　又【廣韻】【集韻】【韻會】【正韻】□下浪切，音笐。義同。【左思蜀都賦】弄吭淸渠。【註】吭，胡浪反。　又【正韻】吞也。【集韻】或作頏肮。　又【廣韻】胡朗切【集韻】戸朗切，□音沆。義同。　又【廣韻】聲也。　又【集韻】【韻會】□口朗切，音慷。【集韻】咽也。　【集韻】或作頏亢。

吴	【丑集上】【口字部】	吴	俗吳字。【吳志薛綜傳】無口爲天，有口爲吴。【正字通】此借字形爲諧語，非吴字本義。【正韻】吳字註亦作吴，非。（吳）〔古文〕□□【唐韻】午胡切【集韻】【韻會】【正韻】訛胡切，□音吾。國名。【史記吳太伯世家】太伯之奔荆蠻，自號句吳。【註】宋衷曰：句吳，太伯始所居地名。【前漢地理志】會稽郡秦置，高帝六年爲荆國，十二年，更名吳。　亦縣名。【前漢地理志】會稽郡吳縣。　又【說文】郡也。【後漢郡國志】吳郡，順帝分會稽置。【韻會】吳郡、吳興、丹陽爲三吳。【正字通】水經以吳興、吳郡、會稽爲三吳。指掌圖以蘇、常、湖爲三吳，其說不同。又【齊語】西服沙西吳。【註】雍州之地。　又天吳，水神也。【郭璞山海經贊】八頭十尾，人面虎身。龍據兩川，威無不震。　又【說文】姓也。【廣韻】太伯之後，因以命氏。　又【方言】大也。【說文】大言也。【詩周頌】不吳不敖。【傳】吳，譁也。又【魯頌】不吳不揚。【說文註】大言故夨大口以出聲。今寫詩者，攺吳作，又音乎化切，其謬甚矣。【釋文】吳，舊如字。何承天云：从口下大，故魚之大口者名，胡化反，此音恐驚俗也。按《說文》《釋文》俱云吳作讀，非。而《玉篇》《廣韻》《集韻》《類篇》《韻會》諸書，吳字亦皆無去聲一音，惟正韻收吳入禡韻，詩朱註亦作去聲讀。未知孰是，存以備考。　又【集韻】元俱切，音愚。虞古作吳。註詳虍部七畫。【釋名】吳，虞也。太伯讓位而不就，歸封于此，虞其志也。　又與娛通。【詩周頌】不吳不敖。【疏】正義曰：人自娛樂，必讙譁爲聲。故以娛爲譁也。定本娛作吳。

呐	【丑集上】【口字部】	呐	【集韻】【正韻】□奴骨切。與訥同。【集韻】或作詘。【玉篇】遲鈍也。【集韻】言難也。【禮檀弓】其言呐呐然，如不出諸其口。【前漢李廣傳】呐口少言。【註】呐，亦訥字。【鮑宣傳】呐鈍于辭。　又【集韻】如劣切【韻會】【正韻】儒劣切，□音□。【集韻】言緩也。或書作。　又【廣韻】【集韻】□女劣切，音笍。【廣韻】嗗呐，聲不出。【集韻】或書作。　又【集韻】【韻會】□女律切，音柮。語不明。◎按呐二字，音義略同。然玉篇、廣韻，呐俱分載，不言呐同，惟集韻如劣、女劣二切，、呐無異。字作内下口。

吚	【丑集上】【口字部】	吚	【集韻】於夷切，音伊。本作咿。或省作吚。詳後咿字註。　又許四切，音咥。呻也。

及	【子集下】【又字部】	及	〔古文〕□□【唐韻】其立切【集韻】【韻會】極入切【正韻】忌立切，□琴入聲。【說文】逮也。从又从人。【徐曰】及，捕人也。會意。【廣韻】至也。又【韻會】旁及，覃被也。【詩大雅】覃及鬼方。【周頌】燕及皇天。又【增韻】連累也。【左傳隱六年】長惡不悛，從自及也。又兼與之辭。【左傳宣七年】與謀曰及。又【後漢黨錮傳】張儉等八人爲八及，言能導人追宗也。又【韻補】叶極業切。【詩大雅】征夫捷捷，每懷靡及。

	【子集下】【八字部】		【集韻】公古作。註見二畫。

各	【丑集上】【口字部】	各	【唐韻】古洛切【集韻】剛鶴切【韻會】【正韻】葛鶴切，□音閣。【說文】異辭也。从口从夂。夂者，有行而止之不相聽也。【書湯誥】各守爾典，以承天休。　又屠各，北方種落名。【後漢公孫瓚傳】瓚子續爲屠各所殺。　又【字彙補】借作部落之落，見諸葛銅鐺。　又【字彙補】引沈括筆談云：又借作洛。【石鼓文】大車出各。

启	【丑集上】【口字部】	启	【唐韻】康禮切【集韻】【韻會】遣禮切【正韻】祛禮切，□音棨。【說文】開也。从戶从口。【玉篇】書曰启明，本亦作啓。　又【爾雅釋天】明星謂之启明。【註】太白星也。晨見東方爲启明，昏見西方爲太白。○按《詩小雅》作啓明。

吱	【丑集上】【口字部】	吱	【集韻】章移切，音支。吱吱，聲也。　又【廣韻】【集韻】□去智切，音跂。【廣韻】行喘息貌。【集韻】本作□。　又【集韻】遣爾切，音企。義同。

呭	【丑集上】【口字部】	呭	【唐韻】餘制切【集韻】以制切，□音曳。【玉篇】呭呭，猶沓沓也。【說文】多言也，引《詩大雅》無然呭呭。○按《詩》今本及《孟子》□作無然泄泄。　又【廣韻】呭，樂也。　又【集韻】私列切，音薛。樂也。　【集韻】或作。

呷	【丑集上】【口字部】	呷	【唐韻】【正韻】呼甲切【集韻】迄甲切，□音。【說文】吸呷也。【長箋】吸而飮曰呷。甲有斂藏義，故从甲。　又【廣韻】喤呷，衆聲。　又【司馬相如子虛賦】噏呷萃蔡。【註】衣裳張起之貌。

咏	【丑集上】【口字部】	咏	【唐韻】【集韻】【韻會】【正韻】□爲命切，音泳。【說文】本作詠，歌也。【前漢東方朔傳】彈琴其中，以咏先王之風。【禮文王世子】適饌省醴，養老之珍具，遂發咏焉。【註】發咏，謂以樂納之。　又【集韻】或作永。【詩魏風】誰之永號。【釋文】作咏。○按《玉篇》《廣韻》諸書本作咏。《字彙》作咏，从二水，附六畫，非，今攺正。咏字右从二水作，不从永。（詠）【唐韻】【集韻】【韻會】【正韻】□爲命切，音泳。【說文】歌也。【玉篇】長言也。【增韻】詠歌謳吟也。【書益稷】戛擊鳴球，搏拊琴瑟以詠。【傳】以合詠歌之聲也。【爾雅序】敘詩人之興詠。【疏】詠者，永言也。【前漢藝文志】詠其聲謂之歌。　又鳥鳴亦曰詠。【陸機悲哉行】耳悲詠時禽。【註】禽聲應時而變也。　又通作咏。【史記樂書】歌詠其聲也。【禮樂記】作歌咏。　又【說文長箋】省作永。【書舜典】詩言志，歌永言。

咺	【丑集上】【口字部】	咺	【唐韻】况晚切【集韻】【韻會】火遠切，□音烜。【揚子方言】咺，痛也。凡哀泣而不止曰咺。燕之外鄙，朝鮮冽水之閒，小兒泣而不止曰咺。　又【詩衞風】赫兮咺兮。【傳】咺，威儀容止宣著也。【禮大學】作喧。　又【集韻】懼也。　又人名。【春秋隱元年】天王使宰咺來歸惠公仲子之賵。又【僖二十八年】衞元咺出奔晉。　又【集韻】【韻會】□許元切，音萱。【集韻】懼也。　又【韻會】權也。　又【列子力命篇】墨杘、單至、嘽咺、憋懯四人相與遊於世。【註】張湛曰：咺，迂緩貌。殷敬順曰：寬綽貌。考證：〔【列子力命篇】墨杘，單至，單咺，□懯四人相與遊於世。【註】張湛曰，咺，汗緩貌。〕　謹照原文單咺改嘽咺。□改憋。汗改迂。 

咾	【丑集上】【口字部】	咾	【集韻】魯皓切，音老。聲也。

哉	【丑集上】【口字部】	哉	〔古文〕才【唐韻】祖才切【集韻】【韻會】【正韻】將來切，□音栽。【說文】言之閒也。【註】《論語》君子哉若人。是爲閒隔之辭也。【爾雅釋詁】哉，閒也。　又【爾雅釋詁】哉，始也。【疏】哉者，古文作才。《說文》云才，草木之初也，以聲近，借爲哉始之哉。【書伊訓】朕哉自亳。又【康誥】惟三月哉生魄。　又【玉篇】語助。【書堯典】僉曰：於，鯀哉。　又【韻會】柳宗元曰：疑辭也。【書益稷】禹曰：兪哉。【註】口然而心不然之辭也。　又與材通。【論語】無所取材。【註】古字材哉同。　又音載。【書武成】哉生明。【釋文】徐音載。　又【詩大雅】□錫哉周。【傳】哉，載也。【疏】文王能布□大利，以賜子孫。於是又載行周道，致有天下。哉與載古字通。○按《左傳宣十五年》昭十年引《詩》，哉俱作載。又鄭箋云：哉，始也。與毛傳異。　又叶將其切，音貲。【詩邶風】已焉哉。天實爲之，謂之何哉。又【王風】君子于役，不知其期曷至哉。　【說文】本作□。又□。

哊	【丑集上】【口字部】	哊	【廣韻】于六切，囿入聲。【玉篇】吐也。【廣韻】吐聲。　又【集韻】乙六切，音彧。義同。

□	【未集中】【羽字部】	□	【集韻】，亦作□。詳字註。

哓	【丑集上】【口字部】	嘵	【唐韻】許幺切【集韻】【韻會】馨幺切，□音膮。【說文】懼也。【詩豳風】予維音嘵嘵。【傳】嘵嘵，懼也。【爾雅釋訓】作憢憢。

</div>
    <div class="pagination">
<a href="康熙字典_page396.html">上一页</a><span>...</span><a href="康熙字典_page392.html">392</a><a href="康熙字典_page393.html">393</a><a href="康熙字典_page394.html">394</a><a href="康熙字典_page395.html">395</a><a href="康熙字典_page396.html">396</a><span class="current-page">397</span><a href="康熙字典_page398.html">398</a><a href="康熙字典_page399.html">399</a><a href="康熙字典_page400.html">400</a><a href="康熙字典_page401.html">401</a><a href="康熙字典_page402.html">402</a><span>...</span><a href="康熙字典_page398.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
