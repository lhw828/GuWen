<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 946 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 946 页/共 976 页
  </h1>
  <div class="content">
   杞	【辰集中】【木字部】	杞	【唐韻】【韻會】【正韻】墟里切【集韻】口已切，□音起。【說文】枸杞也。【爾雅釋木】杞，枸檵。【廣韻】枸杞，春名天精子，夏名枸杞葉，秋名却老枝，冬名地骨根。【本草】一名仙人杖，根名地骨皮。　又【嚴粲詩緝】《詩》有三杞：《鄭風》無折我樹杞，柳屬也。《小雅》南山有杞，在彼杞棘，山木也。集于苞杞，言采其杞，隰有杞桋，枸杞也。○按嚴說，則《易姤卦》以杞包瓜，《孟子》杞柳，此是柳屬。《左傳襄二十七年》杞梓皮革，自楚往也，《類篇》似豫章，此是山木。《陸璣草木疏》苦杞，秋熟，正赤，服之輕身益氣，此是枸杞。《本草》沈存中云：陝西枸杞最大，高丈餘，可作柱。又枸杞之別種也。　又國名。夏之後。【論語】杞不足徵。　又姓。以國爲氏。【姓譜】望出齊郡。　又【集韻】象齒切。同，田器。一曰徙土轝也。　又【類篇】下楷切，音駭。臿也。考證：〔秋名卻老枝，冬名地骨皮。〕　謹照廣韻原文皮改根。 

束	【辰集中】【木字部】	束	【唐韻】書玉切【集韻】【韻會】輸玉切【正韻】式竹切，□音。【說文】縛也。徐曰：束薪也。【詩周南】白茅純束。　又五疋爲束。【禮雜記】納幣一束。　又五十矢爲束。【詩周頌】束矢其搜。　又脯十脡曰束。【穀梁傳隱元年】束脩之肉，不行境中。　又地名。【前漢地理志】束州，趙地。又姓。【統譜】望出南陽，漢疏廣後，避難改爲束。　又【韻會】春遇切【周禮註疏】詩注切，□音戍。約也。【周禮司約註】言語之約束。約音要。【史記漢高紀】待諸侯至，定要束耳。　又叶所律切，音率。【蔡邕筆賦】削文竹以爲管，如桼絲之纏束。形條搏以直端，染元黃以定色。　从木从口，與朿別。

柟	【辰集中】【木字部】	柟	【廣韻】同枏。　又而琰切，音冉。義同。

杠	【辰集中】【木字部】	杠	【唐韻】【集韻】【韻會】古雙切【正韻】居郞切，□音江。【說文】牀前橫木也。【徐曰】今人謂之牀桯。【急就篇】妻婦聘嫁齎媵僮，奴婢私隷枕牀杠。【方言】秦晉之閒謂之杠。　又旌旗竿。【爾雅釋天】素錦綢杠。【註】謂以白地錦韜旗之竿。【廣雅】天子杠高九仞，諸侯七，大夫五。　又銘橦也。【儀禮士喪禮】竹杠長三尺。　又小橋謂之杠。【孟子】徒杠成。　又【博雅】杠，舉也。　又星名。【晉書天文志】大帝上九星曰華蓋，下九星曰杠，華蓋之柄也。　又【集韻】【類篇】□沽紅切，音公。地名。【前漢曹參傳】攻杠里，大破之。○按《唐韻》杠音工，古音也。《字彙》作叶音，非。考證：〔【急就篇】妻婦聘嫁齎媵僮，奴僕私隷枕牀杠。〕　謹照原文僕改婢。〔【爾雅講武】素綿綢杠。〕　謹按所引係爾雅釋天，謹照原文講武改天。綿改錦。 

条	【辰集中】【木字部】	條	【廣韻】徒聊切【集韻】【韻會】田聊切，□音迢。或作樤。【說文】小枝也。【徐曰】自枝而出也。【詩周南】伐其條枚。【傳】枝曰條，榦曰枚。　又長也。【書禹貢】厥木惟條。　又木名。橘屬。【爾雅釋木】柚條。【詩秦風】有條有梅。【埤雅】柚似橙而大于橘。一名條。　又條理也。【書盤庚】若網在綱，有條而不紊。　又條然，嘯貌。【詩王風】中谷有蓷，條其歗矣。　又條達也。【前漢郊祀歌】聲氣遠條。　又條鬯也。【前漢律志】隂陽萬物，靡不條鬯該成。　又敎條。【史記酷吏傳】以興化條。又條奏。【前漢元帝詔】條奏無有所諱。又條例。【晉書劉實傳】撰《春秋條例》二十卷。顏師古曰：凡言條者，一一而疏舉之，若木條焉。　又繩也。【禮雜記】喪冠條屬。　又八風之一。【易緯通卦驗】東北曰條風。　又【博雅】條條，擾亂也。　又鳴條，地名，在河東郡安邑縣。　又國名。漢周勃封條侯。　又姓。【姓苑】晉有冉閔司空條枚。　又【集韻】他彫切，音祧。枝落也。【詩豳風】蠶月條桑。　又癡宵切。義同。　又與滌通。【周禮秋官之屬】條狼氏。【註】徒歷切，音滌。　又叶徒流切，讀若頭。【陸雲夏府君誄】百行殊揆，君望斯周。栖儀初九，戢翼洪條。

来	【子集中】【人字部】	來	〔古文〕徠【廣韻】落哀切【集韻】【韻會】【正韻】郞才切，□賴平聲。至也，還也，及也。【禮曲禮】禮尚往來。往而不來，非禮也。來而不往，亦非禮也。　又【公羊傳隱五年】公觀魚於棠，登來之也。【註】登讀爲得，齊人謂求得爲登來。　又玄孫之子曰來孫。　又麥名。【詩周頌】貽我來牟。【前漢劉向傳】作飴我釐麰。亦作。　又呼也。【周禮春官】大祝來瞽令臯舞。　又姓。　又【集韻】洛代切，音賚。撫其至日來。【孟子】放勳曰：勞之來之。　又叶鄰奚切，音離。【詩邶風】莫往莫來，悠悠我思。【素問】恬澹虛無，眞氣從之。精神守內，病安從來。　又叶郞狄切，音力。【詩小雅】東人之子，職勞不來。叶下服。【大雅】經始勿亟，庶民子來。　又叶落蓋切，音賴。【屈原離騷】因氣變而遂會舉兮，忽神奔而鬼怪。時髣髴以遙見兮，精皎皎以往來。　又叶良置切，音利。【荀子賦篇】一往一來，結尾以爲事。考證：〔【荀子賦論篇】一往一來，結尾以爲事。〕　謹照原書省論字。 

杨	【辰集中】【木字部】	楊	【唐韻】與章切【集韻】【韻會】余章切【正韻】移章切，□音陽。【說文】木名。【爾雅釋木】楊，蒲柳。詳柳字註。　又【詩秦風】隰有楊。【崔豹古今註】白楊葉圓，靑楊葉長，栘楊圓葉弱蔕，微風大搖。又有赤楊，霜降則葉赤，材理亦赤。　又黃楊。【埤雅】黃楊性堅緻難長，歲長一寸，閏年倒長一寸。　又【博雅】白楊刀也。　又縣名。【前漢地理志】楊縣屬河東郡。　又姓。【姓苑】出弘農、天水二望。　又叶以征切，音盈。【馬融廣成頌】珍林嘉樹，建木叢生。椿梧栝柏，柜柳楓楊。

杪	【辰集中】【木字部】	杪	【唐韻】亡沼切【集韻】【韻會】彌沼切，□音藐。【說文】木標末也。【方言】杪，小也。木細枝謂之杪。　又歲末亦曰杪。【禮王制】冢宰制國用，必于歲之杪。　又秋杪。【宋玉九辨】靚杪秋之遙夜兮。　又林杪。【柳宗元登西山詩】縈迴出林杪。　又【集韻】楚敎切，音鈔。義同。

桻	【辰集中】【木字部】	桻	【唐韻】【集韻】□敷容切，音丰。【廣韻】木上。【博雅】木末也。【正韻】作方中切，非。

杬	【辰集中】【木字部】	杬	【唐韻】愚袁切【集韻】遇袁切，□音元。【玉篇】木名。【左思吳都賦】綿杬杶櫨。【李善註】杬，大樹也，皮厚，味近苦澀，剝乾之，皮正赤，煎汁以藏衆果，使不敗壞，豫章有之。　又【爾雅釋木】杬，魚毒。【註】本作杭。【郭疏】與李註同。《正字通》引《容齋隨筆》改入杬字，今從之。　又五患切，音玩。【史記扁鵲傳】鑱石撟引，案杬毒熨。【索隱】杬謂按摩而玩弄身體使調也。　又【集韻】虞怨切，音願。椹也。　又【集韻】吾官切，音岏。義同。

杭	【辰集中】【木字部】	杭	【集韻】寒剛切【韻會】【正韻】胡剛切，□音航。【玉篇】州名，《禹貢》揚州之域。宋鼂無咎曰：左浙江，右具區，北大海，南天目。　又【唐韻】與航同。【說文】方舟也。【詩衞風】誰謂河廣，一葦杭之。　又天杭，天漢也。【揚雄太□經】漢水羣飛，蔽於天杭。　又姓。【姓苑】望出丹陽，漢有長沙太守杭徐。　又【韻會】居郞切，音剛。【禮記註引士喪禮下篇】陳器曰杭木。葬者，杭木在上，茵在下。

杯	【辰集中】【木字部】	杯	〔古文〕□【唐韻】布回切【集韻】【韻會】晡枚切【正韻】晡回切，□背平聲。【說文】作桮。俗作，通作杯。飮酒器。唐孔穎達曰：《周禮》有王敦，今之杯盂也。【禮玉藻】母沒而杯棬不能飮焉，口澤之氣存焉爾。　又盛羹器。【前漢項羽傳】幸分我一杯羹。【師古註】今之側杯有兩耳者。　又叶博孤切，音餔。【曹植隴西行】卻略再拜跪，然後持一杯。談笑未及竟，左顧敕中廚。　又叶薄侯切，音裒。【鮑照合歡詩】飮共連理杯，寢共無縫裯。考證：〔【史記項羽傳】一杯羹。【師古註】今之側杯有兩耳者。〕　謹按師古註係前漢書，謹將史記改爲前漢。幷照原文增幸分我三字。 

東	【辰集中】【木字部】	東	【唐韻】【正韻】德紅切【集韻】【韻會】都籠切，□音蝀。【說文】動也。陽氣動，于時爲春。【書堯典】平秩東作。【孔傳】歲起於東，而始就耕也。【淮南子天文訓】東方木也，其帝太皡。　又【史記曆書】日起於東，月起於西。【鄭樵通志】日在木中曰東，在木上曰杲，在木下曰杳。木，若木也，日所升降。　又【詩大雅】東有啓明。　又【爾雅釋地】東至于泰遠。　又姓。【聖賢羣輔錄】舜友東不訾。　又叶當經切，音丁。【詩小雅】念我土宇，我生不辰。逢天僤怒，自西徂東。　又叶都郞切，音當。【楊泉蠶賦】粵召僕夫，築室于旁。于旁伊何，在庭之東。○按《說文》東自爲部，今倂入。

杲	【辰集中】【木字部】	杲	【唐韻】【集韻】【韻會】【正韻】□古老切，音縞。【說文】明也。【詩衞風】杲杲出日。【淮南子天文訓】日登於扶桑，是謂朏明，故杲字日在木上。　又【玉篇】高也。【管子內業篇】杲乎如登乎天。　又【集韻】下老切，音皓。義同。

杳	【辰集中】【木字部】	杳	【唐韻】烏皎切【集韻】【韻會】【正韻】伊鳥切，□音窅。【說文】冥也。【張衡思□賦】日杳杳而西匿。【淮南子天文訓】日晡則反景上照於桑楡，故杳字日在木下。　又【玉篇】深廣貌。【管子內業篇】杳乎如入於淵。　又叶委羽切，迂上聲。【王逸九思】意逍遙兮欲歸，衆穢盛兮杳杳。思哽饐兮詰詘，涕流瀾兮如雨。考證：〔【集韻】【韻會】【正韻】伊烏切，□音窅。〕　謹照原文烏改鳥。 

杴	【辰集中】【木字部】	杴	〔古文〕□【廣韻】【集韻】□虛嚴切，音薟。【玉篇】鍬屬。【溪蠻藂笑】骨浪猺狫有舞杴，以長柄木杴跳舞，亦有音節。　又【方言】靑、齊呼意所好爲杴。　又【本草】稀蘞草，一名火杴。　又【集韻】丘廉切，音謙。泄水器。

杵	【辰集中】【木字部】	杵	【唐韻】【韻會】昌與切【集韻】【正韻】敞呂切，□音處。【說文】舂杵也。【易繫辭】斷木爲杵，掘地爲臼。杵臼之利，萬民以濟。【禮雜記】杵以梧。【註】所以擣也。　又砧杵，槌衣具。【儲光羲田家雜興詩】秋山響砧杵。　又【前漢天文志】彗星曰天杵。

杶	【辰集中】【木字部】	杶	【唐韻】丑倫切【集韻】【韻會】敕倫切【正韻】樞倫切，□音椿。【說文】木也。【書禹貢】杶幹栝柏。【孔傳】木似漆。或作橁。【左傳襄十八年】孟莊子斬其橁，以爲公琴。【註】橁，杶也，琴材。【類篇】□櫄橁□同杶。又槆。考證：〔【左傳襄十七年】孟莊子斬其橁，以爲公琴。〕　謹照原文十七年改十八年。 

杷	【辰集中】【木字部】	杷	【唐韻】【集韻】【韻會】【正韻】□蒲巴切，音爬。【說文】收麥器。一曰平田器。【戰國策】秦頓弱曰：商人無杷銚柱耨之勢，而有積粟之實。　又枇杷，果名。【司馬相如上林賦】枇杷橪□。【張揖註】枇杷似槲樹而葉長，子似杏。　又樂器。【釋名】枇杷，馬上所鼓。俗作琵琶。○按《風俗通》从手，不从木。　又【集韻】傍卦切，音□。田器也。　又薄邁切，音敗。義同。　又【韻會】與欛同。柄也。【晉書王濛傳】濛卒，劉惔以犀杷麈尾置棺中。

杸	【辰集中】【木字部】	杸	【唐韻】市朱切【集韻】慵朱切，□音殊。【司馬法】執羽從杸。【說文】杸，軍士所執殳也。【急就篇註】積竹八棱爲杸，建於兵車。殳、杸音義同。一曰古今字。　又【韻會】都外切，音□。木名。

杻	【辰集中】【木字部】	杻	【唐韻】【集韻】敕九切【正韻】齒九切，□音丑。械也。本作抙。　又【唐韻】【韻會】□女久切，音紐。【詩唐風】隰有杻。【陸璣疏】檍也。葉似杏而尖，白色，皮正赤。多曲少直枝，葉茂好，二月開花如練而細蘂蓋樹，名萬歲枝。或謂之牛筋，材可爲弓幹。　又【集韻】忍九切，音蹂。義同。

杼	【辰集中】【木字部】	杼	【唐韻】【韻會】【正韻】直呂切【集韻】丈呂切，□除上聲。【說文】機之持緯者。【詩小雅】小東大東，杼柚其空。　又【揚子方言】杼、柚，作也。東齊土作謂之杼，木作謂之柚。　又薄也。【周禮冬官考工記輪人】凡爲輪，行澤者欲杼，故泥不附。【註】謂削薄其踐地者。又閷也。【周禮冬官考工記玉人】大圭長三尺，杼上終葵首，天子服之。　又長也。【揚子方言】豐人杼首。　又或作芋，栗屬。【莊子山木篇】衣裘褐，食杼栗。　又【集韻】常恕切，音署。泄水槽也。【管子禁藏篇】鑽燧易火，杼井易水。　又莫□切，音茂。果名。　又【廣韻】羌舉切，橡也。　又【廣韻】神與切【集韻】上與切，□音墅。木名。栩也。【爾雅釋木】栩杼。【疏】栩一名杼，柞樹也。【山海經】景山，其木多杼、檀。○按《說文》栩也，係□字之訓，杼訓機之持緯，二字音同義別。今韻書于直呂切下依《說文》杼、□分列，而於神與切下，去□存杼，且以栩也爲杼字之訓，似應从《說文》分列爲是。然《爾雅》諸書，□栩之□俱書作杼，而《玉篇》□註云今作杼，則竟合爲一字矣，存以俟考。考證：〔【詩小雅】大東小東，杼柚其空。〕　謹照原文改小東大東。 

杽	【辰集中】【木字部】	杽	【韻會】杻，本作杽。从木在手，指事。【正字通】杻檍之杻，不作杽。

栰	【辰集中】【木字部】	栰	【唐韻】房越切，音伐。與筏同。【爾雅釋地疏】桴栰，編木爲之，大曰栰，小曰桴，乗之渡水。【類篇】海中大船。【魏書李崇傳】有火栰。

跜	【酉集中】【足字部】	跜	【唐韻】【集韻】【韻會】□女夷切，音尼。【玉篇】躨跜，虯龍動貌。【李尤辟雍賦】萬騎躨跜以攫拏。【王延壽魯靈光殿賦】虯龍騰驤以蜿蟺，頷若動而躨跜。

栛	【辰集中】【木字部】	栛	【唐韻】【集韻】【類篇】□郞計切，音戾。【玉篇】果似枇杷子。【廣韻】小槤也。【郭璞江賦】栛槤森嶺而羅峯。

松	【辰集中】【木字部】	松	〔古文〕梥庺【唐韻】詳容切【集韻】思恭切【正韻】息中切，□音淞。木也。【字說】松，百木之長，猶公，故字从公。【禮禮器】如松柏之有心也，故貫四時而不改柯易葉。【史記龜筴傳】千歲之松，上有兔絲，下有茯苓。【摭遺】吳鄧夫人傷臉，以琥珀屑滅痕。【註】琥珀，松脂入地千年所化。　又甘松，香草名。【廣志】細葉，蔓生，可合諸香。又長松。【本草】一名仙茆，能治風。　又州名。【韻會】本河關之西南羌也，唐置松州。　又江名。松江，《禹貢》三江之一。或作淞。考證：〔【禮禮器】松柏之有心也，貫四時而不改柯易葉。〕　謹照原文松上增如字。貫上增故字。 

枀	【辰集中】【木字部】	枀	同松。

极	【辰集中】【木字部】	极	【唐韻】其輒切【集韻】極葉切，□音笈。【說文】驢上負也。【篇海】爲木版跨驢背以負物者。　又【廣韻】巨業切，音跲。极插也。（極）【唐韻】渠力切【集韻】【韻會】竭憶切【正韻】竭戟切，□禁入聲。【說文】棟也。【徐曰】極者屋脊之棟，今人謂高及甚爲極，義出於此。　又天地未分以前曰太極。【易繫辭】易有太極，是生兩儀。【註】無稱之稱，不可得而名也。　又皇極，大中也。【書洪範】皇建其有極。【疏】人君爲民之主，大自立其有中之道。　又北辰曰北極，老人星曰南極。【書舜典正義】引《王蕃渾天說》曰：北極出地三十六度，南極入地三十六度，而嵩高正當天之中極。　又三極，三才也。【易繫辭】三極之道。【疏】謂天、地、人三才，至極之道也。　又【爾雅釋地】東至于泰遠，西至于邠國，南至于濮鈆，北至于祝栗，謂之四極。　又五極，五常之中正也。【書呂□】屬于五極，咸中有慶。　又六極，窮極惡事也。【書洪範】威用六極：一曰凶短折，二曰疾，三曰憂，四曰貧，五曰惡，六曰弱。又四方上下，亦謂之六極。【莊子天運篇】天有六極。　又八極。【韻會】四極，方隅之極也。【淮南子本經訓】紀綱八極，經緯六合。　又至也。【詩周頌】立我烝民，莫非爾極。　又取止也。【詩大雅】匪疚匪棘，王國來極。　又盡也。【易繫辭】極其數，遂定天下之象。　又放也。【儀禮大射儀】贊設決，朱極三。【註】極，放也。以朱韋爲之，所以韜指利放弦也。　又【爾雅釋天】月在癸曰極。　又國名。【春秋隱二年】無駭帥師入極。　又疲也。【世說】顧和謁王導，導小極對之疲睡。　又【正韻】訖逆切，音戟。與亟同。【荀子箴賦】反覆甚極。　又【集韻】訖力切，音棘。殊也。　又【唐韻】渠綺切，音技。【淮南子精神訓】賤之而弗憎，貴之而弗喜，隨其天資，而安之不極。　又【廣韻】渠記切，音曁。【楚辭天問】厥萌在初，何所意焉。璜臺十成，何所極焉。

构	【辰集中】【木字部】	构	【篇海】同構。楮木也。詳楮字註。　又曲也。【荀子性惡篇】櫽栝之生爲构木也。（構）【唐韻】古□切【集韻】【韻會】【正韻】居□切，□音遘。【說文】蓋也。杜林以爲榱桷字。【玉篇】架屋也。【書大誥】厥子乃弗肯堂，矧肯構。　又【廣雅】合也。【易繫辭】男女構精，萬物化生。【詩小雅】我日構禍。　又成也。【前漢黥布傳】事已構矣。【唐書楊師道傳】賦詩如宿構。又附會以成之亦曰構。【左傳桓十六年】宣姜與公子朔構急子。　又結起也。【前漢陳勝傳】夜構火。　又閒□也。【後漢隗囂傳】勿用傍人解構之言。　又楮木別名。【物類相感志】構膠可以塗丹砂。　又【唐韻】古慕切，音故。【荀子勸學篇】彊自取柱，柔自取束。邪穢在身，怨之所構。束音絮。　又【集韻】同桷。

枅	【辰集中】【木字部】	枅	枅省文。枅字从幵作。【唐韻】古兮切【集韻】【韻會】堅奚切，□音雞。【說文】屋櫨也。【徐曰】柱上橫木承棟者，橫之似筓也。【爾雅釋宮註】柱上欂，亦名枅。又曰柱，上方木是也。　又【集韻】【韻會】【正韻】□經天切，音堅。或作□。又【五音集韻】輕煙切，音牽。義□同。

枇	【辰集中】【木字部】	枇	【唐韻】房脂切【集韻】【韻會】頻脂切，□音皮。詳杷字註。　又【白居易山枇杷詩】深山老去惜年華，況對東溪野枇杷。作入聲讀，薄密切，音弼。　又【廣韻】□履切，音匕。與朼同。所以載牲體也。【孔穎達雜記疏】從鑊以枇升入於鼎，從鼎以枇載之於俎也。　又【廣韻】毗至切，音俾。細櫛。【釋名】枇，言細相比也。　又【集韻】次也。　又【集韻】駢迷切，音鼙。楖木。　又【集韻】篇迷切，音批。義同。　或作枈。考證：【釋名】枇，其細相比也。〕　謹照原文其改言。 

枉	【辰集中】【木字部】	枉	〔古文〕□【唐韻】【廣韻】迂往切【集韻】【類篇】【韻會】嫗往切，□汪上聲。【說文】衺曲也。【淮南子時則訓】木熙者舉梧檟，據句枉。又人之不直者，亦謂之枉。【論語】舉直錯諸枉。　又屈也。【禮月令】仲秋，命有司申嚴百□，毋或枉橈。　又冤也。【唐書高仙芝傳】軍中皆呼枉。　又枉駕。【戰國策】聶政曰：仲子不遠千里枉車騎而交臣。　又枉矢，有三義：一【周禮夏官司弓矢】枉矢利火射。註今之飛矛是也。或謂之兵矢。一【禮投壺】主人謂曰：某有枉矢哨壺，請以樂賓。【註】謙言不直之矢也。一星名。【考異郵】枉矢，狀如流星，蛇行有尾。　又【類篇】巨王切。汲具。考證：〔【周禮秋官司□】救日以枉矢。【註】漢時名飛矛，用以守城利火射。〕　謹按秋官司□無救日以枉矢之文，註亦無漢時名飛矛之語。今照周禮改夏官司弓矢枉矢利火射。註今之飛矛是也。或謂之兵矢。〔【投壺禮】主人謂曰某有枉矢哨壺，以樂嘉賓。〕　謹按禮字應移於投壺之上。照原文謂字改請字。以樂嘉賓改請以樂賓。 

枊	【辰集中】【木字部】	枊	【唐韻】五浪切【集韻】【韻會】【正韻】魚浪切，□卬去聲。【說文】繫馬柱。【蜀志】先主解綬繫督郵，著馬枊。　又【類篇】堅也。　又【集韻】魚剛切【韻會】疑剛切，□音昂。義同。卬从匕，从亡者誤。□、□。

枋	【辰集中】【木字部】	枋	【唐韻】甫良切【集韻】【韻會】分房切【正韻】敷房切，□音方。【說文】木可作車。【管子地員篇】其杞其枋。　又【南方草木狀】蘇枋木出九眞，南人以之染絳，漬以大庾之水，則色愈深。　又【集韻】蜀人以木偃魚曰枋。　又【集韻】甫妄切，妨去聲。舟師也。　又【集韻】【韻會】□陂病切。與柄同。【周禮春官】內史掌王八枋之法，以詔王治，謂爵、祿、予、奪、生、殺、廢、置也。　又【儀禮士昏禮】酌醴加柶面葉，受醴面枋。【疏】柶，朼類。枋，柶柄也。　又【正韻】舫，亦作枋。考證：〔【揚子方言】蜀人以木偃魚曰枋。〕　謹按方言無以木偃魚曰枋之文，查係集韻。謹改揚子方言爲集韻。 

	【巳集上】【水字部】		【廣韻】餘制切【集韻】【韻會】【正韻】以制切，□音曳。烝蔥也。或省作渫。

	【丑集上】【口字部】		【廣韻】火佳切【集韻】希佳切，□音。【玉篇】笑貌。【集韻】或作□。　又【集韻】倚蟹切，音矮。笑聲。　又【集韻】【類篇】□許訖切，音迄義同。

枌	【辰集中】【木字部】	枌	【唐韻】【集韻】【韻會】【正韻】□符分切，音焚。【說文】木名。【爾雅釋木】楡，白枌。【郭註】枌楡先生葉却著莢，皮色白。　又【詩陳風】東門之枌，婆娑其下。【陸佃□雅】楡性扇地，其隂下五穀不植，人就以息焉。　又枌楡，社名。見楡字註。　又通棼。複屋棟也。【左思魏都賦】枌橑複結。【班固西都賦】作棼橑。考證：〔【爾雅釋木】楡，白枌。【郭註】楡之先生，葉卻著莢，皮包白。〕　謹照原文楡之改枌楡。 

枎	【辰集中】【木字部】	枎	【唐韻】防無切【集韻】馮無切，□音夫。【說文】枎疎，四布也。　又木名。【管子地員篇】五沃之土，桐柞枎欓。　又【集韻】與柎同。芳無切，音敷。華萼也。柎字原从林从孚作。

枏	【辰集中】【木字部】	枏	【集韻】【韻會】【正韻】□那含切，音南。【說文】木名。梅也。【史記貨殖傳】江南出枏梓。【山海經】虖勺之山，其木多梓枏。【任昉述異記】黃金山有枏木，一年東榮西枯，一年西榮東枯，張華謂之交讓木。　又【爾雅釋木】梅，枏。【郭註】似杏而酢。【陸疏廣要】《爾雅》之梅枏，乃似豫章者，古稱楩楠豫章，景純不得以似杏實酢解之。　又【廣韻】汝鹽切【集韻】【韻會】如占切【正韻】而占切，□冉平聲。又【廣韻】而琰切，音冉。義□同。　或作柟。俗作楠，非。

析	【辰集中】【木字部】	析	〔古文〕□【唐韻】先擊切【集韻】【韻會】先的切【正韻】思積切，□音錫。【說文】破木也。【詩齊風】析薪如之何，非斧不克。一曰折也。　又分也。【書堯典】厥民析。【孔安國傳】丁壯就功，老弱分析也。　又剖析。【晉陶潛移居詩】疑義相與析。　又【史記律書】寅曰析木。　又國名。【書禹貢】崐崘析支渠搜。　又地名。析城，屬冀州。　又邑名。【左傳僖二十五年】秦取析矣。　又【尸子】虹蜺爲析翳。　又【類篇】相支切，音斯。【周禮天官醢人】饋食之豆□析。　又草名。張揖曰：析似燕麥。　又平聲。【唐韻】息黎切。【史記五帝紀】析支、渠廀。【索隱】作鮮支、渠搜。鮮析音相近，古讀鮮爲斯。　又息例切，音近賜。【後漢西羌傳】濵于賜支。【註】賜支者，禹貢所謂析支者也。考證：〔【書禹貢】析支渠搜西戎。〕　謹照原文改崐崘析支渠搜。 

枑	【辰集中】【木字部】	枑	【唐韻】胡誤切【集韻】【韻會】【正韻】胡故切，□音護。【說文】行馬也。【周禮天官掌舍】設梐枑再重。【註】梐枑謂行馬。再重者，以周衞有內外列。【漢制考】按《六韜》治營壘則有天羅、武落、行馬、蒺藜之具。《周禮》梐枑卽行馬，以木爲螳螂，槧築籓落，用以遮陣者也。　又【韻會】枑者，交互其木，以爲遮闌也。漢魏三公門視行馬，又名杈子。詳杈字註。考證：〔祥杈字註。〕　謹按文義祥改詳。 

栨	【辰集中】【木字部】	栨	【字彙】子結切，音節。橫榼也。○按《說文》本作。　又七賜切，音次。楣栨。

枒	【辰集中】【木字部】	枒	【唐韻】五加切【集韻】【韻會】【正韻】牛加切，□音牙。本作。亦作椰。【說文】木名。【玉篇】出交阯，高數十丈，葉在其末。【左思吳都賦】椰葉無隂。【蜀都賦】椶枒。【註】皮可爲繩履。　又楈枒。詳楈字註。　又車輪外輞謂之枒。【周禮冬官考工記】作牙，輪人斬三材以爲轂輻牙。　又【類篇】迦枒，木相拒也。　又【類篇】余遮切，音耶。亦木名。　又【廣韻】【集韻】□吾駕切，音迓。又【集韻】魚駕切義□同。考證：〔【周禮冬官考工記】作牙，輿人斬三材，以爲轂輪牙。〕　謹照原文輿改輪。輪改輻。 

枓	【辰集中】【木字部】	枓	【廣韻】【集韻】【韻會】【正韻】□之庾切，音主。【說文】勺也。徐曰：有柄，形如北斗，用以斟酌也。【少牢饋食禮】司宮設罍水于洗東，有枓。【註】設水用罍，沃盥用枓，□水器也。又【禮喪大記】浴水用盆，沃水用枓。【註】以枓酌盆水沃尸也。【史記索隱】凡方者爲斗，若安長柄，則名爲枓，音主。　又【唐韻】【集韻】【韻會】【正韻】□當口切，音斗。栱枓，柱上方木也。考證：〔【儀禮饋食禮】司官設罍水于洗東，有枓。〕　謹按無少牢二字則與特牲饋食禮無别。今照原文儀禮改少牢。官改宮。 

枔	【辰集中】【木字部】	枔	【唐韻】徐林切【集韻】【類篇】徐心切，□音尋。木葉也。　又【集韻】才淫切，音鬵。義同。

枕	【辰集中】【木字部】	枕	【唐韻】【集韻】【韻會】【正韻】□章荏切，斟上聲。【說文】臥薦首者。【釋名】枕，檢也，所以檢項也。【詩唐風】角枕粲兮。【禮內則】斂枕簟。　又【唐韻】之賃切【集韻】【韻會】【正韻】職任切。義同。　又車後橫木也。【小爾雅】軫謂之枕。　又魚腦中骨曰枕。【爾雅釋蟲】魚枕謂之丁。　又姓。【姓苑】出下邳。　又【廣韻】直深切【集韻】持林切，□音沈。繫牛杙也。　又木名。【釋名】烏梓一名枕，一名豫。又【本草綱目】枕木卽釣樟。　又叶知險切，音展。【詩陳風】有美一人，碩大且儼。寤寐無爲，輾轉伏枕。

枖	【辰集中】【木字部】	枖	【唐韻】【集韻】【韻會】於喬切【正韻】伊堯切，□音妖。【說文】枖，木少盛貌。【詩周南】桃之枖枖。《詩》本作夭。徐曰：謂草木始生，未幾得地力而先長也。【書禹貢】厥草惟夭。【註】物越衆而速大，故亦謂短折者爲夭也。　又【集韻】於兆切，音夭。木名。　又【類篇】於兆切。木華茂也。　【集韻】通作夭。或作□。

林	【辰集中】【木字部】	林	【唐韻】力尋切【集韻】【韻會】犂針切【正韻】犂沈切，□音臨。【說文】平土有叢木曰林。徐曰：叢木，故从二木。平土，故二木齊。【詩小雅】依彼平林。　又野外謂之林。【詩周南】施于中林。　又山木曰林。【穀梁傳僖十四年】林屬于山爲麓。　又【周禮地官林衡註】竹木曰林，水衡曰衡。　又【爾雅釋詁】林，君也。　又盛貌。【詩小雅】有壬有林。　又林鐘，律名。【禮月令】季夏之月律中林鐘。《周禮》作函鐘。　又羽林，星名。應劭曰：天有羽林，大將軍之星也。林喩若林木，羽翼，鷙擊之意，故以名武官。【前漢宣帝紀】取從軍死事者之子，養爲羽林軍，號羽林孤兒。　又綠林，荆州山名。【後漢劉元傳】諸亡命集于綠林。　又姓。【姓譜】殷比干後，避難長林山，因氏。又平王世子林開之後，望出南安。○按《說文》林自爲部，棼、楚等字从之，今倂入。考證：〔【左傳莊二十年】歌林鐘，舞大夏，以祭山川。〕　謹按此係左傳疏所引大司樂文，非係左傳原文。且周禮作函鐘不作林鐘，今謹改禮月令季夏之月律中林鐘。周禮作函鐘。 

	【辰集中】【木字部】		【唐韻】符羈切【集韻】蒲糜切，□音皮。木下交貌。【玉篇】□，木下枝也。【博雅】木下交謂之□。　又【唐韻】符支切，音□。又【五音集韻】賔彌切，音□。義□同。　又【唐韻】邊兮切，音。□，小樹。
  </div>
  <div class="pagination">
   <a href="康熙字典_page945.html">
    上一页
   </a>
   <span>
    ...
   </span>
   <a href="康熙字典_page941.html">
    941
   </a>
   <a href="康熙字典_page942.html">
    942
   </a>
   <a href="康熙字典_page943.html">
    943
   </a>
   <a href="康熙字典_page944.html">
    944
   </a>
   <a href="康熙字典_page945.html">
    945
   </a>
   <span class="current-page">
    946
   </span>
   <a href="康熙字典_page947.html">
    947
   </a>
   <a href="康熙字典_page948.html">
    948
   </a>
   <a href="康熙字典_page949.html">
    949
   </a>
   <a href="康熙字典_page950.html">
    950
   </a>
   <a href="康熙字典_page951.html">
    951
   </a>
   <span>
    ...
   </span>
   <a href="康熙字典_page947.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
