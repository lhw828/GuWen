<!DOCTYPE html>
<html>
<head>
    <meta charset="UTF-8">
    <title>康熙字典 - 第 212 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 212 页/共 976 页</h1>
    <div class="content">	【未集下】【肉字部】		【廣韻】呼郞切，音炕。【玉篇】肉閒也。　又【廣韻】狼，南蠻國名。【左思吳都賦】烏滸狼。【註】異物志云：狼人夜齅金，知其良否。

逼	【酉集下】【辵字部】	逼	【廣韻】彼側切【集韻】【韻會】筆力切，□音偪。【說文】近也。【廣韻】迫也。【正韻】驅也。　【集韻】或作偪。詳人部偪字註。

逾	【酉集下】【辵字部】	逾	〔古文〕【唐韻】羊朱切【集韻】【韻會】容朱切【正韻】雲俱切，□音俞。【玉篇】越也，遠也，進也。【書禹貢】逾于洛。又【秦誓】日月逾邁。　【正韻】或作踰、隃。

逿	【酉集下】【辵字部】	逿	【廣韻】【正韻】徒浪切【集韻】【韻會】大浪切，□音宕。【廣韻】過也。　又【集韻】失據而倒也。【前漢王式傳】陽醉逿地。　又盪也。【史記倉公傳】脈盛者爲重陽，重陽者逿心主。【註】逿者，蕩也。謂病蕩心者，猶刺其心也。　又【集韻】【韻會】□徒郞切，音唐。突也。【張衡思□賦】爛漫麗靡，藐以迭逿。考證：〔【史記倉公傳】脈盛者爲重陽，重陽者逿心主。【註】逿者，蕩也。謂病之蕩心者，猶刺其心也。〕　謹照註省之字。〔【張衡思元賦】爛熳麗靡，藐以迭逿。〕　謹照原文熳改漫。 

遳	【酉集下】【辵字部】	遳	【字彙補】七禾切。行貌。　又遳脆，急躁貌。【左思魏都賦】宵貌蕞陋，稟質遳脃。

遀	【酉集下】【辵字部】	遀	【集韻】隨古作遀。【正字通】俗隋字。古文作。隋煬帝惡前代屢遷，因去之作隋。獨集韻謂隨古作遀，臆說，不可從。

遁	【酉集下】【辵字部】	遁	〔古文〕□□□【唐韻】【集韻】徒困切【正韻】杜困切，□音鈍。【說文】遷也。【玉篇】逃也。【左傳僖二十八年】曳柴而遁。　又【廣韻】隱也，去也。【詩小雅】勉爾遁思。【後漢郅惲傳】南遁蒼梧。　又迴避也。【後漢杜林傳】上下相遁。【註】謂上下相匿以文避法也。　又遁甲。【後漢方術傳】推六甲之隂，而隱遁也。　又【廣韻】徒損切【集韻】杜本切【正韻】徒本切，□音囤。義同。　又【集韻】七倫切【正韻】詳倫切。□與巡同。【前漢平當傳】逡遁有恥。　又與逡通。【前漢賈誼過秦論】遁巡不敢進。　【說文】亦作遯。考證：〔【後漢杜林傳】上下相遁。【註】謂上下相匿以文避去也。〕　謹照原文避去改避法。 

遂	【酉集下】【辵字部】	遂	〔古文〕□□□□【唐韻】【集韻】【韻會】【正韻】□徐醉切，音穟。【廣韻】達也。【禮月令】慶賜遂行，毋有不當。【註】言通達施行，使之周徧也。【前漢王陵傳】上佐天子理隂陽，下遂萬物之宜。　又進也。【易大壯】不能退，不能遂。【書仲虺之誥】顯忠遂良。【註】良則進之也。　又成也，從志也。【禮月令】百事乃遂。【註】遂，猶成也。【詩衞風】言旣遂矣。　又稱也。【詩曹風】不遂其媾。　又竟也。【前漢□平傳】吾聞先生事魏不遂。　又盡也。【禮曲禮】有後入者，闔而勿遂。【註】遂，闔之盡也。　又【正韻】因也，兩事相因而及也。【詩邶風】問我諸姑，遂及伯□。【春秋僖四年】侵蔡，蔡潰，遂伐楚。　又擅成事也。【易家人】無攸遂。【公羊傳莊二十九年】大夫無遂事。　又舒肆之貌。【詩衞風】容兮遂兮。又物生出曰遂。【前漢郊祀歌】靑陽開動，根荄以遂。　又【前漢胡母生傳】弟子遂之者。【師古註】遂，謂名位成達者。【史記司馬相如傳】宦遊不遂，而來過我。　又充備也。【禮鄕飮酒義】節文終遂焉。　又順也。【周語】以遂八風。　又【正韻】因循也。【荀子王制篇】小事殆乎遂。　又鄕遂，郊外地。【周禮地官遂人】五縣爲遂，王國內有六鄕，外有六遂。　又小溝也。【周禮地官遂人】夫閒有遂，遂上有徑。　又遂人，官名。　又國名。【春秋莊十三年】齊人滅遂。【註】舜之後，國在濟北蛇丘東北。考證：〔【詩衞風】問我諸姑，遂及伯□。〕　謹照原書衞風改邶風。〔又【前漢孟卿傳】弟子遂之者。〕　謹按所引見胡母生傳不在孟卿傳，孟卿改胡母生。〔【禮鄕飮酒義】節文終遂也。〕　謹照原文也改焉。〔【周禮地官大司徒】五縣爲遂，王國內有六鄕〕　謹按所引出遂人大司徒改遂人。 

遄	【酉集下】【辵字部】	遄	〔古文〕□【唐韻】市緣切【集韻】【韻會】淳沿切，□音篅。【說文】往來數也。【玉篇】疾也，速也。【易損卦】已事遄往。【詩邶風】遄臻于衞。　又臺名。【左傳昭二十年】晏子侍于遄臺。考證：〔【詩衞風】遄臻于衞。〕　謹照原書衞風改邶風。 

□	【未集中】【糸字部】	□	【字彙補】音義與紀同。○按卽紀字之譌。

遇	【酉集下】【辵字部】	遇	〔古文〕□【唐韻】牛具切【集韻】【韻會】元具切【等韻】魚具切，□音寓。【玉篇】見也，道路相逢也。【廣韻】不期而會也。【春秋隱八年】宋公、衞侯遇于垂。【穀梁傳】不期而會曰遇。【禮曲禮】諸侯未及期相見曰遇。【註】未及期，在期日之前也。【周禮春官大宗伯】諸侯冬見曰遇。【註】偶也，欲其若不期而偶至也。　又待也，接也。【前漢季布傳】遇人恭謹。又【蒯通傳】漢王遇我厚。　又合也。【前漢揚雄傳】七十說而不遇。　又姓。【風俗通】漢有遇冲，爲河內太守。　又【字彙補】五口切，與偶同。【史記天官書】氣相遇者，使□勝高。　又【集韻】【韻會】□魚容切，音顒。地名。【史記高帝紀】戰曲遇東。【註】曲音齲，遇音顒。考證：〔【禮曲禮】諸侯未及相見曰遇。〕　謹照原文未及下增期字。〔【史記天官書】氣相遇者，使□勝高。〕　謹照原文省使字。 

遉	【酉集下】【辵字部】	遉	【廣韻】丑鄭切【集韻】【韻會】【正韻】丑正切，□音偵。【玉篇】邏□也。【增韻】廉視探伺也。　通作偵。互詳人部偵字註。

遊	【酉集下】【辵字部】	遊	〔古文〕□汓□【唐韻】以周切【集韻】【韻會】夷周切【正韻】于求切，□音猷。【玉篇】遨遊也。【書大禹謨】罔遊于逸。【詩邶風】以遨以遊。【禮學記】息焉遊焉。【註】遊，謂無事閒暇總在于學也。　又友也，交遊也。【禮曲禮】交遊稱其信也。【戰國策】士未有爲君盡遊者。【註】遊，猶友也。言不盡于交遊之道。　又叶延知切，音移。【班彪閒居賦】望常山之峩峩，登北岳以高遊。嘉孝武之乾乾，親釋躬于伯姫。　又叶羊諸切，音余。【黃庭經】五靈夜燭煥入區，子存內皇與我遊。

運	【酉集下】【辵字部】	運	〔古文〕□【廣韻】【正韻】禹慍切【集韻】【韻會】王問切，□音韻。【玉篇】轉也，動也。【正韻】行也，用也。【易繫辭】日月運行。【書大禹謨】帝德廣運。【註】行之不息也。【禮少儀】君子欠伸運笏。【註】運，動也。　又【說文】移徙也。【廣韻】轉輸也。【後漢百官志】尉曹主卒徒轉運事。　又【正韻】天造曰運。【渾天儀】天運如車轂。　又【韻會】五運，五行氣化流轉之名。　又運祚，曆數也。【史記高帝贊】漢承堯運。　又【集韻】地南北謂之運。【越語】廣運百里。註：遠行賦東西爲廣，南北爲運。　又叶于分切，音云。【蔡邕述行賦】彌信宿而後闋，思逶迤以東運。見陽光之顥顥，懷少弭而有欣。　又叶于願切，音院。【阮瑀琴歌】奕奕天門開，大魏應期運。靑蓋巡九州，在西東人怨。考證：〔【禮曲禮】君子欠伸運笏。〕　謹照原文曲禮改少儀。〔【越語】廣運百里。東西爲廣，南北爲運。〕　謹照原文百里下增註字。〔【蔡邕遠行賦】彌信宿而後闋，繇威遺以東運。陽光見之顥顥兮，怌少弭之有欣。〕　謹照原文遠改述。繇威遺改思逶迤。陽光見改見陽光。省兮字。怌改懷。之有欣改而有欣。 

遍	【酉集下】【辵字部】	遍	【廣韻】與徧同。詳彳部徧字註。

	【子集下】【厂字部】		【集韻】牛代切，音礙。石名。又【玉篇】張幕也。又【集韻】陟革切，音摘。義同。

	【寅集下】【广字部】		【玉篇】古文逾字。註詳辵部九畫。　又【廣韻】度侯切【集韻】【韻會】徒侯切，□音頭。【玉篇】行圊也。【集韻】通作牏。　又【玉篇】木槽也。　又【集韻】容朱切，音兪。義同。　又與庾通。【集韻】庾或作。

過	【酉集下】【辵字部】	過	【廣韻】【集韻】【韻會】【正韻】□古臥切，戈去聲。【玉篇】度也，越也。【正韻】超也。【易繫辭】範圍天地之化而不過。【禮檀弓】過之者，俯而就之。【史記贾生傳】自以爲過之，今不及也。　又過失也。【書大禹謨】宥過無大。【註】過者，不識而誤犯也。【前漢文帝紀】俱去細過，偕歸大道。　又罪愆也。【周禮天官大宰】八柄，八曰誅，以馭其過。　又責也。【史記項羽紀】聞大王有意督過之。　又卦名。易大過，小過。　又【廣韻】【集韻】【韻會】【正韻】□古禾切，音戈。【廣韻】經也。【書禹貢】東過洛汭，北過洚水。　又過所也。【釋名】過所至關津以示也。或曰傳轉也，轉移所在，識以爲信。　又國名。【左傳襄四年】處澆于過。【註】過，國名。東萊掖縣有過鄕。　又名。【詩大雅】溯其過。　又姓。【後漢劉陶傳】過晏之徒。【註】過，姓，過國之後。　【正韻】經過之過，平聲。超過、過失之過，去聲。考證：〔【史記賈誼傳】自以爲過之，今殆不及也。〕　謹照原 書賈誼傳改贾生。又原文無殆字今省。〔【史記高帝紀】聞將軍有意督過之。〕　謹按所引出項羽紀不出高帝紀，謹照原書高帝紀改項羽紀。將軍改大王。〔【釋名】過所至關津以示也。或曰，傳過也。移所在識以爲信。〕　謹按太平御覽引釋名原文傳轉也，轉移所在，識以爲信。今照改。 

□	【未集中】【糸字部】	□	【玉篇】同素。

道	【酉集下】【辵字部】	道	〔古文〕□衟□【唐韻】徒皓切【集韻】【韻會】【正韻】杜皓切，□陶上聲。【說文】所行道也。【爾雅釋宮】一達謂之道路。【詩小雅】周道如砥。【前漢董仲舒傳】道者所由適于治之路也。　又【廣韻】理也，衆妙皆道也，合三才萬物共由者也。【易繫辭】一隂一陽之謂道。【又】立天之道，曰隂與陽。立地之道，曰柔與剛。立人之道，曰仁與義。【書大禹謨】道心惟微。　又順也。【書禹貢】九河旣道。【註】順其道也。　又國名。【左傳僖五年】江黃道柏。【註】道國，在汝南安陽縣南。　又【韻會】州名。漢屬零陵郡，唐營州，攺道州。　又當道，草名。【博雅】當道，馬舄也。　又【集韻】【韻會】大到切【正韻】杜到切，□陶去聲。【正韻】言也。【孝經】非先王之法言不敢道。【大學】如切如磋者，道學也。　又由也。【禮禮器】苟無忠信之人，則理不虛道。【中庸】尊德性而道問學。　又治也。與導同。【論語】道千乗之國。【史記文帝紀】道民之略，在于務本。　又引也。【左傳隱五年】請君釋憾于宋，敝邑爲道。　又從也。【前漢淮南王傳】諸使者道長安來。【山海經】風道北來。【註】道，從也。　又【字彙補】動五切，音覩。【易林】冬藪枯腐，當風于道。蒙蔽塵埃，左氏勞苦。　又叶徒厚切，頭上聲。【詩衞風】牆有茨，不可道也。叶下醜。

達	【酉集下】【辵字部】	達	【廣韻】唐割切【集韻】【韻會】陀葛切，□音薘。【玉篇】通也。【書堯典】達四聰。【禮禮器】君子之人達。【左傳昭七年】其後必有達人。【註】知能通達之人也。　又通顯也。【孟子】達不離道。【又】達則兼善天下。　又薦也，進也。【禮儒行】推賢而進達之。【前漢黃香傳】在位多所薦達。　又生也，遂也。【詩周頌】驛驛其達。【註】苗生出土也。又【商頌】莫遂莫達。　又徧也。【書召誥】則達觀于新邑營。【註】通達觀之，言周徧也。　又宜也。【詩商頌】受小國是達，受大國是達。【註】言無所不宜也。　又皆也。【禮禮器】君子達亹亹焉。【註】達，猶皆也。　又專決行事曰專達。【周禮天官小宰】大事從其長，小事則專達。　又以物相將曰達。【周禮夏官懷方氏】達之以旌節。【註】達民以旌節，達貢物以璽節。　又從入曰達。【書禹貢】達于河。　又夾室也。【禮內則】天子之閣，左達五，右達五。【註】達，夾室也。各有五閣，以庋食物也。　又窻牖也。【禮明堂位】刮楹達鄕。【註】每室八窻爲四達，天子之廟飾也。　又小羊名達。【詩大雅】先生如達。【註】羊子易生，無留難也。　又州名。【字彙補】梁萬州攺通州，宋攺達州。　又【廣韻】【集韻】【韻會】【正韻】□他達切，音闥。【集韻】行不相遇也。【正韻】挑達，往來相見貌。【詩鄭風】挑兮達兮。【註】挑，輕儇也。達，放恣也。　【集韻】或作达。

違	【酉集下】【辵字部】	違	【唐韻】羽非切【集韻】【韻會】于非切，□音幃。【說文】離也。【廣韻】背也。【書堯典】靜言庸違。【註】行事則違背之也。　又【正韻】避也，去之也。【易乾卦】憂則違之。【註】知難而避也。【禮表記】事君三違，而不出境。【註】違猶去也。【論語】違之之一邦。　又【韻會】奔放曰違。【左傳宣十年】凡諸侯之大夫違。【疏】窘迫而奔，及以禮見放，通謂之違。　又邪惡也，過失也。【左傳桓二年】昭德塞違。【註】塞違，謂閉塞邪違也。【後漢百官志】有違失，則劾奏。　又蓄怨也。【書無逸】否則厥心違怨。【註】違怨者，怨之蓄于中也。　又【韻會】依違，不決也。一作猗違。【前漢律歷志】依違以惟，未能修明。又【孔光傳】猗違者連歲。【註】猶依違也。依且違，言兩可也。

遗	【酉集下】【辵字部】	遺	〔古文〕□□□【唐韻】以追切【集韻】【韻會】夷隹切，□音夷。【說文】亡也。【易泰卦】不遐遺。【註】用心弘大，無所遺棄也。【詩小雅】棄予如遺。【註】言忘去不復存省也。【周禮秋官司刺】三曰遺忘。　又【正韻】失也。【前漢賈誼傳】功不遺矣。【後漢桓榮傳】慮無遺計。　又【集韻】餘也。【禮樂記】有遺音者矣。【註】有不盡之音。【屈原離騷】依彭咸之遺則。【註】遺，餘也。　又留也。【書大誥】寧王遺我大寶龜。【左傳昭十九年】古之遺愛也。　又【字彙補】便旋也。【前漢東方朔傳】小遺殿上。【南史謝幾卿傳】小遺沾令史。【註】卽俗言小便也。　又【正字通】遺遺，與委蛇通。【戰國策】出遺遺之門。【註】言其路逶迤也。【管子樞言篇】遺遺乎若有從治。　又姓。魯費宰南遺之後。　又【廣韻】【集韻】【韻會】□以醉切，遺去聲。投贈也，餽也。【周禮地官遺人註】以物有所餽遺也。【左傳隱元年】請以遺之。　又【玉篇】余恚切【正韻】于位切，□音□。又【集韻】徐醉切，音遂。盈之切，音怡。愈水切，音唯。義□同。　又【集韻】【韻會】旬爲切【等韻】似爲切。□與隨同。謙以下人也。【詩小雅】莫肯下遺。【註】遺，音隨。

遘	【酉集下】【辵字部】	遘	【唐韻】古□切【集韻】【韻會】【正韻】居□切，□音姤。【說文】遇也。【爾雅釋詁】遘、逢、遇、遻，見也。【註】行而相値也。【書洛誥】無有遘自疾。【註】言身其康强，無有遘遇自罹疾害者。【崔駰慰志賦】嘉昔人之遘辰兮。　又與覯通。【前漢敘傳】遘閔旣多。【詩邶風】作覯。考證：〔【爾雅釋訓】遘逢遇遻，見也。〕　謹照原書釋訓改釋詁。 

遙	【酉集下】【辵字部】	遙	〔古文〕□【廣韻】【集韻】【韻會】【正韻】□餘招切，音謠。【說文】遠也。【禮王制】千里而遙。【左傳昭二十五年】遠哉遙遙。　又逍遙，徜徉也。互詳逍字註。

遚	【酉集下】【辵字部】	遚	【廣韻】【集韻】□初救切，音簉。【廣韻】不進也。

	【午集中】【目字部】		【廣韻】【集韻】□胡玩切，音換。睕，轉目。一曰大目貌。

	【午集中】【疒字部】		【廣韻】奴來切【集韻】【韻會】囊來切，□乃平聲。病也。一曰儜劣也。　又【集韻】汝來切，音荋。疾也。

遛	【酉集下】【辵字部】	遛	【廣韻】【集韻】【韻會】【正韻】□力求切，音留。【集韻】逗遛，不進也。互詳逗字註。

遜	【酉集下】【辵字部】	遜	【唐韻】【集韻】【韻會】【正韻】□蘇困切，音巽。【正韻】順也，謙恭也。【書舜典】五品不遜。又【太甲】有言遜于汝志。又【說命】惟學遜志。【註】謙抑也。遜其志，如有所不能也。　又【說文】遁也。【書微子】吾家耄遜于荒。【註】逃遁于荒野也。　通作孫。【詩豳風】公孫碩膚。【禮學記】孫其業也。【春秋莊元年】夫人孫于齊。【集韻】亦作愻。考證：〔【書大甲】有言遜于汝心。〕　謹照原文大改太。心改志。 

	【丑集下】【大字部】		【廣韻】【集韻】□才邪切，藉平聲。大口貌。　又徐嗟切，音邪。□，大貌。

□	【未集中】【糸字部】	□	【字彙補】姑還切，音關。○按《正字通》綸字註：綸巾，俗作□。楊升菴曰：□巾，世誤作綸。未知孰是，存考。

	【申集上】【艸字部】		【唐韻】【集韻】□芳無切，音孚。【玉篇】花盛也，亦省作芣。

遝	【酉集下】【辵字部】	遝	【唐韻】徒合切【集韻】【韻會】【正韻】達合切，□音沓。【正韻】雜遝也。【前漢劉向傳】雜遝衆賢，罔不肅和。【曹植洛神賦】衆靈雜遝。　又【玉篇】遝，行相及也。【古詩】遝高飛莫安宿。【王褒洞簫賦】騖合遝以詭譎。【註】合遝，盛多貌。　又馺遝。【陸機文賦】紛葳蕤以馺遝。【註】文辭壯奮也。考證：〔【前漢劉向傳】周文開基，西郊雜遝。〕　謹按劉向傳雜遝二字屬下句不屬上句，今照原文句讀改爲雜遝衆賢，罔不肅和。〔【王褒洞簫賦】鶩合遝以詭譎。〕　謹照原文鶩改騖。 

遞	【酉集下】【辵字部】	遞	【廣韻】徒禮切【集韻】【韻會】【正韻】待禮切，□音悌。【說文】更易也。【廣韻】遞，代也。【正韻】更迭也。【爾雅釋詁】遞，迭也。【註】更迭，閒厠相代之義也。【前漢郊祀歌】四興遞代八風生。　又【正韻】迢遞，遠也。　又【增韻】傳遞，驛遞也。　又遞鐘，琴名。【前漢王褒傳】伯牙操遞鐘。　又【廣韻】特計切【集韻】【韻會】【正韻】大計切，□音第。義同。　又當蓋切，音帶。繞也。【前漢王莽傳】絳侯依諸將之遞，據相扶之勢。【註】言諸將同心，圍繞扶翼也。　又叶徒結切，音迭。【王儉褚淵碑銘】德猷靡嗣，儀型長遞。怊悵餘□，鏘洋遺烈。【註】長遞，猶言長往不返。亦迢遞之意。　【集韻】或作递。俗作逓。考證：〔【前漢王莽傳】絳侯依諸將之遞，據相扶之勢。【註】言諸將同心，圍繞附翼也。〕　謹照原文附改扶。 

遟	【酉集下】【辵字部】	遟	【說文】籀文遲字。

遠	【酉集下】【辵字部】	遠	〔古文〕□□【廣韻】雲阮切【集韻】【韻會】雨阮切，□爰上聲。【說文】遼也。【廣韻】遙遠也。【正韻】指遠近定體也。　又【廣韻】【集韻】【韻會】于願切【正韻】于怨切，□爰去聲。【正韻】遠之也。遠近之遠上聲，如《詩》其人則遠之類。遠離之遠去聲，如《論語》敬鬼神而遠之之類是也。　又叶于員切，音淵。【詩小雅】爾之遠矣，民胥然矣。　俗作逺。

遡	【酉集下】【辵字部】	遡	【廣韻】桑故切【集韻】【韻會】【正韻】蘇故切，□音素。【說文】同泝。【詩秦風】遡洄從之。【註】逆流而上也。【又】遡遊從之。【註】順流而下也。　又【集韻】嚮也。【正韻】迎也。【詩大雅】遡其過。【註】響過而居也。【又】如彼遡風。【註】如嚮風之人，唈而不能息也。　又與愬通。訴告也。【戰國策】衞君跣行，告遡于魏。【註】遡、愬同。　又【正字通】溯泝□同。

釚	【戌集上】【金字部】	釚	【廣韻】巨鳩切【集韻】渠尤切，□音求。【玉篇】弩牙。【集韻】或作□。【篇海類編】亦作釓。

郼	【酉集下】【邑字部】	郼	【廣韻】【集韻】□於希切，音依。【廣韻】殷國名。【呂覽愼大篇】湯爲天子，夏民親郼如夏。【高註】郼，讀如衣。今兗州人謂殷氏皆曰衣。又【呂覽慎勢篇】湯其無郼，武其無岐，不能成功。【註】郼，湯之本國。【正字通】郼非卽殷字。齊人讀殷如衣，高註讀郼如衣，皆方音，非定音也。考證：〔【呂覽愼大篇】湯爲天子，夏民親郼如夏。【高繡曰】郼讀如衣。今兗州人謂殷氏皆曰衣。〕　謹照原文高繡曰改高註。〔【呂覽憤勢篇】湯其無郼，武其無岐豐也。【註】郼，殷舊封國名。〕　謹照原文憤勢篇改慎勢篇。武其無岐下省豐也二字。增不能成功四字。註郼殷舊封國名改註郼湯之本國。 

遢	【酉集下】【辵字部】	遢	【廣韻】吐盍切【集韻】託盍切，□音榻。【玉篇】穩行貌。【集韻】邋遢，行貌。　又【廣韻】邋遢，不謹事也。

遣	【酉集下】【辵字部】	遣	【廣韻】【集韻】去演切【正韻】驅演切，□音繾。【說文】縱也。【廣韻】送也。【儀禮旣夕】書遣于策。【註】遣，猶送也。　又【正韻】祛也，逐也，發也。【左傳僖二十三年】姜氏與子犯謀，醉而遣之。【前漢孔光傳】遣歸故郡。　又【廣韻】去戰切【集韻】【韻會】【正韻】詰戰切，□繾去聲。【廣韻】人臣賜車馬曰遣車。【正韻】將葬而祭曰遣奠。旣祭，乃包牲體，載之以車，隨柩而行，曰遣車。【禮檀弓】遣車一乗。【註】人臣賜車馬者，乃得有遣車。

遥	【酉集下】【辵字部】	遙	〔古文〕□【廣韻】【集韻】【韻會】【正韻】□餘招切，音謠。【說文】遠也。【禮王制】千里而遙。【左傳昭二十五年】遠哉遙遙。　又逍遙，徜徉也。互詳逍字註。

	【午集中】【疒字部】		【正字通】同癬。

遦	【酉集下】【辵字部】	遦	【廣韻】【集韻】□古翫切，音貫。【說文】習也。【廣韻】行也。◎按習貫，字本作貫。俗加心作慣，又加辶作遦，□非。

遧	【酉集下】【辵字部】	遧	【集韻】諸良切，音章。週遧，迃也。◎按《大戴禮千乗篇》立□設如太廟，然乃中治。中治不相陵，斯庶□遧。庶□遧，則事上靜。據此，當爲彰顯明辨之意，與章同義。《字彙》依《集韻》，訓作週遧。《正字通》力辨週遧之非，亦無援據，因詳載《戴禮》，以備考證云。考證：〔字彙依集韻，訓作週遧。正字通力辨週遧之非，亦無援據，因詳載戴禮，以備考証〕　謹按証諫也非考證之證，謹改證。 

□	【未集中】【糸字部】	□	【集韻】側洽切，音劄。【類篇】縫也。

□	【未集上】【米字部】	□	【廣韻】【集韻】□丑玉切，音亍。□□，損米也。　【篇海】从束，與朿不同。，suǒ，壞米。

遨	【酉集下】【辵字部】	遨	【廣韻】五勞切【集韻】【韻會】【正韻】牛刀切，□音敖。【玉篇】遨遊也。【後漢劉盆子傳】乗鮮車大馬，赤屛泥絳襜絡，而猶從牧兒遨。【梁鴻傳】聊逍遙兮遨嬉。　又【廣韻】亦作敖。【詩邶風】以敖以遊。

荰	【申集上】【艸字部】	荰	【唐韻】【正韻】徒古切【韻會】動五切，□音杜。荰蘅，香草。

</div>
    <div class="pagination">
<a href="康熙字典_page211.html">上一页</a><span>...</span><a href="康熙字典_page207.html">207</a><a href="康熙字典_page208.html">208</a><a href="康熙字典_page209.html">209</a><a href="康熙字典_page210.html">210</a><a href="康熙字典_page211.html">211</a><span class="current-page">212</span><a href="康熙字典_page213.html">213</a><a href="康熙字典_page214.html">214</a><a href="康熙字典_page215.html">215</a><a href="康熙字典_page216.html">216</a><a href="康熙字典_page217.html">217</a><span>...</span><a href="康熙字典_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
