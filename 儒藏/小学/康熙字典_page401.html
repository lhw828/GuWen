<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 401 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 401 页/共 976 页
  </h1>
  <div class="content">
   厀	【子集下】【卩字部】	厀	【唐韻】【集韻】【正韻】□息七切，音悉。【說文】脛頭卪也。从卩，桼聲。【徐曰】今俗作膝。人之節也。【前漢吳王濞傳】頓首厀行。又【揚子方言】矛骹細如鴈脛者，謂之鶴厀。【又】絜襦謂之蔽厀。又齧厀，馬名。【前漢王褒傳】駕齧厀。【註】孟康曰：良馬低頭口至厀，故曰齧厀。【集韻】或作□膝。

厩	【子集下】【厂字部】	厩	【篇海】居又切，音救。馬舍也。【字彙】俗廏字。【玉篇】作廐。

厱	【子集下】【厂字部】	厱	【唐韻】苦咸切【集韻】丘咸切，□恰平聲。山崖空穴閒貌。又【唐韻】【集韻】□丘嚴切，音。又【集韻】枯含切，音龕。義□同。又盧甘切，音藍。【說文】厱諸，治玉石。又或作礷，省作礛。又魚檢切，音儼。厓岸危也。

厴	【子集下】【厂字部】	厴	【五音集韻】於琰切，音黶。蟹腹下也。

厶	【子集下】【厶字部】	厶	【唐韻】息夷切【集韻】相咨切，□音私。【說文】姦衺也。韓非曰：倉頡造字，自營爲厶。【集韻】通作私。又【玉篇】亡后切，音某。厶甲也。【陸游老學庵筆記】今人書厶以爲俗。穀梁二年，蔡侯鄭伯會于鄧。范甯註云：鄧，厶地。陸德明釋文：不知其國，故云厶地。【篇海】義同某。

叽	【丑集上】【口字部】	嘰	【唐韻】居衣切【集韻】【韻會】居希切，□音機。【說文】小食也。　又【玉篇】嘰，唏也。紂爲象箸，而箕子嘰。【史記十二諸侯年表】作唏。【淮南子繆稱訓】號而哭，嘰而哀，而知聲動矣。　又【廣韻】口醜。　又【集韻】渠希切，音祈。【司馬相如大人賦】噍咀芝英兮，嘰瓊華。【註】徐廣曰：嘰音祈，小食也。　又【集韻】巨至切，音暨。義同。

吒	【丑集上】【口字部】	吒	【唐韻】【集韻】【韻會】□陟嫁切，音奼。【說文】噴也，叱怒也。【廣韻】吒嘆。【六書故】叱之稍徐也。　又【正字通】梵書吒婆，此言障礙。　又【玉篇】知加切【集韻】陟加切，□音奓。義同。【集韻】或作喥。○按《玉篇》平去二音俱同咤。互詳後咤字註。　又【集韻】陟格切，音舴。嘲也。

吟	【丑集上】【口字部】	吟	〔古文〕唫【唐韻】【集韻】【韻會】【正韻】□魚音切，音崟。【說文】呻也。【廣韻】歎也。　又【增韻】哦也，咏也，鳴也。【莊子德充符】倚樹而吟。【戰國策】晝吟宵哭。【楚辭漁父】行吟澤畔。【荀子不苟篇】盜跖吟口。【註】吟咏長在人口也。【後漢梁冀傳】口吟舌言。【註】謂語吃不能明了。　又姓。【正字通】唐嘉州刺史吟約。　又音含。【前漢郊祀歌】靈安留，吟靑黃。【註】服虔曰：吟音含。○按師古云：服說非也。吟，歌誦也，靑黃，四時之樂也。然服有此音，今存之。　又【集韻】牛錦切，音僸。【揚雄解嘲】蔡澤雖噤吟，而笑唐舉。【註】師古曰：噤吟，頷頤之貌。吟，魚錦反。　又【集韻】宜禁切，音□。長咏也。【韓愈同宿聮句】白鶴叫相喑。喑或作吟，吟去聲。　又音噤。【史記淮隂侯傳】雖有舜禹之智，吟而不言。【註】吟，巨蔭反。　又音琴。亦見【史記淮隂侯傳索隱註】。　【說文】或作訡。【集韻】亦作欽。

啔	【丑集上】【口字部】	啔	【篇海】同啓。

□	【未集下】【肉字部】	□	【廣韻】以成功。【集韻】怡成切，□音盛。【集韻】肥也。

呪	【丑集上】【口字部】	呪	【廣韻】【集韻】【韻會】【正韻】□職救切，音。【廣韻】呪詛也。【戰國策】許綰爲我呪。【後漢王忳傳】忳呪曰：有何枉狀。【關尹子七釜篇】有誦呪者。　又【集韻】通作祝。【書無逸】民否，則厥心違怨否，則厥口詛祝。【詩大雅】侯作侯祝。【周禮春官】有詛祝。　【集韻】或作詶，亦作詋。

呱	【丑集上】【口字部】	呱	【唐韻】古胡切【集韻】【韻會】【正韻】攻乎切，□音姑。【說文】小兒嗁聲。【書益稷】啓呱呱而泣。【班固幽通賦】妣聆呱而刻石。【集韻】或作□。　又【集韻】烏爪切，音窊。義同。　又叶胡誤切，音護。【詩大雅】鳥乃去矣，后稷呱矣，實覃實訏，厥聲載路。

	【寅集上】【尸字部】		【字彙】渠尤切，音裘。男子隂異名。

呋	【補遺】【丑集】【口字部】	呋	【五音篇海】與趺同。

邒	【酉集下】【邑字部】	邒	【集韻】湯丁切，音庭。【玉篇】鄕名。　又【集韻】亭名。

卸	【子集下】【卩字部】	卸	【唐韻】【正韻】司夜切【集韻】【韻會】四夜切，□寫去聲。【說文】舍車解馬也。又【增韻】脫衣解甲曰卸。舟人出載亦曰卸。

厭	【子集下】【厂字部】	厭	【唐韻】於葉切【集韻】【韻會】益涉切，□饜入聲。【說文】笮也。从厂，□聲。【徐曰】笮，鎭也。壓也。一曰伏也。【左傳昭二十六年】將以厭衆。【前漢杜鄴傳】折衝厭難。【註】厭者，壓也。鎭壓□難，使之銷靡也。又【正韻】順從貌。【荀子儒效篇】天下厭然猶一也。又【增韻】禳也，當也。【史記高祖紀】於是因東游以厭之。又合也。【周禮春官巾車】王后厭翟。【註】次其羽，使相迫也。又損也。【左傳文二年】及晉處父盟以厭之。【註】厭猶損也。又【儀禮鄕飮酒禮】賔厭介入門左。【註】推手曰揖，引手曰厭。【疏】引手曰厭者，以手向身引之。又【廣韻】惡夢也。又【集韻】厭次，地名。又【集韻】或作壓。又【唐韻】【集韻】【韻會】【正韻】□於豔切，饜去聲。【集韻】足也。【詩周頌】有厭其傑。【註】厭，受氣足也。【前漢王莽傳】克厭上帝之心。【註】厭，滿也。又【韻會】厭，斁也。【詩葛覃】服之無斁。註：厭也。又通作饜。【禮曾子問】孔子曰：有隂厭，有陽厭。【註】厭是饜飫之義。又【唐韻】【集韻】於琰切。【正韻】於檢切，□音掩。【荀子解蔽篇】厭目而視者，視一以爲兩。又【正韻】惡也。【論語】天厭之。又【廣韻】厭，魅也。別作魘。【韓愈游湘西寺詩】怵惕夢成魘。又【正韻】與黶同。與掩藏之掩同音。【禮大學】見君子而后厭然。【註】厭讀爲黶。厭，閉藏貌。又【集韻】於鹽切，音。同懕。【說文】安也。【詩小雅】厭厭夜飮。【秦風】厭厭良人。【註】安靜也。又【正韻】同□。【左傳昭二十八年】屬厭而已。【杜預註】言小人之腹飽，猶知厭足。又【集韻】【正韻】□乙甲切，音押。【前漢劉向傳】抑厭遂退。【註】師古曰：厭，音乙甲反，謂不伸也。又【荀子儒效篇】厭旦於牧之野。【註】厭，猶臨也。謂□於將旦之先也。又【正韻】通作壓。又【集韻】乙及切，音邑。厭邑，濕意。又【集韻】鄔感切，音暗。沈溺意。【莊子逍遙遊】其厭也如緘。

厵	【子集下】【厂字部】	厵	【廣韻】同源。

参	【子集下】【厶字部】	參	〔古文〕□朁【唐韻】【集韻】【韻會】【正韻】□倉含切，音驂。【集韻】謀度也，閒厠也。又【玉篇】相謁也。【廣韻】參，承也，覲也。又【增韻】干與也，參錯也。又【韻會】三相參爲參，五相伍爲伍。【易繫辭】參伍以變。【韻會】左傳，自參以上。周禮，設其參。皆謂三相參列也。後世參軍，參謀，參知政事，蓋取此義。又星名。【前漢天文志】參爲白虎三星，直者是爲衡石。【註】參三星者，白虎宿中，東西直似稱衡也。又【唐韻】所今切【集韻】【韻會】【正韻】疏簪切，□音森。【說文】商星也。本作曑，从晶聲。【徐曰】其上晶與星同義也。今文作參。又【韻會】叢立貌。【束皙補亡詩】參參其穡。【論語】立則見其參於前。又姓。【廣韻】祝融之後。又人參。藥名。本作薓。又【唐韻】楚簪切【集韻】【韻會】初簪切，□音嵾。【廣韻】同嵾。嵾嵳，不齊貌。【詩周南】參差荇菜。又【張衡思□賦】長余佩之參參。【註】長貌。又【唐韻】【集韻】【韻會】【正韻】□桑感切，音糝。雜也。【韻會】與糝同。【周禮天官司裘註】大射，大侯九十，參七十，干五十。又【正韻】七紺切，音摻。曲名。又參鼓，亦作摻鼓。又與三通。【周禮冬官考工記】□分去一。考證：〔【前漢天文志】參爲白虎三星，直者爲衡石。〕　謹照原文爲字上增是字。〔【張衡思元賦】長金佩之參參。〕　謹照原文金佩改余佩。【王宏源註】【張衡思玄賦】，避諱玄字。 

叟	【子集下】【又字部】	叟	〔古文〕叜【唐韻】【集韻】【韻會】【正韻】□蘇后切，音藪。【說文】老也。又【集韻】【韻會】【正韻】□疎鳩切，音搜。叟叟，淅米聲。【詩大雅】釋之叟叟，蒸之浮浮。【註】釋，淅米也。叟叟，聲也。【集韻】或作溞，通作溲。又【正韻】先侯切，漱平聲。尊老之稱。【劉琨贈盧諶詩】惟彼太公望，昔是渭濱叟。鄧生何感激，千里來相求。又【集韻】蘇遭切，音騷。同搜。搜搜，動貌。或省作叟。

吂	【丑集上】【口字部】	吂	【廣韻】莫郞切【集韻】謨郞切，□音茫。【玉篇】使人問，而不肯答曰吂。【廣韻】不知也。【揚子方言】沅灃之閒，使之而不肯答曰吂。註：今中國語亦然。　又【廣韻】【集韻】□莫浪切，音漭。【廣韻】老人不知。○按諸韻書吂字止有平去二音，《正字通》增上聲，誤。考證：〔【揚子方言】沅灃之閒，使之而不肯答曰吂。今中國語亦然。〕　謹照原文今字上增註字。 

咟	【丑集上】【口字部】	咟	【玉篇】與同。

名	【丑集上】【口字部】	名	【唐韻】武幷切【集韻】【韻會】彌幷切【正韻】眉兵切，□音詺。【說文】自命也。从口从夕。夕者，冥也。冥不相見，故以口自名。【玉篇】號也。【廣韻】名字也。【春秋說題】名，成也。【左傳桓六年】九月丁卯，子同生，公問名于申繻。對曰：名有五，有信，有義，有象，有假，有類。　又自呼名也。【禮曲禮】父前子名，君前臣名。　又呼人之名也。【禮曲禮】國君不名卿老世婦。　又名譽也。【易乾卦】不易乎世，不成乎名。　又【春秋說題】名，大也。【書武成】告于皇天后土，所過名山大川。【疏】山川大，乃有名，名大互言之耳。　又名號也。【儀禮士昏禮】請問名。【疏】問名，問姓氏也。名有二種，一是名字之名，一是名號之名。孔安國註尚書，以舜爲名。鄭君目錄，以曾子爲姓名，亦據子爲名，皆是名號爲名者也。今以姓氏爲名，亦名號之類。【周語】有不貢，則修名。【註】名謂尊□職貢之名號。　又號令也。【周語】言以信名。【註】信，審也。名，號令也。　又文字也。【儀禮聘禮】不及百名書于方。【註】名書，文也，今謂之字。【疏】名者，卽今之文字也。【周禮秋官大行人】諭書名。【註】書名，書之字也，古曰名。　又【春秋解題】名，功也。【周語】勤百姓以爲己名。【註】功也。　又【釋名】名，明也，明實事使分明也。　又【爾雅釋訓】目上爲名。【註】眉眼之閒。【說文】引《詩齊風》作猗嗟兮。　又姓。【廣韻】左傳楚大夫彭名之後，唐名初撰公侯政術十卷。　又與命通。【史記天官書】免七命。【註】免星有七名。又【張耳傳】亾命遊外黃。【註】脫名逃籍也。　又【集韻】忙經切，音冥。與銘同。志也。詳金部銘字註。　又【集韻】彌正切，洺去聲。與詺同。目諸物也。詳言部詺字註。　又叶彌延切，音綿。【道藏歌】□挺自嘉會，金書東華名。賢安密所戒，相期陽洛汧。　又叶莫陽切，音□。【韓愈曹成王□辭】子父易封，三王守名。延延百載，以有成王。　又叶必仞切，音儐。【張華鮑元泰誄】烈考中丞，妙世顯名。峩峩先生，誕資英俊。考證：〔【周語】有不貢，則修名。【註】名爲尊□職貢之名號。〕　謹照原文爲改謂。 

□	【未集下】【肉字部】	□	【字彙補】古于切，音俱。女隂。

吼	【丑集上】【口字部】	吼	【廣韻】呼后切【集韻】【韻會】【正韻】許后切，□音。【玉篇】牛鳴也。【增韻】虓聲。【後漢童恢傳】一虎低頭閉目，狀如震懼，卽時殺之，其一視，恢鳴吼踊躍自奮。【梵書大智論】辟如獅子，百獸之王，爲小蟲吼，則爲衆所笑。【玉篇】亦作吽。【廣韻】亦作呴。　又【廣韻】呼□切【集韻】【韻會】【正韻】許□切，□音蔲。【廣韻】聲也。　又【集韻】【類篇】厚怒聲。本作。○按《玉篇》《廣韻》吼、分載，音義各別。《集韻》《類篇》非。考證：〔【後漢童恢傳】一虎低頭閉目，狀如震懼，卽時殺之，其一視，恢鳴吼□躍自奮。〕　謹照原文□躍改踊躍。 

吽	【丑集上】【口字部】	吽	【字彙】同吼。　又【集韻】於今切，音隂。【玉篇】牛鳴也。　又【集韻】魚侯切，音齵。【前漢東方朔傳】狋吽牙者，兩犬爭也。【註】吽，五侯反。　又【正字通】梵呪多用吽字。　又叶職容切，音鐘。【張昱輦下曲】守內番僧日念吽，御酒肉按時供。叶下重。

哧	【丑集上】【口字部】	哧	【集韻】虛訝切，音罅。嚇字省文。詳嚇字註。

吢	【丑集上】【口字部】	吢	【集韻】七鴆切，音沁。【玉篇】犬吐也。亦作吣。或作□。

	【子集下】【冫字部】		【集韻】【韻會】【正韻】□下頂切，音悻。冷，寒也。

	【丑集上】【口字部】		【廣韻】渠隕切【集韻】巨隕切，□音窘。【玉篇】吐貌。【集韻】欲吐貌。○按《篇海》七畫□字，音義與此同，誤。

呅	【丑集上】【口字部】	呅	【玉篇】莫杯切，音枚。哸呅也。　又【集韻】武粉切。同吻。詳吻字註。

呶	【丑集上】【口字部】	呶	【唐韻】女交切【集韻】【正韻】尼交切【韻會】泥交切，□音鐃。【說文】讙聲也。【廣韻】喧呶。【詩小雅】賔旣醉止，載號載呶。【集韻】或作詉。　又【集韻】女加切，音拏。嘮呶，諠也。　又【唐韻正】古音奴，當攺入模韻。詩載號載呶。叶下豆。豆，古音田故反，平去通叶。【王褒僮約】出入不得騎馬載車，踑坐大呶，下牀振頭，□釣刈芻，結葦□纑。頭，古音徒。

咈	【丑集上】【口字部】	咈	【廣韻】符弗切【集韻】【韻會】【正韻】符勿切，□音佛。【說文】違也。【廣韻】戾也。【書堯典】帝曰：吁咈哉。又【大禹謨】罔咈百姓，以從己之欲。又【伊訓】從諫弗咈。又【微子】咈其耇長舊有位人。　又【韻會】【正韻】通作佛、拂。○按《曲禮》：獻鳥者佛其首。《學記》：其求之也佛。《釋文》云：佛本又作拂，□不云同咈。《廣韻》三字亦各分見，然其違戾之義實相同，當从《韻會》《正韻》。又《玉篇》引易咈經于丘，今本易頤卦作拂。　又【集韻】薄宓切，音弼。義同。　又【字彙】步昧切，音倍。【釋名】轡咈也，牽引咈戾以制馬也。○按《釋名》解轡之義，非謂轡有咈音也，《正字通》駁之，是。

盿	【午集中】【目字部】	盿	【廣韻】武巾切【集韻】眉貧切，□音珉。視貌。　或作盷□。

卺	【子集下】【卩字部】	卺	【唐韻】居隱切【集韻】【韻會】几隱切【正韻】居忍切，□音緊。【正韻】从丞从卩。俗作□。【廣韻】以瓢爲酒器，婚禮用之也。【儀禮士昏禮】四爵合卺。【註】合卺，破匏也。

叀	【子集下】【厶字部】	叀	【正字通】同專。

叏	【子集下】【又字部】	叏	【唐韻】古賣切【集韻】【韻會】古邁切【正韻】古壞切，□音怪。【說文】分□也。【易叏彖】叏，□也，剛□柔也。又【集韻】【韻會】□古穴切，音玦。【集韻】所以闓弦者。【韻會】詩□拾旣佽。【註】本作叏，今文作□。□拾，射韝縱弦者曰□，拾箭者曰拾。【集韻】或作□。

叞	【子集下】【又字部】	叞	【篇海】紆胃切，音尉。義同安也。又火斗，熨器。又音鬱。義同。

古	【丑集上】【口字部】	古	〔古文〕□□【唐韻】【集韻】公戸切【韻會】果五切【正韻】公土切，□音鼓。【爾雅釋詁】古，故也。【說文】从十，口。識前言者也。【徐鉉曰】十口所傳，是前言也。【玉篇】久也，始也。【書堯典】曰若稽古帝堯。【詩邶風】逝不古處。【前漢藝文志】世歷三古。【孟康曰】伏羲上古，文王中古，孔子下古。　又【禮祭義】以祀天地、山川、社稷、先古。【註】先古，謂先祖也。　又【周禮冬官考工記】輪已庳，則於馬終古登阤也。【註】終古，猶言常也。　又賁古，縣名。【前漢地理志】益州郡賁古縣。　又姓。【廣韻】周太王從邠適岐，稱古公，其後氏焉。漢有古初，蜀志有廣漢功曹古牧，北魏有古弼。　又草名。【爾雅釋草】紅蘢古。【註】俗呼紅草爲蘢鼓，語轉耳。　又【集韻】古暮切，音顧。亦作故，義同。【劉向九歎】興離騷之微文兮，兾靈修之壹悟。還余車于南郢兮，復姓軌于初古。　又【字彙補】溪姑切，音枯。古成氏，複姓。漢廣漢太守古成雲。後秦古成詵，以文章參樞密。

叱	【丑集上】【口字部】	叱	【唐韻】【集韻】【韻會】【正韻】□尺栗切，音□。【說文】訶也。【倉頡篇】大訶爲叱。【禮曲禮】尊客之前不叱狗。【左傳昭二十六年】子囊帶從野洩，叱之。【公羊傳莊十一年】手劒而叱之。【史記淮隂侯傳】喑噁叱咤，千人皆廢。　又【集韻】亦作嘯。【禮內則】不嘯不指。【註】嘯讀爲叱。　又【集韻】【韻會】□戚悉切，音七。【集韻】聲也。【莊子齊物論】叱者吸者。【註】若叱咄聲。【陸德明音義】□，昌實反，徐邈音七。　【毛晃曰】从口从七。或从匕，誤。

右	【丑集上】【口字部】	右	【唐韻】于救切【集韻】【韻會】尤救切【正韻】爰救切，□音峟。與祐佑通。【說文】助也。【爾雅釋詁】右，導也，勴也，亮也。【書益稷】予欲左右有民。【註】左音佐。【太甲】惟尹躬，克左右，厥辟宅師。【詩大雅】保右命爾，燮伐大商。　又左之對也。【書禹貢】夾右碣石入于河。【禮少儀】贊幣自左，詔辭自右。【註】立者尊右。　又上也。【前漢公孫弘傳】守成上文，遭遇右武。【註】師古曰：右亦上也。又【循吏傳】文翁以爲右職。【註】師古曰：右職，縣中高職也。　又强也。【後漢明帝紀】無令豪右，得固其利。　又官名。【周禮夏官】司右，掌羣右之政令。【註】羣右，戎右，齊右，道右也。　又姓。【正字通】漢右公弼，宋右嘉祥，明右巖。又【廣韻】漢複姓，五氏。左傳□樂大心爲右師，其後因官爲氏，漢有中郞右師譚。晉賈華爲右行，因官爲氏，漢有御史中丞右行綽。何氏姓苑有右閭、右扈、右南等氏。　又山名，獸名。【山海經】長右之山有獸，狀如禺而四耳，其名長右。　又與侑通。【周禮春官大祝】以享右祭祀。【註】右讀爲侑。勸也。　又【廣韻】【集韻】【韻會】【正韻】□云久切，音有。義同。○按《集韻》有上去二音，義實相通。《正韻》於上聲訓左右手，去聲訓右助，二音分二義，非。　又叶以周切，音由。【詩周頌】我將我享，維羊維牛，維天其右之。○按《唐韻》正音以。今從朱註。　又叶羽軌切，音以。【詩衞風】泉源在左，淇水在右。女子有行，遠父母兄弟。弟叶滿彼反。【秦風】溯徊從之，道阻且右。溯游從之，宛在水中沚。【宋玉笛賦】隆崛萬丈，盤石雙起。丹水涌其左，醴泉流其右。○按《唐韻》正云：右古音以歷引經傳子集證之，是直當讀作以，非止叶音矣。　又叶于記切，音異。【詩小雅】我有嘉賔，中心喜之。鐘鼓旣設，一朝右之。喜叶去聲。　又叶演女切，音與。【陸雲陸丞相誄】乃幹中軍，入作內輔。公侯陟降，在帝左右。　【說文】本作□，从口从又。【徐鍇曰】言不足以左復手助之。考證：〔又叶于記切，音意。〕　謹按于屬喻母，意屬影母，于記切非意字之音，謹照字母音意改音異。 

叴	【丑集上】【口字部】	叴	【唐韻】巨鳩切【集韻】【韻會】【正韻】渠尤切，□音求。【說文】高氣也。　又叴猶，縣名。【前漢地理志】臨淮郡叴猶縣。【正字通】漢叴猶，今之泗州。　又叴由，狄國。【戰國策】智伯欲伐叴由，遺之大鐘，載以廣車，因隨入以兵。【註】括地志云：幷州孟縣外城，俗名仇由。史記樗里子傳作仇猶，韓非子作仇繇，吕覽作□繇。【正字通】今太原府孟縣有仇猶城，卽此。　又三隅矛曰叴。【詩秦風】叴矛鋈錞。【正韻】詩厹矛，下从厶，與叴不同。監本叴字云三隅矛，誤。○按《廣韻》《集韻》俱云：叴、厹同。《正韻》强分爲二，泥。又□、禸，同。

司	【丑集上】【口字部】	司	〔古文〕□【唐韻】【集韻】息兹切【韻會】新兹切【正韻】相咨切，□音思。【說文】臣司事於外者。【玉篇】主也。【書大禹謨】兹用不犯于有司。又【高宗肜日】王司敬民。又【周官】欽乃攸司。【禮曲禮】天子之五官，曰司徒、司馬、司空、司士、司□，典司五衆。天子之六府，曰司土、司水、司木、司草、司器、司貨，典司六職。　又州名。【晉書地理志】司州，漢司隸校尉所部。魏氏置司州。　又【廣韻】姓也。【左傳】鄭有司臣。又【正字通】司徒，司馬，司空，皆複姓。　又【集韻】【韻會】【正韻】□相吏切，音笥。義同。【前漢敘傳】民具爾瞻，困于二司。【註】師古曰：司，先字反。【王粲酒賦】酒正膳夫冢宰是司，虔濯器用，敬滌蘊饎。　又與伺通。【前漢高五王傳】魏勃常早掃齊相舍人門外，舍人怪之，以爲物而司之，得勃。又【灌夫傳】太后亦已使□司。　又【容齋隨筆】司有入聲。如白居易詩：四十著緋軍司馬，男兒官職未蹉跎。一爲州司馬，三見歲重陽。武元衡詩，惟有白鬚張司馬，不言名利尚相從是也。○按司字有平、去二聲。白、武二詩所用，當係去聲讀作入聲者，無據，不可從。

	【丑集上】【口字部】		【廣韻】戸冬切【集韻】乎攻切，□音。【玉篇】多言也。　又【廣韻】歌也。　又【廣韻】【集韻】□徒弄切，音洞。義同。　又【集韻】呼公切，音灴。歌聲。　又杜孔切，音動。大歌謂之。　又【廣韻】【集韻】□乎宋切，去聲。【廣韻】大聲。　又【廣雅】歌也。　又【集韻】【類篇】□胡貢切，音鬨。義同。

合	【丑集上】【口字部】	合	【唐韻】□閤切【集韻】【韻會】曷閤切【正韻】胡閣切，□音盒。【說文】合口也。　又【玉篇】同也。【易乾卦】保合太和。【詩小雅】妻子好合。　又配也。【詩大雅】天作之合。【前漢貨殖傳】蘗麴鹽豉千合。【註】師古曰：蘗麴以斤石稱之，輕重齊則爲合。鹽豉以斗斛量之，多少等亦爲合。合者，相配耦之言耳。　又會也。【禮王制】不能五十里者，不合于天子。【註】合，會也。　又聚也。【論語】始有曰：苟合矣。【註】合，聚也。　又答也。【左傳宣二年】旣合而來奔。【註】合，答也。　又閉也。【前漢兒寬傳】封禪告成，合祛于天地神明。【註】李奇曰：祛，開散。合，閉也。　又六合。【莊子齊物論】六合之外，聖人存而不論。【梁元帝纂要】天地四方曰六合。　又黍名。【禮曲禮】黍曰薌合。　又【文中子問易篇】黃帝有合宮之聽。　又合黎，地名。【書禹貢】導弱水，至于合黎，餘波入于流沙。　又州名。【廣韻】秦爲巴郡，宋爲宕渠郡，後魏置合州，蓋涪漢二水合流之處，因以名之。又參合，代地。【史記韓王信傳】入居參合。又鉅合在平原，合騎在高城，□漢侯國。見【史記建元以來王子侯者年表】。又重合縣屬勃海郡，合鄕縣屬東海郡。又合浦，郡名。□見【前漢地理志】。　又【廣韻】器名。【正韻】合子，盛物器。　又【廣韻】姓也。【左傳】宋大夫合左師。　又子合，西域國名。【前漢西域傳】西夜國王，號子合王。【後漢西域傳】子合國，去疏勒千里。　又通作闔。【戰國策】意者，臣愚而不闔於王心耶。【註】闔合同。　又與郃通。【史記魏世家】築雒隂合陽。【註】郃水之北。又【高祖功臣侯表】高祖兄仲廢爲合陽侯。　又【唐韻】【正韻】古沓切【集韻】【韻會】葛合切，□音閤。【廣韻】合，集也。　又【集韻】兩龠爲合。【前漢律歷志】量者，龠合升斗斛也，所以量多少也。又合龠爲合，十合爲升。【註】合龠一作十龠，又合者，合龠之量也。　又叶許及切，音翕。【張衡思□賦】何孤行之焭焭兮，孑不羣而介立。感鸞鷖之特棲兮，悲淑人之希合。考證：〔【戰國策】意者，臣愚而不闔王心耶。〕　謹照原文闔字下增於字。 

吝	【丑集上】【口字部】	吝	〔古文〕□□□【唐韻】【集韻】【韻會】【正韻】□良刃切，音藺。【說文】恨也。【易屯卦】君子幾不如舍往吝。【註】夫君子之動，豈取恨辱哉。故不如舍往吝窮也。又【繫辭】悔吝者，憂虞之象也。　又【說文】惜也。【易說卦】坤爲吝嗇。【書仲虺之誥】攺過不吝。【註】無所吝惜。【論語】使驕且吝。【註】吝，鄙嗇也。　又與遴通。【前漢王莽傳】性實遴嗇。【註】師古曰：遴讀與吝同。　【說文】俗作恡。【廣韻】俗作□。又鄙吝之吝亦作悋。【集韻】或作□□，又鄙吝之吝亦作□。

□	【未集中】【聿字部】	□	【字彙補】古文肆字。註詳七畫。

□	【備考】【未集】【肉字部】	□	【篇海類編】同□。

否	【丑集上】【口字部】	否	〔古文〕□【唐韻】方九切【集韻】【韻會】【正韻】俯九切，□音缶。【說文】不也。【徐鍇曰】不可之意見於言，故从口。【集韻】口不許也。【書益稷】否則威之。【詩周南】害澣害否。又【小雅】嘗其旨否。【集韻】通作不。　又【廣韻】符鄙切【集韻】【韻會】部鄙切，□音痞。【玉篇】閉不行也。【廣韻】塞也，易卦名。　又【集韻】【韻會】□補美切，音鄙。【集韻】惡也。【正韻】穢也。【易師卦】初六，師出以律，否臧凶。【疏】否爲破敗，臧爲有功。又【鼎卦】初六，鼎顚趾，利出否。【註】否，謂不善之物也。【疏】寫出否穢之物也。【詩大雅】未知臧否。【又】邦國若否。○按《釋文》書益稷，詩烝民，否字俱兼缶鄙二音。　又叶府眉切，音□。【楚辭九章】心純尨而不泄兮，遭讒人而嫉之。君含怒以待臣兮，不淸徵其然否。　又叶方矩切，音甫。【□琳大荒賦】覽六五之咎休兮，乃貧尼而富虎，嗣反覆其若兹兮，豈云行之臧否。

厏	【子集下】【厂字部】	厏	【唐韻】【集韻】□側下切，音鮓。厏厊，不相合。又【集韻】仕下切，音槎。義同。又【正字通】葘格切，音摘。狹也。俗作窄。
  </div>
  <div class="pagination">
   <a href="康熙字典_page400.html">
    上一页
   </a>
   <span>
    ...
   </span>
   <a href="康熙字典_page396.html">
    396
   </a>
   <a href="康熙字典_page397.html">
    397
   </a>
   <a href="康熙字典_page398.html">
    398
   </a>
   <a href="康熙字典_page399.html">
    399
   </a>
   <a href="康熙字典_page400.html">
    400
   </a>
   <span class="current-page">
    401
   </span>
   <a href="康熙字典_page402.html">
    402
   </a>
   <a href="康熙字典_page403.html">
    403
   </a>
   <a href="康熙字典_page404.html">
    404
   </a>
   <a href="康熙字典_page405.html">
    405
   </a>
   <a href="康熙字典_page406.html">
    406
   </a>
   <span>
    ...
   </span>
   <a href="康熙字典_page402.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
