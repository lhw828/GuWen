<!DOCTYPE html>
<html>
<head>
    <meta charset="UTF-8">
    <title>康熙字典 - 第 183 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 183 页/共 976 页</h1>
    <div class="content">读	【酉集上】【言字部】	讀	【唐韻】【集韻】【韻會】徒谷切【正韻】杜谷切，□音獨。【說文】誦書也。【徐鍇曰】讀猶瀆也。若四瀆之引水也。【詩鄘風】中冓之言，不可讀也。【毛傳】抽也。【鄭箋】抽猶出也。【朱傳】誦言也。【禮文王世子】冬讀書，典書者詔之。　又樂名。【周禮春官大司樂疏】《孝經緯》云：祝融之樂曰《屬讀》。　又曲名。【唐書禮樂志】《讀曲》，宋人爲彭城王義康作也。　又官名。【唐書百官志】集賢殿書院有侍讀學士，掌承旨撰集文章，校理經籍。　又姓，見【姓苑】。　又【集韻】【韻會】□大透切，音豆。義同。【周禮天官宮正註】鄭司農讀火絕之。《釋文》徐音豆。又【增韻】句讀，凡經書成文語絕處謂之句。語未絕而點分之以便誦詠，謂之讀。今祕省挍書式：凡句絕，則點於字之旁讀，分則微點於字之中閒。　又【韻會】通作投。【馬融長笛賦】察度於句投。【註】說文曰：逗，止也。投與逗古字通，音豆。投，句之所止也。○按此則讀與逗通。逗又與投通。　又叶亭歷切，音狄。【蘇轍醉吟庵詩】詩成付與醉中讀，知有淸溪可終日。考證：〔【周禮天官小宰宮正註】鄭司農讀火絕之。徐音豆。〕　謹按此天官宫正註非小宰註也，謹照原文省小宰二字。俆音豆上增釋文二字。 

	【申集下】【衣字部】		【唐韻】戸鉤切【集韻】胡溝切，□音侯。【類篇】褕，小衫也。

	【酉集上】【角字部】		【玉篇】多攺切，音歹。角心也。

诼	【酉集上】【言字部】	諑	【廣韻】【集韻】【韻會】【正韻】□竹角切，音斲。【廣雅】訴也，責也，譖也，也。【揚子方言】楚以南謂愬爲諑。【屈原離騷】衆女嫉予之蛾眉兮，謠諑謂予以善淫。【註】謠，謂毀也。諑，猶譖也。【元包經】諑加于譎，傳曰：遭讒毀也。【韓愈納涼聯句】拙謀傷巧諑。　又【韻會小補】通作椓。引《左傳哀十七年》又使椓之註，訴也。

诽	【酉集上】【言字部】	誹	【唐韻】【正韻】敷尾切【集韻】【韻會】妃尾切，□音斐。【說文】謗也。【博雅】也。【史記高祖紀】誹謗者族。【莊子刻意篇】高論怨誹。【戰國策】國必有誹譽，忠臣令誹在己，譽在上。　又【集韻】或省作非。【前漢鼂錯傳】非謗不治。【師古註】非讀曰誹。　又【集韻】府尾切，非上聲。義同。　又【集韻】【韻會】匪微切【正韻】芳微切。□與非通。【類篇】謗言也。【增韻】非議也。【史記平準書】張湯奏顏異當九卿，見令不便，不入言而腹誹。【前漢食貨志】作腹非。【註】口不言，心非之也。又【廣韻】方味切【集韻】【韻會】【正韻】方未切，□非去聲。義同。【史記文帝紀】誹謗之木。【索隱】誹，音非，亦音沸。尸子云：堯立誹謗之木。韋昭云：慮政有缺失，使書于木，後代遂因以爲飾。今宮牆橋樑頭四柱木是也。

课	【酉集上】【言字部】	課	【唐韻】【集韻】【韻會】【正韻】□苦臥切，科去聲。【說文】試也。【廣雅】第也。【玉篇】議也。【增韻】計也，程也。【史記匈奴傳】課校人畜計。【前漢京房傳】房奏考功，課吏法。【晉書元帝紀】勸課農桑。【宋書沈約自序】少寬其工課。【汲冢周書】程課物徵。【管子七法篇】成器不課不用，不試不藏。　又【廣韻】稅也。【舊唐書職官志】凡賦人之制有四：一曰租，二曰調，三曰役，四曰課。　又縣名、水名。【隋書地理志】課陽縣，屬南陽郡，因課水而名。　又【玉篇】苦訛切【廣韻】【集韻】苦禾切，□音科。課差也。　又【類篇】率也。

诿	【酉集上】【言字部】	諉	【唐韻】【集韻】【韻會】【正韻】□女恚切，音。【說文】纍也。諈諉，見上諈字註。【前漢胡建傳】執事不諉上。【師古註】累也。言執事者當見法卽行，不可以事累於上也。【唐書岑羲傳】羲誠材，何諉之拘。【音義】累也。　又託也。【前漢賈誼傳】尚有可諉者。【蔡謨曰】諉，託也。【正韻牋】諉，猶委也。言尚可他委。後人因借爲推諉、諉謝字用。　又【集韻】邕危切，音逶。爾雅：諈諉，累也。謝嶠讀。　又【集韻】弋睡切，音瓗。又而睡切，音汭。義□同。

谀	【酉集上】【言字部】	諛	【唐韻】楊朱切【集韻】【韻會】容朱切【正韻】雲俱切，□音兪。【說文】諂也。【書囧命】僕臣諛，厥后自聖。【史記叔孫通傳】先生何言之諛也。【莊子漁父篇】不擇是非而言謂之諛。【荀子修身篇】以不善和人者謂之諛。【鹽鐵論】富貴多諛言。　又【集韻】【類篇】□兪戍切，兪去聲。義同。【莊子天地篇】孝子不諛其親。　俗作，非。

谁	【酉集上】【言字部】	誰	【五音集韻】是爲切【玉篇】是推切，□音垂。【說文】何也。【玉篇】不知其名也。【易同人】出門同人。又誰咎也。【詩召南】誰其尸之，有齊季女。【左傳隱元年】其誰曰不然。【老子道德經】吾不知誰之子。【莊子天運篇】子生，五月而能言，不至乎孩而始誰。【註】未至孩童，便知人之姓名爲誰。　又【爾雅釋訓】誰昔昔也。【詩國風】誰昔然矣。【傳】猶言疇昔也。郭璞曰：誰，發語辭。　又【正韻】誰何，詰問也。【前漢賈誼傳】□利兵而誰何。【師古註】問之爲誰也。　又【前漢五行志】大誰卒。【師古註】主問非常之人，云姓名是誰也。大誰，本以誰何稱，因用名官，有大誰長。卒者，長所領士卒也。　又姓。【萬姓統譜】誰龍，明正德閒九江府照磨。　又【讀書通】通作孰，引《莊子列禦□》莫覺莫悟，何相孰也。又通作疇。引《書舜典》疇若予上下草木鳥獸，卽孰若，□與誰同。　又【韻會】亦作譙。【史記衞綰傳】不譙呵綰。【註】責讓也。譙，音誰，呵，音何。【漢書】作孰何。李奇曰：孰誰也。何，呵也。師古曰：不誰何者，猶言不借問耳。　【集韻】或作唯。

迠	【酉集下】【辵字部】	迠	【集韻】尺涉切，音謵。行也。

□	【未集中】【糸字部】	□	【篇韻】音奕。田器也。

閄	【戌集上】【門字部】	閄	【字彙補】和馘切，音或。隱身忽出。驚人之聲也。

謘	【酉集上】【言字部】	謘	【廣韻】直尼切【集韻】□尼切，□音墀。【說文】語諄謘也。【荀子樂論篇】衆積謘謘乎。　又人名。希謘，見【宋史宗室表】。　又【唐韻】直离切【正韻】□知切，□音馳。又【廣韻】【集韻】【韻會】□直利切，墀去聲。又【正韻】直意切，持去聲。義□同。　又【集韻】徒回切，音頹。啍謘，語不正也。考證：〔【說文】語諄諄也。〕　謹照原文改語諄謘也。 

謚	【酉集上】【言字部】	謚	【唐韻】【集韻】□伊昔切，音益。【說文】笑貌。　又【集韻】馨激切，音鬩。笑聲。或作赥。　【正字通】俗用爲誄行之諡，非。

講	【酉集上】【言字部】	講	【唐韻】【集韻】【韻會】【正韻】□古項切，音港。【說文】和解也。【徐曰】古人言講解猶和解也。【戰國策】今君禁之，而秦未與魏講也。　又【廣雅】論也。【廣韻】告也。【禮禮運】講信修睦。【疏】談說也。【又】講於仁。【疏】猶明也。　又【玉篇】習也。【增韻】究也。【易兌卦】君子以朋友講習。【左傳隱五年】故春蒐，夏苗，秋獮，冬狩，皆於農□以講事也。【周禮夏官校人】冬獻馬講馭夫。【註】講猶□習。　又【廣韻】謀也。【左傳襄五年】詩曰：講事不令，集人來定。【杜註】逸詩也。言謀事不善，當聚致賢人以定之。　又官名。【唐書百官志】國子監有直講四人，以經術講授。又【舊唐書職官志】集賢殿書院有侍講學士。　又山名。【山海經】泰室之山北三十里曰講山。　又與顜通。【前漢曹參傳】蕭何爲法，講若畫一。【史記】作顜。　又【字彙補】居□切，音媾。和也。【史記甘茂傳】樗里子與魏講罷兵。【註】講，讀曰媾。　【說文】本作□。

謜	【酉集上】【言字部】	謜	【唐韻】魚怨切【集韻】【韻會】【正韻】虞怨切，□元去聲。【說文】徐語也。引《孟子》故謜謜而來。今本作源。又【玉篇】魚園切【廣韻】【集韻】【韻會】愚袁切，□音元。義同。　又【廣雅】度也。　又人名。【唐書】邕王李謜。又【遼史世祖紀】高麗王世于王謜來朝。　又【廣韻】此緣切【集韻】逡緣切，□音銓。言語和悅也。

	【備考】【巳集】【水字部】		【字彙補】音未詳。【天文大成】囹圄。或云淸字之譌。

	【巳集上】【水字部】		與潗同。【石鼓文】迄湧盄。【註】，今作潗，私列反。

謝	【酉集上】【言字部】	謝	【唐韻】辭夜切【集韻】【韻會】【正韻】詞夜切，□音榭。【說文】辭去也。【廣雅】去也。【楚辭九章】願歲幷謝與長友兮。【註】謝，去也。　又【正韻】絕也。【史記儒林傳】謝絕賔客。　又【增韻】退也，衰也，彫落也。【南史範縝傳】形存則神存，形謝則神減。【淮南子兵略訓】若春秋有代謝。　又【類篇】告也。【前漢□餘傳】厮養卒謝其舍。【晉灼註】以辭相告曰謝。　又【韻會】拜賜曰謝。【前漢張安世傳】安世嘗有引薦，其人來謝。安世以爲舉賢達能，豈有私謝邪。　又【正字通】自以爲過曰謝。【禮檀弓】從而謝焉。【史記項羽紀】旦日不可不蚤自來謝項王。　又【韻會】聽也。【正韻】致仕曰謝。【禮曲禮】大夫七十而致事若不得謝，必賜之几杖。【註】謝，猶聽也。□皓曰：君不許其致事也。如辭謝、代謝，皆却而退去之義。　又鳥名。【張華禽經】子規啼苦，則倒懸於樹，自呼曰謝豹。　又菜名。【本草綱目】水苦蕒，一名謝婆菜。　又島名。【唐書地理志】登州東北海有大謝島。　又蠻名。【舊唐書南蠻傳】東謝蠻，其地在黔州之西。　又國名。【詩大雅】于邑于謝。【毛傳】謝，周之南國也。【朱傳】在今鄧州南陽縣。　又縣名。【前漢地理志】謝沐縣，屬蒼梧郡。　又姓。【廣韻】出□留、會稽二望。周宣王之舅姜申伯封于謝，以邑爲氏。【左傳昭七年】謝息，爲孟孫守。又複姓。【風俗通】周宣王支子食采謝丘，因以爲氏。【前漢古今人表】謝丘章，魯人。　又通作榭。【左傳襄三十一年】宮室□庳，無觀臺榭。【註】本亦作謝。【荀子王霸篇】臺榭甚高。【註】與謝同。　又或作繹。亦作射。【爾雅釋魚】龜仰者謝。【疏】謂行時頭仰。《周禮》地龜曰繹屬是也。【周禮春官龜人鄭註】仰者繹。【禮玉藻鄭註】靈射之屬。【釋文】射音亦。【周禮】作繹。【爾雅】作謝。　又叶祥豫切，徐去聲。【左思魏都賦】有靦瞢容，神惢形茹。弛氣離坐，墨而謝。　又叶徂賀切，音坐。【韓愈送窮文】□頭喪氣，上手稱謝。燒車與船，延之上坐。　【說文】本作□。考證：〔【禮曲禮】大夫七十而致仕，若不得謝，必賜之几杖。【疏】謝，猶聽也。〕　謹照原文致仕改致事。疏改註。 

謞	【酉集上】【言字部】	謞	【廣韻】許角切【集韻】【韻會】黑角切，□音翯。【爾雅釋訓】謞謞，崇讒慝也。【註】樂禍助虐，增譖惡也。【疏】《詩大雅》多將熇熇。鄭箋：多行熇熇，慘毒之惡。謞、熇音義同。　又人名。汝謞，見【宋史宗室表】。　又【廣韻】呵各切【集韻】【韻會】【正韻】黑各切，□音郝。義同。　又【集韻】【類篇】□許敎切，音孝。與嗃同。大噑也。【管子侈靡篇】□然若謞之靜。【註】雖有謞躁之人，亦皆恬靜。【春秋繁露】古之聖人，謞而效天地謂之號，鳴而命施謂之名。　又【集韻】【正韻】□虛交切，孝平聲。與詨同。叫呼也。　又【莊子齊物論】激者，謞者。【註】謞，去而聲疾也。

謟	【酉集上】【言字部】	謟	【廣韻】土刀切【集韻】【韻會】【正韻】他刀切，□音叨。【爾雅釋詁】疑也。【左傳昭二十六年】天道不謟，不貳其命。【釋文】謟，本又作慆。又【二十七年】天命不慆久矣。【註】慆，疑也。　又【集韻】叨号切，叨去聲。義同。　毛氏曰：从言从舀，與諂諛字不同。考證：〔【左傳昭二十六年】天道不謟，不貳其命。【註】謟，本又作慆。〕　謹照原文註字改釋文。〔【哀十七年】天命不慆久矣。〕　謹按此昭二十七年傳非哀十七年傳，今照原文哀字改二字。 

謠	【酉集上】【言字部】	謠	【唐韻】【集韻】【韻會】【正韻】□餘招切，音遙。與同。謠歌也。【爾雅釋樂】徒歌謂之謠。【詩魏風】我歌且謠。【傳】曲合樂曰歌，徒歌曰謠。孫炎曰：聲消搖也。韓詩曰：有章曲曰歌，無章曲曰謠。戴侗曰：歌必有度曲節，謠則但搖曳永誦之，兒童皆能爲，故有童謠也。【前漢藝文志】孝武立樂府而采歌謠。【南齊書五行志】歌謠，口事也。口氣逆則惡言，或有怪謠焉。　又毀也。詳諑字註。　又【集韻】或作猶。【禮檀弓】陶斯咏，咏斯猶。　又【韻會】通作繇。【前漢李尋傳】人民繇俗。【師古註】謂若童謠，及輿人之誦。　又叶夷周切，音由。【前漢班固敘傳】嬀巢姜於孺筮兮，旦算祀於挈龜。宣曹興敗於下夢兮，魯衞名諡於銘謠。龜音丘。

謣	【酉集上】【言字部】	謣	【唐韻】羽俱切【集韻】雲俱切，□音于。【說文】妄言也。【揚子法言】謣言敗俗，謣好敗則。俗本謣作□。　又人名。與謣、汝謣，見【宋史宗室表】。　又【集韻】【類篇】□邕俱切，音紆。義同。　又【集韻】【類篇】□匈于切，音吁。謣與，舉重勸力歌也。【呂覽淫辭篇】今舉大木者，前呼輿謣，後亦應之。　【說文】或作□。

□	【未集上】【米字部】	□	【集韻】徒渾切，音屯。肫，餌也。或从米。

□	【未集上】【竹字部】	□	【字彙補】音未詳。【宋史宗室表】趙與□，字德□，嘉定進士。參見□字。

謤	【酉集上】【言字部】	謤	【集韻】【類篇】□□遙切，音猋。言有所止也。　又【集韻】【類篇】□紕招切，音漂。言輕也。　【正字通】本作〈言□〉。

謥	【酉集上】【言字部】	謥	【廣韻】【集韻】【韻會】【正韻】□千弄切，聰去聲。謥詷。詳詷字註。　又【集韻】蘇綜切，音宋。義同。　俗作□。【字彙補】譌作□，非。

謦	【酉集上】【言字部】	謦	【唐韻】去挺切【集韻】【韻會】【正韻】棄挺切，□罄上聲。【說文】欬也。【玉篇】欬聲也。【莊子徐無鬼】久矣夫，莫以眞人之言，謦欬吾君之側乎。【註】輕曰謦，重曰欬。又【北史崔悛傳】謦欬，爲洪鐘響。　又人名。善謦，見【宋史宗室表】。　又【集韻】【類篇】□詰定切，音罄。謦欬，言笑也。

謧	【酉集上】【言字部】	謧	【唐韻】呂支切【集韻】鄰知切，□音離。【說文】謧詍，多言也。【玉篇】欺謾之言也。【集韻】弄言也。或作□、。　又【玉篇】力泥切【廣韻】郞奚切【集韻】憐題切，□音黎。又【集韻】【類篇】□力交切，音顟。義□同。○按《說文》本作？，九畫。俗作謧，字彙列十一畫，誤。

謨	【酉集上】【言字部】	謨	〔古文〕□□譕【唐韻】【正韻】莫胡切【集韻】【韻會】蒙晡切，□音模。【說文】議謀也。【徐曰】慮一事畫一計爲謀，汎議將定其謀曰謨。【虞書】有《大禹謨》，《臯陶謨》。【傳】謨，謀也。大禹謀九功，臯陶謀九德。【詩大雅】訏謨定命。【周禮秋官大行人】夏宗以□天下之謨。　又【爾雅釋詁】僞也。【註】謀而不忠。　又無也。【南唐書黨與傳】越人謨信，未可速攻。【註】謨信，無信也。閩人語音。　又【集韻】【韻會】□莫故切，模去聲。【前漢敘傳】漢之宗廟，叔孫是謨。革自孝元，諸儒變度。謨，音慕。　又【集韻】【類篇】□末各切，音莫。亦謨也。【前漢班固幽通賦】謨先聖之大繇。師古讀。　又叶滿補切，音姥。見【蔡邕胡廣銘】。　【集韻】或作謩。

謩	【酉集上】【言字部】	謩	【集韻】同謨。

謪	【酉集上】【言字部】	謪	【正韻】尸羊切，音商。度也。【荀子儒效篇】謪德而定位。【註】謪與商同。本或作譎。

謫	【酉集上】【言字部】	謫	【唐韻】【集韻】【韻會】□陟革切，音摘。與讁同。【廣雅】責也。【玉篇】咎也，罪也，過也，怒也。【類篇】罰也。【左傳成十七年】國子謫我。【註】譴責也。【史記申屠嘉傳】議以謫罰，侵削諸侯。【前漢武帝紀】天漢元年，發謫戍，屯五原。【老子道德經】善言無瑕謫。　又變氣也。【左傳昭三十一年】日始有謫。　又【玉篇】治革切【集韻】士革切，□音賾。【揚子方言】怒也。【註】相責怒也。　又【集韻】丁歷切，音的。亦罰也。　又叶竹棘切，音陟。【柳宗元懲咎賦】幸皇鑒之明宥兮，纍郡印而南適。惟罪大而寵厚兮，宜夫重仍乎禍謫。　【說文】本作□。

	【申集中】【虫字部】		【集韻】常隻切，音石。蟲名，螳蜋也。一名蜋。　又之石切，音隻。【類篇】同蟅。

	【酉集中】【貝字部】		【廣韻】九魚切【集韻】斤於切，□音居。【博雅】，□賣也。【類篇】一曰貯也。　【集韻】或作□。

謬	【酉集上】【言字部】	謬	【唐韻】【正韻】靡幼切【集韻】【韻會】眉救切，□音繆。【說文】狂者之妄言也。【博雅】誤也，欺也。【玉篇】亂也，詐也。【廣韻】差也。【書囧命】繩愆糾謬，格其非心。【史記李斯傳】謬其說，絀其辭。【前漢司馬遷傳】差以豪氂，謬以千里。【蜀志向朗傳】手自挍書，刊定謬誤。　又姓。【前漢儒林傳】謬生，申公弟子。與繆同。　又通作繆。【禮大傳】一物紕繆。【註】紕繆猶錯也。本又作謬。【史記司馬相如傳】臨邛令繆爲恭敬。　又叶眉侯切，音謀。【韓愈房使君鄭夫人□表】道順德嚴顯且裕，宜壽而富今何謬。永貞冬至前四日，寓□墳此非其丘。　又叶彌笑切，音妙。【陸機演連珠】動循定檢，天有可察，應無常節，身或難照。是以望景揆日，盈數可期，撫臆論心，有時而謬。　【說文】本作□。【集韻】或作嘐。

謭	【酉集上】【言字部】	謭	【字彙】同譾。

谤	【酉集上】【言字部】	謗	【唐韻】【集韻】【韻會】【正韻】□補浪切，牓去聲。【說文】毀也。【廣雅】惡也。【玉篇】誹也，對也。人道其惡也。【增韻】訕也。【左傳莊二十二年】羈旅之臣，敢辱高位，以速官謗。【史記孝文紀】朝有進善之旌，誹謗之木。【戰國策】樂羊反而語功，文侯示之謗書一篋。　又【集韻】【韻會】□逋旁切，牓平聲。義同。　【正字通】本作□。字彙从俗作謗，非。

	【申集中】【虫字部】		【唐韻】奴曷切，音捺。□螫也。【博雅】痛也。　又【集韻】陟列切。與蜇同。【春秋疏】蠆長尾謂之蠍，毒傷人曰。

□	【未集上】【竹字部】	□	【篇海】他典切，音腆。厚也，善也。　【集韻】同□。

谥	【酉集上】【言字部】	謚	【唐韻】【集韻】□伊昔切，音益。【說文】笑貌。　又【集韻】馨激切，音鬩。笑聲。或作赥。　【正字通】俗用爲誄行之諡，非。

谦	【酉集上】【言字部】	謙	〔古文〕□【唐韻】【集韻】【韻會】【正韻】□苦兼切，歉平聲。【說文】敬也。【玉篇】讓也。【增韻】致恭也。不自滿也。又卦名。【易謙卦】謙亨，君子有終。【釋文】□退爲義，屈己下物也。【朱子本義】有而不居之義。【史記樂書】君子以謙退爲禮。　又姓。見【字彙】。　又【集韻】或作嗛。【前漢藝文志】易之嗛嗛。【師古註】與謙同。又【司馬相如封禪書】陛下嗛讓而弗發也。【史記】作謙讓。　又【正韻】胡兼切。與嫌同。【荀子仲尼篇】信而不處謙。【註】言得信於上，不處嫌疑，使人疑其作威福也。　又【集韻】【正韻】□苦簟切，歉上聲。安靜貌。【禮大學】此之謂自謙。【註】謙讀爲慊。慊之言厭也。【朱傳】謙，快也，足也。【韻會】謙與慊通。　又【字彙】苦劫切，音怯。大學義同。朱子讀。　【六書統】一作□。

谧	【酉集上】【言字部】	謐	【唐韻】彌必切【集韻】【韻會】【正韻】覓輺切，□音蜜。【說文】靜語也。一曰無聲也。【爾雅釋詁】靜也。【廣韻】愼也，安也。【班固漢武帝內傳】內外寂謐。【魏志東夷傳】海表謐然。【宋書樂志】謝莊《明堂歌》云：地紐謐，乾樞回。

谨	【酉集上】【言字部】	謹	【唐韻】居隱切【集韻】【韻會】几隱切，□音卺。【說文】愼也。【玉篇】敬也。【廣韻】絜也。【增韻】毖也，專也，重也。【易乾卦】庸行之謹。【書盤庚】恪謹天命。【詩大雅】以謹無良。【禮月令】孟冬，命百官謹蓋藏。【史記萬石君傳】丞相醇謹而已。【前漢酈食其傳】舉大事不細謹。　又嚴禁也。【荀子王制篇】謹盜賊。　又姓，見【姓苑】。　又【字彙】渠斤切，音芹。與墐同。【禮內則】炮取豚若將，塗之以謹塗。【註】謹當爲墐，聲之誤也。　【說文】本作□。

谩	【酉集上】【言字部】	謾	【唐韻】母官切【集韻】【韻會】【正韻】謨官切，□音瞞。【說文】欺也。【史記秦始皇紀】下懾伏謾，欺以取容。【晉書□法志】違忠欺上謂之謾。　又【廣雅】緩也。【廣韻】慢也。【前漢兩龔傳】媠謾亡狀。　又欺毀也。【荀子非相篇】鄕則不若，背則謾之。　又媟汙也。【前漢孝成皇后傳】淳于長書有誖謾。　又汗漫也。【莊子天道篇】繙十二經，以說老耼，中其說曰大謾，願聞其要。　又【玉篇】莫般切【廣韻】莫還切【集韻】謨還切，□音蠻。【揚子方言】謾台，懼也。燕代之閒曰謾台。又虔儇，慧也，秦謂之謾。　又【廣韻】武延切【集韻】【韻會】彌延切【正韻】莫堅切，□音緜。【類篇】慧黠也。一曰欺也。【前漢灌夫傳】謾好謝蚡。【師古註】謾，猶詭也。詐爲好言也。【集韻】或作。　又【玉篇】馬諫切【集韻】【正韻】莫晏切，□音慢。【前漢宣帝紀】務爲欺謾，以避其課。【師古註】謾，誑言也。音慢。　又與慢同。【周禮秋官禁暴氏鄭註】民之好爲侵陵。稱詐，謾，誕。此三者，亦□所禁也。謾，本或作慢。　又【廣韻】【集韻】【韻會】【正韻】□莫半切，音縵。【類篇】欺語也。又【增韻】且也。通作漫。　【字彙補】一作□。

谪	【酉集上】【言字部】	謫	【唐韻】【集韻】【韻會】□陟革切，音摘。與讁同。【廣雅】責也。【玉篇】咎也，罪也，過也，怒也。【類篇】罰也。【左傳成十七年】國子謫我。【註】譴責也。【史記申屠嘉傳】議以謫罰，侵削諸侯。【前漢武帝紀】天漢元年，發謫戍，屯五原。【老子道德經】善言無瑕謫。　又變氣也。【左傳昭三十一年】日始有謫。　又【玉篇】治革切【集韻】士革切，□音賾。【揚子方言】怒也。【註】相責怒也。　又【集韻】丁歷切，音的。亦罰也。　又叶竹棘切，音陟。【柳宗元懲咎賦】幸皇鑒之明宥兮，纍郡印而南適。惟罪大而寵厚兮，宜夫重仍乎禍謫。　【說文】本作□。

谬	【酉集上】【言字部】	謬	【唐韻】【正韻】靡幼切【集韻】【韻會】眉救切，□音繆。【說文】狂者之妄言也。【博雅】誤也，欺也。【玉篇】亂也，詐也。【廣韻】差也。【書囧命】繩愆糾謬，格其非心。【史記李斯傳】謬其說，絀其辭。【前漢司馬遷傳】差以豪氂，謬以千里。【蜀志向朗傳】手自挍書，刊定謬誤。　又姓。【前漢儒林傳】謬生，申公弟子。與繆同。　又通作繆。【禮大傳】一物紕繆。【註】紕繆猶錯也。本又作謬。【史記司馬相如傳】臨邛令繆爲恭敬。　又叶眉侯切，音謀。【韓愈房使君鄭夫人□表】道順德嚴顯且裕，宜壽而富今何謬。永貞冬至前四日，寓□墳此非其丘。　又叶彌笑切，音妙。【陸機演連珠】動循定檢，天有可察，應無常節，身或難照。是以望景揆日，盈數可期，撫臆論心，有時而謬。　【說文】本作□。【集韻】或作嘐。

贽	【酉集中】【貝字部】	贄	【廣韻】【集韻】【韻會】□脂利切，音至。【玉篇】執玉帛也。亦作摯。【周禮春官大宗伯】以禽作六贄，以等諸臣。【釋文】摯，本又作贄。【左傳莊二十四年】男贄，大者玉帛，小者禽鳥，以章物也。女贄，榛栗棗脩，以告虔也。【類篇】亦作質。　又【正韻】支義切，音寘。義同。　又【集韻】魚列切，音孽。【類篇】不動貌。　又【集韻】陟立切，音縶。義同。通作慹。

谭	【酉集上】【言字部】	譚	【廣韻】【正韻】徒含切【集韻】【韻會】徒南切，□音覃。【玉篇】大也，誕也，著也。【大戴禮子張問入官】修業居久而譚。【註】謂安縱也。【成公綏嘯賦】參譚雲屬。【註】譚，猶著也。參譚，不絕。　又國名。【春秋莊十年】譚子奔莒。【杜註】譚國在濟南平陵縣西南。　又姓。譚子之後。【後漢逸民傳】太原譚賢。　又【正韻】與談同。【魏志管輅傳】此老生之常譚。【莊子則陽篇】夫子何不譚我于王。　又通作覃。【詩大雅】實覃實訏。【鄭箋】覃或作譚。　又【廣韻】【集韻】□徒感切，覃上聲。亦大也。　又叶徒黃切，音唐。【急就章】曹富貴，尹李桑。蕭彭祖，屈宗譚。　【說文】本作〈言□〉。

谮	【酉集上】【言字部】	譖	【唐韻】莊蔭切【集韻】【正韻】側禁切【韻會】側廕切，□簪去聲。【說文】愬也。【博雅】也。【玉篇】讒也。【韻會】旁入曰譖。【詩小雅】譖言則退。【註】有譖毀之言，則共爲排退之。【公羊傳莊元年】夫人譖公于齊侯。【註】如其事曰訴，加誣曰譖。【前漢孫寶傳】蒙受冤譖。　又蝎譖。【埤雅】古者譖從中起謂之蝎譖。　又【韻會】子念切。與僭通。不信也。【詩大雅】譖始竟背。【釋文】譖本亦作僭。【又】覆謂我僭。【箋】僭，不信也。本亦作譖。　又叶子林切，音祲。【詩大雅】瞻彼中林，甡甡其鹿。朋友已譖，不胥以穀。譖叶林。　【正字通】俗作□、譛，非。考證：〔【詩大雅】譖始竟背。【箋】譖本亦作僭。【又】覆謂我僭。【傳】僭，不信也。本亦作譖。〕　謹照原文箋改釋文。傳改箋。 

</div>
    <div class="pagination">
<a href="康熙字典_page182.html">上一页</a><span>...</span><a href="康熙字典_page178.html">178</a><a href="康熙字典_page179.html">179</a><a href="康熙字典_page180.html">180</a><a href="康熙字典_page181.html">181</a><a href="康熙字典_page182.html">182</a><span class="current-page">183</span><a href="康熙字典_page184.html">184</a><a href="康熙字典_page185.html">185</a><a href="康熙字典_page186.html">186</a><a href="康熙字典_page187.html">187</a><a href="康熙字典_page188.html">188</a><span>...</span><a href="康熙字典_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
