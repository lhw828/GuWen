<!DOCTYPE html>
<html>
<head>
    <meta charset="UTF-8">
    <title>说文解字注 - 第 255 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 255 页/共 283 页</h1>
    <div class="content">　　路径：段注说文□第十三卷□虫部
　　标题：蜹ruì
　　注解：秦晋谓之蜹，楚谓之蟁。蟁作蚊，俗。今正。蟁在□部，故不类列于此也。此为方俗殊语以举例也。从虫芮声。而鋭切。十五部。
　　路径：段注说文□第十三卷□虫部
　　标题：蟰xiāo
　　注解：蟰蛸，双声。长股者。释虫曰：蟰蛸，长□。豳风毛传同。跂当作踦。其足长，故谓之长踦。许则显之曰长股者也。此鼅鼄之一穜，俗谓喜母。从虫肃声。古音肃在三部。今音稣雕切。俗写作蟏蛸。古音消。今音所交切。此古今之转变也。蛸篆已见上文，为□蛸字，故此不再出。
　　路径：段注说文□第十三卷□虫部
　　标题：□shěnɡ
　　注解：□虫也。有虫名□也。从虫省声。息正切。十一部。
　　路径：段注说文□第十三卷□虫部
　　标题：蜉liè
　　注解：商何也。释虫曰：蛶，螪何。郭云未详。陆云商失羊反。字林之亦反。按字林近古，之亦反则字本作□，而许书当作啻何矣。从虫寽声。力辍切。十五部。
　　路径：段注说文□第十三卷□虫部
　　标题：蜡qù
　　注解：蝇□也。肉部曰：□，蝇乳肉中也。蜡□音义皆通。《周礼》：“蜡氏掌除骴。”蜡氏，秋官职也。郑曰：蜡，骨肉臭腐，蝇虫所蜡也。蜡读如狙司之狙。按狙司，卽觑伺也。蝇虫所蜡，卽蝇乳肉中之说。乳者，生子也。蝇生子为蛆。蛆者俗字，□者正字，蜡者古字。已成为蛆，乳生之曰□，曰蜡。齐民要术：作浥鱼法，勿令蝇□。其意同也。释虫：□丑罅。□千据反。卽蜡字之异者也。广韵音误而字不误。今尔雅各本误。郭云：罅者，剖母背而生。今大蝇有如是者。蚕蛹变而为蛾，亦是裂□而出。蜡字，礼记、郊特牲借为八蜡字。寻八蜡本当作昔。昔，老也。息老物也。故字林作□。李仁甫说文作蜡，年终祭名。斯为巨谬。本艹以蜡为水母之名。从虫昔声。此当依广韵七虑切。五部。自大徐鉏驾切，遂有改其义曰年终祭名者矣。葢唐韵只有蜡祭音义，不可以释此。犹系古诣切，不可以释系□也。
　　路径：段注说文□第十三卷□虫部
　　标题：蝡ruǎn
　　注解：动也。动者，作也。虫之动曰蝡。从虫耎声。而沇切。十四部。
　　路径：段注说文□第十三卷□虫部
　　标题：蚑qí
　　注解：徐行也。凡生之类，行皆曰蚑。依李善洞箫，琴二赋注补徐字及凡生以下八字。凡虫行曰蚑。周书曰：蚑行喘息。小弁曰：鹿斯之奔，维足伎伎。伎本亦作跂。毛传曰：舒皃。笺云：伎伎然舒者，留其羣也。按其字当作蚑蚑。毛传、郑笺正与徐行说合也。汉书：跂跂脉脉善缘壁。其字亦当作蚑蚑。凡生之类者，或行或飞，或毛或□，或介或鳞皆是也。从虫支声。巨支切。十六部。
　　路径：段注说文□第十三卷□虫部
　　标题：蠉xuān
　　注解：虫行也。凡虫行曰蠉。上蚑为徐行，则蠉为疾行也。羽部曰：翾，小飞也。从虫瞏声。香沇切。十四部。
　　路径：段注说文□第十三卷□虫部
　　标题：□chǎn
　　注解：虫申行也。各本作曳行。以读若骋定之，则伸行为是。今正。许本无伸字，只作申，故讹为曵也。从虫屮声。读若骋。屮读若彻。屮声而读骋者，以双声为用也。依说文在十一部。今读丑善切。
　　路径：段注说文□第十三卷□虫部
　　标题：螸yú
　　注解：螽丑螸，螽俗本作蠭。今依宋本、李焘本、集韵正。释虫曰：蠭丑螸。音义曰：蠭，施干作螽。施所据与许合。□腴也。腴者，腹下肥也。螽之类皆垂其腴矣。从虫欲声。余足切。三部。篇、韵皆羊朱切。
　　路径：段注说文□第十三卷□虫部
　　标题：□shàn
　　注解：蝇丑□，释虫文。字只作扇。摇翼也。也字依宋本补。从虫扇声。式战切。十四部。
　　路径：段注说文□第十三卷□虫部
　　标题：蜕tuì
　　注解：它蝉所解皮也。从虫兑声。兑声各本作税省声，浅人改耳。今正。输芮切。十五部。
　　路径：段注说文□第十三卷□虫部
　　标题：□hē
　　注解：螫也。蠚螫葢本一字，若声赦声同部也。或读呼各切，山东行此音。或读式亦切，关西行此音。见释玄应书。今人乃以此篆切呼各，下篆切式亦，分而二之。从虫，若省声。呼各切。五部。
　　路径：段注说文□第十三卷□虫部
　　标题：螫shì
　　注解：虫行毒也。周颂曰：自求辛螫。古亦叚奭为之。史记有如□宫螫将军，汉书作奭将军是也。或云□音知列切。亦作蜇。从虫赦声。施只切。古音在五部。
　　路径：段注说文□第十三卷□虫部
　　标题：蝁è
　　注解：镻也。俗本作虺属。今依宋本及集韵正。长部曰：镻，蝁也。与此为转注。详长部下。从虫亚声。乌各切。五部。
　　路径：段注说文□第十三卷□虫部
　　标题：蛘yǎnɡ
　　注解：骚蛘也。骚各本作搔。今正。疥字下曰：骚也。今亦作搔。搔，□也。非其意。唐人所引作瘙。瘙见号韵，乃俗字，许所无。依义当作骚。骚，骚□也。毛云动也。骚痒者，扰动于肌肤闲也。玄应引礼记蛘不敢搔。俗多用痒痒养字，葢非也。蛘从虫者，往往有虫潜于膜。故疥字亦或作□，作蚧。从虫羊声。余□切。十部。
　　路径：段注说文□第十三卷□虫部
　　标题：□shí
　　注解：败创也。败者，毁也。创者，伤也。毁壤之伤有虫食之，故字从虫。春秋经曰：鼷鼠食郊牛角。又曰：日有食之。字或作□。从虫人食，食亦声。乘力切。一部。按可云饰省声。
　　路径：段注说文□第十三卷□虫部
　　标题：蛟jiāo
　　注解：龙属，无角曰蛟。各本作龙之属也四字。今依韵会正。龙者，鳞虫之长，蛟其属。无角则属而别也。郭氏山海经传曰：似蛇，四脚，细颈，颈有白婴，大者数围，□生，子如一二斛瓮，能吞人。按蛟或作鲛。然鲛者鱼名，其字不相代也。从虫交声。依韵会本四字在此。古肴切。二部。池鱼满三千六百，蛟来为之长，能□鱼而飞。韵会有而字。置笱水中卽蛟去。□者，先导也。曲竹捕鱼曰笱。
　　路径：段注说文□第十三卷□虫部
　　标题：螭chī
　　注解：若龙而黄，南都赋曰：惮□龙，怖蛟螭。李注引说文蛟螭若龙而黄。按李注蛟字误衍。左思蜀都赋：或藏蛟螭。刘注云：蛟螭，水神也。一曰雌龙，一曰龙子。似亦谓蛟螭为一物。然上林赋蛟龙赤螭。文颖曰：龙子为螭。张揖曰：赤螭，雌龙也。皆刘说所本。张、左之赋皆不谓蛟螭一物也。许谓离为山神，螭为若龙而黄，与诸家说异。司马相如曰赤螭。杨雄解嘲曰：翠虬绛螭之将登乎天。不谓其色黄矣。北方谓之地蝼。吕氏春秋曰：黄帝之时，天先见大蝼大螾。史记封禅书：黄帝得土德，黄龙地螾见。地蝼之说，其本此与。非蝼蛄也。从虫□声。丑知切。古音在十七部。或云无角曰螭。六字疑后人所增，非许书本有。葢旣改虬下为有角，则注此为无角。〖注〗□字原从凶不从□。
　　路径：段注说文□第十三卷□虫部
　　标题：虬qiú
　　注解：龙无角者。各本作龙子有角者。今依韵会所据正。然韵会尚误多子字。李善注甘泉赋引说文虬，龙无角者。他家所引作有角，皆误也。王逸注离骚天问□言有角曰龙，无角曰虬。高诱注淮南同。张揖上林赋注、后汉书冯衍传注、玉篇、广韵皆曰：无角曰虬。绝无龙子有角之说。惟广雅云：有角曰□。卽虬字。无角曰□。卽螭字。其说乖异，恐转写之讹，不为典要。从虫丩声。渠幽切。三部。
　　路径：段注说文□第十三卷□虫部
　　标题：蜦lún
　　注解：它属也。它者，虫也。象寃曲垂尾形。蜦卽其属也。黑色，潜于神渊之中，能兴云致雨。依甘泉、江赋二注订。淮南书曰：牺牛粹毛，宜于庙牲，其于以致雨不若黑蜧。高云：黑蜧，神蛇。潜于神渊，能兴云雨。从虫仑声，读若□艹。□各本讹戾。今正。□见艹部。仑声而读□者，双声也。十三部与十五部音转冣近也。力计切。大徐力屯切。蜧，蜦或从戾。淮南书如此作。
　　路径：段注说文□第十三卷□虫部
　　标题：螊lián
　　注解：海虫也。长寸而白，可食。按自螊至蝓八篆为一类，皆介虫也。其外有□。螊其小者也。长寸而白，谓其□。可食，谓其中肉也。本艹所谓□□似蛤而长扁。蝛与螊音同。玉篇曰：螊，小蚌。可食。从虫兼声。读若嗛。按嗛户监切。则当依玉篇胡缄切。古音当在七部。大徐、广韵力盐切。
　　路径：段注说文□第十三卷□虫部
　　标题：蜃shèn
　　注解：大蛤。依韵会有此二字。罗氏愿曰：月令九月雀入大水为蛤。十月雉入大水为蜃。比雀所化为大，故称大蛤也。按郑注礼记曰：大蛤曰蜃。韦注国语曰：小曰蛤，大曰蜃。高注吕览曰：蜃，蛤也。高浑言之，郑、韦析言之。蜃与蚌虽属而别。郭注尔雅云：蚌卽蜃。蜃之用详于周礼、左传。玉部曰：珧，蜃甲也。所以饰物。珕，蜃属。天子佩刀玉琫珧珌，士珕琫珧珌。雉入水所匕。五字依广韵所据。各本作雉入海化为蜃。按自夏小正九月雀入于海为蛤，十月玄雉入于淮为蜃。故国语赵□子所说正同。而吕氏、月令皆言入大水。郑于季秋则曰大水，海也。于孟冬则曰大水，淮也。皆本小正为说。知许□不作雉入海矣。从虫辰声。时忍切。十三部。玉篇作□，入□部。
　　路径：段注说文□第十三卷□虫部
　　标题：□ɡé
　　注解：蜃属。属而有大小之别也。有三，目下。皆生于海，三者生于海。别于生淮者也。厉，千岁雀所匕。千当作十。雀十岁则为老矣。月令所云爵入大水为蛤也。高诱注时则训连上宾字读，云宾雀者，老雀也，栖入堂宇之闲如宾客者。秦人谓之牡厉。本艹经虫鱼上品有牡蛎。海蛤者，百岁燕所匕也。本艹经虫鱼部上品有海蛤。陶隐居云：以细如巨胜润泽光净者好。图经云：久烂者为海蛤，未烂有文理者为文蛤也。此又其一也。魁蛤，一名□絫，老服翼所匕也。服翼，蝙蝠也。详尔雅、方言。释鱼：魁。陆注曰：本艹云魁状如海蛤，圆而厚，外有理纵横，卽今之蚶也。按宋人谓之瓦屋子。今浙人食之，亦名瓦陇子，以其纹理名之。此其一也。以上三十二字今本有讹夺。依尔雅音义正。从虫合声。古沓切。八部。
　　路径：段注说文□第十三卷□虫部
　　标题：螷pí
　　注解：陛也。陛各本作蜌，今尔雅同。韵会作陛，卽蚌语之转也。当依玉部作玭。玭，蚌之有声者也。释鱼曰：蜌，螷。许无蜌字，故先螷而以陛释之。郭云：今江东呼蚌长而陜者为螷。陶隐居注本艹之蝏□也。蝏音亭。□蒲幸切。卽螷字。周礼鳖人醢人皆有螷。郑司农云：螷，蛤也。杜子春云，螷，蜯也。蜯卽蚌字。蚌蛤有异。故二家说不同。许用杜说也。故下文受之以蚌。修为螷，圜为蠇。毛诗传曰。修，长也。长者谓之螷，圆者谓之蠇。从虫庳声。蒲猛切。十一部。按庳声而读入十一部者，支清之合音也。
　　路径：段注说文□第十三卷□虫部
　　标题：蚌bànɡ
　　注解：蜃属。蜃当作螷。释鱼曰：蚌，含浆。郑注鳖人云：狸物，亦谓鱴刀，含浆之属。按珠出于蚌。玉部曰：玭，蚌之有声者。从虫丰声。步项切。九部。
　　路径：段注说文□第十三卷□虫部
　　标题：蠇lì
　　注解：蚌属。佀螊□大。螊卽上文长寸而白者。据本艹经牡蛎条注，则此物有绝大者，不得云似螊□大也。且蛤下作厉，云秦谓之牡厉。似蛤属有厉，蚌属有蠇，其字不必同，不烦以本艹牵合也。许所闻或与后人不□合。读书不贵尽信。出海中，今民食之。从虫万声。读若赖。力制切。十五部。
　　路径：段注说文□第十三卷□虫部
　　标题：蜗wō
　　注解：蜗，此复举篆文之未□者也，当依韵会□。蠃也。蠃者，今人所用螺字。释鱼曰：蚹蠃，螔蝓。郑注周礼醢人：蠃，螔蝓。许上文蠃下亦云：一曰蠃，螔蝓。此物亦名蜗。故周礼、仪礼蠃醢，内则作蜗醢。二字□韵相转注。薛综东京赋注曰：蜗者，螺也。崔豹曰：蜗，陵螺。蜗本呙声，故蜗牛或作瓜牛。徐仙民以力戈切蜗，似未得也。力戈乃蠃字反语耳。今人谓水中可食者为螺，陆生不可食者曰蜗牛。想周、汉无此分别。蠃古多叚蠡为之。从虫呙声。古华切。十七部。旧音当如过。此篆旧在蠯蚌二篆闲。今按蠃卽螔蝓，前文蠃篆下言之，故移使相联。
　　路径：段注说文□第十三卷□虫部
　　标题：蝓yú
　　注解：虒蝓也。虒蝓读移臾二音。今生墙壁闲湿处，无□，有□角，无足，延行地上。俗□延游，卽虎蝓古语也。本艹经作□蝓，云一名陵螺。后人又出蜗牛一条。据本经则□蝓卽蜗牛。合之释虫及郑注周礼、许造说文皆不云蠃与螔蝓为二，葢螺之无□者古亦□螺，有□者正呼螔蝓，不似今人语言分别□也。陆佃、□宗奭分别之说，似非古言古义。从虫俞声。羊朱切。古音在四部。
　　路径：段注说文□第十三卷□虫部
　　标题：蜎yuān
　　注解：肙也。肙各本作蜎，仍复篆文不可通。考肉部肙下云：小虫也。今据正。韵会引说文井中虫也，恐是据尔雅注改。肙蜎葢古今字。释虫：蜎，蠉。蠉本训虫行，叚作肙字耳。郭云：井中小蛣蟩亦虫，一名□孒。广雅曰：□孒，蜎也。周礼：刺兵欲无蜎。注云：蜎，掉也。谓若井中虫蜎蜎。诗毛传曰：蜎蜎，蜀皃。蜀，桑虫也。其引申之义也。今水缸中多生此物，俗谓之水蛆，其变为□。从虫肙声。形声中有会意。狂兖切。十四部。
　　路径：段注说文□第十三卷□虫部
　　标题：蟺shàn
　　注解：夗蟺也。夗，转卧也。引申为凡宛曲之称。夗蟺叠韵。葢谓凡虫之冤曲之状。篇、韵皆云：□蟺，蚯蚓也。虽蚓有此名，而非许意。上文蜎善曲之物也，故承之以蟺。从虫亶声。常演切。十四部。
　　路径：段注说文□第十三卷□虫部
　　标题：□yōu
　　注解：□蟉也。三字句。□韵也。司马相如大人赋：骖赤螭靑虬之□蟉蜿蜓。谓宛转之皃也。按篇、韵皆曰龙皃，依赋文为训耳，非许有龙皃二字也。从虫幽声。于虬切。亦上声。三部。汉书作蚴。
　　路径：段注说文□第十三卷□虫部
　　标题：蟉liú
　　注解：□蟉也。从虫翏声。力幽切。亦上声。三部。
　　路径：段注说文□第十三卷□虫部
</div>
    <div class="pagination">
<a href="说文解字注_page254.html">上一页</a><span>...</span><a href="说文解字注_page250.html">250</a><a href="说文解字注_page251.html">251</a><a href="说文解字注_page252.html">252</a><a href="说文解字注_page253.html">253</a><a href="说文解字注_page254.html">254</a><span class="current-page">255</span><a href="说文解字注_page256.html">256</a><a href="说文解字注_page257.html">257</a><a href="说文解字注_page258.html">258</a><a href="说文解字注_page259.html">259</a><a href="说文解字注_page260.html">260</a><span>...</span><a href="说文解字注_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
