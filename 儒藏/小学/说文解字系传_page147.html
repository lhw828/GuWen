<!DOCTYPE html>
<html>
<head>
    <meta charset="UTF-8">
    <title>说文解字系传 - 第 147 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 147 页/共 213 页</h1>
    <div class="content">　　戁敬也从心难声臣锴曰今诗作熯我孔熯矣尼绾反
　　
　　忻闿也从心斤声司马法曰善者忻民之善闭民之恶希斤反
　　
　　恽重厚也从心军声迂吻反
　　
　　惇厚也从心□(类皐)声得昏反
　　
　　忼慨也从心亢声一曰易忼龙有悔看浪反
　　
　　慨忼慨壮士不得志也从心旣声臣锴曰内自高亢愤激也苦盖反
　　
　　悃愊也从心困声苦衮反
　　
　　愊诚志也从心畐声坡式反
　　
　　愿谨也从心原声臣锴曰尚书愿而和鱼怨反
　　
　　慧儇也从心彗声臣锴曰儇敏也回桂反
　　
　　憭慧也从心尞声臣锴按诗曰佼人憭兮吕晓反
　　
　　恔憭也从心交声臣锴曰佼人本此字根卯反
　　
　　瘱静也从心□(瘱去心)声臣锴曰列女传曰后婉瘱伊闭反
　　
　　悊敬也从心折声臣锴曰古以此字为哲字知苦反
　　
　　悰乐也从心宗声臣锴曰谢惠连诗曰瞻涂意小悰存公反
　　
　　恬安也从心甜省声臣锴曰荘子曰以恬养智亭嫌反
　　
　　恢大也从心夹声臣锴老子曰天网恢恢库推反
　　
　　恭肃也从心共声臣锴曰通论详矣矩容反
　　
　　憼敬也从心敬敬亦声巳皿反
　　
　　恕仁也从心如声失箸反
　　古文）
　　
　　怡和也从心台声寅之反
　　
　　慈爱也从心兹声秦思反
　　
　　忯爱也从心氏声臣锴按尔雅忯忯爱也翘移反
　　
　　恮谨也从心全声七□(左三点水右公)反
　　
　　恩惠也从心因声爱根反
　　
　　慸高也从心带声一曰极也一曰困劣臣锴按礼曰音沾慸笛计反
　　
　　慭问也谨敬也从心猌声一曰说也一曰甘也春秋传曰昊天不慭又曰两君之士皆未慭臣锴曰猌音牛吝反皆未憗皆未甘也言意未甘止也鱼晋反
　　
　　懬阔也一曰广也大也从心广广亦声一曰寛也臣锴按汉书武帝诏曰庻僚乆懬会意困盎反
　　
　　悈饰也从心戒声司马法曰有虞氏悈于中国苟差反
　　
　　隐去耳朵谨也从心□(隐去耳朵)声臣锴曰爰稳隐字从此于靳反
　　
　　庆行贺人也从心夂吉礼以鹿皮为挚臣锴曰攵行也会意丘病反
　　
　　愃寛娴心腹皃从心宣声诗曰赫兮愃兮呼逺反
　　
　　愻顺也从心孙声唐书曰五品不愻臣锴曰今文尚书作逊苏困反
　　
　　塞土改心实也从心塞省声虞书曰刚而塞臣锴按诗曰其心□(塞土改心)泉今皆作塞借也四再反
　　
　　恂信心也从心旬声臣锴曰诗恂羙旦都信羙也今借洵息寅反
　　
　　忱诚也从心冘声诗曰天命匪忱是吟反
　　
　　惟思也从心隹声与追反
　　
　　怀念思也从心褱声臣锴曰褱音怀抱也户埋反
　　
　　惀欲知之皃从心仑声劳存反
　　
　　想冀思也从心相声臣锴曰希冀所思之故史记司马迁曰读其书想见其为人息仰反
　　
　　队耳改心深也从心□(队去耳朵)声夕位反
　　
　　慉起也从心畜声诗曰能不我慉臣锴曰与起同许郁反
　　
　　下心上啻满也从心啻声一曰千万曰啻臣锴曰□(下心上啻)从此依色反
　　（籕文又省）
　　
　　悹忧也从心官声古翰反
　　
　　憭摎然也从心翏声梨桃反
　　
　　愙敬也从心客声春秋传曰以陈备三愙臣锴曰经义三恪在二王后之上其礼转降示敬而已今皆作恪客各反
　　
　　愯惧也从心双音声春秋传曰驷氏愯臣锴按汉书刑法志曰愯之以思奉反
　　
　　惧恐也从心瞿声徤芋反
　　（古文）
　　
　　怙恃也从心古声桓土反
</div>
    <div class="pagination">
<a href="说文解字系传_page146.html">上一页</a><span>...</span><a href="说文解字系传_page142.html">142</a><a href="说文解字系传_page143.html">143</a><a href="说文解字系传_page144.html">144</a><a href="说文解字系传_page145.html">145</a><a href="说文解字系传_page146.html">146</a><span class="current-page">147</span><a href="说文解字系传_page148.html">148</a><a href="说文解字系传_page149.html">149</a><a href="说文解字系传_page150.html">150</a><a href="说文解字系传_page151.html">151</a><a href="说文解字系传_page152.html">152</a><span>...</span><a href="说文解字系传_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
