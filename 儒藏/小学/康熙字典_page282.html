<!DOCTYPE html>
<html>
<head>
    <meta charset="UTF-8">
    <title>康熙字典 - 第 282 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 282 页/共 976 页</h1>
    <div class="content">鲜	【亥集中】【魚字部】	鮮	【唐韻】【集韻】【韻會】□相然切，音仙。魚名。出貉國。【禮內則】冬宜鮮羽。【註】鮮，生魚也。又【玉篇】生也。【書益稷】暨益播奏庶艱食鮮食。【傳】鳥獸新殺曰鮮。【儀禮士昏禮】腊必用鮮。【疏】義取夫婦日新之義。【左傳襄三十年】唯君用鮮。【註】鮮，野獸也。又【廣韻】潔也。【易說卦】爲蕃鮮。【註】鮮，明也。又【釋名】鮮，好也。【玉篇】善也。又國名。【後漢東夷傳】昔箕子避地朝鮮。又【鮮□傳】鮮□者，依鮮□山，故因號焉。又山水名。【水經注】北鮮之山，鮮水出焉。又姓。【後蜀錄李壽司空】鮮思明。又鮮于，複姓。【風俗通】武王封箕子於朝鮮，其子食采於朝鮮，因氏焉。又【廣韻】【集韻】□息淺切，音獮。【易繫辭】故君子之道鮮矣。【釋文】盡也。又【書無逸】惠鮮鰥寡。【傳】又加惠鮮乏鰥寡之人。【疏】鮮，少乏也。【詩鄭風】終鮮兄弟。【箋】鮮，寡也。【禮中庸】民鮮能久矣。【註】鮮，罕也。又少也。亦善也。【詩邶風】籧篨不鮮。【箋】鮮，善也。【朱傳】少也。又【爾雅釋山】小山別大山，鮮。【疏】李巡云：大山少，故曰鮮。【詩大雅】度其鮮原。【傳】大山曰鮮。【朱傳】鮮，善也。又【正韻】與獻同。【禮月令】天子乃鮮羔開冰。【註】鮮當爲獻，聲之誤也。又與犀同。【前漢匈奴傳】黃金犀毗一。【註】師古曰：犀毗，帶鉤也。亦曰鮮□，亦謂師氏，總一物也，語有輕重耳。又【集韻】私箭切，獮去聲。姓也。

	【巳集下】【犬字部】		【廣韻】之戍切【集韻】朱戍切，□音註。【說文】黃犬黑頭也。从犬，主聲。讀若註。

鳜	【亥集中】【魚字部】	鱖	【唐韻】居衞切【集韻】姑衞切，□音劌。【說文】魚名。【玉篇】魚大口細鱗斑彩。【爾雅釋魚】鱊鮬鱖鯞。【註】小魚也。詳鮬字註。【本草】鱖然背有黑點。昔仙人劉憑嘗食石桂魚，今此魚猶有桂名，恐是此也。生江溪閒。【正字通】魚扁形闊腹，大口細鱗，皮厚肉緊，味如豚。一名水豚，又名鱖豚。焦氏《筆乗》謂鱖名鮰魚，誤。蓋因鄕語謂鱖爲計，故以鱖本音桂，與鮠近也。又【廣韻】【集韻】□居月切，音厥。又【集韻】於月切，音噦。又居逵切，音龜。義□同。【本草】鱖魚背有黑點。

鳟	【亥集中】【魚字部】	鱒	【廣韻】才本切【集韻】【韻會】粗本切，□蹲上聲。【說文】赤目魚也。【爾雅釋魚】鮅鱒。【註】似鯶子赤眼。【疏】鮅，一名鱒。【陸璣草木蟲魚疏】鱒似鯶魚，而鱗細於鯶，赤眼。【詩豳風】九罭之魚，鱒魴。【傳】大魚也。又【五音集韻】士晚切，音撰。又柱兗切，音篆。義□同。又【廣韻】【集韻】【韻會】□徂悶切，音鐏。魚名。又魚入泥。又【五音集韻】士戀切，音饌。義同。

鰆	【亥集中】【魚字部】	鰆	【集韻】樞倫切，音春。海魚名。

鰋	【亥集中】【魚字部】	鰋	【廣韻】【韻會】【正韻】於幰切【集韻】隱幰切，□音偃。【爾雅釋魚】鰋。【註】今鰋額白魚。【詩小雅】魚麗于罶，鰋鯉。【正字通】一說鰋身圓白額，性好偃，腹平著地，故名。○按《說文》本作□。鮀也，鮀鮎也。《詩小雅》毛傳：鰋，鮎也。《六書故》曰：《爾雅》鯉鱣鰋鮎鯊鮀，各舉六物。讀者以鱣釋鯉，鮎釋鰋，鮀釋鯊。毛氏、《說文》皆蹈此誤，□以鰋爲鮎。《說文》又幷以鮀爲鮎。尤非。

	【卯集中】【户字部】		【集韻】戶，古作。註詳部首。又【廣韻】苦減切，音□。小戶也。

鰥	【亥集中】【魚字部】	鰥	〔古文〕□【唐韻】古頑切【集韻】【韻會】姑頑切【正韻】姑還切，□音關。【說文】魚也。【詩齊風】其魚魴鰥。【傳】大魚也。【孔叢子抗志篇】衞人釣於河，得鰥魚焉，其大盈車。子思問曰：如何得之。對曰：吾垂一魴之餌，鰥過而不視，更以豚之半，則吞矣。又【書堯典】有鰥在下曰虞舜。【傳】無妻曰鰥。【禮王制】老而無妻曰鰥。【釋名】鰥，昆也。昆，明也。愁悒不寐，目恆鰥鰥然也。故其字从魚，魚目恆不閉者也。【白虎通】鰥之言鰥鰥無所親，則寡者少也。又【集韻】公渾切，音昆。與鯤同。【爾雅釋魚疏】鰥，魚子。鰥鯤字異，蓋古字通用也。又與瘝同。【爾雅釋詁】鰥，病也。【鄭樵註】鰥，卽瘝也。又【廣韻】【集韻】□古幻切，音慣。視貌。或作□。又叶眞韻。【楚辭天問】舜閔在家，父何以鰥。堯不姚合，二女何親。

鰮	【亥集中】【魚字部】	鰮	【閩書】似馬鮫而小。音未詳。

鰻	【亥集中】【魚字部】	鰻	【唐韻】母官切【集韻】【韻會】謨官切，□音瞞。【說文】魚也。【廣韻】鰻鯠，魚也。【本草】鰻鱺似鱓而腹大。　又【通雅】桂林有石鰻，出洞穴，性涼。　又【廣韻】【集韻】□無販切，音萬。義同。

鹂	【亥集中】【鳥字部】	鸝	【廣韻】呂支切【集韻】鄰知切【韻會】離知切，□音離。黃鸝，倉庚也。一名黃鶯。郭璞云：其色黧黑而黃，因名之。陸璣云：黃鸝留，關西謂之鸝黃。俗呼黃離留，或謂之黃栗留。齊人謂之搏黍，常以葚熟時來桑閒。里語曰：黃栗留，看我麥，桑葚熟。亦應節趨時之鳥。又【集韻】鄰題切【韻會】憐題切【正韻】鄰溪切，□音黎。義同。互詳鶊鵹二字註。

魕	【亥集上】【鬼字部】	魕	【廣韻】【集韻】□渠希切，音祈。【說文】鬼俗也。淮南傳曰：吳人鬼，越人魕。【類篇】南方之鬼曰□。　又【集韻】居希切，音幾。又舉豈切，幾上聲。義□同。　【集韻】本作□。【玉篇】亦作禨。

	【寅集下】【弓字部】		【廣韻】【集韻】□殂感切，蠶上聲。【玉篇】弓强。【廣韻】弓弦。【類篇】弓張弦也。　又【集韻】祖含切，音簪。義同。

	【卯集中】【手字部】		【字彙】音銃。跳也。【正字通】俗字。〇按玉篇，集韻諸書俱不載。

	【卯集上】【心字部】		【玉篇】古的切，音激。疾也。

	【巳集下】【犬字部】		【廣韻】以諸切【集韻】羊諸切，□音余。【玉篇】歎聲。　又豬兒聲。　又【廣韻】獸名。　又【集韻】一曰猗，犬子也。

鲨	【亥集中】【魚字部】	鯊	【廣韻】所加切【集韻】【韻會】師加切，□音沙。與魦同。【爾雅釋魚】鯊鮀。【註】今吹沙小魚。【疏】鯊，一名鮀。陸璣云：魚狹而小，嘗張口吹沙。【通雅】鯊，吹沙小魚，黃皮黑斑，正月先至，身前半闊而扁，後方而狹，陸氏以爲狹小，非也。【詩小雅】魚麗于罶，鱨鯊。又海鯊。【正字通】靑目赤頰，背上有鬣，腹下有翅，味肥美。六書故曰：海中所產，以其皮如沙得名，哆口無鱗，胎生，大者伐之盈舟。又【集韻】所嫁切，沙去聲。義同。又叶山宜切，音師。【徐幹齊都賦】罛鱣鮷，網鯉鯊，拾□珠，籍蛟蠵。

鯻	【亥集中】【魚字部】	鯻	【集韻】同。

鰇	【亥集中】【魚字部】	鰇	【廣韻】耳由切【集韻】而由切，□音柔。魚名。【正字通】本作柔。似烏鰂，無骨，生海中，越人重之。

	【未集上】【竹字部】		【集韻】普木切，音朴。小擊也。　或作扑。亦作撲。

鸬	【亥集中】【鳥字部】	鸕	【唐韻】洛乎切【集韻】龍都切，□音盧。【說文】□鷀也。【楊孚異物志】鸕鷀不生卵，旣胎又吐生，多者七八，少者五六，相連而生。詳鷀字註。又【集韻】凌如切，音臚。【爾雅釋鳥】鸕諸雉。【郭註】未詳。

鰌	【亥集中】【魚字部】	鰌	【唐韻】七由切【集韻】【韻會】雌由切【正韻】此由切，□音秋。【說文】鰼也。【廣韻】魚名。二月有之。【正字通】鰌生下田淺淖中。似鱓短，首銳色黃黑，有漦濡滑難握，穴泥中與他魚牝牡。【爾雅釋魚】鰼，鰌。【註】今泥鰌。【疏】穴於泥中。【莊子齊物論】鰌然乎哉。【音義】鰌，魚名。【荀子富國篇】黿鼉魚□鰌鱣，以時別一而成羣。【集韻】或作鰍。又海鰌。【水經】海鰌魚，長數千里，穴居海底，入穴則海水爲潮，出穴則潮退。又船名。【宋史虞允文傳】官軍以海鰌船衝敵軍。又人名。【左傳襄十年】史鰌。【註】史魚。又【廣韻】自秋切【集韻】字秋切，□音酋。義同。又與同。【莊子秋水篇】鰌我亦勝我。【音義】鰌，藉也。亦作。【荀子强國篇】大燕鰌吾後。【註】鰌，踧也。如蹴沓於後也。

鰧	【亥集中】【魚字部】	鰧	【廣韻】【集韻】□徒登切，音騰。魚名。蒼身赤尾。【山海經】合水多鰧魚。狀如鱖，居逵。【類篇】或作□。又【廣韻】【集韻】□直稔切，音朕。魚似鰕赤文。

鰴	【亥集中】【魚字部】	鰴	【集韻】吁韋切，音煇。【爾雅釋魚】魚有力者鰴。【註】强大多力也。【類篇】或作□。

鱃	【亥集中】【魚字部】	鱃	【集韻】雌由切，音秋。【博雅】鯉也。【山海經】蒼體之水多鱃魚，其狀如鯉而大首。【註】今蝦鰌字。亦作鱃。秋音。【本草拾遺】鱃魚，卽鱅魚。

魙	【亥集上】【鬼字部】	魙	【玉篇】側減切，音蔪。【篇海】鬼名。　又辟邪也。符尾也。山尸奉敕魙者，卽此也。

	【備考】【巳集】【火字部】		【搜眞玉鏡】同無。

魱	【亥集中】【魚字部】	魱	【廣韻】戸吳切【集韻】洪孤切，□音胡。【爾雅釋魚】鯦當魱。【註】海魚也。似鯿而大鱗，肥美多鯁，今江東呼其最大長三尺者爲當魱。【類篇】一曰出有時，吳人以爲珍，卽今□魚。又【集韻】胡故切，音互。與鱯同。詳鱯字註。

	【午集上】【瓦字部】		【唐韻】徒禮切【集韻】待禮切，□音第。【玉篇】小盆也。【廣韻】小瓮。【博雅】，甂也。【揚子方言】甂，□魏宋楚之閒謂之。【註】今河北人呼小盆爲子。　又【集韻】田黎切，音題。義同。或作□。

	【午集下】【禾字部】		【廣韻】所臻切【集韻】疏臻切，□音莘。穀名。　又【揚子方言】杠，東齊海岱之閒謂之。杠，牀前橫也。　又【集韻】作木切，音鏃。草木叢生也。

	【午集中】【疒字部】		【集韻】【類篇】□兩舉切，音呂。瘡病。　又久病。

	【補遺】【丑集】【女字部】		【五音篇海】力貢切，女字。

鲟	【亥集中】【魚字部】	鱘	【本草】鱘魚出江中，背如龍，長一二丈。【註】音尋。

鲲	【亥集中】【魚字部】	鯤	【廣韻】古渾切【集韻】【韻會】【正韻】公渾切，□音昆。【爾雅釋魚】鯤，魚子。【註】凡魚之子名鯤。【魯語】魚禁鯤鮞。【類篇】或作□鰥。又【玉篇】大魚。【列子湯問篇】有魚焉，其廣數千里，其長稱焉，其名爲鯤。【莊子逍遙遊】北冥有魚，其名爲鯤。【陸德明音義】崔譔云：鯤當爲鯨。又【集韻】胡昆切，音渾。義同。考證：〔【列子殷湯篇】有魚焉，其廣數千里，其長稱焉，其名爲鯤。〕　謹照原書改湯問篇。 

鯘	【亥集中】【魚字部】	鯘	【集韻】【韻會】□弩罪切，音餒。魚敗也。【博雅】敗也。又臭也。【類篇】或作餒。

鰀	【亥集中】【魚字部】	鰀	【集韻】同鯇。

鰖	【亥集中】【魚字部】	鰖	【正字通】同。

魧	【亥集中】【魚字部】	魧	【唐韻】古郞切【集韻】居郞切，□音岡。【說文】大貝也。【爾雅釋魚】貝大者魧。【註】書大傳曰：大貝如車渠。車渠謂車輞，魧屬。又【說文】一曰魚膏。又【集韻】【韻會】下朗切【正韻】下黨切，□音沆。義同。又【廣韻】胡郞切【集韻】寒剛切，□音航。魚名。【博雅】魧，魠也。

魻	【亥集中】【魚字部】	魻	【集韻】轄甲切，音狎。魚名。又【集韻】迄甲切，音呷。魻鰈，鱗次衆多貌。【潘岳笙賦】魻鰈參差。【註】魻鰈，裝飾重疊貌。

鮅	【亥集中】【魚字部】	鮅	【唐韻】毗必切【集韻】薄必切，□音邲。【說文】魚名。【爾雅釋魚】鮅鱒。【註】似鯶子赤眼。【疏】鮅，一名鱒。詳鱒字註。又【本草】石鮅魚，出南海方山中，長一寸，背裹腹下赤。又【廣韻】畢吉切【集韻】壁吉切，□音必。義同。或作□。

鮐	【亥集中】【魚字部】	鮐	【廣韻】土來切【集韻】【韻會】湯來切，□音台。【說文】海魚名。【正字通】河豚別名。【史記貨殖傳】鮐鮆千斤。【註】師古曰：鮐，海魚也。【左思吳都賦】□鮪鯸鮐。【註】鯸鮐魚，狀如科斗，大者尺餘，腹下白，背上靑黑有黃文。又【爾雅釋詁】鮐背。【疏】老人皮膚消瘠，背若鮐魚也。【揚子方言】鮐，老也。秦晉之郊，陳兗之會，曰耇鮐。【註】言背皮如鮐魚。【釋名】九十曰鮐背，背有鮐文也。又通作台。【詩大雅】黃耇台背。【箋】台之言鮐也。又【集韻】【正韻】□堂來切，音臺。又【集韻】盈之切，音怡。義□同。

鮣	【亥集中】【魚字部】	鮣	【廣韻】於刃切【集韻】伊刃切，□音印。魚名，身上如印。【類篇】鮣鱗，魚名。如篆，一曰首象印。【左思吳都賦】鮣龜鱕。【註】鮣魚長三尺，無鱗，身中正，四方如印。扶南俗云：諸大魚欲死者，鮣魚皆先封之。

	【丑集下】【女字部】		【廣韻】餘制切【集韻】以制切，□音曳。婦人病胎。　又【集韻】征例切，音制。義同。

□	【未集中】【缶字部】	□	【類篇】□，亦書作□。詳□字註。

□	【午集下】【穴字部】	□	【海篇】音溜。窖也。

	【午集上】【玉字部】		【集韻】通都切，音瑹。美玉。或作瑹。　又同都切，音徒。義同。

鲰	【亥集中】【魚字部】	鯫	【唐韻】子侯切【集韻】【韻會】【正韻】將侯切，□音陬。【說文】白魚也。【類篇】一曰小魚。【史記貨殖傳】鯫千石。【註】正義曰：謂雜小魚也。徐云：膊魚也。又【集韻】士九切，音□。義同。又【廣韻】【集韻】□在垢切，音棷。義同。又【史記項羽紀】鯫生說我。【註】鯫，士垢反。服虔曰：小人貌也。瓚曰：《楚漢春秋》：鯫，姓也。又【廣韻】徂鉤切【集韻】徂侯切，□音。又【集韻】此苟切，音趣。又【廣韻】七逾切【集韻】逡須切，□音趨。又【正韻】七演切，音淺。義□同。

鲱	【亥集中】【魚字部】	鯡	【廣韻】方味切【集韻】方未切，□音沸。【玉篇】魚子也。又【類篇】一曰海魚名。又【集韻】匪微切，音飛。與□同。詳□字註。

鲻	【亥集中】【魚字部】	鯔	【廣韻】側持切【集韻】莊持切，□音菑。魚名。【本草】鯔魚，似鯉，身圓頭扁，骨軟，生江海淺水中。【左思吳都賦】鮫鯔琵琶。【註】鯔魚如鯢，長七尺，吳會稽臨海皆有之。

鳏	【亥集中】【魚字部】	鰥	〔古文〕□【唐韻】古頑切【集韻】【韻會】姑頑切【正韻】姑還切，□音關。【說文】魚也。【詩齊風】其魚魴鰥。【傳】大魚也。【孔叢子抗志篇】衞人釣於河，得鰥魚焉，其大盈車。子思問曰：如何得之。對曰：吾垂一魴之餌，鰥過而不視，更以豚之半，則吞矣。又【書堯典】有鰥在下曰虞舜。【傳】無妻曰鰥。【禮王制】老而無妻曰鰥。【釋名】鰥，昆也。昆，明也。愁悒不寐，目恆鰥鰥然也。故其字从魚，魚目恆不閉者也。【白虎通】鰥之言鰥鰥無所親，則寡者少也。又【集韻】公渾切，音昆。與鯤同。【爾雅釋魚疏】鰥，魚子。鰥鯤字異，蓋古字通用也。又與瘝同。【爾雅釋詁】鰥，病也。【鄭樵註】鰥，卽瘝也。又【廣韻】【集韻】□古幻切，音慣。視貌。或作□。又叶眞韻。【楚辭天問】舜閔在家，父何以鰥。堯不姚合，二女何親。

</div>
    <div class="pagination">
<a href="康熙字典_page281.html">上一页</a><span>...</span><a href="康熙字典_page277.html">277</a><a href="康熙字典_page278.html">278</a><a href="康熙字典_page279.html">279</a><a href="康熙字典_page280.html">280</a><a href="康熙字典_page281.html">281</a><span class="current-page">282</span><a href="康熙字典_page283.html">283</a><a href="康熙字典_page284.html">284</a><a href="康熙字典_page285.html">285</a><a href="康熙字典_page286.html">286</a><a href="康熙字典_page287.html">287</a><span>...</span><a href="康熙字典_page283.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
