<!DOCTYPE html>
<html>
<head>
    <meta charset="UTF-8">
    <title>说文解字注 - 第 172 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 172 页/共 283 页</h1>
    <div class="content">　　注解：丸之□也。俗所谓圜熟，言旋□之易也。从丸而声。奴禾切。十七部。按而声而奴禾切者，如耎之从而合音也。
　　路径：段注说文□第九卷□丸部
　　标题：奿fàn
　　注解：阙。谓其义、其形、其音说皆阙也。广韵入二十五愿。芳万切。引说文，其义阙。其义二字，乃广韵所增耳。玉篇同。○芳万切。则与□、婏二字同音。集韵云，于愿切。引李舟云说文阙。文四
　　路径：段注说文□第九卷□丸部
　　标题：危wēi
　　注解：在高而惧也。引伸为凡可惧之偁。丧大记注：危，栋上也。从厃，人在厓上，自卪止之。人在厓上四字依韵会意。鱼为切。十六部。凡危之属皆从危。
　　路径：段注说文□第九卷□危部
　　标题：□qī
　　注解：□，此复举字之未□者。□也。□应所引云：□，倾侧不安也。此乃以注家语人正文耳。非是。□部下云：□也。与此为□注。广韵云：□者，不正也。□者，□隅不安皃，俗用﨑岖字，正此二字之□变。□为不正，故箸之训曰饭□，言□衺之以人饭于口中也。宥坐之噐曰：□噐，虚则□，中则正，满则覆也。今俗作攲，又讹□，去之远矣。周礼：竒衺之民。注曰，竒衺，谲觚非常，周礼之竒正□之假借字。从危支声。去其切。按去其当依广韵作去竒。十六部。文二
　　路径：段注说文□第九卷□危部
　　标题：石shí
　　注解：山石也。或借为硕大字，或借为□字。□，百二十斤也。在厂之下，口，象形。常只切。古音在五部。凡石之属皆从石。〖注〗□，古文。
　　路径：段注说文□第九卷□石部
　　标题：磺kuànɡ
　　注解：铜铁朴石也。文选注二引及玉篇无石字，木素也，因以为凡素之偁。铜铁朴者，在石与铜铁之闲，可为铜铁而未成者也。不言金玉者，举觕以该精也。周礼卝人，掌金玉锡石之地，而为之厉禁以守之。注云：卝之言矿也。金玉未成噐曰矿，未成噐谓未成金玉。从石黄声，读若穬。古猛切。古音在十部。按各本此下出卝篆。解云古文矿周礼有卝人。按周礼、郑注云：卝之言矿也。贾疏云：经所云：卝是总角之卝字，此官取金玉，于卝字无所用，故辅从石边广之字，语甚明析。卝之言矿，卝非磺字也。凡云之言者，皆就其双声、叠韵以得其□注、假借之用。卝本说文□字，古音如关，亦如鲲。引伸为总角卝兮之卝，又假借为金玉朴之磺。皆于其双声求之。读周礼者径谓卝卽磺字。则非矣。又或云与角卝之字有别。亦误。至于说文卵字本作卝，不作卵。五经文字曰。卝古患反。见诗风。说文以为古□字。九经字□曰：卝□，上说文。下□变。是说文□字作卝。唐时不误，确然可证。五经文字又云：卝，字林不见。可证卝变为□，始于字林。今时说文作□不作卝。则五季以后据字林改说文者所为也。说文卽无卝。乃有浅人于石部妄增之。卝果是古文磺。则郑何必云之言，贾何必云此官取金玉于卝字无所用哉。今于□部正之，于石部□之。学者循是以求之，许书之真面可见矣。○五经文字云：说文以为古□字，谓说文作卝乃古□也。九经字□语甚明。
　　路径：段注说文□第九卷□石部
　　标题：砀dànɡ
　　注解：文石也。地里志：梁国砀县，山出文石。应劭云：砀山在东。师古云：山出文石，故以名县也。按以砀名山，又以砀名县。本为文石之名。从石昜声。徒浪切。十部。
　　路径：段注说文□第九卷□石部
　　标题：碝ruǎn
　　注解：石次玉者。子虚赋，碝石武夫。张揖曰：皆石之次玉者。碝石白如冰半。有赤色，武夫赤地白采，葱茏白黑不分，按此注有夺误。如冰半，谓如冰片也。有赤色宜依山海经注作有赤色者，葱茏白黑不分，亦宜依山海经注作色葱茏不分了。西都赋曰：碝磩采致。从石耎声。而沇切。十四部。按耎多讹需故山海经误作礝，玉藻误作瓀。
　　路径：段注说文□第九卷□石部
　　标题：砮nú
　　注解：砮石，可□为矢镞。砮石之名，浅人以为复字，□之则不完。镞当作族。族，矢缝也。禹贡荆州梁州皆贡砮。贾逵注国语曰：砮，矢镞之石也。按砮本石名。韦昭注石砮云：砮，镞也。以石为之。乃少误。从石奴声。乃都切。五部。《夏书》曰：“梁州贡砮丹。”禹贡，荆州贡厉砥砮丹。梁州贡砮磬。此乃许君笔误。《国语》曰：“肃愼氏贡楛矢石砮。”见鲁语。楛当作枯，字之误也。说详木部枯下。
　　路径：段注说文□第九卷□石部
　　标题：礜yù
　　注解：毒石也。疑本作礜石也。三字为句，后人改之。礜石，石名。周礼注曰：今医方有五毒之药，作之。合黄堥，置石胆、丹沙、雄黄、礜石、慈石其中，烧之三日三夜。其烟上箸，以鸡羽埽取之。以注创，恶肉破，骨则□出。本艹经曰：礜石，味辛有毒。西山经曰：礜可以毒鼠。郭曰：□食之而肥，按今世无此物。出汉中。本艹曰：生汉中山谷及少室。从石与声。羊茹切。五部。
　　路径：段注说文□第九卷□石部
　　标题：碣jié
　　注解：特立之石也。碣之言杰也。东海有碣石山，碣石山见禹贡。地理志：右北平郡骊成县，大碣石山在县西南，非东海郡也。东海字疑误。从石曷声。渠列切。十五部。□，古文。〖注〗《广韵》或作嵑。
　　路径：段注说文□第九卷□石部
　　标题：磏lián
　　注解：厉石也。与厱音义略同。赤色。广韵曰：□，赤砺石也。礛□，靑砺也。从石兼声，读若鎌。力监切。七部。
　　路径：段注说文□第九卷□石部
　　标题：碬xiá（碫）
　　注解：碫石也。碫篆旧作碬。九经字□所引说文巳然，今依诗释文及玉篇正。碫石本作厝石，自诗释文所引巳然，今正。大雅，取厝取碫，今本作取锻，当依释文本又作碫。毛传曰：碫，碫石也。今本夺一字。笺云：碫石，此释传所以为锻质也。笺意此石可为椎叚之椹质是则碫石者，石名。椎段字今多用锻，古只作段。考工段氏为镈噐，礼经段修，字皆作段是也。段与厉绝然二事。碫石，厉石必是二物。尙书粊誓，段乃戈矛，厉乃锋刃。段之欲其质之坚也，厉之欲其刃之利也。诗。取厉取锻，亦明明分别言之。毛传亦卽确指云：碫石矣，岂许君于此乃忽溷淆之，训碫为碫为厉石乎。揆厥所由。由许依传云：碫石也。三字为句。而□复字者，乃妄改为厉字。犹上礜篆下本云礜石也。而□复字者妄改为毒石。夫碫岂可为厉，礜岂可槪以毒哉。大抵浅人于复字之不可□者，或□或改。□之则如巂周之去巂，离黄之去离。改之则如碫石之改为厉石，□首顿首之改为下首。知□者难。知改者尢难。○或问广雅何以云碫砺也。曰此自广雅之误。广雅之例，每合异类之相近者为一，此则异类而迥别者也。○又按上文云。磏，砺石。赤色。据淮南注。礛读廉氏之廉。淮南礛诸，许作厱诸。然则磏卽厱礛，三字一也。以马赤白色曰騢玉小赤曰瑕，海赋瑕石诡晖，蜀都赋、吴都赋皆有瑕英。江赋壁立赮驳言之。则厝石赤色名碬宜矣。磏篆恐当为碬篆。古本碬碫皆有而致舛讹。如鼎部之□鼏二篆，衣部之袗袀二篆，皆以形似致合为一字。○又按椎段，古只用段不用锻。锻者，小冶也。凡用锻为椎段者，非古。诗之碫石郑笺谓可为段质。许意不如是，许谓此石可段物。故引郑公孙段字子石。古今物不同。今之无碫石，犹之无砭砮矣。从石段，段亦声。各本作从石叚声四字。今正。会意兼形声也。殳部曰：段，椎物也。丁乱切。故为会意。碫都乱切。十四部。《春秋传》：旧有曰字，今□正。“郑公孙段字子石。”叚各本作碬。乎加切。缪甚矣。而改为碫字者，恐亦尙未是。葢此引经说字之例。举公孙段字子石，以证碫之从叚石会意也。春秋传多古文。段者，碫之古文也。
　　路径：段注说文□第九卷□石部
　　标题：砾lì
　　注解：小石也。释名。小石曰砾。砾，料也。小石相枝柱其间，料料然出内气也。楚辞王逸注两云：小石为砾。西京赋薛注：石细者曰砾。从石乐声。郞击切。古音在二部。
　　路径：段注说文□第九卷□石部
　　标题：□ɡǒnɡ
　　注解：水边石也。从石□声。居竦切。古音在三部。《春秋传》曰：“阙□之甲。”左传昭十五年，定四年皆作□，杜注，阙□国所出铠。
　　路径：段注说文□第九卷□石部
　　标题：碛qì
　　注解：水陼有石者。陼丘，水中高者也。三苍曰：碛，水中沙堆也。吴都赋刘注曰：碛砾，浅水见沙石之皃。从石责声。七迹切。十六部。
　　路径：段注说文□第九卷□石部
　　标题：碑bēi
　　注解：竖石也。聘礼郑注曰：宫必有□，所以识日景引阴阳也。凡□引物者，宗庙则丽牲焉。其材，宫庙以石，窆用木，檀弓，公室视丰□，三家视桓楹。注曰：丰□，斲大木为之，形如石□。于椁前后四角竖之，穿中于闲为鹿卢，下棺以繂绕，天子六繂四□，前后各重鹿卢也。诸矦四繂二□，大夫二繂二□，士二繂无□，按此檀弓注卽聘礼注所谓有窆用木也。非石而亦曰□，假借之偁也。秦人但曰刻石，不曰□。后此凡刻石皆曰□矣。始皇本纪：上邹峄山立石，上泰山立石，下皆云刻所立石。其书法之详也。凡刻石必先立石，故知竖石者，□之本义。宫庙识日影者是。从石□声。府眉切。当依广韵彼为切。十六部。
　　路径：段注说文□第九卷□石部
　　标题：□zhuì
　　注解：陊也。陊者，落也。□与队音义同。队者，从高队也。广韵曰：礧□物坠也。从石□声。徒对切。十五部。
　　路径：段注说文□第九卷□石部
　　标题：磒yǔn
　　注解：落也。磒与陨音义同。陨者，从高下也。春秋经僖公十有六年，陨石于宋五。左、榖作霣。许所据左传作磒。释诂，磒磒，落也。郭云：磒犹陨也。从石员声。本义石落也。故从石。于敏切。十三部。《春秋传》曰：“磒石于宋五。”偁此者，说从石之意。
　　路径：段注说文□第九卷□石部
　　标题：□suǒ
　　注解：碎石磒声。磒旧作陨。今正。其声□然。从石炙声。所责切。古音在五部。
　　路径：段注说文□第九卷□石部
　　标题：硞què
　　注解：石声。今尔雅释言：硈，巩也。郭云：硈然坚固。邢昺曰：硈苦学切，当从吿。说文别有硈，苦八切。石坚也。按邢语剖别甚精，释文苦角切。故邢曰苦学切。四觉韵字多从屋韵□入，如四江韵字多从东韵□人。吿声在古音三部屋韵，是以硞□入觉韵。据陆氏反语，则知陆本作硞不作硈。广韵、玉篇皆曰：硞苦角切，硈恪八切。集韵、类篇克角一切内亦有硞无硈。皆可证。而释文、注、疏、唐石经皆讹作硈，则与陆氏苦角之音不合矣。且硞之与巩音切近，以九韵与东韵切近，而硈与巩不相关也。硈断无苦学之音，硞断无苦八之音。此一定之音理，学者不知古音不可与读古者此也。江赋曰：幽□积岨，礜硞□确。礐硞当上音学，下音角。从石告声。苦角切。三部。〖注〗或问何不正音之苦角为苦八，而谓正文字误也。曰：音义积古相传之学，陆氏多从旧，当陆时字固未误也。五经文字曰：硈口八反。又苦角反，见尔雅，知张时尔雅巳误。而张云吉声之字，可有口八口角二反。是其不知音理也。
　　路径：段注说文□第九卷□石部
　　标题：硍xiàn
　　注解：石声。从石□声。此篆各本作硠，从石，良声。鲁当切。今正。按今子虚赋：礧石相击，硠硠礚礚。史记、文选皆同。汉书且作琅，以音求义则当为硍硍，而决非硠硠。何以明之。此赋言：水虫骇波鸿沸，涌泉起奔扬会，礧石相击，硍硍礚礚，若雷霆之声，闻乎数百里之外。谓水波大至动摇山石，石声磤天。硍硍者，石旋运之声也。礚礚者，石相触大声也。硍篇、韵音谐眼切。古音读如痕。可以皃石旋运大声，而硠硠字只可皃清朗小声。非其状也。音不足以皃义，则断知其字之误矣。江赋曰：巨石硉矹以前却。又曰：触曲崖以萦绕，骇奔浪而相礧。皆卽此赋之意。汉桂阳太守周憬□：□水之邪性，顺导其经脉。断硍？？(氵盖)之电波，弱阳矦之汹涌。此用子虚赋也。而硠作硍。可证予说之不缪。释名曰：雷，硍也。如□物有所硍雷之声也。冣为朙证。左思吴都赋：菈擸雷硍，崩峦弛岑。雷卽子虚礧石之礧，礧硍亦用子虚赋字也。而俗本讹作硠，李善不能正，且曰音郞。于是韩愈本之。有乾坤摆雷硠之句，葢积讹之莫悟也。久矣，至于许书之本有此篆，可以字林证之。周礼典同释文曰：字林硍音限，云石声。此必本诸说文，说文必本子虚赋也，至于许书本无硠字。以硠从良声，当训为溥澈之声，非石声。思□赋。伐河□之□硠，古作□琅，未可知也。古音在十三部。〖注〗周礼典同，高声□。注曰：故书□为硍，杜子春读硍为铿鎗之铿。硍字见于经黄者惟此。
　　路径：段注说文□第九卷□石部
　　标题：礐què
　　注解：石声也。此与山部峃义别，尔雅假礐为峃耳。江赋曰：幽□积岨，礐硞□确。注云：皆水激石险峻不平之皃。按当云：水激石声也。从石，学省声。胡角切。三部。
　　路径：段注说文□第九卷□石部
　　标题：磕kài
　　注解：石声也。高唐赋曰：砾磥磥而相摩兮，巆震天之礚礚。子虚赋曰：礧石相击，硍硍礚礚。甘泉赋曰：登长平兮雷□礚。今俗用为磕破，磕□字，读苦盍切。从石盇声。篆体本如此。俗字则从葢声。口太切。十五部。按玉篇磕与硠相属。云硠磕，石声。广韵亦云：硠磕，石声。是皆硍磕之误也。
　　路径：段注说文□第九卷□石部
　　标题：硈qià
　　注解：石坚也。从石吉声。格八切。古音在十二部。按广韵恪八切。一曰突也。别一义。
　　路径：段注说文□第九卷□石部
　　标题：硻kēnɡ
　　注解：余坚也。也各本作者。今依广韵集韵类篇正。按硈下当云石坚声，硻下当云余坚声。皆□写之讹。葢自□至磿八篆皆皃石声，下文训坚之礊，与此训坚声之硻硈义固别也。论语曰：鄙哉硁硁乎。又云：硁硁然小人哉。其字皆当作硻硻，假借古文磬字耳。硁者，古文磬字也。铿尔舍琴，亦当为硻尔。又乐记石声磬磬，当为硻。释名：磬者，磬也。其声磬磬然坚致。当作硻硻然坚致。从石，坚省声。按此当云臤声，浅人所改也。臤，坚也。读若铿锵之铿，硻口茎切。按古音在十二部。真耕之合也。俗作□韩退之诗用之。
　　路径：段注说文□第九卷□石部
　　标题：磿lì
　　注解：石声也。左思蜀都赋原稾，鬼弹飞丸以□礰。集韵曰：礰卽磿字。磿为石声者，谓其声历历然。玉篇曰：石小声是也。周礼遂师，抱磿。后郑云：历者，适历执綍者名也。是叚磿为历。史记乐毅传，故鼎反乎磿室。战国策作历室。从石历声。郞击切。十六部。〖注〗蜀都赋语见太平御览。世说新语注引左思别传作鬼弹飞丸以礌礉。按鬼弹见水经注若水篇，非佳物也。故改定之本无此语。
　　路径：段注说文□第九卷□石部
　　标题：磛chán
　　注解：礹石也。按磛礹二篆之解，似当依玉篇更正。磛下云：磛礹，山石皃也。礹下云：磛礹也。乃合全书之例，今本乃为浅人所乱耳，葢磛礹古多用为连绵字。上林赋，崭岩嵾嵳。郭云：皆峯岭之皃。高堂赋，登巉岩而下望。西都赋，历崭岩。皆卽此二篆也。古二篆分用者。小雅，渐渐之石传曰：渐渐，山石高峻，此磛之假借字也。节南山传曰：节，高峻皃。严，积石皃。此礹之假借字也。严诗时羲作岩。谓严为或本。今按许书则岩者，厓也。礹者，山石皃。音同而义别。诗当作严为长。从石斩声。鉏衔切。八部。
　　路径：段注说文□第九卷□石部
　　标题：礹yán
　　注解：石山也。从石，岩主谓山，故从山。礹主谓石，故从石。诗曰：维石严严。严声。诸书多假岩为礹。如高唐，上林是也。五衔切。八部。
　　路径：段注说文□第九卷□石部
　　标题：礊kè
　　注解：坚也。从石毄声。楷革切。十六部。
　　路径：段注说文□第九卷□石部
　　标题：确què
　　注解：礊也。依韵会订，确卽今之埆字，与土部之墧音义同。丘中有麻传曰：丘癸中，硗埆之处也。硗埆，谓多石瘠薄。□部曰：狱，确也。召南传曰：狱，埆也。谓坚刚相讼，其引伸之义也。铉等曰：今俗作确。从石角声。胡角切。三部。□，确或从□，□声。管子地员、，刚而不□。□，薄也。当是□之误。
　　路径：段注说文□第九卷□石部
　　标题：硗qiāo
　　注解：礊也。与土部之墽音义同。墽下曰：硗也。孟子地有肥硗。赵曰：硗，薄也。从石尧声。口交切。二部。
　　路径：段注说文□第九卷□石部
　　标题：硪é
　　注解：石岩也。岩，厓也。石礹，石厓也。玉篇作礒。从石我声。五河切。十七部。
　　路径：段注说文□第九卷□石部
　　标题：碞yán
　　注解：磛嵒也。磛碞各本作磛岩，非是，今依集韵、类篇正。磛碞犹上文之磛礹，积石高峻皃也。周书召诰，畏于民碞。某氏曰：碞，僭也。葢胃碞卽僭之假借字耳。从石品。品象石之□礹，品亦声也。五衔切。七部。《周书》曰：“畏于民碞。”各本碞作岩。误今依集韵，类篇正。读与岩同。
</div>
    <div class="pagination">
<a href="说文解字注_page171.html">上一页</a><span>...</span><a href="说文解字注_page167.html">167</a><a href="说文解字注_page168.html">168</a><a href="说文解字注_page169.html">169</a><a href="说文解字注_page170.html">170</a><a href="说文解字注_page171.html">171</a><span class="current-page">172</span><a href="说文解字注_page173.html">173</a><a href="说文解字注_page174.html">174</a><a href="说文解字注_page175.html">175</a><a href="说文解字注_page176.html">176</a><a href="说文解字注_page177.html">177</a><span>...</span><a href="说文解字注_page173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
