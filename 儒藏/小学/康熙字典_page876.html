<!DOCTYPE html>
<html>
<head>
    <meta charset="UTF-8">
    <title>康熙字典 - 第 876 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 876 页/共 976 页</h1>
    <div class="content">姊	【丑集下】【女字部】	姊	同姉。

□	【補遺】【辰集】【木字部】	□	【海篇】音仇。繫梅。

奱	【補遺】【丑集】【大字部】	奱	【篇海類編】閭員切，音聯。攀也。亦作欒。

婄	【丑集下】【女字部】	婄	【廣韻】蒲口切【集韻】普后切，□音蔀。婄□，婦人肥貌。一曰不才。

姠	【丑集下】【女字部】	姠	【集韻】式亮切，音餉。女字。　又許亮切，音珦。義同。

妸	【丑集下】【女字部】	妸	【說文】娿本字。

婩	【丑集下】【女字部】	婩	【集韻】魚旰切，音岸。【博雅】好也。一曰婦人齊整貌。　又魚變切，音彥義同。【揚子方言】婩嬇，鮮也。　又迄約切，音虐。婩斫，不解悟貌。

妮	【丑集下】【女字部】	妮	【廣韻】【集韻】【韻會】□女夷切，音尼。【六書故】今人呼婢曰妮。

奔	【丑集下】【大字部】	奔	〔古文〕犇【唐韻】博昆切【集韻】【韻會】【正韻】逋昆切，□本平聲。【說文】走也。【爾雅釋宮】堂上謂之行，堂下謂之步，門外謂之趨，中庭謂之走，大路謂之奔。一曰趨事恐後曰奔。【詩周頌】駿奔走在廟。　又嫁娶而禮不備亦曰奔。【周禮地官媒氏】仲春之月，令會男女，奔者不禁，謂不必六禮備，非淫奔也。　又凡物皆言奔。【詩鄘風】鶉之奔奔。【小雅】鹿斯之奔。【石鼓文】霝雨奔樹。【韓愈秋懷詩】鳴聲若有意，顚倒相追奔。空堂黃昏暮，我坐默不言。○按奔言俱十三元韻，《正字通》沿《字彙》之誤，奔叶音邊，豈以言在一先韻耶。　又姓。石晉將奔洪進。　又【集韻】【韻會】□方問切，音憤。覆敗也。【李陵與蘇武書】斬將搴旗，追奔逐北。　又【廣韻】甫悶切【集韻】【韻會】補悶切【正韻】逋悶切，□本去聲。急赴也。【釋名】變也。有急變奔赴之也。【增韻】奔走，湊集也。　又叶於夷切，音依。【崔亭伯七依】乃命長秋使驅獸，夷羿作虞人。騰句喙以追飛，騁韓盧以逐奔。　【說文】从夭，賁省聲，入夭部。俗省作奔。□，奔本字。考證：〔【爾雅釋居】堂上謂之行。〕　謹照原書釋居改釋宮。〔【詩齊風】鶉之奔奔。〕　謹照原書齊風改鄘風。 

娙	【丑集下】【女字部】	娙	【廣韻】五莖切【集韻】魚莖切，□音俓。【說文】長好貌。一曰女身長謂之娙。　又【集韻】丘耕切，音牼。又五□切，平聲。義□同。　又【廣韻】戸經切【集韻】【韻會】乎經切【正韻】奚經切，□音形。漢女官名。武帝幸郉夫人，號娙娥。

妒	【丑集下】【女字部】	妒	【廣韻】當故切【集韻】【韻會】【正韻】都故切。□同妬。【說文】婦嫉夫也。【詩註】以色曰妒，以行曰忌。【史記鄒陽傳】女無美惡，入宮見妒。【山海經】亶爰之山，有獸曰類，自爲牝牡，食者不妒。又鶬□爲膳，可療妒。　又凡媢嫉皆曰妒。【史記項羽紀】嫉妒吾躬。【列子說符篇】爵高者，人妒之。　又梵言伊黎沙掌挐，此言妒。　又叶當古切，音覩。【屈原離騷】時曖曖其將罷兮，結幽蘭以延佇。世混濁而不分兮，好蔽美而嫉妒。　又叶之石切，音蹠。【屈原離騷】衆皆競進而貪婪兮，憑不厭乎求索。羌內恕己以量人兮，各興心而嫉妒。

娎	【丑集下】【女字部】	娎	【集韻】許列切，嫣入聲。【說文】也。【玉篇】喜也。　亦作□。

娈	【丑集下】【女字部】	孌	〔古文〕□【唐韻】力兗切【集韻】【韻會】力轉切【正韻】盧轉切，□音臠。婉孌，美好貌。【詩曹風】婉兮孌兮。又從也。　又順也，慕也。【詩小雅】思孌季女逝兮。　又【廣韻】力眷切【集韻】【韻會】【正韻】龍眷切，□音戀。義同。別作。　又【集韻】盧九切，音鸞。女字。　又謨還切，音蠻。義同。

娕	【丑集下】【女字部】	娕	【說文】娖本字。

娗	【丑集下】【女字部】	娗	【廣韻】特丁切【集韻】【韻會】唐丁切，□音庭。【博雅】娗娗，容也。　又【廣韻】【正韻】徒鼎切【集韻】【韻會】待鼎切，□音挺。【說文】女出病也。　一曰長好貌。或曰慢也。　又【集韻】【韻會】【正韻】□徒典切，音殄。眡娗，不開通貌。【列子力命篇】眡娗諈諉。　又【集韻】他典切，音腆。【揚子方言】欺嫚語也。一曰偄劣。

亍	【子集上】【二字部】	亍	【唐韻】【集韻】□丑玉切，音梀。小步也。左步爲彳，右步爲亍，合之則爲行字。　又稍停也。【左思魏都賦】矞雲翔龍，澤馬亍阜。【顏延之赭白馬賦】纖驪接趾，秀騏齊亍。　又【廣韻】中句切，音駐。義同。

姢	【丑集下】【女字部】	姢	同娟。

奭	【丑集下】【大字部】	奭	〔古文〕□【唐韻】【集韻】【韻會】【正韻】□施隻切，音釋。盛也。又赤貌。【詩小雅】路車有奭。【又】韎韐有奭。或作迄逆切，音□。　又怒也。【前漢竇嬰傳】嬰謝病，高遂說嬰曰：有如兩宮奭將軍，則妻子無類矣。俗本譌作螫。　又人名。燕召公奭，武王十亂之一。又騶奭。【史記荀卿傳】齊人頌曰：雕龍奭。　又姓。漢北海太守奭偉，避元帝諱，攺姓盛。又【集韻】黑各切，音郝。義同。　別作□①。①字从大日日。

娋	【丑集下】【女字部】	娋	【廣韻】所交切【集韻】師交切，□音梢。【博雅】孟□也。　又所教切，音稍。人侵侮也。　又【集韻】息約切，音削。七約切，音碏。義□同。　或作□。

姺	【丑集下】【女字部】	姺	【廣韻】所臻切【集韻】【韻會】【正韻】疏臻切，□音莘。國名。【左傳昭元年】商有姺邳。　又【集韻】小禮切，音洗。又鎖本切，音損。又蘇典切，音銑。□古國名。　又蕭前切，音先。行貌。與跚同。【司馬相如上林賦】媥姺徶。

威	【丑集下】【女字部】	威	〔古文〕□□【唐韻】【集韻】【韻會】□於非切，音蝛。尊嚴也。【易大有】威如之吉。【書洪範】惟辟作威。【周禮天官】□賞以馭其威。【吳語】夫固知君王之蓋威以好勝也。　又【諡法】猛以剛果，彊義執政，□曰威。　又婦稱姑爲威姑。猶子稱父爲嚴君。【說文】威，姑也，引漢律婦告威姑。【正字通】按漢律威姑二字宜連讀，信如說文訓，似告姑姑，豈成文理。又南威，美人名。　又虎脅兩旁及尾端有骨如乙，名虎威，見【酉陽雜俎】。　又伊威，蟲名。【爾雅釋蟲】作蛜蝛。【詩豳風】伊威在室。　又與畏通。【莊子漁父篇】未嘗見夫子遇人如此其威也。【註】威畏義同。

始	【丑集下】【女字部】	始	〔古文〕□乨兘□【廣韻】【正韻】詩止切【集韻】【韻會】首止切，□音□。初也。【易乾卦】大哉乾元，萬物資始。【毛詩序】是爲四始。【註】風二雅頌也。【前漢鮑宣傳】日食于三始。【註】元日爲歲之朝，月之朝，日之朝。始，猶朝也。【王褒聖主得賢臣頌】春秋法五始之要。【註】元者，氣之始。春者，四時之始。王者，受命之始。正月者，政敎之始。公卽位者，一國之始。　又七始，華始，□樂名。【孟康曰】七始，天地人四時之始。華始，萬物英華之始。【漢安世房中歌】七始華始，肅倡和聲。　又旬始，星名。【前漢天文志】旬始，出于北斗傍。【司馬相如大人賦】垂旬始以爲幓。　又山名。【山海經】東始之山多蒼玉。　又州名。屬廣漢郡，魏攺始州。宋攺隆慶府爲始州。　又式吏切，音試。【毛晃曰】本始之始上聲，易資始，大始之類是也。方始爲之始去聲，禮月令桃始華，蟬始鳴之類是也。幓字原从車从參。或作襂縿。考證：〔【漢安世房中歌】七始華始，肅侶和聲。〕　謹照原文侶改倡。〔【司馬相如大人賦】垂旬始以爲輽&lt;車參&gt;。〕　謹照原文&lt;車參&gt;改幓。 

洉	【巳集上】【水字部】	洉	【集韻】下遘切，音□。沾濡也。

□	【備考】【辰集】【木字部】	□	【海篇】音災。

奰	【丑集下】【大字部】	奰	【廣韻】【集韻】【韻會】平祕切【正韻】毗意切，□音備。【說文】壯大也。一曰迫也。　又怒也，不醉而怒謂之奰。【詩大雅】內奰于中國，覃及鬼方。【註】自近及遠，無不怨怒也。　本作□，从三目三大，今省作奰。

□	【備考】【卯集】【方字部】	□	【篇海類編】音貴。

娭	【丑集下】【女字部】	娭	〔古文〕毐【廣韻】許其切【集韻】虛其切，□音煕。婦人賤稱。　又戲也。【漢安世房中歌】神來燕娭。　又【集韻】於開切，音哀。婢也。　又倚亥切，音唉。義同。　【六書故】娭媐嬉誒通。

媘	【丑集下】【女字部】	媘	【集韻】居諧切，音皆。女字。

妎	【丑集下】【女字部】	妎	【廣韻】胡蓋切【集韻】【韻會】下介切，□音械。【說文】妒也。【路史】太古之民，與物相友，人無妎物之心。　又【集韻】居拜切，音戒。又下戒切，音械。義□同。或作□。　又胡計切，音系。【爾雅釋詁】苛，妎也。一曰覆也。【楚語】弭其百苛，妎其讒慝。

妶	【丑集下】【女字部】	妶	【集韻】同娹。　又胡涓切，音懸。女名。

婻	【丑集下】【女字部】	婻	【集韻】奴紺切，南去聲，美貌。又小肥。

姜	【丑集下】【女字部】	姜	【廣韻】【集韻】【韻會】□居良切，音疆。神農居姜水，以爲姓，其後爲齊甫，申呂，紀許，向芮。　又不姜，水名。【山海經】不姜之水，黑水窮焉。【柳宗元天對】盈盈黑水，窮于不姜。

姲	【丑集下】【女字部】	姲	【集韻】於諫切，音晏。女字。

娤	【丑集下】【女字部】	娤	【集韻】同妝。

婗	【丑集下】【女字部】	婗	【廣韻】五稽切【集韻】硏奚切，□音倪。【說文】嫛也。嫛婗，人始生也。【釋名】婗其啼聲。一曰婦人惡貌。　又【集韻】吾禮切，音堄。媞婗，嫵媚貌。一曰疑不決。

奲	【丑集下】【大字部】	奲	【廣韻】昌也切【集韻】【韻會】齒者切【正韻】昌者切，□音撦。寬大也。　又紀元之號。夏國諒祚攺元奲都。　又【集韻】典可切，音姼。富奲奲貌。　又齒善切，音闡。義同。　俗作嚲，非。

娺	【丑集下】【女字部】	娺	【廣韻】丁滑切【集韻】張滑切，□音窡。【說文】疾悍也。一曰婠娺，好貌。　又【廣韻】陟誰切【集韻】中葵切，□音追。義同。疾悍。

妇	【丑集下】【女字部】	婦	〔古文〕□【唐韻】房九切【集韻】【韻會】扶缶切【正韻】房缶切，□音阜。【說文】服也。【爾雅釋親】子之妻爲婦。又女子已嫁曰婦。婦之言服也，服事於夫也。【禮昏義】婦人先嫁，三月敎以婦德、婦言、婦容、婦功。又【郊特牲】婦人，從人者也。幼從父兄，嫁從夫，夫死從子。　又冢婦、長婦、介婦，衆婦也。見【內則】。　又嬪婦，化治絲枲。見【周禮天官】。　又世婦，后宮官，所謂二十七世婦也。　又屬婦，婦之窮獨，當聯屬者。【書梓材】至于屬婦。　又嫠婦，寡婦也。【蘇軾赤壁賦】泣孤舟之嫠婦。　又好貌。【荀子樂論篇】其容婦。　又物類之隂者亦曰婦。【埤雅】鵓鳩隂則屛逐其婦，晴則呼之。　又【韻府】蟋蟀一名吟蛩，濟南呼爲嬾婦。　又江中有魚名白旂，其脂可然，用之照歌舞則明，照紡績則昏，世謂嬾婦所化。　又鷦鷯名巧婦，赤斑蜘蛛名絡絲婦。□見【本草綱目】。　又梵言婆利耶，華言婦。　又【正韻】防父切，音附。【□琳飮馬長城窟】邊城多健少，內舍多寡婦。作書與內舍，便嫁莫留住。　又叶芳尾切，音斐。【楚辭天問】水濱之木，得彼小子，夫何惡之，□有莘之婦。　通作負。別作媍。

姗	【丑集下】【女字部】	姍	〔古文〕【廣韻】蘇干切【集韻】相干切，□音山。好也。一曰誹也。【前漢異姓諸侯王表】秦自任私，智姍笑三代。　又【集韻】師姦切，音刪。又所晏切，音訕。義□同。　又鋪官切，音潘。醜也。又簫前切，音先。姍姍，行貌。【前漢外戚傳】立而望之，偏何姍姍其來遲。　又桑葛切，音躠。婦人行衣曳地貌。【司馬相如上林賦】便姍嫳屑。考證：〔【前漢外戚傳】立而望之，何姍姍其來遲。〕　謹照原文何字上增偏字。〔【司馬相如子虛賦】便姍嫳屑。〕　謹照原文子虛賦改上林賦。 

婖	【丑集下】【女字部】	婖	【集韻】他兼切，音添。女字。　又他點切，音忝。女靦覥貌。

姱	【丑集下】【女字部】	姱	【廣韻】苦瓜切【集韻】【韻會】【正韻】枯瓜切，□音誇。好也。與夸通。姱修，美行也。【屈原離騷】苟余情其信姱。【又】紛獨有此姱節。　又【集韻】匈于切，音吁。美貌。　又虧于切，音區。奢也。　又後五切，音戸。【楚辭九歌】鳴□兮吹竽，思靈寶兮賢姱。翾飛兮翠曾，展詩兮會舞。一曰性不端良謂之姱。　又苦禾切，音科。【鮑昭舞鶴賦】踐神區其旣遠，積靈祀而方多。引員吭之纖婉，頓修趾之洪姱。　又叶苦胡切，音枯。【楚辭大招】朱脣皓齒，嫭以姱只。比德好閒，習以都只。

嬥	【丑集下】【女字部】	嬥	【廣韻】【集韻】【韻會】【正韻】□徒了切，音窕。【說文】直好貌。一曰嬈也。又嬥嬥，往來貌。【韓詩外傳】嬥歌，蠻人歌也。　又【廣韻】【韻會】【正韻】□徒弔切，音謂。嬥嬈，不仁也。　又【集韻】他彫切，音祧。往來貌。　又田聊切，音迢。義同。一曰細腰。　又直角切，音濯。好也。　又他歷切，音狄。義同。

姰	【丑集下】【女字部】	姰	【廣韻】相倫切【集韻】須倫切，□音荀。【博雅】狂也。　又熒絹切，音縣。又翾縣切，音絢。義□同。一曰女妝。　又【集韻】松倫切，音旬。【長箋】旬，十日也。猶言女初來也，故从旬。　又規倫切，音鈞。【說文】鈞適也，男女倂也。　【字彙】又音新，縣名。無稽，蓋因廣韻本註又音縣而誤。

婽	【丑集下】【女字部】	婽	【廣韻】古馬切【集韻】舉下切，□音假。好也。

媠	【丑集下】【女字部】	媠	【廣韻】他果切【集韻】【韻會】【正韻】吐火切，□音妥。【揚子方言】豔美也。　又【集韻】吐臥切，音唾。吳楚衡淮之閒謂好曰娃，南楚之外曰媠，故吳有館娃之宮，漆媠之室。【前漢谷永傳】車馬媠游之具。　又奴臥切，音愞。義同。又努果切。同。　又杜果切，音朶。【說文】不敬也。　又【廣韻】【集韻】□徒臥切。與惰同。【前漢外戚傳】李夫人曰：妾不敢以燕媠見帝。又【龔勝傳】媠嫚亡狀。　【說文】作嫷。今省作媠。

娫	【丑集下】【女字部】	娫	【廣韻】以然切【集韻】夷然切，□音延。女字。一曰美好貌。

娷	【丑集下】【女字部】	娷	【廣韻】【集韻】□竹恚切，音諈。【說文】諈諉，累也。【註】以事相屬也。　又姓。　又人名。【前漢藝文志】兵家有娷一篇。　又【集韻】樹僞切，音瑞。女字。　又馳僞切，音腄。又是爲切，音垂。義□同。

姡	【丑集下】【女字部】	姡	【廣韻】【集韻】□戸栝切，音活。詐也，靦也。【揚子方言】獪或曰姡。今建平郡人呼狡爲姡。　又【唐韻】古活切，音括。同□。面醜也。　又乎刮切，音頢。義同。

姝	【丑集下】【女字部】	姝	【廣韻】昌朱切【集韻】【韻會】春朱切，□音樞。美好也。女之美者曰姝。【詩邶風】靜女其姝。又士之美者亦曰姝。【鄘風】彼姝者子。　又柔懦也。【莊子徐無鬼】暖暖姝姝。【註】暖音暄。俗作曖妹，非。　又粉飾也。【揚子太□經】粉其題頩，雨其渥須，視無姝。【註】不粉飾其心，而施其面，猶姝姝之子遇雨，則視無好也。　又【集韻】追輸切，音株。好貌。亦作□株。

嫤	【丑集下】【女字部】	嫤	【集韻】渠吝切，音僅。女字。一曰好貌。

</div>
    <div class="pagination">
<a href="康熙字典_page875.html">上一页</a><span>...</span><a href="康熙字典_page871.html">871</a><a href="康熙字典_page872.html">872</a><a href="康熙字典_page873.html">873</a><a href="康熙字典_page874.html">874</a><a href="康熙字典_page875.html">875</a><span class="current-page">876</span><a href="康熙字典_page877.html">877</a><a href="康熙字典_page878.html">878</a><a href="康熙字典_page879.html">879</a><a href="康熙字典_page880.html">880</a><a href="康熙字典_page881.html">881</a><span>...</span><a href="康熙字典_page877.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
