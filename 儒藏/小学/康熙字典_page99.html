<!DOCTYPE html>
<html>
<head>
    <meta charset="UTF-8">
    <title>康熙字典 - 第 99 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 99 页/共 976 页</h1>
    <div class="content">□	【未集上】【竹字部】	□	【海篇】音檐。竹也。

胉	【未集下】【肉字部】	胉	【廣韻】【集韻】□匹各切，音粕。【集韻】也。【博雅】脅也。【儀禮士喪禮】去蹄，兩胉脊脅。　又【集韻】伯各切，音博。肩甲也。【五音集韻】胷髆也。　又博陌切，音百。又匹陌切，音拍。義□同。　或从專作膊。本作。

縲	【未集中】【糸字部】	縲	【廣韻】力追切【集韻】【韻會】倫追切，□音纍。【類篇】纍，或作縲。【論語】雖在縲絏之中。【註】縲，黑索也。【史記太史公自序】幽於縲絏。　又【集韻】盧戈切，音驘。大索也。

	【亥集下】【黍字部】		【揚子方言】□之場，謂之坻。【註】□，蚡也。音未詳。

縳	【未集中】【糸字部】	縳	【廣韻】持兗切【集韻】【韻會】【正韻】柱兗切，□音篆。【說文】白鮮色也。　又【集韻】規掾切，音絹。【儀禮聘禮註】紡，紡絲爲之，今之縳也。【釋文】縳，聲類以爲今正絹字。　又【廣韻】直戀切【集韻】柱戀切，□音瑑。【博雅】束也。【周禮地官羽人】十羽爲審，百羽爲搏，十搏爲縳。【註】縳，羽數束名也。　又【集韻】樞絹切，音釧。雙縳，緻繒也。　又【集韻】重緣切，音椽。卷也。

縴	【未集中】【糸字部】	縴	【廣韻】苦堅切【集韻】輕煙切，□音牽。縴□，惡絮。

縵	【未集中】【糸字部】	縵	【廣韻】【集韻】【韻會】【正韻】□莫半切，音幔。【說文】繒無文也。漢律曰：賜衣者，縵表白裏。　又【周禮春官巾車】卿乗夏縵。【註】五采畫無瑑。【疏】言縵者，亦如縵帛無文章。【左傳成五年】絳服乗縵。【註】車無文。　又【前漢食貨志】一歲之收，常過縵田。【註】縵田，謂不爲甽者也。　又【廣韻】謨晏切【集韻】莫晏切，□音幔。【周禮春官磬師】敎縵樂。【註】縵，謂雜聲之和樂者也。【禮學記】不學操縵，不能安弦。【註】操縵，雜弄弦屬。　又【莊子齊物論】縵者，窖者，密者。【音義】縵，寛心也。【又】大恐縵縵。【音義】齊死生貌。　又【集韻】【韻會】□謨官切，音瞞。縵或作□。　又【韻補】叶莫半切，緩縵也。【舜卿雲歌】卿雲爛兮，糺縵縵兮。日月光華，旦復旦兮。

縶	【未集中】【糸字部】	縶	【廣韻】【集韻】【韻會】□陟立切，音執。【玉篇】縷也，相縶也，連也。【類篇】繫也。【詩小雅】縶之維之。【傳】縶，絆也。【禮月令】游牝別羣，則縶騰駒。又【左傳成九年】南冠而縶者，誰也。【註】縶，拘執。　又【韻補】質涉切。春秋，盜殺衞侯之兄縶，公羊榖梁作輒。

縷	【未集中】【糸字部】	縷	【廣韻】力主切【集韻】【韻會】隴主切，□音僂。【說文】綫也。【廣韻】絲縷。【周禮天官】典枲掌布緦縷紵之麻草之物。【孟子】有布縷之征。【楚辭招魂】秦篝齊縷。　又覼縷。委曲也。【柳宗元寄許孟容書】雖欲秉筆覼縷。　又結縷，草名。【爾雅釋草】傅橫目。【註】一名結縷，俗謂之鼓箏草。　又【集韻】郞侯切，音婁。褸或作縷。【玉篇】貧無衣，醜弊也。【小爾雅】布褐而紩之，謂藍縷。【左傳宣十二年】篳路藍縷，以啓山林。【註】藍縷，敝衣。【類篇】褸或作縷。

縸	【未集中】【糸字部】	縸	【廣韻】【集韻】【韻會】□莫故切，音暮。【類篇】惡絮也。齊人語。　又【集韻】末各切，音莫。【後漢馬融傳】纖羅絡縸。【註】張羅貌。縸與幕通。

	【子集下】【刀字部】		【唐韻】【集韻】□俯九切，音否。【說文】刀握也。又【廣韻】斐父切，音撫。同弣。

縹	【未集中】【糸字部】	縹	【廣韻】敷紹切【集韻】【韻會】匹紹切【正韻】普沼切，□音醥。【說文】帛靑白色。【博雅】縹靑也。【釋名】縹猶漂。漂，淺靑色也。有碧縹，有天縹，有骨縹，各以其色所象言之也。【廣韻】靑黃色也。【後漢輿服志】賈人縹緗而已。【楚辭九懷】翠縹兮爲裳。　又【集韻】匹妙切，音剽。義同。　又【正韻】紕紹切，音漂。【前漢賈誼傳】鳳縹縹其高逝兮。【註】縹縹，輕舉貌。　又【木華海賦】羣仙縹眇。考證：〔【博雅】蒼靑也。〕　謹照原文蒼改縹。 

□	【未集上】【竹字部】	□	【篇海】苦回切，音恢。箭竹。　又古賣切，音卦。竹名。【字彙補】字之譌。

□	【未集上】【米字部】	□	【集韻】同粞。

忋	【卯集上】【心字部】	忋	【集韻】【類篇】□公在切，音攺。【博雅】恃也，仰也。　又【集韻】【類篇】□下攺切，音亥。義同。

縺	【未集中】【糸字部】	縺	【廣韻】落賢切，音蓮。縺縷，寒具。【玉篇】縷不解。　又【集韻】力延切，音連。義同。

縻	【未集中】【糸字部】	縻	【集韻】旻悲切【韻會】【正韻】忙皮切，□音眉。【說文】牛轡也。或从多作□。【類篇】一曰繫也。【前漢匈奴傳】羈縻不絕。　又【集韻】麋寄切。義同。　又與靡同。【易中孚】吾與爾靡之。【釋文】靡，本又作縻。同散也。亦作。

縼	【未集中】【糸字部】	縼	【廣韻】辭戀切【集韻】隨戀切，□旋去聲。【說文】以長繩繫牛。【廣韻】同□。【類篇】或省作□。

歨	【辰集下】【止字部】	歨	【字彙補】同步。

總	【未集中】【糸字部】	緫	【集韻】麤叢切，音怱。繱或作緫。帛靑色。一曰輕絹。【博雅】靑也。【周禮春官巾車】重翟錫朱緫。【註】緫，靑黑色，以繒爲之。　又【集韻】祖叢切，音。【正韻】祖冬切，音宗。【類篇】絲數。詩曰：素絲五緫。　又【集韻】作弄切，音糉。或作緫。○按五經文字云：緫从怱作總者訛。今緫與總混，當正之。考證：〔【博雅】靑蒼色。〕　謹照原文靑蒼色改靑也。 

績	【未集中】【糸字部】	績	【廣韻】【集韻】【韻會】□則歷切，音勣。【說文】絹也。【詩陳風】不績其麻。　又【書堯典】庶績咸熙。【傳】績，功也。　又【詩大雅】維禹之績。【傳】績，業也。　又【爾雅釋詁】績，繼也。　又事也，成也。

縿	【未集中】【糸字部】	縿	【廣韻】所銜切【集韻】【韻會】【正韻】師銜切，□音衫。【說文】旌旗之斿也。【爾雅釋天】纁帛縿。【註】縿，衆旒所著。【詩鄘風箋】以縫紕旌之旒縿。【疏】縿謂繫於旌旗之體，旒謂縿末之垂者。【周禮春官巾車註】大常九旗之畫日月者，正幅爲縿，旒則屬焉。　又【集韻】思廉切，音暹。或作縿。旌旗末也。　又【集韻】師炎切，音攕。義同。　又【集韻】思邀切，音宵。綃或作縿。【禮檀弓】縿幕魯也。【註】縿，縑也。縿讀如綃。　又【集韻】蘇遭切，音騷。繅或作縿。　又【集韻】七感切，音慘。淺紺繒也。繅字原从臼作。

繀	【未集中】【糸字部】	繀	【廣韻】蘇內切【集韻】蘇對切，□音碎。【說文】箸絲於莩車也。【博雅】繀車謂之厤鹿。【玉篇】繀車，亦名〈室攴〉車，亦名軌車。【廣韻】織繀。

繁	【未集中】【糸字部】	繁	"【廣韻】附袁切【集韻】【韻會】【正韻】符袁切，□音煩。【書仲虺之誥】實繁有徒。【傳】繁，多也。　又【禮鄉飲酒義】拜至獻酬辭讓之節繁。【註】繁，猶盛也。　又【孝經序】安得不翦其繁蕪。【註】繁，雜也。又【廣韻】繁，槪也。　又【廣韻】薄官切【集韻】蒲官切，□音鞶。【禮禮器】大路繁纓一就，次路繁纓七就。【疏】繁爲馬腹帶也。【左傳成二年】請曲縣繁纓以朝。【註】繁纓，馬飾。　又與樊通。【周禮春官巾車樊纓註】樊，讀如鞶帶之鞶，謂今馬大帶也。　又【廣韻】薄波切【集韻】蒲波切，□音婆。【玉篇】姓也。【左傳定四年】殷民七族，有繁氏。【前漢陳湯傳】御史大夫繁延壽。　又【韻補】叶符筠切。【陸雲夏府君誄】元□秀朗，輝景絪縕。誕載豐美，俊穎夙繁。　又【韻補】叶汾沅切。【左貴嬪楊後誄】天□貞吉，克昌克繁。則百斯慶，育聖育賢。

考證：〔【禮鄉飲酒義】拜至辭讓之節繁。〕　謹照原文拜至下增獻酬二字。"

繂	【未集中】【糸字部】	繂	【廣韻】呂卹切【集韻】【韻會】【正韻】劣戌切，□音律。【爾雅釋水】紼繂也。【註】孫炎曰：繂，大索也。李巡曰：繂，竹爲索，所以維持舟者。　又【釋名】懸下壙曰繂。繂，將也，徐徐將下之也。【禮檀弓公室視豐□註】豐□，斲大木爲之，形如石□，於槨前後四角樹之，穿中於閒爲鹿盧，下棺以繂繞。【疏】以繂繞者，繂卽紼也，以紼之一頭繫棺緘，以一頭繫鹿盧。　又【張衡東京賦】藻繂鞶厲。【註】繂以韋爲之，所以藉玉。　又【廣韻】所律切，音率。義同。亦作□。

繃	【未集中】【糸字部】	繃	【廣韻】北萌切【集韻】悲萌切【韻會】橫切，□音繃。【正韻】補耕切，音伻。【說文】束也。【墨子尚同篇】禹葬會稽，桐棺三寸，葛以繃之。　又【廣韻】束兒衣。【前漢宣帝紀】曾孫雖在襁緥。【註】師古曰：襁卽今之小兒繃也。

	【巳集下】【犬字部】		【集韻】於良切，音央。獸名。狢也。

□	【未集上】【竹字部】	□	【玉篇】其句切【海篇】音具。竹器。

繄	【未集中】【糸字部】	繄	【廣韻】烏奚切【集韻】【韻會】煙奚切，□音鷖。【正韻】於宜切，音伊。【說文】戟衣也。一曰靑黑色。【廣韻】赤黑繒。　又【詩邶風自詒伊阻箋】伊當作繄。繄猶是也。　又【左傳隱元年】爾有母遺，繄我獨無。【註】繄，語助辭。　又【廣韻】【正韻】於計切【集韻】【韻會】壹計切，□音翳。【類篇】歎聲。一曰繄格，小兒次衣也。

繅	【未集中】【糸字部】	繅	〔古文〕□【廣韻】【集韻】【韻會】蘇遭切【正韻】□音騷。【說文】繹繭出絲也。【禮祭儀】夫人繅三盆手。　又【廣韻】【集韻】□子皓切，音早。義同。　又【五經文字】繅，禮經或以爲薻藉之薻。【周禮春官典瑞】王晉大圭執鎭圭，繅藉五采五就。【註】繅有五采文，所以薦玉。又【司几筵】加繅席畫純。【註】繅，讀爲藻。【儀禮聘禮】圭與繅，皆九寸。【註】雜采曰繅。古文或作藻。今文作璪。　【集韻】繅，或作繰□。【廣韻】俗又作縿，非。【說文】繅作繅。詳繅字註。繅字原从臼作。

繆	【未集中】【糸字部】	繆	【廣韻】武彪切【集韻】亡幽切【正韻】莫彪切，□音。【說文】枲之十絜也。一曰綢繆。【詩豳風】綢繆牖戶。【傳】綢繆，言纏綿也。【莊子則陽篇】聖人達綢繆。【音義】綢繆，猶纏綿。又云：深奧也。　又【廣韻】莫浮切，音謀。【集韻】力求切，音劉。義□同。　又【集韻】居虬切【韻會】居尤切，□音樛。【禮檀弓】衣衰而繆絰。【註】繆，當爲不樛垂也之樛。【疏】繆絰，謂絞麻爲絰。【前漢孝成趙皇后傳】卽自繆死。【註】師古曰：繆，絞也。　又【集韻】【韻會】□眉救切，音謬。【禮大傳】五者一物紕繆。【註】紕繆，猶錯也。【釋文】繆，本作謬。又【仲尼燕居】不能詩於禮繆。【註】繆，誤也。【前漢司馬相如傳】臨邛令繆爲恭敬。【註】繆，詐也。又【于定國傳】何以錯繆至是。【註】繆，違也。　又姓。【史記申公傳】蘭陵繆生。【註】索隱曰：繆氏，出蘭陵。【正字通】今姓繆讀若妙，變音，非本音也。　又【集韻】朗鳥切，音了。繚或作繆。【前漢司馬相如傳】繆繞王綏。【註】繆繞，相纏結也。　又【廣韻】【集韻】【韻會】□莫六切，音穆。與穆同。【禮大傳】序以昭繆。【註】繆，讀如穆。【公羊傳隱三年】葬宋繆公。【釋文】繆，左氏作穆。【史記魯世家】太公召公乃繆卜。【註】徐廣曰：古書穆字多作繆。　又【集韻】憐蕭切，音聊。繆繆，絲貌。　又【集韻】力弔切，音嫽。蟉或作繆。蜩蟉，龍首動貌。

	【子集下】【厂字部】		【唐韻】苦盍切【集韻】乙盍切，□音姶。【廣韻】損也。【集韻】山旁穴。

繇	【未集中】【糸字部】	繇	【廣韻】【集韻】【韻會】【正韻】□餘招切，音遙。【說文】作，隨從也。【徐鉉曰】今俗从。　又【書禹貢】厥草惟繇。【傳】茂也。【釋文】抽也。　又與徭同。【詩大雅民亦勞止箋】繇役煩多。【釋文】繇，本亦作徭。【史記高祖本紀】高祖常繇咸陽。【註】應劭曰：繇，役也。【前漢高帝紀註】師古曰：繇，讀與徭同。古通用。又【文帝紀】省繇費以便民。　又與陶同。【前漢古今人表】咎繇，卽臯陶。　又與謠同。【前漢李尋傳】人民繇俗。　又姓。【後漢郅惲傳】西都督郵繇延。【註】繇姓，咎繇之後。　又【廣韻】以周切【集韻】【韻會】夷周切，□音由。與由同。【易坤卦】其所繇來者，漸矣。【左傳昭二十六年】繇朐汰輈，匕入者三寸。【註】繇，過也。【前漢文帝記】列侯亦無繇教訓其民。【註】師古曰：繇，讀與由同。　又與猷同。【爾雅釋詁】繇，道也。【疏】小雅巧言云：秩秩大猷。猷繇音義同。　又與猶同。【爾雅釋詁】繇，喜也。【註】禮記曰：人喜則斯陶，陶斯詠，詠斯猶。猶卽繇也，古今字耳。　又與悠同。【前漢韋賢傳】犬馬繇繇。【註】師古曰：繇與悠同。悠悠，行貌。　又與游同。【前漢班固敘傳】陸子優繇。○按《文選》作優游。　又【集韻】直□切。【易繫辭註】爻繇之辭，所以明得失。【釋文】服虔云：抽也，抽出吉凶也。韋昭云：由也，吉凶所由生也。【左傳閔二年】成風聞成季之繇。【註】繇，卦兆之占辭。【爾雅釋詁】繇，於也。【註】繇辭。【疏】卦兆之辭也。【干祿字書】繇，臯繇字。□，卜兆辭。音胄。【佩□集】□，从从卜从系。○按繇、□經典皆通用。《說文》在系部，今幷入。考證：〔【干祿字書】繇，臯繇字。繇，卜兆辭。音胄。【佩□集】繇，从，从卜，从系。〕　謹照原文下二繇字□改□。 

繈	【未集中】【糸字部】	繈	【唐韻】居兩切【集韻】【類篇】【韻會】舉兩切【正韻】居仰切，□音繈。【說文】捔類也。　又【玉篇】錢貫也。【前漢食貨志】臧繈千萬。【廣韻】俗作鏹。　又【集韻】與襁同。【史記衞將軍傳】靑子在繈褓中。【註】繈長尺二寸，闊八寸，以約小兒于背也。　又【廣韻】繈絲有纇。

繉	【未集中】【糸字部】	繉	【篇海】胡昆切，音魂。【管子輕重篇】又權渠繉□，所以御春夏之事也。【註】繉，縫也。

繎	【未集中】【糸字部】	繎	【廣韻】【集韻】□如延切，音然。【說文】絲勞也。　又【急就篇註】繎者，紅色之尤深，言若火之然也。　又【廣韻】而緣切【集韻】而宣切，□音堧。繎絲難理。　又【集韻】儒轉切。又人見切。義□同。

耓	【未集中】【耒字部】	耓	【類篇】湯丁切，音汀。耒下木也。

繏	【未集中】【糸字部】	繏	【廣韻】息絹切【集韻】須絹切，□音選。【博雅】繩索也。【玉篇】懸縋索。　又蜀錦名。【揚雄蜀都賦】自造奇錦，紌繏縿。　又【集韻】逡緣切，音詮。【類篇】所以懸持也。　又【集韻】聳取切，音□。□或省作繏。詳□字註。

繐	【未集中】【糸字部】	繐	【廣韻】【集韻。】□胡桂切，音慧。【說文】細疏布也。【儀禮士冠禮】不屨繐屨。【註】縷不灰治曰繐。又【喪服】繐衰者何，以小功之繐也。【註】凡布細而疏者，謂之繐。【禮檀弓】綌縗繐裳，非古也。【註】非時尚輕凉慢禮。【釋名】齊人謂凉爲惠，言服之輕細凉惠也。【玉篇】同□。　又【廣韻】【集韻】【韻會】【正韻】□相銳切，音歲。義同。　又【集韻】旋芮切，音彗。義同。

繑	【未集中】【糸字部】	繑	【集韻】丘祅切，音蹺。【說文】絝紐也。【管子輕重篇】絏繑而踵相隨。　又【集韻】牽幺切，音鄡。義同。　又【集韻】訖約切，音脚。屩或作繑。亦作鞽。通作蹻。考證：〔【集韻】訖約切，音脚。屐或作繑，亦作鞽，通作蹻。〕　謹照原文屐改屩。 

□	【未集上】【米字部】	□	【集韻】盈之切，音貽。【說文】米糵煎也。一曰濡弱者爲飴。　又【篇海】□也。　或作□□飴。

	【巳集下】【犬字部】		【字彙】古行切，音庚。獸名。又犬也。【正字通】俗字。

繒	【未集中】【糸字部】	繒	【廣韻】疾陵切【集韻】【韻會】慈陵切，□音蹭。【說文】帛也。籀文作緈。【前漢灌嬰傳】睢陽販繒者也。【註】師古曰：繒者，帛之摠名。　又國名。【穀梁傳僖十四年】季姬及繒子遇于防。【周語】杞繒由太姒。【註】杞繒二國，姒姓，夏禹之後。　又縣名。【史記吳大伯世家】敗齊師于艾陵至繒。【註】琅邪繒縣。　又姓。【史記夏本紀】禹爲姒姓，其後分封，用國爲姓，有繒氏。【前漢文帝紀】祁侯繒賀爲將軍。　又【集韻】咨騰切，音增。徂棱切，音層。作亙切，音贈。義□同。　又與矰同。【三輔黃圖】佽飛具繒繳以射雁。考證：〔【史記吳大伯世家】敗齊師于艾□至繒。〕　謹照原文艾□改艾陵。 

繓	【未集中】【糸字部】	繓	【廣韻】【正韻】子括切【集韻】【韻會】宗括切，□音撮。【玉篇】結繓也。【類篇】一曰縫餘。

織	【未集中】【糸字部】	織	〔古文〕□綕□□【廣韻】之翼切【集韻】【韻會】質力切，□音職。【說文】作布帛之總名。【小爾雅】治絲曰織。織，繒也。【廣韻】組織。【書禹貢】厥篚織文。【傳】織文，錦綺之屬。　又【廣韻】【集韻】【韻會】□職利切，音志。【正韻】支義切，音寘。【禮玉藻】士不衣織。【註】織，染絲織之，士衣染繒也。　又【集韻】昌志切，音熾。幟或作織。【詩小雅】織文鳥章。【箋】織，幑也。【疏】幟與織，字雖異，音實同也。【前漢食貨志】旗織加其上。【註】師古曰：織，讀曰幟。　【類篇】或作□。

繕	【未集中】【糸字部】	繕	【廣韻】【集韻】【韻會】【正韻】□時戰切，音膳。【說文】補也。【禮月令】繕囹圄。　又【詩鄭風叔于田序】繕甲治兵。【箋】繕之言善也。　又【周禮夏官繕人註】繕之言勁也，善也。【疏】以其所掌弓弩，有堅勁而善，堪爲王用者。　又【左傳僖十五年】征繕以輔孺子。【註】繕，治也。　又【前漢息夫躬傳】繕修干戈。【註】師古曰：繕，備也。　又【後漢盧植傳】供繕寫上。　又與勁同。【禮曲禮】招搖在上，急繕其怒。【註】繕，讀曰勁。

繖	【未集中】【糸字部】	繖	【廣韻】【韻會】蘇旱切【集韻】顙旱切【正韻】蘇□切，□音散。【說文新附字】蓋也。【廣韻】繖，絲綾。今作繖蓋字。【史記五帝紀】舜乃以兩笠自扞而下去。【註】皇甫謐云：兩繖，繖笠類。【晉書王雅傳】遇雨，請以繖入。　又【廣韻】蘇旰切【集韻】先旰切【正韻】先諫切，□音散。義同。　【類篇】亦作□傘。【集韻】或作□。

	【丑集上】【口字部】		【集韻】牛姦切，音顏。□，爭貌。

	【子集下】【冂字部】		【集韻】莫報切，音冒。觸也。又密北切，音墨。突前也。【補遺】。補遺：【篇海類編】莫北切，音墨。突前。又莫卜切，音目。義同。

</div>
    <div class="pagination">
<a href="康熙字典_page98.html">上一页</a><span>...</span><a href="康熙字典_page94.html">94</a><a href="康熙字典_page95.html">95</a><a href="康熙字典_page96.html">96</a><a href="康熙字典_page97.html">97</a><a href="康熙字典_page98.html">98</a><span class="current-page">99</span><a href="康熙字典_page100.html">100</a><a href="康熙字典_page101.html">101</a><a href="康熙字典_page102.html">102</a><a href="康熙字典_page103.html">103</a><a href="康熙字典_page104.html">104</a><span>...</span><a href="康熙字典_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
