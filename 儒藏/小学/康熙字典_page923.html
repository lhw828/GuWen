<!DOCTYPE html>
<html>
<head>
    <meta charset="UTF-8">
    <title>康熙字典 - 第 923 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 923 页/共 976 页</h1>
    <div class="content">拑	【卯集中】【手字部】	拑	【唐韻】巨淹切【集韻】【韻會】其淹切【正韻】其廉切，□音箝。【說文】脅持也。【前漢鼂錯傳】天下之士，拑口不敢復言矣。　又【集韻】扱范切。義同。　【韻會】按《說文》箝拑柑鉗鍼訓義不同，然書史傳寫亦有通作者，今以《說文》爲正。　【正字通】拑鉗箝通，與柑音義別，俗誤通用。互見木部柑字註。

择	【卯集中】【手字部】	擇	【唐韻】丈伯切【集韻】【韻會】【正韻】直格切，□音宅。【說文】揀選也。【書呂□】罔有擇言在躬。【禮中庸】擇善而固執之者也。　又【史記註】達各切，音鐸。【龜筴傳】悤悤疾疾，通而不相擇，妖孽數見，傳爲單薄。　又【集韻】夷益切，音奕。人名。漢有司馬無擇。本作擇。或作□。擇字原从□作。

挣	【卯集中】【手字部】	掙	【集韻】初耕切，音鐺。【博雅】刺也。　又【字彙】側迸切，音諍。【中原雅音】掙，剉也。

挪	【卯集中】【手字部】	挪	【唐韻】諾何切【集韻】囊何切，□音儺。搓挪也。

懭	【卯集上】【心字部】	懭	【集韻】苦謗切，音曠。恨也。或通作懬。　又【集韻】苦晃切，音。懭悢，意不得也。　又【集韻】【韻會】【正韻】□古猛切，音礦。悍也。○按懭與懬通，而實不同。《正字通》必欲合爲一字，誤。

拷	【卯集中】【手字部】	拷	【玉篇】苦老切【集韻】苦浩切，□音考。掠也，打也。

挔	【卯集中】【手字部】	挔	【篇海】音義同旅。又【篇韻】姓也。◎按廣韻旅俗作□，此又譌从衣，更謬。□，□，古文旅。

挊	【卯集中】【手字部】	挊	【五音類聚】俗弄字。

挐	【卯集中】【手字部】	挐	【唐韻】【集韻】【正韻】□女加切。同拏。【說文】持也。【莊子漁父篇】丈挐而引其船。【韓愈李花詩】當春天地爭奢華，洛陽園苑尤紛挐。【註】拏同。　又【揚子方言】杷，宋魏閒謂之渠挐。【轉注古音】韻書挐在魚韻，據方言則在麻韻者，亦古音也。◎按渠挐，集韻作淭□。　又【唐韻】女余切【集韻】【韻會】【正韻】女居切，□音袽。牽也。又煩也。【揚雄解嘲】攫挐者亡，默默者存。【註】攫挐，妄有搏執牽引也。女居切。【宋玉九辯】枝煩挐而交橫。【註】挐一作拏。煩挐，擾亂也。【王逸九思】吁嗟兮悲夫，散亂兮紛挐。茅絲兮同，冠履兮共絇。　又姓。【戰國策】君所用者，緤錯挐薄也。【註】衞二臣名。　又人名。【春秋僖元年】公子友帥師敗莒師于酈，獲莒挐。【註】女居反。又女加反。　又【唐韻】乃亞切【集韻】乃嫁切，□呶去聲。絲結亂也。　又【集韻】人余切，音如。亦持也。　又尼據切，女去聲。拘挐，不展也。互詳拏字註。

挝	【卯集中】【手字部】	撾	【集韻】【韻會】□張瓜切，音檛。擊也。【魏志太祖紀】伯魚三娶孤女，謂之撾婦翁。【唐書柳宗元傳】自古賢人才士被謗議，不能自明，故有無兄盜嫂，娶孤女撾婦翁者。　又擊鼓也。【後漢禰衡傳】曹操召爲鼓吏，衡方爲漁陽參撾，聲節悲壯。　又【字彙補】古禾切，音戈。【蘇軾守歲詩】晨雞且勿唱，更鼓畏添撾。明年豈無年，心事恐蹉跎。

挭	【卯集中】【手字部】	挭	【唐韻】【集韻】【韻會】【正韻】□古杏切，音梗。攪也，撓也。與梗音同義別。本作□。

挿	【卯集中】【手字部】	挿	俗插字。

莈	【申集上】【艸字部】	莈	【唐韻】莫勃切，音沒。【玉篇】草名。

挎	【卯集中】【手字部】	挎	【唐韻】苦胡切【集韻】空胡切，□音枯。持也。【儀禮鄕飮酒禮】左何瑟，後首，挎越，內弦。【疏】瑟底有孔越，以指深入，謂之挎也。　又【集韻】墟侯切，音彄。與摳同。考證：〔【儀禮鄕飮酒禮】左荷瑟。〕　謹照原文荷改何。 

挤	【卯集中】【手字部】	擠	【唐韻】【集韻】【韻會】【正韻】□子計切，音霽。【說文】排也。一曰推也。【左傳昭十三年】小人老而無子，知擠于溝壑矣。【註】擠，墜也。子細反。　又【廣韻】【集韻】【韻會】【正韻】□子禮切，音濟。義同。【史記項羽紀】漢軍卻爲楚所擠。【莊子人閒世】其君因其修以擠之。　又【玉篇】【廣韻】將西切【集韻】【韻會】【正韻】牋西切，□音齏。義同。

挻	【卯集中】【手字部】	挻	【唐韻】式連切【集韻】【韻會】【正韻】尸連切，□音羶。【說文】長也。【增韻】引也。【晉書食貨志】挻亂江南。【唐書盧鈞傳】相挻爲亂。　又【揚子方言】取也。秦晉之閒，凡取物而逆謂之篡，楚或謂之挻。　又遁也。【賈誼治安策】主上有敗，則因而挻之矣。　又【六書故】掌擊也。挻重於批。俗作搧。　又【廣韻】柔也，和也。【集韻】揉也。或作煽。　又【集韻】抽延切，音脠。讀近諂平聲。亦長也。　又夷然切，音延。亦取也。又周也。

捆	【卯集中】【手字部】	捆	【集韻】【韻會】【正韻】□苦本切，音閫。齊等也。【孟子】捆屨織席。【註】捆猶叩也。欲使堅，故叩之。【詩大雅】室家之壼。【箋】壼之言捆也。【疏】捆逼而密緻也。　又【集韻】苦悶切，音困。義同。【儀禮大射儀】旣拾，取矢捆之。劉昌宗讀。或譌作梱。　又胡昆切，音。與同。　又【玉篇】取也，抒也，纂組也。考證：〔【周禮大司□軍形疏】〕　謹照原文形改□。〔【司射命】中離維綱。〕　謹照儀禮原文，司射命改大射儀。 

	【子集下】【冫字部】		【玉篇】他丁切，音汀。【字彙】冰貌。

持	【卯集中】【手字部】	持	【唐韻】直之切【集韻】【韻會】澄之切，□音治。【說文】握也。【廣韻】執也。【詩大雅鳧鷖序】持盈守成。【疏】執而不釋謂之持，是手執之也。【禮射義】持弓矢審固。【史記秦始皇紀】大吏持祿取容。　又把持也。【史記酷吏傳】寧成爲任俠，持吏長短。　又軍持，汲水具，梵語也，猶華言缾。【陸游詩】遊山雙不借，取水一軍持。【註】不借，草履名。　又【正韻】□知切，音馳。義同。　又叶□如切，音除。【古隴西行】淸白各異尊，酒上玉華疏。酌酒持與客，客言主人持。

损	【卯集中】【手字部】	損	〔古文〕扻【唐韻】【正韻】蘇本切【集韻】【韻會】鎖本切，□孫上聲。【說文】減也。　又卦名。【易損卦】損下益上，其道大行。【疏】下自減損，以奉於上也。　又傷也，貶也，失也。

捦	【卯集中】【手字部】	捦	【唐韻】巨今切【集韻】【韻會】渠金切，□音琴。急持也。又捉也。　又【說文】急持衣衿也。　或作。【集韻】又作擒。或作扲。

戟	【卯集中】【戈字部】	戟	〔古文〕屰【廣韻】几據切【集韻】訖逆切，□音。有枝兵也。【增韻】雙枝爲戟，單枝爲戈。【釋名】戟，格也，傍有枝格也。【典略】周有雍狐之戟。【周禮冬官考工記】戟廣寸有半寸，內三之，胡四之，援五之。【註】戟，今三鋒戟也。內長四寸半，胡長六寸，援長七寸半。　又地名。【戰國策】秦舉安邑，而塞女戟。【註】女戟在太行西。　又與棘通。【周禮天官掌舍棘門註】以戟爲門。【左傳隱十一年】子都拔棘以逐之。【註】棘戟也。【禮明堂位】越棘大弓。【註】棘戟同。　又【韻補】叶訖約切，音腳。【詩秦風】脩我矛戟，與子偕作。【揚子太玄經】比札爲甲，冠矜爲戟。被甲荷戟，以威不恪。　【說文】作□。考證：〔比禮爲甲。〕　謹照揚子原文比禮改比札。 

戮	【卯集中】【戈字部】	戮	〔古文〕□□【唐韻】【韻會】力竹切【集韻】力六切，□音陸。【說文】殺也。【廣韻】□戮。　又【晉語】殺其生者而戮其死者。【註】□尸爲戮。　又癡行也。　又辱也。【左傳文六年】夷之蒐，賈季戮臾駢，臾駢之人欲盡殺賈氏以報焉。臾駢曰：不可。【爾雅釋詁】病也。【註】相戮辱，亦可恥病也。　又或作僇。【荀子非相篇】爲天下大僇。【史記田單傳】僇及先人。　又與勠通。【書湯誥】與之戮力。　亦與□通，野鵝也。【揚雄蜀都賦】戮鶂初乳。　又【集韻】憐蕭切【正韻】憐條切，□音聊。又【正韻】力救切，音溜。義□同。

挬	【卯集中】【手字部】	挬	【唐韻】蒲沒切【集韻】薄沒切，□音勃。拔也。

茾	【申集上】【艸字部】	茾	【集韻】輕烟切，音牽。【類篇】秦茾，藥草。

戺	【卯集中】【户字部】	戺	【廣韻】【韻會】□鉏里切，音士。【爾雅釋宮】落時謂之戺。◎按爾雅作□。疏，持樞也。詳□字註。　又堂廉曰戺。【書顧命】四人綦弁執戈，夾兩階戺。　又砌也，閾也。【張衡西京賦】金戺玉階。　又【集韻】巸，古作戺。註詳巳部六畫。考證：〔堂簾以戺〕　謹照書孔傳堂簾改堂廉。 

戽	【卯集中】【户字部】	戽	【廣韻】侯古切【集韻】後五切，□音戶。【廣韻】抒也。本作□或作戽。　又【廣韻】呼古切【集韻】火五切，□音虎。【廣韻】戽斗，舟中渫水器也。　又【廣韻】【集韻】【韻會】□荒故切，謼去聲。義同。

房	【卯集中】【户字部】	房	【唐韻】【集韻】【韻會】【正韻】□符方切，音防。【說文】室在旁也。　又東南宿名。【爾雅釋天】天駟房也。【禮月令】十月日在房。【尙書運期授】所謂房四表之道。　又州名。春秋時房渚，秦爲房陵郡，唐武德時改爲房州。　又姓。舜封堯子爲房邑侯，子陵以父封爲氏。　又俎名。【詩魯頌】籩豆大房。【註】半體之俎，足下有跗，如堂房也。　又箭室也。【左傳宣十二年】知莊子每射抽矢菆，納諸子之房。　又【廣韻】步光切【集韻】【韻會】【正韻】蒲光切，□音傍。【廣韻】阿房，秦宮名。　又【韻補】叶符風切，音馮。【道藏中嶽仙人謌】徘徊元嶽顚，翻焉御飛龍。齊騰八紘外，翺翔閶闔房。考證：〔【爾雅釋天】房，天駟也。〕　謹照原文天駟房也。 

才	【卯集中】【手字部】	才	【唐韻】昨哉切【集韻】【韻會】【正韻】牆來切，□音裁。【說文】艸木之初也。从丨，上貫一，將生枝葉。一，地也。【徐曰】上一，初生岐枝。下一，地也。【六書正譌】才，木質也。在地爲木，旣伐爲才，象其枝根斬伐之餘。从木省。別作材，非。　又天地人爲三才。【易繫辭】有天道焉，有人道焉，有地道焉。兼三才而兩之，故六。　一曰能也。【禮文王世子】必取賢斂才焉。【論語】才難，不其然乎。【前漢武帝紀】其令州縣舉茂才異等。【唐書百官志】擇人以四才。【邵堯夫曰】臨大事然後見才之難。才者，天之良質也，學者所以成其才也。　又質也，力也。【詩魯頌】思無期，思馬斯才。【傳】多材也。【孟子】非天之降才爾殊也。【近思錄】性出於天，才出於氣，氣淸則才淸，氣濁則才濁。　又姓。明尙書才寬。　又【集韻】通作材。【說文】材，水挺也。从木，才聲。【徐曰】木勁直可用，故曰入山掄可爲材者。人之有才，義出於此。　又【正韻】與纔通。古用才爲纔始字。【晉書謝混傳】才小冨貴，便豫人家事。　又與裁通。【戰國策】惟王才之。　又與財通。【前漢揚雄傳】財足以奉宗廟。　又【集韻】將來切，與哉同。亦始也。【爾雅釋詁疏】哉，古文作才。以聲近，借爲哉始之哉。　又作代切，音再。義同。　又叶卽由切，音遒。【焦氏易林】季子多才，使我不憂。

打	【卯集中】【手字部】	打	【唐韻】【集韻】【韻會】□都挺切，音頂。【說文】擊也。从手丁聲。【穀梁傳宣十八年】邾人戕繒子于繒，梲殺也。【註】謂捶打。音頂。　又【六書故】都假切【韻會】【正韻】都瓦切。【正韻箋】打字通音當作都那切，如讀都瓦切，不成聲矣。◎按打與撻同義。楊愼曰：尚書撻音人聲，又轉上聲。俗用打爲撻，然从撻轉音，亦未合。今讀德馬切，答上聲爲正。【北史張彝傳】羽林武賁將幾千人，至尚書省，以瓦石擊打公門。　又白打，毬采名。【蹴踘譜】每人兩踢名打二，曳開大踢名白打。【韋莊詩】內官初賜淸明火，上相閒分白打錢。　又【唐韻】德冷切【集韻】【韻會】都冷切，□讀與等近。義同。　又【歐陽脩歸田錄】打字當滴耿切。○按《字彙》誤改音滴。　又【項氏家說】俗助語每與本辭相反，其於打字用之尤多。凡打□、打聽、打量、打睡，無非打者。

托	【卯集中】【手字部】	托	【集韻】【韻會】□闥各切。同拓。見拓字註。　又不托，與餺飥通。【五代史李茂貞傳】一日食粥，一日食不托。【歐陽脩歸田錄】唐人謂湯餠爲不托。　又柈名。宋曰托子，今曰托盤。

扚	【卯集中】【手字部】	扚	【唐韻】都了切【集韻】丁了切，□音鳥。【說文】疾擊也。【揚子方言】揜取曰扚。　又【廣韻】都歷切【集韻】丁歷切，□音的。引也。　又【集韻】職略切，音灼。旁擊也。　又乙却切，音約。手指節文也。　又狼敵切，音歷。按也。

拐	【卯集中】【手字部】	拐	【唐韻】求蟹切，音箉。手腳物枝也。　又【正字通】古買切，乖上聲。俗謂拐騙。

挠	【卯集中】【手字部】	撓	【唐韻】奴巧切【集韻】【韻會】【正韻】女巧切，□鐃上聲。【說文】擾也。【釋名】物繁則相雜撓也。【左傳成十三年】撓亂我同盟。【註】乃卯反。或作摎。　又【說文】一曰捄也。又【集韻】【韻會】【正韻】□尼交切，音鐃。抓也，搔也，亦擾也。又屈也。【孟子】不膚撓。【趙岐註】讀平聲。或作□。　又【集韻】【韻會】【正韻】□女敎切，音鬧。義同。【左傳成二年】畏君之震，師徒撓敗。【史記酷吏傳】所愛者，撓法活之。【前漢劉向傳】不撓衆枉。　又【唐韻】呼毛切【集韻】【韻會】【正韻】呼高切，□音蒿。攪也。【前漢鼂錯傳】匈奴之衆易撓亂也。【註】火高反，其字从手。　又【集韻】【韻會】【正韻】□爾紹切，音繞。亦屈也。與揉同。　又【集韻】【韻會】□人要切，饒去聲。纏也。與繞同。【史記太史公自序】名家苛察繳繞。或作撓。　又【集韻】馨幺切，音嘵。撓挑，宛轉也。【正字通】撓橈，从手从木，古互通。與鐃从金，音同義異。考證：〔【前漢劉向傳】守正不撓。〕　謹照原文獨處守正爲句，不撓衆枉爲句。謹據改爲不撓衆枉。 

拿	【卯集中】【手字部】	拿	俗拏字。

挑	【卯集中】【手字部】	挑	【唐韻】吐彫切【集韻】【韻會】【正韻】他彫切，□音祧。【說文】撓也。一曰摷也。　又器名。【儀禮有司徹】二手執挑□枋，以挹湆，注于疏七。【註】挑謂之歃，讀如或舂或抭之抭字。或作挑者，秦人語也。【釋文】湯堯反，又他羔反。　又與佻通。偸薄也。【荀子彊國篇】其服不挑。　又【增韻】杖荷也。俗謂肩荷曰挑。　又取也。今揀選人物亦謂之挑。　又【唐韻】【集韻】【韻會】□徒了切，音窕。引也，撥也。【博雅】疾也。一曰弄也。【史記項羽紀】願與漢王挑戰，决雌雄。【註】擿嬈敵求戰，古謂之致師。【前漢司馬相如傳】卓王孫有女文君，好音，相如以琴心挑之。【註】寄心於琴聲，以挑動之也。　亦與誂通。誘也，戲也。　又【正韻】土了切，祧上聲。義同。　又【集韻】【韻會】□徒弔切，與掉同。振也搖也。　又【唐韻】土刀切【集韻】【韻會】【正韻】他刀切，□音叨。【詩鄭風】挑兮達兮。【毛傳】往來相見貌。【朱傳】挑，輕儇跳躍之貌。　又抒物之器。或作抭。　又【集韻】田聊切，音條。撓挑也。一曰攪也。【莊子大宗師】登天游霧，撓挑無極。【註】宛轉循環貌。　或作。

捌	【卯集中】【手字部】	捌	【集韻】【韻會】【正韻】□布拔切，音八。破也，分也。又擊也。【淮南子說林訓】解捽者不在於捌格，在於批伔。　【集韻】同扒。　又官文書紀數，借爲八字。【正字通】秦法，凡數目字文單者，取茂密字易之。一作壹，二作貳是也。◎按秦諸□惟一二三改易，四以下仍用本文，徐氏始收附捌字，今則一至十字□改，非秦之舊也。　又【集韻】必結切。與同。捩也。　又筆別切。讀若分別之別。與扒同。亦剖分也。　又皮列切。讀若離別之別。義同。　又【唐韻】百轄切。【說文】《方言》云：無齒杷。从手別聲。【急就篇】捌杷。【師古註】無齒爲捌，有齒爲杷。皆所以推引聚禾穀也。　又博拔切，音八。同朳。〇按集韻从木作。別見木部。考證：〔【淮南子說林訓】解梓者不在於捌格。〕　謹照原文梓改捽。 

栥	【辰集中】【木字部】	栥	【類篇】津之切，音兹。欂櫨也。

戞	【卯集中】【戈字部】	戞	【字彙】俗戛字。

戴	【卯集中】【戈字部】	戴	〔古文〕□【唐韻】都代切【集韻】【韻會】【正韻】丁代切，□□去聲。【說文】分物得增益曰戴。一曰首戴也。【廣韻】荷戴也。【書大禹謨】衆非元后何戴。【孟子】頒白者不負戴於道路矣。　又【爾雅釋地】途出其前戴丘。【疏】道過丘南，若爲道負戴。　又値也。【禮喪大記】君纁戴六。【註】戴之言値也。【爾雅釋地】戴日爲丹穴。【註】値也。【疏】値日之下，其處名丹穴。　又【諡法】典禮無愆曰戴。【左傳隱三年】其娣戴嬀生桓公。【註】戴謂諡。　又姓。出濟北，本宋戴穆公後。　又或作載。【禮月令】載靑旂。【詩周頌】載弁俅俅。【音義】如字。又與戴同。　又【韻會】作代切，音再。地名。【春秋隱十年】宋人，蔡人，衞人伐戴。【註】戴國，今□留外黃縣東南有戴城。【釋文】戴音再。

扎	【卯集中】【手字部】	扎	【唐韻】【集韻】【韻會】【正韻】□側八切，音札。拔也。　又【集韻】【韻會】□乙黠切。與揠同。見揠字註。

抑	【卯集中】【手字部】	抑	【唐韻】於力切【集韻】【韻會】乙力切，□音億。【說文】按也。【史記三王世家】緣恩寬忍，抑案不揚。　又愼密也。【詩小雅】威儀抑抑。　又治也，塞也。　又屈也，逼也。【禮學記】君子之教喩也，强而弗抑。【疏】但勸强其神識，而不抑之令曉也。【楚辭懷沙】俛屈以自抑。　又遏也，止也。【史記平準書】抑天下物，名曰平準。【後漢明帝紀】章奏若有過稱虛譽，尚書宜抑而不省。　又美也。【詩齊風】抑若揚兮。【疏】揚是顙之別名。抑爲揚之貌。　又損也，退也。【後漢蔡邕傳】人自抑損，以塞咎戒。又【班固傳論】固之序事，不激詭，不抑抗。【註】抑，退也。抗，進也。通作挹。　又轉語，亦然之辭。【詩鄭風】抑磬控忌。　又發語辭。【詩小雅】抑此皇父。【王應麟詩攷】韓詩，抑，意也。　又詩篇名。【楚語】衞武公作懿，戒以自儆。【註】大雅抑之篇，懿讀曰抑。　【說文】从反印，或从手作□。隷作□。今文省作抑。□字从扌从□。

扣	【卯集中】【手字部】	扣	【唐韻】苦□切【集韻】【韻會】【正韻】丘□切，□音□。擊也。【晉書張華傳】吳郡臨平岸，出一石鼓，華曰：可取蜀中桐材，刻爲魚形，扣之則鳴矣。　又【廣韻】【正韻】苦后切【集韻】【韻會】去后切，□音口。義同。　又【說文】牽馬也。　本作□。通作叩。

扜	【卯集中】【手字部】	扜	【唐韻】憶俱切【集韻】邕俱切，□音紆。【說文】指麾也。　又持也。　又【廣韻】況于切【集韻】匈于切，□音吁。義同。

挢	【卯集中】【手字部】	撟	【唐韻】居少切【集韻】【韻會】舉夭切，□音矯。【說文】舉手也。　一曰撟擅也。與矯通。【周禮秋官士師】掌士之八成，五曰撟邦令。【註】稱詐以有爲者。【疏】撟，卽詐也。【前漢武帝紀】撟虔史乘埶以侵蒸庶。【註】撟，託也。虔，固也。妄託上命，而堅固爲邪惡者也。又【高五王傳】撟制以令天下。【註】託天子制詔也。　又【倉頡篇】正也。【周禮冬官考工記弓人】撟幹欲孰于火而無贏，撟角欲孰于火而無燂。【前漢諸侯王表】撟枉過其正。【註】正曲曰撟。　又强貌。【荀子臣道篇】撟然剛折端立，而無傾側之心。　又【集韻】渠嬌切，音喬。亦舉手也。　又【唐韻】舉橋切【集韻】居妖切，□音驕。義同。又【博雅】取也。一曰選也。　又【集韻】【韻會】□嬌廟切，驕去聲。撟捎，略取也。互見捎字註。　又【集韻】巨天切，音趫。天撟，頻伸貌。【爾雅釋獸】人曰撟。【註】伸引手足。　又丘祅切，音蹺。舉也。　又渠廟切，音嶠。義同。【史記扁鵲傳】舌撟然而不下。　又苦浩切，音考。以火曲物也。【考工記】撟幹，劉昌宗說。　又【集韻】【正韻】□吉了切，音皎。撓曲也，屈也。【考工記釋文】沈讀古了反。【荀子臣道篇】率羣臣百吏，而相與强君撟君。考證：〔【前漢武帝紀】百姓所安，殊路而撟虔。〕　謹按原文撟虔二字屬下爲句，不屬上。謹改爲撟虔史乘埶以侵蒸庶。 

挨	【卯集中】【手字部】	挨	【唐韻】於駭切【集韻】倚駭切，□唉上聲。【說文】擊背也。　又【唐韻】於攺切【集韻】倚亥切，□愛上聲。擊也。　又【集韻】【韻會】□英皆切，音唉。本作□。義同。　又推也。【六書故】旁排也。【揚子方言】强進曰挨。【正字通】今俗凡物相近謂之挨。

戰	【卯集中】【戈字部】	戰	古文□【廣韻】【集韻】【韻會】【正韻】□之膳切，旃去聲。【說文】□也。【左傳莊十一年】皆□曰戰。　又懼也。【書仲虺之誥】小大戰戰。　又姓。漢戰兢，明戰愼。

戼	【卯集中】【户字部】	戼	【說文】卯本字。與丣字上畫連者有別。丣音酉。【六書正譌】戼，闢戶也。从二戶，象門兩闢形。因聲借爲寅卯字，爲日出物生之象。□。（卯）〔古文〕□□□□【唐韻】【集韻】【韻會】【正韻】□莫飽切，音昴。【說文】冒也。二月，萬物冒地而出，象開門之形，故二月爲天門。【徐曰】二月，隂不能制，陽冒而出也。天門，萬物畢出也。又【廣韻】辰名。【爾雅釋天】歲在卯曰單閼。【晉書樂志】卯，茂也，謂陽氣生而孳茂也。【韻會】俗作夘，非。

扛	【卯集中】【手字部】	扛	【唐韻】【集韻】【韻會】□古雙切，音杠。【說文】橫關對舉也。【史記項羽紀】籍長八尺餘，力能扛鼎。【韓愈贈張籍詩】龍文百斛鼎，筆力可獨扛。　又【集韻】【正韻】□居郞切，音岡。亦舉也。與掆同。或作抗。　又【集韻】虎項切。與□同。荷擔也。詳□字註。　【韻會】通作□。

扟	【卯集中】【手字部】	扟	【唐韻】所臻切【集韻】疏臻切，□音莘。【說文】从上挹也。【廣韻】自上擇取物也。　又【博雅】掊扟，減也。【元包經】損扟且剺。傳曰：扟且剺剝之也。

</div>
    <div class="pagination">
<a href="康熙字典_page922.html">上一页</a><span>...</span><a href="康熙字典_page918.html">918</a><a href="康熙字典_page919.html">919</a><a href="康熙字典_page920.html">920</a><a href="康熙字典_page921.html">921</a><a href="康熙字典_page922.html">922</a><span class="current-page">923</span><a href="康熙字典_page924.html">924</a><a href="康熙字典_page925.html">925</a><a href="康熙字典_page926.html">926</a><a href="康熙字典_page927.html">927</a><a href="康熙字典_page928.html">928</a><span>...</span><a href="康熙字典_page924.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
