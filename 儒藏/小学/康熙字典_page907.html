<!DOCTYPE html>
<html>
<head>
    <meta charset="UTF-8">
    <title>康熙字典 - 第 907 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 907 页/共 976 页</h1>
    <div class="content">渵	【巳集上】【水字部】	渵	【集韻】謨交切，音茅。大水貌。

捙	【卯集中】【手字部】	捙	【篇海】音裔。牽引也。　又音曳。拖曳也。◎按音義同抴字。形近拽，譌，文重出。

恡	【卯集上】【心字部】	恡	【正字通】同悋。

恢	【卯集上】【心字部】	恢	【唐韻】苦回切【集韻】【正韻】枯回切，□音魁。【說文】大也。从心灰聲。【韻會】謂志大也。　又【增韻】大之也。　又【玉篇】【集韻】【韻會】□苦虺切。【集韻】大也。一曰恢恑，譎怪。　又叶空胡切，音枯。【道藏歌】五老監戒，心端情自恢。身度水火官，名入九龍廬。　或作。

恻	【卯集上】【心字部】	惻	〔古文〕□【唐韻】【正韻】初力切【集韻】【韻會】察色切，□音測。【說文】痛也。从心則聲。【廣韻】愴也。【易井卦】井渫不食，爲我心惻。【揚子太□經】翕繳惻惻。

悄	【卯集上】【心字部】	悄	【唐韻】親小切【集韻】【韻會】【正韻】七小切，□音□。【說文】憂也。【詩邶風】憂心悄悄。又【□風】勞心悄兮。　又【集韻】【韻會】【正韻】□七肖切，音俏。急也。

悇	【卯集上】【心字部】	悇	【廣韻】他胡切【集韻】通都切，□音。【廣雅】懷憂貌。【集韻】憛悇。禍福未定也。【後漢馮衍顯志賦】終悇憛而洞疑。　又【集韻】同都切，音徒。苦憂也。　又【集韻】羊諸切，音余。樂也。　又【廣韻】抽據切【集韻】楮御切，□音絮。憂也。或从慮。　又【集韻】【類篇】□羊茹切，音預。義同。

悿	【卯集上】【心字部】	悿	【廣韻】他玷切【集韻】他點切，□音忝。【玉篇】弱也。　又【集韻】他典切，音腆。悿□，心惑也。

惬	【卯集上】【心字部】	愜	同。見上（字）註。

弔	【寅集下】【弓字部】	弔	【唐韻】【集韻】【韻會】【正韻】□多嘯切，音釣。【說文】問終也。【禮曲禮】知生者弔，知死者傷。【玉篇】弔生曰唁，弔死曰弔。【急就篇】喪弔悲哀面目腫。【註】於人持弓爲弔。上古葬者，衣之以薪，無有棺槨，常苦禽獸爲害，故弔問持弓會之，以助彈射也。　又傷也，愍也。【詩檜風】中心弔兮。【傳】弔，傷也。又【小雅】不弔昊天。【傳】弔，愍也。　又龍種曰弔。【裵淵廣州記】弔，生嶺南，蛇頭龜身，水宿木棲。其膏至輕利，銅及瓦器盛之皆浸出，置雞卵殼中則不漏。【蘇頌本草圖經】吉弔脂，龍所生也。　又【廣韻】都歷切【集韻】【韻會】丁歷切，□音的。【爾雅釋詁】弔，至也。【書盤庚】非廢厥謀，弔由靈。【詩小雅】神之弔矣。裴淵《廣州記》

彝	【寅集下】【彐字部】	彝	〔古文〕□□□【唐韻】以脂切【集韻】【韻會】【正韻】延知切，□音姨。【說文】宗廟常器也。从糸。糸，綦也。升，持米器，中實也。彑聲。【左傳襄十九年】取其所得，以作彝器。【註】謂鍾鼎爲宗廟之常器。　又【廣韻】酒尊也。【爾雅釋器】彝卣罍，器也。【註】皆盛酒尊，彝其總名。【周禮春官小宗伯之職】辨六彝之名物，以待祼將。【註】六彝，雞彝，鳥彝，黃彝，虎彝，蜼彝，斝彝。　又【廣韻】法也。【周禮春官】司尊彝。【註】彝，灋也。言爲尊之灋也。　又【爾雅釋詁】常也。【書洪範】彝倫攸敘。【詩大雅】民之秉彝。　【玉篇】一作□。考證：〔【爾雅釋器】彝卣壘，器也。〕　謹照原文壘改罍。 

彬	【寅集下】【彡字部】	彬	〔古文〕份【唐韻】府巾切【集韻】【韻會】悲巾切，□音豳。【說文】文質備也。【廣韻】文質雜半。【論語】文質彬彬。　又【類篇】逋還切，音班。采明也。

	【子集下】【刀字部】		【字彙補】盧坦切，音朗。明也。【淮南子原道訓】耳聽滔奇麗激抮之音。與剆字不同。

忮	【卯集上】【心字部】	忮	【唐韻】【集韻】【韻會】【正韻】□支義切，音寘。【說文】很也。从心支聲。一曰懻忮，强害也。【詩邶風】不忮不求。【莊子齊物論】大勇不忮。　又通作伎。【詩大雅】鞠人伎忒。　又【集韻】奇寄切，音芰。詩不忮不求，韋昭讀。　又【集韻】居企切，音馶。又遣□切，音企。又章移切，音支。義□同。　又【集韻】翹移切，音祇。彊也。

忀	【寅集下】【彳字部】	忀	【廣韻】息良切【集韻】思將切，□音襄。【玉篇】忀徉也。【集韻】忀徉，逍遙也。一曰行貌。　又與躟同。【集韻】躟或作忀。

延	【寅集下】【廴字部】	延	【唐韻】以然切【集韻】【韻會】【正韻】夷然切，□音綖。【說文】長行也。　又【廣韻】進也。【禮射義】孔子使子路執弓矢出延射。【儀禮覲禮】□者延之曰升。【註】從後詔禮曰延。延，進也。　又【爾雅釋詁】長也。【揚子方言】延永，長也。凡施於年者謂之延，施於衆長謂之永。【班固西京賦】歷十二之延祚。　又【廣韻】遠也。【史記蒙恬傳】延袤萬餘里。　又【爾雅釋詁】□也。【疏】鋪□也。　又【正韻】納也。【前漢公孫弘傳】弘起客館，開東閣，以延賢人。　又【集韻】及也。【書大禹謨】賞延于世。　又【廣韻】稅也，言也。　又【韻會】遷延也，淹久貌。【左傳襄十四年】晉人謂之遷延之役。【註】遷延，却退也。【張衡西京賦】遷延邪睨。【註】李善曰：遷延，引身也。　又盤屈曰宛延。【揚雄甘泉賦】颺翠氣之宛延。【註】宛延，長曲貌。　又【爾雅釋詁】閒也。【疏】謂閒□。今墓道也。【左傳隱元年隧而相見註】隧若今延道。　又【韻會】州名。漢高奴縣，後魏置延州。　又地名。【左傳隱元年】至於廩延。【註】廩延，鄭邑。□留酸棗縣北有延津。又【昭二十七年】延州來季子聘於上國。【註】季子本封延陵，後復封州來，故曰延州來。又【前漢地理志】張掖郡有居延縣。【註】居延澤在東北，古文以爲流沙。　又姓。【後漢延篤傳】篤，南陽人，爲京兆尹。　又【集韻】以淺切，音演。冕上覆也。【禮玉藻】天子玉藻十有二旒，前後邃延。【集韻】或作綖。　又【廣韻】于線切【集韻】【韻會】延面切，□音羨。【集韻】延，及也。【張衡西京賦】重閨幽闥，轉相踰延。望窱以逕庭，渺不知其所返。【註】延言互相周通。

廻	【寅集下】【廴字部】	廻	【篇韻】同回。【史記鄒陽傳】墨子廻車。◎按韻書無此廻字。據《廣韻》廻當作迴。

彸	【寅集下】【彳字部】	彸	【廣韻】職容切【集韻】【韻會】諸容切，□音鍾。【廣韻】征彸，行貌。【韻會】行遽也。　又【集韻】征彸，怖遽貌。【王裒四子講德論】百姓征彸，無所措其手足。【註】征彸，徨懼貌。

憈	【卯集上】【心字部】	憈	【集韻】丘於切，音虛。志怯也。

悎	【卯集上】【心字部】	悎	【集韻】下老切，音皓。懼也。　又【玉篇】心動也。　又居效切，音敎。驚也。　又【集韻】【類篇】□枯沃切，音酷。怖也。　又【類篇】訖岳切，音覺。義同。

徢	【寅集下】【彳字部】	徢	【集韻】悉協切，音燮。趨行貌。

徠	【寅集下】【彳字部】	徠	【玉篇】古文來字。【楚辭九章】后皇嘉樹，橘徠服兮。【前漢郊祀歌】天馬徠從西極。　又【韻會】徂徠，山名。【詩魯頌】徂來之松，作徂來。　又與勑同。【說文】勑或作徠。亦作來逨。詳力部勑字註。

徣	【備考】【寅集】【彳字部】	徣	【篇海類編】同借。

徉	【寅集下】【彳字部】	徉	【廣韻】與章切【集韻】【韻會】余章切，□音羊。【玉篇】彷徉也。【廣韻】忀徉，徙倚也。【廣雅】徜徉，戲蕩也。【楚辭招魂】彷徉無所倚，廣大無所極。

志	【卯集上】【心字部】	志	〔古文〕□【唐韻】【集韻】【韻會】職吏切【正韻】支義切，□音鋕。【說文】从心之聲。志者，心之所之也。【論語】志於道。【詩序】在心爲志。　又【廣韻】意慕也。【儀禮大射儀】不以樂志。【註】志者，意所擬度也。【禮少儀】問卜筮曰：義歟，志歟。義則可問，志則否。【註】義，正事也。志，私意也。　又準志也。【書盤庚】若射之有志。【疏】如射之有所準志，志之所主，欲得中也。　又章志也。【禮檀弓】孔子之喪，公西赤爲志焉。子張之喪，公明儀爲志焉。【疏】故爲盛禮，以章明志識也。　又本志也。【左傳襄元年】謂之宋志。【註】言宋本志，在攻取彭城也。　又【左傳昭二十五年】以制六志。【註】爲禮，以制好惡喜怒哀樂六志。又記也。與誌同。或作識。【周禮春官】小史掌邦國之志。【前漢書】有十志。【師古曰】志，記也。積記其事也。【後漢劉駿傳】博見彊志。　又【集韻】昌志切。與幟通。旗也。【史記張丞相傳】沛公以周昌爲職志。　又箭鏃也。【爾雅釋器】金鏃翦羽謂之鍭，骨鏃不翦羽謂之志。【註】鏃，今之錍箭。志，今之骨骲。　又叶眞而切，音支。【楚辭九章】昔君與我成言兮，曰黃昏以爲期。羌中道而回畔兮，反旣有此他志。

悫	【卯集上】【心字部】	愨	【唐韻】苦角切【集韻】【韻會】克角切【正韻】乞約切，□音鷇。【說文】謹也。从心聲。【廣韻】善也，愿也，誠也。【荀子不苟篇】有愨士者。　又【諡法】行見中外曰愨。　又或作慤。【禮禮器】七介以相見也。不然則已慤。又【檀弓】孔子曰：殷已慤。【疏】質慤也。　又通作□。《檀弓》殷已慤。陸德明釋文：慤本又作□。　又叶枯沃切，音酷。【張衡東京賦】所貴惟賢，所寶惟穀。民去末而反本，咸懷忠而抱愨。　【集韻】又作□。大抵愨慤慤殻或省或通，□存可也。考證：〔又通作殻。【周禮秋官大司□註】愿殻愼也。亦作慤。〕　謹按周禮註慤不作殻，惟檀弓釋文慤字有作殻者。謹將通作殻之殻改□。周禮以下十五字改檀弓殷已慤。陸德明釋文慤本又作□。〔【張衡東京賦】民去末而反本，感懷忠而抱愨。〕　謹照原文感懷改咸懷。 

復	【寅集下】【彳字部】	復	〔古文〕□□【唐韻】【集韻】【韻會】【正韻】□房六切，音伏。【說文】往來也。【廣韻】返也。【書舜典】如五器卒乃復。【傳】復，還也。【詩小雅】言歸思復。　又【韻會】答也。【書說命】說復于王。　又【韻會】白也。【禮曲禮】願有復也。　又【韻會】反命也。【周禮天官】諸臣之復。【註】復，報也，反也。【疏】謂羣臣受王命，使臣行之訖，反報於王也。　又招魂曰復。【禮檀弓】復盡愛之道也。【註】復謂招魂，庶幾其精氣之反。　又興復。【諸葛亮出師表】興復漢室，還於舊都。　又姓。【正字通】元有復見心。　又州名。【隋書地理志】後周置復州，大業初改曰沔州。　又復陶，官名。【左傳襄三十年】使爲君復陶。【註】復陶，衣服之官也。　又衣名。【左傳昭十二年】王皮冠秦復陶。【註】秦所遺羽衣也。　又【集韻】【韻會】【正韻】□方六切，音福。【集韻】重也。【正韻】反覆也。【易復卦】反復其道。【詩小雅】顧我復我。【註】謂迴轉反復之也。　又【正韻】復，除也。【前漢高帝紀】七大夫以下，皆復其身及戸勿事。【註】復其身，及一戸之內，皆不徭役也。　又與複通。【史記秦始皇紀】爲復道，自阿房渡渭屬之咸陽。【前漢高帝紀】上從復道上，望見諸將往往耦語。【註】上下有道，故謂之復。　又與覆通。【詩大雅】陶復陶穴。【音義】復，累土於地上。【說文】作覆。　又【集韻】【韻會】【正韻】□浮富切，浮去聲。【集韻】又也。【增韻】再也。【詩大雅大明序】文王有明德，故天復命武王也。　又叶房月切，音伐。【韓愈招揚之罘詩】禮稱獨學陋，易貴不遠復。作詩招之罘，日夕抱饑渴。渴，巨列切。又□□□。

忔	【卯集上】【心字部】	忔	【廣韻】【集韻】【韻會】□許訖切，音迄。【博雅】喜也。【史記周本紀】棄爲兒時，忔如巨人之志。　又【集韻】魚乙切，音仡。心不欲也。【史記倉公傳】數忔食飮。

态	【卯集上】【心字部】	態	【唐韻】【集韻】【韻會】□他代切，音貸。【說文】意也。从心从能。【徐鍇曰】心能其事，然後有態度也。或从人作。　又【集韻】乃代切，音耐。義同。　又叶徒故切，音度。【司馬相如子虛賦】觀壯士之暴怒，與猛獸之恐懼。徼□受詘，殫覩衆物之變態。　又叶他計切，音替。【戰國策】科條旣備，民多僞態。【楚辭九章】懲於羹者而吹□兮，何不變此志也。欲釋階而登天兮。猶有曩之態也。　又叶他禮切，音體。【司馬相如封禪書】白質黑章，其義可喜。旼旼穆穆，君子之態。　又叶土宜切，音梯。【屈原離騷】忳鬰悒余侘傺兮，吾獨窮困乎此時也。寧溘死以流亡兮，余不忍爲此態也。

廱	【寅集下】【广字部】	廱	【廣韻】【韻會】【正韻】□於容切，音雝。【爾雅釋訓】廱廱，和也。　又辟廱，學名。【說文】天子饗飮辟廱。【廣韻】辟廱，天子敎宮。【詩大雅】於樂辟廱。【傳】水旋丘如璧，曰辟廱。【白虎通】辟廱，四面如璧，水雝之，在南方七里之內，立明堂於中。月令論曰：取其宗廟之淸，則曰淸廟。取其正室之貌，則曰太廟。取其堂，則曰明堂。取其四門之學，則曰太學。取其水周圓璧，則曰辟廱。【三輔黃圖】璧廱如璧之圓，廱之以水，象敎化流行也。　又【集韻】通作雝。【詩周頌】于彼西雝。　又通作雍。【前漢河閒獻王傳】對三雍宮。【註】應劭曰：辟雍，靈臺，明堂也。雍，和也。言天地君臣人民皆和也。　又茨，一名雞廱。【莊子庚桑楚】雞廱也，豕零也。　又雍縣。亦作廱。【前漢百官表】廱，太宰太祝令丞。【註】師古曰：五畤在廱，故特設太宰以下諸官。　又【集韻】與壅通。【前漢五行志】成公五年，梁山崩，廱河三日不流。【註】師古曰：廱，讀曰雍。◎按《穀梁傳》本作壅。

彃	【寅集下】【弓字部】	彃	【唐韻】畢吉切【集韻】【韻會】【正韻】壁吉切，□音畢。【說文】射也。【楚辭天問】羿焉彃日。　又【類篇】一曰弦也。

彈	【寅集下】【弓字部】	彈	〔古文〕□【唐韻】【集韻】【韻會】徒案切【正韻】杜晏切，□音憚。【玉篇】行丸也。【吳越春秋】彈生於古之孝子。孝子不忍見父母爲禽獸所食，故作彈以守之。【李尤彈銘】昔之造彈，起意弦木。以彈爲矢，合竹爲樸。　又彈丸，喻小也。【史記虞卿傳】此彈丸之地。　又鬼彈。【水經注】永昌郡北山水傍，瘴氣特惡，氣中有物，不見其形，其作有聲，中木則折，中人則害，名曰鬼彈。　又【廣韻】徒干切【集韻】【韻會】唐干切【正韻】唐闌切，□音檀。【廣韻】射也。【集韻】彈丸射也。【左傳宣二年】晉靈公從臺上彈人，而觀其避丸也。　又擊也。【史記孟嘗君傳】馮驩彈其劒而歌。　又【韻會】鼓爪曰彈。【屈原漁父】新沐者必彈冠。【史記五帝紀】舜彈五絃之琴。　又【廣韻】糾也。【增韻】劾也。【周禮地官里宰註】街彈之室。【疏】漢時在街置室，檢彈一里之民。【後漢史弼傳】州司不敢彈糾。　又掉也。【周禮冬官考工記】句兵欲無彈。【註】句兵，戈戟屬。彈謂掉也。　又彈棊。【西京雜記】成帝好蹴踘，羣臣以爲勞。帝曰：可擇似而不勞者奏之。家君作彈棊以獻。　又叶徒沿切，音田。【陸機文賦】抱景者咸叩，懷響者必彈。或因枝以振葉，或沿波以討源。又□字。

彌	【寅集下】【弓字部】	彌	〔古文〕□【廣韻】武移切【集韻】【韻會】民□切，□音迷。【說文】弛弓也。　又【玉篇】徧也。【周禮春官大祝】彌祀社稷禱。【註】彌猶徧也。　又【類篇】終也。【詩大雅】誕彌厥月。【傳】彌，終也。　又【廣韻】益也。【論語】仰之彌高，鑽之彌堅。　又【廣韻】長也，久也。　又遠也。【左傳哀二十三年】以肥之得備彌甥也。【註】彌遠也。　又祲也。【周禮春官□祲】掌十煇之法，七曰彌。【註】彌者，白虹彌天也。　又彌縫，補闕也。【易繫辭】彌綸天地之道。【疏】彌，謂彌逢補合。【左傳僖二十六年】彌縫其闕。　又彌彌，猶稍稍也。【前漢韋賢傳】彌彌其失。　又彌龍，車飾。【史記禮書】彌龍所以養威也。【註】索隱曰：謂金飾衡軛爲龍。　又扞彌，國名。【前漢西域傳】扞彌國，今名寧彌。　又姓。【廣韻】三輔決錄有新豐彌升。又羌複姓，後秦將軍彌姐婆觸。　又【類篇】綿批切，音迷。嫛彌，嬰兒也。【禮雜記】中路嬰兒失其母焉。【註】嬰，猶嫛彌也。　又【韻會】母婢切，彌上聲。【類篇】止也。【韻會】息也。【周禮春官小祝】彌災兵。【前漢李廣傳】彌節白檀。【註】彌節，少安之意。【韻會】通作弭。 

彍	【寅集下】【弓字部】	彍	【玉篇】同彉。　又彍騎，唐宿衞兵也。【唐書兵志】開元十一年，取京兆蒲同岐華府兵及白丁，而益以潞州長從兵，共十二萬，號曰長從宿衞。明年，更號曰彍騎。　又凡迅捷者曰彍。【韓愈送窮文】駕塵彍風，與電爭光。

彑	【寅集下】【彐字部】	彑	【說文】彐本作彑。豕之頭，象其銳而上見也。

恂	【卯集上】【心字部】	恂	【唐韻】相倫切【集韻】【韻會】【正韻】須倫切，□音荀。【說文】信心也。从心旬聲。【書立政】廸知忱恂。【傳】恂，信也。　又樂也，慄也。【增韻】嚴謹貌。又溫恭貌。　又信實之貌。【後漢召馴傳】德行恂恂召伯春。　又通作悛。【前漢李廣傳】恂恂如鄙人。【史記】作悛悛。　亦通作洵。【詩鄭風】泃美且都。古作恂。　又【集韻】松倫切，音旬。恂恂，善誘也。【莊子徐無鬼】恂然棄而走。郭象讀。　又【五音集韻】聳尹切，音筍。嚴慄也。　又【集韻】【類篇】【韻會】【正韻】□須閏切，音峻。【大學】恂，慄也。鄭氏讀。　又【集韻】輸閏切，音瞬。恂然，遽也。【列子黃帝篇】怵然有恂日之志。【何承天纂文】吳人呼瞬目爲眴目。

性	【卯集上】【心字部】	性	【唐韻】【集韻】【韻會】【正韻】□息正切，音姓。【中庸】天命之謂性。【註】性是賦命自然。【孝經說曰】性者，生之質也。若木性則仁，金性則義，火性則禮，水性則知，土性則信。　又【通論】性者，生也。【周禮地官大司徒】以土會之法，辨五地之物生。杜子春讀生爲性。【賈疏】性亦訓生，義旣不殊，故後鄭不破之也。又【貉隸註】不生乳。劉音色敬切。　又無爲而安行，曰性之。【孟子】堯舜性之也。　又姓。　又【集韻】新佞切，音胜。心悸也。　【□淳曰】性字从生从心，是人生來具是理于心方名曰性。考證：〔【周禮地官大司徒】以土會之法，辨五地之物生。杜子春讀生爲性。【釋文】性亦訓生。〕　謹照周禮原本釋文改賈疏。 

恉	【卯集上】【心字部】	恉	【唐韻】職雉切【集韻】【韻會】軫視切，□音指。通作旨。【說文】意也。　又【集韻】【類篇】□脂利切，音至。義同。

	【巳集上】【水字部】		【正字通】同瀰。俗省作。

	【巳集上】【水字部】		【字彙】俗涓字。

庺	【寅集下】【广字部】	庺	【海篇】古文松字。註詳木部四畫。

弁	【寅集下】【廾字部】	弁	【唐韻】【集韻】【韻會】皮變切【正韻】毗面切，□音汴。【說文】本作。冕也。象形。或作弁。【玉篇】，弁也，攀也，所以攀持髮也。【儀禮士冠禮】周弁，殷冔，夏收。【註】弁，名出於槃。槃，大也，言所以自光大也。【疏】弁是古冠之大號。【釋名】弁如兩手相合抃。時也以爵韋爲之，謂之爵弁。以鹿皮爲之，謂之皮弁。以□韋爲之也。【詩衞風】會弁如星。　又急也。【禮玉藻】弁行剡剡起屨。【疏】弁，急也。剡剡，身起貌。急行欲速，而身屨恆起也。　又戰懼狀。【前漢嚴延年傳】吏皆股弁。【註】股戰若弁。弁謂撫手也。又【王莽傳】予甚弁焉。【註】弁，疾也。一曰撫手也，言驚懼也。　又手搏也。【前漢甘延壽傳】試弁爲期門。【註】弁，手搏。　又星名。【星經】天弁九星，在建近河，爲市官之長。　又地名。【禮檀弓】弁人有其母死，而孺子泣者。　又姓，與卞通。【前漢東方朔傳】弁嚴子爲衞尉。　又山名。【廣輿記】卞山，一名弁山。山石瑩然如玉。在今湖州府城北。　又【集韻】薄官切，音盤。與般同。樂也。【詩小雅】弁彼鸒斯。【傳】弁，樂也。

弇	【寅集下】【廾字部】	弇	〔古文〕□□【唐韻】一儉切【集韻】衣檢切【正韻】於檢切，□音奄。【爾雅釋言】蓋也。【註】謂覆蓋。又【釋天】弇日爲蔽雲。【註】暈氣五彩覆日也。　又【爾雅釋言】同也。　又【類篇】弇中，隘道也。【左傳襄二十五年】行及弇中。　又器之口小中寬者曰弇。【周禮春官】侈聲筰，弇聲鬱。【註】弇謂中央寬也。弇則聲鬱勃不出也。【冬官考工記】侈弇之所由興。【疏】由鍾口侈弇，所興之聲，亦有柞有鬱。【呂氏春秋】其器宏以弇。【註】宏大弇深，象冬閉藏也。　又內向也。【周禮冬官考工記】棧車欲弇。【疏】棧車無革鞔輿，易可坼壞，故當弇向內爲之。　又地名。【淮南子地形訓】正西弇州曰幷土。　又山名。【山海經】大荒西有弇州之山。【穆天子傳】天子賔於西王母，乃紀其迹於弇山，名曰西王母之山。【註】弇口之入。　又弇兹，神名。【山海經】西海渚中有神，名曰弇兹。　又【類篇】那含切，音南。姓也。　又【唐韻】古南切，音蜬。亦蓋也。　又【集韻】於豔切，音厭。【周禮春官】弇聲鬱。【釋文】劉昌宗讀。考證：〔【周禮春官】侈聲窄，弇聲鬱。〕　謹照原文窄改筰。〔【穆天子傳】【註】弇日之所。〕　謹照原文日之所改口之入。 

彀	【寅集下】【弓字部】	彀	【唐韻】古□切【集韻】居□切，□音遘。【廣雅】張也。【玉篇】張弓弩。【孟子】羿之敎人射，必志於彀。【史記李牧傳】彀者十萬人。【周亞夫傳】彀弓弩持滿。　又通作句。【詩大雅】敦弓旣句。

廎	【寅集下】【广字部】	廎	【集韻】窺營切，音傾。屋側也。　又犬穎切，音頃。小堂也。　又棄挺切，音謦。義同。　又傾夐切，頃去聲。瓜屋也。本作。

廴	【寅集下】【廴字部】	廴	【唐韻】余忍切【集韻】以忍切，□音引。【說文】廴，長行也。从彳，引之。　又【集韻】羊進切，音酳。延也。【玉篇】今作引。

形	【寅集下】【彡字部】	形	【唐韻】戸經切【集韻】【韻會】乎經切【正韻】奚經切，□音邢。【說文】象形也。【釋名】形有形象之異也。【易乾卦】品物流形。又【繫辭】在地成形。　又【玉篇】形，容也。【書說命】乃審厥象，俾以形旁求于天下。【傳】審所夢之人，刻其形象。【穀梁傳桓十四年】望遠者，察其貌而不察其形。【註】貌，姿體。形，容色。　又【韻會】形，體也。【前漢楊王孫傳】形骸者，地之有也。　又【正韻】現也。【大學】此謂誠於中，形於外。　又骨露也。【禮曲禮】居喪之禮，毀瘠不形。【註】形謂骨見。　又地勢也。【史記高祖本紀】秦形勝之國。【註】得形勢之勝便者。【前漢鼂錯傳】臣聞用兵臨戰合刅之急者。一曰得地形。　又器也。【史記秦本紀】飯土塯，啜土形。【註】如淳曰：土形，飯器之屬，瓦器也。◎按與鉶同。

恃	【卯集上】【心字部】	恃	【唐韻】時止切【五音集韻】丞矢切，□音市。【說文】賴也。从心寺聲。【廣韻】依也。【詩小雅】無母何恃。　又【集韻】丈里切，音峙。心不明也。　又【玉篇】【廣韻】【集韻】□時史切，音侍。【集韻】仗也。　或作。

恇	【卯集上】【心字部】	恇	【唐韻】【韻會】【正韻】去王切【集韻】曲王切，□音匡。【說文】怯也。从心匡聲。　又恐也。【梁鴻適吳詩】嗟恇恇兮誰留。　又通作匡。【禮禮器】衆不匡懼。【註】與恇同。　又【五音集韻】丘往切。義同。　本作□，省作恇。

愅	【卯集上】【心字部】	愅	【集韻】各核切。與諽同。【說文】从言，或从心。飾也。一曰謹也，更也。【荀子禮論篇】愅詭。【註】變異感動之容。　又克革切，音礊。義同。

</div>
    <div class="pagination">
<a href="康熙字典_page906.html">上一页</a><span>...</span><a href="康熙字典_page902.html">902</a><a href="康熙字典_page903.html">903</a><a href="康熙字典_page904.html">904</a><a href="康熙字典_page905.html">905</a><a href="康熙字典_page906.html">906</a><span class="current-page">907</span><a href="康熙字典_page908.html">908</a><a href="康熙字典_page909.html">909</a><a href="康熙字典_page910.html">910</a><a href="康熙字典_page911.html">911</a><a href="康熙字典_page912.html">912</a><span>...</span><a href="康熙字典_page908.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
