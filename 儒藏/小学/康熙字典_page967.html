<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 967 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 967 页/共 976 页
  </h1>
  <div class="content">
   求	【巳集上】【水字部】	求	【唐韻】巨鳩切【集韻】【韻會】渠尤切，□音裘。【說文】索也。【增韻】覓也，乞也。【易乾卦】同氣相求。【詩大雅】世德作求。　又招來也。【禮學記】發慮憲，求善良。　又等也。【書康誥】用康乂民作求。【傳】求，等也。言爲等匹於商先王也。　又山水名。【山海經】歷石山東南一百里曰求山。求水出于其上，潛于其下。　又姓。【三輔決錄】漢有求仲。　又與裘通。【說文】裘字，古省作求。　又與球通。【柳宗元饗軍堂記】琉球作流求。　又【集韻】恭于切，音拘。與蛷同。肌蛷，蟲名。或省作求。　又【韻補】叶渠之切，音奇。【班昭東征賦】貴賤貧富不可求兮，正身履道以俟時兮。　又叶彊於切，音渠。【陳琳大荒賦】雖遊目於西極兮，大道卷而未舒。仍皇靈之攸暢兮，爰稽余之所求。　又叶巨九切，音臼。【易林】春栗夏梨，少鮮希有。斗阡石萬，貴不可求。考證：〔叶疆於切，音渠。〕　謹按韻會小補作強於切。強與彊同疆字。謹改彊。 

汃	【巳集上】【水字部】	汃	【玉篇】彼銀切【唐韻】府巾切【集韻】悲巾切，□音邠。【說文】西極之水也。引爾雅：東至於泰遠，西至於汃國。◎按今《爾雅釋地》本作邠國。　又【廣韻】【集韻】【韻會】□普八切，攀入聲。義同。　又水貌。【張衡南都賦】砏汃輣軋。【註】波相激聲。【韓愈征蜀聮句】獠江息澎汃。【註】與澎湃同。〇按《五音篇海》書作□，譌。考證：〔又【唐韻】【集韻】【韻會】□普八切。〕　謹按說文註下所引唐韻只有府巾切。惟廣韻音普八切。謹將唐韻改爲廣韻。 

	【丑集上】【口字部】		【廣韻】【集韻】□承呪切，音授。【玉篇】口也。【集韻】口誨與也。

汇	【子集下】【匚字部】	匯	【唐韻】胡罪切【集韻】【韻會】戸賄切【正韻】乎罪切，□回上聲。【說文】器也。从匚，淮聲。一曰回也。【書禹貢】東匯澤爲彭蠡。【前漢地理志註】師古曰：匯，廻也。言滄浪之水入江，又東廻而爲彭蠡澤也。又【唐韻】苦淮切【集韻】枯懷切，□音。義同。又【集韻】【韻會】【正韻】□胡對切，音潰。義同。

汉	【巳集上】【水字部】	漢	〔古文〕□【唐韻】呼旰切【集韻】虛旰切【韻會】【正韻】虛汗切，□音熯。水名。【書禹貢】嶓冢導漾，東流爲漢。　又天河也。【爾雅釋天】箕斗之閒，漢津也。【史記天官書】漢者，亦金之散氣。【揚泉物理論】漢，水之精也。【詩大雅】倬彼雲漢。　又漢中，郡名，秦惠王置。【廣輿記】今爲漢中府。　又漢口，地名。【廣輿記】漢陽府，本春秋鄖國地，漢屬江夏，唐曰沔州，亦曰漢陽。　又州名，屬成都府。【韻會】漢屬廣漢郡，唐置州。　又半漢，形容之辭。【張衡南都賦】天馬半漢。　又【輟耕錄】今人謂賤丈夫爲漢子。　又高麗方言謂白曰漢。見【孫穆雞林類事】。　又【集韻】他干切，音攤。太歲在申曰汭漢。亦作涒灘。　又【韻補】叶詩建切，音扇。【繁欽賦】長唐虎圈，迴望曼衍。槃旋岹嶢，上刺雲漢。考證：〔【史記天官書】漢者，六金之散氣。〕　謹照原文六改亦。 

汊	【巳集上】【水字部】	汊	【集韻】【韻會】□楚嫁切，音衩。水岐流也。【韓愈曹成王□】行跐川汊。　又【韻會】鴈汊，地名。今遼東有三汊河。

沃	【巳集上】【水字部】	沃	【廣韻】【集韻】【韻會】□烏酷切，音鋈。【說文】灌漑也。【書說命】啓乃心，沃朕心。【正義】當開汝心所有，以灌沃我心也。　又盛也。【詩衞風】其葉沃若。【疏】沃若，沃沃然盛也。　又壯姣也。【詩檜風】夭之沃沃。【傳】沃沃，壯姣也。　又柔也。【詩小雅】其葉有沃。【傳】沃，柔也。　又土不磽曰沃壤。【左傳襄二十五年】楚蔿掩爲司馬，井衍沃。【註】衍沃，平美之地。　又盥手曰沃盥。【周禮夏官】小臣大祭祀沃王盥。【疏】言爲王沃手，盥手也。又【左傳正義】盥謂洗手，沃謂澆手。　又泉名。【爾雅釋水】沃泉縣出。　又水名。在沃陽縣西北。【水經注】中陵水東逕沃陽縣，又西北流注沃水。　又九土之一。【淮南子地形訓】正南次州曰沃土。　又閩南人謂雨淋曰沃。見【鄭瑗井觀瑣言】。　又曲沃，晉邑名。【詩唐風】素衣朱襮，從子于沃。【廣輿記】曲沃縣，屬山西平陽府。　又姓。沃丁之後。吳有沃焦，著【神仙傳】。　又【集韻】鬱縛切，音艧。茂貌。【詩衞風】其葉沃若，徐邈讀。　【說文】本作□，今省。

汋	【巳集上】【水字部】	汋	【廣韻】【集韻】仕角切【正韻】食角切，□音促。【說文】激水聲也。【爾雅釋水】井一有水一無水爲瀱汋。【□中記】貴州有漏汋，一日百盈百竭，應漏刻，今貴州城外有之。　又水名，在丹水縣南。【水經注】丹水南合汋水，謂之浙水。　又【廣韻】市若切【集韻】實若切【韻會】是若切【正韻】裳灼切，□音杓。義同。　又【集韻】【正韻】□職略切，音酌。挹取也。與酌通。【周禮秋官】士師之職，掌士之八成。一曰邦汋。【註】汋讀如酌。斟酌盜取國家密事，若今時刺探尚書事。　又【集韻】弋灼切，音藥。義同。　又地名。【左傳成十六年】鄭子罕伐宋，宋將鉏樂懼，敗諸汋陂，退舍於夫渠，不儆，鄭人覆之，敗諸汋陵。　又【集韻】尺約切，音綽。水聲。

汍	【巳集上】【水字部】	汍	【唐韻】【集韻】【韻會】【正韻】□胡官切，音桓。汍瀾，泣貌。【馮衍顯志賦】淚汍瀾而雨集。　又作雚蘭。【前漢息夫躬傳】涕泣流兮雚蘭。【註】同汍。　又【玉篇】同洹。◎按說文長箋本書作汛，與汎字微別。

汎	【巳集上】【水字部】	汎	【唐韻】【集韻】□孚梵切，音氾。【說文】浮貌。一曰任風波自縱也。【詩邶風】亦汎其流。【傳】汎汎其流，不以濟渡也。【左傳僖十三年】秦輸粟於晉，命之曰汎舟之役。　又汎灑也。【班固東都賦】雨師汎灑。　又【揚子方言】汎剽，輕也。【左思魏都賦】過以汎剽之單慧，歷執古之醇聽。　又水名。【水經注】水出梁州閬陽縣，魏遣夏侯淵與張郃下巴西，進軍宕渠，劉備軍汎口，卽是水所出也。汎水又東逕汎陽縣故城南，東流注於沔，謂之汎口。又【山海經】發爽之山，汎水出焉，南流注于渤海。　又鄕名，在琅邪郡不其縣，後漢卓茂封汎鄕侯。　又【廣韻】房戎切【集韻】【韻會】符風切【正韻】扶中切，□音馮。亦浮也。【司馬相如上林賦】汎淫泛監。　又【集韻】扶法切，音乏。汎□，聲微小貌。一曰波急聲。【王褒洞簫賦】又似流波，泡溲汎□。　【玉篇】同渢，今爲汎濫字，通作泛。

汏	【巳集上】【水字部】	汏	〔古文〕□【唐韻】【集韻】【韻會】徒葢切【正韻】度奈切，□音大。【說文】淅□也。【徐鉉曰】水激過也。【玉篇】洗也。　又【廣韻】濤汏也。【楚辭九章】齊吳榜而擊汏。　又【唐韻】【集韻】【韻會】【正韻】□他達切，音闥。過也。　又【唐韻】代何切【集韻】唐何切，□音駝。亦淅也。　【集韻】或从太作汰。【郭忠恕佩觿集】汏與汰別。汰音太，沙汰也。汏音大，濤也。

□	【備考】【辰集】【日字部】	□	【篇海類編】同昃。

□	【未集中】【耒字部】	□	【集韻】同耘。

汐	【巳集上】【水字部】	汐	【廣韻】【集韻】【韻會】【正韻】□祥亦切，音席。【類篇】水名。出陽城山下。一曰海潮汐池也。海濤早曰潮，夕曰汐。【東海漁翁海潮論】地浮與大海隨氣出入上下。地下，則滄海之水入於江，謂之潮。地上，則江湖之水歸之滄海，謂之汐。

汒	【巳集上】【水字部】	汒	【廣韻】莫郞切【集韻】【韻會】【正韻】謨郞切，□音茫。谷名，在京兆。　又悤遽貌。【莊子天地篇】汒若於夫子之言。　又【集韻】母朗切，音莽。又【唐韻】【集韻】□巫放切，音望。義□同。　又【集韻】莫浪切，去聲。同漭。漭浪，大水貌。或作汒。亦作芒。通作茫。

沍	【巳集上】【水字部】	沍	【玉篇】胡故切，音護。閉塞也。【左傳昭四年】固隂沍寒。　又【集韻】曷各切，音鶴。與涸同。竭也。　又轄格切，音垎。與□同。堅凍也。【列子湯問篇】霜雪交下，川池暴沍。　又洪孤切，音胡。漫沍，水貌。考證：〔又轄格切，音垎。與洛同。堅凍也。〕　謹照原文洛改□。〔【列子殷湯篇】霜雪交下，川池暴沍。〕　謹照原晝改湯問篇。 

汓	【巳集上】【水字部】	汓	【唐韻】似由切【集韻】徐由切，□音囚。【說文】浮行水上也。古或以汓爲沒。或作泅。【集韻】亦作湭。　又【集韻】夷周切，音由。游斿汓音義□同，旌旗之旒也，古作汓。字原从氵，不从方作。

汔	【巳集上】【水字部】	汔	【唐韻】【集韻】【韻會】□許訖切，音迄。【說文】水涸也。一曰泣下。　又幾也。【詩大雅】汔可小康。【傳】汔，危也。【箋】幾也。【正義】爾雅釋詁云：□，汔也。孫炎曰：汔，近也。郭璞曰：謂相摩近。◎按諸家反覆相訓，是汔爲幾也。左傳昭二十年引此詩，杜預云：汔，期也。然則期字雖別，亦是近義。　又水名。【山海經】汔水出賈山，在大荒之中。

汕	【巳集上】【水字部】	汕	【唐韻】【集韻】【韻會】【正韻】□所晏切，音訕。【說文】魚游水貌。　又以簿取魚曰汕。【詩小雅】南有嘉魚，烝然汕汕。【傳】汕，樔也。【釋文】樔或作罺。【爾雅釋器】罺謂之汕。【疏】郭璞曰：今之撩罟。李巡曰：汕，以簿取魚也。【韓愈詩】况住洛之涯，魴鱒可罩汕。　又水名。【史記朝鮮傳註】張晏曰：朝鮮有濕水，洌水，汕水，三水合爲洌水，疑樂浪朝鮮取名於此。　又【唐韻】【集韻】【韻會】【正韻】□所□切，音產。又【集韻】師閒切，音山。義□同。考證：〔以簿取魚曰汕。〕　謹照原文簿改薄。〔【詩小雅】南有嘉魚，烝然汕汕。【傳】汕汕，樔也。【箋】樔或作罺。〕　謹照傳文省下汕字。照原晝箋改釋文。 

汗	【巳集上】【水字部】	汗	【廣韻】【集韻】【韻會】侯旰切【正韻】侯幹切，□音翰。【說文】人液也。【關尹子八籌篇】心悲物淚出，心愧物汗出。【本草】李時珍曰：汗出於心，在內爲血，在外爲汗。故曰奪汗者無血，奪血者無汗。【易渙卦】渙汗其大號。【史記蘇秦傳】揮汗成雨。【前漢劉向傳】出令如出汗。汗，出而不反者也。出而反之，是反汗也。【文心雕龍】其出如綍，不反若汗。　又泮汗，水無涯貌。【左思吳都賦】潰渱泮汗。　又澔汗，符采映耀貌。【司馬相如上林賦】采色澔汗。　又瀾汗，長貌。【木華海賦】洪濤瀾汗。　又汗汗，水廣大無際貌。【郭璞江賦】汗汗沺沺。　又質汗，藥名。　又【唐韻】胡安切【集韻】【韻會】【正韻】河干切，□音寒。可汗，酋長之稱。讀若克韓。　又番汗，漢縣名。音盤寒，屬遼東郡。　又【唐韻】古寒切【集韻】居寒切，□音干。餘汗，縣名。【前漢地理志】屬豫章郡。【應劭註】汗音干。　又【韻補】叶彤甸切，音莧。【蘇轍夏夜詩】老人氣如縷，枕簟亦流汗。褰帷竟不寐，夜氣淨如練。

汘	【巳集上】【水字部】	汘	【唐韻】【集韻】□倉先切，音千。【說文】水也。【玉篇】【佩觿集】皆云水名，與汗別。

汙	【巳集上】【水字部】	汙	〔古文〕汚【唐韻】屋孤切【集韻】【韻會】汪胡切，□音烏。與洿同。【說文】濁水不流也。一曰窊下。【詩小雅】田卒汙萊。【傳】下則汙，高則萊。【正義】汙者，池停水之名。禮記曰汙其宮而瀦焉是也。【左傳隱三年】潢汙行潦之水。【疏】畜水謂之潢水，不流謂之汙。　又行濁亦曰汙。【賈誼新書道術篇】放理潔靜謂之行，反行爲汙。【書胤征】舊染汙俗。　又降也，殺也。【禮檀弓】道隆則從而隆，道汙則從而汙。【註】有隆有殺，進退如禮。　又勞事亦曰汙。【左傳昭元年】處不辟汙。【正義】言事之勞身，若穢之汙物。　又汙邪，下地田也。【史記滑稽傳】甌窶滿溝，汙邪滿車。　又【唐韻】【集韻】【韻會】【正韻】□烏故切，惡去聲。【說文】歲也。又染也。一曰去垢汙曰汙。【詩周南】薄汙我私。【傳】汙，煩也。【箋】煩撋之用功深也。【字略】煩撋猶捼莎也。亦音烏。　又【唐韻】【集韻】【韻會】□雲俱切，音于。水名。在鄴西南。【後漢郡國志】鄴有汙水，有汙城。【註】史記，項羽擊秦軍汙水上。　又曲也。【左傳成十四年】春秋之稱，盡而不汙。【杜註】言盡其事實，無所汙曲。　又【集韻】【韻會】【正韻】□烏瓜切，音窊。鑿地也。【禮禮運】汙尊而抔飮。【註】汙尊，鑿地爲尊。　又【韻補】叶烏戈切，音窩。【楊方合歡詩】爾根深且固，我根淺且汙。移植良無期，歎息將如何。　又叶文甫切，音武。【杜甫雷詩】氣暍腸胃融，汗滋衣裳汙。吾衰尤拙計，失望築場圃。考證：〔【左傳成十四年】春秋之文，盡而不汙。〕　謹照原晝文改稱。 

汚	【巳集上】【水字部】	汚	同汙。【玉篇】从亐者古文，从于者今文。歐陽氏曰：汚汙本一字，今經傳皆以今文書之，蓋俗从□。　又【集韻】邕俱切，音紆。深也。分汙汚爲二字。

汛	【巳集上】【水字部】	汛	【唐韻】息晉切【集韻】【韻會】【正韻】思晉切，□音信。【說文】灑也。【司馬相如封禪書】况盡汛掃前聖數千載功業。　又【廣韻】【集韻】□所賣切，音曬。義同。一曰水貌。　又【唐韻】蘇佃切【集韻】先見切，□音霰。義同。　又【集韻】所蟹切。與灑同。

	【巳集下】【犬字部】		【廣韻】【集韻】徒渾切【正韻】徒孫切，□音屯。【廣韻】本作豚。豕子也。或作豘。【集韻】本作□，或作□。通作肫。互詳豘肫二字註。

滏	【巳集上】【水字部】	滏	【廣韻】扶雨切【集韻】【韻會】奉甫切，□音釜。水名。【山海經】神囷之山，滏水出焉。【註】滏水，今出臨水縣西釜口山。【郡縣志】滏水，出磁州滏陽縣西北四十二里。鼓山，亦名滏山。【左思魏都賦】北臨漳滏。

	【子集下】【力字部】		【集韻】以兩切，音養。【玉篇】勸也。

汜	【巳集上】【水字部】	汜	【唐韻】詳里切【集韻】【韻會】象齒切【正韻】詳子切，□音似。【說文】水別復入水也。【爾雅釋水】水决復入爲汜。【疏】凡水之岐流復還本水者。【釋名】汜，止也。如出有所爲畢已復還而入也。　又【說文】一曰汜，窮瀆也。【爾雅釋丘】窮瀆，汜。【疏】謂困窮不通之水瀆名汜也。亦得名谿。【詩召南】江有汜。【木華海賦】枝岐潭淪，渤蕩成汜。　又水名。在河南成臯縣。【山海經】浮戲之山，汜水出焉，北流注于河。【前漢高帝紀】漢數挑成臯戰，楚軍不出，使人辱之。大司馬咎怒，渡兵汜水。半渡，漢擊之，大破楚軍。【註】臣瓚曰：今成臯東汜水是也。師古曰：此水舊讀音凡，今彼鄕人呼之爲祀。　又縣名。【廣輿記】汜水縣屬開封府，古東虢地，漢成臯，隋汜水。　又洲名。【水經注】龍陽縣汜洲長二十里，吳丹陽太守李衡植柑於其上。　又濛汜，日入處也。【楚辭天問】出自湯谷，次于濛汜。　又【韻會】養里切，音以。義同。

汝	【巳集上】【水字部】	汝	【唐韻】人渚切【集韻】【韻會】【正韻】忍與切，□音茹。水名。【說文】水出弘農盧氏，還歸山東入淮。【水經】汝水出河南梁縣勉鄕西天息山。【酈道元注】今汝水出魯陽縣之大盂山黃柏谷，至原鹿縣，南入於淮，謂之汝口。側有汝口戍，淮汝之交會也。【春秋釋例】汝水至汝隂褒信縣入淮。【詩周南】遵彼汝墳。　又州名。【廣韻】春秋時爲王畿及鄭楚之地。左傳，楚襲梁，及霍，漢爲梁縣，後魏屬汝北郡，隋移于陸渾縣北，遂攺爲汝州。【廣輿記】今屬河南州，西有臨汝城古蹟。　又汝寧，郡名。【廣輿記】秦屬潁川，漢曰汝南，元曰汝寧郡，有汝陽縣。　又姓。【書亡篇】有汝鳩，汝方，湯之賢臣。【左傳】有汝寬。　又【韻會】通作女。【前漢地理志】女陽，女隂，□與汝同。　又爾女亦作爾汝。【書益稷】子欲左右，有民汝翼。子欲宣力，四方汝爲。考證：〔【水經】【酈道元注】今汝水出魯陽縣之大孟山黃柏谷。〕　謹照原文孟改盂。黄改蒙。 

汞	【巳集上】【水字部】	汞	【唐韻】【正韻】胡孔切【集韻】【韻會】虎孔切，□音嗊。本作澒。丹砂所化，爲水銀也。　又【集韻】胡貢切，音哄。義同。

江	【巳集上】【水字部】	江	【唐韻】【集韻】【韻會】□古雙切，音杠。水名。【風俗通山澤篇】江者，貢也。出珍物，可貢獻也。【釋名】江，共也。小江流入其中，所公共也。【說文】水出蜀湔氏徼外岷山，入海。【書禹貢】岷山導江。【家語】夫江始於岷山，其源可以濫觴。及其至江津也，不舫舟，不避風雨，不可以涉。　又【書禹貢】三江旣入。【韋昭國語註】吳松江，錢塘江，浦陽江。【郭璞山海經註】岷山，大江水所出。崍山，南江水所出。崌山，北江水所出。南江，北江，皆東流注於大江。【庾闡揚都賦註】松江，東北行七十里得三江口，東北入海爲婁江，東南入海爲東江，幷松江爲三。【前漢地理志註】三江，謂北江、中江、南江。　又九江，在荆州。【書禹貢】九江孔殷。【正義】江以南，水無大小，俗人皆呼爲江。　又州名。春秋時爲吳楚地，秦爲九江郡，晉爲潯陽郡，卽古江州。【地理通釋】漢九江郡，本在江北，而今所謂江州者，實武昌郡之柴桑縣。後以江北之潯陽幷柴桑而立郡，又自江北徙治江南，以故江南得有潯陽之名。後又因潯陽而攺爲江州，實非古江州地也。　又姓。本伯益之後，爵封于江，後以國爲氏。　又星名。【史記天官書】天潢旁江星。江星動，人涉水。　又帝江，神鳥。出天山，識歌舞。見【山海經】。　又【韻補】叶古紅切，音公。【楚辭九章】將運舟而下浮兮，上洞庭而下江。去終古之所居兮，今逍遙而來東。今滇語呼江爲公。又名江魚爲公魚。

	【丑集下】【女字部】		【字彙補】同婆。【楞嚴經】犍闥城。

池	【巳集上】【水字部】	池	【廣韻】直離切【集韻】【正韻】陳知切【韻會】除知切，□音馳。【說文】治也。孔安國曰：停水曰池。【周禮秋官】雍氏掌溝瀆澮池之禁。【註】謂陂障之水道也。【禮月令】毋漉陂池。【註】畜水曰陂，穿地通水曰池。　又城塹曰溝池。【禮禮運】城郭溝池以爲固。【班固西都賦】呀周池而成淵。【註】城有水曰池。　又朝夕池，海也。【枚乗諫吳王書】游曲臺臨上路，不如朝夕之池。【註】蘇林曰：以海水朝夕爲池。　又咸池，天神也。【東方朔七諫】屬天命而委之咸池。　又咸池，黃帝樂名。又堯樂名，大咸亦曰咸池。【周禮春官】大司樂舞咸池以祭地示。【註】咸池，大咸也。【禮樂記】咸池備矣。【註】咸，皆也。池之爲言施也。言德之無不施也。　又咸池，星名。主五穀。見【史記天官書】。　又亢池，星名。在亢北。主度送迎之事。見【甘氏星經】。　又【爾雅釋樂註】琴上曰池，言其平。下曰濵，言其服。　又棺飾。【禮檀弓】池視重霤。【疏】池者，柳車之池也。織竹爲之，形如籠，衣以靑布，以承鼈甲，名之爲池，象重霤方面之數。　又【小爾雅】埋柩謂之殔，殔坎謂之池。　又銅池，承霤也。以銅爲之。【前漢宣帝紀】金芝九莖，產於函德殿銅池中。　又道家名腎中偃月爐爲玉池。【黃庭經】玉池淸水灌靈根，審能行之可長存。　又心之別名爲中池。【黃庭經】中池有士衣赤衣，田下三寸神所居。　又裝潢家以卷縫罅處爲玉池。【楊愼墐戸錄】古裝裱卷軸，引首後以綾黏者曰贉，唐人謂之玉池。　又差池，飛貌。【詩邶風】燕燕于飛，差池其羽。　又黃池，地名。【春秋哀十三年】公會晉侯及吳子于黃池。　又天池，山名。在南陽。　又州名。【廣輿記】池州府，漢屬丹陽，三國吳爲石城侯邑，隋曰秋浦，曰池陽，唐宋曰池州。　又姓。漢中牟令池瑗。見【風俗通】。　又【唐韻】徒何切【集韻】【韻會】唐何切【正韻】湯何切，□音駝。與沱通。【說文】江別流也。　又虖池，水名。在幷州界。【周禮夏官職方氏】幷州，其川虖池。【註】虖池，出鹵城。池，徒多切。◎按禮器作惡池，山海經作滹沱，戰國策作呼沲，詛楚文作惡駝，音義□同。　又陂池，或作坡陁。【刋謬正俗】陂池讀如坡陁，猶言靡迤耳。　又【楚辭九歌】與汝沐兮咸池，晞子髮兮陽之阿。【揚雄羽獵賦】相與集於靖冥之館，以臨珍池。灌以岐梁，溢以江河。【註】池□讀沱。　又【正韻】直列切，音徹。【禮檀弓】主人旣祖塡池。【註】塡池當讀爲奠徹。考證：〔【枚乗諫吳王書】游曲臺臨上路，不知朝夕之池。〕　謹照原文知改如。〔【揚雄羽獵賦】相與集於靑冥之館，以臨珍池。灌以岐梁，隘以江河。〕　謹照原文靑改靖。隘改溢。 

汤	【巳集上】【水字部】	湯	【唐韻】土郎切【集韻】【韻會】【正韻】他郎切，□音鏜。【說文】熱水也。【楚辭九歌】浴蘭湯兮沐芳。　又水名。【山海經】上申之山，湯水出焉。又【水經注】江水，東逕瞿巫灘，左則湯谿水註之，源出朐忍縣北。　又谷名。【張衡南都賦】湯谷涌其後。　又州名。【韻會】廣南化外，唐置湯州，天寶時爲湯泉郡。　又縣名。【廣輿記】湯隂縣，屬彰德府。　又【書虞書疏】除殘去虐曰湯。馬融又云：雲行雨施曰湯。又【風俗通王霸篇】湯者，攘也，昌也。言其攘除不軌，天下熾盛。　又【廣韻】式羊切【集韻】【韻會】【正韻】尸羊切，□音商。湯湯，流貌。一曰波動之狀。【詩大雅】江漢湯湯。　又【廣韻】【集韻】【韻會】【正韻】□他浪切，音儻。熱水沃也。【禮月令】如以熱湯。　又【集韻】余章切，音陽。與暘同。暘谷，日所出也。亦作陽。【淮南子天文訓】日出于湯谷。　又【廣韻】他浪切，音盪。與蕩通。【詩陳風】子之湯兮。【傳】湯，蕩也。【箋】言游蕩無不爲也。　又與盪同。【前漢天文志】四星若合，是謂大湯。　又【韻補】叶透空切，音通。【東方朔七諫】何靑雲之流瀾兮，微霜降之蒙蒙。徐風至而徘徊兮，疾風過之湯湯。考證：〔【楚辭九歌】浴蘭湯兮沐芳華。〕　謹按原文華字屬下爲句不連芳讀，謹省華字。 

汥	【巳集上】【水字部】	汥	【唐韻】【集韻】□章移切，音支。【說文】水都也。一曰水分流也。　又【廣韻】渠基切【集韻】翹移切，□音奇。義同。　又【廣韻】【集韻】□奇寄切，音芰。水戾也。　又【集韻】平義切，音被。義同。

汦	【巳集上】【水字部】	汦	【唐韻】直尼切【集韻】陳尼切，□音墀。【說文】著止也。　又【蔡邕釋誨】皇道惟融，帝猷顯丕。汦汦庶類，含甘吮兹。【註】汦汦，齊貌。　又【廣韻】諸氏切【集韻】掌氏切，□音只。義同。　又【集韻】與坁通。

汧	【巳集上】【水字部】	汧	【正字通】與汧同，俗省。【唐韻】【正韻】苦堅切【集韻】【韻會】輕煙切，□音牽。水名。【說文】水出扶風汧縣，西北入渭。【水經注】汧水，出汧縣蒲谷鄕弦中谷。【爾雅釋水】汧出不流。【註】水泉潛出，自停成汙池也。又水決之澤爲汧。【疏】凡水爲人所決，爲陂障者，亦與出不流者，名爲汧。　又汧陽，縣名。【廣輿記】屬鳳翔府，漢隃糜，後周汧陽。　又【唐韻】苦薦切。【集韻】輕甸切，□音俔。又【集韻】詰定切，音罄。義□同。　又【集韻】倪堅切，音姸。淨也。

汨	【巳集上】【水字部】	汨	〔古文〕淿【唐韻】【集韻】【韻會】【正韻】□莫狄切，音覓。【說文】長沙汨羅淵，屈原所沉之水。【一統志】汨羅，江名，在湘隂縣北十里。源出豫章，流經湘隂，分二水，一南流曰汨水，一經古羅城曰羅水，至屈潭復合，故曰汨羅。西流入湘。　又【廣韻】【集韻】【韻會】【正韻】□古忽切，音骨。治也。汨作，書亡篇名。【孔安國書序】帝釐下土，方設居方，別生分類，作汨作。【傳】汨，治。作，興也。言治民之功興，故爲汨作之篇。　又水聲。【木華海賦】浤浤汨汨。【註】波浪聲也。　又通也。【周語】决汨九川。【又】汨越九原。【韋昭註】汨，通，越，揚也。　又亂也。【書洪範】汨陳其五行。【正義】言五行陳列皆亂也。　又汨沒也。【避暑錄】今人言汨沒，當是浮沉之意。【杜甫詩】汨沒一朝伸。【韻會】通作淈。　又【集韻】【韻會】【正韻】□胡骨切，音搰。涌波也。【莊子達生篇】與齊俱入，與汨偕出。【註】司馬曰：汨，涌波也。郭云：回伏而涌出者，汨也。　與汩別。【佩觿集】汨，莫的翻。汨羅江。又音骨，沒也。或从曰，非。汨、汩yì。

汩	【巳集上】【水字部】	汩	【唐韻】于筆切【集韻】【韻會】越筆切，□音。水流也。與□同。【楚辭九章】浩浩沅湘兮，分流汩兮。【王逸註】汩流也。　又疾貌。【揚子方言】汩遙，疾行也。南楚之外曰汩，或曰遙。【司馬相如上林賦】滭沸宓汩。【註】宓汩，去疾也。　又淨貌。【王延壽魯靈光殿賦】汩磑磑以璀璨。【註】汩，淨貌。　又汩越，光明貌。【何晏景福殿賦】羅疎柱之汩越。　又拂汩，鼓動之貌。【揚雄甘泉賦】帷弸彋其拂汩兮，稍暗暗而靚深。汨mì，gǔ、汩。

	【丑集下】【夕字部】		【集韻】柯開切，音該。多也。　又丘哀切，音開。義同。

汪	【巳集上】【水字部】	汪	【唐韻】【集韻】【韻會】【正韻】□烏光切，音尫。【說文】深廣也。【淮南子俶眞訓】汪然平靜，寂然淸澄。【後漢黃憲傳】叔度汪汪若千頃波。　又池也。【通俗文】停水曰汪，池之汙濁者。【揚子方言】楚謂之汪，閩謂之洋。【左傳桓十五年】祭仲殺雍糾，尸諸周氏之汪。　又大貌。【晉語】汪是土也。　又【楊萬里擬楚辭】誕寘之祝融之汪。【註】謂南海也。　又水名。【水經注】潢水一名汪水，與洈水合，至沛入泗。　又姓。【廣韻】汪芒氏之後。【姓苑】新安人。　又【廣韻】紆往切【集韻】嫗枉切，□音枉。【後漢郡國志】汪陶，縣名。屬鴈門。【前漢志】作□。　又【廣韻】烏浪切【集韻】烏曠切，□音。停水臭也。或从廣作瀇，从枉作。　又【集韻】烏宏切。與泓同。水貌。　【說文】作□。考證：〔【後漢黃憲傳】叔度汪汪若千頃陂。〕　謹照原文陂改波。〔【左傳桓十五年】蔡仲殺雍糾，尸諸周氏之汪。〕　謹照原文蔡仲改祭仲。 

涩	【巳集上】【水字部】	澀	【唐韻】【韻會】色立切【集韻】【正韻】色入切，□音濇。與歰同。【說文】不滑也。【風俗通十反篇】冷澀比干寒蜒。　又牆叠石作水文爲澀浪。【溫庭筠詩】澀浪浮瓊砌。　又竹名。【范成大桂海草木志】澀竹，膚麤澀如砂紙。【集韻】或作瀒□澁。□字原作刃下止。

汫	【巳集上】【水字部】	汫	【集韻】棄挺切，音謦。【玉篇】汫涏，小水貌也。　又徂醒切。汫濙，水貌。　又疾正切，音淨。義同。

歊	【辰集下】【欠字部】	歊	【唐韻】許嬌切【集韻】【韻會】【正韻】虛嬌切，□音囂。【說文】歊歊，氣出貌。【班固寶鼎詩】吐金景兮歊浮雲。【註】歊，氣上出貌。【左思吳都賦】歊霧漨浡。【註】言水霧之氣如雲蒸，昏暗不明也。　又氣盛貌。【前漢敘傳】曲陽歊歊，亦朱其堂。　又熱氣也。【前漢揚雄傳】浡滃雲而散歊烝。　又凌歊，臺名。【廣輿記】凌歊臺，在太平府黃山顚，劉宋建離宮於此。　又【廣韻】火酷切【集韻】呼酷切，□音熇。又【集韻】【正韻】□黑各切，音臛。義□同。　又囂也。【集韻】从喬作□。

歋	【辰集下】【欠字部】	歋	【唐韻】以支切【集韻】余支切，□音移。【說文】人相笑相歋瘉。或作擨，亦省作搋。　又【廣韻】以遮切【集韻】余遮切，□音耶。義同。亦作揶。擨字原从□作。

氁	【辰集下】【毛字部】	氁	【字彙】莫胡切，音模。毛段也。　又【輟耕錄】凡調合服飾顏色，氁子，用粉、土黃、檀子，入墨一點合。又氁綾，用紫花底紫粉，搭花樣。

	【辰集上】【日字部】		【集韻】里黨切。與朗同。明也。　又郞宕切，音浪。暴也。

娾	【丑集下】【女字部】	娾	【廣韻】五駭切【集韻】語駭切，□音騃。喜悅也。　又【集韻】宜佳切，音厓。醜也。

歌	【辰集下】【欠字部】	歌	〔古文〕可哥【唐韻】古俄切【集韻】【韻會】【正韻】居何切，□音柯。【說文】詠也。【徐曰】長引其聲以詠也。【釋名】人聲曰歌。歌者，柯也。以聲吟詠上下，如草木有柯葉也。【揚子方言】兗冀言歌，聲如柯。【書舜典】詩言志，歌永言。【正義曰】直言不足以申意，故令歌詠其詩之義以長其言。【禮樂記】詩言其志也，歌詠其聲也。【又】歌之爲言也，長言之也。言之不足，故長言之。　又曲合樂也。【詩魏風】我歌且謠。【傳】曲合樂曰歌，徒歌曰謠。【疏】正義曰：謠旣徒歌，則歌不徒矣，故曰曲合樂曰歌。歌謠對文如此，散則歌爲總名，未必合樂也。又【韓詩章句】有章曲曰歌，無曰謠。　又【古樂府註】齊歌曰謳，吳歌曰歈，楚歌曰豔。奏樂曰登歌，曰升歌。　又鐘名。【左傳襄十一年】鄭人賂晉侯歌鐘二肆，晉侯以樂之半賜魏絳。　又山名。【廣輿記】歌山，在廣西平樂府富川縣。　又朝歌，地名，紂所都也。漢爲縣，屬河內郡。見【前漢地理志】。　又叶古賀切，音過。【左貴□晉元后誄】內敷隂敎，外毗陽化。綢繆庶政，密勿夙夜。恩從風翔，澤隨雨播。中外禔福，遐邇詠歌。說見【顏氏刊謬正俗】。　又叶居之切，音姬。【屈原遠遊】張樂咸池奏承雲兮，二女御九韶，歌，使湘靈鼓瑟兮，令海若舞馮夷。　又叶斤於切，音居。【柳宗元饒娥□辭】鄱民哀號，或以頌歌。齊女色憂，傷槐罷誅。【說文】或作謌。【集韻】或作□。

歍	【辰集下】【欠字部】	歍	【唐韻】哀都切【集韻】汪胡切，□音烏。【說文】心有所惡，若吐也。一曰口相就也。【揚子太□經】七脂牛正肪，不濯釜而烹，則歐歍之疾至。【註】歐歍，吐逆聲。【山海經】共工臣名曰相繇，九首蛇身，自環食於九土。其所歍所尼，卽爲源澤。【註】郭璞曰：歍，嘔，猶噴叱。尼，止也。【集韻】亦作嗚。歍欽猶歍□。【通雅】《伯牙水仙操》云：歍欽傷宮仙不還，《伯姬引》亦用歍欽何辜。《說文》歍□，歍卽嗚。　又【古音獵要】歍音鴦。歍唈，失聲也。【淮南子覽冥訓】雍門子撫心發聲，孟嘗君爲之增欷歍唈。【註】歍唈，音鴦遏。【謝朓拜中軍記室辭隋王牋】岐路西東，或以歍唈。
  </div>
  <div class="pagination">
   <a href="康熙字典_page966.html">
    上一页
   </a>
   <span>
    ...
   </span>
   <a href="康熙字典_page962.html">
    962
   </a>
   <a href="康熙字典_page963.html">
    963
   </a>
   <a href="康熙字典_page964.html">
    964
   </a>
   <a href="康熙字典_page965.html">
    965
   </a>
   <a href="康熙字典_page966.html">
    966
   </a>
   <span class="current-page">
    967
   </span>
   <a href="康熙字典_page968.html">
    968
   </a>
   <a href="康熙字典_page969.html">
    969
   </a>
   <a href="康熙字典_page970.html">
    970
   </a>
   <a href="康熙字典_page971.html">
    971
   </a>
   <a href="康熙字典_page972.html">
    972
   </a>
   <span>
    ...
   </span>
   <a href="康熙字典_page968.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
