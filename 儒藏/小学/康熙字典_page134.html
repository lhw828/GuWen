<!DOCTYPE html>
<html>
<head>
    <meta charset="UTF-8">
    <title>康熙字典 - 第 134 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 134 页/共 976 页</h1>
    <div class="content">蒹	【申集上】【艸字部】	蒹	【唐韻】古甜切【正韻】古嫌切，□音兼。【說文】雚之未秀者。【詩秦風】蒹葭蒼蒼。【傳】蒹，薕也。【疏】似雚而細，高數尺。陸璣云：水草，堅實，牛食之令牛肥强，靑、徐州人謂之蒹。考證：〔【詩秦風】蒹葭蒼蒼。【疏】靑徐州人謂之簾。〕　謹照原文簾改蒹。 

	【戌集上】【金字部】		音未詳。【唐書車服志】景龍中，腰帶垂頭於下，名尾，取順下之義。【宋志】尾，卽今之魚尾。

蒺	【申集上】【艸字部】	蒺	【唐韻】秦悉切，音疾。【韻會】蒺，藥草。【本草】蒺，疾也。其刺傷人甚疾而利也。

蒻	【申集上】【艸字部】	蒻	【唐韻】而灼切，音弱。【說文】蒲子，可以爲平席。【徐曰】按蒻蒲下入泥，白處卽根，上初生萌葉時殼也。【書顧命】敷重底席。【註】底，蒻苹也。　又蒟蒻，菜名。【左思蜀都賦】其圃則有蒟蒻茱萸。【註】蒻，草也。【古今註】揚州人謂蒻爲班杖，不知食之。　又【集韻】昵角切，音搦。□蒻，豆也。

蒼	【申集上】【艸字部】	蒼	〔古文〕□□【唐韻】七岡切【正韻】千剛切，□音倉。【說文】草色也。【易說卦傳】震爲蒼筤竹。【臨川吳氏註】蒼，深靑色。【詩王風】悠悠蒼天。【禮玉藻】大夫佩水蒼玉。【疏】似水之蒼而雜有文。　又【博雅】茂也。【書益稷篇】至于海隅蒼生。【傳】蒼蒼然生草木。　又老也。【詩秦風】蒹葭蒼蒼。【釋文】物老之狀。　又【前漢陳勝傳】蒼頭。【註】士卒靑帛巾。　又【綱目集覽】蒼黃，急遽貌。　又姓。【通志氏族略】蒼氏。【註】《風俗通》云：八愷，蒼舒之後。　又【韻會】采朗切，倉上聲。莽蒼，寒狀。一曰近郊之色。【莊子逍遙遊】適莽蒼者，三飡而反。【唐書韋述傳】蒼卒犇逼。【白居易詩】寒銷春蒼茫。　亦作倉。【禮月令】駕倉龍，服倉玉。【史記蕭望之傳】倉頭廬兒。　【直音】作蒼。蒼字从艸作。考證：〔【書益稷謨】至于海隅蒼生。〕　謹照益稷不稱謨，謨改篇。 

蒾	【申集上】【艸字部】	蒾	【集韻】緜批切，音迷。莢蒾，草名。【詩疏】一名挈橀。【本草】一名羿先，葉似楡，子兩兩相對。詳莢字註。

蒿	【申集上】【艸字部】	蒿	【唐韻】【集韻】【韻會】【正韻】□呼高切，好平聲。【說文】菣也。【詩小雅】食野之蒿。【傳】蒿，菣也。【禮月令註】蒿亦蓬蕭之屬。【爾雅釋草】蘩之醜，秋爲蒿。【註】春時各有種名，至秋老成，通呼爲蒿。【陸佃詩疏】蒿，草之高者。　又焄蒿，氣蒸出貌。【禮祭義】其氣發揚于上，爲昭明焄蒿悽愴，此百物之精也。　又耗也。【楚語】使民蒿焉。　又【莊子騈拇篇】今之君子蒿目而憂世之患。【註】蒿易棲塵，喩君子眯眼塵中也。　又地名。【穀梁傳桓十五年】公會齊侯于蒿。　又姓。【通志氏族略】蒿氏。【註】見《姓苑》。　又【韻會】呼侯切，讀齁。【易林】堅冰黃鳥，常哀悲愁。不見白粒，但見藜蒿。　又【篇海】與藳同。◎按蒿名類甚多，《正字通》載簍蒿、薌蒿等，今皆刪去。詳蔞、薌等本字註。

蓀	【申集上】【艸字部】	蓀	【唐韻】思渾切【正韻】蘇昆切，□音孫。【玉篇】香草也。【楚辭九歌】蓀橈兮蘭旌。【司馬相如上林賦】葴蔣若蓀。【韻會】陶隱居云：溪蓀，極似石菖蒲，而葉無脊。　【集韻】或作，或作荃。【類篇】又作□、□。

蓁	【申集上】【艸字部】	蓁	【唐韻】【正韻】側詵切【集韻】【韻會】緇詵切，□音臻。【說文】草盛貌。【詩周南】其葉蓁蓁。　又積聚之貌。【楚辭招】蝮蛇蓁蓁。　又水名。【水經注】蓁水發源蓁谷。　又【集韻】資辛切，音津。首戴物貌。【爾雅釋訓】蓁蓁，戴也。　又鋤臻切。與榛通。木叢生也。或作□。

□	【未集上】【米字部】	□	【說文長箋】與□同。

	【午集下】【石字部】		【廣韻】七內切【集韻】取內切，□音倅。磑也。　又【五音集韻】楚懷切。也。

蓂	【申集上】【艸字部】	蓂	【唐韻】莫經切，音冥。蓂莢，瑞草。堯時生于庭。【玉篇】曆得其分度則蓂莢生于階，月一日一莢生，十六日一莢落。　又思蓂子，藥名。【炮炙論】思蓂子，味苦，煎之有涎。　又【廣韻】【正韻】□莫狄切，音覓。【爾雅釋草】菥蓂，大薺。【張衡南都賦】菥蓂竽瓜。

蓃	【申集上】【艸字部】	蓃	【集韻】疎鳩切，音蒐。蓃莍，椒子聚生成房貌。　又與藪通。　又【類篇】雙雛切。義同。

蓄	【申集上】【艸字部】	蓄	【唐韻】丑六切【集韻】敕六切，□音矗。積也。【篇海】聚也，藏也。【詩邶風】我有旨蓄，亦以禦冬。【箋】蓄，聚美菜。　又【晉語】蓄力一紀，可以遠矣。【註】蓄，養也。　又【廣韻】許六切，音荲。義同。【韻會】或作稸。【集韻】或作□、□。　又【通志六書略】通作畜。畜，田畜也，而爲畜聚之畜，借音不借義。◎按《廣韻》《集韻》俱云：蓄，冬菜。而《正字通》以爲□蹄菜，非是。

蓆	【申集上】【艸字部】	蓆	【唐韻】祥易切【韻會】【正韻】祥亦切，□音夕。【說文】廣多也。【爾雅釋詁】蓆，大也。【詩鄭風】緇衣之蓆兮。　又【王應麟詩攷】蓆，儲也。　又蓆具草。【述異記】一名塞路，生北方。古詩云：千里蓆具草。　又與薦席之席通。　又【毛詩古音考】音芍，叶敝予。又改作兮韻。

蓔	【申集上】【艸字部】	蓔	【集韻】以紹切，音苭。草貌。　又【類篇】與同。

蓕	【申集上】【艸字部】	蓕	【集韻】涓惠切，音桂。草名。

蚐	【申集中】【虫字部】	蚐	【集韻】規倫切，音鈞。【類篇】蟲名，馬也。

蓇	【申集上】【艸字部】	蓇	【唐韻】【類篇】□古忽切，音骨。【玉篇】不實草。【山海經】嶓冢之山有草焉，黑華而不實，名曰蓇容，食之使人無子。

蓈	【申集上】【艸字部】	蓈	【集韻】盧當切，音郞。【說文】禾粟之米生而不成者謂之蕫蓈。　或作稂。

蓉	【申集上】【艸字部】	蓉	【唐韻】【集韻】□餘封切，音容。【說文】芙蓉也。【屈原離騷】集芙蓉以爲裳。【註】芙蓉，蓮華也。　又【韻會】木芙蓉，一名拒霜花，一名木蓮。　又【韻補】于方切，音王。【徐幹七喩】懸明珠于長韜，燭宵夜而爲陽。元鬢擬于元霧，豔色過乎芙蓉。

蓊	【申集上】【艸字部】	蓊	【唐韻】【正韻】□烏紅切，音翁。【博雅】蓊薹也。【韻會】草華之莖，細葉叢出者爲蓊薹。　又【集韻】鄔孔切，翁上聲。蓊鬰，草木盛貌。【張衡西京賦】鬱蓊薆薱。　又【韻會】草名。可染黃。　又【韻補】烏光切，音汪。【道藏歌】司命保算，丹書南昌。解枝七元，腐骨更蓊。

蓋	【申集上】【艸字部】	蓋	〔古文〕□【唐韻】古太切【韻會】居太切，□音匄。苫也。【左傳襄十四年】乃祖吾離被苫蓋。【註】白茅，苫也，今江東呼爲蓋。　又掩也。【書蔡仲之命】爾尚蓋前人之愆。　又覆也。【關尹子八籌篇】其高無蓋。　又車蓋。【周禮冬官考工記】輸人爲蓋以象天，崇十尺。　又語辭。【詩小雅】謂天蓋高，謂地蓋厚。　又【廣韻】胡□切，音盍。亦苫蓋也。【集韻】靑齊人謂蒲席曰蒲蓋。　又通盍，何不也。【禮檀弓】子蓋言子之志于公乎。　又【正韻】古沓切。地名。【孟子】王使蓋，大夫王驩爲輔行。【註】蓋，齊下邑也。【前漢地理志】泰山郡蓋。　又姓。【前漢曹參傳】聞膠西有蓋公，善治黃老言。又蓋寬饒，字次公，魏郡人。　又【韻補】居氣切，叶音旣。【宋玉高唐賦】蜺爲旌，翠爲蓋，風起而止，千里而逝。

蓌	【申集上】【艸字部】	蓌	【集韻】【韻會】□祖臥切，音挫。【禮曲禮】介者不拜，爲其拜而蓌拜。【註】蓌拜失容節，猶詐也。　又【禮疏】側駕切，音詐。【韻會】助駕切，音乍。【集韻】祖對切，音晬。義□同。

蓍	【申集上】【艸字部】	蓍	〔古文〕□【唐韻】式之切【正韻】申之切，□音尸。【詩曹風】浸彼苞蓍。【傳】蓍草也。【說文】蒿屬，《易》以爲數。天子蓍九尺，諸侯七尺，大夫五尺，士三尺。【白虎通】蓍之言耆也，陽之老也。【易繫辭】蓍之德，圓而神。【韓詩外傳】孔子出遊，婦人中澤而哭，孔子問焉，曰：鄕者刈蓍薪，亡我蓍簪。　又【集韻】蒸夷切，音脂。義同。

蓎	【申集上】【艸字部】	蓎	【唐韻】徒郞切，音唐。草名。【廣韻】蓎、蒙，女蘿。【爾雅】作唐。

蓏	【申集上】【艸字部】	蓏	【唐韻】郞果切，音裸。【易說卦傳】艮爲果蓏。【周禮天官甸師】共野果蓏之屬。【前漢食貨志註】應劭曰：木實曰果，草實曰蓏。張宴曰：有核曰果，無核曰蓏。臣瓚曰：木上曰果，地上曰蓏。【晉書天文志】織女星主果蓏。

蓐	【申集上】【艸字部】	蓐	【唐韻】而蜀切【韻會】如欲切，□音辱。【說文】陳草復生繁縟也。　又【篇海】猶蠶蔟也。　又薦也。【禮少儀】《註》：茵著，蓐也。【爾雅釋器】蓐謂之兹。【註】《公羊傳》屬負兹。兹者，蓐席也。　又馬藉草曰蓐。【周禮夏官圉師】春除蓐釁廄，始牧。【註】蓐，馬兹也。馬旣出而除之。　又【博雅】厚也。　又【禮月令】孟秋，其神蓐收。【左傳註】秋物摧蓐而可收也。　又國名。【左傳昭元年】沈、姒、蓐、黃。【註】四國臺駘之後。　又姓。見【氏族畧】。考證：〔【禮少儀】茵者蓐也。〕　謹照原文少儀下增註字。者改著。 

	【子集中】【人字部】		【玉篇】他代切，同態。【說文】態或从人作。

蜅	【申集中】【虫字部】	蜅	【唐韻】方矩切【集韻】匪父切，□音甫。小蟹。【玉篇】蜅，觜蟹也。　又奉甫切，音父。義同。　又【廣韻】薄胡切，音蒲。蛤蜅也。

	【酉集下】【車字部】		【玉篇】莫斌切，音民。車伏兔也。　又車輞也。【釋名】車輞曰。，緜也。緜連其外也。

	【戌集上】【門字部】		【廣韻】綿婢切【集韻】母婢切，□音弭。【廣韻】力褊。【集韻】褊狹也。一曰智少力劣而爭。【博雅】，弱也。　又【廣韻】奴禮切【集韻】乃禮切，□音禰。義同。　【集韻】或作□。

蓑	【申集上】【艸字部】	蓑	〔古文〕□□【唐韻】蘇和切，音莎。【玉篇】草衣也。【詩小雅】何蓑何笠。【傳】蓑所以備雨。　又【韻會】覆也。【公羊傳定元年】仲幾之罪，何不蓑城也。【註】不以蓑苫城也。　又【唐韻古音】初危切，音摧。【郭璞山海經註】蓑，辟雨之衣也，音催。　又【集韻】蘇回切，音毸。華蘂下垂貌。【張衡南都賦】敷華蘂之蓑蓑。　又蘇煎切，音暹。【郭璞山海經贊】江疑所居，風雲是潛。獸有獓□，毛如披蓑。

蓒	【申集上】【艸字部】	蓒	【唐韻】【集韻】□虛言切，音掀。蓒芋，□草也。【爾雅】作軒。

蓓	【申集上】【艸字部】	蓓	【唐韻】薄亥切，音倍。蓓蕾，始華也。　又【玉篇】黃蓓，草名。　又部凂切，音琲。義同。

蓝	【申集上】【艸字部】	藍	【唐韻】魯甘切，音籃。染靑草也。【詩小雅】終朝采藍。【周禮地官掌染草註】染草藍、蒨，象斗之屬。【通志】藍三種：蓼藍染綠，大藍如芥染碧，槐藍如槐染靑。三藍皆可作澱，色成勝母，故曰靑出於藍而靑於藍。　又【古今注】燕支，中國人謂之紅藍。　又【說文】瓜苴也。　又【酉陽雜俎】藍蛇，首有毒，尾能解毒，南人以首合藥，謂之藍藥。　又鳥名。【爾雅釋鳥】秋鳸，竊藍。【註】竊藍，靑色。　又濫也。【大戴禮】文王官人，藍之以樂，以觀其不寧。　又地名。【晉語】三卿宴于藍臺。　又山名。【水經注】新河出令支縣之藍山。　又水名。【杜甫詩】藍水遠從千落。　又【綱目集覽】伽藍，梵語，猶中華言衆園。　又姓。【通志氏族略】戰國時中山大夫藍諸。　又通襤。【傅□詩】整此藍縷衣。考證：〔又鑑也。〕　謹照大戴禮註鑑改濫。 

□	【未集上】【竹字部】	□	【集韻】此兩切，音搶。竹名。

□	【未集上】【竹字部】	□	【字彙補】所戢切，音澀。見足也。

蓟	【申集上】【艸字部】	薊	【唐韻】古誼切【集韻】【正韻】吉詣切，□音計。【說文】芺也。【爾雅釋草】芺，薊。【疏】薊生山中者名朮，其生平地而肥大於衆者名楊枹薊，今呼爲馬薊。　又地名。【禮樂記】封黃帝之後于薊。【註】今涿郡薊縣。　又姓。【神仙傳】薊子訓，齊人。　【五經文字】从角者譌。葪。

蓠	【申集上】【艸字部】	蘺	【唐韻】呂支切【韻會】鄰知切，□音離。【說文】江蘺蘼蕪。【爾雅註】楚謂之蘺，晉謂之，齊謂之茝。【司馬相如上林賦】被以江蘺。　又【淮南子秦族訓】蘺先稻熟，而農夫薅之者，不以小利害大穫。【註】蘺，水稗也。　又藩蘺。【前漢陳涉項籍傳贊】築長城而守藩蘺。　又【唐韻古音】音羅。《離騷》又况揭車與江蘺。叶上華字。

蓥	【戌集上】【金字部】	鎣	【唐韻】烏定切【集韻】【韻會】縈定切，□音瑩。【說文】器名也。【正字通】磨金器令光澤也。　又【廣韻】飾也。　又【博雅】磨也。　又【廣韻】余傾切【集韻】惟傾切，□音營。采鐵也。　又【集韻】懸扃切，音熒。磨也。一曰器也。　又【字彙補】人名。唐有孫鎣。　又【集韻】畎迥切，音熲。冶器，以金爲之。　又【集韻】於丁切，音嫈。又【五音集韻】烏莖切，音甖。義□同。

蓦	【亥集上】【馬字部】	驀	【唐韻】【集韻】【韻會】【正韻】□莫白切，音陌。【說文】上馬也。又超越也。今俗猶言驀越驀忽。【李賀詩】煙底驀波乗一葉。　又【集韻】莫駕切，音禡。登也。

	【午集中】【目字部】		【廣韻】虛郭切【集韻】忽郭切，□音霍。【玉篇】驚視也。【揚雄蜀都賦】蘢睢兮罧布列。　【集韻】或作矐。

菘	【申集上】【艸字部】	菘	【唐韻】息弓切【集韻】思融切，□音嵩。【玉篇】菜名。【南史周顒傳】秋末晚菘。【埤雅】菘性隆冬不彫，四時長見，有松之操，故其字會意。【集韻】或作□、蘴。

菙	【申集上】【艸字部】	菙	【唐韻】時髓切，音捶。木名，荆也。【周禮春官菙氏註】燋焌用荆菙之類。【疏】掌共燋契也。【韻會】有捶氏共菙以灼龜。

菚	【申集上】【艸字部】	菚	【集韻】仕諫切，音輚。【類篇】草名。【五音篇海】士諫切，音棧。草名。

菛	【申集上】【艸字部】	菛	【集韻】俗虋字。菛苳，藥名，今省作門。

菜	【申集上】【艸字部】	菜	【唐韻】【集韻】□倉代切，音縩。【說文】草之可食者。【增韻】蔬也。【禮月令】仲秋，趣民務畜菜。【儀禮士昏禮】婦入三月乃奠菜。【靈樞經】五菜：葵甘、韭酸、藿鹹、薤苦、蔥辛。　又【禮王制】民無菜色。【註】食菜之饑色。　又七計切。【東方朔七諫】西施媞媞而不得見兮，嫫母勃屑而日侍。桂蠹不知所淹留兮，蓼蟲不知徒乎葵菜。　又【韻會】與采通。【漢孔耽□】躬菜蔆蕅。

菮	【申集上】【艸字部】	菮	【韻會】居行切，音庚。【篇海】草名。

萔	【申集上】【艸字部】	萔	【韻學集成】同苕。

</div>
    <div class="pagination">
<a href="康熙字典_page133.html">上一页</a><span>...</span><a href="康熙字典_page129.html">129</a><a href="康熙字典_page130.html">130</a><a href="康熙字典_page131.html">131</a><a href="康熙字典_page132.html">132</a><a href="康熙字典_page133.html">133</a><span class="current-page">134</span><a href="康熙字典_page135.html">135</a><a href="康熙字典_page136.html">136</a><a href="康熙字典_page137.html">137</a><a href="康熙字典_page138.html">138</a><a href="康熙字典_page139.html">139</a><span>...</span><a href="康熙字典_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
