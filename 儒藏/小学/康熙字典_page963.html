<!DOCTYPE html>
<html>
<head>
    <meta charset="UTF-8">
    <title>康熙字典 - 第 963 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 963 页/共 976 页</h1>
    <div class="content">□	【辰集上】【日字部】	□	【集韻】去仲切，音焪。日乾物。

歁	【辰集下】【欠字部】	歁	【唐韻】【集韻】□苦感切，音坎。【說文】食不滿也。　又【集韻】枯含切，音龕。意不滿。　又【集韻】丘咸切，音嵁。又丘檢切，音顩。義□同。　又【廣韻】口答切【集韻】渴合切，□音匌。歁歞，癡貌。

歂	【辰集下】【欠字部】	歂	【唐韻】市緣切【集韻】淳沿切，□音遄。【說文】口氣引也。　又姓。【左傳】有歂孫。【史記】有歂師。　又【廣韻】市兗切【集韻】豎兗切，□音腨。義同。　又【集韻】尺兗切，音舛。與喘同。【說文】疾息也。

歃	【辰集下】【欠字部】	歃	【唐韻】山洽切【集韻】【韻會】【正韻】色洽切，□音喢。【說文】歠也。一曰歃血也。盟者以血塗口旁曰歃血。【淮南子齊俗訓】胡人彈骨，越人齧臂，中國歃血，所由各異，其於信一也。【史記平原君傳】王當歃血而定從。通作喢。【後漢馮衍傳】喢血昆陽。又通作唼。【前漢高帝紀】唼血而盟。【集韻】或作□、哈。　又【廣韻】山輒切【集韻】色輒切，□音萐。義同。　又【集韻】迄洽切，音□。與□同。【博雅】嘗也。或作欱。

歅	【辰集下】【欠字部】	歅	【廣韻】於眞切【集韻】【韻會】【正韻】伊眞切，□音因。人名。【莊子】有九方歅，善相者，一曰善相馬，秦穆公時人。或作諲。【淮南子】作九方臯。　又【集韻】【韻會】因蓮切【正韻】因肩切，□音煙。又【集韻】煙奚切。音鷖。義□同。

歆	【辰集下】【欠字部】	歆	【唐韻】許今切【集韻】【正韻】虛金切【韻會】虛音切，□音廞。【說文】神食氣也。【徐曰】禮周人上臭，灌用鬱鬯。又曰：有飶其香，神靈先享其氣也。【詩大雅】上帝居歆。　又饗也。【周語】王歆太牢班嘗之。　又動也。【詩大雅】履帝武敏歆。　又欣羨也，貪也。【詩大雅】無然歆羨。

歇	【辰集下】【欠字部】	歇	【唐韻】【集韻】【韻會】【正韻】□許竭切，音蠍。【說文】息也。【左傳襄二十九年】未獲所歸，難未歇也。【孔稚圭北山移文】林慙無盡，愧不歇。　又【爾雅釋詁】歇，竭也。【疏】謂竭盡也。【老子道德經】神無以靈將恐歇，谷無以盈將恐竭。　又【博雅】歇，泄也。謂氣越泄無餘也。【謝靈運詩】芳草亦未歇。　又歇欻，幽邃之貌。【王延壽魯靈光殿賦】歇欻幽靄，雲覆霮。　又【集韻】許曷切，音喝。與□、猲、獦□同。短喙犬也。【詩秦風】載獫歇驕。【毛傳】獫，歇驕，田犬也。長喙曰獫，短喙曰歇驕。　又【集韻】乙轄切，音□。人名。《史記高祖紀》趙歇爲王。徐廣音烏轄反。　又【集韻】虛乂切，音靾。亦息也。考證：〔【集韻】乙轄切，音軋。人名。【前漢高帝紀】立趙王歇爲趙王。鄭氏讀。〕　謹按史記高祖紀索隱，歇徐廣音烏轄反，鄭德音遏。按烏轄反與乙轄切同，則乙轄切内當引徐廣讀，不得引鄭氏讀。今謹改高帝紀一條爲：史記高祖紀趙歇爲王。徐廣音烏轄反。又按歇音乙轄切在集韻十五□，軋音乙黠切在十四黠，乙轄切不得音軋。謹照集韻乙轄切以□字爲首改爲音□。 

歈	【辰集下】【欠字部】	歈	〔古文〕□【唐韻】羊朱切【集韻】【韻會】容朱切，□音兪。巴歈，歌名。本作渝。【史記註】渝水，獠人居。其人剛勇好舞，高祖募此以平三秦。後使樂府習之，因名巴渝舞。　又吳歌亦曰歈。【楚辭招魂】吳歈蔡謳，奏大呂些。【註】歈、謳皆歌也。【庾信哀江南賦】吳歈越吟，荆豔楚舞。　又歋歈，舞手相弄笑也。或作邪揄。【後漢王霸傳】市人皆大笑，舉手邪揄。【註】揄音踰，或音由。　又【廣韻】度侯切【集韻】徒侯切，□音頭。義同。

歉	【辰集下】【欠字部】	歉	【唐韻】【集韻】【韻會】【正韻】□苦簟切，音嗛。【說文】食不滿也。【博雅】少也。【宋書明帝詔】歲久不登，公私歉敝。【文中子立命篇】仁生於歉，義生於豐。　又【玉篇】恨不出也。　又【廣韻】苦減切【集韻】口減切，□音槏。又【唐韻】【集韻】【韻會】□口陷切，音。義□同。【博雅】貪也。一曰歉喙。　又【集韻】【韻會】【正韻】□詰念切，音傔。義同。【韓愈喜侯喜至詩】孟生去雖索，侯氏來還歉。叶上店、驗，下豔、贍。【正字通】經傳子史，歉嗛傔謙慊愜嫌，差互各出，無定詁。《孟子》吾何慊乎哉，《穀梁傳》一穀不升謂之嗛，則以慊、嗛爲歉。《大學》此之謂自謙，則以謙爲慊。《漢書文帝詔》人民未有志，《史記》作嗛志，則以嗛爲。《相如封禪書》陛下嗛讓弗發，則又以嗛爲謙。《孟子》行有不慊於心則餒，則又以慊爲愜。《呂覽知士篇》可以傔齊貌辨者吾無辭爲也，則又以傔爲慊。《荀子》信而不處謙，則又以謙爲嫌。諸如此類，皆傳寫錯亂，義難强通。

骬	【亥集上】【骨字部】	骬	【廣韻】羽俱切【集韻】雲俱切，□音于。【廣雅】□骬，缺盆骮也。【正字通】胷前缺盆骨。【靈樞經】缺盆以下至□骬，長九寸。

橑	【辰集中】【木字部】	橑	【唐韻】【集韻】【韻會】□魯皓切，音老。【說文】椽也。【廣韻】簷前木。【楚辭九歌】桂棟兮蘭橑。【韻會】通作轑。【前漢張敞傳】得之殿屋重轑中。蘇林曰：重棼也。師古曰：今之廊舍，一邊虛爲兩夏者。　又車前蓋如弓形者，謂之橑。【周禮冬官考工記輪人】弓鑿廣四枚。【註】弓蓋橑也。漢世呼弓爲橑子，所以庇車者。【淮南子說林訓】蓋非弓不能蔽日，輪非輻不能追疾。　又木段也。【管子侈靡篇】雕卵然後瀹之，雕橑然後爨之。　又【集韻】憐蕭切【正韻】落蕭切，□音聊。蓋骨也。考證：〔【周禮輪人】弓鑿廣二枚。〕　謹照原文二改四。 

橒	【辰集中】【木字部】	橒	【唐韻】【集韻】□王分切，音雲。木名。【玉篇】木文。

橓	【辰集中】【木字部】	橓	【集韻】舒閏切，音舜。卽木菫，朝榮暮落者。【詩鄭風】顏如舜華。或作橓。詳槿字註。亦作蕣、舜。

橔	【辰集中】【木字部】	橔	【集韻】徒回切，音頹。棺覆也。　又【類篇】都回切，音堆。義同。　又【集韻】都昆切，音敦。枯也。

□	【補遺】【丑集】【口字部】	□	【字彙補】楚□切，音産。炙肉具也。

杊	【辰集中】【木字部】	杊	【集韻】【類篇】□松倫切，音荀。木可爲鉏柄。　又【玉篇】詞倫切，音旬。義同。

橕	【辰集中】【木字部】	橕	【唐韻】丑庚切【集韻】【正韻】抽庚切，□音瞠。【說文】斜柱。【徐曰】橕之言也。【王延壽魯靈光殿賦】枝牚杈牙而斜據。【杜甫登慈恩塔詩】始出枝橕幽。本作牚，今作橕，《復古編》作撐。【韻會】禮韻無从手撐字。　又【唐韻古音】丑郞切【司馬相如長門賦】飾文杏以爲梁，離樓梧以相橕。互詳樘字註。

橖	【辰集中】【木字部】	橖	【唐韻】【集韻】□徒郞切，音棠。車橖也。　又【集韻】恥孟切，音敞。柱也。

橗	【辰集中】【木字部】	橗	【集韻】【類篇】□謨耕切，音萌。木名。又【玉篇】木心也。

橘	【辰集中】【木字部】	橘	【唐韻】居聿切【集韻】【韻會】訣律切【正韻】厥筆切，□鈞入聲。【說文】果出江南，樹碧而冬生。【書禹貢】揚州厥包橘柚錫貢。【註】小曰橘，大曰柚。【爾雅翼】江南爲橘，江北爲枳。【史記貨殖傳】蜀漢江陵千樹橘，其人與千戸侯等。【襄陽記】謂之木奴。李衡于龍陽洲種橘千株，敕兒曰：吾有木奴千頭，不責汝衣食。【宋韓彥直橘譜】橘品十有四種。　又【爾雅釋天】月在甲曰畢，在乙曰橘，謂之月陽。

橙	【辰集中】【木字部】	橙	【唐韻】宅耕切【集韻】【韻會】【正韻】除耕切，□音棖。【說文】橘屬。【埤雅】柚屬，柚皮極苦，不可向口，皮甘者乃橙爾。橙可登而成之，故字从登。【司馬相如上林賦】黃甘橙楱。【晉張協七命】燀以秋橙。　又【集韻】持陵切，音澄。義同。　又【唐韻】都鄧切【集韻】【韻會】【正韻】丁鄧切，□音凳。几屬。【晉書王獻之傳】魏時凌雲殿榜未題，匠人誤釘，不可下，使韋仲將懸橙書之，比訖，鬚髮盡白。

橚	【辰集中】【木字部】	橚	【唐韻】息逐切【集韻】息六切【韻會】蘇谷切，□音肅。長木貌。【左思蜀都賦】橚矗森萃。【李善註】橚矗，長直貌。【張衡西京賦】橚□橚槮。【李善註】皆草木盛貌也。　又【廣韻】蘇彫切，音蕭。又【說文】山巧切，梢上聲。義□同。　又【集韻】與楸同。木名也。【山海經】華陽之山，其隂多苦辛，其狀如橚，其實如瓜，食之已瘧。【註】橚卽楸字。　又【集韻】同櫹。

橛	【辰集中】【木字部】	橛	【唐韻】【集韻】【正韻】□居月切，音厥。【說文】杙也。一曰門梱。【爾雅釋宮】樴謂之杙。【註】橜也。蓋直一段之木也。【列子黃帝篇】若橜株駒。【註】斷木。　又【詩小雅】旣備乃事。【疏】引漢農書云：孟春，土長冒橛，陳根可拔，耕者急發。　又馬銜曰橜。【莊子馬蹄篇】前有橛飾之患。【司馬相如傳】銜橛之變。　又【篇海】橜車，鉤心木也。　又擊鼓槌也。【山海經】有獸名夔，以其皮爲鼓，橛以雷獸之管，聲聞五百里。　又同嶡。　又【列子】姑衞切，音劌。盛肉几。【禮明堂位】俎，夏后氏以嶡。【註】謂中央橫木也。通橛。　又【韻會】其月切，音掘。【正韻】居胃切，音貴。義□同。

橜	【辰集中】【木字部】	橜	同橛。

橝	【辰集中】【木字部】	橝	【唐韻】【韻會】徒含切【集韻】徒南切，□音曇。屋梠前也。一曰蠶槌。【唐韻】木灰可染。【嚴忌哀時命】擥瑤木之橝枝兮。【正字通】橉木別名。　又【集韻】直稔切，音朕。又【唐韻】【韻會】【正韻】□徒點切，音簟。義□同。　又【集韻】【類篇】□徐心切，音尋。盾上竿。

橞	【辰集中】【木字部】	橞	【集韻】【類篇】□胡桂切，音慧。木名。【類篇】或作櫘。　又【說文】胡計切。義同。

氷	【巳集上】【水字部】	氷	俗冰字。

□	【卯集下】【方字部】	□	【篇海】□，或作□。

機	【辰集中】【木字部】	機	【唐韻】【韻會】居衣切【集韻】居希切，□音幾。【說文】主發謂之機。【書太甲】若虞機張，往省括于度則釋。【尚書大傳】捕獸機檻陷。【大學】其機如此。【註】發動所由。【疏】關機也。動於近，成於遠。　又星名。【博雅】斗星三爲機。【通卦驗】遂皇始出，握機矩，法北斗七星，而立七政。　又【集韻】織具謂之機杼，機以轉軸，杼以持緯。　又氣運之變化曰機。【莊子天運篇】意者有機，緘而不得已耶。【至樂篇】萬物皆出於機，皆入於機。　又機械，巧術也。【莊子天地篇】有機械者，必有機事。有機事者，必有機心。　又天機，天眞也。【莊子大宗師篇】嗜慾深者天機淺。　又【韻會】要也，會也，密也。【書臯陶謨】一日二日萬幾。【疏】作機。　又木名。【山海經】單狐之山多機木。【郭註】機，去聲。　【正韻】作堅溪切，音雞，非。

橽	【辰集中】【木字部】	橽	【集韻】【類篇】□他達切，音撻。所以洩水。

	【卯集中】【手字部】		【唐韻】子芮切【集韻】祖芮切，□音蕝。同。裂也。　又【集韻】于劌切，音衞。義同。　又【唐韻】相絕切【集韻】蘇絕切，□音雪。掃滅也。

欩	【辰集下】【欠字部】	欩	【集韻】敕宵切【集韻】癡宵切，□音超。欩歊，氣上蒸。一曰健貌。

橠	【辰集中】【木字部】	橠	【唐韻】【正韻】奴可切【集韻】【韻會】乃可切，□音娜。□橠，木盛貌。【詩檜風】猗儺其枝。【正字通】作□、橠。　又【集韻】郞可切，音□。義同。　又【集韻】囊何切，音那。枝弱貌。

橡	【辰集中】【木字部】	橡	【唐韻】徐兩切【集韻】【韻會】【正韻】似兩切，□音樣。【玉篇】栩實也。【博雅】柔也。蔕有斗，可染皁。【周禮掌染註】謂之象斗，實可食。【列子說符篇】夏食菱芰，冬食橡栗。【晉書庾袞傳】與邑人入山拾橡。

橢	【辰集中】【木字部】	橢	【唐韻】他果切【集韻】吐火切，□音妥。【說文】車笭中橢器也。又【唐韻】器物之狹而長者曰橢。【爾雅釋魚】□小而橢。【釋獸註】羱羊角橢。【楚辭天問】南北順橢，其衍幾何。　又器之圓而長者亦曰橢。【前漢食貨志】三曰復小橢之，其文龜直三百。　又【集韻】都果切【正韻】都火切，□音朶。科橢，木首杌也。【揚子太□經】土不和，木科橢。　又【集韻】徒禾切，音。堛鼓，器名。　又【類篇】吾禾切。義同。

橣	【辰集中】【木字部】	橣	【集韻】【類篇】□乃挺切，寧上聲。木名。

橤	【辰集中】【木字部】	橤	【唐韻】如壘切【集韻】【韻會】乳捶切，□緌上聲。木名。【說文】垂也。或作蘂。【文選盧諶時興詩】橤橤芬華落。　又【左思蜀都賦】敷蘂葳蕤。【註】花鬚頭點也。【古音】讀如我切。○按《廣韻》：華外曰萼，華內曰蘂。《韻譜》或作蘂，通作橤。則蘂、橤自通。

橥	【辰集中】【木字部】	橥	俗櫫字。【篇海】木名。

橦	【辰集中】【木字部】	橦	【唐韻】【韻會】【正韻】徒紅切【集韻】徒東切，□音同。木名。花可爲布。【左思蜀都賦】布有橦華。【張揖曰】橦華柔脃，可績爲布。出永昌。　又【唐韻】職容切，音鍾。義同。　又【類篇】木一截也。唐式，柴方三尺五寸曰一橦。　又【集韻】昌容切，音□。陷陣車也。本作。【晉書宣帝紀】輴櫓鉤橦，發矢石雨下。　又【說文】【唐韻】宅江切【集韻】【韻會】傳江切，□音幢。【說文】帳極也。【玉篇】竿也。或作幢。【張衡西京賦】都盧尋橦。【李善註】都盧國人，體輕善緣。○按本字音幢，本賦音同，下與鋒、逢叶。《五經字樣》云本音同。今借爲木橦字。　又【正韻】助莊切，音牀。義同。　又【博雅】刺也。

橧	【辰集中】【木字部】	橧	【唐韻】子登切【集韻】【韻會】咨騰切【正韻】咨登切，□音增。【韻略】聚薪以居也。【禮禮運】先王未有宮室，夏則居橧巢。【註】暑則聚薪柴居其上。　又【說文】北地高樓無屋者。【張衡西京賦】橧桴重棼，鍔鍔列列。　又【廣韻】疾陵切，音鄫。豕所寢也。【揚子方言】豬檻及蓐曰橧。　又【集韻】徂陵切，音層。【博雅】圈也。

橨	【辰集中】【木字部】	橨	【唐韻】【集韻】【韻會】□符分切，音焚。枰仲木別名。　又【唐韻】【集韻】□浮鬼切，音膹。船邊木也。　又【集韻】父吻切，音忿。【博雅】橨，柎也。

	【寅集中】【山字部】		【集韻】他刀切，音滔。【說文】滑也。本作□，譌作。見又部□字註。

橩	【辰集中】【木字部】	橩	【集韻】葵營切，音煢。木名。又樗蒱骰子。【太平御覽】操棊弄橩。

橪	【辰集中】【木字部】	橪	【唐韻】人善切【集韻】【韻會】忍善切，□然上聲。【說文】酸小棗也。【司馬相如上林賦】枇杷橪□。　又【說文】撚，染也。　又【唐韻】烏前切【集韻】因蓮切，□音煙。橪支，香草也。【劉向九歎】采橪支于中洲。

橫	【辰集中】【木字部】	橫	【唐韻】戸盲切【集韻】【韻會】【正韻】胡盲切，□音黌。【說文】闌木也。　又【唐韻】縱橫也。東西曰縱，南北曰橫。亦作從橫。【史記蘇秦傳】合從連衡。【漢書音義】利合爲從，威權相脅爲橫。又【呂覽離謂篇】失從之意，失橫之事。【註】關東六國爲從，關西爲橫。一曰以六攻一爲從，以一離六爲橫。又【楚辭招隱】不知橫之與縱。【註】緯曰橫，經曰縱。　又星名。【前漢天文志】王梁之旁有八星絕漢，曰天橫。　又縣名。【前漢地理志】橫縣，屬琅邪郡。　又學舍也。與黌通。【後漢鮑德傳】修起橫舍。　又姓。【風俗通】韓王子成號橫陽君，其後爲氏。　又【唐韻古音】胡光切，音黃。【楚辭九辯】收恢台之孟夏兮，然欿傺而沈藏。葉菸邑而無色兮，枝煩挐而交橫。　又【集韻】草名。【爾雅釋草】傅，橫目。【註】一名結縷。俗謂之鼓箏草。　又【集韻】姑黃切，音光。漢門名。　又【集韻】【正韻】□戸孟切，衡去聲。不順理也。【孟子】待我以橫逆。【前漢吳王傳】吳王日益橫。　又卜兆名。【前漢文帝紀】卜之，兆得大橫。　又【唐韻】【集韻】□古曠切，音桄。盛氣充滿也。【禮樂記】鐘聲鏗鏗以立號，號以立橫，橫以立武。　又【類篇】俎跗，橫木也。

橬	【辰集中】【木字部】	橬	【集韻】與梣、□同。　又【集韻】【類篇】鉏簪切，音岑。栫也，積柴水中以取魚也。　又【集韻】時占切，音棎。又【類篇】慈鹽切，音濳。又【集韻】【韻會】【正韻】□時壬切，音忱。義□同。

橮	【辰集中】【木字部】	橮	同柳。【周禮天官縫人】衣翣柳之材。翣柳，故書作接橮。鄭衆曰：接讀爲澀，橮讀爲柳，皆棺飾也。考證：〔【周禮天官典枲】衣翣柳之材。【註】翣柳，一作接橮。鄭元曰，接讀爲澀，橮讀爲柳。〕　謹照原文典枲改縫人。省註字。一作接橮改爲故書作接橮。鄭元改爲鄭衆。 

橯	【辰集中】【木字部】	橯	【集韻】郞到切，音澇。摩田器。

橹	【辰集中】【木字部】	櫓	【唐韻】【正韻】郞古切【集韻】【韻會】籠五切，□音魯。【說文】大盾也。【禮儒行】禮義以爲干櫓。　又【玉篇】櫓，城上守禦望樓。【釋名】櫓，露也，露上無覆屋也。【後漢公孫瓚傳】樓櫓千里。一作。　又【韻會】戰陳高巢車亦爲櫓。【太公六韜篇】陷堅陣，敗强敵，武翼大櫓，提翼小櫓。　又進船具。【釋名】船尾曰柂，在旁曰櫓。櫓，膂也，用膂力然後舟行也。【通鑑】呂蒙取荆州，使白衣搖櫓。　又櫓□子，果名。【桂海虞衡志】大如椀，數十房欑聚成毬，食之微甘。考證：〔【禮儒行】禮義爲干櫓。〕　謹照原文禮義下增以字。 

橼	【辰集中】【木字部】	櫞	【唐韻】與專切【集韻】【韻會】余專切，□音緣。【唐韻】枸櫞，皮可爲椶。出交趾。　又【埤雅】果名，似橘。【南方草木狀】枸櫞，子肉甚厚，白如蘆菔，女工競雕鏤花草，漬以蜂蜜。亦名香櫞。【異物志】味不美，可浣治葛苧。【學圃餘疏】香櫞花酷烈甚於山礬，結實大而香。

</div>
    <div class="pagination">
<a href="康熙字典_page962.html">上一页</a><span>...</span><a href="康熙字典_page958.html">958</a><a href="康熙字典_page959.html">959</a><a href="康熙字典_page960.html">960</a><a href="康熙字典_page961.html">961</a><a href="康熙字典_page962.html">962</a><span class="current-page">963</span><a href="康熙字典_page964.html">964</a><a href="康熙字典_page965.html">965</a><a href="康熙字典_page966.html">966</a><a href="康熙字典_page967.html">967</a><a href="康熙字典_page968.html">968</a><span>...</span><a href="康熙字典_page964.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
