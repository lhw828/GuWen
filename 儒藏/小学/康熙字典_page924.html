<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 924 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 924 页/共 976 页
  </h1>
  <div class="content">
   扦	【卯集中】【手字部】	扦	【正字通】俗□字。□字原从扌从遷作。

扪	【卯集中】【手字部】	捫	【唐韻】【集韻】【正韻】謨奔切【韻會】謨昆切，□音門。【說文】撫持也。【詩大雅】莫捫朕舌。　又摸也。【史記高祖紀】漢王傷胷，乃捫足。【楚辭九章】遂儵忽而捫天。　又【韻補】叶眉貧切，音珉。【歐陽修菱溪石詩】嗟予有口莫能辨，歎息但以兩手捫。皆云女媧初鍛鍊，融結一氣凝精純。　俗作，非。

扬	【卯集中】【手字部】	揚	〔古文〕敭□【唐韻】與章切【集韻】余章切【正韻】移章切，□音陽。飛舉也。【詩王風】揚之水，不流束薪。【傳】揚，激揚也。【疏】謂水急激而飛揚，波流疾之意也。又【豳風】以伐遠揚。【疏】謂長條揚起者。　又【增韻】發也，顯也。【廣韻】舉也。【易夬卦】揚于王庭。【疏】發揚決斷之事於王者之庭。【書堯典】明明揚側陋。【禮文王世子】或以言揚。【疏】能言語應對，亦舉用之。　又稱說也。【禮祭統】銘者，自名以稱揚其先祖之美，而明著之後世者也。【前漢季布傳】使僕游揚足下，名於天下，顧不美乎。又【爾雅釋詁】□揚，續也。　又簸去糠粃也。【詩小雅】維南有箕，不可以簸揚。　又眉上下曰揚。【詩鄘風】揚且之皙也。【傳】揚，眉上廣。【又】子之淸揚。【疏】揚者，眉上之美名。旣名眉爲揚，因謂眉之上，眉之下皆曰揚。　又鉞也。【詩大雅】干戈戚揚。　又州名。【書禹貢】淮海惟揚州。【疏】江南之氣躁勁，厥性輕揚，故曰揚州。亦曰：州界多水，水波揚也。　又姓。【揚雄自序】揚別爲一族。周宣王子尚父封揚侯，因氏。又宋揚避舉，明揚光休。　通作颺。

扰	【卯集中】【手字部】	扰	【玉篇】于救切，音宥。福也。◎按《說文》□字，重文作抭。《正字通》牽引扰字，謂與揄通，改周禮爲舂扰，誤。（擾）【唐韻】而沼切【集韻】【韻會】【正韻】爾紹切，□音繞。【說文】煩也。【廣韻】亂也。【書胤征】俶擾天紀。【前漢曹參傳】以齊獄市爲寄，愼勿擾也。　又馴也，順也，安也。【書臯陶謨】擾而毅。【註】馴擾而果毅。又【周官】司徒掌邦敎，敷五典，擾兆民。【周禮地官大司徒】以佐王安擾邦國。【註】擾亦安也。言饒衍之。又【夏官職方氏】河南曰豫州，其畜宜六擾。【註】馬牛羊豕犬雞。【疏】六擾，與爾雅六畜，周禮六牲，一也。【左傳昭二十九年】董父實甚好龍，乃擾畜龍。【疏】順龍所欲而畜養之。　又【集韻】【韻會】【正韻】□如招切，音饒。義同擽。【周禮六擾釋文】徐邈，劉昌宗讀饒。【前漢高帝紀贊】劉累學擾龍。【註】師古又讀饒。　又【集韻】乃老切，音惱。亦煩也。　又叶忍九切，柔上聲。【李尤平樂觀賦】飛丸躍劒，沸渭回擾。巴渝隈一，踰眉相受。本从□。《說文》作□。又□。（擾）考證：〔【左傳昭二十九年】董父實甚好龍，乃擾畜龍。【註】順龍所欲而畜養之。〕　謹照原書註改疏。 

扳	【卯集中】【手字部】	扳	【廣韻】布還切【集韻】【韻會】【正韻】逋還切，□音班。挽也，引也，援也。【公羊傳隱元年】諸大夫扳隱而立之。　又【唐韻】【集韻】【韻會】【正韻】□普患切，音眅。義同。　又【唐韻】普班切【集韻】披班切，□與攀同。詳攀字註。

扼	【卯集中】【手字部】	扼	【集韻】【韻會】【正韻】□乙革切。同。【前漢李陵傳】力扼虎，射命中。又【正韻】與軛通。【莊子馬蹄篇】加之以衡扼。本作搹。詳字註。

承	【卯集中】【手字部】	承	【唐韻】署陵切【集韻】【韻會】辰陵切，□音丞。【說文】奉也。【書說命】后克聖，臣不命其承。【詩小雅】承筐是將。　又受也。【禮禮運】是謂承天之祜。【疏】受天之福也。　又【增韻】下載上也。【易坤彖】萬物資生，乃順承天。【尚書大傳】庶人有石承。【註】屋柱下石也。　又【廣韻】次也。【左傳昭十三年】同盟于平丘，子產爭承。【註】承貢賦之次也。　又繼也。【詩小雅】如松柏之茂，無不爾或承。【疏】新故相承，無彫落也。　又止也。【詩魯頌】則莫我敢承。【疏】無有於我敢禦止之者。　又通丞。【左傳哀十八年】楚右司馬子國帥師而行，請承。【註】承，佐也。　又州名。漢牂柯郡地，宋置承州。　又姓。【後漢承宮傳註】承姓，衞大夫成叔承之後。　又【正韻】時征切，音成。義同。　又【集韻】諸仍切，音蒸。水名。【前漢地理志】長沙國承陽縣。【註】承水，出零陵永昌縣界，東流注湘。　又【集韻】【韻會】□持陵切，音懲。【左傳哀四年】蔡昭侯如吳，諸大夫恐其又遷也，承。【註】承，蓋楚言。　又【集韻】【類篇】□蒸上聲，與抍通。【列子黃帝篇】孔子觀於呂梁，見一丈夫游之，使弟子□流而承之。【註】出溺爲承。直作拯。　又【韻會】【正韻】□昨亙切，音贈。猶送也。【禮文王世子】賵賻承含，皆有正焉。【註】承讀爲贈，聲之誤也。　又【集韻】【韻會】□諸應切，音證。縣名。【前漢地理志】東海郡承縣。【註】應劭讀。　又叶辰羊切，音常。【班固高祖泗水亭□】休勳顯祚，永永無疆。於皇舊亭，苗嗣是承。　【集韻】或作□。又作氶。

	【子集中】【人字部】		【集韻】遣禮切，音啓。開衣領也。又□，開脚行貌。

挴	【卯集中】【手字部】	挴	【唐韻】武罪切【玉篇】莫攺切【集韻】母罪切，□音每。【揚子方言】貪也。【史記賈誼服賦】品庶馮生。【註】索隱曰：漢書作每生。按方言每字合從手旁，音謀攺反。【楚辭天問】□王巧挴，夫何周流。

捓	【卯集中】【手字部】	捓	【集韻】余遮切。同擨。捓揄，舉手相弄也。【白居易詩】時遭人指點，數被鬼捓揄。亦作擨□。又或作歋歈。【說文】作歋□。【後漢書】作邪。別作揶。互詳揄擨二字註。　又【集韻】羊諸切，音余。胥捓，殘餘也。

戩	【卯集中】【戈字部】	戩	【唐韻】卽淺切【集韻】【韻會】子淺切，□音翦。盡也。【詩小雅】俾爾戩穀。【註】俾爾盡善，有以受天之祿也。　又與翦通。【說文】滅也。【詩魯頌】實始翦商。古本作戩。聞人氏曰：戩與翦同。　又【集韻】旨善切，音□。義同。　又【集韻】【類篇】□子賤切，音箭。義同。孫炎說。

扡	【卯集中】【手字部】	扡	【集韻】同拕。詳拕字註。　又【集韻】待可切，駝上聲。引也。【音學五書】古音徒可切。後人誤入紙韻。【詩小雅】伐木掎矣。析薪扡矣。詳掎字註。　又【唐韻】移爾切，迤上聲。加也。又離也。　又【集韻】【韻會】□丑豸切，褫上聲。析也。又落也。與搋同。或作拸。　又【集韻】【韻會】□丈尒切，音豸。義同。又【集韻】丈蟹切，音廌。亦析也。　又余支切，音移。遷徙也。　又是義切，音豉。牽也。【韻會】《說文》引《詩》漢五經本作杝，今文《毛詩》陸德明所定作扡，音異字異而義實同。◎按《詩小雅釋文》敕氏反。又疏云：扡者，施也。觀其裂而漸相施及也。諸家音訓多从紙韻，今依《類篇》以古音爲正，而餘音附之。考證：〔按詩小雅箋註，敕氏反。〕　謹照原書箋註改釋文。 

扱	【卯集中】【手字部】	扱	【唐韻】楚洽切【集韻】【韻會】測洽切，□音鍤。【說文】收也。　又【廣韻】取也，獲也，引也，舉也。　又【周禮地官】共其接盛。【疏】讀接爲扱，頒扱也。詳接字註。　又拜手至地也。【儀禮士昏禮】婦拜扱地。【註】猶男子稽首。　又與插通。【詩周南】薄言襭之。【傳】扱衽曰襭。【疏】扱衣上衽于帶也。【禮問喪】雞斯徒跣扱上衽。　又【集韻】乞及切，音泣。亦手至地也。【儀禮註】劉昌宗讀。　又逆及切，音岌。義同。　又測入切，讖入聲。亦取也。　又【唐韻】【正韻】許及切【集韻】【韻會】迄及切，□音吸。斂取也。【禮曲禮】以箕自鄕而扱之。【疏】讀爲吸者，以其穢物少，吸然則盡也。　又【集韻】訖立切，音急。亦引也。　又七接切，音妾。搢也。或作插。

抃	【卯集中】【手字部】	抃	【唐韻】【集韻】【韻會】□皮變切，音卞。拊手也。【魏志文帝紀註】能言之倫，莫不抃舞。【楚辭天問】鼇戴山抃，何以安之。【註】手拍曰抃。【□晹樂書】帝嚳命伶人作唐歌，有抃以爲節。【註】兩手相擊也。今龜兹樂人彈指爲歌舞之節，亦抃之細。　又【正韻】毗面切，音便。義同。　【說文】本作□。古借用作卞。亦通作弁。　又【集韻】方煩切，音藩。連抃，宛轉貌。與犿同。

捁	【卯集中】【手字部】	捁	【集韻】【韻會】【正韻】□古巧切。與攪同。【馬融廣成頌】散毛族，牿羽羣。【韓愈曹成王□文】踏隨光化捁其州。　又【集韻】枯沃切，音酷。打也。

抇	【卯集中】【手字部】	抇	【正字通】□字之譌。

抉	【卯集中】【手字部】	抉	【唐韻】於悅切【集韻】娟悅切，□音妜。【說文】挑也。【集韻】剔也。【增韻】捾也。【史記伍子胥傳】抉吾眼，縣吳東門之上，以觀越□之入滅吳也。【韓愈進學解】爬羅剔抉，刮垢磨光。　又【唐韻】【集韻】【韻會】□古穴切，音玦。義同。或作刔。　又通作觖。【前漢孫寶傳】故欲擿觖，以揚我惡。【註】擿觖謂挑發也。與抉同。　又與決通。縱弦彄也。【周禮夏官】繕人掌王之用弓弩矢箙矰弋抉拾。【註】抉謂挾矢時所以持弦飾也。著右手巨指。【史記蘇秦傳】革抉芮,無不畢具。【註】以革爲決也。　又【唐韻】於決切【集韻】【韻會】【正韻】一決切，□讀與吷近。亦挑也。

抌	【卯集中】【手字部】	抌	【唐韻】竹甚切【集韻】陟甚切，□碪上聲。【說文】深擊也。从手冘聲。一說楚謂搏曰抌。　又【集韻】食荏切，音甚。【揚子方言】抌，推也。【列子黃帝篇】攩挨抌，亡所不爲。　又【唐韻】以主切【集韻】勇主切，□音庾。刺也。　又【唐韻】【集韻】□都感切，音黕。義同。　【集韻】或作。又作□。○按《說文》□或从手从宂作抭，非抌也。諸書音義譌抭爲抌，不合《說文》本訓者，今俱考正。詳後抭字註。

抍	【卯集中】【手字部】	抍	【唐韻】【集韻】□蒸上聲。【說文】上舉也。易曰：用抍馬壯吉。◎按易渙初爻，今文作拯。疏云：用馬以自拯拔也。亦上舉之意。【揚子方言】拔也。出爲抍。，古文溺字。　又【廣韻】救也，助也。【周禮天官職幣】振掌事者之餘財。【註】振，猶抍也。【疏】以財與之謂之抍。　又【韻會】【正韻】□之庱切，音整。【集韻】諸仍切，音蒸。義□同。　又【廣韻】識蒸切【集韻】書蒸切，□音升。亦上舉也。　又【集韻】辰陵切，音承。又常證切，丞去聲。義□同。　【說文】或从登作撜。【唐韻】【集韻】或作拯。又作承。別作丞。【聲類】【玉篇】氶，亦同抍。

抏	【卯集中】【手字部】	抏	【唐韻】五丸切【集韻】【韻會】【正韻】吾官切，□音岏。挫也。【史記平準書】百姓抏敝以巧法。【註】抏，消耗之名。【前漢食貨志註】抏，訛也，謂摧挫也。◎按訛同鈋。　又【集韻】同园圓，削也。　又與刓通。　又【廣韻】【集韻】【韻會】【正韻】□五換切，音玩。義同。　又與玩通。【史記扁鵲傳】鑱石撟引，案抏毒熨。【註】抏，謂按摩而玩弄身體，使調也。今本多譌杭。　又與翫同。習厭也。

抚	【卯集中】【手字部】	抚	【篇海】俗撫字。（撫）〔古文〕□【唐韻】芳武切【集韻】【韻會】斐父切，□音捬。【說文】安也。【增韻】慰勉也。【禮文王世子】西方有九國焉，君王其終撫諸。【註】撫猶有也。【疏】撫爲存撫，故爲有也。【左傳文十二年】鎭撫其社稷。　又【說文】一曰循也。【書臯陶謨】撫于五辰。　又【廣韻】持也。　又按也。【禮曲禮】君撫僕之手。【又】客跪撫席而辭。【疏】以手按止之也。【又】國君撫式。【註】撫，猶據也。　又拍也。【儀禮鄕射禮】左右撫矢而乗之。　又【揚子方言】拊撫，疾也。【郭璞註】謂急疾也。　又州名。漢豫章郡，隋置撫州。　又【集韻】蒙逋切。與摹同。【韻會】通作拊。

挶	【卯集中】【手字部】	挶	【唐韻】居玉切【集韻】【韻會】拘玉切，□音鋦。【說文】戟持也。或作拘。　又土轝也。【左傳襄九年】□畚挶，具綆缶。【周語】偫而畚挶。【註】挶，舁土之器。

戣	【卯集中】【戈字部】	戣	【廣韻】渠追切【集韻】【韻會】渠龜切，□音逵。【廣韻】戟屬。【書顧命】一人冕執戣。　又人名。【韓愈孔公誌銘】孔子之後三十八世，有孫曰戣，字君嚴。　又【集韻】求位切，音匱。【字林】兵也。或从金。

戸	【卯集中】【户字部】	戶	〔古文〕□【唐韻】【正韻】侯古切【集韻】【韻會】後五切，□音祜。【說文】護也。【釋名】所以謹護閉塞也。【六書精薀】室之口也。凡室之口曰戶，堂之口曰門。內曰戶，外曰門。一扉曰戶，兩扉曰門。【易節卦】不出戶庭。【詩豳風】塞向墐戶。　又民居曰編戶。【唐六典】戶部掌天下戶口。　又止也。【左傳宣十二年】屈蕩戶之。【註】止也。又【前漢王嘉傳】坐戶殿門失闌免。【註】掌守殿門，止不當入者，而失闌入之。　又【爾雅釋地】觚竹北戶。【註】北戶，南方之國。【疏】卽日南郡也。師古曰：言其在日之南，所謂北戶以向日者。又【禮月令】蟄蟲咸動，啓戶始出。【註】戶，猶穴也。　又飮酒有大小戶。【吳志】孫皓每饗宴，人以七升爲限，小戶雖不入，□澆灌取盡。【白居易詩】戶大嫌甜酒。　又姓。漢有戶尊。　又與昈通。文采貌。【揚雄蜀都賦】戶豹能黃。　又與濩通。湯樂名。【揚雄蜀都賦】戶音六成。　又翁姑切，音烏。【淮南子時則訓】烏孫國，作戶孫。

抆	【卯集中】【手字部】	抆	【唐韻】【集韻】【韻會】【正韻】□武粉切，音吻。拭也。又挋也。【前漢朱博傳】欲洒卿恥，抆拭用禁。【註】摩也。【唐書李勉傳】居官久，未嘗抆飾器，用車服。　又【玉篇】【唐韻】無運切【集韻】【韻會】【正韻】文運切，□音問。義同。

抓	【卯集中】【手字部】	抓	【唐韻】側巧切【集韻】【正韻】側絞切，□音蚤。【博雅】搔也。又掐也。【莊子徐無鬼】有一狙焉，委蛇攫抓，見巧乎王。【杜甫詩註】玉搔頭，今之抓頭也。　又【唐】韻】【廣韻】側交切【集韻】【類篇】莊交切，□音摷。義同。　又【唐韻】【韻會】【正韻】側教切【集韻】阻教切，□音笊。亦爪刺也。

扨	【備考】【卯集】【手字部】	扨	【搜眞玉鏡】音刃。

扫	【卯集中】【手字部】	掃	【唐韻】【集韻】【韻會】【正韻】□蘇老切，音嫂。弃也，拚除也。【詩大雅】洒掃廷內。　又鬧掃，髻名。【三夢記】鬧掃，猶盤雅墮馬之類也。唐詩云：還梳鬧掃學宮妝。　又【唐韻】【廣韻】蘇到切【集韻】【韻會】【正韻】先到切，□音譟。義同。【論語】當洒掃應對進退，則可矣。　本作埽。又與騷通。別詳土部，馬部。

扮	【卯集中】【手字部】	扮	【廣韻】【正韻】房吻切【集韻】【韻會】父吻切，□音憤。【說文】握也。一曰動也。　又【唐韻】方吻切【集韻】府吻切，□音粉。義同。【史記貨殖傳註】大官常以十月作沸湯，燖羊胃，以椒薑扮之訖，暴使燥，謂之脯。　或作□。　又【廣韻】符文切【集韻】方文切，□音分。義同。又幷也。【戰國策】恐其伐秦之疑也。又身自醜於秦扮之。【註】言合諸國。【揚子太□經】地則虛三，以扮天十八也。　又【集韻】敷文切，音芬。義同。　又【唐韻】晡幻切【集韻】博幻切，□班去聲。【中原雅音】裝扮也。今俗以裝飾爲打扮。　又【集韻】虎買切。亂也。

捚	【卯集中】【手字部】	捚	【篇海】莊皆切，音齋。掌擎也。

扶	【卯集中】【手字部】	扶	〔古文〕□□【唐韻】防無切【集韻】【韻會】馮無切【正韻】逢夫切，□音符。【說文】佐也。一曰相也。【揚子方言】護也。【郭璞註】扶挾將護。【論語】顚而不扶。【前漢高祖紀】不如更遣長者，扶義而西。【註】以義自助也。　又緣也。【晉語】侏儒扶盧。　又州名。扶州在隴右，唐屬山南道。　又澤名。【前漢地理志扶柳縣註】地有扶澤，澤中多柳。　又姓。【前漢藝文志】傳魯論語者，魯扶卿。　又【集韻】與芙通。扶蕖，荷也。　又與□通。大風也。　又【唐韻】甫無切【集韻】【韻會】風無切，□音夫。【禮投壺】籌，室中五扶，堂上七扶，庭中九扶。【註】鋪四指曰扶。通作膚。【公羊傳僖三十一年】觸石而出，膚寸而合。【註】側手曰膚，按指曰寸。　又幼小貌。【揚子太□經】赤子扶扶。　又【集韻】蓬逋切，音蒲。與匍同。手行也。【左傳昭二十一年】扶伏而擊之。【註】伏，蒲北反。【禮檀弓】詩云：扶服救之。【陸氏音義】作匍匐，音同。　又【前漢天文志】晷長爲潦，短爲旱，奢爲扶。【註】鄭氏曰：扶當爲蟠，齊魯之閒聲如酺酺，扶聲近蟠，止不行也。晉灼曰：扶，附也，小臣附近君子之側也。　又叶房尤切，音浮。【陸雲答兄詩】昔我先公，爰造斯猷。今我六蔽，匪崇克扶。考證：〔【公羊傳僖三十一年】觸石而出，扶寸而合。【註】側手曰扶，按指曰寸。通作膚。〕　謹照原文兩扶字□改膚。以通作膚三字移於公羊傳之上。 

捖	【卯集中】【手字部】	捖	【唐韻】【集韻】【韻會】□胡官切，音完。揳刮摩也。一曰捖摩，工治玉也。　又【集韻】【韻會】戸管切【正韻】胡管切，□音緩。擊也。摩也。　又【集韻】苦緩切，音款。亦擊也。　又【集韻】【韻會】古刹切【正韻】古滑切，□與刮同。【周禮冬官考工記】刮摩之工五。【註】故書刮作捖。鄭司農云：捖摩之工謂玉工也。【釋文】捖音刮，一音完。又音侯管反。

捴	【卯集中】【手字部】	捴	【集韻】俗摠字。

皂	【午集中】【白字部】	皂	【正字通】俗皁字。

掗	【卯集中】【手字部】	掗	【集韻】倚下切，音啞。掗，搖也。　又【篇海】取也。　又倚可切，婀上聲。義同。又【字彙】衣駕切，音亞。强與人物也。

	【丑集上】【口字部】		【玉篇】古□切【集韻】居□切，□音遘。【玉篇】□也。　又【集韻】與雊同，雉鳴。或作呴鴝。　又【廣韻】古侯切【集韻】居侯切，□音鉤。【廣韻】唱。　又【集韻】聒，聲亂。一曰大聲。

挟	【卯集中】【手字部】	挾	【唐韻】【正韻】胡頰切【集韻】【韻會】檄頰切，□音協。【說文】俾持也。【增韻】帶也，掖也。一曰輔也。【詩大雅】旣挾四鍭。【儀禮鄕射禮】兼挾乗矢。【註】方持弦矢曰挾。古文作接。【齊語】挾其槍刈耨鎛，以旦莫從事於田野。【註】在掖曰挾。　又【爾雅釋言】藏也。【前漢惠帝紀】除挾書律。【註】秦律，敢有挾書者族。　又【廣韻】懷也，護也。【孟子】不挾長，不挾貴。【朱註】挾者，兼有而恃之之稱。　又會也。【晉語】遇兆挾以銜骨，齒牙爲猾。　又【揚子方言】挾斯，敗也。南楚凡人貧，衣被醜弊，或器物弊，謂之挾斯。　又【集韻】尸牒切，音蜨。亦持也。【左傳宣十二年】三軍之士，皆如挾纊。　又【集韻】訖洽切【正韻】古洽切，□與夾同。亦持也。又【集韻】【韻會】□子洽切，音啑。又【集韻】吉協切，音頰。又作荅切，音匝。義□同。或作抸。　又【集韻】【韻會】□卽協切。與浹通。【詩大雅】使不挾四方。【傳】挾，達也。【疏】挾者，周匝之義，故爲達。【周禮天官大宰】縣治象之灋于象魏，挾日而斂之。【註】從甲至甲謂之挾日，凡十日。【釋文】又作浹。【荀子禮論篇】方皇周挾。【註】挾讀爲浹。匝也。　又【正韻】卽涉切，音接。義同。

挥	【卯集中】【手字部】	揮	〔古文〕□【唐韻】許歸切【集韻】吁韋切，□音輝。【說文】奮也。【廣韻】振也，動也，灑也。【爾雅釋詁】竭也。【註】揮振，去水也。【禮曲禮】飲玉爵者弗揮。【註】振去餘酒曰揮。【左傳僖二十三年】懷嬴奉匜沃盥，旣而揮之。【註】揮，湔也。　又散也，揮霍也。【易乾文言】六爻發揮，旁通情也。【疏】六爻發越揮散，旁通萬物之情也。　又指揮也。【宋三朝政錄】乘快指揮一事誤失，史官必書。　又【集韻】吁運切，音訓。亦奮也。　又胡昆切，音魂。揮掄，全而不破也。　又叶于倫切，音筠。【王桀詩】荆軻爲燕使，送者盈水濵。縞素易水上，涕泣不可揮。◎按《音學五書》引《詩》云：揮古本音熏。【集韻】或作。【正字通】與麾撝□通。【說文】分撝揮爲二。

捉	【卯集中】【手字部】	捉	【唐韻】【集韻】【韻會】□側角切，莊入聲。【說文】搤也。一曰握也。【廣韻】捉搦也。【前漢王褒傳】周公躬吐捉之勞。【註】一飯三吐飡，一沐三捉髮。【蜀志趙雲傳註】先主捉手而別。　又【增韻】捕也。【釋名】促也。使相促及也。　又【唐書兵志】唐初，兵之戍邊者，大曰軍，小曰守捉。

扈	【卯集中】【户字部】	扈	〔古文〕□【唐韻】【正韻】侯古切【集韻】【韻會】後五切，□音祜。【說文】有扈，國名。夏后同姓所封，戰于甘者在鄠，有扈谷。　又桑扈，烏名。【詩小雅】交交桑扈，有鶯其羽。【註】桑扈，竊脂也。又當扈。【山海經郭璞贊】鳥飛以翼，當扈以須。　又官名。【左傳昭十七年】九扈爲九農正，扈民無淫者也。【註】扈，止也。　又尾也。後從曰扈。【司馬相如上林賦】扈從橫行。【留靑日札】言隨從天子，逐獸橫行也。　又跋扈，猶强梁也。【後漢質帝紀】目梁冀爲跋扈將軍。　又被也。【屈原離騷】扈江離與辟芷兮。　又【爾雅釋山】山□而大曰扈。　又桑扈，隱士也。【楚辭九章】接輿髠首兮，桑扈臝行。　又扈扈，廣也。【禮檀弓】爾毋扈扈爾。　又姓。【風俗通】趙有扈輒。

扔	【卯集中】【手字部】	扔	【唐韻】如乗切【集韻】【韻會】如蒸切，□音仍。【說文】因也。【博雅】引也，就也。　或作□。　又姓。【前漢古今人表】有扔君。　又【廣韻】【正韻】而證切【集韻】【韻會】如證切，□音認。强牽引也。　又摧也。【後漢馬融廣成頌】竄伏扔輪。【註】言爲輪所摧也。

扝	【卯集中】【手字部】	扝	【唐韻】苦胡切【集韻】空胡切，□音枯。【揚子方言】扝搷揚也。　又【廣韻】哀都切【集韻】汪胡切，□音烏。引也。扝原字从亐。

扭	【卯集中】【手字部】	扭	【唐韻】【集韻】□女久切，音紐。【佩觿集】手轉貌。今俗謂手揪爲扭。一曰按也。　又【廣韻】陟柳切，音肘。義同。　又【集韻】陟救切，音晝。挼也。

搝	【卯集中】【手字部】	搝	【集韻】去久切，音糗。手舉也。

揂	【卯集中】【手字部】	揂	【唐韻】卽由切【集韻】將由切，□音啾。【說文】聚也。　又【集韻】字秋切，音遒。義同。　又夷周切，音由。掩也。

揃	【卯集中】【手字部】	揃	【唐韻】卽淺切【集韻】【韻會】【正韻】子淺切，□音翦。【說文】搣也。【三蒼】猶翦也。【史記西南夷傳】西夷後揃剽分二方。【註】揃，分割也。剽亦分義。又【魯世家】周公自揃其蚤，沈之河。【唐書韋表微傳】吾年五十，拭鏡揃白。一曰擇也。　又平聲。【集韻】子仙切，音煎。義同。【儀禮士喪禮】蚤揃。【釋文】子前反。　又箋識也。與同。亦作椾。　又【集韻】【韻會】□千廉切。與籤同。驗也。一曰銳也。貫也。　【集韻】或作□。◎按正字通云：揃卽剪也。亦與翦通。或加刀作，加羽作□，□贅文。

揄	【卯集中】【手字部】	揄	【唐韻】羊朱切【集韻】【韻會】容朱切，□音兪。【說文】引也。【史記貨殖傳】揄長袂，躡利屣。【前漢禮樂志】神之揄臨壇宇。　又揄揚，譽言也。【班固西都賦序】雍容揄揚，著於後嗣。【註】揄引，揚舉也。　又邪揄也。【後漢王霸傳】市人皆大笑，舉手邪揄之。或作□。【說文】作□。　又【正韻】雲俱切，音于。義同。　又與褕同。【集韻】【韻會】【正韻】□餘招切，音搖。【禮玉藻】夫人揄狄。【疏】揄，讀如搖。狄，讀如翟。謂畫搖翟之雉於衣也。【陸氏音義】爾雅云：江淮而南，靑質五色皆備成章曰鷂。音搖，謂畫此雉也。　又與舀抭同。【唐韻】以周切【集韻】【韻會】夷周切，□音由。抒臼也。【詩大雅】或舂或揄。　又【唐韻】度侯切【集韻】【韻會】【正韻】徒侯切，□音頭。亦引也。【班固西都賦】揄文竿，出比目。　又徒口切，音鋀。義同。　又【集韻】他侯切，音偸。垂也。【莊子漁父篇】被髮揄袂。　又丑鳩切，音抽。垂手行也。　又舂朱切，音輸。閃揄，傾貌。

揆	【卯集中】【手字部】	揆	【唐韻】求癸切【集韻】【韻會】巨癸切，□葵上聲。【說文】葵也。【爾雅釋言】度也。【易繫辭】初率其辭而揆其方。【註】循其辭，以度其義。【詩鄘風】揆之以日。【史記律書】癸之爲言揆也，言萬物可揆度，故曰癸。　又百揆，官名。【書舜典】納于百揆。【傳】納舜于此官，揆度百事也。【後漢百官志註】百揆，堯初別置，周更名冢宰。　又【正字通】渠惟切，音葵。字彙闕平聲，非。◎按唐韻，集韻諸書，揆字止收紙韻，不入支韻。經典釋文亦無平聲，从舊可也。本作□。

捏	【卯集中】【手字部】	捏	【唐韻】奴結切【集韻】【韻會】乃結切，□音涅。捺也，搦也。【增韻】捻聚也。

捐	【卯集中】【手字部】	捐	【唐韻】與專切【集韻】【韻會】余專切，□音沿。【說文】弃也。【前漢竇嬰傳】侯自我得之，自我捐之，無所恨。　又【增韻】除去也，損也。【史記吳起傳】捐不急之官。　又病死曰捐瘠。【列子楊朱篇】生相憐，死相捐。　又【正韻】于權切，音員。義同。　又叶于倫切，音筠。【陸雲詩】靑雲方乗，芳餌可捐。達觀在一，萬物自賔。俗捐字。別見七畫。捐字原从作。
  </div>
  <div class="pagination">
   <a href="康熙字典_page923.html">
    上一页
   </a>
   <span>
    ...
   </span>
   <a href="康熙字典_page919.html">
    919
   </a>
   <a href="康熙字典_page920.html">
    920
   </a>
   <a href="康熙字典_page921.html">
    921
   </a>
   <a href="康熙字典_page922.html">
    922
   </a>
   <a href="康熙字典_page923.html">
    923
   </a>
   <span class="current-page">
    924
   </span>
   <a href="康熙字典_page925.html">
    925
   </a>
   <a href="康熙字典_page926.html">
    926
   </a>
   <a href="康熙字典_page927.html">
    927
   </a>
   <a href="康熙字典_page928.html">
    928
   </a>
   <a href="康熙字典_page929.html">
    929
   </a>
   <span>
    ...
   </span>
   <a href="康熙字典_page925.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
