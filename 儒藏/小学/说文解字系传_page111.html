<!DOCTYPE html>
<html>
<head>
    <meta charset="UTF-8">
    <title>说文解字系传 - 第 111 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 111 页/共 213 页</h1>
    <div class="content">　　依倚也从人衣声于几反
　　
　　俌辅也从人甫声读若抚也臣锴曰尔雅比俌也甫佐也分武反
　　
　　倚倚也从人奇声乙彼反
　　
　　仍因也从人乃声臣锴曰尚书云仍凡因用之也而冰反
　　
　　佽便利也从人次声诗曰决拾既佽一曰逓也臣锴按昔荆佽飞入水斩蛟便□之士故汉有期门佽飞射猎官也则四反
　　
　　佴次也从人耳声臣锴曰义见尔雅信至反
　　
　　偼次也从人疌声曰偼伃次于皇后义取此也节摄反
　　
　　侍承也从人从寺臣锴曰承其不及也故传曰孔子有云侍言语不修子贡侍节小夫公西华侍是也食志反
　　
　　倾仄也从人从顷顷亦声去营切
　　
　　侧旁也从人则声斋食反
　　
　　侒宴也从人安声思干反
　　
　　侐静也从人血声诗曰閟宫有侐况色反
　　
　　付予也从寸持物以对人曰付子也会意方娶反
　　
　　俜侠也从人甹声臣锴曰也篇丁反
　　
　　侠俜也从人夹声臣锴曰史记郭解为侠自喜自俜之意也羊帖反
　　
　　儃何也从人亶声持丹反
　　
　　侁行皃从人先声所臻反
　　
　　左人右卭举也从人从卭鱼雨切
　　
　　侸立也从人豆声读若树臣锴曰人相树立也韶乳反
　　
　　儽垂皃从人累声一曰懒懈臣锴按孔子家语白虎通郑人谓孔子儽儽若丧家之狗谓家人方会意在不于畜飬则儽垂然也落猥反
　　
　　左人右垔安也从人垔声祖卧反
　　
　　偁掦也从人爯声臣锴按称字权衡称量也此即相偁举也尺兴反
　　
　　伍相参伍从人五声臣锴曰二相副谓之贰三人相杂谓之参五人相杂谓之伍十人相杂谓之什百人相杂谓之伯义同此也会意偶古反
　　
　　什相什保也从人十臣锴曰保相保任也诗以十篇为一什会意也常人反
　　
　　伯相什佰从人百声臣锴曰亦相保也老子曰有什伯之器毎什伯共享器谓兵萆之属不白反
　　
　　佸会也从人昏声诗曰曷其有佸古活反
　　
　　佮合也从人合声曰人相合也苟合反
　　
　　微去双人妙也从人文岂省声臣锴按尚书曰人心惟危道心惟微物精则少也人能弘道故必从人攴所操也犹器用也才亦人之噐用也故能入于微此精微也尾希反
　　
　　左人右原黠也从人原声臣锴曰黠奸智也鱼怨反
　　
　　作起也从人乍声臣锴按周礼曰坐作进退是也憎记反
　　
　　假非眞也从人叚声一曰至也虞书曰假于上下臣锴曰训至亦同音贾而已无烦音格也格雅反
　　
　　借假也从人昔声资昔切
　　
　　侵渐进也从人又持帚若埽之进也会意按史记封禅书曰稍侵寻渐进之意也七林反
　　
　　左人右卖见也从人卖声臣锴曰周礼借为货卖字卖音育融六反
　　
　　候伺望也从人矦声臣锴曰候守封疆吏也周礼郊有候馆国语候不在疆寒豆反
　　
　　偿还也从人赏声臣锴按史记曰伐王偿债是也庻张反
　　
　　仅才能也从人堇声臣锴曰仅能如此是财能如此则纔才裁皆财借为始字才始词也本借无正字推覆象义用才则义皆可纔最为疏也其榇反
　　
　　代更也从人弋声臣锴曰迭代也弋音近特故得以弋为声也徒再反
　　
　　仪度也从人义义亦声威仪之形臣锴曰度法度也孔子曰禹声为律身为度布指知尺舒肱知寻周旋中规折旋中榘头圜象天足方象地□(类寝)方枕绳趋中釆齐行中陔夏声中黄钟会朝言知闻于表着上天之载无声无臭仪刑文王万邦作孚人者天地之灵圣人之灵也唯人可为法度义者事之宜也故言从人义义亦声研之反
　　
　　傍近也从人旁声曰近之也薄荒反
　　
　　侣象肖也从人吕声臣锴曰肖即似也今人于其右加人也详纪反
　　
　　便安也人有不便更之故从人更臣锴曰此会意婢篇反
　　
　　任保也从人任声曰相保任也尔音反
　　
　　俔譬论也一曰闻见从人见声诗曰俔天之妺臣锴按诗篇譬犹天有姉也此会意苦砚反
　　
　　优饶也从人忧声一曰倡也又俳优者臣锴曰饶寛裕也衣尤反
　　
　　僖乐从人喜声臣锴曰至于从女即为嬉戏也轩其反
　　
　　俒完也逸周书曰不明以俒伯父从人完臣锴曰逸周书在三百篇之外也胡顿反
　　
　　偆冨也从人春声此准反
　　
　　俭约也从人佥声其闪反
　　
　　价善也从人介声诗曰价人维藩苟瘵反
　　
</div>
    <div class="pagination">
<a href="说文解字系传_page110.html">上一页</a><span>...</span><a href="说文解字系传_page106.html">106</a><a href="说文解字系传_page107.html">107</a><a href="说文解字系传_page108.html">108</a><a href="说文解字系传_page109.html">109</a><a href="说文解字系传_page110.html">110</a><span class="current-page">111</span><a href="说文解字系传_page112.html">112</a><a href="说文解字系传_page113.html">113</a><a href="说文解字系传_page114.html">114</a><a href="说文解字系传_page115.html">115</a><a href="说文解字系传_page116.html">116</a><span>...</span><a href="说文解字系传_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
