<!DOCTYPE html>
<html>
<head>
    <meta charset="UTF-8">
    <title>康熙字典 - 第 901 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 901 页/共 976 页</h1>
    <div class="content">忢	【卯集上】【心字部】	忢	【正字通】古文悟作□，省作忢。註詳七畫。

彫	【寅集下】【彡字部】	彫	【唐韻】都僚切【集韻】【韻會】【正韻】丁聊切，□音貂。【說文】琢文也。【廣雅】鏤也。【莊子天道篇】覆載天地，彫刻衆形，而不爲巧。【前漢張衡傳】器以彫飾爲好。【司馬相如子虛賦】乗彫玉之輿。【註】師古曰：以玉飾輿，而彫鏤之。　又【韻會】畫文也。【書五子之歌】峻宇彫牆。【註】彫，繪飾也。【荀子大略篇】天子彫弓。【註】彫畫爲文飾。【司馬相如子虛賦】左烏號之彫弓。【註】郭璞曰：彫，畫也。　又【正韻】傷瘁也。【魏志明帝紀】於時百姓彫弊。　又【正韻】殘也，零落也。【論語】歲寒，然後知松柏之後彫也。　又文飾也。【前漢司馬遷傳】今雖欲自彫琢曼辭以自解。【魏志□思王植傳】任性而行不自彫勵。　又彫蓬，彫胡，□草名。【爾雅釋草】齧彫蓬。【司馬相如子虛賦】東蘠彫胡。【註】點涅其面，畫體爲采，卽鮫人也。　又【韻會】通作敦。【詩大雅】敦弓旣堅。　又【韻會】通作錭【荀子禮論】錭刻黼黻文章以塞其目。　【廣韻】亦作雕。【集韻】或作。通作琱。

影	【寅集下】【彡字部】	影	【廣韻】【集韻】【正韻】於丙切【韻會】於景切，□英上聲。【廣韻】形影。【集韻】物之隂影也。【書大禹謨】惠迪吉，從逆凶，惟影響。【傳】若影之隨形，響之應聲。【列子天道篇】形動不生形而生影。【顏氏家訓】《書大禹謨》曰：惟影響。《周禮地官大司徒》土圭測影，《孟子》曰圖影失形，《莊子齊物論》云罔兩問影，如此等尤當爲光景之景。凡隂景者，因光而生，故卽謂爲景。《淮南子天文訓》呼爲景柱。《廣雅》晷柱，挂景。□是也。至晉世《葛洪字苑》始加彡爲影，音於景反。而世閒輒治《尚書》《周禮》《莊》《孟》从葛洪字，甚爲失矣。【六書正譌】影者，光景之類合。通用景，非。毛髮藻飾之事不當从彡，今槩从影。　又漏影，刀名。【古今注】漢文帝有百鍊靑犢漏影三刀。　又躡影，馬名。【博物志】躡影，秦良馬。　又木名。【花木志】瀛州有木，日中視之，一葉百影。　又仄影，扇名。【事物紀原】周昭王時，脩塗國獻丹鶴，以翅爲扇。一曰條融。一曰仄影。　又叶倚兩切，音養。【道藏歌】解散七□祖，更法無中影。七化反自然，帝一同□響。　【集韻】或書作□。

忄	【卯集上】【心字部】	〈忄柬〉	【集韻】同懶。字頭字从忄从柬。

弯	【寅集下】【弓字部】	彎	【唐韻】【集韻】【韻會】烏關切【正韻】烏還切，□音灣。【說文】持弓關矢也。【玉篇】引也。【王褒聖主得賢臣頌】逢門子彎烏號。　又【集韻】通作關。【孟子】越人關弓而射之。　又【韻會】通作貫。【史記秦始皇本紀贊】士不敢貫弓而報怨。

	【辰集下】【歹字部】		【字彙】昌兗切，音喘。殘也，盡也。又對臥也。　一說古布字。【六書略】商貨布字作。

帀	【寅集中】【巾字部】	帀	【廣韻】子答切【集韻】【韻會】【正韻】作答切，□音浹。【說文】周也。从反之而周也。【徐曰】日一日行一度，一歲往反而周帀也。【廣雅】徧也。【周禮春官典瑞】繅藉五采五就以朝日。【註】五就，五帀也。一帀爲一就。【張衡西都賦】列卒周帀。　又【韻會】通作匝。【前漢高祖紀】圍宛城三匝。　【廣韻】一作迊。

廾	【寅集下】【廾字部】	廾	【唐韻】居悚切，音拱。【說文】竦手也。从从又。今變作廾。揚雄說，廾，从兩手。　又【廣韻】九容切【集韻】居容切，□音恭。又【集韻】渠容切，音蛩。義□同。　【集韻】或作。【說文】廾本字。字頭从□从十作。又□，竦手也。从□从又。□，引也，从反廾。□，古攀字。

弩	【寅集下】【弓字部】	弩	【唐韻】【正韻】奴古切【集韻】【韻會】暖五切，□怒上聲。【說文】弓有臂者。【釋名】弩，怒也，有勢怒也。其柄曰臂，似人臂也。鉤弦曰牙，似齒牙也。牙外曰郭，爲牙之規郭也。下曰懸刀，其形然也。合名之曰機，言如機之巧也，亦言如門戸樞機，開合有節也。【古史考】黃帝作弩。【太公六韜】强弩長兵者，所以踰水戰也。【史記孫吳傳】萬弩夾道而發。　又弩師，軍名。【後漢順帝紀】調五營弩師，令敎習戰射。　又弩父，卒名。【揚子方言】東海之門卒謂之弩父。【註】主擔幔弩導幨，因名。　又水弩，蟲名。【前漢五行志註】射工亦呼水弩。

嶝	【寅集中】【山字部】	嶝	【廣韻】都鄧切【集韻】丁鄧切，□登去聲。【說文】本作隥。仰也。或作嶝。【玉篇】小版也。【增韻】登陟之道。　【集韻】亦作磴。

幅	【寅集中】【巾字部】	幅	【唐韻】【集韻】【韻會】【正韻】□方六切，音福。【說文】布帛廣也。【玉篇】布帛廣狹。【廣韻】絹幅。【爾雅釋天】緇廣充幅，長尋曰旐。【疏】以黑色之帛，廣全幅長八尺，屬於杠，名旐。【急就篇註】四丈曰疋，兩邊具曰幅。【左傳襄二十八年】夫富，如布帛之有幅焉，爲之制度，使無遷也。夫民生厚而用利於是乎，正德以幅之。【疏】言用正德以爲邊幅，使有度也。【前漢馬援傳】修飾邊幅。【註】若布帛，修飾其邊幅也。　又【廣雅】匡幅，滿也。　又【廣韻】姓也。　又【廣韻】彼側切【集韻】【韻會】筆力切，□音逼。【廣韻】行縢名。【左傳桓二年】帶裳幅舄。【註】幅若今行縢。【詩小雅】邪幅在下。【傳】幅，逼也，所以自偪束也。正義邪纏於足謂之邪偪。名曰偪者，所以自偪束也。　又【韻會】通作偪。【禮內則】偪屨著綦。考證：〔【禮內則】偪屨著綦。【註】鄭云，以幅帛邪纏於足，所以自偪束。逼卽縢約也。〕　謹按內則無此註，查係小雅疏，而又非原文。謹移於上文小雅傳所以自偪束也下，照原文爲正義邪纏於足謂之邪偪。名曰偪者，所以自偪束也。 

府	【寅集下】【广字部】	府	【唐韻】方矩切【集韻】【韻會】匪父切，□音甫。【說文】文書藏也。【周禮天官】府六人。【註】治藏，史掌書者。【又】宰夫八職，五曰府，掌官契以治藏。【註】治藏，藏文書，若今起文書草也。　又【玉篇】府，聚也。藏，貨也。【書大禹謨】六府三事允治，萬世永賴。【疏】水火木金土五材，兼以穀爲六府。【禮曲禮】在府言府，在庫言庫。【註】府謂寶藏財賄之處也。　又掌財幣之官皆曰府。【周禮天官】大府，玉府，內府，外府。又【地官】泉府。又【春官】天府。【前漢食貨志】太公爲周立九府圜法。【註】皆掌財幣之官，故云九府。又【百官公卿表】少府掌山海地澤之稅，以給共養。　又【廣韻】府，官府，公卿牧守道德之所聚也。【前漢趙禹傳】文深不可居大府。【蜀志諸葛亮傳】開府治事。　又【韻會】唐制，爲大州曰府。【唐書地理志】州府三百五十八。　又【韻會】州名。漢屬太原，魏置嵐州，後唐立府州。【前漢禮樂志】武帝定郊祀之禮，乃立樂府。　又姓。【風俗通】漢有司徒掾府悝。　又與腑通。【周禮天官疾醫疏】六府，胃小腸大腸膀胱膽三焦，以其受盛，故謂之爲府。又【春官天府疏】在人身中，飮食所聚，謂之六府。　又與俯通。【列子周穆王篇】王府而視之。

帕	【寅集中】【巾字部】	帕	【廣韻】莫鎋切【正韻】莫轄切，□蠻去聲。【廣韻】額首飾。【正字通】紅綃抹額，軍容也。【韓愈元和聖德詩】以錦纏股，以紅帕首。　又【集韻】普駕切，音怕。【釋名】帕腹，橫帕其腹也。　又【集韻】莫白切，音陌。義同。

弓	【寅集下】【弓字部】	弓	【唐韻】居戎切【集韻】【韻會】居雄切【正韻】居中切，□音宮。【說文】弓，以近窮遠。象形。【釋名】弓，穹也。張之穹穹然也。【山海經】少皡生般，是始爲弓。【荀子解蔽篇】倕作弓，浮游作矢，而羿精於射。【周禮冬官考工記】弓人爲弓，取六材，必以其時。六材旣聚，巧者和之。幹也者以爲遠也，角也者以爲疾也，筋也者以爲深也，膠也者以爲和也，絲也者以爲固也，漆也者以爲受霜露也。　又車蓋橑。【周禮冬官考工記輪人】弓鑿廣四枚。【註】弓，蓋橑也。【疏】漢世名弓蓋爲橑子也。　又射侯之數。【儀禮鄕射禮】侯道五十弓。【疏】六尺爲步，弓之古制六尺，與步相應，而云弓者，侯之所取數，宜於射器也。【周禮天官司裘註】凡侯道，虎九十弓，熊七十弓，豹麋五十弓。　又量地之數。【度地論】二尺爲一肘，四肘爲一弓，三百弓爲一里。三百六十步爲一里，卽三百弓也。【西域記】鼓小者聞五百弓。【註】五百弓，二里半也。　又縣名。【前漢地理志】河閒國有弓高縣。【史記韓王信傳】漢封頹當爲弓高侯。　又水名。【史記霍去病傳】濟弓閭。　又姓。【廣韻】魯大夫叔弓之後。【韻會】漢有光祿勳弓祉。　又與肱通。【公羊傳昭三十一年】黑弓以濫來奔。【註】黑弓，二傳作黑肱。　又與穹通。【史記天官書】穹閭。【註】索隱曰：一作弓閭。弓音穹，蓋謂以氊爲閭，崇穹然。

得	【寅集下】【彳字部】	得	〔古文〕□□【唐韻】【正韻】多則切【集韻】【韻會】的則切，□音德。【說文】行有所得也。【玉篇】獲也。【韻會】凡有求而獲皆曰得。又賦受亦曰得。【易乾卦】知得而不知喪。【禮曲禮】臨財毋苟得。【左傳定九年】凡獲器用曰得，得用焉曰獲。【孟子】求則得之。　又貪也。【論語】戒之在得。　又【韻會】與人契合曰相得。【王褒聖主得賢臣頌】聚精會神，相得益章。　又得得，唐人方言，猶特地也。【全唐詩話】貫休入蜀，以詩投王建曰：一瓶一鉢垂垂老，千水千山得得來。　又叶都木切，音篤。【老子道德經】罪莫大於可欲，禍莫大於不知足，咎莫大於欲得。【易林】入市求鹿，不見頭足，終日至夜，竟無所得。　【集韻】或作。

	【子集下】【刀字部】		〔古文〕□【集韻】同□。【說文】罰辠也，國之罰也。从井刀，刀守井，飮之人入井，陷于川，守之割其情也。【韻會】復古篇云：□从刀幵聲，剄也。从刀井，法也。今經史皆通作□。

庠	【寅集下】【广字部】	庠	【唐韻】似陽切【集韻】【韻會】【正韻】徐羊切，□音祥。【說文】禮官養老處也。【禮王制】有虞氏養國老于上庠，養庶老于下庠。【註】上庠右學，大學也。下庠左學，小學也。又【學記】黨有庠。【疏】於黨中立學，敎閭中所升者也。【孟子】設爲庠序學校以敎之。庠者養也，校者敎也，序者射也。夏曰校，殷曰序，周曰庠。

	【午集下】【禾字部】		【玉篇】力帝切【集韻】良計切，□音利。長禾也。

庳	【寅集下】【广字部】	庳	【唐韻】便俾切，脾上聲。【說文】庳中，伏舍。一曰屋卑。【左傳襄三十一年】宮室卑庳。　又【集韻】【韻會】賔彌切【正韻】逋眉切，□音卑。【廣韻】庳下也。【周語】陂唐汚庳，以鍾其美。【揚子法言】庳則儀秦。　又【玉篇】短也。【周禮地官】其民豐肉而庳。　又【集韻】毗至切，音。有庳，國名。【孟子】封之有庳。　又通作鼻。【後漢東平王蒼傳】昔象封有鼻。【註】有鼻，國名。在今永州營道縣北。　又【集韻】頻彌切，音陴。鶉牝名。【爾雅釋鳥】鵪鶉，其雄鵲牝庳。　又與毗通。【荀子宥坐篇】天子是庳。【註】庳讀曰毗。輔也。

強	【寅集下】【弓字部】	強	【唐韻】巨良切【集韻】【韻會】【正韻】渠良切，□音彊。【玉篇】米中蠹。【爾雅釋蟲】蛄，強。【註】今米榖中小黑蟲是也。建平人呼爲子。【揚子方言】蛄謂之強。江東人謂之□。　又【爾雅釋蟲】強蚚。【疏】強，蟲名也。一名蚚，好自摩捋者，蓋蠅類。【又】強醜捋。【註】以脚自摩捋。　又與彊通。【廣韻】剛強也，健也。【禮曲禮】四十曰強而仕。【疏】強有二義，一則四十不惑，是智慮強。二則氣力強也。【中庸】雖愚必明，雖柔必強。　又【集韻】勝也。【禮中庸註】南方以舒緩爲強，北方以剛猛爲強。　又【廣韻】暴也。【史記田延年傳】誅鉏豪強。　又算家以有餘爲強。【古木蘭詩】策勳十二轉，賞賜百千強。　又歲名。【爾雅釋天】太歲在丁曰強圉。　又姓。【左傳莊十六年】刖強鉏。【廣韻】後漢有強華奉赤伏符。　又【廣韻】【集韻】【正韻】□其兩切，彊上聲。【集韻】勉也。【爾雅釋詁】勤也。【禮中庸】或勉強而行之。　又【韻會】矯強。【左傳莊十九年】鬻拳強諫楚子。【荀子臣道篇】率羣臣百吏，而相與強君曰橋君。【註】橋音矯。　又勸也。【周禮地官】正其行，而強之道藝。【註】強，猶勸也。【禮樂記】強而弗抑則易。【疏】師但勸強其神識，而不抑之令曉，則受者和易。　又姓。【廣韻】《前秦錄》有將軍強求。◎按《後漢》強華，《前秦》強求同姓，《廣韻》分二音，不知何據。　又【集韻】【韻會】【正韻】□其亮切，彊去聲。【韻會】木強，不和柔貌。【前漢周昌傳贊】周昌，木強人也。【註】言其強質如木石然。　又【正韻】自是也，也。【前漢陸賈傳】乃欲以新造未集之越，屈強於此。【註】屈強，不柔服也。【史記】作屈彊。　又與襁通。【類篇】強，負兒衣。【史記魯周公世家】成王少在強葆之中。【註】索隱曰：強葆卽襁褓。正義曰：強闊八寸，長八尺，用約小兒於背而負行。考證：〔【周禮地官】止其行，而強之道藝。〕　謹照原文止改正。 

彖	【寅集下】【彐字部】	彖	【唐韻】通貫切【集韻】【韻會】土玩切【正韻】吐玩切，□湍去聲。【說文】豕走也。　又【廣韻】易有彖象。【史記孔子世家】孔子晚而喜易，序彖繫象說卦文言。【易繫辭】彖者，言乎象者也。【註】彖總一卦之義也。【又】彖者，材也。【註】材，才德也。彖言成卦之材，以統卦義也。【周易正義】彖，斷也。斷定一卦之義，所以名爲彖也。　又【類篇】賞氏切，音矢。豕屬。　又敞尒切，音侈。義同。

恓	【卯集上】【心字部】	恓	【張訢訂正篇海】先齊切，音西。恓惶，煩惱之貌。【韋應物□盧陟詩】恓惶戎旅下。　與栖通。

□	【未集上】【竹字部】	□	【玉篇】桑豆切【類篇】【集韻】先奏切，□音潄。小竹也。

廘	【寅集下】【广字部】	廘	【集韻】盧谷切，音鹿。【玉篇】庾也，倉也。

库	【寅集下】【广字部】	庫	【唐韻】【集韻】【韻會】【正韻】□苦故切，苦去聲。【說文】兵車藏也。从車，在广下。【釋名】庫，舍也。物所在之舍也，故齊魯謂庫曰舍。【禮月令】審五庫之量。【蔡邕章句】一曰車庫，二曰兵庫，三曰祭庫，四曰樂庫，五曰宴庫。　又天庫，星名。【春秋文曜鉤】軫南四星曰天庫。天庫，五帝車舍也。　又門名。【禮郊特牲】庫門之內，戒百官也。【註】庫門，在雉門之外。　又姓。【風俗通】古守庫大夫之後，以官爲氏。

徝	【寅集下】【彳字部】	徝	【玉篇】竹志切，音智。施也。　又與陟同。【集韻】陟或作徝。

徖	【寅集下】【彳字部】	徖	【玉篇】祚紅切，音叢。安也。

弼	【寅集下】【弓字部】	弼	〔古文〕□□□□□【唐韻】房密切【集韻】【韻會】【正韻】薄密切，□頻入聲。【說文】本作□。，舌也。舌柔而弓剛，以柔从剛，輔弼之意。【韻會】所以輔正弓弩者。【正韻】正弓器也。　又【爾雅釋詁】俌也。【註】俌猶輔也。【書大禹謨】明于五□，以弼五敎。又【說命】夢帝賚予良弼。【越語】憎輔遠弼。【註】相道爲輔，矯過爲弼。　又戾也。【前漢五行志】君臣故弼，兹謂悖。【註】弼，猶相戾也。悖，惑也。　又【爾雅釋詁】重也。【註】弼輔，所以爲重疉也。　又【揚子方言】弼，高也。　又通作拂。【孟子】入則無法家拂士。　又叶平祕切，音備。【李嵩述志賦】赳赳干城，翼翼上弼。志馘奔鯨，截彼醜類。　【集韻】或作□。考證：〔【前漢□法志】君臣故弼，兹謂悖。〕　謹按所引係五行志文，非□法志文。據改五行志。 

彙	【寅集下】【彐字部】	彙	【唐韻】【集韻】【韻會】□于貴切，音胃。【說文】本作□，蟲似豪豬也。【廣韻】蟲也。似豪豬而小。【爾雅釋獸】彙毛刺。【註】與蝟同。今蝟狀如鼠。【疏】彙，卽蝟也。其毛如針。　又【玉篇】類也。【易泰卦】拔毛茹，以其彙征吉。　又與□同。【說文】□，草木□孛之貌。【類篇】今文書作彙。　【玉篇】一作□。【集韻】一作□。

悘	【卯集上】【心字部】	悘	【集韻】於其切，音醫。【博雅】審也。　又【五音集韻】壹計切，音翳。恭也，靜也。

弹	【寅集下】【弓字部】	彈	〔古文〕□【唐韻】【集韻】【韻會】徒案切【正韻】杜晏切，□音憚。【玉篇】行丸也。【吳越春秋】彈生於古之孝子。孝子不忍見父母爲禽獸所食，故作彈以守之。【李尤彈銘】昔之造彈，起意弦木。以彈爲矢，合竹爲樸。　又彈丸，喻小也。【史記虞卿傳】此彈丸之地。　又鬼彈。【水經注】永昌郡北山水傍，瘴氣特惡，氣中有物，不見其形，其作有聲，中木則折，中人則害，名曰鬼彈。　又【廣韻】徒干切【集韻】【韻會】唐干切【正韻】唐闌切，□音檀。【廣韻】射也。【集韻】彈丸射也。【左傳宣二年】晉靈公從臺上彈人，而觀其避丸也。　又擊也。【史記孟嘗君傳】馮驩彈其劒而歌。　又【韻會】鼓爪曰彈。【屈原漁父】新沐者必彈冠。【史記五帝紀】舜彈五絃之琴。　又【廣韻】糾也。【增韻】劾也。【周禮地官里宰註】街彈之室。【疏】漢時在街置室，檢彈一里之民。【後漢史弼傳】州司不敢彈糾。　又掉也。【周禮冬官考工記】句兵欲無彈。【註】句兵，戈戟屬。彈謂掉也。　又彈棊。【西京雜記】成帝好蹴踘，羣臣以爲勞。帝曰：可擇似而不勞者奏之。家君作彈棊以獻。　又叶徒沿切，音田。【陸機文賦】抱景者咸叩，懷響者必彈。或因枝以振葉，或沿波以討源。又□字。

彇	【寅集下】【弓字部】	彇	【廣韻】蘇刁切【集韻】【韻會】【正韻】先彫切，□音蕭。【廣韻】弓弭。　又【集韻】通作簫。【禮曲禮】右手執簫。【註】簫弭頭也，謂之簫。簫，邪也。【疏】簫弓頭，頭稍剡差邪，似簫，故謂之簫。

廠	【寅集下】【广字部】	廠	【廣韻】【正韻】昌兩切【集韻】【韻會】齒兩切，□音敞。【廣韻】露舍也。【集韻】屋無壁也。　又【廣韻】【正韻】□尺亮切。音唱。義同。

	【子集中】【人字部】		【集韻】許旣切，音戲。怒也。

	【寅集中】【山字部】		【字彙補】與罔同。【後趙錄】邯鄲城西石子。【晉書】作堈。

廡	【寅集下】【广字部】	廡	【唐韻】文甫切【集韻】罔武切【韻會】罔甫切，□無上聲。【說文】堂下周屋。【釋名】大屋曰廡。廡，幠也。幠，覆也。幷冀人謂之庌。【前漢竇嬰傳】□賜金廊廡下。【註】廡，門屋也。　又【集韻】微夫切，音無。蕃廡，草木盛貌。【書洪範】庶草蕃廡。　又讀上聲。【晉語】詩曰黍不爲黍，不能蕃廡。【註】廡音武。　又與甒通。【儀禮士冠禮】側尊一甒。【註】古文甒作廡。考證：〔【士喪禮】甒禮在服。〕　謹按此出士冠禮。原文側尊一甒爲句，醴爲句，在服北爲句，非以甒禮在服爲句也。謹照原文改士冠禮側尊一甒。 

廇	【寅集下】【广字部】	廇	【唐韻】【集韻】【正韻】□力救切，音溜。【說文】中庭也。【玉篇】屋廇也。【劉向九歎】刜讒賊於中廇兮。【註】中廇，室中央也。【玉篇】一作霤。　又【爾雅釋宮】杗廇謂之梁。【註】屋大梁也。【疏】大梁，一名杗廇。

引	【寅集下】【弓字部】	引	〔古文〕【唐韻】余忍切【集韻】【韻會】【正韻】以忍切，□音蚓。【說文】開弓也。【徐鉉曰】象引弓之形。【周禮冬官考工記】維體防之，引之中參。　又【廣雅】演也。【易繫辭】引而伸之。　又【爾雅釋詁】長也。【釋訓】子子孫孫引無極也。【書梓材】引養引恬。　又相牽曰引。【禮檀弓】喪服，兄弟之子，猶子也。蓋引而進之也。【註】牽引進之，同于己子。【史記秦始皇紀】諸生轉相告引。　又【集韻】導也。【史記韓長孺傳】奉引墮車，蹇。【註】爲天子導引而墮車，跛。　又卻也。【禮玉藻】侍坐，則必退席。不退，則必引而去君之黨。【註】引，卻也。　又相薦達曰引。【史記魏其侯傳】兩人相爲引重。【註】相薦達爲聲勢。【後漢張皓王龔傳論】顯登者以貴塗易引。　又服氣法曰道引。【莊子刻意篇】道引之士，養形之人。【史記留侯世家】道引不食穀。　又治疾法有撟引。【史記扁鵲傳】鑱石撟引。【註】謂爲按摩之法，夭撟引身，如熊顧鳥伸也。　又十丈爲引。【前漢律歷志】其法用竹爲引，高一分，廣六分，長十丈。引者，信也。【註】信讀曰伸，言其長。　又【廣韻】【正韻】羊晉切【集韻】【韻會】羊進切，□蚓去聲。【集韻】牽牛綍也。【禮檀弓】弔於葬者，必執引。【疏】引，柩車索也。　又【集韻】一曰曲引。【蔡邕琴操】有思歸引。又引古作□。

	【卯集下】【攴字部】		【集韻】典禮切，音底。【博雅】隱也。

当	【午集上】【田字部】	當	"〔古文〕□【唐韻】【集韻】【韻會】【正韻】□都郞切，黨平聲。【說文】田相値也。从田，尚聲。又【玉篇】任也。【論語】當仁不讓於師。【晉語】夫幸，非福非德不當雍。【註】當，猶任也。　又【廣韻】敵也。【禮王制】次國之上卿，位當大國之中，中當其下，下當其上大夫。【史記廉頗藺相如傳】學兵法，言兵事，以天下莫能當。　又直也。【禮內則】妻不在，妾御莫敢當夕。　又遇也。【左傳昭七年】聖人有明德者，若不當世，其後必有達人。【禮曲禮】當食不歎。　又適可也。【易履卦】夬履貞厲，位正當也。【左傳哀元年】逢滑當公而進。【註】當公，不左不右。【禮學記】當其可之謂時。【史記禮書】好惡以節，喜怒以當。　又主也。【左傳襄二十七年】慶封當國。【註】當國，秉政。【儀禮喪服】童子唯當室緦。【註】當室者爲父，後承家事者爲家主。　又偶也。【前漢司馬相如傳】及飮，卓氏弄琴文君，竊從戸窺，心說而好之，恐不得當也。【註】師古曰：當謂對偶也。　又抵也。【史記屈賈傳】以一儀而當漢中地，臣請往如楚。　又【增韻】蔽也。【左傳昭二十年】使祝鼃寘戈於車薪以當門。【李白蜀道難】一夫當關，萬夫莫開。　又斷罪曰當，言使罪法相當也。【史記張釋之傳】廷尉奏當，一人犯蹕當罰。【註】當謂處其罪也。【路溫舒緩□書】奏當之成。　又【正韻】猶合也。理合如是也。【儀禮特牲饋食禮】佐食當事，則戸外南面。【註】當事，將有事而未至。【史記萬石君傳】內史慶醉歸，入外門不下車，萬石君讓曰：內史貴人入閭里，里中長老皆走匿，而內史坐車中，自如固當。【註】固當者，反言之，以見其不當如是，責讓之甚也。　又過當。【史記霍去病傳】斬首捕鹵過當。【註】言不啻相等。　又勾當。【歐陽修歸田錄】曹彬平江南，詣閣門求見。其榜子云：奉敕江南勾當公事回。又【職官分紀】奏舉京朝官，知縣資序二人，充本司勾當。　又官名。【前漢宣帝紀】詔單于毋謁，其左右當戸之羣皆列觀。【註】左右當戸，匈奴官名。　又排當，宋宮中宴飮名。　又州名。【韻會】本羌地，唐置當州，蓋取燒當羌以名之。【後漢明帝紀】秋九月，燒當羌□隴西。　又縣名。【正字通】鳳州兩當縣。【後漢郡國志】南郡有當陽。又【劉隆傳】遣隆屯田武當。【註】武當，今均州縣也。　又馬當，武當，□山名。　又當康，獸名。【山海經】欽山有獸焉，其狀如豚而有牙，其名曰當康。【註】牙豚也。　又當魱，魚名。【爾雅釋魚】鯦當魱。【註】海魚也。　又姓。　又【唐韻】【集韻】【韻會】【正韻】□丁浪切，黨去聲。事理合宜也。【禮樂記】古者天地順而四時當。【韓詩外傳】君子行不貴苟難，惟當之爲貴。　又底也。【韓非子外儲說】堂谿公見韓昭侯曰：人主漏泄羣臣語，譬猶玉巵之無當。　又【正字通】凡出物質錢，俗謂之當。【後漢劉虞傳】虞所賚賞，典當胡夷，瓚復抄奪之。【註】當，音丁浪反。

考證：〔【晉語】夫幸，非福非德不當。〕　謹照原文當字下增雍字。〔【左傳襄二十六年】慶封當國。〕　謹照原文二十六年改二十七年。"

幼	【寅集下】【幺字部】	幼	〔古文〕□【唐韻】【集韻】【韻會】【正韻】□伊謬切，憂去聲。【爾雅釋言】幼，穉也。【釋名】幼，少也。言生日少也。【禮曲禮】人生十年曰幼學。【疏】幼者，自始生至十九時。故檀弓云：幼名者，三月爲名稱幼。冠禮云：棄爾幼志，是十九以前爲幼。喪服傳云：子幼。鄭康成云：十五以下。今云：十年曰幼學，是十歲而就業也。　又慈幼也。【孟子】幼吾幼，以及人之幼。【註】幼，猶愛也。　又王莽錢名。【前漢食貨志】徑八分，重五銖曰幼錢，直二十。　又【集韻】乙六切，音郁。義同。　又【集韻】一笑切，音要。幼□，精微也。【前漢元帝紀贊】窮極幼□。【註】幼，讀曰要。【司馬相如長門賦】聲幼妙而復揚。　又與拗通。【集韻】袎或作幼。

珃	【午集上】【玉字部】	珃	【字彙】而琰切，音冉。玉也。

彽	【寅集下】【彳字部】	彽	【廣韻】直尼切【集韻】□尼切，□音墀。【玉篇】彽徊，猶徘徊也。　又【集韻】都黎切，音低。又徒回切，音頹。義□同。

徛	【寅集下】【彳字部】	徛	【唐韻】去奇切【集韻】【韻會】丘奇切，□音崎。【說文】舉足以渡也。　又【廣韻】渠綺切，音技。立也。　又【廣韻】【集韻】【韻會】□居義切，音寄。【爾雅釋宮】石杠謂之徛。【註】聚石水中，以爲步渡彴也。【廣雅】徛，步橋也。　【集韻】或作□。

弧	【寅集下】【弓字部】	弧	【唐韻】戸吳切【集韻】【韻會】【正韻】洪孤切，□音狐。【說文】木弓也。从弓，瓜聲。一曰往體寡來體多曰弧。【吳錄】揮觀弧星始制弧。【易繫辭】弦木爲弧。　又張旗弓也。【禮明堂位】乗大輅，載弧韣旂。【註】弧，旌旗所以張幅也。【疏】弧以竹爲之，其形爲弓。【周禮冬官考工記】弧旌枉矢。【註】弧，以張縿之幅。【疏】弧旌者，弧弓也。旌旗有弓，所以張縿幅，故曰弧旌也。　又星名。【禮月令】季春之月，日在奎，昏弧中。【史記天官書】狼下四星曰弧。【註】弧九星在狼東南，天之弓也，以伐叛懷遠。又主備盜賊之知姦邪者。　又【後漢東夷傳】辰韓國，名弓爲弧。　又蝥弧，旗名。【左傳隱十一年】潁考叔取鄭伯之旗蝥弧以先登。　又短弧，蟲名。【前漢五行志】蜮在水旁，能射人，南方謂之短弧。【註】卽射工也，亦呼水弩。　又【類篇】汪胡切，音汙。曲也。【周禮冬官考工記】凡揉輈，欲其遜而無弧深。【註】弧讀爲汙。考證：〔【史記天官書】狼下四星曰弧。【註】弧九星在狼東北，天之弓也。〕　謹照史記註原文東北改東南。〔【後漢東夷傳】辰韓國，名馬爲弧。〕　謹照原文馬改弓。 

怟	【卯集上】【心字部】	怟	【集韻】丁計切，音諦。【玉篇】悶也。◎按怟从氐，與从氏者不同。忯，qí，敬愛。

彿	【寅集下】【彳字部】	彿	【廣韻】敷勿切，音拂。彷彿也。【說文】本作髴。

	【子集中】【人字部】		【集韻】陟革切，音摘。無憚也。　又□，惡也。　又展賈切，音觰。□，行貌。

	【卯集上】【心字部】		【廣韻】【集韻】□敷救切，音副。【廣韻】小怒也。【集韻】恣也。本作□。亦作愊。　又【集韻】大透切，音豆。【玉篇】□也，誑也。　又【玉篇】【廣韻】□芳否切，音紑。小怒也。

</div>
    <div class="pagination">
<a href="康熙字典_page900.html">上一页</a><span>...</span><a href="康熙字典_page896.html">896</a><a href="康熙字典_page897.html">897</a><a href="康熙字典_page898.html">898</a><a href="康熙字典_page899.html">899</a><a href="康熙字典_page900.html">900</a><span class="current-page">901</span><a href="康熙字典_page902.html">902</a><a href="康熙字典_page903.html">903</a><a href="康熙字典_page904.html">904</a><a href="康熙字典_page905.html">905</a><a href="康熙字典_page906.html">906</a><span>...</span><a href="康熙字典_page902.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
