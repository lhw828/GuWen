<!DOCTYPE html>
<html>
<head>
    <meta charset="UTF-8">
    <title>康熙字典 - 第 895 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 895 页/共 976 页</h1>
    <div class="content">巡	【寅集中】【巛字部】	巡	【唐韻】詳遵切【集韻】【韻會】松倫切【正韻】詳倫切，□音旬。【廣雅】巡，行也。【說文】巡，視行貌。【玉篇】巡守也。【書舜典】五載一巡守。又【周官】六年，五服一朝。又六年，王乃時巡。【左傳昭五年】大有巡功。【註】天子巡守曰巡功。巡所守之功。　又【玉篇】徧也。【左傳桓十二年】伐絞之役，楚師分涉于彭羅，人欲伐之，使伯嘉諜之，三巡數之。【註】巡，徧也。【疏】謂巡繞徧行之。　又逡巡，郤退之貌。【莊子田子方】登高山，履危石，臨百仞之淵。背逡巡，足二分垂在外。　又【集韻】余專切，音沿。相循也。【禮祭義】隂陽長短，終始相巡。【註】巡讀如沿漢之沿。謂更相從道。　又叶松宣切，音旋。【歐陽修送吳生詩】我笑謂吳生，爾其聽我言。君子能自知，改過不逡巡。　又【集韻】順古作巡。註詳頁部三畫。

尾	【寅集上】【尸字部】	尾	〔古文〕□□□【廣韻】【集韻】【正韻】無匪切【韻會】武匪切，□音委。【說文】微也。从倒毛在尸後。【玉篇】鳥獸魚蟲皆有之。又末後稍也。【易未濟】狐濡其尾。【書君牙】若蹈虎尾。　又【詩邶風】瑣兮尾兮，流離之子。【註】瑣，細。尾，末也。　又【戰國策】王若能爲此尾。【註】終也。　又東方星名，十八度尾爲大辰。又次名。【禮月令】日月會於鶉尾，斗建申之辰也。　又底也。【爾雅釋水】瀵大出尾下。【註】尾猶底也。言其源深出於底下者名瀵。瀵猶灑散也。　又【書堯典】仲春鳥獸孶尾。【註】乳化曰孳，交接曰尾，因物之生育，驗其氣之和也。　又陪尾，山名，在江夏安陸縣。一名橫尾。一曰負尾。　又姓。【左傳】殷民六族有尾勺氏。又漢劉虞吏尾敦。考證：〔【爾雅釋水】瀵大出尾。〕　謹照原文尾下增下字。 

岫	【寅集中】【山字部】	岫	【廣韻】似祐切【集韻】【韻會】【正韻】似救切，□音袖。【說文】山穴也。【爾雅釋山】山有穴爲岫。【註】謂巖穴。【左思魏都賦】窮岫泄雲，日月恒翳。【徐幹七喻】棲遲乎窮谷之岫。◎按《爾雅》岫本作山穴，亦通作山用。【謝朓宣城郡詩】窻中列遠岫。【黃山谷過石塘詩】晴岫插天如畫屏。　又【廣韻】【集韻】【類篇】□夷周切，音由。【晉庾闡詩】崢嶸激淸崖，蒙蘢巖岫。咀嚼延六氣，俛仰以九周。　【集韻】或作□。

峰	【寅集中】【山字部】	峰	【集韻】同峯。

岲	【寅集中】【山字部】	岲	【集韻】許放切，音况。山名。

	【巳集中】【火字部】		【篇海】與煙同。

嵞	【寅集中】【山字部】	嵞	【玉篇】達胡切。引書娶于嵞山。今通作塗。

嶹	【寅集中】【山字部】	嶹	【集韻】同島。

	【巳集上】【水字部】		【字彙補】魚靳切，音憗。滓謂之。見釋典。

庝	【寅集下】【广字部】	庝	【集韻】徒冬切，音彤。深屋謂之庝。　又一曰舍響。與□同。

崀	【寅集中】【山字部】	崀	【篇韻】力當切，音郎。□崀，山空也。

嵇	【寅集中】【山字部】	嵇	【正字通】同嵆。

崸	【寅集中】【山字部】	崸	【字彙】杜本切，敦上聲。山名。　【正字通】俗字。

屝	【寅集上】【尸字部】	屝	【集韻】【韻會】□父沸切，音。【說文】履屬。从尸非聲。【釋名】草履曰屝。一曰不借。　又【揚子方言】屝，麤屨也。絲作曰履，麻作曰屝。【左傳僖四年】共其資糧屝屨。　又通作菲。【前漢□法志】菲履赭衣。【註】菲，扶味切，與屝同。　【正字通】屝與扉厞別。

岵	【寅集中】【山字部】	岵	【廣韻】【正韻】侯古切【集韻】【韻會】後五切，□音楛。【說文】山有艸木也。【詩魏風】陟彼岵兮。又【爾雅釋山】多草木岵，無草木峐。【疏】峐，當作屺。○按《毛傳》無草木曰岵，有草木曰屺。與此異者，當是傳寫之譌。王肅、許愼俱从《爾雅》。

嶖	【寅集中】【山字部】	嶖	【集韻】同崦。　【正字通】譌字。

嶳	【寅集中】【山字部】	嶳	【字彙補】古文地字。註見土部三畫。

嵰	【寅集中】【山字部】	嵰	【廣韻】【集韻】□丘檢切，音遣。【玉篇】嵰嶮，山高峻貌。　又【集韻】丘廉切，音□。義同。

	【寅集下】【彳字部】		【集韻】閴吉切，音咥。行也。

岯	【寅集中】【山字部】	岯	【廣韻】符悲切【集韻】【韻會】貧悲切，□音邳。【爾雅釋山】一成岯。【疏】山上更有一山重絫者名岯。　又大岯，山名。通作伾。【書禹貢】至于大伾。【傳】今通利軍黎陽縣臨河有山，蓋大伾也。【括地志】大伾山，今名黎陽東山，一名靑壇山，在衞州黎陽。【史記】作大邳。　又【集韻】鋪枚切，音伾。又晡枚切，音杯。又部癸切，佩上聲。又部鄙切，音否。普鄙切，音嚭。義□同。　或作□〈山不〉。又。

峋	【寅集中】【山字部】	峋	【廣韻】相倫切【集韻】【韻會】【正韻】須倫切，□音荀。嶙峋，山厓重深貌。一曰山有起伏也。【揚雄甘泉賦】岭巆嶙峋，洞無涯兮。　又節級貌。【左思魏都賦】階□嶙峋。【註】□，道也。嶙峋，次級也。

烞	【巳集中】【火字部】	烞	【集韻】匹角切，音朴。烞熚，竹火聲。

	【備考】【丑集】【土字部】		【篇海類編】與垐同。

嵎	【寅集中】【山字部】	嵎	【唐韻】虞俱切【廣韻】【集韻】【韻會】元俱切，□音虞。【說文】封嵎之山，在吳楚閒，汪芒氏之國。【徐曰】按魯語，防風氏，守封嵎之山者也。　又嵎夷，日出處。【書堯典】宅嵎夷曰暘谷。又【禹貢】嵎夷旣略。【註】今登州之地。　又山曲曰嵎。【孟子】虎負嵎。又【支遁述懷詩】息肩棲南嵎。與隅通。

屸	【寅集中】【山字部】	屸	【集韻】胡公切，音洪。山名。

峳	【寅集中】【山字部】	峳	【集韻】夷周切，音由。【山海經】山有獸，狀如馬，芈目四角牛尾，名曰峳峳。見則其國多狡客。【郭璞贊】治在得賢，亡由失人。峳峳之來，乃致狡賔。【註】峳音攸，本作峳。峳字从攴作。

峹	【寅集中】【山字部】	峹	【廣韻】【集韻】【韻會】【正韻】□同都切，音徒。【說文】會稽山。一曰九江當嵞。古尚書本作嵞，从屾余聲。或省作峹。今文假借作塗。【書益稷】娶于塗山。【應劭曰】禹所娶塗山侯國峹山氏之女也。【左傳哀七年】禹合諸侯於塗山。【杜預曰】□在今壽春界巢縣，卽漢地理志當塗。　【正字通】說文引書專屬會稽山，失考正，互詳土部塗字註。

帖	【寅集中】【巾字部】	帖	【唐韻】他叶切【集韻】【韻會】託協切【正韻】他協切，□音貼。【說文】帛書署也。【廣韻】券帖。　又【通俗文】題賦曰帖。　又唐制，帖試士曰試帖。舉人總括經文，以應帖試，曰帖括。【文獻通考】帖經，以其所習經，掩其兩端，中閒開惟一行，裁紙爲帖。凡帖三字，隨時增損，可否不一，或得四，或得五，或得六，爲通。【唐書選舉志】楊綰疏言明經，但記帖括。　又【唐國史補】宰相判事有堂案，處分百司曰堂帖。　又【廣雅】帖，服也。　又【增韻】妥帖，定也。【王逸楚辭序】義多乖異，事不妥帖。【陸機文賦】或妥帖而易施。　又【廣韻】牀前帷也。【釋名】牀前帷曰帖。言帖帖而垂也。

嶠	【寅集中】【山字部】	嶠	【唐韻】【集韻】【韻會】【正韻】□渠廟切，音轎。【爾雅釋山】山銳而高嶠。　《集韻》一曰石絕水。　又山名。【列子湯問篇】渤海之東，其中有五山焉，二曰員嶠。　又【集韻】山逕也。【顏延之侍遊曲阿後湖詩】山祗蹕嶠路。　又【廣韻】巨嬌切【集韻】【類篇】【韻會】渠嬌切。【正韻】祁堯切，□音喬【徐鉉曰】古通用喬。【詩周頌】及河喬嶽。　【集韻】或作。考證：〔【爾雅釋山】山銳而高曰嶠。〕　謹照原文省曰字。〔又陵絕水曰嶠。〕　謹按爾雅無此文，照集韻原文改作：集韻一曰石絕水。 

帏	【寅集中】【巾字部】	幃	〔古文〕□【唐韻】許歸切，音揮。囊也。【玉篇】香囊也。【屈原離騷】蘇糞壤以爲幃兮，謂申椒其不芳。【註】幃謂之幐，卽香囊也。　又【廣韻】一曰單帳。【史記文帝紀】所幸愼夫人令幃帳不得文繡。　又【廣韻】雨非切【集韻】于非切，□音韋。義同。

嶢	【寅集中】【山字部】	嶢	【唐韻】古僚切【廣韻】五聊切【集韻】【韻會】倪幺切，□音堯。【說文】嶕嶢，山高貌。【前漢揚雄傳】泰山之高嶕嶢。【註】高也。音樵堯。　又【集韻】亦作嶤。【何晏景福殿賦】岧嶤岑立。

巊	【寅集中】【山字部】	巊	【廣韻】煙涬切【集韻】於郢切，□音瀴。【集韻】巊，山貌。【左思吳都賦】其山巊溟鬱□。【註】山氣暗昧之狀。

嶈	【寅集中】【山字部】	嶈	【廣韻】七羊切【集韻】【韻會】【正韻】千羊切，□音槍。山高貌。　又山激聲。【班固西都賦】揚波濤於碣石，激神嶽之嶈嶈。【註】嶈嶈，水激山聲。【崔琰述初賦】倚高艫以周盻，觀秦門之嶈嶈。　【正字通】古借將，音義同。

巋	【寅集中】【山字部】	巋	【廣韻】【集韻】丘追切【韻會】區韋切，□音蘬。【爾雅釋山】小而衆，巋。【疏】言小山而衆叢萃羅列者名巋。【王延壽魯靈光殿賦】巋穹崇。【註】高大貌。　又上聲。【廣韻】丘誄切【集韻】【韻會】【正韻】苦軌切，□音樻。義同。　又去聲。【集韻】丘愧切，音喟。巋然，獨貌。【莊子天下篇】巋然有餘。

	【寅集下】【广字部】		【海篇】音雖。屋邪。○按《說文》《玉篇》諸書無字，音義近，當是字之譌。

嶛	【寅集中】【山字部】	嶛	【集韻】同嶚。【張衡南都賦】其山嶛刺。【註】山高而相戾也。【左思魏都賦】劒閣雖嶛，憑之者蹶。

岑	【寅集中】【山字部】	岑	【廣韻】鋤針切【集韻】【韻會】【正韻】鉏簪切，□音涔。【說文】山小而高。【謝靈運登臨海嶠詩】明登天姥岑。【張衡南都賦】幽谷嶜岑。【註】嶜岑，峻極貌。　又國名。【正字通】周文王封異母弟燿之子渠爲岑子，今梁國有岑亭。　又姓。望出南陽。【風俗通】古岑子國之後。後漢有岑彭，明岑義。　又【集韻】牛錦切，吟上聲。崖岸也。【莊子徐無鬼】未始離於岑。

崑	【寅集中】【山字部】	崑	【正字通】同崐。

狏	【巳集下】【犬字部】	狏	【集韻】唐何切，音駝。本作□，獸名。　又余支切，音移。本作□。或作□。詳□字註。

珴	【午集上】【玉字部】	珴	【集韻】牛何切，音莪。奉珪璋貌。○按《詩大雅》奉璋峩峩，从山不从玉。

巟	【寅集中】【巛字部】	巟	【唐韻】呼光切，音荒。【說文】水廣也。　又【玉篇】及也，至也。　又【說文】引《易》包巟。◎按今《泰卦》作荒，古通。

嶰	【寅集中】【山字部】	嶰	【廣韻】胡買切【集韻】下買切，□音蟹。山澗閒也。【左思吳都賦】嶰澗閴岡。【註】小山別大山曰嶰。　又谷名。【通鑑綱目】黃帝命伶倫取竹於嶰溪之谷。　又通作解。【前漢律歷志】黃帝使泠綸取竹之解谷。【註】孟康曰：解，脫也。谷，竹溝也。取竹之脫無鉤節者。一說昆侖之北谷名也。　又去聲。【集韻】居隘切，音懈。義同。　又叶虛里切，音喜。【馬融廣成頌】冒□柘搓□枳，窮浚谷底幽嶰。

嶾	【寅集中】【山字部】	嶾	【廣韻】於謹切【集韻】倚謹切，□音隱。嶾嶙，山峻貌。詳嶙字註。　【集韻】或从隱。亦作□。

	【寅集上】【尸字部】		【集韻】尾本字。

庘	【寅集下】【广字部】	庘	【廣韻】烏甲切【集韻】乙甲切，□音鴨。【玉篇】庘，屋欲壞也。【集韻】壞屋謂之庘。　又庘□，隘也。　又【集韻】一曰豕屋。

帟	【寅集中】【巾字部】	帟	【唐韻】羊益切【集韻】夷益切，□音繹。【廣雅】帳也。【說文】在上曰帟。【釋名】小幕曰帟。張在人上，帟帟然也。【周禮天官幕人】掌帷幕幄帟綬之事。【註】帟主在幕，若幄中坐上承塵也。【掌次】朝日祀五帝，則張大次小次，設重帟。【註】重帟，復帟也。鄭司農云：帟，平帳也。【後漢皇后紀】定策帷帟。考證：〔【周禮天官幕人】【註】帟主在幕，若握中坐上承塵也。〕　謹照原文握改幄。〔【又】朝日祀上帝，則張大次小次，設重帟。〕　謹按朝日祀上帝乃掌次文，非幕人職也。謹照原文又字改掌次二字。上帝改五帝。 

峇	【寅集中】【山字部】	峇	【集韻】渴合切，音溘。山形。【正字通】山窟也。一說同峆。

尻	【寅集上】【尸字部】	尻	【廣韻】【集韻】【韻會】□丘刀切，考平聲。【說文】脽也。从尸九聲。【玉篇】髖也。【增韻】脊。骨盡處。【禮內則】兔去尻。【莊子達生篇】加汝尻雕俎之上。【屈原天問】崑崙縣圃，其尻安在。【註】尻，脊骨盡處。以山至高，其下必有托根之所也。　【集韻】或作□。亦作□。【正字通】从尸从九，與凥別。改九从兀，非。

屨	【寅集上】【尸字部】	屨	【唐韻】九遇切【集韻】【韻會】俱遇切【正韻】居御切，□音句。【說文】履也。从履省，婁聲。又鞮也。【徐曰】鞮，革履也。【釋名】屨，拘也，所以拘足也。【周禮天官】屨人掌王及后之服屨。【註】複下曰舄，禪下曰屨。【疏】複下謂重底，禪下謂禪底也。【儀禮士喪禮】夏葛屨，冬白屨。【禮曲禮】侍坐於長者，屨不上於堂。　又【增韻】同鞻。【周禮】有鞮鞻氏。考證：〔【儀禮士冠禮】夏葛屨，冬皮屨。〕　謹按士冠禮無此文，查係士喪禮云夏葛屨，冬白屨。謹將冠改喪。皮改白。 

岺	【寅集中】【山字部】	岺	【集韻】同岭。

</div>
    <div class="pagination">
<a href="康熙字典_page894.html">上一页</a><span>...</span><a href="康熙字典_page890.html">890</a><a href="康熙字典_page891.html">891</a><a href="康熙字典_page892.html">892</a><a href="康熙字典_page893.html">893</a><a href="康熙字典_page894.html">894</a><span class="current-page">895</span><a href="康熙字典_page896.html">896</a><a href="康熙字典_page897.html">897</a><a href="康熙字典_page898.html">898</a><a href="康熙字典_page899.html">899</a><a href="康熙字典_page900.html">900</a><span>...</span><a href="康熙字典_page896.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
