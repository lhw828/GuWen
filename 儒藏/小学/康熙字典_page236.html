<!DOCTYPE html>
<html>
<head>
    <meta charset="UTF-8">
    <title>康熙字典 - 第 236 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 236 页/共 976 页</h1>
    <div class="content">鑲	【戌集上】【金字部】	鑲	【唐韻】汝羊切【集韻】汝陽切，□音穰。【說文】作型。中腸也。【正字通】或曰型者，鑄器之法。凡作型，先以繩爲坯胎，型固，則從竅繩緒耑，繩窮而型存，有類於腸也。　又【廣韻】鉤鑲，兵器。【釋名】鉤鑲，兩頭曰鉤，中央曰鑲。或椎鑲，或鉤引，用之之宜也。　又【廣韻】息良切【集韻】思將切，□音襄。又【廣韻】女良切【集韻】尼良切，□音孃。義□同。

鑳	【戌集上】【金字部】	鑳	【玉篇】同鍵。

鑴	【戌集上】【金字部】	鑴	【唐韻】戸圭切【集韻】【韻會】懸圭切，□音攜。【說文】瓽也。　又【廣韻】大鐘。　又【揚子方言】餽也。【註】鑴，音攜。　又【集韻】一曰日旁氣刺日。【周禮春官□祲】掌十輝之灋，以觀妖祥，辨吉凶。一曰祲、二曰象、三曰鑴。【註】鑴，謂日旁氣，四面反鄕，如輝狀也。　又【廣韻】許規切【集韻】【韻會】翾規切，□音隓。【廣韻】大鍾。【集韻】鼎屬。一曰日旁氣。【周禮釋文】鄭康成讀。　又【集韻】宣爲切，音眭。亦日旁氣也。【周禮釋文】劉昌宗讀。亦作下圭反。　又【集韻】涓畦切，音圭。錐也。

鑵	【戌集上】【金字部】	鑵	【集韻】古玩切，音貫。汲器。

鑶	【戌集上】【金字部】	鑶	【集韻】慈郞切，音藏。鈴聲。

鑷	【戌集上】【金字部】	鑷	【廣韻】【正韻】尼輒切【集韻】昵輒切，□音聶。鑷子。【釋名】鑷，攝也。攝取物也。【雲仙雜記】王僧虔晚年惡白髮，一日對客，左右進銅鑷。僧虔曰：却老先生至矣，庶幾乎。　又首飾。【後漢輿服志】簪以瑇瑁爲擿，長一尺，端爲華勝，上爲鳳凰爵，以翡翠爲毛羽，下有白珠垂，黃金鑷。【崔瑗釵銘】三珠璜釵，鑷髮鑽瑩。　【集韻】或作鑈。【類篇】亦作銸。

鑸	【戌集上】【金字部】	鑸	【唐韻】洛猥切【集韻】魯猥切，□音磊。【說文】鍡鑸，不平也。

鑹	【戌集上】【金字部】	鑹	【廣韻】七亂切【集韻】取亂切，□音竄。小矟也。【正字通】隋紀有嶺南排鑹手，卽今小矟。與通。

鑺	【戌集上】【金字部】	鑺	【唐韻】其俱切【集韻】權俱切，□音劬。【說文】兵器也。【廣韻】戟屬，或作戵。

鑻	【戌集上】【金字部】	鑻	【字彙】普諫切，攀去聲。腰帶鑻面。【正字通】按六書通作□。俗加金旁，非。

鑿	【戌集上】【金字部】	鑿	〔古文〕□【唐韻】在各切【集韻】【韻會】【正韻】疾各切，□音昨。【廣韻】鏨也。【古史考】孟莊子作鑿。【師古曰】鑿所以穿木也。　又【說文】穿木也。【易繫辭刳木爲舟疏】刳鑿其中。　又【詩豳風】二之日鑿冰冲冲。【朱註】鑿冰，取冰於山也。　又黥□。【前漢□法志】其次用鑽鑿。【註】鑿，黥□也。　又開也。【前漢張騫傳】然騫鑿空。【註】鑿，開也。空，通也。騫始開通西域道也。　又造也。【公羊傳成十三年】公鑿行也。【註】鑿，猶更造之意。【釋文】鑿，在洛反。猶造意也。　又【韻會】六情曰六鑿。【莊子外物篇】心無天游，則六鑿相攘。【註】六情也。　又【正字通】恣意不求合義理，謂之鑿。【孟子】爲其鑿也。【前漢禮樂志】以意穿鑿。　又書名。緯書有【乾坤鑿度】。　又【廣韻】則落切【集韻】【韻會】【正韻】卽各切，□音作。【集韻】鮮明貌。【詩唐風】白石鑿鑿。【傳】鑿鑿，鮮明貌。【釋文】鑿，子洛反。　又【九章算術】粟率五十，鑿二十四。言粟五斗，爲米二斗四升。【左傳桓二年】粢食不鑿。【註】不精鑿。【釋文】鑿，子洛反。【杜甫詩】秋菰成黑米，精鑿傳白粲。　又【廣韻】【集韻】□昨木切，音族。【廣韻】鑿鏤花葉。　又【集韻】【韻會】【正韻】□在到切，漕去聲。【集韻】穿空也。【增韻】孔寵。【周禮冬官考工記輪人】凡輻，量其鑿深以爲輻廣。【釋文】鑿，曹報反。又如字。【前漢楚元王傳】羊入其鑿。【師古註】鑿，在到反。謂所穿冢藏者。【楚辭九辯】何時俗之工巧兮，滅規矩而攺鑿。獨耿介而不隨兮，願慕先聖之遺敎。　又【集韻】七到切，音操。宂也。　又【唐韻正】平聲，音漕。【水經注】桓□有問鼎之志，乃漕一洲，以充百數。漕卽鑿字。　又【韻補】叶脞五切，租上聲。【易林】鉛刀攻玉，無不鑽鑿。龍體具舉，魯班爲輔。

钀	【戌集上】【金字部】	钀	【廣韻】【集韻】【韻會】【正韻】□魚列切，音孽。【玉篇】鑣也。【爾雅釋器】鑣謂之钀。【註】馬勒旁鐵。【釋文】钀，魚列反。　又【廣韻】【集韻】【韻會】【正韻】□語訐切，音。義同。　又【集韻】魚羈切，音宜。與轙同。車衡載轡者。　又【集韻】語綺切，音螘。義同。

钁	【戌集上】【金字部】	钁	【唐韻】居縛切【集韻】【韻會】【正韻】厥縛切，□音矍。【說文】大鉏也。【博雅】櫡謂之钁。【淮南子精神訓】負钁臿。【註】钁，斫也。音矍。

钃	【戌集上】【金字部】	钃	【集韻】殊玉切，音蜀。【玉篇】鉏也。【釋名】钃，誅也。主以誅除物根株也。【荀子榮辱篇】所謂以狐父之戈钃牛矢也。　又【玉篇】陟玉切，音瘃。義同。　又【正韻】钃鏤，劒名。亦作屬。

钉	【戌集上】【金字部】	釘	【唐韻】【集韻】【韻會】【正韻】□當經切，音丁。【說文】鍊鉼黃金。　又【正韻】鈴釘，矛名。【郭璞曰】鶴厀矛，江東呼爲鈴釘。一曰鐵釴。　又【正韻】鐵釘。又【晉書陶侃傳】竹頭木屑，悉令掌之，及桓溫伐蜀，以所貯竹頭，作釘裝船。　又國名。【山海經】有釘靈之國。【註】吳任臣云：釘靈，今丁靈國。又名丁令。亦作丁零。　又【抱朴子黃白卷】光明美色，可中釘也。　又【集韻】都挺切，音頂。【前漢王子侯者年表】有利侯劉釘。【註】音丁。又音鼎。　又【集韻】煉鉼金。　又【廣韻】【集韻】【韻會】【正韻】□丁定切，音矴。義同。　又【增韻】以釘釘物也。　又【五音集韻】郞丁切，音靈。【字類】撞□。

	【卯集下】【支字部】		【廣韻】竹垂切【集韻】株垂切，□音箠。敆，不齊。　又【集韻】渠羈切，音奇。垂也。

钊	【戌集上】【金字部】	釗	【唐韻】止遙切【集韻】【韻會】【正韻】之遙切，□音招。【說文】刓也。　又【揚子方言】遠也。燕之北郊曰釗。　又【說文註】鄭樵曰：釗，或以爲弩機。　又姓。【正字通】明釗劒佩，三河人。　又【爾雅釋詁】釗，勉也。【揚子方言】釗薄勉也。秦晉曰釗，自關而東，周鄭之閒，曰勉釗。　又【廣韻】見也。【汲冢周書】釗我周王。　又【廣韻】古堯切【集韻】堅堯切，□音澆。義同。　又周康王名。【史記三代世表】康王釗。【註】索隱曰：克堯反。又音昭。　又【集韻】莊交切，音□。周康王名。【書顧命釋文】徐邈讀。

钌	【戌集上】【金字部】	釕	【廣韻】都了切【集韻】丁了切，□音鳥。【廣韻】釕鈌，帶頭飾。【集韻】鋌釕也。　又【集韻】【韻會】□朗鳥切，音了。義同。

钎	【戌集上】【金字部】	釬	【唐韻】【集韻】【韻會】侯旰切【正韻】侯幹切，□音翰。【說文】臂鎧也。　又【廣韻】釬，金銀器令相著。【集韻】固金鐵藥。【正字通】釬藥，以硼砂合銅爲之，用胡桐汁合銀，堅如石。今玉石刀柄之類，釬藥加銀一分，其中永不脫。　又【管子戒篇】弛弓脫釬。【註】釬，所以鉤弦。　又【集韻】居寒切，音干。器也。　又急也。【莊子列禦□】有緩而釬。【註】釬，胡旦反。又音干。急也。　【集韻】亦作銲。

雑	【戌集中】【隹字部】	雑	【字彙】俗雜字。

钏	【戌集上】【金字部】	釧	【唐韻】尺絹切【韻會】【正韻】樞絹切，□音竁。【說文】臂環也。【玉篇】釵釧。【正字通】古男女同用，今惟女飾有之。【何偃與謝尚書】珍玉名釧，因物寄情。【庾信竹杖賦】玉關寄書，章臺留釧。【墨莊漫錄】唐文宗問宰臣，金條脫何物。宰臣未對。文宗曰：古詩：輕衫穩條脫，卽今臂釧也，別作玔。　又姓。【萬姓統譜】萬曆閒，撫州照磨釧國賢，閬中人。貴陽縣丞釧佩，雲南人。　又【類篇】昌緣切，音穿。車釧。

钐	【戌集上】【金字部】	釤	【廣韻】【集韻】【韻會】□所鑒切，音。【玉篇】大鎌也。【韻會】鏟屬。【抱朴子逸民卷】推黃鉞以適釤鎌之持。【韓愈李大夫墓誌】鎛釤鉏斸。【註】釤，大鏟。斸，大鋤。　又【集韻】思廉切，音銛。刀名。　又【集韻】師咸切【韻會】師銜切，□音攕。人名。晉有沙樓國帥釤加。　又姓。【晉書東夷傳】釤加。又明有玉田人釤資。

钓	【戌集上】【金字部】	釣	【唐韻】【集韻】【韻會】【正韻】□多嘯切，音弔。【說文】鉤魚也。【詩召南】其釣維何。【傳】釣者，以此有求于彼。【淮南子說山訓】詹公釣千歲之鯉。【呂氏春秋】太公釣于滋泉，以遇文王。【宋玉釣賦】昔堯舜禹湯之釣也。以聖賢爲竿，道德爲綸，仁義爲鉤，祿利爲餌，四海爲池，萬民爲魚。　又取也。【淮南子主術訓】虞君好寶，而晉獻以璧馬釣之。　又姓。【正字通】宋紹興進士釣宏。

	【午集中】【疒字部】		【廣韻】落胡切【集韻】龍都切，□音盧。癰類。　又與廬同。【漢□】廬江太守作江。　又【廣韻】洛故切【集韻】魯故切，□音路。與□同。痞也。

	【午集下】【石字部】		【正字通】碈珉玟□同。【禮聘義】君子貴玉而賤。　又叶彌延切，音眠。【傳毅洛都賦】通谷岋，石瀨寒泉。砥碬所出，爰有碝。

钗	【戌集上】【金字部】	釵	【唐韻】楚佳切【集韻】【韻會】初佳切，□音叉。【說文】筓屬。本只作叉，此字後人所加。【玉篇】婦人岐筓也。【司馬相如美人賦】玉釵挂臣冠。【秦嘉與婦徐淑書】今致寶釵一雙，可耀首。【曹植美女篇】頭上金爵釵。　又金釵股，藥名。【本草綱目】李時珍曰：石斛，狀似金釵，故名。又忍冬藤，解毒。亦號金釵股。　又【韻補】叶稱支切，音鴟。【繁欽定情詩】何以慰別離，耳後玳瑁釵。　又叶千古切，音楚。【毛詩註疏】欲買赭，不謂竈下有黃土。欲買釵，不謂山中自有楛。

钜	【戌集上】【金字部】	鉅	【唐韻】其呂切【集韻】【韻會】【正韻】臼許切，□音巨。【說文】大剛也。从金巨聲。【商子論兵篇】怨如鉅鐵。【史記禮書】宛之鉅鐵。【註】徐廣曰：大剛曰鉅。正義曰鉅，剛鐵也。　又大也。同巨。【史記禮書】宜鉅者鉅，宜小者小。　又天子曰鉅公。【前漢郊祀志】吾欲見鉅公。【註】張晏曰：天子爲天下父，故曰鉅公。師古曰：鉅，大也。　又【正字通】尊者通稱。【李賀高軒過詩】文章鉅公。　又【說文】弓名。【荀子性惡篇】繁弱、鉅黍，古之良弓也。　又劒名。【荀子性惡篇】干將、莫邪、鉅闕、辟閭，此皆古之良劒也。　又【正韻】呂矩，矯貌。【莊子列禦□】一命而呂鉅。　又【五音集韻】澤名。　又地名。【史記殷本紀】盈鉅橋之粟。【註】服虔曰：鉅橋，倉名。許愼曰：鉅鹿水之大橋有漕粟也。又【項羽紀】章邯令王離涉閒圍鉅鹿。又【王子侯者年表】鉅合侯劉發。【註】鉅合，在平原。【前漢武帝紀】上耕于鉅定。【註】服虔曰：地名。近東海。應劭曰：齊國縣也。又【地理志】山陽郡鉅壄縣，齊郡鉅定縣。　又人名。【前漢古今人表】封鉅黃帝師。又【藝文志】將鉅子五篇。【註】六國時人。　又草名。【爾雅釋草】蕎，邛鉅。【註】今藥草，大戟也。【本草】大戟，一名邛鉅，苗名澤漆。　又【韻會】鉤鉅。【潘岳西征賦】弛靑鯤於網鉅。【註】鉅，鉤也。　又同詎。【戰國策】臣以爲王鉅速忘矣。【註】鉅，詎通。　又與遽同。【荀子正論篇】是豈鉅知見侮之爲不辱哉。

钝	【戌集上】【金字部】	鈍	【唐韻】【韻會】徒困切【正韻】杜困切，□音遯。【說文】錭也。　又【玉篇】頑鈍也。【史記□丞相世家】士之無恥頑鈍嗜利者，亦多歸漢。　又【正字通】凡質魯者曰鈍。【前漢鮑宣傳】臣宣呐鈍于辭。　又【廣韻】不利也。【前漢賈誼傳】莫邪爲鈍兮。【□琳檄吳文】兵不鈍鋒。　又【博物志】寶劒名。鈍鉤，歐冶子所作。　又【淮南子覽冥訓】鈍悶以終。【註】鈍悶，無情也。　又通作頓。【賈誼治安策】芒刃不頓。【前漢翟方進傳】遲頓不及事。

钞	【戌集上】【金字部】	鈔	【唐韻】【韻會】【正韻】楚交切【集韻】初交切，□音。【說文】叉取也。【徐鉉曰】今俗別作抄。【廣韻】略也。【後漢公孫瓚傳】尅會期日，攻鈔郡縣。　又【韻會】或作摷。【張衡東京賦】摷昆聊。　又作抄。【杜甫詩】飯抄雲子白。　又姓。【正字通】明鈔秀，鈔奇。　又【增韻】謄寫也。【抱朴子金丹卷】余令略鈔金丹之都，較以示後之同志者。　又【博雅】强也。　又【廣韻】初敎切【集韻】【韻會】【正韻】楚敎切，□音勦。【周禮夏官射鳥氏敺烏鳶註】烏鳶善鈔，盜便汙人。【釋文】鈔，初敎反。　又【正字通】楮貨名。宋史，紹興二十四年，女眞以銅少，循宋交子法，造鈔引一貫、二貫、三貫、五貫、十貫五等謂之大鈔。一百、二百、三百、五百、七百五等謂之小鈔。與錢□用，以七年爲限，納舊易新，諸路置交鈔庫官受之，每貫取工墨錢十五文，公私便焉。　又【韻會定正】官收物而給印信文憑也。卽今鈔關。　又與杪同。【管子幼官篇】敎行於鈔。【註】鈔，末也。【又】聽於鈔，故能聞未極。【註】鈔，深遠也。　又【集韻】齒紹切，音□。取也。考證：〔【周禮夏官射鳥氏敺烏鳶註】烏鳶喜鈔盜，便汙人。〕　謹照原文喜改善。 

钟	【戌集上】【金字部】	鐘	【唐韻】職容切【集韻】【韻會】諸容切，□音鍾。【說文】樂鐘也。【廣韻】世本曰：垂作鐘。【釋名】鐘，空也。內空受氣多，故聲大也。【詩周南】鐘鼓樂之。　又【韻會】律名，黃鐘十一月，夾鐘二月，林鐘六月，應鐘十月。◎按《周》《禮》皆作鍾，古字通用。互詳前鍾字註。　又地名。【春秋桓十一年】公會宋公于夫鐘。【註】夫鐘，郕地。　又山名。【廣輿記】鐘山屬金陵。　【集韻】或作銿。

	【申集上】【艸字部】		【集韻】口已切，音起。藥草。【本草】，味辛，無毒，主治金瘡。

钢	【戌集上】【金字部】	鋼	【廣韻】古郞切【集韻】【韻會】【正韻】居郞切，□音岡。【玉篇】鍊鐵也。【列子湯問篇】鍊鋼赤刃，用之切玉，如切泥焉。【魏文帝樂府】羊頭之鋼。【筆談】世煅鐵謂鋼者，用熟鐵屈盤之，以生鐵陷其閒，泥封煉之，煅令相入，謂之團鋼，亦謂之灌鋼，此乃僞鋼耳。余出使磁州煅坊，始識凡鐵有鋼者，如麫中有筋，鍛百餘火，一煆一輕，至絫煅斤兩不減，則純鋼也。【本草】李時珍曰：鋼分三種，有生鐵夾熟鐵煉成者，有精鐵百煉出鋼者，有西南海山中生成，狀如紫石英者。凡刀劒諸刃，皆是鋼鐵也。　又【廣韻】古浪切【集韻】居浪切，□岡去聲。義同。考證：〔【列子殷湯篇】鍊鋼赤刃，用之以切玉，如切泥焉。〕　謹照原書改湯問篇。 

钤	【戌集上】【金字部】	鈐	〔古文〕□【唐韻】巨淹切【集韻】【韻會】其淹切，□音箝。【說文】鈐□，大犂也。一曰類耜。　又【玉篇】車轄也。　又【廣韻】兵鈐以閉房，神府以備非常。　又【廣韻】鉤鈐，星名。【前漢天文志】熒惑守房之鉤鈐。鉤鈐，天子之御也。【註】房爲天駟，其隂右驂旁有二星，曰鉤鈐，故曰天子御也。【石氏星經】二星主法，明則羣臣奉職，天下道洽。【孝經內事】昆弟親睦，則鉤鈐不離房。【晉書天文志】鉤鈐主關籥，王者孝，則鉤鈐明。　又山名。【山海經】西次二經之首曰鈐山。　又鏁也。【爾雅序】六藝之鈐鍵。【疏】鈐，鏁也。　又【揚子方言】矛，其柄謂之鈐。【註】巨巾反。　又【集韻】胡南切，音含。釱也。　又千尋切，音侵。義同。

钥	【戌集上】【金字部】	鑰	【廣韻】以灼切【集韻】【韻會】【正韻】弋灼切，□音藥。【說文】本作□。關下牡也。【揚子方言】戸鑰，自關而西謂之鑰。【抱朴子至理卷】堅玉鑰於命門，結北極於黃庭。　又通作籥。【戰國策】齊君之魯，魯人投其籥，不果內。【史記蕭相國世家】高祖出征，何每居守管籥。　又入也。【淮南子原道訓】排閶闔，鑰天門。【註】鑰，入也。

	【巳集下】【牛字部】		【集韻】而振切，音刃。本作牣。詳前牣字註。

钦	【辰集下】【欠字部】	欽	〔古文〕□【廣韻】去金切【集韻】【韻會】【正韻】祛音切，□音衾。【說文】欠貌。一曰敬也。【書堯典】欽明文思安安。又【太甲】欽厥止。　又【正字通】今御音曰欽敕，御使曰欽命，俗曰欽差，皆取敬意。　又欽欽，思望意。【詩秦風】憂心欽欽。【毛傳】思望之，心中欽欽然也。　又鐘聲有節。【詩小雅】鼓鐘欽欽。　又諡法。【汲冢周書】威儀悉備曰欽。　又州名。亦江名。【韻會】梁安州，隋改欽州，取欽江名。【廣輿記】屬廣東廉州府。州有欽江，有龍門江。　又山名。【山海經】欽山多金玉而無石，師水出焉。又欽口。【前漢地理志】魏郡武安縣欽口山，白渠水所出。　又欽、欽原，俱鳥名。見【山海經】。　又姓。【何氏姓苑】吳人也。宋有欽德載，自號壽巖老人。　又去聲。按也。【李翊俗呼小錄】按謂之欽。欽，去聲。【王琚射經】欽身微曲，註目視的。又：開弓發矢，要欽身弝外，分明認帖。　又【集韻】魚音切，音唫。與吟同。呻也。【山海經】剛山多神□，其音如欽。【郭璞註】欽亦吟字假音。○按《漢志》內曰恭，外曰欽。又鄭康成云：敬事節用謂之欽。欽本兼內外言，不得專屬外也。卽敬事節用，亦於欽義未全，故不入正訓，附記於此。

钧	【戌集上】【金字部】	鈞	〔古文〕銞【唐韻】居勻切【集韻】【韻會】規倫切，□音均。【說文】三十斤也。【孟康曰】萬一千五百二十銖。【書五子之歌】關石和鈞。【疏】三十斤爲鈞，四鈞爲石，鈞石所以一天下之重輕，而立民信也。　又【集韻】一曰陶旊輪。【正字通】陶人模下圓轉者爲鈞。【前漢賈誼傳師古註】陶家名轉者爲鈞，蓋取周回調均之義。　又大鈞，天也。【前漢賈誼傳】大鈞播物，坱圠無垠。【註】如淳曰：陶者作器于鈞上，此以造物爲大鈞也。言造化爲人，亦猶陶之造瓦耳。又【杜甫詩】八荒開壽域，一氣轉洪鈞。　又樂名。【張衡西京賦】饗以鈞天廣樂，帝有醉焉。　又劒名。【淮南子覽冥訓】淳鈞之器成。【註】淳鈞，古劒。　又地名。【左傳昭四年】夏啓有鈞臺之享。【註】河南陽翟縣南有鈞臺陂。　又水名。【前漢霍去病傳】涉鈞者。【註】鈞耆，水名。　又姓。【風俗通】楚大夫元鈞之後，漢有侍中鈞喜。　又與均同。平也。【詩大雅】四鍭旣鈞。【註】矢鏃重羽輕，必參亭而三分之，一在前，二在後，得平均也。　又等也，同也。【左傳成六年】善鈞從衆。【註】鈞，等也。又【襄二十六年】多鼓鈞聲。【註】鈞，同其聲。　【集韻】或書作□。

钩	【戌集上】【金字部】	鉤	【廣韻】古侯切【集韻】【韻會】【正韻】居侯切，□音溝。【玉篇】鐵曲也。　又【廣韻】劒屬。【韻會】古兵有鉤，有鑲，皆劒屬。引來曰鉤，推去曰鑲。【前漢韓延壽傳】鑄作刀劒鉤鐔。【註】鉤，亦兵器也。似劒而曲，所以鉤殺人也。　又劒環。【戰國策】無鉤竿鐔，蒙須之便。【註】鉤，劒頭環。【史記楚世家】楚國折鉤之喙，足以爲九鼎。【註】凡戟有鉤喙，鉤口之尖也。言楚國戟之鉤，口尖有折者，足以爲鼎也。　又劒名。【淮南子修務訓】純鉤魚腸。【註】純鉤，利劒名。　又刀名。【鮑照樂府】錦帶佩吳鉤。【沈括曰】吳鉤，刀名也。刀彎，今南蠻用之，謂之葛黨刀。【李賀詩】男兒何不帶吳鉤。　又釣鉤。【莊子外物篇】任公子爲大鉤巨緇，五十犗以爲餌，蹲乎會稽，投竿東海，旦旦而釣。　又帶鉤。【孟子】豈謂一鉤金。【註】鉤，帶鉤也。　又刈禾鐮曰刈鉤。【前漢龔遂傳】遂爲渤海太守，賊棄弓弩而持鉏鉤。　又幔鉤。【隋書蘇威傳】威見宮中以銀爲幔鉤，盛□節儉之美，帝爲攺容。　又馬頷鉤。【詩大雅】鉤膺鞗革。【註】婁頷之鉤。　又凡縣物者曰鉤。亦曰鹿觡，曰鉤格。見【揚子方言】。　又鉤物也。【左傳襄二十三年】或以戟鉤之。　又【正字通】鉤索義理，猶言窮理也。【易繫辭】鉤深致遠。【疏】物在深處，能鉤取之。又繞也。【儀禮鄕射禮】豫則鉤楹內。【註】鉤楹，繞楹而東也。　又屈也。【戰國策】弓撥矢鉤。【註】鉤，矢鋒屈也。或作拘。古通。　又留也。【前漢鮑宣傳】使吏鉤止丞相掾史。【註】鉤，留也。　又致也。【前漢趙廣漢傳】善爲鉤距，以得事情。【註】鉤，致也。距，閉也。使對者無疑，示若不問而自知，衆莫覺所由，以閉其術爲距也。【前漢□萬年傳】咸皆鉤校發其姦臧。　又規也。【前漢揚雄傳】帶鉤矩而佩衡兮。【註】鉤，規也。矩，方也。　又牽引也。【後漢靈帝紀】皆爲鉤黨下獄。【註】鉤，謂相牽引也。　又車名。【禮明堂位】鉤車，夏后氏之路也。【註】鉤，有曲輿者也。　又車心木。【易小畜輿脫輻疏】謂輿下縛木，輿軸相連，鉤心之木是也。【周禮冬官考工記車人】以鑿其鉤。【註】鉤，鉤心。　又射具。【詩小雅】決拾旣佽。【疏】決，鉤弦也。　又服飾名。【儀禮士虞禮】鉤袒。【註】如今擐衣也。【疏】若漢時人擐衣以露臂，故云如今擐衣也。　又星名。【後漢班固傳兩都賦】周以鉤□之位。【註】前書音義曰：鉤□，紫宮外星也。宮衞之位，亦象之。又鉤鈐，詳前鈐字註。　又【字彙補】鉤芒，神名。與句芒同。【前漢揚雄傳】麗鉤芒與驂乗蓐收兮。　又漢宮名。【前漢車千秋傳】鉤弋夫人。【註】鉤弋，宮名。趙婕妤好居之，故號鉤弋夫人。又【列仙傳】鉤弋夫人發手，得一玉鉤，故號焉。　又宦者署。【前漢昭帝紀】上耕於鉤盾弄田。【註】鉤盾，宦者近署。　又官名。【前漢百官公卿表】又中書，謁者，黃門，鉤盾，尚方，御府，永巷內者，宦者，八官令丞。【註】鉤盾，主近苑囿。　又地名。【前漢李陵傳】遮鉤營之道。【註】單于要害道。　又山名。【山海經】鉤吾之山。　又水名。【爾雅釋水】九河，八鉤盤。【註】水曲如鉤流盤桓也。【疏】在東光之南，鬲縣之北。　又草名。【爾雅釋草】鉤芺。【註】大如拇指，中空，莖頭有臺，似薊，初生可食。【疏】薊類也。一名鉤。一名芺。【又】鉤，藈姑。【註】鉤，□也。一名王瓜。實如瓝瓜正赤，味苦。【博雅】茛，鉤吻也。　又藤名。【山海經】其上多桃枝鉤端。【註】郭云：鉤端，桃枝屬。吳任臣曰：鉤端，藤也。　又鳥名。【山海經】有鳥焉，其狀如鳧而鼠尾，善登木，其名曰絜鉤。　又姓。【正字通】宋鉤光祖。　又藏鉤。【風土記】京師人，□日後爲藏鉤之戲，分二曹，鬭勝負。【李商隱詩】隔坐送鉤春酒暖。　又【正韻】與鬮同。【荀子君道篇】探籌投鉤。　又交鉤，語不止也。【歐陽修詩】異日說交鉤。　又鉤輈，鷓鴣鳴聲。【林逋詩】雲水叫鉤輈。　又【集韻】權俱切，音劬。鉤町，西南夷國名。【前漢西南夷傳】立亡波爲鉤町王。【註】鉤音鉅于反，町音大鼎反。　又【集韻】居□切，音冓。鉤梯，攻城具。【詩大雅】以爾鉤援。【傳】鉤，鉤梯也。所以鉤引上城者。【釋文】鉤，古□反。又古侯反。　又【韻補】叶音拘。【古日出東南隅行】羅敷善采桑，采桑城南隅。靑絲爲籠繩，桂枝爲籠鉤。

钫	【戌集上】【金字部】	鈁	【唐韻】府良切【集韻】分房切，□音方。【說文】方鍾也。【博雅】鑍謂之鈁。　又【廣韻】鑊屬。

钭	【戌集上】【金字部】	鈄	【廣韻】天口切【集韻】他口切，□音□。姓也。【姓苑】宋處州刺史鈄滔。　又【集韻】徒口切，音。義同。　又【六書原】鈄，俗□字。註詳十畫。　本作鈄。

钮	【戌集上】【金字部】	鈕	〔古文〕【唐韻】【集韻】【正韻】□女九切，音狃。【說文】印鼻也。【正韻】又鏡弩鼻。【正字通】凡物鉤固者，皆曰鈕。　又【楚辭九思】遺失兮鈕樞。【註】玉斗鈕樞，皆所寶者。　又姓。【何氏姓苑】東晉有鈕□，吳興人。　又【集韻】敕九切，音丑。與杻同。械也。

钯	【戌集上】【金字部】	鈀	【唐韻】伯加切【韻會】【正韻】邦加切，□音巴。【說文】兵車也。从金巴聲。【玉篇】□車也。【司馬法】晨夜內鈀車。　又【說文】一曰鐵也。　又【正字通】鉏屬。五齒，平土除穢用之。俗呼耙。　又【廣韻】普巴切【集韻】披巴切，□音葩。【廣韻】江東呼鎞箭。【博雅】鈀，錍鏑也。【揚子方言】凡箭鏃胡合嬴者，廣長而薄鐮謂之錍。或謂之鈀。【註】音葩。

钱	【戌集上】【金字部】	錢	【唐韻】昨先切【集韻】財仙切【正韻】才先切，□音前。【玉篇】財也。【集韻】貨泉也。其藏曰泉，其行曰布。取其流行無不徧也。【正字通】冶銅爲錢，易貨也。古之爲市，所有易所無，布幣金刀龜貝之法窮，錢始行。周制以商通貨，太公望立九府圜法，錢外圓而內孔方，輕重以銖。圜者爲均通也。九府者，掌財帛之官也。歷代便之。周景王鑄大錢，曰寶貨，肉好有輪郭，以勸農贍不足，百姓蒙其利。錢形似璧，故亦稱肉好。或謂肉爲邊，不知錢邊曰郭，肉在邊之中也。漢以後，大小輕重不一，名稱各殊，國家攺元必更錢，以年號爲文，輪郭如舊。紀錢制者，唐張台封演有泉譜，陶岳有貨泉錄，宋洪遵有泉志，馬端臨有錢幣考，彼此異同，本註不具載。　又與泉同。【史記天官書】下有積錢，金寶之上皆有氣，不可不察。【註】錢古作泉字。　又【朝野僉載】張鷟號靑錢學士，謂萬選萬中也。　又縣名。【前漢地理志】會稽郡錢唐縣。【註】武林山，武林水所出。　又【後漢梁冀傳】意錢之戲。【何承天纂文】一曰詭億，一曰射意，一曰射數，一曰持掩，卽今攤錢也。【潛夫論】或以遊博持掩爲事。【註】博，博六也。掩，意錢也。【歐陽修詞】堂上簸錢堂下走。　又馬飾。【古樂府】鐵金面靑連錢。【庾信楊柳歌】連錢障泥渡水騎。【晉書王濟傳】作連乾。　又綠錢，苔別名。【沈約詩】賔階綠錢滿，客位紫苔生。又【岑參詩】楡莢小於錢。【張籍詩】蓮葉出水大如錢。　又連錢，鴒別名。【廣韻】頸有錢文。一名錢母。又姓。晉有歷陽太守錢鳳。　又【唐韻】卽淺切【集韻】【韻會】子淺切【正韻】子踐切，□音翦。【說文】銚也。古田器。【詩周頌】庤乃錢鎛。【傳】錢，銚也。　又【集韻】在演切，音踐。義同。　又【字彙補】古與盞通。酒器也。【續鐘鼎銘】有雀錢。考證：〔【正字通】冶銅爲錢，易貨也。太公望立九府圖法〕　謹照原文圖法改圜法。〔【詩周頌】痔乃錢鎛。〕　謹照原文痔改庤。 

陃	【戌集中】【阜字部】	陃	【集韻】補永切，音丙。人名。宋有鮑邴。

	【丑集下】【女字部】		【字彙補】居希切，音飢。【楊氏正韻箋】律有姦罪條，將男作女。

□	【未集中】【糸字部】	□	【集韻】都甘切，音儋。【類篇】緩也。

钲	【戌集上】【金字部】	鉦	【唐韻】【集韻】【韻會】諸盈切【正韻】諸成切，□音征。【說文】鐃類也。似鈴，柄中上下通。【玉篇】鉦以靜之，鼓以動之。一云鐲也。【詩小雅】鉦人伐鼓。【濮斗南曰】周禮，鼓人以金鐲節鼓，以金鐃止鼓，無鉦名。鐲鐃，通謂之鉦。【蘇軾詩】樹頭初日掛銅鉦。又【周禮冬官考工記】鳧氏爲鍾，鼓上謂之鉦。【註】鼓所擊處，鍾腰之上，居鍾體之正處曰鉦。　又石鼓名。【郡國志】洞庭山宮門東石樓，樓下兩石鼓，扣之聲淸越，世謂之神鉦。【晉孝武樂章】神鉦一震，九域來同。

钳	【戌集上】【金字部】	鉗	【唐韻】巨淹切【集韻】【韻會】其淹切，□音箝。【說文】以鐵有所刼束也。从金甘聲。【前漢高帝紀】自髠鉗爲王家奴。【註】鉗，以鐵束頸也。【後漢光武紀】弛解鉗衣。【註】倉頡篇曰：鉗，釱也。釱足鉗。又【五行志】廣漢鉗子謀攻牢。【師古註】鉗子，謂鉗徒也。【晉律】鉗重二斤，翹長一尺五寸。【集韻】或作鉆。　又銸也。【後漢梁冀傳】妻孫壽，性鉗忌。【註】鉗，取也。言性忌害如鉗之能銸物也。　又【揚子方言】惡也。南楚，凡人殘罵謂之鉗。　又【家語】無取鉗鉗。【註】鉗鉗，妄行不誠也。　又【呂氏春秋】後時者，小莖而麻長，短穗而厚糠小米，鉗而不香。　又澤名。【張衡南都賦】其陂澤則有鉗盧玉池。　又姓。【正字通】唐元和中長令鉗耳。　又與拑通。【後漢袁紹傳】道路以目，百辟鉗口。【註】以木銜其口也。或作拑。渠廉反。　又【集韻】其嚴切，音黔。義同。　又【集韻】五甘切，音玵。刃也。考證：〔又鋷也。【後漢梁冀傳】妻孫壽，性鉗忌。【註】鉗，取也。言性忌害如鉗之能鋷物也。〕　謹按漢書注鋷本作銸，音輒，又音聶，拔髮也。鋷音最，錐屬，與鉗物之義不同。今照原文鋷也改銸也。鋷物改銸物。 

钴	【戌集上】【金字部】	鈷	【廣韻】【集韻】□公戸切，音古。【玉篇】鈷也。　又【集韻】洪孤切，音胡。盛黍稷器名。同瑚。本作鍸。　又【集韻】古慕切，音顧。斷也。

钸	【戌集上】【金字部】	鈽	【五音集韻】博孤切，音逋。【玉篇】金版。

</div>
    <div class="pagination">
<a href="康熙字典_page235.html">上一页</a><span>...</span><a href="康熙字典_page231.html">231</a><a href="康熙字典_page232.html">232</a><a href="康熙字典_page233.html">233</a><a href="康熙字典_page234.html">234</a><a href="康熙字典_page235.html">235</a><span class="current-page">236</span><a href="康熙字典_page237.html">237</a><a href="康熙字典_page238.html">238</a><a href="康熙字典_page239.html">239</a><a href="康熙字典_page240.html">240</a><a href="康熙字典_page241.html">241</a><span>...</span><a href="康熙字典_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
