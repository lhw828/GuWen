<!DOCTYPE html>
<html>
<head>
    <meta charset="UTF-8">
    <title>证治准绳 - 第 157 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 157 页/共 348 页</h1>
    <div class="content">　　赤白带下
　　严巢氏病源论妇人有三十六疾者七症八瘕九痛十二带下也而带下不显其证今人唯知赤白二带耳此由劳伤冲任风冷据于胞络妇人平居血欲常多气欲常少百疾不生或气倍于血气倍生寒血不化赤遂成白带若气平血少血少生热血不化红遂成赤带寒热交并则赤白俱下其脉右手尺浮浮为阳阳絶者无子若足冷带下轻则漏下甚则崩中皆心不荣血肝不藏血所致其脉寸口而大则为减大则为芤减为寒芤为虚寒虚相其脉为革主半产漏下又尺寸脉虚者漏血漏血脉浮者不可治　产寳带下三十六疾者是十二症九痛七害五伤三固谓之三十六疾也十二症者是所下之物一者如膏二者如青血三如紫汁四如赤皮五如脓痂六如豆汁七如葵羮八如凝血九如清血似水十如米泔十一如月浣十二如经度不应期也九痛者一阴中痛二阴中淋痛三小便痛四寒冷痛五月来时腹痛六气满来时足痛七汗出阴中如虫齧痛八脇下皮痛九腰痛七害者一害食二害气三害冷四害劳五害房六害姙七害睡五伤者一窍孔痛二寒冷痛三小腹痛四脏不仁五子门不正引背痛三固者月水闭塞不通其余二者文缺不载而仲景所説三十六种疾皆出子脏冷热劳损而夹下起于阴内也戴赤白带罗先生法或十枣汤【方见伤寒脇满痛】或神佑丸【方见杂病痰饮】或玉烛散【即四物加调胃承气】皆可用之虚者不可峻攻实者可行　血虚加减四物汤　气虚以术参陈皮间与之　赤属血白属气主治燥湿为先　湿甚者固肠丸【方见后】　相火动者诸药中加炒蘖　滑者加龙骨赤石脂　滞者加葵花【白者治白带赤者治赤带】　性燥者加黄连　寒月少加姜附临机应变先须断厚味带下与梦遗同法治之　肥人有带多是湿痰用海石半夏南星炒蘖青黛苍术川芎　痩人带病少如有多是热用炒蘖蛤粉滑石川芎青黛樗皮　带漏俱是胃中痰积流下渗膀胱出于大肠小肠宜升提甚者上必用吐以提其气下用二陈汤加白术苍术仍用丸子
　　戴赤白带下皆因七情内伤或下元虚冷感非一端大率下白带多间有下赤者并宜顺气散吞震灵丹仍佐艾附丸或米饮调沙参末带下不止成尩羸者四物汤加煆牡蛎粉半钱吞固阳丸多服取效【固阳丸方见杂病遗精门】有带疾愈后一二月或再发半年一发先血而后下带来不可遏停蓄未几又复倾防此名漏带最为难治下截之血小腹主之有因血虚而虚热陷入小肠致小便涩痛色白如泔或成沙粒皆不可作淋治用冷剂宜以四物汤五苓饮各半贴和煎　良妇人带下其名有五因经行产后风邪入胞门传于脏腑而致之若伤足厥阴肝经色如青泥伤手少阴心经色如红津伤手太阴肺经形如白涕伤足太阴脾经黄如烂伤足少阴肾经黑如衃血人有带脉横于腰间如束带之状病生于此故名为带　薛徐用诚先生云前证白属气而赤属血东垣先生云血崩久则亡阳故白滑之物下流未必全拘于带脉亦有湿痰流注下焦或肾肝阴淫之湿胜或因惊恐而木乗上位浊液下流或思慕为筋痿戴人以六脉滑大有力用宣导之法此泻其实也东垣以脉微细沉紧或洪大而虚用补阳调经乃兼责其虚也丹溪用海石南星椿根皮之类乃治其湿痰也窃谓前证皆当壮脾胃升阳气为主佐以各经见证之药色青者属肝用小柴胡加山栀防风湿热壅滞小便赤濇用龙胆防肝汤肝血不足或燥热风热用六味丸色赤者属心用小柴胡加黄连山栀当归思虑过伤用妙香散等药色白者属肺用补中益气加山栀色黄者属脾用六君子加山栀柴胡不应用归脾汤色黑者属肾用六味丸气血俱虚八珍汤阳气下陷补中益气汤湿痰下注前汤加茯苓半夏苍术黄檗气虚痰饮下注四七汤送六味丸不可拘肥人多痰痩人多火而以燥湿防火之药轻治之也
　　洁治带下少腹寃结而痛者先以十枣汤下之次服苦楝丸大胡散调之是先攻后补之法也
　　治结痰白带以小胃丹半饥半饱津液下数丸候欝积行郤服补药
　　白术【一两】苍术【半两】红白葵花【二钱半】白芍药【七钱半】
　　右蒸饼为丸空心煎四物汤下廿丸
　　陶遵道外姑年七十形痩善啖白带食前姜汤吞大补丸五十丸一二次午膳后及临卧时各与小胃丹十五丸愈
　　子和顷顿丘一妇人病带下连緜不絶白物或来已三载矣命予脉之诊其两手脉俱滑大而有力得六七至常上热口干晕时呕酢水余知其实有寒痰在胸中以蒂散吐出冷痰二三升皆酢水也间如黄涎状如烂胶次以浆粥养其胃气又次用导水禹攻以防其下然后以淡剂渗泄之药利其水导不数日而愈　息城李佐衙之妻病白带如水窈漏中绵绵不絶臭秽之气不可近面黄食减已三年矣诸医皆云积冷阳起石硫黄姜附之药重重燥补汚水转多戴人断之曰此带浊水本热乗太阳经其寒水不禁固故如此也夫水自髙而趋下宜先絶其上源乃涌痰二三升次日下沃水斗余行三遍汗出周身至明旦病人云汚已不下矣次用寒凉之剂服及半载产一男
　　燥剂有湿痰而弱不禁攻者燥之热湿宜凉燥寒湿宜温燥
　　樗皮丸　治赤白带有湿热者　芍药【五钱】良姜【三钱烧灰】黄
　　蘖【二钱各炒成灰】椿根皮【半两】
　　右为末粥丸毎服三五十丸空心米饮下
　　赤白带因湿热胜而下者　苍术【盐炒】白芍药【各一两】枳殻【三钱】椿根皮【炒二两】干姜【煨二两】地榆【半两】甘草【三钱】滑石【一两炒】
　　为末粥丸米饮下
　　治带下　椿根皮【二两】神麯【炒】麦皮麯【炒】黄蘖【炒各一两】芍药
　　【一两半】滑石　枳殻【各半两】苍术【一两】
　　右为末糊丸桐子大毎服五十丸空心下
　　固肠丸　治湿气下利大便血白带去脾胃陈积之后用此以燥下湿亦不曾单用看病作汤使椿根皮为末粥糊为丸此药性凉而燥须炒用一方加滑石一半
　　治白带因七情所伤脉数者　黄连【炒】侧栢叶【酒蒸】黄蘖【炒各半两】香附子【醋炒】白术【炒各一两】白芷【烧存性】木香【各三钱】椿根皮【二两炒】白芍药【一两】
　　右为末饭粥为丸米饮汤送下
　　右五方治带椿皮例凉燥之剂湿热盛者宜之后一方有黄连香附木香故可治七情所伤
　　大乳香散　治赤白带下　草菓【一枚去皮入麝香一小块用面饼褁火炮
　　焦黄留性取出和面用之】
　　右为细末每服二钱陈皮饮调下重者三钱
　　丹带下不止用椒目白芷　治白带用椒目为末米饮调服
　　治带下方　右用云母粉温水调下三钱立见神效伏龙肝散　治赤白带下久患不瘥尩悴乏力六脉微濡
　　防榈【不拘多少烧赤急以盆盖荫冷存性】伏龙肝【于灶直下去取赤土炒令烟尽】屋梁上悬尘【炒令烟尽出火毒】
　　右等分研匀入脑麝各少许每服三钱温酒或淡醋汤下
　　马蹄丸　治白漏不絶　白马蹄　禹余粮【各四两】龙骨【三两】乌鱡鱼骨　白僵蚕　赤石脂【各二两】
　　右为末蜜和丸如桐子大每服十丸空心酒送下不止加三十丸
　　又方治白带　用白芷以石灰炒去皮茜草少许粥糊丸服
　　大白芷散　治赤白带下　白芷　海螵蛸【二个煆】胎髪
　　【一团煆】
　　右为细末空心温酒调下二钱
　　丹赤白带用生狗头骨烧灰存性酒调服或入药服润剂带下久而枯涸者濡之凡大补气血皆所以濡之如以四物汤为末炼蜜丸梧子大空心米饮下三四十丸以疗年髙妇人白带良验皆润剂也以另有补剂故止着葵花郁李仁之例于此条耳
　　补经固真汤　白文举正室白带常漏久矣服诸药不效胗得心胞尺脉极微其白带流而不止叔和脉经云崩中日久为白带漏下多时骨水枯言崩中者始病血崩不已久下则血少复亡其阳故白滑之物下流不止是本经血海将枯津液复亡枯干不能滋养筋骨以本经行经药为引用为使以大辛甘油腻之药润其枯燥而滋溢津液以大辛热之气味补其阳道生其血脉以苦寒之药泄其肺而救其上热伤气以人参补之以微苦温之药佐而益元气名曰补经固真阳　人参【二钱】橘皮【不去白半钱】干姜【末二钱】白葵花【十六朶去蕚碎】柴胡　甘草【炙】郁李仁【去皮尖研】生黄芩【各一钱另剉】
　　右除黄芩外以水三大盏煎至一盏七分再入黄芩同煎至一盏去滓空心带热服候少时以早膳压之
　　补真润肠汤　治白带下阴户中痛控心而急痛身黄皮缓身重如山阴中如氷【一名助阳汤】　柴胡【一钱二分】良姜【二钱】白葵花【七朶】防风　郁李仁　干姜　甘草【各一钱】陈皮　生黄芩【各五分】
　　右为细末剉散只作一服水二盏煎至一盏去滓食前热服
　　右葵花郁李仁之滑以润燥盖枯涸滞著者宜之
　　补剂脉微食少及久病曾经攻下者俱作虚治有热用凉补无热用温补
　　丹治白带　板【炙】枳子【各二两】黄蘖【一两炒】白芍药【七钱半】干姜【炒二钱半】香附子　山茱茰　苦参　樗皮　贝母【各半两】
　　右为末以酒糊为丸空心米饮下
　　治赤白带　板【二两涂酒炙】黄蘖【一两炒】干姜【炒一钱】枳子【二钱半】右为末酒糊为丸日二服每服七十丸
　　又方治带下脉数者　枸杞根【一斤】生地黄【五两半】
　　右二味以水一斗煮取五升分三服
　　右三方治带板黄蘖地黄例肾水真阴虚者宜之
　　丹胡安人白带下月经甚多食少倦怠面黄经中有如血块者有如筋膜者与参术等补血气调脾胃后诸证皆退惟带末止以樗皮丸主之【方见前】
　　右法治带下虚而有热者若虚而有寒脉微面白不泽无力以言者东垣补经固真汤丁香胶艾汤香桂六合汤是也
　　温补白敛丸【济生】　治室女冲任虚寒带下纯白
　　鹿茸【酒蒸焙二两】白敛　狗脊【燎毛制各一两】
　　右为细末艾煎醋汁打糯米糊丸如梧子大每服五十丸空心温米饮下
　　当归煎　治赤白带下腹内疼痛不欲饮食日渐羸痩当归【酒浸】赤芍药　牡蛎【火煆取粉】熟地黄【酒蒸焙】阿胶白芍药　续断【酒浸各一两】地榆
　　右为末醋和丸如桐子大毎服五十丸空心米饮下
　　韩山妻年三十余十八胎九殒八天防先君松潘难作贱兄弟皆西奔妻惊忧过甚遂昏昏不省人事口唇舌皆疮或至封喉下部虚脱白带如注如此四十余日或至少醒至欲自缢自悲不能堪医或投凉剂解其上则下部疾愈甚或投热剂及以汤药薫蒸其下则热晕欲絶四弟还脉之始知为亡阳证也大哭曰宗嗣未立几误杀吾嫂急以盐煮大附子九钱为君制以薄荷防风佐以姜桂芎归之属水煎入井水冷与之未尽剂鼾鼻熟睡通宵觉即能识人时止一嗣子二女相抱痛哭疎戚皆悲执友赵宪长惊曰君何术也弟曰方书有之假对假真对真尔上乃假热故以假冷之药从之下乃真冷故以真热之药反之斯上下和而病解矣继后主以女金丹错综以二三方不但去其疾且调治元气庚午生一子今应袭也壬申生一子去年又患疟疾十三月亦主以养元气调生气待饮食大进然后劫以毒药吐下块物甚多投以附子汤三钱而愈不责效旦暮间其用女金丹即胜金丸也得之异人倍加香附而视气血之偏者又加姜黄条芩倍川芎之属取效甚多予念无子者往往有之翻思予得子之难其苦何如乃次第録其方并女金丹以济人云雪翁识【女金丹方见求子门】
　　薛一孀妇腹胀脇痛内热晡热月经不调肢体痠麻不时吐痰或用清气化痰喉间不利带下青黄腹脇膨胀又用行气之剂胸膈不利肢体如麻此乃欝怒伤损肝脾朝用归脾汤以解脾郁生脾气夕用加味逍遥散以生肝血清肝火百余剂而愈　一妇人久疟兼带发热口干体倦用七味白术散加麦门五味大剂煎与恣饮再发稍可乃用补中益气加茯苓半夏十余剂而愈一妇人头晕吐痰胸满气喘得食稍缓苦于白带二十余年矣诸药不应此气虚而痰饮也痰饮愈而带自愈遂朝用六君子汤夕用六味地黄丸不月而验　一妇人耳鸣胸痞内热口干喉中若有一核吞吐不利月经不调兼之带下余以为肝脾郁结用归脾汤加半夏山栀升麻柴胡间以四七汤下白丸子而愈　一妇人吞酸饱满食少便泄月经不调服清气化痰丸两膝渐肿寒热往来带下黄白面痿体倦此胃脾俱虚湿痰下注用补中益气倍用参术加茯苓半夏炮姜而愈　一妇人带下四肢无力余曰四肢者土也此脾胃虚弱湿痰下注以补中益气济生归脾二药治之而愈　一妇人带下黄白怒则胸膈不利饮食少思或用消导利气之药痰喘胸满大便下血余曰此固脾气亏损不能摄血归源用补中益气加茯苓半夏炮姜四剂顿减又用八珍加柴胡山栀而痊
　　补涩温牡蛎散　治带下兼经水过多或暴下片血不限年月逺近　牡蛎　龙骨　赤石脂　肉苁蓉【酒浸切焙】石斛【去根】乌鱡鱼骨【去甲】黄茋【剉各一两半】牛角防灰阿胶【炒燥】熟地黄【焙】芍药【炒各二两】干姜【炮】当归【切焙】人参白术　桑耳【各一两二钱半】桂【去粗皮】芎防　附子【炮去皮脐】艾叶【炒各一两】
　　右为细末每服三钱平旦米饮下
　　茯苓散　治妇人血伤兼带下积久不止面黄体痩渐成虚劳腰脚沉重胎气多损　白茯苓【去黑皮】木香熟地黄【焙】诃黎勒皮　栢子仁【研各一两】杜仲【去粗皮炙】青橘皮【去白焙】乌鱡鱼骨【去甲】五加皮【剉】艾叶【烧灰】菖蒲牛角鳃灰　秦艽【去苗土】赤石脂　丝子【酒浸另捣】当归【切焙各一两】　右为细末每服二钱温酒调下糯米
　　饮亦得或有胎息用鲤鱼糯米粥下药
　　卷栢丸　治妇人室女腹脏冷热相攻心腹绞痛腰腿疼赤白带下面色痿黄四肢羸乏　卷栢【醋炙】鹿茸【醋炙】白石脂　赤石脂【各火煆醋淬七次】芎防　艾叶【醋炒】桑寄生　代赭石【火煆醋淬七次】鼈甲【醋炙】当归【去芦酒浸炒】地榆【各一两】木香【不见火】龙骨【各半两】干姜【炮七钱半】黄茋【去芦蜜炙】熟地黄【洗各一两半】　右为细末醋煮糯米糊和丸如梧桐
　　子大每服七十丸空心米饮送下
　　艾煎丸【百一】治妇人一切虚寒胎前产后赤白带下或成血瘕久服此药自然融化　伏道艾【楺去尘土择净枝梗取叶秤五两先用大肥淮枣一十二两砂瓶内煮烂去核同艾叶一处槌烂如泥稔作薄饼子猛火焙干乗热急碾为未】大汉椒【去目枝梗及合口者净秤五两以阿胶二两米醋三升同椒于砂瓶内煮极干取出焙干燥碾为细末】当归【去芦酒浸】白芍药　川芎　白薇附子【大者炮去皮脐】卷栢【取青叶】泽兰【去枝梗取叶已上各焙干秤用】熟
　　地黄【如铺上买者须净洗漉去浮者晒干酒浸蒸晒再入酒浸蒸五七次如糖煎香美方可用亦焙干秤各二两】
　　右末与艾椒末拌匀米醋糊丸如桐子大毎服五七十丸至百丸二百丸空心艾醋汤下一妇人因产后虚寒呕恶不食腹痛如割时作寒热盗汗痩悴骨立脐腹左结成硬块其大如掌氷冷虽盛暑此处独无汗块防动痛不可忍百药不效梦中忽有人授以此方因服之恶心寒热盗汗辄止尽一料遂平复独血块如故服至五六料其块自化而出如鱼冻
　　沉香牡丹丸　治妇人血海久虚经不利赤白带下血气冲心多发刺痛四肢烦困　沉香【七钱半】牡丹皮【去心】赤芍药　吴茱茰【汤泡去芦炒】当归　桂心　川芎黄茋【去芦蜜炙】人参　茯苓　山药　川巴戟【去心】白术橘红　木香　干生姜　白龙骨　牛膝【去苗酒浸】枳殻【去穣炒】肉荳防　厚朴【制各半两】
　　右为细末炼蜜和丸如梧桐子大每服二十丸空心温酒下若心腹痛白芷煎酒下
　　紫桂丸　补益血海治冲任气虚经脉不调腰痛腹痛冷滞崩漏　禹余粮【火煆醋淬七次三两】龙骨　艾叶　当归吴茱茰【汤洗】香白芷　肉桂【去粗皮各一两】附子【泡半两】
　　右为末面糊为丸如桐子大每服三十丸浓煎醋汤下右为末面糊丸如桐子大毎服三十丸浓煎醋汤下
　　涩剂固真丸　治白带久下不止脐腹冷痛其寒扪之如氷阴中亦然目中溜火上壅视物防防无所见齿皆恶热饮痛须得黄连末擦之其痛乃止惟喜干食大恶汤饮此病皆寒湿乗其胞内故喜干而恶湿肝经阴火上溢走于标故上壅而目中溜火肾水侵肝而上溢故目中防防无所见齿恶热饮者是少阳阳明经中伏火也当大防寒湿以丸药治之故曰寒在下焦治主宜缓大忌汤散以酒制白石脂白龙骨以枯其湿以炮干姜大辛热防寒水以黄蘖之大寒为因用又为乡导治法云古者虽有重罪不絶人之后又为之伏其所主先其所因之意又防齿中恶热饮也以柴胡为本经之使以芍药半钱以导之又恐辛热之药太甚损其肝经故微防之以当归身之辛温大和其血胍此用药之法备矣
　　白石脂【烧赤水飞研细晒干】柴胡【各一钱】白龙骨【二钱酒煮水飞】当归【酒洗三钱】干姜【炮四钱】黄檗【酒洗】白芍【各五分】
　　右末水糊丸如鸡头子大每服三十丸空心宿食消尽煎白沸汤放温送下无令胃中停住待少时以早饍压之是不令热药犯胃忌生冷硬物与酒湿面右石脂龙骨之澁以去脱盖湿多滑脱者宜之
　　治妇人赤白带下不问逺年近日并皆治之　龙骨【半两】
　　舶上硫黄【三钱】
　　右为细末每服半钱空心无灰酒下
　　茅花散　治妇人血崩不止赤白带下　茅花【一握】棕树
　　皮【三寸】嫩荷叶【三张】甘草节【二寸】
　　右为细末空心酒调下
　　山治赤白带下旧莲房为末入麝香空心米饮下凉剂小腹热痛为热瘕以刘河间法治之
　　保赤者热入小肠白者热入大肠原其本皆湿热结于脉故津液涌溢是为赤白带下本不病结縁五经脉虚结热屈滞于带故女子脐下痛阴中绵绵而下也经曰任脉为病男子内结七疝女子带下瘕聚王注云任脉自胞上过带脉贯于脐上故男子内结七疝女子带下带脉起于季脇章门似束带状今湿热寃结不散故为病也经曰脾传之肾名曰疝瘕小肠寃结而痛出白一名曰蛊所以为带下寃结也寃屈也屈滞而病热不散先以十枣汤下之后服苦楝丸大延胡散调下之热去湿除病自愈矣【十枣汤见前注大延胡散见前】
　　苦楝丸　治妇人赤白带　苦楝【碎酒浸】蘹香【炒】当归【各等
　　分】
　　右为末酒糊丸每服三五十丸空心温酒下如腰腿痛四物汤四两加羌活防风各一两煎汤送下
　　大地榆膏　治赤白带下骨立者地榆一斤用水三升煎至一半去查再煎如稠饧绞净空心服三合日二服
　　治漏下五色　地榆三两剉用醋一升煮十余沸去滓稍熟食前服一合
　　千治妇人赤白带下三叶酸浆草阴干为末空心温酒下三钱匕
　　右三方治带地榆例寒澁之剂亦湿热盛而滑脱者宜之按三叶酸浆草叶细如萍丛生茎端有三叶俗又名布谷饭布谷者鸠也盖鸠常食之故又名鸠浆草衍义悮入苦条即曰三叶酸浆草岂苦即酸浆欤【苦有子大如金柑味酸可食故亦名酸浆非三叶也三叶酸浆小草布地而生叶皆三办惟开黄花其茎叶皆酸者】　按地榆本血分之药而其性寒故凡血分有热而妄行者能止之非澁剂也
　　丹治赤白带下腰痛或少腹痛有热者　樗皮【二两】延胡索　桃仁　侧栢叶　川楝肉　蘹香　当归【各半两】香附子【八钱】官桂【去粗皮】乌药【各三钱】麦皮面【一两炒】
　　右为末酒糊为丸每服五六十丸神效
　　麒麟竭汤　治妇人血伤赤白带下小腹疼痛　麒麟竭　黄蘖【去粗皮炙】地榆【各一两】禹余粮【火煆醋淬七次】赤芍药【炒各一两半】熟地黄【切炒四两一作生干地黄】
　　右剉碎毎服二钱水一盏煎至七分去滓不拘时服一方为细末粥饮
　　治白崩方　棕榈【烧灰】丝【俗云鱼鰦夏月人家裁作凉栅者是也】
　　右等分为细末空心酒调下
　　豆花散　治妇人白崩
　　右用白匾豆花焙干为末炒米煮饮入烧盐空心服数次即效紫花勿用
　　温剂调经补真汤冬后一月微有地泥氷泮其白带再来阴户中寒一服立止大进饮食　麻黄【半钱不去节】杏仁【三枚】桂枝【少许】甘草【炙五分】良姜【一钱】黄茋【七分】人参　当归身　白术【各五分】苍术【二分】泽防【一钱】羌活【四分】防风【二钱】柴胡【四分】独活　藁本【各二分】升麻根　黄芩【各五分】干姜【三分炮】白葵花【七朶去萼】
　　右除黄芩麻黄外为粗末先将水二杯煎麻黄令沸掠去沫入余药同煎二杯又再入生黄芩煎至一杯去滓稍热空心服之一时许可食早饍
　　本治妇人月经不调每行数日不止兼有白带渐渐痩悴饮食少味累年无子地黄丸　熟地黄【二两】山茱茰白芜荑　干姜　白芍药【微炒】代赭石【醋淬各一两】厚
　　朴　白僵蚕【各半两】
</div>
    <div class="pagination">
<a href="证治准绳_page156.html">上一页</a><span>...</span><a href="证治准绳_page152.html">152</a><a href="证治准绳_page153.html">153</a><a href="证治准绳_page154.html">154</a><a href="证治准绳_page155.html">155</a><a href="证治准绳_page156.html">156</a><span class="current-page">157</span><a href="证治准绳_page158.html">158</a><a href="证治准绳_page159.html">159</a><a href="证治准绳_page160.html">160</a><a href="证治准绳_page161.html">161</a><a href="证治准绳_page162.html">162</a><span>...</span><a href="证治准绳_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
