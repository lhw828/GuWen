<!DOCTYPE html>
<html>
<head>
    <meta charset="UTF-8">
    <title>普济方四库 - 第 1539 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1539 页/共 1812 页</h1>
    <div class="content">　　治小儿喉痹肿痛
　　桂心　杏仁【各等分】
　　右为末绵褁如大含咽汁舌下须臾破又一方无杏仁
　　治喉痹卒不得语　以酒三合和入乳汁半升分二服治马喉痹　烧马蔺根灰一方寸烧桑枝沥汁和服治喉痹咽唾不得　含蜀升麻一片立愈　用木贼以牛粪饼子火烧每三两茎才匀着便取出再取烧为末每服一钱冷水研米汁清调下小儿腊茶清调下半钱入口肿破血出即安三日内未得吃粟米粥饭
　　治喉闭【出防防新书】　用马蔺子为末每服半钱麦门冬熟水调下一方治小儿卒肿毒着咽喉壮热妨乳用马蔺子半两水一钟煎至半钟去滓不计时候温服量小儿大小加减
　　治喉痹独附煎【出防防新书】　取附子一枚去皮蜜涂火炙令干复涂蜜炙须臾含咽汁愈
　　治喉痹深肿连颊吐气数者名马喉痹【出防防新书】　以马一具水二升煑取一升分三服
　　又方【出防防新书】　以马鞭草根一握勿中风截去头捣取汁服
　　治咽喉热肿神气不通【出防防新书】　以腊月猪尾烧末水服之
　　又方【出防防新书】　烧牛角末酒服之凢小儿饮乳不快觉以喉痹者亦取此灰涂乳上令儿食乳咽下即差海上方用沙牛角烧刮取灰细研水调亦得
　　又方【出防防新书】　杏仁令黒含或末服之
　　治喉痹卒不得语【出防防新书】　浓煑桂汁服一升亦可末桂着舌下渐咽之良
　　又方【出防防新书】　煑大荳汁含之无荳用豉亦佳
　　又方【出防防新书】　烧炊箄作灰三指撮水服之
　　又方【出防防新书】　用芥子末水和之干则易
　　又方【出防防新书】　用商陆苦酒令浓热之
　　治小儿喉痹肿痛【出圣惠方】　用露蜂房烧灰以乳汁和一钱服之看儿大小加减不计时
　　又方【出圣惠方】　烧蛇蜕末以乳汁服一钱不计时候治小儿喉痹　用葛蔓烧灰水服一钱
　　又方　用棘刺烧灰水调服半钱
　　治喉痹　以绳纒手大指刺出一大荳以上瘥去小指亦佳刺小指瓜文中出血即差左右刺出血立愈慎酒面毒物
　　异功散　治纒喉风酢腮喉闭及咽喉一切病症盆硝【一两】甘草【炙六钱】诃子肉　白僵蚕　贯众　马勃　蛇蜕皮【防油醋慢火炒黄色各半两】硼砂　精石【各一钱】
　　右为末每服用一字以芦筒子吹咽喉内纒喉风磨刀水调下半钱寻常置舌根下用
　　解毒雄黄丸　治纒喉风及急喉痹卒然倒仆失音不语或牙闗紧急不省人事
　　雄黄【飞】欝金【各一分】巴荳【去油二七个】
　　右为末醋煑面糊为丸如菉荳大用热茶清下七丸吐出顽涎立便苏省未吐再服善治纒喉风及走马喉闭卒死倒地失音不语以至牙闗紧硬不知人事如至死者心头犹热灌药不下即以刀鍼匙干开口灌之但药下喉咙无有不和吐泻防小无妨及上膈壅热痰涎不利咽喉肿痛赤眼痈肿一切毒热并宜服之如小儿患喉咙赤肿及惊热痰涎壅塞二丸或三丸量儿大小加减
　　生姜饮　治风邪风毒纒喉不语
　　南星【畧炮半两】生姜【四钱】橘皮【三钱】
　　右剉每服三钱紫苏五叶煎服
　　治纒喉风喉痹牙宣牙痈走马疳口疮等　用蚕退纸烧存性少入龙脑蜜丸如鸡头大含化小儿减少如牙宣痈肿揩贴龂上如走马疳加麝香擦贴立愈
　　治小儿急喉闭及纒喉风
　　参　鼠黏子【半生半熟炒为末各一两】
　　右为末新汲水调下立瘥
　　治纒喉风咽中如束气不得通
　　蛇蜕【炙】当归【切焙等分】
　　右为末温酒调一钱得吐为良未効再作切忌针灸
　　纒喉风药　以火炊草一大把舂烂用水一鉢冲取汁漱咽中渐寛即下小续命汤入蔓荆子何首乌薄荷荆芥各少许与小续命汤多少相等咽下使一人守之连数服肿消乃退
　　治噎方　用酥蜜生姜汁升一微火煎二沸每服两许内酒中温服之
　　治尸咽语声不出　用酒二合酥一匙姜末一钱和服之日三食后服亦治肺病
　　治噎方　以手巾布褁舂杵头糖拭齿
　　治尸咽喉中痒痛吐之不出咽之不入如中蛊毒方含生姜五十日瘥
　　勾藤散　治风热喉痹
　　勾藤　参　升麻　黄芩　赤茯苓　苦梗甘草　山栀子【各等分】
　　右为末炼蜜为丸如皂角子大每服灯心一子淡竹叶薄荷汤化或细研雄黄调下
　　越涎散
　　鸭嘴胆矾　乌梅【一个大者去皮用巴荳三粒去殻入帋褁慢火煨去巴荳用】
　　右为末用黄秋串根煎吞醋调少许防入口内令含咽少倾必吐出痰
　　治小儿重腭重龂腹痛　以蛇蜕炒末之效
　　语音不出等疾【附论】
　　夫心为言肝为语其经属手少阴足厥阴其气上通于舌舌者声之机若禀受之初母怀惊怖则子之心火不足而肝木弱故令机关不利气不宣扬而语迟甚者有经数歳不能言者　葢咽喉者气之道路喉揜者声音之门戸舌者声之机唇者声之扇风寒客于喉揜即不能发声故卒然而失音钱氏云口噤不语失音也孙氏云口开不语音哑也闭目不语卒疾而失音目开不语久病而无声有口开失音为风邪客于肺肺主声而通于气令外邪与真气相真气虚而邪气胜故声不通有因病吐泻大病之后虽有声而不能言又能咽药此非失音为肾怯不能上接于阳故也当补肾地黄丸癎病瘥后不语者为风邪流滞于心络使心气不和其声不发又云寒客于喉揜啼声以哑人其有惊风盛发因此不作声者葢风涎灌于心肺也宜吐之急惊先吐后补惊癎先补后吐吐后再补有慢惊瘥后不语者并与对证惊药并服通闗散自然声出首尾补助安神膏惊药择用之　夫肾虚为病不能纳诸气以归元故气奔而上欬嗽痰壅或喘或胀髓虚多唾足冷骨痿胷腹百骸俱为之牵制其嗽愈重其气愈乏其声愈干君子当于受病之处图之可也按钱氏方小儿吐泻利其小便过多以致脾虚不食钱用益黄散作效数日以后忽尔不语钱知其脾气巳复肾气尚虚投以地黄丸益肾相继数剂于是能言
　　方
　　人参平补汤　治肾虚声不出
　　人参　川芎　当归　熟地黄【洗晒】白芍药　白茯苓　兎丝子【酒漫烂研细】北五味子　杜仲【去麄皮剉姜汁制炒去丝】巴防【酒浸去】橘红　半夏曲【各半两】牛膝【酒浸焙】白术补骨脂【炒】葫芦巴　益智仁　甘草【炙各二钱半】石
　　菖蒲【一钱半】
　　右剉细每服三钱姜五片二枚食前煎吞山药丸七十粒五更头肾气开不得咳嗽言语黙然再进上药
　　杏仁煎　治咳嗽暴重声音不出
　　杏仁【水浸去皮研膏】冬蜜　沙糖　姜汁【各一盏】桑白皮【去亦炒】木通　贝母【去心各一两半】北味子　紫苑茸【各一两】石菖蒲【半两】
　　右防咀以水五升煎半去滓入杏姜糖蜜夹和微火煎取一升半每服三两日夜服之
　　木通汤　治诸风失音
　　木通　石菖蒲　防风　羗活　桑螵蛸　全蝎直僵蚕【炒各三分】甘草【炙三分】圆白南星【畧炮半两】
　　右剉每服二钱半紫苏五叶姜五片水煎热服之
　　荆苏汤　失音通用
　　荆芥　苏叶　木通　橘红　当归　桂　石菖蒲
　　右等分剉水煎四钱服之
　　僵蚕散　治小儿失音不语闗膈不通精神昏愦
　　僵【半两】羗活【一钱】麝香【半钱】
　　右为末三歳半钱姜汁少许调和沸汤浸服又以菖蒲末着舌根上频用之
　　又方　以细辛去苖为末先用皂角一茎去皮净刷子蘸少水就上刷令珠起然后以指蘸皂角珠防细辛于牙紧处擦之
　　千金汤　治小儿失音不语　以桂心防咀每服一钱水半钟煎三分去滓无时十歳儿服为末着舌上即语又竹沥饮之并瘥
　　治气膓声沉　用心气汤加枳殻甘草水煎服之金花散　治失音亦治喉痹　用槐花新瓦上炒香熟三更后床上仰卧随意食之热证通用并验
　　菖蒲丸　治受胎其母卒有惊怖邪气乘心故儿加受母气心官不守舌本不通四五歳长犹不能言人参　石菖蒲　麦门冬【去心】逺志【取肉姜汁炒】川穹当归【各二钱】滴乳香　朱砂【各一钱细研】
　　右为末蜜丸麻子大每服粳米饮下十丸
　　菖阳丹　治小儿数歳不语
　　石菖蒲【一寸九节】逺志【去心】桂心【去皮各一两】人参　黄耆酸仁【炒去皮】黄连【各半两】
　　右为末链蜜丸鸡头子大每服一丸用生姜汤化下不拘时服
　　菖蒲丸　治小儿心气不足五六歳一能言舌本无力发转不得
　　石菖蒲【三钱】人参【去头焙半两】丹参【三钱】麦门冬【去心一两焙秤】天门冬【去心一两】赤石脂【二钱】
　　右为末炼蜜丸菉荳大或麻子大温水下五七丸至一二十丸不计时日三四服取又有病后肾虚不语宜兼服钱氏地黄丸一方加黄连一方无人参
　　芍药汤　治小儿心气不足舌本无力语迟
　　赤芍药【一两】黄耆【剉三分】犀角【镑】防榔【剉】甘草【炙各半两】
　　右麄捣筛每服一钱水一小钟煎至五分去滓量儿大小不计时加减温服
　　治小儿五六歳不语者为心气不足舌本无力气转不得　用赤小荳捣罗为末以酒和涂于舌上即语神効
　　桂菖散　治小儿急中卒风失音不语立効【一名二物汤】
　　桂心【去皮一两】石菖蒲【一分】
　　右为末三歳一钱水半盏煎三分不拘时候若大病之后不语者用猪胆汁调下未语再服一方治风寒邪气留滞失音无语猪胆汁调
　　菖蒲散　治小儿卒然喑哑　以菖蒲为丸五歳一钱麻油泡汤调下如卒然不语吐出风涎即瘥用好竹沥饮之亦治噤口心热不语
　　粉姜散　治小儿急中卒风不语　以粉干姜为末安少许在舌上时时用之立効
　　鸡头丸　治小儿诸病后不能语
　　雄鸡头【不炙】鸣蝉【三个炙燋】甘草【一两剉炒】大黄【一两取实处湿帋褁煨热】当归【去芦头三分两切焙】木通【半两】黄香【切焙】川芎　逺志【去心】麦门冬【去心焙各三分】人参【半两切去顶焙】
　　右为细末链蜜丸小荳大旦米饮下五丸空心日进三四服儿大者加之九服効鸡蝉二物宜求死者用之不可旋杀孙真人所谓杀生求生去生更逺不可不知也
　　犀角地黄散　治血证心忪语短胘冐迷忘
　　生地黄【四两净】犀角　牡丹皮　芍药
　　右剉每服四钱入桃仁去皮尖七粒煎服如无犀角以升麻代之亦治吐血衂血
　　治□桃仁汤　治狐惑虫食其脏唇生疮其声唖桃仁【浸去皮】槐子　艾叶【各一两】大【十五枚】
　　右用水二中煎至一中半分三次服之
　　治湿证声哑　以不换金正气散加石菖蒲水煎服如寒证哑加桂少许治之
　　治痰症声沉　以二陈汤加石菖蒲水煎吞白丸子妙治小儿迟语　取白劳所踏枝鞭小儿令速语
　　治小儿久不语　取百舌鸟主虫咬炙食之
　　治孩儿语迟　用社稷胙酒以少许吃
　　治伏暑发热汗渴暑入心胞不语　以小柴胡汤加茯苓水煎服之

</div>
    <div class="pagination">
<a href="普济方四库_page1538.html">上一页</a><span>...</span><a href="普济方四库_page1534.html">1534</a><a href="普济方四库_page1535.html">1535</a><a href="普济方四库_page1536.html">1536</a><a href="普济方四库_page1537.html">1537</a><a href="普济方四库_page1538.html">1538</a><span class="current-page">1539</span><a href="普济方四库_page1540.html">1540</a><a href="普济方四库_page1541.html">1541</a><a href="普济方四库_page1542.html">1542</a><a href="普济方四库_page1543.html">1543</a><a href="普济方四库_page1544.html">1544</a><span>...</span><a href="普济方四库_page1540.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
