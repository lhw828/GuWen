<!DOCTYPE html>
<html>
<head>
    <meta charset="UTF-8">
    <title>普济方四库 - 第 714 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 714 页/共 1812 页</h1>
    <div class="content">　　右为散每服二钱用猪胆汁与新汲水调下相次便睡微有汗出为效如时气黄发舌胀咽喉肿及热极者如前法斟酌多少服之
　　黄连散　治大人小儿热气盛热乗于血血随气散溢于鼻者谓之鼻衂血得寒则凝澁结聚得热则流散妄行
　　黄连　黄栢　栢叶　甘草【各等分】
　　右为末每服二钱水一盏豉二十粒煎五分温服
　　凉血地黄汤　治荣中有热及肺壅鼻衂生疮一切丹毒
　　生地黄　赤芍药　当归　川芎【各等分】
　　右防咀水煎去滓量大小加减鼻衂加蒲黄生疮加黄芩丹毒加防风
　　川芎三黄散　治实热衂血
　　大黄【湿纸裹蒸】　川芎　黄连　黄芩【等分】
　　右为末每服二钱井水调服食后
　　三竒散　治衂血不止
　　乱髪灰【一钱】　人中白【半钱】　麝香【一字】
　　右为细末鼻内防少许立止一方不用麝香以髪灰人中白为末汤调服立止
　　龙麝散　治鼻衂
　　伏龙肝【半两】　麝香【一钱】　羊胫炭皮【拍碎炒令通赤一两】
　　右细研如粉每服二钱冷水调下或研小蓟汁调下亦得
　　眀胶散　治肺积热极衂血吐血一名伏龙肝散【方见本门肺脏壅热吐血类】
　　效衂方以灶下黄土吹断又取井底青泥封靣上数易之
　　又方
　　生地黄【三两研取汁】　生姜【半两研取汁】　阿胶【半两杵碎炒令黄燥为末】
　　右以生姜地黄汁入阿胶末和匀于银噐内暖过渐渐服之兼治吐血
　　又方【出圣恵方】
　　豉【二合】　艾叶【如鸡子大】　鹿角胶【二两杵碎炒黄燥】
　　右以水二大盏煎取一盏二分分三服徐徐服之
　　地金汤【出圣济总録】　治鼻衂
　　生干地黄【焙】　生干藕节【各二两】
　　右细剉如麻豆每服三钱水一盏煎至六分去滓食后临卧温服
　　玉尘散【出圣济总緑】　治肺痈鼻衂
　　白麫　□叶灰【各三钱】
　　右研令匀分为三服食后井花水调下
　　刺蓟汤【出经验良方】　治鼻衂
　　大蓟根【一两】　　相思子【半两】
　　右粗捣筛每服三钱水一盏煎至七分去滓放冷服
　　地龙散【出肘后方】　治鼻衂及膈上盛热
　　干地黄　龙脑薄荷【各等分】
　　右为细末冷水调下
　　又方【出危氏方】
　　槐花　乌贼鱼骨【各等分】
　　右半生半炒为末入鼻
　　又验方【出肘后方】
　　以白茅新生腹中裹白胎长五六寸者取一握五升水煮取一服又芍药末吹鼻中
　　又方【出千金方】　治鼻衂
　　以冷水净潄口含水以芦管吹二孔中一方冷水麫浆调服
　　又方【出千金方】
　　以乱髪五两烧作灰以管吹鼻中枣核大不止益之吹以血断止并水服方寸匕甚者日夜二已困不识人者服亦佳一方用好墨入防法醋井水调下
　　又方【出千金方】
　　取人屎尖烧灰水服并吹少许鼻中止一方于五月五日修同上
　　又方【出千金方】
　　又湿布薄胸止
　　又方【出千金方】
　　又淳酢和土涂隂嚢上干易之
　　又方【出千金方】
　　以韭根葱根取汁滴鼻中着一枣大内鼻少时更着两三度瘥葱白捣汁亦得
　　白芨散【一名世寳散出三因方】　治鼻衂立效呕血咯血肺损或食饱负重得者服之愈
　　用白芨不据多少为末冷水调用纸花贴鼻窊中效一方用雪水调如无以新汲水调自两眉际傅至鼻上以编子系头折纸系令时醮冷水挹药上饮项即止去药
　　又方【出千金方】　用黄胶即阿胶荡令软贴鼻窊中鼻头至顶及髪际三寸止一方镕胶糊鼻帛贴额上仍末雄黄绵裹内下部治举身热衂
　　画粉方【出瑞竹堂方】　治鼻衂血出不止一二服除根用白土即画匠所用画粉极细研每服五钱新汲水调服止
　　治鼻衂【出经验良方】　治大人小儿鼻衂乃血热不循经而壅从鼻出也血随其方气而肺主气外属鼻故出血也
　　以春冬衂者用生地黄研取汁加蒲黄少许砂糖井花水调和侵服之愈秋夏衂者用车前草研取汁同生姜汁蜜井花水和饮之即愈先用滓塞两鼻四时衂者生萝卜捣汁同生姜汁蜜和井水调饮之良四时皆可用萝卜汁仰头滴入鼻中即止
　　又方【出经验良方】
　　用伏龙肝不计多少为末以荆芥汁调下即止
　　又方
　　用鸡脚草捼水吃以滓塞鼻
　　又方【出经验良方】
　　用白药煎剉碎烧灰存性大红剉碎烧灰存性二味为糯米饮汤温服一方煎汤洗鼻频缩药入鼻
　　又方【出经验良方】
　　以青黛为丸用肥开劈去核入青黛在内湿纸包慢火煨一晌待冷细嚼新汲水吞下
　　治鼻中出血
　　用茅屋上青苔曰屋油以新汲水研一盏浮滓与服其血立止
　　枇杷叶方
　　用枇杷叶去毛焙干为末用茶调下一二钱日三亦治鼻赤
　　治鼻鼽血
　　以左臂血用纸撚血防左眼右亦如之
　　又方
　　以好麻纸撚絍鼻中顷之打即愈此方甚竒有人一夕常衂盈盆百药不效用此遂愈
　　治衂血
　　以灯盏数枚以百沸汤煮逐枚漉出乗热安顶上冷即易之又蒲黄二钱先用新汲水调下老人不用次用米脑细研以热马粪汁调上件脑子用鵞毛羽扫入鼻中立止马粪热即有汁冷无汁又赤芍药末冷水调服又五倍子一两为末新绵烧灰等分米饮调下谯知閤患病用此而愈
　　搐鼻方　治鼻衂
　　用驼粪不以多少用新藏缾一个打开底入粪在内烧成灰取出研细用麝香少许研匀随衂血鼻搐之一方无麝香为干末搐鼻中
　　防己散　治鼻衂
　　用防己三两三捣罗为散每服二钱新汲水调下老儿酒调一钱服更用热汤调少许鼻中嗅气佳亦用糯米饮调下
　　乌沙散【一名香黑汁】　治鼻衂
　　用细烟香墨二两为细散每服一钱腊茶清调下或浓磨以葱白蘸塞鼻中或防入鼻内亦可一方葱汁磨墨滴鼻中
　　吹鼻方　治鼻衂吐血
　　用栢叶石榴花为细末每用少许吹鼻中亦用花片塞于鼻中止
　　贴背膏　治鼻衂
　　用京三棱大者一枚以湿纸裹于慢火中煨熟乗热捶碎捣为细末醋煮麫糊调贴背第五椎上
　　贴鼻方　治鼻衂
　　用鹿角胶不计多少以沸汤浸輭贴鼻拗上更以酵麫调令稀稠得所若左窍出血则涂右边右窍出血则涂左边
　　劄耳方　治鼻衂
　　用延胡索为末以绵褁劄耳内左衂劄右右衂劄左左右俱衂则两耳俱劄
　　葱白汁　治鼻衂血
　　用葱白一握捣绞取汁投酒少许防两防入鼻差
　　衂血方
　　用川郁金末井水调下亦治吐血
　　又方
　　用槐花半生半炒末入鼻
　　一方治鼻衂
　　以鲤鱼鳞炒成灰研为末冷调下一二钱一用头髪烧灰防入鼻内先口噙水即止
　　治鼻衂方【本草】
</div>
    <div class="pagination">
<a href="普济方四库_page713.html">上一页</a><span>...</span><a href="普济方四库_page709.html">709</a><a href="普济方四库_page710.html">710</a><a href="普济方四库_page711.html">711</a><a href="普济方四库_page712.html">712</a><a href="普济方四库_page713.html">713</a><span class="current-page">714</span><a href="普济方四库_page715.html">715</a><a href="普济方四库_page716.html">716</a><a href="普济方四库_page717.html">717</a><a href="普济方四库_page718.html">718</a><a href="普济方四库_page719.html">719</a><span>...</span><a href="普济方四库_page715.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
