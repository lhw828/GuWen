<!DOCTYPE html>
<html>
<head>
    <meta charset="UTF-8">
    <title>宣明方论 - 第 9 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宣明方论 - 第 9 页/共 15 页</h1>
    <div class="content">　　金　刘完素　撰
　　痰饮门
　　痰饮论
　　夫嗽者五脏皆有嗽皆因内伤脾胃外感风邪皮毛痹肺风寒随府而入腠理开张内外相合先肺而入遂成咳嗽廼肺热也寒化热热则生痰喘满也经云喉中介介如梗壮甚则嗽血也胸满气喘痰盛稠粘皆肺气热也
　　大人参半夏丸　治化痰坠涎止嗽定喘诸痰不可尽述呕吐痰逆痰厥头痛风气偏正头疼风壅头目昏耳鸣鼻塞咽膈不利心腹痞满筋脉拘倦肢体麻痹疼痛中风偏枯咳唾稠粘肺痿劳虚人保养宣通气血调和脏腑进饮食
　　人参　茯苓【去皮】天南星　薄荷叶【各半两】半夏　干生姜　白矾【生】寒水石【各一两】蛤粉【一两】藿香叶【一分】
　　右为末麫糊为丸如小豆大生姜汤下二三十丸食后温水亦得一法加黄连半两黄蘗二两水丸取効愈妙治酒病调和藏尤宜服之
　　新添半夏瓜蒌丸　治逺近痰嗽烦喘不止者
　　半夏【生姜制】蒌　杏仁【去皮尖】麻黄　白矾【枯秤】欵冬花【各等分】
　　右为末生姜汁打麫糊为丸如梧子大每服二十丸煎生姜汤下不计时
　　白术厚朴汤　治痰呕不散利胸膈除寒热美饮食
　　白术　甘草【炙】葛根【各一两】厚朴【半两】
　　右件为末每服一二钱水一大盏生姜五片煎至六分去滓食前服显仁丸仙术芎散大人参半夏丸
　　橘皮半夏汤　治痰壅涎嗽久不已者常服养液润燥解肌热止咳嗽
　　橘皮【半两去皮】半夏【二钱半汤洗七次】
　　右为末分作二服每服水一盏半入生姜十片同煎至七分去滓温服
　　知母茯苓汤　治肺痿喘咳不已往来寒热自汗茯苓【去皮】甘草【各一两】知母　五味子　人参　薄荷半夏【洗七次】柴胡　白术　欵冬花　桔梗　麦
　　门冬　黄苓【半两】川芎【三钱】阿胶【三钱炒】
　　右为末每服三钱水一盏半生姜十片同煎至七分去滓稍热服
　　人参润肺汤　治肺气不足喘急咳嗽不已幷伤寒头疼増寒壮热四肢疼痛
　　人参　桔梗　白芷　麻黄【去节】干葛　白术　甘草【各一两炙】白姜【半两】
　　右为末每服二钱水一大盏生姜三片葱白二寸煎至八分如出汗连进二服通口温服
　　杏仁半夏汤　治肺痿涎喘不定咳嗽不已及甚者往来寒暑
　　杏仁【去皮】桔梗　陈皮【去白】茯苓【去皮】汉防己　白矾桑白皮【各三钱】薄荷叶【一钱】甘草【二寸】猪牙皂角【一锭】
　　右为末作二服水二盏生姜三片煎至六分去滓食后温服
　　防己丸　治肺不足喘嗽久不已者调顺气血消化痰涎
　　防己【二钱】杏仁【三钱】木香【二钱】
　　右为末炼蜜为丸如小豆大每服二十丸煎桑白皮汤下如大便閟加葶一两食后服
　　葶散　治肺气喘满痰嗽眠卧不安不思饮食苦葶苈　蛤粉【各三钱】桑白皮　山栀子　人参荆芥穂　薄荷叶　赤茯苓【去皮】陈皮　桔梗　杏仁　甘草【各半两】
　　右为末每服三钱水一大盏入生姜三片煎至六分去滓温服食后
　　保安半夏丸　治久新诸嗽或上逆涎喘短气痰鸣咽干烦渴大小便澁滞肺痿劳劣心腹痞满急痛中满膈气上实下虚酒食积聚不消补养气血宣行荣卫半夏　天南星【各半两】牵牛【一两】大黄【半两】黄蘗【一两半】蛤粉【一两】巴豆【四个】
　　右为末水为丸如小豆大每服十丸十五丸温水下食后日三服孕妇不可服又方无芭豆有干姜一钱半
　　人参保肺汤　治五劳七伤喘气不接涎痰稠粘骨蒸潮热
　　人参　柴胡　当归　芍药　桑白皮　知母白术　川芎　黄耆　紫苑　荆芥　地骨皮【各一分】茯苓【去皮】黄芩　连翘　大黄　薄荷【各半两山栀子同】甘草　桔梗【各一两】石膏　滑石　寒水石【半两】
　　右为末每服三钱水一盏生姜三片煎至七分去滓温服泄者去大黄同人参半夏丸服
　　神应丹　治涎嗽喘满上攻心腹卒痛及利下血兼妇人带下病一切肋脇痛满
　　薄荷叶　甘草【四钱】巴豆【灯烧存性】盆硝【各二钱】轻粉【二钱】豆豉【一两慢火炒】五灵脂【二钱】
　　右为末炼蜜为丸如桐子大每服一丸温汁下续后空咽津三五次禁饮食少时觉咽喉微暖効心腹急痛温酒下二丸未効再服得利尤良带下以温酒下二丸或大便流利再服
　　人参散　治身热头痛积热黄瘦肌热恶寒畜热发战膈热呕吐烦渴湿热防利或目赤口疮咽防肿痛或风昏虚汗肺痿劳嗽不已者
　　石膏　甘草【各一两】滑石【四两】寒水石【二两】人参【半两】
　　右为末每服二钱温水调下早晩食后兼服栀子金花丸　一名既济解毒丸
　　宁神散　治一切痰不已者诸药无効世极验
　　御米囊【一觔生醋炒】乌梅【四两】
　　右为末每服二三钱沸汤常服食后日三服
　　贾同知方　御米殻【一两炒】乌梅肉【半两】依前法服之康少尹　煎乌梅汤尤妙
　　桂苓白术丸　治消痰逆止咳嗽散痞满壅塞开坚结痛闷推进饮食调和藏无问寒湿湿热呕吐防痢皆能开发以令遍身流湿润燥气液宣平而愈解酒毒疗肺痿劳嗽水肿腹胀泄防不能止者服之利止为度随证调之
　　拣桂　干生姜【各一分】茯苓【去皮】半夏【一两】白术　红皮【去白】泽防【各半两】
　　右为末麫糊为丸如小豆大生姜汤下二三十丸日三服病在膈上食后在下食前在中不计时或一法更加黄连【半两】黄蘗【二两】水丸取効愈妙
　　润肺散　治小儿膈热咳嗽痰喘甚者久不瘥者
　　蒌实【一枚去子用穰】
　　右为末以寒食麫和为饼子炙黄为末每服一钱温水化乳糖下日三服効乃止
　　又方　治寒嗽
　　麻黄【四两】官桂【一两】防【二钱】
　　右为末以防同煎每服一二钱温服
　　宁肺散　治一切寒热痰盛久新咳不止者
　　御米殻【四两】木【三两御米殻一处用蜜二两水化同炒防黄】五味子【一两】人参【一两】皂角【二两】
　　右为末每服二钱乌梅同煎临卧食服大効
　　鳖甲丸　治吐血咳嗽神効
　　鳖甲【一个九肋者醋炙黄】柴胡【一两酒浸一宿】杏仁【一两童子小便浸炒】甘遂【一两炙】人参【半两】
　　右为末炼蜜为丸如桐子大每服十丸至十五丸煎生姜汤下
　　又方　用厚朴【一两生姜制】
　　石膏散　治热嗽喘甚者
　　石膏【一两】甘草【半两炙】
　　右为末每服三钱新汲水下又生姜汁蜜调下
　　人参半夏丸　治一切痰饮喘嗽不已
　　白矾　天南星　半夏【各半两】甘草【二钱半炙】人参【二钱】赤小豆【四十九粒】杏仁【四十九粒】猪牙皂角【一锭】
　　右为末用多年小米一升熬粥和丸如桐子大每服十五丸炒萝葡子汤临卧下
　　仙人肢丸　治逺年劳嗽不问寒热痰涎喘满先服松花膏下过多服此药无不効
　　人参　沙参　参　紫团参　丹参　白术牡蛎　知母　甘草【各二两】蛤蚧【一对头尾全用河水浄洗文武火酥炙黄色】
　　右为末用麻黄十五斤去根枸子三斤熬成膏丸如弹子大磁合子内盛临卧煎生姜自然汁化下一丸小儿量数加减
　　松花膏　治三二十年劳嗽预九月间宣利一切痰涎肺积喘嗽不利
　　防风　干生姜　野菊花　芫花　枸子　甘草　苍术　黄精
　　右为末取黄精根熬成膏子和药末丸如弹子大每服细嚼一丸冷水化下临卧不吃夜饭服药一粒
　　辰砂半夏丸　治小儿肺壅痰实咳嗽喘急胸膈痞满公忪烦闷痰涎不利呀呷有声
　　半夏【半两洗】葶【水研成膏】杏仁【各半两炒研成膏】朱砂　五灵脂【各一两防炒】
　　右为末更研匀生姜汁煮麫糊为丸如桐子大每服十五丸生姜汤下
　　大百劳散　治一切劳疾肌劣喘息不卧痰涎不食蛤蚧【一对蜜炙】元州鳖甲【一个去裙醋炙】附子【一两】人参　柴胡川干姜　白茯苓【去皮】白术　茴香　青皮【去白】杏仁【去皮尖】知母　贝母　陈皮【去白】官桂　甘草【炙】半夏【生姜制】苍术【汤浸各一两苏木龙胆各半两】
　　右为末每服二钱水一盏用生姜三片枣二枚乌梅二枚同煎空心稍热服有汗加小麦二十粒不用铁煎
　　小百劳散　治劳喘嗽不已自汗者
　　御米殻【不拘多少炒】
　　右为末每服二钱入乌梅同煎水一盏温服食后有汗加小麦三十粒同煎温服
　　五味子汤　治胸膈痞满心腹刺痛短气噎闷咳嗽痰唾呕逆恶心不思饮食温中益气
　　五味子【九两】良姜【一两半】红皮【去白】茴香【炒各一两】干姜【两半】甘草【七两炙】盐【一斤炒】
　　右为末每服一钱百沸汤空心食前甚者日进三服
　　安神散　治逺年近日喘嗽不已
　　御米殻【蜜炒一两】人参　陈皮【去白】甘草【一两炙】
　　右为末每服一钱煎乌梅汤调下临卧服
　　劳门
　　白术黄耆散　治五心烦自汗四肢痿劣饮食减少肌瘦昏昩
　　白术　黄耆　当归　黄芩【去皮】芍药【各半两】石膏甘草【各二两】茯苓　寒水石【各一两】官桂【一分】人参　川芎【各三分】
　　右为末每服三钱水一盏煎至六分去滓温服食前一日三服
　　人参白术汤方　在消渇门第一方是也【此乃为同不复録耳】黄连丸　治湿热流运气血不通壅滞不散清爽头目
　　黄连【好者不拘多少】
　　右为末酒麫糊为丸如小豆大每服二十丸温水下不计时日三服
　　必効散　治五劳七伤劳役肌瘦不思饮食喘不已
　　川乌头【一两生】天南星【半两生】
　　右为末每服二钱萝菔八块如母指大以水煮熟去滓食后服嚼
　　当归地黄汤　治嗽血衂血大小便血或妇人经不调月水过多喘嗽者
　　当归　芍药　川芎　白术　染槐子　黄药子【各半两】生地黄　甘草　茯苓【去皮】黄芩　白龙骨【各一两】
　　右为末每服三钱水一盏煎至七分去滓温服食前
</div>
    <div class="pagination">
<a href="宣明方论_page8.html">上一页</a><span>...</span><a href="宣明方论_page4.html">4</a><a href="宣明方论_page5.html">5</a><a href="宣明方论_page6.html">6</a><a href="宣明方论_page7.html">7</a><a href="宣明方论_page8.html">8</a><span class="current-page">9</span><a href="宣明方论_page10.html">10</a><a href="宣明方论_page11.html">11</a><a href="宣明方论_page12.html">12</a><a href="宣明方论_page13.html">13</a><a href="宣明方论_page14.html">14</a><span>...</span><a href="宣明方论_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
