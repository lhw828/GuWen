<!DOCTYPE html>
<html>
<head>
    <meta charset="UTF-8">
    <title>证类本草 - 第 202 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 202 页/共 244 页</h1>
    <div class="content">　　陶隐居云：旧云河东猗氏县枣特异，今青州出者，形大，核细，多膏，甚甜。郁州互市亦得之，而郁州者亦好，小不及尔。江东临沂金城枣，形大而虚，少脂，好者亦可用。南枣大恶，殆不堪啖。道家方：药以枣为佳饵。其皮利，肉补虚，所以合汤皆擘之也。唐本注云：《别录》云，枣叶散服使人瘦，久即呕吐。揩热痱疮良。臣禹锡等谨按孟诜云：干枣，温。主补津液，强志。三年陈者核中仁，主恶气，卒疰忤。又，疗耳聋、鼻塞，不闻音声、香臭者，取大枣十五枚，去皮核，萆麻子三百颗，去皮，二味和捣，绵裹塞耳鼻。日一度易，三十余日闻声及香臭。先治耳，后治鼻，不可并塞之。又方：：巴豆十粒，去壳生用。松脂同捣，绵裹塞耳。又云：洗心腹邪气，和百药毒。通九窍，补不足气。生者食之过多，令人腹胀。

　　蒸煮食，补肠胃，肥中益气。第一青州，次蒲州者好。诸处不堪入药。小儿患秋痢，与虫枣食，良。日华子云：干枣，润心肺，止嗽，补五脏，治虚劳损，除肠胃癖气，和光粉烧，治疳痢。牙齿有病患切忌啖之。凡枣亦不宜合生葱食。又云：枣叶，温，无毒。治小儿壮热，煎汤浴，和葛粉 痱子佳，及治热瘤也。

　　图经曰：大枣，干枣也。生枣并生河东，今近北州郡皆有，而青、晋、绛州者特佳。江南出者，坚燥少脂。谨按枣之类最多。郭璞注《尔雅》：枣，壶枣。云：今江东呼枣大而锐上者为壶，壶犹瓠也。边，腰枣。云：子细腰，今谓之鹿卢枣。 （子兮切），白枣。云：即今枣子，白乃熟。 ，酸枣。云：木小实酢者。遵，羊枣。云：实小而圆，紫黑色，今俗呼之为羊矢枣。洗，大枣。云：今河东猗氏县出大枣，子如鸡卵。蹶泄，苦枣。云：子味苦者。皙，无实枣。云：不着子者。还味，稔（而审切）枣。云：还味，短味也。而酸枣自见别条，其余种类非一，今园圃皆种莳之，亦不能尽别其名。又其极美者，则有水菱枣、御枣之类，皆不堪入药。盖肌实轻虚，暴服之则枯败。惟青州之种特佳，虽晋、绛大实，亦不及青州者之肉浓也。并八月采，曝干。南郡人煮而后曝，及干，皮薄而皱，味更甘于它枣，谓之天蒸枣，然不堪入药。又有仲思枣，大而长，有一、二寸者，正紫色，细纹小核，味甘重。北齐时有仙人仲思得之，因以为名。隋大业中，信都郡尝献数颗，近世稀复有之。又广州有一种波斯枣，木无旁枝，直耸三、四丈，至巅四向，共生十余枝，叶如棕榈。彼土亦呼为海棕木。

　　三、五年一着子，都类北枣，但瘥小耳。舶商亦有携本国生者至南海，与此地人食之，云味极甘，似此中天蒸枣之类，然其核全别，两头不尖，双卷而圆，如小块紫矿。种之不生，疑亦蒸熟者。近亦少有将来者。

　　食疗云：枣和桂心、白瓜仁、松树皮为丸，久服香身，并衣亦香。软枣，温。多食动风，发冷风并咳嗽。圣惠方：令发易长。东行枣根三尺，横安甑上蒸之，两头汗出，收之敷发即长。又方：治伤中筋脉急，上气咳嗽。用枣二十枚去核，以酥四两微火取水银掌中，以唾研令极熟，敷枣瓤上，纳下部瘥。肘后方：主下部虫痒。蒸大枣取膏，以水银和捻，长三寸，以绵裹，宿纳下部中，明日虫皆出。梅师：治妊娠四、五月，忽腹绞痛。

　　以枣十寒热好枣，美志气。神异经曰：北方：荒中，有枣林焉，其高五丈，敷张枝条一里余，子长六、七寸，围过其长，熟赤如朱，干之不缩，气味甘润，殊于常枣，食之可以安躯，益气力。

　　衍义曰：大枣，今先青州，次晋州，此二等可晒曝入药，益脾胃，为佳，余只可充食用。

　　又御枣甘美轻脆，后众枣熟。以其甘，故多生虫。今人所谓扑落酥者是。又有牙枣，先众枣熟，亦甘美，但微酸，尖长。只二等，止堪啖，不堪收曝。今人将干枣去核，于铛锅中微火缓逼，干为末，量多少，入生姜末为汤，点服，调和胃气。又将煮枣肉，和治脾胃丸药尤佳。又青州枣去皮核，焙干为枣圈，达都下，为奇果。

　　卷第二十三　上品

　　仲思枣

　　味甘，温，无毒。主补虚益气，润五脏，去痰嗽，冷气。久服令人肥健，好颜色，神仙不饥。形如大枣，长一、二寸，正紫色，细纹，小核。味甘重。北齐时有仙人仲思得此枣，因以为名。隋大业中，信都郡献数颗。又有千年枣，生波斯国，亦稍温补，非此之俦也。（今附）

　　臣禹锡等谨按尔雅云：枣，壶枣；边，要枣； ，白枣； ，酸枣；杨彻，齐枣；遵，羊枣；洗，大枣；煮，填枣；蹶泄，苦枣；皙，无实枣；还味，稔枣。释曰：壶枣者，枣形似壶也。郭云：今江东呼枣大而锐上者为壶。壶犹瓠也。边大而腰细者，名边要枣。郭云：子细腰，今谓之鹿卢枣。枣子白熟者名 。实小而味酢者名 枣。遵，一名羊枣。郭云：实小而圆，紫黑色，今俗呼之为羊矢枣。洗，最大之枣名也。郭云：今河东猗氏县出大枣，子如鸡卵。蹶泄者，味苦之枣名也。皙者，无实之枣名也。还味者，短味也。彻、煮，并未详。陈士良云：苦枣，大寒，无毒。枣中苦者是也。人多不食，主伤寒热伏在脏腑，狂荡烦满，大小便秘涩，取肉煮研为蜜丸药佳。今处处有。

　　卷第二十三　上品

　　葡萄

　　葡萄　味甘，平，无毒。主筋骨湿痹，益气倍力，强志，令人肥健，耐饥，忍风寒。久食轻身不老延年。可作酒。逐水，利小便。生陇西五原、敦煌山谷。

　　陶隐居云：魏国使人多 来，状如五味子而甘美，可作酒，云用其藤汁殊美好。北国人多肥健耐寒，盖食斯乎？不植淮南，亦如桔之变于河北矣。人说即此间 （于庚切） （于六切），恐如彼之枳类桔耶。唐本注云： 与葡萄相似，然 是千岁 。葡萄作酒法，总收取子汁酿之自成酒。 、山葡萄，并堪为酒。陶云：用藤汁为酒，谬矣。臣禹锡等谨按蜀本图经云：蔓生，苗叶似 而大。子有紫、白二色，又有似马乳者，又有圆者，皆以其形为名。又有无核者。七月、八月熟。子酿为酒及浆，别有法。谨按 ，是山葡萄，亦堪为酒。孟诜云：葡萄，不问土地，但收之酿酒，皆得美好。或云子不堪多食，令人猝烦闷，眼暗。根浓煮汁，细细饮之，止呕哕及霍乱后恶心。妊孕人，子上冲心，饮之即下，其胎安。药性论云：葡萄，君，味甘、酸。除肠间水气，调中，治淋，通小便。段成式酉阳杂俎云：葡萄，有黄、白、黑三种，成熟之时，子实通侧也。

　　图经曰：葡萄，生陇西五原，敦煌山谷，今河东及近京州郡皆有之。苗作藤蔓而极长大，盛者，一、二本绵被山谷间。花极细而黄白色。其实有紫、白二色，而形之圆锐亦二种。又有无核者。皆七月、八月熟。取其汁，可以酿酒。谨按《史记》云：大宛以葡萄为酒，富人藏酒万余石，久者十数岁不败。张骞使西域，得其种而还，种之，中国始有。盖北果之最珍者。

　　魏文帝诏群臣说葡萄云：醉酒宿醒，掩露而食，甘而不饴，酸而不酢，冷而不寒，味长汁多，除烦解 ，他方：之果宁有匹之者？今大原尚作此酒，或寄至都下，犹作葡萄香。根、苗中空相通，圃人将货之，欲得浓利，暮溉其根，而晨朝水浸子中矣。故俗呼其苗为木通，逐水利小肠尤佳。今医家多暴收其实，以洽时气。发疮疹不出者，研酒饮之甚效。江东出一种，实细而味酸，谓之 子。

　　衍义曰：葡萄，先朝，西夏持师子来献，使人兼 葡萄遗州郡，比中国者皆相似。最难干，不干不可收，仍酸澌不可食。李白所谓胡人岁献葡萄酒者是此。疮 不出，食之尽出。多食皆昏人眼。波斯国所出，大者如鸡卵。

　　卷第二十三　上品

　　栗

　　栗　味咸，温，无毒。主益气，浓肠胃，补肾气，令人耐饥。生山阴，九月采。

　　陶隐居云：今会嵇最丰，诸暨（音既）栗形大，皮浓不美。剡（时冉切）及始丰，皮薄而甜。相传有人患脚弱，往栗树下食数升，便能起行，此是补肾之义，然应生啖之。若饵服，故宜蒸曝之。唐本注云：栗作粉，胜于菱芡（音俭）。嚼生者涂疮上，疗筋骨断（音段）碎，疼痛肿瘀血，有效。其皮名扶，捣为散，蜜和涂肉，令急缩。毛壳，疗火丹，疗毒肿。实饲孩儿，令齿不生。树白皮水煮汁，主溪毒。臣禹锡等谨按蜀本图经云：树高二、三丈，叶似栎，花青黄色，似胡桃花。实大者如拳，小如桃李。又有板栗、佳栗，二树皆大。又有茅栗，似板栗而细。其树虽小，然叶与诸栗不殊，惟春生、夏花、秋实、冬枯。今所在有之。孟诜云：栗子，生食治腰脚。蒸炒食之，令气拥，患风水气，不宜食。又，树皮，主瘅疮毒。谨按宜日中曝干，食即下气补益。不尔犹有木气，不补益。就中吴栗大，无味，不如北栗也。其上薄皮，研，和蜜涂面，展皱。又，壳，煮汁饮之，止反胃，消渴。今所食生栗，可于热灰火中煨令汗出，食之良。不得通热，热则拥气。生即发气。故火煨杀其木气耳。陈士良云：栗有数种，其性一类，三颗一球。其中者，栗榍也，理筋骨风痛。日华子云：栗榍，生食，破冷癖，日生吃七个。又生嚼 ，可出箭头，亦 恶刺，并敷瘰 、肿毒痛。树皮煎汁，治沙虱，溪毒。壳煮治泻血。

　　图经曰：栗，旧不着所出州土，但云生山阴，今处处有之，而兖州、宣州者最胜。木极类栎，花青黄色，似胡桃花。实有房，汇若拳，中子三五拆子出。凡栗之种类亦多。《诗》云：树之莘（音榛）栗。陆机疏云：栗，五方：皆有之，周、秦、吴、扬特饶，吴越被城表里皆栗，惟濮阳及范阳栗，甜美味长，他方者悉不及也。倭、韩国诸岛上，栗大如鸡子，亦短味不美。桂阳有莘而丛生，实大如杏子中仁，皮、子形色与栗无异也，但差小耳。又有奥栗，皆与栗同，子圆而细，或云即莘也。今此色惟江湖有之。又有茅栗、佳栗，其实更小，而木与栗不殊，但春生、夏花、秋实、冬枯为异耳。栗房当心一子，谓之栗楔，治血尤效。今衡山合活血丹用之。果中，栗最有益。治腰脚宜生食之，仍略曝干，去其木气。惟患风水气不宜食，以其味咸故也。壳煮汁饮，止反胃及消渴。木皮主疮毒，医家多用。

　　外台秘要：治小儿疳疮，栗子嚼敷之。肘后方：丹者，恶毒之疮，五色无常。治之，煮栗皮有刺者，洗之佳。又方：治熊、虎爪甲所伤，嚼栗敷之。经验后方：治肾虚，腰脚无力。

　　生栗袋盛，悬干。每日平明吃十余颗，次吃猪肾粥。孙真人云：栗，味咸，肾病宜食。胜金方：治马汗入肉血疮，用栗肉嚼敷之。

　　衍义曰：栗，欲干莫如曝，欲生收莫如润，沙中藏至春末夏初，尚如初收摘。小儿不可多食，生者难化，熟即滞气，隔食，生虫，往往致小儿病，人亦不知。所谓补肾气者，以其味咸，又滞其气尔。湖北路有一种栗，顶圆末尖，谓之旋栗。《图经》引《诗》言莘（音榛）栗者，谓其象形也。

　　卷第二十三　上品

　　蓬（力轨切）

　　蓬 （九轨切）　味酸，咸，平，无毒。主安五脏，益精气，长阴令坚，强志倍力，有子。又疗暴中风，身热大惊。久服轻身不老。一名覆盆，一名陵 ，一名阴 。生荆山平泽及冤句。

　　陶隐居云：李云即是人所食莓（音茂）尔。今注是覆盆苗茎也。陶言蓬 是根名，乃昌容所服以易颜者。盖根、苗相近尔。李云莓也。按《切韵》莓是覆盆草也。又 者，藤也。今据：蓬之名，明其藤蔓也。《唐本》注云：蓬 、覆盆，一物异名，本谓实，而非根。此亦误矣。亦如蜀漆与常山异条，芎 与蘼芜各用。今此附入果部者，盖其子是覆盆也。臣禹锡等谨按陈士良云：诸家本草皆说是覆盆子根，今观采取之家，按草木类所说，自有蓬 ，似蚕莓子，红色。其叶似野蔷薇，有刺，食之酸、甘。恐诸家不识，误说是覆盆也。

　　图经曰：蓬 ，覆盆苗茎也。生荆山平泽及冤句。覆盆子，旧不着所出州土，今并处处有之，而秦、吴地尤多。苗短不过尺，茎、叶皆有刺。花白，子赤黄，如半弹丸大，而下有茎承如柿蒂状。小儿多食其实。五月采其苗，叶采无时。江南人谓之莓，然其地所生差晚，三月始有苗，八、九月花开，十月而实成。功用则同，古方：多用。亦榨其子取汁，合膏涂发不白。挪叶绞汁滴目中，去肤赤，有虫出如丝线便效。昌容服之以易颜。其法：四、五月候甘实成采之，曝干，捣筛，水服三钱匕。安五脏，益精，强志，倍力，轻体不老，久久益佳。崔元亮《海上方》着此三名，一名西国草，一名毕KT 伽，一名覆盆子。治眼暗不见物，冷泪浸淫不止及青盲、天行目暗等。取西国草，晒曝干，捣令极烂，薄绵裹之，以饮男乳汁中浸，如人行八、九里久，用点目中，即仰卧。不过三、四日，视物如少年。禁酒、油、面。

　　陈藏器云：变白，不老，佛说云苏蜜那花点灯，正言此花也。榨取汁，合成膏，涂发不白。食其子，令人好颜色，叶挪绞取汁，汁滴目中，三种，四月熟，甘美如覆盆子者是也，余不堪入药，今人取好颜色。

　　衍义曰：蓬 ，非覆盆也，自别是一种，虽枯败而枝梗不散。今人不见用，此即贾山策中所言者，是此也。

　　卷第二十三　上品

　　覆盆子

　　味甘，平，无毒。主益气轻身，令发不白。五月采。

　　陶隐居云：蓬 是根名，方：家不用，乃昌容所服以易颜者也。覆盆是实名，李云是莓子，乃似覆盆之形。而以津汁为味，其核微细。药中用覆盆子小异。此未详孰是？唐本注云：覆盆，蓬 ，一物异名，本谓实，非根也。李云莓子，近之矣。其根不入药用。然生处不同，沃地则子大而甘，瘠地则子细而酸。此乃子有甘、酸，根无酸味。陶景以根酸、子甘，将根入果，重出子条，殊为孟浪。今注蓬 ，乃覆盆之苗也，覆盆，乃蓬 之子也。陶注、唐注皆非。今用覆盆子补虚续绝，强阴健阳，悦泽肌肤，安和脏腑，温中益力，疗劳损风虚，补肝明目。臣禹锡等谨按蜀本注：李云是蓬 子也。陶云蓬 子津味，与覆盆子小异，而云未审，乃慎之至也。苏云覆盆、蓬 一物也，而云剩出此条者，亦非也。今据蓬 即莓也。按：《切韵》莓，音茂，其子覆盆也。又按： 者，藤也。今此云覆盆子，则不言其蔓藤也，前云蓬，则不言其子实也。犹如芎 与蘼芜异条，附子与乌头殊用。药性论云：覆盆子，臣，微热，味甘、辛。能主男子肾精虚竭，女子食之有子。主阴痿，能令坚长。孟诜云：覆盆子，味酸，五月于麦田中得之良。采得及烈日晒干，免烂不堪。江东亦有，名悬钩子。大小形异，气味、功力同。北土即无悬钩，南地无覆盆，是土地有前后生，非两种物耳。陈藏器云：榨取汁，合成膏，涂发不白。食其子，令人好颜色。叶挪绞取汁，滴目中，去肤赤，有虫出如丝线。陈士良云：蓬 似蚕莓大，覆盆小，其苗各别。日华子云：莓子，安五脏，益颜色，养精气，长发，强志，疗中风身热及惊。又有树莓，即是覆盆子。

　　图经文具蓬 条下。

　　雷公云：凡使，用东流水淘去黄叶并皮、蒂尽了，用酒蒸一宿，以东流水淘两遍，又晒干方用，为妙也。

　　衍义曰：覆盆子，长条，四、五月红熟，秦州甚多，永兴华州亦有。及时，山中人采来卖。

　　其味酸甘，外如荔枝。樱桃许大，软红可爱，失采则就枝生蛆。益肾脏，缩小便，服之，当覆其溺器，如此取名。食之多热，收时五、六分热便可采。烈日曝，仍须薄绵蒙之。今人取汁作煎为果，仍少加蜜，或熬为稀汤，点服，治肺虚寒。采时着水则不堪煎。

　　卷第二十三　上品

　　芰（单伎）实

　　芰（单伎）实　味甘，平，无毒。主安中，补五脏，不饥轻身，一名菱（音陵）。

　　陶隐居云：庐江间最多，皆取火燔以为米充粮。今多蒸曝，蜜和饵之，断谷长生。水族中又有菰（音孤）首，性冷，恐非上品。被霜后食之，令阴不强。又不可杂白蜜食，令生虫也。

　　唐本注云：芰作粉，极白润，宜人。臣禹锡等谨按蜀本图经云：生水中，叶浮水上，其花黄白色，实有二种：一，四角；一，两角。孟诜云：菱实，仙家蒸作粉，蜜和食之，可休粮。

　　水族之中，此物最不能治病。又云：令人藏冷，损阳气，痿茎。可少食。多食令人腹胀满者，可暖酒和姜饮一、两盏，即消矣。

　　图经曰：芰，菱实也。旧不着所出州土，今处处有之。叶浮水上，花黄白色，花落而实生，渐向水中乃熟。实有二种，一种四角，一种两角。两角中又有嫩皮而紫色者，谓之浮菱，食之尤美。江淮及山东人曝其实仁，以为米，可以当粮。道家蒸作粉，蜜渍食之，以断谷。水果中引物最治病，解丹石毒。然性冷，不可多食。

　　食疗：神仙家用，发冷气。人含吴茱萸，咽其津液，消其腹胀矣。周礼疏屈到嗜芰，即菱角也。

</div>
    <div class="pagination">
<a href="证类本草_page201.html">上一页</a><span>...</span><a href="证类本草_page197.html">197</a><a href="证类本草_page198.html">198</a><a href="证类本草_page199.html">199</a><a href="证类本草_page200.html">200</a><a href="证类本草_page201.html">201</a><span class="current-page">202</span><a href="证类本草_page203.html">203</a><a href="证类本草_page204.html">204</a><a href="证类本草_page205.html">205</a><a href="证类本草_page206.html">206</a><a href="证类本草_page207.html">207</a><span>...</span><a href="证类本草_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
