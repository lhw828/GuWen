<!DOCTYPE html>
<html>
<head>
    <meta charset="UTF-8">
    <title>普济方 - 第 2328 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2328 页/共 3614 页</h1>
    <div class="content">　　干虾蟆（一枚去头足为二各一半将一半热炙黄者）蛤蚧（一对各取一半泥涂和炙黄）芦荟（研）天灵盖（酥炙）白狗粪（炒黄）雄黄（研各一分）麝香（一分研）乌驴头（炙干一两）乳香（研一两半）猪胆（一枚取汁于碗中慢火煨如膏和药）上捣研九味为末。合研匀细。以猪胆膏同粟米饭和丸。如梧桐子大。先吃热面一碗。次以茅香水沐浴。次以沙糖麝香少许。调冷水一盏。投药一丸。于星月下浸一宿。平旦空腹服之。浓被盖卧。应是传尸冷劳者。脊骨中出白虫。或出赤虫。若骨蒸劳则汗出。腰脚疼痛不遂。脚下出汗如胶漆。诸风气水病。并服一粒瘥。小儿无辜。可服半粒。如前法。有虫出鼻内。如线状。是效验之至。

　　麝香丸

　　（出圣惠方）

　　治骨蒸传尸。劳瘦。鬼气伏连。

　　麝香（三分研）犀角（镑）鬼箭羽木香（各一两）白术（微煨一两）虎头骨（醋炙）天灵盖（醋炙）雄黄（研）桃仁（汤浸去皮尖双仁炒研）丹砂（各一两半）上为末和匀。炼蜜丸如梧桐子大。每服十丸愈。以醋汤下。日二丸。瘟疫病。亦可带之。一方清粥饮下二十丸。

　　地黄汤治伏连传尸。骨蒸等病。

　　生干地黄（酒洗切焙二两半）续断桔梗（炒各一两半）五味子（一两半）紫菀（去苗土）甘草（炙锉）羚羊角（镑各半两）肉苁蓉（酒浸切焙）桑根白皮（炙锉各一两）赤小豆（一合）上粗捣筛。每服五钱。以水一盏半。入竹茹弹子大。煎至一盏。去滓温服。空心食后各一服。服后若渴。唇口干。加麦门冬去心。地骨皮各半两。

　　阿魏丸治传尸尸疰。心神错乱。狂言惊悸。梦与鬼交。病热。逐节气改变。

　　阿魏（醋化去砂石面和作饼炙半两）安息香（酒浸研如粉半两）甘草（炙锉）木香槟榔（锉各半两）豉（一合炒）猪牙皂角（十四挺去皮子冷醋炙）天灵盖（醋炙）麝香（研）人切。

　　同煎下二十丸。五更初服。

　　桃仁丸

　　（出圣惠方）

　　治传尸骨蒸。复连。肺气咳嗽宜服。

　　桃仁（一两半汤浸去皮尖双仁微炒）猪牙皂荚（半两涂酥炙令微黄）紫菀（三分去苗土）鳖甲（一两半涂酥炙微黄去裙）芫花根（一两）甜葶苈（一两炒令微黄）白矾（三分烧令汁尽）蛤蚧（一对涂酥炙令微黄）麝香（一分细研入）上捣罗为末。炼蜜和捣一二百杵。

　　丸如梧桐子大。每服不计时候。以清粥饮下二十丸。

　　神曲丸治传尸。多服冷药。旬月未愈。或损脾脏。致食少难消。气满兼利。温

　　脾。

　　神曲末（炙令黄色五两）白术（一两）附子（炮裂去皮脐三两）枳壳（去瓤麸炒令黄色一两）甘草（炙锉）干姜（炮制）人参（各二两）食茱萸（水净洗焙干炒）桔梗（炒各一两）上为

　　紫菀汤

　　（一名续断散出卫生家宝方）

　　治传尸骨蒸。伏连。肺气咳嗽。

　　紫菀（去苗土）桑根白皮（炙锉）桔梗（炒）续断（各一两半）赤小豆（一合）甘草（炙锉）五味子（各一两）生干地黄（酒浸切焙二两半）上粗捣筛。每服五钱。水一盏半。入青竹茹弹子大。煎至一盏。去滓。食后温服。良久再服。若热甚。加麦门冬。去心一两。石膏一两半。一方入小麦二十粒。

　　桃仁汤

　　（出圣惠方）

　　治传尸伏连。病本因极热。热气相易续不断。遂名伏连鬼

　　气。亦名骨蒸传尸。发即四肢无力。日渐黄瘦。不能饮食。乍恶乍好。

　　桃仁（汤浸去皮尖双仁炒三两重研一方用桃枝）鬼箭羽赤芍药人参陈橘皮（去白焙各二两）白茯苓（去黑皮三两一方作茯苓）白槟榔（锉一两）麝香（研三分）上粗捣筛六味。入桃仁和内。每服五钱。以水一盏半。生姜三片。拍碎。煎至一盏去滓。入麝香末一捻。空腹温服。良久再服。忌火醋生冷五辛。

　　桃枝饮治一切鬼气邪气。传尸伏连。骨蒸。

　　桃枝柳枝（各一握细锉取东南枝）豉（半两）葱白（三茎细研）童子小便（一升）地胆（一钱为末）蜀椒（去目及合口者炒去汗半两）生姜（细切一两）上粗筛五味。与姜豉和匀。用童子小便一升。浸一宿。至四更煎取半升。去滓。分二服。五更初一服。鸡鸣时一服。

　　服后汗出慎。风仍取米粉摩身上。若或微利即愈。隔日再服。重者不过三剂。

　　天灵盖丸治传尸。

　　天灵盖（如无即髑髅骨有十字缝者取中心一片以茅香汤洗以安息香酒涂之炙令黄色）紫河车（一枚头首生儿孩衣胞是也于石上用新草鞋踏洗令净控干以麝香一两掺拌令匀入瓶以泥固济如法火通赤留性勿令过）蜥蜴（一条和肠脏醋炙四十九遍令干）獭肝一具（薄切瓦上焙干）赤足蜈蚣（一条酒浸炙焦）黄鹰粪（一钱）金线虾蟆（端午日收者以醋炙令黄只用头）蛤蚧（一对酥炙令黄只取头尾用）上为细末。以醋煮猪胆令熟成膏。和搜为丸。如梧桐子大。以槐花版青各一钱。研为末。熟绢筛过。为药衣。令青黄色。每服四十丸。温煎生姜汤下。初更一服。二更初。再一服。

　　獭肝丸治传尸病。遁疰骨蒸。伏连。此病多因临尸哭泣。尸气入腹。连绵或

　　三年五年。有能食不长肌肤。或三日五日。有微劳即发。大都当额头间骨寻常热

　　然。死后家

　　中更獭肝（一枚令炙干）鳖甲（一枚去裙醋浸炙黄）野狐骨（用头骨一枚令炙黄色）防己（一两半）紫菀（去苗土）蜀漆叶麦门冬（去心焙）甘草（炙锉各一两）上为细末。炼蜜丸

　　养正丹

　　（出仁存方）

　　治传尸。出汗取虫辟邪。

　　鳖甲（一两醋炙）天灵盖（用顶门处一片酥炙黄）桃仁（四十九个去皮）青蒿（一握）淡豉（五十粒）葱白（二茎）安息香（一分）柳桃桑皮（各七条一方用柳李桑皮各七茎长各七寸许）上隔夜。以水一升。浸至五更。取汁半升。再入童子小便半升。煎取四合。入槟榔一个为末。麝香一钱。将煎药取滓调下。日高三丈时。温服。以衣盖取汗。看十指汗出。

　　如藕丝五色。臭秽汗出后。仍泻下虫形状恶物取尽。甚者过旬日再服取效。

　　铅丹丸治骨蒸传尸。伏连等疾。

　　铅丹（炒三两）安息香（一两入桃仁相和研）白术（一两）鬼督邮（一两半）木香柴胡（去苗）獭肝（炙干各一两）上为末。炼蜜丸如梧桐子大。每服七丸。粥饮下。不拘时候。

　　安息香汤治传尸劳。喘气咳嗽。心胸满闷。渐至羸瘦。

　　安息香麝香（研各一钱）天灵盖（酥炙黄三两）秦艽（去苗土）鳖甲（去裙炙令黄）当归（切焙）柴胡（去苗各一两）上粗捣筛。每服四钱。童子小便一盏半。葱白五寸。

　　桃柳枝各七寸。生姜钱大二片。同煎至八分。去滓。不计时候服。夜卧时再煎。放患人床头。至五更。形于梦寐。此是药效也。

　　钩藤饮治传尸劳瘦。骨蒸。伏连。命在须臾。精神尚爽。

　　钩藤黄芩（去黑皮）升麻甘草（炙令赤色锉各一两）鳖甲（去裙醋浸炙令黄色）丁香（各半两）大黄（锉微炒四两）上粗捣筛。每服五钱。用水一盏半。煎至一盏。去滓。

　　食后温二服。相去如人行七八里再服。

　　参连丸治传尸劳。骨蒸。

</div>
    <div class="pagination">
<a href="普济方_page2327.html">上一页</a><span>...</span><a href="普济方_page2323.html">2323</a><a href="普济方_page2324.html">2324</a><a href="普济方_page2325.html">2325</a><a href="普济方_page2326.html">2326</a><a href="普济方_page2327.html">2327</a><span class="current-page">2328</span><a href="普济方_page2329.html">2329</a><a href="普济方_page2330.html">2330</a><a href="普济方_page2331.html">2331</a><a href="普济方_page2332.html">2332</a><a href="普济方_page2333.html">2333</a><span>...</span><a href="普济方_page2329.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
