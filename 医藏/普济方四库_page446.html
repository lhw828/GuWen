<!DOCTYPE html>
<html>
<head>
    <meta charset="UTF-8">
    <title>普济方四库 - 第 446 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 446 页/共 1812 页</h1>
    <div class="content">



　　冲阳穴足阳明胃之经人受气于糓糓入胃乃传于五藏六腑皆受气为荣浊者为胃荣行脉中卫行脉外隂阳相贯如环无端胃为水糓之海主禀四时皆以胃气为本是谓四时之变病死生之要防故伤寒必胗冲阳以察胃气之有无也
　　冲阳在足跗上五寸骨间动脉上去陷谷三寸










　　仲景云太阳病初服桂枝汤反烦不解者先刺风府却与桂枝汤后其证尚自汗发热恶寒脉尚寸浮尺弱而反烦为邪痹在阳维经故可先针风池一穴是少阳阳维之防在项后髪际陷中是针入一寸一分












　　穴在乳上脘下筋骨近腹处是也凡妇人病法当针期门不用行子午法恐纒藏膜引气上但下针令病人吸五吸停针良久徐徐出针此是平写法也凡针期门必写勿补可肥人二寸瘦人寸半深












　　足阳明胃经脾与胃为合故足太与足阳明为表里从鼻来于鼻络于目下咽分为四道并正别脉六道上下行腹纲维于身盖诸阳在表阳明主肌肉络于鼻故病人身热目疼鼻干不得卧其脉尺寸俱长者知阳明经受病也











　　穴在脐下一寸五分气海二寸名丹田三寸名闗元闗元是小肠募足少隂任脉之会针入八分留三呼防五吸炙亦良然不及针




　　普济方卷一百二十五
<子部,医家类,普济方>
　　钦定四库全书
　　普济方卷一百二十六　明　周王朱橚　撰伤寒门
　　辨脉法第一
　　问曰脉有阴阳者何谓也答曰凡脉大浮数动滑此名阳也曰沉濇弱防此名隂也凡隂病见阳脉者生阳病见隂脉者死【内经曰防妙在脉不可不察察之有纪从隂阳始始之有经从五行生兹首论脉之隂阳者以脉从隂阳始故也阳脉有五隂脉有五以脉从五行生故也阳道常饶大浮数动滑五者谓之平脉也有余故谓之阳隂道常虗沉濇弱防五者谓之平脉也不及故谓之隂伤寒之为病邪在表则见阳脉邪在里则见阴脉隂病见阳脉而主生者则邪气自里之表欲汗而解也如厥隂中风脉防浮为欲愈不浮为未愈者是也阳病见隂脉而主死者则邪气自表入里正虚邪胜如讝言妄语脉沉细者死是也金匮要略曰诸病在外者可治入里者即死此之谓也】问曰脉有阳结隂结者何以别之答曰其脉浮而数能食不大便者此为实名曰阳结也期十七日当剧其脉沉而迟不能食身体重大便反鞕名曰隂结期十四日当剧【结者气偏结固隂阳之气不得而杂之阴中有阳阳中有隂隂阳相杂以为和不相杂以为结浮数阳脉也能食而不大便里实也为阳气结固隂不得而杂之是名阳结沉迟隂脉也不能食身体重隂病也隂病见隂脉则当下利今大便鞕者为隂气结固阳不得而杂之是名隂结论其数者伤寒之病一日太阳二日阳明三日少阳四日太隂五日少隂六日厥隂至六日为传经尽七日当愈七日不愈者谓之再经言再经者再自太阳而传至十二日再至厥隂为传经尽十三日当愈十三日不愈者谓之过经言再过太阳之经亦以次而传之也阳结为火至十七日传少隂水能制火火邪解散则愈隂结属水至十四日传阳明土土能制水水邪解散则愈彼邪气结甚水又不能制火土又不能制水故当剧内经曰一候后则病二候后则病甚三后则病危也】问曰病有洒淅恶寒而复发热者何答曰隂脉不足阳往从之阳脉不足隂往乘之曰何谓阳不足答曰假令寸口脉防名曰阳不足隂气上入阳中则洒淅恶寒也何谓隂不足答曰假令尺脉弱名曰隂不足阳气下陷入隂中则发热也【一隂一阳谓之道偏隂偏阳谓之疾隂偏不足则阳得而从之阳偏不足则隂得而乘之阳不足则隂气上入阳中为恶寒者隂胜则寒矣隂不足阳气下防入隂中为发热者阳胜则热矣】阳脉浮隂脉弱则血虚血虚则筋急也【阳为气隂为血阳脉浮者衞气强也隂脉弱者荣血弱也难经曰气主呴之血主濡之血虚则不能濡润筋络故筋急也】其脉沉者荣气防也【内经云脉者血之府也脉实则血实脉虚则血虚此其常也脉沉者知荣血内防也】其脉浮而汗出如流珠者衞气衰也【鍼经云衞气者所以温分肉充皮毛肥腠理司开阖者也脉浮汗出如流珠者腠理不宻开阖不司为衞气外衰也浮主候衞沉主候荣以浮沉别荣衞之衰防理固然矣然而衰甚于防所以于荣言防而衞言衰者以其汗出如流珠为阳气外脱所以衞病气甚于荣也】防者加烧针则血流不行更发热而躁烦也【衞阳也荣隂也烧针益阳而损隂荣气防者胃隂虚也内经曰隂虚而内热又加烧针以补阳不惟两热相合而荣血不行必更外发热而内躁烦也】脉蔼蔼如车葢者名曰阳结也【蔼蔼如车盖者大而厌厌聂聂也为阳气鬰结于外不与隂气和杂也】脉累累如循长竿者名曰隂结也【累累如循长竿者连连而强直也为隂气鬰结于内不与阳气和杂也】脉瞥瞥如羮上肥者阳气防也【轻浮而主防也】脉萦萦如蜘蛛丝者阳气衰也【萦萦滞也若萦惹之不利也阳衰宜矣】脉绵绵如防漆之絶者亡其血也【绵绵者连绵而软也如防漆之絶者前大而后细也正理论曰天枢开发精移气变隂阳交防胃和脉生脉复生也阳气先至隂气后至则脉前为阳气后为隂气脉来前大后细为阳气有余而隂气不足是知亡血】脉来缓时止复来者名曰结脉来数时止复来者名曰促脉阳盛则促隂盛则结此皆病脉【脉一息四至曰平一息三至曰迟小駃于迟曰缓一息六至曰数时有一止者隂阳之气不得相续也阳行也速隂行也缓缓以候隂若隂气胜而阳不能相续则脉来缓而时一止数以候阳若阳气胜而隂不能相续则脉来数而时一止伤寒有结代之脉动而中止不能自还为死脉此结促之时止是隂阳偏胜而时有一止即非脱絶而止云此皆病脉】隂阳相搏名曰动阳动则汗出隂动则发热形冷恶寒者此三焦伤也【动为隂阳相搏方其隂阳相搏而虚者则动阳动为阳虚故汗出隂动为隂虚故发热也如不汗出发热而反形冷恶寒者三焦伤也三焦者原气之别使主行气于阳三焦既伤则阳气不通而微致身冷而恶寒也金匮要略曰阳气不通即身冷经曰阳防则恶寒】若数脉见于关上上下无头尾如豆大厥厥动揺者名曰动也【脉经曰阳出隂入以关为界关为隂阳之中也若数脉见于关上上下无头尾如豆大厥厥动揺者是隂阳之气相搏也故名曰动】阳脉浮大而濡隂脉浮大而濡隂脉与阳脉同等者名曰缓也【阳脉寸口也隂脉尺中也上下同等无有偏胜者是隂阳之气和缓也非若迟之有邪也隂阳偏胜者为结为促隂阳相搏者为动隂阳气和者为缓学者不可不知也】脉浮而者名曰也者壮如弓按之不移也脉者如转索无常也【脉经云与相类以为虚故虽如而按之不移则不足也经曰则为藏以为实是切之如转索无常而不散金匮要略曰脉如转索无常者有宿食也】脉而大则为减大则爲芤减则为寒芤则为虚寒虚相搏此名为革妇人半产漏下男子则亡血失精【则为减减则为寒寒者谓阳气少也大则为芤芤则为虚虚者谓血少不足也所谓革者言其既寒且虚则气血改革不循常度男子得之为真减而不能内固故主亡血失精妇人得之为隂血虚而不能滋养故主半产漏下】问曰病有战而汗出因得解者何也答曰脉浮而按之反芤此为本虚故当战而汗出也其人本虚是以发战以脉浮故当汗出而解也【浮为阳为隂芤为虚隂阳争则战邪气将出邪与正争其人本虚是以发战正气胜则战战已复发热而大汗解也】若脉浮而数按之不芤此人本不虚若欲自解但汗出耳不发战也【浮数阳也本实阳胜邪不能与正争故不发战也】问曰病有不战而汗出解者何也答曰脉大而浮数故知不战而汗出解也【阳胜则热隂胜则寒隂阳争则战脉大而浮数皆阳也故不战而汗出解也】不战不汗出而解者何也答曰其脉自微此以曽经发汗若吐若下若亡血以内无津液此隂阳自和必自愈故不战不汗出而解也【脉防者邪气防也邪气已微正气又弱脉所以微既经发汗吐下亡阳亡血内无津液则不能作汗得隂阳气和而自愈也】问曰伤寒三日脉浮数而微病人身凉和者何也答曰此为欲解也解以夜半脉浮而解者濈然汗出也脉数而解者必能食也脉微而解者必大汗出也【伤寒三日阳出入隂之时病人身热脉浮数而大邪气传也若身凉和脉浮数而微者则邪气不传而欲解也解以夜半者阳生于子也脉浮主濈然汗出而解者邪从外散也脉数主能食而解者胃气和也脉防主大汗出而解者邪气微也】问曰脉病欲知愈未愈者何以别之答曰寸口关上尺中三处大小浮沈迟数同等虽有寒热不解者此脉隂阳为和平虽剧当愈【三部脉均等即正气已和虽有余邪何害之有】立夏得洪大脉是其本位其人病身体苦疼重者须发其汗若明日身不疼不重者不须发汗若汗濈濈自出明日便解矣何以言之立夏得洪大脉是其时脉故使然也四时仿此【脉来应时为正气内固虽外感邪气但防自汗出而亦解尔内经曰脉得四时之顺者病无他】问曰凡病欲知何时得何时愈答曰假令夜半得病明日日中愈日中得病夜半愈何以言之日中得病夜半愈者以阳得隂则解也夜半得病明日日中愈者以隂得阳则解也【日中得病者阳受之夜半得病者隂受之阳不和得隂则和是解以夜半隂不和得阳则和是解以日中经曰用阳和隂用隂和阳】寸口脉浮为在表沈为在里数为在府迟为在藏假令脉迟此为在藏也【经曰诸阳浮数为乗府诸隂迟濇为乘藏】趺阳脉浮而濇少隂脉如经也其病在脾法当下利何以知之若脉浮大者气实血虚也今趺阳脉浮而濇故知脾气不足胃气虚也以少隂脉而浮才见此为调脉故称如经也若反滑而数者故知当屎脓也【趺阳者胃之脉诊得浮而濇者脾胃不足也浮者以为气实濇者以为血虚者此非也经曰脉浮而大为气实大为血虚若脉浮大当为气实血虚今趺阳脉浮而濇浮则胃虚濇则脾寒脾胃虚寒则谷不消而水不别法当下利少隂肾脉也肾为肺之子为肝之母浮为肺脉为肝脉少隂脉而浮为子母相生故云调脉若滑而数者则客热在下焦使血流腐而为脓故屎脓也】寸口脉浮而浮则为风则为寒风则伤衞寒则伤荣荣衞俱病骨节烦疼当发其汗也【脉经曰风伤阳寒伤隂卫为阳荣为隂风为阳寒为隂各从其类而伤也易曰水流湿火就燥者是也衞得风则热荣得寒则痛荣衞俱病故致骨节烦疼当与麻黄汤发汗则愈】趺阳脉迟而缓胃气如经也趺阳脉浮而数浮则伤胃数则动脾此非本病医特下之所为也荣衞内陷其数先微脉反但浮其人必大便鞕气噫而除何以言之本以数脉动脾其数先微故知脾气不治大便鞕气噫而除今脉反浮其数改微邪气独留心中则饥邪热不杀糓潮热发渇数脉当迟缓脉因前后度数如法病者则饥数脉不时则生恶疮也【经常也趺阳之脉以脾胃故迟缓之脉为常也脉浮数则为医妄下伤胃动脾邪气乘虚内防也邪在表则见阳脉邪在里则见隂脉邪在表之时脉浮而数也因下里虚荣衞内防邪客于脾以数则动脾今数先微则是脾邪先防于里也胃虚脾热津液干少大便必鞕鍼经曰脾病善噫得后与气则快然如衰今脾客邪热故气噫而除脾能消磨水糓今邪气独留于脾脾气不治心中虽饥而不能杀糓也脾主为胃行其津液脾为热燥故潮热而发渇也趺阳之脉本迟而缓因下之后变浮为数荣衞内防数复改微是脉因前后度数如法邪热内防于脾而心中善饥也数脉不时者为数当改微而复不微如此则是邪气不传于里但鬰于荣衞之中必出自肌皮为恶疮也】师曰病人脉微而濇者此为医所病也大发其汗又数大下之其人亡血病当寒后乃发热无休止时夏月盛热欲着复衣冬月盛寒欲裸其身所以然者阳微则恶寒隂弱则发热此一发其汗令阳气微又大下之令隂气弱五月之时阳气在表胃中虚冷以阳气内微不能胜冷故欲着复衣十一月之时阳气在里胃中烦热以隂气内弱不能胜热故欲裸其身又隂脉迟濇故知亡血也【防为亡阳濇则无血不当汗而强与汗之者令阳气微隂气上行阳中则恶寒故曰阳微则恶寒不当下而强与下之者令隂气弱阳气下防入隂中则发热故曰隂弱则发热气为阳血为隂阳脉以候气隂脉以候血隂脉迟濇为荣血不足故知亡血经曰尺脉迟者不可发汗以荣气不足血少故也】脉浮而大心下反鞕有热属藏者攻之不令发汗【浮大之脉当责邪在表若心下反鞕者则热已甚而内结也有热属藏者为别无虚寒而但见里热也藏属隂为邪在里故可下之攻之谓下之也不可谓脉浮大便与发汗病源曰热毒气乘心心下痞满此为有实宜速下之】属府者不令溲数溲数则大便鞕汗多则热愈汗少则便难脉迟尚未可攻【虽心下鞕若余无里症但见表证者为病在阳谓之属府当先解表然后攻痞溲小便也悮为饮结而利小便使其溲数大便必鞕也经曰小便数者大便必鞕谓走其津液也汗多则邪气除而热愈汗少则邪热不尽又走其津液必便难也鞕家当下设脉迟则未可攻以迟为不足即里气未实故也】脉浮而洪身汗如油喘而不休水浆不下形体不仁乍静乍乱此为命絶也【病有不可治者为邪气胜于正气也内经曰大则邪至又曰大则病进脉浮而洪者邪气胜也身汗如油喘而不休者正气脱也四时以胃气为本水浆不下者胃气尽也一身以荣衞为充形体不仁者荣衞絶也不仁为痛痒俱不知也鍼经曰荣衞不行故为不仁争则乱安则静乍静乍乱者正与邪争正负邪胜也正气已脱胃气又尽荣衞俱絶邪气独胜故曰命絶也】又未知何藏先受灾其若汗出发润喘不休者此为肺先絶也【肺气之主为津液之帅汗出发润者为津液脱也喘不休者气脱也】阳反独留形体如烟薫直视揺头者此心絶也【肺主气心主血气为阳血为隂阳反独留者则为身体复热是血先絶是气独在也形体如烟薫者为身无精华是血絶不荣于身也心脉挟咽系目直视者心经絶也头为诸阳之防揺头者隂絶而阳无根也】唇吻反青四肢漐习者此为肝絶也【唇吻者脾之候肝色青肝絶则真色见于所胜之部也四肢者脾所主肝主筋肝絶则筋脉引急发于所胜之分也漐习者为振动若搐搦手足时时引缩也】环口黧黑柔汗发黄者此为脾絶也【脾主口唇絶则精华去故环口黧黑柔汗冷汗也柔为隂脾胃为津液之本阳气之宗柔汗发黄者脾絶而阳脱真色见也】溲便遗失狂言目反直视者此为肾絶也【肾司开阖禁固便溺溲便遗失者肾絶不能约制也肾藏志狂言者志不守也内经曰狂言者是失志矣失志者死鍼经曰五藏之精气皆上注于目骨之精为瞳子目反直视肾絶则骨之精不荣于瞳子而不转也】又未知何藏隂阳前絶若阳气前絶隂气后竭者其人死身色必青隂气前絶阳气后竭者其人死身色必赤腋下温心下热也【阳主热而色赤隂主寒而色青其人死也身色青则隂未离乎体故曰隂气后竭身色赤腋下热则阳未离乎体故曰阳气后竭鍼经曰又有両死而无两生者此之谓也】寸口脉浮大而医反下之此谓大逆浮则无血大则为寒寒气相搏则为肠鸣医乃不知而反饮冷水令汗大出水得寒气冷必相搏其人必防【经云脉浮大应发汗若反下之为大逆浮大之脉邪在表也当发其汗若反下之是攻其正气邪气得以深入故为大逆浮则无血者下后亡血也大则为寒者邪气独在也寒邪因里虚而入寒气相搏乃为肠鸣医见脉大以为有热饮以冷水欲令水寒胜热而作大汗里先虚寒又得冷水水寒相搏使中焦之气濇滞故令防也】趺阳脉浮则为虚浮虚相搏故令防言胃气虚竭也脉滑则为哕此为医咎责虚取实守空廹血脉浮鼻中燥者必衂也【趺阳脉浮为防脉滑为哕皆医之咎责虚取实之过也内经曰隂在内阳之守也阳在外隂之使也发汗攻阳亡津液而阳气不足者谓之守空经曰表气微虚里气不守故使邪中于隂也隂不为阳守邪气因得而入之内搏隂血隂血失所血乃妄行未知从何道而出若脉浮鼻燥者知血必从鼻中出也】诸脉浮数当发热而洒淅恶寒若有痛处饮食如常者畜积有脓也【浮数之脉主邪在经当发热而洒淅恶寒病人一身尽痛不欲食者伤寒也若虽发热恶寒而痛偏着一处饮食如常者即非伤寒是邪气鬰结于经络之间血气壅遏不通血欲聚而成痈脓也】脉浮而迟面热赤而战惕者六七日当汗出而解反发热者差迟迟为无阳不能作汗其身必痒也【脉浮靣热赤者邪气外浮于表也脉迟战惕者本气不足也六日为邪传经尽当汗出而解之时若当汗不汗反发热者为里虚津液不多不能作汗既不汗邪无从出是以差迟发热为邪气浮于皮肤必作身痒也经曰以其不能得小汗出故其身必痒也】寸口脉隂阳俱者法当清邪中于上焦浊邪中于下焦清邪中上名曰洁也浊邪中下名曰浑也隂中于邪必内栗也表气微虚里气不守故使邪中于隂也阳中于邪必发热头痛项强颈挛腰痛胫酸所谓阳中雾露之气故曰清邪中上浊邪中下隂气为栗足膝逆冷便溺妄出表气防虚里气微急三焦相溷内外不通上焦怫鬰藏气相薰口烂食龂也中焦不治胃气上冲脾气不转胃中为浊荣衞不通血凝不流若胃气前通者小便赤黄与热相搏因热作使游于经络出入藏腑热气所过则为痈脓若隂气前通者阳气厥微隂无所使客气入内而出之声嗢咽塞寒厥相逐为热所拥血凝自下状如豚肝隂阳俱厥脾气孤弱五液注下下焦不阖清便下重令便数难脐筑湫痛命将难全【浮为阳沈为隂阳脉则雾露之气中于上焦隂脉则寒邪中于下焦上焦者太阳也下焦者少隂也发热头痛项强颈挛腰痛胫酸者雾露之气中于太阳之经也浊邪中下隂气为栗足胫逆冷便溺妄出者寒中少隂也因表经也微虚邪入而客之又里气不守邪乘里弱遂中于隂阳虚遇邪内为惧栗致气微急矣内经曰阳病者上行极而下隂病者下行极而上此上焦之邪甚则下干中焦下焦之邪甚则上干中焦由是三焦溷乱也三焦主持诸气三焦既相溷乱则内外之气俱不得通膻中为阳气之海气因不得通于内外怫鬰于上焦而为热与藏相薰口烂食龂内经曰膈热不便上为口糜中焦为上下二焦之邪溷乱则不得平治中焦在胃之中中焦失治胃气因上冲也脾坤也坤助胃气磨消水谷脾气不转则胃中水谷不得消磨故胃中浊也金匮要畧曰糓气不消胃中苦浊荣者水糓之精气也衞者水糓之悍气也气不能布散致荣衞不通血凝不流衞气者阳气也荣血者隂气也阳主为热隂主为寒衞气前通者阳气通而热气得行也内经曰膀胱者津液藏焉化则能出以小便赤黄知衞气前通也热气与衞气相搏而行出入藏腑逰于经络经络客热则血凝肉腐而为痈此见其热气得行若隂气前通者则不然阳在外为隂之使因阳气厥微隂无所使遂隂气前通也内经曰阳气者衞外而为固也阳气厥微则不能衞外寒气因而客之鼻者肺之候肺主声寒气内入者客于肺经则而出之声嗢咽塞寒者外邪也厥者内邪也内外之邪合并相逐为热则血凝不流今为热所拥使血凝自下如豚肝也上焦阳气厥下焦隂气厥二气俱厥不相顺接则脾气独弱不能行化气血滋养五藏致五藏俱虚而五液注下鍼经曰五藏不和使液溢而下流于隂阖合也清圊也下焦气脱而不合故便数而下重脐为生气之原脐筑湫痛则生气欲絶故曰命将难全】脉隂阳俱者口中气出唇口干燥踡卧足冷鼻中涕出舌上滑胎勿妄治也到七日以来其人微发热手足温者此为欲解或到七日八日已上反大发热此为难治设使恶寒者必欲呕也腹内痛者必欲利也【脉隂阳俱为里客寒寒为隂得阳则解口中气出唇口干燥者阳气渐复正气方溢也虽尔然而隂未尽散踡卧足冷鼻中涕出舌上滑胎知隂犹存也方隂阳未分之时不可妄治以偏隂阳之气到七日已来其人防发热手足温者为隂气已尽阳气得复是为欲解若过七日不解到八日以上反发大热者为隂极变热邪气胜正故云难治阳脉者寒邪发于上焦上焦主外也隂脉者寒邪发于下焦下焦主内也设使恶寒者上焦寒气胜是必欲呕也腹内痛者下焦寒气胜是必欲利也】脉隂阳俱至于吐利其脉独不解去人安此为欲解若脉迟至六七日不欲食此为晚发水停故也为未解食自可者为欲解【脉隂阳俱为寒气干上下至于吐利之后脉不罢者为其脉独不解去人安为欲解若脉迟至六七日不欲食者为吐利后脾胃大虚内经曰饮入于胃游溢精气上输于脾脾气散精上归于肺通调水道下输膀胱水精四布五经并行脾胃气强则能输散水饮之气若脾胃气虚则水饮内停也所谓晩发者后来之疾也若至六七日而欲食者则脾胃已和寒邪已散故云欲解】病六七日手足三部脉皆至大烦而口噤不能言其人躁扰者必欲解也【烦热也传经之时病人身烦口不能言内作躁扰则隂阳争胜若手足三部脉皆至为正气胜邪气微阳气复寒气散欲解也】若脉和其人大烦目重脸内际黄者此为欲解也【脉经曰病人两目眦有黄色起者其病方愈病以脉为主若目黄大烦脉不和者邪胜也其病为进目黄大烦而脉和者为正气已和故云欲解】脉浮而数浮为风数为虚风为热虚为寒风虚相搏则洒淅恶寒也【内经曰有者为实无者为虚气并则无血血并则无气风则伤衞数则无血浮数之脉风邪并于衞衞胜则荣虚也衞为阳风搏于衞所以为热荣为隂荣气虚所以为寒风并于衞者发热恶寒之证具矣】脉浮而滑浮为阳滑为实阳实相搏其脉数疾衞气失度浮滑之脉数疾发热汗出此为不治【浮为邪气并于衞而衞气胜滑为邪气并于荣而荣气实邪气胜实拥于荣衞则荣衞行速故脉数疾一息六至曰数平人脉一息四至衞气行六寸今一息六至则衞气行九寸计过人之半是脉数疾知衞气失其常度也浮滑数疾之脉发热汗出而当解若不解者精气脱也必不可治经曰脉隂阳俱盛大汗出不解者死】伤寒欬逆上气其脉散者死谓其形损故也【千金方云以喘嗽为欬逆上气者肺病散者心脉是心复贼肺金也内经曰心之肺谓之死隂死隂之属不过三日而死以见其损伤故也】
　　平脉法第二
　　问曰脉有三部隂阳相乘荣衞血气在人体躬呼吸出入上下于中因息游布津液流通随时动作効象形容春秋浮冬沉夏洪察色观脉大小不同一时之间变无经常尺寸参差或短或长上下乖错或存或亡病輙改易进退低昻心迷意惑动失纪纲愿为具陈令得分明师曰子之所问道之根源脉有三部尺寸及关【寸为上部关为中部尺为下部】荣衞流行不失衡铨【衡铨者称量重轻内经曰春应中规夏应中衡秋应中矩冬应中权荣行脉中衞行脉外荣衞行而脉相随上下应四时而不失其常度】肾沉心洪肺浮肝此自经常不失铢分【肾北方水旺于冬而脉沉心南方火旺于夏而脉洪肺西方金旺于秋而脉浮肝东方木旺于春而脉此为经常铢分不差也】出入升降漏刻周旋水下二刻一周循环【人身之脉计长一十六丈二尺一呼脉行三寸一吸脉行三寸一呼一吸为一息脉行六寸一日一夜漏水下百刻人一万三千五百息脉行八百一十丈五十度周于身则一刻之中人一百三十五息脉行八丈一尺水下二刻人二百七十息脉行一十六丈二尺一周于身也脉经之行周而复始若循环之无端也】当复寸口虚实见焉【经脉之始从中焦注于手太隂寸口二百七十息脉行一周身复还于寸口寸口为脉之经始故以诊视虚实焉经曰虚实死生之要必皆见于寸口之中】变化相乘隂阳相与风则浮虚寒则坚固沉潜水畜支饮急动则为痛数则热烦【风伤阳故脉浮虚寒伤隂故脉牢坚畜积于内者谓之水畜故脉沉潜支散于外者谓之支饮故脉急动则隂阳相搏相搏则痛生焉数为阳邪气胜阳胜则热烦焉】设有不应知变所縁三部不同病各异端【脉与病不相应者必縁传变之所致三部以候五藏之气随部察其虚实焉】太过可怪不及亦然邪不空见中必有姧审察表里三焦别焉知其所舎消息诊防料度府藏独见若神为子条记传与贤人【太过不及之脉皆有邪气干于正气审防在表在里入府入藏随其所舎而治之】师曰呼吸者脉之头也【难经曰一呼脉行三寸一吸脉行三寸以脉随呼吸而行故言脉之头也】初持脉来疾去迟出疾入迟名曰内虚外实也初持脉来迟去疾名曰内实外虚也【外为阳内为隂内经曰来者为阳去者为隂是出以候外入以候内疾为有余有余则实迟为不足不足则虚来疾去迟者阳有余而隂不足故曰内虚外实来迟去疾者阳不足而隂有余故曰内实外虚】问曰上工望而知之中工问而知之下工脉而知之愿闻其説师曰病家人请云病人苦发热身体疼痛自卧师到诊其脉沉而迟者知其差也何以知之表有病者脉当浮大今脉反沉迟故知愈也【望以观其形证问以知其所苦脉以别其表里病苦发热身疼邪在表也当卧不安而脉浮数今病人自卧而脉沉迟者表邪缓也是有里脉而无表证则知表邪当愈也】假令病人云腹内卒痛病人自坐师到脉之浮而大者知其差也何以知之若里有病者脉当沉而今脉浮大故知愈也【腹痛者里寒也痛甚则不能起而脉沉细今病人自坐而脉浮大者里寒散也是有表脉而无里证也则知里邪当愈是望证问病切脉三者相参而得之可谓十全之医鍼经曰知一为上知二为神且明矣】师曰病家人来请云病人发热烦极明日师到病人向壁卧此热已去也设令脉不知处言已愈【发热烦极则不能静卧今向壁静卧知热已去】设令向壁卧闻师到不惊起而盻视若三言三止脉之咽唾者此诈病也设令脉自和处言此病大重当须服吐下药鍼灸数十百处乃愈【诈病者非善人以言恐之使其畏惧则愈医者意也此之谓也】师持脉病人欠者无病也【鍼经曰阳引而上隂引而下隂阳相引故欠隂阳不相引则病隂阳相引则和是欠者无病也】脉之呻者病也【呻为呻吟之声身有所苦则然也】言迟者风也【风客于中则经络急舌强难运利也】揺头言者里痛也【里有病欲言则头为之战揺】行迟者表强也【表强者由经络引急而行步不利也】坐而伏者短气也【短气者里不和也故坐而喜伏】坐而下一脚者腰痛也【内经曰腰者身之大関节也腰痛为大関节不利故坐不能正下一脚以缓腰中之痛也】里实防腹如怀卵物者心痛也【心痛则不能伸仰防腹以按其痛】师曰伏气之病以意候之今月之内欲有伏气假令旧有伏气当须脉之若脉微弱者当喉中痛似伤非喉痹也病人云实咽中痛虽尔今复欲下利【冬时感寒伏藏于经中不即发者谓之伏气至春分之时伏寒欲发故云今月之内欲有伏气假令伏气已发当须脉之审在何经得脉微弱者知邪在少隂少隂之脉循喉咙寒气客之必发咽痛肾司开阖少隂治在下焦寒邪内甚则开阖不治下焦不约必成下利故云虽尔咽痛复欲下利】问曰人病恐怖者其脉何状师曰脉行如循丝累累然其面白脱色也【内经曰气血者人之神恐怖者血气不足而神气弱也脉形如循丝累累然面白色脱者鍼经曰血夺者色夭然不泽其脉空虚是知恐怖为血气不足】问曰人不饮其脉何类师曰脉自濇唇口干燥也【濇为隂虽主亡津液而唇口干燥以隂为主内不饮也】问曰人愧者其脉何类师曰脉浮而面色乍白赤【愧者羞也愧则神气怯弱故脉浮而面色变改不常也】问曰经说脉三菽六菽重者何谓也师曰脉者人以指按之如三菽之重者肺气也如六菽之重者心气也如九菽之重者脾气也如十二菽之重者肝气也按之至骨者肾气也【菽豆也难经曰如三菽之重与皮毛相得者肺部也如六菽之重与血脉相得者心部也如九菽之重与肌肉相得者脾部也如十二菽之重与筋平者肝部也按之至骨举指来疾者肾部也各随所主之分以候藏气】假令下利寸口关上尺中悉不见脉尺中时小见脉再举头者肾气也若见损脉来至为难治【脉经曰冷气在胃中故令脉不通下利不见脉则冷气客于脾胃尺中时一小见为脾虚肾气所乘脉再举头者脾为肾所乘也若尺中之脉更或减损为肾气亦衰脾复乘之鬼贼相刑故云难治是脾胜不应时也】问曰脉有相乘有纵有横有逆有顺何也师曰水行乘火金行乘木名曰纵火行乘水木行乘金名曰横水行乘金火行乘木名曰逆金行乘水木行乘火名曰顺也【金胜木水胜火纵者言纵任其气乘其所胜横者言其气横逆反乘所不胜也纵横与恣纵恣横之义通水为金子火为木子子行乘母其来逆也母行乘子其气顺也】问曰脉有残贼何谓也师曰脉有浮滑沉濇此六者名曰残贼为诸脉作病也【为人病者名曰八邪风寒暑湿伤于外也饥饱劳逸伤于内也经脉者荣卫隂阳也其为诸经脉作病者必由风寒暑湿伤于荣衞客于隂阳之中风则脉浮寒则脉中暑则脉滑中湿则脉濇伤于隂则脉沉伤于阳则脉浮所以谓之残贼者伤良曰残害良曰贼以能伤害正气也】问曰脉有灾怪何谓也师曰假令人病脉得太阳与形证相应因为作汤比还送汤如食顷病人乃大吐若下利腹中痛师曰我前来不见此证今乃变异是名灾怪又问曰何缘作此吐利答曰或有旧时服药今乃发作也故名灾怪耳【医以脉证与药相对而反变异为其灾可怪故名灾怪】问曰东方肝脉其形何似师曰肝者木也名厥隂其脉微濡弱而长是肝脉也肝病自得濡弱者愈也【难经曰春脉者肝东方木也万物始生未有枝叶故脉濡弱而长也故曰是肝之平脉肝病得此脉者为肝气已和病自愈也】假令得纯脉者死何以知之以其脉如直是肝藏伤故知之也【纯者谓如之直而不软是中无胃气为真藏之脉内经曰死肝脉来急益劲如新张弓】南方心脉其形何似师曰心者火也名少隂其脉洪大而长是心脉也心病自得洪大者愈也【心旺于夏夏则阳外胜气血淖溢故其脉来洪大而长也】假令脉来微去大故名反病在里也脉来头小本大者故名覆病在表也上防头小者则汗出下微本大者则为关格不通不得尿头无汗者可治有汗者死【心脉来盛去衰为平来微去大是反其候内经曰大则邪至小则平微为正气大为邪气来以候表来微则知表和去以候里去大则知里病内经曰心脉来不盛去反盛此为不及病在中头小本大者即前小后大也小为正气大为邪气则邪气先在里今复还于表故名曰覆不云去而止云来者是知在表脉经曰在上为表在下为里汗者心之液上微谓浮之而微头小谓前小则表微中气虚故主汗出下微谓沉之而微本大谓后大沉则在里大则病进内经曰心为牡藏少腹为之使今邪甚不行格开小肠正气不通故不得尿名曰关格脉经曰阳气上出汗见于头今关格正气不通加之头有汗者则阳气不得下通而上脱也其无汗者虽作关格然阳气未衰而犹可治】西方肺脉其形何似师曰肺者金也名太隂其脉毛浮是肺脉也肺病自得此脉若得缓迟者皆愈得数者则剧何以知之数者南方火火尅西方金法当痈肿为难治也【轻虚浮曰毛肺之平脉也缓迟者脾之脉脾为肺之母以子母相生故云皆愈数者心之脉火尅金为鬼贼相刑故剧肺主皮毛数则为热热客皮肤留而不去则为痈疡经曰数脉不时则生恶疮】问曰二月得毛浮脉何以遽言至秋当死师曰二月之时脉当濡弱反得毛浮者故知至秋死二月肝用事肝脉属木应濡弱反得毛浮者是肺脉也肺属金金来尅木故知至秋死他皆仿此【当春时反见秋脉为金气乘木肺来尅肝夺旺脉而见秋脉令肺旺则肝脉絶故知至秋当死】师曰脉肥人责浮瘦人责沉肥人当沉今反浮瘦人当浮今反沉故责之【肥人肌肤厚故脉当沉瘦人肌肤薄故脉当浮今肥人反浮瘦人反沉必有邪气相干使脉反常故当责而求之耳】师曰寸脉下不至关为阳絶尺脉上不至关为隂絶此皆不治决死也若计其余命死生之期期以月节尅之也【脉经曰阳生于寸动于尺隂生于尺动于寸寸脉下不至关者为阳絶不能下应于尺也尺脉上不至关者为隂絶不能上应于寸也内经曰隂阳离缺精气乃絶故皆决死期以月节尅之者谓如阳絶死于春夏隂絶死于秋冬】师曰脉病人不病名曰行尸无王气卒仆不识人者短命则死人病脉不病名曰内虚以无糓神虽困无苦【脉者人之根本也脉病人不病为根本内絶形虽且强卒气脱晕僵仆而死不曰行尸而何人病脉不病则根本内固形虽且羸止内虚耳糓神者糓气也糓气既足自然安矣内经曰形气有余脉气不足死脉气有余形气不足生】问曰翕奄沉名曰滑何谓也沉为纯隂翕为正阳隂阳和合故令脉滑关尺自平阳明脉微沉食饮自可少隂脉微滑滑者之浮名也此为隂实其人必股内汗出隂下湿也【脉来大而盛聚而沉谓之翕奄沉正如转珠之状也沉为藏气故曰纯隂翕为府气故曰正阳滑者隂阳气和不为偏胜也関尺自平阳明脉微沉者当阳部见沉脉则隂偏而阳不足也阳明胃脉胃中饮多故食饮自可少隂脉微滑者当隂部见阳脉则阳偏而隂不足也以阳溱隂分故曰隂实股少隂之部也今阳热溱隂必薰蒸津液泄达于股内汗出而隂下湿也】问曰曽为人所难脉从何而来师曰假令亡汗若吐以肺里寒故令脉也假令下利以胃中虚冷故脉也【金匮要略曰寒脉急内经曰诸为寒】寸口衞气盛名曰髙【髙者暴狂而肥内经曰隂不胜其阳则脉流薄疾并乃狂衞为阳气衞盛而暴狂者隂不胜阳也鍼经曰衞气者所以温分肉充皮毛肥腠理司开阖者也衞气盛为肥者气盛于外也】荣气盛名曰章【章者暴泽而光荣者血也荣华于身者也荣盛故身暴光泽也】髙章相搏名曰纲【纲者身筋急脉直荣衞俱盛则筋络满急】衞气弱名曰惵【惵者心中气动迫怯衞出上焦弱则上虚而心中气动迫怯也】荣气弱名曰卑【卑者心中羞愧鍼经曰血者神气也血弱则神弱故常自羞愧】惵卑相搏名曰损【损者五藏六府之虚惙也衞以防阳荣以养隂荣衞俱虚则五藏六府失于滋养故俱乏气虚惙也】衞气和名曰缓【缓者四肢不能自收衞气独和不与荣气相谐则荣病内经曰目受血而能视足受血而能歩手受血而能握指受血而能摄四肢不收由荣血病不能滋养故也】荣气和名曰迟【迟者身体重但欲眠荣气独和不与衞气相谐则衞病身体重而欲眠者衞病而气不敷布也】迟缓相抟名曰沉【沉者腰中直腹内急痛但欲卧不欲行荣气独和于内衞气独和于外荣衞不相和谐相搏而为病腰中直者衞不利于外也腹内痛者荣不和于内也但欲卧不欲行者荣衞不利也】寸口脉缓而迟缓则阳气长其色鲜其顔光其声髙毛发长迟则隂气盛骨髓生血满肌肉薄鲜鞕隂阳相抱荣衞行刚柔相得名强也【缓为胃脉胃合衞气温分肉充皮毛肥腠理司开阖胃和气舒则顔色光润声清毛泽矣迟为脾脉脾合荣气荣养骨髓实肌肉濡筋络利关节荣血满则骨髓生肌肉硬矣隂阳调和二气相化而不相戾荣衞流通刚柔相得是为强壮】趺阳脉滑而滑者胃气实者脾气强持实击强痛还自伤以手把刃坐作疮也【趺阳之脉以候脾胃滑则谷气实是为胃实则隂气胜是为脾强以脾胃一实一强而相搏击故令痛也一强一弱相搏则不能作痛此脾胃两各强实相击藏腑自伤而痛也譬如以手把刃而成疮岂非自贻其害乎】寸口脉浮而大浮为虚大为实在尺为关在寸为格关则不得小便格则吐逆【经曰浮为虚内经曰大则病进浮则为正气虚大则为邪气实在尺则邪气关闭下焦里气不得下通故不得小便在寸则邪气格拒上焦使食不得入故吐逆】趺阳脉伏而濇伏则吐逆水糓不化濇则食不得入名曰关格【伏则胃气伏而不宣中焦関格正气壅塞故吐逆而水糓不化濇则脾气濇而不利邪气拒于上焦故食不得入】脉浮而大浮为风虚大为气强风气相搏必成瘾身体为痒痒者为泄风久久为痂癞【痂癞者眉少发稀身有干疮而腥臭内经曰脉风为疠】寸口脉弱而迟弱者衞气防迟则荣气寒荣为血血寒则发热衞为气气微者心内饥饥而虚满不能食也【衞为阳荣为隂弱者衞气微阳气不足也迟者荣中寒经中客邪也荣客寒邪抟而发热也阳气内微心中虽饥饥而虚满不能食也】趺阳脉大而者当即下利为难治【大为虚为寒胃中虚寒当即下利下利脉当微小反者邪胜也故云难治经曰下利脉大者为未止】寸口脉弱而缓弱者阳气不足缓者胃气有余噫而吞酸食卒不下气填于膈上也【弱者阳气不足阳能消糓阳气不足则不能消糓食缓者胃气有余则胃中有未消之糓物也故使噫而吞酸食卒不下气填于膈上也金匮要畧曰中焦失和不能消糓故令噫】趺阳脉而浮浮为气为寒浮为腹满为绞痛浮相搏肠鸣而转转则气动膈气乃下少隂少隂脉不出则虚寒之气聚于隂而隂肿大也【浮为胃气虚为脾中寒胃虚则满脾寒则痛虚寒相搏肠鸣而转转则膈中之气因而下泄也若少隂脉不出则虚寒之气至于下焦结于少隂而聚于隂器不得发泄使隂肿大而虚也】寸口脉微而濇微者衞气不行濇者荣气不足荣衞不能相将三焦无所仰身体痹不仁荣气不足则烦疼口难言衞气虚则恶寒数欠三焦不归其部上焦不归者噫而酢吞中焦不归者不能消谷引食下焦不归者则遗溲【人养三焦者血也防三焦者气也荣衞俱损血气不能相将而行三焦无所依仰身体为之顽痹而不仁内经曰荣气虚则不仁鍼经曰衞气不行则为不仁荣为血血不足则烦疼荣属心荣弱心虚则口难言衞为阳阳微则恶寒衞为气气虚则数欠三焦因荣衞不足无所依仰其气不能归其部金匮要略曰上焦竭善噫上焦受中焦之气中焦未和不能消糓故令噫耳下焦竭即遗溺失便以上焦在膈上物未化之分也不归者不至也不至其部则物未能传化故噫而酢吞中焦在胃之中主腐水糓故水糓化则思食中焦之食不归其部则水糓不化故云不能消糓引食下焦在膀胱上主分别清浊溲小便也下焦不归其部不能约制溲便故遗溲】趺阳脉沉而数沉为实数消糓者病难治【沉为实者沉主里也数消糓者数为热也为肝脉见于脾部木来尅土为鬼贼相刑故云难治】寸口脉微而濇微者衞气衰濇者荣气不足衞气衰面色黄荣气不足面色青荣为根衞为叶荣衞俱防则根叶枯槁而寒栗欬唾腥吐涎沫也【衞为气面色黄者衞气衰也荣为血面色青者荣血衰也荣行脉中为根衞行脉外为叶荣为隂衞为阳根叶俱微则隂阳之气内衰致生寒栗而欬逆唾腥涎沫也】趺阳脉浮而芤浮者衞气衰芤者荣气伤其身体瘦肌肉甲错浮芤相搏宗气衰微四属断絶【经曰衞气盛名曰髙髙者暴壮而肥荣气盛名曰章章者暴泽而光其身体瘦而不肥者衞气衰也肌肉甲错而不泽者荣气衰也宗气者三焦归气也四属者皮肉脂髓也荣衞衰伤则宗气亦微四属失所滋养致絶矣】寸口脉微而缓微者衞气踈踈则其肤空缓者胃气实实则糓消而水化也糓入于胃脉道乃行水入于经其血乃成荣盛则其肤必踈三焦絶经名曰血崩【衞为阳微为亡阳脉微者谓衞气踈衞温分肉肥腠理衞气既疎皮肤不得温肥则空虚也经曰缓者胃气有余为实故云缓者胃气实内经曰食入于胃滛精于脉是糓入于胃脉道乃行也鍼经曰饮而液渗于络和合于血是水入于经其血乃成也胃中糓消水化而为血气今衞踈荣盛是荣气强而衞气弱也衞气弱者外则不能固宻皮肤而气为之踈内则不能衞防其血而血为之崩也经常也三焦者气之道路也衞气不循常度三焦亦絶其常度也】趺阳脉微而则为寒微则为虚微相搏则为短气【中虚且寒气自短矣】少隂脉弱而濇弱者微烦濇者厥逆【烦者热也少隂脉弱者隂虚也隂虚则发热也以隂部见阳脉非大虚也故生微烦厥逆者四肢冷也经曰隂阳不相顺接便为厥厥者手足厥冷是也少隂脉濇者隂气濇不能与阳相顺接故厥冷也】趺阳脉不出脾不上下身冷肤鞕【脾胃为荣衞之根脾能上下则水糓磨消荣衞之气得以行脾气虚衰不能上下则荣衞之气不得通融于外故趺阳脉不出身冷者衞气不温也肤鞕者荣血不濡润也】少隂脉不至肾气微少精血奔气促迫上入胸膈宗气反聚血结心下阳气退下热归隂股与隂相动令身不仁此为尸厥当刺期门巨阙【尸厥者为其从厥而生形无所知其状若尸故名尸厥少隂脉不出则厥气客于肾而肾气微少精血厥气上奔塞胸膈壅遏正气使宗气反聚而血结心下鍼经曰五糓入于胃其精液糟粕宗气分为三队宗气积于胸中出于喉咙以贯心肺而行呼吸又曰荣气者别其津液注之于脉化而为血以荣四末今厥气太甚宗气反聚而不行则絶其呼吸血结心下而不流则四肢不仁阳气为厥气所壅不能宣发退下至隂股间与隂相动仁者柔也不仁者言不柔和也谓寒热痛痒俱不觉知者也阳气外不为使内不得通荣衞俱不得行身体不仁状若尸也经曰厥气上行脉满去形刺期门者以通心下结血刺巨阙者以行胸中之宗气血气流行厥气退则苏而复矣】寸口脉微尺脉其人虚损多汗知隂常在絶不见阳也【寸微为亡阳尺为隂胜阳微隂胜故云虚损又加之多汗则愈损阳气是隂常在而絶不见阳也】寸口诸微亡阳诸濡亡血诸弱发热诸为寒诸乘寒者则为厥鬰冒不仁以胃无糓气脾濇不通口急不能言战而栗也【衞阳也微为衞气微故云亡阳荣血也濡为荣气弱故云亡血血弱为隂虚虚则发热为隂胜故为寒诸乘寒者则隂阳俱虚而为寒邪乘之也寒乘气虚抑伏阳气不得宣发遂成厥也鬰冒为昏冒不知人也不仁为强直而无觉也为尸厥也以胃无糓气致脾濇不通于上下故口急不能言战者寒在表也栗者寒在里也无他故】问曰濡弱何以反适十一头师曰五脏六腑相乘故令十一【濡弱者气血也往反有十一头者五藏六府共十一也】问曰何以知乘府何以知乘藏师曰诸阳浮数为乘府诸隂迟濇为乘藏也【府阳也阳脉见者为乘府也藏隂也隂脉见者为乘藏也】
　　夫人迎左手关前一分是也肝胆之位脉盛伤于寒在结喉旁一寸半动脉应手是穴
　　夫气口右手関前一分是也脾胃之位脉盛伤于食黄帝曰气口何以独为五藏主岐伯曰胃者水糓之海六腑之大源也五味入口藏于胃以养五气气口太隂也兼属脾是以五藏六腑之气味皆出于胃变见于气口
　　夫太谿在足内踝骨上动脉陷中伤寒何以须诊太谿脉耶太谿穴是少隂肾之经男子以右肾为命门女子以左肾为命门生死之要病人有命脉即活无即死仲景云少隂病手足逆冷发热者不死脉不至者灸太谿五壮故伤寒必诊太谿以察其肾之盛衰也八难曰寸口脉平而死者何谓也説曰十二经脉皆系于生气也故肾为五藏六腑之本十二经脉之根呼吸之门三焦之原守邪之神故气者人之根本也根本絶茎叶枯灸寸口脉平而死者生气独絶于内也十四难曰上部有脉下部无脉其人当吐不吐者死上部无脉下部有脉虽困无能为害也所以然者人之有尺如树之有根枝叶将枯槁根本当自生脉有根本人有元气故知不死夫冲阳一名防源在足跗上五寸骨间动脉上去陷谷三寸伤寒何以须诊冲阳脉耶答曰冲阳穴是足阳明胃之经人受气于糓糓入于胃乃传与五藏六腑皆受气于胃其清者为荣荣血也浊者为衞衞气也荣行脉中衞行脉外隂阳相贯循环无端胃为水糓之海土禀四时皆以胃气为本是胃四时之变病死生之要防故伤寒必诊冲阳以察其胃气之有无也
　　夫结促代脉脉有结有促有代结者隂也隂盛则结脉来缓时一止复来曰结主胸满烦躁促者阳也阳盛则促脉来数时一止复来曰促主积聚气痞忧思所成大抵结促之脉虽时一止为病脉非死脉也唯代脉则死矣往来缓动而中止不能自还因而复动者名曰代也代者死也仲景伤寒脉结代心动悸炙甘草汤
　　夫又据脉论云伤寒治法据脉为要证次之证如此脉亦如此条例径行若证热而脉迟证寒而脉数切不可惑于仓卒须是畧去外证专以脉为主领防斟酌而调理之庶无差误虽然偏阳之脉又何也曰人禀隂阳二气隂根于阳阳根于隂往来流通而无间断者也或偏胜而病生焉盖偏阳则多热偏隂则多寒偏隂则脉多虚濡按之无力颇有细濇之状病生沉寒法当温散人所易知若夫病躯内外有热其脉不数不洪但指下急濇而小如枝条刮刮之状此则为阳胜隂当用寒凉之剂以解阳热愆伏之邪以行血热凝结之毒不可错认以为脉小脾虚误以温药益其疾也纵或呕逆亦是热邪乗虚热气闭隔断不可以虚脾之剂投之否则堕厝火积薪之辙矣凡病皆当审斯
　　夫外有脉内无脉为外实内虚外无脉内有脉为内实外虚虚实之义随其脉之有无者言之人所共知也若夫伤寒书所谓隂阳虚实则精防之义不无辨析于其间四十八难曰病之虚实出者为虚入者为实盖外有脉者表之真阳气虚故隂邪以盛出而乘阳是以脉浮于外之时不可自忽以为阳脉盛也内有脉者里之真隂虚故阳邪以盛入而乘隂是以脉实于内其病在里法当下之当其阳热入里脉实于内之时不可自惑以为隂脉盛也是说非古人之立异也盖使人知如此之为隂盛则抑隂而助阳如彼之为阳盛则抑阳而助隂隂盛而邪出于外者发表之药当性温以助阳如桂枝汤之类也阳盛而邪入于内者攻里之药当性寒以抑阳如承气汤之类是也或曰隂出而乘于外是阳之不足也发汗则亡阳而汗之何哉是大不然隂邪搏于外不汗之则邪何由去桂枝之性温温之乃所以助阳阳有所助而长则隂邪之所由以消甘辛发散为阳者此也张氏所谓承气入胃隂盛以亡正恐隂盛外出而误以承气下之外得寒以助邪内攻虚而损正安得而不亡或者又曰阳入而乘于内是隂之不足也隂受病则当有以温养而下之何哉是又不然邪入于内不下之则邪何从出承气之性寒寒之乃所以抑阳阳有抑而微则真隂之所由以长酸苦涌泄为隂者此也张氏所谓桂枝下咽阳盛即毙者正恐阳盛入内而误以桂枝汗之内得热以助邪外撤虚而损正又安得而不毙观古人发表之药多温攻里之药多寒则知隂阳虚盛之意微非止为汗下设正所以为用药寒温设也可不明辨哉【伤寒治法内则审脉外则审证大要辨表里虚实为先病在表有表虚有表实病在里有里虚有里实又有表里俱虚表里俱实毫厘之分贵乎早辨表虚者脉浮而缓自汗恶风用桂枝汤以觧肌表实者脉浮而无汗恶寒用麻黄汤发汗里实者脉伏而牢心腹痛结或大便坚小承气汤大柴胡汤以下之里虚脉沉而弱自利膈冷理中汤四逆汤以温之至若表里俱虚则举按脉虚如急救表里之类下利身疼先与四逆汤清便自调后与桂枝汤是也表里俱实则举按脉实如表里俱见之类脉浮尿赤与五苓散误下腹痛桂枝大黄汤是也大抵出入转变各有处所浅深轻重时刻异情顺逆无差立当见効矣】
　　夫太阳属膀胱非发汗不能愈必用桂枝麻黄以助阳却邪阳明属胃非通泄不能痊必用大黄芒硝以疏利阳明少阳属胆无出入道柴胡半夏能利能汗消解血热黄芩佐之太隂脾土性恶寒湿非干姜白术不能温燥少隂肾水性恶寒燥非附子不能以温厥隂肝木藏血荣筋非药甘草不能滋养此用药经常之道也然三阳汗下和解人皆知之若太隂温燥不行则亦当温利如桂枝加大黄之类是太隂自阳明而出也少隂虽用附子亦有麻黄细辛之证是少隂自太阳而出也厥隂类例其间有用桂者是厥隂自少阳而出也其或太阳少阳二经鬱闭则三隂皆自阳明出焉故三隂皆有下证如太隂腹满时痛为有积少隂咽干口燥为肾汁干厥隂烦满耳聋舌卷嚢缩为毒气入脏皆当下之知乎此则伤寒用药之法随变随应而不穷矣虽然伤寒七日传遍六经此约法也或首尾只在一经或间传一二经而止又不可拘但据脉与外证验之是为活法发热憎寒体痛时脉浮解表定无疑不憎寒却频憎热多汗咽干里下之表证脉浮身体肢莭烦疼恶风恶寒里证脉实而不浮不恶风寒反恶热身不疼自汗讝语自大便或咽干腹痛满表里俱见症张氏用五芩散真人桂枝大黄甘草汤一块生姜两个枣肉桂大黄等甘草满盏水煎存七分表里伤寒只一扫
　　夫三阳三隂脉阳属膀胱胃胆间隂居脾肾更连肝浮长细沈微缓审脉仍将外证防
　　夫三阳外证腰脊头疼热恶寒目疼汗出鼻中干耳聋口苦时干呕胸脇肋疼寒热干太阳证腰脊强头项痛发热恶寒若伤风则鼻塞恶风阳明证目疼身热鼻干不恶寒反恶热自汗出不得卧内实大便难少阳证耳聋胸脇痛或口苦咽干目或往来寒热而呕阳病体轻脉轻外证壮热烦渇大小便秘头面有汗昏溃气麄扬手掷足
　　夫三隂外证腹满肢温利不烦舌干燥渇或憎寒唇青舌卷多烦满筋急嚢间缩又挛太隂证腹满或痛手足温自利不渇喉下干少隂证口燥舌干而渇或口中和背恶寒常黙黙欲寝不欲见光明有时腹痛又有咽痛二证厥隂证唇青舌卷烦满筋急嚢缩或消渇饥不欲食食即吐蛔隂病体重脉重外证厥冷唇青腹满不渇大小便自利惺惺而静引衣自葢足挛而卧三隂病无身热无头痛其或渇者隂极发躁也隂证唇青舌黑或白胎或卷强者用生姜频擦唇口续又易之姜能回阳生胃解毒温血散气擦之后隂消阳长黑转而红最为良法
　　夫汗温正法太阳伤风自汗恶风桂枝汤伤寒无汗恶寒麻黄汤风寒俱盛则以麻黄汤兼用自汗小便数者勿用桂枝可用干姜甘草汤芍药甘草汤桂枝麻黄汤夏月用之须加黄芩阳明不恶寒反恶热自汗大便难用小承气大柴胡汗多者胃汁干急下大承气无汗恶寒升麻汤有汗脉迟防恶寒为表未解桂枝汤无汗脉浮发喘麻黄汤少阳并属小柴胡汤辈冬月用之须加官桂太隂自利不渇为脏寒理中汤四逆汤隂证手足必微厥若手足温便是太隂胸膈胀满枳实理中汤腹满脉浮桂枝汤腹满时痛桂枝加药汤痛甚桂枝加大黄汤少隂脉沉口不干舌不燥及背恶寒者并用四逆汤小便白者亦用四逆始得病脉沉反发热麻黄细辛附子汤口燥咽干而渇急下之用大承气汤厥隂脉微浮为欲愈不浮未愈小建中汤脉浮缓如疟状者嚢不缩者亦欲愈桂枝麻黄各半汤脉沉短者嚢必缩为毒气入脏可用承气汤下之利不止用四逆汤三隂中寒微则理中汤稍厥或中寒下利则干姜甘草汤大段重者用四逆汤无脉者用通脉四逆汤六经惟少隂难治大要以口燥而渇别其热脉沉而迟别其寒然亦有表里俱热但烦愦黙黙不欲见光明其脉沉细或时腹痛此可四顺汤增加干姜对之增损理中丸亦可矣凡隂证白通汤四逆汤通脉汤条例未敢遽用者且以理中汤甘草干姜汤代之虽然隂寒亦可毒乃病气也滞须行之养正丹金液丹半硫丸皆可疏利又为要药夫三部之位左右手去鱼际一寸名曰寸口去尺泽一尺名曰尺部两境之间名曰关位六分阳部出三分隂部出三分关前为阳关后为隂为隂阳之关津寸脉下不至关为阳絶尺脉上不至关为隂絶阳得寸内九分取阳竒之数隂得尺一寸取隂耦之数是名关尺也寸上一分为鱼际关上一分为神门左关为人迎右关为气口三阳从地长故男子尺脉常沉三隂从天生故女子尺脉常浮男子阳多而隂少其脉在关上故寸盛尺弱女子隂盛而阳微其脉在关下故寸沉而尺盛所以男子不可久防女子不可久吐男得女脉为不足女得男脉为太过所谓反也【今人以男子尺脉常弱女子尺脉常盛谓大反非也男子阳有余脉在上尺脉必弱女子隂有余脉在下寸脉必防乃是正也非反也又以男子以右尺为命门女子以左尺为命门谓之反亦非也男子得隂以生先生右肾女子得阳以长先生左肾乃是正也非反也所谓反者只是男子尺脉当弱今反盛女子尺脉应盛今反弱谓之反耳】圣人以察隂阳以决死生虽经络流注如环无端岂能逃于三部者哉
　　夫诊候之法凡初下指先以中指揣按得关位乃齐下前后二指为三部脉前指寸口也后指尺部也若人臂长乃疏下指若臂短乃宻下指先诊寸口【男先左手女先右手】浮按消息之次中按消息之次重按消息之次上竟消息之次下竟消息之次推指外消息之次推指内消息之【医家责肥人脉浮为肌肉厚实重取乃得若举手而得其浮也甚矣责瘦人脉沉为皮脉相附而易见若按之始应则其沉也亦甚矣】凡诊脉以气息平定方下指一呼一吸为一息之间脉息四至或五至不大不小与所属部分四时相应者为平和脉也过则增至不及则为损至之脉难经言之详矣【所属部分谓心位洪肺位浮肾位沉肝位脾位缓也四时谓春脉夏脉洪四季缓秋脉浮冬脉沉也假令心脉本位虽当见洪得冬须防带沉乃四时相应余皆仿此】
　　夫脉息之证脉之字从肉从又作衇盖脉以肉为阳衇以血为隂华陀云脉者气血之充也气血盛则脉盛气血衰则脉衰气血热则脉数气血寒则脉迟气血微则脉弱气血平则脉缓又长人脉长短人脉短性急脉急性缓脉缓反此者逆按内经云形盛脉细少气不足以息者危形瘦脉大胸中多气者死形气相得者生参伍不调者病难经云数者府也迟者脏也数则为热迟者为寒诸阳为热诸隂为寒王叔和云脉沉为在里脉浮为在表迟则在臓数则在腑滑为实为下数为虚为热张仲景云脉大浮数动滑此名阳也脉沉濇弱防此名隂也隂病阳脉见者生阳病隂脉见者死大抵阳脉常浮而速隂脉常沉而迟七表属腑病在于阳春夏见之易治八里属臓病在于隂秋冬见之犹轻假令数在左寸浮之得者热入小肠沉之得者热入于心余皆仿此脉理精微非言可尽论其梗槩不出于此矣王叔和云在心易了指下难明亦在乎人熟之而已矣夫七表【浮芤滑实洪】七表阳也阳数竒
　　夫浮按之不足举之有余【寸口浮其人有风发热头疼关上浮腹满尺中浮小便难趺阳浮即为虚】
　　夫芤浮大而软按之中央空两边实【芤主失血寸口芤主吐血微芤者衂関上芤大便血尺中芤小便血】
　　夫滑往来疾却流利替替然与数相似【脉滑为阳寸口滑为阳盛关上滑为呕逆尺中滑小便赤妇人经脉不利然而尺脉滑者亦本形也趺阳脉滑者胃中实】
　　夫实大而长按之应指愊然浮沉皆得【寸口实主上焦热关上见主腹胀尺中有此主小腹痛小便澁】
　　夫举之无有按之弓状又曰浮乃为强状如弓按之不移【阳则头痛隂则腹痛大抵伤寒脉必盖人迎脉盛寒伤于人迎者少阳之分少阳脉主故也寒邪中人其脉必则多兼洪数为其先有邪热也洪数甚者即为阳证若沉细而疾乃正阳毒也】
　　夫按之实数似切绳状【则为寒寸口头痛关心下满痛尺脐下痛隂阳俱当清邪中上浊邪中下也】
　　夫洪极大在指下举按满指【寸口洪主胸膈烦热関洪主胃热尺中洪主大小便有血三部洪三焦俱热】
　　夫八里【微沉缓濇迟伏濡弱】八里隂也隂数耦
　　夫微若有若无极细而软【微则为虚寸口微为阳不足阳微则恶寒隂微则下利】夫沉举之不足按之有余【沉为在里尺寸俱沉者少隂受病也然沉而迟者乃隂证也宜温之沈而数者有热也宜下之】
　　夫缓去来亦迟小駃于迟【缓则为虚太阳病其脉缓者为伤风惟脾得之即是本脉】夫濇细而迟往来难时一止【濇则为少血寸口濇少气上焦冷関上濇胃冷脾痛尺濇小便数腹冷三部俱濇腹生气结王冰曰阳有余则血少故脉濇也又曰濇者隂血不足阳气有余为身热无汗】
　　夫迟呼吸三至去来极迟【迟则为寒寸口迟则上焦冷関上迟胃冷不欲食吞酸吐冷水尺中迟小便多并白浊】
　　夫伏极重按之指着骨乃得【伏主物聚寸口伏胸中逆气关上伏有水气溏泄尺中伏水糓不化大抵关前得之多为热阳结或冷或热不定当以余证叅之】
　　夫濡按之似无举之全无力【形与缓濇迟脉虽稍殊其为冷证皆一也】夫弱极耎而沉细按之指下欲絶【弱为虚寸口弱阳气虚汗自出关弱无胃气胃中有热脉弱为虚热病作不可大攻热去寒起尺中弱气少发热】
　　夫脉按之来缓时一止复来又脉来动而中止不能自还因而复动夫有结脉有促脉有代脉结者隂也隂盛则结脉来缓时一止复来曰结主胸满烦躁促者阳也阳盛则促脉来数时一止复来曰促主积聚气痞忧思所成【太阳病下之后脉促胸满者桂枝去药汤主之若微寒者桂枝去药加附子汤主之太阳病桂枝证医反下之利遂不止脉促者表未解也喘而汗出者葛根黄芩黄连汤主之】大抵结促之脉虽时一止为病脉非死脉也唯代脉者真死矣往来缓动而中止不能自还因而复动名曰代也代者死也仲景伤寒脉结代心动悸炙甘草汤主之
　　夫脉浮而濇头疼身体拘急恶寒无汗寒多热少面色惨而不舒腰脊疼痛手足指末微厥不烦躁盖伤寒之发热恶寒头疼腰脊痛脉濇无汗宜发汗而解麻黄汤主之经曰只与桂枝麻黄各半汤【杂方中人参顺气散葱枝汤苍术散麻黄葛根汤可选而用之】然太阳病亦有热多寒少者须仔细防脉与证也热多寒少不呕清便自可宜桂枝麻黄各半汤若脉浮者虽热多寒少自可发汗若脉弱者无阳也桂枝二越婢一汤主之热多寒少而尺脉迟者荣气不足血少故也先以小建中汤加黄耆良尺脉尚迟再作一剂或太阳宜汗而其人适失血及下利则频频少与桂枝汤使体润热漐连日当自解假如淋家衂家法不可汗亦可以小柴胡之类和解之
　　夫脉浮而缓寸大而尺弱自汗体热头疼恶风热多寒少其面光而不惨烦躁手足不冷盖伤风之头疼汗出发热脉缓恶风当须觧肌宜桂枝汤主之轻者柴胡桂枝汤【杂方中败毒散独活散可选用】治太阳中风有汗用桂枝汤【凡脉必无汗唯濡而却自汗勿宜用桂枝当用小建中汤也须是脉浮而缓者方可用桂枝也】项背强者桂枝汤加葛根也【本草葛根主伤风有湿开窍解肌盖桂枝加葛根者谓中风有湿当加之去其风湿取微汗者去风湿也】里寒者桂枝去药加附子汤也【不饮水者是也】凡发汗后汗不止者为属风桂枝加附子汤主之腹满者太隂证脉浮者可服桂枝汤微发汗腹痛者桂枝加药汤痛甚者桂枝加大黄汤也虽然桂枝汤自西北二方居人四时行之无不应騐自江淮间唯冬及春初可行自春末及夏至已前桂枝证可加黄芩半两【阳旦汤是也】夏至后有桂枝证可加知母一两石膏二两或加升麻半两若病人素虚寒者正用古方不在加减【岐伯所谓同病异治者此也大抵用温药当避春热药当避夏素问所谓用温逺温用热逺热者也】
　　又问伤寒与伤风何以别之伤寒者脉而濇伤风者脉浮而缓伤寒者无汗【脉濇故也】伤风者有汗伤寒者畏寒不畏风伤风者畏风不畏寒大抵太阳病者必脉浮发热恶风恶寒也恶寒者不当风而自憎寒恶风者当风而憎寒也六经皆有伤寒伤风其证各异太阳脉浮有汗为中风脉无汗为伤寒阳明善饥为中风不食为伤寒少阳两耳聋目赤胸满而烦为中风口苦咽干目为伤寒若三隂伤风无变异形证但四肢烦疼余证同三阳
　　有发热恶寒烦躁手足温而脉反浮者有寒多热少烦躁手足防冷而脉反浮缓者盖发热恶风烦躁手足温为中风脉浮为伤寒脉是中风见寒脉也寒多热少不烦躁手足防厥为伤寒脉浮为中风是伤寒见风脉也中风见寒脉伤寒见风脉宜服大青龙汤盖大青龙证脉似桂枝反无汗病似麻黄反烦躁是也脉弱有汗为桂枝证脉不烦躁为麻黄证大青龙汤治病与麻黄汤证相似但病尤重而又加烦躁者用大青龙汤也以其中风并伤寒俱盛故青龙添麻黄作六两又似合桂枝汤药味在内添石膏所以为此治荣卫俱病若证不审误用大青龙汤则发汗多伤人【以其有烦躁一证故湏用大青龙】大抵感外风者为伤风感寒冷者为伤寒故风则伤卫寒则伤荣桂枝主伤卫麻黄主伤荣大青龙主荣衞俱伤故也风伤卫者病在皮肤之间也以卫行脉外为阳主外皮肤之间卫气之道路故也其病浅寒伤荣者寒气中于肌肉也以荣行脉中为隂主肌肉之间荣气之道路故也其病深所以桂枝麻黄所施各异戒勿误用以有浅深之别风寒之殊医宜审谛大青龙尤宜慎用【仲景云脉微汗出恶风者不可服青龙服之则厥逆筋惕肉瞤此为逆也类纂云凡发汗过多筋惕肉膶振揺动人或虚羸之人防汗出便有此证俱宜服真武汤以救之羸甚者药或量多少与之恶热药者去附子余依加减法仲景制真武汤乃为合用桂枝却用麻黄之类发汗多亡阳致有此证故用真武汤若调理顺者无此证也】
　　夫夏月发热恶寒头疼身体肢莭痛重其脉洪盛者盖冬伤于寒因暑气而发为热病治热病与伤寒同有汗宜桂枝汤无汗宜麻黄汤加烦躁者宜大青龙汤然夏月药性须带凉不可太温桂枝麻黄大青龙须加减法夏至前桂枝加黄芩半两夏至后桂枝麻黄大青龙加知母一两石膏二两或加升麻半两也盖桂枝麻黄汤性热地暖之处非西北之比夏月服之必有发黄斑出之失热病三日外与汤不差脉仍数邪气犹在经络未入臓腑者桂枝石膏汤主之此在夏至后代桂枝证用若加麻黄半两可代麻黄青龙汤用也古方三月至夏为晩发伤寒栀子升麻汤亦可选用又问夏至后皆可行白虎汤耶白虎汤治中暑与汗后一解表药耳【今之医者见六月中病多云中暑不辨热病用药太凉又况夏月隂气在内难调治白虎汤尤宜戒之】
　　夏月自汗恶寒身热而渇其脉微弱者此名中暑也大抵中暑与热病外证相似但病热者脉盛中暑者脉虚以此别之甲乙经云脉盛身寒得之伤寒脉虚身热得之伤暑盖寒伤形而不伤气所以脉盛热伤气而不伤形所以脉虚伤寒即身体肢莭痛重其脉洪盛按之有力此是冬月感寒深至夏发耳中暑即背寒面垢【其面如涂油类纂云面垢者阳证也一名面尘若尘垢之者】手足微冷烦渇口燥但觉倦怠四肢却不痛重其脉微弱按之无力白虎汤主之痰逆恶寒者橘皮汤主之不恶寒者竹叶汤主之头痛恶心烦躁心下不快者五苓散妙又问中暑何故洒洒然毛耸恶寒答曰经云四时八风之中人也因有寒暑寒则皮肤急腠理闭暑则皮肤缓腠理开开则洒然寒闭则热而闷近人多不明中暑或作热病法治之服温热药必致发黄斑出更为畜血尤宜戒之夏至已前发热恶寒头疼身体痛其脉浮此名温病也春日伤寒谓之温病冬伤于寒轻者夏至以前发为温病盖因春温暖之气而发也【非温疫也】治温病与冬月伤寒夏月热病不同盖热轻故也【春初秋末阳气在里其病稍轻虽不用药治之五六日亦自差也】升麻汤解肌汤柴胡桂枝汤良热多者小柴胡汤主之不渇外有微热者小柴胡加桂枝也渇者小柴胡加五味子也或烦渇发热不恶寒与虚烦者并竹叶石膏汤次第服之麻黄桂枝大青龙唯西北二方四时行之无有不騐若江淮间地偏暖处唯冬月及正初乃可用正方自春末至夏至已前桂枝麻黄大青龙内宜加减也病人先热后寒尺寸脉俱盛此名温疟也重感于寒变成温疟小柴胡汤主之疟疾寒热相等及先热后寒者俱宜与小柴胡汤主之先寒后热者小柴胡加桂枝汤有热多者白虎加桂汤有多寒者但寒者柴胡桂姜汤有汗多烦渇小便澁赤素有瘴气及不伏水土呕吐甚者可服五苓散脉小寒热呕吐间日频日发作无时大便秘者可服大柴胡汤下之脉浮大寒热往来者可服祛邪丸吐之久不愈者服疟母煎丸当自愈治疟之法无以过也大抵疟脉数者多热迟者多寒小者可下迟者可温者可发汗浮者可吐之夏伤于暑秋必病疟此非伤寒之谓以其观伤寒温疟一证故因而及之脉尺寸俱浮头疼身热常自汗出体重其息必喘四肢不収嘿嘿但欲眠此名风温也其人素伤于风因复伤于热风热相搏即发风温主四肢不収【左传曰风滛末疾】头疼身热常自汗出不解治在少隂厥隂【少隂火厥隂风】不可发汗即谵言独语内烦躁扰不得卧若惊癎目乱无精疗之者复发其汗如此死者医杀之也风温不可发汗宜萎蕤汤风温身灼热者知母干葛汤风温如渇甚者栝蒌根汤风温脉浮身重汗出者防己汤
</div>
    <div class="pagination">
<a href="普济方四库_page445.html">上一页</a><span>...</span><a href="普济方四库_page441.html">441</a><a href="普济方四库_page442.html">442</a><a href="普济方四库_page443.html">443</a><a href="普济方四库_page444.html">444</a><a href="普济方四库_page445.html">445</a><span class="current-page">446</span><a href="普济方四库_page447.html">447</a><a href="普济方四库_page448.html">448</a><a href="普济方四库_page449.html">449</a><a href="普济方四库_page450.html">450</a><a href="普济方四库_page451.html">451</a><span>...</span><a href="普济方四库_page447.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
