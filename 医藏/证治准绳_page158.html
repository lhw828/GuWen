<!DOCTYPE html>
<html>
<head>
    <meta charset="UTF-8">
    <title>证治准绳 - 第 158 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 158 页/共 348 页</h1>
    <div class="content">　　右细末炼蜜丸如桐子大每服四五十丸空心酒下日三服此厐老方妇人有白带是第一等病令人不产育宜急治之此扁鹊过邯郸闻贵妇人所以专为带下医也
　　垣桂附汤　治白带腥臭多悲不乐大寒　肉桂【一钱】附
　　子【三钱】黄蘖知母【各五分】
　　右粗末作一服水煎食逺热服　如少食常饱有时腹胀加白芍药半钱　如不思饮食加五味子二十个　如烦恼面上麻木如虫行乃胃中元气极虚加黄茋【一钱】人参【七分】甘草【二分】升麻【半钱】
　　海香附六合汤治赤白带下【即四物加蘹香桂也】治赤白带下年月深久不瘥　白芍药【二两】干姜【半两】右各炒黄色同为末空心米饮调下二钱日二服
　　二豆散　治耳鸣心躁腰脚疼重腹内虚鸣脐下虚冷频下白水如疳湛浊证　白豆　肉豆　丁香白茯苓　巴防　丁皮　苍术　黑附子【火煨】桂
　　心【各一两】人参　白术　山药　桔梗　蘹香　粉草【各半两】
　　右每服三钱生姜三片紫苏三片煎七分空心温服
　　鹤顶丸　治带下之证有三未嫁之女月经初下止而即得或浴之以冷水或热而扇或当风此室女病带下之由有家之妇阴阳过多即伤胞络风邪乗虚而入胞经触冷遂使秽液与血水相连而下之产后带下由亡血失气伤动包络门开而外风袭肌体虚而冷风入冷风与热气相连故成液而下冷则多白而热则多赤冷热相交赤白俱下　当归【七钱半酒浸】附子【半两炮去皮】龙骨【盐泥煆】呉茱茰【汤泡去涎】赤石脂【火煆醋淬】干姜【炮各一两半】牡蛎【一两三钱盐泥煆】艾叶【一两以醋半盏煮干为末】
　　右为细末醋糊和丸如梧子大以赤石脂末为衣每服五十丸空心用艾叶盐汤乌梅煎汤下
　　济生白垩丸　治妇人白带久而不止腰膝冷痛日渐羸困白垩【煨】禹余粮　鼈甲　乌鱡鱼骨【各用醋淬及炙】当归【酒浸】鹊巢灰　干姜　紫石英【醋煆淬七次】附子【炮】狗脊【制净】　川芎　鹿茸【醋炙各一两】香附子【醋煮二两以上并为末】
　　用醋煮糯米糊为丸如梧桐子大每服七十丸温酒下
　　养气活血丹　治劳伤冲任赤白带下　大艾叶【炒焦取末五两】干姜【炒末二两半】　上二味用醋二升无灰酒二升
　　生姜自然汁二升将姜艾末调于银器内用慢火熬成膏　附子　白芍药　白术　橘红　川芎　当归　巴防【去心糯米炒】人参　五味子【各二两】
　　右为细末入前膏内并炒热熟白面二两半和为剂杵十下丸如梧子大每服五十丸温酒或米饮下
　　茱茰浴汤　治下焦虚冷脐腹疼痛带下五色月水崩漏淋沥不断　呉茱茰【汤泡】杜仲【炒去丝】蛇床子　五味子　丁皮【各一两】木香丁香【各五钱】
　　右剉如麻豆大每用半两以生绢袋盛水三大碗煎数沸乗热薫下部通手淋浴早晚二次薫洗
　　垣坐药龙盐膏　丁香　木香　川乌头【炮各一钱半】全蝎【五枚】龙骨　当归尾　蘹香　沙黄盐　酒防己肉桂　红豆【各二钱】胡索【五钱】厚朴【三钱】良姜　木通【各一钱】枯矾【半钱】
　　右为末炼蜜丸弹子大绵裹留丝在外纳隂户内
　　又方胜阴丹为上药力小再取三钱内加行性热药　三柰子　川乌头　大椒【各五分】柴胡　羌活【各二钱】全蝎【三个】大蒜【一钱】破故纸【与蒜同焙一钱】甘松【三分】升麻　枯白矾【各二分】麝香【少许】
　　右为细末同前法用制
　　又方囘阳丹　全蝎　升麻　甘松【各二分】草乌头　羌活【各三分】大椒　三柰子　荜拨　枯矾【各五分】川乌头　柴胡【各七分】水蛭【三条炒焦】防虫【三个去翅足炒】大蒜　破故纸【各二钱】炒黄盐【一钱必用之药去之则不效】
　　右为极细末依前制如指尖大用绵裹纳阴户中觉脐下暖为效
　　酒煮当归丸治癫癎白带下疰脚气腰已下如在氷雪中以火焙炕重厚绵衣盖上犹冷不任寒之极也面白如枯鱼之象肌如刀削痩之速也小便不止与白带长流而不禁固自不知觉面白目青蓝如菜色目无所见身重如山行步欹侧不能安地腿膝枯细大便秘结口不能言无力之极食不下心下痞烦心懊憹不任其苦面停垢背恶寒小便遗而不知此上中下三阳真气俱竭故哕呕不止胃寒之极也其脉沉厥紧而涩按之空虚若胍洪大而澁按之无力犹为中寒之证况按之空虚者乎按之不鼓是为阴寒之极也其空虚乃气血俱虚之极也　当归【一两】蘹香【半两】黑附子【炮去皮】良姜【各七钱】　右四味剉如麻
　　豆大以好酒一升半同煎煮至酒尽为度炭火焙干同为极细末入　炒黄盐　丁香【各半两】全蝎【三钱】柴胡【二钱】升麻根　木香【各一钱】苦楝子　甘草【炙各半钱】胡索【四钱】　右与前四味药末同为细末酒煮面糊为丸
　　如桐子大每服二十丸空心宿食消尽淡醋汤下忌油腻冷物酒面
　　当归附子汤　治脐下冷痛赤白带下　柴胡【七分】良姜干姜　附子【各一钱】升麻　蝎稍【各五分】甘草【炙六分】炒黄盐【三分】当归【二钱】黄蘖【少许】
　　右件并为粗末用五钱水二杯煎至一杯去滓热服为丸亦得右炒盐例东垣囘阳丹注云必用炒黄盐无则不效盖寒疝之要药也
　　排脓治带下并肠有败脓淋露不已腥秽殊甚遂至脐腹更增冷痛此盖败脓血所致卒无已期须以此排脓白芷【一两】单叶红蜀葵根【二两】白芍药白矾【各半两】矾烧枯另研余为末同以蜡丸如桐子大空肚及饭前米饮下十丸或十五丸候脓尽仍别以补药佐之
　　大防龙肝散　治妇人赤白带下久不瘥肌痩瘁黄有人经年崩漏不止诸药不效脉濡微与此伏龙肝散兼白矾丸服之愈【方见前】
　　白矾丸　白矾【四两】附子【二两】黄狗骨头【四两烧灰并为末】
　　丸如桐子大每服三十丸
　　消瘀血仲问曰妇人年五十所病下利数十日不止暮即发热少腹里急腹满手掌烦热唇口干燥何也师曰此病属带下何以故曾经半产瘀血在少腹不去何以知之其证唇口干燥故知之当以温经汤主之
　　温经汤　呉茱茰【三两】当归　芎防　芍药　人参　桂枝　阿胶　牡丹皮　生姜　甘草【各二两】半夏【半升】麦门冬【一升】
　　右十二味以水一斗煮取三升分温三服　亦主妇人少腹寒久不受胎兼取崩中去血或月水来过多及至期不来
　　丹治赤白带用五灵脂半生半熟为末酒调服
　　益母散　治带下赤白恶露下不止益母草开花时采捣为细末空心温酒下二钱日三服
　　香矾散神效【方见崩中血见黒止条○即醋炒香附灰也】
　　丹赤白带皆属于血有出于大小肠之分黄荆子炒焦为末米饮调服
　　大治带下用芍药炒黑为末每服三钱匕调酒下治妇人赤白带下不问年月深逺目渐羸痩起止不得用刺蓟根【不以多少曝干秤每一斤以童子小便五升浸一伏时取出晒干】
　　右为细末每服二钱食前暖酒调下
　　玳丸　治赤白带下不止　玳　续断【各一两】安息香　麒麟竭　乳香　没药【各半两】故锦灰【七钱半】
　　右为细末以蜜及安息香熬和药末丸如菉豆大每服二十丸食前温送下
　　室女带下产寳第十四问未出女子有三病何也答曰女子一病者经水初下阴中热或当风卧或扇风二病者太冲脉盛气盛则内热以冷水洗之三病者或见丹下惊怖者若三者一有所受后必有带下之证也神仙聚寳丹　治妇人血海虚寒外乗风冷搏结不散积聚成块或成坚瘕及血气攻注腹脇疼痛小便急胀或虚鸣呕吐涎沬头旋眼花腿膝重痛面色痿黄肢体浮肿月候欲行先若重病或多或少带下赤白崩漏不止惊怖健忘小便频数或白时见虚热盗汗羸痩此药不问胎前产后室女并皆治之常服安心去邪逐败血养新血令有子　木香【另研】琥珀【另研】当归【焙作末】没药【合末各一两】滴乳【二钱半研】麝香【研】辰砂【研各一钱】
　　右为末滴冷热杵为丸每一两作十五丸每服一丸温酒磨下胎息不顺腹内疼痛一切产难酒和童便磨下　产后血晕败血奔心口噤舌强或恶露未尽发渴面浮煎乌梅汤和童便磨下室女月候不调温酒磨下半丸产后血气不调童便磨下不拘时服
　　崔氏四花穴治赤白带如神【取穴法见前】
　　玉赤白带　中极【二寸半赤防白补】　白环俞【一寸半防六吸补一吸】撮又法　中极　白环俞【各十五壮】　肾俞【二寸半灸随年壮】集又法　气海　中极　白环俞【不效取后穴】　三阳交【补多防少灸七壮】三阴交
　　东又法　荣池【三分灸三十壮在内踝前后两边池中脉一名阴阳穴】又法　阴阳【在足拇指下屈里表头白肉际是也】又法　三阴交【五分灸】　交仪【二寸灸】漏阴【在内踝下五分微有动脉是穴刺入一分灸三十壮】
　　桑赤带【心冲如下赤带不已渐渐如蛊亦用此法】　气海【六分灸】　中极　委中【各五分】　白带【心冲如下白带不已渐渐如蛊亦用此法】　曲骨　承阴【各七分】　中极【在两傍柱骨下六分】
　　心妇人得子多变成白水淋漓而下经久身面虚肿阴谷【二寸半】絶骨【二寸半】　如喘满　鱼际透大渊【左右共四十九呼治肺经水气极妙】
　　海带病太阴主之灸章门穴麦粒大各三壮效
　　甲妇人下赤白沃后阴中干痛恶合阴阳少腹防坚小便闭曲骨主之　女子赤白带腰腧主之　女子赤淫大赫主之　女子絶子阴挺出不禁白沥上窌主之女子赤白沥心下积胀次窌主之　女子赤淫时白气癃月事少中窌主之　女子下苍汁不禁赤沥阴中痒痛引少腹控防不可俯仰下窌主之　女子疝少腹肿赤白淫时多时少蠡沟主之　月事不利见赤白而有身及前阴寒行间主之　女子疝及少腹肿溏泄癃遗溺阴痛面尘黑目下眦痛太冲主之　女子侠脐疝中封主之　女子疝瘕按之如以汤沃两股中小腹肿阴挺出痛经水来下阴中肿或痒漉清汁若葵羮血闭曲泉主之　妇人下赤白里急瘈疭五枢主之
　　素肾脉小急肝脉小急心脉小急不鼓皆为瘕【大竒论○王注云小急为寒甚不鼔则血不流血不流而寒薄故血内凝而为瘕也】
　　三阳急为瘕三阴急为疝【王注云太阳受寒血聚为瘕太阴受寒血聚为疝】脉急者曰疝瘕少腹痛【平人气象论】
　　脉师曰妇人带下六极之病脉浮则为肠鸣腹满紧则为腹中痛数则为阴中痒痛则生疮则阴疼掣痛妇人带下脉浮恶寒者不治
　　胎前白带丹治有孕白带　苍术【三钱】山茱茰【去核】白芍药【各二钱半】黄芩【炒】白芷【各二钱】樗根皮【炒】黄连【炒】黄蘖【炒各一钱半】
　　右为末糊丸空心温酒下五十丸
　　白浊白淫
　　大妇人小便白浊白淫者皆由心肾不交养水火不引降或因劳伤于肾肾气虚冷故也肾主水而开窍在阴阴为溲便之道胞冷肾损故有白浊白淫宜服局方金销正元丹【杂病遗精】或因心虚而得者宜服平补镇心丹【杂病惊】降心丹威喜丸【杂病遗精】若因思虑过当致使阴阳不分清浊相干而成白浊者然思则伤脾故也宜用四七汤【杂病气】吞白丸子【杂病中风】此药极能分利更宜小乌沉汤【杂病鼻衂】每贴加茯苓一钱重者益智二十枚去殻碾盐煎服薛前证若元气下陷用补中益气汤脾胃亏损六君
　　加升麻柴胡脾经郁结归脾加黄檗山栀肝经怒火龙胆防肝汤虚则用加味逍遥散宜与带下防看主治一妇人善怒或小腹痞闷或寒热往来或小便频数时下白淫药久不愈面青口苦余以为积愤而不能发散所致用龙胆防肝汤而愈用加味逍遥散八珍汤而安姜黄散　治血臓乆冷腹胀疼痛小便浓白如泔姜黄【二两】附子【泡一两】柳桂　赤药　红蓝子　三棱【各半两】木香　牡丹皮　莞花【酒浸炒】郁李仁【去皮】没药【各二钱半】
　　右为细末每服一钱酒煎服如腹痛用当归没药为末以水七分酒三分同煎热服
　　内金鹿茸丸　治妇人劳伤血脉胞络受寒小便白浊日夜无度脐腹疼痛腰膝无力　鸡内金　鹿茸　黄茋肉苁蓉　五味子　逺志肉　牡蛎　桑螵蛸
　　龙骨　附子【各等分】
　　右蜜和丸如梧子大每服五十丸食前温酒或米饮下
　　二豆散　治耳鸣心躁腰脚疼重腹内虚鸣脐下冷痛频下白水如泔名湛浊证【方见前赤白带下】
　　乌金散　治身热口躁气块筑痛下黄水如葵汁　百草
　　霜【炒】紫金皮【米泔浸煮炒黄】粉草【炙各等分】
　　右为末毎服二钱艾汤或醋汤空心调下　心嘈猪血入盐酒下白带用鲤鱼一尾去肠不去鳞将油髪一团入鱼肚内黄泥固济炭内煅存性去泥研鱼为末毎用一钱以陈酒调同前药服
　　四七汤煎成送下青州白丸子常服最効
　　加味四七汤　治妇女小便不顺甚者阴戸疼痛　半夏【汤洗七次一两】厚朴【姜汁制】赤茯苓　香附子【炒各五钱】紫苏甘草【各二钱】
　　右分四贴每服姜五片水煎加琥珀末一钱调服
　　镇精丸　治小便白浊　破故纸【炒】青盐　白茯苓
　　五味子【各等分】
　　右为末酒糊丸空心盐汤或酒下
　　固精丸　治下虚胞寒小便白浊或如泔或如凝脂腰重
　　牡蛎【煆粉】丝子【酒蒸焙】韮子【炒】龙骨　五味子　白茯苓　桑螵蛸【酒炙】白石脂【各等分】
　　右为末酒糊丸如桐子大每服七十丸空心盐汤下
　　治妇人久积虚劳小便白浊滑数不禁
　　右用鹿茸屑炒黄为细末毎服二钱空心温酒调下
　　又方　用鸡防胚炙为末空心酒调服二钱













　　证治凖绳卷五十七
<子部,医家类,证治准绳>
　　钦定四库全书
　　证治凖绳巻五十八
　　明　王肯堂　撰
　　女科
　　杂症门
</div>
    <div class="pagination">
<a href="证治准绳_page157.html">上一页</a><span>...</span><a href="证治准绳_page153.html">153</a><a href="证治准绳_page154.html">154</a><a href="证治准绳_page155.html">155</a><a href="证治准绳_page156.html">156</a><a href="证治准绳_page157.html">157</a><span class="current-page">158</span><a href="证治准绳_page159.html">159</a><a href="证治准绳_page160.html">160</a><a href="证治准绳_page161.html">161</a><a href="证治准绳_page162.html">162</a><a href="证治准绳_page163.html">163</a><span>...</span><a href="证治准绳_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
