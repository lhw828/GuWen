<!DOCTYPE html>
<html>
<head>
    <meta charset="UTF-8">
    <title>文堂集验方 - 第 25 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文堂集验方 - 第 25 页/共 35 页</h1>
    <div class="content">　　或吐清水者。为寒。用温中止吐汤。白豆蔻。茯苓。（各一钱）半夏。（五分）加生姜五片。

　　分两服。水煎热服不效。加沉香二分。为末和入。

　　〔泄泻〕 干山药半生半炒为末。每服二钱。砂糖水调服即愈。 或巴豆研末为膏。贴顶门上。烧线香一炷。未尽即去巴豆。立愈。 伤乳腹泄。仍用人乳一碗。铜锅内煎成红色焦皮。研细频吃即止。

　　〔久泻不止〕 白术。（土炒）白茯苓（各二钱）黄米一合煮粥。只服米饮。泻自止。

　　〔痢疾〕 鸡肫皮。（焙炒研末。）以乳汁调服。 鸡蛋一个煮二三沸。取起去白用黄。

　　研碎。以生姜汁半小钟和匀服之。不宜吃茶。俱神效。 木香。（二钱）生黄连。（五分）肉豆蔻。（一个）俱为末。以鸡子清和作饼。慢火炙黄色转红为度。研细末。用白面糊为丸。

　　麻子大。每服三五十丸。米饮下即效。

　　〔血痢黑痢〕 茅草花一把水煎服。无花以根代之。

　　〔泻痢〕 土木鳖半个。母丁香四粒。麝香一分研末。津唾调丸如芡实大。纳一丸于脐中。

　　〔泻痢肚痛〕 砂仁。川椒。（各五分）炒研。和姜汁少许。津唾为丸。纳入脐内。外以膏药贴之。

　　〔休息痢及疳泻久不愈者〕 鸡蛋一个。先用黄蜡如指大一块。锅内熔化。入鸡蛋拌炒熟。空心食之大效。

　　〔噤口痢〕 莲子内心五分研末。陈米饮调下。毒瓦斯上冲心肺者。用此以通心气。则思食。 如胃口毒瓦斯所阻。不能进食。用精猪肉一两。扯薄片。于炭火上慢炙时。随用腻粉少许糁肉上。令匀成脯。每以少许放小儿鼻边。自然吃下。

　　〔久疟〕 不拘寒热。用桃叶尖。（取东南方者四十九片）半夏。（四十九粒）俱为末捣桃尖为丸。雄黄为衣。晒干贮瓶中封固。临用取一丸绵裹塞鼻中。男左女右。即止。端午日合更验。

　　〔痰核〕 公鲫鱼一尾。竹刀去肠。用酒洗净。入红花少许。蒸食六七次即消。

　　〔痞块〕 肚大肌瘦面黄。渐成疳疾。白芙蓉花阴干为末。用鸡肝破开。入花末在内。

　　饭上蒸熟食之。 至重者。用木鳖子肉。史君子肉。（各五钱）共为细末。水丸圆眼大。每一丸以鸡蛋一个破顶。入药调匀。饭上蒸熟食之。

　　〔好吃生米茶炭黄病〕 麦芽。（一斤炒）史君子。（二两）槟榔。（一两）南星。（一两姜汁炒）为末。如吃茶加茶八两。（吃泥加泥。吃炭加炭。只用八两。）炼蜜丸。桐子大。每服五十丸。（每日早晨空心砂糖汤下。如初起多服肥儿丸即效。方见后。）

　　〔睡中遗尿〕 鸡肫皮。（二个）鸡肠。（一具焙燥烧灰）猪脬。（一个炙焦）俱为末。

　　每服二钱。酒调下。男用雌。女用雄。三四次愈。 白纸一张铺席下。不令人知。待遗尿于上。

　　取纸晒烧酒服。 用红纸剪马四匹。令小儿自安身下。每夜如之。

　　〔小便频多〕 乌药。益志仁。（去壳盐水炒）桑螵蛸。等分。为末。酒煮山药糊为丸。

　　空心盐汤下二钱。

　　〔尿血〕 甘草一钱煎汤。调六一散一钱服。（加升麻二三分更效。）

　　〔小便不通〕 木通。茄儿蒂。水煎服立通。并治尿梗。

　　〔阴囊忽肿痛〕 生甘草汁。蚯蚓粪。调涂之。或用蝉蜕煎汤。洗二三次效。 内服四苓散。（白术。赤苓。泽泻。猪苓。）等分。每服二钱。灯心汤调服。 如中蚯蚓毒忽肿。用盐汤洗后。以鸭血涂之。

　　〔脱囊疮〕 因湿热所致。阴囊溃烂。皮脱子欲堕。用紫苏叶研细。湿则糁上。干则清油调敷。（多年白螺蛳壳研末搽亦效。）内服木通。（五分）甘草。（三分）黄连。（炒四分）

　　当归。（〔疝气〕 肾子收上肚痛。用小茴香一钱研末。好酒调下。

　　〔盘肠吊痛〕 忽然腹中吊痛之甚。用葱一大握捣烂煎汤。手巾蘸洗儿腹。再以葱白炒热捣贴脐上。良久尿出痛止。 如先恶寒小腹痛甚。皮急一脚不能举行者。又须以肠痈治之。

　　用苍耳子。（二钱）杏仁。薄荷。栝蒌。（各一钱）甘草。（五分）水酒各半煎服。渣敷脐上。

　　二服见效。如便下脓血者。加木香。当归。（各五分）同煎服。再每日空心酒吞蜡矾丸三五十丸。

　　〔疳疾〕 如心脏受疳者。小便不通。口干。舌烂。牙臭。此乃心脏受积也。用羊肝散。

　　谷精草。（五钱）胡黄连。（二钱）甘草。（五分）地骨皮。（五钱）芦荟。（三分）俱为末。

　　羊肝一具竹刀剖开一缝。将药末五分入肝内。用线捆好。砂锅内煮熟肝为度。随时服七日。频服即效。

　　〔肝脏受疳〕 眼生翳膜。羞明不见物。用鸡肝散。雄黄。威灵仙。谷精草。蛤粉。夜明砂。（水洗净各一钱）俱为末。每用鸡肝一具。入药末五分。砂锅内煮熟连汁服。以好为度。

　　鸡肝一具。（不犯铁器。不落水。） 入硼砂少许。蒸熟服十次。即能开瞽复明。

　　〔胃脏受疳〕 撒泻口干。夜出盗汗。用茯苓。白术。（土炒）泽泻。（各二钱）山楂肉。

　　（五米汤下。

　　〔肺脏受疳〕 发热夜啼。胸高咳嗽。用天冬。麦冬。苦楝皮。桑白皮。橘红。生地。（各三钱）河水十碗煎至一碗。再入白蜜八两。（炼熟）山药一两为末。再煎成膏。每日服三次即〔食伤成疳〕 六月收五谷虫洗净。入竹筒封之。待干研末。入麝香少许。每服一二钱。

　　米汤下。 食积腹硬者。用香圆半干者。入尿缸中。（每日更换者。）浸一月。取起洗净。晒干研末。白汤调服一钱。年小者三五分。肚软仍服肥儿丸。

　　〔完谷不化〕 脾胃不能消运所致。用绿矾一钱为馅。作面馒头一个。蒸好晒干。火存性研细。绿者转为红色。用砂糖调服一钱。以大便如常即止。

　　〔五疳丸〕 治一切疳疾皆效。羊肝一具。（竹刀切片新瓦上焙干）海螵蛸。（二两醋浸炒黄）白米。（炒五钱）和羊肝同捣。丸如黍米大。日服二钱。米汤下。肚大筋青。口舌生疮皆效。

　　〔五疳八痢〕 面黄肌瘦发焦。诸药不效。用牙皂荚。（二个去皮炙酥）蛤粉。（三钱）

　　麝香。（一分另研）大虾蟆。（二个。瓦上炙焦黑枯存性。）俱为末。米糊为丸。粟米大。每服二三十丸。米饮下。

　　〔疳鼓〕 久疳腹胀如鼓者。大虾蟆一个剖开。入白豆蔻四十九粒。外用黄泥固济。火存性。每服一钱五分。淡酒下甚效。 如因湿气而成者。用鸡屎。（炒燥一两）入丁香一钱。研〔久疳不愈〕 疳积病久。身体羸弱。不能重药下者。雄猪肝。（不见水者四两。竹刀批开。）新荷叶。（晒干为末。每用二钱。）入肝内蒸熟。空心服之。半日后得下恶物从大便而出即效。再以人参茯苓白术之类调理。 立秋后大虾蟆。（去头足肠。以麻油涂之。）净瓦上炙熟食之。积秽自下。连服五六枚。一月之后形容顿改。其效如神。一切疳积。泻痢。疳泄皆治。

　　〔走马牙疳〕 即肾经受疳。肌肉瘦。遍身生疮。寒热时。头热脚冷。牙床腐烂溃脱。

　　走马者。言其危急之症。多因痘疹余毒所致。或热甚而成者。患之甚者黑腐而臭。宜多吃绿豆汁解热。初起用人中白。（即多年尿缸中澄下白 。以风日久干者为良。或尿壶中白碱洗净。瓦上 红研极细。）先用荆芥汤洗疳处。日敷六七次。（涎从外出为吉。涎毒内收为凶。）

　　或用妇人尿桶中白垢。（火 研细一钱）铜绿。（真者三分）麝香。（一分）和匀研细。贴之神效。

　　川黄竹叶十草。青黛。（各六分）麝香。（少许）俱研细和匀。敷患处神效。如口臭涎秽。黑腐不脱。牙落无血。用药不效。穿腮破唇。皆不治之症。 马桶碱。（不拘多少。米醋 三次。）常年擦牙则无是病。

　　〔疳痢〕 益母草叶煮粥食。并绞汁服之。立效。 鸡肫皮炒黄色为末。每服一钱。并治水泄及脾胃虚弱。

　　〔肚腹胀满〕 胀久成鼓胀者。用猪肚一个。入大蒜肉四两。同煮蒜化为度。（忌盐酱。）

</div>
    <div class="pagination">
<a href="文堂集验方_page24.html">上一页</a><span>...</span><a href="文堂集验方_page20.html">20</a><a href="文堂集验方_page21.html">21</a><a href="文堂集验方_page22.html">22</a><a href="文堂集验方_page23.html">23</a><a href="文堂集验方_page24.html">24</a><span class="current-page">25</span><a href="文堂集验方_page26.html">26</a><a href="文堂集验方_page27.html">27</a><a href="文堂集验方_page28.html">28</a><a href="文堂集验方_page29.html">29</a><a href="文堂集验方_page30.html">30</a><span>...</span><a href="文堂集验方_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
