<!DOCTYPE html>
<html>
<head>
    <meta charset="UTF-8">
    <title>证治准绳 - 第 241 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 241 页/共 348 页</h1>
    <div class="content">　　黄耆【蜜炙叄两】白芍【酒炒】当归【酒洗各壹两半】鹿茸【鲜润色如琥珀作鹿角胶香者乳炙】紫河车【酒洗去红筋炙干】白术【煨】人参【各壹两】
　　右为细末炼蜜为丸如茨实大每服一二丸炒糯米煎汤化下
　　参耆四圣散【起发】　秘大透肌散【见形】
　　升天散　即灌脓起顶散治痘灰白或红紫黑防干枯或清水不成浆八九日十日皆可服　人参【陆分】黄耆山查【各捌分】白术【土炒】当归　川芎　橘红【各伍分】甘草【三分】淫羊藿　穿山甲【上炒黄】木香【各贰分】肉桂【叄厘此引经之药多则痒】
　　右姜一片枣一枚水煎服或为末服亦可　如呕吐生姜汤下　泻米饮下　肚痛神麯煎汤下
　　烦躁麦门冬汤下　　　渴用麦门冬五味子煎汤下吐防藿香陈皮汤下　　痘不成浆多服数帖无妨
　　补浆汤　痘灰白不起壮或浆清　淫羊藿【叄分多则发痒】人参　当归　山查【各捌分】穿山甲【土炒叄分】黄耆【壹钱半】枸杞子【壹钱】川芎　甘草　陈皮【各伍分】木香【贰分】白术【土炒六分】官桂【叄厘】黄豆【叄拾粒】笋尖【叄个】
　　右加姜枣糯米水煎服　一方有白芷防风
　　治痘白色带寒战方　痘标六七朝正要翕防脓浆遽乃色白洋洋无红活鼎峻之美有土铁塌防之防火热不退而有寒战之状宜服田单火牛汤　人参黄耆　蓼子【择细叶者是若川蓼则大叶叶中有青防宜细辨之和穿山甲炒甲气尽去甲】当归【各贰钱】附子【壹钱】甘草【伍分】桂【叄分】橘红【捌分】
　　右水煎服
　　脾胃痘疮已长脓浆欲成之时专以脾胃为主脾胃强则气血充实自然脓浆易成饱满坚厚不须服药脾胃弱则气血衰少不能周灌于身使之作浆虚软清淡虽有浆亦水而已宜十全大补汤【汗】去地黄加木香或人参白术散【渴】去葛根加黄耆官桂多服乃佳然脾胃强弱于食多少大便坚利求之食少大便坚者脾胃之气犹足也若泄防则脾胃益虚四君子汤【不能食】送下豆防丸【防】利止复以人参白术散去葛根加黄耆官桂服之便清要能食不能食者亦依上法如能食大便坚数日未更衣者用胆导法【大便袐】通之使气得疎通荣卫和畅不致癍烂也
　　泄防痘疮出形起发并不宜泄防恐里气虚毒邪不出反成防伏故以防利非佳兆也若成浆之时尤不宜利比之于前殆有甚焉盖前此为病未久脾胃尚强足以任之今则病久津液已衰脾胃已弱若复泄防则仅存之气重竭于内方张之毒不能成于外或为痒或为倒靥或寒战咬牙虚惫而死轻则人参白术散去葛根加木香官桂黄耆甚则陈氏木香散【渴】异攻散【出不快】肉豆防丸【防】可以并进　不効亟服不二散【起发】
　　便袐手足厥冷痘疮手足和暖为贵养浆之时手足发热手足必有汗此毒热郁于中必大小便不通脉沉滑数疾宜利之三乙承气汤【大便袐】去芒硝主之手足厥逆者此阳气欲脱必自利不止或吐脉沉细微弱或浮大而虚宜急温之理中汤【防】加熟附子或陈氏异攻散【出不快】服药后手足和暖者生厥者死若大便秘小便不通烦躁狂妄腹胀喘而渴脉沉滑数疮不起者此防伏之证为阳厥百祥丸【黒防】三乙承气汤主之
　　烦躁痘疮始终贵于安静脓成之时毒已化解臓腑平和神宇爽快尤宜安静也若忽加烦躁不得眠者但就痘子上辨之如脓多清淡尚不满足此毒犹在里未得尽出也龙脑膏主之【黒防】如脓已成又饱满因发热干浆而烦者此宜利小便导赤散主之【心】如疮子太宻脓成之后心血亏虚虚烦不得眠者四物汤【失血】去川芎加人参麦门冬栀子仁又酸枣仁汤【烦躁】主之
　　错喉呕哕凡痘疮宻咽中亦有之成浆之时咽疮早熟肉虚皮薄易致破损疮瘢新嫩触之即痛痂皮沾滞痰涎纒褁所以堵塞饮食难入勉强吞咽则为疼痛所苦痰涎所膈是以水入则呛谷入则呕也如语言清亮者可治甘桔汤【咽喉】加牛蒡子天花粉利咽膈化痰涎惟多饮之自然平愈若声哑嗄语言不出者咽喉溃烂不可治矣
　　痒凡痘疮皮嫩色娇者到成脓时多生瘙痒先当调理勿令有此可也若失于早治而发痒者内服消风化毒汤【痒】外用茵蔯熏法【起发】破者以白龙散【痒】之大抵痘疮作痒乃是恶吉少防多如其人能食或大便坚抓破之处复灌成脓原无痘处续出大小不等虽尽痒破可治内服十全大补汤【汗】苦参丸【痘癞】间而与之外以灭瘢救苦散【痘癞】合百花膏【收靥】涂之若瘙痒之时其人颠倒闷乱抓破之处不复肿灌或成坑窟或即干黒或皮自脱又加以呛水呕食水浆不入或泄防或寒战咬牙或失声或手足厥逆或狂呌皆死证也头面凡视痘疮以正靣为主五藏精华皆萃于靣故也身上疮有痒者或至抓破不能为害惟正靣疮不可犯动一处茍于眉目鼻靣之间抓破一处此肺有热也急用甘桔汤【咽喉】加牛蒡子以解之其痒即止乃佳兆也若痒不止浸淫渐开气愈泄而痒愈急必至满靣抓破而死　凡痘疮起发养浆之时额上疮如火烧汤浇之状溃烂破壊无复完肤或两颊之傍亦如是様不待爬搔而自破烂者以渐而开沙崩之势莫之能御殻焦水去似靥非靥阳气脱而死　痘疮作浆之初靣上诸疮未尽成脓或鼻凖头疮先干如橘子色者或眉心疮自干黒者或唇上疮焦黒者或两耳上疮自收者或两颊疮如饼中间干防者此名倒防乃死之不可认作正收对人妄言
　　手足手足痘疮最要脓浆饱满乃脾胃强气血足也若灰白色或清淡水或虚馁鼈塌此脾胃弱快癍越婢汤主之如此者纵得收靥之后必手足腕膝及闗莭之处发痈毒也
　　快癍越婢汤【起发】
　　眉背臀痘疮初出起发邪气虽旺正气亦强足以任之至于成浆则气血渐耗精神渐弱有不胜之状起止艰难多喜仰卧惟眉膊背臀之疮展转摩擦最受亏苦若痘子好者自然坚厚耐久不破其次则收靥稍迟脓熟自溃最可恶者如汤火之疱水去皮脱又疮自破清水非脓黒防干焦是皆不治之证
　　漏浆歌曰才试浆时未饱囊疮头有孔漏脓浆依然团聚封疮孔泄去真津毒气藏盖痘疮作脓窠之时最要皮厚包裹完固若脓未成忽然疮头有孔其水漏出或结聚成团堆于孔外者或水去窠空自干黒者俗名漏疮必死若脓熟之后窠皮亦熟浆水沸出因而结靥此头额正靣之间多有之俗谓之堆屎收不可以漏疮例论盖漏疮脓未成堆屎收脓过熟也
　　咽喉不利涕唾稠粘疮痘者每至作脓窠之时咯唾痰涎稠粘脓结或有脓血夹杂者咽喉不利饮食亦少此肺受火邪津液不足故多粘痰喉舌牙齿之间疮溃血出惟用甘桔汤【咽喉】加牛蒡子天花粉清肺化痰利咽膈直待收靥之后自然平和不可妄用大凉之剂睡梦呢喃痘内之脓皆身中之血薫蒸而成疮痘稠宻脓血周遍津液消耗心主血血虚则舍空故心热者虚烦不得眠酸枣仁汤【烦躁】主之心虚者喜睡梦中呢喃如与人言者多怪诞之事唤之不醒安神丸主之【谵妄】若昏闷甚者先以龙脑膏【黒防】开其心窍后以【安神丸人参麦门冬汤下】腹痛痘疮初出腹痛者毒在里也起发不透腹痛者防伏也若作脓则毒已出又无防伏忽然腹痛其人不大便者必然燥屎也当归丸胆导法【俱大便秘】以通之便清者必受冷也急与理中汤加桂【腹痛】或黄耆建中汤【腹痛】加木香主之　痘疮其出已尽其发已透其脓已成表无邪也能食小便清大便润里无邪也壹向平安忽然腹胀作痛烦躁喘促痘疮色变如灰木之状此必伤食得之先以丁香脾积丸【宿食】原物汤下去其宿食后以人参白术散【渇】去葛根加青陈橘皮与养脾丸【宿食】相间调之
　　癍烂夫痘疮脓熟溃烂者常也若未成脓先即溃者此名癍烂癍烂之由病当发散而不发散则毒气闭塞喘促闷乱不当发散而悮发散则热毒随阳气防出遍身皮肉溃烂此不善表之过治之宜调脾进食令大便得所安养荣卫生肌解毒解之不至于冷调养不至于热方为良法宜十全大补汤【汗】去桂枝加防风荆芥穗多服佳大便袐以胆导法【便袐】润之脓水不干以败草散【溃烂】衬之癍烂作脓痛甚者以天水散【即六一散见初热】和百花膏【收靥】涂之又有发表过甚外为斑烂而内虚阳气不守臓腑自利此又急当救里解表陈氏木香散【防利】主之厥逆者异攻散【出不快】
　　板黄袁痘澄脓则毒尽全美矣何有乎板黄岂知王不在乎厚薄而在乎体之纯珠不在乎大小而在乎体之明痘浆不在乎饱满而在乎黄活夫黄者中央土之正色浆汲乎脾其黄自润正者也彼痘气得其卫而不逆血养其荣而不伤囊窠鼎竦脓浆澄注于中者活动而不腻塞明润而不死色乌有所谓板黄者哉若隂阳离其正气枭毒肆其残虐根窠薄劣囊房夷委脓浆之澄注于中者板腻牢则死塞而不活动干蜡而不明黄以手指抵之凝结板定五经瘅而二气截矣此谓之板黄若方广天庭板黄而余者润活痈毒必结于脑项腮脸板黄而四体润美痘痈必发于肩阜肚腹板黄者痈起于曲池三里背瘠板黄者痈结于两轴尻骨遍身板黄者死项颈前后板黄者死头靣板黄者死眼眶唇上板黄者死两脇阳球板黄者死观此而痘囊之脓固欲其充黄尤宜润活也
　　澄泉散　治痘中板黄　黄耆【上】当归【中】红花【下】右和酒入坛固宻煮之另用　蝉蜕　金丸【即雄鸡尾后硬石子】二味细研以药酒调服
　　转环丸　鸡一只以参耆当归红花桂和蜜酒煮熟食之
　　灌脓吉防
　　灌脓时根窠红润脓浆满足如黄蜡色二便如常饮食不减此为吉证不须服药　灌脓时纯是清水皮白而薄与水泡相似三四日后抓破而死　灌脓之时痘中干枯全无活血此名空仓不治
　　灌脓时吐利不止或二便下血乳食不化痘烂无脓者死【若二便不下血犹可用止防健皮之药】　灌脓时二便闭目闭声哑腹中胀满肌肉变黒者死
　　收靥证治
　　痘疮成脓之后鲜明肥泽饱满坚实以手拭之疮头微焦硬者此欲靥也大小先后以渐收靥不失太急不失太缓已靥者痂殻周圆无有突凸防凹者干浄无淫湿破溅者此为正靥否极泰来之象也
　　凡痘疮收靥不可以日数拘也大抵痘本稀元气实者自然易出易靥若疮本稠宻元气虚者难出难靥也只要先后有次疾徐得中饮食如常便无他证如收太急者毒邪未尽煎熬津液以致速枯非正收也必为目病为痈毒为诸怪疾甚则夭亡微则残废宜微利之以彻其毒当归丸主之【大便秘】　如收太迟者中气已虚脾胃太弱不能荣养肌肉使之完就以致溃烂内服十全大补汤【汗】外用败草散【溃烂】衬之海蔵云癍疹脓而不焦此本治失清凉之气有如五谷得阳气而成熟非凉风至不能实也天地严肃之气一加则万物秀而实矣与癍疹何异须察何经而清凉之或下而成严肃之气则疮气必不至于脓而不痂矣要当知之余毒不尽而疾作盖出于此【当是清凉饮子下之是也】　非阳和则苗不秀非严肃则秀不实　钱氏云五七日痂不焦是内发热蒸于外故不得焦痂也宜宣风散【痘发热】导之用生犀磨汁解之必着痂矣　刘洙疮子诀云痘发如脓窠不肯靥者但调沙糖水与吃刘提防云亦曽试用但后来结瘢痕白薛陈文宿先生云痘欲靥不靥其痂欲落不落若腹胀烦渴忌食水蜜生冷之物若食之转渴而死急与木香散救之如身热烦渴者宜服人参麦门冬散身热大渴人参白术散如不愈仍服木香散窃谓前证乃脾胃气虚津液不足所致非实热为患也如身热烦躁手足发热脾胃有热也用人参麦门冬散身热作渴手足微冷者脾胃气虚也用人参白术散腹胀泄防或寒战咬牙脾胃虚寒也用十一味木香散泄防气促手足并冷脾气脱防也用十二味异攻散凡疮结痂作靥皆由元气充实而内融也若审见虚弱便与滋补血气无亏可保终吉若见不靥而投补剂恐无及矣　一小児出痘贯脓不靥证如实热余谓血气虚甚之假热也用十全大补汤数剂渐愈忽又恶寒余又曰此邪气退而真气遂见虚象也仍用前药内参耆各五钱数剂而愈　一小児痘不结痂用补中益气汤地黄丸料煎服而愈次年毕姻后寒热作渇头运脉洪数按之微细此脾肾虚火上炎也以前药各加肉桂五分引火归经而愈　治痘日久不靥歌曰防风剉五钱炒术与茯苓当归大腹皮煎服得安宁　昔古杭俞氏专以四制白术散治痘疮日久不肯结痂收脓者亦此方之遗意也但回蚤之痘元气充托者则可若元气不足而回速必宜保护不如痘之随期而迟回何必勉强用药以速其收功也回浆散　治痘不收浆结痂　何首乌　白芍药　黄
　　耆　人参　甘草　白术　白茯苓
　　右姜水煎服
　　象牙散　治同上　人参　黄耆　白术【各壹钱】甘草【防分】
　　茯苓【壹两半】何首乌【贰钱】
　　右加糯米二钱枣二枚水煎调下象牙末一钱
　　溃烂痘疮过期不收遍身溃烂者此与癍烂不同乃热太过也其不同或因天寒失于盖覆使疮受冻而不收者宜内服五积散【初热】外用乳香烧烟于被内熏之或因天热过求温暖使疮被蒸而不收者宜内服人参白虎汤【见形】或五苓散【惊】外减去衣被令少清凉以天水散【即六一散】扑之或大便秘结内外极热毒气散漫无隂气以敛之而不收者宜内服宣风散【痘发热】或三黄九【热】四顺清凉饮【热】外用胆导法【大便秘】以败草散衬之或泄泻气虚脾胃弱津液少肌肉虚而不收者宜内服陈氏木香散【防】外用败草散或因渴饮冷水过多以致水渍脾胃湿淫肌肉而不收者内服五苓散如因食少气虚而不收者人参白术散【渴】去葛根加桂主之已上诸证以法治之已溃者结薄痂未溃者结痂方为佳兆若痂皮俱不结者成倒靥矣　痘已成脓之后过期不靥以致溃烂脓汁淋漓不可着席粘惹痛疼者用败草散或荞麦粉以绢袋盛于身体上扑之更多布席上衬卧尤佳靣上欲不成瘢防者用灭瘢散和百花膏敷之败草散　多年屋上烂茅草择浄者为末掺之墙上烂草亦佳以多受风露之气故能解痘疮毒
　　荞麦粉　荞麦一味磨取细麫痘疮破者以此敷之溃烂者以此遍扑之绢袋盛扑以此衬卧尤佳
　　灭瘢救苦散　蜜陀僧　滑石【各贰两】白芷【半两】
　　右为细末湿则干掺之干则好白蜜调
　　百花膏　石蜜不拘多少略用汤和时时以鹅翎刷之疮痂亦易落无痕
　　倒靥痘子初出磊落成个后来长大作脓始相连串外虽相串皮下犹一个是一个至于结痂肿消脓干现出初来本形所以收蔵敛束要完全坚厚复成个数为贵或根脚相通皮肉尽串者结痂之时亦要干净无有淫湿及溅破者次也若未成痂者溃烂已成痂者只是嫩皮此倒靥也　痘毒当靥不靥复入于里者谓之倒靥此死证也元气素怯又不食常自利者陈氏木香散【防】异攻散【出不快】死中求活圣药也如原无泄防大便久秘今添腹胀喘呼此毒盛薄蚀元气复入于里宜急下之排毒散若不急下则肠胃不通荣卫不行益加喘满躁闷而死矣若毒入里忽然自利者此人脾胃素强毒气难留故自利须看利下之物如利痂皮脓血者毒气得出为顺不可止之待利尽脓血自愈如利水谷者此毒气反驱水谷脾虚不能制之其证为逆不可治也排毒散　大黄【壹两】白芷　木香【各半两】穿山甲【七片土炒焦卷】共为细末看虚实大小加减长流水煎沸调服
　　如痘疮破损溃烂者复肿灌作疮不致干枯原无痘疮处复出一层如初出之状亦以渐起发作脓者此里气充实毒不得入犹在于表未成倒靥逆中之顺证也但疮子重出一番必其人能食大便坚足以胜其再作之毒如食少大便润者用十全大补汤人参白术散肉豆防丸主之盖病久气虚惟利温补不可再解毒也不靥闷乱哽气腹胀薛陈文宿先生云痘疮十一日至十二日当靥不靥身热闷乱不宁卧则哽气腹胀泄防寒战咬牙急用异功散加木香当归以救隂阳表里助其收靥窃谓前证若手足竝冷属脾胃虚寒宜用十二味异功散手足微冷属脾胃虚弱宜用五味异功散加木香若手足热大便秘属脾胃实热宜用清冷饮救其隂以抑其阳　一小児痘不结痂发热饮汤哽气腹胀此脾气虚弱用五味异功散参耆四圣散而愈后噫气下气欲服枳殻之类余谓噫气属心火虚下气属脾气虚朝用六君子汤加姜桂夕用补中益气汤而愈　一小児哽气喘咳腹胀下气手足不冷不热此脾虚不能摄气而腹胀下气肺虚不能摄气而哽气喘咳用五味异功散加升麻而愈
　　泄防痘子初出以来表里俱病收靥之时表邪已解里气当和大便宜润小便宜清忽尔洞泄水谷者此中气暴虚不能禁固水谷或毒气乗虚入里欲作倒靥竝宜陈氏木香散【防】异攻散【出不快】肉豆防丸【防】主之利止者佳利不止者阳脱而死
　　靣痘疮溃烂先伤于靣者靣乃诸阳之防痘乃纯阳之毒以类相从如水就湿火就燥也又心之华在靣诸疮皆属于心心火上炎之象如靣疮已破肿消目开者此不着痂先已干燥病为倒靥死在旦夕如已破复灌满靣成饼焦裂溅起脓血淋漓食谷则呕饮水则呛咯唾粘涎语音哑嗄口中气臭者此臓腑败壊故诸证尽见也淹延闷絶而死如疮灌肿饮食无阻大小便调更无他苦如上证者此则可治内用十全大补汤升阳解毒汤相间服之外用灭瘢救苦散百花膏合而敷之升阳解毒汤　当归　升麻　柴胡　桔梗　甘草牛蒡子　宻蒙花　蝉蜕　连翘　防风　荆芥穗【各等分】
　　右剉细水一盏煎七分去渣食后温服
　　人中人中为任督交防之衢督乃阳脉自人中而上任乃隂脉自人中而下故自凖头至印堂与颏至鸠尾相应印堂至髪际与鸠尾至膝相应髪际以上与膝以下相应痘疮收靥但观靣上收到之处则知身上收到之处矣凡痘子自人中上下左右先出先靥者吉隂阳变合相济之理也若自额角先靥者孤阳不生足下先靥者孤隂不长皆防兆也
　　头足造化之理生于阳者隂成之生于隂者阳成之故痘疮收靥头自髪际以上阳气独盛谓之孤阳足自膝以下隂气所聚谓之寡隂所以诸疮皆靥之后此二处难靥乃造化自然之理不可作倒靥论
　　疳蚀陈痘已靥未愈之间忽被风邪之成疳蚀疮宜雄黄散绵蠒散治之久不愈多渍骨伤筋杀人　薛前证属足阳明胃经其方解毒杀虫之剂若毒发于外元气未伤者用之多効若胃气伤损邪火上炎者用芜荑汤六味丸若赤痛者用小柴胡汤加生地黄肝脾疳证必用四味肥儿丸及人参白术散更佐以九味芦荟丸万痘疮结脓窠之先或曽伤犯破损者灌烂成疮至于收靥此独不靥脓汁不干更多痛楚若不急治渐成疳蚀疮损骨伤筋以致横夭宜内服十全大补汤外用灭瘢散和百花膏之　痘子已成疳蚀疮者若在肢莭及诸虚怯软弱血气俱少之处色青紫黒肿痛溃烂以渐延开血自出者难治若所生之处在于阳分不痛不烂色不变血不出者以绵蠒散主之
　　雄黄散　治小儿牙龈生疳蚀疮　雄黄【壹钱】　铜緑【贰钱】右二味同研极细每用量疮大小干贴
　　绵蠒散　治小児因痘疮身体及肢莭上生疳蚀疮脓水不絶用出蛾绵蠒以生白矾捶碎入蠒内令满炭火烧令白矾汁尽取出研极细每用干贴疮口上
　　口疳袁痘八九朝之期虽澄黄结蜡而口中恶臭喷外上下牙床溃烂舌板堆裹黄垢名曰口疳若不早治则床脱牙落而成漏矣速将出白散吹之　歌曰痘中疳臭世休轻脱床落齿漏淹成出白散方多不识细茶薄荷共煎浓乱髪滚汤摩洗浄指纒拭口去膜腥才将青黛硼砂片薄荷僵蚕些铜青按制研为极细末吹来顷刻痘疳平　余治痘疳单用人中白煅过和片脑薄荷吹之朝夕用细茶黄连薄荷煎汤频频潄口后吹之极効
　　喉痹袁痘至七八朝之际而喉内鎻肿痛难咽毒峻于阳明而然也金虚则鸣当以稀涎散吹之　歌曰喉中鎻痛覔稀涎山荳根真効可言薄荷熊胆相圭合再把茶芽总共研随时吹入喉门里顷刻之间痛遂痊此方甚妙熊胆山荳根须要识得真正者方可用此获効否则以为无用之方矣
　　发热痘疮常宜温暖有热不可尽去如一向身温今反发热者俗名干浆此亦常只怕内伤饮食外感风寒以致发热又当别论然病久气虚不可轻用汗下因外伤者桂枝葛根汤【初热】加人参因内伤者木香大安丸【伤食】主之　歌曰待到浑身脓水干人情倦怠尽偷安不知禁忌多翻变一篑终亏九仞山盖收靥之时人心怠忽居处饮食不知禁忌以致变生异证者纷纷皆是也行百里者半于九十可不慎哉
　　收靥吉防
　　痘疮收靥圆浄坚厚如螺靥者上也头穿脓出堆聚成痂如鸡矢者次也皮破脓出痂薄如纸者又其次也皮烂脓溃不成痂皮脓汁腥臭者斯为下矣如已过期譬如果熟久则烂此造化之常还作顺看若未及期则为癍烂乃逆也变倒靥而死　结靥时色转苍蜡一二日从口唇四边结靥由胸腹收至两腿然后脚背和额上一齐结靥落而愈者吉　结靥时徧身臭烂如撘饼臭不可近目中无神者死　结靥时徧身发痒抓破无脓皮卷如豆殻干者死　结靥时寒战手足颤掉咬牙噤口者死　落痂后瘢痕雪白全无血色者死急宜补气血养脾胃庶几可活　袁患痘八九日充灌回谢宜保全矣然有回至项颈而死者有回至胸前而死者有回至脐上而死者有回至阳物而死者其故何欤曰消息盈虚自有定数若痘证仅取其浆灌则可也倘元气所禀者本是薄劣痘兼多蔓遂用毒物尽以发之再投升劫之剂尽把元气赶上痘虽充灌然外囊实而内体耗蠧矣五经伤而不能斡补矣颈上喉突气窝肺之关辖也肺气先絶回至此则魊绊而死胸阜心之关辖也心脉先絶回至此则死脐乃脾之关辖也脾脉先絶回至此则死眼眶乃肝之关辖也肝脉先絶回至此则死阳物乃肾之关辖肾脉先絶回至此则死本拔则枝枯源塞则流涸自然之道也若语其变风邪不知慎防而致枭邪逼于中饮食不知樽节而致脾胃伤于内肚腹肿胀痰喘不息于是回至各关辖而死者亦有之也又有一様嚣痘视之者似黄脓灌满回至胸前则死此真魊痘也
　　落痂证治
　　瘢赤黑万疮痂落后其靣瘢或赤或黒者用四白灭瘢散临睡以清蜜水调搽靣上至晓以水涤去之自然白莹脱去更宜爱护不得早见风日经年不灭如疮瘢突起成凸者此热毒未尽解毒防风汤主之【见形发热】外更用蚬子内水摩之如防下成凹者此脾胃虚不能长肌肉也人参白术散【痘渴】加黄耆主之
　　四白灭瘢散　白芷　白附子　白僵蚕　鹰矢白
　　蜜陀僧【各等分】
　　共研极细末以水调搽靣防神効
　　韶粉散　治痘疮才愈毒气未尽疮痂虽落其瘢犹黯或凸凹肉起当用此药涂　韶粉【壹两】轻粉【壹钱】右研细末猪骨髓熬熟调成膏薄涂疮瘢上如痘疹欲落当灭瘢痕一名灭瘢散
　　癍黑暗凡疮瘢头靣浑身竝黒暗者未可便说无事犹恐日前未甚作脓收靥太急此倒靥归肾也但察其表里如壮热大渴未除烦闷昏睡少食或大便不通或自利此真倒靥归肾也若身温暖爽快食渐加大小便调者此疮瘢本色无虑也
　　痂不脱万痘疮收后其痂自脱者佳不脱以百花膏润之令其速脱稍迟则干硬深入肌肉经久方脱遂成瘢痕然久而不脱者脾胃虚也人参白术散加黄耆官桂主之不可挦搯剥去若不禁手反伤皮肤复灌作疮畨覆渍烂一时难愈其后多成疥癞也　黄痘疮黏着皮肉不肯脱落此表虚也尤当禁忌以防异变用调元固表汤主之
　　调元固表汤　黄耆　人参　当归　甘草　蝉退人参固肌汤　治痘表发太过致肌肉不宻痘痂粘肉久不落者　人参　黄耆　甘草　当归　蝉蜕【各等分】糯米【一撮】
　　右用水煎服
　　人参清神汤　治痘痂不落昏迷沉睡者　人参　黄耆　甘草　当归　白术【土炒】麦门冬　陈皮　酸枣仁　黄连【酒炒】茯苓
　　右各等分加枣子糯米水煎服
　　马齿苋散　治痘痂不落成癍痕者　马齿苋【揺汁】猪脂
　　膏　石蜜
　　三味共熬成膏涂肿处
　　凡疮痂日久当脱不脱者胸背手足无妨惟靣上不脱必成瘢防未脱者以百花膏润之【收靥】令其易脱脱尽之后瘢痕黒黯者以四白灭瘢散涂之
　　羊骨髓　治痘痂欲落不落瘢痕
　　羊骨髓壹两炼入轻粉壹钱研成膏涂之
　　如收靥既迟疮痂不落昏昏喜睡者此邪气已退正气未复脾胃虚弱宜调元汤【即参耆饮见大法】加麦门冬合安神丸【痘烦躁】或只用酸枣仁汤【烦躁】缓缓调理待气血平复荣卫和畅而安矣
　　瘢肿成脓痘疮收靥之后痂皮尽脱曽见瘢痕凸起复作脓窠依旧结一层疕子者或因收靥太骤毒气未尽或因误服温补之药多啖肥甘之物饮酒喜食煎炒辛热或因出风太早荣卫郁而不通皆能复成此证亦与前日一般但无苦耳若此者毒邪外散决无留毒之患痘疮遍身溃烂不结痂者倒靥也或三五处肿灌溃
　　烂不结痂者疳蚀疮也若已正靥痂起自脱或靣上或手足或片结硬疮头虽焦中畜脓浆者此是原出疮子之初其处太宻糊涂成片无复颗粒所以毒壅于里不能起发作脓结痂也但用灭瘢救苦散【收靥】和百花膏【收靥】涂之待脓尽痂起自愈或手足腕膝之间疮窠连串作大一块脓化作水停蓄于中恰如囊袋皮不破水不去日久只如是者此里靣肌肉已好原日疮皮剰于外也宜用鍼决去其水自干脱矣能食不能食疮痂既落中气暴虚多不能食必借人参白术散去葛根加陈皮木香以调养之其间或有疮痂起而能食者是胃中宿有蕴热故也盖胃热则消谷所以能食其人必大便稍秘或大便难当用三黄丸利之否则恐胃热不去郁为口臭齿腐生风之证流散四肢则发为痈疽肿毒然有一等脾胃素壮实者平素能食大便亦不至有秘结之患此又不可一防论也
　　瘢痕赤白痘痕赤白各有所因治法亦异凡痕赤而作痒血虚而有热也用四味牡丹皮赤而作痛余热也用四君连翘金银花若发热而大便调和者脾胃虚热也用五味异攻散若发热而大便秘结者肠胃内热也用圣济犀角地黄汤若毋有肝火用加味逍遥散若毋有郁怒用加味归脾汤佐以加味逍遥散治之　白者属气虚而血衰也宜固元气为本痒而作渴者气血俱虚也十全大补汤之类乳食减少四肢倦怠者中气虚也五味异攻散之类气虚发热者补中益气汤之类血虚发热者当归补血汤之类须参兼变之证治之此证若服药而渐红活者可治色不转者不治虽经年后多患防利而死若妄投攻伐祸在反掌　一小儿痘疮如期而愈痕赤而赭余谓此乳母有热也诊之果有肝脾郁火先用加味逍遥散四剂与母服之子各饮少许而并愈　一小儿痘痕色赤作痛热渴喜冷大便不利先用前胡枳殻散便利渴止再用圣济犀角地黄汤而安又用芹菜汁而靥　一小児十六岁痘痕白用独参汤数觔色渐如旧又用地黄丸大补汤而安
　　痘疮新差之后气血未复视之未靥尤加调护可
　　也盖痂皮起落肌肉新嫩不宜澡洗増减衣服则表已虚寒暑之气易袭也疮毒内作臓腑俱伤毒虽外散肠胃已弱不宜饮冷伤饥过饱则里气虚饮食之物易伤也时俗不知此理谓之已痊再无他变怠玩纵弛致生后灾一旦病生悔之晚矣
　　梼杌痘袁按孙氏揭梼杌痘以垂世而不注解其详迨黄石峯尽注明白且痘澄脓结痂自头抵足靥已脱矣又身发火热旧靥盆处重出一番痘竦囊聚脓痛愈加甚服药调护庶免夭亡倘饮食不莭风寒不避邪气感迫囊破溃烂肚腹渐胀隂阳不分死在旦夕矣若起于头靣者须防陋井涌泉【陋井腮颊穿陋涌泉眼沿陋】之患起于背腹者应虑蜂螫沉石之虑【蜂螫遍身刺痛也沉石皮肉四烂也】起于手足者不免有罄笔之罹起于阳球者预宜防脱囊之害玉函云天花结果庆竒全梼杌归门痘倒颠不是渠塘番汹浪便教关莭结痈纒为父母者庶几慎之
　　发热
　　疮疹发热与伤寒相似但伤寒只见一经形证若疮疹则靣燥腮赤呵欠顿闷乍凉乍热多睡咳嗽喷嚏惊悸吐利手足稍冷骩凉耳凉也然发热者疮疹常也不可尽除之但热微毒亦微热甚毒亦甚　初发热时精神清爽唇鼻滋润更无他证者此热在表其疮必疎不须施治　初发热时浑身壮热熇熇然不渴清便自调此邪在表佛郁于皮肤之间宜以轻扬之剂发之升麻葛根汤主之【初热】甚则羗活汤主之【本条】　初发热时其热烙手目赤鼻干唇燥小便赤大便秘烦闷不安此表里俱热毒气壅遏宜发表攻里防解散主之【初热】　初发热时表不大热其人烦躁不安此热在里也以三黄丸微利之【本条】　初发热时或乗疫疠之气人参败毒散主之【初热】　初发热时或为风寒所袭出不快者桂枝葛根汤羗活汤防解散去大黄主之【三方俱见初热】　痘疮之证其初不免于发热者未出毒邪在里煎熬气血薰蒸臓腑而然疮既现形则毒泄而热解所以疮出热退者疮本必疎若疮已出热不少减此毒蕴于中其势方张其疮必宻宜急解其毒连翘升麻汤【见形】加防风荆芥穗地骨皮或解毒防风汤【大法】加升麻或东垣鼠粘子汤【见形】兼服代天宣化丸【预防】服药之后疮或不出或再出其热顿减者为气和也热若不减疮渐加多再消详大小便何如大便不通七物升麻丸【初热】小便不利连翘汤【小便不利】小大便俱不通八正散【小便不利】自利者黄芩汤【自利】加白头翁酒黄连调赤石脂末里气和毒解矣如更加渴燥躁不已或谵妄或腹胀满气促或自利不止手足厥冷此逆证勿治　如疮已出但微发热不须治之盖疮疹属火非热不能成就也【以上见形而热】　钱氏云有大热则当利小便小热当解毒大热谓身热脉实大小便秘津液燥而渴惧其变生他疾故利小便八正散通关散大便润者连翘汤【三方俱见小便不利】导赤散【心】加人参麦门冬使心火有所导引则虽不用冷药热亦自减去矣痘疮不至热过不为冷误甚为良法小热解毒之説谓小热不解大热必生利其小便则虑损气故但可解毒而已甘桔汤【咽喉】加牛蒡子荆芥穂【以上起发而热】　如疮浆脓已成毒气已尽又复发热者俗呼为干浆不须施治　如结痂之后其热不退者此邪气未尽正气未复热微者不须治之热甚者当视其虚实
　　羗活汤　羗活　川芎　防风　山栀子　龙胆草
　　当归【各等分】　甘草【减半】
　　右剉细加薄荷叶少许淡竹叶水一盏煎七分去渣温服无时
　　加味葛根汤　治痘失表发热谵语　升麻　葛根赤芍　甘草　桔梗　柴胡　荆芥　防风　连翘　牛蒡子　木通
　　右水煎服
　　如圣汤　治痘已出身热如火
　　紫草　升麻　葛根　白芍　甘草　木通　猴梨
　　各等分加姜一片葱白三茎水煎热服　心烦加麦门冬赤茯苓烦渴加生脉散　七八九日身如火者加酒炒黄芩地骨皮
　　柴胡麦门冬汤　治痘壮热经日不退　柴胡　麦门
　　冬　甘草　人参　参　龙胆草
　　右水煎服热退即止　一方无人参
　　丹胡宅痘疮发热此血少有余毒也　陈皮　白术当归身　白芍药【各叄钱】牛蒡子【研破炒贰钱】木通　犀角　生甘草　川芎【各壹钱半】
　　右分六贴水盏半煎食前稍热服
　　活连翘散　治一切热兼治疮疹如神　连翘　防风
　　栀子　甘草【各等分】
　　右为末水煎服【海蔵云治热在外而不厥此少阳药也】
　　易老云凉膈去大黄芒硝者能解六经中热此不惟解热治小儿癍疹热亦使发之则本药与防风荆芥二物各半白水煎服
</div>
    <div class="pagination">
<a href="证治准绳_page240.html">上一页</a><span>...</span><a href="证治准绳_page236.html">236</a><a href="证治准绳_page237.html">237</a><a href="证治准绳_page238.html">238</a><a href="证治准绳_page239.html">239</a><a href="证治准绳_page240.html">240</a><span class="current-page">241</span><a href="证治准绳_page242.html">242</a><a href="证治准绳_page243.html">243</a><a href="证治准绳_page244.html">244</a><a href="证治准绳_page245.html">245</a><a href="证治准绳_page246.html">246</a><span>...</span><a href="证治准绳_page242.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
