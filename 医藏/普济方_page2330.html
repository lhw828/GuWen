<!DOCTYPE html>
<html>
<head>
    <meta charset="UTF-8">
    <title>普济方 - 第 2330 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2330 页/共 3614 页</h1>
    <div class="content">　　各于布上曝之。令至干。微火熬莨菪子。共捣筛。和以蜜。丸如梧子。服三丸。加至四丸。

　　又方

　　地骨皮白薇芍药甘草犀角升麻茯神麦门冬黄芩桔梗枳实大黄前胡茯苓天门冬生姜桑根白皮当归柴胡朱砂芎羚羊屑蜀漆知母石膏常山鳖甲豆豉黄地黄橘皮乌梅上药并可详病状用之。

　　延寿散治男子女人小童等传尸诸劳。咳嗽寒热。变候百出却恶疰劳虫。永去根

　　本。

　　牡丹皮附子（炮裂去皮脐）柴胡（去苗）秦艽（去苗）鳖甲（酒浸炙令赤色以上各半两）上为末。入人中白半两。同研。以瓷盒盛之。每服用猪胆一枚。葱白椒末。一处细锉如膏。入末三钱拌和。以童子小便一盏。水半盏。同煎沸温服。其患人贴体。着皂纱衫一领。

　　衣被盖。恶汗出。脱衫揩拭身上汗干净。洗衫。以安息香熏干。避风。将息七日。服后汗出身轻如常。是效。瘥后其衫即弃于十字街中。或长流水。永瘥。

　　治一切虚劳传尸。伏连鬼疰。本脏气虚。夜梦不祥。精神恍惚。面色青黑赤白。变

　　证不定。形体消瘦。精气不守。四肢百节沉重。吃食减少。行步无力。一切劳候虚冷之

　　证。并宜服此方。

　　牛膝石斛（去头）续断山茱萸芎（各半两）菖蒲吴茱萸官桂虎骨鳖甲（醋炙香黄）茯苓肉豆蔻干地黄黄天灵盖（醋炙黑色）柴胡（去苗各一分）木香（三铢）上细杵。罗为末。以童子小便些少。化麝香两豆大。对炼蜜。丸如梧子大。空心盐

　　治一切传尸。伏连鬼疰。夜间多梦鬼怪。祛邪逐鬼。十神丹。

　　雄黄（一两）硫黄玄参苍术鬼箭羽鬼臼虎骨皂角麝香朱砂（各一分）上细杵罗为末。以阿魏三铢。化作水。熟煮面糊。丸如梧子大。以细研雄黄为衣。病患身上常系两三丸。夜间更取两三丸。入麝香些少。相滚衣上。床前烧一炉。百鬼自退。

　　治传尸尸疰。鬼气伏连者。

　　以死人顶骨。十字解者。烧令黑。细研。白饮和服。

　　治传尸鬼气疰忤

　　以脂。销于酒中服之。

　　治传尸。伏连鬼气。疰忤邪气。

　　用苦耽苗子。煮汁服。亦生捣绞汁服。

　　卷二百三十七　尸疰门

　　传尸羸瘦（附论）

　　夫男女传尸之候。心胸满闷。背膊酸疼。两目多涩。四肢无力。唯知欲卧。睡恒不着。

　　脊膂急痛。膝胫酸疼。多卧少起。状如佯由。病每至旦起。即精神尚好。恍似无病。从日午以后。即四体微热。面好颜色。喜见人过。常怀忿怒。行立脚弱。夜卧盗汗。梦与鬼交。或见先亡。或多惊悸。有时气急。有时咳嗽。虽思饮食。不能多飧。死在须臾。而精神尚好。

　　或两胁虚胀。或时微利。鼻干口燥。恒多粘唾。有时唇赤。有时欲唾。渐加羸弱。由于水涸。

　　不周遍五脏。渐至羸瘦。以至于死讫。复易家属一人。故曰传尸。亦名传疰。以其初得。半卧半起。号为。气急嗽者。名曰肺痿。骨髓中热。称为骨蒸。内传五脏。名曰伏连。忽而不疗者。乃至绝后。假如男子因虚损得之。名为劳极。其源先从肾起。肾初受之。两胫酸疼。腰脊拘急。行立脚弱。饮食减少。两耳飕飕。浑似风声。夜卧梦泄。阴汗萎弱。肾既受已。次传于心。心受气。夜卧必惊。或多怯悸。心悬气翕欲尽。梦见先亡。有时盗汗。食无滋味。口内生疮。唯欲眠卧。朝轻暮重。两颊口唇。如敷胭脂。五心皆热。心病不已。次传于肺。肺既受。时气满咳嗽。体力微弱。有时喘急。卧即变甚。鼻口干燥。不闻香臭。假令得闻。唯觉朽腐物气。有时恶心。愤愤欲吐。肌肤枯燥。或时刺痛。酷似虫行。皮干皱起。状若面斤。肺既受已。次传于肝。肝初受气。两目漠漠。面无颜色。常欲颦眉。视不见远。目恒干涩。又时腹痛。或睛赤黄。朝夕懵懂。常欲食眠。及至放卧。睡还不着。肺肝既受已。

　　次传于脾。脾初受气。两肋虚胀。食不消化。又时渴利。或食旋出。有时肚痛腹胀。雷鸣。

　　唇苦焦干。或生疮肿。毛发干燥。无有光润。或上气抬肩喘息。利赤黑汁。至此候者。将死之证也。

　　方

　　杏仁丸治传尸。夜梦鬼交遗精。心腹冷癖。小腹与阴中相引痛。饮食不下。日渐

　　觉瘦。宜杏仁（五升肥好者以童子小便于瓦瓶中浸二七日和瓶于日中晒每日换小便日满以新汲水淘洗去皮尖便以微火焙干别以小便一斗于银锅内暖火煎后杏仁随手破即于久经用砂盆内柳木槌研如膏便以细布滤过真酥一两薄荷汁二大合搅令匀即入后药）青蒿子（二两）柴胡（去苗）鳖甲（涂酥炙令黄去裙）乌梅肉（微炒）地骨皮赤茯苓（以上各一两半）知母虎骨头（涂酥炙令黄）生干地黄肉苁蓉（酒浸一宿刮去粗皮炙令黄）人参（去芦头以上各一两）枳壳（麸炒微黄去瓤）当归（以上各三分）白术木香牡蛎（以上各半两）白槟榔（二两）朱砂（一两细研）豉心（一合）上捣罗为末。以和人参。再捣五七百杵。

　　丸如梧子大。每日空心。以温水下十五丸。渐加至三十丸。服后觉似热。即减药。已定还添。以意酌服。经一月。诸候皆退。能食。夜卧安畅。面有血色。即是药力已行。当勤服勿怠。忌苋菜。冷水。白粥。生血。雀肉桃李。

　　鳖甲汤治五劳干瘦。及传尸梦寝不祥。日渐消瘦。肌体困倦。骨节疼痛。不思饮

　　食。

　　鳖甲（去裙酥炙令黄色一两）天灵盖（酥炙黄色半两）柴胡（去苗）赤茯苓（去黑皮各三分）贝母（去心）桃仁（去皮尖双仁麸炒各半两）黄连（去须半两）麦门冬（去心焙三分）阿魏（用麸裹煨令熟半两）生干地黄（三分）槟榔（锉）当归（锉焙各半两）安息香（半两）地骨皮（三分）山栀子仁人参（各半两）上捣筛。每服四钱。童子小便一盏半。

　　葱白五寸。桃柳枝各七寸。生姜钱大二片。同煎至八分。不计时候。去滓温服。夜后下放患人床头。至五更梦寐非常。此是药效也。

　　补劳饮治男子妇人。虚劳骨蒸。传尸染着。不能断绝。服后阿魏丸。经脉尚未

　　通。或四肢虚羸。饮食全少。速服此药。通经脉。

　　黄（锉）当归（切焙）生干地黄（焙各二两）人参白茯苓（去黑皮）芍药五味子桂（去粗皮）牛膝（酒浸切焙）陈橘皮麦门冬（去心焙）枳壳（去瓤麸炒）甘草（炙锉各一两）柴胡（去苗一两半）上粗捣筛。每服五钱。水一盏半。入生姜五片。枣三枚擘。

　　同煎八分。去滓温服。不计时。

　　黄连丸治传尸面黑。头热痛，胸背气结。咳唾粘痰。食少频嗽。喘息急满。胁肋

　　气胀。腰黄连（去须二两半）獭肝（炙干）贝母（去心）大黄（锉炒各一两半）龙胆（去芦头一两半）紫菀（去苗土）旋复花茯苓（去木各一两）天灵盖（涂炙令黄色）槟榔（微煨锉各一两）上为细末。炼蜜丸如梧子大。每日食后。煎浆水下二十丸。日午再服。女子血闭。加黄芩一两。

　　铁粉丸

　　（出圣惠方）

　　治传尸劳羸瘦。心神烦热。四肢疼痛。宜服。

　　铁粉（二两）獭肝（一具微炙）柴胡（一两半去苗）安息香（二两入胡桃仁捣熟）鬼督邮（一两半）木香（一两）桃仁（一两半汤浸去皮尖双仁麸炒微黄）麝香（半两细研）苦参（二两）上捣罗为末。炼蜜和捣一二百杵。丸如梧子大。每服不计时候。煎生姜青橘皮汤。

　　下

　　阿魏丸。治传尸骨蒸。女人血气。血候经年不通。痰嗽黄瘦。四肢羸弱。盗汗骨

　　热。或时憎阿魏（细研）当归（切焙）芜荑仁（炒各一两）雄黄（研）猪牙皂角（去皮子酥炙各半两）麝香（研）蓬莪术（煨锉各三分）柴胡（去苗）槟榔（锉各二两）上为末。

　　和匀再罗。

　　用羊肉半斤。去皮。烂煮细切。研如膏。入诸药末。和捣三千杵。如硬。即添肉汁。丸如绿豆大。每服五十丸。五更酒下。仍饮令醉。以青绢被盖之。睡觉汗出通身。必有细虫在被间。

</div>
    <div class="pagination">
<a href="普济方_page2329.html">上一页</a><span>...</span><a href="普济方_page2325.html">2325</a><a href="普济方_page2326.html">2326</a><a href="普济方_page2327.html">2327</a><a href="普济方_page2328.html">2328</a><a href="普济方_page2329.html">2329</a><span class="current-page">2330</span><a href="普济方_page2331.html">2331</a><a href="普济方_page2332.html">2332</a><a href="普济方_page2333.html">2333</a><a href="普济方_page2334.html">2334</a><a href="普济方_page2335.html">2335</a><span>...</span><a href="普济方_page2331.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
