<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 57 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 57 页/共 249 页</h1>
    <div class="content">热疮
又为膏长发【合治】合栝蒌人乳为丸止消渴○为末合酒服除中毒○合鸡子清贴发背毒肿 热
赤烂○浮萍草一两以四月十五日者合麻黄去节根桂心附子炮裂去脐皮各半两捣筛每服二钱以
水一中盏入生姜半分煎至六分不拘时和滓服治时行热病汗出乃瘥【解】蛇咬毒入腹捣绞汁饮
之
卷之十一草部中品之中
草之走
无毒 蔓生
王瓜（出神农本经）主消渴内痹瘀血月闭寒热酸疼益气愈聋（以上朱字神农本经）疗诸
邪气
热结鼠 散痈肿留血妇人带下不通下乳汁止小便数不禁逐四肢骨节中水疗马骨刺人疮（以上
黑字名医所录）【名】土瓜 老鸦瓜 葵（与暌同）菇（与姑同） 钩菇【苗】（图经曰）月
令云
四月王瓜生即此也蔓生叶似栝蒌圆无叉缺有刺如毛五月开黄花花下结子如弹丸而长生青熟赤
根似葛细而多糁谓之土瓜根北间者其实累累相连大如枣皮黄肉白苗叶都相似但根状不同耳
（衍义曰）王瓜体如栝蒌其壳径寸一种长二寸许上微圆下尖长七八月间熟红赤色壳中子如螳
螂
头者今人又谓之赤雹子其根即土瓜根也于细根上又生淡黄根三五相连如大指许根与子两用
【地】（图经曰）生鲁地平泽田野及人家墙垣间今处处有之【时】（生）四月生苗（采）三月
取根
七八月取实【收】阴干【用】根实叶【质】实类栝蒌实而小长根类葛细而多糁【色】红【味】
苦【性】寒泄【气】味浓于气阴也【臭】腥【制】锉碎用【治】（疗）（唐本注云）王瓜除黄
疸
破血（药性论云）子主虫毒并小便数遗不禁（日华子云）子润心肺除黄病生用肺痿吐血肠风
泻血
赤白痢炒用○根主通血脉天行热疾酒黄病壮热心烦闷吐痰痰疟排脓热劳扑损消瘀血破症癖落
胎（陈藏器云）王瓜主蛊毒小儿闪癖痞满并疟○根及叶捣绞汁服当吐下宜少进之有小毒故也
（别录云）土瓜根主小便不通及关格生捣根取汁以少水解之筒中吹下部取通【合治】土瓜根
末
合酒服下乳汁每服一钱日三【禁】妊娠不可服
卷之十一草部中品之中
草之草
无毒 植生
地榆（出神农本经）主妇人乳 痛七伤带下病止痛除恶肉止汗疗金疮（以上朱字神农本
经）
止
豉
【苗】（图经曰）宿根生苗布地茎直高三四尺对分出叶叶似榆少狭细长作锯齿状青色七月开
花
如椹子紫黑色又如豉故名玉豉根外黑里红似柳根其叶山人乏茗时采之作饮【地】（图经曰）
生
桐柏冤句山谷及平原川泽今处处有之（道地）江宁府衡州【时】（生）三月生苗（采）二月
八月取
根【收】曝干【用】根如绵软者为好【质】类续断而肥【色】黑【味】苦甘酸【性】微寒收
【气】味浓于气阴也【臭】腥【主】月经不止肠风泻血【助】得发良【反】恶麦门冬【制】
去芦锉碎【治】（疗）（图经曰）止小儿疳痢煮之如饴糖服之便愈（唐本注云）除带十二病孔
氏音
义云一曰多赤二曰多白三曰月水不通四曰阴蚀五曰子脏坚六曰子门僻七曰合阴阳患痛八曰小
腹寒痛九曰子门闭十曰子宫冷十一曰梦与鬼交十二曰五脏不定（药性论云）除产后余瘀疹痛
七伤愈金疮止血痢蚀脓（日华子云）排脓止吐血鼻洪月经不止血崩产前后诸血疾及赤白痢水
泻
浓煎止肠风【合治】合鼠尾草疗下血二十年者等分水煎服【禁】虚寒人及水泻白痢者不可轻
用【解】捣根汁饮之解毒蛇螫人 犬咬伤之毒
卷之十一草部中品之中
草之草
无毒 植生
大蓟主女子赤白沃安胎止吐血衄鼻令人肥健（名医所录）【名】刺蓟 山牛蒡【苗】（衍
义曰）大小蓟皆相似花如髻但大蓟高三四尺叶皱小蓟高一二尺许叶不皱以此为异○谨按本经
大小蓟混名同条然大蓟生山谷而小蓟生平泽二蓟茎叶相似比小蓟但肥大耳以功力言之则有殊
也二物皆能破血大蓟破血之外亦疗痈肿而小蓟专主血疾不能消痈肿也【地】（图经曰）旧不
着
所出州土今处处有之（道地）蓟州山谷【时】（生）二月生苗（采）四月取苗九月取根【收】
阴干
【用】根苗花叶【质】类红蓝花【色】青【味】苦【性】平泄【气】味浓气薄阴中之阳【臭】
香【主】诸血疮肿【制】锉碎用【治】（疗）（图经曰）消痈肿（药性论云）止崩中下血（别
录云）
根煮汁服治阴冷渐渐冷气入阴囊肿满夜疼闷不得眠（补）（日华子云）滋养下气【合治】叶
汁合
酒并小便疗肠痈腹脏瘀血血晕扑损○合盐研窨敷恶疮疥癣【忌】犯铁器
卷之十一草部中品之中
草之草
无毒 植生
小蓟根主养精保血（名医所录）【名】青刺蓟千针草【苗】（图经曰）苗高一二尺许叶多
刺
心中出花头如红蓝花而青紫色北人呼为千针草初生二三寸时并根作茹食之甚美然小蓟力微只
可退热不似大蓟能补养下气也（衍义曰）山野人取为蔬甚适用虽有微芒亦不能害人【地】（图
经曰）旧不着所出州土今处处有之（陶隐居云）田野甚多（唐本注云）生平泽（别录云）北
地者为
胜（道地）冀州【时】（生）二月生苗五月开花（采）四月取苗九月取根【收】阴干【用】
根苗叶
【质】类红蓝花而短小【色】青【味】甘【性】温缓【气】气之浓者阳也【臭】香【主】诸
血【制】锉碎用【治】（疗）（图经曰）根汁止吐血衄血下血（唐本注云）破血（日华子云）
根除热
毒风并胸膈烦闷开胃下食退热○苗生研汁服去烦热（陈藏器云）破宿血止新血暴下血血崩金
疮
出血等小蓟绞取汁温服（别录云）作菜煮食之除风热○根主崩中又女子月候伤过○叶主封金
疮
血不止取汁服疗夏月热烦闷不止并心热吐血又鼻窒塞不通（补）（日华子云）根益虚损【合
治】
作煎和糖合金疮及蜘蛛蛇蝎毒○捣汁合蜜少许疗乳石发动壅热心闷吐血○捣汁合酒服或末以
水调服三钱治九窍出血【忌】犯铁器
卷之十一草部中品之中
草之草
无毒附石帆水松马藻 水生
海藻（出神农本经）主瘿瘤气颈下核破散结气痈肿症瘕坚气腹中上下鸣下十二水肿（以
上
朱字神农本经）疗皮间积聚暴溃留气热结利小便（以上黑字名医所录）【名】落首 KT
海萝【苗】（图经曰）叶似KT （音薤）生海中根着水底石上黑色如乱发而粗大类水藻谓之
大
叶藻一种如短马尾者生浅水细而黑色海人以绳系腰没水下则得之二种不分功状总谓之海藻者
</div>
    <div class="pagination">
<a href="本草品汇精要_page56.html">上一页</a><span>...</span><a href="本草品汇精要_page52.html">52</a><a href="本草品汇精要_page53.html">53</a><a href="本草品汇精要_page54.html">54</a><a href="本草品汇精要_page55.html">55</a><a href="本草品汇精要_page56.html">56</a><span class="current-page">57</span><a href="本草品汇精要_page58.html">58</a><a href="本草品汇精要_page59.html">59</a><a href="本草品汇精要_page60.html">60</a><a href="本草品汇精要_page61.html">61</a><a href="本草品汇精要_page62.html">62</a><span>...</span><a href="本草品汇精要_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
