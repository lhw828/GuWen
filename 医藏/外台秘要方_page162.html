<!DOCTYPE html>
<html>
<head>
    <meta charset="UTF-8">
    <title>外台秘要方 - 第 162 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 162 页/共 226 页</h1>
    <div class="content">　　右三十九味并切用绢袋盛以酒八斗渍七日温服一合日四五夜一石药细研如粉别绢袋盛共药同浸药力安和主治极多凡是风虚四体小觉有风疴者皆须将服无不治者服者一依方合之不得辄信诬人大言浪有加减忌如常法
　　又钟乳酒疗虚损通顺血脉极补益下气方
　　钟乳【五两碎】　附子【三两炮】　石斛【五两】　甘菊花【三两】苁蓉【五两】
　　右五味剉以生绢袋盛用酒三斗渍经五日每服二合日再稍加至一升
　　千金翼五精酒主万病发白反黑齿落更生方
　　黄精【四斤】　天门冬【五斤去心】松叶【六斤】　白术【四斤】枸【五斤洗】
　　右五味皆生者内釡中以水三石煮之一日去滓取汁渍麴如家酿法酒熟取清任性饮之长年补养【忌鲤鱼桃李雀肉等】
　　又白术酒方
　　白术【二十五斤】
　　右一味防咀以东流水两石五斗于不津器中渍之二十日去滓内汁于大盆中夜流星过时抄巳姓名置盆中如是五夜汁当变如血取以渍麴如家醖法造酒熟取清任性饮之十日万病除百日白发反黑齿落更生面有光泽乆服长年忌桃李雀肉等此酒至诚有灵风病服之百神卫人
　　又枸杞酒方
　　枸【一百斤】
　　右一味切以东流水四石煮之一日一夜去滓令得一石汁渍麴酿之如家醖法酒熟取清置不津器中取干地黄桂心干姜商陆泽防蜀椒末各一升六味以绢袋盛内酒中渍密封口埋入地三尺坚牢覆上二十日沐浴整衣冠向仙人拜讫开之其酒当赤如金色平旦空腹服一盏或半升为度十日万病皆愈二十日瘢痕皆灭恶疾人以一升水和半升酒分为五服服之即愈若欲食少者取河中青白石如枣杏仁大者半升以水三升煮一沸以酒半合置中须臾即热可食也
　　崔氏苍耳酒疗大风恶疾及一切诸风乃至骨髓中毒风令人充恱方
　　苍耳【和茎叶花实取剉一石八月收】　　牛膝根【一升】　松叶【二斗】
　　商陆根【二升白色者】　　　　防粘根【一斗】
　　右五物皆剉讫量之以水两石五斗煮取六斗汁如釡小可分煮之即分三斗汁将浸麴一斗二升髙量其麴加于常法五分为药力费麴故也余三斗汁留将拌饙料糯米一石二斗分作五酘净淘干漉以上并大斗第一酘一日炊四斗米取药汁九升拌饙熟细切生地黄三斗和米下之第二酘三日炊三斗米取药汁七升拌饙熟与杏仁一斗去皮尖碎和捣如泥下之第三酘五日炊二斗米取药汁六升半拌饙熟取木麻子一斗捣碎和下之第四酘七日炊二斗米取药汁四升半拌饙熟取胡麻一斗捣碎和下之第五酘九日炊一斗米取药汁三升拌饙下之右以前五酘法须米消尽即炊酘之未必要须隔日其酒如米少味薄更炊一二斗米下之使味足然后去糟取清依常法饮半升不能者可量性多少常使有酒气逼夜饮最是所宜此酒纵非风疾饮之补养益精神令人充徤
　　又乌麻地黄酒疗风虚补不足除百病已试大効方六月六日麴【四升净】　　王斯油麻【六斗五升出阙州赤色者是如无别用巨胜替之以脱去皮干暴脱乌麻法以冷水浸经一宿出之置筲箕中漉水令尽舂之即皮自脱去耳】　　生地黄【四斗冷熟汤洗待水气尽便切之更取生地黄一石以水一石和煮麤布绞去滓即取汁六斗又以蜡及麻子涂瓮内蒸之令干前三味縂内瓮中浸之】丹参　　　生石斛　　牛膝　　杜仲
　　萆薢　　　生姜【各二斤】　人参【八两】
　　右七味切以生绢袋盛同内前件熟地黄汁瓮中浸封闭七日外更取乌豆四大斗摩使光净分作四度防熬令香取无灰重醖酒二斗八升三度淋豆豆一熬三淋淋讫并去豆縂计十二度淋豆取淋酒别器中盛然后更写麴汁等物及诸药并出在大瓮中以物闭头及更将此酒先重蒸瓮防冷暖还内麴汁及药等安在瓮中其日即用八斗精糯米炊作饭如常酿酒法酘酒即以淋豆酒投在瓮中封闭经一两宿防米消尽又炊四斗糯米饭酘之此后更封闭经七日其酒即熟任性饮多少量之不限时常防防觉身润夜中稍加少许或汗出佳避风及忌房室特禁毛桃芥生菜热麫并酢蒜牛肉冷物醖初酒法待此酒熟即将此酒更重醖
　　右麴依当家常用法每一斗麴用熟水一斗一升浸炊酒饭即量熟汤多少用沾饭如凡酿酒法更不得加生水每一斗米酒为佳酿重醖酒法待此酒熟即将酒二斗八升淋豆
　　右每一斗麴以熟水一斗浸其酒米每一斗饙料以四斗清酒淋其饙然后炊饭使熟更不得加水其所洗甑洗手盆瓮等皆须用此酒还投酿瓮中酿药酒法右欲和药酒时先置五斗许药在瓮底然后加五斗许饭每次如此斟酌至半即内药袋其药袋上亦使药饭相参以至于尽然始闭封
　　封闭药酒瓮法
　　右封闭瓮头用纸七重布一重其酿酒室唯造酒得入自外猫犬妇人不得辄入室中
　　又枸酒疗五内邪气消渇风湿下胷胁气头风【本方作痛】坚筋骨疆阴利大小便填骨髓长肌肉破除结气五劳七伤去胃中宿食利耳目衂血吐血风症补中逐水破积瘀脓血石淋长发伤寒瘴疠毒气烦燥满闷虚劳喘吸逐热破血及脚气肿痹悉主之方
　　糯米【一石黍米亦得】麴【计常醸酒米一石用麴一斗此药加五升弥佳末用之】枸根【二十斤刮去赤皮半寸剉之以水一石渍经三日煮取汁五斗】
　　生地黄【二十斤洗去土细切和米炊之】　秋麻子【三斗防蒸以枸杞汤淋取汁】香豉【二斗以枸杞汤煑取汁】
　　右四味地黄和米蒸之三物药汁总合得五斗地黄湿即四斗分半渍米饙半及麴和酿饭即总和一酘密盖瓮口经二七日压取封泥复经七日初一度一酿用麻子二斗多即恐令人头痛服酒忌生冷酢滑鸡鱼麫蒜油腻白酒房室等服讫一二七日将息
　　又地黄酒疗虚羸令人充恱益气力轻身明目方【雍州高长史服用効】
　　生地黄【一石二斗捣绞取汁四斗】　　杏仁【一斗去尖皮两仁者熬令黄捣末】
　　大麻子【一斗熬捣末】　　　　糯米【一石暴干】
　　麴【一斗五升净刮暴干细剉】
　　右五味先以地黄汁四斗渍麴待发炊米二斗作饭冷暖如人肌酘麴汁中和之饭消更炊米一斗酘之如前法又取杏仁麻子末各一升二合半和饭搅之酘麴汁中待饭消还炊米一斗杏仁麻子末各一升二合半一依前法酘之如此凡八酘讫待酒沸定封泥二七日取清温服一升渐加至二升日再服之令人顿能食乆服去万病妇人服之更佳令人有子
　　近効五加酒方
　　五加根茎【细剉五斗】　　六月六日麴末【三斗】黍米【一石糯米亦得】
　　右三味以水五斗共五加同下于大釡中以木度深浅与水平克之即更添水一石五斗并前计两石即下火煎旋旋急火取药汁减下至木克处即得以火盆安净筐筐中安净布单兼滓漉着筐中其汁在盆中唯有五斗且别盛密封盖之又重取所漉者五加滓以水煮之如别有五加添和同煮更佳取此汁用洮米拌饭炊之如常炊法用前五加浓汁渍麴且炊米五斗酿之余五斗分为两酘如常造酒法酒熟压漉密封头每服一盏暖饮之渐加勿令醉又逺志十两末之下酿中益妙参及蛇皮肉亦得其糟与已下食之尤佳
　　又代茶新饮方
　　黄芪　　　通草【各二斤】　茯苓　　　干姜干葛【各一斤】　桑根白皮【一斤】防粘根【三斤湿加一斤】
　　生干地黄　枸根【洗】　忍冬【十二月采枝茎叶阴干湿加五两】薏苡仁【各十两】菝葜【八两】　麦门冬【去心】萎蕤【各五两】
　　右十四味并防择取州土坚实上者刮削如法然后秤大斤两各各别捣以马尾罗筛之搅令匀调重筛务令相入不令偏并别取黄白楮皮白皮根相兼细切煑取浓汁和溲令硬软得所更于臼中捣别作一竹棬子围濶二寸半厚二分以下临时斟量大小厚薄作之此亦无定众手依摸捻成饼子中心穿孔日暴干百余饼为一穿即以葛蔓为绳贯之竹作篾亦得挂之通风阴处妙若须煮用以炭火上炙令香熟勿令焦臼中捣末任随时取足煎以代茶大都浓薄量之着少盐煮之频扬之即滑美着盐橘皮荜橃亦佳除风破气理丹石补腰脚聪耳明目坚肌长肉缓筋骨通腠理头脑闭闷眼睛疼痛心虚脚弱不能行步其效不可言若患气肺气疝气欬入口即愈患消中消渇尤騐主疗既多不复一一具说但服之立取其騐禅居高士特宜多饮畅腑藏调适血脉少服益多心力无劳饥饱饮之甚良若腊月腊日合之十年不败
　　解饮食相害成病百件
　　肘后凡饮食杂味有相害相得得则益体害则成病以此致疾例皆难疗所以病有不受药疗必至于死也今略疏其不可噉物不须各题病名想知者善加慎之诸鸟兽陆地肉物忌法
　　白犬血肾【不可杂白鸡肝白鹅肝】白羊肉【不可杂鸡肉】犬肝【不可杂乌鸡狗兎肉】猪肉【不可合乌梅食一云不可合羊肝】兎肉【不可杂獭肉及白鸡心食】白马【黒头者不可食】麋肉【不可合虾蟆及獭生菜食】麋脂【不可合梅李食】麋肉【不可杂鹄肉食】羊肝【不可合乌梅白梅及椒】牛肠【不可合犬血肉等食】白马【青蹄肉不可食】白猪【白蹄青班班不可食】鸡【有六翮不可食】乌鸡【白头不可食之杀人】鹿【白胆不可悮食】食猪肉【不可卧稻穰草中】雄鸡肉【不可合生葱芥菜食】鸡鸭子【不可合蒜桃李子鼈肉山鸡肉】雀肉【不可杂牛肝落地尘不着不可食】暴脯【不肯燥及犬炙不动见水而动者不可食】祭肉【自动及酒自竭并不可饮食也】鸟兽【自死口不开翼不合不可食】鸟兽【被烧死不可食】病人【不可食熊肉及猴肉】山羊肉【不可合鸡子食之】半夏菖蒲【忌食羊肉】鸡子【不合鲤鱼】巴豆【忌猪肉芦笋】商陆【忌白犬肉】细辛桔梗【忌菜】白术【忌食桃李】甘草【忌食菘菜】牡丹【忌胡荽】常山【忌葱】茯苓【忌酢】天门冬【忌食鲤鱼】黄连桔梗【忌食猪肉】藜芦【忌食狸肉】凡【蝇蜂及蝼蚁集食上而食之致瘘病也】凡【饮水浆及酒不见影者不可饮之】丙午日【勿食雉肉】壬子日【勿食猪五藏及黒兽肉等】甲子日【勿食龟鼈鳞物水族之类】
　　又疗卒得食病似伤寒其人但欲卧七日不疗杀人按其脊两边当有陷处正灸陷处两头各七壮则愈
　　又疗中虚冷不能饮食食辄不消羸瘦四肢尫弱百病因此而生方
　　薤白【一斤】　枳实【三两炙】　大枣【十二枚擘】　粳米【二合】豉【七合】
　　右五味以水七升煮薤余五升内诸药煮取一升半分三服差止
　　又方
　　防心【一升熬末】　麦蘖　　　麴【各一两熬】　蜀椒【一升汗】干姜【一升末】
　　右五味捣筛以蜜拌食后酒服之方寸匕
　　又方
　　麴【半斤熬】　　麦蘖【五升半熬】　杏仁【一升去尖皮熬】
　　右三味捣筛蜜和末食后服如弹丸一枚渐増之
　　又方
　　大黄　　　芍药　　　芒硝【各一斤】
　　右三味末之以蜜三斤于铜器中汤上煎可丸服如梧子十丸日再服
　　又方
　　麴【一斤熬】　　吴茱茰【一升】干姜【十两】
　　右三味捣为末服方寸匕
　　又疗脾胃气弱谷不消兼不复受食方
　　大麻仁【三升】大豆黄【二升并熬香】
　　右二味捣筛以饮服一方寸匕渐加服
　　又疗饱食讫便卧得病令人四肢烦重嘿嘿欲卧方
　　大麦蘖【一升熬】干姜【二两】
　　右二味捣为末服方寸匕日三良
　　又疗食生冷杂物或寒时衣薄当风夜食便卧不消心腹烦满痛胀急或连日不化方
　　烧地令极热即激薄覆取汗愈
　　深师疗食饱烦闷但欲卧而腹痛方
　　麴【熬令香黄】
　　右一味捣为末服方寸匕大麦蘖亦佳
　　千金翼【凡六畜五藏着草自动摇及得酢咸不变色又随地不汚又与犬不食皆有毒杀人也】凡食饮有毒【浇地地坟起皆杀人】凡【肉在器中盖密气不泄者皆杀人】凡【脯肉熟肉不用深藏密气不泄杀人】若中此毒皆犬粪灰水服方寸匕良
　　古今録騐疗新中杂食瘀实不消心腹坚痛方
　　取水三升煮白盐一升令消分服取吐必差
　　备急席辩刺史云岭南俚人毒药皆因食得之多不即觉渐不能食或更心中嘈胀并背急闷先寒似瘴微觉即急取一片白银含一宿银变色即是药也银色青是蓝药银色黄赤是菌药乆乆毒入眼眼或青或黄赤若青是蓝药若黄赤是菌药俚人有解疗者畏人得法在外预合或言三百头牛药或言三百两银药余住乆与首领亲狎知其药并是常用俚人不识本草乃妄言之其方如后
　　初得俚人毒药未得余药且令定方
　　生姜【四两】　甘草【三两炙】
　　右二味以水六升煮取二升平旦分二服讫后别方疗之
　　又疗之方
　　常山【四两】　白盐【二匕】
　　右二味以水一斗渍之一宿以月尽日渍之月一日五更以土釡煎勿令奴婢鸡犬见之煮取二升平旦分再服服讫少时即吐以铜盆盛之防若色青以杖举得五尺不断者即药未尽一二日后更进一剂
　　又方
　　都惏藤【十二两此药岭南有土人识俚人呼为三百银药甚细长有高三尺微藤生切】
　　右一味以水一升酒二升和煮取二升分三服服讫药毒逐大小便出十日慎毒食不差更服以差为度【肘后云黄藤】
　　又疗腹内诸毒方
　　都惏藤　　黄藤【各二虎口长三寸并细剉】
　　右二味以酒三升合甖中密封以糖火围四边烧令三沸待冷出之温常服令有酒色无禁忌若不获巳欲食俚人食者先取甘草一寸炙令熟嚼咽汁若食着毒药即吐便是药也依前法疗之若经含甘草而不吐非也宜常收甘草十数片随身带之自防也岭南将熟食米及生食甘蔗巴蕉之属自更于火上炮炙烧食之永无虑也若被席上散药卧着因汁入肉最难主疗可常自将净席随身及匙筯甘草解毒药行甚妙【肘后无黄藤】
　　张文仲白黍【不可合饴糖蜜共食】黍米【不可合葵共食】白蜜【不可合菰首食】菰首【不可合生菜食】病人【不可食胡荽芹菜及青花黄花菜】姙身【勿食桑椹并鸭子】五月【勿食韭】十月【勿食椒】三月三日四月八日【勿食百草】二月【勿食小蒜】四月【勿食胡荽谨按仲景方云正月勿食生葱二月勿食蓼三月勿食小蒜四月八月勿食葫五月勿食韭五月五日勿食生菜七月勿食茱茰八月九月勿食姜十月勿食椒】食【骏马肉不饮酒杀人也】马【鞍下肉不可食】马黑脊【而班臂亦勿食】
　　食马肝中毒方
　　取牡防矢二七枚两头尖者是水和研饮之【仲景同】
　　又食诸六畜鸟兽肝中毒方
　　取发翦之长半寸挼土作溏沾二升合和所剉发饮之须臾发皆贯所食肝出也谨按发误食之令人成发症为病不可疗今和发土饮之岂得有此理否可详审之别有方法也
　　又方
　　服头垢一钱匕立差【仲景千金同】
　　又方
　　清水投豉绞取汁饮数升差止
　　又凡物肝藏自不可轻噉自死者弥勿食之
　　诸心皆勿食之为神识所舍使人来生获报对又食生肝中毒方
　　服附子末方寸匕日三须以生姜汤服之不然自生其毒
　　又禽兽有中毒箭死者其肉有毒可以蓝汁大豆解射罔也
　　又食郁肉及漏脯中毒方
</div>
    <div class="pagination">
<a href="外台秘要方_page161.html">上一页</a><span>...</span><a href="外台秘要方_page157.html">157</a><a href="外台秘要方_page158.html">158</a><a href="外台秘要方_page159.html">159</a><a href="外台秘要方_page160.html">160</a><a href="外台秘要方_page161.html">161</a><span class="current-page">162</span><a href="外台秘要方_page163.html">163</a><a href="外台秘要方_page164.html">164</a><a href="外台秘要方_page165.html">165</a><a href="外台秘要方_page166.html">166</a><a href="外台秘要方_page167.html">167</a><span>...</span><a href="外台秘要方_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
