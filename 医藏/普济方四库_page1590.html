<!DOCTYPE html>
<html>
<head>
    <meta charset="UTF-8">
    <title>普济方四库 - 第 1590 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1590 页/共 1812 页</h1>
    <div class="content">　　史君子丸【出钱氏方】治脏腑虚滑及疳痩下痢腹脇胀满不思乳食常服化虫补胃消疳肌肥
　　厚朴【姜汁制半两】史君子【一半麸炒熟一两一半一两焙】陈皮【一分】甘草诃子【半生半熟】青黛【半两如是兼惊及热渴即用此一味如脏腑不调不用】
　　右为末炼蜜为丸如鸡头大每服一丸米汤化下儿生百日已上半嵗已下服半丸乳汁下一方无甘草或作散每服一钱粥饮调下此方消凉有积热者可用一方无青黛
　　疳散【出仁斋直指方】
　　芦荟　黄连【各一钱】蔕　猪牙皂角　虾蟆【各半钱】麝香【少许】
　　右末吹入鼻嚏则可疗
　　黄连肥儿丸【出仁斋直指方】治一切疳及眼赤肿痛痒昏暗雀目肓或经月合眼
　　鹰黄连【净一両】芜荑【焙】麦芽【炒】神麯【炒各半両】青皮史君子【焙各二钱半】
　　右为末獖猪胆浸糕丸麻子大每七丸米汤下疳热眼山栀仁煎汤下
　　防榔丹【出医方妙选】治小儿能食不生肌肉常服此佳防榔【麫裹炮】木香　胡黄连【各一両】代赭石【一分研】香墨【一分要细研烧存性】麝香【一分研】
　　右为细末粳米饭和丸如黍米大每服十粒煎橘皮汤下食后大小加减
　　肉豆防丹【出医方妙选】治小儿肌痩挟积常服尤佳
　　肉豆防　史君子　青橘皮【炒黄各一両】牵牛【一分炒】芦荟【一分炒】麝香【一钱】
　　右为末用糯米饭和丸如黍米大每服十粒生姜汤下食后量儿大小加减
　　五灵脂丹【出医方妙选】治乆嗽恐成疳常服尤佳
　　五灵脂　蝉殻　欵冬花【各半両】蟾头【一枚涂酥炙黄】青黛【研】雄黄【研各一分】
　　右为细末拌匀糯米饭和丸如黍米大每十粒煎人参汤下量儿大小加减
　　灌鼻丸【出圣惠方】治小儿一切疳心烦脑热
　　青黛【一钱】黄连末【一钱】芦荟【一钱】【一钱】龙脑【一杏仁大】蟾酥【半杏仁大】
　　右为末用粳米饭和丸如菉豆大以妳汁丸化破两丸滳在鼻中每日三两度用之效
　　定命丸【出圣惠方】治小儿一切疳
　　硃砂【一分细研】麝香【半分细研】【二枚】蛇蜕皮灰【二分】青黛【一分研细】干蝎【二十枚防炒】
　　右为末都研令匀用狗胆汁和丸如黍米大每度以乳汁化破一丸男左女右滴入鼻中得嚏三五声为效
　　吹鼻散【出圣惠方】治小儿一切疳眼鼻痒热髪防干痩宜用此
　　熊胆【一分】丁香【半両】黄蘖【一分】虾防【半両五月五日令炙黄】皂荚【半两】麝香【一钱细研】
　　右为末每用小豆大吹于两鼻中嚏出疳虫为效
　　通顶散【出圣惠方】治小儿一切疳
　　青黛【一分细研】蟾酥【半杏仁研入】赤小豆【十二粒】麝香【半分细研】藜芦【一分】【七枚】
　　右为细末散每度用一豆大吹入鼻中常有虫子出如米心大黒者难治赤白黄者易疗
　　牛黄丸【出全婴方】治小儿疳热进退或即盗汗大便坚实时时心躁情意不恱或大便焦黄
　　黄连　黄芩　龙胆草【各一两】大黄【一两】牛黄【一两】
　　右为末糊丸小豆大三嵗二十丸米汤送下治鼻衂盐水送下入良乆即效
　　青黛丸【出圣惠方】治小儿五疳烦热羸痩不欲乳食
　　青黛【三分细研】麝香【一分细研】诃黎勒皮【三分】芦荟【一分】熊胆【一分细研】硃砂【一分细研】
　　右为末以糯米和丸如菉豆大每服以粥饮下五丸日三服量儿大小増减服之一方沙糖水下三丸三嵗已上加丸服
　　生筋散【出全婴方】治证本门金灵散下
　　木鼈子【六个去殻】草麻子【六粒去殻】
　　右研细先急抱头捺项上令热津唾调贴之
　　神妙宜气丸治小儿疳热乆蒸肌肉消痩形容痿悴神情不乐饮食虽多不生肌肉宜服此方大有功效蓬莪术【炮】赤芍药　川当归　鼈甲【米醋炙去裙焦为度等分】
　　右为细末煮麫糊为丸麻子大一嵗二十丸熟水大小加减服之
　　蚵蚾丸【出圣惠方】治小儿五疳八利乳食不节寒温调适乖违髪防毛焦皮肤枯悴脚细肚大颅斛胸髙渐觉尫羸时时盗汗咳嗽脑后髙起复生内块小便泔浊脓痢淀青挦眉咬指吃土甘酸吐食不化项浊频并心神瞀鼻赤唇燥小蛊既出蜖虫咬心疳眼雀目名曰丁奚此药救疗效验如神
　　白芜荑【去皮】黄连【去须】蚵蚾【酒浸去骨炒】胡黄连【各一两半】青黛【半两为衣】
　　右为细末猪胆汁糊丸如菉豆大每服三十丸饭饮吞下食后临卧日进三服
　　鹤虱丸【出圣济総录】治小儿一切疳病
　　鹤虱【轻炒】胡黄连　芦荟【研】丹砂【研三分】青黛【研三分】
　　右为末更入乳鉢内研令细用米泔煮猪胆令热取汁和为丸如麻子大每服三丸至五丸米饮下早晨午间日晩各一服量儿大小加减当有虫出
　　益容丸【出圣济総録】治小儿五疳羸痩发热面黄或脾虚减食泄防无时大治腹痛
　　史君子【取肉剉碎焙干】厚朴【去麄皮米泔浸】川芎　橘红　甘草【各二钱】
　　右为末錬蜜丸如皂角子大二嵗以上服一丸以下服半丸陈米汤化下无时
　　胡黄连丸【出圣惠方】治小儿一切疳
　　胡黄连　芦荟【细研】骐驎竭　地龙【防炒】熊胆【研入已上各半两】蟾酥【三分】
　　右为末麫糊和丸如黄豆大空心以粥饮下三丸晩后再服
　　通命散【出医方妙选】治一切疳证可以卜轻重逆顺
　　蔕【半两】细辛【一分研】干地龙【一分炒】白矾【一分】黎芦【一分去芦头】
　　右为末每用少许吹鼻中得嚏即吉若有虫出即差
　　白矾丸【出圣惠方】治小儿一切疳肌肤消痩防痢不止口鼻生疮腹胀脚细水谷不化
　　白矾灰　蜜陀僧【焼酒拌三遍】乌贼鱼骨【炙防黄色仝上】麝香【半两】虾蟆【灰】
　　右为末錬蜜和丸如菉豆大每服以温水送下三丸日三服量儿大小增减服之
　　青黛丸【出圣惠方】治小儿一切疳
　　青黛【一分】龙脑　麝香　腻粉　蟾酥【已上各半钱】
　　右研令细用水浸蒸饼和丸如菉豆大每服以温水下三丸量儿大小加减服之
　　吹鼻散【出圣惠方】治小儿一切头髪干踈脑热烦闷
　　蔕【七枚】葱白【一茎切暴干】藜芦【半分】英粉【半钱】麝香【一字】
　　右为散每用菉豆大吹左右鼻良乆有虫子出子细防如断线此是病根出也
　　通顶定命散【出圣惠方】治小儿一切疳脑热鼻塞宜用芦荟【一分细研】蔕【一分】麝香【一钱细研】鹅不食草【一分】猪牙皂荚【一分】
　　右为细散每取少许吹于鼻中当嚏出疳虫黒者难治赤白黄者易医
　　又方【出圣惠方】治小儿五疳能充肌肤恱泽顔色宜常服此鲤鱼胆【二枚】猬胆【二枚】狗胆【一枚】白附子【一分炮制】乌贼鱼骨【一分炙令黄】
　　右先捣乌贼鱼骨并白附子为末相和内入猪胆中干捣细罗为散每服以暖水调半钱服之量儿大小以意加减
　　史君子丸【出和剂方】治小儿五疳脾胃不和心腹膨胀时复疾痛不进饮食渐致羸痩并宜服之
　　厚朴【去皮姜汁炙】陈皮【去白】川芎【各一両】史君子仁【浸去黒皮一两】
　　右为细末炼蜜丸如皂子大三嵗已上一粒已下一粒陈米饮下大治小儿腹痛
　　消积丸【出钱氏方】治一切积聚成疳腹胀
　　丁香【九个】缩砂仁【十二个】巴豆【二个去皮膜心】乌梅肉【三个焙】
　　右为细末麫糊丸黍米大三嵗已上三五丸已下二三丸温水下无时服
　　君朴丸【出全婴方】治小儿诸疳小便白浊乆则黄痩不长肌肉
　　史君子【炮】厚朴【制】黄连【各一两】木香【三钱同炒】
　　右为末糊丸如小豆大三嵗三十丸米汤下五服效
　　黄土丸【出全婴方】治小儿疳积在脾面黄腹急咬指甲揉眉毛搔口鼻要吃泥土灰炭茶纸
　　黄土　陈皮【各一两】木香【一分】巴豆【三十粒不去油】
　　右为末糊丸小豆大三嵗三十丸煎黒豆汁下直防五次疳积尽出益黄散助气后与疳药常服
　　灵星膏【出经验方】治小儿潮热肌热疳劳痩弱肚拍如鼓鸣如锯乃积热而成疳
　　黄耆【蜜炙】胡黄连　地骨皮　柴胡【各等分】
　　右末炼丸服隔夜酒浸露一宿次日澄去酒薄荷汤浸服之
　　龙胆丸【出和剂方】治疳病发热
　　龙胆草　黄连【去须炒】青皮【去白】史君子【去皮炒】
　　右为末猪胆汁和丸如萝卜子大每服二十粒以意加减临卧熟水下
　　黄连丸【一名金粟丸一名金丸出卫生家寳方】治小儿诸疳壮热肥儿神效
　　黄连【去须】黄蘖【去麄皮】甘草【炙剉】青橘皮【去白焼干等分】
　　右四味捣罗末研麝香少许和匀獖猪胆内用线系定于石噐内浆煮五七沸取出当风挂一宿去胆皮研熟丸如菉豆大每服五七丸米饮下渐加至十丸一方加麝香一分猪胆内煮
　　五珍丸【出危氏方】治疳伤肚大
　　青皮【不去白炒焦黄】干姜【烧灰存性】五灵脂　蓬术【各一两】
　　右为末搜和秤药末一两用肥巴豆肉去油称一钱研细拌和粳饭丸麻子大每三五丸米汤下不拘饥饱
　　五疳芜荑丸【一名儿丸出续易间方】治一切疳气痩弱食少大抵疳气其状多端虽轻重不同形证亦异然穷其根本皆由乳哺乖宜寒温失节脏腑受病气血不荣致成疳也一曰肝疳其揺头揉目白膜遮睛汗流遍体肉色青黄腹中积聚自是肝疳亦名风疳二曰心疳其身体壮热吐痢无时颊赤面黄胸膈烦满鼻干心燥口舌生疮下痢脓血有时盗汗此是心疳亦名惊疳三曰脾疳其心腹胀满乳食不化喘促气麄咳逆多啼骨立毛焦好吃泥土痢多酸臭名脾疳亦名食疳四曰肺疳其咳嗽气逆咽喉不利揉鼻咬齿腹内气胀大肠不调粪中米出此名肺疳亦名气疳五曰肾疳其肌肉消痩齿龂生疮寒热往来口鼻干燥吐逆少食泄痢频并肛门不収此是肾疳亦名曰急疳今以方同疗之
　　黄连　芜荑　麦蘖　神麯【等分】
　　右为细末蜜丸粟大量儿大小米饮下　如五疳陈皮汤下寒热往来薄荷汤下　虫咬心痛苦栋子汤下　乳癖气结成下痢赤白腹痛后重肠鸣泄米谷不化并陈仓米汤下一方猪胆汁为丸
　　磨积丸治小儿疳积黄痩吐食【出本事方】
　　川乌【一钱】定粉【三钱】艾灰【二钱】龙骨【二钱】
　　右为末滴水为丸龙眼大作饼子每服一饼饭饮磨下
　　芦荟丸【出本事方】治小儿疳积
　　芦荟　荆芥　黒牵牛　青皮【各等分】
</div>
    <div class="pagination">
<a href="普济方四库_page1589.html">上一页</a><span>...</span><a href="普济方四库_page1585.html">1585</a><a href="普济方四库_page1586.html">1586</a><a href="普济方四库_page1587.html">1587</a><a href="普济方四库_page1588.html">1588</a><a href="普济方四库_page1589.html">1589</a><span class="current-page">1590</span><a href="普济方四库_page1591.html">1591</a><a href="普济方四库_page1592.html">1592</a><a href="普济方四库_page1593.html">1593</a><a href="普济方四库_page1594.html">1594</a><a href="普济方四库_page1595.html">1595</a><span>...</span><a href="普济方四库_page1591.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
