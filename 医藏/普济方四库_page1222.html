<!DOCTYPE html>
<html>
<head>
    <meta charset="UTF-8">
    <title>普济方四库 - 第 1222 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1222 页/共 1812 页</h1>
    <div class="content">　　葳灵仙散　治肠痔发痛消肿
　　葳灵仙【四两去土】防风【二两去叉】枳殻【去穣麸炒】黄耆【剉各五钱】
　　右为细末毎于食前二钱七分麝香熟米饮调下日三服不拘时温服祛风气辟瘟疫消肿满除五痔等患
　　治肠痔生核肿痛熏洗方
　　荆芥穂　黒狗脊　鲮鲤甲　枳殻【去穣麸炒】
　　右等分为麄末毎用一两以水二升煎数沸去滓乗热熏通手淋洗
　　皂荚丸【出圣恵方】治痔疾肛邉有核寒热疼痛日夜不歇白荚【四挺去黒皮及子】【一枚】猬皮【二两】白矾【二两】
　　右都剉碎入瓷瓶内焼令烟尽冷了研为末炼蜜丸梧桐子大毎于食前以温水下二十丸
　　天灵盖散【出圣恵方】治痔疾肛门邉结核寒热疼痛不可忍天灵盖【五钱炙黄】桃仁【五钱汤浸去皮尖双仁者研】熏陆香【五钱】麝香【一分细研】
　　右为末以猪脂一両葱根一握研调如膏涂故纸上贴患处
　　榼藤子丸　治肠风下部肿痛便血后重坐卧不安榼藤子【五钱】葳灵仙【防净剉碎水淘洗过焙干】大黄【炒过各二两】
　　右为细末炼蜜丸梧桐子大毎服三十丸温米饮下空心食前服
　　栢叶丸　治痔肿肠风痛时有脓血
　　栢叶　乌梅肉【焙干各一两】皂荚【一挺去皮并子水浸透捣碎取汁】
　　右皂荚汁外捣为末将皂荚汁丸桐子大毎服十丸温熟水下食前服之
　　龙参丸　治肠痔肛邉肿痛生核下血
　　地龙【干者一两】苦参【一两】乌头【去皮脐五钱半生半炮】
　　右为细末醋糊丸菉豆大毎服七丸至九丸食前米饮下日三服
　　地榆散　治肠痔下部生核肿痛寒热出血
　　地榆　甘草【半炙半生】陈槐皮【半炒半生各一两】
　　右为细末毎服二钱七分浓煎枳殻桑根白皮汤调下空心食前三服之
　　治肠痔【出本事方】
　　槐花【炒】白矾【枯各一两】附子【五钱】
　　右为细末蒸饼丸桐子大毎服二十丸米饮下食前三服
　　治肺臓虚寒劳损肠中生痔肛邉有核疼痛发作憎寒壮热肠多挺出良久乃缩药【出圣恵方】
　　鳖头【一分炙令黄】铁精【一分】麝香【五分】
　　右研如粉日三五度贴于痔上
　　又方【出圣恵方】
　　砒霜【一分】甜亭苈【一分防炒令香】蜣蜋【一两防炒取腹下肉】
　　右为末炼蜜丸莲子大绵裹一丸内下部中觉急逼但且忍之待苦急可上盆子防下恶脓去病根本
　　治肠痔有血【出肘后方】
　　白蔷薇根【山上者】枸杞根【曝干各五钱】
　　右为细末毎服二钱七分温水调下日三服当更小肿是中更七八转服差服勿止
　　栝蒌散　治肠痔下血
　　括蒌实【仁好者一个】乌梅肉【十个】
　　右先将括蒌切下盖少取瓤以乌梅肉实其中盖定黄泥固济候泥干火煆存性取出去泥细研为散毎服二钱七分空心温酒调下
　　枳实丸　治肠痔下血
　　枳实【五两去穣麸炒捣为末炼蜜和丸如弹子大】皂荚刺【烧存性为末三两】
　　右水一盏用药一丸皂荚刺一钱同煎至七分入麝香少许放温服之
　　枳殻散　治膓痔肿核疼痛不可忍者熨痔【方见本门痔瘘疼痛不可忍类】
　　治痔肿肠痛初觉生核熏洗
　　荆芥穂　甘草【剉】
　　右等分为麄末毎用两大匙水一升半煎取一升去滓乗热熏之候通手淋洗避风盖覆取汗
　　治肠痔方【方见本门脉痔类】
　　凤眼丹　治肠风痔
　　凤眼草　槐角子【各五钱】
　　右同捣丸如花毬大以薄绵裹于热坑裀上端坐一昼夜晓效
　　治肠痔大便常血【出肘后方】
　　右用赤小豆二升苦酒五升煮熟候干复内苦酒中酒尽止酒服方寸匕日三度
　　疗肠痔方【出肘后方】
　　生地黄【一斤切】酒【二斗】
　　右以酒渍地黄三日随意饮多少即差
　　又方
　　右以蘩蒌烧灰矾石熬和为粉傅之
　　薤白汤　疗大便后出血此肠痔之疾
　　薤白【切七令】羊肾脂【一斤】
　　右用暖火煎令薤白黄去滓顿服尽差更服即止脓血与粪相和即差便可服后方白矾丸忌鸡猪酒面生冷鱼油腻等
　　白矾丸　疗大便后出血此肠痔之疾【方见本门血痔类】治肠痔下血不止【出肘后方】
　　右用蠡鱼作鲙以姜蒜虀食之忌冷物又方用鲫鱼羮随意饱食
　　獭灰方　治肠风下血不止
　　右用獭肝烧为末毎服一钱七分
　　治肠痔大便常血【出肘后方】
　　右用葱白三十斤煮作汤盆中坐一熏差
　　槐白皮汤　治肠痔【方见本门脉痔类】
　　又方　治肠痔大肠常血【出肘后方】
　　右用楮桃一斛蒸之内小口器中以下部上坐虫自出
　　又方
　　用槐树耳末米饮服方寸匕日三
　　僊人掌草方　治肠痔下血
　　右用僊人掌草二斤与甘草浸酒服
　　熏洗方【出肘后方】治肠痔毎大便常血下部痒痛如虫咬者【方见本门诸痔类】
　　疗治肠痔方【出肘后方】
　　右取枳根皮末饮服方寸匕日三亦可煮汁常饮
　　又方
　　用殻子烧末之深者导之
　　又方
　　用槐白皮作末以导之
　　治肠痔大便血
　　右用猬皮烧末之
　　当归饼　治痔疾肛邉生结核痛楚寒热不可忍【方见本门牡痔类】二皮汤【一名熏疾汤】治肠痔淋洗【方见本门脉痔类】
　　治肠痔大便常有血方【出千金方】
　　用蒲黄防炒为末水服方寸匕日三服良妙一方粥饮调下食前服
　　蜜草散　治肠胃风热毒气结成痔肿热痛作脓血破后久变漏疮者此药频频淋洗渐渐痊差不差多洗甘草　柏皮【二味各五钱】莲蓬【新旧皆可】五倍子　黄蘗大黄　黄连【去须研】黄芩【六味各一两】
　　右为末毎服用五钱水三升煎三五沸入朴硝二钱候镕化乗热熏候通手淋洗
　　穿山甲散　治肠风痔疾疼痛难忍或下血不止黄牛角【剉】穿山甲【各五钱】蝉蜕【一分】猪牙皂角【剉】
　　右件药入在瓦瓶罐子内炭灰烧留存性为细末每服二钱胡桃酒调下食前服
　　胜雪散　治垂肠翻花防妳等痔热痛不可忍或疤或疮者并皆治之
　　片白脑子　松柏霜
　　右件半字用好酒少许研成膏子涂之随手辄愈
　　疗肠痔疾
　　右以穿山甲烧灰与少肉豆防末米饮调服
　　治肠痔下血
　　右取虎杖根洗去皱皮剉焙捣筛蜜丸如赤豆大陈米饮下
　　治患肠痔大便常有血
　　右取鲫鱼作羮及随意任作饱食
　　治肠痔杀三虫能进食
　　右以葈耳一周年服之佳并七月九月九可菜用
　　疗患膓痔毎用大便常有血
　　右以鲫鱼脍姜虀食之佳不拘多少即差忌冷毒物
　　治肠痔大便常有血下部痒痛如虫咬者
</div>
    <div class="pagination">
<a href="普济方四库_page1221.html">上一页</a><span>...</span><a href="普济方四库_page1217.html">1217</a><a href="普济方四库_page1218.html">1218</a><a href="普济方四库_page1219.html">1219</a><a href="普济方四库_page1220.html">1220</a><a href="普济方四库_page1221.html">1221</a><span class="current-page">1222</span><a href="普济方四库_page1223.html">1223</a><a href="普济方四库_page1224.html">1224</a><a href="普济方四库_page1225.html">1225</a><a href="普济方四库_page1226.html">1226</a><a href="普济方四库_page1227.html">1227</a><span>...</span><a href="普济方四库_page1223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
