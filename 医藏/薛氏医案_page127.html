<!DOCTYPE html>
<html>
<head>
    <meta charset="UTF-8">
    <title>薛氏医案 - 第 127 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 127 页/共 200 页</h1>
    <div class="content">　　右涂乳上令儿吮之
　　薛按前症有因停乳腹痛者有因隂盛发躁者有因寒盛腹痛者有因乳母鬰闷怒气传儿者有因乳母停滞传儿者治法説见本论
　　钩藤饮　治夜啼
　　钩藤钩【二半】　茯神　茯苓　川芎　木香　当归【各一钱】甘草【五分】
　　菖蒲丸　治心气不足不能言语
　　人参【五钱】丹参【二钱】石菖蒲　赤石脂【各三钱】天门冬麦门冬【各去心一两焙】
　　右为末蜜丸菉豆大毎服十丸若病后肾虚不语宜服地黄丸
　　止汗散　治睡而自汗
　　故蒲扇【烧】
　　右为末毎服三钱温酒调下
　　香丸　治遍身汗出
　　胡黄连　川大黄【煨】柴胡　鼈甲【醋炙黄】黄柏　黄连　芦荟　青皮【各三分】
　　右为末将黄一个去穰纳药煨熟杵和面糊丸菉荳大毎服三五丸新水下
　　薛按自汗属阳虚盗汗属隂虚若心经血虚用团参汤肾经虚热用地黄丸血气虚用人参养荣汤之类胃气虚用六君子汤或用一味白术炒为末以浮麦炒浓煎汤调服
　　当归六黄汤　治血气不足虚火内动盗汗不止当归　熟地黄　黄茋【炒】黄柏【已下俱炒黑】黄芩　黄连　生地黄【各等分】
　　右毎服二钱水煎
　　团参汤　治心血虚热自汗盗汗
　　人参　当归【各等分】
　　右用猪心一片毎服三钱水煎服
　　茋附汤　治禀赋气虚阳弱自汗不止肢体倦怠或大病后阳气亏损并急服之多有生者
　　黄茋【蜜炙】附子【炮等分】
　　右毎服一钱姜水煎
　　参附汤　治禀赋不足上气喘急自汗盗汗或病久阳气脱陷急宜服之
　　人参【一钱】附子【炮一两】
　　右毎服一钱姜水煎
　　人参养荣汤　治脾肺俱虚发热恶寒肢体瘦倦食少作泻或久病虚损口干食少欬而下痢惊热自汗白芍【一钱五分】人参　陈皮　黄茋【蜜炙】桂心　当归白术【炒】甘草【炙各一钱】熟地黄　五味子【杵炒各七分】逺志【五分】
　　右毎服二三钱姜枣水煎
　　玉露散　治伤热吐防黄色
　　石膏【煆】寒水石【各五钱】甘草【二钱五分】
　　右为末毎服五分白汤调下
　　薛按前症若饮食如常作渇饮冷属胃经实热宜用此药若食少体倦或善噫防黄此脾虚色陷也宜用六君子加柴胡升麻若防而变青更兼腹胀或善怒此脾虚肝所乗也宜用前汤更加木香
　　木丸　治生下吐
　　木　麝香　腻粉　木香　槟榔【各等分】
　　右为末面糊丸黍米大毎服一二丸甘草汤化下薛按前症多因姙娠胃经有热或鬰痰所致当审其母而兼治之
　　涂顋法
　　麝香　牛黄　青黛【各二分半】蝎尾【去毒一分半】薄荷【二分】
　　右为末生枣肉杵膏涂帛上贴顋中以手烘热频熨之
　　薛按前法辛凉发散开窍袪风之剂当审用之余毎以葱头三五茎细切擂烂摊纸上以两掌防热贴顋门良久其邪即解诸病自退乃去其葱却以段帛寸余涂糊仍贴顋门防之春夏常用绢帛秋冬用纻丝以防贴之永无伤风之患亦因有母病致儿发搐者治验见前
　　浴体法　治胎肥胎热胎怯
　　麝香【二半分】天麻【二钱】白　乌蛇肉【酒浸焙】青黛【各三钱】蝎尾【去毒】朱砂【各五分】
　　右为末桃枝一握水煎浴之勿浴背
　　薛按前法乃开发腠理疏泄阳气若小儿所禀虚怯或姙母所致各説见本论
　　神效当归膏　治跌扑汤火等疮不问已溃未溃
　　当归　黄蜡　生地【各一两】麻油【六两】
　　右先将当归地黄入油煎黑去查入蜡熔化冷搅匀即成膏矣
　　砭法　治丹毒赤色逰走不定以口吮毒聚在一处用细磁器撃碎取有锋芒者一块以筯劈开头尖夹之用线缚定两指轻撮筋稍令磁正对聚处悬寸许再用筋一根频撃筋头令毒血遇刺皆出毒入腹者不救症轻者止用口吮出毒用药敷之如患在头额不用砭法止宜用卧针倒挑患处以出毒血其赤自退
　　制附子法
　　取附子重一两三四钱有莲花瓣头圆底平者先备童便五六碗将附子放在灶上烟柜中良久乗热投入童便浸五七日润透掲去皮切四块仍浸二三日用粗纸数层包之浸湿埋灰火半日取出切片检视有白星者仍用瓦上炙熟至无白星为度如急用切作大片用童便煮二三沸热瓦焙熟即可用



　　薛氏医案卷五十三
<子部,医家类,薛氏医案>
　　钦定四库全书
　　薛氏医案卷五十四
　　明　薛已　订
　　保婴撮要一
　　初诞法
　　小儿在胎禀隂阳五行之气以生脏腑百骸借胎液以滋养受气既足自然生育分娩之时口含血块啼声一出随即咽下而毒伏于命门遇天行时气久热或饮食停滞或外感风寒惊风发热等因发为疮疹须急于未啼时用软帛裹指挖去其血用黄连豆防硃蜜甘草解之后虽出痘亦轻矣有咽入即时腹胀呕吐短气不乳者用茯苓丸治之但黄连性寒若禀母气膏粱积热者宜服若滋味淡薄胎气元弱者又不宜用其硃砂固能解毒恐金石鎭坠不若只以牛黄分许蜜调与吮为佳世多用犀角解毒丸其胎气虚寒虚弱者反伤脾胃生气甚致不育又有婴儿因其难产或冐风寒而垂危者切不可便断脐带急烘绵絮包抱懐中急以胎衣置火中煨烧更用大纸捻于脐带上徃来燎之使暖气入腹须臾气复自苏尤戒洗浴恐腠理不宻元气发泄而外邪乘之也
　　黄连法临月用黄连细切为末绵裹百沸汤拭口甘草法预以甘草细切少许临产时以绵裹沸汤泡盏内覆温收生之际以软绵裹指蘸甘草汁拭其口次用黄连法硃蜜法
　　硃蜜法用黄连细切沸汤泡良久泸浄拭儿口中吐去恶汁更与硃砂一大豆许细研以蜜一蚬殻抹儿口服之非独鎭心定魄安神解毒更能益肝胆除烦热辟邪气也
　　又牛黄法与硃蜜同少加牛黄能益肝胆除热定精神止惊邪辟恶气除小儿百病
　　茯苓丸
　　赤茯苓　黄连【胎冷易芍药】枳殻【炒各等分】
　　右为末炼蜜丸桐子大每服一丸乳汁化下
　　防养法
　　巢氏云小儿初生肌肤未实宜用旧絮防其背不可太暖更宜数见风日则血气刚强肌肉致宻若藏于重帏宻室或厚衣过暖则筋骨软脆不任风寒多易致病衣服当随寒热加减但令背暖为佳亦勿令出汗恐表虚风邪易伤乳哺亦不宜过饱若宿滞不化用消乳丸治之陈氏所谓忍三分寒吃七分饱频揉肚少洗澡要肚暖头凉心胷凉皆至论也须令乳母预慎七情六淫厚味炙煿则乳汁清宁儿不致疾否则隂阳偏胜血气沸腾乳汁败壊必生诸症若屡用药饵则脏腑隂损多变败症可不慎欤大抵保婴之法未病则调治乳母既病则审治婴儿亦必兼治其母为善
　　消乳丸
　　缩砂仁　陈皮　京三棱【煨】蓬术【煨】神麯　麦芽【各半両】香附子【炒一两】
　　右为末面糊丸麻子大每服二三丸白汤下
　　噤风撮口脐风
　　小儿初生噤风者因胎中受热毒流心脾生下复为风邪所抟致眼闭口噤啼声不出舌上如粟口吐白沫在百日内见撮口者因胎热兼风自脐入于心脾致面目黄赤气息喘急啼声不出舌强唇青聚口撮面腹胀青筋吊肠牵痛吐白沫者不救法当疏利脐风者因断脐之后为水湿风邪入于心脾致腹胀脐肿四肢柔直啼不吮乳甚者发搐先用龙胆汤天麻丸之类以去痰涎后用益脾散之类补脾胃若脐边青黑手拳口噤是为内搐不治受病之源皆因乳母七情气郁厚味积热所致若爪甲黑伸引努力脐突者用大连翘饮子之类又断脐不盈尺多患此者以旧绵烧灰掺之齿龈有泡如粟以绵裹指蘸温水擦破口即开不用药七日内患者百无一生古人治法大率如此又田氏治噤风用天南星末一钱片脑少许以指蘸姜汁擦龈立开丹溪用赤足蜈蚣去足炙为末以猪乳调五分徐徐灌之或用牛黄以竹沥调服一字随以猪乳滴于口中圣惠方用郁金藜芦蒂为末水调搐鼻中钱氏云撮口因浴后拭脐风邪所入而作用益黄散补之无择云视其齿龈有泡擦破口即开用眞白僵蚕为末蜜调涂口内保婴集云小儿百日脐风马牙当作胎毒防足阳明火用针挑破以桑树白汁涂之又云初生小儿时时宜傅桑汁不然多有舌硬撮口之症窃谓脐风果因浴拭外伤皮肤者用绵灰或枯矾擦抹之即愈若因乳母肝脾郁怒致儿为患当治其母若因剪脐短少或因束缚不或因牵动风入脐中或因铁器断脐冷气传于脾络以致前症者口内有小泡急掐破去其毒水以艾灸脐中亦有生者
　　千金龙胆汤　治月内脐风撮口四肢惊掣发热吐乳及变蒸客忤鬼气惊癎加人参当归
　　龙胆草【炒黑】钩藤钩　柴胡　黄芩【炒】桔梗　甘草芍药【炒】茯苓　大黄【煨各二钱五分】蜣螂【二枚去翅足】
　　右为末毎服一二钱水煎量儿加减
　　天麻丸　治钓肠鎻肚撮口
　　天南星【炮二钱】白附子　牙硝　天麻　五灵脂全蝎【焙各一钱】巴豆霜【一字】轻粉【半钱】
　　右为末每服一字薄荷汤调下
　　定命丹　治天钓撮口通利痰热
　　全蝎【七枚】天麻　南星【炮各二钱半】朱砂【钱半】白附子【二钱半】青黛【一钱五分】轻粉　麝香【各五分】片脑【一字】
　　右为末米糊丸菉豆大每服一丸荆芥薄荷汤下先研半丸吹入鼻中
　　硃银丸　治胎风壮热痰盛翻眼口噤或胎中蕴毒水银【和枣肉研】全蝎　南星　朱砂【各一钱】白附子【钱半】牛黄　芦荟【各三分】铅霜【半钱和水银研】片脑【一字】麝香【五分】眞僵蚕【炒七个】
　　右为末米糊丸芥子大毎服三丸薄荷汤下
　　紫霜丸　治变蒸发热不解或食癎先寒后热或乳哺失节宿滞不化腹痞呕吐或大便酸臭
　　代赭石【煅用醋淬七次】赤石脂【各一两】杏仁【五十个面炒】巴豆仁【三十枚去膜油心】
　　右先将杏仁巴豆研成膏入代赭石脂末研匀汤浸蒸饼丸粟米大毎服三五丸米饮送下
　　消食丸【方见黄疽】
　　控痰散　治风噤先用此药吐风涎次与益胃散和胃又与辰砂膏利惊握拳噤口者不治
　　蝎尾　铜青【各五分】朱砂【一钱】腻粉【一字】麝香【少许】
　　右为末每服一字茶清调下轻者勿用或以甘草汤吐之
　　甘草汤　治撮口
　　甘草【生一钱】
　　右水煎以绵毬蘸吮令出痰涎却以猪乳防入口中即瘥
　　益脾散
　　白茯苓　人参　草果【煨】木香【湿纸褁煨】甘草　陈皮厚朴【姜制】紫苏子【炒各等分】
　　右为末每服一钱姜枣水煎
　　辰砂膏　治眼闭口噤啼声不出吮乳不得口吐白沫辰砂【三钱】鹏砂【钱半】马牙硝【钱半】元明粉　全蝎　真珠【各一钱】麝香【一分】
　　右为末每服一荳许诸惊薄荷汤下潮热甘草汤下月内用乳汁调涂乳头令吮之
　　葱号散　治初生小儿七日不食便
　　葱白【三四寸】人乳
</div>
    <div class="pagination">
<a href="薛氏医案_page126.html">上一页</a><span>...</span><a href="薛氏医案_page122.html">122</a><a href="薛氏医案_page123.html">123</a><a href="薛氏医案_page124.html">124</a><a href="薛氏医案_page125.html">125</a><a href="薛氏医案_page126.html">126</a><span class="current-page">127</span><a href="薛氏医案_page128.html">128</a><a href="薛氏医案_page129.html">129</a><a href="薛氏医案_page130.html">130</a><a href="薛氏医案_page131.html">131</a><a href="薛氏医案_page132.html">132</a><span>...</span><a href="薛氏医案_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
