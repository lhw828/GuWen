<!DOCTYPE html>
<html>
<head>
    <meta charset="UTF-8">
    <title>本草易读 - 第 176 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 176 页/共 194 页</h1>
    <div class="content">　　鹅口白疮。同上。（十一。）

　　反胃吐食，（烧末酒下，） 男雌女雄。（十二。）

　　小便淋痛，焙末，白汤下三钱。（十三。）

　　消导酒积，干葛丸服，酒下三十丸。（十四。）

　　本草易读卷八\乌骨鸡三百八十七

　　鸡屎白

　　（雄鸡屎有白，腊月收之。白鸡乌骨者更良。）

　　微寒，无毒。消鼓胀而破症瘕，利二便而止遗尿，解石淋而止转筋，息诸风而灭瘢痕。

　　疗诸消灭瘢痕，以猪脂饲乌公鸡三日，取白屎同白芷、当归煎十沸，去渣，入鹰屎白调敷之。（验方第一。）

　　耳中恶疮，烧研敷之。（第二。）

　　内痈未成，烧研水下。（第三。）

　　小儿惊啼，焙末饮下。（第四。）

　　腹胀尿涩，脉实沉，炒末酒下。（第五。）

　　本草易读卷八

　　鸡卵三百八十八

　　甘，平，无毒。

　　妇人白带，用酒及艾叶煮鸡子。日日食之，有效也。（验方第一。）

　　伤寒发狂烦热，生服一枚。（第二。）

　　年深哮喘，将卵略敲损，浸尿缸中三日，煮食之，能去风痰。（第三。）

　　身体发热，（大人小儿，）三枚，入蜜搅匀和服之，立效。（第四。）

　　胎前下痢绞痛，无他急症者，鸡子一枚，去白留黄，每入黄丹一钱，搅匀，纸包煨干为末，饮下三钱。一服愈为男，二服愈为女。（第五。）

　　小肠疝气，取黄温水合服，三作，效。（第六。）

　　小儿惊痫，取黄乳汁搅匀合服，一黄五作，自定。（第七。）

　　小儿头疮，煮熟取黄，炒令其中油出，香油、轻粉搽之。（第八。）

　　子死腹中，取黄一枚，姜汁合服，当下。不煎。（第九。）

　　面黑令白，鸡子白三个，酒浸密封二十八日用之，每夜涂面，则白如雪矣。（第十。）

　　五种遁尸，腹胀，气急冲心，或 踊起，或牵腰脊。以卵白七个，醋煎顿服，甚良。

　　（十一。）

　　玉茎下疳，抱过鸡子壳，炒研，香油合敷。（十二。）

　　五尸病，鸡子一个，猪脂一块，醋一合，煎服。（十三。）

　　本草易读卷八

　　鸭肉三百八十九

　　甘，冷，微毒。滋阴补虚，除蒸止渴。利水道，治热痢。

　　白凤膏

　　黑嘴白鸭一只，取血入温酒，随量饮之。将鸭去毛，胁下开孔，入枣肉二升，参苓平胃散一升，置沙坩内，以炭火慢煨，将陈酒一瓶，作三次入之，酒干为度，取起食鸭及枣，数作取愈。治久虚发热，嗽痰咳血。（诸方第一。）

　　本草易读卷八\鸭肉三百八十九

　　鸭卵

　　甘，咸，微寒。治阴虚劳嗽，除心腹膈热。

　　本草易读卷八

　　夜明沙三百九十

　　淘尽焙用。即蝙蝠屎也。恶白蔹、白薇、天鼠粪。

　　辛，寒，无毒。入厥阴肝经。活血消积。治目盲障翳，疗疟魃惊疳，止血气腹痛，平瘰痈内外障目，焙末，入猪肝内煮食服汁。（验方第一。）

　　小儿雀目，炒末，猪胆汁丸绿豆大，每五丸以米汤饮下。（第二。）

　　五疟不止，为末，每冷水下一钱，效。（第三。）

　　胎前疟疾，同上，酒下。（第四。）

　　本草易读卷八

　　五灵脂三百九十一

　　去净沙石为末，酒飞晒干用。最恶人参。

　　甘，温，无毒。足厥阴药也。除一切血病，崩痢漏带，积痹闭结诸血，止诸般痛疾，心腹胁风化痰，杀虫消积。息惊风之痫癫，杀毒物之咬螫。退肠风而平疳，救反胃而止渴。生用能通，炒用能止。血目最良，肝疟亦效。血虚无瘀者忌用。

　　灵脂乃寒号虫粪也。出北地，近五台诸山甚多。状如小鸡，四足，有肉翅，不能远飞，夏月凰不如我。至冬毛尽落如鸟雏，忍寒而号曰：得过且过。其粪恒集一处，气甚臊恶。

</div>
    <div class="pagination">
<a href="本草易读_page175.html">上一页</a><span>...</span><a href="本草易读_page171.html">171</a><a href="本草易读_page172.html">172</a><a href="本草易读_page173.html">173</a><a href="本草易读_page174.html">174</a><a href="本草易读_page175.html">175</a><span class="current-page">176</span><a href="本草易读_page177.html">177</a><a href="本草易读_page178.html">178</a><a href="本草易读_page179.html">179</a><a href="本草易读_page180.html">180</a><a href="本草易读_page181.html">181</a><span>...</span><a href="本草易读_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
