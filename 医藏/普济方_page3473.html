<!DOCTYPE html>
<html>
<head>
    <meta charset="UTF-8">
    <title>普济方 - 第 3473 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3473 页/共 3614 页</h1>
    <div class="content">　　取赤马通七枚。以童便半盏相和。稍取汁。暖过服之。用酒半盏和。

　　又方

　　取水蛭烧作灰。每服以牛膝酒调下一钱。

　　当归散治产后月内恶露不下。

　　当归（切焙）牛膝（酒浸切焙）苏枋木（锉）桂（去粗皮）牡丹皮（锉）芍药芎艾叶（微炒）生干地黄（锉）延胡索桃仁（汤浸去皮尖双仁麸炒黄各半两）上粗捣筛。每服三钱。生姜一枣大。拍破。水半盏。酒半盏。同煎至七分去滓。温服。不拘时候也。

　　藕汁饮治产后恶露不下。或下未尽。有热。

　　藕汁（半盏）生地黄汁（一盏）生姜（三分）酒（一盏）上先煎地黄汁令沸。

　　次下藕汁与酒。更煎三五沸。放温。时时饮之。

　　羊肉饮治产后大肠秘。恶露不下。补虚。

　　羊肉（一斤去脂切碎水三升煮肉汁一升半澄令清）白茯苓（去黑皮三分）黄（锉三分）当归（切焙半两）桂（去粗皮半两）麦门冬（去心微炒三分）甘草（炙半两）大黄（锉炒半两）上除肉外。粗捣筛。每服三钱。以肉汁一盏半。煎至七分去滓。温服。

　　芍药汤治产后三四日。恶露不下。呕吐不食。身体壮热。

　　芍药（二两）知母（焙三两）当归（锉焙一两）红兰花（三两）荷叶蒂（三枚炙）上粗捣筛。每服五钱。水一盏半。入生姜五片。煎至八分去滓。再入蒲黄一钱。生地黄汁半合。

　　煎六七沸去滓。空心温服。相次再服之也。

　　蒲黄当归散治产后三日或七日内败血不散。

　　蒲黄当归（切焙）芍药泽兰叶延胡索白芜荑（焙）桂（去粗皮等分）上为细散。每服二钱。四日外热酒调下。四日内用童子小便调下。

　　柴胡地黄汤治产后恶露方下。忽然断绝。昼日明了。暮则谵语。寒热往来。如见

　　鬼状。此北柴胡（去芦二两）半夏（汤浸）条参（去芦）黄芩（各一两）粉草（五钱）生干地黄（二两）上锉散。每服四钱。水一盏半。生姜三片。红枣二枚。煎服。未效再服四物汤加北柴

　　治产后肚腹痛。血不下。

　　用螃蟹并酒服之。螃蟹脚爪破宿血。止产后闪肚痛。酒及醋汤煎服之。

　　治产后血不下。

　　用蒲黄三两。以水三升。煎取一升。顿服之。血不下。用酒煎。

　　治产后血不下。

　　用益母草捣绞汁。每服一小盏。入酒一合。搅匀服。

　　治产后三四日。恶血不下。呕逆壮热。皆由产后脏腑劳伤。气血虚损。或胞络狭瘀

　　宿冷。或产后当风取凉。风冷乘虚而搏于血。血壅则沸滞不宣。积蓄在内。故令恶露不

　　下也。一名蒲芍药（十分）知母（八分）生姜当归蒲黄（各四分）红花（二分）荷叶中心蒂（七个）生地黄汁上细切。以水二升煎至七分去滓。下蒲黄煎四沸。分温空心三服。

　　荷叶散疗产后恶露不下。腹中疼痛。心神烦闷。

　　干荷叶（二两）鬼箭羽（一两）桃仁（半两汤浸去皮尖双仁麸炒微黄）刘寄奴蒲黄（各一两）上为粗末。每服三大钱。童子小便一大盏。钱样姜二片。生地黄一分。捶碎。

　　同煎至

　　芸薹散疗产后恶露不下。血结不散。冲心刺痛。将来才冒寒踏冷。其血必来往心

　　腹间刺痛。有不可忍。服之去块。但产后心腹诸疾。并宜服之。

　　芸薹子（纸炒）当归桂心赤芍药上各等分为末。温酒调服二平钱。赶下恶物。

　　一方童子小便酒各半盏煎服。

　　产后恶露不下。血气壅痞。胀痛。不下食。

　　苏木紫葛（各一十二分）芍药当归（各八分）桂心蒲黄（各六分）生地黄汁（三合）上咀。以水二升煎取七合。下地黄汁分二服。

　　当归血竭丸治妇人产后血物不下。结聚成块。心胸痞闷及脐下坚痛也。

　　当归（炒锉）血竭蓬莪术（炮）芍药（各二两）五灵脂（四两）上为细末。

　　醋面糊为丸如梧桐子大。每服四十丸。温酒下。或粥饮下。空心食前。

　　没药丹治产后恶物不下。月候不行。血刺腰腹急痛。或一切伤垢沉积。坚满痞

　　痛。作发往来。或燥热烦渴。喘急闷乱。肢体疼倦。大人小儿腹暴痛。孕妇自利。恶物

　　过多。不宜服燥没药（一钱）当归（一两）牵牛（二两）大黄（一两）轻粉（一钱）官桂（一分以上同为末）砂（一钱同研）上研匀。醋面糊为丸如小豆大。每服五丸至十丸。温水下。以快利及积病下为度。虽痢后病未痊者。后再加取利。止腹急痛。煎乳香汤下乃止。

　　当归散治妇人恶物不下。

　　当归芫花（炒）上为末。酒调三钱。

　　又方

　　用好墨醋淬。末之。小便酒调。

　　益母草散治产后恶露不下。在于腹中不散。身体烦闷。及腹内刺疼痛不可忍。

　　益母草（一两）赤芍药桂心当归（锉微炒）牛膝（去苗）川大黄（锉碎微炒）桃仁（汤浸去皮尖双仁麸炒微黄各半两）上捣筛为散。每服三钱。以水一钟。入生姜半分。

　　煎至六

　　当归散治产后恶露不下。气攻心腹。烦闷。胁肋刺痛。

　　当归（三分锉微黄）牡丹（半两）牛膝（半两去苗）姜黄（半两）川大黄（一两锉微炒）虻虫（一两微炒黄去翅足）生地黄（三分）琥珀（半两）川芒硝（一两）桃仁（三分汤浸去皮尖双仁麸炒黄）肉桂（三分去粗皮）蒲黄（三分）虎杖（半两）上捣粗罗为散。每服三钱。以水酒各半中盏。入生姜半分。煎至五分去滓。不计时候。稍热服。

</div>
    <div class="pagination">
<a href="普济方_page3472.html">上一页</a><span>...</span><a href="普济方_page3468.html">3468</a><a href="普济方_page3469.html">3469</a><a href="普济方_page3470.html">3470</a><a href="普济方_page3471.html">3471</a><a href="普济方_page3472.html">3472</a><span class="current-page">3473</span><a href="普济方_page3474.html">3474</a><a href="普济方_page3475.html">3475</a><a href="普济方_page3476.html">3476</a><a href="普济方_page3477.html">3477</a><a href="普济方_page3478.html">3478</a><span>...</span><a href="普济方_page3474.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
