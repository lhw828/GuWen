<!DOCTYPE html>
<html>
<head>
    <meta charset="UTF-8">
    <title>华佗神方 - 第 4 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 4 页/共 81 页</h1>
    <div class="content">　　人病中风偏枯，其脉数而面干黑黧，手足不遂，言语謇涩。治之奈何？在上则吐之，在中则泻之，在下则补之，在外则发之、温之、按之、熨之。吐谓出其涎也，泻谓通其塞也，补谓益其不足也，发谓发其汗也。温为驱其湿也，按谓散其气也，熨谓助其阳也。治各合其宜，安可一揆，在求其本。脉浮则发之，滑则吐之，脉伏而涩则泻之，脉紧则温之，脉迟则熨之，脉闭则按之，要察其可否，故不能揆治者也。

　　卷一

　　一○三九·论五疔状候

　　五疔者，皆由喜怒忧思，冲寒冒热，恣饮醇酒，多嗜甘肥毒鱼酢酱，色欲过度之所为也。

　　蓄其毒邪，浸溃脏腑，久不摅散，始变为疔。其名有五，一曰白疔，二曰赤疔，三曰黄疔，四曰黑疔，五曰青疔。白疔起于右鼻下，初如粟米，根赤头白，麻木或痛痒，使人憎寒头重，状若伤寒，不欲食，胸膈闷，喘促昏冒者死，未者可治，此疾不过五日，祸必至矣，宜速治之。赤疔在舌下，根头俱赤，发痛，舌本硬不能多言，惊烦闷恍惚，多渴引水不休，小便不通，狂者死也，未者可治，此不出七日，祸必至矣。大人小儿皆能患也。黄疔起于唇齿龈边，其色黄，中有黄水，发则令人多食而还出，手足麻木，涎出不止，腹胀而烦，多睡不寐者死也，未者可治。黑疔起于耳前，状如瘢痕，其色黑，长减不定，使人牙关急，腰脊脚膝不仁，不然则病，亦不出三岁死。皆由肾渐绝也，宜慎欲事。青疔起于目下，始如瘤瘢，其身青硬如石，使人目昏昏然无所见，多恐悸，睡不安宁，久不愈，令目盲，或脱精，不出一年，祸必至矣。白疔其根肺，赤疔其根心，黄疔其根脾，黑疔其根肾，青疔其根肝。五疔之候，最为巨疾，不可不察也。

　　卷一

　　一○四○·论痈疮

　　夫痈疽疮肿之作者，皆五脏六腑蓄毒不流，非独因营卫壅塞而发者也。其行也有处，其主也有归。假令发于喉舌者，心之毒；发于皮毛者，肺之毒；发于肌肉者，脾之毒；发于骨体者，肾之毒。发于下者阴之毒，发于上者阳之毒，发于外者六腑之毒，发于内者五脏之毒。

　　故感于五脏则难瘳也。又近骨者多冷，近虚者多热。近骨者久不愈，则化成血蛊。近虚者久不愈，则传气成漏。成蛊则多痒少痛，或先痒后痛。生漏则多痛少痒，或不痛不痒，内虚外实者，多痛少痒。血不止则多死，脓疾溃则多生。或吐逆无度，饮食不时，皆痈疽之使然。种候万端，要在明详耳。

　　卷一

　　一○四一·论脚弱状候不同

　　人病香港脚与气脚有异者，即邪毒从内而注入脚者，名曰香港脚。风寒暑湿邪毒之气从外而入于脚膝者，名气脚也。皆以邪夺其正，使人病形，颇相类似。其于治疗，亦有上下先后。

　　若不察其理，无由致其瘳也。又喜怒忧思寒热毒邪之气，流入肢节，或注于膝脚，其状类诸风、历节、偏枯、痈肿之证，但入并脚膝者谓之气脚。若从外入足入脏者，谓之香港脚。香港脚者，先治外而次治内，实者利之，虚者益之。又病香港脚多者，何也？谓人之心肺二经起于手，脾肾肝三经起于足，手则清邪中之，足则浊邪中之，人身之苦者手足耳，而足则最重艰苦，故风寒暑湿之气，多中于足，以此香港脚病多也。然而得之也以渐，始误于不明。医家不视为香港脚，而目为别疾，治疗不明，因循至大，身居厄矣。本从微起，渐成巨候，流入脏腑，伤于四肢，头项腹背未甚，终不能知觉也。时因地而作，或如伤寒，或如中暑，或腹背疼痛，或肢节不仁，或语言错乱，或精神昏昧，或时喘乏，或暴盲聋，或饮食不入，或脏腑不通，或挛急不遂，或舒缓不收，或口眼牵搐，或手足颤震，种种多状，莫有达者。故使愚俗束手受病，死无告疗。仁者见之，岂不伤哉？今始述本末，略示后学。如醉入房中，饱眠露下，当风取凉，对月贪欢，沐浴未干而熟睡，房室才罢而冲风，久立于低湿，久伫于水湿，冒雨而行，清寒而寝，劳伤汗出，食欲悲生，犯诸所禁，因成疾矣。其于不正之气，中于上则害于头目，害于中则蛊于心腹，形于下则失于腰脚，及于旁则妨于肢节，千状万证，皆属气脚。

　　起于脚膝，乃谓香港脚也。形候脉理，亦在详明。其脉浮而弦者，起于风，濡而弱者起于湿，洪而数者起于热，迟而涩者起于寒，滑而微者起于虚，牢而坚者起于实。在于上则由于上，在于下则发于下，在于中则发于中，结则因气，散则因忧，聚则因怒，细则因悲。风者汗而愈，湿者温而愈，热者解而愈，寒者熨而愈。虚则补之，实则泻之，气则流之，忧则宽之，怒则悦之，悲则和之，能通斯方，谓之良医。香港脚之病，传于心肝，十死不治。入于心则恍惚妄谬，呕吐食不入，眠不安定，左手寸口脉乍大乍小，乍有乍无者是也。入肾即腰脚俱肿，小便不通，呻吟不绝，目额皆黑

　　卷一

　　一○四二·论水肿生死脉证

　　人生百病，最难者莫出于水。水者，肾之制也。肾者，人之本也。肾气壮则水还于肾，虚则水散于皮。又三焦壅塞，营卫闭格，血气不从，虚实交变，水随气流，故为水病。有肿于头目，与肿于腰脚，肿于四肢，肿于双目者。有因嗽而得者，有因劳而生者，有因凝滞而起者，有因虚而成者，有因五脏而出者，有因六腑而来者，类皆多种，状各不同，所以难治。

　　由此百状，人虽晓达，纵晓其端，则又人以骄恣，不循理法，冒犯禁忌，弗能备矣。故人中水疾，死者多矣。水有十名：一曰青水，二曰赤水，三曰黄水，四曰白水，五曰黑水，六曰玄水，七曰风水，八曰石水，九曰暴水，十曰气水。青水者其根起于肝，其状先从面肿，而渐行于一身。赤水者其根起于心，其状先从胸肿起，黄水者其根起于脾，其状先从腹肿起。

　　白水者其根起于肺，先从脚肿而上气喘嗽。黑水者其根起于肾，其状先从足趺肿。玄水者其根在胆，其状先从面肿至足者是也。风水者其根在胃，其状先从四肢肿起。石水者其根在膀胱，其状小腹肿大是也。暴水者其根在小肠，其状先从腹胀而四肢不肿，渐渐而肿也。气水者其根在肠，乍来乍去，乍衰乍盛者是也。良由上下不通，关窃不利，气血痞格，阴阳不调而致。其脉洪大者死，久不愈之病。令人患水气，临时发散归五脏六腑，则主为病也。消渴者因冒风冲热，饥饱失常，饮酒过量，嗜欲伤频，或服药石久而积成，使之然也。

　　卷一

　　一○四三·论淋沥小便不利

　　诸淋与小便不利者，五脏不通，六腑不和，三焦痞涩，营卫耗失，冒热饮酒，过醉入房，竭散精神，劳伤血气。或因色兴而败精不出，或因迷宠而真髓多输，或惊惶不定，或忧思不宁，或饥饱过时，或奔驰不定，或瘾忍大小便，或寒入膀胱，或发泄久兴，或暑中胞囊伤，于兹不慎，致起斯疾。状候变异者，名亦不同，则有冷、热、气、劳、膏、砂、虚、实之种耳。冷者小便数而色白如泔也，热者小便涩而赤色如血也，气者脐腹满闷小便不通利而痛也，劳者小便淋漓不绝，如水滴漏而不断绝也，膏者小便中出物如脂膏也，砂者脐腹隐痛小便难，其痛不可须臾忍，小便中有砂石，有大如皂角子，色泽赤或白不定，此由肾气强，贪于女色，闭而不泄，泄而不止，虚伤真气，邪热渐弱，结聚成砂。又如煮盐，火大水小，盐渐成石之类。八淋之中，惟此最为危矣。其脉盛大而实者可治，虚小而湿者不可治。虚者肾与膀胱俱虚，精滑梦泄，小便不禁。实者谓经络闭塞，水道不利，茎痛腿酸也。又诸淋之病与脉相从者活，反者死凶。治疗之际，亦在详酌耳。

　　卷一

　　一○四四·论古今药饵得失

　　古之与今，所施药饵，有得有失者，盖以其宜不宜也。或草或木，或金或石，或单方得力，或群队获功，或金石毒而致死，或因以长生，其验不一者何也？基本实者，得宣通之性，必则决矣。有年少富盛之人，恃有学力，恣其酒欲，夸弄其术，暗使精神内损，药力扶持，忽然疾作，何能救疗。如是者岂止灾之内发，但恐药饵无功，实可叹哉！果能久明方书，熟审其宜，人药相合，效岂妄乎？假如脏不足则养其脏，腑有余则泻其腑，外实在理外，内虚则养内；上塞而引上，下塞而通下，中涩则解中；左通则治左，右病则治右。上下左右，内外虚实，各称其法，安有横夭者乎。

　　卷一

　　一○四五·论三痞

　　金石草木，皆可以不死，有验无验，在有志无志也。虽能久服，而又其药热壅塞而不散，或上或下，或否或涩，各有其候。如头眩目昏，面赤心悸，肢节痛，前后不仁，多痰短气，惧火喜寒。又状若中风之类，是为上痞。又如肠满胀，四肢倦，行立艰，食以呕，多冒昧，减饮食或渴者，是名中痞。又如小便不利，脐下满硬，语言謇滞，腰痛脚重，不能立，是名下痞。是宜审明情状，慎为用饵耳。

　　卷一

　　一○四六·论各种疗治宜因病而施

　　夫病有宜汤、宜丸、宜散，宜下、宜吐、宜汗、宜补，宜灸、宜针，宜按摩、宜导引，宜蒸熨、宜暖洗，宜悦愉、宜和缓，宜水、宜火等之分。若非良善精博，难为取愈。庸下浅识，乱投汤丸，汗下补吐，动使交错。轻者令重，重者令死，举世皆然。盖汤可以涤荡脏腑，开通经络，调品阴阳，祛分邪恶，润泽枯朽，悦养皮肤，养气力，助困竭，莫离于汤也。丸可以逐风冷，破坚症，消积聚，进饮食，舒营卫，定开窍，缓缓然参合，无出于丸也。散者能祛风邪暑湿之气，摅寒温湿浊之毒，发散四肢之壅滞，除剪五脏之结状，关肠和胃，行脉通经，莫过于散也。下则疏豁闭塞；补则益助虚乏；灸则起阴通阳；针则行营行卫。导引则可以逐客邪于关节；按摩则可以驱浮淫于肌肉。蒸熨避冷；暖洗生阳；悦愉爽神；和缓安气。

　　若实而不下，使人心腹胀满，烦乱鼓肿。若虚而不补，则使人气血消散，肌肉耗亡，精神脱失，志意昏迷。可汗而不汗，则使毛孔闭塞，关绝而终；合吐而不吐，则使结胸上喘，水食不入而死。当灸而不灸，则使人冷气重凝，阴毒内聚，厥气上冲，分队不散，以致消减；当针而不针，则使人营卫不行，经络不利；邪渐胜真，冒昧而昏。宜导引而不导引，则使人邪侵关节，固结难通；宜按摩而不按摩，则使人淫随肌肉，久留未消。宜蒸熨而不蒸熨，则使人冷气潜伏，渐成痹厥；宜暖洗而不暖洗，则使人阳气不行，阴邪相害。不当下而下，则使人开肠荡胃，洞泄不禁；不当汗而汗，则令人肌肉消绝，津液枯耗；不当吐而吐，则使人心神烦乱，脏腑奔冲。不当灸而灸，则使人重伤经络，内蓄痰毒，反害于中和，致于不可救；不当针而针，则使人气血散失，机关细缩。不当导引而导引，则使人真气劳败，邪气妄行；不当按摩而按摩，则使人肌肉 胀，筋骨舒张。不当蒸熨而蒸熨，则使人阳气偏行，阴气内聚；不当暖洗而暖洗，则使人湿灼皮肤，热生肌体。不当悦愉而悦愉，则使人神失气消，精神不快；不当和缓而和缓，则使人气停意折，健忘伤志。大凡治疗，要合其宜，脉状病候，略陈于后。凡脉不紧数，则勿发其汗；脉不疾数，不可以下；心胸不闭，尺脉微弱，不可以吐；关节不急，营卫不壅，不可以针；阴气不盛，阳气不衰，勿灸；内无客邪，勿导引；外无淫气，勿按摩。皮肤勿痹勿蒸熨；肌肉不寒勿暖洗；神不凝迷勿悦愉；气不奔急勿和缓。

　　顺此者生，逆此者死耳。

　　卷一

　　一○四七·论诊杂病必死脉候

　　夫人生气健壮者，外色光华，内脉平调。五脏六腑之气，消耗则脉无所根据，色无所泽，如是者百无一生。虽能饮食行立，而端然不误，不知死之逼矣。为少具大法，列之于后：病证目引水，心下牢满，其脉濡而微者死；病吐衄泻血，其脉浮大牢数者死；病妄言身热手足冷，其脉细微者死；病大泄不止，其脉紧大而滑者死；病头目痛，其脉涩短者死；病腹中痛，其脉浮大而长者死；病腹痛而喘，其脉滑而利，数而紧者死；病四逆者，其脉浮大而短者死；病耳无闻，其脉浮大而涩者死；病恼痛，其脉缓而大者死。左痛右痛上痛下痛者死；下痛而脉病者死；病厥逆，呼之不应，脉绝者死。病患脉宜大，反小者死；肥人脉细欲绝者死；瘦人脉躁者死。人脉本滑利，而反涩者死；人脉本长，而反短者死，人尺脉上应寸口太迟者死。温病三四日未汗，脉太疾者死；温病脉细微而往来不快，胸中闭者死；温病发热甚，脉反小者死。病甚脉往来不调者死。温病腹中痛，下利者死；温病汗不出，出不至足者死。

　　病疟腰脊强急，螈 者死；病心腹胀满，痛不止，脉坚大洪者死。痢血不止，身热脉数者死；病胀满四逆，脉长者死。热病七八日，汗当出反不出，脉绝者死；热病七八日，不汗躁狂，口舌焦黑，脉反细弱者死。热病未汗出，而脉大盛者死；热病汗出，脉未尽，往来转大者死。

　　病咳脉弦欲绝者死；病诸咳喘，脉沉而浮者死；病上气，脉数者死；病肌热，形瘦脱肛，热不去，脉甚紧急者死。病肠癖，转筋，脉极数者死；病中风，痿厥不仁，脉紧急者死。病上喘，气急四匝，脉涩者死。病寒热，螈 ，脉大者死。病金疮，血不止，脉大者死；病坠损，内伤，脉小弱者死。病伤寒，身热甚，脉反小者死；病厥逆，汗出，脉虚而缓者死；病洞泄，不下食，脉急者死。病肠 ，下白脓者死；病肠 ，下脓血，脉悬绝者死；病肠 ，下脓血，身有寒，脉绝者死。病咳嗽，脉沉坚者死；病肠中有积聚，脉虚弱者死；病水气，脉微而小者死；病水胀如鼓，脉小涩者死；病泄注，脉浮大而滑者死。病内外俱虚，卧不得安，身冷，脉细微，呕则不食者死。病冷气上攻，脉逆而涩者死。卒病，脉坚而细微者死。热病三五日，头痛身热，食如故，脉直而疾者八日死。久病，脉实者死。又虚缓、虚微、滑弦急者死。

　　卒病，脉弦而数者死。凡此凶脉，十死十，百死百，不可治也。

　　卷一

　　一○四八·论察声色形证决死法

　　凡人五脏六腑，营卫关窍。宜平生气血顺度循环无终，是为不病之本。若有缺绝，则祸必来矣。要在临病之时，存神内想，息气内观，心不妄视，着意精察，方能通神明，探幽微，断死决生，千无一误。死之征兆，具之于后：黑色起于耳目鼻上，渐入于口者死；赤色见于耳目额者，五日死；黑白色入口鼻目中者，五日死；黑或如马肝色，望之如青，近则如黑者死；张口如鱼，出气不反者死；循摸衣缝者死；妄语错乱，及不能语者死；热病即不死，口臭不可近者死；面目直视者死；肩息者一日死；面青人中反者，三日死；面无光牙齿黑者死；面青目黑者死，面白目黑者，十日死；面赤眼黄，实时死；面黑目白者，八日死；面青目黄者，五日死；眉系倾者七日死；齿忽黑色者，三十日死；发直者，十五日死；遗尿不觉者，五六日死；唇口乍干黑者死；爪中青黑者死；头目久痛，卒视不明者死；舌卷卵缩者死；面黑直视者死；面青目白者死；面黄目白者死；面目俱白者死；面目青黑者死；面青唇黑者死；发如麻，喜怒不调者死；发眉如冲起者死；面色黑，胁满，不能反侧者死；面色苍黑，卒肿者死；掌肿无纹，脐肿出，囊茎俱肿者死；手足爪甲，肉黑色者死；汗出不流者死；唇反，人中满者死；阴阳俱绝，目眶陷者死；五脏内外绝，神气不守，其声嘶者死；阳绝阴结，精神恍惚，撮空裂衣者死；阴阳俱闭，失音者死；营卫耗散，面目浮肿者死；心绝肩息，回盼目直者死；肺绝则气去不返，口如鱼口者三日死；骨绝腰脊痛，肾中重不可反侧，足膝后平者，五日死；肾绝大便赤涩下血，耳干脚浮，舌肿者六日死；又足肿者九日死；脾绝口冷，足肿胀，泄不觉者，十二日死；筋绝魂惊虚恐，手足爪甲青，呼骂不休者，八九日死；肝绝汗出如水，恐惧不安，伏卧，目直面青者，八日死，又曰实时死；胃绝齿落面黄者，七日死，又十日死。

　　卷二·华佗临症神方

　　二○○一·华佗治头痛身热要诀

　　表外实，下内实，忌：世治外实，多用表剂。表则外虚，风寒得入，而病加剧。世治内实，多用下剂，下则内虚，肠胃气促，而肢不畅。华先生治府吏倪寻头痛身热，则下之，以其外实也。治李延头痛身热，则汗之，以其内实也。盖得外实忌表，内实忌下之秘也。又按内实则湿火上冲，犹地气之郁，正待四散也；外实则积垢中留，犹山间之水，正待下行也。其患头痛身热同，而治法异者，虽得之仙秘，实本天地之道也。余屡试之，果屡见效。（孙思邈注）

　　卷二·华佗临症神方

　　二○○二·华佗治肢烦口干要诀

　　汗，愈；不汗，死。

　　县吏尹世，苦四肢烦，口中干。不欲闻人声，小便不利。华先生曰：“试作热食，得汗即愈，不汗后三日死。”即作热食，而汗不出。华先生曰：“脏气已绝于内，当啼泣而绝。”已而果然。先生盖有所本而云然也。按肢烦口干，不欲闻声，热症也。医者遇此症，决不敢曰热食，多主用凉剂。然一用凉剂，使起搐搦，却无啼泣之状，缘先生进热食，故有啼泣状耳。余昔遇此症，常用热表剂，见汗涔涔而愈，益信先生言之不诬。窃怪世之治此症者，不能决其愈不愈，死不死。观于先生之治法，可以知所从事矣。（孙思邈注）

　　卷二·华佗临症神方

</div>
    <div class="pagination">
<a href="华佗神方_page3.html">上一页</a><a href="华佗神方.html">1</a><a href="华佗神方_page2.html">2</a><a href="华佗神方_page3.html">3</a><span class="current-page">4</span><a href="华佗神方_page5.html">5</a><a href="华佗神方_page6.html">6</a><a href="华佗神方_page7.html">7</a><a href="华佗神方_page8.html">8</a><a href="华佗神方_page9.html">9</a><span>...</span><a href="华佗神方_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
