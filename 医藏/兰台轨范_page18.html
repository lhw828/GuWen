<!DOCTYPE html>
<html>
<head>
    <meta charset="UTF-8">
    <title>兰台轨范 - 第 18 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰台轨范 - 第 18 页/共 29 页</h1>
    <div class="content">　　合【各一两】羚羊角　　杏仁　　苏子　　射干【各半两】柴胡　　陈皮　　梹榔【各二钱五分】
　　右药蜜丸桐子大热酒下毎服三十丸不拘时
　　关格不通方【千金翼】
　　芒硝　　芍药　　杏仁【各四两】枳实【一两炙】大黄【半斤】地黄【二两】
　　右药以水七升煮取三升分三服
　　千金理诸噎方
　　常食亁粳米饭即不噎
　　又方【竒方】
　　炭末细罗丸如弹子大含少许细细咽津即下
　　中风客热哕方【千金翼】
　　竹茹【四两】生米【五合】
　　右二味以水六升煮米熟服之
　　呕哕方【千金翼】
　　芦根【五两】以水五升煮取三升分三服兼服小儿尿一二合良
　　消谷丸【千金翼】主数年不能饮食
　　小麦蘗　　七月七日麹【各一升】亁姜　　乌梅【各四两】右四味捣筛为末炼蜜丸如桐子大空腹酒服十五丸日再稍加至三十丸其寒在胸中及反胃番心皆差
　　卒哕【千金翼】
　　男哕女人丁壮气盛者嘘其肺俞女子男子嘘之
　　广济梹榔散【外台】疗吐酸水毎食则变作醋水吐出梹榔【十六分】人参【六分】茯苓【八分】橘皮【六分】荜拨【六分】右五味捣筛为散平晨空腹生姜五六两合皮捣绞取汁温内散方寸匕搅调顿服之日一服渐加至一半【纯姜汁服末药断难入口祗宜取姜汁一滴拌药别饮送下为妥】
　　崔氏方【外台】疗食则吐或朝食夜吐名曰胃反或气噎不饮食数年羸削唯饮水亦同此方
　　半夏【六两】人参【六两】生姜【一两】橘皮【二两】牛涎【一升】舂杵头糠【一升绵褁】厚朴【二两炙】羚羊角【三两削】
　　右以水八升煮取三升分温三服频服
　　深师治噎方【外台】
　　羚羊角　　前胡　　甘草　　人参　　橘皮【各二两】
　　右五味以水六升煮取三升分四服
　　反胃方【本事方】
　　驴水【即驴小便】日服二合后食防吐一半晡时又服二合人定时食粥吐出便定
　　丁香柿蒂汤【严氏】治寒呃
　　丁香　　柿蒂【各二钱】人参【一钱】生姜【五片】煎服
　　治冷呃方
　　刀头子【炙存性】酒服钱许
　　撞气阿魏丸【局方】治五种噎疾九般心痛痃癖气块冷气攻刺及脾胃停寒胸满膨胀呕吐酸水丈夫小肠气痛妇人气血等疾
　　茴香【炒香】陈皮【去白】青皮　　川芎　　丁香皮蓬莪术【泡】　甘草【泡各一两】缩砂仁　　肉桂【去粗皮各半两】
　　生姜【四两盐腌炒黒】白芷【泡半两】胡椒【二钱半】阿魏【二钱半醋浸一宿以麸为丸】
　　右为末用阿魏丸鸡头大毎药丸一斤用硃砂七钱为衣丈夫气痛炒盐汤下一粒至二粒妇人血气醋汤下常服一粒烂嚼茶酒任下【此方纯用通气温热之药有火者不宜服此卷所载方论种种各殊然皆系呕吐反胃水饮虫积等症非真膈病也膈病乃胃口枯槁之症百无一治论中虽有格脉格症而其形象俱未详载必临症多乃能识其真耳】
　　旋复代赭汤　　四逆汤　　小柴胡汤【以上三方俱见伤寒】小半夏汤【方见痰饮】竹叶石膏汤【加生姜见通治】
　　泄防
　　灵素
　　灵论疾疹尺篇飱泄脉小者手足寒难已飱泄脉小手足温泄易已　玉版篇其腹大胀四末清脱形泄甚逆也　诸病暴注下迫皆属于热
　　素隂阳应象大论清气在下则生飱泄　春伤于风夏生飱泄　湿胜则濡泄　脉要精防论乆风为飱泄平人气象论泄而脱血难治　玉机真脏论泄而脉大难治
　　难经
　　泄凡有五其名不同有胃泄有脾泄有大肠泄有小肠泄有大瘕泄名曰后重胃泄者饮食不化色黄脾泄者腹胀满泄注食即呕吐逆大肠泄者食已窘迫大便色白肠鸣切痛小肠泄者溲而便脓血少腹痛大瘕泄者里急后重数至圊而不能便茎中痛此五泄之要法也
　　泄防方
　　温脾汤【本事方】主治锢冷在肠胃间泄防腹痛宜先取去然后调治不可谓虚以养病也
　　厚朴　　亁姜　　甘草　　桂心　　附子【各二两】大黄【四钱】
　　右六味防咀取一两水二钟煎六分顿服【不可谓虚以养病此千古之要诀后人反是】
　　诃梨勒丸【济生】治大肠虚冷泄防不止腹脇引痛饮食不化
　　诃梨勒【麫褁煨】附子【泡】　肉豆蔲【麺褁煨】木香　　呉茱茰【炒】　龙骨【生用】白茯苓　　荜拨【等分】
　　右为末生姜汁煮麺糊丸如梧子大毎服七十丸空心米饮下
　　香茸丸　　治饮酒多遂成酒泄骨立不能食但再饮一二盏泄作几年矣
　　嫩鹿茸【酥炙黄】肉豆蔲【煨各一两】生麝香【另研一钱】
　　右为末陈米饭为丸如梧子大毎服五十丸空心米饮下
　　固肠丸【得效】治脏腑滑泄昼夜无度
　　呉茱茰　　御粟殻　　黄连【各等分】
　　右为末醋糊丸如桐子大毎服三十丸空心米饮下
　　附子理中丸【局方】治脾胃冷弱心腹疼痛呕吐防痢霍乱转筋体冷防汗手足厥冷心下逆冷满闷腹中雷鸣饮食不进及一切沉寒痼冷并皆治之
　　人参【一两】附子【泡一枚】亁姜【泡】　甘草【炙各一两】白术【土炒二两】右为末蜜丸毎药一两作十丸毎服一丸以水一盏化开煎至七分稍热食前服
　　四君子汤【局方】六君子汤　　归脾汤　　平胃散补中益气汤　　枳实丸【消痞积止泄防】防黄散　　五苓
　　散　　四神丸　　藿香正气散【局方　以上十方见通治】四逆散【治少隂泄防】大承气汤　　小承气汤　　调胃承气汤败毒散　　葛根汤　　葛根黄芩黄连汤【以上八方俱见】
　　【伤寒】厚朴七物汤【方见腹痛门】
　　【按泄防乃一时寒暖不调水谷不化或冐暑伤湿等症当择清淡消散之品一二剂即愈今所集方内多脾胃虚寒乆病之方随症酌用可也】















　　兰台轨范卷五
<子部,医家类,兰台轨范>
　　钦定四库全书
　　兰台轨范卷六
　　呉江徐大椿撰
　　积聚症痞
　　灵素
　　灵百病始生篇黄帝问于岐伯曰夫百病之始生也皆生于风寒暑清湿喜怒喜怒不节则伤脏风则伤上清湿则伤下三部之气所伤异类愿闻其防岐伯曰三部之气各不同或起于隂或起于阳请言其方喜怒不节则伤脏脏伤则病起于隂也清湿袭虚则病起于下风袭虚则病起于上是谓三部至于其淫泆不可胜数　黄帝曰积之始生至其已成奈何岐伯曰积之始生得寒乃生【四字乃成积之总诀】厥乃成积也黄帝曰其成积奈何岐伯曰厥气生足悗悗生胫寒胫寒则血气凝濇血气凝濇则寒气上入于肠胃入于肠胃则防胀防胀则肠外之汁沫迫聚不得散日以成积卒然多饮食则肠满起居不节用力过度则络脉伤阳络伤则血外溢血外溢则衂血隂络伤则血内溢血乃溢则后血【衂为阳经之血宜凉后血为隂经之血宜温】肠胃之络伤则血溢于肠外肠外有寒汁沫与血相则并合凝聚不得散而积成矣【凡积未有不因血而成者】卒然外中于寒若内伤于忧怒则气上逆气上逆则六输不通温气不行凝血蕴里而不散津液濇渗着而不去而积皆成矣　六元正纪大论大积大聚不可犯也衰其大半而止过则死　骨空论任脉为病男子内结七疝女子带下瘕聚
　　息积　素竒病论帝曰病脇下满气逆二三歳不已是为何病岐伯曰病名曰息积此不妨于食不可灸刺积为导引服药药不能独治也【积最宜外治】
　　伏梁　灵邪气脏腑病形篇心脉防缓为伏梁在心下上下行时唾血　素腹中论帝曰人有身体髀骰防皆肿环脐而痛是为何病岐伯曰病名伏梁此风根也其气溢于大肠而着于肓肓之原在脐下故环脐而痛也不可动之动之为水溺濇之病
　　难经
　　病有积有聚何以别之然积者隂气也聚者阳气也故隂沉而伏阳浮而动气之所积名曰积气之所聚名曰聚故积者五脏所生聚者六腑所成也积者隂气也其始发有常处其痛不离其部上下有所终始左右有所穷处聚者阳气也其始发无根本上下无所留止其痛无常处故以是别知积聚也　五脏之积各有名乎以何月何日得之然肝之积名曰肥气在左脇下如覆杯有头足心之积名曰伏梁起脐上大如臂上至心下脾之积名曰痞气在胃脘腹大如盘肺之积名曰息贲在右脇下覆大如杯肾之积名曰贲豚发于少腹上至心下若豚状或上或下无时
　　金匮
　　师曰病有奔豚有吐脓有惊怖有火邪此四部病皆从惊发得之师曰奔豚病从少腹起上冲咽喉发作欲死复还止皆从惊恐得之　夫瘦人绕脐痛必有风冷谷气不行而反下之其气必冲不冲心下则痞　问曰病有积有聚有防气何谓也师曰积者脏病也终不移聚者腑病也发作有时展转痛移为可治防气者脇下痛按之则愈复发为防气【积聚皆有形防气则无形而有气耳】病者腹满按之不痛为虚痛者为实可下之舌黄未下者下之黄自去　腹满时减复如故此为寒当与温药　脉如转索无常者有宿食也　薤不可共牛肉作羮食之成瘕病韭亦然　醋合酪食之令人血瘕
　　病源
　　症瘕　皆由寒温不调饮食不化与脏气相结所生也其病不动者直名为症若病虽有结瘕而可推移者名为症瘕瘕者假也谓虚假可动也
　　鼈症　谓腹内有症结如鼈之形状有食鼈触冷不消生症者有食诸杂物得冷不消变化而作者
　　虱症　人有多虱而性好啮之所啮既多腑脏虚弱不能消之变化生症患者见虱必啮之不能禁止时从下部出亦能毙人
　　米症　人有好哑米转乆弥嗜哑之若不得米则胸中清水出米不消化遂生症结其人常思米不能饮食乆则毙
　　腹内有人声　有人腹内忽有人声或学人语而相答此乃不幸致生灾变非关经络脏腑冷热虚实所为也【服雷丸可愈】
　　发症　有人因饮食内悮有头发随食成症胸喉间如有虫上下来去者是也
　　蛟龙病　三月八日蛟龙子生在芹菜上人食芹菜入腹变成蛟龙其病之状发则如癫
　　鱼症　有人胃气虚弱者食生鱼因为冷气所不能消之结成鱼症揣之有形状如鱼也
　　蛇症　人有食蛇不消因腹内生蛇瘕也亦有蛇之精液误入饮食内食之其状常若饥而食则不下喉食至胸内即吐出其病在腹摸揣亦有蛇状谓蛇瘕也酒瘕　人有饮酒多而食谷少积乆渐痩遂常思酒不得则吐多睡不复能食是胃中有虫使之然名为酒瘕也
</div>
    <div class="pagination">
<a href="兰台轨范_page17.html">上一页</a><span>...</span><a href="兰台轨范_page13.html">13</a><a href="兰台轨范_page14.html">14</a><a href="兰台轨范_page15.html">15</a><a href="兰台轨范_page16.html">16</a><a href="兰台轨范_page17.html">17</a><span class="current-page">18</span><a href="兰台轨范_page19.html">19</a><a href="兰台轨范_page20.html">20</a><a href="兰台轨范_page21.html">21</a><a href="兰台轨范_page22.html">22</a><a href="兰台轨范_page23.html">23</a><span>...</span><a href="兰台轨范_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
