<!DOCTYPE html>
<html>
<head>
    <meta charset="UTF-8">
    <title>普济方四库 - 第 1659 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1659 页/共 1812 页</h1>
    <div class="content">　　暖胃正气汤治小儿吐乳及治霍乱吐泻用核木皮以水煎服生广南如桑株
　　治小儿吐妳方
　　取田中地龙粪一两研末空心粥饮调下半钱不过三二服愈又方以韮根汁滴豇大入口中差
　　治小儿吐乳黄色方
　　以驴乳吃令大肠稍稍得利即毒气便散
　　又方
　　取新热马屎一块绂汗半合灌之效
　　小儿百日内积痰在胸膈吐乳方
　　取书中白鱼七枚焼灰细研以乳调一字服之
　　又方
　　取故壁下鼠蝜七枚炙令焦细研以乳汁调半字服
　　又方保安散治小儿胃气虚损因成吐妳
　　五倍子【一个生用湿纸裹煨】
　　右为细末毎服一钱米泔水调下不拘时若禀受怯弱用汤畋荡过【平江所刋李侍郎朝正编类集本草方中余长子小孙服之皆効】
　　异功散治吐乳胃虚
　　人参　白术　茯苓　陈皮　肉豆蔲　木香藿香叶　甘草【各等分】
　　右为末毎服一钱冬仁汤下欲止吐住泻陈皮米饮调下
　　观音散治身冷吐乳加全蝎慢惊隂癎
　　人参　白术　白茯苓　陈皮　扁豆　莲肉藿叶　薏苡仁　丁香　甘草【各等分】
　　右为末毎服一钱木苏塩汤下如风痰在胸停积而吐则与小红丸
　　治小儿吐乳
　　母丁香【不拘多少】
　　右为末饭丸如芥子大毎服五七丸铅白霜汤下作散子煎亦得
　　吐乳不止恐成痹方
　　灵砂【一粒】青州白丸子
　　右同研为末米饮调下量儿大小与之吐久虚者对用灵砂亲试有効
　　治小儿吐乳大人吐食
　　用仙人杖水煑服
　　治小儿吐乳补虚羸止渴
　　以牛乳入生姜葱白煎量服
　　哕逆【附论】
　　夫小儿气弱不能胜乳致乳满胃中气既不得传导复过呼吸风冷则使胃气上逆故令哕又胃中虚冷其人不能食者饮水即哕能节其乳食仍防气则哕自愈矣
　　方
　　木香丸治小儿脾胃虚寒哕逆不止
　　木香　草豆蔲【去皮】青橘皮【去白焙】防榔【剉】陈橘皮肉豆蔲【去殻一果】京三棱【炮剉一両】
　　右为末麫糊和丸如緑豆大毎服五丸温生姜汤下或枣汤下量大小加减
　　人参丸治小儿胃寒多哕
　　人参　白茯苓【去黒皮】陈橘皮【去白焙】白术　半夏【汤洗去滑各半分】甘草【炙剉】干姜【炮各一分】
　　右为末麫糊和丸如黄米大毎服十丸或五丸煎藿香汤下量儿大小加减
　　肉豆蔲丸治小儿胃虚不思乳食哕逆膈闷
　　肉豆防【去皮一枚】生姜【切焙干一钱】木香【一钱】青橘皮【浸去白焙一分】人参【一分】白术【一分】
　　右为末白麫糊丸如菉豆大毎服五丸米饮下不拘时
　　诃藜勒散治小儿吐哕不止
　　诃藜勒皮【一分】人参　防榔【剉】甘草【炙】陈橘皮【汤浸去白切炒】沉香【剉各半两】
　　右为散毎服一字或钱半至一钱七量儿大小煎麦蘖汤调下
　　人参丸治小儿胃寒多哕不入乳仓
　　人参　白茯苓【去黒皮各一分】白术　木香　山羊　丁香
　　右为细末白麫糊丸如緑豆大毎服七丸乳前生姜汤下量儿大小加减
　　丁香补胃丸治小儿胃气虚哕逆
　　丁香【一钱】藿香叶【一分】附子【炮裂去皮脐二钱】定粉【炒研】防榔【剉各一分】
　　右为末滴水丸如桐子大毎服一丸至二丸米饮下不拘时量儿大小加减
　　丁香散治小儿哕不止
　　丁香　藿香　白茅根【剉各一分】人参【半両去芦头】花叶桑【一両防治吐逆不定方各一分】
　　右为散三四嵗儿毎服一钱以水一小盏入生姜少许煎至五分去滓不拘时热服量儿大小加减治乳生姜不用
　　人参散治小儿哕逆不止心神烦闷
　　人参【去芦头】白术　白茯苓【各半两】甘草【炙防赤剉碎】
　　右为散毎服一钱以水一小盏煎至五分去滓不拘时稍热服量儿大小以意加减
　　麦门冬散治小儿多哕心胸烦闷
　　麦门冬【一两去心焙】甘草【一分炙防赤剉】人参【去芦头】陈橘皮【汤浸去白瓤焙】厚朴【去粗皮姜汁涂炙令香热各半两】
　　右为散三四嵗儿毎服一钱水一小盏煎至四分去滓稍热频服量儿大小加减
　　枇杷叶散治小儿胃气虚冷哕逆不止
　　枇杷叶【炙去毛】丁香【各一钱】白茅根　人参【各一分】
　　右为细散毎服半钱或一钱马齿苋汤调下不拘时量儿大小以意加减
　　遂愈散治小儿哕逆不止不进乳食及吐泻霍乱不安烦懆不得睡腹胀小便赤澁烦渇闷乳伤寒霍病皆効
　　滑石末【一钱】丁香【二七粒为末】藿香末【半钱】
　　右同研匀细毎服一字或半钱生油调下量儿大小加减
　　草豆防散治小儿哕不进乳食
　　草豆【三枚去皮】甘草【一分炙防赤剉】人参【半两去芦头】
　　右为散毎服一钱以水一小盏煎至五分去滓不拘时温服量儿大小加减
　　麝沉散治小儿哕逆
　　麝香【研】沉香【剉各一両】
　　右为细散拌匀毎服半钱或一钱沸汤防服量儿大小加减
　　消乳进食治小儿哕逆腹胀
　　陈橘皮【浸去白焙干】生姜【去皮切一味同炒黄色各一両】
　　右为末水浸炊饼心和丸如麻子大一二嵗儿橘皮汤下七丸量儿大小以意加减
　　治小儿哕方
　　鹿角粉　大豆【等分】
　　右为末相和乳调涂妳上饮儿
　　又方
　　生姜汁　牛乳【各五合】
　　右取五合粉为二服圣恵方同以牛乳二合姜汁一合银器中煎一沸一嵗儿饮半合
　　人参散治小儿哕乳母服之
　　人参【三分去芦头】陈橘皮【一両汤浸去白瓤炮焙】
　　右为散毎服三钱水一钟入生姜半分煎至六分去滓热服至夜三四服乳母服讫即乳儿效一方用干生姜
　　治小儿哕方
　　取牛乳一升煎取五合分五服无牛乳代煎三二沸服佳
　　黄耆茯神散治小儿荣卫气虚精神不爽面无顔色唇口青白哕逆昏睡全不思食
　　黄耆【蜜炙】茯神【去木】甘草【炙】天南星【炮】白扁豆　防风白附子【炮】肉桂【去皮】山药　白芍药【已上十味各等分】
　　右件吮咀毎服二钱水六分盏生姜三片枣一枚煎至三分去滓温服乳食前
　　呕吐【附论】
　　夫小儿呕吐者脾胃不和也或啼呼未定而遽饮乳或因乳中伤冷令儿饮之皆致呕吐盖儿啼未息气息未调遽令饮乳其气尚逆乳不得下停滞胸膈胸满气急故令呕吐乳母乗凉冷气入乳乳变壊不捻除之因以饮儿壊乳入胃则令腹胀气逆故变呕吐又有小儿沐浴不避风冷风冷与血气相胃生热蕴为呕吐当审其形证冷热法治之又呕者有声吐者出其物也是皆出于胃气不和足阳明之经胃之脉络阳明之气常行则顺今逆而上故为呕吐盖有胃寒胃热痰水宿食攻之证又有伤乳气妳之证非一故治法不同也杨氏曰吐呕毎大便秘上下壅遏气不流行当思所以利导之明理曰呕而脉弱防热手足厥大小便自利乃虚寒之极是为难治千金方论云生姜乃呕家圣药为能散其逆气也金匮要略云半夏吐家良剂为能下痰饮也杨氏曰凢吐不问冷热乆吐不止胃虚生风必慢若胃气将絶不食厥当投虚砂兼以生胃囬阳热剂研服【歌曰风冷吹双乳乳壊气须凝乳儿成呕吐气喘腹膨脝觧脱当风下洗浴向檐迎喘中还喂妳气逆在胸停皆成呕逆病医者贵调停】又云吐证又有风壅吐即痰吐之气吐即类胃寒吐理之惊吐即类热吐积滞吐即类冷吐气逆吐即类食吐疗
　　方
　　十珍饼子治小儿兼大人呕吐痰涎粥食难停无问新久者并宜
　　丁香　沉香　木香　桂【去皮】藿香　肉豆　吴茱萸【洗焙干各半両】半夏【汤洗遍曝干一两生姜汁制】水银【结砂子研】舶上硫黄【各七钱半】
　　右为细末同和匀炼蜜九如小豆大捻作饼子毎服十饼生姜汤下或化服亦可量病加减不拘时
　　调中正胃散治小儿中腕不和胃气不正胃冷伤热吐逆烦闷神困力乏饮食不美虚弱思睡睡不安稳【加木香名木香散】
　　藿香叶　白术　人参　白茯苓　甘草【炙】陈皮山药　白扁豆　半夏麫　川白姜【炮各等分】
　　右为末毎服一钱水一小盏生姜二片枣半个煎三二沸服
　　正气丸治小儿食伤症冷逆不升降呕吐不已胸膈留停积滞不化宜服塌气丸或一向只作干呕哕声频作并宜【一名香朴丸】
　　藿香叶　厚朴【生姜制】陈皮　半夏麫【炙】白术　白茯苓　甘草【炙二钱】干姜【一钱】三棱【炮二钱】
</div>
    <div class="pagination">
<a href="普济方四库_page1658.html">上一页</a><span>...</span><a href="普济方四库_page1654.html">1654</a><a href="普济方四库_page1655.html">1655</a><a href="普济方四库_page1656.html">1656</a><a href="普济方四库_page1657.html">1657</a><a href="普济方四库_page1658.html">1658</a><span class="current-page">1659</span><a href="普济方四库_page1660.html">1660</a><a href="普济方四库_page1661.html">1661</a><a href="普济方四库_page1662.html">1662</a><a href="普济方四库_page1663.html">1663</a><a href="普济方四库_page1664.html">1664</a><span>...</span><a href="普济方四库_page1660.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
