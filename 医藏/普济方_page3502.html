<!DOCTYPE html>
<html>
<head>
    <meta charset="UTF-8">
    <title>普济方 - 第 3502 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3502 页/共 3614 页</h1>
    <div class="content">　　宜破血行血之药。黑神散神妙。若血多而晕者。但神昏烦乱而已。宜补血清心之药。芎归汤神妙。若下血少虚极。羊肉汤、当归建中汤。若身体素多风疾。因产伤积。气血乘虚而晕。

　　四物汤加防风、羌活。若晕闷而热多者。独活柴胡汤。并治风痰。若下多气虚极。晕昏不知人。息欲绝。晕不止。则杀人。

　　方

　　陈橘皮汤治产后恶血下多气虚。头目旋晕。沉沉默默。不省人事。调气益血。

　　陈橘皮（去白炒）白术（切炒）人参甘草（炙锉）黄（锉）酸石榴皮（洗切）熟干地黄（各半两）上粗筛。分作三剂。每剂用水五盏。加生姜五片。枣五枚擘。同煎至三盏。

　　去滓。时服一盏。稍热服。

　　未沤麻汤

　　（圣惠方）

　　治产后预防百病。吃醋墨了便服此神效。

　　未沤麻（一握去土一尺以上取枝及时阴干）赤芍药（三两）芎（三分）当归（三分锉微炒）甘草（三分炙微赤锉）茯神（三分）陈橘皮（一两浸去白炒）乱发（一两半）上捣罗为散。每服四钱。以水一钟。入生姜半分。约煎至五分。次入酒二合。更煎三五沸。去滓温服。

　　治血晕至急。宜服白瓷药散。

　　（圣惠方）用白瓷药烧令通赤。乘热捣碎令细。不计时候。以温酒调下一钱。

　　当归汤治产后败血不尽。冲心迷闷。旋晕不语。

　　当归（切焙）芎芍药肉桂（去粗皮）生干地黄（微炒一分）牛膝（去苗酒浸切焙）独活（去芦头）刘寄奴（各半两）上粗筛。每服三钱。水一盏。入生姜五片。煎至七分。

　　去滓温服。不拘时候。

　　玳瑁散治产后败血不下。上冲心腹疼痛。

　　玳瑁（镑三分）蒲黄琥珀（另研如粉）好墨丹皮（去心各半两）赤龙鳞（烧灰即鲤鱼皮）延胡索当归（微炙）芎（各二两）上为散。每服二钱。用暖生姜酒调下。

　　淡醋汤亦得。不拘时候服之。

　　荷叶蒂汤治产后血晕闷绝。唇口青色。不省觉者。宜先用生鸡子清一枚打匀。灌

　　入即定。

　　荷叶蒂（七枚）苏枋木（锉碎三分）牛膝（去苗切焙干）延胡索（各半两）芍药（半两）上

　　败酱汤治产后恶血结聚。血气冲心。晕垂死者。

　　败酱羌活（去芦头）当归（微炙切）芍药芎苗瞿麦（用穗子各一两）枳壳（去瓤麸炒黄）桂（去粗皮各三分）桃仁（汤浸去皮尖双仁麸炒黄色三十粒）上粗捣筛。

　　每服三钱。水一盏。煎至六分。去滓下马牙硝半钱。更煎数沸。温服。空心相次再服。利三二行。

　　恶

　　延胡索汤治产后血晕。

　　延胡索芎（各一两）牛膝（去苗）当归（切焙）人参（各二两半）生干地黄（二两）上粗捣筛。每服三钱。水一盏。煎至七分。去滓入白蜜一匙。更煎令沸。温服。相次再服。

　　琥珀煎治产后血晕。无问冷热悉主之。

　　琥珀（一两另研末）生地黄汁（一盏）生姜汁（一盏）上先取地黄、生姜汁二味相和。

　　缓火煎去一半。别下无灰酒一盏。又煎候如稀饧。方取琥珀末入煎中。熟搅置于瓷器中。空心取半匙。温酒调服。

　　红蓝花汤治产后血下少。晕闷呕逆。

　　红蓝花苏枋木（各半两锉）上粗捣筛。每服三钱。水一盏。煎取七分。去滓温服。

　　相次再服。

　　芍药汤

　　（出大全良方）

　　治产后血晕闷。不识人。言语错乱。少气者。

　　芍药（一分）生干地黄（焙）甘草（炙令赤各一两）丹参（半两）上粗捣筛。

　　每服三钱。水一盏。生姜一分切碎。同煎至七分。去滓。下白蜜少许。再煎令沸。温服。相次更服。

　　当归饮治产后血晕欲绝。

　　当归（微炙一两）鬼箭羽（二两）上粗捣筛。每服三钱。酒一盏。煎至六分。去滓温服。

　　相次再服。

　　延胡索散治产后血晕不识人。

　　延胡索刘寄奴当归（微炙各一两）上为散。以温酒二钱服之。须臾便下。

　　芍药汤治产后血晕绝。不识人。

　　芍药（半两末）乱发（一两烧灰）上相和研令匀。每服二钱。以热酒调服之。须臾再服之。立效也。

　　地黄汤治产后血晕心闷。不识人。神言鬼语。气急欲绝。

　　又方

　　（出大全良方）荷叶（三枝炙）真蒲黄（二两）甘草（二两）生地黄汁（半升）白蜜（一匙）上细切。

　　以水三升。煮取一升。去滓。入蒲黄、蜜、地黄汁暖服。立愈妙。

　　赤马通饮子

</div>
    <div class="pagination">
<a href="普济方_page3501.html">上一页</a><span>...</span><a href="普济方_page3497.html">3497</a><a href="普济方_page3498.html">3498</a><a href="普济方_page3499.html">3499</a><a href="普济方_page3500.html">3500</a><a href="普济方_page3501.html">3501</a><span class="current-page">3502</span><a href="普济方_page3503.html">3503</a><a href="普济方_page3504.html">3504</a><a href="普济方_page3505.html">3505</a><a href="普济方_page3506.html">3506</a><a href="普济方_page3507.html">3507</a><span>...</span><a href="普济方_page3503.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
