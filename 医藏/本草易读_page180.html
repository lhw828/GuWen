<!DOCTYPE html>
<html>
<head>
    <meta charset="UTF-8">
    <title>本草易读 - 第 180 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 180 页/共 194 页</h1>
    <div class="content">　　脚根肿痛，用铁 炒热，入盐罨之。（验方第一。）

　　湿热黄病，黄牛屎日晒干，丸服。（第二。）

　　痘疮溃烂，用干者烧白灰敷之。（第三。）

　　小儿烂疮，野外干者烧灰，入轻粉、香油敷。（第四。）

　　痈肿不合，烧末，鸡子白合封，干即易之。（第五。）

　　本草易读卷八

　　白马溺三百九十六

　　辛，微寒，有毒。破症积而止渴，疗反胃而杀虫。

　　妇人乳肿，涂之立愈。（验方第一。）

　　伏梁心积，铜器贮之，每旦服之。（第二。）

　　本草易读卷八\白马溺三百九十六

　　白马通

　　即粪也。

　　微温，无毒。止一切血症，损伤诸疮。

　　手足肿痛，水煮汁渍之。（验方第一。）

　　本草易读卷八\白马溺三百九十六

　　马头骨

　　甘，微寒，有小毒。烧灰水服，令不睡，作枕亦良。灰敷头耳疮。

　　胆热多眠，头骨粉、铁粉各一两，朱砂半两，冰片半两，蜜丸豆大，每竹叶汤下三十丸，食

　　本草易读卷八

　　驴尿三百九十七

　　辛，寒，有小毒。治反胃膈噎。杀虫。

　　本草易读卷八\驴尿三百九十七

　　阿胶

　　蛤粉炒用。山药为使，畏大黄。

　　辛，平，无毒。入厥阴肝。清肺养肝，滋肾益气，和血补阴。除风化痰，润燥定喘，利肠止血。除虚劳之咳嗽，息肺痿之吐脓，解肠风之下血，消水气之浮肿。腰腹骨节之痛，痈疽肿毒之疡，吐衄淋痔之血，崩带胎产之 。善调经脉，亦安胎产。泄者忌用。

　　阿井在山东兖州府阳谷县东北六十里，即古之东阿县也。有官舍禁之。彼用井中水煮乌驴皮亦不湿软。今人多以牛皮胶伪之。以黄透如琥珀色或光黑如漆者为真。

　　妊娠血痢，酒服之良。（验方第一。）

　　胶艾汤

　　阿胶 川芎 当归 甘草 白芍 地黄 艾叶治妊娠腹痛下血。（诸方第一。）

　　本草易读卷八

　　虎骨三百九十八

　　头骨及胫骨良，捶去髓炙用。

　　辛，微寒，无毒。祛风健骨，定痛解邪。治风痹挛痛，惊悸癫痫，疗风肿骨节，脚膝痛肿。

　　一切筋骨走痛，浸酒服良。（验方第一。）

　　本草易读卷八

　　象牙三百九十九

　　刮生屑用。

　　甘，寒，无毒。治风痫惊悸，疗邪魅精物。息疮疡，解骨蒸。

　　诸铁入肉，刮屑合水敷之，立出。（验方第一。）

　　杂物入肉。同上。（第二。）

　　本草易读卷八\象牙三百九十九

　　象皮

　　烧用。

　　治金疮、疗下疳。

　　扇风散

　　象皮（五钱，焙） 龙骨（五钱， ） 陈锻石（一两） 松香（一两）

　　枯矾（一两）

　　共为极细末，瓷瓶收贮。遇有损伤敷之，用扇扇之。如伤处发肿，或结血痂，煎黄连水洗之方第一。）

　　本草易读卷八

</div>
    <div class="pagination">
<a href="本草易读_page179.html">上一页</a><span>...</span><a href="本草易读_page175.html">175</a><a href="本草易读_page176.html">176</a><a href="本草易读_page177.html">177</a><a href="本草易读_page178.html">178</a><a href="本草易读_page179.html">179</a><span class="current-page">180</span><a href="本草易读_page181.html">181</a><a href="本草易读_page182.html">182</a><a href="本草易读_page183.html">183</a><a href="本草易读_page184.html">184</a><a href="本草易读_page185.html">185</a><span>...</span><a href="本草易读_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
