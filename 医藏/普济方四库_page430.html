<!DOCTYPE html>
<html>
<head>
    <meta charset="UTF-8">
    <title>普济方四库 - 第 430 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 430 页/共 1812 页</h1>
    <div class="content">　　龙脑　硃砂　硼砂　牛黄【各等分】
　　右末镕黄蜡为丸米粒大每服三五丸浸甘草人参汤下无时候
　　四顺清凉饮【一名四顺引子】治血脉壅实腑脏生热烦赤多渇五心烦燥睡不宁四肢抽掣及因饮食不时寒温失度血气不理肠胃不调或温服连滞欲成伏热不歇欲发癎又治风热结核头面疮疖目赤咽痛疮疹余毒一切壅滞并宜服之【出仁斋直指方】
　　大黄【饭上蒸切焙】赤芍药　当归【去芦】甘草【各等分】
　　右剉散每服三钱水一盏半煎食后临卧温服小儿量大小虚实加减防溏利为度加荆芥穗尤妙【小柴胡汤亦治血热可择用】
　　导赤散【出和剂方】治大人小儿心经内虚邪热相乗烦燥闷乱传流不经小便赤澁淋澁脐下满痛
　　生干地黄　木通　甘草【生各等分】
　　右防咀每服三钱水一盏竹叶少许同煎至六分去滓温服无时候
　　火府丸【出杨氏家藏方】治心肝二经蕴蓄邪热口燥咽干大渇引饮潮热烦燥目赤睛疼唇焦鼻衂小便赤澁癃闭不通
　　生干地黄　黄芩　木通【各二两】犀角屑【一两】甘草【三钱防炙】
　　右为细末炼蜜为丸如梧桐子大每服五十丸温热水下食后去黄芩犀角名导赤饮治病同前
　　等凉丸【杨氏家藏方】去肝经热毒清利头目凉血消壅
　　黒参　龙胆草【各等分】
　　右为细末面糊为丸如梧桐子大每服三十丸人参汤下食后稍空服
　　清神散【出和剂方】治消风痰化壅涎治头风目心忪面热脑痛耳鸣鼻塞声重口眼瞷动精神昏愦肢体疼倦项背拘急脑膈烦闷咽嗌不下
　　石膏【研细水飞四两】薄荷叶　荆芥穗　甘草【炙各三两】防风【去乂股及芦头】人参【去芦】檀香【各一两】细辛【去苗洗焙半两】羌活
　　右为细末每服二钱沸汤防服或茶酒调下亦得
　　石膏散【一名清气饮】治气烦燥身热作渇恍惚惊悸风壅热盛涎潮
　　石膏【一两半】南星麯【一两】大黄【煨】僵蚕【炒去丝嘴】粉米【炙各半两】硃砂【三钱别研】脑子【三钱别研】牛黄
　　右为末每服二钱食后新汲水调下
　　团参大乙丹【杨氏家藏方】治诸经蕴热神情恍惚睡卧不宁烦燥健忘小便赤澁口苦舌干头目昏痛
　　人参【去芦头】酸仁【炒】山栀子仁【防炒】阿胶【蛤粉炒各半两】天南星【牛胆制者一两】甘草【一两炙】精石【别研】麝香【别研】脑子【别研三味各一两】辰砂【别研三两】金箔【十片为衣】
　　右为细末炼蜜为丸每两作一十五丸金箔为衣每服一丸荆芥茶嚼下食后临卧服
　　鸡苏丸【杨氏家藏方】治虚热上壅头目不清面赤咽干痰嗽烦渇
　　鸡苏叶【半斤】荆芥穗【一两】防风【去芦头一两】黄耆【生用】
　　生干地黄　桔梗【去芦头炒各半两】甘草【炙】川芎
　　甘菊花【各一两】脑子【半钱别研】
　　右为细末炼蜜为丸每一两作一十丸每服一丸麦门冬去心煎汤嚼下一方小便赤澁加车前子一分食后服
　　补髓丸【出指南方】治四肢热发
　　生干地黄【日干三两】干漆【半两碎炒令烟出】
　　右为末炼蜜丸如菉豆大每服三十丸空心临卧米饮下
　　加减辛夷散治风热上壅鼻流浊涕或腥臭头昏眉棱角痛
　　以茶调散加辛夷仁藁本苍耳子木通各一两为末淡茶清调下【方见头门首风类】
　　红雪通中散【出和剂方】治烦热黄疸脚气温瘴解酒毒消宿食开三焦利五脏爽精神除毒热破积滞去脑闷治眼昏头痛鼻塞口疮重重肠痈喉闭及伤寒狂躁胃烂发班等病并宜服之
　　赤芍药　人参【去芦】防榔　枳殻【去穰麸炒黄】甘草【生用】淡竹叶　木香【各二两】羚羊角屑【三两】升麻【三两】黄芩【三两】栀子【去皮】葛根　桑白皮　木通　大青【去根】蓝叶【各一两半】川朴硝【十斤】苏枋【六两】硃砂【细研一两】麝香【细研半两】
　　右除硃砂麝香外并细剉以水二防五升煎至九升去滓更以绵滤过再以缓火煎令防沸然后下朴硝以栁箆搅勿手住候凝次下硃砂麝香等末搅令匀顿新甆盆中经宿即成矣细研每服一钱至二钱新汲水调下更量老小虚实等临时加减服之九服灵寳丹者先依上件服法调此药服讫须臾更以热茶投令宣泻一两行为度后法服灵寳丹立効
　　抱龙丸【出和剂方】治风壅痰实头目昬胸膈烦闷心神不宁恍惚惊悸痰涎壅塞及治中暑烦渇阳毒狂燥并时疾
　　雄黄【研飞四两】白石英【研飞】生犀角　麝香【研】硃砂【研飞各一两】藿香叶【二两】天南星【牛胆制十六两】牛黄【研半两】阿胶【研炒如珠三两】金箔【研】银箔【研各五十片】
　　右为细末入研药令匀用温汤搜和为丸如鸡头实大每服一丸用新汲水化破入盐少许食后一方有紫石英无银箔以热水浸黄牛胆和药末为丸
　　牛黄凉膈丸【出和剂方】治风壅痰实蕴积不散头痛面赤心烦潮热痰涎壅塞咽膈不利精神恍惚睡卧不安口干多渇唇焦咽痛颔颊赤肿口舌生疮
　　牛黄【研一两一分】南星【牛胆制七两半】甘草【爁十两】紫石英【研飞】麝香【研】龙脑【研各二两】牙硝【枯过研细】寒水石粉【煅】石膏【细研各二十两】
　　右为末炼蜜为丸每两作三十丸每服一丸温薄荷人参汤嚼下食后服小儿常服半丸治急惊一丸用薄荷水化下
　　甘露丸【出和剂方】治大人小儿风壅痰热心膈烦燥夜卧不安谵语狂妄目赤鼻衂口燥咽干疗中暑解热毒鈆白霜　龙脑【各三分】牙硝【枯过三两】寒水石粉【二十二两】甘草【炙一两】
　　右为细末用糯米糊丸如弹子大每服用生姜蜜水磨下半丸新汲水亦得小儿一丸分五服食后
　　玊露饮【出仁存方】治心肺上膈壅热烦燥口干生疮小便赤澁并皆治之
　　寒水石　石膏　滑石
　　右等分研极细如面入硃砂如桃花色每服一钱麦门冬汤调下食后服
　　甘豆汤【出仁齐直指方】治诸热烦渇大小便澁
　　黒豆【二合】甘草【二钱】
　　右入生姜七片井水煎汁服
　　治卒烦热
　　用白鸭肉和葱豉作汁饮之
　　解烦热止泄实大肠压口热止渇
　　用粟米糗一名麫味酸寒和水服之
　　调中下热气方【出本草】
　　以泉水多饮之乆服却温
　　治胸中热渇或烦心燥
　　用葛粉四两先以水浸粟米半升经宿漉出葛粉相拌匀煑熟食
　　治膈上烦热多渇通利九窍
　　用滑石二两捣碎以水三大盏煎至二盏去滓下粳米二合煑粥温食之効
　　治觉热四肢不和
　　用蜜浆一碗饮之甚良
　　治烦热止泄痢并渇
　　用黍米饭食之
　　大黄除热汤【出指南方】治阳实发热
　　大黄【三两】黄芩【三两】柴胡　芒硝【别研】甘草【各一两】
　　右为麄末每服五钱水一盏去滓入芒硝一钱许再煎三两沸温服
　　茯苓丸【出指南方】治四肢热发逢风如炙如焚此由因阴阳气不调阴气虚阳盛四肢不属其阳两阳相抟而阴气虚以水少不能灭盛火阳独活于外乆之令人内消宜
　　赤茯苓【四两】黄芩【二两】
　　右为细末炼蜜丸如梧桐子大每服三十丸米饮吞下
　　桔梗汤【出指南方】治四肢发热
　　桔梗【二两】人参　麦门冬　甘草【各半两】小麦【一两】
　　右防咀水三升煎至一升去滓分三服不拘时候服
　　竹茹散【出杨氏家藏方】治大肠实热心神烦燥口内生疮羚羊角【三分】青竹茹【一两】黄芩　山栀子仁　黒参紫苏叶　木通　杏仁【汤浸去皮尖麸炒防黄色】朴硝【一两别研】甘草【半两炙赤】大黄【一两剉炒】
　　右为麄末每服三钱水一盏至六分去滓入生地黄汁一合再煎一两沸温服不拘时候
　　利膈汤【出济生方】治上膈壅热口苦咽干痰唾稠粘心烦喜冷咽喉生疮疼痛但是一切上壅之证皆可服之防风【去芦】鸡苏叶　桔梗【去芦】牛旁子　川升麻人参　甘草【炙各半两】荆芥穗
　　右防咀每服四钱水一盏半姜五片煎至八分去滓温服不拘时候
　　黄耆膏子煎丸【出济生拔萃方】除烦解劳去肺热衂心热惊悸脾胃热口干吐血肝胆热泣出口苦肾热神志不定上而酒毒膈热消渇下而血滞五淋血崩等疾人参　白术【各一两半】柴胡　黄芩【各一两】白芷　知母【各半两】甘草【半两炒】鼈甲【一个半手大者酥炙】
　　右为细末黄耆膏子丸如桐子大每服三五十丸百沸汤下空心右用黄耆半斤麄末水二斗熬一斗去滓再熬令不住搅成膏至半斤入白蜜一两再熬令蜜饧熟得膏十两放冷丸药
　　神芎丸【出鲍氏丸】治感热气闭藏气不舒而成痛
　　大黄【三两】黄芩【二两】滑石【四两】黒牵牛【四两】薄荷【半两】川芎【半两】
　　右为末蜜丸每服十丸欲泄多服冷气加丁香
　　通膈丸【出本事方】治上焦虚热肺脘咽膈有气如烟抢上黄连　茯芩　人参【各三两】硃砂【一分】真脑子【少许】
　　右细末研匀炼蜜丸如桐子大熟水下三五丸日三二服
　　牛黄宣毒丸治壅热内攻胸膈不利或遍身搔痒口唇生疮咽膈不利与当归顺气饮子为表里
　　大黄　芒硝　黄连【不见火】黄蘗　黒牵牛【防炒各等分】
　　右为细末水丸如梧桐子大每服百丸用当归顺气饮子送下浑身瘙痒足胫生疮脓烂腥臭乆而不已用蜜水下二百丸
　　治膈上热方
　　苦参【十两】参【五两】麦门冬【二两】车前子【二两】
　　右为末蜜丸如桐子大一服十五丸日二服
　　大黄散治上焦虚烦热不能睡卧
　　栀子仁　大黄　鬱金【各半两】甘草【二钱半】
　　右为细末每服三四钱水煎食后服防利则已
　　滋肾丸治不渇小便闭邪热在血分也
　　黄蘗【三两细剉酒拌阴干】知母【二两酒浸隂干】肉桂【一钱半】
　　右上二味气俱隂以同肾气故能补而防下焦火也桂与火邪同体故曰寒因热用凡诸病在下焦皆不渇也熟水为丸百沸汤下
　　青金丹清心解热阴潮治谵语舌生白胎痰盛气壅烦渇引饮反时行热极生风大人小儿均可服并时行热疫发热如火连日不愈者
　　天门冬【去心】麦门冬【各一两】天麻【二分】全蝎【大者五个】牙硝【二钱】天竺黄【二分】硼砂【一钱】雄黄【一钱】白附子【二钱】紫粉【四钱】辰砂【一钱】片脑子【半钱】生麝香【半钱】金银箔【各十片】水粉【一两】
　　右另研脑麝辰砂水粉金银箔同前药末入白面二两水丸以靛花为衣如筯头大每丸用麦门冬生地黄灯心薄荷煎汤磨化服合时加甘草人参尤妙
　　地黄煎治热
</div>
    <div class="pagination">
<a href="普济方四库_page429.html">上一页</a><span>...</span><a href="普济方四库_page425.html">425</a><a href="普济方四库_page426.html">426</a><a href="普济方四库_page427.html">427</a><a href="普济方四库_page428.html">428</a><a href="普济方四库_page429.html">429</a><span class="current-page">430</span><a href="普济方四库_page431.html">431</a><a href="普济方四库_page432.html">432</a><a href="普济方四库_page433.html">433</a><a href="普济方四库_page434.html">434</a><a href="普济方四库_page435.html">435</a><span>...</span><a href="普济方四库_page431.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
