<!DOCTYPE html>
<html>
<head>
    <meta charset="UTF-8">
    <title>普济方四库 - 第 1351 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1351 页/共 1812 页</h1>
    <div class="content">　　治妇人隂疮浮疱
　　用落鴈木以椿桐煮洗妙
　　治女人痂病【出如宜方】
　　白独活　荆芥　甘草
　　右松花煎汤服仍冝硝菊花煎汤熏洗
　　治产后隂下脱方
　　用鼈头五枚烧末以井花水服方寸日三
　　治妇人隂疮
　　以鸡子和光粉炒干服
　　治一切妇人因产用力过多隂门挺露不收【出防命方】萆薢　狗脊【去毛】石斛　牛膝　续断　益智仁【去皮各半两】当归【一两】苍术【一分】巴防【去心】附子【火炮去皮】磁石【真上等吸铁者烧赤醋淬七度研如尘水飞过用各一两半】
　　右件药先熬捣众药为细末方入磁末相滚令匀以薄醋煮稀面汁丸如梧桐子大早朝热汤下四十丸
　　治妇人宫脏虚冷正气微弱每懐孕时即隂门挺露吃食减少肌体羸痩宜吃此方【杨子建万金防命方】
　　萆薢　五味子　当归　续断　石斛　杜仲人参　细辛　白朮　炙艾叶　川芎【各等分】
　　右细杵罗为末炼蜜丸如梧桐子大空心盐汤下五十丸吃了若大腑踈转连连进服以安効为期
　　治妇人懐孕临产隂门挺出通而生露
　　桑寄生　川芎　当归　黄橘皮　细辛　藿香人参　防风　炙艾叶
　　右为细末每服二钱水一盏煎取八分空心去滓吃
　　治女人隂肿【出本草】
　　用荏子叶生捣和醋以绵裹内三四易
　　寸金散【出卫生寳鉴方】治妇人子肠不收
　　蛇床子　韶脑　葫芦巴　紫稍花
　　右件各等分为细末每服五七钱用水半碗淋洗之
　　伊祁散【出卫生寳鉴方】治妇人子肠不收
　　全蛇【不拘多少】
　　右为细末口噙水鼻内搐之立効
　　若有息肉突出【出肘后方】
　　以苦酒三升渍乌喙五枚三日以洗之日夜三四度
　　治隂下湿痒【出肘后方】
　　用呉茱萸一升水三升煮三沸去滓洗痒瘥
　　治产后伤水隂肿如斗神验【出胎产救急方】
　　用牡蛎粉傅之
　　又方
　　以通脱木根研汁调服
　　又方
　　防风　荆芥　蛇床子
　　右煎汤熏洗
　　凡产后归房早多有此隂疮【出胎产救急方】
　　蛇床子　地骨皮
　　右煎汤熏洗
　　又方
　　黄连　黄芩　枯矾
　　右煎汤熏洗
　　治隂疮痒【出胎产救急方】
　　枯矾　川芎　硃砂
　　右为细末绵裹内隂中有虫即死
　　又方
　　枯矾　蛇床子
　　右为末同煎洗一方则用蛇床
　　又方
　　菊花　榴根皮
　　右煎汤熏洗
　　又方
　　蛇床子　白矾　榴根
　　右五倍煎汤熏洗
　　治女子隂隠疮及骨节中寒热者【出本草】
　　以殻作汤浴渍之
　　治隂痒痛
　　用车前子以水三升煮三沸去滓洗痒痛处
　　不用药法疗頽必瘥方【出肘后方】
　　令病人自把糯米饼子一枚并皂荚刺一百个就百姓间坐社处先将皂荚刺分合社人社官三老以下各付一针即出饼子示人从头至尾皆言从社官已下乞针揺社人问云揺何物病人云揺人鬼周匝总遍讫针并揷尽即时饼却到家收掌于一处饼干頽不觉自然永散瘥极神効














　　普济方卷三百二十六
<子部,医家类,普济方>
　　钦定四库全书
　　普济方卷三百二十七　明　周王朱橚　撰妇人诸疾门
　　杂病【附论】
　　夫三十六疾者十二症九痛七害五伤三痼不通是也何谓十二症是所下之物一曰收如膏二曰如黒血三曰如紫汁四曰如赤肉五曰如浓茄六曰如豆汁七曰如葵羮八曰如凝血九曰如青如血似水十曰如米汁十一曰如月浣乍前乍却十二曰经度不应期也何谓九痛一曰隂中痛伤二曰隂中淋沥痛三曰小便即痛四曰寒冷痛五曰经来即腹中痛六曰气满痛七曰汁隂中如有虫啮痛八曰脇下分痛九曰腰胯痛何谓七害一曰窍孔痛不利二曰中寒热痛三曰小腹急坚痛四曰脏不仁五曰子门不端引背痛六曰月浣乍多乍少七曰害吐何谓五伤一曰两脇满痛二曰心痛引脇三曰气结不通四曰邪思泄利五曰前后痼寒何谓三痼一曰羸痩不生肌肤二曰絶产乳三曰经水闭塞病有异同具治之方　儒门事亲书云一富家妇人伤思虑过甚二年不无药可疗其夫求戴人治之戴人曰两手脉俱缓此脾受之也脾主思故也乃与其夫以怒激之多取其财饮酒数日不处一法而去其人大怒汗出是夜困眠如此者八九日不寤自是而食进脉得其平矣又云项开令之妻病怒不欲食常好呌呼怒骂欲杀左右恶言不辍众医皆处药几半载尚尔其夫命戴人视之戴人曰此难以药治乃使二娼各涂丹粉作伶人状其妇大笑次日又令作角觝又大笑其旁常以两个能食之妇夸其食美其妇亦索其食而为一尝之不数日怒减食増不药而瘥后得一子夫医贵有才何足应变无穷又云李仲安宅四妇人病同日下涌剂置燠室中火两盆其一妇发昏众人皆惊戴人笑曰内火见外火故然舁之门外使饮氷雪水立醒时正雪晴戴人曰热见寒则醒众由是皆服非老手谙练必不能镇众庸人之惊也
　　方
　　熟干地黄丸【出简易汤】治妇人风虚劳冷一切诸疾或风寒邪气留滞经络气血冷沥不能温润肌肤或风寒客于腹内则脾胃冷弱不能尅消水谷或肠虚受冷大便时泄或子脏挟寒久不成胎月水不调乍多乍少或月前月后淋沥不止或闭断不通结聚症瘕面色肌体减痩饮食进退百节酸疼时发寒热渐至羸损带漏五色隂中冷痛时发肿痒月水将行脐腹先痛皮肤皱澁瘾疹瘙痒麻痹筋挛面生髪黄脱落目泪自出心忪目及产后劳损未复肌痩寒热顔色枯黒饮食无味渐成蓐劳皆疗之
　　熟干地黄【二两酒蒸晒过百遍者】防风【去芦】肉苁蓉【酒浸一宿】白茯苓【去皮】禹余粮【火烧红醋淬七遍细研】五味子【拣浄】栢子仁【微炒别研】芎防【各一两半】泽兰【去梗二两一分】厚朴【去粗皮姜汁炒】白芷　干姜【炮】山药　细辛【去苗】卷栢【去根各一两】当归【去芦酒浸炒】藁本【去芦炒】甘草【炙各一两六分】人参　蜀椒【去目及闭口者微炒出汗】牛膝【去苗酒浸一宿】蛇床子【拣净微炒】续断　芜荑【炒】杜仲【去粗皮炙黄各三分】赤石脂【煆醋】石膏【煆研飞各二两】艾叶【三分】石斛【去根】肉桂【去粗皮】白术【各一两一分】紫石英【煆醋淬研飞三两】
　　右捣罗为末炼蜜和捣五七百杵丸如梧子大每服三十丸温酒或米饮下空心食前服常服养血补气和顺营卫充实肌肤调匀月水长驻顔除风去冷令人有子温平不热无毒妊娠不宜服一方名大泽兰丸治妇人虚损及中风除病疝瘕除中冷痛头风入脑寒痹筋挛缓急血闭无子面上游风去来目泪多出涕唾忽如醉或急邪冷逆胸中呕不及泄痢淋沥或五脏六腑寒热不调心下急邪气欬逆或漏下赤白隂中肿痛胸脇肢满或身体皮肤中澁如麻豆苦痒痰癖结气或四肢拘挛风行周身骨节疼痛目无所见或上气恶气寒洒浙如疟或喉鼻齆风癎癫疾或月水不通魂魄不寕饮食无味并产后内防无所不治服之令人有子久赤白痢去讫地黄石膏麦门冬栢子仁加大麦蘗神麴龙骨阿胶黄连各一两半有钟乳加三两良
　　济隂丹
　　三棱【二两】莪术【一两切片煨】苍术【泔浸去皮】枳殻【去穰】大艾【去根】刘寄奴　香附子【净】败姜【各一两半】乌头【三合以上九味用米醋三升煮干取出焙干为末】当归【一两半】蒲黄【一两隔纸焙】生地黄【酒浸】熟地黄【酒蒸各七钱半】橘皮【去白细红者佳】白芍药【各一两半】胡索【炒】五灵脂【酒煮】白术【煨各半两】牡丹皮【浄去骨】肉桂【去粗皮】赤芍药片子姜黄　青皮【去白各一两】川芎【七钱半】
　　右为末糯米粉谷醋打糊为丸沈香汤下苏汤盐汤亦可
　　大圣散【出和剂】治妇人血海虚冷久无子息及产后败血冲心中风口噤子死腹中擘开口灌药须臾生下便得无恙治堕胎中攻刺疼痛横生逆产胞衣不下血癖血滞血崩血入四肢应血脏有患及诸肿风气或伤寒吐逆欬嗽寒热往来遍身生疮头痛恶心经脉不调赤白带下乳生恶气胎脏虚冷数曽堕胎崩中不定因此成疾室女经脉不通并宜服之常服暖子宫和血气悦顔色退风冷消除万病兼疗丈夫五劳七伤虚损等病
　　泽兰叶　石膏【研各两】卷栢【去根】白茯苓【去皮】防风【去芦】厚朴【去粗皮黄汁炙】细辛【去苗】栢子仁【微炒】呉茱萸【汤浸七次焙干炒】桔梗【各一两】五味子【防净】人参　藁本【去苗】干姜【炮】白芷川椒【去目闭口者微炒出汗】白术　黄蓍【去苗】川乌【炮去皮脐】丹参【各三两】芜荑【微炒赤】甘草【炙】川芎　芍药　当归【各一两三分】白薇　阿胶【碎炒燥各半两】肉桂【一两一分】生干地黄【一两半】
　　右为细末每服二钱空心临卧热酒调下苦急疾有患不拘时日三服効
　　金钗煎【出大全良方】专治妇人诸疾产前后风虚痼冷手足痹豆淋酒化下血风头痛产后中风荆芥酒化下产后痰涎咳嗽桑白皮汤化下经脉不调或前或后或多或少血气攻刺腰脇重痛温酒化下经脉不通产后血喘苏木人参煎汤化下血崩不止赤白带下侧栢烧灰调酒下妊娠将理失宜或因惊动痛极妨闷漏胎下血胶艾煎汤化下临产艰难乳香研酒化下子死腹中胎衣不下用朴硝三钱重研细童便和酒化下产后劳倦伤败气血如疟寒热遍身疼痛咳嗽湓汗地黄乌梅煎汤化下产后败血浮肿姜汁少许和酒半盏化下产前服之则安胎临产亦易产产后则逐去恶血不生诸疾用童便和酒调下常服活血驻顔大暖血海升降隂阳滋养营卫或子宫久冷多病少子急令服之竒効立致忌生冷油腻鱼腥猪母白猪一切毒物
　　当归　白芍药　川芎　石斛【酒炒】香附子【炒】糯米【各二两炒】降真香【细剉】熟地黄【各四两】秦芄　贝母【去心】羌活桂心　粉草　干姜【炮】北细辛　牡丹皮　大
　　豆卷【炮】茴香【炒】枳殻【去穰麸炒】延胡索　白芷【各一两】人参　木香　石膏【煆】沈香　黄芩【各半两】川椒【三分】交加【修制八两交加即用生地黄四两绞汁留滓以生姜四两取汁留滓用生地黄汁拌生姜滓干生炒干生姜汁拌生地黄滓炒干为末用】
　　右为细末炼蜜为丸每两作七丸依前服饵常服温酒化下
　　荆芥散　治血风诸般疾产后并宜服诸疾除去荆芥　雀脑芎【各三两】当归　人参【各半两】桂心　牡丹皮　羌活　防风　桔梗　大腹皮　甘草蒲黄　白茯苓　枳殻　厚朴　半夏　杏仁欵冬花【各三分】附子【炮】干地黄　鳖甲　白芍药北柴胡　黄茋【各一两】干姜　木香【各半分】沈香【一分】
　　右为细末每服二钱姜三片枣一个水一盏煎至七分温服
　　南岳魏夫人济隂丹【出三因方】治妇人血气久冷无子及数经堕胎皆因冲任之脉虚损胞内宿挟疾病经水不时暴下不止月内再行或前或后或崩中漏下三十六疾积聚症瘕脐下冷痛小便白浊以上疾证皆令孕育不成以致絶嗣此药治产后百病若能常服除宿血生新血令人有孕亦生子充实亦治男子亡血诸疾
　　桃仁【去皮尖仁麸炒】　木香【炮】茯苓　京墨【烧各一两】蚕布【烧】藁本　秦艽　甘草　人参　桔梗【炒】石斛【酒浸各二两】当归　桂心　干姜　细辛　牡丹皮【去心】川芎【各半两】川椒【去目闭口炒出汗】山药【各三两】泽兰叶　熟地黄【洗酒蒸焙】香附子【炒各四两】苍术【米泔浸去皮】大豆卷【炒各半升】糯米【炒一升】
　　右为细末炼蜜丸每两作六丸每服一丸细嚼温酒送下淡醋汤调亦可空心食前服一本山药川椒各三两
　　妙应丹【一名延龄丹出三因方】治妇人众病无所不治
</div>
    <div class="pagination">
<a href="普济方四库_page1350.html">上一页</a><span>...</span><a href="普济方四库_page1346.html">1346</a><a href="普济方四库_page1347.html">1347</a><a href="普济方四库_page1348.html">1348</a><a href="普济方四库_page1349.html">1349</a><a href="普济方四库_page1350.html">1350</a><span class="current-page">1351</span><a href="普济方四库_page1352.html">1352</a><a href="普济方四库_page1353.html">1353</a><a href="普济方四库_page1354.html">1354</a><a href="普济方四库_page1355.html">1355</a><a href="普济方四库_page1356.html">1356</a><span>...</span><a href="普济方四库_page1352.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
