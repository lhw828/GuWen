<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 13 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 13 页/共 249 页</h1>
    <div class="content">长旁岐而中通者为孔公孽再溜分岐中实如姜石者曰殷孽正溜中空而轻者为石钟乳滴下积久盘
结者为石床床上有槎牙如鹿角者曰石花三种同体其上下悬殊而功用亦异也【时】（采）无时
【用】石盘结 者佳【质】类姜岐而长【色】白微红【味】辛【性】温散【气】气之浓者
阳也【臭】朽【主】壮筋骨消症瘕【反】畏术恶防已【制】捣末水飞过用【治】（疗）（日华
子云）治筋骨弱并痔 及下乳汁
卷之三玉石部中品之上
石之土
无毒 岩穴生
孔公孽（出神农本经）主伤食不化邪结气恶疮疽 痔利九窍下乳汁（以上朱字神农本经）
男
子阴疮女子阴蚀及伤食病常欲眠睡（以上黑字名医所录）【名】通石【地】（陶隐居云）孔公
孽
即殷孽根也生梁山山谷亦出始兴从石室上汁溜积久盘结者为钟乳床即此孽也（唐本注云）此
孽
次于钟乳如牛羊角者中有孔通故名通石也【时】（采）无时【色】白微红【味】辛【性】温
散
【气】气之浓者阳也【臭】朽【主】疗阴疮消宿食【助】木兰为之使【反】恶细辛【制】研
细水飞过用【治】（疗）（药性论云）治腰冷膝痹毒风男女阴蚀疮人常欲多睡能使喉声圆亮（日
华子云）疗症结（补）（别录云）轻身充肌【合治】合酒渍饮之治脚弱【忌】羊血
卷之三玉石部中品之上
石之土
无毒 岩穴生
石花主腰脚风冷与殷孽同（名医所录）【名】乳香石笋【地】（图经曰）石花与殷孽同产
即
钟乳之类从石室上汁溜积久盘结于地者为石床花即床上槎牙而生者是也（衍义曰）色白圆如
覆
大马杓上有百十枝每枝各槎牙分岐如鹿角上有细纹起以指撩之铮铮然有声此石花也【时】
（采）
三月九月取【用】白如霜雪者佳【色】白【味】甘【性】温缓【气】气之浓者阳也【臭】朽
【主】暖腰膝【制】研细水飞过以酒渍服【治】（补）（日华子云）壮筋骨助阳
卷之三玉石部中品之上
石之土
无毒 岩穴生
石床酒渍服与殷孽同（名医所录）【名】乳床逆石【地】（图经曰）出南海及赵国梁山山
谷
从石室中汁溜积久盘结为床谓之石床本经云石床与殷孽同又云孔公孽殷孽根也钟乳床即孔公
孽其次小而 者为殷孽也○谨按以上四种本乎一体互说纷纭而无定见窃观乳之下溜有似于
乳故曰钟乳二孽亦乳之别溜犹孟子所谓孽子而亦乳之傍出者也石床乃钟乳水滴盘结于地如床
故谓之床床上生枝干槎牙如花者谓之石花噫前人命名之义有自来矣【时】（采）无时【用】
盘
结如床者佳【色】白【味】甘【性】温缓【气】气之浓者阳也【臭】朽【制】研细水飞过用
卷之三玉石部中品之上
石之石
无毒 石生
长石（出神农本经）主身热四肢寒厥利小便通血脉明目去翳眇下三虫杀蛊毒久服不饥（以
上朱字神农本经）胃中结气止消渴下气除胁肋肺间邪气（以上黑字名医所录）【名】方石土
石
直石【地】（图经曰）生长子山谷及泰山临淄今潞州有之文理如马齿方而润泽玉色此石颇似
石
膏但浓大纵理而长为别耳（陶隐居云）理石亦呼为长理石苏恭云理石皮黄赤肉白作斜理不似
石
膏市人刮去皮以代寒水石并当 石今灵宝丹用长理石为一物医家相承用者乃似石膏与今潞州
所出长石无异而诸郡无复出理石医方亦不见单用往往呼长石为长理石也○谨按本经理石长石
二物以立二条其味与功效亦别岂得为一物哉今均州辽 山有之土人以为理石者是此长石也
【时】（采）无时【质】类石膏纹如马齿【色】白【味】辛苦【性】寒散【气】气薄味浓阴
中
之阳【臭】朽【主】利小便杀蛊毒【制】研细水飞过用
卷之三玉石部中品之上
石之石
无毒 石生
理石（出神农本经）主身热利胃解烦益精明目破积聚去三虫（以上朱字神农本经）除营
卫中
去来大热结热解烦毒止消渴及中风痿痹（以上黑字名医所录）【名】立制石 肌石【地】（图
经曰）出汉中山谷及卢山今出宁州理石如石膏顺理而细（唐本注云）此石夹两石间如石脉采
用
之或在土中重叠而生肉白皮黄赤作斜理文全不似石膏市人或刮削去皮以代寒水石并当 石今
卢山亦无此物见出襄州西泛水侧者是也【时】（采）无时【用】白净斜理文者纹真【色】肉
白
皮黄赤【味】辛甘【性】大寒【气】气之薄者阳中之阴【臭】朽【主】破癖块【助】滑石为
使【反】恶麻黄【制】研细水飞过用【治】（补）（唐本注云）令人肥悦
卷之三玉石部中品之上
石之石
无毒附磁石毛 石生
磁石（出神农本经）主周痹风湿肢节中痛不可持物洗洗酸 （音消）除大热烦满及耳聋
（以
上朱字神农本经）养肾脏强骨气益精除烦通关节消痈肿鼠 颈核喉痛小儿惊痫炼水饮之亦令
人有子（以上黑字名医所录）【名】玄石 处石 磁君【地】（图经曰）生泰山山谷及慈山山
阴
有铁处则生其阳今慈州徐州及南海傍山中皆有之慈州者最佳能吸铁虚连十数针或一二斤刀器
回转不落者尤真其石中有孔孔中黄赤色其上有细毛谓之磁石毛性温功用尤胜按南州异物志云
涨海崎头水浅而多磁石徼外大舟以铁 锢之者至此多不能过以此言之南海所出尤多也又本经
一名玄石其玄石亦自有条以其形质颇同疑重其名尔（雷公云）人欲验者一斤磁石四面只吸铁
一
斤者名延年沙四面吸铁八两者曰续末石四面只吸铁五两以来者号磁石盖磁石为铁之母取铁犹
母之召子焉【时】（采）无时【用】能吸铁有力者佳【质】类生铁【色】赤黑【味】辛咸【性】
寒【气】气薄味浓阴中之阳【臭】朽【主】滋养肾脏补益精气【助】柴胡为之使【反】畏黄
石脂恶牡丹莽草【制】（雷公云）凡修事一斤用五花皮（五花者即五加皮之五叶花也）一镒
地榆
一镒故绵十五两三件并细锉以捶于石上碎作二三十块子将磁石于瓷孔子中下草药以东流水煮
三日夜然后漉出拭干以布裹之向大石上再捶令细却入乳钵中研细如尘以水沉飞过了又研如粉
用之【治】（疗）（药性论云）治肝肾虚风虚身强腰中不利（日华子云）除烦躁消肿毒小儿误
吞针
铁（陈藏器云）止小便白数去疮 （补）（日华子云）主眼昏筋骨弱五劳七伤（陈藏器云）
补绝伤益
阳道长肌肤令人有子【合治】合酽酢封疔肿○合滑石末米饮调治金疮肠出者服之瘥【解】杀
铁毒【赝】玄石为伪
卷之三玉石部中品之上
石之石
无毒 土石生
玄石主大人小儿惊痫女子绝孕小腹冷痛少精身重服之令人有子（名医所录）【名】玄水
</div>
    <div class="pagination">
<a href="本草品汇精要_page12.html">上一页</a><span>...</span><a href="本草品汇精要_page8.html">8</a><a href="本草品汇精要_page9.html">9</a><a href="本草品汇精要_page10.html">10</a><a href="本草品汇精要_page11.html">11</a><a href="本草品汇精要_page12.html">12</a><span class="current-page">13</span><a href="本草品汇精要_page14.html">14</a><a href="本草品汇精要_page15.html">15</a><a href="本草品汇精要_page16.html">16</a><a href="本草品汇精要_page17.html">17</a><a href="本草品汇精要_page18.html">18</a><span>...</span><a href="本草品汇精要_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
