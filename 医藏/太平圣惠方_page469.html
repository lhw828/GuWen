<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 469 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 469 页/共 791 页</h1>
    <div class="content">　　盛生治风肿。欲结成脓。令即消散。连翘散方。

　　连翘（一两半） 射干（一两） 沉香（一两） 紫檀香（一两） 犀角屑（一两） 川升麻（一两） 川芒硝（五两） 玄参（二两） 甘草（一两炙微赤锉）上件药。捣粗罗为散。每服四钱。以水一中盏。煎至六分。去滓。每于食后。良久温服。

　　治风肿。无问冷热。并效。黑豆浸酒方。

　　黑豆（一升炒熟） 白花蛇（一条重五两酒浸炙微黄） 大麻仁（二升蒸熟） 五加皮（五两锉） 苍耳子（五两酥炒微黄） 牛蒡子（一升酥炒微黄）上件药。捣碎。以生绢袋盛。用好酒三斗。纳入瓷瓶中。封头。浸经七日。开瓶。每于食前。暖一中盏服之。

　　治风毒疮肿疼痛。乌蛇膏方。

　　乌蛇（二两） 附子（一两生去皮脐） 干蝎（一两） 防风（半两去芦头） 当归（半两） 白芷（半两） 赤芍药芎（半两） 白僵蚕（半两）上件药。细锉。以炼了腊月猪脂二斤。文火煎。候白芷赤黑色为度。绵滤去滓。下蜡令消。入于盒内盛。但是风肿。取少许摩之令热。日三度用之。

　　治风毒肿。令内消方。

　　川大黄（二两） 甜葶苈（二两） 木通（二两锉）上件药。捣罗为末。用水调涂之。干即再涂。以瘥为度。

　　治风毒肿。气急硬。疼痛方。

　　柳枝（一握细锉） 桑枝〔二（一）握细锉〕 黑豆（一升）上件药相和。炒候大豆熟为度。以好酒五升。投之良久。澄滤去滓。每夜欲卧时。以意斟酌暖饮之。其滓。入盐一两。炒令极热。以帛裹于肿处熨之。冷即复炒。不过三两度效。

　　治风毒暴肿神验。重台草散方。

　　重台草 木鳖子（去壳） 半夏（以上各一两）上件药。捣细罗为散。以酽醋调涂之。凡是热肿。 之立消也。

　　治热毒风肿为诸痈。发背等方。

　　牛蒡根（半斤刮去黑皮切）上件药。以无灰酒一升。水二升相和。下牛蒡。以慢火煎。候汁浓。有少粘。即去滓。

　　都向铛中。煎如稀饧。即停火。膏成。先以膏可肿处涂之。便着故帛贴。日夜二三度易之。

　　治风肿及恶疮疥。敷之疼痛内消方。

　　上用肥皂荚一斤。以文火炙令黑色。捣罗为末。取酥二升。入药熟搅。熬成膏。临时看疾状大小。用药涂贴。日二易之。

　　卷第六十四

　　治卒风肿诸方

　　夫人卒有风肿。不痛不赤。移无常处。而兼痒者。由先无患处。偶腠理虚。而因风所作也。

　　治皮肉卒风肿。赤痛。鹿角散方。

　　鹿角（五两） 白蔹（二两） 牡蛎（四两） 附子（二两）上件药。捣罗为末。以醋调涂于帛上。贴肿处。干即换之。

　　治卒热毒风肿。宜涂半夏散方。

　　半夏（一两） 莽草（一两） 川大黄（一两） 白蔹（一两） 川芒硝（一两）上件药。捣罗为末。以水和如泥。涂之。干即再涂。

　　治卒风毒肿起。急痛方。

　　蔓荆根（一斤洗去土）上烂捣。以醋和如泥。敷肿上。以帛裹。日三易之。

　　又方。

　　柳白皮（一斤锉）上以酒煮令热。以帛裹。熨肿上。冷即再煮用之。

　　又方。

　　上以牛粪烧灰为末。醋和。敷肿上。干即易之。

　　又方。

　　浮萍草（三两） 紫草（三两）上件药。都捣令熟。用敷肿上。干即换之。

　　治身体手足。卒风肿方。

　　驴脂（四两） 盐（二两）上都捣令熟。用敷肿上。日三易之。

　　又方。

　　上以川芒硝二两。研为末。用醋调敷之。干即再涂。

　　治卒风毒肿方。

　　伏龙肝（半斤）上以醋和如泥。涂于肿上。干即易之。

　　又方。

　　上捣商陆根敷之良。

　　又方。

　　皂荚刺（一握去两头）上以水一大盏。煮取六分。去滓顿服。取快利。其肿便消。

　　又方。

　　上以独头蒜。切作片子。贴于肿上。以艾火灸之二七壮。极验。

　　卷第六十四

　　治毒肿诸方

　　夫毒肿之候。与风肿不殊。时令人壮热。其邪毒若入腹。即杀人也。

　　治毒肿五香散方。

　　麝香（一两细研） 木香（一两） 鸡舌香（一两） 藿香（一两） 薰陆香（一两） 当归（一两） 黄芩（一两） 川升麻（一两） 川芒硝（二两） 川大黄（二两锉碎微炒）上件药。捣粗罗为散。入麝香和匀。每服三钱。以水一中盏。

　　煎至五分。去滓。不计时候温服。

</div>
    <div class="pagination">
<a href="太平圣惠方_page468.html">上一页</a><span>...</span><a href="太平圣惠方_page464.html">464</a><a href="太平圣惠方_page465.html">465</a><a href="太平圣惠方_page466.html">466</a><a href="太平圣惠方_page467.html">467</a><a href="太平圣惠方_page468.html">468</a><span class="current-page">469</span><a href="太平圣惠方_page470.html">470</a><a href="太平圣惠方_page471.html">471</a><a href="太平圣惠方_page472.html">472</a><a href="太平圣惠方_page473.html">473</a><a href="太平圣惠方_page474.html">474</a><span>...</span><a href="太平圣惠方_page470.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
