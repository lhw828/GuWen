<!DOCTYPE html>
<html>
<head>
    <meta charset="UTF-8">
    <title>普济方四库 - 第 1020 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1020 页/共 1812 页</h1>
    <div class="content">　　右先用水三升煎人参枣生姜桑白皮至二升去滓澄清下米煑粥欲熟即下杏仁汁搅令匀空心任意食之
　　地黄散方【出圣济总録】治伤寒后脚膝无力四肢羸劣熟地黄【一两焙】地骨皮【一两】五味子【一两】桂【五钱去粗皮】黄耆【一两半剉】
　　右捣罗为散毎服五钱先用水三盏将羊肾一具去筋膜切片同煎至一盏半先取出羊肾食之次去滓服药空心食之
　　枸粥方【出圣济总録】治伤寒后虚羸劳热背膊头疼枸杞【四两切】葱白【七茎切】薤白【十四茎切】防【一合炒】粳米【浄洗三合】
　　右用水三升先煎枸葱薤防等取一升半去滓下米煑作粥空心食之
　　薤白生葱粥方【出圣济总録】治伤寒后气虚羸劣
　　薤白【七茎切】生姜【三钱半切】羊肾【去脂膜细切一具】粳米【浄洗二合】
　　右先将米用水煑作粥熟下羊肾生姜薤白盐少许搅和令白空心食之
　　牛膝粥方【出圣济总録】治伤寒后虚劳四肢烦头痛口干壮热
　　牛膝苖叶【一两】龙葵叶【一两】生地黄【一两切焙】粳米【浄洗二合】
　　右用水二升先煎牛膝龙葵地黄取一升去滓下米煑粥空心食
　　又方【出圣济总録】
　　猪肾【去脂膜细切二具】生地黄【三两研取汁】粳米【浄洗三合】防【一合炒】
　　右先将防并猪肾用水二升煎至一升去滓下米及生地黄汁煑作粥入五味和食不计时
　　又方【出圣济总録】
　　羊肾【去脂膜细切二具】薤白【七茎切】黄耆【一两剉】生姜【切三钱半】
　　右先将黄耆生姜用水二升煑至一升去滓下羊肾及薤白煑作入五味调和食不计时
　　参苓粥方【出圣济总録】治伤寒胃气不和不思食日渐虚羸人参【一两剉】白茯苓【去黒皮剉半两】粳米【浄洗二合】生姜【切二钱】
　　右先将人参茯苓生姜用水三升煎至一升去滓下米煑作粥临熟下鸡子白一枚及盐少许搅令匀空心食之
　　薤白面方【出圣济总録】治伤寒后水谷痢
　　薤白【切半两】生姜【切半两】面【一匙】
　　右以醋煑薤白生姜拌匀次用水同煑令熟空腹温食
　　小豆食方【出圣济总録】治伤寒后水谷痢
　　小豆【防择浄洗一升】黄蜡【三两】
　　右以水二升旋旋下水煑令极烂随意食之不拘时
　　葱粥方【出圣济总録】治伤寒后小便赤澁脐下急痛
　　葱白【十四茎细切】牛酥【半两】荳蔲【一两】良姜【半两】面【一两】
　　右以水一升先煎荳蔲高良姜二合去滓并葱姜汁和米面作粥煑熟以羊肉臛调和空腹食之
　　蒸猪肚方　治脾胃气弱不下食
　　猪肚【一枚浄洗去脂】人参【一两】陈橘皮【汤浸去白焙一两】粟米饭【半升】猪肺【一枚切】
　　右捣人参橘皮为末以猪肺拌饭入二味末及盐酱椒姜等末三钱共和内猪肚中缝合蒸熟空腹食
　　山芋拨刀方　治脾骨气虚不嗜食日渐羸痩
　　干山芋【末二两】白面【四两】羊肉【四两炒臛】生姜【二合】
　　右先用生姜汁和面并山芋末切作拨刀煑熟以羊肉臛调空腹食之
　　半夏碁子粥方　治脾冐气弱痰哕呕吐不下饮食半夏【二钱汤洗七遍令滑】干姜【一钱炮裂】白面【三两】鸡子白【一枚】
　　右捣罗为末与面及鸡子白相和防切碁子熟煑别用熟水淘过空腹食之
　　羊肉索饼方　治脾胃气弱见食呕逆痩劣
　　白面【四两】鸡子【二枚取清】生姜【一合】羊肉【四两炒】
　　右将鸡子清生姜汁和面作饼煑熟入羊肉臛调和空腹食之
　　生姜煎方【出圣惠方】治脾胃气弱不能下食黄痩
　　生姜汁【一合】蜜【二合】生地黄汁【一升】
　　右先和以微火煎如稀饧毎服一匙和水一盏入焼酒二合搅令匀空心食之
　　羊脊骨羮方【出圣惠方】治脾气虚冷羸痩不下食
　　羊脊【一具捶碎以水一斗煑取五升】米【二合】
　　右取汁二大盏半着米及姜盐葱作粥或作羮空心食之
　　高良姜粥方【出圣惠方】治脾胃冷气虚劳羸痩不能下食
　　高良姜【二两剉】羊脊骨【一具捶碎】
　　右以水一升煑二味取五升去骨等再取汁二大盏半用米二合入葱椒盐作粥食之或以面食防饦作羮并得
　　硫黄粥方【出圣惠方】治脾胃气弱不思饮食
　　硫黄【一分细研】白粱米【二合】
　　右以水煑作粥入硫黄末及酒二合搅令匀空心食之
　　诃梨勒粥方【出圣惠方】治脾胃气不和消去宿食
　　诃梨勒【二枚煨用皮捣罗为末】粟米【二合】
　　右以水二大盏煎取一大盏下米煑粥入少盐空心食之
　　猪肝方【出圣济总録】治脾胃气虚不下食虽食米糓不化
　　猪肝【半斤去脂膜】野鸡胸臆肉【四两】
　　右细切于细瓦上暴干捣罗为末空腹粥内调一方猪肝一味依法暴干为末白粥调食毎五钱日再食服之
　　姜汁索饼方【出圣惠方】治脾胃气弱食不消化羸劣痩弱
　　白面【二两】麯末【二两】
　　右以生姜汁三合和作索饼着熟羊肉臛调和空腹食之
　　鸡子索饼方　治脾冐气弱见食呕吐痩羸无力
　　鸡子【五枚取清】白面【一两】
　　右以鸡子清和面作索饼入防汁中煑熟入椒姜葱等空腹食之或以羊肉臛和之
　　糯米饭方【出圣济总録】治脾冐气弱
　　糯米【三升浄洗】麯米【五合研如粉】
　　右蒸糯米熟以麯米末拌匀器盛经宿毎日空腹食半盏
　　猪脾粥方【出圣济总録】治脾冐气弱不下食米谷不化
　　猪脾【一具】猪胃【一枚】
　　右浄洗细切入好米两合如常法煑粥空心食之
　　羊肉索饼方【出圣惠方】治脾气弱不下食四肢无力日渐消痩及治初欲有姙中愦闷呕吐恶闻食气头重眼肿四肢烦痑多卧少起寒汗出疲乏
　　羊肉【四两细切炒臛】面【四两】
　　右以生姜汁和面作索饼以羊肉合防汁中熟煑空腹食之
　　鲫鱼羮方【出圣济总録】治脾气弱不下食四肢无力日渐羸痩
　　莼菜【四两】鲫鱼【纸褁炮令熟研四两】
　　右入橘皮生姜葱白煑羮空腹食之
　　虎肉方【出圣济总録】治脾气弱常欲呕吐
　　用虎肉四两切片以竹筋贯炙熟放冷食
　　鲫鱼熟鲙方【出圣惠方】治脾胃冷气不能下食虚弱无力用鲫鱼一斤鲜者治如食法细切作鲙以羊肉汁入椒干姜一时罗荜芰橘皮酱醋等煑令熟空心食之
　　治脾胃气冷吃饭呕逆下赤白痢如面腰脐切痛【出本草方】用猪肾一对研着胡椒橘皮盐酱末等防面如常法作馄饨熟煑空服二碗立差
　　治脾胃冷气不能下食虚弱无力冝鲙防【出本草方】用鲫鱼一斤细切作鲙沸防汁熟再着胡椒干姜莳萝橘皮等末空心食之
　　治脾胃冷弱腹中积冷胀满刺痛【出本草】
　　用肥猪肉半斤以米盐防等煑粥频吃一两顿










　　普济方卷二百五十七
<子部,医家类,普济方>
　　钦定四库全书
　　普济方卷二百五十八　明　周王朱橚　撰食治门
　　食治霍乱【附论】
　　夫隂阳不顺清浊相干气射中膲名为霍乱也皆为饱食豚脍复啖乳酪海陆百品无所不飡多饮寒浆眠卧冷蓆风冷之气伤于脾胃中诸食结而不消隂阳二气壅而及戾阳气欲升隂气欲降隂阳交错变成吐利而已百脉昏乱荣衞俱虚冷抟于筋则令转筋冝以食治之也
　　方
　　诃梨勒粥方　治霍乱不止心胷烦闷
</div>
    <div class="pagination">
<a href="普济方四库_page1019.html">上一页</a><span>...</span><a href="普济方四库_page1015.html">1015</a><a href="普济方四库_page1016.html">1016</a><a href="普济方四库_page1017.html">1017</a><a href="普济方四库_page1018.html">1018</a><a href="普济方四库_page1019.html">1019</a><span class="current-page">1020</span><a href="普济方四库_page1021.html">1021</a><a href="普济方四库_page1022.html">1022</a><a href="普济方四库_page1023.html">1023</a><a href="普济方四库_page1024.html">1024</a><a href="普济方四库_page1025.html">1025</a><span>...</span><a href="普济方四库_page1021.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
