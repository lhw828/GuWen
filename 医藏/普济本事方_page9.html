<!DOCTYPE html>
<html>
<head>
    <meta charset="UTF-8">
    <title>普济本事方 - 第 9 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济本事方 - 第 9 页/共 39 页</h1>
    <div class="content">　　卷第二　头痛头晕方

　　玉真丸

　　治肾气不足，气逆上行，头痛不可忍，谓之肾厥，其脉举之则弦，按之石坚。

　　硫黄（二两） 石膏（硬者不 ，研） 半夏（汤浸洗七次，各一两） 硝石（一分，研）

　　上为细末，研匀，生姜汁糊丸如梧子大，阴干。每服三十丸，姜汤或米饮下，更灸关元穴百壮，良方中硫黄丸亦佳。

　　关元穴，在脐下三寸，小肠之募，脾经肝经肾经三阴之会，又名下纪。治脐下 痛，小便赤涩，不觉遗沥，或小便处痛如散火状，或溺血暴疝痛，脐下结血，状如覆杯，转胞不得尿，妇人带下瘕聚，因产恶露不止，月脉断绝，下胫冷，可灸三百壮。

　　卷第二　头痛头晕方

　　硫黄丸

　　治头痛。（沈存中方）

　　硫黄（二两，研细） 硝石（一两）

　　上水丸如指头大。空心腊茶嚼下。

　　予中表兄，病头风二十余年，每发头痛如破，数日不食，百方不能疗，医田滋见之，曰：老母病此数十年，得一药遂愈。就求之，得十丸，日服一枚。十余日，滋复来，云：头痛平日食何物即发？答云：最苦饮酒食鱼。滋取鱼酒令恣食。云：服此药十枚，岂复有头痛耶？如其言食之，竟不发，自此遂瘥。予与滋相识数岁，临别以此方见遗。陈州怀医有此药丸，如梧桐子大，每服十五丸，着腊懵冒者冰冷水服，下咽即豁然清爽，伤冷即以沸艾汤下。

　　《素问》云：头痛巅疾，下虚上实，过在足少阴巨阳，甚则入肾，徇蒙招摇，目瞑耳聋；下实上虚，过在足少阳厥阴，甚则入肝，下虚者肾虚也。故肾厥则头痛，上虚者肝虚也，故肝厥则头晕。徇蒙者，如以物蒙其首，招摇不定，目眩耳聋，皆晕之状也。故肝厥头晕，肾厥巅痛不同如此，治肝厥，钩藤散在前。

　　卷第二

　　治气虚头疼。

　　大附子一个，剜去心，全蝎二个，入在内，以取附子末，同钟乳一分，面少许水和裹炮熟，都碾为末，以焦黄为度，葱茶调下一钱或半钱。

　　又方大川芎（二个，锉作四片） 大附子（一个，和皮生为末）

　　上以水和附子末如面剂，裹川芎作四处，如附子末少，入面少许，裹毕，以针穿数孔子，用真脑麝熏有穴处，内香再捻合穴子，如未觉内有香，即再熏一炷，细罗灰用铫子内热灰炮熟末之。每服半钱，葱茶调下，不拘时候。上泗医杨吉老二方，神良。

　　又方好川芎半两为末，每服二钱，腊茶清调下，甚捷。曾有妇人产后头痛，一服愈。

　　卷第二　治气虚头疼。

　　白芷丸

　　治气虚头晕。

　　白芷（不见火） 石斛（去根，净洗，细锉，酒炒） 干姜（炮，各一两半） 细辛（去叶）

　　五味子（拣） 浓朴（姜汁炙） 茯苓（去皮） 肉桂（去粗皮，不见火） 防风（去钗股）

　　甘草（炙） 陈皮（各一两，去白） 白术（一两一分）

　　上为细末，炼蜜丸如梧子大。每服三十丸，清米饮下，不饥不饱服。

　　乡人邵致远，年八十有三，有此疾，得此方，数服即愈。渠云杨吉老传。

　　卷第二　治气虚头疼。

　　白附子散

　　治风寒客于头中，偏痛无时，久之牵引两目，遂致失明。

　　白附子（一两，炮） 麻黄（不去节） 川乌（炮去皮尖） 南星（各半两，炮） 全蝎（五个，去毒） 干姜（炮） 朱砂（水飞） 麝香（各一分）

　　上为细末。酒调一字服之，去枕少时，此方见必用方。

　　庚寅年，一族人患头痛不可忍，一服即瘥。

　　卷第二　治气虚头疼。

　　羚羊角散

　　治一切头旋，本因体虚风邪乘于阳经，上注于头面，遂入于脑，亦因痰水在于胸膈之上，犯大寒使阳气不行，痰水结聚，上冲于头目，令头旋。

　　羚羊角（镑） 茯神（去木，各一两） 芎 防风（去钗股） 半夏（汤洗七次） 白芷（不见火） 甘草（炙，各半两） 枳壳（去穣，细锉，麸炒） 附子（炮，去皮脐，各三分）

　　上为粗末。每服四钱，水一盏半，生姜半分，漫火煎至七分，去滓，不拘时候温服。

　　卷第二　治气虚头疼。

　　养正丹

　　治虚风头旋，吐涎不已。

　　黑铅 水银 舶上硫黄（水飞） 朱砂（各一两，水飞）

　　上用建盏一只，火上熔铅成汁，次下水银，用柳枝子打匀，取下放少时，下二味末打匀令冷，取下研为粉，用米饮丸或用枣肉丸，如梧子大。每服三十粒，盐汤下。此药升降阴阳，补接真气，非止头旋而已。

　　卷第二　治气虚头疼。

　　黑龙丸

　　治一切中风头疼。

　　天南星 川乌（各半斤，黑豆熏三次） 石膏（半斤） 麻黄（去根节） 干薄荷（各四两）

　　本（去芦，洗） 白芷（不见火，各二两） 京墨（一两半）

　　上为细末，炼蜜杵，丸如弹子大。每服一丸，薄荷茶汤嚼下。

　　卷第三　风寒湿痹白虎历节走注诸病

</div>
    <div class="pagination">
<a href="普济本事方_page8.html">上一页</a><span>...</span><a href="普济本事方_page4.html">4</a><a href="普济本事方_page5.html">5</a><a href="普济本事方_page6.html">6</a><a href="普济本事方_page7.html">7</a><a href="普济本事方_page8.html">8</a><span class="current-page">9</span><a href="普济本事方_page10.html">10</a><a href="普济本事方_page11.html">11</a><a href="普济本事方_page12.html">12</a><a href="普济本事方_page13.html">13</a><a href="普济本事方_page14.html">14</a><span>...</span><a href="普济本事方_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
