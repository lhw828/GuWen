<!DOCTYPE html>
<html>
<head>
    <meta charset="UTF-8">
    <title>普济方 - 第 1339 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1339 页/共 3614 页</h1>
    <div class="content">　　（出保命集方）薄荷（一钱）黄芩（一钱）甘草（一钱炙）桔梗（半两）连翘（二钱）山栀子仁〔二（一）钱

　　太乙丹

　　（出杨氏家藏方）

　　治伤寒伤风。肢节烦疼。憎寒壮热。服之解寒清热。

　　或发热恶寒。似瘴非瘴。烦躁迷闷。面色红赤。头痛如破。服之微汗出立瘥。

　　天南星（四两锉炒赤勿令焦）石膏（四两）干姜甘草（取粉秤三两半）前胡（二两）川芎（二两一分）白僵蚕（炒去丝嘴）白附子（炮）防风（去芦头各一两）上件为细末。用生姜自然汁煮面糊和丸。每一两作一十丸。阴干。每服一丸。细嚼。用葱白、薄荷茶清送下。

　　不

　　祛毒散

　　（出杨氏家藏方）

　　解风邪。截伤寒。

　　苍术（四两米泔浸一宿）甘草（炙）黄芩赤芍药（各一两）赤茯苓（半两去皮）麻黄（去根节半两）上为细末。每服三钱。水一盏半。生姜五片。黑豆十五粒。同煎至一盏。

　　热服

　　祛寒汤

　　（出杨氏家藏方）

　　祛逐寒邪。解利伤寒时行瘟疫。

　　青橘皮（二两不去白）陈橘皮（二两半不去白）丁香皮甘草（炙）干姜（炮各一两）上为细末。如觉身热头疼。即抄药一钱。沸汤点下。不拘时候。

　　顺气散

　　（出王氏博济方）

　　调顺冷气。解利伤寒。

　　吴茱萸（洗令净春夏用一分秋冬用半两）麻黄（一两去节）人参（半两）诃子（半两炒去核秤）大黄（三分）官桂（一两去皮）浓朴（一两去皮姜汁炙）干姜（炮半两）陈橘皮（一两去白）甘草（二两炙）上为末。每服一钱。水一盏。入姜、枣煎六分。通口服。

　　如外伤邪

　　益元散

　　（出直指方）

　　治身热呕吐。泄泻肠。下利赤白。治淋漓癃闭闷痛。小

　　腹不利胸中积聚寒热失宜大益精气。通九窍六腑。生津液。去留结。消蓄水。止渴利

　　中。除烦热心躁。治腹胀痛闷。补益五脏。大养脾肾之气。或肾水不足。胃土衰弱。风

　　寒外感。七情内伤。阴痿阳衰。安魂定魄。补五劳七伤。一切虚损。并皆治之。

　　滑石（六两腻好者）甘草（一两）上为细末。每服三钱。蜜少许。温水调下。或无蜜亦可。无论时日三服。或欲冷冻饮料者。新水调下亦得。解利发汗。煎葱白、豆豉汤调下四钱。

　　每服水一盏。葱白五寸。豆豉五十粒。煮取汁七分调下。并三服。以效为度。此药是寒凉。

　　解散郁热。设病甚不解。多服无害。但有益尔。本世传名太白散。俗恶性寒。兼易得之贱物。

　　而不可阙也。夫伤寒当汗。则不可下。当下亦不当汗者。且知设服此药。则汗自不出。而里热亦获小效。亦有里热便得宣通而愈者。或半在表半在里。可解和。而不可吐下发汗者。若服此药多愈。或不愈。亦少加减凉膈散和解尤佳。或必当汗解者。更加苍术粗末三钱同煎。葱豉汤调服尤良。或孕妇不宜滑石、麻黄、桂枝辈发汗。即用甘草一两。苍术二两。同为粗末。每服四钱。水一盏。葱白五寸。豉五十粒。同煎至六分。去滓。热服。并二三服。取微汗是。名逼毒散。非孕妇皆可服。或太白散加麻黄去节二两。如前法煎服。世云神白散。众云青龙散。更加滑石末与苍术末二倍。最为发汗之妙药。乃此方唯正可汗者即用。误服之。则转加热也。名曰大逼毒散。或解利两感。煎凉膈散调下益元散四钱。或下乳。用猪肉面羹。

　　或酒之类调下四钱。不计时候。日三服。及宜食肉面羹粥。催产。温油浆调下五钱。并二三服。以产为度。或死胎不下者。煎三一承气汤一服。调下五钱。须臾更频用温油浆调服。前后俱下而胎出。可活产母也。难产或死胎不下。皆由风燥湿热。聚敛结滞而不能舒缓。故产户不得自然开通也。药力至。则结热顿开而产矣。后慎不可温补。而反生燥热也。俗未知产后已损血液。疼痛怖惧。以致神狂气乱。则阴气损虚。邪热大甚而为诸热证。由不明素问造化。故不识候阴阳。反妄谓产后诸虚百损。便为虚冷而无热也。误以热味药温补。或见烦渴者。不令饮水。本虽善心。为害多矣。岂知治病之道。但以临时审其脏腑六气虚实。明其标本。如法治之而已矣。此药泛常无奇。虽然为效至大。而俗以为小而忽之。此所以反招侮也。今以加黄丹令桃红色。名曰红玉散。加青黛令轻碧色。名碧玉散。加薄荷叶一分。细罗同为末。名曰鸡苏散。主疗并同。但以回避愚俗之妄侮尔。

　　柴胡饮子

　　（出金匮方）

　　退五脏虚热。四时加减。

　　冬三月加柴胡（八分）白术（八分）大腹槟榔（四枚并皮子用）陈皮（五分）生姜（五分）春三月加枳实减白术（共六味）夏三月加生姜（三分）枳实（五分）甘草（三分共八味）秋三月加陈皮（三分共六味）上各咀。分为三贴。一贴以水三升。煮取二升。分温三服。如人行四五里进一服。如四体壅滞。添甘草少许。每贴分作三小贴。每小贴以水一升。煮取七合。温服。再合滓为一服重煮。都成四服。

　　诃黎勒丸

　　（出金匮方）

　　长服。

　　诃勒散（煨）陈皮浓朴（各三两）上为末。炼蜜丸如梧桐子大。酒饮服二十丸。

　　加至三十丸。

　　五积散

　　（出三因方）

　　治太阴伤寒。脾胃不和。及有积聚腹痛。

　　苍术（泔浸一宿二十两）桔梗（十两）陈皮（六两）白芷甘草（炙）当归（二两）川芎（一两半）芍药白茯苓半夏（汤去滑各一两）麻黄（去节春夏二两秋冬三两）干姜（春夏两半秋冬二两）枳壳（汤浸去瓤锉炒四两）桂心（春夏三两秋冬四两）浓朴（姜制炒二两）上先将前十二味咀。微炒令香。取出当风凉之。入后枳壳、桂、朴三味。同为细末。每服三钱。水一盏。姜三片。枣二枚。煎七分。食前温服。伤寒手足逆冷。自汗不止。

　　脉沉细。面青呕逆。加顺元散一钱同煎。热服。产妇难产。经三两日不能生。胎死腹中。或产母气乏委顿。产道干涩。加顺元散。水七分。酒三分煎。并服。气血内和即瘥。胎死者。

　　不过三服当下。其顺元散多少。量产母虚实加减。伤寒发热挟内寒者。加葱白二寸。豉七粒。

　　同煎

　　顺元散

　　（出三因方）乌头（炮去皮尖二两）附子（炮去皮脐）天南星（炮各一两）木香（半两）上为末。同前法煎。此药治内外感寒。脉沉伏迟细。手足冷。毛发恂剽。伤寒阴证。大啜一二杯。气和汗出即愈。

</div>
    <div class="pagination">
<a href="普济方_page1338.html">上一页</a><span>...</span><a href="普济方_page1334.html">1334</a><a href="普济方_page1335.html">1335</a><a href="普济方_page1336.html">1336</a><a href="普济方_page1337.html">1337</a><a href="普济方_page1338.html">1338</a><span class="current-page">1339</span><a href="普济方_page1340.html">1340</a><a href="普济方_page1341.html">1341</a><a href="普济方_page1342.html">1342</a><a href="普济方_page1343.html">1343</a><a href="普济方_page1344.html">1344</a><span>...</span><a href="普济方_page1340.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
