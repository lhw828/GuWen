<!DOCTYPE html>
<html>
<head>
    <meta charset="UTF-8">
    <title>普济方四库 - 第 118 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 118 页/共 1812 页</h1>
    <div class="content">　　通神散【出十便良方】　治泻血
　　缩砂仁【不拘多少去粗皮】
　　右为末米饮调热服有效
　　斗肛丸【出十便良方】治大便后出血
　　白矾　附子　干姜【各一两】
　　右捣筛蜜和丸如梧桐子大米饮服十丸至二十丸日二忌猪鸡酒面生冷鱼油腻等物
　　莲子散【出家藏经验方】　治新旧肠风脏毒下血
　　旱莲子
　　右用新瓦上焙干为末每服二钱米饮调下食前服
　　人参散【出家藏经验方】　治肠风脏毒
　　人参　白茯苓　黄耆【蜜炙】甘草　五味子【各等分】
　　右共为细末每服二钱白汤调下每日三五服孙运使云有此疾常常服之不至力乏不至面黄多多为佳皆以为妙
　　附子当归丸【出续易简方】　治肠风冷在肠胃下血手足冷而脉微小
　　当归【洗焙三两】白芍药【一两】附子【去皮】白术【各一两】
　　右为末醋面糊丸如梧桐子大米饮下五十丸食前服
　　鳯眼草散【出杨氏家藏方】　治肠风下血
　　鳯眼草【拣净即椿树防也】褐油血【水淘净已上二味各四两】枳殻【去穰二两麸炒】轻粉【一字】
　　右为末每服二钱酒调下米饮亦得空心食前服
　　地榆散【出杨氏家藏方】　治肠风下血不止
　　地榆　诃子【煨去核】赤芍药　橡斗【各一两】
　　右为细末每服二钱酒调下米饮亦得空心食前服
　　猬皮散【出杨氏家藏方】　治肠风下血
　　刺猬皮【一枚于铫子内煿焦去皮只用针】木贼【五钱炒黄】
　　右为细末每服二钱热酒调下空心食前服
　　立圣散【出杨氏方】　治年深日久肠风下血或如鸡肝日夜无度全不入食通身黄肿者兼治尿血
　　黄连【去须一斤】
　　右为细末每服一钱浓煎荆芥蜜汤调下空心食前服
　　松皮散【出杨氏家藏方】　治肠风下血过多
　　松木皮【就木上用刀刮麄者只取贴木嫩皮】
　　右剉细焙令半干再入铫内慢火炒干为细末每服一钱入蜡茶一钱白汤防服食前
　　如圣散【出杨氏方】　治年深日近肠风下血或诸般痔漏腊日野狸一枚盘在瓦罐子内大枣半升枳殻半斤甘草四两寸截猪牙皂角二两都入在罐子内上用瓦片葢定再加盐泥封固候干作一地坑用十字瓦支足令罐子不着地用炭五秤簇烧至黑烟尽若有青烟出便去火取出用湿土罨一宿研令极细每服二钱盐汤调下一方取野狸净肉制造美食次将骨烧灰每服一钱温酒调下并空心食前
　　鹿茸丸【出如宜方】　治虚老人阳气亏脱血不能存走失大肠
　　鹿茸【制七十两】熟地黄【十斤】附子【制百四十个】牛膝【制二十两】五倍子【二斤】山药【四斤】肉苁蓉【三斤】杜仲【制二斤半】
　　右为末蜜丸梧桐子大麝香为衣每服二三十丸盐汤温酒吞下
　　芍药丸【出朱氏集验方】治酒毒下血
　　芍药【炒】白鸡冠花【炒】陈槐花【各等分】
　　右取青蒿根汁煮丸米饮下三十丸空心服
　　四圣丸【出朱氏集验方】　治大便血一切下血
　　香白芷　枳殻【烧存性】川百药煎【烧存性】乌梅【烧存性各等分】
　　右为末糊为丸每服五十丸空心米饮下热水亦得
　　如圣散【出朱氏集验方】　治肠风下血等疾
　　萆薢【细研】贯仲【去土】
　　右等分为细末每服二钱空心温酒调下
　　栢叶饮【出朱氏集验方】　治便血
　　侧栢叶【多用入白矾水煮焙干】川百药煎【炒】蔓荆子【炒二味等分】
　　右入乳香末浓米饮下两服见效
　　当归丸【出朱氏集验方】　治酒毒下血
　　当归　芍药【炒】白鸡冠花　陈槐花【炒各等分】
　　右为细末青蒿根煮汁为丸米饮送下三十丸空心服
　　治虚老人便血【出永类铃方】
　　大艾叶【用好醋加糯米煮半日同擂作饼子焙干】鹿茸【制】当归【制】乌梅肉茜根【各一两净】
　　右为末以乌梅为丸米饮送下二十丸空心服神效
　　治坐卧热地因热暴下便血【出永类铃方】
　　用薄荷煎同雪糕为丸荆芥煎汤下三十丸空心服
　　治肠风下血【出华陀中藏经方】
　　防藤子【二个可当三钱大者如更大只用一个另研极细】不蛀皂角子【四十九粒烧灰存性另研细】
　　右拌匀每服二钱温酒调下如人行五里再以温酒一杯趂之日服极效
　　越桃散【出华陀中藏经方】　治下血及下血痢
　　越桃【栀子也】槐花　青州枣　干姜【各等分】
　　右各烧存性为末陈米饮调下二钱
　　皂角散【出华陀中藏经方】　治五种肠风泻血下痢粪前有血号痔粪后有血号内痔大肠不收号脱肛谷道四面有努肉号鼠妳痔头上有孔号漏并皆治之
　　黄牛角【一个剉】蛇蜕【一条】猪牙皂角【五枚剉】穿山甲【三片半或三片】
　　右四味同入磁瓶内黄泥封固干先以小火烧令烟出方用大小火煅令通红为度取出候冷杵罗为末患者先用胡桃肉一个分作四分取一分临卧时研细如糊温酒调下便睡先引蛊出至五更时温酒调下药末二钱至辰时更进一服取下恶物永除根本
　　理大肠一切下血【出华陀藏经方】
　　取雄黑豆小长者不拘多少微以皂汤浸发炒熟去皮为细末炼猪脂为丸梧桐子大每服三十丸陈米饮服熟水亦得甚效
　　升麻补胃汤【出东垣试效方】　治宿有阳明血证五月间大热因吃杏肠澼下血即远去四下散漫如筛沈然腹中不痛血色紫黑病名曰湿毒肠澼是阳明少阳经血证也
　　升麻　羌活【各一钱】独活　防风【各一钱】柴胡【半钱】葛根【三分】肉桂【少许】牡丹皮　熟地黄　生地黄【各半钱】白芍药【一钱五分】当归身【三分】黄耆【一钱】甘草【炙五分】
　　右防咀如麻豆大分作二服水二大盏煎至一大盏去滓稍热食前服
　　益智和中汤【出东垣试效方】　治肠癖下红血或色深者紫黑腹中痛腹皮恶寒右三部脉中指下得俱按之无力闗脉甚肌表阳明分凉腹皮热而喜热物熨之内寒明矣
　　升麻【一钱】干葛【一钱五分】白芍药【一钱五分】甘草【炙一钱】桂枝【四分】益智仁【五分】当归身【五分】黄耆【一钱】牡丹皮【五分】柴胡【五分】半夏【五分】干姜【少许】肉桂【一分】
　　右为粗末都作一服水三大盏煎至一盏去滓温服食前
　　乌梅肉丸【出东垣试效方】　治肠风下血别无余证登厠便见亦非内痔服之甚效
　　直僵蚕【一两】乌梅肉【焙干一两】
　　右为末薄粥糊丸如鸡头肉大每一百丸食前服用白汤送下日三服
　　治下血不禁如刺猪者【出肘后方】
　　用药葛氏第一豉汁方不瘥重作大效
　　黑玉丹【出医方集成】　治肠风积热下血不止
　　刺猬皮【十八两刮】猪悬蹄【一百只】牛角鳃【十二两剉】雷丸【四两】乱发【皂角水洗净焙八两】败樱【剉八两】苦楝皮【五两】槐角【六两】芝麻【四两】
　　右剉碎用磁罐内烧存性研为细末入乳香二两麝香八钱研令匀用酒打面糊丸梧桐子大每服二十丸先细嚼胡桃一枚空心以温酒吞下多进得效
　　治下血【出信适用方】
　　用栢叶不拘多少焙干为米饮调下
　　平胃地榆汤【出卫生寳鉴方】
　　苍术【一钱】白术【五分】陈皮【五分】白茯苓【五分】厚朴【五分】干姜【五分】当归【三分】甘草【炙三分】炒麴【三分】地榆【七分】人参【三分】白芍药【三分】益智仁【三分】升麻【一分】葛根【半分】黒附子【炮一钱】
　　右件都作一服水二盏生姜三片二枚同煎至一盏去滓食前温服此药温中散寒除湿和胃真定总管史男肢体本瘦因畋人致酒酸不欲食强饮三两杯少时腹痛次泄无度十余日便后见血或红或紫肠鸣腹痛医者曰见血皆热以芍药栢皮丸之类治之前证如故形体愈瘦面色青黄心下痞闷恶冷物口干烦燥不得安卧诊得脉细而防迟手足稍冷以平胃地榆汤主之数服病减大半又灸中脘三七壮乃胃穴发原处灸则强食生肉又以还少丹服之喜饮食添肉至春再灸三里七壮脾温胃中生发原气乃胃之合穴也遵服药之戒慎言语节饮食而愈
　　治肾虚下血【出澹寮方】
　　鹿茸【醋炙一两】乌梅【去仁一两】破故纸【炒五钱】杜仲【五钱】
　　右炒为末粟米粥为丸每服三十丸空心盐汤吞下
　　治肠风脏毒便血等疾【出澹寮方】
　　右用温州枳殻不拘多少逐个刮去穰入去殻巴豆一粒以线紥两片合定银石器内米醋煮枳殻烂为度洗净去巴豆以枳殻剖焙为末醋糊为丸菉豆大每服三十丸空心腊茶清吞下病愈住腹痢疾亦可用初患则留巴豆少许亦可
　　双圣丸【出澹寮方】　治男子妇人老幼下血
　　陈槐花　五倍子【各等分炒焦】
　　右为细末取乌梅肉水浸于甑上蒸烂捣如膏搜和为丸梧桐子大每服三四十丸空心饭饮吞下
　　槐花散　治肠风脏毒下血
　　槐花【瓦炒】栢叶　荆芥穗　枳殻【炒各等分】
　　右为细末清米饮下二钱空心服食前用
　　黄连犀角散　治下血如小豆汁者
　　犀角【屑三两】黄连【末三两】
　　右水五升煮取三升去滓入豉一升更煮三沸去滓分二服
　　伏龙肝汤【出二圆方】　治先便后血谓之远血兼治吐衂伏龙肝【半斤】甘草【炙】白术　阿胶　干地黄【千金方作干姜】黄芩【各三两】
　　右为剉散每服五钱水一盏煎七分去滓空心温服一方有附子炮入可用三两
</div>
    <div class="pagination">
<a href="普济方四库_page117.html">上一页</a><span>...</span><a href="普济方四库_page113.html">113</a><a href="普济方四库_page114.html">114</a><a href="普济方四库_page115.html">115</a><a href="普济方四库_page116.html">116</a><a href="普济方四库_page117.html">117</a><span class="current-page">118</span><a href="普济方四库_page119.html">119</a><a href="普济方四库_page120.html">120</a><a href="普济方四库_page121.html">121</a><a href="普济方四库_page122.html">122</a><a href="普济方四库_page123.html">123</a><span>...</span><a href="普济方四库_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
