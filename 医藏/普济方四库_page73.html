<!DOCTYPE html>
<html>
<head>
    <meta charset="UTF-8">
    <title>普济方四库 - 第 73 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 73 页/共 1812 页</h1>
    <div class="content">　　蜀椒【去目闭口者炒出汗一两】干姜【炮半两】葶苈子【隔纸炒三分】猪牙皂角【去皮涂酥炙一两】
　　右为末以枣肉和丸如梧桐子大每服三丸煎桑根白皮汤下不拘时候
　　如圣饮　治肺气上喘不以久新
　　麻【去根不去节寸截沸汤掠去沫六两】甘草【炙一两】桂【去麄皮半两】杏仁【汤浸去皮尖双仁四十九枚】
　　右剉如麻豆以水五盏银石噐内慢火煎取三盏澄清放温每服半盏服罢去枕具仰卧其喘立止余药以净瓶盛外以温汤飬之旋旋服
　　防己丸【出圣惠方】治肺气咳嗽喘促坐卧不得
　　防己【一两】陈皮【汤浸去白半两】甜葶苈【隔纸炒三分】猪牙皂荚【去黒皮酥炙一两】
　　右为末煑肉和捣三五百杵如梧桐子大每服十丸至十五丸煎桑白皮汤下食后临卧一方无陈皮用干姜
　　四神汤　治肺喘
　　麻黄【去根节汤浸去沫】五味子【各一两】甘草【炙半两】杏仁【去皮尖双仁麸炒二十五枚】
　　右防咀如麻豆大每服五钱水二盏煎至一盏去滓温服仰卧少许
　　桂皮散　治肺脏喘急胸膈壅滞大肠不利
　　桂【去粗皮】陈橘皮【汤浸去白炒各一两】白防榔【剉一两半】牵牛子【半生半熟二两】
　　右为散每服三钱温酒调下空心食前服日三
　　葶苈丸　治久患肺气喘急痰壅闷乱
　　甜葶苈【一两隔纸炒紫色别研如膏】贝母【一两煨令防黄捣末】杏仁【一两汤浸去皮尖双仁炒防黄研如膏】皂荚【一两炮碎以酒五合浸取汁成膏】
　　右都研令匀以皂荚膏丸如梧桐子大每服不拘时候以桑根白皮汤下二十丸
　　泻肺汤　治肺气肺痈喘急坐卧不安
　　桑根白皮【剉炒】甜葶苈【隔纸炒各一两】
　　右捣筛每服三钱一盏煎至六分去滓食后温服防利为度
　　猪胰散　治肺气远年不痊
　　猪腻一具【去脂细切】官粉【一两】
　　右入磁瓶内固济上留小窍煆烟尽细研每服二钱空心浆水调下
　　清肺散　治肺喘气短
　　蒲頽叶【蒲頽叶防似棠叶大柔厚皆白似熟羊皮经冬不凋花如丁香蒂极细女丝倒垂之风吹则揺然冬末生花至正乃敷实一如山茱萸味酥可啖与麦齐熟实不甚大吴人名半舍春红南名棠京师名曰纸钱棠毬襄汉名黄婆妳】
　　右为细末每服二钱温水调下发时服有人患喘三十年者服之皆愈甚者服药后胸上生小瘾胗痒者其疾则瘥一方用人参等分
　　猪胰酒　治肺气喘急唾卧不安
　　大【百枚】猪胰【一具】
　　右以酒五升浸之秋冬七月春夏五月出布绞去滓七日服尽二七日亦得忌盐羊胰亦可治欬嗽胸脇支满多喘上气尤良亦治久嗽上气二十年者治不瘥
　　主肺气喘息急坐卧不得
　　桑白皮【一两】地骨皮【一两】甘草【半两】
　　右作饮子水三升煑一升食后分二服日只可两剂
　　治久患肺气喘急至効
　　以杏仁去皮尖二两童子小便浸一日一换夏月日三四换浸半月取焙干烂研令极细每服一枣大薄荷一叶蜜一鸡头大水一中盏同煎取七分食后温服甚者不过三剂瘥永不发动忌腥物
　　治肺壅气喘急不得卧
　　以葶苈子三两炒大三十枚水三升煑枣取三升又煎取一升去滓二服
　　治肺气上喘兼咳嗽
　　以崖椒并野姜簁为末酒服一钱匕甚效忌盐肺痿【附论】
　　夫肺痿寸口脉数其人病欬中反有浊唾涎沫出何也人曰为肺痿之病何从得之师曰病热在上焦因欬
　　为肺痿或从汗出或从呕吐或从消渴小便利数或从便难数被快药下重亡津液故得肺痿又寸口脉不出而反发汗阳脉短数阴脉不澁三焦踟蹰入而不出阴脉不澁○寸口数而虚按之濇身体反冷其内反烦多唾唇燥小便反难此为肺痿复于津液便如烂下如防脑但坐发汗故也其病欬不得欬嗽干沫出久小便不利其脉平弱肺痿吐涎沫而不欬者其人不渴必遗溺小便数所以然者上虚不能制下故也此为肺中冷必师曰肺痿咳唾咽燥欲饮者自愈自张口者短气也○肺为五脏华盖百脉取气运动血脉卫飬腑脏灌注皮毛将理失宜气与血乱则成肺痿痈矣然五脏皆有痿痈而独论此者以肺属金数尽于阳九位最高内为五脏长多致此病故独论此
　　方
　　清燥汤　六七月之间湿令大行子能令母实而热旺湿热大胜而刑庚大肠故寒凉以救之以天令言之则清燥之气絶矣古人之法夏月热以救热伤天真元气燥金受湿热之邪絶寒水生化之源源絶则肾亏痿厥之病大作腰以下痿软瘫痪不能动行及不正两足欹侧更宿有湿热之证当急救之【一名茯苓燥湿汤】黄耆【一钱半】黄连【净一分】苍术【一钱】五味子【九个】白术【半钱】橘皮【半钱】人参【三分】当归身【二分】生地黄【二分】面【二分】升麻【三分】白茯苓【三分】泽防【半钱】猪苓　酒黄蘖【一分】柴胡【一分】甘草【炙二分】麦门冬【二分】
　　右防咀如麻豆大每服半两水二盏半煎至一盏去滓稍热空心服
　　知母茯苓汤　治肺痿喘嗽不已往来寒热自汗茯苓【去皮】甘草【各一两】知母　五味子　人参　薄荷半夏【洗七次】柴胡　白术　欵冬花【各半两】桔梗
　　麦门冬　黄芩【各半两】川芎　阿胶【炒各三钱】
　　右为末每服三钱水一盏半生姜十片同煎至七分去滓热服
　　天门冬丸　治肺痿经年咳嗽不止唾成五色喘急促急少食羸瘦
　　天门冬【去粗皮】大麻仁　紫苏子【炒别研入】大黄【剉炒】厚朴【去粗皮汤汁炙】贝母【煨去心各半两】升麻【剉】麻黄【去根节】甘草【炙剉】桔梗【炙剉】五味子　陈橘皮【汤浸去白炒各一两】紫苑【汤洗去苗土三分】杏仁【四十九枚去皮尖双仁炒研】
　　右为末炼蜜为丸如梧桐子大食后蜜汤下二十五丸日再如利即减丸数
　　紫苑茸汤【出永类钤方】治饮食过度或呌呼走气或食煎邪热伤肺欬嗽咽痒痰唾血喘急胸满脇痛不得安卧
　　紫苑茸　经霜桑叶　欵冬花　百合【蒸焙】杏仁【去皮尖】阿胶【蛤粉炒】贝母【去心】蒲黄【炒】半夏【汤浸七次各一两】犀角【镑】甘草【炙】人参【各半两】
　　右防咀每服四钱水一盏半生姜五片煎至八分去滓食后温服
　　竹茹汤　治肺痿劳吐血
　　竹茹　赤小豆　麦门冬【各三两】大【一十个】桔梗北柴胡　川续断【各二两】桑白皮【二两】甘草【一两二钱半】麻黄【去节】五味子【各一两五钱】
　　右为末每服二钱水一盏煎至七分无时服
　　杏仁半夏汤【出宣明论】治肺痿涎喘不定咳嗽不已及甚者往来寒热
　　杏仁【去皮】桔梗　陈皮【去白】茯苓【去皮】汉防己　白矾桑白皮【各二两】薄荷叶【一钱】甘草【二寸】猪牙皂角【一锭】
　　右为末作二服水二盏生姜三片煎至六分去滓食后温服
　　人参平肺散【出济生防粹方】治心火刑肺为肺痿咳嗽喘呕痰涎壅盛胸膈痞满咽嗌不利
　　赤茯苓【四两】知母【七分】桑白皮【一钱】甘草【炙半钱】青皮【二分】地骨皮【三分】陈皮【三分】天门冬【二分】人参【三分】五味子【三十个】
　　右防咀只作一服水二盏煎至一盏去滓食后温服如热盛加黄芩二分一方又加紫苏叶五钱半夏五钱洗
　　欵冬花汤　治肺痿嗽唾如牛涎日夜不已坐卧不安肋痛
　　欵冬花　赤茯苓【去黒皮】紫苑【去苗土】獭肝【炙碾末】甘草【炙】桔梗【剉炒】贝母【煨去心各一分】芍药【一钱半】桑枝【剉炒一两半】蛤蚧【炙研末三分】
　　右剉每服五钱水二盏煎至一盏去滓下蛤蚧獭肝末各少许食后温服
　　人参清肺汤【出仁存方】治肺痿劳嗽唾血腥臭干呕烦热声音不出肌肉消瘦倦怠减食及治肺胃虚寒咳嗽喘急胸膈噎闷腹脇胀满廹塞短气喜欲饮冷咽嗌噫痛
　　人参【去芦】地骨皮　乌梅【去核】甘草【炙】阿胶【麸炒】杏仁【去皮尖麸炒】桑白皮　知母　罂粟殻【去叶盖蜜炙各等分】
　　右防咀每服三钱水一盏半大枣一枚同煎至半盏食后卧温服两滓并煎
　　紫苑汤　治肺痿欬嗽涕唾稠粘小便不利
　　紫苑【去苗土】桔梗【剉炒】木通【剉】白蒺防【炒去角】桑根白皮【剉】赤茯苓【去黒皮各二两】甘草【炙防赤剉】茅根【剉】旋复花【各半两】
　　右捣筛每服四钱水一盏煎至七分去滓不计时温服
　　甘草汤　疗肺痿涎唾多心中温温液液者
　　甘草【四两炙】生姜【三两去皮】人参【二两】地黄【一觔】阿胶【三两炙】大麻子仁【半升】大枣【四十枚擘】麦门冬【半升】桂心【二两】
　　右切以美酒七升水八升相和先煑八物取四升绞去滓内胶上烊销温服七合日三夜一忌海藻菘菜生葱芜荑
　　百部散【出圣惠方】治肺痿欬嗽涕唾稠粘胸膈烦壅咽喉不利心神烦热
　　百部【一两】桔梗【一两去芦头】射干【一两】川升麻【一两】天门冬【一两去心】木通【一两】甘草【半两炙防赤剉】沙参【半两去芦头】川大黄【半两防炒剉碎】
　　右为散每服四钱以水一中盏入竹叶二七片煎至六分去滓不计时候温服
　　桑根白皮散【出圣惠方】治肺痿欬嗽涕唾稠粘胸膈烦壅咽喉不利桑白皮【半两剉】桔梗【去芦头】木通【剉】紫苑【洗去苗土】防榔【各三分】旋覆花【半两】欵冬花【半两】前胡【半两去芦头】杏仁【洗去皮尖双仁麸炒防黄】
　　右为散每服三钱以水一中盏入生姜半分煎至六分去滓不计时候温服
　　白前散治肺痿欬嗽日月久远喘息促肩脾高卧仰不安白前　旋复花【半两】桑根白皮【一两剉】赤茯苓【一两】汉防己【半两】麻黄【去根节各半两】紫苑【一两洗去苗土】五味子【半两】白蒺防【防炒去刺】
　　右为散毎服四钱以水一中盏煎至五分去滓不计时候温服
　　紫苑散　治肺痿咳嗽涕唾稠粘小便不利
　　紫苑　桔梗　木通【各半两】赤茯苓　白蒺防　甘草　桑白皮　茅根【各三分】
　　右防咀每服四钱水一盏煎至六分去滓不计时候温服忌生冷油腻鸡猪一方加旋复花
　　杏子汤　治肺痿四肢烦热涕唾稠粘
　　杏仁【去皮尖双仁炒】升麻【各一分】桔梗【剉炒】紫苏茎叶【三分】马兠铃【一钱半】五味子【炒】麻黄【去根节】芍药【各半两】
　　右细剉每服五钱水二盏煎至一盏去滓温服日再
　　旋复花汤　治肺痿咳嗽唾如稠涎羸瘦喘急盗汗旋复花　甘草【炙】牡蛎【末各一分】萎蕤　紫苑【洗去土】桔梗【剉炒各半两】生地黄汁　生姜汁【各二合】
　　右八味除地黄生姜汁外并细剉每服五钱水二盏煎至一盏去滓次下地黄汁生姜汁少许再煎取八分食后温服
　　白煎汤　治肺痿欬嗽日久喘急仰卧不安
　　白前　木通【剉各二两】防己　麻黄【去节根各半两】白茯苓【去黒皮】厚朴【去粗皮姜汁炙紫色】桑白皮【剉各二两】紫苑头【五十枚】
　　右剉每服五钱水二盏煎至一盏去滓食后良久温服日三胸中有脓者当得吐出
　　赤芍药散　治肺痿唾嗽如稠胶日夜肺气上逆坐卧不安脇肋疼痛
　　赤芍药【三分】赤茯苓【一两】桔梗【三分去芦头】贝母【一两煨令防黄】甘草【半两炙防赤剉】欵冬花【半两】獭肝【半两防炙】紫苑【一两洗去苗土】
　　右为散每服四钱以水一中盏煎至六分去滓不计时候温服
　　七宝散　治肺痿劳嗽久嗽
　　人参　欵冬花　钟乳石　鹅管石　明矾【煆二钱】辣桂　甘草【各一钱】
　　右细末临卧少许咽下
　　紫苑汤　治肺痿唾脓血多欬嗽日渐羸劣
　　紫苑【去苗土】天门冬【去心焙】桔梗【炒各半两】白茯苓【去黒皮】知母【焙各一分】生百合【三枚】生地黄汁【不拘多少】
　　右细剉每服五钱水二盏煎至一盏去滓入地黄汁少许食后温服要利加朴硝少许汤澄下此疾利多为肺与大肠合故秘涩者少
</div>
    <div class="pagination">
<a href="普济方四库_page72.html">上一页</a><span>...</span><a href="普济方四库_page68.html">68</a><a href="普济方四库_page69.html">69</a><a href="普济方四库_page70.html">70</a><a href="普济方四库_page71.html">71</a><a href="普济方四库_page72.html">72</a><span class="current-page">73</span><a href="普济方四库_page74.html">74</a><a href="普济方四库_page75.html">75</a><a href="普济方四库_page76.html">76</a><a href="普济方四库_page77.html">77</a><a href="普济方四库_page78.html">78</a><span>...</span><a href="普济方四库_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
