<!DOCTYPE html>
<html>
<head>
    <meta charset="UTF-8">
    <title>圣济总录 - 第 264 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 264 页/共 447 页</h1>
    <div class="content">　　揩齿白芷散方白芷（一分） 升麻（三分） 本（去苗土） 细辛（去苗叶） 沉香（锉） 丁香 石膏（研）贝齿（研） 麝香（研各一分） 猪牙皂荚（烧存性） 凝水石（研一两）上一十一味，捣研为细散，早夜用，如常揩，益牙齿，去恶气。

　　揩齿皂荚散方皂荚（二挺去皮） 空青 曾青 胡桐泪 戎盐（研） 石膏（研） 丹砂（研各半两）麝香（研一钱）上八味，除丹砂麝香外，捣罗为散，用湿纸三五重裹，更以黄土泥外裹，用炭火烧通赤，去火候冷，去泥入丹砂麝香，同研为散，每日如常揩齿。

　　揩齿白石英散方白石英（一两） 珊瑚 海蛤 琥珀（各半两） 海水沫 丹砂 钟乳（研各一分）上七味，捣研为细散，每用少许，揩齿鲜白。

　　揩齿细辛散方细辛（去苗叶） 藜芦（去芦头烧各一两） 莽草 曲头棘（烧灰） 东墙衣（炒各半两） 盐花（研三合） 荞麦面（炒三合）上七味，捣罗为散，取细，每日如常揩齿。

　　揩齿牛膝散方牛膝（焙干） 生地黄（切） 地骨白皮 马齿苋（焙） 盐（研） 猪牙皂荚（去皮子各一分）兰香根（半两） 饭（曝干一两）上八味，捣罗为散，以面裹，炭火烧令烟尽，取出去面，细研为末，每日揩齿。

　　揩齿细辛散方细辛（去苗叶） 升麻 白芷 本（去苗土） 沉香（锉） 丁香 石膏（研各一分）上七味，捣研为散，每日用柳枝咬头令软，点药揩齿为妙。

　　揩齿升麻散方升麻 生干地黄 皂荚 干石榴子 柳枝 巨胜（各半两）上六味锉细，入瓷油瓶中，以盐泥固济，炭火烧通赤，候冷捣研为散，如常揩齿。

　　揩齿金牙散方金牙（入瓷瓶内泥固济火烧一日研五两） 蟾酥（少许） 细辛（去苗叶） 黄芩（去黑心）白芷（各半两） 升麻（一两）上六味，捣研为末，别用荞麦面四两，以新麻油和成片，将前药末裹作团，顿砖上，四畔以炭火烧一饭久，取出候冷，和团再捣罗为细末，别研龙脑麝香各少许，丹砂雄黄各半两，再同研匀，用瓷合盛，逐日点药揩齿上，即以暖水漱之，如牙齿疼血出，揩三五次瘥，久揩黑髭发。

　　揩齿莲子草散方莲子草 升麻（锉） 牛膝（切） 茜草（切） 丁香（各半两） 生地黄（切二两）上六味，入瓶子内，用泥封头，烧令通赤，取出捣罗为散，每如常揩齿。

　　治 疼，齿根宣露。揩齿白芷散方白芷 芎 甘草（炙） 地骨皮 石菖蒲（各一分）上五味，捣罗为散，每日常以白杨枝， 药揩齿上。

　　揩齿桑椹散方干桑椹 升麻 生干地黄 槐白皮 皂荚（盐水浸一宿焙干各一两）上五味细锉，用糯米饭和为团，以炭火烧令通赤后，细研为散，先以浆水漱口，早晨临卧，以指点 药揩齿，令光润，黑髭。

　　揩齿槐枝散方槐枝（一两） 皂荚（两挺） 巨胜子（炒） 青盐（研） 生干地黄（各一两）上五味，并细锉，入新瓷瓶内盛，固济，于瓶口上，只留一孔，如钱大，后以文武火烧，候药性绝为度，便取出捣罗为细散，每用揩齿。

　　牢牙益齿。大圣散方皂荚（锉二挺） 诃黎勒皮 盐（各一两）上三味捣碎，以面裹成团，用槐枝火烧，烟尽为度，别入升麻细辛各一两，同研为末，每日早夜揩牙，温水漱口。

　　揩齿皂荚散方皂荚（不蛀者） 鸡肠草（烧各半斤） 青盐（二两）上三味，细研为散，每用揩齿。

　　揩齿龙花蕊散方龙花蕊（二两龙葵花是） 凝水石（捣研四两） 生干地黄（焙二两）上三味，捣为散，日常用揩齿。

　　揩齿胡桃灰散方胡桃仁（烧作灰研） 贝母（去心各一两）上二味，捣研为散，每用揩齿。

　　揩齿令白净。七宝散方海蛤 琥珀 真珠 白石英 玛瑙 光明砂（各一两） 麝香（一分）上七味，捣罗为细散，于乳钵内，重研令细，每日取柳枝打碎一头，点药揩齿，甚良，及咽津无碍。

　　揩齿，乌髭鬓，兼治牙齿一切疾病。黑金散方麻 （三斤细杵不用罗） 地黄（三斤拣择匀停好者晒干锉） 青盐（二两杵碎不用罗）皂荚（九挺肥好不蛀者截作三段为度） 东引桃皮 柳枝 桑枝（各十截如指阔各长一寸） 马齿（一斤取上八味，取盛三升以来瓦罐子一只，将前件药物，随味分作三处，随一味一重，重下于罐子内放药，继用新瓦一片，可罐子口盖复，瓦先穿一小窍，外以纸筋泥固济候干，炭火烧通赤，候窍子烟出，火塞窍子，用冷黄土培一两宿，取出，更用升麻白芷各一两，同前药一处细捣，罗为末，以新瓷器密收，逐次旋取，不以旦暮揩齿表里，久用髭鬓黑润，牙齿坚白，除口气。

　　揩齿，变白髭。槐枝散方槐枝 无食子（捣末） 马齿苋 生干地黄 乌贼鱼骨（捣末） 胡桃（烧灰） 青橘皮（去白） 地黄花 皂荚 槲叶 葱须（各一分）上一十一味，并细锉，入瓷瓶内，盖口火烧烟出，细研为散，每日三上揩齿。

　　揩齿，髭鬓变白为黑。芰实花散方芰实花（阴干） 糯米花（阴干） 黯子花（阴干各五两） 乌菱（三七枚） 麝香（三分） 胡桃（三七枚取油入内） 不 皂荚（锉寸段两挺）上七味，除麝香外，捣罗为细末，用糯米饭搜为团，以炭火烧令通赤，候冷入麝香三分，都研令细，每日早晨及夜临卧，先以浆水漱口，后揩齿。

　　揩齿，乌髭鬓，及治牙齿诸疾，若用此药，永不患牙病。华山石刻散方鸡肠草 旱莲草 茜草根 晚蚕砂 白矾 青盐 不 皂荚呵子（以上各等分）上八味， 咀如麻豆，入瓶子内，外用盐泥固济，口上留一窍，如皂子大，用木炭五升之，烟尽为度，杵为细末，每日三二次揩牙，热气微 ，少时用浆水漱口内，髭发黄白者皆黑。

　　揩牙乌髭，及治牙疳出血，久不瘥。当归散方当归（末） 鲫鱼（洗去腹中物留鳞内当归末令满）上二味，以纸裹泥固济，烧成黑灰，入烧盐同和，揩牙如常漱之。

　　卷第一百二十二　咽喉门

　　咽喉统论

　　论曰，咽门者，胃气之道路，喉咙者，肺气之往来，一身之中，气之升降出入，莫急乎是，详考经络流注，则咽喉所系，非特肺胃为然。故孙思邈曰，应五脏六腑往还，神气阴阳通塞之道也，人之气血，与天地相为流通，咽喉尤为出纳之要，故内经曰，喉主天气，咽主地气，若脏热则咽门闭而气塞，若腑寒则咽门破而声嘶，以致肿痛喉痹生疮悬痈之属，与夫哽哽如有物妨闷痛痒，多涎唾，其证不一，不可概以实热为治，大率热则通之，寒则补之，不热不寒，根据经调之，汤剂荡涤之外，复有针刺等法，要皆急去之不可缓，非若脏腑积久之病，磨化调养，有非一朝一夕之功也。

　　卷第一百二十二　咽喉门

　　咽喉闭塞不通

　　论曰，咽喉闭塞不通者，由脾肺不利，风邪热毒，攻冲咽喉，故令肿痛，甚则闭塞不通，宜急治之，盖咽喉者，呼吸之道路，气之所出入也。

　　治心肺蕴热，咽喉闭塞不通。二参汤方玄参 紫参 白药 大黄（锉炒） 山栀子（去皮） 地骨皮（洗焙） 甘草（炙锉） 柴胡（去苗） 桑根白皮（锉炒） 防风（去叉各一两）上一十味，粗捣筛，每服三钱匕，水一盏，煎至七分，食后去滓温服。

　　治咽喉闭塞不通。泄热汤方大黄（炮） 甘草（炙各一两） 芒硝（研） 防风（去叉各半两）上四味，粗捣筛，每服三钱匕，水一盏，煎至八分，去滓温服，不计时候。

　　治喉中痛，闭塞不通。升麻汤方升麻（锉） 木通（各一两） 射干 络石 羚羊角（镑各三分） 芍药 淡竹叶（洗）杏仁（汤浸去皮尖双仁炒各半两）上八味，除竹叶外，粗捣筛，每服三钱匕，水一盏，入竹叶七片，煎至六分，去滓温服，日三。

　　治心肺客热，虚烦多痰，咽喉不利。真珠丸方真珠（研如粉半两） 甘草（生末一两一分） 龙脑（研三钱） 硼砂（研半两） 凝水石（六两令赤候裹定安在一上六味，再研令匀，煮糯米粥和丸，如鸡头实大，每服一丸，食后临卧，含化咽津。

　　治咽嗌闭塞。硼砂散方硼砂（研） 胆矾（研各一分） 龙脑（一钱） 铅白霜（三钱） 马牙硝（研半两）上五味，研令细，每以箸头点于悬痈子两边，如开口不得，以笔管吹之，立效。

　　治喉咽闭塞不利。茯苓汤方赤茯苓（去黑皮） 前胡（去芦头二两） 生干地黄 人参 桂（去粗皮） 芍药 甘草（炙锉各一两） 麦门冬（去心焙三两）上八味，粗捣筛，每服三钱匕，水一盏，入枣二枚劈，煎至六分，去滓温服，日三，不计时候。

　　治咽喉闭塞不通。比金散方白僵蚕（直用生者） 蛇蜕皮（烧灰）上二味等分，细研为散，每用半钱匕，掺咽内，咽津无妨，不计时候。

　　治一切喉风闭塞，咽喉诸疾。去毒丸方青绿（信州者 微赤） 胡粉上二味等分，研为末，醋煮面糊为丸，如皂子大，每服一丸薄荷暖酒磨化下，如口不开，用白僵蚕末一字，吹入鼻内，口即开吐下毒，立止。

　　治咽喉闭塞不通方马蔺根（不拘多少）上一味，捣取自然汁，热服三合即通。

　　治咽喉闭塞不通方红蓝花（不拘多少）上一味，捣取自然汁，每服三合，旋旋咽下，无生花，以干者浸，搅浓汁，温服亦通。

　　治咽喉闭塞不通。立通散方蚰蜓（阴干二七条） 矾石（半生半烧一分） 白梅肉（炒燥二七枚）上三味，捣罗为散，每用半钱匕，吹入喉内，或水调下，得吐立通。

　　治咽喉闭塞不通方桑上白耳（不拘多少）上一味，捣罗为末，以生蜜浸，每用半匙，绵裹含化，旋旋咽下，须臾即通。

　　卷第一百二十二　咽喉门

　　喉痹

　　论曰，喉痹谓喉里肿塞痹痛，水浆不得入也，治稍缓杀人，盖由脾肺不利，蕴积热毒，外犯寒邪，二经壅热，结于喉间，痹而不通，其状身热恶寒，治法有先针而后药者，可谓知急先务矣。

　　治喉痹肿塞。射干丸方射干（一两） 豉（一合） 杏仁（汤浸去皮去双仁炒） 芎 犀角（屑各半两） 升麻（一两） 甘草（炙半两）上七味，捣罗为末，炼蜜和丸，如小弹丸大，每服一丸，含化咽津，日可三五服，瘥。

　　治缠喉风，及喉痹。如圣丸方大黄（末一分） 蜗牛（二七枚） 白矾（末） 马勃 陈白梅皮（各一分）上五味，于五月五日午时，用白梅皮蜗牛，同研和丸，如栋实大，如患者开口不得，即以水磨，用竹管子吹下，入喉中立瘥，如轻者，以绵裹含化一丸。

　　治走马缠喉风，及喉痹。开关散方硝石（六两） 铅丹（四两） 白矾 砒霜（各半两）上四味，各细研，用瓷罐子一个，先入硝石二两铺底，次下砒霜，又入硝石二两，方下白矾，更入硝石二两，方下铅丹，后用圆瓦一片盖口，于净地上，用方砖一片，衬药罐子，以炭火五斤， 令通赤，罐子固济熔成水，以炭条子搅令彻底匀，方去火放冷，于地上，打罐子取药，研如粉，患者用箸头，蘸冷水惹药，深点咽喉内，渐渐咽津，至甚者不过三两度点。

　　治喉痹。伏龙肝散方伏龙肝（半两） 白矾（ 过） 白僵蚕（直者炒） 甘草（生各一分）上四味，捣罗为散，每服一钱匕，如茶点服，吐出涎立效，未吐更进一服。

　　治喉痹。比金丸方铅白霜（半两） 青黛（一两） 甘草（半两）上三味，捣罗为末，醋糊为丸，如鸡头实大，含化咽津，痰出立效。

　　治男子妇人喉痹口噤，牙关紧。透关散方雄黄（研） 猪牙皂荚（蜜炙去皮） 藜芦（各一分）上三味，捣研为细散，每用一字，分弹入两鼻中，关透涎出，瘥。

　　治急喉痹。丹砂酒方丹砂（研） 桂（去粗皮） 绛矾（各一钱）上三味，捣研为末，以绵裹，用好酒少许，浸良久，含饮即瘥。

</div>
    <div class="pagination">
<a href="圣济总录_page263.html">上一页</a><span>...</span><a href="圣济总录_page259.html">259</a><a href="圣济总录_page260.html">260</a><a href="圣济总录_page261.html">261</a><a href="圣济总录_page262.html">262</a><a href="圣济总录_page263.html">263</a><span class="current-page">264</span><a href="圣济总录_page265.html">265</a><a href="圣济总录_page266.html">266</a><a href="圣济总录_page267.html">267</a><a href="圣济总录_page268.html">268</a><a href="圣济总录_page269.html">269</a><span>...</span><a href="圣济总录_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
