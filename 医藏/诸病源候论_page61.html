<!DOCTYPE html>
<html>
<head>
    <meta charset="UTF-8">
    <title>诸病源候论 - 第 61 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诸病源候论 - 第 61 页/共 129 页</h1>
    <div class="content">　　四、氐羌毒候

　　氐羌毒者，犹是蛊毒之类。于氐羌界域得之，故名焉。然其发病之状，犹如中蛊毒，心腹刺痛，食人五脏，吐血利血，故是蛊之类也。

　　卷之二十五　蛊毒病诸候（上凡九论）

　　五、猫鬼候

　　猫鬼者，云是老狸野物之精，变为鬼蜮，而根据附于人。人畜事之，犹如事蛊，以毒害人。其病状，心腹刺痛。食人腑脏，吐血利血而死。

　　卷之二十五　蛊毒病诸候（上凡九论）

　　六、野道候

　　野道者，是无主之蛊也。人有畜事蛊，以毒害人，为恶既积，乃至死灭绝，其蛊则无所根据止，浮游由野道路之间，有犯害人者。其病发，犹是蛊之状。但以其于田野道路得之，故以谓之野道。

　　卷之二十五　蛊毒病诸候（上凡九论）

　　七、射工候

　　江南有射工毒虫，一名短狐，一名蜮，常在山涧水内。此虫口内有横骨，状如角弓，其虫形正黑，状如大蜚，生齿发，而有雌雄，雄者口边两角，角端有桠，能屈伸。冬月并在土内蛰，其上气蒸休休，冬月有雪，落其上不凝。夏月在水内，人行水上，及以水洗浴，或因大雨潦时，仍逐水，便流入人家，或遇道上牛马等迹内即停住，其含沙射人影，便病。

　　初得时，或如伤寒，或似中恶，或口不能语，或身体苦强，或恶寒壮热，四肢拘急，头痛，骨 屈伸，张口欠KT ，或清朝小苏，晡夕则剧。剧者不过三日，则齿间有血出，不即治，杀人。又云：初始证候，先寒热恶冷，欠KT ，筋急，头痛目疼，状如伤寒，亦如中尸，便不能语，朝旦小苏，晡夕轧剧，寒热闷乱是也。始得三四日可治，急者七日皆死，缓者二七日，远不过三七日皆死。

　　其毒中人，初未有疮，但恶风 寒热，或如针刺。及其成疮，初如豆粒黑子，或如火烧，或如蠼 尿疮，皆肉内有穿空如大针孔也。其射中人头面尤急，腰以上去人心近者多死，中人腰以下者小宽，不治亦死；虽不死，皆百日内不可保瘥。

　　又云：疮有数种，其一种，中人疮正黑如 子状，或周遍悉赤，衣被犯之，如有芒刺痛。其一种，作疮久即穿陷，或晡间寒热。其一种，如火炙人肉， 起作疮，此最急，数日杀人。其一种，突起如石疖状。俱能杀人，自有迟速耳。大都此病多令人寒热欠伸，张此虫冬月蛰在土内，人有识之者，取带之溪边行亦佳。若得此病毒，仍以为屑，渐服之。夏月在水中者，则不可用。

　　卷之二十五　蛊毒病诸候（上凡九论）

　　八、沙虱候

　　山内水间有沙虱，其蛊甚细，不可见。人入水浴及汲水澡浴，此虫着身，及阴雨日行草间亦着人，便钻入皮里。其诊法，初得时，皮上正赤，如小豆黍粟，以手摩赤上，痛如刺。

　　过三日之后，令百节强，疼痛，寒热，赤上发疮。此虫渐入至骨，则杀人。

　　人在山涧洗浴竟，巾拭KT KT 如芒毛针刺，熟看见处，以竹簪挑拂去之。已深者，用针挑取虫子，正如疥虫，着爪上，映光方见行动也。挑不得，灸上三七壮，则虫死病除。若止两三处，不能为害，多处不可尽挑灸。挑灸其上而犹觉昏昏，是其已大深，便应须根据土俗作方术拂出之，并作诸药汤浴，皆得一二升，出都尽乃止。

　　此七日内宜瘥，不尔则续有飞蛊来，人攻啖心脏便死。飞蛊白色，如韭叶大，长四五寸，初着腹胁，肿痛如刺，即破鸡 之，尽出食鸡，或得三四数过，与取尽乃止，兼取麝香、犀角护其内，作此治可瘥。勿谓小小，不速治，则杀人。

　　彼土呼此病为呼 。（吴音沙作 。读如鸟长尾 音也。）言此虫能招呼沙虱入人体内，人行有得沙虱，还至即以火自灸燎令遍，则此虫自堕地也。

　　卷之二十五　蛊毒病诸候（上凡九论）

　　九、水毒候

　　自三吴已东及南，诸山郡山县，有山谷溪源处，有水毒病，春秋辄得。一名中水，一名中溪，一名中洒（苏骇反），一名水中病，亦名溪温。今人中溪，以其病与射工诊候相似，通呼溪病。

　　其实有异，有疮是射工，无疮是溪病。

　　初得恶寒，头微痛，目匡疼，心内烦懊，四肢振 ，腰背骨节皆强，两膝疼，或吸吸热，但欲睡，旦醒暮剧，手足指逆冷至肘膝。二三日则复生虫，食下部，肛内有疮，不痒不痛，令人不觉，视之乃知。不即治，六七日下部便脓溃，虫上食五脏，热盛烦毒，注下不禁，八九日死。一云十余日死。

　　水毒有阴阳，觉之急视下部。若有疮正赤如截肉者，为阳毒，最急；若疮如鳢鱼齿者，为阴毒，犹小缓。皆杀人，不过二十日。又云，水毒有雌雄，脉洪大而数者为阳，是雄溪，易治，宜先发汗及浴。脉沉细迟者为阴，是雌溪，难治。

　　欲知审是中水者，手足指冷即是，若不冷非也。其冷或一寸，或至腕，或至肘膝。冷至二寸为微，至肘膝为剧。又云：作数斗汤，以蒜四五升捣碎投汤内，消息视之，莫令大热，绞去滓，适寒温，以自浴，若身体发赤斑文者是也。又云：若有发疮处，但如黑点，绕边赤，状似鸡眼。在高处难治，下处易治。余诊同，无复异，但觉寒热头痛，腰背急强，手脚冷，欠KT 欲眠，朝瘥暮剧，便判是溪病，不假蒜汤及视下部疮也。

　　此证者，至困时亦不皆洞利及齿间血出，惟热势猛者，则心腹烦乱，不食而狂语，或有下血物如烂肝，十余日至二十日则死。不测，虫食五脏，肛伤，以不治。

　　又云：溪病不歇，仍飞蛊来人，或皮肤腹胁间突起，如烧痛，如刺，登破生鸡上，辄得白虫，状似蛆，长四五六七寸，或三四六八枚无定。此即应是所云虫啖食五脏及下部之事。又云：中溪及射工法急救，令七日内瘥，不尔则有飞蛊来入人身内，攻啖五脏便死。彼土辟却之法，略与射工相似。

　　卷之二十六　蛊毒病诸候（下凡二十七论）

　　十、解诸毒候

　　凡药有大毒，不可入口鼻耳目，即杀人者，一曰钩吻，生朱崖；二曰HT ，又名 日，状如黑雄鸡，生山中；三曰阴命，赤色，着木悬其子，生山海；四曰海姜，状如龙芮，赤色，生海中；五曰鸩羽，状如雀，黑项赤喙，食蝮蛇，生海内。但被此诸毒药，发动之状，皆似劳黄，头项强直，背痛而欲寒，四肢酸洒，毛悴色枯，肌肉缠急，神情不乐。又欲似瘴病，或振寒如疟，或壮热似时行，或吐或利，多苦头痛。又言人齿色黑，舌色赤多黑少，并着药之候也。

　　岭南俚人别有不强药，有蓝药，有焦铜药，金药，菌药，此五种药中人者，亦能杀人。

　　但此毒初着，人不能知，欲知是毒非毒者，初得便以灰磨洗好熟银令净，复以水杨枝洗口齿，含此银一宿卧，明旦吐出看之，银黑者是不强药，银青黑者，是蓝药，银紫斑者，是焦铜药。此三种，但以不强药最急毒。若热酒食里着者，六七日便觉异；若冷酒食里着，经半月始可知耳。若含银，银色不异，而病候与着药之状不殊，心疑是毒，欲得即知者，可食鲤鱼，食竟此毒即发。亦空腹取银口含之，可两食顷，出着露下，明旦看银色，若变黑，即是药毒。又言取鸡子煮去壳，令病患齿啮鸡子白处，亦着露下，若齿啮痕处黑，即是也。

　　又言觉四大不调，即须空腹食炙鸡、炙羸、鸭等肉，触犯令药发，即治之便瘥；若久不治，毒侵肠胃，难复攻治。若定知着药，而四大未羸者，取大戟长三寸许食之，必大吐利，若色青者，是焦铜药；色赤者，是金药；吐菌子者，是菌药。此外，杂药利亦无定色，但小异常利耳。

　　又有两种毒药，并名当孤草。其一种着人时，脉浮大而洪，病发时啬啬恶寒，头微痛，干呕，背迫急，口噤，不觉嚼舌，大小便秘涩，眼匡唇口指甲颜色皆青是也。又一种当孤草毒者，其病发时，口噤而干，舌不得言，咽喉如锥刀刺，胸中甚热，膊胛满，不至百日，身体唇口手脚指甲青而死。

　　又着乌头毒者，其病发时，咽喉强而眼睛疼，鼻中艾臭，手脚沉重，常呕吐，腹中热闷，唇口习习，颜色乍青乍赤，经百日死。

　　凡人若色黑、大骨及肥者，皆胃浓，则胜毒；若瘦者，则胃薄，不胜毒也。

　　卷之二十六　蛊毒病诸候（下凡二十七论）

　　十一、解诸药毒候

　　凡药物云有毒及有大毒者，皆能变乱于人为害，亦能杀人。但毒有大小，自可随所犯而救解之。但着毒重者，亦令人发病时咽喉强直，而两眼睛疼，鼻干，手脚沉重，常呕吐，腹里热闷，唇口习习，颜色乍青乍赤，经百日便死。其轻者，乃身体习习而痹，心胸涌涌然而吐，或利无度是也。但从酒得者难治，言酒性行诸血脉，流遍周体，故难治；因食得者易愈，言食与药俱入胃，胃能容杂毒，又逐大便泄毒瓦斯，毒瓦斯未流入血脉，故易治。若但觉有前诸候，便以解毒药法救之。

　　卷之二十六　蛊毒病诸候（下凡二十七论）

　　十二、服药失度候

　　凡合和汤药，自有限剂。至于圭、铢、分、两，不可乘违。若增加失宜，便生他疾。其为病也，令人吐下不已，呕逆而闷乱，手足厥冷，腹痛转筋。久不以药解之，亦能致死，速治即无害。

　　卷之二十六　蛊毒病诸候（下凡二十七论）

　　十三、诸饮食中毒候

　　凡人往往因饮食忽然困闷，少时致甚，乃至死者，名为饮食中毒，言人假以毒物投食里而杀人。但其病颊内或悬痈内初如酸枣大，渐渐长大，是中毒也。急治则瘥，久不治，毒入腹则死。

　　但诊其脉，浮之无阳，微细而不可知者，中毒也。

　　卷之二十六　蛊毒病诸候（下凡二十七论）

</div>
    <div class="pagination">
<a href="诸病源候论_page60.html">上一页</a><span>...</span><a href="诸病源候论_page56.html">56</a><a href="诸病源候论_page57.html">57</a><a href="诸病源候论_page58.html">58</a><a href="诸病源候论_page59.html">59</a><a href="诸病源候论_page60.html">60</a><span class="current-page">61</span><a href="诸病源候论_page62.html">62</a><a href="诸病源候论_page63.html">63</a><a href="诸病源候论_page64.html">64</a><a href="诸病源候论_page65.html">65</a><a href="诸病源候论_page66.html">66</a><span>...</span><a href="诸病源候论_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
