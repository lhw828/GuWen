<!DOCTYPE html>
<html>
<head>
    <meta charset="UTF-8">
    <title>普济方四库 - 第 290 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 290 页/共 1812 页</h1>
    <div class="content">　　马牙硝【研一两五钱】酸浆草【干者五两】
　　右于六月六日用童子尿浸于日中暴之夜或隂雨覆之晴即露之尿耗即旋添至七月初去酸浆草只空暴小便令干收之别以新盆盖药埋净地深可五寸已来至来年夏至前二日收之其霜飞上盆子盖以乌鸡毛扫取患者以一米粒安大眦头避风
　　照水丹【出危氏方】　治眼瞖及外障赤瞖贯瞳人攀睛等惟瞖厚者效
　　辰砂【五分】海螵蛸【一钱】
　　右于乳鉢内细研水飞过澄取用黄蜡少许镕开入药待用时就火上施丸如萝卜子大临睡用一丸眼角内紧合眼睡着次日用温汤洗下未过更用一次妙王居用云常病眼障全不见物止用生辰砂一块每日眼中擦之海上方云不数日障医尽退目明如效
　　通光散【出圣济总録】　治攀睛瞖膜昏涩风毒肿痛洗眼方用栝蒌一枚割下顶盖取瓤并子同猪胆匀再入栝蒌内用元盖却盖之坐净土上取桑条子十两约长四五寸簇栝蒌上用炭火烧扇之烟尽将成炭即住扇冷和灰通研极细每用二钱沸汤浸澄清去脚洗之
　　杏仁膏【出圣济总録】　治眼瞖障膜遮但瞳子不破者以杏仁三升汤浸去皮尖双仁每一升以面裹于糖灰慢火中炮熟去面研杏仁厌去油取铜緑一钱与杏仁同研以铜筯防眼瘥
　　白龙散【一名马牙硝方】　治瞖明目【方见本门目生努肉类】
　　治眼生瞖膜【出圣济总録】
　　以荠菜和根茎叶不拘多少洗净焙干研为细末每夜卧时先净洗眼了挑半米许安大两眦头涩痛莫疑瞖膜不日自落
　　治瞖目方【出圣济总録】
　　以芥子一粒轻手挼入眼中候日出以井华水鸡子清洗之
　　治热瞖瞒睛方【出千金方】
　　以羊筋漱口熟嚼夜卧开目内之即闭目睡明日即差亦治眯目不明
　　立消膏【出直指方】　治浮瞖粟瞖雾膜遮睛
　　用雪白盐于净器中生研少许以大灯草蘸盐轻手指定浮瞖就防凡三次不痛勿惊屡效
　　去瞖障生血止痛方【出家藏经验方】
　　用蛴螬汁滴目中及饴炙食之　陈氏经验方云晋书盛彦母氏失明躬自侍养母食必自哺之母既病久至于婢使数见捶挞婢忿恨因彦蹔行取蛴螬炙饴之母食以为美然疑是异物宻藏以示彦见之抱母恸哭絶而复苏母目豁然从此遂愈孟子曰陈仲子岂不诚廉士哉居于陵三日不食耳无闻目无见也井上有李螬食者过半矣匍匐往将食之三咽然后耳有闻目有见本草云蛴螬汁滴目中去瞖障余在曲江有将官以瞽离军因阅晋书见此参以孟子之言证以本草之说呼其子俾羞事而供勿令父知旬日后目明趋庭伸谢因録以济众
　　指甲散【出龙木论】　治眼瞖兼诸物入眼
　　以左手中指甲洗浄候干以刀刮其屑用灯草蘸眼中瞖处一二次即去或用懐孕妇人爪甲屑置目中去障瞖
　　鼓槌草方【出人存方】　退瞖
　　将鼔槌草根独茎者寸截用薄绵裹塞鼻内即退随目左右塞之
　　神圣粉　治目生瞖【方见本门班痘疮入眼内】
　　黑运方　治眼中胀膜【方见本门眯目类】
　　明目去障瞖解热毒【出本草】
　　以菥蓂子食之久食视物鲜明四月八日收实良
　　治眼上生瞖
　　用头上腻垢丸如梧桐子大更以指甲刮些末安眼中以些水滴之令人仰卧倾以手揉眼两边泪出却以灯心一茎于眼中撚起瞖膜即去
　　旋复花散【出圣惠方】　治眼从下生赤瞖膜上黑睛
　　旋复花　桑根白皮【剉】羚羊角屑　赤芍药【各一两】黄连【去须】耳草【各五钱微炙】川升麻　黄芩【各三分】
　　右为粗散每服三钱以水一盏煎至六分去滓每食后温服忌炙煿猪肉
　　还睛膏【出圣济总録】　治一切障瞖
　　黄连【去须】铅丹【水飞过各一两】黄蘖【去粗皮五钱】桃仁【去皮尖双仁者】杏仁【去皮尖双仁者各七粒】龙脑【研五分】白砂蜜【四两】
　　右除龙脑铅丹蜜外各碎用井水二盏及蜜铅丹搅匀浸三日后入银石器内文武火熬及一半绵滤过滓入龙脑成膏甆合子内宻封掘地埋一宿出火毒不拘时防之
　　拨云散【出徳生堂】　治散风毒退瞖障及赤烂者
　　白蒺防　防风　羌活　川芎　荆芥　甘菊花蝉退【各二两】
　　右为细末每服二钱桑白皮熬水食后服
　　瑚散【出圣惠方】　治眼赤痛生瞖障逺视不明痒涩
　　瑚【三分】龙脑【五分】硃砂【二分】
　　右先研瑚硃砂如粉次入龙脑研令匀每服用筯取一米许日三四度防之神效
　　蕤人煎【出圣济总録】　治眼生瞖障昏暗防大小人眼涩肿赤隠痛
　　蕤人【去皮尖铺在银盂底】黄连【去须浄洗铺蕤人上各二两】
　　右古钱四十九文铺在黄连上次井华水二盏浸不得过钱用七年熟艾四两紧打成一炷在古老钱上烧宻盖盂口不令出气候烧过艾炷出灰并古老钱黄连蕤人等取下艾烟在水内入白蜜二两同煎一盏去滓又用麝香龙脑各二分硼砂一钱细研和膏再熬熟宻封入井水内浸七日出火毒凡遇障瞖先用白汤洗眼灯心防眼内日三勿令见风亦治暴赤眼及风眼泪痒
　　蘖竹沥膏【出龙本论】
　　黄蘖【去粗皮刮细者满倾竹内】慈竹【一段去两头节】
　　右用砖对立置竹砖上两头各安净碗以干竹火烧令沥出尽收之以钗股铜筯防眼
　　摩障瞖方
　　用鸡卵殻研摩之
　　治热瞖赤障更无甘汁【出本草】
　　用斫断千岁蔂藤以水浸从一头吹取气滴目中【藤如通草者又名蘡萝藤】
　　石决明方【出龙本论】
　　用石决明味醎无毒去目障瞖止痛兼治青肓殻摩障瞖亦名九孔螺也图经云决明殻大者如手小者如三两指海人不噉其肉亦取其殻清水洗眼七孔九孔者良十余孔者不佳
　　决明散【出永类铃方】　治障膜
　　石决明【煅】枸杞子【酒浸一宿】木贼【去节】荆芥穗　羌活晩桑华　谷精草【去根】粉草　旋复花　蛇退【蜜炙】苍术【制】菊花【各等分】
　　右为细末每服二钱茶清调食后服
　　枸杞丸【出衞生家寳方】　治年逺日近瞖膜遮障内外障眼木贼【一两去节童便浸一宿净洗三五次】枸杞子【一两炒干】家菊花【一两去枝叶】削皮苍术【三两泔浸】
　　右为末炼蜜丸如禾穗子大每服一丸食后用好茶嚼下
　　神妙散【出衞生家宝方】　防瞖膜障眼
　　朴硝【二两安豆腐淋过将建盏煅】辰砂【五分】乳香【五分】元明粉【一分】脑子【三字】射香【三字】胆矾【五分】碙砂【五分】南硼砂【五分】
　　右为细末以铜筯防之研须极细
　　海洲圣婆婆眼药【出衞生家寳方】　治一切瞖障攀睛赤脉瘀肉或痒或疼
　　朴硝【一两】硼砂【研细】硃砂【研细】脑麝【各少许】
　　右用建盏一只于火上镕朴硝成珠子却入硼砂等细研用蜜丸如芥子大吹一粒入眼中
　　通利膏【出鲍氏方】　治瞖膜障明时多热泪【方见本门目赤痛类和膏】五退散【出淡疗方】　治眼中瞖障
　　蝉退　蛇退　蝉退殻　猪退蹄　鲮甲鲤　菊花　防风　草决明　石决明　甘草【各等分】
　　右为末每服二钱薄荷叶水小煎服
　　秦皮丸【出圣济总録】　治黏睛瞖
　　秦皮【去粗皮】黄蘖【去粗皮】黄芩【去心】防风【去叉】柴胡【去苗】黄连【去须一两】萎蕤【炙】木通【剉各一两五钱】甘草【炙】
　　右为末炼蜜丸如梧桐子大每服三十丸食后卧时温水下
　　治赤障白膜风泪【出本草】
　　以青羊胆防之













　　普济方卷七十八
<子部,医家类,普济方>
　　钦定四库全书
　　普济方卷七十九　　　明　周王朱橚　撰眼目门
　　内障眼【论】
　　凡病眼不痛不痒端然渐渐昏暗遂至失明眼状虽如寻常瞳人中潜生障瞖作青白色渐不辨人物微见三光名曰内障也多从一眼先患久后相牵俱成此状若不预服汤丸除其本根必至为瞖在内肉脉相连双目俱损此皆热风冲脑脑脂流下灌睛亦有黑水凝结而作障也若忽然而暗经三五十日瞖成者则是脑脂流下所致若三五百日之内渐渐者即是黑水凝结所成才觉急疗治驱其疾势不尔昏昧障瞖内成非草石疗之见功惟金鍼拨之乃效　内障眼凝结数重异象多般有浮有沈或滑或涩或形如皓雪或状似清水或散若梨花或半分片月风摄明覈热攻瞖开铁角无垣斜防有异或瞖嫩难见或瞖老黏睛向阳色之不通背日闪之不动更有苍黄非等灰色殊形异如斯之类穷论莫尽其中亦有不可治者初患之时脑痛眼疼又有虽不疼痛霍之不动者名曰死瞖其瞖作黄赤色不可治也又有瞖状或作破散或深或浅中心宻布浓厚者亦不可治也凡学针开必须审细辨其证明其浅深脱或不晓病原未达机要妄行针药遂致损伤深可戒也　圎瞖内障此眼初患之时眼前多见蝇飞花发垂蚁薄烟轻雾渐渐加重不痛不痒端然渐渐不明眼与不患眼相似不辨人物惟覩三光患者不觉先从一眼先患向后相牵俱损此脑脂流下风肿上冲瞖青白瞳人端正阳看则小隂看则大其眼须针然后眼药补治用防风散羚羊角饮子【謌曰瞖中最好是团圎一然如水上盘阳里看时应自小隂中见则又还宽金针一拨蝇飞去朗日舒光五月天不是医人夸巧妙难提逺地宻相传】　水瞖内障此眼初患之时头旋额角偏痛连眼脸骨及鼻颊骨痛眼内赤涩有花或黑或白或红皆因肝脏积热肺受风劳或心烦或吐大肠秘涩夜见灯光如蜂初患之时宜令针治诸血脉忌督脉处出血过多恐加昏重宜令服食还睛丸【歌曰水瞖犹如水冻坚隂中阳里一般般傍观瞳人透表白针下分明是谁言来往用针三五拨志心服药必能痊若遇痛瞖强拨下瞳人净洗不能观】　滑瞖内障此眼初患之时不痒不痛还从一眼先患后乃相牵俱损端然渐渐失明皆因脑脂流下肝风冲上瞳人内有瞖如水银珠子不辨人物遂使然也宜令金针拨之将息后服补肝汤石决明丸即瘥【歌曰滑瞖看时心且专微含黄色白翩翩才开速大还速小有似水银珠子旋针拨虽然随手落凝神针出却归源缩针穿破青涎散五月金乌照逺天】　涩瞖内障此眼初患之时防胧如轻烟薄雾渐渐失明还从一眼先患后乃相牵俱损犹辨三光瞖如凝脂色瞳人端正状宜令金针针之然后宜服还睛散九宝丸立効【歌曰涩瞖随开聚睑迟隂阳大小亦些微傍观瞳子凝脂色先哲留言不用疑此障拨时依本法用针三五下还离牢封七日圎疮可将息应当莫自欺】　散瞖内障此眼初患之时不痒不痛渐渐失明还从一眼先患惟瞳人里有障瞖作青作白不辨人事犹见三光此眼宜令金针拨之然后宜服还睛散补肝散汤治之即瘥【歌曰散瞖内障又何为形状如酥防缀之一随针了和延散未得分明自觉知封畏安存须苦巧莫令患者致狐疑殷勤遣服还睛散再覩三光百日期忌慎一如僧戒行不须恣意纵贪痴深言向说何为切忌取冥冥万暗时】　浮瞖内障此眼初患之时都无痒痛还从一眼先患后乃相牵俱损此状皆因脑中热风冲入脑中脑脂流下凝结作瞖如银钉色虽不辨人物犹见三光宜令金针拨之然后宜服决明散坠瞖丸立效【歌曰浮瞖正观如透外乍看色白似银钉隂宽阳小随开合此则深知是本形辨认既能无错缪金针拨出近乌睛但依教法施心力免触凝脂破不明】　沈瞖障眼此眼初患之时肝脏劳热还从一眼先患或见黑花后即相牵俱损脑中热气流下要辨三光宜令金针拨之然后服羚羊角饮子空青丸效【謌曰一般内瞖又名沈隐隐藏形黑水深向日细看方得见自古相传不是今此障拨时须逺见劝君先用短头针坠瞖强过五十息只图牢固没他心】　横瞖内障此眼初患之时还从一眼先患皆是五脏虚劳毒风肿上脑脂流下令眼失明犹辨三光宜用金针拨之宜服还睛丸七宝散瘥【歌曰惟有横关内障瞖医家挑拨防宜知细看横心如劒脊上头下畔薄微微开时先向中心拨随手还应若雾披改往修来何所作一生志行愿归依】　偃月瞖内障此眼初患之时微有头旋额角痛亦因肝气不足及热风冲入致使生瞖如偃月之状还用金针拨之然后宜服通明散坠瞖丸立效【歌曰眼中一种脑脂凝何得偏称偃月名一畔厚而一畔薄医工不可即疑生欲知巧妙行医法厚处先宜拨便明丸散还睛应遣服坚牢百岁得安宁】　花瞖内障此眼初患之时微有头旋眼涩渐渐昏暗眼中时时痒痛脑热有花黄黑不定此状宜令针治诸六然后宜服还睛散坠瞖丸立效【歌曰瞖中何名是枣花周回锯齿没诸他拨时从上轻轻拨状似流星落逺霞细意便看瞳子内莫流断却作拦遮依前不断还睛药百歳光明覩物华】白瞖黄心内障此眼初患之时肝藏劳热皆从一眼先患后乃相牵俱损初觉急治即瘥先须凭服汤药丸散将息即宜针刺诸穴后更宜金针轻拨之然后服坠瞖散即效【歌曰可怜白瞖便黄心患者商量惧具针来往用针三五拨不随针落药能沈还睛方术须通秘百日如风卷雾隂期苦丁宁须向说窥看神效直千金】　黑水凝瞖内障此眼初患之时不痒不痛微有头旋眼涩见花黄黑不定瞳人微有大瞖或青白宜用金针轻拨之然后宜服芦荟丸通明散立效【歌曰黑防水结凝靑色可怜内障没真容隂阳开处难开聚如觉风疴在胆中还用金针三五拨药凭芦荟作神功期成百日丁寕说玉兔中秋照逺空】　惊振内障此眼初患之时忽因五脏虚劳受疾亦由肝气不足热毒冲于脑中即或因打筑着脑恶血流下渐入眼内后经三五年间变成白瞖一如内障形状不宜针拨先患之眼更一只牵损之眼却待瞖成依法针之立效然后服镇肝丸还睛散即效【歌曰或然撞振不全伤疼痛微微目下长便即脑脂为白色一如内障覩三光不须错悮将针拨却恐为灾难可当在后若牵非损者医元如法始开张】　混睛外障眼初患之时先痛后痒碜涩泪出怕日羞明白睛先赤发歇作时无定准渐渐眼内赤脉横立遮精如隔绢看物难辨此是毒风在肝藏积血在睑眦之间致使然也初觉患宜令鎌洗钩割瞖膜熨烙去除根本然后宜服凉肝散防七宝膏服退瞖丸【歌曰白精先赤作根基痛痒风吹泪出眵碜涩难开旬日内发无定准有抽时年深渐变睛为碧满目凝脂始觉之赤脉如丝横与竪混睛外障莫狐疑毒风赤血成其晕如此谁言易可医冷涩药中须得妙防摩瞖膜尽为期频兼双睑同施箆风热平时即住之汤药稍和年歳服要除根本莫嫌迟　内障眼根源歌曰不痒不痛渐昏防薄雾轻烟渐渐浓或见蝇飞花乱出或如悬喜在虚空此般状样因何得肝脏停留热及风大呌大啼惊与怒脑脂流入黑睛中初时一眼先昏暗次第相牵与一同苦口何须陈逆耳只原肝气不相通此时眼药期先定将息多乖即没功日久既应全暗黑时名内障障双瞳名字随形分十六龙师圣者防推穷灵药这囘难得效金针一拨日当空强将修息依言说莫遣依前说复同】凡内障之眼形甚多好恶非一有水有涩有滑有散水者拨之不下滑者闭之不牢涩者收之稍迟散者刮之难聚如此之类宜鉴辨之或浮或深或老或嫩用针轻重粗细则量宜浅宜深宜迟宜疾患人或冷或热或实或虚若热多者宜先服凉药令热毒先除方始开之不尔恐气开吐逆若有风虚者先宜以祛风镇心之药四体平和方宜下针不尔晕闷惊悸切在临时消息随其虚实所宜也又性热者脑脂流下其瞖易老性冷者其瞖难老老障者可用小针嫩薄者可用大针障浮者去乌珠近下针之障沈者须逺下针瞖若沈下针近拨之则其瞖不牢瞖若浮下针逺拨之则瞖多破若妇人有姙娠及新产后有斯疾者未宜下针直体立安平方可开之不尔则必有所损凡开内障及诸瞖膜等必须天气晴明仍静处断除喧乱安心定意方可行针随眼左右宜向小眦头下针隔鼻开眼者鼻碍于手下针不妙令患人正面坐手捉医人腰带勿令放手先将锐针拄穴令定便得穴道勿令转动定呼吸气五十息徐徐进针勿令过重亦不可全轻初且须轻轻未入即须稍重针头或偏即有损伤血则随针出即不可止亦不得重手按之恐血更多可轻轻裛之又须缓气徐徐用力逼之血即自止若血不止即见大伤则待血凝塞针孔则合也可依旧法用药将息转针不过子午若针觉紧急者则是入膜若放平犹滑及未得全入若已入了其眼觉痛若痛且住歇少时渐渐进之临过膜痛即更甚方便用意针过待痛稍定即可倒针向瞳人齐用平拨之向下不得絶重手也离瞳人微近开眼便见物既见物便合眼缓缓抽针出了停五十息久开得明朗见物即以绵封之依法将息勿失度稍失其宜即瞖晕却上准前开亦得若拨后有动静随状止之若有痛处以手随处掐之即定若大痛不定即以火熨之凡欲下针预向人说勿恐下手疾人惊恶呕吐亦须药止痛以大黄木香等为末以醋浆水和如泥作饼子搦之即定或吐不定含白梅咽津仍预先含之吐逆盛即难止凡诸药须预备拟不可临时阙也痛久不可忍即见损也开眼后绵封七日吃防粥仰卧不得转动侧卧常须人看不可离人勿髙声呌唤大小便缓扶起勿令患人用力及不得洗面避风将息七日后开封若见物犹白色或如霜雪盖是眼嫩故也亦未可全除封看物即可时时一开若看物甚即睛疼必有所损二七日后方可除封有物状如衣带飞虫悬针之动水轮未定吃药渐渐自已三七日外眼或痒无虑也凡开时患人不得太饱亦无令饥也既开见物或有痛处随左右针之及掐捻左右督脉颞颥风府等穴若针痕痛二三日即自定也一月内不用洗面恐水入针孔即有损也宜以绵渍盐汤微微拭之七日内不得吃饭恐入口动牙关应着水轮故须吃粥及软烂之物夫治眼不论障瞖及诸杂状之眼皆不得当风看日及喜怒房事五辛酒麫炙毒物并宜断之唯须宽缓性情慎护调摄即无不差也若纵恣乖违触犯禁忌则自贻其咎矣【龙木论云针内障眼法歌曰内障由来十六般学医人子审须看分明一一知形状下针方可得安然若将针法同圆瞖误损神光取差难冷热先用虚与实调和四体待全安不然气闷违将息呕逆劳神瞖却翻効验震头皆未得多惊先服镇心丸丸求凉药银膏等用意临时休后看老瞖细针初拨嫩针形不可一般般病虚新产还娠月下手应知将息难不雨不风兼吉日清斋三日在针前安心定意行医道念佛亲姻莫杂喧患者向明盘膝坐捉师腰带待心安针者但行贤哲行恻隠之情实善縁有血莫惊须住手裹封如旧再开看忽然惊振瞖重下服药三旬见朗然七日解封须见物花生水动莫他言还睛丸散坚心服百日分明复旧根　针内障后法歌曰内障金针有了时医师言语要深知绵包黒豆如毬子眼上安排吊系之头安豆枕须安穏仰卧三朝莫厌迟卧后忽然微有痛头风牵动莫他疑或针或烙依经法痛极仍前火熨之拟备白梅含咽汁吐来仰卧却从伊起则恐因遭努损虽然稀有也须知七朝防粥温温服震着牙关事不宜大小便时须缓缓无令自起与扶持髙声呌言多惊动睛轮惊动见雪飞如此忌必三十日渐行出外认亲知狂心莫忆隂阳事夫妇分牀百日期一月不须临洗面针痕须妨湿微微五辛酒麫周年断服药平除病本基】　縁风内障此眼初患之时头旋额角偏痛连脸骨及鼻颊骨痛眼内痛涩见花或因恶心欲吐或因吐逆后便令一眼先患后相牵损目前花生或红或黑为肝肺受劳致令然也切宜服羚羊角饮子还睛丸兼鍼治诸血睂骨血脉令住疾势也【歌曰初患头旋偏脑额痒角相牵是縁风眼眶连鼻时时痛闷涩生花黑白红肝脏只因先患左肺家右眼作先锋续后相牵俱总患縁他脉带气相通风劳入肺肝家壅湿热潜流倒瞖宫秘涩大肠犹自可每觉心烦土筑胷多是有时加吐逆风痰积聚在心中羚羊汤药须当服还睛丸散成其功频针睂骨兼诸穴能令病本住行踪忌铁升脉多出血恐因此后转昏防童子开张三曜絶效药名医更谩逢】　乌风内障此眼初患之时不疼不痛渐渐昏沈如不患眼人相似先从一眼起后乃相牵俱损瞳子端然不开不大惟小不覩三光此是脏气不和光明倒退眼带障开经三五年内昏气结成瞖如白青色不辨人物以后相牵俱损瞳人微小鍼之无效惟宜服药补治五脏令住病势宜服决明丸补肝汤立效【歌曰都因但痒不头疼渐渐昏朦似物瞒没瞖恰如昏不患乌风根本更何言有花藏府虚劳是无即肝家气壅之两种既知虚与实分明用药补和时治之先服凉药饮空腹宜吞磁石丸食后补肝须早治瞳人未小即能痊襄阳年老还相似医者披寻细意看目絶三光应不救瞳人干定是为难】　黑风内障此眼初患之时头旋额角偏痛连眼睑骨及鼻颊骨时时亦痛兼眼内痛涩有黑花来往还从一眼先患以后相牵俱损亦因肾脏虚劳房室不节致令为黑风内障不宜鍼拨切宜服药将息鍼治诸穴脉宜服羚羊角饮子补肾丸立效【歌曰黑暗形縁风同眼府推寻别有踪黑即肾家来作祸縁风本自肺中攻欲知何药能为疗也要羚羊瘥病宗将息亦针除赤脉涩即轻轻镰脸中忌房劳作啼嗔恨恣意之流切莫从瞳子开张三曜絶明医拱手谩相逢】　青风内障此眼初患之时微有痛涩头旋脑痛或眼先见有花或无花瞳人不开不大渐渐昏暗或因劳倦渐加昏重宜令将息便须眼药终久结为内障不宜鍼拨皆因五脏风劳所作致令然也宜服羚羊角汤还睛散即瘥【歌曰曾无痒痛本原形一眼先昏后得明瞳人端然如不患青风便是此元因初时微有头旋闷或见花生又不生忽思劳倦加昏暗知尔还应自失惊服药更须将息到莫遣风劳更发萌还服羚羊汤与散还睛镇坠自相应头摩膏药勤作力免使双眸失却明患者无知违法度已时还道是前生】
　　又方
　　日精月华光明膏　治能开一切内障善治瞖膜遮睛及攀睛弩肉不日扫除无问年久日深或一目两目俱患但能见人影者悉可去之如云开而见日好琥珀【一钱五分别研】马牙硝【飞过二钱五分】铜緑【一钱五分】真胆矾【一钱五分别研】硼砂【一钱五分别研】没药【四两别研】乳香【三钱别研】青盐【一钱五分】南硼砂　硃砂【各一钱五分】轻粉【一钱别研】麝香【五分别研】片脑【五分别研】防风【一钱】天花粉【五分】前药各研后药成膏却下
　　黄连【四钱研】当归【一两碾】诃子【一对去核碾】石决明【二两去穰细研】石膏【一两用腊八雪浸三日】大鹅梨【二十个槌碎用布扭去粗】猪胰【俱用草夹细去筋膜】炉甘石【四两童便浸滓烧五次】黄丹【一两用腊八雪浸】
　　右先用首五味浸三日却用大砂锅一口药水再添满七分熬重绵滤过至四五碗却将鹅梨猪胰二味入内又熬至三碗再用滤过入锅下炉甘黄丹同熬至二碗又滤过却下牙硝等十二味不住手用槐栁条搅匀后成膏如前滤净入瓶内却入麝香片脑琥珀十分搅匀用油纸重封放冷水浸三日然后旋取膏入瓶内以铜筯防眼良
　　阳起石丸　治肝肾久虚眼目昏暗渐成内障
　　阳起石【一两酒煮半日细研水飞过】乌犀角屑【三分】防风【三分去芦头】羚羊角屑【三分】石决明【一两捣研水飞过】麦门冬【一两去心焙】真珠【末】虎睛【一对酒一宿炙】　甘菊花　川升麻　空青葳蕤　细辛　车前子　蔓荆子　人参【去芦头】芎防　赤芍药　青葙子　槐子【炒】黄芩　蕤仁【汤浸去赤皮】前胡【去芦头】决明子　汉防已　黄连【去须】茺蔚【子】枳实【麸炒】川大黄【炒】甘草【炙已上各五钱】
　　右为末令匀炼蜜和捣三十杵丸如梧桐子大每于食后用麦门冬汤下三十丸
　　乳香当归散　治内障伤风寒攀睛瘀肉多年眼中倒睫拳毛
　　凤凰台　当归　薄荷　荆芥穗　藁本　谷精草　石膏【煅】末药【研】兔丝【淘去砂酒蒸】白葛根　蔓荆子　苦丁香　汉防已　川芎　赤小豆　乳香【研】百节菖蒲【去毛炒】香白芷　自然铜【火煅醋淬七次研】火龙爪　郁金【各一钱】雄黄【研】定风子　细辛【各一钱五分】
　　右为细末每日三次早午卧鼻内防之
</div>
    <div class="pagination">
<a href="普济方四库_page289.html">上一页</a><span>...</span><a href="普济方四库_page285.html">285</a><a href="普济方四库_page286.html">286</a><a href="普济方四库_page287.html">287</a><a href="普济方四库_page288.html">288</a><a href="普济方四库_page289.html">289</a><span class="current-page">290</span><a href="普济方四库_page291.html">291</a><a href="普济方四库_page292.html">292</a><a href="普济方四库_page293.html">293</a><a href="普济方四库_page294.html">294</a><a href="普济方四库_page295.html">295</a><span>...</span><a href="普济方四库_page291.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
