<!DOCTYPE html>
<html>
<head>
    <meta charset="UTF-8">
    <title>证类本草 - 第 127 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 127 页/共 244 页</h1>
    <div class="content">　　陶隐居云：此即今榆树，剥取皮，刮除上赤皮，亦可临时用之，性至滑利。初生荚仁以作糜羹，令人多睡。嵇公所谓榆令人瞑也。断谷，乃屑其皮并檀皮服之，即令人不饥。唐本注云：榆，三月实熟，寻即落矣。今称八月采实，恐《本经》误也。今按 陈藏器本草云：榆荚，主妇人带下，和牛肉作羹食之。四月收实作酱，似芜荑杀虫，以陈者良。嫩叶作羹食之，压丹石，消水肿。江东有刺榆，无大榆。皮入用，不滑。刺榆，秋实。故陶错误也。臣禹锡等谨按尔雅疏云：榆之类有十种，叶皆相似，皮及木理异尔。而刺榆有针刺如柘，其叶如榆，瀹为蔬美，滑于白榆。《诗》云：山有枢是也。药性论云：榆白皮，滑。能主利五淋，治不眠，疗 。取白皮阴干后，焙杵为末。每日朝夜用水五合，末二钱，煎如胶服，瘥。孟诜云：生皮主暴患赤肿，以皮三两捣，和三年醋滓，封之，日六、七易，亦治妇人妒乳肿。

　　眼丹石人采叶生服一、两顿佳。子作酱食，能助肺，杀诸虫下气，令人能食，消心腹间恶气，卒图经曰：榆皮，生 川山谷，今处处有之。三月生荚仁，古人采以为糜羹，今无复食者，唯用陈老实作酱耳。然榆之类有十数种，叶皆相似，但皮及木理有异耳。白榆先生叶，却着荚，皮白色，剥之，刮去上粗 ，中极滑白，即《尔雅》所谓榆白粉也。此皮入药，今孕妇滑胎方多用之。小儿白秃，发不生，捣末苦酒调涂之。刺榆有针刺如柘，则古人所茹者，云美于白榆。《尔雅》所谓枢， 。《诗·唐风》云：山有枢是也。二月采皮，取白曝干，四月采食疗生榆皮，利小便，主石淋。又，取叶煮食之，时复食一顿，尤良。高昌人多捣白皮为末，和菜菹食之，甚美。令人能食，仙家长服，服丹石人亦食之。取利关节故也。又，榆仁，可作酱食之，亦甚香美。有少辛味，能助肺气，杀诸虫，下气，令人能食。又，心腹间恶气，内消之。尘者尤良。又，涂诸疮癣，妙。又，卒患冷气心痛，食之瘥。并主小儿痫，小便不利。外台秘要：治渴，小便利非淋方：榆皮二片去黑皮，以水一斗，煮取五升。一服三合，日三服。千金方：五色丹，俗名油肿。若犯多致死，不可轻之。以榆白皮末和鸡子白敷之。

　　杂米作粥食，小便利。子母秘录：疗妊娠胎死腹中，或母病欲下胎。榆白皮煮汁服二升。又方：小儿白秃疮。捣榆白皮末，醋和涂之，虫当出。杨氏产乳：疗身体及头悉生疮。取榆白皮炒令黄，捣为散，以好苦酒和涂上。又以绵裹覆上，虫出即瘥。嵇叔夜《养生论》云：榆令人瞑。别说云：谨按榆白皮焙干为末，妇人妊娠临月，日三服方寸匕。令产极易，产下儿身尚皆涂之，信其验也。又湿捣治如糊，用粘瓦石极有力，京东西北人，以石为碓觜，每用此以胶之。

　　衍义曰：榆皮，今初春先生荚者是。去上皱涩干枯者，将中间嫩处，锉、干、 为粉，当歉岁，农将以代食，叶青嫩时收贮，亦用以为羹茹。嘉 年，过丰、沛，人阙食，乡民多食此。

　　卷第十二

　　酸枣

　　酸枣　味酸，平，无毒。主心腹寒热，邪结气聚，四肢酸疼，湿痹，烦心不得眠，脐上下痛，血转久泄，虚汗烦渴，补中，益肝气，坚筋骨，助阴气，令人肥健。久服安五脏，轻身延年。

　　生河东川泽。八月采实，阴干，四十日成。（恶防己。）

　　陶隐居云：今出东山间，云即是山枣树。子似武昌枣而味极酸，东人啖之以醒睡，与此疗不得眠，正反矣。唐本注云：此即 （贰）枣实也，树大如大枣，实无常形，但大枣中味酸者是。《本经》唯用实，疗不得眠，不言用人。今方用其人，补中益气，自补中益肝以下，此为酸枣仁之功能。又于下品白棘条中，复云用其实。今医以棘实为酸枣，大误。今注陶云醒睡，而《经》云疗不得眠。盖其子肉味酸，食之使不思睡，核中仁，服之疗不得眠，正如麻黄发汗，根节止汗也。此乃棘实，更非他物。若谓是大枣味酸者，全非也。酸枣小而圆，其核中仁微扁；大枣仁大而长，不类也。臣禹锡等谨按蜀本图经云：今河东及滑州，以其木为车轴及匙箸等，木甚细理而硬，所在有之。八月采实，晒干。药性论云：酸枣仁，主筋骨风，炒末作汤服之。陈藏器云：按酸枣，既是枣中之酸，更无他异，此即真枣，何复名酸，既云其酸，又云其小，今枣中酸者，未必即小，小者未必即酸，虽欲为枣生文，展转未离于枣，若道枣中酸者，枣条无令睡之功，道棘子不酸，今人有众呼之目。枣、棘一也。酸、甜两焉。纵令以枣当之，终其非也。嵩阳了曰：余家于滑台。今酸枣县，即滑之属邑也。其地名酸枣焉，其树高数丈，径围一、二尺，木理极细，坚而且重，其树皮亦细纹似蛇鳞。其枣圆小而味酸，其核微圆，其仁稍长，色赤如丹。此医之所重，居人不易得。今市之卖者，皆棘子为之。又云山枣树如棘，子如生枣，里有核如骨，其肉酸滑好食，山人以当果。五代史后唐刊《石药验》云：酸枣仁睡多生使，不得睡炒熟。日华子云：酸枣仁治脐下满痛。

　　图经曰：酸枣，生河东川泽，今近京及西北州郡皆有之，野生多在坡 及城垒间。似枣木而皮细，其木心赤色，茎、叶俱青，花似枣花。八月结实，紫红色，似枣而圆小味酸。

　　当月采实，取核中仁，阴干，四十日成。《尔雅》辨枣之种类曰：实小而酸，曰 枣。《孟子》曰：养其 枣。赵歧注：所谓酸枣是也。一说唯酸枣县出者为真，其木高数丈，径围一、二尺，木理极细，坚而且重，邑人用为车轴及匕箸。其皮亦细，纹似蛇鳞。其核仁稍长而色赤如丹，亦不易得。今市之货者，皆棘实耳，用之尤宜详辨也。《本经》主烦心不得眠。今医家两用之，睡多生使，不得睡炒熟。生熟便尔顿异。而胡洽治振悸不得眠，有酸枣仁汤：酸枣仁二升，茯苓、白术、人参、甘草各二两，生姜六两，六物切，以水八升，煮取三升，分四服。深师主虚不得眠，烦不可宁，有酸枣仁二汤：酸枣仁二升， 母、干姜、茯苓、芎各二两，甘草一两炙，并切，以水一斗，先煮枣，减三升后，纳五物，煮取三升，分服。一方更加桂一两。二汤酸枣并生用，疗不得眠，岂便以煮汤为熟乎？雷公云：酸枣仁，凡使，采得后晒干，取叶重拌酸枣仁蒸半日了，去尖皮了，任研用。

　　食疗酸枣，平。主寒热结气，安五脏，疗不得眠。圣惠方治胆虚睡卧不安，心多惊悸。用酸枣仁一两，炒令香熟，捣细为散。每服二钱，竹叶汤调下，不计时候服。又方治夜不眠睡。

　　用酸枣仁半两，炒黄研末，以酒三合浸汁，先以粳米三合煮作粥，临熟下枣仁汁，更煮三、五沸。空心食之。又方治骨蒸劳，心烦不得眠卧。用酸枣仁二两，水二大盏，半研绞取汁，下米二合煮粥，候熟下地黄汁一合，更渐煮过。不计时候食之。外台秘要疗齿虫腐烂，棘针二百枚即是枣树棘朽落地者。以水二升，煎取一升含之，日四、五度，即瘥。又方疗刺在仁肉中不出。酸枣仁核烧末，水服之，立便得出。简要济众治胆风毒瓦斯，虚实不调，昏沉睡多。

　　酸枣仁一两生用，金挺腊茶二两，以生姜汁涂，炙令微焦，捣罗为散。每服二钱，水七分，煎六分，无时温服。

　　衍义曰：酸枣，微热，《经》不言用仁，仍疗不得眠。天下皆有之，但以土产宜与不宜。

　　嵩阳子曰：酸枣县，即滑之属邑。其木高数丈，味酸，医之所重。今市人卖者皆棘子，此说未尽。殊不知小则为棘，大则为酸枣，平地则易长，居崖堑则难生。故棘多生崖堑上，久不樵则成干，人方呼为酸枣，更不言棘，徒以世人之意如此，在物则曷若是也。其实一本。以其不甚为世所须，及碍塞行路，故成大木者少，多为人樵去。然此物才及三尺，便开花结子，但并可取仁。后有白棘条，乃是酸枣未长大时，枝上刺也。及至长成，其刺亦少，实亦大。故枣取大木，刺取小窠也，亦不必强分别尔。

　　卷第十二

　　柏木（黄柏也）

　　柏木（黄柏也）　味苦，寒，无毒。主五脏肠胃中结热，黄胆，肠痔，止泄痢，女子漏下赤白，阴伤蚀疮，疗惊气在皮间，肌肤热赤起，目热赤痛，口疮。久服通神。

　　根

　　 一名檀桓。主心腹百病，安魂魄，不饥渴。久服轻身延年，通神。生汉中山谷及永昌。（恶干漆。）

　　陶隐居云：今出邵陵者，轻薄色深为胜。出东山者，浓而色浅，其根于道家入木芝品，今人不知取服之。又有一种小树，状如石榴，其皮黄而苦，俗呼为子柏，亦主口疮。又一种小树，多刺，皮亦黄，亦主口疮。唐本注云：子柏，一名山石榴，子似女贞，皮白不黄，亦名小柏，所在有。今云皮黄，恐谬矣。按今俗用子柏，皆多刺小树，名刺柏，非小柏也。今按陈藏器本草云：柏皮，主热疮 起，虫疮，痢下血，杀蛀虫，煎服主消渴。臣禹锡等谨按蜀本图经云：黄柏，树高数丈，叶似吴茱萸，亦如紫椿，皮黄，其根如松下茯苓，今所在有。

　　本黄柏，使，平。主男子阴痿，治下血如鸡鸭肝片，及男子茎上疮。屑末敷之。日华子云：安心除劳，治骨蒸，洗肝明目，多泪，口干心热，杀疳虫，治回心痛，疥癣，蜜炙治鼻洪，肠风泻血，后分急热肿痛，身皮力微次于根。

　　图经曰：柏木，黄柏也。生汉中山谷及永昌，今处处有之，以蜀中者为佳。木高数丈，叶类茱萸及椿、楸叶，经冬不凋。皮外白，里深黄色。根如松下茯苓作结块。五月、六月采皮，去皱粗，曝干用。其根名檀桓。《淮南万毕术》曰：柏令面悦，取柏三寸，土瓜三枚，大枣七枚，和膏汤洗面，乃涂药，四、五日光泽矣。唐·韦宙《独行方》主卒消渴，小便多。

　　黄柏一斤，水一升，煮三、五沸，渴即饮之，恣意饮，数日便止。别有一种多刺而小，细叶者，名刺柏，不入药用。又下品有小柏条，木如石榴，皮黄，子赤如枸杞，两头尖，人锉以染黄，今医家亦稀用。

　　雷公云：凡使，用刀削上粗皮了，用生蜜水浸半日，漉出晒干，用蜜涂，文武火炙令蜜尽为度。凡修事五两，用蜜三两。外台秘要：口中及舌生疮烂，锉黄柏含之。千金方：治小儿重舌。以黄柏、苦竹沥浸沥点舌上。肘后方：咽喉卒肿，食饮不通。黄柏捣敷肿上，冷复易之，用苦酒和末佳。又方：伤寒时气温病，毒攻手足肿，疼痛欲断，亦治毒攻阴肿。细锉黄柏五斤，以水三升煮渍之。《伤寒类要》同。葛氏方：男子阴疮损烂，水煮黄柏洗，白蜜涂之。又方：卒喉痹。取黄柏片切含之。又黄柏一斤 咀，酒一斗，煮三沸去滓，恣饮便愈。

　　又方食自死六畜肉中毒。黄柏末服方寸匕，未解再服之。经验方治呕血。黄柏好者以蜜涂之。

　　干杵为末，和麦门冬熟水调下二钱匕，立瘥。梅师方：治痈疽发背或发乳房，初起微赤，不急治之，即煞人。

　　慢火上炙焦捣末。每服二钱，温糯米饮调下。十全博救：治小儿热泻。用黄柏削皮后，焙杵为末，用薄米饮为丸如粟大。每服十丸，米饮下。深师方：疗伤寒热病口疮。黄柏皮削去上粗皮，取里好处薄削，以崖蜜渍之一宿，唯欲令浓，含其汁良久吐，更含。若胸中热，有疮时，饮三、五合尤佳。《衍义曰：柏木，今用皮，以蜜匀炙，与青黛各一分，同为末，入生龙脑一字，研匀，治心脾热。舌颊生疮，当掺疮上，有涎即吐。又张仲景柏皮汤，无不验。《伤寒论》中已着。

　　卷第十二

　　楮实

　　楮实　味甘，寒，无毒。主阴痿，水肿，益气充肌肤，明目。久服不饥不老，轻身。生少室山。

　　一名谷实。所在有之。八月、九月采实，晒干，四十日成。

　　叶

　　 味甘，无毒。主小儿身热，食不生肌，可作浴汤。又主恶疮，生肉。

　　树皮

　　 主逐水，利小便。

　　茎

　　 主瘾疹痒。单煮洗浴。皮间白汁，疗癣。

　　陶隐居云：此即今谷（音构）树也。仙方采捣取汁和丹用，亦干服，使人通神见鬼。南人呼谷纸，亦为楮纸，武陵人作谷皮衣，又甚坚好尔。臣禹锡等谨按蜀本图经云：树有二种，取有子叶似葡萄者佳。八月采实，所在皆识也。药性论 谷木皮亦可单用。味甘，平，无毒。

　　能治水肿气满。叶干炒末，搜面作 食之，主水痢。段成式酉阳杂俎云：构，谷田久废必生构。叶有瓣曰楮，无曰构。日华子云：楮实，壮筋骨，助阳气，补虚劳，助腰膝，益颜色，皮斑者是楮，皮白者是谷。又云楮叶，凉，无毒。治刺风身痒，此是斑谷树。又云谷树汁，敷蛇虫蜂犬咬，能合朱砂为团，名曰五金胶漆。

　　图经曰：楮实，生少室山，今所在有之。此有二种：一种皮有斑花文，谓之斑谷，今人用为冠者；一种皮无花，枝叶大相类。但取其叶似葡萄叶作瓣而有子者为佳。其实初夏生，如弹丸，青绿色，至六、七月渐深红色，乃成熟。八月、九月采，水浸去皮、穣，取中子。

　　晒干。仙方单服其实。正赤时收取中子，阴干。筛末，水服二钱匕，益久乃佳。俗谓之谷。

　　一说：谷田久废必生构，叶有瓣曰楮，无曰构。《诗·小雅》云：爰有树檀，其下唯谷。陆机疏云：幽州谓之谷桑，或曰楮桑。荆、杨、交、广谓之谷。江南人绩其皮以为布。又捣以为纸，长数丈，光泽甚好。又食其嫩芽，以当菜茹。主四肢风痹，赤白下痢。其叶主鼻洪。

　　《短剧》云：鼻衄数升不断者，取楮叶捣取汁饮三升，不止再三饮，神良。久衄亦瘥。纸亦入药。见刘禹锡《传信方》治女子月经不绝，来无时者。取案纸三十张，烧灰，以清酒半升和调服之，顿定。如冬月即暖酒服。蓐中血晕，服之立验。已毙者，去板齿灌之，经一日亦活。今楮纸用之最博，或用其灰，止金创出血，甚效。楮布不见有之，医方但贵楮实，余亦稀用。俚俗或取其木枝中白汁，涂癣甚效。杨炎《南行方》治瘴痢无问老少，日夜百余度者，取干雷公云：凡使，采得后用水浸三日，将物搅旋投水，浮者去之，然后晒干，却用酒浸一伏时了，便蒸，从巳至亥，出，焙令干用。圣惠方：治癣湿痒。用楮叶半斤，细切捣烂，敷癣上。外台秘要：近效。天行后两胁胀满，脐下如水肿，以谷枝汁随意服，愈。又方：有人虚肥积年，气上如水病，面肿脚不肿。谷楮叶八两，以水一斗，煮取六升，去滓，内米煮粥吃。

　　又方：点眼翳。取楮白皮曝干，合作一绳子如钗股大，烧作灰，待冷细研如面。每点于翳上，日三、五度，渐消。又方：头风白屑如麸糠方竖截楮木作枕，六十日一易新者。肘后方：治卒风不得语。锉谷枝、叶，酒煮熟，皮中沫出，随多少饮之。又方治少小鼻衄，小劳辄出。

　　楮树叶取汁饮三升，不止，四、五饮，良。此方，久衄亦瘥。经验后方：炼谷子煎法：取谷子五升，六月六日采，以水一石，煮取五升去滓，微火煎如饧，即堪用。广利方：治蝎螫人痛不止方：谷树白汁，涂之立瘥。子母秘录：小儿赤白痢，渴及得水吃又呕逆方：炙构叶令香黄，以饮浆半升浸构叶，使水绿色，然后去叶，以木瓜一个切，纳叶汁中，煮三、二沸，去木瓜，使暖细细服，渴停。抱朴子：楮实赤者服之，老者成少，令人夜应彻视见鬼神。道士梁顿，年七十乃服之，更少壮，到百四十岁，能夜出行及走马。杨尧辅说：患人耽睡，捣花谷叶服，验。修真秘旨：服楮实者，辄为骨软疾。丹房镜源：构汁，搜药砂子。

　　卷第十二

　　干漆

　　干漆　味辛，温，无毒、有毒。主绝伤，补中，续筋骨，填髓脑，安五脏，五缓六急，风寒痹，疗咳嗽，消瘀血，痞结，腰痛，女子疝瘕，利小肠，去蛔虫。

</div>
    <div class="pagination">
<a href="证类本草_page126.html">上一页</a><span>...</span><a href="证类本草_page122.html">122</a><a href="证类本草_page123.html">123</a><a href="证类本草_page124.html">124</a><a href="证类本草_page125.html">125</a><a href="证类本草_page126.html">126</a><span class="current-page">127</span><a href="证类本草_page128.html">128</a><a href="证类本草_page129.html">129</a><a href="证类本草_page130.html">130</a><a href="证类本草_page131.html">131</a><a href="证类本草_page132.html">132</a><span>...</span><a href="证类本草_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
