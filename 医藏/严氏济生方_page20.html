<!DOCTYPE html>
<html>
<head>
    <meta charset="UTF-8">
    <title>严氏济生方 - 第 20 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>严氏济生方 - 第 20 页/共 59 页</h1>
    <div class="content">　　治蛊毒。

　　雄黄（别研） 朱砂（别研。各半两） 鬼臼 巴豆（去皮心油，各一两）

　　上为细末，炼蜜为丸，如大豆大，每服三丸，空心，煎干姜汤送下，当转下恶物并蛊毒等，

　　蛊毒门　蛊毒论治

　　雄麝散

　　治五种蛊毒。

　　雄黄末 麝香末（各一字）

　　上件药，取生羊肺如指大，以刀开，内雄黄等末，以肺裹吞之。

　　蛊毒门　蛊毒论治

　　矾灰散

　　治中诸物毒。

　　晋矾 建茶（各等分）

　　上件药为细末，每服二钱，新汲水调下，得吐即效，未吐再服。

　　黄疸门

　　五疸论治

　　古方论：有黄胆、有疸病，命名不同，其实一也。详观他书，黄有三十六种，疸有五种。

　　三十六种黄者，圣惠方载之备矣。五疸之证，感之者多，不容不详。其五疸者，黄汗、黄胆谷疸、酒疸、女劳疸是也。黄汗之状，身体俱肿，汗出不渴，状如风水，汗出染衣，黄如汁，其脉自沉，此由脾胃有热，汗出入水浴，水入汗空中，故汗黄也。黄胆之状，食己即饥，身体、面目、爪甲、牙齿及小便悉黄，欲安卧，或身体多赤多青皆见者，必发寒热，此由酒食过度，脏腑热极，水谷相并，积于脾胃，复为风湿所搏，结滞不散，热气郁蒸所为也。大抵发于阴部其人必呕，发于阳部必振寒而发热。谷疸之状，食毕即头眩，心中怫郁不安而发黄，此由大饥大食，胃气冲蒸所致也。酒疸之状，身目发黄，心中懊痛，足胫满，小便黄，面发赤斑，此由饮酒多，进谷少，胃内生热，因大醉当风入水所致也。女疸之状，身目皆黄，发热恶寒，小腹满急，小便不利，此由大劳大热，不能保摄，房后入水所致也，其间多渴而腹胀者，其病难疗。又有时气伤风、伤寒、伏暑，亦令人发黄。五疸口淡怔忡，耳鸣脚弱，微寒发热，小便白浊，当作虚证治，不可妄投凉剂，愈伤血气。临病之际，不可不辨明也。

　　黄疸门　五疸论治

　　黄散

　　治黄汗。

　　黄 （去芦，蜜水炙） 赤芍药 茵陈（各二两） 石膏（四两） 麦门冬（去心） 豉（各一两） 甘草（炙，半两）

　　上 咀，每服四钱，水一盏半，姜五片，煎至八分，去滓，温服，不拘时候。

　　黄疸门　五疸论治

　　茵陈散

　　治黄胆。

　　茵陈 木通 栀子仁（各一两） 大黄（炒，一两） 瓜蒌（一个） 石膏（二两） 甘草（炙，半两）

　　上 咀，每服四钱，水一盏半，生姜五片，葱白一茎，同煎至八分，去滓，温服，不拘时候

　　黄疸门　五疸论治

　　谷疸丸

　　治谷疸。

　　苦参（三两） 龙胆草（一两） 牛胆（一枚）

　　上为细末，用牛胆汁入少炼蜜为丸，如梧桐子大，每服五十丸，空心食前，熟水或生姜甘草

　　黄疸门　五疸论治

　　葛根汤

　　治酒疸。葛根（二两） 枳实（去瓤，麸炒） 栀子仁 豉（各一两） 甘草（炙，半两）

　　黄疸门　五疸论治

　　茵陈汤

　　治时行瘀热在里，郁蒸不消，化为发黄。

　　茵陈（二两） 大黄（一两） 栀子仁（三钱）

　　上 咀，每服四钱，水一盏半，煎至八分，去滓，温服，不拘时候。

　　黄疸门　五疸论治

　　加减五苓汤

　　治伏暑郁发黄，烦渴，小便不利。

　　赤茯苓（去皮） 猪苓（去皮） 泽泻 白术 茵陈（各等分）

　　上为 咀，每服四钱，水一盏半，煎至八分，去滓，温服，不拘时候。

　　黄疸门　五疸论治

　　秦艽饮子

　　治五疸，口淡，耳鸣，脚弱，微寒发热，小便白浊。

　　秦艽（去芦） 当归（去芦，酒浸） 芍药 白术 官桂（去皮，不见火） 茯苓（去皮） 熟地黄（酒蒸） 橘红 小草 川上 咀，每服四钱，水一盏半，姜五片，煎至七分，去滓，温服，不拘时候。

　　黄疸门　五疸论治

</div>
    <div class="pagination">
<a href="严氏济生方_page19.html">上一页</a><span>...</span><a href="严氏济生方_page15.html">15</a><a href="严氏济生方_page16.html">16</a><a href="严氏济生方_page17.html">17</a><a href="严氏济生方_page18.html">18</a><a href="严氏济生方_page19.html">19</a><span class="current-page">20</span><a href="严氏济生方_page21.html">21</a><a href="严氏济生方_page22.html">22</a><a href="严氏济生方_page23.html">23</a><a href="严氏济生方_page24.html">24</a><a href="严氏济生方_page25.html">25</a><span>...</span><a href="严氏济生方_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
