<!DOCTYPE html>
<html>
<head>
    <meta charset="UTF-8">
    <title>奇效良方 - 第 238 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 238 页/共 521 页</h1>
    <div class="content">　　治风湿客于肾经，血脉凝滞，腰腿重疼，不能转侧，皮肤不仁 ，遍身麻木，上攻头目虚浮，耳内常鸣，下注脚膝重痛，行步无力。亦治项背拘急，不得舒畅，常服活血脉，壮筋骨，使气脉宣流。

　　苍术（六两，炒） 香附（炒，杵净，七两） 威灵仙（一两） 陈皮（五两半） 没药（一两。别研） 狗脊（燎去毛，四两） 草乌头（二十四两，炮，去皮脐）

　　上为细末，稀面糊和丸，如梧桐子大，每服二十丸，空心温酒熟水任下，或用前独活汤下。兼治肾受风冷，香港脚酸疼，及久痢登厕，风冷入于肠胃，以致两脚削小成鼓槌风，而痢又不止，用此药主之。

　　卷之四十

　　水肿门（附论）

　　《灵枢·水胀篇》云：有水胀与肤胀鼓胀肠覃石瘕五者之分。《金匮》《千金》论云：水有十者，其名不同，所感各异。盖水之始起也，未尝不自心肾而作。夫心与肾能生脾肺，今心肾气亏，不能滋养脾肺，故土不能制水，水渍妄行，三焦不泻，气脉闭塞，枢机不通，喘息奔急，水气盈溢，渗漏经络，皮肤溢满，目窠微肿如卧蚕之状，此其候也。其肤胀鼓胀，于胀满别论其详，惟肠覃石瘕二证，妇人有此，起自血分之疾，各有治法，难与水胀病同。夫水肿病皆起于脏腑，诸书谓十水者，一曰青水，根于肝，先从面肿，渐行周身；二曰赤水，根于心，先从胸肿而起；三曰黄水，起于脾肿，从腹起；四曰白水，起于肺，先从脚肿，而喘嗽上气也；五曰黑水，起于肾，从四肢而起；六曰玄水，起于胆，先头面而至足胫肿；七曰风水，起于胃；先自四肢肿，而至通身，及腹胀满；八曰石水，根于膀胱，其状起于脐下，面腹独大者是也；九曰里水，起于小肠，先小腹而渐至肿也；十曰气水，起于大肠，其状乍来乍去，乍盛乍虚。此其候也；皆因上下不通，关窃不利，气血痞膈，阴阳不调而致此也。《素问》云：面肿为风，足肿为水。然此当分阴水阳水、少壮老弱而治之。若阴水为肿，脉来沉伏，色多青白，不烦渴，小便涩而清，大便自泄，治宜实脾；阳水为肿，脉来沉数，色多赤黄，或烦渴，小便赤而难去，大便多秘，治宜疏气荡涤。凡看水肿之病，先要有其在何部分而得之，必当以本经求之而用药。若腰以上肿者，治宜发汗，其腰以下肿者，当利小便。大抵治法强健脾元，土壮则能运化，运化则血气充，血气充则阴阳和，和则水归元矣。

　　若少壮充实患此，脉来浮大有力，当导去其水。年老虚弱得此，补中行湿为先，若气下陷者，即当提之。盖脾者养命之本，肾者乃生气之原也，不可不究，二脏之虚实，慎不可辄用大戟芫花甘遂巴遂牵牛之药，大利其水，暂取其效。水去则脾土愈败，久则危殆。若五伤证见，则难治之。肝伤者则唇黑，脾伤者则脐凸，肺伤者则背平，心伤则缺盆平，肾伤则足心平。此证若一二发，是皆难治疗，学人鉴之。

　　卷之四十　水肿门（附论）

　　水肿通治方

　　治暑湿伤脾，水肿腹胀，小便赤，大便滑。

　　葶苈 木香 茯苓 肉桂 猪苓 泽泻 木通（以上各一钱） 滑石（五钱） 白术（二钱） 甘草（五分）

　　上作一服，水二盅，煎至一盅，食前服。

　　卷之四十　水肿门（附论）

　　水肿通治方

　　治湿内攻，心腹胀满并水肿，小便不利，大便滑泄。

　　方见湿门。

　　卷之四十　水肿门（附论）

　　水肿通治方

　　治肺气咳嗽，面目浮肿，喘促不安，小便赤色。

　　甜葶苈（隔纸炒） 贝母（煨令黄色） 木通（以上各一两） 杏仁（去皮尖双仁，炒）

　　防己（各二两）

　　上为细末，用枣肉和丸，如梧桐子大，每服五十丸，食前用桑白皮煎汤送下。

　　卷之四十　水肿门（附论）

　　水肿通治方

　　治喘嗽肿满，变成水病者，不能食，不能卧，小便秘者，宜服。

　　白术 猪苓（去皮） 槟榔 赤茯苓 泽泻（以上各一钱半） 滑石（三钱） 官桂（七分） 木香 甘草（以上各一钱） 陈皮（二钱）

　　上作一服，水二盅，生姜三片，煎至一盅，食前服。

　　卷之四十　水肿门（附论）

　　水肿通治方

　　治十种水气，四肢肿满，面目虚浮，以手按之，少时方起，喘急不得安卧，小便赤涩。

　　远志（去心） 菖蒲（一寸，九节者） 椒目（炒） 肉豆蔻（面裹煨香） 羌活（去芦） 大戟（以上各一两） 猪苓（去皮） 甜葶苈（炒） 白牵牛（炒） 泽泻（以上各半两）

　　上为细末，面糊和丸，如梧桐子大，每服三十丸，食前用米汤送下。

　　卷之四十　水肿门（附论）

　　水肿通治方

　　治心气郁结，发为四肢浮肿，上气喘急。

　　木通 川芎 前胡（去苗） 大腹皮（炒） 青皮 白术 枳壳（麸炒） 甘草（炙，以上各一钱） 香附（炒，去毛） 白茯苓 桔梗（以上各一钱半） 细辛 木香（各五分）

　　上作一服，水二盅，生姜三片，红枣二枚，煎至一盅，食前服。

　　卷之四十　水肿门（附论）

　　水肿通治方

　　治上气喘嗽，面目浮肿。

　　方见喘门。

　　卷之四十　水肿门（附论）

　　水肿通治方

　　治水病浮肿。

　　萝卜子 半夏（盐制） 川芎 青木香 商陆 青皮（以上各一钱） 葶苈（炒） 赤茯苓 陈皮 牵牛末（炒） 槟榔 甘草（炙，以上各一钱半） 官桂（七分）

　　上作一服，水二盅，生姜五片，煎至一盅，食远服。

　　卷之四十　水肿门（附论）

　　水肿通治方

　　治瘀血留滞，血化为水，四肢浮肿，皮肉赤纹，名血分。

　　莪术 川芎 当归 延胡索 白芷 槟榔 陈皮 赤芍药 桑白皮（炒） 大腹皮 赤茯苓 葶苈（炒） 瞿麦（以上各一钱） 大黄（一钱半） 细辛 官桂 甘草（炙，以上各五分）

</div>
    <div class="pagination">
<a href="奇效良方_page237.html">上一页</a><span>...</span><a href="奇效良方_page233.html">233</a><a href="奇效良方_page234.html">234</a><a href="奇效良方_page235.html">235</a><a href="奇效良方_page236.html">236</a><a href="奇效良方_page237.html">237</a><span class="current-page">238</span><a href="奇效良方_page239.html">239</a><a href="奇效良方_page240.html">240</a><a href="奇效良方_page241.html">241</a><a href="奇效良方_page242.html">242</a><a href="奇效良方_page243.html">243</a><span>...</span><a href="奇效良方_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
