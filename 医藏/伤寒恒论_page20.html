<!DOCTYPE html>
<html>
<head>
    <meta charset="UTF-8">
    <title>伤寒恒论 - 第 20 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒恒论 - 第 20 页/共 40 页</h1>
    <div class="content">　　二十五、脉浮而迟，表热里寒，下利清谷〔者〕，四逆汤主之。
　　
　　若胃中虚冷，〔不能食者〕，饮水必哕。、
　　
　　郑论：按外热内寒不利，法主四逆，颇为合宜。又曰胃冷，饮水必哕，胃冷已极，而又以水滋之，阴气更为上僭，乌得不哕？
　　
　　【阐释】脉浮为表热，迟为里寒，寒者胃中虚也。胃中虚寒，下利清谷，此时手足厥逆，冷汗出，胃中阳气垂绝，必用大剂四逆汤以回阳，乃得转危为安。
　　
　　若胃中虚冷，不能食者，则中阳自败，较前证更重，饮水则呃逆，非重剂附子理中汤加吴茱萸以救之不可。若投以寻常治哕之橘皮生姜汤、橘皮竹茹汤，决不能奏功也。
　　
　　二十六、阳明病，法多汗，反无汗，其身如虫行皮中状者①，此以久虚故也。
　　
　　①于“其身……”句：形容身痒之状。
　　
　　郑论：阳明法多汗者，以其内有热也。热蒸于内则汗出。其无汗，身如虫行状者，内无大热，而气机拂郁于皮肤，由表阳太弱，不能运化而出也。
　　
　　【阐释】阳明病因是热熏蒸，津液被迫，本应多汗，今反无汗，此不但阴亏，津液不足，更兼阳虚失其温化之力，不能使汗达表，致汁液欲出不得，故有身痒如虫行皮肤的感觉。此证宜用《金匮》防己黄芪汤略加麻黄，使汗从皮中外泄则愈。
　　
　　二十七、阳明病，但头眩，不恶寒，故能食而咳，其人咽必痛，若不咳者，咽不痛。
　　
　　郑论：按头眩，能食而咳，咽痛，皆缘邪火上攻，若不咳、不咽痛、是邪火虽盛，而未上攻也，更宜察之。
　　
　　【阐释】本条不恶寒而能食，其为阳明证中风无疑。由于风热之邪上干，所以头眩，犯肺所以咳嗽，咽喉为呼吸之门户，肺受热侵，自必影响及咽，故咽痛。若不咳，说明肺未受热侵，故咽亦不痛。
　　
　　二十八、阳明病，反无汗，而小便利，二三日呕而咳，手足厥者，必苦头痛；若不咳不呕，手足不厥者，头不痛。
　　
　　郑论：阳明病固属多汗，今无汗而小便利，虽云阳明病，其实内无热也。二三日呕而咳，至手足厥，苦头痛者，必是阴邪上干清道，闭其运行之机耳。果系阳厥，则脉息声音，大有定凭。又曰：不呕不咳不厥者，头不痛，可知全系阴邪上干清道无疑。学者切不可执定一阳明而即断为热证一边看去，则得矣。
　　
　　【阐释】本条是阳明中寒，阳虚阴盛，挟有饮邪。有如郑氏所云：“必是阴邪上干清道，闭其运行之机耳”。由于胃阳衰弱，水饮内聚，胃失降下，上逆则呕，射肺则咳，胃主四肢，不能温于四末，则手足厥冷；水寒上逆，必患头痛；小便自利，正反映本病阳虚阴盛的真相。笔者认为可用温中化饮降逆之理中汤加吴茱萸、半夏治之，则咳呕、手足厥冷、头痛等证自愈。
　　
　　二十九、阳明病，下之，其外有热，手足温，不结胸，心中懊憹饥不能食，但头汗出者，栀子豉汤主之。
　　
　　郑论：既云下之，其邪热必由下而解，自然脉静身凉。，方可全瘳。兹称其外有热，手足尚温，必然肌肉之间，而邪未尽解，虽未结胸，是邪热未伏于隔间耳。其人心中懊憹，是里气虽因下而稍舒，但表分之邪气拂郁未畅，畅则旷怡，不畅则心烦不安，此懊憹之所由来也。饥不欲食者，是脾气已虚，而胃气不运。兼之头汗出者，阳气发泄于上，有从上解之机也。但栀豉汤，虽曰交通水火，似觉未恰。
　　
　　余意当于脉息处探其盛衰，热之微盛，审其真假，心之懊憹，究其虚实，汗之解病与不解病，详其底蕴，又于口之饮热饮冷，二便之利与不利处搜求，自然得其要也。此以栀豉汤，是为有热者言之，而非为虚寒者言之也。学者不可专凭原文一二语，以论药论方，则得一贯之旨矣。
　　
　　【阐释】郑氏对此条之论释，与历代注家不同，着重阳虚一面，故说：“此以栀豉汤，是为有热者言之，而非为虚寒者言之也。”若脉息不足，目瞑倦卧，声低息短，少气懒言，喜饮热汤，二便自利等情，此下伤脾胃，心中懊憹，饥不能食，头汗出者，乃阳虚也，栀豉汤不可用也。法当扶阳，交通水火，白通汤为适当之方剂；或理脾开胃，兼以扶阳，附子理中汤可用。
　　
　　三十、阳明病，口燥，但欲漱水，不欲咽者，此必衄。
　　
　　郑论：据口燥而漱水，乃火炎之征，漱水而不咽，又非实火之验，断为必衄者，邪实之候说法也。漱水而不咽者，断无有必衄之证也。此证似非阳明，乃少阴之证也。姑言之，以待高明。
　　
　　【阐释】口中干燥与口渴不同，漱水不欲咽，知不渴也，可知非实火。而又曰“此必衄，邪实之候也。”其说两相矛盾。历代注家，牵强注释，殊不可从。
　　
　　郑氏说：“此证似非阳明，乃少阴之证也。”舒驰远《伤寒集注》云：“漱水不欲咽，当是里阳衰乏，不能熏腾津液之故，此属少阴。奈何指为阳明病乎？”可与郑说互参。
　　
　　三十一、脉浮发热，口干鼻燥，能食〔者〕，则衄。
　　
　　郑论：按脉浮发热，风热在表也，口燥鼻干，热入阳明也。能食则衄，胃气健而鼓动，便可以从衄解也。
　　
　　【阐释】鼻衄，有解病佳兆者。口干鼻燥，能食，虽阳明里证未全成，阳明内热已太盛，热甚则上逆，上逆则引血，血上则衄，热邪亦随之而泄。近世医家以衄为红汗者，正以其泄郁热故也。郁热泄则自愈。
　　
　　三十二、阳明病，发热汗出者，此为热越①不能发黄也；但头汗出，身无汗，剂颈而还，小便不利，渴饮水浆者，此为瘀热在里②身必发黄，茵陈蒿汤主之。
　　
　　①热越：里热发越于外之意。
　　
　　②瘀热：即邪热郁滞的意思。
　　
　　郑论：条中所言热外越者，不发黄，是因汗出，知其表气通，而热得外泄故也。若头汗出，身无汗，小便不利，渴欲饮水者，此是热伏于内，抑郁太甚，而邪无由路出，故成阳黄之候，茵陈蒿汤主之，实为的证之方，妥切之甚者也。
　　
　　【阐释】此节乃阳明湿热郁蒸发黄的证状。若但头汗出，周身没有汗，则热不得越；小便不利，由湿无出路，邪热既不能外达，水湿又无从下泄，水湿与热邪相蒸不解，郁而不达，身心发黄，治以茵陈蒿汤，苦寒通泄，使湿热之邪从小便而出，湿去热清，则发黄自愈。
　　
　　茵陈蒿汤方（校补）
　　
　　茵陈蒿六两栀子十四枚（擘）大黄二两（去皮）上三味，以水一斗二升，先煮茵陈，减六升，内二味，煮取三升，去渣，分三服。小便当利，尿如皂荚汁状，色正赤，一宿腹减，黄从小便去也。
　　
　　【方解及其应用范围】湿热瘀里，蒸发而外见黄色，用茵陈苦寒清湿而解郁热，佐栀子清利三焦，以通水道，以大黄除胃热，导火下行兼清血分中之热。三味合用，使瘀热湿浊，从小便而出，湿热一泄、则发黄自愈。《伤寒》《金匮》二书中，分黄疸为阴阳两纲，叙述简略，仅根据皮肤黄染情况来辨阴阳。凡身目俱黄，黄如橘子色泽鲜明，小便不利，色黄赤而短少，腹胀食少，厌油食，舌苔黄腻，脉滑数者，为阳黄。
　　
　　无论其为现代医学所称之急性黄疸型传染肝炎，湿热偏盛的慢性肝炎，肝胆道感染，胆道结石等病见阳黄证者，都可用本方加减治疗。
　　
　　三十三、阳明病，面合色赤①，不可攻之。（攻之则）必发热，色黄〔者〕，小便不利也。
　　
　　①面合色赤：即面色通赤。
　　
　　郑论：据阳明而面赤色，又当察其可攻与不可攻，如气粗面赤，唇焦，饮冷甚者，宜攻之；若虽面赤而无热象足征，又不可攻，攻之则必发热者，是真阳因攻而浮于上，浮于上，即不能化下焦之阴，小便亦见不利。学者切勿执一阳明病，而定为热证，妄施攻下也。此条所谓不可攻，攻之则必发热，焉知非（带）〔戴〕阳而何？
　　
　　【阐释】邪热怫郁在经，禁用攻下，误攻下，必然发热，肌肤发黄而且小便不利。因误攻而见此证，欲救其失，茵陈五苓散可用。郑氏更论及“虽面赤而无热象足征，又不可攻，攻之则必发热者，是真阳因攻而浮于上，……焉知非戴阳而何？”戴阳乃危证，救逆之法，非大剂回阳不可。
　　
　　三十四、阳明病，无汗，小便不利，心中懊憹者，身必发黄。
　　
　　郑论：邪至阳明而从热化，无汗者，邪不得外泄，小便不利者，邪不得下泄，抑郁于中而懊憹，懊憹者，心不安之谓，所以断其必发黄也。
　　
　　【阐释】阳明病没有汗出，是湿热不能外散；小便不利，几水湿不能下行。
　　
　　湿与热蒸于内，则身体发黄。未出方剂，似宜麻黄连翘赤小豆汤外发内利；或栀子豉汤以清里而达表，则身黄自退。
　　
　　三十五、阳明病，被火，额上微汗出，而小便不利者，必发黄。
　　
　　郑论：阳明本属（躁）〔燥〕地，又得阳邪，又复被火，火势内攻，小便不通，热邪无从下泄，遏热太甚，是以决其必发黄也。
　　
　　【阐释】阳明病，无汗，本应以葛根汤发其汗，今竟以火劫取汗，则热邪愈炽，津液被束，无复外布与下渗矣，其身必发黄。未出方治，根据辨证，必须清热利湿，栀子柏皮汤主之。
　　
　　三十六、阳明病，下血谵语者，此为热入血室。①但头汗出者，刺期门，随其实而泻之，濈然汗出则愈。
　　
　　①血室：各家见解不一，有的认为是冲脉，有的认为是肝脏，有的认为是子宫，所说都均有一定理由，顾名思义，要不外血液储留之处，三者均有连带关系，不需强分。又少阳篇条所指“血室”即子宫。
　　
　　郑论：据阳明而称下血，必是胃中有热，逼血下行耳。谵语者，热气乘心，神无所主也。兹云热入血室，夫膀胱之外，乃为血海，又称血室，此病系在阳明大肠，何得直指之为血室乎？何得刺期门穴乎？但下血一（等）〔证〕，有果系热逼血下行者，必有热象可征。谵语一证，有阳虚、阴虚、脾虚之异。更有下血、谵语而将脱者，不得总统言之，学者务宜细心探求则得矣。
　　
　　【阐释】本证由于邪热炽盛，血为热扰，故便血；内热蒸腾，故头汗出；热气乘心，神无所主，故谵语。郑氏按称：“此病系在阳明大肠，何得直指之为血室乎？何得刺期门穴乎？……务宜细心探求则得矣，”笔者信而从之。
　　
</div>
    <div class="pagination">
<a href="伤寒恒论_page19.html">上一页</a><span>...</span><a href="伤寒恒论_page15.html">15</a><a href="伤寒恒论_page16.html">16</a><a href="伤寒恒论_page17.html">17</a><a href="伤寒恒论_page18.html">18</a><a href="伤寒恒论_page19.html">19</a><span class="current-page">20</span><a href="伤寒恒论_page21.html">21</a><a href="伤寒恒论_page22.html">22</a><a href="伤寒恒论_page23.html">23</a><a href="伤寒恒论_page24.html">24</a><a href="伤寒恒论_page25.html">25</a><span>...</span><a href="伤寒恒论_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
