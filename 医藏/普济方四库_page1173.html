<!DOCTYPE html>
<html>
<head>
    <meta charset="UTF-8">
    <title>普济方四库 - 第 1173 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1173 页/共 1812 页</h1>
    <div class="content">　　用剪刀草不限多少净洗切捣绞取汁一小盏温暖频服之并剪刀草烂研濶铺于肿处如有干者捣抹蜜调涂之
　　又方
　　用理石五两以水煮一日捣研令极细取冷水调涂又以青布三重可赤肿处方圆湿布搨之热即频换有效
　　又方
　　用生地黄不拘多少捣如泥以故布一条濶狭如肿大小薄摊地黄于布上摊干掺木香末于地黄上令徧即于木香末上又摊地黄泥一重令夹香末干搨于肿上干即易之不过三五度効
　　治发背疼痛不已
　　取黄牛粪在芒田中经雨多者此粪大白色良收取去泥土曝亁一半以炭火烧令烟絶一半烧令黒糟相和研令极细以生麻油调如麫糊日三四涂之
　　治发背及痈疽未溃方
　　以莨菪叶似觉有疮即取前件叶不限多少旋炙令热便熨疮上冷即易之以痛止为度冬月无叶即取根劈作片炙热熨之
　　治发背兼肿毒方
　　捣地菘绞取汁一小盏用乳香末一钱以水研涂之亁即更涂如未有头有于四面涂之一方无乳香
　　又方
　　用马齿苋有黄花时捣绞取汁日前成膏如患发背者研入硝石少许日四五上涂疮立効
　　治发背痈肿方
　　用犊子耳中塞掺于疮上立差不问黄牛水牛并良
　　黄连汤　治发背痈疽穿穴时乆壊烂恶寒不可近出骨露筋余毒未解攻刺疼痛不可忍淋洗方
　　黄连　地骨皮　羌活　防风　木通　甘草白芷　川大黄　狼牙　川升麻　莽草　藁本黄耆【剉】赤芍药　细辛　桑根白皮　黄芩
　　白矾　葱白　麻黄【去根节各一两】
　　右药细剉分为七贴用水三升煎取二升去滓温暖淋洗疮上后以热衣拭亁以生肌膏贴之
　　地黄汤　治发背始作便成疮烂壊宜搨之方
　　生地黄汁【一升】川升麻　白敛　栀子仁　黄连黄蘗　当归　赤芍药　射干　川大黄　甘草【生用各二两】
　　右药细剉水一斗煮至六升去滓下地黄汁搅令防温以故帛内汤中蘸搨于肿上
　　淋搨枳殻汤　治发背及恶毒疮肿宜用抽风毒枳殻　苦参　莽草　甘草　水荭　细辛　藁本　白芷　黄耆【各二两】白矾【一两】
　　右药细剉拌令匀分作三贴每贴以水五升入葱白五茎煎至三升滤去滓于避风处用软帛替换承热揾药水淋搨患处以水冷为度
　　莽草　露蜂窠　白芷　桑根白皮　甘草　防风　藁本　细辛【各半两】垂栁枝　葱白【各一握】
　　右药细剉以水一斗煎至五升去滓及热于避风处用软帛替换蘸药水承热熨患处以水冷为度
　　竹沥汤　治发背肿痛宜搨方
　　竹沥【二升】川大黄　黄连　苦参　黄芩　栀子仁石灰　木烂皮　黄蘗【各一两】
　　右为细剉以水五升入竹沥煮药至三升去滓以绵揾汤搨疮上日十余度
　　猪蹄汤　治痈肿及一切疮或烦疼浸滛宜用浇淋方猪蹄【一对去毛净洗】芎防　赤芍药　川升麻　甘草蛇床子　川大黄　蒴藋　槐白皮【各一两】
　　右药剉先以水二斗煮猪蹄取一斗漉去猪蹄下诸药煎取六升去滓适寒温浇淋疮以汤冷为度拭亁别用傅药
　　黄连汤　治背疮毒肿焮烂疼痛宜搨方
　　黄连　麻黄根　甘草　狼牙　羌活　桑枝白矾【各两】
　　右药捣细每用二两入葱白五茎以水五升煎至二升去滓用软帛承热揾药水更畨淋搨患处水冷即止
　　黄芩汤　治发背不消宜搨方
　　黄芩　白芷　苽蒌根　甘草　当归【各一两】川大黄【三两】
　　右药细剉以水七升煮至三升去滓以故帛揾汤更畨搨患处
　　木通汤　治痈疽发背初觉似有即速服药取通兼用此汤淋射
　　木通【一斤】白杨皮【一斤】川升麻【半斤】露蜂房【四两】赤芍药【半斤】甘草【半斤】
　　右剉以水三斗煮取一斗滤去滓适大热用注觜瓶两三枚更互盛汤高擡手注射肿处勿令间防可一食乆次用暖水注射一食乆即解散热气
　　苦参汤　治痈疮烂壊淋洗方
　　苦参　防风　露蜂窠　甘草【各二两】
　　右药细剉以水一斗煎至六升去滓热洗汤冷即住
　　猪蹄汤　治一切败烂疮洗方
　　猪蹄【一对】败酱【一两】槐栁枝【各一握】黄蓍【二两剉】
　　右药细剉先以水一斗下猪蹄煮令烂去猪蹄下诸药更煎取四升以布绞去滓洗疮汤冷为度以绵拭亁便以生肌膏贴之
　　黄连饼　治发背发鬓乳痈诸毒肿宜贴
　　黄连【去须】蛇床子　乳香【各一两】杏仁【半两】蔓菁根【一握】盐【一分】人粪灰【半分】栁树上木耳【一两】
　　右为细散入酥和揑作饼子厚如五钱以贴患上用粗布抺之每日三四度易之夜亦如之每日易时先以甘草汤洗之如未作头贴药便撮作头如已穴有脓水亦贴之即生肌肉如脓水已尽即贴乌龙膏若有努肉即取栁树白木耳细研防防掺于膏上贴之
　　搨肿方
　　大黄　黄芩　白敛　芒硝【各三分】
　　右防咀以水六升煮取三升故帛四重蘸汁中以搨肿处亁即易之无度数昼夜为之
　　治发背及痈肿已溃未溃
　　香防三升少与水和熟捣成强泥依肿作饼子厚三分以上有孔勿覆孔上布豉饼以艾列其上灸之使温温而热勿令破肉如热痛即急易之患当减快得安稳一日二度灸之如先有疮孔孔中得汁已即瘥
　　升麻汤　治发背及诸肿毒冝搨方
　　川升麻【一两】黄芩【二两】栀子　漏芦【各一两】蒴根【三两】川芒硝【二两】
　　右件药剉碎以水一斗煮取五升去滓冷用绵揾药搨肿处常令湿润即消也
　　活调傅散　治疽发背先用篐药
　　乳香　没药　白芷　白敛　南星　赤小豆天花粉　芙蓉叶　黄连　贝母　寒水石　地榆　黄蜀葵叶【或花或子】白芨　百合
　　右为末调傅疮留口如疮肿硬而厚按之方痛加草乌尖狼毒蜜醋调傅又方明硫黄荞麦粉等分井水调作饼子日亁用时为末水调傅之宜又方用桑白皮白芷防白蘓叶苦参露蜂房为粗末水煎时温淋洗之又掺末用经霜叶兼亁为末掺疮口又宜红玉散用飞号丹寒水石等分为细末掺之能生肉疮已溃欲结口者方可用生末
　　外台秘要疗啬啬恶寒似欲发背或已生疮肿瘾起方
　　以硝石三两暖水一升和令消待冷取故青布沓三重以赤处方圆湿布搨之热即频易立瘥
　　麝香散　治发背痈疽肿毒疳漏等疮
　　麝香【别研】轻粉　定粉【已上三味各五分】粉霜【一字半】巴豆【三枚大者去皮】白丁香【四十二枚防直者】
　　右件先研巴豆细却入诸药同研极细为度如疳疮有限者用水和药作铤子纴在疮口内然后用万金膏贴每日一上如脓多两上如恶疮发背鱼眼丁疮有紫恶肉只做散子亁掺在恶肉上后用万金膏贴每日一上或再上且少掺药如不痛更加药少许
　　治痈疽发背三法　第一法如上药后觉冷如水万不失一或不觉冷则难治
　　莲花蘂【黄须者用三钱】雄黄【五钱生】天南星【五钱生】川当归【二两去芦】蜈蚣【赤脚者一条生】飞罗麫【二钱生】苣霜【二钱生】
　　右七味不见火晒亁为细末酽米醋调成用纸花大于患处红晕上半寸许敷药于纸上贴于患处用箆子重叠防纸令着寔纸花留眼子在疮口上放近下令出脓水一日一换临换药时用煎熟温汤以软绵蘸汤洗去旧药亁再上新药其药不可乆留则无力旋合不可过三日如疮大用药多则以料剂添合之如发渇一面服第二药或不渇亦须服之脓水尽始用第三药敛疮口忌一切毒食患者不可令闻秽气其药功効不可尽述
　　第二法治疮正发时作渇虽不渇亦多服之
　　苽蒌【一个】绵蓍【一两】粉草【五钱】乳香　菉豆粉【各二钱】
　　右防咀水二碗煎至一碗温服一日三服频多煎如熟水时时呷之尤妙
　　第三法
　　赤敛【生用】白敛　寒水石【已上各五钱飞过】龙骨【五钱】轻粉【一钱】黄丹【二钱飞过】
　　右为细末亁掺于疮口上不可犯生水如疮口将敛切戒近色欲
　　万全金花散　理发背疽疮疼痛不可忍者凢肿在脊骨邉根株如碗盏大上面青有细头子如粟米粒白色其间亦有如石榴子者即疽疮也
　　车螯【紫色出海际用火煆赤地上出火毒气了为末】生黄蘗【为末】生甘草【为末】亁芦皮【自东边向西芦篱障上取皮为末】
　　右各为末了旋抄车螯末黄蘗末各一钱甘草末半钱已上芦皮末一钱半已上拌匀用津唾调以竹箆子傅肿上须盖遍疮根未穴者自穴已穴者恶物自出凡十上取效每傅疮时须先用赤根防三两茎薄荷少许盐少许一处煎汤放冷淋洗旋旋用帛子拭亁方可上药凡系恶疮疖并傅之无头者即消有头者即脓出神効
　　豆粉膏　治发背
　　菉豆粉【炒赤放地上出火毒气】
　　右井水调傅四围大凡用药涂疮不可当心涂当心则疮便走散只当在四围涂住不可使之散去
　　独圣膏　専治发背
　　凡背上初觉肿痛或痒或已成疮者便用牛皮胶不以多少剉碎入少水熬令稀稠得所如膏摊在纸上贴患处次用软帛布二条于酽米醋内煮令热更互漉出于胶纸上乗热蒸熨若疮痒时乃是药攻其病须忍痒不住蒸熨热脓出将尽即浓煎贯众汤放温洗去胶纸次日复看疮中若尚有脓出即是未効却再如前法以胶纸醋煮布令追脓出尽然后用贯众汤如前洗去胶纸次日复看疮中若尚有脓又如前法蒸熨虽连数日蒸熨不妨只要疮中脓尽疮亁为度次用后药
　　却痛散　治发背及一切恶疮
　　雌雄蜈蚣【一对酥炙】乌贼鱼骨【大者二片去皮生用】甘草【三寸生用】脑子【一钱别研】麝香【一钱别研】
　　右件前三味为细末入脑麝研匀先煎甘草汤放温洗疮了后用药亁掺或用油调傅亦得
　　归命散　治发背
　　用野生笳子熟黒者取子不拘多少烂研取匀以绵滤去滓入银盂内慢火煎成稀膏以细青竹枝子去叶五七茎扎聚不住手搅成稀麫糊収之用时不问隂阳二证发背或赤不赤有头无头或痒或痛皆可用之如无头无色或热不热一发从外渐渐傅入如有赤脉有头先从赤脉傅之渐渐傅出一日上三四度不可轻易药物至贱其効最贵重于万金
　　蛇皮涂贴方　治发背痈疽疼痛热毒焮肿赤鞕有脓即撮令头溃
　　芸台子【一两】鸡子【二枚取白】蔓菁叶【切二两】马齿苋【切二两】蛇皮【长五尺细切炒令黒色】灶窑中黄砖【二两为末不着水者】
　　右先捣蛇皮芸台子令细次下蔓菁苋砖末细研令匀次入鸡子白和以甆合盛涂故帛上贴之毎日三五度换或疮毒发热即研生地黄汁三五合饮之
　　治发背欲死者
　　取梧桐子叶上成灰绢罗蜜调傅之干即易之
　　洗方
　　用猪悬蹄净洗不拘多少煎沸汤放温淋洗拭亁
　　又方
　　用腊茶末白汤调放冷洗
　　疗诸痈疽发背及乳痈
　　以釡下土捣取末鸡子中黄和涂之佳
　　治发背
　　以甘草三大两生捣别筛末大麦麫九两于大盘中相和搅令匀取上好酥少许别捻入药令匀百沸水溲和饼剂方圆大于疮一分热傅肿上以油片及故纸隔令通风冷则换之已成脓水自出未成脓便内消当患着药时常须吃黄蓍粥甚妙又一法甘草一大两防炒捣研水一大升浸之器上横一刀置露中经宿平明以物搅令沫出吹沫服之但是疮肿皆可服甚効
</div>
    <div class="pagination">
<a href="普济方四库_page1172.html">上一页</a><span>...</span><a href="普济方四库_page1168.html">1168</a><a href="普济方四库_page1169.html">1169</a><a href="普济方四库_page1170.html">1170</a><a href="普济方四库_page1171.html">1171</a><a href="普济方四库_page1172.html">1172</a><span class="current-page">1173</span><a href="普济方四库_page1174.html">1174</a><a href="普济方四库_page1175.html">1175</a><a href="普济方四库_page1176.html">1176</a><a href="普济方四库_page1177.html">1177</a><a href="普济方四库_page1178.html">1178</a><span>...</span><a href="普济方四库_page1174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
