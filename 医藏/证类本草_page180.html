<!DOCTYPE html>
<html>
<head>
    <meta charset="UTF-8">
    <title>证类本草 - 第 180 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 180 页/共 244 页</h1>
    <div class="content">　　大黄蜂子

　　 主心腹胀满痛，干呕，轻身益气。

　　土蜂子

　　 主痈肿，嗌（音益）喉也痛。一名蜚零。生武都山谷。畏黄芩、芍药、牡蛎。

　　陶隐居云：前直云蜂子，即应是蜜蜂子也。取其未成头足时炒食之。又，酒渍以敷面，令面悦白。黄蜂则人家屋上者及 （音候） 蜂也。今按陈藏器本草云：蜂子，主丹毒，风疹，腹内留热，大小便涩，去浮血，妇人带下，下乳汁，此即蜜房中白如蛹者。其穴居者名土蜂，最大，螫人至死，其子亦大、白，功用同蜜蜂子也。臣禹锡等谨按陈藏器云：按土蜂赤黑色，有毒。利大小便，治妇人带下病等。又有食之者，须以冬瓜及苦 、生姜、紫苏，以制其毒也。

　　图经曰：蜂，《本经》有蜂子、黄蜂、土蜂，而土蜂下云：生武都山谷，今处处皆有之。

　　蜂子，即蜜蜂子也。在蜜脾中，如蛹而白色。大黄蜂子，即人家屋上作房及大木间 （音候）

　　（音娄）蜂子也。岭南人亦作馔食之。蜂并黄色，比蜜蜂更大。土蜂子，即穴土居者，其蜂最大，螫人或至死。凡用蜂子，并取头足未成者佳。谨按《岭表录异》载宣、歙人取蜂子法，大蜂结房于山林间，大如巨钟，其中数百层，土人采时，须以草衣蔽体，以捍其毒螫，复以烟火熏散蜂母，乃敢攀缘崖木，断其蒂。一房蜂子或五、六斗至一石，以盐炒曝干，寄入京洛，以为方物。然房中蜂子，三分之一翅足已成，则不堪用。详此木上作房，盖 类也。而今宣城蜂子乃掘地取之，似土蜂也。故郭璞注《尔雅》土蜂云：今江东呼大蜂在地中作房马蜂。荆、巴间呼为 （音惮）。又注木蜂云：似土蜂而小，在木上作房，江东人亦呼木蜂，人食其子。然则二蜂子皆可食久矣。大抵蜂类皆同科，其性效不相远矣。

　　礼记曰爵、 、蜩、范，注云：蜩，蝉也。范，蜂也。

　　卷第二十　上品

　　蜜蜡

　　味甘，微温，无毒。主下痢脓血，补中，续绝伤，金疮，益气，不饥，耐老。

　　白蜡

　　 疗久泄 后重见白脓，补绝伤，利小儿。久服轻身不饥。生武都山谷，生于蜜房、木陶隐居云：此蜜蜡尔，生于蜜中，故谓蜜蜡。蜂皆先以此为蜜跖（音只），煎蜜亦得之，初时极香软。人更煮炼，或加少醋、酒，便黄赤，以作烛色为好。今药家皆应用白蜡，但取削之，于夏月日曝百日许，自然白。卒用之，亦可烊，纳水中十余过，亦白。俗方：唯以合疗下丸，而《仙经》断谷最为要用，今人但嚼食方寸者，亦一日不饥也。唐本注云：除蜜字为佳，蜜已见石蜜条中也。臣禹锡等谨按药性论云：白蜡，使，味甘，平，无毒。主妊孕妇人胎蜡如鸡子大，煎消三、五沸，美酒半斤投之，服之瘥。主白发，镊去，消蜡点孔中，即生黑者。和松脂、杏仁、枣肉、茯苓等分合成，食后服五十丸，便不饥，功用甚多。又云：主下痢脓血。

　　图经文具石蜜条下。

　　葛氏方：治犬咬人重发。疗之火炙蜡，灌入疮中。又方：治狐尿刺入肿痛。用热蜡着疮中，又烟方：湖南押衙颜思退传：头风掣疼。蜡二斤，盐半斤相和，于 罗中熔令相入，捏作一兜鍪，势可合脑大小。搭头至额，头痛立止。集验方：治雀目如神。黄蜡不以多少，器内熔成汁，取出，入蛤粉相和得所成球。每用以刀子切下二钱，以猪肝二两批开，掺药在内，麻绳扎定。水一碗，同热熏眼。至温，冷并肝食之，日二，以平安为度。姚和众：治小儿脚冻，如有疮，即浓煎蜡，涂之。

　　衍义文具石蜜条下。

　　卷第二十　上品

　　牡蛎

　　牡蛎　味咸，平、微寒，无毒。主伤寒寒热，温疟洒洒，惊恚怒气，除拘缓鼠 ，女子带下赤白，除留热在关节营卫，虚热去来不定，烦满，止汗，心痛气结，止渴，除老血，涩大小肠，止大小便，疗泄精，喉痹咳嗽，心胁下痞热。久服强骨节，杀邪鬼，延年。一名蛎蛤，一名牡蛤。生东海池泽。采无时。（贝母为之使，得甘草、牛膝、远志、蛇床良，恶麻黄、吴茱萸、辛荑。）

　　陶隐居云：是百岁雕所化。以十一月采为好。去肉，二百日成。今出东海、永嘉、晋安皆好。道家方：以左顾者是雄，故名牡蛎，右顾则牝蛎尔。生着石，皆以口在上，举以腹向南视之但多右顾，不用尔。丹方：以泥釜，皆除其甲口，只取 如粉处尔。俗用亦如之，彼海人皆以泥煮盐釜，耐水火而不破漏。今按陈藏器本草云：牡蛎捣为粉。粉身，主大人、小儿盗汗；和麻黄根、蛇床子、干姜为粉，去阴汗。肉煮食，主虚损，妇人血气，调中，解丹毒。

　　肉于姜、醋中生食之，主丹毒，酒后烦热，止渴。天生万物皆有牝牡。唯蛎是咸水结成，块然不动，阴阳之道，何从而生？《经》言牡者，应是雄者。臣禹锡等谨按蜀本云：又有KT（音樗）蛎，形短，不入药用。《图经》云：海中蚌属，以牡者良。今莱州昌阳县海中多有，二月、三月采之。药性论云：牡蛎，君。主治女子崩中，止盗汗，除风热，止痛，治温疟。又，和杜仲服止盗汗。末蜜丸，服三十丸，令人面光白，永不值时气。主鬼交精出，病患虚而多热，加用之，并地黄、小草。孟诜云：牡蛎火上炙令沸，去壳食之甚美，令人细肌肤，美颜色。又，药家比来取左顾者，若食之即不拣左右也，可长服之，海族之中唯此物最贵，北人不识，不能表其味尔。段成式酉阳杂俎云：牡蛎言牡，非谓雄也。

　　图经曰：牡蛎，生东海池泽，今海旁皆有之，而南海、闽中及通泰间尤多。此物附石而生，块相连如房，故名蛎房（读如阿房之房）。一名蚝山。晋安人呼为蚝莆。初生海边才如拳石，崭岩如山。每一房内有蚝肉一块，肉之大小随房所生，大房如马蹄，小者如人指面。每潮来，则诸房皆开，有小虫入，则合之以充腹。海人取之，皆凿房以烈火逼开之，挑取其肉，而其壳左顾者雄，右顾者则牝蛎耳。或曰以尖头为左顾。大抵以大者为贵，十一月采左顾者入药。南人以其肉当食品。其味尤美好，更有益，兼令人细肌肤，美颜色，海族之最可贵者也。

　　海药云按《广州记》云：出南海水中。主男子遗精，虚劳乏损，补肾正气，止盗汗，去烦热入丸散中用。雷公云：有石牡蛎、石鱼蛎、真海牡蛎。石牡蛎者，头边背大，小甲沙石，真似牡试之，随手走起可认真。是万年珀，号曰 ，用之妙。凡修事，先用二十个，东流水、盐一两，煮一伏时，后入火中烧令通赤，然后入钵中研如粉用也。肘后方：大病瘥后，小劳便鼻衄。牡蛎十分，石膏五分，捣末。酒服方寸匕，日三、四，亦可蜜丸如梧子大，服之。经验方：治一切渴。大牡蛎不计多少，于腊日、端午日，黄泥裹 通赤，放冷取出，为末。用活鲫鱼煎汤调下一钱匕，小儿服半钱匕，只两服瘥。又方：治一切丈夫、妇人瘰 经效。牡蛎用炭一秤， 通赤取出，于湿地上用纸衬，出火毒一宿，取四两，玄参三两，都捣罗为末，以面糊丸如梧桐子。早晚食后、临卧各三十丸，酒服。药将服尽， 子亦除根本。又方：除盗汗及阴汗。牡蛎为末，有汗处粉之。胜金方：治甲疽，弩肉裹甲，脓血疼痛不瘥。牡蛎头浓处，生研为末。每服二钱，研殿花酒调下。如痈盛已溃者，以末敷之，仍更服药，并一日三服。

　　初虞世治瘰 发颈项，破、未破甚效如神。牡蛎四两，甘草二两，为末。每服一大钱，食后腊茶同点，日二。又方：治水 偏大，上下不定疼痛。牡蛎不限多少，盐泥固济，炭三斤，令火尽，冷取二两，干姜一两炮，又为细末，用冷水调稀稠得所，涂病处，小便大利即愈。集验方：治痈，一切肿未成脓，拔毒。牡蛎白者为细末，水调，涂干更涂。伤寒类要：疗髓疽，日KT深，嗜卧。牡蛎、泽泻主之。

　　衍义曰：牡蛎须烧为粉用，兼以麻黄根等分同捣，研为极细末，粉盗汗及阴汗。本方：使生者，则自从本方。左顾，《经》中本不言，只从陶隐居说。其《酉阳杂俎》已言：牡蛎言牡，非牝口在左者为左顾。此物本无目，如此，焉得更有顾盼也。

　　卷第二十　上品

　　龟甲

　　味咸、甘，平，有毒。主漏下赤白，破症瘕 （音皆）疟，五痔阴蚀，湿痹四肢重弱，小儿囟（音信）不合，头疮难燥，女子阴疮，及惊恚气心腹痛，不可久立，骨中寒热，伤寒劳复，或肌体寒热欲死，以作汤，良。久服轻身不饥。益气资智，亦使人能食。一名神屋。生南海池泽及湖水中。采无时。勿令中湿，中湿即有毒。（恶沙参、蜚蠊。）

　　陶隐居云：此用水中神龟，长一尺二寸者为善。厌可以供卜，壳可以充药，亦入仙方。

　　用之当炙。生龟溺甚疗久嗽，亦断疟。肉作羹 ，大补而多神灵，不可轻杀。书家载之甚多，此不具说也。唐本注云：龟，取以酿酒。主大风缓急，四肢拘挛，或久瘫缓不收摄，皆瘥。臣禹锡等谨按蜀本注《图经》云：江、河、湖水龟也。湖州、江州、交州者，皆骨白而浓，色分明，并堪卜，其入药者得便堪用。今所在皆有，肉亦堪酿酒也。萧炳云：壳主风脚弱，炙之，末，酒服。药性论云：龟甲，畏狗胆，无毒。烧灰治小儿头疮不燥。骨带入山令人不迷。血治脱肛。灰亦治脱肛。日华子云：卜龟小者，腹下可卜，钻遍者，名败龟。治血麻痹。

　　入药酥炙用，又名败将。

　　图经文具秦龟条下。

　　食疗云：温，味酸。主除温瘴气，风痹，身肿， 折。又，骨带入山林中，令人不迷路。

　　其食下赤白，崩中，小儿囟不合，破症瘕， 疟，疗五痔，阴蚀，湿痹，女子阴隐疮，及骨节中寒热，煮汁浴渍之良。又，以前都用水中龟，不用啖蛇龟。五月五日取头干末服之，亦令人长远入山不迷。又方：卜师处钻了者，涂酥炙，细罗，酒下二钱，疗风疾。肘后方：治卒得咳嗽。

　　生龟三枚，治如食法，去肠，以水五升，煮取三升以渍曲，酿米四升如常法，熟饮二升，令尽此，则永断。经验方：治产后产前痢。败龟一枚，用米醋炙，捣为末，米饮调下。孙真人云：治小儿龟背。以龟尿摩胸背上，瘥。孙真人食忌十二月勿食龟肉，损命，不可辄食，杀子母秘录：：令子易产。烧龟甲末，酒服方寸匕。抱朴子云：千岁灵龟五色具焉，其雄额上两骨起似角，以羊血浴之，乃剔取其甲，炙捣，服方寸匕，日三尽一具。

　　衍义文具秦龟条下。

　　卷第二十　上品

　　秦龟

　　秦龟　味苦，无毒。主除湿痹气，身重，四肢关节不可动摇。生山之阴土中。二月、八月取。

　　陶隐居云：此即山中龟不入水者。形大小无定，方药不甚用。龟类虽多，入药正有两种尔。又有鸯龟，小狭长尾，乃言疗蛇毒，以其食蛇故也。用以卜则吉凶正反，带秦龟前 （乃到切）骨，令人入山不迷。广州有 （子夷切） （以规切），其血甚疗俚人毒箭伤。唐本注云：龟腹折，见蛇则呷而食之。荆楚之间谓之呷蛇龟也。秦龟即 是，更无别也。今按：陈藏器本草云：龟溺，主耳聋，滴耳中瘥。臣禹锡等谨按蜀本图经云：今江南、岭南并有。冬月藏土中，春夏秋即游溪谷。今据《尔雅》，摄龟，即小龟也。腹下曲折，能自开闭，好食蛇，江东呼为陵龟，即夹蛇龟也。又灵龟出涪陵郡，大甲可以卜，似玳瑁，即 龟也。一名灵。能鸣，今苏言秦龟即 ，非为通论。且陶注： 但疗箭毒，则与《本经》主治不同。

　　入水者，而云秦龟应以地名为别故也。陈藏器云：苏云秦龟即是。按 生海水中，生山阴者非 矣。今秦龟是山中大龟，如碑下者。食草根、竹笋，深山谷有之，卜人取以占山泽。汉书十朋有山龟，即是此也。揭取甲，亦如 堪饰器物。

　　陈土良云： 龟腹下横折，秦人呼 ，山龟是也。肉寒，有毒。主筋脉。凡扑损，便取血作酒食。肉生研浓涂，立效。日华子云： ，平，微毒。治中刀箭闷绝，刺血饮便瘥。皮甲名 皮，治血疾，若无生血，煎汁代之，亦可宝装饰物。又云：夹蛇龟，小，黑，中心折者无用，不可食。肉可生捣 敷蛇毒。

　　图经曰：秦龟，山中龟，不入水者是也，生山之阴土中。或云秦以地称，云生山之阴者是，秦山中龟，其形大小无定，大者有如碑跌，食草根、竹萌，冬月藏土中，至春而出，游山谷中。

　　今市肆间人或畜养为玩，至冬而埋土穴中。然药中稀用，卜人亦取以占山泽，揭取其甲，亦堪饰器物。《尔雅》所谓山龟者，岂是此欤。水中龟，其骨白而浓，色至分明，所以供卜人及入药用，以长一尺二寸为善。《尔雅》亦有水龟，又一种 龟，小狭长尾，腹下有横折，见蛇则呷而食之，江东人谓之陵龟，即《尔雅》所谓小龟也，亦入药用，能疗蛇毒。又一种（子夷切） （以规切），大甲，可以卜，即《尔雅》所谓灵龟也。陶、苏以此为秦龟。

　　按：《岭表录异》云： ，俗谓之兹夷，盖山龟之大者，人立背上，可负而行。潮、循间甚多，乡人取壳，以生得全者为贵。初用木楔其肉，龟被楚毒，鸣吼如牛，声动山谷，工人以其甲通明黄色者，煮拍陷玳瑁为器，今所谓龟筒者是也。据此乃别是一种山龟，未必是此秦龟也。其入药亦以生脱者为上。凡龟之类甚多，而时人罕复遍识，盖近世货币所不用，而知卜术者亦稀，唯医方：时用龟甲，故尔弗贵矣。方：书中又多用败龟，取钻灼之多者，一名漏天机。一说，入药须用神龟，神龟底壳当心前，有一处四方透明如琥珀色者是矣。其头方，壳圆，脚分别也。又，药中用龟尿，最难得。孙光宪《北梦琐言》载其说云：道士陈钊，言龟之性妒，而与蛇交，或雌蛇至，有相趁斗噬，力小者或至毙。采时取雄龟，于瓷碗中，或小盘中置之，于后以鉴照，龟既见鉴中影，往往淫发而失尿，急以物收取。又以纸炷火上 热，以点其尻，亦致失尿，然不及鉴照之快也。

　　陈藏器 ，秦龟注：陶云广州有 ，其血主俚人毒箭。按 ，人被毒箭伤，烦闷欲死者。剖取血敷伤处，此是焦铜及螯汁毒，南人多养用之，似龟，生海边。有甲纹，堪为物饰。海药云谨按《正经》云：生在广州山谷。其壳，味带苦，治妇人赤白漏下，破积症，顽风冷痹，关节气壅，或经卜者更妙。凡甲炙令黄，然后入药中。抱朴子， 龟啖蛇，南从皆带龟之尾以辟蛇。蛇中人，刮此物以敷之，其疮亦使愈。

　　衍义曰：秦龟，即生于秦者。秦地山中多老龟，极大而寿。龟甲即非只秦地有，四方：皆有之，但取秦地所出，大者为胜。今河北独流钓台甚多。取龟筒治疗，亦入众药。只此二种，各逐本条，以其灵于物，方：家故用以补心，然甚有验。

　　卷第二十　上品

　　珍珠

</div>
    <div class="pagination">
<a href="证类本草_page179.html">上一页</a><span>...</span><a href="证类本草_page175.html">175</a><a href="证类本草_page176.html">176</a><a href="证类本草_page177.html">177</a><a href="证类本草_page178.html">178</a><a href="证类本草_page179.html">179</a><span class="current-page">180</span><a href="证类本草_page181.html">181</a><a href="证类本草_page182.html">182</a><a href="证类本草_page183.html">183</a><a href="证类本草_page184.html">184</a><a href="证类本草_page185.html">185</a><span>...</span><a href="证类本草_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
