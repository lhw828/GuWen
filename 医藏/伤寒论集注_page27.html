<!DOCTYPE html>
<html>
<head>
    <meta charset="UTF-8">
    <title>伤寒论集注 - 第 27 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒论集注 - 第 27 页/共 37 页</h1>
    <div class="content">　　太阳病，当恶寒发热。今自汗出，反不恶寒发热，关上脉细数者，以医吐之过也。一二日吐之者，腹中饥，口不能食三四日吐之者，不喜糜粥，欲食冷食，朝食暮吐，以医吐之所致也，此为小逆。
　　此论吐之不当而为病也。夫邪在胸中则吐，是以瓜蒂散二条，止曰病如，曰病人而不曰某经之伤寒也。太阳病。则邪在表而发于阳，非吐证炎。医反吐之，以致自汗出反不恶寒发热而关上脉细数也。盖妄吐则伤中上二焦之气，里气微虚，表邪内入，故自汗出而不恶寒发热也。关以候中，中焦气伤，故脉细也。阳气微，邪气入，脉乃数也。一二日吐之者，热尚未盛，里气虚寒。中焦虚故饥，上焦虚，故不能纳也。三四日吐之者，邪已化热，故欲冷食，邪热不杀谷，故不喜糜粥也。中焦吐伤，不能主化，至暮而阳气衰，故存而复出也。此以医吐之过也然太阳病，乃在经气之上，因而越之，故为小逆。本经曰：应发汗而反下之，此为大逆。
　　太阳病吐之，但太阳病当恶寒，今反不恶寒，不欲近衣，此为吐之内烦也。
　　此承上章之意，较之热更深者也。入于中焦之那热更甚，故不欲近衣而内烦也。(眉批：吐伤中气。不能胜邪，故内烦。胃中烦热，阴气内弱，故欲裸其身)
　　病人脉数，数为热，当消谷引食，而反吐者，此以发汗，令阳气微，脯气虚，脉乃数也。数为客热不能消谷。以胃中虚冷，故吐也。
　　病人脉数，数则为热，当消谷善饥，而反吐者，此以发汗，令阳气微，气虚，脉乃数也。夫脆之上，心肺也。肠之下，肝肾也。呼吸者，脉之头也。呼出心与肺，吸入肝与肾，脂气居其间，而交接阴阳呼吸之出入也。阳气微则脆气虚，膈气虚则上下呼吸之气，不相顺接而脉乃数也。即数热，亦为邪热不能消谷，而胃中真气虚冷，故吐也。
　　太阳病，过经十余日，心下温温欲吐，而胸中痛、大便反浦。腹微满、郁郁微烦，先其时自极吐下者，与调胃承气汤。若不尔者，不可与。但欲呕、胸中痛、徽溏者，此非柴胡证，以呕，故知极吐下也。
　　此太阳之邪。随经环转，因先其时，曾自经吐下，虚其中气，致邪随虚而内入也。太阳病过经，邪伤太阳，而六经之气环转也。十余日。乃经转一周，又当值于少阳。夫少阳之气，游于胸胁，阳明经脉维于胸腹之前，经转之气虽时值于少阳，然吐下伤其中胃，阳明之经脉空虚，而邪入于阳明类。是以心下温温欲吐。而胸中痛也。夫邪入于燥热之经，则大便当鞭。此因吐下，故反溏也。腹微满，郁郁微烦者，邪尚在膈间，而未入腑也。如先其时，曾自经极吐下者，此胃中已虚，在经之邪是必内入，故当与调胃承气汤，先和润其胃气。若不曾吐下者，此邪不涉阳明，承气不可与也。然但欲呕、胸中痛、微溏者，此皆在里之经证，非柴胡证也。夫柴胡证，乃枢转气分之证也。呕者，胸中经络之证也经络受邪，则入于腑，今以呕，故知曾极吐下，而虚其肠胃，以致邪从经而内入也。(眉批：邪热在胸，故曰温温欲吐。此反复辨论而为审证之法，非承气之实不可与。当知过经者，过六经之气而不涉经络也。)夫圣人之言，圆活包藏，虽未直指，而义意囊括，注则不同失。若不提出阳明少阳，则经义难释。且曰过经，则内有六经之气在矣。同志者，勿以为蛇足。
　　太阳病六七日，表证仍在，脉微而沉，反不结胸，其人发狂者，以热在下焦，少腹当鞭满。小便自利者，下血乃愈。所以然者，以太阳随经瘀热在里故也。抵当汤主之。
　　
　　抵当汤方
　　虻虫去翅足，熬  水蛭 熬 各三十个 大黄三两，酒洗桃仁二十个
　　上四味，以水五升，煮取三升，去滓，温服一升。不下再服。
　　此太阳是动之热邪，随经入于下焦，致其所生受病也。太阳病六七日，表证仍在者，经转一周，而仍复于太阳也。邪在表而脉反微沉者，盖缘里气虚微，故沉而内陷也。此在表气分之邪从胸而入，反不结胸，其人发狂者，直入于下焦也。下焦乃血海之分，阳热侵之，则所生受病，阴不胜其阳，故其人发狂。病热在里，故少腹当鞭满，然此因气以伤血，故当验其小便焉。如小便清者，气分之邪并于血分矣，下血乃愈。所以然者，以太阳随经瘀热在里故也，抵当汤主之。所谓经者，太阳之经气也。经曰：三焦膀胱者，腠理毫毛其应。盖太阳之气，由水中所生，从下而上，自内而外，循于胸胁，达于皮毛。如在气分，而过经不解，里气虚微，则邪随气而归于下焦矣。虻虫、水蛭，一飞一潜，吮血之虫，具生动之性，血中之气药，气中之血药也。潜者，如水中之阳；飞者，如气之游行于上下也。配大黄桃仁之苦寒，清瘀热以破血，能解血中之眚，抵当气分之邪，故曰抵当汤也。夫桃仁承气汤证，热在于经中血分，由背膂而下入膀胱，故曰外、曰结。其汤曰承气，谓解其血中之结，得以外承阳气也。抵当汤证，乃邪热在于气分，由胸膈而下伤于血海，故曰表、曰结胸、曰鞭满。其汤曰抵当，谓清解其血眚，而能抵当其阳邪，盖承气者，迎合之意也；抵当者，拒敌之辞也。读论者，当以二证分别解释，庶为得之，成氏互相牵引，亦简忽矣。(眉批反不结胸者，谓邪从胸之气分而入，非在背之经脉也。经气化，故小便清。》
　　太阳病。身黄，脉沉结，少腹鞭，小便不利者，为无血也。小便自利。其人如狂者，血证谛也，抵当汤主之
　　太阳病。身黄脉沉，邪热在里也。里气热，故其身发黄，气受邪伤，阴不得阳气以和之。故脉沉而结也。少腹软者，气结而鞭，非血结而满也。小便不利者，气伤而不化也。此邪尚在气，而未伤其血也。若小便自利、其人如狂者，以及于所生。血证审类。抵当汤王之。(眉批：身黄系气热，非血证也。)
　　伤寒有热，少腹满，应小便不利，今反利者，为有血也。当下之，不可余药，宜抵当丸。
　　
　　抵当丸方
　　虻虫去翅足，熬  水蛭 熬 各二十个 桃仁二十五个 大黄三两
　　上四味，捣分为四丸，以水一升，煮一凡，取七合，阵时当下血，若不下者更服。
　　此复审证之法，而更分其缓急焉。夫少腹乃膀胱冲任之所，小便不利者，必胀满，满者必不利。今满而反利者，为有血也。当下之。然止满而不捉。热而不狂，此随经之疲热尚未尽入于里，故用缓方以待之，又恐留中，故不可余药。
　　太阳病，小便利者，以饮水多，必心下悸。小便少者，必苦里急也。
　　以上三章，以小便利而证所生之病，然有饮水多而小便利者，又不可概认为血证也。夫血证之利必少腹满，而或急或狂。饮水多而利者，必心下悸，盖水虽下泄，而水气上凌，心恶水邪，故悸动也。若小便少者，必苦里急，不得疏泄故也。诚恐后学认水为血，故复申明以别之。然此章不独证血，而又可以证水。
　　问曰：病有结胸，有脏结，其状何如？答曰：按之痛，寸脉浮，关脉沉，名曰结胸也。
　　此论结证之有阴阳也。夫病发于阳，太阳之所主也。妄下之，表阳之邪结于有形之胸，故按之痛。病发于表，故寸脉浮，邪结于胸，故关脉沉，此名结胸也。
　　何谓脏结？答曰：如结胸状，饮食如故，时时下利，寸脉浮，关脉小细沉紧，名曰脏结。舌上白苔滑者，难治。
　　此论脏结之脉证，发于阴者，少阴之所主也。经云：心部在表，病发于表，故寸脉浮，入结于心脏之分，故如结胸状，而无按之痛证也。邪不干经络胃腑，故饮食如故，寒水之气在下，不得君火之气以和之，故时时下利也。小细，少阴之脉也，病发于少阴，而入结于里，故关脉小细沉紧也。如寒邪结于里，得君火之热化，此阴中变阳，是为易治。如舌上白首滑者，君火之气，为寒邪所凌，故为难治也。(眉批：太阳阳明之气在表，少阴心气在表，是以三经有麻黄汤证。经曰：心者生之本，神之变也，为阳中之太阳。)后章曰：脉虽沉紧，不得为少阴证，盖阳为太阳，而阴为少阴也。发于阳者，虽悉入在里，亦为阳也。发于阴者，虽始发于表，而即为阴也
　　脏结无阳证，不往来寒热，其人反静，舌上苔滑者，不可攻也。
　　脏结无阳证者，无表热证也。不往来寒热者，邪入结于里，非有表复有里也。如邪干少阴，则其人躁烦，反静者，是不动少阴之火化矣。舌上苔而清者，惟阴无阳，惟寒无热，邪虽结于胸中，不可妄攻下也。(眉批：烦欲吐，若躁烦脉数急者，为邪传少阴。既结于脏，奚又云不往来寒热，汗下之谓攻。)再以此章一气读去，似乎脏结之复有阳热，而兼有往来之寒热也。盖发于阳者，可入于里阴，而结于里者、亦可复出于表阳也。故曰：脏结如无阳证，而不往来寒热，其人反静。舌上苔滑者，是不得君火之阳热，又无外出之机，故不可攻也。疑此章之后，当有可攻之证，及救治之方，或简脱也。此从反字者字，及不可攻中拈出，姑赘于后，以备参考
　　病有发热恶寒者，发于阳也。无热恶寒者，发于阴也。发于阳者七日愈，发于阴者六日愈。以阳数七，阴数六故也。
　　发热恶寒者，发于太阳也。无热恶寒者，发于少阴也。太阳少阴，为阴阳水火之主司，有标本表里之寒热，故有发热，无热之分焉。然阳中有阴，太阳有寒水之气，阴中有阳，少阴有君火之化，是以发于阳者，有结而亦有痞，发于阴者，有痞而亦有结也。如病发于阴，结于心脏之分，而不能为热，则为难治，为不可攻如病虽发于阴，以二三日无里证，本发汗而复下之，邪入于心下而为痞，感君火之热化，又宜大苦寒之剂以泻之，此阴中有阳，亦如太阳之能为热而不能为热耳。此章重出于“结胸篇”中者，以明痞结所主之阴阳也。夫无热恶寒而发于阴，急温之不暇而又可以苦寒之剂泻之耶。盖感君火之热化，故名之曰泻心汤。
　　病发于阳，而反下之，热人，因作结胸。病发于阴，而反下之，因作痞也。所以成结胸者，以下之太早故也。结胸者，项亦强，如柔痓状。下之则和，宜大陷胸丸。(眉批：曰热入，因作结胸者，以明脏结之为寒入也)
　　
　　大陷胸丸
　　大黄半斤 葶苈子 杏仁 去皮尖，炒黑 芒硝各半升
　　上四味，先捣筛大黄、葶苈子二味，次内杏仁、芒硝，合研如脂，和前二散，取如弹丸一枚，别捣甘遂末一钱七，白蜜二合，水二升，合煮一升，温顿服之。一宿乃下，如不下，更服。
　　此论痞结之因证。发于阳者，邪伤阳气，若下之太早，则表气邪热。并结于胸，因作结胸也。发于阴者，邪伤阴气，不当下而反下之，致邪留于心下，因作痞也。结胸者，项亦强，如柔痓状者，论太阳之气也。太阳主气而主筋，气结而不能和养筋脉，故项强之如柔痓也。是以用葶苈以泻气结，大黄以泄热邪，芒硝之盐寒以软坚而荡涤，杏子之走手太阴，疏肺金而通泄其表阳，肺主周身之气也。佐甘遂之毒，直达胸所以破坚。此太阳之气，因邪而结，故用气分之药，取丸缓加蜜以理中，气疏则结自解矣。如后之陷胸汤证乃邪结而非气结，故惟用大苦寒之剂，一鼓而攻下之也。(眉批：阳气者，柔则养筋。经曰：太阳是动，则病冲头痛，项似拔。盖项强者，病太阳之气也。柴胡结胸痞证，皆首论气而末结经。)夫太阳之气，有同邪而内入者，有邪入而气不陷者，是以本经先理其气，而后论其邪焉。如“太阳篇”首章，先论太阳之气，次分风寒之邪。
　　结胸证，其脉浮大者，不可下，下之则死。
　　此言气分之邪，交结于经者，死也。夫结胸证者，病气而不病经也。脉浮大者，经脉虚也。下之，则表阳气分之邪，转结于经脉之里，阴阳气血交结者死。
　　结胸证悉具，烦躁者亦死。
　　结胸证悉具者，颈项强，如柔痓状按之痛，通体之气尽结也。烦躁者，邪甚而转入于里之经脉也。此亦表阳之邪，转结于经，故曰亦死。此二章，当在亦字上看。盖结胸病气而不病经，如不因妄下，而入于经者亦死。承上文而言也。“阳明篇。，曰：若加温针，必怵惕烦躁不得眠，是伤经络，则烦躁也。
　　太阳病，脉浮而动数，浮则为风，数则为热，动则为痛，数则为虚，头痛发热，徽盗汗出。而反恶寒者，表未解也。医反下之。动数变迟，服内拒痛，胃中空虚，客气动服，短气躁烦，心中懊侬，阳气内陷，心下因鞭，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄。
　　
　　大陷胸汤方
　　大黄六两 芒硝一升 甘遂一钱七分
　　上三味，以水六升，先煮大黄，取二升，去滓，内芒硝，煮一两沸，次内甘遂末，搅匀，温服一升，得快利，止后服。
　　此论中风之结胸也。风气浮越，故浮则为风，气热则数，故数则为热也。数见于关，则为动脉。阳热之邪，欲侵于阴，阴阳相搏，是则为动。血气淖击，则为痛也。阳热甚，则正气虚，故数则为虚也。阳热之气在徽，故头痛发热也。夫邪并于内，气归于阴，则盗汗出，今反恶寒者，尚在表而未解也。医反下之，像邪正相持之动数，变而为迟矣。高表之阳，内陷于中脂之间，而为痛矣。中胃既虚，则客气乘虚而动脆矣。肠气虚，故气短。上下水火之气不交，故躁烦。邪在心下，故懊侬也。此邪结于胸，故宜大苦盐寒之剂以攻之。盖苦寒清热，咸能破结，佐甘遂之毒，能引咸寒之药，直达胸所，而复下行，此急方之泄剂也。若不结胸，但头汗出者，此邪不结于有形，而入系于太阴之分。盖脚下为腹，太阴之所主也。热邪下肠，则太阴之气受伤，不能转输水液。故余处无汗。湿土之气，因热上落，故但头汗出也。若小便不利，是必湿热而成黄。此风动之邪，故可结于胸，而可入于肠下，非若伤寒之石结于脚也。
　　伤寒六七日，结胸热实，脉沉而紧心下痛，按之石鞭者，大陷胸汤主之。
　　此论伤寒之强胸也。伤寒六七日，经尽而当来复于阳，仍从表解，不解而结于胸，是成热实矣，寒性坚凝，故脉沉而紧，按之石鞭也，宜大陷胸汤主之。首章论太阳之气结，此二章分论风寒之邪结，即如六经首章先论本经之气，后分风寒之邪。
　　伤寒十余日，热结在里，复往来寒热者，与大柴胡汤。但结胸无大热者，此为水结在胸胁也。但头微汗出者，大陷胸汤主之。
　　此论太阳之标本出入，而反结于外内也。太阳之标热在表，而本寒在里，然表阳之气，由水中所生，从内膈而出于胸胁，外达于皮毛。表里之邪，随气出入，是以标阳之邪热，反结于里，而寒水之邪，反结于外也。伤寒十余日，一经已遗，而又当内入。如热结在里，而复往来寒热者，邪入结于内膈之间，邪随肠气出入，故复往来寒热也，宜大柴胡汤下之则愈。如但结胸，无大热者，此又里之寒水，随气而外结于胸胁之间。又当以大陷胸汤主之。盖苦能胜湿，盐能泄下，甘遂达脚，而大能逐水者也。此论太阳表里之邪，随气出入，而反结于外内，非妄下之结胸也。(眉批：此章当与后章“太阳病二三日，不能卧，但欲起”章合看。太阳之气上出于头项。)
　　太阳病，重发汗而复下之，不大便五六日，舌上燥而福，日晡所小有潮热，从心下至少腹，鞭满而痛，不可近者，大陷胸汤主之。
　　此论亡阴而成结胸也。重发汗而复下之，则过亡其津液矣。是以六七日不大便，而舌上燥渴，日晡所小有潮热也。经曰：二阳为维，谓阳明统维于胸腹之前也。夫内膈连于胸胁，太阳气之门户也。从心下至少腹，阳明之所纲维也。盖因汗下，过亡津液，以致太阳病而干及于阳明，是以心下直至于少腹鞭痛，而兼有潮热之见证也，宜大陷胸汤主之。(眉批：阳明络属心，故舌上澡。热在阳明经气之外，故曰小有。)
　　小陷胸病，正在心下，按之则痛，脉浮滑者，小陷胸汤主之。
　　
　　小陷胸汤方
　　黄连一两 半夏半升 括篓实一枚大者
　　上三味。以水六升，先煮栝篓实，取三升，去滓，内请药，煮取二升，去滓，分温三服。
　　按：大陷胸证，乃气分之邪，结于胸肠有形之间，故痛不可按。而关脉沉，小陷胸，乃邪结于胸腹有形之里，胸中脉络之间，故正在心下，按之则痛。而脉浮清，其大黄，黄连泻心，及桅子豉证，结于无形空城之内，故虽有痞软，而无按之则痛。是以本章亦止言证，而不言脉也。夫小陷胸之所谓脉浮滑者，热在里之经络也。邪虽里绪，而经气外通，故浮清也宜黄连以清心下之热，佐半夏以疏达其阴络之邪，栝蒌延蔓似络，其实滑利而寒凉，能导络脉之热邪。从而下泄者也。(眉批：夫在里为阴，经络为阴。半夏感一阴而生，能启阴气者也。)愚按：白虎、小陷胸二证，皆邪入于胸内络脉之间，故脉皆浮滑。白虎证不结，故无按之痛，而可仍从表出。小陷胸以结于内，故止可从乎下解耳。夫大小陷胸，及白虎、桅子泻心。各汤证，其因不同，见证亦别。今多以小陷胸汤治大陷胸证，多成不救。咸以结胸，为不可治之证。按：大陷胸证有七节，其不救者止一条，盖缘后人以大小二字，误认为轻重二字。即以小之轻剂，亦可以试大之重证。殊不知大小分途，汤剂各别，不潜心体认圣经，反委托为不救之证。悲夫！再按：大陷胸证，气分之邪，结于有形之胸肠，则痛不可按，入于心下无形之间。则无痛证矣。故“阳明篇”云：不结胸，心中懊依者，桅子鼓汤王之。小结胸，正在心下，而反按之痛，是邪在于心下无形之间，有形之经络也。
　　太阳病二三日，不能卧，但欲起，心下必结。脉微弱者，此本有寒分也。反下之，若利止，必作结胸。未止者，四日复下之，此作协热利也。
　　此承上文之小陷胸而复论太阳标本之邪，入于经脉中也。夫标之阳，本之水，实于肌肤气分之间则为大柴胡、大陷胸证。标之阳，本之寒，入于经脉之中。则为此章之小结胸也。盖经脉内有有形之荣血，是以无形之寒气入之肤腠之间，乃无形之气，是以有形之水邪实之。故本经曰：水行皮中也。伤寒二三日，当阳明受气之时，而荣血经络，阳明之所主也。如不能卧，但欲起，此必心下有所结。夫荣为根，血为本，脉微弱者，荣血受邪，此本有寒分也。反下之，则经气下行而利，标阳乘虚内侵。若利止，则阳邪内结，而为结胸。未止者，邪不结也。四日复下之，则阳邪随经下泄，而为协热利矣。(眉批：上章论外因之邪，此复论本气之寒，故曰此本有寒分也。邪入于经，故下利。结胸者，小结胸也。)此章当与前伤寒十余日，热结在里章合看。前章以阳热结于里，水邪结于外。此章以寒气结于经，阳邪复因经气虚而结于里。此皆太阳标本寒热之邪，随经气而外内也。
　　太阳病，下之，其脉促，不结胸者，此为欲解也。脉浮者，必结胸；脉紧者，必咽痛；脉弦者，必两胁拘急；脉细数者，头痛未止；脉沉紧者，必欲呕；脉沉滑者，协热利；脉浮滑者，必下血。
　　此论太阳之气，在于肤表络脉之间，而各有分别也。夫太阳之气，从内而外，下之，则反从外而内矣。如在气分则为结胸，入于经络则又见各经之经证焉。脉促者，邪在气而气不内陷，因下之而阴气下泄，阳不得阴气以和之，故脉促也。如不结胸，此正气盛而邪不能容，为欲愈也。脉浮者，邪在外而表气虚，必作结胸，此分别阳气之强弱也。如脉紧以下，论邪入于经也。太阳之气，与少阴相通，邪于中见，故脉紧而必咽痛。脉弦者，在于枢胁之间，故必两胁拘急。脉细数者，细为气少，数为邪热在经，气虚热甚，故头痛未止也。脉沉紧者，寒邪在经，故必欲呕。沉滑者，热在经络之深，故必入腑而为协热利。浮清者，热在络而朱入深，是必伤其所生而下血。此太阳气分之邪，入于经脉，而有寒热虚实，外内浅深之分别焉(眉批：少阴之脉挟咽。)
　　病在阳，应以汗解之，反以冷水灌之，若灌之，其热被却不得去，弥更益烦，肉上粟起。意欲饮水，反不渴者，服文蛤散。若不差者，与五等散。寒实结胸，无热证者，与三物小陷胸汤，白散亦可服。
　　
　　文蛤散
　　文蛤五两
　　上一味，为散，以沸汤和方寸匕服。
　　
　　白散
　　桔梗 贝母各三分 巴豆一分 去皮心 熬黑，研如脂
　　上三味，为散，内巴豆于白中柞之。以白饮和服。强人半钱七，羸者减之。病在膈上必吐，在膈下必利。不利，进热粥一杯。利不止，进冷粥一杯。
　　前章论内因之水，此复论外因之水，而皆能成其结胸，盖水行皮肤肌膝故也病在阳，热在表也。当以汗解之，若反以冷水峨之，及灌之，其热被寒水所劫，而不得去，反遏密热邪内向，是以弥更益烦，水寒之气，见于皮肤，故肉上粟起也。意欲饮水，反不渴者，热在外而不在里也。文蛤味咸平而质燥，用之为末，以渗散其水邪。如不差者，用五苓散之宣通渗泄，助土气以制水，输经气而散邪。如水寒之邪实于外，邪热之气结于内，为寒实结胸，无肌表之热证者，与小陷胸汤，于下解之，而白散亦可。盖取苦梗以开胸闭，贝母以散胸中郁结之邪，佐巴豆之毒，散寒实而破水饮。盖水寒实于外，邪热结于内，或用苦寒之药以解内，则寒实从下而通泄矣。或用温热之散以解外，则热邪随散而发越矣。两解皆可，故曰白散亦可服。
　　太阳与少阳并病。头项强痛，或眩冒，时如结胸，心下痞鞭者，当刺大椎第一间、肺俞、肝俞。慎不可发汗，发汗则谵语，脉弦。五日谵语不止，当刺期门。
　　此并病之如结胸也。并病者，太阳气分之邪，并入于二阳之经。太阳经脉，起目内眦、晴明穴，上额，循攒竹，过督脉之神庭，历曲车、五处、承光、通天，交于顶上督脉之百会，过足少阳之率谷、浮白、窍阴。其直行者，由通天、络郄、玉枕，入络脑后，出下项，以抵天柱，由天柱而下，过督脉之大椎、陶道、夹脊两旁下行，历大杼、风门、肺俞、厥阴俞、心俞、膈俞、肝俞、胆俞、脾俞、胃俞、三焦俞、肾俞、大肠俞、小肠俞、膀耽俞、中膂内俞、白环俞，入循膂，络肾属膀胱。足少阳之经，起目锐眦之童子髎，由聪会，客主人，循颔厌，下悬颅、悬厘，至曲鬓、率谷，循天冲、浮白、窍阴、完骨、本神，过足太阳之曲车，下至阳白，会足太阳之睛明穴，循临泣、目窗、正营、承灵、脑空、风池，至颈，过手少阳之牖，循肩井，过督脉之大椎、足太阳之太杼、手太阳之秉风，入足阳明缺盆之外。此太阳少阳督脉，交会于颈项之间，故头项痛而宜刺督脉之大椎也。经曰：春脉大过，令人忽忽眩冒而巅疾，或眩冒者，少阳之经气盛也。时如结胸，心下痞鞭者，少阳之经入缺盆之外。其支者，亦循本经之前，与前之入缺盆者相合，入胸中、手厥阴天池之外贯膈，即足厥阴期门之所络肝，下至日月之分属胆，此阳邪在经，经气外内出入，故时如而非实结也。经脉贯里，故心下痞鞭。是以宜刺大椎，以解二阳之邪，盖督脉总督其阳也。刺肺俞以泄太阳之气，刺肝俞以泻少阳之经，慎不可发汗。发汗，再竭其荣血津液，经脉燥热，而必发谵语矣。夫少阳之经与太阳督脉，交会于头项之间。少阳之支别，与厥阴之章门期门，交会于胸胁之前。脉弦，少阳之经邪盛也。五日谵语不止，六日时值厥阴，恐风热合炽，故当迎而夺之。(眉批：病经而不病气，故曰时如结胸。肺主气而主皮毛，故刺肺俞以泄太阳。)
　　妇人中风，发热恶寒，经水适来，得之七八日，热除而脉迟身凉，胸胁下满，如结胸状，谵语者，此为热入血室也。当刺期门，随其实而取之。
　　此热入血室，而有如结胸也。妇人经水，乃冲任厥阴之所主。任脉起于中极之下，以上毛际，循腹里，上关元，至喉咙。冲脉起于胞中，为十二经脉之海，并足阳明之经，夹脐上行而至胸。厥阴之脉，夹胃贯膈，布胁肋而循于胸之期门，盖经血之起于冲任，而主于厥阴也。故热入干中，而有如结胸状，冲任厥阴之经脉，循于胸也。妇人中风，发热恶寒，阳邪而发于表也。经水适来，得之七八日不解者，此因血室空虚而阳热之邪入于经，是以热除而脉迟身凉也。胸胁下满者，厥阴经脉之所循，在经而不病气，故如结而非实结也。阴不胜其阳，故语言狂妄也。当刺期门，以泻经中之邪，盖热邪入于血室，而所结在于厥阴，故当随其实而取之也。(眉批：邪在经荣而不在气，故皆用如字。上章经气外内循环，故时如结胸。此章热入血室，故如结胸状。经脉受邪，故脉迟，热入血室，故身凉也。)
　　妇人中风七八日，续得寒热，发作有时，经水适断者，此为热入血室，其血必结。故使如疟状，发作有时，小柴胡汤主之。
　　风为阳邪，七日来复，八日过阴，所当解之期，而续得寒热，发作有时，经水适断者，此重感于寒，寒邪伤荣，其血必结。风寒荣卫之相乘，故使知疟状，而发作有时也，宜小柴胡汤，以清解其经气外内之邪。夫已病而重感于异气者有之，是以本经有续得二章，一因伤寒而重感于风，一因中风而重伤于寒。一章论表里，一章论气血。
　　妇人伤寒发热，经水适来，昼日明了，暮则谵语，如见鬼状者，此为热入血室。无犯胃气及上二焦，必自愈。
　　此阴寒之邪，而入于阴室也。邪正惟阴，故昼则明了，暮则谵语，如见鬼状。经云：脱阳者见鬼，阴盛阳虚，故如见鬼状也。盖血室者，在下焦之阴分，寒邪并于阴，惟借阳热之气化，是以无伤胃气之生阳，及中上二焦之热化，阴寒在下，阳热在上，是必阴阳和而自愈矣。前章如结胸状，故列于“结胸篇”中，后二章同一因证，故即附于后，以便后学之审辨也。
　　伤寒六七日，发热，微恶寒，支节烦痛，微呕，心下支结，外证未去者，柴胡桂枝汤主之。
　　
　　  柴胡桂枝汤方
　　柴胡四两 黄芩 人参各一两半 半夏二合半 甘草一两，炙  桂枝 芍药各一两半 大枣六枚 生姜一两半
　　  上九味，以水七升，煮取三升，去滓，温服一升。
　　
　　以下五章论太阳之邪，涉于胸胁之间，而为结也。夫太阳之气之邪，在于胸膈外内经气之间者，则为大小结胸证，此涉于枢胁之气。故有支结者、有微结者，而兼有外内出入之枢证也。伤寒六七日，当来复于太阳，发热，邪在于肌络。微恶寒者，气陷于经，而表气虚也。夫四肢为诸阳之本，经脉出于井荣，而主于心，寒伤经荣，是以支节烦疼，经络外内贯通，故微呕而心下支结也。外证未去者，柴胡桂枝汤主之，盖用柴胡汤以解外内之气，桂枝汤以清经络之邪。(眉批：此章曰六七日，以下皆曰五六日。支结即支饮之义。详《金匮要略》。)王冰云：膈拒痛者，心下若有所支而不畅也。愚按：支结者，经脉之支别也。六经支脉，多贯于胸膈。邪气微，故止支节烦疼，微呕，而无身疼腹痛，不结于经络，而结于支别也。是以用柴胡桂枝汤者，即先与小建中汤。不差者，与小柴胡汤之义相同。但邪微而支结，故不易以芍药为君，而与小柴胡汤合煎服也。
　　伤寒五六日，已发汗而复下之，胸胁满微结，小便不和，渴而不呕，但头汗出，往来寒热，心下烦者，此为未解也。柴胡桂枝干姜汤主之。
　　
　　柴胡桂枝干姜汤方
　　柴胡半斤 桂枝三两 黄芩三两干姜牡妨甘草各二两括篓根四两
　　上七味，以水一斗二升，煮取六升，  去滓，再煎取三升，日三服，微烦，复服，汗出便愈
　　
　　伤寒五六日，经尽而当来复之期，已发汗而复下之，则虚寒其里气，正气虚而不能外复于阳，致微结于胸胁间也。小便不利者，气虚而不化也。渴而不呕者，热在内也。热蕴于中，故但头汗出，邪干枢胁，故往来寒热也。胸胁内连乎膈，邪在膈间，故心下烦而未欲解也。用柴胡桂枝黄岑以解外，配干姜甘草以温中，牡蛎以清膈下之邪热，括萎根引阴液以滋膈上之心烦。上章兼于经络，故配芍药，此邪纯在气分，故用桂枝。(眉批：本经用复字、反字、妄字，各宜着眼。桂枝辛走气，芍药苦走血，是以桂枝汤为肌腠、络脉之兼剂。)桅子豉证曰未欲解也；大柴胡与此章曰为未解也，皆以邪在内膈有形之间，故为未解。
　　伤寒五六日，头汗出，微恶寒，手足冷，心下满，口不欲食，大便鞭，脉细者。此为阳微结，必有表，复有里也。脉沉，亦在里也。汗出为阳微，假令纯阴结，不得复有外证，悉入在里，此为半在里，半在外也。脉虽沉紧，不得为少阴病，所以然者，阴不得有汗，今头汗出，故知非少阴也。可与小柴胡汤，设不了了者，得屎而解。
　　此复论阳结阴结之各有别也。所谓阳结者，病发于表阳，或结于胸，或结于里，虽悉入在里，亦为阳也。阴结者，病发于阴之表。而入结于里，所谓脏结者是也。盖少阴心部在表，有在表之气，而无外之经证，是以头汗出而见外证者，脉虽沉紧，亦不得为少阴也。伤寒五六日，一经已周，期当来复，因阳气微而不能外复于表，以致结于里也。手足冷，阳热内入也。心下满，口不欲食，大便鞭，邪结于里也。脉细者，此为阳气微而结，必有表，复有里也。盖病发于表阳，邪随枢气内入，虽结于里，而表证尚在也。脉虽沉，亦为在里，非在阴也。夫太阳为诸阳主气，三阳经脉，上循于头，阳气微，故头汗出也。假令纯阴结，不得复有头汗出之外证矣。即悉入在里，亦为半在里，半在外也。脉虽沉紧，亦不得为少阴证，所以然者，阴不得有汗，今头汗出，故知非少阴也。可与小柴胡汤，以清解其表里之阳邪。设不了了者，未尽之里邪，得屎而从下泄矣。此章以阳结，而别其阴之脏结焉。(眉批：本经凡曰手足温为在外，手足冷为在里。在太阳之气则曰表，入于肌络则曰外。阴络不循于头，经气外内相通，故悉入在里亦为半在外。小细属少阴，沉紧为在里)小细沉紧，少阴脏结之脉。此已有外之汗证，故虽沉紧，亦不得为少阴也。
　　伤寒五六日，呕而发热者，柴胡汤证具，而以他药下之。柴胡证仍在者，复与柴胡汤，此虽已下之不为逆，必蒸蒸而振，却发热汗出而解。若心下满而鞭痛者。此为结胸也，大陷胸汤主之。但满而不痛者为痞，柴胡不中与之，宜半夏泻心汤。
　　
</div>
    <div class="pagination">
<a href="伤寒论集注_page26.html">上一页</a><span>...</span><a href="伤寒论集注_page22.html">22</a><a href="伤寒论集注_page23.html">23</a><a href="伤寒论集注_page24.html">24</a><a href="伤寒论集注_page25.html">25</a><a href="伤寒论集注_page26.html">26</a><span class="current-page">27</span><a href="伤寒论集注_page28.html">28</a><a href="伤寒论集注_page29.html">29</a><a href="伤寒论集注_page30.html">30</a><a href="伤寒论集注_page31.html">31</a><a href="伤寒论集注_page32.html">32</a><span>...</span><a href="伤寒论集注_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
