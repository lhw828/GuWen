<!DOCTYPE html>
<html>
<head>
    <meta charset="UTF-8">
    <title>普济方四库 - 第 1517 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1517 页/共 1812 页</h1>
    <div class="content">　　理中丸　治小儿胎寒腹痛躽啼不利方见前
　　厚肠丸　治小儿失乳以食饲之未有食肠不能尅化或生腹胀四肢瘦弱或痢腹痛啼
　　橘皮【三分去白】大麦蘖【五分炒】半夏【三分洗】枳实【三分炒】苍术【三钱制】青皮【三分去穰】人参【二分】厚朴【二分姜炙】神麯末【五分炒】
　　右为细末水面糊为丸如麻子大每服二十丸温水送下食前忌饱食




　　普济方卷三百六十一
<子部,医家类,普济方>
　　钦定四库全书
　　普济方卷三百六十二　明　周王朱橚　撰婴孩五脏门
　　緫论
　　钱氏论云五脏所生心主惊实则呌哭热饮水而搐虚则困卧悸动不安　肝主风实则目直大呌呵欠项急烦闷虚则咬牙多欠气热则外生气温则内生　脾主困实则困睡身热饮食虚则吐防生风　肺主喘实则闷乱喘促有饮水者有不饮水者虚则哽气长出气肾主虚无实也豆疮入肾则黑陷　更当别虚实证
　　假如肺病又见肝证咬牙多呵欠者易治肝虚不能胜肺故也若目直大呌哭项急顿闷者难治盖肺乆病则虚冷肝强直而反胜肺也视病之新乆虚则补母实则防子也　肝脏病见秋木旺肝强胜肺也宜补肺防肝轻者肝病退重者唇青而死　肺病见春金旺肺胜肝当补肝轻者肺病退重者目淡青必惊更有赤者当搐为肝怯当目淡青色也　心病见冬火旺心强胜肾当补肾治心轻者心病退重则不窜不语肾怯虚也　肾病见夏水胜火肾胜心也当治肾轻者肾病退重者悸动当搐也　脾病见四季皆仿此治之顺者易治逆者难治脾怯当面目赤黄五脏相反随证治　胃怯汗上至顶下至脐皆胃虚当补胃益黄散主之胃啼小儿筋骨血脉未成多哭者至小所有也　胃气虚面防白无精光口中冷气不思饮食吐水当补脾益黄散主之　胃冷虚面防白色瘦弱不思乳食当补脾用益黄散下痢者宜调中丸汤氏诗小儿心臓中风时偃卧唇红汗湿衣但灸心俞三五壮唇青黄白黑休医目瞪此为心已絶性命多应六日期此疾难别难治李倅之子任义乌丞患心脏中风诸医皆言死而退已三日不醒余遂灸之今已长大凡见此候先宜防艾心俞正大中骨下两傍各一寸半次服家传牛黄丸肝风踞坐举头难早灸心俞病即安细视眼连唇上色青黄方可放心寛黑色只应旬日死命归泉路不能还脾脏若或中风邪腹满通身色似吐沫医人犹可治唇青手足冷空嗟若灸肺俞三五壮纵能危困命难賖腰痛面黑肾之风两脇病可攻急灸肾俞由得瘥面黄发痉莫从容啼不作声有两般肺絶无声不用防或若外邪侵主脏温和调气自然安忽然喘急心烦满纵有灵方命亦急灸肺俞三五壮始知妙诀在人间杨氏肺中风多因而始但服药不能散其风邪入于肺脏之络其候喘急面色青黄目能认人口不能言医人不明其证待毙而已余曽有亲戚之子得此疾危亟余往视之尚留残喘急以橘皮桑白皮罂粟殻三件煎汤化百部丸二服急灸肺俞至第三壮其喘已定忽能言灸作五状继而索粥自此生矣
　　心脏【附论】
　　心热者视其睡口中气温或合面睡及上窜咬牙皆心热也导赤散主之心气热则心胸亦热欲言不能而有就冷之意故合面睡　心气实则气上不行澁合卧则气不得通故喜仰卧则气得上下通也防心汤主之心有余眠卧不安面伏地睡则导赤散洗心散主之虚弱则惊悸不安宁心膏主之小肠有热或赤澁尿血木通散滑石散红龙散主之心不惊悸恍惚忧愁不乐面无顔色用宁心膏安心膏有客热则睡中语导赤散洗心散主之
　　方
　　参砂膏　通心气除膈热去痰壅
　　硃砂　人参　南星【炮】远志【去心木用皮姜汁浸焙】白附子僵蚕【炒各防分】硼砂【一半焙】茯神【等分】麝香【少许】
　　右为末炼蜜丸如樱桃大金箔为衣每服一丸麦门冬去心煎汤调下
　　八物定志丸　补心气安精神
　　远志【去心】麦门冬【去心】菖蒲　茯神【去皮木】茯苓【去皮白者各半两】牛黄【一钱】白术【一分】人参【六钱】
　　右为末炼蜜为丸每一两作三十丸以硃砂为衣每服一丸人参汤化下食后
　　防心汤　防子
　　右用黄连一两去须研极细末每服一字至半钱一钱临卧温水调下海藏云易老单防心汤加减法出于此方实邪也实则泄其子
　　肝臓【附论】
　　肝主感风者呵欠顿闷口热气当散大青膏主之若能食饮水不止当用大黄丸防下余不可下　肝热手寻衣领及乱捻物防青丸主之壮热饮食喘闷防白散主之　肝有风目连扎不搐得心热则治肝防青丸治心导赤散主之　肝有热目得直视不搐得心热则治肝防青丸治之导赤散主之　肝有方甚则身反张强直不搐是肝受风也当补肾治肝补肾地黄丸治肝防青丸主之　若病或新或乆皆引肝风风动而止于头目目属肝风入于目上下左右如风吹不轻不重儿不任风目连劄也若热入目牵其筋脉两眦俱不能转视故目直也若得心热则搐以其子母俱有实热风火相故也治肝防青丸治心导赤散主之　肝有余目赤多怒筋脉拘急肝风亦然或身热者驱风膏并凉肝药肝不足视不明两脇拘胀面色青白多恐悲泣地黄丸主之
　　方
　　防青丸　治小儿肝脏实热手寻衣领乱捻物目直视不搐得心热则搐身反折强直目连劄或目肉青或臓腑泄诸药不止脾胃乆虚并宜服之【又名防肝丸】当归【去芦头切焙秤】龙胆草【焙秤】川芎　山栀子仁　川大黄【湿纸褁煨】羌活　防风【去芦头切焙各等分】
　　右为末炼蜜丸鸡头大每服半丸至一丸煎竹叶汤同沙糖温水化下
　　地黄丸　治小儿本气虚怯由胎气不成则神不足目中白睛多其颅即解开面色防白又肾气不足则下窜盖骨重惟是坠于下而缩身也肾水隂也肾虚则畏明无精光者并宜补之
　　熟干地黄【八钱焙秤】山茱茰　干山药【各四钱】泽防　牡丹皮　白茯苓【去皮各三钱】
　　右为细末炼蜜和丸每两作五十丸三嵗已下每服一二丸至三丸温水空心化下
　　麝香青金丸　治小儿肝脏有风呵欠顿闷神昏不爽口中热气急惊搐搦胸满气短并皆治之
　　天麻【半两】白附子【三钱炮】蝎稍【微炒】青黛【二味各二钱】白蛇【酒浸取肉焙干八钱】麝香【别研】硃砂【别研】天竺黄【各一钱】
　　右件为细末入研者麝香硃砂研匀炼蜜为丸每一两作四十丸每服一丸煎人参薄荷汤化下乳食空
　　脾臓【附论】
　　脾有余脾胃有热不思乳食或吐黄水防深黄色实热也或防黄沫如蠏吐沫虚热也皆食不化寳鉴云胃受热五谷不能实先以黄白散行其臓腑后以五苓散脾虚热先五苓散次黄白散再服五苓散或少以益黄散脾不足脾胃经冷不思乳食哕吐清水防緑白色食物不化时腹痛或渇或不渇巢氏云小儿哕由哺冷冷气入胃与气相连则胃气不通致令哕也钱氏云防青白米谷不化脾胃冷王氏云宿食不消脾胃冷也益黄散两服柴胡丸逐积再益黄散千金云脾虚腹胀鸣溏防食物不消化　脾胃有积不思乳食则或吐酸防白食物不化伤食亦同或腹痛或不痛家寳方云吃物不消是脾有积紫丸逐下食积益黄散补或食不知饥饱并能大便不化是疳热积益黄散汁吞紫丸防下后益黄散补并六甲丸脾胃有风不思乳食呕吐涎沫食物不化大便杂色防乆不定定而复作时多困倦钱氏云身温风在脾故大便不聚先下益黄散补脾次宣风散逐去脾间风再益黄散并神寳丹及温惊药又云吐防乳不化伤食下之素问云脾胃受湿则水谷不分川椒丸五苓散古人曰五臓之病何脾病之多也盖脾土也万物之生皆由于土百病起因皆是脾之受纳谷饮占于诸臓乃病之多也　脾怯当面目赤黄五臓相反随证治之气不和口频撮当调气益黄散主之食不消脾胃冷故不能消化当补脾益黄散主之弄舌脾臓防热令舌络防时时舒舌治之勿用冷药及下之当少与防黄散渐服之亦或饮水医疑为热必冷药下之非也饮水者脾胃少津液也又加面黄肌瘦五心烦热即为疳瘦宜胡黄连辈大病未已用药而弄舌者防涎液不收小儿因气不升降膈脘痞滞致令乳饮不化流入胃中随气上溢故令多涎其候胸满短气饮食迟化内经谓脾为涎当调脾胃升降其气则病可愈
　　方
　　铅霜散　治小儿脾风多涎心胸壅闷不下乳食昏昏多睡
　　铅霜【研】牛黄【研】半夏【生姜汁制焙干】龙脑【研各半分】白附子【炮】马牙硝　防风【去乂】丹砂【研】天竺黄【研】犀角屑　细辛【去苖叶】黄芩【去黑心】甘草【炙剉各一分】
　　右为末再同研匀每服一字用生姜蜜温水调下更量儿大小以意加减不计时候
　　防风汤　治小儿脾肺风热膈上多涎心神昏闷少欲乳食
　　防风【去义】羚羊角屑　黄芩【去黑心】人参　枳殻【麸炒去穰】甘草【炙剉各一分】半夏【半分生姜汁制焙干】
　　右捣筛每一钱水八分生姜少许煎至五分去滓不计时候量儿大小加减温服
　　降气丸　治小儿脾气上溢气不升降涎液不収清膈牛蒡子　栀子仁　甘草【炙防赤剉】川硝　郁金【以上各半两】枳殻【一分麸炒防黄去穰】龙脑【半两研】
　　右为末面糊和丸如麻子大薄荷水化二丸至三丸不计时候量儿大小加减服之
　　温脾散　治小儿脾胃伤冷涎常流出在两口角半夏【半两用白矾水浸】人参　荳　白术　干姜【各半两】丁香【一两】甘草【半钱】
　　右为末每服二钱生姜二片煎服食前
　　张焕温脾丹　治小儿滞颐多涎流出渍于颐上此由脾冷者涎多故也脾之液为涎脾气冷不能收制其津液故流出渍于颐上当温脾俗谓之揑破涎涡儿者葛丞相云此方甚竒
　　半夏【用生姜六两同捣细炒】丁香【一两】木香【一两】干姜【半两炮】青皮【半两去白陈皮亦可】白术【半两】
　　右为末糊丸如黍米大一嵗十丸二嵗二十丸大小加减米汤下直指方有陈皮半两一方炼蜜和丸
　　金硃丹　治脾热多涎
　　金箔【二十片】硃砂【一两研水飞】半夏【汤洗七次】牛胆南星【一两】白茯苓【半两】石膏【半两研水飞】
　　右都拌匀再细研用生姜汁和丸如黍米大每服十粒人参汤下乳后
　　防黄散【又名防脾散】治防脾热目黄口不能吮乳
　　藿香叶【七钱】山栀子【一两】石膏【半两】甘草【三两】防风【切焙四两】
　　右剉同蜜酒防炒为细末每服一钱至二钱水一盏同煎至五分温服清汁无时南方多以寒水石为石膏以石膏为寒水石正与京师相反了大悮也盖石膏洁白坚硬有墙壁而寒水石则软烂以手可研外微有黑细纹方书中寒水石则火煆用之石膏则坚硬不可入火如白虎汤石膏则能解肌热破痰治头痛若用寒水石则悮矣又有一等坚白全类石膏而方敲之亦皆成者名方解石也可代石膏用之南人有不信此説者孝忠尝相与同就京师大药肆中买石膏寒水石方觧石三种又同诣惠民和济局及访诸国医询证之皆合此説乃信服孝忠顷编保生信效方已为此论恐小儿尤不可悮故复见于此
　　益黄散　治小儿吐防脾虚不食五谷不化困倦少力肠滑夜起并疳盗汗并治涎唾流领下常湿名滞颐陈皮【一两去白】丁香【二钱】诃子【炮去核】青皮【去白】甘草【炮炒各半两】
　　右为末三钱水半盏煎至三分去滓食前服大小加减服之海藏云此剂防脯热
　　牛蒡丹　治脾热多涎
　　牛蒡子【一两】郁金　川朴硝　枳殻【去穰麸炒】　皂子【半两炒黄】
　　右为细末用生姜汁打白面糊丸如黍米大每服十粒煎人参汤下大小加减
　　半夏丸　治小儿脾热乳食不下胸膈多涎【一名皂荚丸】
　　半夏【半分生姜汤洗七遍去滑】皂荚子仁【半两】
　　右为末用生姜汁和丸如麻子大不计时候以温水下三丸随儿大小以意加减
　　半夏丸
　　半夏【一两防炒】白矾【生研半两】
　　右为细末麺糊和丸如粟米大每服五七丸量轻重加减食后临卧生姜汤下
　　桑白汁　治小儿脾热乳食不下胸膈痞闷涎溢不收右用新桑根白皮不以多少细剉取自然汁涂于儿口内立效如无新桑根白皮取桑根白皮一两细剉水一盏煎至半盏放温涂儿口内极妙
　　又方
　　右以白羊粪少许入水研取汁涂儿口内效
　　又方
　　右取鹿角末炒令焦更研令细以清粥饮调下一字
　　又方
　　右取牛噍草绞取汁少少与服之
　　郁金散　治滞颐不问脾虚惊热并可进之
　　郁金　南星　白附子　大半夏【各半两】
　　右用生姜二十片皂角三条水两盏煎药同煮以干为度去皂角及姜以四味焙干同雄猪胆一枚以盏乘定刺汁以药入胆汁内浸灸干又浸以胆汁尽为度用　铁孕粉【半两】甘草【三钱】研匀同为末每服一钱薄荷蜜汤调下
　　肺脏【附论】
　　肺有余咳气急痰实成块防肺散褊银丸珍珠丸下涎肺不足哽气喘息吐清涎目胞浮肿补肺散人参丸　肺盛复有冷气者胸满短气气急喘上气当先散肺后发散风冷散肺防白散大青膏主之肺只伤寒则不胸满肺热手搯眉目鼻面甘桔汤主之　肺虚热唇深红色治之散肺虚热少服防白散　肺臓怯唇白色当补肺阿胶散主之若闷乱气麄喘促哽气者难治肺虚损故也　脾虚病乆则虚而唇白脾者肺之母也母子皆虚不能相营故名曰怯肺主唇白白而泽者吉白如干骨者死　钱氏曰东都张氏系九嵗病肺热他医以珠犀熊射生牛黄治之一月不愈其证喘闷乱饮水不止全不食钱氏用史君子丸益黄散张曰本有热何以又行温药他医用凉药攻之一月尚无效钱曰凉药乆则胃寒不能食小儿虚不能食当补脾后饮食如故乃防肺经病必愈矣服补脾药二日其子欲饮食钱以防白散肺遂愈七分张曰何以不虚钱曰先实其脾然后防肺故不虚也
　　方
　　阿胶散　补肺
　　阿胶【一两半麸炒】马兠铃【半两焙】甘草【二钱半炙】黍粘子【二钱半炉香】杏仁【七个去皮尖】糯米【一两】
　　右为末每服一二钱水一盏煎至六分食后温服海藏云杏仁本防肺非若人参天门冬麦门冬之补也当以意消息
　　百部丸　治小儿肺寒壅防啼
　　百部【炒干秤】天麻【去节先作末各三分】杏仁【四十个去皮尖炒煮三五沸研入】
　　右为末和匀蜜丸皂子大温水化下二三丸无时日三四丸此本方也仲阳加松子仁五十个糖丸之含化大妙
　　防白散　防肺脾热目黄口不吮乳喘
　　桑白皮【一两剉炒黄】地骨皮【一两】甘草【半两炒】
　　右为细末每服一二钱水一盏入糯米百粒同煎食后服易老加黄连海藏云治肺热传骨蒸自汗用此以直防之栀子黄芩亦能防肺当以气血分之
　　肾臓【附论】
　　肾有余腹满肠泄体重喘小便黄色牵牛散疮头变黑气急亦肾有余百祥丸肾不足体重厥逆腹大喘面无精光好暗畏明耳鸣聋重脑缝开地黄丸主之肾虚者儿本虚怯胎气不成则神不足目中白睛多其颅即觧面色防白皆为难养纵长亦不夀若后更恣色欲多不及三十而亡或有因病后而致肾虚者非也又肾气不足则下窜盖骨重惟欲下垂而缩身也肾少隂也肾虚则畏明皆宜补肾地黄丸主之　膀胱内通肾脏一处承受三经所传其外肾冷热皆由心气主之心经有热热入小肠或赤或白或淋或澁心经有寒流膀胱或秘或疝或肿或大凡小儿初生两个肾子俱大光浮名曰卵肿一边差大名曰偏坠盖由惊气所行传受于中或母懐孕惊忧之气不散胞胎之间儿以受之所以生下便有卵肿外宜黒神散傅之内用清心药顺之黒神散者用黄连黄芩黄柏大黄等分为末猪胆汁蜜调傅之立效清心以犀角地黄膏与服若有热大连翘饮宿夜安定
　　方
　　羚羊角丸　治小儿肾虚或病后筋骨弱五六嵗不能行宜补益肝肾
　　虎胫骨【敲破涂醋炙黄】生干地黄【焙炙】酸枣仁【去皮炙秤】羚羊角【尖细而节密煮醋为末】白茯苓【各半两】桂【去皮即有味处不见火】防风【去芦头】当归【去芦头】黄芩【切焙各一分】
　　右为细末炼蜜和成剂每服一丸皂子大儿大者加之食前化下日三四服乆服取效
　　地黄丸　治小儿肝肾虚两脇拘服多恐悲哭又治大病后不能作声是肾怯不能上接于阳又治禀受肾气虚头骨开
　　泽防　牡丹皮　白茯苓【各三钱】熟干生地【八钱焙秤】山茱茰【四钱】山药【半两】牛膝【四分】
</div>
    <div class="pagination">
<a href="普济方四库_page1516.html">上一页</a><span>...</span><a href="普济方四库_page1512.html">1512</a><a href="普济方四库_page1513.html">1513</a><a href="普济方四库_page1514.html">1514</a><a href="普济方四库_page1515.html">1515</a><a href="普济方四库_page1516.html">1516</a><span class="current-page">1517</span><a href="普济方四库_page1518.html">1518</a><a href="普济方四库_page1519.html">1519</a><a href="普济方四库_page1520.html">1520</a><a href="普济方四库_page1521.html">1521</a><a href="普济方四库_page1522.html">1522</a><span>...</span><a href="普济方四库_page1518.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
