<!DOCTYPE html>
<html>
<head>
    <meta charset="UTF-8">
    <title>普济方 - 第 2790 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2790 页/共 3614 页</h1>
    <div class="content">　　老少壮弱。多少用药。次服托里散数帖。又次服内补十宣散。不计服数。外用四围散贴

　　。中间留小孔。不得以药涂尽。须留小孔出气。其四围药散如下。

　　天南星（去皮）天花粉（各三钱）芙蓉叶（四钱）上为末。用灵脂、芭蕉、鸡子清敷。

　　赤肿加黄皮。若肿不消痛不住。及要收口。用桃红散。

　　桃红散

　　白芨石膏（）黄丹（炒）上三味为末。干贴之。

　　又方

　　乌梅（烧灰）赤石脂牡蛎上同为末。蜂糖调敷。

　　射脓丸治诸疮疖脓水已成。即当针开。决出陈臭恶瘀。若其恶瘀不出。欲针石须

　　当针开发。用此药以射出其脓。

　　砒霜（半钱）白矾（一钱）黄丹（一字）上为末。面糊为丸。捻作锭子。每用贴疮头欲出处。以膏药贴之自溃。

　　痈疽癌瘭恶疮妙方

　　生发（烧存性三分）皂荚刺（烧带生二分）白芨（一分）上细末。干掺或井水调敷。皂荚刺能行诸药。

　　神仙黄矾丸

　　（一名黄蜡丸）

　　此药止疼痛。不动脏腑。亦治痈疽发背毒疮。诸般

　　恶疮皆效。

　　白矾（一两用明亮好者研）黄蜡（半两黄色好者熔开）上和丸如梧桐子大。每服十丸。

　　渐加至二十丸。熟水或温酒送下。未破则内消。已破则便合。如服金石发动致疮。更用白矾末一两匙头。以温酒调下。亦三五服效。有人遍身生疮。状如蛇头。服此亦效。他方虽称奇验。服近百粒方有力。此药能防毒瓦斯内攻。盖能护膜也。不可忽其浅近。漏疮用油发灰和鸡内金末为丸。服可至半斤许。疮愈后服之尤佳。不问老幼皆可服之。服至一两以上。无不作效。一方治蛇咬。只溶化白矾乘热滴伤处。痛即止。毒瓦斯即趁出。立见效。要知白矾大解毒也。屡试神效。活人不可概举。

　　忍冬酒治痈疽发背。初发时盒饭服此。不问疽发何处。发眉发颐。或头或项。或

　　背或腰或胁。或妇人乳痈。或在手足。服此效。仍兼以麦饭石膏。及神异膏涂敷妙。

　　忍冬藤（生取一把以叶入砂盆内烂研入饼子酒少许生酒尤佳调和稀稠得所涂敷四围中心大留一口泄其毒瓦斯其藤只用五两用木槌微微捶不可犯铁器）大甘草节（一两生锉）上入砂瓶内。以水二盏。用文武火慢慢煎至一盏。入无灰好酒一大盏。再煎十数沸去滓。为三次温服。一日一夜连进吃尽。如病势重。一日一夜要两剂服。至大小肠通利。则药力到。沈内翰云。如无生者只用干者。但不及生者力大而效速。又木莲子叶四十九片。揩去毛研细。酒解温服。功与忍冬草不相上下。又龙鳞薜荔一握细研。以酒解汁温服。亦能泻下恶物。去根本。

　　忍冬藤凌冬不凋。故名其藤。左绕附树延蔓。或在园圃墙篱之上。藤方而紫叶。似薜荔而青。

　　故又名左缠藤。二月开花。五出微香。蒂红色。花初开则色白。经一二日则色黄。故又名金银花。又名鹭鸶藤。又名金钗股。又名老翁须。善治痈疽发背。尤胜红内消。又大治五种飞尸。以滓敷肿毒。

　　洗药神硝散

　　蛇床子（二两为粗末）朴硝（一两研）上和匀。每服用三钱重。水一盏。煎三五沸去滓。

　　通手洗后。掺末合疮口。

　　牡蛎地黄膏治痈未破肿痛。

　　大黄（一两为末）牡蛎（盐泥固济赤出火毒一宿研令极细取末秤二两）上用生地黄研取自然汁调涂。干时用地黄汁刷湿。以上各方。治痈未破肿痛。破后涂角畔。余肿临时详酌。

　　更换用之。一方单用大黄为末。苦酒和贴亦可。一方毛叠菜又名驱风草。治诸般痈疖、恶疮、耳。其草叶梗皆有白毛。开白花。子先绿而后红。颗中有瓤子。更治风毒香港脚。先煮沸水一盆。盛出入药。候冷淋洗脚。肿消痛住。大有功效。

　　黑铅酒方治发背及诸痈毒疮并发脑。疼痛侵溃。

　　黑铅（一斤）甘草（三两微炙）上用酒一斗。着空瓶之旁。先以甘草置在酒瓶内。

　　然后熔铅投在酒瓶中。却出酒在空瓶内取出铅。根据前熔后投。如此者九度。并甘草去之。只使酒。

　　令病者饮醉寝。即愈。

　　治痈疽发背。及脑疽不论年远日久新近。诸般恶疮冷漏股疮。

　　（一名妙胜散）七八月收自落地茄子花。去萼不用。八九月收黄蜀葵花。去心萼不用。上并曝干。等分为细末。每服用口先含浆水洗疮令净。以软帛挹干。却以此药干掺。若稍觉赤肿硬痛时。用浆水调药如稀糊。以鹅翎扫所患处。用纱帛子护定。如脑疽不须洗。只以软帛拭去脓血干掺。

　　每日一易。三次神效。忌猪肉鱼湿面。鸡羊鹅油。炙爆煎炒。毒物。五十日。

　　陈氏经验方云。余每念世人以疾病为苦。而庸医嗜利。偶有名方。必乘人之急。邀求无厌。不称其欲。则反以致害。富者固以不堪。况贫者而遭此。故余遇有名方。必务广传。若贵若贱。皆得良药。无有疾苦。余今得一治发背疮药。甚简而有神效。勿谓药材易得。而生轻慢之心。其妙有不可言者。余在临安散施。约救五六十人。又在金陵散施。救济百余人。

　　知其有神效圣功。敬录此方。镂板传之四海。愿皆得此药。悉救病苦。如有掩藏此方。及毁坏者。神明诛殛。普愿同志广而传之。此跋不知谁氏所作。但观其辞切切然。则所传必有自。

　　而所施必有效。余既得之。不敢不广其传。以成美志云。

　　如圣散

　　（一名皂针散）

　　治恶疮、背脑疽、寒痈、吹乳。打扑损伤。

　　甘草（一两半生半熟）皂角刺针（三钱烧存性）上为细末。每服三钱。酒调下。无时。

　　如热盛即以此下雄尖丸。此方屡试有奇效。甚者服至数升无害。

　　藤黄煮酒散治痈疽肿疮。深附骨在腹。虽肿皮肤不热。颜色危恶。或或疳。妇

　　人乳疽。

　　一切血气不和。留畜疙疸挛皮于筋骨。不能行步。

　　鹭鸶藤（茎叶干用二两花尤妙）生地黄（干者一两）上为粗末。酒四升和入大瓶内。

　　油纸竹叶牢封瓶口。悬釜内煮二三百沸。香熟后冷。就瓶纱滤出酒。每服一盏。日三夜一。温凉随时顺意服。

</div>
    <div class="pagination">
<a href="普济方_page2789.html">上一页</a><span>...</span><a href="普济方_page2785.html">2785</a><a href="普济方_page2786.html">2786</a><a href="普济方_page2787.html">2787</a><a href="普济方_page2788.html">2788</a><a href="普济方_page2789.html">2789</a><span class="current-page">2790</span><a href="普济方_page2791.html">2791</a><a href="普济方_page2792.html">2792</a><a href="普济方_page2793.html">2793</a><a href="普济方_page2794.html">2794</a><a href="普济方_page2795.html">2795</a><span>...</span><a href="普济方_page2791.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
