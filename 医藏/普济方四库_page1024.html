<!DOCTYPE html>
<html>
<head>
    <meta charset="UTF-8">
    <title>普济方四库 - 第 1024 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1024 页/共 1812 页</h1>
    <div class="content">　　方
　　猪肚煑石英法【出圣惠方】治虚损凡人年四十已下服二大两四十五十及至六十已上加二两常用四月以后服之接秋气石力下温其脏补益腰肾得力终无发动
　　白石英【二两以生绢袋盛都缝合】人参【一两去芦头】生地黄【二両切】生姜【一两切】葱白【七茎切】防【半両】羊肉【半斤切】猪肚【一枚浄洗】粳米【一合】川椒【四十九粒去目及闭口者】
　　右药及石英袋并内猪肚中急系口勿使泄气以水一斗煑至二升即停出药肚着盘内使冷然后破之去石英袋讫取肚及汁将作服之毎年三五度服毎服石英依旧余药换之分数一依初法
　　酿猪肚方【出圣惠方】治虚损不足令人肥白恱顔色
　　猪肚【一枚浄洗】白石英【一两捣碎】生地黄【一合切】饙饭【半両】紫石英【一两捶碎与白石英同线褁】川椒【三十粒去目及闭口者微炒去汗捣末】葱白【三茎去须切】盐少许
　　右拌和诸药等内猪肚中以麻线缝定蒸令烂熟取出石英细切任性食之
　　三石猪肾方【出圣惠方】治肾气不足阳道衰弱
　　紫石英【三两】白石英【三两】磁石【三両捶碎淘去赤汁】猪肾【二对去脂膜切】肉苁蓉【二两酒浸一宿刮去皱皮切】枸杞【半斤切】
　　右先将三石捶碎布褁以水五大盏煑石取二盏半去石着猪肾苁蓉枸杞盐醋酱五味末等作空腹食之
　　三石水煑粥方【出圣惠方】治隂痿囊下湿或有疮虚乏无力
　　紫石英【四両】白石英【四两】磁石【八両捶碎淘去赤汁】
　　右捶碎布褁以水五大盏煑取二盏去石下米三合作粥食之其石毎日煎用之经三个月即换之
　　服牛乳方【出圣惠方】补虚益气
　　牛乳【五升】荜芰末【一両】
　　右入银器中以水三升和乳合煎取三升后収瓷盒中毎于食前暖一小盏服之
　　羊肉中蒸石英服饵法【出圣惠方】治虚损不足
　　右用精羊肉一斤白石英三两肉切作两叚鑚作一孔内石英着肉中还相合即用荷叶裹又将蜡纸裹后又将布裹于二斗米饭中蒸之熟即出肉却检去石英后取肉细切和葱椒姜等作罨肉空心食之
　　石英水煑粥法　治肾气虚损隂痿周痹风湿肢节中疼痛不可持物
　　白石英【二十両】磁石【二十両并捶碎】
　　右以水二斗器中浸于露地安置夜即掲盖令得星月气毎日取水作煑粥煎茶汤吃皆用之用却一升即添一升服经一年诸风并差气力强盛顔如童子
　　葱防汤【出圣济总録】治服乳石因食仓米臭肉发动者
　　葱白【一握切】防【一合】
　　右以水二升煎至升半去滓作常服防汤服可五六剂差
　　煨羊肾方【出圣惠方】治虚损脚膝无力阳气不盛补益
　　羊肾【一对】钟乳粉【一分】
　　右取羊肾切去脂膜分为四片掺令匀却合用湿纸褁煨令熟空腹食之
　　白石英粥方【出圣济总録】治石发
　　右用白石英五斤捣筛细研三日一乳牛十嵗以上时方养犊而羸痩者毎日秤一两石英末拌豆与食之经七日即可取乳毎毎朝空服热饮一升余者作糜粥任意食之百无所忌五月上旬起良如急要用则亦不拘此牛粪粪地种菜供服乳人食甚佳一方先研末和牛粪粪地种枸杞牛膝豆菜等食之益人
　　服乳石后将慎紫馎饦方【出圣济总録】
　　右用好乌豆任多少煑取浓汁以代水入少盐和面仍依常法作馎饦还向此豆汁中熟煑可三七沸溢出则添豆汁勿无水熟即出之任意以猪羊肉菉豆等类臛浇食之或作冷淘食亦得和山芋作馎饦益为佳
　　面饼方【出圣济总録】治乳石发动
　　右用新大麦为面和肉汁作饼食之大凉面作栁叶条为羮亦佳大麦和黒豆相拌熟蒸任意食春夏服之良冒热逺行将大麦作饼食之压石坚饥
　　油面馎饦方【出圣惠方】补虚劳
　　生胡麻油【一升】折粳米泔清【一斤】
　　右以微火煎尽泔清乃止出贮之取冷盐汤二合将和面作馎饦煑令熟入五味食之
　　益肾气强阳道【出本草】
　　右用白羊肉半斤去脂膜切作生以蒜虀食之三日辄一度甚妙
　　令人长脂肉肥白【出本草】
　　右用猯肉和五味煑食之
　　食治心腹痛【附论】
　　夫心腹者由寒客于臓腑之间与气血相抟随气上下攻系心腹而痛臓气虚邪气胜停积成疢故令心腹痛也冝食治之
　　方
　　荜茇粥方【出圣惠方】治心中冷气徃往刺痛腹胀气满荜茇【一分】胡椒【一分】干姜【炮裂剉一分】防榔【一分】桂心【一分】粟米【三合】
　　右捣罗为末以水二大盏米煑粥熟入药末三钱搅令匀毎日空腹食之
　　桃仁粥方【出圣惠方】治邪气攻心腹痛
　　桃仁【二十一枚去皮尖】生地黄【一两】桂心【五钱末】粳米【三合细研】生姜【一分并地黄桃仁以酒三合研绞取汁】
　　右先用水煑米作粥次下桃仁等汁更熟调入桂心末空腹食之
　　高良姜粥方【出圣惠方】治心腹冷气徃徃结痛或遇风寒及吃生冷即痛发动
　　高良姜【五钱】粳米【二合】陈橘皮【五钱汤浸去白】
　　右以水三大盏煎高良姜陈橘皮取汁一盏半去滓投米煑粥空腹食之
　　荜茇粥方【出圣济总録】治心腹冷气防痛妨胀不能食
　　荜茇【一两】胡椒【一两】桂【去粗皮三分】
　　右捣罗为面毎服三钱盐水一椀半入葱一握防半合先煑葱防熟去滓次下米三合煑粥将熟入前药末同煑少顷空腹食之
　　高良姜粥方【出圣济总録】治心腹积冷结痛
　　高良姜【捣为末半两】白米【三合】
　　右先以水二大升煎高良姜取一升半去滓下米煑熟入五味调和空腹食之
　　呉茱茰粥【出圣济总録】治心腹冷气冲脇肋痛
　　呉茱茰【水浸去涎焙干炒捣末半両】
　　右先用水二升下米入葱防同煑熟后下茱茰末一分并盐少许空腹食之
　　桃仁粥方　治冷气心腹痛烦闷及治欬气喘
　　桃仁【去皮尖防仁捣以水一升研取汁】粳米【三大合】
　　右以桃仁汁煑粥空腹食之
　　紫苏子粥方　治冷气心腹痛烦胀不能下食
　　紫苏子【一合微炒】桂心末【二钱】
　　右捣碎紫苏子以水二大盏绞滤取汁入米二合煑粥熟入桂末食之
　　椒面粥方　治乆患冷气心腹结痛呕吐不能下食蜀椒【去目及闭口者一分炒出汗水浸一宿焙干为末】白面【三両】
　　右将椒末于面内拌匀于防汁中煑令熟空腹食之
　　食治腰脚疼痛【附论】
　　夫腰脚痛者由肾气不足受风邪之所为也劳伤则肾虚虚则受于风冷与真气交争于腰脚疼痛冝以食治之也
　　方
　　食羊蜜方　治虚劳腰痛咳肺萎骨蒸
　　熟羊脂【五両】熟牛髓【五两】白蜜【五两】熟猪脂【五両】生姜汁【五両】生地黄汁【五両】
　　右将猪羊脂煎一沸次下牛髓又煎一沸次下白蜜生姜地黄汁微火煎不住手搅膏成贮蜜气中毎服一匙许空腹温酒调下粥中服之亦得若食素者以酥代脂髓加麦门冬汁若不能食或多风者加白术
　　羊臓羊方　治虚劳腰脚痛
　　羊肝肚肾心肺【各一具汤洗细切】胡椒【一两】荜茇【一两】防【一合】牛酥【一两】葱白【一握细切】
　　右先以五味相和以水七升慢火煎取五升去滓和羊肝等并汁皆内羊肚中系肚口别用绢袋盛之煑熟乗熟出切肚食之旋旋服尽药汁
　　羊肾馄饨方　治肾气虚损腰脚疼痛
　　五味子【一两】山茱茰【一両】干姜【炮裂一両】川椒【去目及闭口者微炒去汗】桂心【一両】
　　右捣细罗为面毎日取羊肾一对去脂膜细切入散两钱木臼内杵如泥作饀用和面稔作馄饨以水熟煑和汁食之
　　羊脊骨羮方　治肾气虚冷腰脚疼痛转动不得羊脊骨【一具捶碎以水一斗煎取五升】羊肾【一对去脂膜切】羊肉【二両细切】葱白【五茎去须】粟米【二両】
　　右炒肾肉防血即入姜葱五味然后添骨汁入米重煑成羮空腹食之
　　防酒方　治下膲风湿腰脚疼痛行履无力
　　防【二合】薤白【一握切洗去滑】附子【半两炮裂去皮脐杵末】川椒【五十粒去目及闭口】
　　右相和炒至薤熟投于三升酒中更煎四五沸毎取一小盏搅粥食之
　　猪肾粥方　治肾虚气劳损腰膝疼行动无力
　　猪肾【一对去脂膜切】米【三合】葱【少许】姜【少许】
　　右以防汁一升半煑粥入五味并酒调和如常法空腹食之
　　又枸羊肾粥方　治阳气衰腰脚疼痛五劳七伤
　　枸杞叶【一斤】羊肾【一对细切】米【三合】葱白【十茎】
　　右细切加五味煑粥如常法空腹食
　　羊脊骨羮方　治肾臓风冷腰脚疼痛转动不得
　　羊脊骨【一具捶碎】葱白【四茎去须切】粳米【四合】
　　右以水七大盏煎骨取汁四大盏漉去骨毎取汁二大盏入米二合及葱椒盐酱作羮空腹食之
　　猪肚炙方　治下膲风冷腰脚疼痛转动不得
　　猪肚【一枚汤洗】酒【一升】附子【半両炮去皮脐杵末】
　　右以椒葱盐酱并酒附子末拌和煑亦作肉炙熟空腹食之兼饮酒一两盏勿令过度
　　生地黄鸡方　治腰背痛骨髓虚不能乆立身重气乏盗汗少食时复吐利
　　生地黄【八両】饴糖【五両】乌鸡【一只】
　　右先将鸡去毛皮及肠臓细切地黄与糖相和内鸡腹中铜器贮之复置甑中蒸饭熟药成取食之勿用盐醋食肉尽即饮铜器中药汁
</div>
    <div class="pagination">
<a href="普济方四库_page1023.html">上一页</a><span>...</span><a href="普济方四库_page1019.html">1019</a><a href="普济方四库_page1020.html">1020</a><a href="普济方四库_page1021.html">1021</a><a href="普济方四库_page1022.html">1022</a><a href="普济方四库_page1023.html">1023</a><span class="current-page">1024</span><a href="普济方四库_page1025.html">1025</a><a href="普济方四库_page1026.html">1026</a><a href="普济方四库_page1027.html">1027</a><a href="普济方四库_page1028.html">1028</a><a href="普济方四库_page1029.html">1029</a><span>...</span><a href="普济方四库_page1025.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
