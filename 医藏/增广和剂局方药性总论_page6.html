<!DOCTYPE html>
<html>
<head>
    <meta charset="UTF-8">
    <title>增广和剂局方药性总论 - 第 6 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增广和剂局方药性总论 - 第 6 页/共 30 页</h1>
    <div class="content">　　寒，无毒。主脾肺壅毒及主肺损吐血嗽血，下热血，下热涎，解众毒。出并州、银星石：主疗与金星石大体相似。采：无时。

　　玉石部下品

　　花蕊石

　　味涩，平。主金疮，止血，又疗产妇血晕恶血。出陕华诸郡，色正黄，形之大小方定。欲服者当以大火烧之，金疮止血正尔，刮末敷之即合，仍不作脓溃。古方未用，近合硫黄同 研末，敷金疮其效如神。又仓猝中金刃，不及 合，但刮石上，取细末敷之，亦效。采无时。

　　玉石部下品

　　礞石

　　治食积不消留滞在脏腑，宿食症块久不瘥及小儿食积羸瘦，妇人积年食症，攻刺心腹得： 砂、巴豆、大黄、京三棱等良。可作丸服之，用之细研为粉。一名青礞石。

　　玉石部下品

　　古文钱

　　性平。治翳障，明目，疗风赤眼，盐卤浸用。又治妇人横逆产，心腹痛，月膈五淋烧以醋淬用。

　　玉石部下品

　　蛇黄

　　主心痛疰忤，石淋，产难，小儿惊痫。以水煮，研服汁。出岭南，蛇腹中得之，圆如锡，黄黑青杂色。日华子云：冷，无毒。如入药，烧赤三、四次，醋淬飞研用之。《图经》云：今医家用者，大如弹丸坚如石，外黄内黑，二月采，云是蛇冬蛰时所含土到春发蛰吐之。

　　玉石部下品

　　硼砂

　　味苦辛，暖，无毒。消痰止嗽，破症结喉痹及焊金银用。或名硼砂。《图经》云：出海。性温平。今医家治咽喉最为切要，其状有块者甚光莹。

　　草部上品之上

　　黄精

　　味甘，平，无毒。主补中益气，除风湿，安五脏，久服轻身。《药性论》云：君。日华子云：补五劳七伤，助筋骨，止饥，耐寒暑，益脾胃，润心。《神仙芝草经》云：宽中益使五脏调良，肌肉充盛，骨体坚强，其力倍。二月采，阴干。所在皆有，唯茅山生者

　　草部上品之上

　　菖蒲

　　味辛，温，无毒。主风寒湿痹，咳逆上气，开心孔，补五脏，通九窍，明耳目，出音主耳聋痈疮，温肠胃，止小便利，四肢湿痹不得屈伸，小儿温疟，身积热不解。《药性云：君。味苦辛，无毒。断鬼气，杀诸虫，治恶疮。日华子云：除风下气，丈夫水脏、血海冷败，多忘，长智，除烦闷，止心腹痛，霍乱转筋，治客风疮疥，涩小便，杀腹脏虫蚤虱，耳痛。秦皮、秦艽为使。恶：地胆、麻黄。

　　草部上品之上

　　菊花

　　主风头头眩肿痛，目欲脱，泪出，皮肤死肌，恶风湿痹，疗腰痛去来陶陶，除胸中烦安肠胃，利五脉，调四肢，久服利血气。《药性论》云：使。治身上诸风。陈脏器云：味苦。破血。术、枸杞、桑白皮为使。日华子云：作枕明目，治四肢游风，利血脉、心胸膈壅闷。

　　草部上品之上

　　人参

　　味甘，微寒、微温，无毒。主补五脏，安精神，定魂魄，止惊悸，除邪气，明目，开心益志，疗肠胃中冷，心腹鼓痛，通血脉，破坚积。《药性论》云：主五脏气不足，五劳伤，虚损，痿逆，保中守神。日华子云：杀金石药毒，调中治气，消食开胃，食之无忌。

　　茯苓为使。恶：溲 、卤盐。反：藜芦。一云：马蔺为之使。消胸中痰，主肺痿吐脓及痫疾，冷气逆上，伤寒不下食，患人虚而多梦，加用之。

　　草部上品之上

　　天门冬

　　味苦甘，平，大寒，无毒。主诸暴风湿，保定肺气，去寒热，养肌肤，益气力，利冷而能补。《药性论》云：君。主肺气咳逆，喘息促急，除热，通肾气，疗肺痿生治湿疥，止消渴，去热中风，宜久服。煮食之，令人肌体滑泽，除身中一切恶气日华子云：贝母为使。镇心，润五脏，益皮肤，悦颜色，补五劳七伤，治肺气风痹热毒，游风，烦闷，吐血。去心用。垣衣、地黄为之使。畏：曾青。忌：毒，浮萍解之。患人体虚而热加用妙。

　　草部上品之上　天门冬

　　千里及

　　味苦，平，小毒。主天下疫气，结黄，疟瘴，蛊毒，煮服之吐下，亦捣敷疮，虫蛇咬处。藤生道旁篱落间有之，叶细浓，宣湖间有之。

　　草部上品之上

　　甘草

　　国老。味甘，平，无毒。主五脏六腑寒热邪气。坚筋骨，长肌肉，倍力，金疮 ，解温中下气，烦满短气，伤脏咳嗽，止渴，通经脉，利血气，解百药毒。为九土之精，安十二种石，一千二百种草。《药性论》云：君。忌：猪肉。诸药中为君，调和使诸药有主腹中冷痛，治惊痫，除腹胀满，补益五脏，养肾气内伤，令人阴痿，主妇人血沥腰痛，虚而多热加而用之。日华子云：安魂定魄，补五劳七伤，一切虚损，惊悸，烦闷，健忘。通九窍草

　　草部上品之上

　　干地黄

　　味甘苦，寒，无毒。主折跌绝筋伤中，逐血痹，填骨髓，长肌肉，作汤除寒热积痹，主男子五劳七伤，女子伤中胞漏下血，破恶血，溺血，利大小肠，去胃中宿食，绝，补五脏内伤不足，通血脉，益气力，利耳目。《药性论》云：君。能补虚损，温通血脉，治产后腹痛，主吐血，久服延年。日华子云：助心胆气，安魂定魄。治惊悸心肺损，鼻衄，妇人崩中血晕。晒干者平，用火干者温，功用同前。

　　草部上品之上　干地黄

　　生地黄

　　大寒。主妇人崩中血不止及产后血上薄心闷绝，伤身胎动下血，胎不落，堕坠 折血留血，衄鼻吐血，皆捣饮之。《药性论》云：忌：三白。味甘，平，无毒。解诸热，通利月水。日华子云：生者水浸验，浮者名天黄，半浮半沉者名人黄，沉者名地黄，佳，半沉者次，浮者劣。煎忌铁器。得：麦门冬、清酒，良。恶：贝母。畏：芜荑。

　　月采，阴干。

　　草部上品之上

　　白术

　　味苦甘，温，无毒。主风寒湿痹，死肌痉疸，止汗，除热，消食。主大风在身面、风头痛，目泪出，消痰水，逐皮间风水结肿，除心下急满及霍乱吐下不止，利腰脐间血，益液，暖胃，消谷嗜食。《药性论》云：君。忌：桃、李、雀肉、菘菜、青鱼。味甘辛，无主多年气痢，心腹胀痛，破消宿食，开胃，治水肿胀满。日华子云：治五劳七伤，冷气补腰膝及筋骨弱软， 癖气块，妇人冷症瘕，温疾，山岚瘴气。除烦长肌，又治内外障防风、地榆为之使。《仙经》云：亦能除恶气，弥灾 。今处处有之，出茅山者佳。

　　草部上品之上

　　菟丝子

</div>
    <div class="pagination">
<a href="增广和剂局方药性总论_page5.html">上一页</a><a href="增广和剂局方药性总论.html">1</a><a href="增广和剂局方药性总论_page2.html">2</a><a href="增广和剂局方药性总论_page3.html">3</a><a href="增广和剂局方药性总论_page4.html">4</a><a href="增广和剂局方药性总论_page5.html">5</a><span class="current-page">6</span><a href="增广和剂局方药性总论_page7.html">7</a><a href="增广和剂局方药性总论_page8.html">8</a><a href="增广和剂局方药性总论_page9.html">9</a><a href="增广和剂局方药性总论_page10.html">10</a><a href="增广和剂局方药性总论_page11.html">11</a><span>...</span><a href="增广和剂局方药性总论_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
