<!DOCTYPE html>
<html>
<head>
    <meta charset="UTF-8">
    <title>普济方四库 - 第 1658 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1658 页/共 1812 页</h1>
    <div class="content">　　黄【大者一枚】黄连【去须】陈橘皮【汤浸去白焙各半两】胡黄连　柴鼈甲【童子小便浸三宿炙黄去裙襴各一两】
　　右捣细罗为散以黄切开头去瓤内药末令满切葢子盖之用荞麦麫和溶固济可厚三分于糖灰火内烧令麫焦黄为度取出麫放冷入麝香一钱都研和丸如菉豆大毎服食前米饮下七丸更量儿大小以意加减
　　甘草丸治小儿羸瘦气惙惙宜常服不妨乳
　　用甘草二两炙防赤剉捣罗为末炼蜜和丸如菉豆大毎服以温水下五丸日二服量儿大小加减服之
　　治小儿痨瘦并疳疾【本草】
　　以黄色大虾蟆调治同蛤煮食之
　　治孩子瘦损
　　用芦荟子煎服

　　普济方卷三百九十三
<子部,医家类,普济方>
　　钦定四库全书
　　普济方卷三百九十四　明　周王朱橚　撰婴孩吐泻门
　　总论
　　夫小儿吐泻因伤风冷或伤暑热或儿啼未定气息未调以乳乳之逆于上则停胸膈致令呕吐气逆于下则伤肠胃致令泄泻上下气逆吐泻俱作若只吐不泻者逆其吐必有痰惊者十无一生若只泻不吐或吐泻俱者日久不退亦变阴癎治之当断其乳轻者周时重者三日须与稀粥服药速効十全八九或者不信是言小儿以乳妳为本虑其嗞煎不肯暂断殊不知因乳所伤致令此病若以所伤乳乳之如抱薪救火药何功之有不然则诚难以安痊其间不断乳服药得安者盖轻患也亦有因轻致重夭横者多矣　凡小儿初吐发惊者尚可救治以玉散子青金丹不退珍珠丸急下之次与神宝丹若唇红焦者琥珀散葢内热故也不退必死又云吐妳不止大便不通靣黒气喘必死不治凡权断乳吐泻定捻去乳少少与之使不再作凡吐泻服药湏要令饥如服了不得便吃物吃乳则引吐再为害也凡小儿暑月吐泻冷热轻重各有治法不可槩用如吐泻身热烦渴心懆大便黄沫小便赤少暑泻也黄龙丸甘露散白虎汤香薷汤五苓散杏仁丸有伤食者必吐泻酸臭妙丸子下之次益黄散二者不退如小便通利大便白色肠鸣吐泻多渇少食附香丸参术附散术附膏半硫丸神寳丹防惊其间有粪白腥臭油腻便成疳泻有乆成疳泻者亦有治法　小儿泄泻伤积而作泻者初以补药治不止之时须当下去其积积下其泻自止下之宜与小沉香煎丸理虚中积甚良多与服之或以小塌气丸又不下更与三棱煎服切不可以意转药恐成涤荡矣积滞已下与服调胃温脾药及既济丹此乃理积止防夏月暴防由其脏寒虚滑利泄速与契圣丹如滑不禁进殢肠散次与契圣既济丹若洞利其泻不常发作骇人速与殢肠未了次与术附汤稍与迟缓其必更疗泻之理岂可相待　夫自汗不利者由血不荣虚于表也自利无汗者由气不衞虚于里也其或有自利亦自汗者荣衞皆虚也凡为人止借血荣气衞扶育身体血既不荣气又不衞里外不相防上下不升防闗窍不开通经络不调适荣衞不循环臓腑不充实则医工何以良饵性命何以保持夫水糓不分自利肠胃怯弱自利脏腑不和冷热相制自利隂阳不调自利荣卫不顺自利已上自利皆由气虚得之初生小儿忽尔自利者与顺胃平调隂阳制其冷热和其脏腑分其水谷生其胃气则内外充实何泄利有作宜以参苓白术散加以车前瞿麦姜同煎更量虚实加减【钱氏论笃病诀安去黄承务子二嵗病泻众医止转泻十余日其证便青白乳物不消身凉加哽气昏睡医谓病困笃钱氏先以益脾散三服补肺散三服三日身温而不哽气后以白饼子防下之又与益脾散三服利止何以然利本脾虚伤食初不与大下惜置十日上实下虚脾气弱引肺亦虚补脾肺病退即身温不哽是也有所伤食仍下之也何不先下后补曰便青为下臓冷先下必太虚先实脾肺下之则不虚脾更后补之也又云小儿伤于风冷吐泻医谓脾虚以温补之不已后用冷药冷治之又不已谓本伤风医乱攻之因脾气积虚内不能散外不能解至十余日觧证多睡露晴身温风在脾胃故大便不聚而为泻当去脾间风风退则痢止宣风散主之后使君丸补其胃然钱氏用宣风散去脾风使君丸补胃虽用有理其治未周钱氏治此病先以益黄散三服补令脾胃气实盖宣风散用牵牛槟榔等痢药先补脾后宣风散去脾风后神实丹使君丸治之此法多愈语人曰钱氏经用宣风其理若何荅曰失多矣余所以先用益黄散者譬曰彭祖观井自繋大木仍以车轮覆其上然后敢观之为防其虚而无失也　赵不犀铃辖女四嵗七月中泻食物不化水谷不分多渇少食进退四十余日召医或作食或作水泻疳泻或用五苓散紫丸子六神丸益黄散并杂药攻之无效在后见闻食名揜口哭而哕时时烦召余视曰渇饮过多脾胃受湿则水谷不分兼畏食而物不化是脾虚中有积主人曰何知也荅曰素问云脾胃受湿则水谷不分孙氏曰脾虚者畏食进退者有积又问曰何治也荅曰益黄散紫丸子二药可主笑曰服多矣荅曰譬如聚千夫举重不如得一乌获挟万矢以妄射不如得一逢防大抵药不得其当虽多亦奚以为盖前医用药不知次序连序服不知多少补泻不知轻重所以无效今用益黄散补一日六服进三日即防食与紫丸子防三五次再益黄散补一日六服连进三日喜食泻止尚有渇以参术散十日安主人问曰久防之病何再泻也荅曰经云邪之所凑其必虚补其虚而后其病除也今病因食积留滞先补次除所畜之物然后再补之主人曰善　国学刘杰秘校子年四嵗六月中防泄米谷不化数医止转月余不退召余视之见儿食田鸡肉少顷所食肉即从大便中经过遂问莫先食肉否曰近日食物不化并药丸随大便中出余曰食廪不蔵是门户不守也得守者生失者死此子脾虚之甚余自厯医未尝见有经过之食乃失守之病也宜用附子主人曰莫太燥余曰江河欲竭引别以还流灯烛将残假他油而再熖此盖隂之至极须当以阳药急救之主人听用余用附子皂心土诃子为丸米汤下一日六服连进三日即大便渐疎食尚未化与术附膏煎冷一日四服病退一半与益黄散顿服一日冷进六服进三日粪稠而米谷化后参术散六神丸前后共治十日安愈主人曰皂心土何意也余曰治病之法须揣本以寻末沂流而讨源其所由盖脾属土益土附子诃子接助脾气问曰药何冷服曰冷服热不炎上治法出何书余曰若执古法守株待兎也　林友编修孙男三嵗六月中防利不止视之见泻粪酸臭妳片不化又有黄水小便赤少知伤热乳也当断乳一日服千金丸五苓散即效林惜不肯断乳服药三日病増欲以感应丸下益黄散补助林不信自将白术散金粟服三日不效又易一医以火煆龙骨赤石脂炮木香诃子服三日泻甚召余曰理当下食断乳即安今病虚耗亦当断乳非附子不能起生林大不信至长楫而退至三更惊疼气急唇口手足俱冷烦渇大防乃急召余曰病已后时素问曰夫病以成而后药之乱已成而后治之譬犹渇而掘井阙而借兵不亦晩乎林渐请试救之余曰还舞为戯则宫室皆动何不止其舞则宫室自定伤乳吐防则精神昏愦何不止其乳则吐泻自止巢氏云小儿霍乱须暂防乳今当断乳三日频与稀粥随证服附子林从以附子末半钱姜枣煎水中顿冷服半盏至四更又进二服病少减五更与神室丹二服退七分来日依前一服相间神室丹后参术散千金丸三日病除时与少妳调理五日全安林问曰纯阳小儿何敢用附子余答云譬贼害良民兵刄不可不用病势既成毒药不可不投盖攻其外邪客气乌能伤其本哉　陈氏二子大者五嵗腹疼阵阵呕吐酸臭次者三嵗食物不化防粪酸臭召余视之并用紫丸子下之益黄散补之主人曰受病不同何用药同答曰大者肠疼吐酸因食伤也宜下之孙氏云腹内疼成阵来时呕吐酸如因伤食得泻补自然安小者泄泻酸臭亦伤食也法当温之虚秘方云食防重当泻脾虚用补虚再伤宜再取何患病难除二子泻补俱安凡有积聚当下即下凡有虚损当补即补随其虚实而用也　仁存孙氏曰吐防才生便恶心干吐霍乱汗相侵舌出唇绯双眼闭揺头发直一如针心闷粗而脇动口生白沫命难存来生此须早理有疮脾闭命沉沉　钱氏论云小儿初生三日内吐泻壮热不思乳食大便不消或白色当下之是伤食也后和胃下用白饼子和胃用益黄散主人又云小儿初生三日已上至十日吐泻身温凉不思饮食大便青白色乳食不消此上实下虚也若兼见肺证主睡露睛喘气心主惊悸饮水脾主困倦多睡肝主呵欠顿心肾主不语畏明当防儿黄藏补脾益黄散主之此上证多病于秋夏也又云秋夏吐防五月二十五日已后吐防身壮热此热也小儿臓腑十分中九分热也或因伤热乳食吐乳不止防深黄色玉露散主之六月十五日以后泻身温似热臓腑六分热四分冷也呕吐冷热不消防黄白色似渇或食乳或不食乳前少服益黄散食后多服玉露散七月七日以后吐防身温凉三分热七分冷也不消乳多似睡闷多哽气长出气睡露睛唇白多哕欲大便不渇食前多服益黄散食后少服玉露散八月十五日以后吐防只冷无阳也不能食乳干哕防青褐水当补脾益黄散主之不可下也又云吐泻争工广亲北宅四大王宫五太尉病吐防不止米谷不化众医用补药姜汁调服六月中服温药一日而加喘吐不定钱曰当以凉药治之所以然者谓伤热在内也用石膏汤三服并服之众医皆曰吐防多而米谷不化当补脾何以用凉药王信众医又用丁香散二服前后至日不可服此三日内必服满身热饮水吐逆如所言所以然者言六月热甚伏入腹中而令引饮热伤脾胃即大吐防也医又行温药即上焦亦热故喘而饮三日当死众医不能治复召钱至宫中见有热证次白虎汤三服更以白饼子下之一日减药二分二日三日又与白虎汤各二服四日用石膏汤一服旋合麦门冬黄芩脑子牛黄天竺黄茯苓以朱砂为衣与五丸竹叶汤化下热退而安云冯承务子五嵗吐防壮热不思食钱氏曰目中黒睛少而白睛多靣色防白此子必多病靣色防白神甚也黒睛肾也睛属水本怯虚而故多病也纵长成必饥肤不壮不奈寒暑易入脾胃亦更怯虚不可纵酒欲若不保养不过壮年面上常无精神光泽者如妇人之失血也今吐痢不食壮热者伤食也不可下下之虚入肺则嗽入心则惊入脾则防入肾则益虚此但以消积丸磨之为防有食也如伤食甚则下不下则成癖也实在内乃可下之下毕补脾必愈若随其虚实无不效者又云广亲宫七太尉七嵗病吐防是时七月其证全不食而昏睡睡觉而闷乱哽气干呕大便或有或无不渇众医作惊治疑故睡也钱曰先补脾后退热与使君子丸补脾石膏汤退热次日又以水银钱硫黄二物末之生姜水调下一字钱曰凡吐防五月内九分下而一分补八月内十分补而无一分下此是脾防也医妄治之至于虚损下之即死当只补脾若使君子丸即缓钱又用温胃益脾药止之医者李生曰何食而呃钱曰脾虚而不能食津少即欬逆曰何防青褐水曰肠胃至虚冷极故也钱至而愈又凡小儿吐泻当温补之余毎用理中丸以温其中以五芩散导其逆连与数服兼以异功散等温药调理之往往便愈若以虚损当速生其胃气宜附子理中丸并金液丹研末煎生姜米饮调灌之惟多乃效胃气已生手足渐暖隂退阳回然犹痴即减金液丹一二分増青州白丸子壹二分同研加上服以意详之渐减金液丹加白丸子兼用异功散活膏温白丸钩藤饮子之类调理至安仍频与躬虽至危亦于死中救生十得八九　儒门事亲书云小儿身热吐防腹满不进饮食可急与牛黄通膈丸过四五行则自愈矣盖乳食便属水甚则成湿以治湿法治之用燥药非也又水泻不止可用五芩散益元散各停用新水调下二三钱频服不拘时若暴速注下甚者属火凉膈通圣亦可治之用者勿轻非深于造化者未易语此又久防不止至八九月间变为秋深冷痢泄防者清白时撮痛乳癖不化可用养脾丸如黍米大毎服二三十丸欲饮米下三日愈益黄散亦可　汤氏云小儿热泻者大便黄而赤或有沫乃臓中有热积成因产母饮酒多或生下伤温蕴热医者不明但用诃子豆防等药如水洗石既不识证故不辨冷热用药又不得法所谓读方三年而恨无病可治及至治病三年无方可用信乎纸上之语不可全慿一则悟得其理二则求师指迷三则闻见颇多如此方有通透之理不然咫尺千里也虽有治法妙方而不能别其寒温虚实又安得其理哉宜服黄连等药小驻车丸亦可服之又冷防者乃脾虚受冷至令水谷不化泄防注下若依钱氏当以益黄散主之此地古人以此药为补殊不知今人所禀不同内青皮有吐刼可服又伤食泻者又名聚腹不宜即补先用食药或紫霜丸取其积尽然后可补又曰此防难止亦不宜补再伤又防宜节饮食用进食丸取下积令尽次以钱氏加减益黄散一服可止此切要治法　汉东王先生家寳小儿吐妳説云小儿吐妳有数般或是风疾所至则其吐可止也吐妳更夹痰才吐却即生风若止却后其风无止处更入外风则潮心闷胃管后变惊风胃主四肢胃痰涎闭却即搐心主神被外邪所干即惊不定故变惊风也故止主吐即惊风发手足搐搦口眼飜张头项强举虽多服各药亦不能救又小儿吐妳鼻青客风伤肺客风外风也鼻青肺之外应也液间烦躁肺逆而为之也身上发热肺主身之毛皮邪所伤故发热宜下伤寒药后平胃气耳又小儿吐妳唇黒多哭是伤脾须夹痰也唇是脾之外应食所伤故黒其夹痰者脾能生涎故痰冲胃而吐妳食又小儿吐妳身热其妳成片子者是胃有热积久则生风也其人四肢生疮多渇靣黄是也若吐不化夫青水是胃冷其人必靣青唇白是也宜暖胃止之又小儿乳食不化腹急气逆病证须进塌气丸二三服不却胷膈却进观音散二三服但生胃气药皆可以意与文之又乳母不忌口食生冷物冷气入乳则腹变环又不捻除之仍以此乳乳儿冷乳入腹与胃气相逆则腹胀气逆肚疼或为防亦依前项药调理如果不退却用活膏治之　钱氏论云生下吐初生小儿拭小儿口中秽恶不尽咽入喉中故吐木丸主之又曰伤风吐泻身温乍凉乍热睡多气粗大便黄白色吐呕乳食不消时咳嗽更有五脏兼见证当煎入藏君臣药先大青膏后益黄散如先曽下减无下证慎不可下也此乃脾肺受寒不能如食也　王氏子三嵗口吐不防自吐数次昏困连日不消大便坚实召余曰是本伤食吐逆不合昏困唇红此疾大逆以妙丸子定吐消琥珀散镇惊权住妳一日吐定吃物不□大便未通主人以为无事更不服药因与乳多再吐痰乳而复昏困愚曰不可再吐又时时虚大便亦不通靣黒气粗是形气相失灵秘方云吐妳不止大便不通靣黒气粗秘死急以珍珠丸下痰食主人曰既吐何不用慢惊药防之而用凉药答日本欲生急惊为伤乳食作吐法当温药盖儿大便三日不通唇红颊赤小便赤皆热证也故先治食后以凉药今吐虽定大便首尾五日不通内以四顺饮外以蜜导法得通不甚多以宣风散去脾间风再利粪令稀仍困不醒睡散二服困退喜食愚曰虽食而目鲜唇红废拭靣目防肿虚气不悦必欲发惊急以青金丹夀星丸射香饼琥珀散各二服不退乃辞曰万灵之要所全者形一身之先所存者气今形气已失知不乆生也主人曰医人之好利如此后易数医因惊而卒别一子只吐神昏又一女只一吐声嗄二子皆三嵗更不可救信乎吐之为害甚也】
　　吐哯【附论】
　　夫小儿吐哯者由乳哺冷热不调故也儿乳哺不调则停积胷膈因更饮乳哺前后相触气不得宣流故吐哯出诊其脉浮无苦也又云哯乳与呕逆不同宜细详之哯乳饱后哯出者是又云小儿生下有中吐哯妳形妳不稳而从口角头流出身微热口鼻防冷靣目青黄眼慢此因乳母房室淫泆儿子呌更将乳与吃而隂阳不顺儿子胸膈不快吃乳停滞在于胃不消化而冷致此所治者先以睡惊沉饮子夹丁香散与服夹活脾散调理即愈【歌曰乳母寒温不节量致令壅滞在胸堂更加新乳相投触不得通宣入胃肠此名哯妳须调理诊得轻浮尚不　妨口眼时时动不停吐中时觉乳生腥眼浑青碧生白膜汗出津津脚似氷气细元因伤胃冷气粗却是欲生惊是风从脾宜医治暖胃和脾气乃平此寒热相胜使然也气急则是胃实当凉则愈若顖门防下气细当生胃气若浑身热甚者气出喘粗若不急治必作又云此是惊妳冲胃或气交妳冲脾或是气妳或是病妳致吐逺闻腥气与蛜丸气细脉沉与调胃散】
　　方
　　当归汤治小儿吐哯
　　当归　黄芩　甘草　芎防　黄连【各一分】细辛干姜【各二分半】
　　右切以水二升煑取八合服半合日三温服
　　黄耆汤治小儿吐哯胸中冷气停结
　　黄耆　人参【各三分】当归【切焙】芍药　甘草【炙剉】芎防【各一两】细辛【去苗叶一分】
　　右粗捣节毎服一钱水七分盏煎至四分去滓分温二服早晩各一量儿大小加减
　　藿香散治小儿吐哯呕逆身热靣青不进乳食
　　藿香【一钱半】丁香　人参　白术　茯苓　神麯匾豆【各半钱】
　　右为末毎服半钱罂粟饮温调下陈皮煎米饮亦得
　　荳散治吐妳
　　肉豆蔲【面裹炮赤熟去麫为末】草菓【炮去皮各一两】砂【去皮】甘草【炙】肉桂【不见火各一钱】陈皮【半钱去白】
　　右为末毎服半钱米饮调下
　　麝香汤治小儿吐哯胸膈痞满乳饮停积
　　麝香【研】木香　人参　沉香【剉】赤茯苓【去黒皮各一分】丁香【半分】
　　右粗捣筛毎服半钱水半盏煎数沸去滓分温二服
　　藿香散治吐妳
　　藿香【半両】何首乌　白扁豆　甘草【炙】糯【各等分】
　　右为细末半钱用水一小盏入淡竹茹煎至七分临卧空心服
　　治吐妳腹胀方
　　代赭石　麝香　巴豆【各一分】赤石脂　杏仁【各半両】
　　右为细末蜜圆如桐子大米饮下日三小一丸百日一嵗二丸
　　橘皮汤治小儿吐哯膈上冷【方见本门呕吐类】
　　消乳丹治小儿饮乳过多胸膈不快或多吐哯大便妳瓣不消亦宜令乳后常服
　　木香　丁香　青橘皮【炒黄】肉豆蔲【各半两】牵牛子【炒黄一钱】
　　右为末滴水和丸如针头大毎服三粒至五粒粘在妳头上令儿吮之
　　塩黄散治小儿初生吐不止
　　塩【両黄米大】牛黄【两粟米大研】人参　白茯苓【各一小豆大】甘草【两小豆大炙】
　　右捣研四味为末丸以乳半合煎三五沸入牛黄末搅匀分减服之
　　小儿哯乳方此证哯哺吐下状如霍乱
　　甘草【炙】人参　当归　干姜【各一分】
　　右为末水一升煑取五分服三日内麝香半分尤佳
　　菖蒲丸治小儿吐乳喘促
　　菖蒲　人参【去芦头】赤茯苓【各半両】
　　右为末炼蜜和丸麻子大毎服三丸以生姜汤化下量儿大小以意加减
　　人参散治小儿吐乳令乳毎服
　　人参【一両去芦头】生姜【切焙干】陈橘皮【汤浸去白瓤焙各半両】
　　右为散毎服三钱以水一中盏煎至六分去滓分温二服令儿乆饮稍乳效一方有苏叶
　　治小儿吐妳方
　　雄黄　马牙硝【各一分】壁鱼儿【五枚】
　　右药入磁碗内研如泥以乳汁半合调之使药注子内灌少许把儿头项吐出黒血即定
　　治小儿咬妳吐下方
　　豆蔲　母丁香　宣连【各一両】
　　右为散空心米饮调下半钱
　　玉真散治小儿吐乳
　　白术【半两】半夏【七个】椒【半分去目汗】
　　右为末毎服半字水一呷调下大者一字
　　青皮散治哯妳
　　青皮　滑石　硫黄【研各一钱】
　　右为末毎服半钱藿香汤调下
　　麝香丸
　　麝香【一钱研】丁香【捣末】杏仁【去皮尖双仁炒研各一分】
　　右为末以粟米饮圆如麻子大毎服五丸人参汤量儿大小研下傅氏活婴内有麻黄无丁香枣肉为丸
　　丁香丸治小儿乳后吐哯不止【方见本门痢类一作散】
　　治小儿伤食吐乳方
　　丁香　石连肉　枇杷叶【姜汁涂炙热各等分】
　　右为末毎服一钱半饮调下
　　玉露散治小儿吐妳面色赤热烦懆
　　不灰木【煅】滑石【等分】
　　右为细末毎服半钱或一字生油并水调下
　　治吐妳方
　　母丁香【三七粒】僵蚕【七个洗浄去粉炒】
　　右焙干为末毎服一字煎枣汤调
　　治小儿吐妳方
　　生姜　橘皮【等分】
　　右煎汤与乳母服乳儿效
　　枇杷叶散治小儿吐乳不定
　　枇杷叶【拭去毛防炙黄色】母丁香【各一分一方只用丁香】
　　右为散令乳母乳头上涂一字与儿吮之儿大煎枣汤调下不拘时
　　又方
　　生地黄【汁】人参【各一合】
　　右粗和煎三五沸徐令儿服之
　　盐防丸治小儿哯乳不止宜服此立效兼小沉香煎丸
　　醎豉【七粒口内含去皮】腻粉【一钱七】
　　右研圆如麻子大毎服三丸至五丸藿香汤下乳头吻亦得
　　莎草根散治小儿吐乳
　　莎草根【炒去毛】甘草【炙剉各半両】
　　右为散毎服一钱水七分盏煎至分去滓分温二服早晚各一量儿大小加减
　　人参汤治小儿吐哯乳母服【方见本门哕逆类】
　　妙功散治小儿吐妳不止
　　用藜芦【洗焙】为末以少许吹入鼻中喷三両次立止
　　治小儿吐乳四肢皆软谓之中人
　　用桂心三两水二升煑取一升半分三服又以浓滓涂五心常令温暖
</div>
    <div class="pagination">
<a href="普济方四库_page1657.html">上一页</a><span>...</span><a href="普济方四库_page1653.html">1653</a><a href="普济方四库_page1654.html">1654</a><a href="普济方四库_page1655.html">1655</a><a href="普济方四库_page1656.html">1656</a><a href="普济方四库_page1657.html">1657</a><span class="current-page">1658</span><a href="普济方四库_page1659.html">1659</a><a href="普济方四库_page1660.html">1660</a><a href="普济方四库_page1661.html">1661</a><a href="普济方四库_page1662.html">1662</a><a href="普济方四库_page1663.html">1663</a><span>...</span><a href="普济方四库_page1659.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
