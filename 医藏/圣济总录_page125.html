<!DOCTYPE html>
<html>
<head>
    <meta charset="UTF-8">
    <title>圣济总录 - 第 125 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 125 页/共 447 页</h1>
    <div class="content">　　治胁腹痛胀满，上下攻冲烦闷。木香汤方木香（一分） 桔梗（去芦头炒） 人参 白茯苓（去黑皮） 枳壳（去瓤麸炒各一两）桂（上八味，粗捣筛，每服三钱匕，水一盏，入生姜二片，枣一枚去核，煎至七分，去滓温服。

　　卷第五十七　心腹门

　　息积

　　论曰内经谓病胁下满气逆，二三岁不已，病名曰息积，夫消息者，阴阳之更事也。今气聚胁下，息而不消，积而不散，故满逆而为病，然气客于外，不在于胃，故不妨食，特害于气息也，其法不可灸刺，宜为导引服药，药不能独治者，盖导引能行积气，药力亦借导引而行故也。

　　治息积，胁下气逆妨闷，喘息不便，呼吸引痛。沉香丸方沉香（锉） 桂（去粗皮） 槟榔（煨锉各二两） 人参 青橘皮（汤浸去白焙） 诃黎勒皮上九味，捣罗为末，炼蜜和丸，如梧桐子大，每服二十丸，橘皮汤下，渐加至三十丸，日二服。

　　治息积，胁下气逆妨闷，岁久不已。桔梗丸方桔梗（锉炒） 枳实（麸炒） 鳖甲（去裙 醋炙） 人参 当归（切焙） 白术 干姜（炮各一两） 桂（去粗皮） 吴茱萸（汤洗焙干炒） 甘草（炙各三分） 大麦 （炒一两半）上一十一味，捣罗为末，炼蜜和丸，梧桐子大，每服二十丸，温酒下，日再服，渐加至三十丸。

　　治息积，胁下气逆，满闷妨胀。赤茯苓汤方赤茯苓（去黑皮一两半） 大腹（锉半两） 高良姜（一两） 吴茱萸（汤洗七遍焙干炒三分）上六味，粗捣筛，每服三钱匕，水一盏，煎至七分，去滓空腹温服，日晚再服。

　　治息积，胁下妨闷，喘息气逆。白术丸方白术 枳实（麸炒） 桂（去粗皮各一两半） 人参（二两） 陈橘皮（汤浸去白焙） 桔梗（上七味，捣罗为末，炼蜜和丸，梧桐子大，每服二十丸，温酒下，不拘时候，日二服。

　　治息积，胁下气逆满闷。槟榔汤方槟榔（锉） 诃黎勒（煨去核各二两） 吴茱萸（陈者淘七遍焙干炒一两半） 陈橘皮（汤浸上四味，粗捣罗，每服五钱匕，水一盏半，煎至八分，去滓温服，空腹日二服。

　　治息积，胁下气逆满闷。陈橘皮汤方陈橘皮（汤浸去白焙干） 吴茱萸（陈者水淘七遍炒干各一两半）上二味，粗捣筛，每服三钱匕，水一盏，入盐少许，煎至七分，不计时候，去滓温服。

　　卷第五十八　消渴门

　　消渴统论

　　论曰消瘅者膏梁之疾也，肥美之过积为脾瘅，瘅病既成，乃为消中，皆单阳无阴，邪热偏胜故也，养生之士，全真炼气，济其水火，底于适平，若乃以欲竭其精，以耗散其真，所受乎天一者，既已微矣，复饫肥甘，或醉醇醴，贪饵金石以补益，引温热以自救，使热气熏蒸，虚阳暴悍，肾水燥涸，无以上润于心肺，故内外消铄，饮食不能滋荣，原其本则一。推其标有三，一曰消渴，以渴而不利，引饮过甚言之，二曰消中，以不渴而利，热气内消言之。三曰肾消，以渴而复利，肾燥不能制约言之。此久不愈，能为水肿痈疽之病，慎此者、服药之外，当以绝嗜欲薄滋味为本。

　　卷第五十八　消渴门

　　消渴

　　论曰消渴者，渴而引饮，乃复溲少是也，得之五石之气，内燥津液，肾气不化，故渴甚而溲少也，久不治，则经络壅涩，留于肌肉，变为痈疽。

　　治三消渴疾。硝石散方硝石 茜根 铅霜（各一两）上三味，捣罗为散，每服一钱匕，冷水调下。

　　治三消渴疾。桃红散方赤石脂 石膏（各研） 栝蒌根（锉） 白石脂 铅丹（各一两） 甘草（炙半两）上六味，捣罗为散，冷水调下二钱匕。

　　治三消渴疾。铅黄丸方铅丹 黄连（去须各半两） 干葛粉 栝蒌根（各三分）上四味，捣罗为末，炼蜜丸梧桐子大，冷水下二十丸。

　　治消渴。香墨散方墨（一两） 栝蒌根（三两） 铅丹（半两）上三味，捣罗为散、拌匀，第一日服药末二钱匕，新水一盏调下，次日一服水调药末一钱匕，不计时候，服药时不得忌水，任意饮三两盏后，自然怕水，服三五日见效。

　　治消渴，饮水无度。沃焦散方泥 鱼（一十头阴干去头尾烧灰碾细为末） 干荷叶（碾细为末）上二味，末等分，每服各二钱匕，新汲水调下，遇渴时服、日三，候不思水即止。

　　治消渴，日饮水数斗不止。葛根丸方葛根（锉） 栝蒌根（锉） 附子（炮裂去皮脐） 铅丹（炒令紫研各一两）上四味，先将三味捣罗为散。入铅丹同研令匀，炼蜜和丸，如梧桐子大，每服二十丸，煎茅根汤下、日三。

　　治消渴饮水无休。菝 饮方菝 （锉炒） 汤瓶内碱（各一两） 乌梅（二两并核椎碎焙干）上三味，粗捣筛，每服二钱匕，水一盏，于石器中煎至七分，去滓稍热细呷。

　　治消渴，饮水不休。神应散方滑石（研） 寒水石（研各半两）上二味，碎研为散，用生鸡子一枚，凿破去黄留清，调和药末，令如稠膏，却纳在鸡壳内，以纸封口，用盐泥固济，曝干炭火内烧，令通赤，放冷去土并壳，取药研令绝细为度，每服大人二钱匕，小儿半钱匕，米饮调下。

　　治消渴。银宝丸方水银（一两用铅结为沙子） 栝蒌根（一两半） 苦参 牡蛎（ 为粉） 知母（焙） 密陀僧（各一两） 铅丹（半两）上七味，捣罗为末，若阳人患，用未曾生长雌猪肚一枚，若阴人患，用雄猪肚一枚，贮药在内，以线缝合，用索子十字，系在一新砖上，不令走转，又别用栝蒌根，半斤细切，入在水中，一处同煮，自平旦煮至午时，取出候冷，细切肚子，及药同捣为膏。丸如梧桐子大，阴干，每服五丸，温水下。

　　治消渴。殊胜散方乌贼鱼骨（去甲） 海浮石 桔梗（锉炒） 葛根（锉） 丹砂（研水飞） 虎杖（烧过各一分）上六味，捣罗为散，渴时煎麦门冬汤。调下二钱匕，空心日午夜卧、各一服。

　　治消渴，饮水不止。栝蒌根丸方栝蒌根（锉） 黄连（去须） 知母（焙） 麦门冬（去心各五两）上四味，捣罗为末，炼蜜为丸，如梧桐子大，每服三十丸，米饮下。

　　治消渴，饮水日夜不止。生津丸方青蛤粉 白滑石（各一两）上二味，研为细末，用黄颡鱼涎，和为丸，如梧桐子大，每服三十丸，煎陈粟米饮下，不拘时候。

　　治消渴累年不愈者。莎草根散方莎草根（去毛一两） 白茯苓（去黑皮半两）上二味，捣罗为散，每服三钱匕，陈粟米饮调下，不计时候。

　　治消渴减食，饮水不休。楮叶丸方干楮叶（炒） 桑根白皮（锉炒） 人参 白茯苓（去黑皮） 定粉（各一两）上五味，为细末，取楮汁和丸，如梧桐子大，每服二十丸，煎人参汤下，不计时候。

　　治消渴疾久不愈，楮叶散方蜗牛（焙干半两） 蛤粉 龙胆（去土） 桑根白皮（ 炒各一分）上四味，捣罗为散，每服一钱匕，煎楮叶汤调下，不拘时候。

　　治渴疾。澄水饮方银汤瓶内碱 水萍（焙干） 葛根（锉）上三味，各等分，粗捣筛，每服五钱匕，水一盏半，同煎至一盏，去滓温服。

　　治消渴。亥骨饮方猪脊骨（五寸） 枣（二十枚劈碎） 甘草（微炙锉） 干姜（炮各半分）上四味， 咀，以水三升，同煎至二升，发时量意加熟水服。

　　治消渴。竹龙散方五灵脂 黑豆（生去皮各半两）上二味，捣罗为散，每服二钱匕，煎冬瓜汤调下，无冬瓜即用冬瓜苗叶子煎汤俱可，一日二服，小可渴只一服瘥，渴定后不可服热药，唯宜服八味丸，仍更宜用五味子代附子。

　　治消渴后。八味丸方熟干地黄（焙四两） 桂（去粗皮） 牡丹皮 山芋 白茯苓（去黑皮） 山茱萸（各一两）泽泻 五味子（各一两）上八味，捣罗为末，炼蜜和丸，如梧桐子大，每服三十丸，薄盐汤下。

　　治消渴。金英丸方铅丹 麦门冬（去心焙） 牡蛎（ 研如粉） 知母（焙各一两） 黄连（去须） 栝蒌根 苦参（各二两） 金薄（一百片） 银薄（一百片） 生栝蒌根（二两研如膏）上一十味，捣罗为末，用生栝蒌根和为丸，如梧桐子大，每服四十丸，食后米饮下，日再夜一，当日渴止，十日已来，渐觉减，即一日两服，服三十五丸，一月外，每日一服，服三十丸，夏月即用蜜为丸，服药之次，腹中忽冷痛，即取浓朴二两，去粗皮姜汁炙，陈橘皮三分，去白焙，生姜二两切，以水二升，煎取半升，去滓分温二服，服讫良久以饭压之，如腹中不痛、即止。

　　治消渴及诸渴不止。冬瓜饮方大冬瓜（一枚） 黄连（去须半斤）上二味，先捣黄连为末，将冬瓜三停中，截去一停，取二停净去瓤子，内黄连末于冬瓜中，却取截下一头盖却，搜白面浓裹冬瓜令遍，即更以黄土硬泥、裹一重，候微干。坐瓜在灰火中，四面簇炭火，烧令泥赤即止，候冷打去泥土，并剥去面，揭开瓜头里面，有黄连汁。不限多少滤过，每服一盏，渴即饮之、立瘥，未瘥更作一服。

　　治因好食热面炙肉，及服补治壅热药，并乳石，三焦气隔，心肺干热，口干舌焦，饮水无度，小便日夜不知斗数，心欲狂乱，服此救急止渴。栝蒌饮方栝蒌（一枚黄熟者去皮用瓤并子） 冬瓜（一枚中样者割破头边内栝蒌瓤子在冬瓜心内）上二味，用黄土泥裹冬瓜令匀，可半指浓候干，簇炭火烧，令泥通赤，即止，去泥取瓜，就热碎切烂研，布绞取汁 约七八合，更入白蜜两匙头，搅令调匀，候稍冷，即分三度服，脏腑热歇，即不思水，自无小便，如不是栝蒌熟时节，即独烧冬瓜服之。

　　治消渴疾。人参煎方人参（一两） 葛根（锉二两）上二味，捣罗为末，每发时，须得 猪汤一升已来，入药末三钱匕，又入蜜二两，都一处于铛子内，慢火熬之，至三合已来，似稠黑饧，便取出，贮于新瓷器内，每夜饭后，取一匙头，含化咽津，重者不过三服。

　　治消渴，口干烦躁，饮水无度。铅霜丸方铅霜（半两） 青黛 栝蒌根末（各一两） 龙脑（少许）上四味，细研令匀，炼蜜和丸，如梧桐子大，每服二十丸，微嚼、煎竹叶汤下。新汲水下亦得，食后日三。

　　治积年消渴，好食冷物。竹叶汤方青竹叶（锉碎） 白茯苓（去黑皮） 地骨皮（锉） 栝蒌根（各一两） 桂（去粗皮）甘草（上七味，粗捣筛，每服五钱匕，水一盏半，入小麦一撮，煎至八分去滓，食后温服、日二。

　　治消渴，膈热烦躁，生津液。梅苏丸方白梅肉 紫苏叶 乌梅肉（各半两） 人参（一分） 麦门冬（去心三分） 百药煎（三两） 甘草（炙锉一两半） 诃黎勒（炮去核一分）上八味，捣罗为末，炼黄蜡汁拌和为丸，如鸡头实大，每服一丸，含化咽津，不计时候，路行解渴。

　　治消渴不止，下元虚损。牛膝丸方牛膝（酒浸切焙五两） 生地黄汁（五升）上二味，先细捣罗牛膝为末，入地黄汁浸，夜浸昼曝，复浸汁尽为度，炼蜜丸如梧桐子大，空心温酒下三十丸，久服壮筋骨，驻颜黑发。

　　治消渴不止。铅黄散方铅（一斤） 水银（二两先熔铅旋投入水银候铅面上有花晕上便以铁匙掠取于乳钵内研细） 皂荚（一挺不 者涂酥炙令黄去皮子入麝香一钱同研为末）上三味为散，每抄皂荚末一钱匕，以水一中盏，煎至六分，去滓放温，食后、调下铅黄散半钱匕，服之。

　　治消渴方冬瓜（一枚削去皮）上一味，埋在湿地中，一月将出，破开取清汁饮之， 二三料遂愈。

　　治渴疾，饮水不止。甘露散方干猪胞十枚上剪破出却气去，却系着处，用干盆子一只，烧胞烟尽，取出研令极细，每服一钱匕，温酒调下，不拘时候。

　　治消渴，饮水不止。姜鱼丸方干生姜末（一两）上一味，用鲫鱼胆汁和丸，如梧桐子大，每服七丸，米饮下，不拘时候。

　　治消渴，饮水不止，水骨丸方汤瓶内水碱（一两）上一味，研为细末，烧粟米饭和丸，如梧桐子大，每服十五丸，人参汤下，不拘时候。

　　治消渴发作有时，心脾有热，饮水无度。人参汤方人参 桑根白皮（锉炒各二两） 麦门冬（去心焙） 知母 枇杷叶（拭去毛炙） 黄连（去上一十味，细锉如麻豆，每服五钱匕，用水一盏半，煎取八分，去滓温服。

　　治消渴、饮水过多。心腹胀满。桑白皮汤方桑根白皮（锉炒） 人参 黄 （锉炒） 草豆蔻（去皮各一两） 枳壳（去瓤麸炒） 青木香蜜涂炙半两）上一十一味，粗捣筛，每服五钱匕，用水一盏半，入生姜五片，煎取八分，去滓温服。

</div>
    <div class="pagination">
<a href="圣济总录_page124.html">上一页</a><span>...</span><a href="圣济总录_page120.html">120</a><a href="圣济总录_page121.html">121</a><a href="圣济总录_page122.html">122</a><a href="圣济总录_page123.html">123</a><a href="圣济总录_page124.html">124</a><span class="current-page">125</span><a href="圣济总录_page126.html">126</a><a href="圣济总录_page127.html">127</a><a href="圣济总录_page128.html">128</a><a href="圣济总录_page129.html">129</a><a href="圣济总录_page130.html">130</a><span>...</span><a href="圣济总录_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
