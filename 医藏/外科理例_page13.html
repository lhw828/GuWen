<!DOCTYPE html>
<html>
<head>
    <meta charset="UTF-8">
    <title>外科理例 - 第 13 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 13 页/共 65 页</h1>
    <div class="content">　　一人 肿胀痛。作渴烦热。便秘脉数。按之尤实。用防风通圣散一剂。诸症顿退。以荆防败毒散加玄参牛蒡黄芩。二剂而瘥。（此凭症凭脉。发表攻里。）

　　一老冬月头面耳项俱肿。痛甚。便秘脉实。此表里俱实也。饮防风通圣散不应。遂砭患出黑血。仍投前药。即应。又以荆防败毒散而瘳。盖前药不应者。毒血凝聚上部经络。药力难达故也。恶血既去。其药自效。或拘用寒远寒。及年高畏用硝黄。而用托里与夫寻常消毒之剂。或不砭泄其毒。专假药力。鲜不危矣、（此舍时从症。）

　　一人表里俱解。惟肿不消。以托里消毒散四剂。脓成。针之而愈。（此凭症而治。）

　　一妇肿痛。用硝黄之剂攻之。稍缓。翌日复痛。诊。之外邪已退。此瘀血欲作脓也。用托里消毒散溃之而愈。（此凭脉与症也。）

　　一人表散药愈炽。发热便秘。诊脉沉实。此邪在里也。以大黄汤下之。里症悉退。以葛根牛蒡子汤。浮肿亦消。惟赤肿尚存。更以托里药溃之而愈。（此凭脉与症也。）

　　一人冬月病头面赤肿。耳前后尤甚。痛不可忍。发热恶寒。牙关紧急。涕唾稠粘。饮食。不得安卧。医砭肿上四五十针。肿赤不减。痛益甚。予诊其脉浮紧。按之洪缓。知为寒覆皮毛。郁遏经络。热不得升。聚而赤肿。且夫天冷寒凛之时。腠理闭。汗不出。血气强。肉坚涩。善用针者不得取四厥。必待天温。又云。冬月闭脏。用药多。少针石也。宜以苦温之剂。温经散寒。所谓寒致腠理。以苦发之。以辛散之。

　　方名托里温经汤麻黄（苦温发之为君去根节二钱） 防风（辛温散之去芦二分） 升麻（苦辛四钱） 葛根（解肌出汗专治阳明经邪故以为臣） 白芷归身（血流不行则痛白芷归身辛温以和血散滞各二钱）苍术（湿热则肿苍术甘温体轻浮力雄壮能泄肤腠间温热一钱） 人参（去芦一钱） 甘草（甘温） 白芍药（酸微寒调中益气使托其里为佐各钱半）

　　上锉。每服一两。水二盏。先煎麻黄令沸。去沫。再下余药。同煎至一盏。去渣。大温。以薄衣覆首。浓被覆身。卧暖处。使经血温。腠理开。寒乃散。阳气升。大汗出。肿减七八分。再服去麻黄、防风。加连翘、鼠粘子。肿痛悉愈。经言汗之则。疮已。信哉。

　　或曰。仲景言疮家虽身痛不可汗。何也。予曰。此言营气不从。逆于肉理。乃主痈肿而痛。非外感寒邪作痛。故戒不可汗。汗之则成 。又问。仲景言鼻衄者不可汗。复言脉浮紧者以麻黄汤发之。衄血自止。何也。予曰。血与汗异名同类。夺汗者无血。夺血者无汗。今血妄行。为热所逼。更发其汗。反助邪热。重竭津液。必变凶症。故不可汗。若脉浮为在表。紧则为寒。寒邪郁遏。阳不得伸。热伏荣中。迫血妄行。上出于鼻。故用麻黄汤散其寒邪。阳气得舒。其衄自止。洁古之学。可谓知其要矣。

　　泰和二年四月。民多疫疠。初觉增寒体重。次传头目。肿盛目不能开。上喘。咽喉不利。舌干口燥。俗云大头天行。亲戚不通。染之多殆。

　　一人病此五六日。医以承气加蓝根下之。稍缓。翌日其病如故。下之又缓。终莫能愈。

　　困笃。予曰。身半以上。天之气也。身半以下。地之气也。此邪热客于心肺之间。上攻头目肿盛。以承气泻胃中之实热。是诛罚无过。不知适其至所为。故遂用黄连 黄芩（味苦寒各半两泄心肺间热为君） 橘红（苦平） 玄参（苦寒） 生甘草（甘寒）人参（三钱泄火补气为臣） 连翘 鼠粘子 薄荷叶（苦辛平） 板蓝根（苦寒） 马勃（各一钱） 白僵蚕（炒七分） 升麻 柴胡（苦平各二钱行少阳阳明二经气不得伸） 桔梗（辛温为舟楫不使下行）

　　共为细末。半用汤调。时时服之。半用蜜丸噙化。服尽良愈。

　　凡他处有病此者。书方贴之。名曰普济消毒饮。或加川芎、归身。 咀如麻豆。每服五钱。水二钟。煎至一钟。去滓。食后稍热时时服。如大便硬。加大黄（酒煨一钱或二钱）以利之。肿势甚。宜砭刺之。

　　按时行疫疾。虽由热毒所染。有气实人下之可愈。气虚者概下之。鲜不危矣。故东垣制此方救斯人。其惠博哉。

　　一人年逾三十。肩患毒。服人参败毒散一剂。更服十宣散去参、桂。加金银花、天花粉而溃。因怒动肝火。风热上壅。头面赤肿。 痛。饮冷。以荆防败毒散。加芩、连、薄荷。

　　二剂不应。急砭患处。出黑血盏许。仍以一剂。势退大半。再服人参败毒散四剂而愈。

　　夫病有表里、上下之殊。治有缓急攻补之异。若不砭刺。气血结为肉理。药不能及。肿日盛。使峻利之药。则上热未除。中寒已作。必伤命矣。

　　升麻牛蒡子散 治时毒疮发头面胸膈。脉浮洪在表者。

　　升麻 牛蒡 甘草 桔梗 葛根 玄参 麻黄 连翘（各一钱） 锉。作一服。姜三片。

　　水二盏煎。一黄门腮赤肿痛。此胃经风热上攻。以犀角升麻汤（三八）二剂而平。

　　又一大理患此。用前汤为人所惑。谓汤内白附子性温故也。另用荆防败毒散愈盛。后用此汤尚去白附子。不应。再用全方。三剂而愈。

　　本草云。白附子。味甘辛。气温。无毒。主面上百病。及一切风疮。乃风热之主药。经曰。有是病。用是药。苟不用主病之药。安得而愈。

　　一人腮颊肿 至于牙龈。右关脉数。此胃经风热上攻也。治以犀角升麻汤（三八）而消。

　　卷三

　　瘰一百一

　　肿痛脉浮数者。祛风清热。

　　脉涩者。补血为主。

　　脉弱者。补气为主。

　　肿硬不溃者。补血气为主。

　　郁抑所致者。解郁结。调气血。

　　溃后不敛者。属气血俱虚。宜大补。

　　虚劳所致者。补之。

　　因有核而不敛者。腐而补之。

　　脉实而不敛。或不消者。下之。

　　瘰 者。结核是也。或在耳后。耳前。或在耳下。连及颐颔。或在颈下。连缺盆。皆谓之瘰 。或在胸及胸之侧。或在两胁。皆谓之马刀。手足少阳主之。

　　瘰 必起于少阳一经。不守禁忌。延及阳明。大抵食物之浓。郁气之积。曰毒。曰风。

　　。皆此三端。拓引变换。须分虚实。实者易治。虚者可虑。以其属胆经。主决断。有相火。

　　且气多血少。妇人见此。若月经不调。寒热变生。稍久转为潮热。危矣。自非断欲。神仙不救苦化坚汤 瘰 。马刀。挟瘿。从耳下。或耳后。下颈至肩。或入缺盆。乃手足少阳经分。其在颏下或颊车。乃足阳明经分。受心脾之邪而作。宜将二症合而治之。

　　升麻（一钱） 葛根（半钱） 真漏芦 三味俱足。阳明本经药。连翘（一钱。能散诸血。

　　聚疮之神药。十二经疮药不可无。） 归身（三分） 熟 （二分） 牡丹皮（三分。去肠胃中留血、滞血、三味。诸经中和血、生血、凉血药也） 黄 （一钱。枯皮毛。实腠理。补表之元气。 反活血脉、生血。亦疮家圣药。） 白芍药（三分。味酸气寒。补中益肺。气散而不收。故用酸寒以收散气。腹痛必用。夏月倍之。冬寒下用酸寒故也。又治腹中不和。） 肉桂（三分。大辛热。能散结积疮症。属阳。须少用之。寒因热用也。又寒覆其疮。以大辛热消浮冻之气。或躁烦者去之。） 麦芽（一钱。治腹中缩急。兼能消食神胃。） 柴胡（八分。

　　说同连翘） 鼠粘子（当肿不用。若当马刀挟瘿。不在少阳经矣。去此二味。） 羌活（一钱）

　　独活（半钱。） 防风（半钱。三味乃手足太阳经药。脊痛项强。不可回顾。腰似拆。项似拔者用之。或只用防风一味亦可。疮在膈以上。虽为手足太阳经症。亦当用之。为能散结。去上部风病。身拘急者。风也。诸疮见此症亦用。） 曲末（炒黄二分。为消化食。） 昆布（二分。味大咸酸。能 坚。疮坚硬者用之。） 黄连（去毛三分。治烦闷。） 广术（三分。煨。

　　）三棱（二分。煨。坚者削之。疮坚硬甚者用之。不甚勿用。） 人参（三分。补肺气。如气短气喘。气不调加之。） 浓朴（姜制一钱二分。腹时见胀加之。） 益智仁（二分。唾多者胃不和也。或吐沫吐食。胃上寒者加之。） 黄柏（炒三分。有热或脚膝无力。加之。或燥烦欲去衣者。肾中伏火者。亦加之。） 甘草（炙五分。或二分。调中益胃。泄火和诸药。分两不定者。疮宜泻营气。而甘入脾胃。生湿助疮邪故也。）

　　上为细末。汤浸蒸饼。和作饼子。日干。捣如米粒。每服二钱。或三钱。白汤下。量病人虚实。无令药多。妨其饮食。此治之大法也。

　　如在少阳经分。为马刀、挟瘿者。去独活、漏芦、升麻、葛根。加瞿麦。（三分）

　　顺加橘皮甚者加木香。（少许）人素气弱。若病来气盛不短促者。不可拘其平素。只作气盛治之。而从病变之权。邪在上焦加黄芩。（一半酒制。一半生用。）在中焦加黄连。（一半酒制。一半生用。）在下焦加黄柏、知母、防己。皆酒制选用之、大便不通。滋其邪盛。急加酒大黄以利之。

　　如血燥不行。加桃仁、酒大黄。如风结燥不行。加麻仁、大黄。风涩不行。加煨皂角仁艽、大黄。如脉涩觉身气滞不行。加郁李仁、大黄、以除气燥。如阴寒秘结不行。以局方半硫丸。或加附子、干姜。冰冷与之。

　　大抵诸病素气弱者。当去苦寒之药。多加参、 、甘草之类。泄火而补元气。少佐寒散肿溃坚汤 治马刀坚硬如石。在耳下至缺盆。或肩上。或胁下。皆手足少阳经分。

　　或颏。或颊车。坚硬如石。在足阳明经分。或二经疮已破。流脓。并皆治之。

</div>
    <div class="pagination">
<a href="外科理例_page12.html">上一页</a><span>...</span><a href="外科理例_page8.html">8</a><a href="外科理例_page9.html">9</a><a href="外科理例_page10.html">10</a><a href="外科理例_page11.html">11</a><a href="外科理例_page12.html">12</a><span class="current-page">13</span><a href="外科理例_page14.html">14</a><a href="外科理例_page15.html">15</a><a href="外科理例_page16.html">16</a><a href="外科理例_page17.html">17</a><a href="外科理例_page18.html">18</a><span>...</span><a href="外科理例_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
