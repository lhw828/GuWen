<!DOCTYPE html>
<html>
<head>
    <meta charset="UTF-8">
    <title>普济方 - 第 1518 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1518 页/共 3614 页</h1>
    <div class="content">　　（出圣惠方）

　　治咳嗽喘息。喉中似有物。唾血不止。

　　杏仁（二两汤浸去皮尖双仁炒微黄研如膏）酥（三两）阿胶（一两捣碎炒黄）生姜汁（一合）白蜜（五合）紫苏子（二两微炒研如膏）上件药相和。于银锅内。以慢火熬成膏。

　　每服以温

　　生姜煎丸

　　（一名生姜汁煎出千金方）

　　治上气咳嗽喘息。喉中有物。唾血。

　　生姜汁杏仁（各二升）糖蜜（各一升）猪膏（二合）上先以猪膏煎杏仁。色黄出之。以纸拭令静。捣如膏。合姜汁糖蜜等。合煎令可丸。每服如杏核一枚。日夜六七服。渐渐增加。

　　鳖甲丸

　　（出圣惠方）

　　治吐血咳嗽。神效。

　　鳖甲（一个九肋者醋炙）柴胡（酒浸一两）杏仁（童便浸炒）甘草（炙各一两）人参（半两）上为末。蜜和为丸。如梧桐子大。每服十丸。至十五丸。煎生姜汤下。又一方、用浓朴一两姜制。

　　鸡子汤疗咳逆。唾脓血。

　　鸡子（一枚）甘草（二分炙）甘遂（一分）大黄（二分）黄芩（二分）上切。

　　以水六升。煮

　　泻肺汤疗肺中脓。咳嗽血。气急不安卧。

　　芎麻黄（去节）细辛川椒（炒出汗）当归（各一两）上切。以水七升。煮取三升。

　　分

　　钟乳七星散

　　（出圣惠方）

　　治寒冷咳嗽。上气胸满。唾脓血。

　　钟乳矾石款冬花桂心（各等分）上治下筛。作如大豆七聚七星形。以小筒吸取酒送下。先食服。日三。不知加之。数试大验。又云临卧吸服之。

　　黄散

　　（出十便良方）

　　治咳嗽唾血。

　　黄糯米（炒）阿胶（等分）上捣罗为细末。每以米饮调二钱匕服。不计时候。

　　薤白汤治久患咳嗽。肺虚。将成痨瘵吐血。

　　鳖甲（去裙醋炙）阿胶（炙令燥各二两）鹿角胶（炙令燥）甘草（炙锉各一两）上粗捣筛。每服二钱。水一盏。入薤白二寸。同煎七分。去滓。食后卧服。

　　白前汤疗久嗽。兼唾血。

　　白前（三两）桑白皮桔梗（各三两）甘草（一两炙）上切。以水二大升。煮取半大升。

　　空腹顿服。若重者十数剂。忌猪肉海藻菘菜。

　　人参散

　　（出肘后方）

　　广济疗瘕。吐脓损肺。

　　人参（三分）瓜蒂（二分）杜蘅（五分）上为散。平旦空腹。以热汤服方寸匕。

　　当吐淡水恶汁一二升。吐已。复煮白粥食淡水。未尽。停三日更进一服。忌生冷油腻猪鱼。肘后、古今录验。用杜蘅三分。人参一分。服一钱。若觉有停滞在心。胸膈中不利。宜服之。

　　茅根散

　　（出圣惠方）

　　治咳嗽伤肺唾血。宜服。

　　茅根（二两）生地黄（二两）生姜（一分）上细锉和匀。每服半两。以水一中盏。

　　煎至五分。去滓。不拘时温服。

　　黄方

　　（一名黄四一散出肘后方）

　　治虚中有热。咳嗽脓血。口舌咽干。又不

　　可服凉药。

　　好黄（四两）甘草（一两）上为末。每服三钱。如茶点羹粥下。亦可服。

　　贯众汤治年久咳嗽。出脓血。

　　贯众（锉）苏枋木（锉各一两）上粗捣筛。每服三钱。水一盏。入姜三片。煎七分。

　　去滓温服。日二。

　　疗积年咳嗽。唾脓血。

</div>
    <div class="pagination">
<a href="普济方_page1517.html">上一页</a><span>...</span><a href="普济方_page1513.html">1513</a><a href="普济方_page1514.html">1514</a><a href="普济方_page1515.html">1515</a><a href="普济方_page1516.html">1516</a><a href="普济方_page1517.html">1517</a><span class="current-page">1518</span><a href="普济方_page1519.html">1519</a><a href="普济方_page1520.html">1520</a><a href="普济方_page1521.html">1521</a><a href="普济方_page1522.html">1522</a><a href="普济方_page1523.html">1523</a><span>...</span><a href="普济方_page1519.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
