<!DOCTYPE html>
<html>
<head>
    <meta charset="UTF-8">
    <title>普济方 - 第 2774 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2774 页/共 3614 页</h1>
    <div class="content">　　以砒霜少许。滴酒同熬为膏。涂之妙。如觉痒。但急以冷水洗。切不可抓破。

　　旱莲方

　　用旱莲草叶不拘多少。候癣痒时抓破。拿叶擦之。不可食、害人。煮莲叶洗之亦可。一方柳

　　治癣如神方

　　以杏仁七粒去皮尖。自嚼令烂。于手心少安腻粉。带津吐出。急和腻粉。搽之。

　　又方治癣积年者亦效。

　　用斑蝥一个。去头翅足。以针扎灯焰上烧。米醋内沃。如此三两次。就烧成灰存性。研为细或生此方

　　又方

　　以饭甑热饭。搦成团子。搽之。专治面上者。

　　又方

　　用韭菜根炒存性捣末。猪羔油调。涂之瘥。

　　又方

　　用凌霄花末。以羊蹄根蘸药。搽之甚妙。

　　又方治遍身顽癣。日久不瘥。上至头面妙方。一名白矾散。

　　用独茎羊蹄根锉捣。白矾为末。一处以极酸米醋调。抓破涂药。觉痒极至痛即止。隔日浴出

　　治诸般恶癣

　　先用韭菜煎汤洗。次用腊猪油调蛇床子、海桐皮末。敷之。兼治小儿乳癣。妇人室女花癣。

　　癣药

　　以树皮不拘多少。用米醋极好者浸七次。晒干为末。每用一钱。用水调搽患处。立效。

　　菖蒲酒治一切癣。

　　以菖蒲细切五斗。水一石五斗。煮取三斗。去渣。入酝米二斗。如酒酿熟。旋取饮令极醉即

　　白矾涂方治一切干湿癣。

　　以白矾一两。研为末。用醋调如糊。涂摩癣上。日三五度。即瘥。

　　炙鱼涂方治一切干湿癣。以鱼不问色目。火上炙皮微焦。乘热去皮骨。取肉研涂癣上。

　　半夏散

　　（出圣济总录）

　　治一切癣。

　　以半夏二两。捣罗为散。以陈酱汁调和如糊。涂癣上。日两三度。即瘥。

　　艾汁涂方

　　（出圣济总录）

　　治一切癣。

　　取艾一两细锉。以酸醋半斤煎。取浓汁去渣。涂摩癣上。日三五度。即瘥。

　　蒿蕙敷方

　　（出圣济总录）

　　治一切癣。

　　以蒿蕙二两黄燥者捣罗为散。以醋调和。涂摩癣上。日三两度。即瘥。

　　楮汁涂方

　　（出圣济总录）

　　治一切癣。

　　以楮木自然汁不拘多少。先以新布揩癣微破。然后涂药。日二上即瘥。一方用楮叶半斤捣敷

　　桃叶汁涂方

　　（出圣济总录）

　　治一切癣及燥癣。

　　以桃叶一两。日中时采研。绞取汁。涂摩癣上。日三度即瘥。一方用桃白皮苦酒敷之佳。

　　并

　　治诸癣并面上风刺方

　　（出圣济总录）取葛勒蔓草头一把。勿令人知。盐涂疮。三五上永瘥。面上疮取子为末。空心酒调下三

　　治癣方

　　（出经验良方）以榉叶即乌叶为末。醋调涂。或用生叶及树皮。干搽亦可。

　　治积年疮癣生痂。搔之则水出。遇阴雨时即痒。

</div>
    <div class="pagination">
<a href="普济方_page2773.html">上一页</a><span>...</span><a href="普济方_page2769.html">2769</a><a href="普济方_page2770.html">2770</a><a href="普济方_page2771.html">2771</a><a href="普济方_page2772.html">2772</a><a href="普济方_page2773.html">2773</a><span class="current-page">2774</span><a href="普济方_page2775.html">2775</a><a href="普济方_page2776.html">2776</a><a href="普济方_page2777.html">2777</a><a href="普济方_page2778.html">2778</a><a href="普济方_page2779.html">2779</a><span>...</span><a href="普济方_page2775.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
