<!DOCTYPE html>
<html>
<head>
    <meta charset="UTF-8">
    <title>普济方四库 - 第 303 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 303 页/共 1812 页</h1>
    <div class="content">　　摩顶膏【出圣惠方】　治眼见花或黄红黒白不定
　　附子　木香　硃砂　龙脑　青盐　牛酥　鹅脂
　　右将附子木香为末入硃砂下五味同研令匀以慢火熬成膏每用少许不时顶上摩之
　　昨叶何草丸【出圣济总録】　治眼见黒花视物不明
　　薄荷叶　羌活　荆芥穗　蒺蔾子　附子　昨叶何草
　　右除黒外罗为末将黒豆研烂和丸如梧子大每服十丸空心温水下一方加羌活半两服此药名更合蕤人散开之
　　蕤人散【出圣济总録】　治眼见黒花昏暗
　　蕤人　羌活　天麻　槐子　山栀子　黄芩黄连　菊花
　　右为散每服一钱温水调下食后日二服有人患眼见黒花或如大环当目前渐如小虫样后又变如粉防只见三二分物服此二药二十余日顿愈更不复发一方加细辛甘草各一两
　　芎防丸【出医方集成】　治逺视不明常见黑花久服增明眼力
　　芎防　菊花　荆芥　薄荷　甘草【各一两】苍术【二两汤浸】
　　右为末炼蜜丸如梧子大每服五十至六七十丸食后茶清下日一服或二服
　　白龙粉【出御药院方】　治肾水衰虚肝经邪热视物不明或生瞖障弩肉攀睛或迎风泪出眼见黒花或如蝇飞油星或睛涩痛肿或痒不可忍并治之
　　用硝三斗二九月造一大礶热水浸开以绵滤过入银石器内煎一半已上就锅内放温倾银盆内露地放一宿次日结成块子别水内净洗再用小礶熟水化开熬火萝卜二个切片子同煮以熟为度倾在器内捞去萝卜不用仍于露地一宿结成块子去水日中晒一日去尽水色入好纸袋盛于透风日处至风化开逐旋于乳鉢内研细防眼如常法亦名元明粉
　　肉苁蓉丸【出圣惠方】　治眼昏瞖赤涩逺视似有黒花及内障不见物
　　肉苁蓉【酒浸一宿去皮炙干】磁石【烧醋淬一次研细】神麯【炒少黄】青盐【各一两】雀儿【十个去毛嘴烂研】兔丝子【一两酒浸三日晒干为末】
　　右为末以好酒二升入少炼熟蜜入雀肉及盐研令极烂成膏和诸末丸如梧子大空心食前以温酒下二十丸一方无磁石
　　五倍丸【出圣济总録】　治眼见黑花去瞖明目
　　巴防天【去心一两】枸杞子【拣净二两】甘菊花【浄三两】旋覆花【净四两】蜀椒【去目及闭口者净五两】
　　右将椒入银石器中入青盐四两醋三升慢火煮干如器小旋添醋煮待醋尽将前四味为末链蜜丸如梧子大每服三十丸加至四十丸空心盐汤下
　　黄连丸【出圣济总録】　治一切眼疾青盲黑花赤脉热泪黄连【去须】甘菊花　车前子　羚羊角【镑】芒硝【各一两】
　　右为末炼蜜丸如梧子大食后温水下二十丸加至三十丸
　　黄蘖浆【出圣济总録】　治眼看物如两股或如蝇翅游丝黄蘖【一两】鹅梨【三颗】黄连【去须一两一分】黄芩【三分】竹叶【半两】
　　右防咀如麻豆大以水二升煎半升去滓内瓦瓶中入龙脑半分和每夜以铜筯防眼
　　硃砂散　治眼中有黒白花逐眼上下
　　光明硃砂【研】龙脑香【各六分】车前子【三分】地骨皮【白者】决明子【各五分】
　　右细研如粉少少傅之
　　煮肝煎【出圣济总録】　治眼生黒花渐成内障及痛涩短视倒睫雀目
　　羌活　独活【各去芦头】青葙子　款冬花【各一两】
　　右为散每服三钱羊子肝一叶剉细辛竹叶数片同裹如粽别用黒豆四十九粒米泔一盏入银石器同煮取肝细嚼温酒下又将豆空心日午夜卧服
　　枸杞子丸【出圣济总録】　治肝肾风上攻眼生黒花
　　枸杞子【二两】旋覆花【净】蜀椒【炒去汗各一两】巴防天【一两】
　　右为末炼蜜丸如梧子大每服三十丸茶清下不以时
　　白蜜黄连膏【出圣济总録】　治风毒上攻眼不见物
　　白蜜【半斤】黄连【一两】大枣【五枚】淡竹叶【洗】
　　右以水二升煎竹叶取一升去滓下等煎取三合去滓煎如稀饧逐夜防眼中三两滴勿令尘入
　　通明丸【出御药院方】　治风痰头目昏防目见黒花飞蝇牵头牛末【三两黒白各】何首乌【六两去皮】皁角【三斤二斤炭在磁礶内不令出烟用纸二张水湿盖口纸干为度】
　　右为末用皁角一斤热水浸软以酒二升成浓汁去滓入面二匙同熬成膏入三味丸如小豆大每服二十丸煎生姜汤下食后日三加至三十丸
　　神效散【出圣济总録】　治一切眼见昏花经年不愈羞明
　　石决明　黄连　蜜蒙花【各半两】
　　右为散每服二钱食后卧熟水调下
　　神麴丸【出圣惠方】　治肝肾风虚眼生黒花【方见本门一切眼疾类】蜀椒丸【出圣济总録】　治见黒花
　　蜀椒【一斤用盐一斤拌三宿去盐】元参【半斤剉】
　　右为末炼蜜丸如梧子大每服盐汤下三十丸临卧服
　　椒目丸【出本事方】　治久年眼生黒花不可者
　　椒目【一两炒】苍术【一两炒】
　　右为末醋糊丸如桐子大每服二十丸醋茶送
　　服椒方【出圣济总録】　治肝肾虚风上攻眼生黒花头目不利能通神延年
　　以川椒一斤拣净去目闭口者于铫内炒令透于地上铺净纸二重用新盆合定周回用黄土培之半日去毒出汗然后取之曝干为度只取椒于瓷合子内收每日空心新汲水下十粒
　　甘露汤【出圣济总録】　治眼见黑花赤痛昏暗
　　以萎蕤焙四两为末每服二钱水一盏以薄荷叶二片姜一片蜜少许煎七分去滓临卧服
　　杏子膏【出圣济总録】　治眼中痒痛时见黑花
　　取初生杏子仁一升古五铢钱七文入瓶宻封埋门限经一百日化为水每夕防两眦头
　　补肝散【出龙木论】　治眼坐起生花外障
　　茺蔚子【一两半】旋覆花　羌活　知母【各一两】甘菊【三分】防风【二两】
　　右为末以水一盏散一钱煎五分食后去滓温服
　　治眼前常见禽虫飞走捉之则无胆经为疾【出经验良方】酸仁　羌活　元明粉　青桐子花【各两】
　　右为末每服二钱水一大盏煎七分和滓饮一日三服
　　目晕【论】
　　经曰瞳子黒睛法于隂白睛赤脉法于阳隂阳俱转则睛明矣若不和肝气血弱风邪乗虚而抟于精气故令精气聚生于白睛之上绕于黒睛之际水沦昏浊不明是为目晕之
　　方
　　芎防散【出圣济总録】　治目昏涩视物不明
　　芎防　地骨皮　何首乌【去皮】荆芥穗　菊花　旋复花　甘草　石决明　草决明【各一两】蝉蜕【去土】青葙子　木贼【各半两】白芷【一分】
　　右为散每服一钱米泔水调下食后服
　　芎防丸【出圣济总録】　治肝血不足两目晕瞖疼痛不可忍芎防　枸杞子　荆芥穗　苍术【米泔浸一宿】甘草【炙各一两】细辛【去苗】蝉蜕【焙】石膏【研】旋覆花　菊花　羌活【去芦各半两】
　　右为末炼蜜丸如弹子大每服一丸临卧细嚼茶淸下日三服
　　羊肝夹子【出十便良方】　治眼瞖膜小疳眼雀目并治之蝉殻　黄连【各半两】甘草　菊花【各一分】蛇蜕皮【一条灰】
　　右为末以羊肝一具竹刀批掺药半匀用面作夹子每食后吞一服
　　九味犀角汤【出圣济总録】　治风热乗虚搏于精气令目碜痛兼晕瞖
　　犀角【一两半】栀子仁　木通【剉】黄连【去心】大黄【炒】黄连【去须】甘草【炙】芎防【各一两】车前子【二两】
　　右筛每服五钱水一盏半竹叶七片煎八分去滓入朴硝末一钱食后临卧温服
　　延年注眼热晕覆瞳子方
　　柴胡　茯苓　枳实【炙】决明子　瞿麦【各三两】甘草【炙】黄连　蕤人【各二两】
　　右切以水一斗煮二升七合去滓分再服忌海藻松菜猪肉酢物
　　七味犀角汤【出圣济总録】　治风邪攻眼碜痛晕瞖
　　犀角【三分】车前子　栀子仁【各两】　木通【剉】黄芩【去心】大黄【炒】黄连【去须各半两】
　　右筛每服五钱水一盏半竹叶七片去滓入芒硝末一钱食后临卧温服
　　犀角汤【出圣济总録】　治肝血不足虚热生浮瞖上黑睛疼痛碜涩
　　乌犀角【二两】黄连【去须】甘草【炙】秦皮【去皮】青竹茹　栀子仁【各两】　大黄【炒半两】
　　右筛每服五钱水盏半煎八分去滓食后温服
　　山芋散【出圣济总録】　治肝虚血弱毒气乘虚攻损黑白不明为目晕
　　山芋　防风【去叉】细辛【各一两去苗】山茱萸【三分】芍药　升麻【各半两】蔓荆实【去皮三分】
　　右为末每服二钱温酒调下
　　芎辛丸【一名芎术丸】　治眼昏瞖及头目昏疼【方见本门目风眼寒类】防眼雄黄膏【出圣济总録】　治眼暗晕生瞖累年不愈兼干涩痛
　　雄黄【研】干姜【炮末】黄连【去须末】矾石【烧汁尽研】丹砂【研各一分】麝香【研一钱】
　　右为末雪水二盏和瓶子内重汤煮一日药冷用绵绞过防少许于眦头
　　还明散【出圣济总録】　治眼生瞖昏暗隠涩肉疼痛
　　甘草【炙剉二两】白芷　乌梅【去核各五两】水蛭【拣细者炒一两】蚌栗子【一百九六枚并皮用】防虫【一百二十枚炒去翅足】
　　右为细散每服一钱食后熟酒调下续饮酒半盏压之日三服
　　苍术散【出圣济总録】　治风毒热搏目生瞖晕黒白眼昏浊不明
　　苍术【泔浸一宿切焙四两】木贼【童尿浸一宿焙二两】甘草【炙二两半】蝉蜕【去土】旋覆花【各一两】
　　右为散每服一钱食后麦门冬水调下
　　疗眼因赤瘥后瞖晕方
　　决明子【碎】黄连　蕤人【各六两】黄蘖【四两】盐緑【三分】
　　右为末更研细取少许内目中日三四度忌猪肉
　　蔓青散【出圣济总録】　治肝虚风邪攻目目晕瞻视不明
　　蔓青子【四两洗】蛇蜕【二两】
　　右用瓦礶盛蔓青子火烧黑焦无声倾出入蛇蜕在内又轻烧蛇蜕成灰冷细研每服半钱食后温酒调下日三


</div>
    <div class="pagination">
<a href="普济方四库_page302.html">上一页</a><span>...</span><a href="普济方四库_page298.html">298</a><a href="普济方四库_page299.html">299</a><a href="普济方四库_page300.html">300</a><a href="普济方四库_page301.html">301</a><a href="普济方四库_page302.html">302</a><span class="current-page">303</span><a href="普济方四库_page304.html">304</a><a href="普济方四库_page305.html">305</a><a href="普济方四库_page306.html">306</a><a href="普济方四库_page307.html">307</a><a href="普济方四库_page308.html">308</a><span>...</span><a href="普济方四库_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
