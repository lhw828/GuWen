<!DOCTYPE html>
<html>
<head>
    <meta charset="UTF-8">
    <title>普济方 - 第 2327 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2327 页/共 3614 页</h1>
    <div class="content">　　獭肝（一具生用）柴胡（去苗）青蒿（一握）肉苁蓉（去粗皮酒内淹浸切焙二两半）黄连（去须炒一两）黄（锉二两半）知母木香地骨皮桃仁（去皮尖双仁炒）附子（炮裂去皮脐）桂（去粗皮）天灵盖（炙）陈橘皮（去白炒）当归（切焙）泽泻生干地黄（焙各一两）甘草（炙锉一两）槟榔（锉）柏木脂（研各一两半）上为末。炼蜜和丸。

　　如梧桐子大。每服空心酒下四十丸。

　　麝香饮治男子妇人。传尸骨蒸。一切劳疾。

　　柴胡（去苗锉一两）阿魏（三分炒为末）甘草（如病患中指大锉）青蒿桃枝柳枝釜樱枝（各一握细锉）薤白葱白（各七茎切）槟榔（一两为末分作三贴）上以童子小便四升。宿浸诸药于密室内。至更初煎。煎时忌生人妇人等见。并不祥之语。取吉善之言。以卜善恶之候。又用刀一口。放药铛上。此药宜加专志煎去一升半。去滓。下麝香一分。研分作三服。第一服入槟榔末。一剂顿服。如人缓行三二里地。二服亦下槟榔末顿服。服时掩却鼻。

　　服才了。以白梅含之。莫令心头恶。吐却药。须臾或吐。必有物出。或未吐。如前更服。第三服。必吐泻。泻下恶物。并痨虫等。不可名状。或爪眼下。并身上。出如蚁。其泻下虫。

　　惟白色必愈。余色者难瘥。才吐泻了。便以薤白粥。并软饭补之。仍如法将息。

　　乌鸡丸治传尸劳疾。尸疰骨蒸。眼目昏涩。面色青黑。咽喉噎塞。痰涕咳嗽。

　　或癖攻刺疼痛。胸膈满闷。时或恚怒。或多伤。情思不乐。梦寐虚惊。精藏滑泄。失

　　血冒寒。潮热盗汗。肩背拘急。腰膂肢节烦疼。四肢少力。不喜饮食。小便黄赤。大便

　　不调。乍进乍退。

　　黄连（去须）附子（炮裂去皮脐各二两）柴胡（去苗）白附子（生）当归（切焙）秦艽（去苗土）槐胶甘草（炙锉）续断苁蓉（薄切酒浸焙）远志（去心）巴戟天（各一两）陈橘皮（去白焙）乳香（研）雄黄（研）丹砂（研各半两）丁香干姜（炮各一分）上捣极细。先养乌雌鸡一只。以硫黄三两为末。分作三十分。每日拌饭。喂一月。日用大麻子一升。喂尽。宰治去毛皮嘴爪。并肚肠。留心肝。将前药末入在鸡腹。以麻线缠定。再用无灰酒一斗。银石锅内。用文武火煮令鸡熟取出。除去粗骨。将鸡并腹内。同细研。更将鸡骨焙干。捣罗为末。同研药搅和。入臼中捣千百下。丸如梧桐子大。每服二十丸。以温酒吞下。

　　空心日午临卧。各一服。

　　犀角紫河车丸治传尸劳。服三月必平复。其余劳证。止数服愈。

　　紫河车一具（孩儿胞衣是也米泔淹一宿洗净焙干用）鳖甲（酥炙）桔梗胡黄连芍药大黄败鼓皮心（酥炙）贝母（去心）龙胆子黄药子知母（以上各二钱半）广术犀角末芒硝（各钱半）朱砂（二钱另研）上为细末。炼蜜丸如梧子大。朱砂为衣。每服二十丸。酒下空心服。

　　苏合香丸

　　（一名乞力伽丸）

　　疗传尸骨蒸。肺痿。客忤鬼气。卒心痛。霍乱

　　吐利。时气鬼魅。瘴气。赤白暴痢。月血闭。癖疔肿。惊痫。鬼忤中人。小儿吐乳。

　　大人狐惑等病。

　　苏合香油（一两入安息香膏内）安息香（二两别研用无灰酒一升熬成膏）麝香（研）白檀香香附子（去毛）诃黎勒（煨去皮）青木香丁香（不见火）沉香朱砂（研水飞）乌犀（镑）白术荜茇（各二两）龙脑（别研）薰陆香（别研各一两）上除研药外。余并细末拌停。用安息香膏。并炼蜜和成剂。每一丸鸡头子大。沸汤化下。卒中恶。昏不知人。及霍乱暴症。心腹绞痛。鬼疰客忤。惊痫癫狂。诸伤百损。气晕欲绝。此丸主仓卒之患。悉皆治之。

　　如牙噤不能开者。抉开口灌之。如灌不下。搐鼻灌即苏。此药随身。不可暂缺。辟诸恶气。

　　并御山岚瘴气。无以逾此。若危急病。尤不可无。市肆疾取多用龙脑附子当于火土辟。能饮酒以酒调服。若精神用过度。夜睡不稳。人参汤化服。其功不在妙香散宁膏之下。仓卒人参不得。只白汤亦佳。此药安血气。却外邪。凡病自内作。不晓其名者。服此往往得效。兼治气疰气厥。气逆不和。吐利。营卫阻隔。尤有神效。凡诸症暴亡之疾。用之最佳。伤寒日久。

　　形证危恶。但心头尚暖。药下即渐苏。若大泻气欲脱。目视天地皆转。神思已不理。诸药不效。服此两弹丸许。神气即轻爽。泻亦自止。妙不可言。有人呕血甚久。遂奄奄而绝。瘐败之甚。足手甚冷。鼻息欲绝。计无从出。惟研苏合香丸灌之。凡尽半两即苏也。一方无龙脑。

　　小麝香丸

　　（出千金方）

　　治传尸骨蒸。鬼疰百病。风寒客转经络。走疰疼痛。久

　　不愈者。并及一切恶气邪毒。皆治之。

　　麝香芥草（炙）犀角屑栀子仁（各三分）雄黄（研）当归（炒）丹砂（研各四分）干姜（炒）芍药桂（各五分）巴豆（五十枚去皮膜油七钱八分）蜈蚣（一条炙去头足）附子（炮裂去皮脐各五枚一枚准半两）乌头（制法并同上）细辛（五分）上合捣千杵。蜜和丸。如小豆大。每服三丸。日三服。可加至五丸。温水下。一方无当归。忌生葱生菜。芦笋。猪肉。冷水。

　　牛黄丸

　　（出圣惠方）

　　治传尸恶疰。复连瘦病宜服。

　　牛黄（半两细研）麝香（一分细研）人参（半两去芦头）沉香（三分）丁香（半两）木香（三分）胡黄连（一分）柴胡（三分去芦）犀角屑（三分）枳壳（三分麸炒微黄去瓤）桃仁（一两汤浸去皮尖双仁炒）鳖甲（一两醋炙令微黄去裙）上捣罗为末。入研了药匀。

　　炼蜜和捣三二百杵。丸如梧桐子大。每于食前。以粥饮下二十丸。忌苋菜。

　　麝香散治男子妇人。传尸骨蒸。冷热五劳。

　　麝香（研半钱）甘草（如病患中指长男左女右）东引桃枝青蒿东引柳枝石榴皮犀角（镑半两）阿魏柴胡葱白薤白（各七茎）上一十一味。除麝香外锉碎。同用童子小便二升半。浸一宿。别入槟榔末三钱。同煎至一升半去滓。温分三服。男病女煎。女病男煎。勿令孕妇六畜见。初服讫。如人行五里。又进一服。恐恶心。可含白梅。病在上即吐。

　　在下即泻。各出恶物如虫类。及头发马尾状。兼身上如蚁行。泻后以葱粥软饭补之。仍服后方茯神汤。调和五脏。避风一月。若远年重病。不过两剂。其吐下虫腹红色者可治。黑者或瘥或否。白色者不可治也。

　　茯神汤治传尸骨蒸。先服麝香散取虫后。次服补五脏。

　　茯神（去木）人参远志（去心）甘草（炙锉）龙齿陈橘皮（去白焙）熟干地黄（焙各一两）五味子（一两半）麦门冬（去心焙）桂（去粗皮各一两半）黄（锉二两）当归（切滓。

　　空心温服。日三。

　　疗瘦病伏连。传尸鬼气。疰忤恶气方。

　　（一名斑蝥散出圣惠方）斑蝥（去头足熬）射干根（各四分）石胆（七分别研）桂心牛黄（各二分别研）犀角（三分生者屑）人参（三分）石蜥蜴（一枚炙）紫石（七分别研）蜈蚣（四寸炙）麝香（少许别研）上研为细末。相和。每日空腹服。早午晚日三服。用井花水二合。温即顿服。勿临吃。与白米粥吃。如觉小便涩好。如合药。勿使妇人小儿狗见。忌热面果子。五辛。酒肉。

　　生

　　真珠丸

　　（一名獭肝丸出圣惠方）

　　治传尸骨蒸。咳嗽上气。痰喘寒热。四肢瘦

　　弱。

　　真珠末獭肝（炙干）茯神贝母（去心）柴胡（去芦）龙胆草黄连（去须）赤芍药（各一两半）白槟榔（煨锉）旋复花（各一两）上为末。炼蜜和丸。如梧桐子大。每服十五丸

　　黑虎丹

　　（出圣惠方）

　　治传尸。骨蒸劳。

</div>
    <div class="pagination">
<a href="普济方_page2326.html">上一页</a><span>...</span><a href="普济方_page2322.html">2322</a><a href="普济方_page2323.html">2323</a><a href="普济方_page2324.html">2324</a><a href="普济方_page2325.html">2325</a><a href="普济方_page2326.html">2326</a><span class="current-page">2327</span><a href="普济方_page2328.html">2328</a><a href="普济方_page2329.html">2329</a><a href="普济方_page2330.html">2330</a><a href="普济方_page2331.html">2331</a><a href="普济方_page2332.html">2332</a><span>...</span><a href="普济方_page2328.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
