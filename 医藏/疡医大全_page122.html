<!DOCTYPE html>
<html>
<head>
    <meta charset="UTF-8">
    <title>疡医大全 - 第 122 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 122 页/共 163 页</h1>
    <div class="content">　　犀角解毒饮
　　（钱青抡） 治赤游丹红肿游走遍体，壮热不安。
　　防风 荆芥穗 黄芩（各一钱） 犀角（磅因） 甘草（各五分） 牛蒡子（微炒，四钱）水煎频服，神效。
　　又方 灶心土不拘多少，鸡子清调敷。
　　又方 船底青苔为末，鸡子清调敷。
　　丹瘤（《修真秘旨》） 萆麻子五粒去皮，研入面一匙，水调涂甚效。
　　
　　
　　卷三十　幼科诸疮部香瓣疮门主论
　　申斗垣曰：香瓣疮又名浸淫疮，初生甚小，先疮后痛，汁出浸淫，湿烂肌肉，延及遍身，多生面上耳边。（《启玄》）
　　
　　卷三十　幼科诸疮部香瓣疮门主方
　　面上耳边香瓣疮。
　　羊须 荆芥 干枣（去核，各 存性，二钱）研细入铅粉五分，每用少许油调，先以温汤洗净拭干，涂上即愈。
　　
　　
　　卷三十　幼科诸疮部炼银疮门主论
　　李东垣曰：炼银疮即面洇疮，是母受胎之日，喜食酸辣及邪味过度，多生此疮。（《精义》）
　　
　　卷三十　幼科诸疮部洇尻疮门主论
　　申斗垣曰：初生小儿绷缚手足，颐下颊肢窝腿丫内湿热之气蕴积，洇烂成疮，此乃乳母看顾不到所致。不可用他药，只用伏龙肝一味，不拘多少，研细干掺，以纸隔之。（《启玄》）
　　
　　卷三十　幼科诸疮部面上热毒恶疮门主方
　　面上生疮。
　　胡粉 轻粉 松香（各等分）研细，鸡蛋黄煎，油调搽。
　　面上热毒恶疮（冯氏。）胡粉 黄柏（炙） 黄连（各等分）研细。猪油调敷。
　　面上毒疮初起，急寻水蜒蚰一二条，用酱少许，共捣涂纸上，留一小孔透气，粘贴。
　　
　　
　　卷三十　幼科诸疮部暑痘门主论
　　胡公弼曰：暑痘者乃暑热袭于皮毛，其形如痘圆净，根红胀痛，故有痘名。（《青囊》）澄谓小儿因暑月烈日中戏嬉，或坐日晒砖石，或襁褓中受母暑热相感，皆能头面丛生，名曰暑痘。施治之法，内宜清暑利热，拣要害处敷消数枚，切不可遍敷，若一概敷消，则所感暑热无从外解，必致深入，疟痢势所难免，不可因其小而惑之。
　　
　　
　　卷三十　幼科诸疮部暑痘门主方
　　验方 初起用飞罗面放掌心内，以旋汲井华水调稀滴暑痘上，自消。
　　又方 石蟹水磨敷，自消。
　　
　　
　　卷三十　幼科诸疮部疖子门主论
　　蒋示吉曰：此乃暑邪血热所致，初起不发寒热，高肿于皮肤之间，浅而小，最大不过一二寸者，名曰疖，俗呼疖子。（《说约》）李东垣曰：有因微热外攻而发于皮肤之上，高肿热痛，此热疖也。（《精义》）
　　
　　卷三十　幼科诸疮部疖子门主方
　　验方（《精义》）大黄 朴硝（各等分）为末。醋调敷。
　　热疖 五月五日午时取独蒜切片贴眉心，至夏不发。
　　热疖 菊花根捣汁，无灰酒冲服。疖在上身空心服，疖在下体饱服，自消。采二蚕桑叶滴下之水点上，愈。
　　顽疖不溃 人乳调白面敷之，不久即溃。
　　疖久不敛 白术槿花 存性，研末搓之。
　　
　　热疖神效膏
　　 麻油四两熬成珠，再入松香末四两，炒黄丹二两，搅成膏摊贴。
　　初起热疖 枯矾研细，香油调敷。
　　顽疖久不出头 生巴豆仁半粒，同饭捣成饼，贴疖上，明日即出脓。
　　
　　
　　卷三十　幼科诸疮部软脓疖门主论
　　软脓疖乃暑伏三阳，因循延漫所致。
　　
　　
　　卷三十　幼科诸疮部软脓疖门主方
　　
　　翠玉膏
　　 软脓疖脓水逗流，愈而复发。
　　明松香（四两） 铜绿（二两） 猪胆（三个） 麻油（三钱）先将松香熔化，入油令沸，再下胆汁铜绿搅匀，入水中以手扯拔去火毒，瓷盒收贮，用绯光绢量疮大小摊贴，不必更换，听其自落。
　　又方萆麻仁 松香（各等分）捣膏贴之，发可复生。
　　烂疖久不愈者。
　　青锻石 铸铜杓罐子（各等分）研细，菜油调搽。
　　又方川铜绿（一两，研末）地沥青熬膏摊布上贴之，即消。
　　又方 红柿子皮贴之自干。
　　软疖 大芋头捣烂敷。
　　又方 陈明瓦（天窗上者。） 研，清油调搓。
　　
　　
　　卷三十　幼科诸疮部痱疮门主论
　　痱子乃暑气伤热而生也。
　　
　　
　　卷三十　幼科诸疮部痱疮门主方
　　痱疮痛痒。
　　绿豆粉（微炒，四两） 滑石（五钱）研匀朴之。
　　又方 雪水洗之，随洗随减。
　　又方 黄瓜（即王瓜）。切片擦之，即愈。
　　又方 石粉扑之良。
　　痱子摩破成疮，生肌止痛。（《集验》）赤石脂 黄柏（去粗皮） 腊茶（各五钱） 白面（二两） 冰片（五分）共研细，棉蘸扑之。
　　
　　
　　卷三十　幼科诸疮部燕窝疮门主论
　　申斗垣曰：脑窝项后生疮，名燕窝疮，此足太阳膀胱经湿热所生也。（《启玄》）
　　
　　卷三十　幼科诸疮部燕窝疮门主方
　　
　　燕土丹
　　（申斗垣）烟胶（一两） 燕窝土（三钱） 轻粉（一钱） 枯矾（五分）共研细，清油调搓患上神效。
　　
　　
　　卷三十　幼科诸疮部蓐疮门主论
　　钱青抡曰：凡小儿百日内生疮，名曰蓐疮。由胎毒所致。从身渐延至头，齐眉癞遍则愈；若从头渐至腹者难治。宜内服犀角丸以化其毒。（《幼科良方》）
　　
　　卷三十　幼科诸疮部蓐疮门主方
　　犀角丸（钱青抡） 治胎毒蓐疮。
　　天竺黄 防风 羚羊角 全蝎（酒洗） 白僵蚕 羌活 明天麻 京墨（ 微烟为度）川黄连 犀角 胆南星 麻黄 犀牛黄（各等分）为细末。蒸饼打糊为丸芡实大，朱砂金箔为衣，每服一丸，薄荷汤下。
</div>
    <div class="pagination">
<a href="疡医大全_page121.html">上一页</a><span>...</span><a href="疡医大全_page117.html">117</a><a href="疡医大全_page118.html">118</a><a href="疡医大全_page119.html">119</a><a href="疡医大全_page120.html">120</a><a href="疡医大全_page121.html">121</a><span class="current-page">122</span><a href="疡医大全_page123.html">123</a><a href="疡医大全_page124.html">124</a><a href="疡医大全_page125.html">125</a><a href="疡医大全_page126.html">126</a><a href="疡医大全_page127.html">127</a><span>...</span><a href="疡医大全_page123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
