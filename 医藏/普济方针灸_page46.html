<!DOCTYPE html>
<html>
<head>
    <meta charset="UTF-8">
    <title>普济方针灸 - 第 46 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 46 页/共 82 页</h1>
    <div class="content">　　 水也。在足小指外侧。本节前陷中。灸三壮。针二分。铜人经云。足太阳脉之所流。为荥。治头重目眩。善惊引鼽衄。颈项痛。目KT KT 。甄权云。结积留饮癖。胸满食不化。西方子云。主头痛寒热。汗出不恶寒。项如拔。不可左右顾。目不明。恶风寒。胸胁支满。心中愤愦数欠。癫心下悸。咽中澹澹恐。主心痛鼻鼽清涕。
　　
　　束骨二穴
　　 木也。在足小指外侧本节后陷中。灸三壮。针三分。明堂云。主惊痫狂癫身寒热。头痛目眩。秦承祖云。主风赤胎赤。两目皆烂。铜人经云。足太阳脉之所注也。
　　为。治腰如折。 如结。耳聋恶风寒。目眩项不可回顾。目内皆赤烂。又云。主身热肌肉动。西方子云。主肠 泄。癫疾互引。善惊。羊鸣。头痛狂易。多言不休。疟从脚 起。髀枢中痛不可举。
　　
　　京骨二穴
　　 在足外侧大骨下。赤白肉际陷中。按而得之。针三分。灸三壮。明堂云。
　　五壮。素问注三壮。明堂云。灸五壮。主寒疟苦热。惊悸不欲食。腿膝痿。脚挛不得伸。癫病狂走痰髀枢痛。及胫膝寒也。铜人经云。足太阳脉之所过也。为原。治膝痛不得屈伸。目内皆赤烂。发疟寒热。善惊。颈项强。筋挛足 酸。腰背不可俯仰。鼽衄血不止。目眩。西方子云。主目中白翳。目反白。从内皆始主头热鼻不利涕。黄淋沥。自啮唇。背恶寒痛。
　　脚挛足寒。脊痉反折狂仆。
　　
　　申脉二穴
　　 阳跷脉所出。在外踝下陷中。容爪甲白肉际。针三分。千金云。申脉在外踝下陷中。明堂云。阳跷二穴。在外踝前一寸陷宛中。针三分。素问气穴注。阳跷穴是谓申脉。阳跷所在外踝下陷中。按刺腰痛篇注。在外踝下五分。缪刺论注外踝下半寸容爪甲。铜人经云。治腰痛不能举。体足 寒。不能久立。坐若下舟车中。癫疾。又云。治香港脚肾气。
　　妇人血气。西方子云。主目反上视。若赤痛从内 始。胫中寒热。
　　腠气。鼻衄血不止。资生经云。明堂上经有阳跷穴。而铜人无此穴。惟申脉二穴。阳跷脉所出。
　　在外踝下陷中。与阳跷穴同。而未知其故。予按素问气穴论。阴阳跷穴注。云阳跷是谓申脉阳跷所出。在外踝下陷中。则与铜人申脉穴合。是则阳跷即申脉也。故附明堂阳跷于申脉之后。
　　
　　金门二穴
　　 一名关梁。在足外踝下（一云陷中）。灸三壮。炷如小麦。针一分。铜人经云。足太阳 。阳维所别属也。治霍乱转筋。膝 酸。身战不能久立。癫痫尸厥。暴疝小儿发痫。张口摇头。身反折。西方子云。主马痫及暴死。
　　
　　仆参二穴
　　 一名安邪。在跟骨下陷中。拱足得之。针二分。灸七壮。明堂云。三壮。
　　铜人经云。治足跟痛不得履地。脚痿转筋。尸厥如中恶状。霍乱吐逆。癫痫狂言见鬼。针入三分。明堂云。主腰痛不可举足。承山下重。西方子云。主足跟下跟后痛。足痿失履不收。
　　癫疾马痫。吐舌鼓额。恍惚烦痛。小儿马痫。张口摇头。身反折马鸣。
　　
　　昆仑二穴
　　 火也。在外踝后跟骨上陷中。素问注。细脉动应手。灸三壮。炷如小麦。
　　针三分。明堂云。上昆仑针五分。下昆仑外跟下一寸大筋下。一云。在大筋后内陷骨宛宛中蹲地旁引取之。又云。主寒热癫疾。目KT KT 鼻衄血多涕。腰尻重不欲起。俯仰难。恶闻人音。女子绝产也。铜人经云。足太阳脉之所行也。为经。治腰尻痛。足 肿不得履地。鼽衄脚如结。踝如裂。头痛肩背拘急。咳喘暴满。阴肿痛。小儿发痫。螈 。又云。上昆仑治恶血风气肿痛脚肿。又云下昆仑主刺风疹风热。风冷痹腰疼。偏风半身不遂。脚重疼不履地针四分。灸亦良。百壮止。西方子云。灸十壮。主目眩不明。目如脱。目KT KT 不明。恶风寒。目急痛赤肿。头热鼻鼽衄。腹痛满。暴喘。腹胀满不得息。不得大便。洞泄。体痛。霍乱尻腰肿。 跟肿。狂易大风痫 。口闭不得开。疟多汗。疟寒。小儿阴肿。头眩痛。脚痿转筋。尸厥中恶。吐逆。咳喘暴痛。资生经云。明堂有上昆仑。又有下昆仑。铜人只云。
　　昆仑而不载下昆仑。岂铜人不全耶。抑名不同。未可知也。但上经云。内昆仑在外踝下一寸下经云。内昆仑在内踝后五分。未知其孰是。予谓。既云内昆仑。则当在内踝矣。下经之穴。为通上昆仑在外踝故也。
　　
　　附阳二穴
　　 在外踝上三寸（足太阳穴同。千金亦同）。阳跷 。太阳前。少阳后。
　　筋骨间。阳跷之 。灸三壮。针五分。留七呼。明堂云。付阳在外踝上二寸（二字当作三）。后筋骨间宛宛中。灸五壮。素问气府论。阴阳跷各一。注云。阳跷谓附阳穴在外踝上三寸。太阳前少阴后筋骨间。阳跷之 。明堂云。陷者中。主腰痛不能久立。腿膝胫酸重筋急。屈伸难坐不能起。及四肢不举。铜人经云。治痿厥风痹。头重颐痛。髀枢股 痛。螈 。风痹不仁。时有寒栗（一作寒热）。西方子云。 外廉骨痛。资生经云。按素问气府论。阳跷穴注云谓附阳穴也。在外踝上三寸。窃意阳跷即附阳也。及考气穴论阴阳跷四穴注云。阳跷穴是谓申脉。阳跷所出。则是阳跷乃申脉。非附阳矣。故明堂下经。既有附阳在外踝上二寸。上经又有阳跷在外踝前一寸。一寸二寸既异。是附阳阳跷是一穴也。但不知素问之注。何故前后相背耶。
　　
　　飞扬二穴
　　 一名厥阳。在外踝上九寸（明堂千金。并云七寸）。针三分。灸三壮。
　　明堂云。五壮。又云。外踝上七寸陷者中。主体重。起坐不能步。失履不收。脚 酸重。战栗不能久立。铜人经云。一名厥阴。足太阳络。别走少阴。在外踝上七寸。治野鸡痔。 节风。
　　足指不得屈伸。头目眩。逆气鼽衄。癫疾寒疟。又云。主头眩目痛。西方子云。主颈项疼。
　　汗出腰痛如折。 中痛吐舌。下部寒热。汗不出。体重狂疟 。脊反折。痔伤痛。逆气。头热足痿。
　　
　　承山二穴
　　 一名鱼腹。一名肉柱。一名肠山。在锐 肠下分肉间陷中。灸一壮。
　　针七分。明堂云。八分。得气即泻。速出针。灸不及针。止七七壮。明堂下经云。五壮（一云。
　　在腿肚下分肉间）。铜人经云。治腰背肩腕 重。战栗。不能立。香港脚膝下肿。霍乱转筋。
　　大便难。久痔肿痛。又云。定腹取之。主脚弱无力。脚重偏不遂。灸亦得。西方子云。主头热鼻鼽衄。大便难。脚挛胫酸急。跟痛脚筋急痛兢兢。足下热不能久立。寒热癫疾。脚 疼痛。膝腰 重。起坐难。小腹疝气游行。五脏腹内切痛。明堂云。主筋挛急。不可屈伸。
　　
　　承筋二穴
　　 一名 肠。一名直肠。在 肠中央陷中。灸三壮禁针。明堂云。在胫后从脚跟后到上七寸。 中央陷中。针三分。千金云从脚跟上七寸 中央不刺。铜人经云。治寒痹转筋。肢重。大便难。脚 酸重。引少腹痛。鼻鼽衄。腰背拘急。
　　霍乱。又云足太阳脉气所发。治风劳热。足烦肿痛。转筋急痛。身瘾疹。大小便不止。西方子云。主头痛寒热。汗不出。恶寒支肿。大便难。脚挛脚胫酸。脚急跟痛。脚筋急痛兢兢。
　　足下热不能久立。胫痹不仁。螈 脚酸。脚痛如折。脚 酸痛。重引小腹。及腰脊痛。恶寒痔痛。指下肿。鼻鼽衄。资生经云。铜人千金皆云禁针。明堂乃云针三分。亦可疑矣。
　　不针可也。
　　
　　合阳二穴
　　 在膝约中央下二寸（作三寸）。针六分。灸五壮。铜人经云。治腰脊强引腹痛。阴肿成痈。筋疾重。履步难。寒疝 疾阴偏痛。女子崩中。西方子云。主膝股热。胫酸重。腹下痛。肠 阴偏暴肿痛。
　　
　　委中二穴
　　 土也。 中央约文中动脉。今附委中者。血 也。热病汗不出。足热厥逆满膝不得屈伸。取其经血立愈。明堂云。甄权云。在曲HT 内两筋两骨中宛宛是。令人面挺腹地而取之。针八分。留三呼。泻五吸。甲乙云。针五分。留七呼。灸三壮。素问注云。在足膝后屈处 中央约文中。又骨空论云。在膝解后。屈脚中背面取之。明堂经云。令病患合面卧。舒挺两脚取之。灸三壮。主脚弱无力。腰尻重。曲 中筋急。半身不遂。铜人经云足太阳脉之所入也。为合。治腰侠脊沉沉然遗溺。腰重不能举体。风痹髀枢痛。可出血。
　　痼疹皆愈。西方子云。凡风湿痹。腰脚重痛。于此刺血。久痼宿疹亦皆立已。主小腹热而偏痛。阴跳遗溺。小便难。尿赤难。衄血剧不止。腰痛侠脊至头皆痛。筋急身热。痔痛。腋下痛肿。少腹坚肿。脊强反折。螈 。癫疾头痛。热病汗不出。足热厥逆满。膝不得屈伸。
　　
　　委阳二穴
　　 三焦下辅 也。在足太阳之后。出于 中外廉两筋间。屈伸取之。承扶下六寸。灸三壮。针七分。素问注云。在足 中外廉两筋间。千金云。足太阳前。少阳后。铜人经云。足太阳脉之中。治腋下肿痛。胸满肠虚。筋急身热。风痹不仁。小便淋沥。西方子云。主阴跳。及小便难。小腹坚痛。引阴中不得小便。腰痛不可俯仰。脊强反折。螈 癫疾头痛筋急膨胀。飞尸遁注。痿厥不仁。
　　
　　浮 二穴
　　 在委阳上一寸。展膝得之。灸三壮。针五分。西方子云。主小腹热。
　　大便坚。太阳膀胱经大肠结。股外经筋急。髀枢乏。
　　
　　殷门二穴
　　 在肉 下六寸。针七分。西方子云。主腰脊不可俯仰。举重恶血注之股外肿。
　　
　　扶承二穴
　　 一名肉 。一名阴关。一名皮部。在尻臀下。股阴冲上文中。针七分。
　　明堂经云。灸三壮。千金云。在尻臀下股阴下文中（一云尻臀下横文中）。又云。主腰脊尻臀股阴寒痛。五种痔疾。泻鲜血。尻椎中肿。大便难。小便不利。西方子云。主小便不利。失精。腋下肿。尻下肿。大便宜出。及阴胞有寒。腰脊相引如解。尻腋肿。大便难。资生经云以上诸穴。皆根据铜人经次第而编。明堂上下经有穴。而铜人不载。亦或附入。惟有其穴。
　　而无其名者。无虑数十穴不编。当各根据本经所说。而针灸之。不可泥此经之无穴名。而不针灸也。又云。扁鹊灸鬼邪。凡十三穴。与同人明堂同。而其名却异。故不编入。许希针经之穴。既与诸经不同。其名又异。如兴龙穴之类是已。亦不附入者。不欲以一人之私名。乱诸经之旧穴。以滋后学人惑也。又云。右诸经穴。以铜人为次。凡三百六十。其明堂上下千金等方。有穴铜人不载。数穴既附入之。其未附入。更数十穴。如眉冲（眉两头直发际上）。明堂（鼻直上入发际明下）。当阳（当瞳人直上入发际一寸明下）。胸堂（两乳间。见咳逆上气）。
　　头冲。一名颈冲（见瘿瘤）。气冲。一名气堂（见谖）。口注市。在两乳边邪下（见尸厥）。身交。
　　在脐下横文中。胞门。在关元左边二寸。气门。在关元旁三寸（并见无子）。气穴（见月事）。
　　水原。玉泉门（并见无子。冲门（见难产）。九曲（见血块）。中都（阴谷）。合阳（见血崩）。天瞿（见瘿瘤）。穷骨。百劳穴（见产后余疾）。故载之卷末。其扁鹊灸鬼邪十余穴不载云。
　　
　　吕细穴
　　 足太阳膀胱经。资生等经不载。出济生拔粹方。及流注通玄指要赋。治牙齿痛。
　　
　　卷八　针灸门
　　灸膏肓穴法
　　孙真人千金方论曰。膏肓 穴。无所不治。主羸瘦虚损。梦中失精。上气咳逆。狂惑忘误。
　　取穴法。令人正坐。曲脊伸两手。以臂着膝前。令正直手大指与膝头齐。以物支肘。勿令臂得动摇。从胛骨上角摸索胛骨下头。其间当有四肋三间。灸中间。根据胛骨之里肋间空处。去胛骨容侧指许。摩KT 肉之表筋间空处。按之自觉牵引肩户中。灸两胛中各一壮。至六百壮。
　　多至千壮。当觉气下砻砻然。如流水状。亦当有所不出。若无停痰宿疾。则无所下也。若病久已困不能正坐。当令侧卧。挽一臂令前求取穴灸之也。又求穴大较以右手从右肩上住指头表所不及者是也。左手亦然。乃以前法灸之。若不能久正坐。常伸两臂者亦可伏衣袱上。伸两臂。令人挽两胛骨使相离。不尔。胛骨覆穴。不可得也。所伏衣袱。当令大小常定。不尔则失其穴也。此灸讫后。令人阳气康盛。当消息以自补养。取身体平复。其穴近第五椎。
　　相准望取之。四椎下两旁。相去各三寸。
　　论曰。昔秦缓不救晋侯之疾。以其在膏之上。肓之下。针药所不及。即此穴是也。时人拙。
　　不能求得此穴。所以宿 难遣。若能用心方便。求得灸之。无疾不愈矣。王唯一明堂铜人灸经云。膏肓 二穴。在第四顾下两旁各相去三寸。主无所不疗。羸瘦虚损。梦中失精。上气咳逆。发狂健忘。又取穴之法。令人正坐。曲脊伸两手。以臂着膝前。令正直手大指与膝头齐。以物支肘勿令臂动摇也。从胛骨上角摸索至骨下头。其间当有四肋三间。灸中间。从胛骨之里。去胛容侧指许。摩KT 去表肋间空处。按之自觉牵引于肩中。灸两胛中各一处。至百壮。多至五百壮。当觉气下砻砻似流水之状。亦当有所不出。若得痰疾。则无所不下也。如病患已困。不能正坐。当令侧卧挽上臂。令前取穴灸之。又以右手从左肩上住。指头所不及者。是穴也。左取亦然。乃以前法灸之。若不能久坐。当伸两臂令人挽两胛骨使相离。不尔即胛骨覆其穴。灸之无验。此灸讫后。令人阳气康盛。当消息以自补养。
　　
　　卷八　针灸门
　　量同身寸法第一
　　千金方云。尺寸之法。根据古者八寸为尺。仍取病者男左女右手中指上第一节为一寸。
　　亦有长短不定者。即取手大拇指第一节横度为一寸。以意消息。巧拙在人。外台方亦同上法。又一云。三寸者。尽一中指也。圣惠方云。今取男左女右手中指第二节。内度两横文相去为一寸。自根据此法疗病多愈。今以此为定穴。取寸石藏用亦用圣惠方为准。以蜡纸条子。或薄篾量患人男左女右中指中节。横文上下相去长短为一寸。谓之同身寸（若曲指节旁取背腹中节上下两交角相去远近为一寸。若伸指即正取中指自上节下横文至中节中从上第二条横文长者相去远近为一寸。与曲指一寸长短。亦相符合。然此人之身手指。或有异者。至于指文。
　　亦各不同。更在曲意详度之也）。此折纸与同身寸相等为六寸。逐寸以墨界之。勿令长短。
　　有所出入不同。截断收之。俟以此量灸穴自脊中第四椎下停分两旁各三寸。为膏肓 。足太阳膀胱经脉气之所发也。
　　
　　卷八　针灸门
　　正坐伸臂法第二
　　令患人用塾椅正坐。两足平蹋至地。膝与髀股高下俱平。两足相并。足指前齐。尽脱去上身衣服（若不尽脱。则衣袖束臂不能得脾骨相离。取穴不得。若气怯畏寒。则反着衣。以臂穿袖。令领在胸前领下。以襟交覆腰间。候点定穴。灸时更穿袖令着背心以带束近穴处。勿令与坐炷下火相碍）。曲脊伸臂。以两手按膝上。令中指当膝盖中。两大指紧相并。指头与膝盖骨前齐。微用力直举。腕中。勿令斜屈动摇（段彦聪仲谋大夫云。石藏用谓以左手按右膝右手按左膝。则胛骨开。尝试用其说。则两手相交。腕有高下。脾骨亦随之偏侧。当止如旧法。以左手按左膝为是）。
　　
</div>
    <div class="pagination">
<a href="普济方针灸_page45.html">上一页</a><span>...</span><a href="普济方针灸_page41.html">41</a><a href="普济方针灸_page42.html">42</a><a href="普济方针灸_page43.html">43</a><a href="普济方针灸_page44.html">44</a><a href="普济方针灸_page45.html">45</a><span class="current-page">46</span><a href="普济方针灸_page47.html">47</a><a href="普济方针灸_page48.html">48</a><a href="普济方针灸_page49.html">49</a><a href="普济方针灸_page50.html">50</a><a href="普济方针灸_page51.html">51</a><span>...</span><a href="普济方针灸_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
