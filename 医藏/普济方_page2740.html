<!DOCTYPE html>
<html>
<head>
    <meta charset="UTF-8">
    <title>普济方 - 第 2740 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2740 页/共 3614 页</h1>
    <div class="content">　　治手足心风肿

　　（出肘后方）以秦椒盐末等分。醋和敷之。

　　治风肿止痛。扑损恶疮。

　　（出本草）以菝叶和盐。涂敷之佳。

　　治猝风毒肿气急痛

　　（出圣惠方）以柳白皮一斤锉。酒煮令热。帛裹熨肿上。冷再煮易之。

　　去风毒疮肿

　　（出圣惠方）以都管草、四时皆有。采其枝根。煎汤淋洗。

　　治风肿成疮。已溃未溃者皆效。

　　（出肘后方）以牛胶大片水渍湿软贴之。当头上开一孔子。如已溃还合。未溃即溃。能撮去脓。脓尽则合

　　治诸疮因风致肿方

　　（出千金方）以白芋烧灰。温汤和浓三分敷疮上。干即易。五六度瘥。

　　又方

　　（出千金方）取栎根皮三十片锉。以水三斛。令煮热下盐一把。令灼灼然热以浸疮。当出脓血。日日为之

　　治风肿外风入疮口肿痛方

　　用刘寄奴末掺疮口。止痛。

　　治热毒风肿。及诸痈发背等证。

　　（出圣惠方）用牛蒡根去黑皮切半斤。以无灰酒一升。水二升相和。下牛蒡慢火煎。汁浓看少粘。即去滓之。

　　治风肿及恶疮疥。敷之疼痛内消方

　　（出十便良方）用肥皂荚一斤。以文火炙令黑色。捣为末。取酒三升。入药热搅熬成膏。临时看疾状大小。

　　芸苔膏方

　　（出圣济总录）

　　治猝风肿。

　　以芸苔子一升。用米醋二升。略煎三五沸。漉去烂研。渐入醋调。绢绞取汁。又取桂二寸捣两片两三

　　又方

　　（出圣惠方）治风肿。

　　用皂荚刺一撮。去两头。以水一大盏。煮取六分。去滓顿服。取快利其肿便消。

　　治猝风肿毒起急痛方

　　（出圣惠方）用蔓荆根一斤。洗去土。烂捣。以醋和如泥。敷肿上。以帛裹。三日易之。

　　又方

　　（出圣惠方）治风肿。

　　用牛粪烧灰为末。醋和敷肿上。干即易之。

　　又方

　　（出圣惠方）治风肿。

　　用川芒硝二两。研为末。用醋调敷之。干即再涂。

　　治皮肉猝肿起

　　（出肘后方）用水和锻石。封上妙。

　　又方

　　（出肘后方）用苦酒磨升麻。或青木香。或紫檀香。以磨敷上良。一方以苦酒磨桂或独活。数敷之良。

　　治风肿

　　（出本草）搜桑根下土。为泥饼敷风肿上。仍灸三二十壮。取热通疮中。又人中热风水肉肿。一个差以

　　治风疮肿恶毒

　　（出本草）以黑锡醋为末。和青木香末。猪脂调敷。

　　主风肿毒及诸

　　（出本草）以恶实根作茹食之。

　　解风肿

　　（出本草）以菩萨石用水磨。服之。

　　治风毒肿白虎汤（出本草）以三年醅醋五升。热煎三五沸。切葱白二三升。煮一沸许。漉出。用帛热裹。当病处熨之。

　　洗方

　　（出本草）

</div>
    <div class="pagination">
<a href="普济方_page2739.html">上一页</a><span>...</span><a href="普济方_page2735.html">2735</a><a href="普济方_page2736.html">2736</a><a href="普济方_page2737.html">2737</a><a href="普济方_page2738.html">2738</a><a href="普济方_page2739.html">2739</a><span class="current-page">2740</span><a href="普济方_page2741.html">2741</a><a href="普济方_page2742.html">2742</a><a href="普济方_page2743.html">2743</a><a href="普济方_page2744.html">2744</a><a href="普济方_page2745.html">2745</a><span>...</span><a href="普济方_page2741.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
