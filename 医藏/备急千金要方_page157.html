<!DOCTYPE html>
<html>
<head>
    <meta charset="UTF-8">
    <title>备急千金要方 - 第 157 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 157 页/共 223 页</h1>
    <div class="content">　　大黄（切，别渍水一升） 黄芩（各三两） 栀子（十四枚） 甘草（一两） 芒硝（二两）上五味 咀，以水四升，先煮黄芩、栀子、甘草，取一升五合，去滓，下大黄，又煮两沸，下芒硝，分三服。

　　卷十九肾脏方骨极第五

　　灸法

　　腰背不便，筋挛痹缩，虚热闭塞，灸第二十一椎，两边相去各一寸五分，随年壮。

　　小便不利，小腹胀满虚乏，灸小肠俞，随年壮。

　　卷十九肾脏方

　　骨虚实第六

　　（论一首 方六首 针灸法一首）论曰：骨虚者，酸疼不安好倦。骨实者，苦烦热。凡骨虚实之应，主于肾膀胱。若其腑脏病，从骨生。热则应脏，寒则应腑。

　　治骨实苦酸痛烦热方：葛根汁 生地汁 赤蜜（各一升） 麦冬汁（五合）上四味和搅，微火煎三四沸，分三服。

　　卷十九肾脏方骨虚实第六

　　虎骨酒

　　治骨虚酸疼不安好倦，主膀胱寒方。

　　虎骨一具，通炙令黄焦，碎如雀头大，酿米三石，曲四斗，水三石，如常酿酒法，所以加水曲者，其骨消曲而饮水，所以加之也。酒熟封头，五十日开，饮之。

　　治骨髓中疼方：虎骨（四两） 芍药（一斤） 生地（五斤）上三味 咀，以清酒一斗，渍三宿，曝干复入酒中，如此取酒尽为度，捣筛，酒服方寸匕，日三。

　　治骨髓冷疼痛方：取地黄取一石汁，酒二斗，相搅重煎，温服，日三。补髓。

　　治虚劳冷骨节疼痛无力方：豉（二升） 地黄（八升）上二味，两度蒸曝干为散，食后以酒一升，进二方寸匕，日再服。亦治虚热。

　　又方 天冬为散，酒服方寸匕，日三，百日取瘥。

　　又方 灸上廉七十壮，三里下三寸是穴。

　　卷十九肾脏方

　　腰痛第七

　　（论一首 方十六首 导引法一首 针灸法七首）论曰：凡腰痛有五：一曰少阴，少阴肾也，十月万物阳气皆衰，是以腰痛。二曰风痹，风寒着腰，是以腰痛。三曰肾虚，役用伤肾，是以腰痛。四曰 腰，坠堕伤腰，是以腰痛。

　　五曰取寒眠地，为地气所伤，是以腰痛，痛不止引牵腰脊皆痛。〔（ ，音会。）巢会《病源》云：卒然伤腰致痛，谓之 。

　　卷十九肾脏方腰痛第七

　　杜仲酒

　　治肾脉逆小于寸口，膀胱虚寒，腰痛胸中动，四时通用之方。

　　杜仲 干姜（各四两，一作干地黄） 萆 羌活 细辛 防风 川芎 秦艽 乌头天雄 桂心 川椒（各三两） 五加皮 石斛（各五两） 栝蒌根 地骨皮 续断 桔梗 甘草（各上十九味 咀，以酒四斗，渍四宿，初服五合，加至七八合，日再。通治五种腰痛。

　　又方 桑寄生 牡丹皮 鹿茸 桂心（等分）上四味治下筛，酒服方寸匕，日三。

　　又方 单服鹿茸与角亦愈。

　　治肾虚腰痛方：萆 白术 桂心（各三分） 牡丹皮（二分）上四味治下筛，酒服方寸匕，日三。亦可作汤，服之甚良。

　　又方 附子（二分） 桂心 牡丹皮（各一两）上三味治下筛，酒服一刀圭，日再。甚验。

　　卷十九肾脏方腰痛第七

　　肾着汤

　　肾着之为病，其人身体重，腰冷如坐水中，形如水状，反不渴，小便自利，食饮如故，是其证也。从作劳汗出，衣里冷湿，久久得之，腰以下冷痛，腰重如带五千钱者方（《古今录验》名甘草汤）甘草（二两） 干姜（三两） 茯苓 白术（各四两）上四味 咀，以水五升，煮取三升，分三服。腰中即温。

　　肾着散方：杜仲 桂心（各三两） 甘草 干姜 牛膝 泽泻（各二两） 茯苓 白术（各四两）上八味治下筛为粗散，一服三方寸匕，酒一升，煮五六沸，去滓，顿服，日再。

　　治腰疼不得立方：甘遂 桂心（一作附子） 杜仲 人参（各二两）上四味治下筛，以方寸匕纳羊肾中，炙令熟，服之。

　　治腰痛方：萆 杜仲 枸杞根（各一斤）上三味 咀，好酒三斗，渍之纳罂中密封头，于铜器中煮一日，服之无节度，取醉。

　　卷十九肾脏方腰痛第七

　　杜仲丸

　　补之之方。

　　杜仲（二两） 石斛（二分） 干姜 干地黄（各三分）上四味为末，蜜丸如梧子大，酒服二十丸，日再。

　　卷十九肾脏方腰痛第七

　　丹参丸

　　治腰痛并冷痹方。

　　凡参 杜仲 牛膝 续断（各三两） 桂心 干姜（各二两）上六味为末，蜜丸如梧子大，每服二十丸，日再夜一，禁如药法。

　　卷十九肾脏方腰痛第七

　　独活寄生汤

　　腰背痛者，皆是肾气虚弱，卧冷湿当风得之。不时速治，喜流入脚膝，或为偏枯冷痹缓弱疼重。若有腰痛挛，脚重痹急，宜服之。（方见前八卷偏风门）。

　　治腰脊苦痛不遂方：大豆三斗（熬一斗，煮一斗，蒸一斗），酒六斗，瓮一口，蒸令极熟，豆亦熟纳瓮中封口，秋冬二七日，于瓮下作孔，出取，服五合，日夜二三服。

　　又方 地黄花为末，酒服方寸匕，日三。

　　又方 三月三日收桃花，取一斗一升，井花水三斗，曲六升，米六斗炊之，一时酿熟，去糟，酒服一升，日三服。若作食饮，用河水。禁如药法，神良。

</div>
    <div class="pagination">
<a href="备急千金要方_page156.html">上一页</a><span>...</span><a href="备急千金要方_page152.html">152</a><a href="备急千金要方_page153.html">153</a><a href="备急千金要方_page154.html">154</a><a href="备急千金要方_page155.html">155</a><a href="备急千金要方_page156.html">156</a><span class="current-page">157</span><a href="备急千金要方_page158.html">158</a><a href="备急千金要方_page159.html">159</a><a href="备急千金要方_page160.html">160</a><a href="备急千金要方_page161.html">161</a><a href="备急千金要方_page162.html">162</a><span>...</span><a href="备急千金要方_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
