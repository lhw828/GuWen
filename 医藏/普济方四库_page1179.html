<!DOCTYPE html>
<html>
<head>
    <meta charset="UTF-8">
    <title>普济方四库 - 第 1179 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1179 页/共 1812 页</h1>
    <div class="content">　　乳香饼子　治疮止痛生肌肉
　　乳香　麒麟竭　没药【并细研各等分】
　　右再同研令匀细以狗胆和成膏揑作饼子如榆荚大每用时看疮大小以饼安疮上外用膏药贴之
　　生肌散　治诸恶疮疮口生肉颇迟者
　　墙上多年白蚬殻【火煆通赤去火候冷研】草无名异【为末】蜜陀僧【火煆过各一分】
　　右更入麝香少许同研令匀细每用少许掺疮口上
　　外食散　治痈肿恶肉不尽脓水淋漓傅此能生肌长肉
　　好染坯　血竭【各一两】白矾【银锅内用瓦盖煆令性尽一两】
　　右研细用桑浆旋搜为膏量疮大小贴之忌鲫鱼酒麫毒物等
　　桃红散　生肌肉敛疮
　　定粉【二两半】乳香【半两】龙骨　乌鱼骨【去皮防炙黄色】白石脂【各一两半】黄丹【防炒二分】寒水石【火烧通赤秤七两】
　　右同为细末再研极细每用药少许亁掺患处
　　王不留行散　治痈疽发背一切疮肿已溃出脓血暖肌生肉【方见诸痈类王不留行散】
　　鲮鲤甲散　治发背痈疽等疮疼痛肌肉不生【方见诸发类鲮鲤甲散】
　　桃花散　治一切疮生肌药
　　白芨　白敛　黄栢　黄连　乳香【别研】　香【别研】黄丹【各等分】
　　右为细末掺于疮上三二日生肌平漏
　　翠霞散　治百杂恶疮去毒生肌
　　铜緑【半两】轻粉【二钱】片脑　麝香【各三分】粉霜【一字】滑石【一两】
　　右为细末每蘸药絍疮内以膏药贴之或滑石二两名二圣散量其浅深轻重用之
　　敛疮口大効
　　蛾茧儿　白矾【少许】黄丹【少许】
　　右为和匀装在茧内用泥略褁烧红去泥用茧灰为末贴疮
　　红玉散　敛疮口生肌肉止疼痛去恶水不问日近年深并治之
　　寒水石【炭火烧通赤候冷细研二两】黄丹【半两】
　　右同研细亁掺疮口内后用万金膏贴每日一上再上尤妙如疮肿硬难消单用煆过寒水石细末水调少许涂在肿髙处后用万金膏贴之每日一上用此药之后肿硬便软结疮头更用七圣散于膏药周廻扫之如疮破恶肉未化作痛肌肉未生者即用火煆过寒水石三两研细入腻粉半钱麝香一字同研细每用少许掺恶肉处却用万金膏贴之每日一上如疮内脓多每日二上
　　治诸般恶疮生脓多者及疮疹后脓水不亁贴衣者及流脓成片难痊逐年复发及热疮诸药不効者悉治之
　　川黄连【二两晒亁碾末】轻粉【少许】
　　右用香油稠调黄连摊于瓦碗内却收艾揉软烧烟覆碗在烟上熏之以艾三团为度令热透碗底候覆碗冷再用香油旋化入轻粉匀傅于疮上日三次三日即平若小儿头疮加松香在内同傅尤妙也
　　治痈疽生蛆者
　　用新宰猪肺乗热薄切贴傅虫皆攅肺上频频易去可以尽取
　　生肌散　治一切恶毒疮疼痛
　　白米【一升淘四十九遍】旧皮巾子【一只】
　　右为甆瓶子内泥固头以大火烧为灰冷细研为末日二三次贴
　　石榴散　止痛生肌
　　用醋石榴一枚劄作窍子纳白矾一两慢火内深焙烧半日存性为散贴之取差为度
　　雄麝散　化瘜肉辟臭气止痛散寒邪亁脓长肉敛疮口及治嵌甲
　　蛇蜕皮【四两于熨斗内烧留性】雄黄【一两别研】血竭【二钱别研】麝香【二钱别研】
　　右为细末研匀每用少许掺患处
　　真珠散　治一切浸淫恶疮乆不生肌疮口不敛定粉【一两半研】白敛末【一两】白芨末【半两】龙骨末【二钱】黄丹【二钱飞研】乌贼鱼骨末【一分】
　　右件同研令极细亁掺疮上如膁疮即加乳香二钱疮亁以津唾润勤傅之
　　敛毒散　治一切疮溃脓后见疮口肌肉不生四向紫黒疼痛赤肿不消
　　乳香【半钱别研】没药【半钱别研】麝香【少许别研】黄丹【一钱火飞】白矾【一钱别研】亁胭脂【半两】
　　右件研匀每用量疮大小用药亁掺于疮口上用膏药傅贴或用帛子包褁如疮口不亁未敛再换
　　桃红散　生肌止脓水
　　寒水石【六钱煆粉】五倍子【四钱取末】坯子胭脂【二钱别研】麝香【一钱别研】
　　右件为细末用温水洗疮净拭亁掺疮口内










　　普济方卷二百九十
　　钦定四库全书
　　普济方卷二百九十一　明　周王朱橚　撰瘰疬门
　　縂论
　　瘰疬之名巢氏病源载三十六种千金圣惠所论瘰疬九瘘有风毒气毒热毒之异瘰疬结核寒热之殊其本皆由恚怒气逆忧思过甚风热邪气内传于肝盖怒伤肝肝伤故令畜结而肿其病多生于颈腋之间结聚成核初如豆粒后若梅李核累累相连大小无定初觉増寒壮热咽项强痛肿结不消者当便服五香连翘汤牡蛎大黄汤踈下三两行于上贴十香膏乌犀膏及用淋溻肿汤溃毒汤时复淋溻如此救疗即得消散若未消散可服内消丸或皂荚丸之类渐以求瘥若肿结极硬荏苒日月不能内消者久必成脓若肿而稍软其人面色痿黄皮肤壮热上蒸脓已成也可以针决核中令其溃防则易愈也治法如疮法于疮口中用追毒蚀肉锭子絍之于上用乌犀十香膏贴之及托里之剂和之经久不瘥或愈而复发或别自穴脓水透出流津不止肌体羸瘦者变成九瘘内经曰防脉为瘘留连内凑即此病也可用蒜饼子灸之然后疮口再用紫金防翠霞防等于上任贴膏药求瘥其将防慎治疗用法无造次焉凡人少小以来动辄蓄怒或忧思惊恐抑郁不伸多致结核于项日积月累风毒热气聚焉于是肿湿开疮起复无已甚则牵连至于腋下自腋下而蔓延心胸殆无及矣发热増寒烦渴盗汗或寒热往来或不痛其外证治法无他大抵以地胆斑猫为主盖瘰疬之毒莫不有根地胆斑猫治度如法能使其根从小便中出或如粉片如块血如烂肉皆其验耳但梅根之行小便亦必澁痛当以木通滑石辈导之然是痛必从小便出者何哉诸痛痒疮盖属于心其或一二流行于大便就快也人有此患不惟惩忿窒欲谨防燥湿风寒其余饮食百味一切戒之然后投方匕之剂乃可责効焉日饭蔬食而已结核在耳后或在耳前或在耳下连及頥颔或在颈下连缺盆皆谓之瘰疬或在胸前胸之侧或在两脇皆谓之马刀手足少阳主之九头肿瘰痛瘰疬及胸腋脇之间或有疮痂肿核不消及脓水不止可沧塩一二两炒过以长流水一大碗煎之放温作三五次顿服之讫良久于咽喉中以钗股探引吐之去冷痰三二升服和血脉疎通药脉内经曰醎味涌渫为隂同人记少阳起于目鋭皆行耳后下脇过耳门瘰疬结核马刀挟瘿足少阳胆经多气少血之病也
　　诸瘰疬【附论】
　　论曰瘰疬诸病皆由风热气毒蕴积脏腑搏于肝筋所致盖肝主筋毒气攻于筋脉故随肌肉虚处停结而为瘰疬多生颈腋间其状结核累累相连如梅李谓之瘰疬
　　方
　　救苦胜灵丹【一名救苦化坚汤出济生防粹方】治瘰疬马刀疮挟瘿从耳下或耳后下颈至肩上或入缺盆中乃手足少阳经分野其瘰在于头下或至颊车乃足阳明之分野受心脾之邪而作也今将二证合而治之
　　黄耆【一钱○护皮毛间腠理虚能活血脉又能补表之元气消弱能通和阳气泄火邪能生血为疮圣药也】人参【三钱○补肺气之药如气短喘不调有喘者用之也】甘草【炙半钱或二分○能调和药防火益胃气其分而不定者亦能助疮邪为脾胃疾冝防营气也】升麻【一钱】葛根【半钱】真漏芦【半钱○如无去此一味此药以上三味俱足阳明里经药也】连翘【一钱○此一味十二经中血结气聚必此散之疮药中无此药之神效其性温凉气味中圣药】牡丹皮【三钱○去肠胃留血滞血也】当归【五钱】熟地黄【五钱】生地黄【五钱○此三味诸药中和血生血凉血药是也】白芍药【五分○能补中益肺气之虚弱治腹中痛用也】肉桂【三分○能散隂疮本有寒因热又为寒覆盖其疮辛热以消浮冷之气或燥烦者去之隂证疮必湏用之也】广茂【煨五分】柴胡【八分○同连翘用乃少阳引用也若无马刀挟瘿疮是不在少阳经去柴胡一味】黍粘子【五分○无肿不用有肿用也】昆布【五分○其味醎若坚硬者冝用为醎能软坚也】京三棱【煨五分○疮坚硬甚者用之不甚坚硬者不可用也】益智仁【三分○如吐沫吐食舌本上寒者用之无则去之如唾多者胃之不和也】大麦蘖麫【一钱○治腹中缩急兼能消食补胃可用也】神麯末【炒五分○为食不消化故用也】黄连【五分○治烦闷用也】一方无生地黄
　　右同为细末白汤浸和蒸饼和匀揑作饼子晒干捣如米粒大毎服三钱或二钱白汤送下量人病虚实临时斟酌无令药多妨其饮食此治之大法也如手足太阳春强动痛不可廻顾腰似折项似拘者加独活半钱活防风各一钱其防风一味辛温若疮在膈上虽无手足大阳经证亦当用之为能散结去上部风药病人拘急者风也○如有热或足腿无力加炒黄栢五分用如有躁烦欲去衣者肾中伏火也更冝添加之无此证勿用服药腹胀者加厚朴五分炒无则勿用如气不顺加橘皮更加木香如在阳明分为瘰疬者去柴胡黍粘子二味如在少阳分为马刀挟瘿者去独活漏芦升麻葛根更加瞿麦穗三分大抵用药之法不惟疮疡诸疾病量人气弱者当去苦寒之药多加人参黄茋甘草之类防火而先补其元气假令邪在上中下三处若在上焦加黄芩一半酒洗一半生用在中焦加黄连一半酒洗一半生用在下焦加黄栢酒洗知母酒洗防己之类选用之如大便不通滋其邪盛者加酒洗大黄以利之如因血燥大便燥干者加仁酒洗大黄如风结燥不行者加麻子仁大黄如风涩而大便不行者加煨皂角仁大黄秦芁以利之如风脉涩者有气涩而便缩者加郁李仁大黄以除气燥如寒隂之病为寒结秘而大便不通以局方中半硫丸或加煎附子干姜水泠与之
　　散毒溃坚散【出济生防萃方】　治马刀疮结硬如石或在耳下至缺盆中或至肩上于脇下背手足少阳经中及瘰遍于颏或至颊车坚而不溃在足阳明经中所出或二疮已破乃流脓水并皆治之临卧时服药斟酌病人饮食多少大便软硬以意料之
　　草龙胆【半两酒洗炒四遍剉】甘草【炙半钱】升麻【六分】柴胡【半钱】桔梗【半两】连翘【三钱】葛根　白芍药　黄连【各二钱】昆布【半两】知母【酒洗二次半两】当归【稍半钱】栝蒌根【半两剉细酒洗】黄苓稍【一钱半酒洗炒一半生用】荆三棱【三钱酒洗微炒】广茂【三钱剉酒洗炒】黄栢【酒炒四次半两】
　　右防咀每服六钱或七钱水二盏先浸大半日煎至一盏去滓服于卧处伸足在高处头微低每噙一口作十次咽至服毕依常安卧取药在胷中停蓄也另攅半料作细末炼蜜为丸如菉豆大每服一百丸或一百五十丸此药汤留一口送下更加海藻半两炒
　　鹳骨丸【出圣惠方】　治瘰疬
　　鹳骨　狸骨【并炙】射干　参　升麻【炙】青木香沉香　犀角　丁香　羚羊角【屑】丹参　甘草【炙各四钱】人参　沙参【各三两】獭肝【六分】连翘子【六分】光明砂【三分研即好丹砂】
　　右捣筛蜜丸以饮服十五丸日二服渐加至二十丸空心服之取利忌生冷油腻血食并鲊热肉海藻菘菜粘食陈臭物一方有麝香
　　黒牵散【一名神秘散一名大圣防一名牵牛丸出仁贤直指方】　治瘰疬经年不瘥
　　斑猫【不拘多少去头足糯米炒令黒色米黄为度去米就地隔纸出火毒研为末留未于空隙时服之】僵蚕【防直者炒去丝】黒牵牛【用头末】荆芥穗【上三味各自为末等分用之】
　　右每服斑猫末一钱僵蚕牵牛荆芥穗共一钱每作服调为一盏如遇此疾隔日晩饭勿食令心空先以荆芥汤调滑石末二钱重服一盏至一更再服一盏少顷用无灰酒调前四味服一盏毕便卧若小便不以溺器盛之如涕如块为验防项上生几疬小便中出几块大抵如鼠形者多数或不足依前再服倘小便涩甚灯草煎汤调琥珀末服一二钱恶物即下荆芥调滑石末亦可如仍涩不通用生料五苓散黒豆汤调服亦可有孕妇人不可服服后小便闭澁只服灯草调琥珀一盏再用下后药疮未破者用桑椹不拘多少捻破纽汁入磁器内熬成膏子滴水不散为度却用胆矾煨炒研细等分与桑椹膏同剂摊纸上贴疮已破者用辰砂胆矾研末微掺上忌热毒风物疮破不愈者用敷贴药各半钱重
　　蜘蛛　斑猫　红娘子　水蛭　地胆　芫花【各半钱】
　　右烧新瓦热焙药干研为末先用防白汤洗疮净软绢帛拭干以好米醋调药末敷上日用三次疮水尽用生肌药
　　血竭　龙骨　乳香　明矾【煆过】石膏【煆过】黄丹【以上各一钱】
　　右研为末疮内黄水脓血尽干掺自然生肌为效
　　化毒散　治瘰疬
　　当归　白芍药　赤芍药　知母　苎麻根　白胶香　甘草　贝母　秦芁　生地黄　败柴胡　前胡　官桂　熟地黄【以上各一两】
　　右防咀每服半两水二盏生姜三片枣子二个煎至七分去滓温服
　　茈胡汤【出圣济总録】　治瘰疬
　　茈胡【去苗】荆芥穗　秦芁【去苗土】知母　当归　桂心藿香【去梗】甘松　败【醋炙】乌头【炮裂去皮脐】地骨皮　枫香脂　白芍药【各半两】苎根【湿秤二两细切】芎防【一两】
　　右并洗净曝干为末每服三钱以水一盏生姜三片大枣三枚同煎七分去滓温服早晨午食后夜卧各一服
　　蔷薇丸【出千金方】　治身軆有热气瘰疬及常有细疥并口中生疮
　　蔷薇根【三两】黄茋　黄芩　鼠李根皮　栝蒌根芍药　苦参　石龙芮　防风【一作防己】白敛　胆龙【一作龙胆各一两】栀子仁【四两】
　　右为末蜜丸如桐子大米饮下十五丸日再一方有黄栢一两
　　槐角煎丸【出疮科精要】　治疮痬瘰疥癣赤肿等疮
　　天麻　川芎　甘草　黄药子　甘菊花　人参【各一两】何首乌　苦参【各一两半】防风　荆芥穗【各二两】槐角【并仁另放】皂角【不蚛者各四两水一斗煑软橘汁去滓熬成膏子其皂角取研入膏为度】
　　右除皂角膏外槐仁与诸药为末入膏内搜和炼蜜丸如豌豆大每服五十丸食后竹叶汤下
　　立应散【出仁贤直指方】　治瘰疬已破皆可服
　　连翘　赤芍药　川芎　当归　川乌尖【七个】甘草【炙】滑石【研各半两】黄芩【三钱】白牵牛【生取用】土蜂房【蜜水洗饭上蒸日干各二钱半】地胆【去头翅足秣米炒黄为度三钱】
　　右为末每服水一盏浓煎一钱木通汤下临卧毒根从小便中出如粉片块血烂肉是也如未效后再服继以薄荷汤觧其热毒风且地胆性带毒济以乌尖或冲上麻闷不能强制嚼葱白一寸茶清下以觧之如小便涩灯心煎汤调五苓散服疮处用好膏药贴若疗痈疽用此宣导恶物本方去黄芩不用
　　荔枝膏　治瘰疬
　　荔枝肉【一两】轻粉　麝香　川芎　白豆蔲　砂仁【各半钱】硃砂　龙骨　血竭　乳香【各一钱】全蝎【五个】
　　右将荔枝肉碎擂炊软米饭和为膏防疮大小摊贴如有三五个者止去却为头者妙
　　乌蛇丸【出圣济总録】　治瘰疬诸病
</div>
    <div class="pagination">
<a href="普济方四库_page1178.html">上一页</a><span>...</span><a href="普济方四库_page1174.html">1174</a><a href="普济方四库_page1175.html">1175</a><a href="普济方四库_page1176.html">1176</a><a href="普济方四库_page1177.html">1177</a><a href="普济方四库_page1178.html">1178</a><span class="current-page">1179</span><a href="普济方四库_page1180.html">1180</a><a href="普济方四库_page1181.html">1181</a><a href="普济方四库_page1182.html">1182</a><a href="普济方四库_page1183.html">1183</a><a href="普济方四库_page1184.html">1184</a><span>...</span><a href="普济方四库_page1180.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
