<!DOCTYPE html>
<html>
<head>
    <meta charset="UTF-8">
    <title>圣济总录 - 第 249 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 249 页/共 447 页</h1>
    <div class="content">　　治耳卒肿，栝蒌根塞耳方栝蒌根（洗不拘多少）上一味，以刀削一头，令尖、可入耳中，以腊月猪脂煎之，三沸，候冷，取塞耳中瘥。

　　治耳卒肿，楝实塞耳方楝实（五合）上一味，烂捣，每用绵裹，如枣核大，塞耳中。

　　治耳肿，商陆塞耳方商陆（生者洗）上一味，以刀子削如枣核，内耳中，日二易之。

　　治耳肿，杏仁膏方杏仁（去皮尖双仁）上一味，研成膏，拈如枣核，乱发裹，内耳中，日二易之。

　　卷第一百一十五

　　耳内生疮

　　论曰足少阴为肾之经，经虚则风热邪气乘之，与津液相搏，故耳内生疮，世俗治耳疮，多以敷渗塞耳等药，以谓邪气出外，专为外医，殊不知服药以治肾经之为善也。

　　治耳内生疮，菖蒲汤方菖蒲（米泔浸一宿锉焙三分） 附子（炮裂去皮脐） 五味子 熟干地黄 白茯苓（去黑皮）防风（去叉） 人参（各半两） 磁石（醋淬七遍一两一分） 木通 玄参 杜仲（去粗皮锉炒各一分） 黄 （三分）上一十二味， 咀，每服三钱匕，以水一盏，入生姜三片，大枣二枚劈破，同煎至七分，去滓温服。

　　治耳有恶疮，塞耳，大黄散方大黄（半两） 黄连（去须） 龙骨（各一分）上三味，为细散，每用少许绵裹枣核大，塞耳中。

　　治耳有恶疮，黄连散方黄连（去须半两） 矾石（三分烧汁尽研）上二味，捣研为细散，每以少许绵裹内耳中，兼疗耳痛有脓。

　　治耳有疮方羊屎（曝干）上一味，研为末，每以少许绵裹塞耳中。

　　治米疽生耳中，连头肿，疼不可忍，香脂膏方郁金 地骨皮（各一分） 矾石（一钱研） 龙脑（半钱研）上四味，捣研为细末，用腊月猪脂油调涂之，若用鼠脑调更佳。

　　治耳疮，土马鬃涂方土马鬃 井中苔（等分）上二味，捣研为末，以灯盏内油，调涂之。

　　卷第一百一十五

　　耳耵聍

　　论曰耳者肾之候，心之寄窍，风热搏于经络，则耳中津液结聚，如麸片之状，久则丸结不消，或似蚕蛹，致气窍不通，耵聍为聋。

　　治耵聍塞耳，矾石膏方矾石（熬令汁尽三分） 附子（炮裂去皮脐一两） 菖蒲（半两） 杏仁（汤浸去皮尖双仁炒黄三两别研） 蓖麻仁（二两半别研） 松脂 烟脂（各三分）上七味，捣研令匀，和如膏，以绵裹枣核大，塞耳中，常令相续，以瘥为度。

　　治耵聍塞耳聋，强坚不可挑，塞耳，猪脂膏方生猪脂（一合） 釜下墨（半两研）上二味，调和成膏，捏如枣核大，绵裹塞耳中。

　　治耵聍塞耳，坚强不可挑，灌耳，葱液膏方葱汁（三合） 细辛（去苗叶） 附子（炮裂去皮脐各一分）上三味，捣罗细辛附子为末，以葱汁调令稀，灌入耳中。

　　治耵聍塞耳聋，强坚不得出，黄连散方黄连（去根须半两） 附子（炮裂去皮脐一分）上二味，捣罗为散，每以少许渗入耳中。

　　治耵聍塞耳聋，强坚不可挑，灌耳地龙汁方地龙（湿者五七条）上一味研，取汁数滴入耳中，挑即自出。

　　卷第一百一十五

　　耳

　　论曰肾气通于耳，耳者肾之候，若其经为风邪所乘，毒瓦斯蕴结于耳中，以至脓汁俱出，妨闷疼痛，谓之 耳。

　　治 耳，通气散方郁李仁（去皮研半两） 木香（一分） 槟榔（锉三枚） 大黄（锉一两） 芍药（半两） 细辛（去苗叶一分） 人参（半两） 山芋 桂（去粗皮各一两） 甘草（炙锉） 牡丹皮（各一分）上一十一味，除郁李仁别研外，捣罗为散和匀，每服一钱匕，空心温酒调下。

　　治 耳出脓血，塞耳，白蔹散方白蔹 黄连（去须） 龙骨 赤石脂 乌贼鱼骨（去甲各一两）上五味，捣罗为散，先以绵拭脓干，用药一钱匕，绵裹塞耳中。

　　治 耳痒脓汁不止，塞耳，菖蒲散方菖蒲（锉焙） 野狼毒 磁石（ 醋淬一七遍） 附子（炮裂去皮脐） 矾石（烧令汁尽各半两）上五味，捣罗为散，以羊髓和少许，绵裹塞耳中。

　　治 耳出脓水，野狼牙散方野狼牙 白蔹 竹中蛀屑（各一分）上三味，捣罗为散，以少许渗入耳中。

　　治 耳，塞耳，菖蒲散方菖蒲（锉焙） 桂（去粗皮） 野葛（等分）上三味，捣罗为散，以雀脑髓和，绵裹枣核大，先灸耳中宛宛者七壮，后用药塞耳中，日一易。

　　治 耳出脓，久不瘥者，有虫，塞耳，鲤鱼肠方鲤鱼肠（一具细切） 醋（三合）上二味合捣，布裹枣核大，塞耳中，食顷痛，即有虫出着布，即拔之，更易新者，虫尽为度。

　　治 耳出脓汁，矾石散方矾石（烧令汁尽研） 食盐（研各一分）上二味，各细研为散，先以纸拈子拭去脓汁令干，次以盐渗之，次又以矾石渗之，日再治 耳耳中痛，附子散方附子（炮裂去皮脐一分） 黄连（去须半两）上二味，捣罗为散，以少许渗耳中。

　　治 耳出脓水，红花散方红蓝花（一分） 矾石（半两烧灰）上二味，捣罗为散，以少许渗耳中。

　　治 耳出脓水，黄连散方黄连（去须半两） 瓠子（干者一分）上二味，捣罗为散，以少许渗耳中。

　　治 耳，耳中痛脓血出，塞耳，细辛散方细辛（去苗锉） 附子（炮裂去脐皮各一分）上二味，捣罗为散，以葱汁和一钱匕，绵裹塞耳中。

　　治 耳，塞耳，黄矾散方黄矾（半两）上一味，内瓶中，火烧令汁尽，细研为散，绵裹一钱匕，塞耳中。

　　治 耳出脓血，塞耳，桃仁方桃仁（汤去皮尖双仁炒）上一味，捣如泥，拈如枣核大，谷叶裹，塞耳中，或以故绯帛裹亦佳。

　　治 耳，耳中痛，脓血出，塞耳，桂膏方桂（去粗皮半两）上一味，捣罗为末，以鱼膏和，拈如枣核大，塞耳中。

　　治 耳，塞耳，雀脑方五月五日雀脑上一味，以绵裹少许，塞耳中。

　　又方巴豆（去皮心二七粒）上一味，以鸡卵一枚，破头作小窍，内巴豆尽，以纸封之，却安鸡窠中，候鸡抱卵日余，卵雏出，取药绵裹少许，塞耳中。

　　又方伏龙肝（细研半两）上一味，以猪膏和，拈如枣核大，绵裹塞耳中，日再易，夜一易。

　　又方中膏（车脂也）上一味，绵裹枣核大，塞耳中。

　　又方干蚯蚓（一两）上一味，捣罗为末，绵裹枣核大，塞耳中。

　　又方母鼠肝（一具）上一味，旋取活鼠，乘肝热时，以枣核大，塞耳中。

　　又方铛墨上一味细研，先净拭去耳中脓，以少许糁耳中。

　　又方茶笼上 屑（半两）上一味，细研，渗满耳中。

　　又方蒲黄（细研）上一味，以一豆大渗耳中。

　　又方生油（一合）上一味，内葱管内，隔宿取出，滴耳中。

　　治 耳方松脂上一味，为末，渗耳中，脓止即瘥。

　　治 耳出脓，杏仁膏方杏仁（不拘多少）上一味，炒令赤，捣如膏，以绵裹塞耳中。

　　治 耳方石首鱼（脑中枕子）上一味，为末，渗耳中即瘥。

</div>
    <div class="pagination">
<a href="圣济总录_page248.html">上一页</a><span>...</span><a href="圣济总录_page244.html">244</a><a href="圣济总录_page245.html">245</a><a href="圣济总录_page246.html">246</a><a href="圣济总录_page247.html">247</a><a href="圣济总录_page248.html">248</a><span class="current-page">249</span><a href="圣济总录_page250.html">250</a><a href="圣济总录_page251.html">251</a><a href="圣济总录_page252.html">252</a><a href="圣济总录_page253.html">253</a><a href="圣济总录_page254.html">254</a><span>...</span><a href="圣济总录_page250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
