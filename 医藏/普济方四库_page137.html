<!DOCTYPE html>
<html>
<head>
    <meta charset="UTF-8">
    <title>普济方四库 - 第 137 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 137 页/共 1812 页</h1>
    <div class="content">　　牵牛子【二两】乌指木根皮【五两】木香【三两】蜚蠊　大黄【剉炒各二两】防己　枳实【去穣麸炒】陈橘皮【去白皮】羗活【去芦各一两】
　　右为末炼蜜丸如菉豆大日中及鸡鸣后合用甘草汤下十丸稍増至二十丸以知为度
　　槟榔饮　治三焦荣衞不通气满水胀
　　槟榔【剉五枚】木香【一两】生姜【切焙】芎防　青橘皮【各半两】前胡【去芦一分】丁香　山芋【各半两】
　　右为散毎服三钱水一盏煎至七分空心温服脚肿加牵牛子半两面目浮肿加郁李仁半两
　　人参香术散　治隂阳不和三焦气滞胸膈气痞脇满胀小便不利饮食不消
　　人参　甘草【炙各半两】木香【半两】白术【五两】五味子【炒三两】
　　右为散毎服二钱入姜塩少许白汤防服不拘时候
　　木香丸　治三焦病腹胀气满小便不利
　　木香【二两】牵牛子【二十四两炒香取十二两】槟榔　补骨脂【炒香各四两】
　　右捣四味为末又入牵牛子匀以清水和丸如菉豆大毎服二十丸茶清或熟水下食后服如酒食过伤可服五七丸小儿一岁可服一丸姙妇不可服
　　三焦欬论
　　内经云久欬不已则三焦受之三焦欬吐欬腹满不欲食饮此皆聚于胃闗于肺使人多涕唾而面浮气逆也葢三焦之气以胃气为本水谷之道路气之所终始也今欬而久者以寒气蕴结闗播胃中腹满不食逆气上行涕唾多而面目浮肿也
　　藿香散　治久欬传三焦腹满不欲食
　　藿香叶　人参　赤茯苓【去黒皮】青橘皮【去穣焙】细辛【去苗叶】益智子【去皮炒】缩砂　陈橘皮【去白焙】甘草【炙各一两】木香　白芷【炒各半两】
　　右为散毎服三钱水一盏入生姜木各三片煎至七分去滓稍热不拘时服
　　半夏汤　治三焦欬腹满不欲食【方见本门】
　　方
　　紫苏子汤　治三焦欬心胸不利不思饮食
　　苏子【防炒】陈橘皮【汤洗去白焙各一两】甘草【炙半两】干姜【炒】桔梗【炒】杏仁【汤洗去皮尖双仁炒各三分】
　　右为散毎服四钱水一盏半二枚擘破煎至七分去滓温服日三
　　五味子丸　治三焦欬腹满不欲食顺气
　　五味子【炒】覆盆子【去蒂】仙灵脾【各一两】
　　右为末炼蜜和丸如梧子大毎服二十丸生姜腊茶下加至三十丸空心食前服
　　玉液散　治久欬传三焦腹满不思饮食及胃虚有痰半夏【汤洗去滑七遍焙一两】生姜【去皮切】陈粟米【拣净各二两】
　　右为散毎服一钱水一盏煎至六分温服
　　三焦约论
　　黄帝三部鍼灸经言小腹肿痛不得小便邪在三焦病名曰三焦约内闭发不得大小便夫三焦者水谷之道路气之所终始也上焦如雾中焦如沤下焦如渎三焦乃流行之道荣衞致养则腐熟水谷分别清浊以时而下无复滞留若荣衞不调风邪入客则决渎之官约而不通所以不得大小便也刺法取足少隂太阳之经
　　方
　　郁李仁丸　治三焦约小腹瘇痛不得大小便
　　木香【二两】青橘皮【去白焙一两】人参【二两】赤茯苓【去黒皮一两】郁李仁【半斤】大防【河水煮去皮焙一两】麻仁【半两与大防郁李仁同别捣细入药内】甘遂【麸炒防烟生覆于候冷开出火毒一两】诃梨勒【半两】大黄【剉炒二两】
　　右为末别研三味外捣罗却入三味拌和再罗炼蜜丸如豌豆大毎服十丸煎车前子汤下不拘时服
　　顺气丸　治三焦约通导大小便
　　郁李仁【浸去皮研】大黄【剉炒各一两】赤茯苓【去黒皮】泽防【剉】葶苈【隔纸炒各二两】大麻仁【一两半研】槟榔【三两剉】杏仁【去皮尖双仁者麸炒半两研】
　　右捣研了和拌匀再研极细炼蜜和丸如梧子大毎服三十丸空心用甘草汤下日三炒塩酒下亦得
　　枳殻丸【出宣明论】　调顺三焦平匀气脉消痰滞利胸膈袪风利大小肠
　　枳殻【去穣二两】牵牛子【四两一半生一半熟】槟榔【半两】陈橘皮【去白焙一两】木香【一分】
　　右捣罗四味为末与牵牛粉拌匀再罗过炼蜜和丸如梧子大毎服一十五丸至二十丸食后生姜汤下欲利加丸数
　　枳殻散　治三焦约大小便不通
　　枳殻【汤洗切作片子焙干五两】厚朴【去麄皮涂生姜汁炙二两】滑石【细研一两】桂【二两去麄皮】
　　右四味捣研拌和毎一两药末入腻粉半钱和匀毎服一钱用冷米饮调下空时服更量老少虚实加减
　　踈风散　治三焦气约大小便不通
　　牵牛子【炒一两】大黄【一两】槟榔【半两】陈橘皮【去白焙一两】
　　右为散毎服二钱生姜蜜水调下食后良久服
　　皂荚散　治三焦约大小便不通
　　猪牙皂荚【酥炙去皮子】白蒺藜【各等分】
　　右为末如大肠不通用塩茶汤调下一钱小便不通用温酒调下一钱
　　淮南五柔丸【出活人书】　治三焦不调小便秘涩和荣衞臓腑
　　大黄【炒一斤】前胡【去芦二两】赤茯苓【去黒皮】半夏【汤洗切焙】肉苁蓉【酒浸去皱皮】葶苈【隔纸炒】当归【切焙】芍药【各一两】
　　右为末炼蜜和捜再捣千杵丸如桐子大毎服五丸食后温水下日三稍増之







　　普济方卷四十三
　　钦定四库全书
　　普济方卷四十四　　　明　周王朱橚　撰头门
　　总论
　　夫人头者诸阳之所聚诸隂脉皆至胫而还独诸阳脉皆上至头耳则知头面皆属阳部也且平居之人阳顺于上而不逆则无头痛之患阳逆于上而不顺冲壅于头故头痛也风寒在脑邪热上攻痰厥肾厥气虚气攻皆致头痛但气虚气攻头痛愈而复作延引岁月者多有之矣偏正头风妇人气盛虚产后失血过多气无所主皆致头痛惟蝎附丸治气虚气攻头痛尤合造化之妙其间所用附子取其助阳以扶虚钟乳取其补阳以镇坠全蝎取其鑚锥之义葱涎则取通行其气汤使用以椒盐葢椒能下逹盐能引用使虚气归于其下对证用之无不作效者矣○头者诸阳之会上丹产于泥丸宫百神所集凡头痛者乃足太阳受病上连风府眉角而痛者皆可药愈或上穿风府防入于泥丸宫而痛者是为真头痛不可药愈夕发旦死旦发夕死责在根气先絶也原其所因有中风寒暑湿而痛者有气血饮食厥而痛者有五脏气郁厥而痛者治之之法当先审其三因三因既明则所施无不切效○夫头风者亦有阳气虚弱及当风取凉外伤阳经致头目昏痛不能起或头皮肿痒或两太阳血穴痛眉棱骨痛呕吐不可食起则头或泥丸冷痹皆头风证也○头面风者是体虚阳经脉为风所乗也诸阳经脉上走于头面运动劳役阳气发防腠理开而受风谓之首风病状头面多汗恶风病甚则头痛又或新沐中风则为首风又沐未干不可以卧使头重身热反得风则烦闷诊其脉寸口隂阳表里互相乗如风在首久不差则风入脑遂变为头养生云饱食仰卧乆成气病头风又云饱食沐发作头风又云夏不用露面卧露坠面上冷面皮厚致成癣有一种脑防亦缘风邪入于髓海凝滞不散化为脓轻则黄脓浊涕重则败壊臭秽不可闻久而头虚昏重莫举亦能致毙者治之之法不与头风相类当用活血去脓补虚方可用内托散加川乌干姜以酒调服仍用附子建中汤补虚更灸会天穴左漏灸左右漏灸右脉诀云头痛短濇应湏死浮滑风痰皆易除
　　头痛【附论】
　　夫诸阳之脉皆上行于头面若人气血俱虚风邪伤于阳经入于脑中则令头痛也又有手三阳之脉受风寒伏留而不去者名厥头痛厥者逆也言其脉厥逆而不顺行逆壅而冲于头故也又有入连在脑痛甚手足冷者名真头痛由风寒之气循风府入于脑中故云入连在脑则痛不可疗又有风热痰厥气虚肾厥皆令人头痛也
　　方
　　防风散【出圣惠方】　治上焦风壅头痛口干烦热
　　防风【一两去芦头】甘菊花【一两】赤芍药【一两】石膏【四两】葛根【二两剉】柴胡【二两去苗】蔓荆子【一两】甘草【一两炙微赤剉】杏仁【一两汤浸去皮尖双仁麸炒微黄】
　　右捣筛为散毎服四钱以水一中盏入生姜半分煎至五分去滓入竹沥半合更煎二三沸不计时温服忌炙煿热麫大蒜等
　　上清散【御药院方】　治头痛眉骨痛眼痛不可忍者
　　川芎　郁金　芍药　荆芥穗　芒硝【各半两】乳香没药　薄荷叶【各一钱】脑子【半钱】
　　右为细末毎用一字鼻内搐之
　　人参顺气散【活人方】　治头痛憎寒壮热四肢疼痛麻黄【去节一两半】干葛　甘草【炙】白术　人参　桔梗【去芦】香白芷【各一两】白姜【炮片半两】
　　右为末毎服三钱水一盏姜三片葱白二寸同煎连进取汗
　　摩顶散【一名附子摩顶散】　治风毒攻脑疼痛【方见首风类】
　　麝香茶芽散　治头疼不已诸药不效者
　　茶芽【一两】川芎　细辛　荆芥　川乌　甘草【已上各半两】麝香【少许】
　　右为粗末每服三钱水一盏半煎至八分去滓温服食后
　　神芎丸【出危氏方】　治一切头痛昏利咽膈能令遍身结滞通呻除痰饮解诸热
　　大黄　黄芩【各二两】黒牵牛【炒】白滑石【各四两】黄连大川芎　薄荷叶【各半两】
　　右为末水丸如小荳大温水下十丸至十五丸日三服或炼蜜丸亦可
　　六神散　治头痛眼睛痛
　　马芽硝【研】鸡苏　芎防【各二钱】石膏【研】乳香【研】龙脑【研一字】
　　右为细末毎用一字含水搐鼻中
　　芎防汤　治头疼痛
　　芎防【五两】细辛　人参【一两半】甘草【炙三分】半夏麴【一分用生姜和半夏末作麴用】
　　右防呾如麻豆每服三钱水一盏生姜三片薄荷五叶同煎至七分去滓温服不拘时
　　芎辛汤【出三因方】　治一切头疼但发热者不宜服其余痰厥饮厥肾气气厥等证偏正头疼痛不可忍者只以此药并如圣饼子服之不拘病退但多服自能作效若气虚年高之人仍服养正丹黒锡丹并用此药调钟乳粉间服诸证头疼健之法无以逾此但头疼多用石膏葢取其能坠痰饮然恐性寒故以钟乳粉代之肾厥头疼尤得其治或疑钟乳粉煅炼之药则凡软石膏煅过为末服之亦验
　　生附子　生乌头　天南星　干姜　细辛　川芎【各一两】甘草【三分】
　　右防咀每服四钱水二盏姜七片茶芽少许煎至六分去滓食前服中脘素寒者不用茶芽○若气壅盛只用川芎一两细辛半两甘草二钱煎如前法一方治头风以细辛二钱川芎白芷减半为细末搐入鼻中○一方用高良姜晒干不见火碾为细末口含冷水以少许搐入鼻中如此数搐即愈久患头疼尤能作效○一方治气虚人头疼以附子一只生去皮切作数片用生姜自然汁一盏浸一宿漫炙干再炙再蘸渗姜汁为度高良姜等分为末腊茶调服名必效散○一方用白芷四钱生乌头一钱为末每服一字许茶调服有人患眼睛痛者先令含水次用此药搐入鼻中其效尤验○治受湿者头重晕用川芎白术生附各等分官桂甘草减半每服四钱姜十片煎服名芎术除汤【千金方加防风一两】
　　川芎羌活散　治头痛
　　羌活【二两半】细辛【二两】川芎【二两】藁本【二钱】荆子【二两】白芷【半两】防风【一两半】
　　右为麤末每服二两水煎去滓临卧旋咽服
　　旋复花散【出圣惠方】　治胸膈风壅上攻头痛不止
　　旋复花【半两】蔓荆子【一两】石膏【二两】枳殻【二两麸炒微黄去瓤】甘草【半两炙微赤剉】甘菊花【半两】
　　右捣筛为散毎服三钱水一中盏煎至六分去滓不计时温服忌热麪炙物
　　石膏丸【出圣惠方】　治头痛不止心神烦闷
　　石膏【一两细研水飞】马牙硝【半两】太隂元精石【半两】雄黄【半两】硃砂【半两】
　　右细研入麝香末一钱重研令匀用汤浸蒸饼和丸梧桐子大毎服五丸不计时葱茶下
　　太阳丹【出惠氏方】　治头疼伤寒感风气积偏正夹脑一切头疼及风壅痰盛【即川芎羌活散】
　　得效方　治脑寒之病皆　邪攻于上焦令人头痛昼夜引痛不能安宁
</div>
    <div class="pagination">
<a href="普济方四库_page136.html">上一页</a><span>...</span><a href="普济方四库_page132.html">132</a><a href="普济方四库_page133.html">133</a><a href="普济方四库_page134.html">134</a><a href="普济方四库_page135.html">135</a><a href="普济方四库_page136.html">136</a><span class="current-page">137</span><a href="普济方四库_page138.html">138</a><a href="普济方四库_page139.html">139</a><a href="普济方四库_page140.html">140</a><a href="普济方四库_page141.html">141</a><a href="普济方四库_page142.html">142</a><span>...</span><a href="普济方四库_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
