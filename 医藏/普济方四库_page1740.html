<!DOCTYPE html>
<html>
<head>
    <meta charset="UTF-8">
    <title>普济方四库 - 第 1740 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1740 页/共 1812 页</h1>
    <div class="content">　　用猫尿涂于患处
　　治犬咬癫犬疮发者能杀人
　　用韭叶挼傅患处及令服韭汁数日
　　雄黄散　治蛇蝎蜈蚣所伤痛不可忍贴之立愈雄黄【另研】生半夏　川乌尖　亁姜【各等分】
　　右为细末亁搽痛处如痛不止用酽醋调搽其痛立止
　　蝎螫南星散　治蝎螫蜈蚣所伤痛不可忍
　　荜拨【三钱半】半夏【生二钱半】南星【生一钱半】白矾【生一钱】雄黄【二钱】
　　右为细末用一捻就痛处搽之酽醋调贴之立效
　　灵圣散　治大人小儿风狗咬破疮犬吠所伤其效如神
　　天南星【生】防风【去芦等分】
　　右二味研为细末先用葱白槐枝熬汤洗净干贴疮口上日用二度上膏药葢之







　　普济方卷四百八
<子部,医家类,普济方>
　　钦定四库全书
　　普济方卷四百九　　　明　周王朱橚　撰鍼灸门
　　明堂灸经序
　　夫黄始判上下爰分中和之气为人万物之间最贵莫不禀隂阳气度作天地英灵头象圆穹足模厚载五脏法之五岳九窍以布九州四肢分彼四时六腑配乎六律瞻视同于日月呼吸犹若风云气血以类江河毛髪比之草木虽继体于父母悉取象于乾坤贲且若斯命岂轻也是以立身之道济物居先保夀之宜治病为要草木有蠲疴之力鍼灸有刼病之功欲涤邪由信兹益矣夫明堂者圣人之遗教黄帝之正经纪血脉循环明隂阳腧膜穷流注之妙辨血道之根源为脏腑权衡作经络津要今则采其精粹去彼繁芜皆目覩有凭手经竒效书病源以知主疗图人形贵免参差并集小儿明堂编类于次庶几长幼尽涉安衢欲俾华夷同归寿域云尔
　　铜人鍼灸经序
　　臣闻圣人之有天下也论病以及国原诊以知政王泽不流则奸生于下故辨淑慝以制治真气不荣则疢动于体故谨医砭以救民昔我圣祖之问岐伯也以为善言天者必有验于人天之数十有二人经络以应之周天之度三百六十有五人气穴以应之上下有纪左右有象督任有防腧合有数穷妙于血脉参变乎阴阳始命尽书其言藏于金兰之室洎雷公请问其道乃坐明堂以授之后世之言明堂者以此由是开灸鍼刺之术备焉神圣工巧之艺生焉若越人起死华佗愈躄王纂驱邪秋天疗鬼岂有神哉皆此法也去圣防逺其学难精虽列在经诀绘之图素而粉墨易揉豕亥多伪灸艾而坏肝投鍼而失胃平民受而莫赎庸医承误而不思非夫圣人孰救兹患洪惟我后勤哀兆庶迪帝轩之遗烈祗文母之慈训命百工以脩政令敕太医以谨方技深惟鍼艾之法旧列王官之守人命所系日用尤急思革其谬者济于民殿中省尚药奉御王惟一素授禁方尤工砺石竭心奉诏精意参详定偃侧于人形正分寸于腧膜増古今之救验刋日相之破漏总防诸説勒成三篇后又以古经训诂至精学者封执多失传心岂如防目着辞不若案形复令创铸铜人为式内分脏腑旁注谿谷井荣所防孔穴所安窍而达中刻题于侧使观者烂然而有第疑者焕然而冰释在昔未臻惟帝时宪乃命使臣为之序引名曰新铸铜人腧穴经灸图经肇颁四方景式万代将使多瘠咸诏巨刺靡差案説蠲疴若对谈于涪水披图洞视如旧饮于上池保我黎蒸介乎寿考昔夏后叙六极以辨疾帝炎问百药以惠人固当譲徳今辰归功圣域者矣时天圣四年岁次析木秋八月丙申翰林学士兼侍读学士景灵宫判官起复朝奉大夫尚书左司郎中知制诰判集贤院权尚书都省柱国泗水县开国男食邑三百户赐紫金鱼袋夏竦撰
　　太平圣惠方鍼经序
　　夫鍼术奥难究妙门厯代名工恒多祖述葢指归有异机要互陈或隐秘难明或言理防尽或义博而词简或文瞻而意疎背轩后之圣文失岐伯之高论致俾学者莫晓宗源今则采摭前经研覈至理指先哲之未悟达右圣之防言总览精英者经也穷理尽性通幽洞陈穴道而该通指病源而咸若用昭未悟以道迷津传示将来无期悠逺者尔
　　流注鍼经序
　　鍼灸有刼病之功其言信矣鍼必明其孔穴灸必定其尺寸孔穴明尺寸定则膏之上肓之下何患乎厥疾之弗瘳欤在昔孙公真人有曰为医知药而不知鍼知鍼而不知灸不足以为上医必也药与鍼灸三者俱通始可与言医也矣余先君汉卿公以药与艾见重于士大夫如雨岩吴宪与以借补宪司官医助教之职达齐游宪亲为书其药室曰活济堂至元丙子以来余挟父术游江淮得遇至人授以鍼法且以子午流注鍼经窦汉卿鍼经指南三书见遗拜而受之珍藏玩味大进益且喜其姓字医术与先君同也因是作而言曰南北有二汉卿同姓同字而为医亦同也北之汉卿得行道鍼法精于八穴以愈疾名显于世官至太师南之汉卿隐居求志惟以药与艾推而积活人济世之阴功由是观之则信矣南北气质之不同而达则为相不达则为医亦其志之出处异矣今将面授鍼法已验指南之书牛提举所刋窦汉卿鍼经二本参究订误遗与子午流注鍼经及家世所藏黄帝明堂灸经庄季裕所集灸膏肓法穴四者之书三复校正一新板行目是书曰鍼灸四书乐与四方医士共宝之凡我同志留心是书则药与鍼灸三者并通庶可进而为上医之士亦可无负于孙真人之训欤谨书以纪此知本末云至大辛亥建安静斋窦柱方序
　　又序
　　窃以久习医业好读难素辞理精防妙门隐奥古今所难而不易也是以鍼刺之理尤为难觧博而寡要劳而少功穷而通之积有万端之广近世指病直刺不务法者多矣近有南唐何公务法上古撰指防论三卷探经络之源顺鍼刺之理明荣卫之清浊别孔穴之部分然未广传于世又近于真元癸酉年间收何公所作指防鍼赋一道叙其首云皆按指防论中之妙理先贤必隐之枢机复増多事凡百余门悉便于讨阅者也非得难素不传之妙孰能至此哉广不度荒拙随其意韵輙申短説采摭羣经为之注解广今复采难素遗文贾氏井荣六十首法布经络往还附鍼刺孔穴部分钤括图形集成一义名曰流注经络井荣图歌诀续于赋后非显不肖之狂迷欲明何氏之用心致騐于人也自虑未备其善更祈明智仍恳续焉常山阎明广序
　　又序
　　夫医者以愈疾为良其愈疾之理莫妙乎鍼故知鍼者有决病之功立効之能且夫学鍼之士宜审而刺之莫纵巨胆妄为施设非徒无益而又害之要在定孔穴以精于心是以取神功而应于手信知除疴见于目下决病在于手中是以轩岐开端越人知要素问隐其奥难经彰其妙况为针者岂曰小补之哉
　　人受阴阳以生一嵗之日有三百六十肢节亦分三百六十有五穴象周天之度也若稽古神圣成天之功立民之命爰作鍼法鍼某穴疗某病手得之心应之非天下之至神孰能与于此卢扁尚矣此法罕传余先人心友窦先生以鍼法活人甚多尝着八穴真经演之为论为赋钩深素隐披泄义蕴后学之士得此一巻书而熟读之者思过半矣余于壬辰冬被防来南遍厯闽中诸郡求其所谓鍼法者皆不获旧箧中得先生之遗书敬用锓梓以广其传先生名杰字汉卿古洛肥乡人官至太师以医学传于世云时贞元元年燕山牛良祐序
　　资生经序
　　铜人明堂黄帝岐伯鬼臾区留以活天下后世自隔膜透肤之妙无传乃谓是能絶筋脉伤血肉至望而畏之有疾则甘心于庸医百药之俱试不知病在巅者必灸风池风府非桂枝辈所能攻病在膺者必灸刺期门非枳实辈能下遂至于束手无防岂不哀哉近世朱纮厐安常俱为鍼法许知可亦谓病当以刺愈三衢邹握虎以治法为歌诗韵括行圣贤活人之意頼以复传今东嘉王叔权又取三百六十穴背面巅末行分类列以穴对病凡他氏之説切于理以己之见得于心者悉疏于下鍼灸之书至是始畧备古圣贤活人之意至是始无遗憾传谓为人子者不可不学医予亲年八十精力强健非頼此书邪因俾医卫世杰订证传见者十有八条锓木庾司以补惠民之阙时嘉定庚辰徐正卿序
　　又序
　　予得倅澧阳吏以图经来迓暇日阅之见文籍之目有灸经焉意其非明堂即铜人也祗役以来亲故惠书及士夫之经从者多以印置此书为托原其所以乃前郡博士王君执中之所编著也求其版则亡之矣岂好事者携之以去或守藏者不谨而散逸之邪然是经流传既久岂无存者宜加搜访竟未得之意箧中有淮东庾使徐君正卿所刋鍼灸资生经取而视之其序引厯述东嘉王叔权发明编类之功且谓鍼灸之书至是始畧备古圣贤活人之意至是始无遗憾则知王君之用心亦仁且至矣所谓叔权者其王君之字欤一日出示医谕刘澐刘一见惊且喜曰王君所刋正此书也今之刻画精致视昔有加究所縁来盖徐君尝主民曹于是刋得此书归而刋之耳吁是经也王君首刋之澧阳今不复存徐君继刻之海陵其存与否又未知版之不存则二君之志将遂湮防岂不惜哉予负丞于此适携以偕殆非偶然者仍命工锓梓以广其传使是书得不冺絶其于卫生岂曰小补绍定四年赵编序
　　又序
　　资生经者合明堂铜人千金外台而一之大监王公所编次择精语详针灸之法皆聚此书矣闻之故老谓澧学旧有公本火于淳祐乙巳后不复再见元壬辰余得善本于维阳即欲刻诸荆泮与卫生之家共之防授代不果大德丙午白其事于宪佥汶上国先生一见大喜即召匠计直命平代等处军民长官谢琰医学正覃南荣澧阳县典史唐益秀协力相成其事教导戴梦高专任校雠之责越十月书成余谨按扁鹊华佗及孙思邈方论药饵针灸未尝偏废后世医士举一而号为専门针灸亦皆未得腧穴之正旧有年壮病劳极者膏肓两穴更数医不效后得此书按图取穴一灸即愈其间阿是穴法之説禁穴许灸三壮之説亦皆累试累效【禁穴艾炷止麦粒大仍隔蒜片尤稳】近年有为狂猘所伤者亦尝依经灸活三人是书之有益于世多矣今既板行一路流布四方其所全活庸有旣乎国先生按行属部究心民瘼痒疴疾痛举切诸身今板行是书亦济人利物之一端而余之本心亦于是而获遂矣故喜而为之序大德丁未阆中郡蒲登辰序
　　流注指防鍼赋【以鍼医诀式流注指防为韵】
　　疾居荣卫
　　荣者血也卫者气也由肠胃受谷化血气所也为上焦出气以温分肉而养筋通腠理中焦出气如露上注谿谷而渗孙脉津液和调变化而为血血和则孙脉先满乃注络脉皆盈乃注于经脉阴阳以张因息乃行行有纪纲周有道理与天合同不得休止切而调之调摄失度致生其疾疾者百病之总名也百病之始皆因风寒暑湿饥饱劳逸而得之或起于阴或起于阳所伤各异虚实不同或着孙脉或着络脉或着经脉或着于冲任脉或着于肠胃之膜原邪气浸淫不可胜论
　　扶救者鍼
　　救疾之功调虚实之要九缄最妙各有所冝热在头身冝镵针肉分气满冝员针脉气虚冝鍉针防热出血发泄固疾冝锋针破痈肿出脓血宜防针调阴阳去暴痹宜员利针治经络中病痹宜毫针痹深居骨解腰节腠理之间宜长鍼虚风舍于骨解皮膜之间宜大鍼
　　观虚实与肥瘦
　　经云虚则补之实则泻之不实不虚以经取之若虚实不明投鍼有失圣人所谓实实虚虚若明此则无损不足益有余之过观肥瘦者用鍼之法必先观其形之肥瘦方明鍼刺之浅深若以身中分肥与瘦同用是谓浅深不得返为大贼也故肥人刺深瘦人刺浅以与本藏所属部分齐平为期所以无过不及之伤也
　　辨四时之浅深
　　四时者所以分春夏秋冬之气所在时调之也春气在毫毛下夏气在皮肤上秋气在分肉冬气在筋骨经云春夏刺浅秋冬刺深各以其时为则又肥人宜深刺之瘦人宜浅刺之
　　取穴之法但分阴阳而谿谷
　　阴者阴气也阳者阳气也谓阳气起于五指之表阴气起于五指之里也肉之大防为谷肉之小防为谿分肉之间谿谷之防以行荣卫以防大气谿谷有三百六十五穴防亦应一岁故取穴之法分其阴阳表里部分谿谷逺近同身寸取之举臂拱手直立偃侧皆取穴法也逐穴各有所宜
　　迎随逆顺须晓气血而升沈
　　经云迎随者要知荣卫之流行经脉之往来也随其经逆顺而取之灵枢曰防者迎之补者随之若能知迎知随令气必和和气知方必通阴阳升降上下流源手之三阴从藏走至手手之三阳从手走至头足之三阳从头下至足足之三阴从足上走至腹络脉传注周流不息故经脉者行血气通阴阳以荣于身者也本论云夫欲用迎随之法者要知经络逆顺浅深之分诸阳之经行于脉外诸阳之络行于脉内诸阴之经行于脉内诸阴之络行于脉外仍各有所守之分故知皮毛者肺之部肌肉者脾之本筋者肝之合骨髓者肾之属血脉者心之分各刺其部无过其道是谓大妙迎而夺之有分寸随而济之有浅深深为太过能伤诸经浅为不及宁去诸邪是以足太阳之经刺得其部迎而六分随而二分足太阳之络迎而七分随而二分手太阳之络迎而九分随而四分手阳明之经迎而九分随而四分手阳明之络迎而八分随而三分足阳明之经迎而一寸随而五寸足阳明之络迎而六分随而一分手少阳经迎而六分随而一分手少阳络迎而七分随而二分足少阳经迎而八分随而三分足少阳络迎而一寸随而五分手太阴经迎而九分随而四分手太阴络迎而七分随而二分足太阴经迎而一寸随而五寸足太阴络迎而八分随而三分手少阴经迎而七分随而二分手少阴络迎而六分随而一分足少阴经迎而六分随而一分足少阴络迎而一寸随而五寸手厥阴经迎而七分随而二分手厥阴络迎而六分随而一分足厥阴经迎而八分随而三分足厥阴络迎而九分随而四分斯皆经络相合补生泻成不过一寸鍼入贵速既入徐进鍼出贵缓急则多伤明须慎之勿为始事男子左泻右补女子右泻左补转鍼迎随补泻之道明于此矣
　　原夫指防论中赜义成赋
　　指防论三卷亦是何公所作探经络之赜原鍼刺之理明荣卫之清浊别孔穴之部分然未广传于世间内自取义以成此赋
　　知本时之气开説经络之流注
　　本论云流者行也注者住也流谓气血之流行也一呼脉行三寸一吸脉行三寸呼吸定息脉行六寸如流水走蚁涓涓不息不可蹔止又云流而为荣卫彰而为顔色发而为音声速则生热迟则生寒结则为瘤赘防则为痈疽故知流者不可止若人悮中则有颠倒昏闷之疾又云注者住也谓十二经络各至本时皆有虚实邪正之气注于所活之穴所谓得时谓之开失时谓之阖气开当补泻气闭忌针刺圣人深虑此者恐人劳而无功岂可昧气开流注之道哉其气开注穴之法七韵中之説矣每披文而参其法篇篇之誓审寻覆经而察其言字字之义明谕其隐皆知实虚总附夫披文覆经者学之不精也既穷其理赜其义知其根得其源以见圣人之心乎观何公作流注之赋辞妙语可谓达理不得以为自縻也针下获安得其鍼刺之要法移疼住痛获效真如神矣
　　暴疾沈疴至危笃刺之勿悮
　　沈疴乆病虚弱之人忽暴感疾于荣卫传于脏腑其病必危笃而沈重也明上是时深虑损益慎勿轻忽自恃聪明当须察其何经所苦补泻鍼刺去之勿悮也
　　详夫阴日血引值阳气流
　　贾氏云阳日气先脉外血后脉内阴日血先脉外气后脉内交贯而行于五脏五腑之中各注井荣俞经合五穴共五十穴唯三焦受十经血气次传包络又各注五穴通前十二经共六十穴才合得十六难内六十首也越人言三部九各有头首也及素问言六十首今世不传既言不传其文不载六十首字也故圣人留此六十首法故今后人穿凿也余有所过为原六穴即便是阴阳二气出入门户也则阳脉出行二十五度阴脉入行二十五度则皆防于六穴中出入也其五脏五腑收血化精合处便是逐经原气也其余精者助其三焦其受十经精气则次养心包络始十二经血气遍行也如一经精气不足则便成病也既然有病即不依此行度也至令诸经失时又更引毒气遍行所流到处即各见本经脉或大或小或浮或沈病人或寒或热或轻或重因症取之耳
　　口温鍼暖
　　凡下鍼先须口内温鍼令暖不唯滑利而少痛亦借已和气与患荣卫无寒温之争便得相从若不先温鍼暖与血气相逆寒温交争而成疮者多矣
　　牢濡深求
　　经云实之与虚者牢濡之意气来实牢者为得濡虚者为失凡欲行其补泻即详五脏之脉及所刺穴中如气来实牢者可泻之虚濡者可补之也
　　诸经十二作数络脉十五为周
　　手足各有三阴三阳之脉合为十二经脉每一经各有一络脉余有阳蹻之络阴蹻之络脾之大络合为十五络脉周者为十二经十五络二十七气周流于身者也
　　阴俞六十藏主
　　藏谓五藏肝心脾肺肾并心包之脉合之有六并兼四形藏也俞谓井荣经合非皆俞也然井荣俞经合者肝之井大敦穴也荣行间穴也俞大冲穴也经中封穴也合曲泉穴也心之井少冲血也荣少府穴也俞神门穴也经灵道穴也合少海穴也脾之井隐白穴也荣大都穴也俞太白穴也经商邱穴也合隂陵泉穴也肺之井少商穴也荣鱼际穴也俞大渊穴也经经渠穴也合尺泽穴也肾之井涌泉穴也荣参谷穴也俞太谿穴也经复溜穴也合隂谷穴也心包之井中冲穴也荣劳宫穴也俞太陵穴也经间使穴也合曲泽穴也五藏之俞各有五则五五二十五俞并心络五俞共三十以左右见言之六十俞穴也
　　阳穴七二腑收
　　腑谓六腑非兼九形腑也穴俞穴也亦谓井荣俞原经合也肝之腑胆胆之井者窍隂穴也荣侠谿穴也俞临泣穴也原邱墟穴也经阳辅穴也合阳陵泉穴也心之腑小肠小肠之井者少泽穴也荣前谷穴也俞后谿穴也原腕骨穴也合小海穴也脾之腑胃胃之井者厉兑穴也荣内庭穴也俞陷谷穴也原冲阳穴也经解谿穴也合三里穴也肺之腑大肠大肠之井者高阳穴也荣二间穴也俞三间穴也原合谷穴也经阳谿穴也合曲池穴也肾之腑膀胱膀胱之井者至阴穴也荣通谷穴也俞束骨穴也原经骨穴也经昆仑穴也合委中穴也心包之腑三焦三焦之井者闗冲穴也荣液门穴也俞中中渚穴也原阳池穴也经支沟穴也合天井穴也如是六腑各有六则六六三十六俞以左右脉共言之则七十有二俞穴也取穴部分于井荣图备説
　　刺阳经者可卧鍼而取
　　卫者属阳皮毛之分当卧鍼而刺之若深刺伤阴分伤荣气也
　　夺血络者先俾指而柔
　　夺血络者取荣气也荣气者经隧也灵枢曰经隧者五脏六腑之大络也故言血络凡刺之者先以左手捻按所刺之穴指下气散方可下鍼取荣家之气不能损卫气也经云刺荣无伤卫刺卫无伤荣也
　　呼为迎而吸作补
　　泻者迎之补者随之有余则泻不足则补泻者吸则内鍼无令气凌静以乆留无令斜布后呼尽乃去大气皆出呼名曰泻补者扪而循之切而敬之推而按之弹而弩之防而下之外引其门以闭其神呼尽内缄静以乆留以气至为故吸引鍼气不得出各在其处推阖其门令神气存大气留止故命曰补　善治者察其所痛以知病有余不足当补则补当泻则泻无逆天时是谓至治之妙
　　逆为鬼而从何忧
　　逆者谓当刺之日与病五行相形逓为鬼贼而不顺也从者五藏之气与日相和而不相侵凌也凡刺之理当择吉日与本病之藏有各无侵凌刑制下鍼顺从而何忧哉
　　淹疾延患着灸之由
　　若病有乆淹因寒而得或阴证多寒或是风寒湿脾脚气之病或是上实下虚厥逆之疾男子劳伤妇人血气之属并可用鍼灸亦有不可灸者近髓之穴阳证之病不可灸也
　　躁烦药饵而难极必取八防
　　躁烦热盛在于内者宜取八防之气穴也谓府防太仓中脘穴藏防季胁章门穴筋防阳陵泉穴髓防絶骨穴血防膈俞穴骨防大杼穴脉防太渊穴气防三焦膻中穴此是八防穴也
　　痈肿竒经而畜邪先由砭瘳
　　经云病人脉降盛入于八脉而不环周十二经亦不能拘之其受邪气蓄积肿热宜砭刺出血古者以砭石为鍼山海经曰高氏之山有石如玉可以为鍼即砭石也今人以披鍼代之也
　　况乎甲胆乙肝丁心壬水
　　甲胆乙肝者谓五藏五腑拘之十干阳干主府隂干主藏故天元册又曰胆甲肝乙小肠丙心丁胃戊脾己大脾庚肺辛膀胱壬肾癸五脏五腑收血化精合处便是三焦包络二经元气也合为十二经遍行也贾氏各分头首十旦终运行十干皆以五子元建日时为头也
　　生我者号母我生者名子
　　夫五行者在人为五脏注穴为井荣俞经相合为夫妻我克者为七传克我者为鬼贼我生者为子生我者为母也
　　春井夏荣乃邪在秋经冬合乃刺矣
　　此言逐四时取井荣之法也假令春木旺刺井夏火旺刺荣季夏土旺刺俞秋金旺刺经冬水旺刺合四时刺法依此推之以泻逐时所胜邪毒者也圣人所谓因其时而取之以泻邪气出也
　　犯禁忌而病复
　　禁忌者非唯人神所在也谓大饥大渴大寒大热大饱大醉大虚大竭大劳大困皆为鍼家之禁忌若虚实不分浅深不及犯触人神颠倒四时其病愈而必复切须诫之诫之
　　用日衰而难已
　　本论云病于当日之下受五行之刑制者其病刺而难愈也谓心病遇庚日肝病遇辛日脾病遇乙日肺病遇丁日肾病遇己日小肠病遇壬日大肠病遇丙日胃遇甲日胆遇庚日膀胱遇戊日斯皆本藏正气遇日下受制而气衰刺病难愈故也
　　系络在于肉分血行出于支里
　　系络小络也谓络之支别也行于分肉之间有血留止刺而去之无问脉之所防
　　闷昏鍼运经虚补络须然
　　本论云若学人深明气血往来取穴部分不差补泻得宜必无鍼运昏倒之疾或怱忙之际畏刺之人多鍼此伤壮者气行自巳怯者当速救疗假令鍼肝经感气运以补肝经合曲泉穴之络假令鍼肝络血运以补本经曲泉穴之经鍼入复苏故知起死他皆仿此
</div>
    <div class="pagination">
<a href="普济方四库_page1739.html">上一页</a><span>...</span><a href="普济方四库_page1735.html">1735</a><a href="普济方四库_page1736.html">1736</a><a href="普济方四库_page1737.html">1737</a><a href="普济方四库_page1738.html">1738</a><a href="普济方四库_page1739.html">1739</a><span class="current-page">1740</span><a href="普济方四库_page1741.html">1741</a><a href="普济方四库_page1742.html">1742</a><a href="普济方四库_page1743.html">1743</a><a href="普济方四库_page1744.html">1744</a><a href="普济方四库_page1745.html">1745</a><span>...</span><a href="普济方四库_page1741.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
