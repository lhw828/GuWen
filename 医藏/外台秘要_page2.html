<!DOCTYPE html>
<html>
<head>
    <meta charset="UTF-8">
    <title>外台秘要 - 第 2 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 2 页/共 398 页</h1>
    <div class="content">　　论伤寒日数病源并方二十一首

　　素问黄帝曰：夫热病者，皆伤寒之类也，或愈或死，其死皆以六七日间，其愈皆以十日以上者何也。岐伯曰：巨阳者，诸阳之属也，其脉连于风府，故为诸阳主气也，人之伤于寒也则为病热，热虽甚不死，其两感于寒而病者必死。帝曰愿闻其状。岐伯曰：一日巨阳受之，故头项痛腰脊强。二日阳明受之，阳明主肌肉，其脉夹鼻络于目，故身热目疼而鼻干不得卧。三日少阳受之少阳主胆，其脉循胁络于耳，故胸胁痛而耳聋三阳经络皆受其病，而未入于脏者故可汗而已。四日太阴受之，太阴脉布胃中络于隘，故腹满而隘干。五日少阴受之，少阴脉贯肾络肺系舌本，故口燥舌干而渴。六日厥阴受之，厥阴脉循阴器而终于肝，故烦满而囊缩。三阴三阳五脏六腑皆受病，营卫不行，五脏不通，则死矣。其不两感于寒者，七日巨阳病衰，头痛少愈。八日阳明病衰，身热少愈。九日少阳病衰，耳聋微闻。十日太阴病衰，腹减如故，则思饮食。十一日少阴病衰，渴止不满，舌干已而嚏。十二日厥阴病衰，囊纵少腹微下，大气皆去，病日已矣。

　　帝曰：治之奈何。岐伯曰：治之各通其脏。脉病日衰已矣，其未满三日者可汗而已，其满三日可泄而已。

　　又帝曰：其病两感于寒者其脉应与其病形何如。岐伯曰：两感于寒病者，病一日则巨阳与少阴俱病则头痛口干烦满而渴也。二日则阳明与太阴俱病，则腹满身热不欲食，谵语。三日则少阳与厥服俱病，则耳聋囊缩厥逆，水浆不入，不知人则六日而死。

　　帝曰：五脏已伤，六腑不通，营卫不行，如是之后，三日乃死，何也。岐伯曰：阳明者十二经脉之长也，其气血盛，故不知人，三日其气乃尽，故死。（出第九卷中甲乙太素同）

　　病源伤寒一日，太阳受病，太阳者，小肠之经也，为三阳之首，故先受病，其脉络于腰脊，主于头项，故得病一日而头项背膊腰脊痛也。

　　又伤寒二日，阳明受病，阳明者，胃之经也，主于肌肉，其脉络鼻入目，故得病二日，内热鼻干不得眠也，诸阳在表表始受病在皮肤之间，故可摩膏火灸发汗而愈。（出第七卷中）

　　仲景伤寒论伤寒一二日，心中悸而烦，小建中汤主之方。

　　桂心（三两） 甘草（炙二两） 生姜（三两） 大枣（十二枚擘） 胶饴（一升） 芍药（六两）

　　上六味切，以水七升，先煮五味，取三升，去滓纳饴，更上火微煮，令消解，温服一升，日三服，如呕家不可服建中汤，以甜故也。忌海藻菘菜生葱。（千金翼同出第三卷中）

　　（张仲景伤寒论伤寒一二日内麻黄汤主之此云小建中汤非也此方但治心中悸而烦）

　　病源伤寒三日，少阳受病，少阳者，胆之经也，其脉循于胁上于颈耳，故得病三日，胸胁痛而耳聋也，三阳经络始相传病，未入于脏，故皆可汗而解。（出第七卷中）

　　仲景伤寒论，疗太阳病三日发其汗，病不解，蒸蒸发热者，属调胃承气汤方。

　　甘草（炙三两） 芒硝（半升） 大黄（四两）

　　上三味切，以水三升煮二物取一升去滓，纳芒硝更煮微沸，温温顿服，以调胃承气则愈。忌海藻菘菜，经心录同。（出第十卷中，张仲景伤寒论三日亦可服麻黄汤此云调胃承气汤非也此方但治三日发汗不解蒸蒸发热者）

　　病源：伤寒四日，太阴受病，太阴者，脾之经也，为三阴之首，是知三日以前，阳受病讫，传之于阴，而太阴受病焉，其脉络于脾，主于喉嗌，故得病四日腹满而嗌干，其病在胸膈也，故可吐而愈。

　　又伤寒五日，少阴受病，少阴者，肾之经也，其脉贯肾络肺系于舌，故得病五日，口燥舌干，渴而引饮也，其病在腹，故可下而愈矣。（并出第七卷中）

　　仲景伤寒论：伤寒四五日，身热恶风，颈项强，胁下满，手足温而渴者，小柴胡汤主之方。

　　柴胡（半斤） 栝蒌根（四两） 桂心（三两） 黄芩（三两） 牡蛎（三两） 甘草（炙二两） 干姜（三两）

　　上七味切，以水一斗二升，煮取六升，去滓更煎取三升，温服一升，日三服，初服微烦，温覆汗出者便愈也。忌生葱海藻菘菜。（范汪同出第三卷中，仲景伤寒论名柴胡姜桂也合用柴胡人参甘草黄芩半夏生姜大枣七味小柴胡汤是也玉函千金翼同）

　　病源：伤寒六日，厥阴受病，厥阴者肝之经也，其脉循阴器络于肝，故得病六日烦满而囊缩也，此则阴阳俱受病，毒瓦斯在胸，故可下而愈。

　　又伤寒七日，太阳病衰，头痛少愈，伤寒七日病法当小愈，阴阳诸经传尽故也，今七日以后，病反甚不除者，欲为再经病也，再经病者，是阴阳诸经络重受病故也。（并出第七卷中）

　　仲景伤寒论：疗伤寒不大便六七日，头痛有热，与承气汤，其人小便反清者，知不在里，仍在表也，当须发汗，若头痛者必衄血，宜桂枝汤方。（士弱氏曰药非衄后用乃当汗时用则不衄矣先未汗故衄耳）

　　桂枝汤方桂枝 芍药（各三两） 甘草（炙二两） 生姜（三两） 大枣（十二枚擘）

　　上五味切，以水七升，煮取三升，去滓，温服一升，须臾吃稀粥一升助药力，覆取微汗。忌生葱海藻菘菜。（集验备急文仲范汪同，仲景伤寒论此方六七日病在表者可服之）

　　又伤寒五六日，呕而发热者，柴胡汤证具，而以他药下之，柴胡证仍在，故可与柴胡汤，此虽已下之不为逆，必蒸蒸而振却，发热汗出而解。

　　病源：伤寒八日，阳明病衰，身热少愈，伤寒八日，病不解者，或者诸阴阳经络重受于病，或因发汗吐下之后，毒瓦斯未尽，所以病证犹存也。

　　又伤寒九日，少阳病衰，耳聋微闻，伤寒九日以上病不除者，或初一经受病，即不能相传，或已传三阳讫，而不能传于阴，致停滞累日，病证不罢者，或三阳三阴传病已毕，又重感于寒，故日数多而病候改变。（出第七卷中）

　　仲景伤寒论：疗伤寒八九日，风湿相搏，身体疼痛而烦，不能自转侧，不呕不渴，下之脉浮虚而涩者，属桂枝附子汤。若大便硬，小便自利者，附子白术汤。

　　桂枝附子汤方桂心（四两） 附子（三枚炮去皮） 生姜（三两） 甘草（二两炙） 大枣（十二枚擘）

　　上五味切，以水六升，煮取二升，去滓，温分三服。忌生葱猪肉海藻菘菜。

　　附子白术汤方白术（四两） 大枣（十二枚） 甘草（炙一两） 生姜（二两） 附子（三枚炮去皮四破）

　　上五味切，以水六升，煮取二升，去滓，温分三服，初一服其人身如痹，半日许复服之都尽，其人如冒状者勿怪，此以附子术并走皮中逐水气未除，故使人如冒状也，本云附子一枚，今加之二枚，名附子汤，忌葱猪肉菘菜海藻桃李雀肉等。（千金翼同出第十一卷中，张仲景论法当加桂枝四两此本一方二法以大便硬小便自利故去桂也以大便不硬小便不利当加桂附病源，伤寒十日，太阴病衰，腹减如故，则思饮食，十一日少阴病衰，渴止不满，舌干已而嚏，十二日，厥阴病衰，囊纵，少腹微下，大气皆去，病日已矣。（出第七卷中素问太素甲乙并同）

　　仲景伤寒论：疗吐下之后，不大便，五六日至十余日，日晡所发潮热，不恶寒，独语如见鬼状，若剧者发则不识人，循衣摸床，惕而不安，微喘，但发热谵（谵疾而寤寐自语也）

　　语者，属大承气汤方。

　　大黄（去皮四两） 陈枳实（炙五枚） 芒硝（三合） 浓朴（半斤）

　　上四味切，以水一斗，先煮二物，取五升，去滓，纳大黄煮取二升去滓，纳芒硝煮一二沸，分为两服，初一服便得利者止，后服不必尽剂。（千金方并翼同出第五卷中）

　　又太阳病过经十余日，及二三下之后，四五日柴胡证仍在者，先与小柴胡汤，呕不止，心下急，（一云呕止小安）郁郁微烦者，为未解也，可与大柴胡汤下之即愈方。

　　柴胡（半斤） 黄芩 芍药（各三两） 半夏（半斤水洗） 大枣（十三枚擘） 生姜（五两） 枳实（四枚上七味切，以水一斗二升煮至六升，去滓，更煎，取三升温服一升，日三服，一方加大黄二两，今不加大黄恐不名为大柴胡汤也。忌羊肉饧兼主天行。（千金翼肘后同）

　　又伤寒十三日不解，胸胁满而呕，日晡所发潮热，热毕而微利，此本柴胡证，下之不得利，今反利者，知 以丸药下之，此非其治也，潮热者实也，先宜服小柴胡汤以解其外后以柴胡加芒硝汤主之方。

　　柴胡（二两十六铢） 黄芩 人参 甘草（炙） 生姜（各一两） 半夏（五枚） 大枣（四枚擘） 芒硝（二合）

　　上八味切，以水四升，煮七味，取二升去滓，下芒硝，更上火煎一二沸，分为两服，未解更作，忌海藻菘菜羊肉饧等。（出玉函经一方芒硝三合桑螵蛸五个大黄四分煮取一升半温服五合微下愈本云柴胡汤再服以解其外取愈一方外加芒硝大黄桑螵蛸是也）

　　卷第一

　　肘后方七首

　　肘后疗伤寒有数种，庸人不能分别，今取一叶兼疗者，若初觉头痛肉热脉洪，起一二日，便作此葱豉汤方。

　　葱白（一虎口） 豉（一升绵裹）

　　上二味以水三升，煮取一升，顿服取汗，若汗不出更作，加葛根三两，一方更加升麻三两水五升，煮取二升，分温再服，徐徐服亦得，必得汗即瘥，若不得汗更作，加麻黄三两去节服，取汗出为效。（文仲同）

　　又方葱白（一握切） 米（三合） 豉（一升）

　　上三味，以水一斗，煮米少时，下豉后纳葱白，令大熟，取三升，分温三服，则出汗。

　　又方豉一升 绵裹上一味，以童子小便三升，煮取二升，分温再服，汗出为效，集验方加葱白一升切，云神良。（支太医文仲备急同）

</div>
    <div class="pagination">
<a href="外台秘要.html">上一页</a><a href="外台秘要.html">1</a><span class="current-page">2</span><a href="外台秘要_page3.html">3</a><a href="外台秘要_page4.html">4</a><a href="外台秘要_page5.html">5</a><a href="外台秘要_page6.html">6</a><a href="外台秘要_page7.html">7</a><span>...</span><a href="外台秘要_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
