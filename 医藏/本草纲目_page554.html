<!DOCTYPE html>
<html>
<head>
    <meta charset="UTF-8">
    <title>本草纲目 - 第 554 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 554 页/共 603 页</h1>
    <div class="content">　　（《百一方》）小儿猝痫：刺白犬血一升，含之。并涂身上。（葛氏方）猝得 疮：常时生两脚间。用白犬血涂之，立愈。（《肘后方》）两脚癣疮：白犬血涂之，立瘥。（《奇效》）疔疮恶肿：取白犬血频涂之，有效。（《肘后》）

　　心血

　　【主治】心痹心痛。取和蜀椒末，丸梧桐子大。每服五丸，日五服

　　乳汁

　　（白犬者良）【主治】十年青盲。取白犬生子目未开时乳，频点之。狗子目开即瘥（藏器）。赤秃发落，频涂甚妙（时珍）。

　　【附方】新二。

　　拔白：白犬乳涂之。（《千金》）断酒：白犬乳，酒服。（《千金》）

　　脂并KT

　　（白犬者良）【主治】手足皴皱。入面脂，去 。柔五金

　　脑

　　【主治】头风痹，鼻中息肉，下部 疮。（《别录》）。 犬咬伤，取本犬脑敷之，后不复发【附方】新一。

　　眉发火瘢不生者：蒲灰，以正月狗脑和敷，日三，则生。（《圣惠方》）

　　涎

　　【主治】诸骨哽、脱肛，及误吞水蛭（时珍）。

　　【附方】新三。

　　诸骨鲠咽：狗涎频滴骨上，自下。（仇远《稗史》）大肠脱肛：狗涎抹之，自上也。（《扶寿精方》）误吞水蛭：以蒸饼半个，绞出狗涎，吃之。连食二、三，其物自散。（《德生堂方》）

　　心

　　【主治】忧恚气，除邪（《别录》）。治风痹鼻衄，及下部疮，狂犬咬（《日华》）。

　　肾

　　【气味】平，微毒。

　　时珍曰：《内则》“食犬去肾”，为不利人也。

　　【主治】妇人产后肾劳如疟者。妇人体热用猪肾，体冷用犬肾（藏器）。

　　肝

　　时珍曰：按沈周《杂记》云：狗肝色如泥土，臭味亦然。故人夜行土上则肝气动，盖相感也。又张华《物类志》云：以狗肝和土泥灶，令妇外家孝顺。则狗肝应土之说相符矣。

　　【主治】肝同心捣，涂狂犬咬。又治香港脚攻心，作生，以姜、醋进之，取泄。先泄者勿用（藏器）。

　　【附方】旧一，新一。

　　下痢腹痛：狗肝一具切，入米一升煮粥，合五味食。（《心镜》）心风发狂：黄石散：用狗肝一具批开，以黄丹、硝石各一钱半，研匀擦在肝内，用麻缚定，水一升煮熟。细嚼，以本汁送下。（《杨氏家藏》）

　　胆

　　（青犬、白犬者良）【气味】苦，平，有小毒。

　　曰： 鱼插树，立便干枯；狗胆涂之，却还荣盛。

　　【主治】明目（《本经》。鼎曰：上伏日采胆，酒服之）。敷痂疡恶疮（《别录》）。疗鼻，酒服半个，瘀血尽下（时珍）。治刀箭疮（《日华》）。去肠中脓水。又和通隐形（孟诜）。

　　【发明】慎微曰：按《魏志》云：河内太守刘勋女病左膝疮痒。华佗视之，用绳系犬后足不得行，断犬腹取胆向疮口，须臾有虫若蛇从疮上出，长三尺，病愈也。

　　【附方】旧二，新七。

　　眼赤涩痒：犬胆汁注目中，效。（《圣惠》）肝虚目暗：白犬胆一枚，萤火虫二七枚，阴干为末，点之。（《圣惠》）目中脓水：上伏日采犬胆，酒服之。（《圣济总录》）耳出脓：用狗胆一枚，枯矾一钱，调匀。绵裹塞耳内，三四次即瘥。（《奇效良方》）拔白换黑：狗胆汁涂之。（《千金》）血气撮痛不可忍者：用黑狗胆一个（半干半湿）剜开，以篦子排丸绿豆大，蛤粉滚过。每服五丸，以烧生铁淬酒送下，痛立止。（《经验方》）反胃吐食：不拘丈夫妇人老少，远年近日。用五灵脂末，黄狗胆汁和，丸龙眼大。每服一丸，好酒半盏磨化服。不过三服，即效。（《本事》）痞块疳积：五灵脂（炒烟尽）、真阿魏（去砂研）等分，用黄雄狗胆汁和，丸黍米大。

　　空心津咽三十丸。忌羊肉、醋、面。（《简便》）赤白下痢：腊月狗胆一百枚，每枚入黑豆充满，麝香少许。每服一枚，赤以甘草、白以干姜汤送下。（《奇效良方》）

　　牡狗阴茎

　　【释名】狗精。六月上伏日取，阴干百日（《别录》）。

　　【气味】咸，平，无毒。

　　思邈曰：酸。

　　【主治】伤中，阴痿不起，令强热大，生子，除女子带下十二疾（《本经》）。治绝阳及妇人阴 （《日华》）。补精髓（孟诜）。

　　阴卵

　　【主治】妇人十二疾，烧灰服（苏恭）。

　　皮

　　【主治】腰痛，炙热黄狗皮裹之，频用取瘥。烧灰，治诸风（时珍）。

　　【发明】时珍曰：《淮南万毕术》云：黑犬皮毛烧灰扬之，止天风。则治风之义，有取乎此也。

　　毛

　　【主治】产难（苏恭）。颈下毛：主小儿夜啼，绛囊钱，治邪疟。尾：烧灰，敷犬伤（时珍）。

　　【附方】旧一。

　　汤火伤疮：狗毛细翦，以烊胶和毛敷之。痂落即瘥。（《梅师》）

　　齿

</div>
    <div class="pagination">
<a href="本草纲目_page553.html">上一页</a><span>...</span><a href="本草纲目_page549.html">549</a><a href="本草纲目_page550.html">550</a><a href="本草纲目_page551.html">551</a><a href="本草纲目_page552.html">552</a><a href="本草纲目_page553.html">553</a><span class="current-page">554</span><a href="本草纲目_page555.html">555</a><a href="本草纲目_page556.html">556</a><a href="本草纲目_page557.html">557</a><a href="本草纲目_page558.html">558</a><a href="本草纲目_page559.html">559</a><span>...</span><a href="本草纲目_page555.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
