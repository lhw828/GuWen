<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 51 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 51 页/共 78 页</h1>
    <div class="content">　　杨花（着鞋中，或如绵絮入在袜内尤佳。） 

　　[卷之十一　第十七门] 脚转筋 

　　独头蒜（一个，口嚼一半于所患腿脚上猛擦，一半用水送下、一时许即愈） 

　　[卷之十一　第十七门] 养肾散 

　　治腰脚筋骨间疼痛不能步履，其效如神。华宫使传方。续添苍术（去粗皮一两）干蝎（洗去土，半两）天麻草乌（头生，去皮脐）黑附子（炮，去皮上为细末和匀，如肾气，用豆淋酒调服一大钱匕，药气所至，麻痹少时，须臾病随药气顿愈；如骨髓中痛，用胡桃酒下。

　　[卷之十二] 第十八门 

　　水气蛊胀

　　[卷之十二　第十八门] 治水气极有神效 

　　上用着中冬瓜一枚，去穣，以肉桂十两，锉入冬瓜中，盖口，湿纸裹数重，撅地坑，簇以炭 

　　[卷之十二　第十八门] 治浮肿 

　　白茯苓红枣核（捶破取仁，等分）上等分为细末，米饮调下。

　　[卷之十二　第十八门] 治水气 

　　王尚之提刑传云，武义县方，已治数人甚妙！黄颡鱼（一个）绿豆（一合许）上煮淡羹顿食。绍兴张医升之云，以商陆根煮绿豆令熟，去商陆，取绿豆任意食之亦妙！王氏《博济方》第二卷逐气散与此药大同小异。

　　[卷之十二　第十八门] 治气虚水肿浮胀 

　　滁州公使酒库攒同陈通，患此一病垂死，已不下药，偶一妇人传此方云，是道人所授，服之，病自小便而下几数桶，遂愈。乙巳年事，余时宰清流云。

　　大蒜一个烂研，以蛤粉和，无分两，可丸即止，如梧桐子大，每服十丸，白汤下。若气不升降，即以大蒜一头，每瓣切开，逐瓣内入茴香七粒，用湿纸裹煨香熟，烂嚼，白汤送下，不 

　　[卷之十二　第十八门] 治水肿 

　　有小女子，发肿脐凸，服之立效，出《外台》。

　　黑豆煮（去皮，干，为末，米饮调下一、二钱） 

　　[卷之十二　第十八门] 治一切浮肿，水气亦可治 

　　钱昭远知县传吴茱萸枳实（各半两）赤茯苓白术（各一两）上咀，分三服，每服用水三盏，黑姜一两碎切，同煎至一盏，去滓，作两次服，不拘时候，一日之间服尽此一料。忌咸物，累以此药治人多愈，不可以常药轻易之。

　　[卷之十二　第十八门] 神仙万金丸方 

　　专能治十种水气，逐阴固阳，扶危正命，妙不可言。凡足膝微肿，上气喘便是水气证候，速合此药服之。

　　蛇黄大而圆者三两，以新坩埚子盛，用炭火一秤通赤，坩埚子出火急倾入酽米醋二升内，候冷取出，研至无声止；用针砂真者五两，卖者多杂以铁屑，宜精加拣择，水淘极净，控干，入生铁铫子，同禹余粮三两，一处以米醋二升同煮，醋干为度，并铫子炭火一秤通赤，倾在净砖上，候冷，一处研至无声，如粉细即止。以上三物为主，其次量人虚实入下项药。治水气多是冷药转下，此方上三物，即非甘遂、葶苈、芫花之比，又有下项药辅佐，故老人、虚人皆可服。

　　羌活川芎牛膝（酒浸一宿）木香（炒黄）白茯苓肉豆蔻（炮）桂杜茴香（略炒）蓬棱当归（酒浸一宿，老人全用，实壮人减半）上为细末，拌极匀，汤浸，蒸饼，握去水，和药，再捣极匀，丸如桐子大，空心食前温酒或白汤下三、五丸。忌盐三个月，圭撮不可入口，水气去后口淡，且以醋少许调和饮食。

　　初仙居湛道人传此方云，病者不能忌盐勿服此药，徒劳无功。果欲救病，死中求生，即须根据此，忌盐至诚。服药只于小便内旋去，并不动脏腑，病已，且服此药，每日一、二服，兼以温和调补脾丸血气药将理，此神方也！ 

　　[卷之十二　第十八门] 治水气 

　　郑签判名本中云。

　　宣州木瓜一个，竹刀切下盖子，去子并穣，入吴茱萸在内，却将盖子用竹签签定，蒸熟，各 

　　[卷之十二　第十八门] 治水蛊腹胀 

　　取加禾散、四柱散细末各等分，合和令匀，根据法煎服。绍兴术士朱蓑衣名甫苦此疾，医者只令服加禾散，久之不效，葛丞相授以此法，即安！ 

　　[卷之十二　第十八门] 五皮散 

　　治脾受湿，面目四肢虚肿，通利不便。

　　大腹皮茯苓皮陈橘皮生姜皮桑白皮上等分为粗末，每服三大钱，水一盏半，煎七分，一日三、四服，不拘时候，立效。常服忌油腻物，切不可服泻水药。或云添五加皮亦得，盖欲肿从水道去故也。陈世德云，太学同舍姚子大刘亨叔并患此病，势可畏，服之而安！ 

　　[卷之十二　第十八门] 治水气 

　　神仙所授。

　　用冬瓜自然汁和大麦面作食之。

　　[卷之十二　第十八门] 治水蛊 

　　商陆根（赤者，杵烂，贴脐心，以绢帛系，缚定，病自小水而去。商陆有二种。白者不可用） 

　　[卷之十二　第十八门] 治蛊胀 

　　十四弟妇曾服作效。

　　枳壳四两去穣，切作两指面大块分四处。一两用苍术一两同炒黄色，去苍术；一两用萝卜子一两同炒黄色，去萝卜子；一两用干漆一两同炒黄色，去干漆；一两用茴香一两同炒黄色，上取枳壳为细末，却用原炒药苍术等四味用水二碗煎至一碗，去滓，煮面糊为丸，如梧桐子大，每服三十丸至五十丸，食后米饮下。

　　[卷之十二] 第十九门 

　　消渴酒疽

　　[卷之十二　第十九门] 治消渴方 

　　眉山揭颖臣长七尺，健饮啖，倜傥人也。忽得消渴疾，日饮水数斗，食倍常而数溺，消渴药服之逾年，疾日甚，自度必死，治棺衾，嘱其子于人。蜀有良医张肱隐之子，不记其名，为遂愈疾。今诊颖臣脾脉极热，而肾不衰，当由果实与酒过度，热在脾，所以饮食过人，而多饮水，饮屋内酿酒不熟，以木为屋，屋下亦不可酿，故以此二物为药，以去生果酒之毒也”（枳音旬里切，枸音矩）。以其实如鸟乳所能来巢，今俗讹谓之鸡矩子，亦谓之癞汉指头盖，取其似也，食之如牛乳，小儿喜食之，《本草》木部作枳（音之矩）。

　　[卷之十二　第十九门] 治消渴 

　　伏深铃辖方，沈德和尚书传。

　　密陀僧（二两，别研极细）川黄连（一两，为细末）上二味用蒸饼为丸，如梧桐子大，每服五丸，煎茧空、茄根汤下，临卧服，次日加至十丸，以后每日加五丸，至三十丸止。服药之后，以见水恶心为度，即不须服，不过五、六服必效。若觉恶心，但每日食干物以压之，旬日后自定。奇甚奇甚。茧空是出蚕蛾了茧壳。

　　[卷之十二　第十九门] 治消渴 

</div>
    <div class="pagination">
<a href="是斋百一选方_page50.html">上一页</a><span>...</span><a href="是斋百一选方_page46.html">46</a><a href="是斋百一选方_page47.html">47</a><a href="是斋百一选方_page48.html">48</a><a href="是斋百一选方_page49.html">49</a><a href="是斋百一选方_page50.html">50</a><span class="current-page">51</span><a href="是斋百一选方_page52.html">52</a><a href="是斋百一选方_page53.html">53</a><a href="是斋百一选方_page54.html">54</a><a href="是斋百一选方_page55.html">55</a><a href="是斋百一选方_page56.html">56</a><span>...</span><a href="是斋百一选方_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
