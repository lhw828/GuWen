<!DOCTYPE html>
<html>
<head>
    <meta charset="UTF-8">
    <title>普济方 - 第 1014 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1014 页/共 3614 页</h1>
    <div class="content">　　（出圣惠方）以酒服生胡麻油一合。日三。稍加至五合。慎生冷、猪、鸡、鱼、蒜等百日。服五斗即瘥。

　　又方

　　（出千金方）取萝草煮汁拭之。亦揩令伤。滴白汁涂之。

　　蛇蜕皮方

　　（出千金方）

　　治证同前。

　　灵水膏

　　治证同前。

　　又方

　　（出千金方）以水银数数拭之。令热即消。瘥乃止。

　　治白癜风

　　（出圣济总录）用杏仁去双仁。不去皮尖生用。每日早晨烂嚼二七粒。于白点处揩。夜卧再用。

　　又方

　　用续随子叶汁。敷白癜面。

　　又方

　　用黄脚雄鸡胁血涂患处。亦治疡风。

　　又方

　　用白蒺藜子生捣为末。作汤服之。

　　羊蹄根方

　　治白癜风。遍身花斑并皆治之。

　　治白癜风

　　用楸木白皮五斤。细锉。以水五斗。煎取五升。滤去滓。却于慢火上再煎如稠膏。用不津器

　　又方

　　用桑柴灰二斗。于大甑内蒸气溜。取釜中汤淋汁热洗。不过五六度瘥。

　　治紫癜风。

　　用舶上硫黄不以多少。用米醋化开。将茄蒂蘸硫黄醋磨搽癜风处。一方不用米醋。良久以温再易。

　　变白散

　　治紫癜风。

　　用矾末。揉薄荷矾末搽患处。每澡浴了时用之。

　　茄根散

　　治赤白癜风。

　　用茄根和雄黄涂之。便瘥。

　　加减何首乌散

　　治白癜紫癜诸风。筋骨疼痛。四肢少力。眼断白人。鼻梁崩塌。皮肤疥癣。

　　手足皴裂。睡卧不稳。行履艰难。

　　何首乌蔓荆子石菖蒲荆芥穗菊花枸杞子苦参威灵仙（各半两）上为细末。每

　　何首乌散

　　治肌肉顽麻。紫癜白癜风。

　　威灵仙何首乌防风荆芥穗蔓荆子甘草虼草（即车前子）上等分为末。

　　每服一

　　治紫白癜风。

　　密陀僧（五钱别研为末）自然铜（研重筛五钱）砒（别研为霜用一钱）猪牙皂角（五钱为末）上为末和匀。先用热水揩洗去黑皮。抹干。用水调药薄薄揩拭肉上。令入肉纹。一日晚用

　　又方治紫癜风。

　　雄黄（三分）硫黄（三分）白矾（一两）上件药都研如粉。以猪脂调令匀。每取涂于患处。

　　治白癜风。

　　用地麻草煮水。淋洗四五次。立瘥。

　　治白癜风。

　　以女真枝叶烧灰。淋取汁涂之。亦可作稠煎敷之。亦可作面膏涂瘅瘃殊效。兼灭癜。

　　治白癜历伤风。

　　取白鸽肉炒。酒服。

</div>
    <div class="pagination">
<a href="普济方_page1013.html">上一页</a><span>...</span><a href="普济方_page1009.html">1009</a><a href="普济方_page1010.html">1010</a><a href="普济方_page1011.html">1011</a><a href="普济方_page1012.html">1012</a><a href="普济方_page1013.html">1013</a><span class="current-page">1014</span><a href="普济方_page1015.html">1015</a><a href="普济方_page1016.html">1016</a><a href="普济方_page1017.html">1017</a><a href="普济方_page1018.html">1018</a><a href="普济方_page1019.html">1019</a><span>...</span><a href="普济方_page1015.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
