<!DOCTYPE html>
<html>
<head>
    <meta charset="UTF-8">
    <title>外台秘要 - 第 309 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 309 页/共 398 页</h1>
    <div class="content">　　又方沉香（九两） 白檀香（一两） 麝香（二两并和捣） 丁香（一两二铢） 苏合香（一两）

　　甲香（二两酒洗准前） 薰陆香（一两二铢和捣） 甘松香（一两别捣）

　　上八味蜜和，用瓶盛埋地底二十日，出丸以熏衣。

　　又熏衣香方。

　　沉水香（一斤锉酒渍一宿） KT 香（五两鸡骨者） 甲香（二两酒洗） 苏合香（一两如无亦得） 麝香（一两） 丁香（一两半） 白檀香（一两别研）

　　上七味，捣如小豆大小相和，以细罗罗麝香，纳中令调，以密器盛，封三日用之，七日更佳，欲薰衣，先于润地陈令 ，上笼频烧三两大佳，火炷笼下，安水一碗，烧讫止衣于大箱中 之，经三两宿后，复上所经过处，去后犹得半日以来香气不歇，正观年中敕赐此方。

　　卷第三十二

　　衣干香方五首

　　千金干香方。

　　麝香 沉香 甘松香（各二两） 丁香 KT 香（各一两） 藿香（四两）

　　上六味合捣下筛，用 衣大佳。（出第六卷中）

　　千金翼 衣干香方。

　　沉香 苜蓿香（各五两） 白檀香（三两） 丁香 藿香 青木香（一两） 甘松香（各一两） 鸡舌香（一两） 零陵香（十两） 艾纳香（二两） 雀头香（一两） 麝香（半两）

　　上十二味，各捣如黍粟HT 糠，勿令细末，乃和相得，若置衣箱中，必须绵裹之，不得用纸，秋冬犹着，盛热暑之时香速绝，凡诸香草不须及时乃佳，若欲少作者，准此为大率也。

　　（出第备急 衣香方。

　　藿香 零陵香 甘松香（各一两） 丁香（二两）

　　上四味细锉如米粒，微捣，以绢袋盛衣箱中，南平公主方。

　　又方泽兰香 甘松香 麝香（各二两） 沉香 檀香（各四两） 苜蓿香（五两） 零陵香（六两） 丁香（六两）

　　上八味粗捣，绢袋盛，衣箱中贮之。

　　又方麝香（研） 苏合香 郁金香（各一两） 沉香（十两） 甲香（四两酒洗熬） 丁香（四两）吴白胶香 詹糖香（六两）

　　上八味捣以绢袋盛， 衣中香炒。

　　卷第三十三

　　求子法及方一十二首

　　千金论曰，夫妇人之别有方者以其血气不调，胎妊生产崩伤之异故也，是以妇人之病，比之男子十倍难疗经言妇人者，众阴所集常与湿居，十四岁以上阴气浮溢，百想经心，内伤五脏，外损姿颜。月水去留前后交互，瘀血停凝，中道断绝，其中伤堕，不可具论矣，然五脏虚实交错。恶肉内漏，气脉损竭，或饮食无度，损伤非一，或胎疮未愈，而合阴阳，或行步风来，便利于悬厕之上，风从下入，便成十二痼疾，所以妇人别立方也，若是四时节气为病，虚实冷热为患者，故与丈夫同也，唯怀胎妊孕而挟病者，避其毒药耳，其杂病与丈夫同，则散在诸卷中，可得而知也，然而女人嗜欲多于丈夫，感病倍于男子，加以慈恋爱憎嫉妒忧恚，染令其精晓，即于仓猝之秋，何忧畏也，夫四德者，女子立身之枢机，产育者妇人性命之长务，若不通明于此，则何以免其夭横者哉，故傅母之徒，亦不可不学，当宜缮写一本，怀挟随身以防不意也。

　　又论曰，人之性情，皆愿贤己而疾不及人，至于学问，则随情逐物，堕于事业讵肯专一推求至理，莫不虚弃光阴，没齿无益，夫婚姻养育者，人伦之本，王化之基，圣人设教，备论厥旨。后生莫能精晓，临事之日，昏尔若愚，是则徒愿贤己而疾不及人之谬也，斯实不达贤己之又论曰，夫欲求子者，当先知夫妻本命五行相生，及与德合并本命不在子休废死墓中生者，则求子必得，若其本命五行相克，及与刑煞冲破，并在子休废死墓中生者则求子了不可得，慎无措意，纵或得者，于后终亦累人，若其相生并遇福德者，仍须依法如方避诸禁忌，则所凡欲要儿子生吉良者，交会之日，常避丙丁，及弦望朔晦，大风大雨，大雾大寒大暑雷电霹雳，天地昏冥，日月无光，虹霓地动，日月薄蚀，此时受胎，非止百倍损于父母，生子或喑哑聋聩，顽愚癫狂，挛跛盲眇，多病短寿，不孝不仁，又避日月火光，星辰之下，神庙佛寺之中，井灶圊厕之侧，冢墓尸柩之傍，皆悉不可，夫交会如法，则有福德大智善人，降托胎中，仍令父母性行调顺，所作和合，家道日隆，祥瑞竞集，若不如法，则有薄福愚痴恶人，来托胎中，则令父母性行凶险，所作不成家道日否，殃咎屡至，虽生成长，家国灭亡，夫祸

　　卷第三十三

　　男女受胎时日法

　　凡男女受胎，皆以妇人经绝一日三日五日为男，仍遇男宿在贵宿日，又以夜半后生气时泻精者，有子皆男，必寿而贤明高爵也，若以经绝后二日四日六日泻精者，有子皆女，过六日皆不成子，又遇王相日尤吉。

　　卷第三十三

　　推王相日法

　　春甲乙，夏丙丁秋庚辛，冬壬癸。

　　卷第三十三

　　推贵宿日法

　　正月一日六日九日十日十一日十二日十四日二十一日二十四日二十九日二月四日七日八日九日十日十二日十四日十九日二十二日二十七日三月一日六日七日八日十日十七日二十日二十五日四月三日四日五日六日八日十日十五日十八日二十二日二十八日五月一日二日三日四日五日六日十二日十三日十五日十六日二十日二十五日二十八日二十九日三十日六月一日三日十日十三日十八日二十三日二十六日二十七日二十八日二十九日七月一日十一日十六日二十一日二十四日二十五日二十六日二十七日二十九日八月五日八日十三日十八日二十一日二十二日二十三日二十四日二十五日二十六日九月三日六日十一日十六日十九日二十日二十一日二十二日二十四日十月一日四日九日十四日十七日十八日十九日二十日二十二日二十九日十一月一日六日十一日十四日十五日十六日十七日十九日二十六日二十九日十二月四日九日十二日十三日十四日十五日十七日二十四日二十七日若春合甲寅乙卯 夏合丙午丁巳 秋合庚申辛酉 冬合壬子癸亥与上件月宿日合者尤佳。（出第二卷中）

　　千金翼论曰，夫求子者，服药须有次第，不得不知，其次第谓男服七子散，女服荡胞汤及坐药，并服紫石门冬丸，则无不得效矣，不知此者，得力鲜焉，其七子散，荡胞汤，紫石门冬广济疗无子，令子宫内炙丸方。

　　麝香（二分研） 皂荚（十分涂酥炙削去黑皮子） 蜀椒（六分汗）

　　上三味捣筛，蜜丸酸枣仁大，以绵裹纳产宫中，留少绵线出，觉憎寒不净下多，即抽绵，线出却丸药，一日一度换之，无问昼夜皆纳，无所忌。

　　又方蛇床子 石盐 细辛 干姜 土瓜根（各四两）

　　上五味捣散，取如枣核大，以绵裹纳子宫中，以指进之依前法，中间病未可必不得近丈夫，余无所忌。（并出第三卷中）

　　又疗妇人百病，断绝绪产，白薇丸方。

　　白薇 细辛 浓朴（炙） 椒（汗） 桔梗 鳖甲（炙各五分） 防风 大黄 附子（炮）

　　石硫黄（各六分研） 牡蒙（二分） 人参 桑上寄生（各四分） 半夏（洗） 白僵蚕 续断 秦艽紫菀 杜仲 牛膝 虻虫（去翅足熬） 水蛭（各二分） 紫石英（研） 朴硝 桂心 钟乳当归（各八分）

　　上二十七味捣筛，蜜丸，空腹温酒服如梧桐子十五丸，日二，渐加至三十丸，不吐不利。忌生冷油腻，饧，生血物，人苋，生葱，生菜，猪肉，冷水，粘食陈臭。（出第二卷中）

　　千金七子散，疗丈夫风虚目暗，精气衰少无子，补不足方。

　　五味子 牡荆子 菟丝子 车前子 干地黄 薯蓣 石斛 杜仲 鹿茸（炙） 远志（去心） 菥 子（各八分） 附子（炮） 蛇床子 芎 （各六分） 山茱萸 天雄（炮） 黄人参茯苓 牛膝（各五分） 桂心（十分） 巴戟天（十二分） 苁蓉（七分） 钟乳（三分）

　　上二十四味捣筛为散，酒服方寸匕，日二服，不知增至二匕，以知为度。忌生冷酢滑，猪鸡鱼，蒜，油腻，不能酒者，蜜和丸服亦佳，行房法，一依素女经，女人月信断一日为男，二日为女，三日为男，四日为女，以外无子，仍每日午时前，半夜后阳时，为男下精，欲得去又朴硝荡胞汤，疗妇人立身以来，全不生，及断绪久不产三十年者方。

　　朴硝 牡丹 当归 大黄 桃仁（去皮尖生用合三两） 细辛 浓朴（炙） 桔梗 芍药人参 茯苓 桂心 甘草（炙） 牛膝 橘皮（各二两） 虻虫（去翅足微熬） 水蛭（炙各六十枚） 附子（一两半炮）

　　上十八味切，以清酒五升水六升合煮，取三升，分四服，日三夜一，每服相去三辰，少时更服如常，覆被取少汗，汗不出，冬日着火笼，必下积血及冷赤脓如赤小豆汁，本为妇人子宫内有此恶物令然，或天阴脐下痛，或月水不调，为有冷血不受胎，若斟酌下尽，气力弱人困不堪，更服亦可，二三服即止，如大闷不堪，可食酢饭冷浆一口即止，然恐去恶物不尽，不大得药力，若能忍服尽大好，一日后仍着导药，翼方无桔梗甘草。（并出第二卷中）

　　千金翼坐导药方。

　　皂荚（一两炙去皮子） 大黄 戎盐 矾石（烧） 当归（各二两） 五味子 干姜（各三两） 细辛（三两） 蜀椒（汗二两） 葶苈子 苦瓠（各三分千金作山茱萸）

</div>
    <div class="pagination">
<a href="外台秘要_page308.html">上一页</a><span>...</span><a href="外台秘要_page304.html">304</a><a href="外台秘要_page305.html">305</a><a href="外台秘要_page306.html">306</a><a href="外台秘要_page307.html">307</a><a href="外台秘要_page308.html">308</a><span class="current-page">309</span><a href="外台秘要_page310.html">310</a><a href="外台秘要_page311.html">311</a><a href="外台秘要_page312.html">312</a><a href="外台秘要_page313.html">313</a><a href="外台秘要_page314.html">314</a><span>...</span><a href="外台秘要_page310.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
