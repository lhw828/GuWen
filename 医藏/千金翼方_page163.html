<!DOCTYPE html>
<html>
<head>
    <meta charset="UTF-8">
    <title>千金翼方 - 第 163 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 163 页/共 233 页</h1>
    <div class="content">　　上一十味，捣筛为末，炼蜜和丸，如梧子。酒饮，任性服三丸，日三。

　　卷第十九·杂病中　饮食不消第七

　　大黄甘草丸

　　主久寒，胸胁支满，忧思伤损，奔气膈气，肠中虚冷，呼吸短气，不得饮食，痰气，肿聚辄转上下，眩冒厥绝，颜色恍惚，梦寤不定，羸瘦萎黄，经年不起方。

　　大黄 甘草（炙） 桂心 桔梗（各二两） 白蔹 茯苓（各半两） 附子（炮，去皮）

　　芎闭口者） 白术（各一两） 当归 人参 苁蓉 干地黄 山茱萸 麦门冬（去心，各一两半）

　　上二十五味，捣筛为末，炼蜜和丸。空腹酒下如梧子大，十丸，日三，稍加至三十丸。

　　卷第十九·杂病中　饮食不消第七

　　附子丸

　　主胸膈中寒温不和，心下宛宛痛，逆害饮食，气满嘘吸，干噫吞酸，胸背中冷，两胁急痛，腹中有冷水，抑抑作声，绕脐痛，头眩，满闷，身体羸瘦方。

　　附子（炮，去皮） 人参（各二两） 芎 （半两） 干姜（二两半） 石（一两，炼） 皂荚（炙，去皮、子） 半夏（洗） 桂心 矾石（各五分，烧） 吴茱萸 茯苓 黄芩（各三分） 当归细辛 蜀椒（汗，去目、闭口者） 芍药（各一两） 麦门冬（去心） 甘草（炙，各一两半）

　　上一十八味，捣筛为末，炼蜜和丸如梧子。未食，酒服二丸，日三。

　　卷第十九·杂病中　饮食不消第七

　　人参丸

　　主百病三虫，疝瘕成鱼、鳖、虾蟆，令人面目枯，无润泽，精寒劳瘦方。

　　人参 龙胆 杏仁（去皮、尖及双仁，熬） 石（各二两，炼） 曾青（三分） 黄石脂（一两）

　　上六味，捣筛为末，饧和为丸如梧子。饮服二丸，日三，亦可作散，服一刀圭，服药二日，白虫下，十日长虫下，有虫皆相随下，耐药者二十日乃下。

　　卷第十九·杂病中　饮食不消第七

　　干姜丸

　　主胃中冷，不能食，或食已不消方。

　　干姜（十两） 赤石脂（六两）

　　上二味，捣筛为末，炼蜜和丸如梧子。服十丸，日三，稍加至三十丸，服不限食前食后。

　　卷第十九·杂病中　饮食不消第七

　　八等散

　　主消谷下气，神验方。

　　白术 浓朴（炙） 人参 茯苓 吴茱萸 陈曲 麦 芎 （各三两）

　　上八味，捣筛为散。食后酒服方寸匕，日二服。

　　治虚劳冷，饮食不消，劳倦，噫气胀满，忧恚不解，人参散方。

　　人参 茯苓 陈曲 浓朴（炙） 麦 白术 吴茱萸（各二两） 槟榔（八枚）

　　上八味，捣筛为散。食后酒服方寸匕，日二服。

　　卷第十九·杂病中　饮食不消第七

　　麻豆散

　　主脾气僻弱，不下食，服此以当食方。

　　大麻子（三升，熬香，末） 大豆黄（末，一升）

　　上二味，和饮服一合，日四五，任性多少。

　　卷第十九·杂病中　饮食不消第七

　　干姜散

　　主不食，心意冥然，不忆食方。

　　干姜 干豉 神曲 蜀椒（汗，去目、闭口者） 大麦上五味，各一升，捣筛为散，食后酒服方寸匕，日三，以食为度。

　　论曰：凡人食生冷杂物，或寒时衣薄，当风食不消化，或夜食冷卧，心腹胀满烦急，或连日不瘥者，烧地令热，以席布上，浓覆取汗，便愈。其地沃水去大热，又坐卧于上一月日永瘥。凡食过饱，烦闷，但欲卧，腹胀，熬曲末令香，酒服一方寸匕，日五、六服，大麦益佳。

　　卷第十九·杂病中

　　杂疗第八

　　方法一百二十首

　　铁屑炒使极热，投酒中饮之，疗贼风痉。又裹以熨腋，疗狐臭，有验。

　　锻石疗金疮、止血大效，若五月五日采蘩蒌、葛叶、鹿活草、槲叶、芍药、地黄叶、苍耳、青蒿叶，合捣锻石为团，如鸡卵，曝干末，以疗疮生肌，大神验。

　　桑薪灰疗黑子疣赘，用煮小豆，下水肿。

　　青蒿灰烧蒿作之，柃灰烧木叶作之，并堪蚀恶肉。东壁土摩干、湿癣极有效。

　　茺蔚茎捣敷疔肿，服汁使疔肿毒内消，又下子死腹中，主产后血胀闷，诸毒肿丹油等肿，取汁如豆滴耳中，主 耳、中虺、蛇毒，敷之良。

　　莎草根名香附子，大下气，除胸腹中热。

　　艾主下血、衄血、脓血痢，水煮及丸、散任用。

</div>
    <div class="pagination">
<a href="千金翼方_page162.html">上一页</a><span>...</span><a href="千金翼方_page158.html">158</a><a href="千金翼方_page159.html">159</a><a href="千金翼方_page160.html">160</a><a href="千金翼方_page161.html">161</a><a href="千金翼方_page162.html">162</a><span class="current-page">163</span><a href="千金翼方_page164.html">164</a><a href="千金翼方_page165.html">165</a><a href="千金翼方_page166.html">166</a><a href="千金翼方_page167.html">167</a><a href="千金翼方_page168.html">168</a><span>...</span><a href="千金翼方_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
