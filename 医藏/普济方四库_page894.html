<!DOCTYPE html>
<html>
<head>
    <meta charset="UTF-8">
    <title>普济方四库 - 第 894 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 894 页/共 1812 页</h1>
    <div class="content">　　黄蘗【三两】缩砂仁【四两五钱】甘草【三两】
　　右为细末水煑面糊稀和丸如梧桐子大每服五十丸用苁蓉五钱切作片子酒一大盏浸一宿次日煎三四沸去滓送下空心食前服
　　双芝丸【出家藏经验方】
　　麋鹿茸【用五两只用一色亦得镑细酒浸夏一宿春秋二宿冬浸三宿取出沥令干慢火焙】沉香【七钱】川附子【两个六钱者炮去皮脐】
　　右为细末鹿角胶三两麸炒另为末用酒慢火熬成膏入麝香三钱研细搜药入臼捣数百杵令匀和丸如梧桐子大每服三十丸空心温酒下加至五十丸一方无麝香
　　麋鹿茸丸【出十便良方】主治肾经虚腰不能反
　　麋茸【一两如无麋茸以鹿茸代】丝子【取末一两】舶上茴香【五钱】
　　右为末以肾二对如法酒煑烂去膜研如泥和丸如梧桐子大隂干如肾膏少入酒糊佐之每服三十丸温酒盐汤下
　　芙蓉丹【出济生方】能治心肾不足气不升降用心过度惊悸多忘
　　附子【一两炮】硃砂【五钱】
　　右为末煑糊为丸盐汤空心下五十丸
　　双补丸【出朱氏集验方】能治下部弱肾水冷平补不燥不热
　　熟地黄【补精】丝子【补肾各五钱】
　　右为细末酒糊丸如梧桐子大每服五十丸人参汤下如气不顺沉香汤下如心气虚茯苓汤下如心气烦躁不得眠酸仁汤下肾气动茴香汤下小便少车前子汤下小便多益智汤下此法乃刘子受之祖在京师辟雍得史戴之传此法服之四十年年八十矣
　　固真丸【一名鹿角霜丸出御药院方】専治肾经虚损真元不足以鹿角一对用杀者去顶骨截作三寸长短觧作两镂秤见斤两用河水浸七日每日一换新水浸日数足每角一斤入好黄蜡一两用磁缸子内以河水用桑柴火煑三伏时不得住火如水少渐添浸着角后煑得角软削去黑皮只取霜晒干将煑角汁再以慢火熬成清胶每用鹿角霜一斤入上好者雪白茯苓五两刮去黑皮二味同捣为细末将鹿角胶水搜和为丸如梧桐子大每服五十丸空心用温酒下渐渐加至一百丸亦得若不吃酒以清米饮下亦可常服暖丹田补真气活血脉徤筋骨添精固气延年助阳
　　丙丁丸【出本事方】能生血养气降升水火
　　附子【一个九钱重炮】川乌【一个七钱重炮】当归【二两酒浸】赤芍药【五两】沉香　益智【各五钱】
　　右为末浸当归酒煑面糊丸如梧桐子大硃砂为衣每服五十丸空心温酒盐汤任下妇人淡醋汤下
　　麝香鹿茸丸【出百一选方】能治诸虚不足
　　当归【酒浸一宿】鹿茸【去皮酥炙】鹿角霜【各三两】麝香【三钱研细】肉苁蓉【酒浸一宿】附子【炮制去皮脐各二两】
　　右为细末用鹿角胶四两镕作汁和丸如梧桐子大每服五十丸空心酒盐汤下日一服鹿角胶仝用难和药可入汤二三合同煑如缺以阿胶代之
　　治大病后不足病虚劳补虚
　　取七岁至十五岁以丄黄牛乳一升水四升煎取一升如饥少少饮不得多服十日住
　　治虚弱【出本草】
　　用鲫鱼一味五味熟煑食之
　　服大豆法　长肌肤益顔色填骨髓加气力补虚又能嗜食痩人服两剂即令肥充不可识肥人不得服之用大豆五升取肥好者一依作酱法料理取黄捣末以绢筛之以猪肪脂销炼如法去滓以膏和豆末作丸讫以油帛塞之置于宻器中收之一方服如梧桐子大五十丸渐加至一百丸日再酒饮任下一无所禁服十日以后食不知饱也
　　镇心丸　明目镇保心气宁飬神志宣畅气血觧诸痈黄疸鼻衂小水淋痛宜服之
　　黄芩【去黑心】大黄【各一两炙熟】荆芥穗　龙脑薄荷【去根】甘草【炙】芍药　山栀子【各二两】
　　右为末面糊丸如梧桐子大每服三十丸温熟水下不拘时候
　　熟干地黄丸【出卫生家寳方】当常服平补益顔色填骨髓去劳倦膈热喀血等疾
　　熟干地黄【十两温汤洗过焙干秤】枸杞子【五两拣择净洗焙干秤】肉桂【五钱不见火去麄皮】
　　右件先将熟干地黄枸杞子二味捣为细末另捣桂为细末一处拌匀炼蜜为丸如梧桐子大每服三十丸至五十丸空心食前用温酒或温熟水下日二服
　　养真丸【出余居士选竒方】能治内补腑脏外充百脉资血平气调筋强力进食养精更宜常服功不可述
　　当归【去芦酒浸一宿汤洗过焙干】熟地黄【洗浄焙干各干秤三两】北五味子【去梗一两】川芎　人参　茯苓　白术　黄耆【各一两】
　　右件为细末炼蜜丸如梧桐子大每服三十丸食前米饮吞下
　　椒红丸【出医学切问】能安五脏壮筋骨明目去昏进饮食川椒【三两】巴防【去心】茴香　川楝子肉　山药【各一两】
　　右为末酒为丸如梧桐子大温酒吞下五十丸空心下老人加附子一两通用炮过
　　养肾丸【出医学切问】性平补
　　人参【一两】破故纸【一两】
　　右为末胡桃一百个取肉为丸每服五十丸空心温酒送下
　　阳起石【出孟氏诜诜方】能治丈夫隂阳衰微阳事不举交即泄寒精自流胸中短气隂汗盗汗冷痛或痒而生疮出黄浓水冝服此药助隂壮阳
　　逺志【洗取肉五钱】阳起石【煆】沉香【不见火】北五味　嫰鹿茸　酸枣仁【去皮】桑螵蛸【微炒】龙骨　白茯苓　钟乳粉【各一两】天雄【一两姜汁制去脐】兎丝子【二两】
　　右为末炼蜜丸如梧桐子大每服四十丸炒茴香白茯苓煎汤吞下若阳脏人服觉火热去天雄加肉苁蓉
　　平补苁蓉煎【出十便良方】能补虚填精髓
　　苁蓉　五味子　山茱茰　杜仲　茯苓　牛膝【酒浸切焙】丝子　薯蓣
　　右件等分捣罗为细末以酒煑面糊丸如梧桐子大每服三十丸空心米饮下
　　下气补益【出本草】
　　以苏子研之杂米作糜食之甚肥美
　　补治方【出本草】
　　以金樱子熬作膏酒服有效
　　十精丸【出百一选方】専治下部常服
　　吴茱茰　茴香　台椒【三味同炒焦黄色】破故纸【炒】良姜【炒】川楝子【去核皮】陈皮　青皮　苍术　大川乌【用青盐炒赤色去皮尖】
　　右十味各一两同为细末酒糊为丸每服二十丸至三十丸空心盐汤任下妇人米醋汤下
　　六益丸【出朱氏集验方】主専补脾肾乃刘通真家秘方
　　丁香　木香　肉荳蔲【面煨】白附子【炮】附子【炮一两老人尤炒】血茸
　　右件各一两为末酒糊为丸如梧桐子大每服三十五丸温酒下






　　普济方卷二百二十四
<子部,医家类,普济方>
　　钦定四库全书
　　普济方卷二百二十五　明　周王朱橚　撰诸虚门
　　补益诸疾【附论】
　　夫血气者人之神所以荣养于一身而肾为之本若本元充实则精与神相感血与气通流内有所守病安从来或乖内肾本元虚损则气血从之动辄生疾故有因虚而为劳因虚而成积或耳目不能聪明或腰膝不能轻利或为诸劳宜用方剂以补益之
　　方
　　大沉香丸【出徳生堂】主辟山岚瘴气通饮食厚肠胃令人肥白填精补髓去浑身走注活经脉徤身体百病不生顺气宁心
　　沉香　木香　丁香　白檀香　胡桃仁【去皮】枸杞子　大茴香　小茴香　破故纸【用羯羊畨白肠一尺半盛上项药在内好酒煑瓦器内隂干绵包亦可】葫芦巴【酒浸五钱同前药治之】全蝎【去毒炒五钱】穿山甲【酥炙】川楝子【五钱去皮】木通【五钱】肉苁蓉【五钱去鳞酒浸】逺志【去心五钱】韮子【五钱酒浸】莲蕊【二钱】川巴防【五钱酒浸去心】干山药【五钱不蛀者】山茱茰【五钱去核】知母【五钱】仙灵脾【酥炙三钱】青皮【去白三钱】白茯苓【五钱】牛膝【酒浸三钱】黄精【酒浸五钱】天门冬【去心五钱】麦门冬【去心】人参　熟地黄　乳香【另研各五钱】细墨【一锭烧灰五钱】生地黄【五钱】巨胜子【五钱】丝子【五钱酒浸帯湿与羣药同研】北五味【五钱】陈皮【二钱】
　　右为细末好酒面糊丸如梧桐子大每服三十丸至五十丸空心酒下干物压之忌诸血豆粉等冷物
　　聚宝养气丹【出危氏方】能治诸虚不足气血怯弱头目昏肢节倦怠心志昏愦夜梦失精小便滑数脾胃气虚又治诸风瘫痪半身不遂语言謇澁肢体重病寒湿气痹或久寒冷泄防发疟寒热下痢赤白及肠风痔漏下血不止妇人子肠久冷崩漏帯下五色月候不调腹脇刺痛血瘕血闭羸痩乏力并皆治之
　　代赭石　紫石英　赤石脂　禹余粮
　　以上四味各二两醋淬水飞搜作锭子候十分干入沙盒内养火三日鑵子埋地中一宿出火毒入后药阳起石【煆】肉荳蔲【面包煨】鹿茸【酒炙】破故纸【酒炒】钟乳粉【研】五灵脂【酒研】茴香【酒炒】栢子仁　当归【酒浸炙】逺志【去心酒炒】没药【另研】白茯苓　附子【炮】胡椒　沉香　丁香【剉】木香　乳香　黄耆【蜜炙】山药　苁蓉【焙】肉桂巴防【各五钱】血竭　琥珀　硃砂　麝香【各三钱】天雄【炒五钱】
　　右为末糯米糊丸如梧桐子大留硃砂麝香为衣每服三十丸空心人参汤或汤下妇人醋汤下
　　腽肭脐丸【出和剂方】主补虚壮气暖肾祛邪益精髓调脾胃进饮食恱顔色治五劳七伤真气虚惫脐腹冷痛肢体酸疼腰背拘急脚膝缓弱靣色黧黑肌肉憔痩目暗耳鸣口苦舌干腹中虚鸣脇下刺痛饮食无味心常惨戚夜多异梦昼少精神小便滑数时有余沥房室不举或夜梦思交及一切风虚痼冷并宜服之【方见本门治痼冷类】
　　养气丹【出和剂方】能治诸虚百损脾元耗惫真阳不固三焦不和上实下虚中脘痰饮上攻头目昏八风五痹或卒暴中风痰潮上膈言语謇澁神昏气乱状若瘫痪及奔豚肾气上冲胸腹连两脇澎胀刺痛不可忍者隂阳上下气不升降饮食不进靣无精光肢体浮肿五种水气上冲腰背倦痛夜梦鬼交觉来盗汗胃冷心疼小便滑数牵引小腹足膝缓弱歩履艰难妇人血海久冷赤白帯下岁久无子及隂毒阳寒靣色青舌卷隂缩难言四肢厥冷不省人事者急服百丸用生姜大枣煎汤灌之即便回阳命无不活或触冐寒邪霍乱吐防手足逆冷六脉沉伏唇口青黑腹脇攻刺及男子阳事痿怯脚酸疼脐腹虚鸣大便自滑兼疗膈胃烦壅痰气虚鸣百不愈者此药常服取养真气生阳遂隂温平渐消磨冷滞尅化饮食使五脏安宁六腑调畅百病不侵出入道涂冝将此药随行缓急服饵大有功效
　　禹余粮石【火炼七次醋淬七次为末】紫石英【煆一次】赤石脂【煆一次各五钱】代赭石【火炼七次醋淬七次为末】磁石【火炼十次醋淬十次】
　　以上各研为细末又以水研之挹其清者淋之纸上纸用箕成欲使细末在纸上而水滴在下挹尽而止既干各用瓷缾盛贮以盐水一炉子煆此五药以纸灰盖之两日后火尽灰冷则再煆如此三次埋地坑内两日出火毒再研入后药
　　附子【炮去皮脐二两】当归【酒浸一宿焙干】肉苁蓉【洗净酒浸一宿焙干一两五钱】茴香【炒】破故纸【酒炒香熟】木香【不见火】肉桂【去麄皮】巴防【盐汤浸打去心】丁香　肉荳蔲【面裹煨】山药　鹿茸【酥炙】白茯苓【去皮】沉香　逺志【去心各一两】
　　以上如法修制同研为末却入后药
　　没药【去沙石研】乳香【另研】五灵脂【去沙石研各一两】
　　以上三味入众药同研却入
　　硃砂【或煆或蒸】阳起石【畧煨或只用酒煑】钟乳粉【各一两】
　　以上三味另研临时入
　　右同为细末用糯米粉煑糊为丸每两作五十丸隂干入布袋内擦令光莹每服五丸至十丸空心用盐酒吞下或姜汤盐汤或汤下亦可妇人艾醋汤吞下
　　鐡刷汤【出瑞竹堂】専治男子妇人一切隂寒失精色败腰膝疼痛隂干不止肠风下血痔漏有头者即散有漏平痊兼治妇人赤白帯下产后血晕等气疾
　　紫稍花【或块帯蒂者佳】拣肉桂　大丁香　蛇床子　吴茱茰【各一两】山茱茰【去核】天仙子　萝卜子　川椒细辛　藊豆【大者白扁者佳】狗脊　芎防　甘松　天雄【一个】白檀　槐角子　白芷　沉香　芸薹子　香附子　芫花　葶苈子　巴防【去心】　肉苁蓉　木香【各三钱】
　　右为麄末用酸浆水一大碗药末五钱盐少许同煎三五十沸倾在盆内薰之渐通手洗浴如火热妇人每日薰浴之能使败精秽血如黑汁下用药人自知
　　青木香【出本草】専主诸衰不足
　　用昆仑青木香六路诃子皮各二十两筛末沙糖和之昔郑都尉方去沙糖加羚羊角十二两白蜜丸如梧桐子煎福酒下三十丸日再其效甚速
　　开心肥健丸【出本草】
　　人参一分猪肪一钱酒拌和服一百日后体健髓溢日诵千言肌肤润泽去热风痰
　　补益【出本草】
　　以肉苁蓉刮去鳞甲以酒净洗去黑汁薄切合山芋羊肉作羮极美益人食之胜服补药
　　玉膏【出本草】能令人体润主延年
　　取蟾蜍作膏软玉如泥以苦酒消之成水此则为膏之法试老嫩玉石间水饮之长生
　　石斛丸【出圣惠方】主补虚损利腰膝暖水脏祛风冷强气力恱顔色四时宜服
　　石斛【二两去根】蛇床子　牛膝【去苖一两】桂心【一两】丝子【二两另捣为末酒浸二日曝干】肉苁蓉【二两酒浸一宿刮去皱皮炙令干】人参【一两去芦头】鹿茸【一两去毛涂酥炙令微黄】熟干地黄【二两】杜仲【一两去麄皮炙微黄剉】木香【一两】薯蓣【一两】白茯苓【二两】附子【二两炮去皮脐】巴防【二两】防风【一两去芦头】钟乳粉【二两】干漆【一两捣碎炒令烟出】泽防【一两】山茱茰【一两】覆盆子【一两】补骨脂【二两微炒】五味子【一两】石龙苪【一两】槟榔【一两】
</div>
    <div class="pagination">
<a href="普济方四库_page893.html">上一页</a><span>...</span><a href="普济方四库_page889.html">889</a><a href="普济方四库_page890.html">890</a><a href="普济方四库_page891.html">891</a><a href="普济方四库_page892.html">892</a><a href="普济方四库_page893.html">893</a><span class="current-page">894</span><a href="普济方四库_page895.html">895</a><a href="普济方四库_page896.html">896</a><a href="普济方四库_page897.html">897</a><a href="普济方四库_page898.html">898</a><a href="普济方四库_page899.html">899</a><span>...</span><a href="普济方四库_page895.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
