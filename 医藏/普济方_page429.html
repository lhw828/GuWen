<!DOCTYPE html>
<html>
<head>
    <meta charset="UTF-8">
    <title>普济方 - 第 429 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 429 页/共 3614 页</h1>
    <div class="content">　　松脂柏脂上等分。合和涂之。一宿失矣。兼治疵痣。

　　治面及身上生疣目方。

　　用蜡纸一片。炙令热。上以硫黄末少许。掺令匀。紧卷。以火烧点疣目上。待有沸声便拨。

　　却已去根也。

　　治疣目。及痣靥子方。

　　用糯米五十粒。于湿锻石里埋之。以米烂为度。用针拨破疣目敷之。经宿自落。亦治靥子。

　　治去疣目方

　　（出圣济总录）用猪脂于痒处揩之。令少出血即瘥。神验不加。

　　又方

　　（出圣惠方）用灰二两。以苦酒渍七日。滴汁点疣目上即落。作小疮子即瘥。亦治疵痣。

　　又方

　　（出圣济总录）用牛口中涎。数涂疣目上自落。亦治疵痣。

　　又方

　　（出圣济总录）用艾作炷。于疣目上灸之。三壮即除。

　　又方

　　以盐涂疣上。令牛舐之。不过三度。

　　又方

　　以屋溜下水涂之效。或云以墨涂之。不过三度。

　　又方

　　以朔赤子使坏。疣目上亦令涂之。

　　又方

　　（出圣惠方）以蜘蛛网丝绕缠之。自落良。一方棘丛间花蜘蛛丝尤良。

　　又方

　　以石硫黄扫疣目上。六七遍除。以醋调涂即瘥。亦治疵痣。

　　又方

　　七月十五日。正中时望中。以秃条帚扫疣目上。三七遍瘥。

　　又方

　　取月尽日平旦井花水。月生一日煮作汤。灶突北面南自洗。咒曰、日尽水。月初汤。灶突北。千疣死。百疣亡。凡七度洗及咒。甚良妙。

　　又方

　　用布纸一张于床下。即以笔点疣。下还点纸一干。无问多少。皆一一点。每点即咒曰。

　　纸亦散。点一遍讫。乃深埋点纸于屋漏下。久当疣散。

　　又方

　　月晦日。夜于厕前。取故草二七茎。别二七过粉疣目上讫。咒曰今日月晦疣惊。或明日朝

　　又方

　　取亡人枕若席物拭之。亡人近。弥易去也。

　　又方

　　取七月七日。以大豆一合。拭疣目上三过讫。使病疣目人种豆。着南向屋东头第二中。豆生四叶。以热汤沃杀。疣目便失。

　　又方

　　上盗取一酒醅。以摩疣目上。咒曰疣疣不知羞。一酒醅洗你头。急急如令。咒满七遍。即自愈。

　　又方

　　用杏仁二十枚。烧令黑。研如膏。涂疣目上。

　　治疣目耳疮。

　　（出本草）以乌鸡胆日三敷。

　　销黑痣疣赘。

　　（出本草）取浣衣黄灰。蒿、藜、荻、三种灰。火水蒸。以点之。即去。不可广用。烂人皮肉。桑薪灰。功胜浣衣黄灰及炭灰。

　　治人面卒得赤黑丹如疥状。不急治。遍身即死。

　　用烧鹿角末。猪膏和涂之。

　　疗面目身猝得赤斑或痒。或瘭子肿起。不即治之。甚杀人。

　　以羊角烧为灰。研令极细。以鸡子清和涂之。极神验。无鸡子。和涂之甚妙。

　　治面目猝得赤黑丹如疥状。不急治。遍身即死。若白丹者方。

</div>
    <div class="pagination">
<a href="普济方_page428.html">上一页</a><span>...</span><a href="普济方_page424.html">424</a><a href="普济方_page425.html">425</a><a href="普济方_page426.html">426</a><a href="普济方_page427.html">427</a><a href="普济方_page428.html">428</a><span class="current-page">429</span><a href="普济方_page430.html">430</a><a href="普济方_page431.html">431</a><a href="普济方_page432.html">432</a><a href="普济方_page433.html">433</a><a href="普济方_page434.html">434</a><span>...</span><a href="普济方_page430.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
