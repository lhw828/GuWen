<!DOCTYPE html>
<html>
<head>
    <meta charset="UTF-8">
    <title>普济方 - 第 2908 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2908 页/共 3614 页</h1>
    <div class="content">　　（出圣惠方）

　　治蚍蜉。

　　卷二百九十三　瘰门

　　蛴螬

　　（附论）夫蛴螬者。由恐惧忧愁思虑。哭泣不止。余毒变化所生也。始发之时。在于颈项。无头尾。如枣核。或移动皮中。使人寒热心满。其根在心也。

　　方

　　矾石白术散

　　（出千金方）

　　治蛴螬。始发于颈下。无头尾。如枣核。块累移在

　　皮中。使人寒热心满。此得之因喜怒哭泣。其根在心。矾石主之。白术为之佐。

　　矾石白术空青当归（各三分）细辛（一两）皮（一作干肉）斑蝥（一分去头足翅糯米拌炒以黄为度）枸杞（一作根）地胆（各一分去头足翅糯米拌炒以黄为度）干乌脑脂（二豆大许）上治下筛。以酢酱服方寸匕。日三。病在上。侧转卧。在下高枕卧。使药下流。忌生菜、桃、李、雀肉、生血、等发物。

　　玄参散

　　（出圣惠方）

　　治蛴螬结核肿痛。

　　玄参（二两）川升麻（二两）独活（二两）汉防己（一两）甘菊花（一两）连翘（三两）犀角屑（半两）川大黄（半两锉碎微炒令黄）上咀。每服四钱。水一中盏。煎至六分。

　　去滓。每于食前温服。

　　空青散

　　（出圣惠方）

　　治蛴螬发于颈。如枣核。在皮中。不能消散。结肿疼痛

　　。

　　空青（三分烧过细研）当归（三分）细辛（三分）枸杞根（三分）皮（炙令黄三分）干乌脑脂（三分如豆大）斑蝥（一分去头足翅糯米拌炒以黄为度）地胆（一分去头足翅糯米拌炒以黄为度）上为细末。每于食前以温浆水调下一钱。

　　犀角丸治蛴螬。

　　又方

　　（出圣惠方）蜗牛壳（一两以牛乳半升炒黄研细）川大黄（三分捣为末）上为细末。每日空心。

　　以温酒调下一钱。即于大便中泻出恶物。

　　卷二百九十三　瘰门

　　浮疽

　　（附论）夫蜉疽者。因恚结驰思往返变化之所致也。始发之时。先在于颈项。亦在腋下。如两指无头尾。使人寒热。欲常呕吐。其根在胆也。

　　方

　　商陆散

　　（出圣惠方）

　　治浮疽或生于颈。或发于腋。肿硬如指。久即穿溃有脓

　　。

　　商陆（一两）曾青（三分细研）黄芩（一两）防风（一两去芦头）白矾（一两烧令汁尽）人参（一两去芦头）小蓟根（一两）石胆（一分细研）甘草（一两锉微炙赤）雌黄（一两细研）赤芍药（一两）白芷（一两）桂心（一两）知母（一两）桔梗（去芦头一两）雄黄（一两细研）狸骨（一两炙令黄色）艮星矾石（一两烧赤醋淬七次）地胆（一分去头足翅糯米拌炒米黄去米不用）斑蝥（十枚去头足翅糯米拌炒以黄为度）上为细末。入研了药。更研令匀。每日空心及晚食后临卧时。以淡醋调下一匙。三十日知愈。七十日平复。甚者百日无复所苦。凡服药初服时宁少。过度即令人淋沥。淋则当减服之。

　　地胆甘草散

　　（出千金方）

　　治浮疽始发于颈如两指。使人寒热欲卧。此得之因

　　思虑忧满。其根在胆。地胆主之。甘草为之佐。

　　地胆（三分去头足翅糯米拌炒米黄去米不用）雄黄干姜续断石决明根龙胆（各三分）细辛（二分）大黄（半分）甘草（一分）上治下筛。敷疮口上。日四五度。古今录验无雄黄有硫黄。外台秘要无甘草。有生菜。又一方无雄黄有石中黄子。

　　治浮疽穿溃出脓水不止方。

　　（出圣惠方）雄黄（一分细研）白矾（一分烧灰）龙胆（三分去芦头）细辛（半两）川大黄（半两）地胆（半两去头足翅糯米拌炒以黄为度）石决明（一分细研）续断（一分细研）根（一分）上为细末。敷疮口上。每日四五度用之。

　　犀角散

　　（出圣惠方）

　　治浮疽发于颈腋间。大如两指。结硬疼痛。四肢寒热。

　　犀角屑（一两）木通（一两半锉）赤芍药（一两半）柴胡（一两半去苗）桔梗（一两半去芦头）连翘（一两）枳壳（一两半麸炒微黄去瓤）恶实（一两炒令黄色）甘草（三分半锉炙微赤）上咀。每服四钱。水一中盏。煎取六分。去滓。每于食前温服之。

　　犀角丸

　　（出圣惠方）

　　治浮疽。

　　犀角屑（一分）水蛭（一分微炒令黄）甘草（一分锉炙微赤）黑豆（半合炒熟去皮）上为细末。炼蜜和丸如绿豆大。每日空心以温酒调下三丸。至三日。小便内当有恶物下。此是病出。若出尽即自止。如尚未止。不得住药。出尽为度。无不神效。

　　卷二百九十三　瘰门

</div>
    <div class="pagination">
<a href="普济方_page2907.html">上一页</a><span>...</span><a href="普济方_page2903.html">2903</a><a href="普济方_page2904.html">2904</a><a href="普济方_page2905.html">2905</a><a href="普济方_page2906.html">2906</a><a href="普济方_page2907.html">2907</a><span class="current-page">2908</span><a href="普济方_page2909.html">2909</a><a href="普济方_page2910.html">2910</a><a href="普济方_page2911.html">2911</a><a href="普济方_page2912.html">2912</a><a href="普济方_page2913.html">2913</a><span>...</span><a href="普济方_page2909.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
