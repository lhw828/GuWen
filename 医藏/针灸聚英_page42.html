<!DOCTYPE html>
<html>
<head>
    <meta charset="UTF-8">
    <title>针灸聚英 - 第 42 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸聚英 - 第 42 页/共 52 页</h1>
    <div class="content">　　（马丹阳歌）

　　三里内庭穴。曲池合谷截。委中配承山。太冲昆仑穴。环跳及阳陵。通里并列缺。合担用法都开彻。治病显奇功。有如汤泼雪。学人细推寻。神功无尽竭。三里在膝下。三寸两筋间。

　　能通心腹胀。善治胃中寒。肠鸣并泄泻。腿胫膝肿酸。伤寒羸瘦损。气蛊及诸般。年过三旬后。针灸眼有光。内庭次指外。本属足阳明。能治四肢厥。喜静恶闻声。瘾疹咽喉痛。数欠及牙疼。气虚不能食。针着便惺惺。曲池拱手取。屈肘骨边求。善治肘中痛。偏风手不收。

　　挽弓开不得。筋缓莫梳头。喉痹从欲死。发热更无休。遍身风癣癞。针着实时瘳。合谷在虎口。两指岐骨间。骨痛并面肿。疟病热还寒。齿龋鼻衄血。口噤不开言。针入五分深。令人即便安。委中曲瞅里。横纹脉中央。腰痛不能举。沉沉引脊梁。酸疼筋莫展。风痹发无常。

　　膝头难伸屈。针入即安康。承山名鱼腹。 腿分肉间。善治腰疼痛。痔疾大便难。香港脚并膝肿。展转战疼酸。霍乱及转筋。穴中刺便安。太冲足大指。节后二寸中。动脉知生死。能医惊痫风。咽喉腹心胀。两足不能动。七疝偏坠肿。眼目似云蒙。亦能疗腰痛。针下有神功。

　　昆仑足外踝。跟骨上边寻。转筋腰尻痛。暴喘满冲心。举步行不得。一动即呻吟。若欲求安稳。须于此穴针。环跳在髀枢。侧卧屈足取。腰折莫能顾。冷风并湿痹。腿胯连 痛。转则重嗟吁。若人针灸后。顷刻痛消除。阳陵归膝下。外廉一寸中。膝重并麻木。冷痹及偏风。

　　举足不能起。坐卧似衰翁。针入六分止。医功妙不穷。通里腕骨后。一寸五分中。欲言声不有神功。列缺腕侧上。次指手交叉。善疗偏头患。遍身风痹麻。痰涎频拥口。口噤不开牙。

　　若能明补泻。应手速如拿。

　　上十二穴。薛氏以为扁鹊所传。按司马子长为扁鹊作传。不言其有针书传世。盖薛氏之根据托则谬矣。

　　卷四下

　　八法八穴歌

　　（西江月调）

　　九种心疼涎闷。结胸翻胃难停。酒食积聚胃肠鸣。水食气疾膈病。脐痛腹疼胁胀。肠风疟疾积块坚横胁抢。妇女血痛心疼。结胸里急难当。伤寒不解结胸堂。疟疾内关独当。手足中风不举。痛麻发热拘挛。头风痛肿项腮连。眼肿赤痛头旋。齿痛耳聋咽肿。浮风搔痒筋牵。腿疼胁胀肋肢偏。临泣针时有验。肢节肿痛臂冷。四肢不遂头风。背胯内外骨筋攻。头项眉棱皆痛。手足热麻盗汗。破伤眼肿睛红。伤寒自汗表烘烘。独会外关为重。手足急挛战掉。中风不语痫癫。头疼眼肿泪涟涟。腿膝背腰痛遍。项强伤寒不解。牙齿腮肿喉咽。手麻足麻破伤牵。盗汗后 先砭。腰背强痛腿肿。恶风自汗头疼。雷头赤目痛眉棱。手足麻挛臂冷。吹乳耳聋鼻衄。痫癫肢节烦憎。遍身肿满汗头淋。申脉先针有应。痔疟便肿泄利。唾红溺血咳痰乳痈多散。喉塞小便淋涩。膀胱气痛肠鸣。食黄酒积腹脐并。呕泻胃翻便紧。难产昏迷积块。肠风下血常频。膈中决气气 侵。照海有功必定。

　　卷四下

　　宋徐秋夫鬼病十三穴歌

　　人中神庭风府始。舌缝承浆颊车班。少商大陵间使连。乳中阳陵泉有据。隐白行间不可差。十三穴是秋夫置。

　　卷四下

　　回阳九针歌

　　哑门劳宫三阴交。涌泉太 中脘接。环跳三里合谷并。此是回阳九针穴。

　　卷四下

　　四总穴歌

　　肚腹三里留。腰背委中求。头项寻列缺。面口合谷收。

　　卷四下

　　六十六穴阴阳二经相合相生养子流注歌

　　甲时窍阴前陷谷。丘虚阳 委中续。己合隐白鱼际连。太 中封少海属。甲与己合 己合甲病汗不出。痰疟及强癫。白翳生于目。刺其前谷痊。胃陷谷（俞土）面目浮虚肿。身心怯振寒。须针陷谷穴。休作等闲看。丘虚（原）痿厥身难转。髀枢痛不苏。 酸并脚痹。当下刺丘墟。大肠阳 （经火）狂言如见鬼。热病厥烦心。齿痛并疮疥。阳 可下针。膀胱委中（合水）腰肿不能举。髀枢脚痹风。委中神应穴。针下便亨通。乙时大敦少府始。太白经渠阴谷止。庚合商阳与通谷。临泣合阳合三里。乙与庚合 庚合乙 乙肝大敦（井木）卒疝小便数。亡阳汗似淋。血崩脐腹痛。须向大敦针。心少府（荥火）水气胸中满。多惊恐惧人。肘挛并掌热。少府效如神。脾太白（俞土）烦心连脐胀。呕吐及便脓。霍乱脐中痛。神针太白攻。肺经渠（经金）膨膨而喘嗽。胸中痛急挛。暴痹足心热。经渠刺得安。肾阴谷（合水）脐腹连阴痛。崩中漏下深。连针阴谷穴。一诀值千金。

　　丙时少泽内庭三。腕骨昆仑阳陵泉。辛合少商然谷穴。太冲灵道阴陵泉。丙与辛合 辛合丙肢厥逆冷。胸烦肚腹 。齿龋咽中痛。当针足内庭。大肠三间（俞木）肠鸣并洞泄。寒疟及唇焦。三间针入后。沉 立便消。腕骨（原）迎风流冷泪。瘫痪及黄躯。腕骨神针刺。千金价不如。膀胱昆仑（经火）脚腕痛如裂。腰尻疼莫任。昆仑如刺毕。即便免呻吟。胆阳陵泉（合土）

　　冷痹身麻木。遍身筋骨疼。阳陵神妙穴。随手便安宁。

　　丁时少冲大都先。太渊复溜并曲泉。壬合至阴夹后 。京骨解 曲池边。丁与壬合 壬合丁汗不出。手足厥而虚。肿满并烦呕。大都针便除。肺太渊（俞土）缺盆中引痛。喘息病难蠲。

　　心痛掌中热。须当针太渊。肾复溜（经金）五淋下水气。赤白黑黄青。腹胀肿水蛊。宜于复溜针。肝曲泉（合水）血瘕并癃闭。筋挛痛日深。咽喉脐腹胀。应验曲泉针。

　　戊时厉兑二束骨。冲阳阳辅小海入。癸合涌泉行间滨。神门商丘兼尺泽。戊与癸合 癸合戊喉闭牙齿痛。心惊鼻衄腥。口 连颔肿。二间刺安宁。膀胱束骨（俞木）腰背 如结。风寒目眩。要痊如此疾。束骨穴中穷。冲阳（原）腹脐如结硬。口眼忽 斜。狂病弃衣走。冲阳穴内佳。胆阳辅（经火）节痛无常处。诸风痹莫伸。胆经虽六穴。阳辅效如神。小肠小海（合土）

　　头项痛难忍。腹脐疼莫禁。若还逢此疾。小海便宜针。

　　己合甲 己隐白（井木）足寒并暴泄。月事过其时。隐白脾家井。详经可刺之。肺鱼际（经火）

　　难。 癖诸湿痹。太 针便安。肝中封（经金）绕脐腹走疼。身体及顽麻。疝引腰间痛。中封刺可瘥。心少海（合水）目眩连头痛。发强呕吐涎。四肢不能举。少海刺安然。

　　庚合乙 庚大肠商阳（井金）耳聋并齿痛。寒热往来攻。痰疟及中满。商阳刺便通。膀胱通谷喘不能行。囟骨合巅痛。须针临泣安。合谷（原）热病连牙痛。伤寒汗过期。目疼风口噤。合谷穴中推。小肠阳谷（经火）耳鸣颊颔肿。胁痛发在阳。阳谷迎经刺。如神助吉祥。胃三里（合土）四体诸虚损。五劳共七伤。 酸连膝肿。三里刺安康。

　　辛合丙 辛肺少商（井木）膨膨腹胀满。咳逆共喉风。五脏诸家热。少商针有功。肾然谷（荥步难行。女子崩中漏。太冲须细看。心灵道（经金）卒中不能语。心疼及恐悲。问云何所治。

　　灵道穴偏奇。脾阴陵泉（合水）腹中寒积冷。膈下满吞酸。疝癖多寒热。阴陵刺即安。

　　壬合丁 壬膀胱至阴（井金）心烦足下热。小便更遗精。谁知至阴穴。能教死复生。胆侠目赤翳还生。一刺后 穴。神功妙不轻。京骨（原）髀枢足 痛。腰背苦难禁。只可刺京骨。

　　休于别处寻。胃解 （经火）膝旁连 骨。霍乱共头风。一刺解 穴。狂癫亦有功。大肠曲池（合土）半身麻不遂。两臂痛难支。汗后多余热。宜针手曲池。

　　癸合戊 癸肾涌泉（井木）胸中藏结热。遍体复黄痿。诸厥并无子。涌泉当夺魁。肝行间（荥及狂悲。痴呆兼呕血。神门刺莫违。脾商丘（经金）身寒苦太息。痔病共脾虚。但见如斯证。

　　商丘刺便除。肺尺泽（合水）手臂拘挛急。四肢暴肿时。口干劳咳嗽。尺泽善扶持。

　　每遇阳干合。刺三焦。遇阴干合。刺心包络。阳干关冲液门静。中渚阳池支沟并。阴干中冲关冲刺即安。液门（荥水）手臂痛寒厥。妄言惊悸昏。偏头疼目眩。当以液门论。中渚（俞木）

　　热病时无汗。咽喉肿有疮。如逢肩背重。中渚刺安康。阳池（原）手腕难持物。如因打损伤。

　　阳池针刺后。疼痛应时康。支沟（经火）胁疼牵筋痛。伤风哑痹喉。明医须识此。疾早刺支沟。天井（合土）瘰 并风疹。上气痛冲心。螈 兼惊悸。当于天井寻。阴干 包络中冲（井木）

　　一身如火热。满腹痛连心。医法当遵治。中冲急下针。劳宫（荥火）衄血并黄胆。胃翻心痛攻。大便兼尿血。急急刺劳宫。大陵（俞土）善笑还悲泣。狂言病莫禁。心胸如热闷。当下大陵针。间使（经金）呕吐卒心痛。心悬悬若饥。失心语不出。间使实能医。曲泽（合水）逆气身潮热。烦心唇口干。问君何以治。曲泽下针安。

　　上六十六穴歌。窦桂芳原有七言叶句。今录五言者。便于记诵也。其治证相同耳。

　　卷四下

　　十干相生流注歌

　　甲丙戊庚壬。乙丁己辛癸。丙戊庚壬甲。丁己辛癸乙。戊庚壬甲丙。己辛癸乙丁。庚壬甲丙戊。辛癸乙丁己。壬甲丙戊庚。癸乙丁己辛。

　　卷四下

　　十二经纳天干歌

</div>
    <div class="pagination">
<a href="针灸聚英_page41.html">上一页</a><span>...</span><a href="针灸聚英_page37.html">37</a><a href="针灸聚英_page38.html">38</a><a href="针灸聚英_page39.html">39</a><a href="针灸聚英_page40.html">40</a><a href="针灸聚英_page41.html">41</a><span class="current-page">42</span><a href="针灸聚英_page43.html">43</a><a href="针灸聚英_page44.html">44</a><a href="针灸聚英_page45.html">45</a><a href="针灸聚英_page46.html">46</a><a href="针灸聚英_page47.html">47</a><span>...</span><a href="针灸聚英_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
