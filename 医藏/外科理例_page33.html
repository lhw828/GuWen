<!DOCTYPE html>
<html>
<head>
    <meta charset="UTF-8">
    <title>外科理例 - 第 33 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 33 页/共 65 页</h1>
    <div class="content">　　一人坠马。两胁作痛。以复元活血汤二剂顿止。更以小柴胡加当归、桃仁二剂而安。（此凭症也。）

　　一老坠马。腹作痛。以复元通气散。用童便调进二服少愈。更以四物加柴胡、桃仁、红花四剂而安。（此凭症也。）

　　一人跌仆。皮肤不破。两胁作疼发热。口干。自汗。须先饮童便一瓯。烦渴顿止。随进复血汤。倍用柴胡、青皮一剂。胀痛悉愈。又剂而安发明经曰。从高坠下。血流于内。不分十二经络。圣人俱作风中肝血。留于胁下。以中风疗之。血者皆肝之所主。恶血必归于肝。不问何经之伤。必留于胁下。盖肝主血故也。痛甚则必自有汗。但人汗出。皆为风症。诸痛皆属于肝木一人青肿作痛。以萝卜汁调栀予末敷之。以四物汤加柴胡、黄芩、天花粉、穿山甲。二剂少愈。更以托里散、健脾药而愈。（此凭症也。）

　　卷六

　　杖疮血热作痛一百二十七

　　胸膈胀满宜行血。老弱者宜行气活血。更饮童便酒。肠痛者宜下血。血去多而烦躁者补血。如不应。独参汤。（四五）瘀肉不溃。或溃而不敛。宜大补气血。

　　一人杖疮。瘀肉不腐。乃大补之。渐腐。更以托里健脾药而愈。（此凭症也。）

　　一人风入杖疮。牙关紧急。以玉真散一服少愈。再服而安。

　　一官谏南巡受杖。瘀血已散。坏肉不溃。用托里药稍溃。脓清。此血气虚也。非大剂参、不能补彼恐腹满。予强之。饮食稍思。遂加大补。肉溃脓稠而愈。（此凭症也。）

　　一尝治。被杖数人。皆先散。其瘀血渐用排脓托里之药。俱愈。 夫叫号伤气。忍痛气血虚明矣。况脾主肌肉。脾气受伤。饮食必减。血一冰则肌肉不生故必理脾脾健肉自生。

　　非参、术、归、 之类培养脾土。则肌肉何由而生。 又须分人虚实。及有无瘀血。盖打扑坠堕。皮肉不破。肚腹作疼者。必有瘀血在内。宜复元活血汤（三三）攻之。老弱者。加桃仁、红花、穿山甲。补而行之。 若血去多而或烦躁。此血虚也。宜独参汤补之。（四五） 有打扑坠堕稍轻。别无瘀血等症。但只痛不止者。惟和气血。调经脉。其痛自止。更以养气血健脾胃。无有不效。 亦有痛伤胃气作呕。或不饮食。以四君子加藿香、砂仁、当归治之。

　　若有瘀血。不先消散。而加补剂。则成实实之祸。设无瘀血。妄行攻利。则致虚虚之祸矣。

　　一人因杖臀膝俱溃。脓瘀未出。时发昏愦。此脓毒内作也。急开之。昏愦愈盛。此虚也八珍汤（十四）一服少可。数服死肉自溃。顿取之。用猪蹄汤洗净。以神效当归膏涂贴。再服十全大补汤。两月而愈。若更投破血之剂。危矣。（此凭症也。）

　　大抵杖疮。皆瘀血为患。宜速治疗。浅者砭之。深者刺之。更以活血流气药治之。内溃之。有腐肉取之。以壮胃生血药托之。可保无危。 有伤筋骨而作痛者。以没药降圣丹治之。若牙关紧急。或腰背反张者。以玉真散治之。并效。

　　杖疮热血作痛。凉血去瘀血为先。须下鸡鸣散之类。 黄柏 生地黄 紫金皮皆要药。

　　膏药 紫金皮 生地黄 黄柏 乳香 没药 大黄之类 又方 大黄 黄柏为末。生地汁调敷。干则易。

　　又方 野苎根嫩者。不拘多少。洗净。同盐擂敷。伤重多用盐。效。

　　尝见覆车压伤者。七人仆地呻吟。一人未苏。俱令以热童便灌之。皆得无事。又曾被重伤。瞀闷。良久复苏。胸满如筑。气息不通。随饮热童便一碗。胸宽气利。惟小腹作痛。与复元活血汤（三三）一剂。便血数升许。痛肿悉退。更服养血气药而痊。

　　大凡损伤。不问壮弱。有无瘀血。俱宜热童便以酒佐之。推陈致新。其功甚大。 若胁或作痛。或发热烦躁。口干喜冷。饮热童便一瓯。胜服他药。他药虽亦取效。但有无瘀血。

　　不能尽识。反致误人。惟童便不动脏腑。不伤血气。闻操军或坠马伤者。服之亦佳。又凡肿痛。或伤损者。以葱捣烂热罨之。尤妙。本草云。葱治伤损。

　　一人坠马伤头并臂。取葱捣烂。炒热罨患处。以热手熨之。服没药降圣丹（百六）而愈。

　　一人误伤去小指一节。牙关紧急。腰背反张。人事不知。用玉真散、（百二三）青州白丸（百八）各一服。未应。此亦药力不能及也。急用蒜捣烂裹患指。以艾灸之。良久觉痛。仍以白丸子一服。及托里散数服而愈。

　　夫四肢受患。风邪所袭。遏绝经络者。古人所制淋渍贴 镰刺等法。正为通经络。导引

　　卷六

　　火疮一百二十八

　　一人火疮。骤用凉药敷贴。更加腹胀不食。予以人参败毒散。（四六）加木通、山栀。外用柏叶。炒为末。麻油调搽。渐愈。

　　尝用煮大汁上浮脂调银朱。更效。若用凉药逼火毒入内。多致不救。 汤火疮以淋了第二次灰渣敷患处。

　　又方 以腊月猪胆涂黄柏。炙干为末。敷。

　　热油汤火伤皮烂肉大痛冷霜散 牡蛎（ ）寒水石（生） 明朴硝 青黛（各一两） 轻粉（一钱）

　　。掺上新水。或油调湿则干贴。痛立止。

　　卷六

　　漆疮一百二十九

　　一人漆疮作呕。由中气弱。漆毒侵之。以六君子加砂仁、藿香、酒炒芍药。彼不为然。

　　服连翘消毒散。呕果盛。复邀治。以前药。外以香油调铁锈末涂之而愈。

　　卷七

　　天疮一百三十

　　脉浮发热。或拘急者。发散表邪。

　　脉沉发热便秘者。解表攻里。

　　发热小便赤涩者。分利消毒。

　　一小儿患此。 痛发热。脉浮数。挑去毒水。以黄柏、滑石末敷之。更饮荆防败毒散（七）二剂而愈。（此凭症也。）

　　一人 痛发热。服祛风清热药愈炽。其脉沉实。乃邪在内也。用防风通圣散（六）一剂顿退。又荆防败毒散（七）二剂而安。（此凭症脉也。）

　　此症为风热。当审表里。治无误矣。

　　一儿 赤发热。以黄柏、滑石末敷之。饮大连翘汤（七一）二剂少愈。更以金银花散（百七十）二剂而痊。（此凭症也。）

　　一儿十余岁。背侧患水泡数颗。发热脉数。此肺胃风热所致。名曰天泡疮。以荆防败毒散（七）加芩、连。外去毒水。以金黄散（六六）敷之。又四剂而愈。（此凭症也。）

　　一有腹患此。延及腰背。 痛饮冷。脉数。按之愈大。乃表里俱实也。用防风通圣散（六）一剂。更敷前药。势减大半。再以荆防败毒散（七）二剂而愈。

　　卷七

　　杨梅疮一百三十一

　　（有从咽喉患起者见咽喉）

　　湿胜者。宜先导湿。 表实者。宜先解表。

　　里实者。宜先疏里。 表里若俱实。解表攻里。

</div>
    <div class="pagination">
<a href="外科理例_page32.html">上一页</a><span>...</span><a href="外科理例_page28.html">28</a><a href="外科理例_page29.html">29</a><a href="外科理例_page30.html">30</a><a href="外科理例_page31.html">31</a><a href="外科理例_page32.html">32</a><span class="current-page">33</span><a href="外科理例_page34.html">34</a><a href="外科理例_page35.html">35</a><a href="外科理例_page36.html">36</a><a href="外科理例_page37.html">37</a><a href="外科理例_page38.html">38</a><span>...</span><a href="外科理例_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
