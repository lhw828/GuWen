<!DOCTYPE html>
<html>
<head>
    <meta charset="UTF-8">
    <title>本草纲目 - 第 148 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 148 页/共 603 页</h1>
    <div class="content">　　茎叶

　　【气味】缺。

　　【主治】寒湿痿痹，老疟淋秘，诸疮。功同根，春夏宜用之（时珍）。

　　【附方】旧三，新一。

　　气湿痹痛，腰膝痛：用牛膝叶一斤（切），以米三合，于豉汁中煮粥，和盐、酱，空食之。（《圣惠方》）老疟不断：牛膝茎叶一把（切）。以酒三升渍服，令微有酒气。不即断，更作，不过三剂止。（《肘后方》）溪毒寒热，东间有溪毒中人，似射工，但无物。初病恶寒发热烦懊，骨节强痛。不急治，生虫食脏杀人：用雄牛膝（茎紫色节大者）一把，以酒、水各一杯同捣，绞汁温饮，日三服。（《肘后方》）眼生珠管：牛膝并叶捣汁，日点三、四次。（《圣惠方》）

　　草部第十六卷　草之五

　　紫菀

　　（《本经》中品）【释名】青菀（《别录》）、紫茜时珍曰：其根色紫而柔宛，故名许慎《说文》作茈菀。《斗门方》谓之返魂草。

　　【集解】《别录》曰：紫菀生汉中、房陵山谷及真定、邯郸。二月、三月采根，阴干。

　　弘景曰：近道处处有之。其生布地，花紫色，本有白毛，根甚柔细。有白者名白菀，不复用。

　　大明曰：形似重台，根作节，紫色润软者佳。

　　颂曰：今耀、成、泗、寿、台、孟诸州、兴国军皆有之。三月内布地生苗，其叶二、四相连。五月、六月内开黄恭曰：白菀，即女菀也。疗体与紫菀相同，无紫菀时亦用之。

　　颖曰：紫菀连根叶采之，醋浸，入少盐收藏，作菜辛香，号名仙菜。盐不宜多，多则腐也。

　　时珍曰：按陈自明云：紫菀以牢山所出根如北细辛者为良，沂兖以东皆有之。今人多车前、旋复根赤土染过伪之。紫菀肺病要药，肺本自亡津液，又服走津液药，为害滋甚，可不慎。

　　根

　　【修治】 曰：凡使，先去须。有白如练色者，号曰羊须草，自然不同。去头及土，用东流水洗净，以蜜浸一宿，至明于火上焙干用。一两用蜜二分。

　　【气味】苦，温，无毒。《别录》曰：辛。权曰：苦，平。

　　之才曰：款冬为之使。恶天雄、瞿麦、 本、雷丸、远志，畏茵陈。

　　【主治】咳逆上气，胸中寒热结气，去蛊毒痿蹶，安五脏（《本经》）。

　　喘悸，五劳体虚，补不足，小儿惊痫（《别录》）。治尸疰，补虚下气，劳气虚热，百邪鬼魅（甄权）。调中，消痰止渴，润肌肤，添骨髓（大明）。益肺气，生息贲（好古）。

　　【附方】旧三，新四。

　　肺伤咳嗽：紫菀五钱，水一盏，煎七分，温服，日三次。（《卫生易简方》）久嗽不瘥：紫菀、款冬花各一两，百部半两，捣罗为末。每服三钱，姜三片，乌梅一个，煎汤调下，日二，甚佳。（《图经本草》）小儿咳嗽，声不出者：紫菀末、杏仁等分，入蜜同研，丸芡子大。每服一丸，五味子汤化下。（《全幼心鉴》）吐血咳嗽，吐血后咳者：紫菀、五味（炒）为末，蜜丸芡子大，每含化一丸。（《指南方》）产后下血：紫菀末，水服五撮。（《圣惠方》）缠喉风痹，不通欲死者：用返魂草根一茎，洗净纳入喉中，待取恶涎出即瘥，神效。更以马牙硝津咽之，即绝根本。一名紫菀，南人呼为夜牵牛。（《斗门方》）妇人小便，卒不得出者：紫菀为末，井华水服三撮，即通。小便血者，服五撮立止。（《

　　草部第十六卷　草之五

　　女菀

　　（《本经》中品）【释名】白菀（《别录》）、织女菀时珍曰：其根似女体柔婉，故名。

　　【集解】《别录》曰：女宛生汉中山谷或山阳。正月、二月采，阴干。

　　弘景曰：比来医方无复用之。复有白菀似紫菀，恐非此也。

　　恭曰：白菀即女菀，有名未用重出一条，故陶说疑之。功与紫菀相似。

　　宗 曰：女宛即白菀，非二物也。《唐修本草》删去白菀，甚合宜。

　　时珍曰：白菀，即紫菀之色白者也。雷 言：紫菀白如练色者，名羊须草，恐即此物也。

　　根

　　【气味】辛，温，无毒。之才曰：畏卤碱。

　　【主治】风寒洗洗，霍乱泄痢，肠鸣上下无常处，惊痫寒热百疾（《本经》）。疗肺伤咳逆出汗，久寒在膀胱支满，饮酒夜食发病【发明】时珍曰：按：葛洪《肘后方》载：治人面黑令白方：用真女菀为末。醋浆服一刀圭，日三服。十日大便黑；十八日如漆；二十一日全白便止，过此太白矣。

　　年三十后不可服。忌五辛。孙思邈《千金方》用酒服，男十日，女二十日，黑色皆从大便出也。又《名医录》云：宋兴国时，有女任氏色美，聘进士王公辅，不遂意，郁久面色渐黑。

　　母家求医。一道人用女真散，酒下二钱，一日二服。数日面貌微白，一月如故。恳求其方，则用黄丹、女菀二物等分尔。据此，则葛氏之方，已试有验者矣。然则紫菀治手太阴血分，白菀手太阴气分药也。肺热则面紫黑，肺清则面白。三十岁以后则肺气渐减，不可复泄，故云不可服之也。

　　草部第十六卷　草之五

　　麦门冬

　　（《本经》上品）【释名】 冬（音门），韭（《吴普》）阶前草时珍曰：麦须曰 ，此草根似麦而有须，其叶如韭，凌冬不凋，故谓之麦 冬，及有诸韭、忍冬诸名。俗作门冬，便于字也。可以服食断谷，一名仆垒，一名随脂。

　　【集解】《别录》曰：麦门冬叶如韭，冬夏长生。生函谷川谷及堤 肥土石间久废处。

　　二月、三月、八月、十月采根，阴干。

　　普曰：生山谷肥地，丛生，叶如韭，实青黄。采无时。

　　弘景曰：函谷即秦关。处处有之，冬月作实如青珠，以四月采根，肥大者为好。

　　藏器曰：出江宁者小润；出新安者大白。其苗大者如鹿葱；小者如韭叶，大小有三、四种，功用相似，其子圆碧。

　　颂曰：所在有之。叶青似莎草，长及尺余，四季不凋。根黄白色有须，根如连珠形。四月开淡红花，如红蓼花。实碧而圆如珠。江南出者叶大，或时珍曰：古人惟用野生者。后世所用多是种莳而成。其法：四月初采根，于黑壤肥沙地栽之。每年六月、九月、十一月三次上粪及耘灌。夏至前一日取根，洗晒收之。其子亦可种，但成迟尔。浙中来者甚良，其叶似韭而多纵纹且坚韧为异。

　　根

　　【修治】弘景曰：凡用，取肥大者，汤浸，抽去心，不尔令人烦。大抵一斤须减去四五两也。

　　时珍曰：凡入汤液，以滚水润湿，少顷抽去心，或以瓦焙软，乘热去心。若入丸散，须瓦焙热，即于风中吹冷，如此三四次，即易燥，且不损药力。或以汤浸捣膏和药，亦可。滋补药，则以酒浸擂之。

　　【气味】甘，平，无毒。《别录》曰：微寒。普曰：神农、岐伯：甘，平；黄帝、桐君、雷公：甘，无毒；李当之：甘，小温。杲曰：甘、微苦，微寒，阳中微阴，降也。入手太阴经气分。

　　之才曰：地黄、车前为之使。恶款冬、苦瓠、苦 。畏苦参、青 、木耳。伏石钟乳。

　　【主治】心腹结气，伤中伤饱，胃络脉绝，羸瘦短气。久服轻身不老不饥（《本经》）。

</div>
    <div class="pagination">
<a href="本草纲目_page147.html">上一页</a><span>...</span><a href="本草纲目_page143.html">143</a><a href="本草纲目_page144.html">144</a><a href="本草纲目_page145.html">145</a><a href="本草纲目_page146.html">146</a><a href="本草纲目_page147.html">147</a><span class="current-page">148</span><a href="本草纲目_page149.html">149</a><a href="本草纲目_page150.html">150</a><a href="本草纲目_page151.html">151</a><a href="本草纲目_page152.html">152</a><a href="本草纲目_page153.html">153</a><span>...</span><a href="本草纲目_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
