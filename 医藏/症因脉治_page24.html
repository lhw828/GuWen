<!DOCTYPE html>
<html>
<head>
    <meta charset="UTF-8">
    <title>症因脉治 - 第 24 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 24 页/共 100 页</h1>
    <div class="content">　　家秘泻白汤

　　桑白皮地骨皮粉甘草黄芩石膏黄连

　　清肺饮

　　桔梗黄芩山栀连翘天花粉玄参薄荷甘草

　　羌防泻白散

　　即泻白散加羌活、防风。

　　[卷一：肩背痛论] 内伤肩背痛 

　　【内伤肩背痛之症】气怯神离，精神不足，痛势不急，仍能睡卧。此肺气不足之症也。若焦，二便赤涩，烦躁不宁，此积热作痛之症也。

　　【内伤肩背痛之因】元气素亏，又复伤损，则肺气不足而作痛；肺热叶焦，复有触发，则肺气怫郁而作痛；劳碌举重，损伤筋膜，则肺窍有损而作痛；膏粱酒客，肠胃积热，上熏肺金，则土中之火刑金，而肩背痛缺盆肺俞，每每作痛。此皆内伤肩背痛也。

　　【内伤肩背痛之脉】右脉浮大，按之无根，肺气不足。寸口脉盛，按之数实，气壅肺实。六脉弦大，按之促结，伤损之诊。右关沉数，肠胃积热；左关弦数，肝胆之火。

　　【内伤肩背痛之治】气怯神清，脉大而虚，四君子汤、补中益气汤。喘急气逆，不得安卧，六脉躁盛，重则葶苈泻肺汤，轻则家秘泻白散。久痛不愈，气血有伤者，四物汤、八珍汤，加秦艽、续断、钩藤、羌活。膏粱积热，口燥唇焦，六脉沉数者，家秘泻白散。木火刑金

　　四君子汤

　　治气虚作痛。

　　人参白术茯苓甘草

　　补中益气汤

　　治气血两虚，肩背作痛。

　　人参白术黄当归陈皮甘草升麻柴胡

　　葶苈泻肺汤

　　治痰饮壅塞肺窍，肩背缺盆牵引作痛。

　　葶苈子大枣肉

　　家秘泻白散

　　治实火刑金，肺热喘咳，唇焦便赤。

　　桑白皮地骨皮甘草黄芩石膏川黄连家秘加葛根清胃火，加白芍药清脾火，加柴胡清肝胆之火，加辰砂清心火，加黄柏清肾火，加枳壳清大肠之火，加木通清小肠之火。

　　四物汤

　　治血虚肩背作痛。

　　熟地黄白芍药当归川芎家秘加秦艽、续断、钩藤、羌活，治诸凡身痛。

　　八珍汤

　　治气血两亏，肩背作痛。

　　即四君子、四物汤，家秘加秦艽、续断、钩藤、羌活。

　　泻白各半汤

　　桑白皮地骨皮甘草胆草山栀黄芩加青黛冲服。

　　[卷一] 腰痛总论 

　　秦子曰：《内经》论腰痛，诸条不一。其曰太阳所至为腰痛，少阳腰痛如针刺，阳明腰痛不可顾。此数者，乃论外感腰痛也。其曰用力举重，入房过度，转摇不能，肾将惫矣，此论内伤腰痛也。今立外感三条，以该六气；内伤五条，以该七情。

　　[卷一：腰痛总论] 外感腰痛 

　　（风湿） 

　　[卷一：腰痛总论] 外感腰痛 

　　【风湿腰痛之症】发热恶风，自汗身重，腰背重痛，不能转侧，此风湿腰痛之症也。

　　【风湿腰痛之因】或雨湿之年，风湿袭入肌表，则时行腰痛，此因岁气而致病者；或冲风冒雨，风湿感人；或以水为事，水舍皮肤，一人独病，此人自感冒而致病者也。

　　【风湿腰痛之脉】脉多浮涩。左尺浮涩，太阳风湿。左尺细涩，少阴风湿。左关浮涩，少阳风湿。左关细涩，厥阴风湿。右关浮涩，阳明风湿。右关细涩，太阴风湿。

　　【风湿痛之治】《内经》云：腰痛引项脊尻背，太阳经也，宜羌独败毒散，加白芷、苍术。腰痛引脊内廉，少阴经痛也，宜独活秦艽汤。腰痛如锥刺皮中，少阳经痛也，宜柴胡独活汤。腰痛如张弓弦，厥阴痛也，宜柴胡芍药汤。腰痛不可顾，如有见，善悲者，阳明经痛也，白芷独活汤。腰以下如横木居其中，太阴经痛也，苍独肾着汤。

　　羌独败毒散

　　羌活独活防风荆芥川芎柴胡前胡甘草苍术白芷

　　独活秦艽汤

　　独活秦艽防风川芎苍术

　　柴胡独活汤

　　柴胡独活防风川芎苍术青皮甘草

　　芍药柴胡汤

　　白芍药独活防风川芎苍术青皮钩藤

　　白芷独活汤

　　白芷独活防风苍术秦艽干葛

</div>
    <div class="pagination">
<a href="症因脉治_page23.html">上一页</a><span>...</span><a href="症因脉治_page19.html">19</a><a href="症因脉治_page20.html">20</a><a href="症因脉治_page21.html">21</a><a href="症因脉治_page22.html">22</a><a href="症因脉治_page23.html">23</a><span class="current-page">24</span><a href="症因脉治_page25.html">25</a><a href="症因脉治_page26.html">26</a><a href="症因脉治_page27.html">27</a><a href="症因脉治_page28.html">28</a><a href="症因脉治_page29.html">29</a><span>...</span><a href="症因脉治_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
