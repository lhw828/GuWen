<!DOCTYPE html>
<html>
<head>
    <meta charset="UTF-8">
    <title>鍼灸资生经 - 第 17 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鍼灸资生经 - 第 17 页/共 18 页</h1>
    <div class="content">　　五苓散治疸病发渇立效瘀热在里身黄肿煎茵陈下【服此不效方可鍼灸】
　　伤寒头痛【其余见头痛】
　　温溜主伤寒寒热头痛哕衂肩不举【千】　悬颅主热病头痛身热　悬厘　鸠尾主热病偏头痛引目外眦少泽主振寒小指不用头痛　神道　关元主身热头痛进退往来　三焦俞主头痛食不下　太白主热病先头重颜痛烦闷心身热热争则腰痛不可俛仰又热病满闷不得卧身重骨痛不相知　温溜治伤寒身热头痛哕逆肩不得举【铜】　风池治头痛　鱼际　掖门中渚　通理主头痛【千】　天池疗头痛【此见寒热】　支正等主头痛【见伤寒寒热】头痛顚顚然先取涌泉云云【见伤寒】鱼际疗头痛汗不出【见寒热】
　　治伤寒头痛药多矣惟浓煎五苓散服必效不必鍼灸予屡施与人皆效故也
　　伤寒寒热【余见自汗　伤寒无汗】
　　支正　少海主热病先腰胫酸喜渇身热项强振寒寒热甲云主振寒寒热颈项肿实则肘挛头痛虚则生疣痂【千】曲泽主伤寒温病身热烦心口干甲云主心澹善惊身热烦心口干手清逆气呕唾肘瘈善摇头颜清汗出不过眉　三闲主气热身热喘甲云寒热口干身热喘息口急痛善惊　肩贞主寒热项适歴甲云耳鸣无闻引缺盆肩中热痛麻木不举　温溜主伤寒寒热头痛　商丘主寒热好呕　大椎主伤寒热盛烦呕膈俞　中府主寒热皮肉骨痛少不得卧　支满肩井　关冲主寒热凄索气上不得卧　列缺主寒热掌中热　曲池主伤寒余热不尽　天井主伤寒振寒颈项痛　冲阳主振寒而欠　后谿主身热恶寒
　　寒热【又见伤寒寒热中风寒热】
　　复溜治骨寒热汗注不止【铜】　至阳治寒热解散淫泺胫酸四支重痛少气难言【明同】　光明治身解寒淫泺防痠不能乆立　痖门治寒热风痉脊强反折【铜】　陶道神堂【见肩痛】　风池治洒淅寒热　隂郄治洒淅畏寒
　　厥逆　鱼际治洒淅恶风寒虚热舌黄身热头痛欬汗不出痹走背痛不得息　浮白治发寒热　肾俞治头重身热【见劳瘵】　颅治身热头重脇痛不得转侧太白　阳纲治身热【并见腹胀】　曲差治身体烦热　脑
　　空治劳疾羸瘦体热　肺俞治寒热喘满【见劳瘵】　天池治寒热胷膈满【见膈满】　少冲治乍寒乍热【见伤寒】　神道【见头痛】　少海治寒热　胆俞治振寒【见头痛】　临泣治洒淅振寒【见腋肿】　鱼际治虚热洒洒毛防恶风寒舌上黄身热欬喘痹走胷背不得息头痛甚汗不出热烦心少气不足【明】　膈俞疗寒热骨痛【见痰】　天突【见颈肿】疗身寒热【下】　脑空疗身寒热引项强急　飞扬　光明主寒热【千见伤寒无汗】　藏府积聚心腹满腰背痛饮食不消吐逆寒热往来小便不利羸瘦少气三焦俞随年壮【又见劳】又胃管百壮【至千壮佳】　小肠俞主三焦寒热【如灸肾法】随年　又膀胱三焦津液下大小肠寒热赤泄洞痢腰脊痛　又小便不利妇人下五十壮四支寒热腰疼不得俯仰身黄腹满食呕舌根直灸脾俞大椎三穴各七壮盗汗寒热恶寒肺俞【随年壮鍼五分】　又隂都百壮多汗寒热玉枕五十【千翼】　涌泉主身体腰脊如解【见虚损】
　　腹寒热气【冷气　又见劳】
　　行闲主腹痛而热【千】　中极主腹中热【并见腹痛】　五藏热及身体热脉急着灸第十四椎与脐相当五十壮老小增损之若虚寒至百壮横三间寸灸之　气冲主身热【腹痛】　凡腹中热喜渇涎出是蛔也手持之勿令得移以鍼刺中管【亦不可容易鍼】　气冲主腹中大热不安【见腹胀】关元主寒气入腹　乆冷灸天枢百壮【见症瘕】　隂陵泉【见水肿】　三隂交【见痃痹】治腹寒　隐白疗腹中寒热【明见腹胀】下廉疗热风冷痹　上关等主寒热【千见瘈疭癫】　飞扬
　　等治寒热【铜各见癫疾】　痖门等治寒热【见瘈疭】　少冲治乍寒乍热【见伤寒】　岐伯云但是积冷虚乏病皆宜灸关元三里疗藏府乆积冷气心腹胀满　天枢疗乆积冷
　　气绕脐切痛时上冲心【铜同】　中极疗冷气【见积聚】　漏谷【见痃癖】　防阳治冷气【铜见泄泻】　下管治六府气寒不嗜食气海治冷气上冲心　隐白主腹中寒冷气胀满【千】太冲主上气冷发腹中雷鸣【见上】　结气寒冷灸太
　　仓百壮【见结气】　凡脐下绞痛流入隂中发作无时此冷气灸关元百壮　商丘主心下寒【见腹满】　鸠尾　少冲　商丘主心寒冷气上灸龙颔百壮【并心痛】　阳交主寒厥惊狂　冲门治腹寒气满【铜见积聚】
　　千金翼云五劳六极复生七伤变生七气积聚坚牢如杯留在腹内心痛烦寃不能饮食时来时去发作无常寒气爲病则吐逆心满热气爲病则恍惚闷乱长如冒又复失精云云宜服局方七气汤若冷气忽作药灸不及止用火鍼防刺诸穴与疼处须臾即定神效
　　身寒痹【湿痹不仁　又见手足痹不仁】
　　膈俞【明同】治身常湿【铜见痃癖】　丰隆主身湿【千】　曲池　列缺主身湿摇时时寒　中封主痿厥身体不仁少气湿重　合阳主膝股重　漏谷主乆湿痹不能行铜云不能乆立　悬钟主湿痹不肿髀筋急瘈胫痛　絶骨主髀枢痛膝胫骨摇酸痹不仁筋缩诸节酸折　临泣主身痹洗淅振寒　商丘主骨痹烦满　凡身体不仁先取京骨后取中封絶骨皆泻之　中封主痿厥身体不仁少气湿重膝肿　风市主缓纵痿痹腨肠疼冷不仁中渎主寒气在分肉闲痛舌痹不仁　阳关主膝外
　　廉痛不可屈伸胫痹不仁　絶骨主酸痹不仁又主身重【见上】　环跳治冷风湿痹【铜见腰痛】　条口【见膝痛】治湿痹下髎治寒湿内伤【见月事】　委中疗风湿痹【明见脚弱】　下廉疗偏风热风冷痹不遂风湿痹灸疮差冷痹即已　鱼际疗痹走胷背【明见寒热铜同】
　　治冷痹胫膝疼腰脚挛急足冷气上不能久立有时厌厌嗜卧手足沉重日觉羸瘦此名复连病今人极无情地常愁不乐健忘嗔喜有如此候即当灸悬钟絶骨随年一灸即愈不得再灸也若年月久更发依法更灸若意便欲多者七日外更七壮【千翼】虚损论曰疾之所起生自五劳五劳旣用二藏先损心肾受邪即生六极一曰气极气极令人内虚五藏不足外受邪气多寒湿痹云云又曰五劳六极七伤七气积聚变爲病者甚则令人得大风缓急湿痹不仁偏枯筋缩四支拘挛令人无子云云
　　自汗【伤寒自汗　盗汗】
　　玉枕【见目痛】疗多汗【明】　膈俞【见痰】疗汗出　隂蹻疗女人汗出【见月事】　隂蹻等【见腹痛】主汗出【千】　飞扬　涌泉颔厌　后顶主颈项疼歴节汗出　昆仑主疟多汗【千】然谷主温疟汗出　复溜治骨寒热汗注不止【铜】　大敦治心痛汗出【见卒疝】　缺盆治汗出【见瘰疬】　中府治风汗出【见肺气】　少商治汗出而寒【见嘻噫】　冲阳主汗出【见疟】灸手足心热盗汗【见劳】
　　牡蛎散治卧即盗汗风虚头痛牡蛎熬黄白术防风各三两酒服方寸匕日二止汗之验无出此方一切泄汗服之三日皆愈此千金方所载也本事方云如恶风加防风一倍气虚加术面肿加牡蛎盖增益之也亦有牡蛎散治虚劳盗汗不止牡蛎煅麻黄根黄耆等分爲末毎二钱水一盏煎七分温服予皆用之验故附此【本事又有二方】
　　列缺　曲池主热病烦心心闷先手臂身热瘈疭唇口聚鼻张目下汗出如珠【千】　五处　攅竹　正营　上管　缺盆　中府主汗出寒热　承浆主汗出衂血不止　百防主汗出而呕痉　大都主热病汗出目厥足清外台乃云汗不出厥手足清　复溜主寒热无所安汗出不止风逆四肢肿　凡热病烦心足寒清多汗先取然谷后取大谿大指间动脉皆先补之　列缺【水肿】肺俞　心俞主汗出【中风】
　　伤寒自汗盖隂证也惟理中汤最佳予屡敎人服验若止额上有微汗与夫上一节有汗者最宜煎五苓散服之【见旣效方】单方歌云疫病汗如水论中号湿温烧故竹扇灰调汤效莫论其论颇有理药必可用也【多汗亦有用心得者宜灸心俞服镇心丹皆效】
　　多汗疟病譆譩【五十】多汗【四肢不举少力横文五十长平五十】多汗盗汗【并见寒热】
　　汗不出
　　凡胷满短气不得汗皆鍼补手太隂以出汗【千】　少泽复溜　昆仑主疟寒汗不出　偏歴主风疟汗不出少泽治疟寒热汗不出【铜】　上星治痎疟振寒汗
　　不出　心俞【见狂明同】　曲差治心中烦满汗不出【明同】　痖门治头痛风汗不出　陶道治洒淅寒热脊强汗不出【明同】　胆俞治振寒汗不出【见头痛】　命门治头痛如破身热如火汗不出　上脘治身热汗不出【见霍乱】　至隂【见头痛】　鱼际【见寒热】　曲泉【见疝】　侠谿【见胷脇满】　中膂俞治汗不出【见消渇】　偏歴治风汗不出　窍隂治手足烦热汗不转筋　命门【见头痛】　肺俞【见汗】疗汗不出【明】　曲泽疗汗出不过肩【见唾血】　曲泽主汗出不过眉【甲见伤寒寒热】　鱼际疗汗不出【见寒热】
　　伤寒无汗
　　大都疗热病汗不出手足逆冷腹满善呕目烦心四肢肿【明下】　凡温病身热五日以上汗下出刺太泉留鍼一时取鍼若未满五日禁刺　劳宫主热病三日以往不得汗怵惕甲乙亦云主病烦满欲呕哕三日以往不得汗怵惕胷脇不可反侧欬满溺赤小便血衂不止呕吐血气逆噫不止嗌中痛食不下善渇口中烂掌中热欲呕【千】　孔最主臂厥热痛汗不出【明云热病汗不出】皆灸刺之此穴可出汗　经渠　阳池　阳谷　合谷【明下同】前谷　内庭　后谿　腕骨　支沟【明下同】　厉兊　冲阳　解谿主热病汗不出　中冲等主热病汗不出【见伤寒诸病】　命门　膀胱俞　上管　曲差　上星　陶道天柱　上窌　悬厘　风池主烦满汗不出　飞扬
　　主下部寒热汗不出体重　玉枕　大杼　肝俞　心俞　膈俞　陶道主汗不出凄厥恶寒　光明主腹足清寒热汗不出　曲泉主身热头痛汗不出　鱼际主头痛不甚汗出　尺泽主气膈喜呕鼓颔不得汗烦心身痛　掖门　中渚　通理主热病先不乐头痛面热无汗　伤寒温病善摇头颜清汗出不过眉曲泽主之【甲】委中治热病汗不出云云取其经血立愈【铜】　孔最治热病汗不出此穴可灸三壮即汗出【明下同】　陷谷厉兑　膈俞　中渚　大都【见腹满】　支沟　阳谷【明同】腕骨　前谷治病汗不出　悬颅治热病烦满汗不出【明同】　悬厘治热病汗不出头偏痛烦心不欲食　譩譆治热病汗不出　大杼治伤寒汗不出脊强　经渠治热病汗不出痹喘足【明作逆】心痛呕吐　商阳治热病汗不出【明下同】　中冲治热病汗不出掌热身如火心痛烦满舌强　太谿治热病汗不出默默嗜卧溺黄消瘅大便难　风池治温病汗不出目苦头痛　太陵治热病汗不出臂孪腋肿善笑不休心悬若饥喜悲泣惊恐目赤小便如血呕逆狂言不乐　劳宫治热病三日汗不出怵惕胷脇痛不可转大小便血衂血不止气逆呕哕烦渇食饮不下　光明治热病汗不出卒狂虚则痿痹坐不能起实则足防热膝痛身体不仁善囓颊中冲治热病烦闷汗不出掌热身如火心痛舌强明
　　下云身热如火头痛如破　天池疗热病汗不出胷满颈痛四肢不举腋下肿上气胷中有声喉喝【明下】
　　【相识患隂证伤寒四肢厥冷不省予与理中汤服至第二服汗出如矣神哉】
　　发背【痈疽　疡瘘　余见痔漏】
　　频刺风门泄诸阳热气背永不发痈疽【铜】　灸发背法或不见疮头以湿纸傅先干者是以大蒜去皮生切钱子先安一蒜钱在上次艾灸三壮换蒜复三灸如此易无数痛灸至不痛不痛灸至痛方住若第一日急灸减九分二日灸减八分至第七日尚可自此以往灸已后时灸讫以石上生者龙鳞薜荔洗研取汁汤温呷即泻出恶物去根凡丁疮头疮鱼脐等疮一切无名者悉治【集效】　凡发肿至坚有根者名曰石痈治法当上灸之百壮石子当碎出如不出益壮乃佳【千】　论曰凡发背皆因服五石寒食更生散所致亦有单服钟乳而发者又有生平不服而自发背者其候率多于背两脾间起初如粟米大或痛或痒仍作赤色人皆初不以爲事日渐长大不过十日遂至于死临困之时以阔三寸高一寸疮有数十孔以手按之诸孔中皆脓出寻时失音所以养生者小觉背上痒痛有异即火急取浄土水和爲泥捻作饼子厚二分阔一寸半以麄艾大作炷灸泥上帖着疮上灸之一炷一易饼子若粟米大时可灸七饼子卽差如榆荚大灸七七饼炷即差如钱大可日夜灸不限炷数仍服五香连翘汤及鐡浆诸药攻之乃愈　凡肿起背胛中头白如黍粟四边相连肿赤黒令人闷乱即名发背禁房室酒肉蒜面若不灸治即入内杀人若灸当疮上七八百壮有人不识多作杂肿治者皆死郭户爲予言鄕里有善治发背痈疽者皆于疮上灸之多至二三百壮无有不愈但艾炷小作之炷小则人不畏灸灸多则作效矣盖得此法也然亦不必泥此近有一医以治外科得名有人发背疮大如椀有数孔医亦无药可治止以艾徧敷在疮上灸之乆而方疼则以疮上皆死肉故初不觉疼也旋以药调治之愈盖出于意表也
　　王蘧疽发于背张生以艾火加疮上自旦及暮凡一百五十壮知痛乃已明日镊去黑痂脓血尽溃肤理皆红亦不复痛始别以药附之日一易焉易时旋剪去黑烂恶肉月许疮乃平是岁秋夏间京师士大夫病疽者七人余独生此虽司命事然固有料理不知其方遂至不幸者【见王蘧发背方序】　阳辅治腋肿疽马刀【见腰脚痛】　犊鼻治膝膑癕肿【见膝痛】　窍隂主营【明作骨】疽发厉项痛引头【明同】目痛【铜云治痈疽头痛心烦】　凡疽卒着五指筋急不得屈伸者灸踝骨中央数十壮或至百壮附骨疽灸间使后一寸随年壮立差　天突疗肺痈唾脓血气壅不通【明】　亶中疗肺痈欬上气唾脓不下食胷中气满如塞　少海治疡肿振寒　太冲　临泣【见腋肿】治马刀疡瘘　单方歌云恶患是石痈不鍼可药取当上灸百壮石子出如
　　余尝爲刘和叔序灸痈疽方云必以毒药攻于内伐其根也又以火艾灼于外宣其毒也法尽于此矣痈疽始作灼艾服大黄等药无不愈者【大黄宜随人虚实服】　王子高病背疽京师外医以爲不可治得一徐人教以灼艾如大近千壮　鲁直数患背疮亦灼艾而愈灸爲第一法也【必】
　　瘿瘤【肉瘤】
　　天府【甲乙作天窻】　臑防　气舍主瘤瘿气咽肿　通天主瘿灸五十壮胷堂羊矢灸百壮　脑户　通天　消泺天突主颈有大气　臑防治项瘿气瘤明下云疗瘿及臂气肿　气舍治瘤瘿【见欬逆上】　浮白疗瘿肩不举【铜云治瘿】　肺俞疗瘿气　瘿上气短气灸肺俞百壮　瘿上气胷满云门五十壮　瘿恶气天府五十壮【千金翼云又胷堂百壮】　瘿劳气冲阳随年壮　瘿灸天瞿三百横三阔寸灸之　瘿气面肿通天五十壮　瘿灸中封随年壮诸瘿灸肩髃左右相对宛宛处男左十八壮右十七
　　壮女右十八壮左十七壮或再三取差上　又风池百壮　又两耳后髪际百壮　又头冲【一作颈冲】灸之各随年壮【千金翼云一名臂臑】　瘿恶气大椎横三阔寸灸之风池耳上髪际大椎各百壮大椎两边各寸半小埀下各三十又臂臑随年壮凡五处共九穴又埀两手两腋上文头各三百壮鍼亦良【千翼】
　　大智禅师云皮肤头面生瘤大如拳小如栗或软或硬不痛不可輙鍼灸天南星【生干皆得】滳少醋研膏先将小鍼刺病处令气透以药膏摊纸上贴三五易差此亦一说也故并存之
　　治脑瘘诸节诸痈肿牢坚治之方削附子令如棊子厚正着肿上以少唾湿附子艾灸附子令热彻附子欲干辄更唾湿之常令附子热彻附子欲干辄更气入肿中无不愈此法絶妙不传【千翼】　凡肉瘤勿治治则杀人【肘后方云不得鍼灸】
　　瘰疬
　　大迎　五里　臂臑主寒热颈瘰疬【千】　大迎治寒热颈痛瘰疬【铜】　缺盆治寒热瘰疬缺盆中肿外溃则生胷中热满腹大水气缺盆中痛汗出【明同】　五里治寒热瘰疬欬　臂臑治寒热颈项急瘰疬肩臂痛不得举少海疗腋下瘰疬臂疼屈伸不得风痹疼疰病【明】
　　天牖疗瘰疬寒热颈有积气聋肩痛【下】　灸一切瘰疬在项上及触处但有肉结凝似作瘘及痈节者以独头蒜截两头留心大作艾炷如蒜大小帖疬子上灸之勿令上破肉但取热而已七壮一易蒜日日灸之取消止一切瘰疬灸两胯里患疬处宛宛中日一壮止神验又五里大迎各三十壮又患人背两边腋下后文上
　　湏随年壮　又耳后发际直脉七壮
　　有同舍项上患疬人教用忍冬草研细酒与水煎服以滓傅而愈【详见良方】次年复生用前药不效以艾灸之而除根有小儿耳后生疬用药傅不效亦灸之而愈云
　　瘰疬初生如梅李切忌以毒药蚀及鍼刀镰割劳疬爲甚旣经蚀取之后无有不死者盖外医旣少慈悲又利于积日特宜戒之【必】　疬疡着颈及胷前灸乳间【见白駮】　腋下瘰疬漏臂疼屈伸不得风痹漏瘙鍼少海三分【留七呼泻五吸】鍼瘰疬先拄鍼皮上三十六息推鍼入内之追核大小勿出核三上三下乃出鍼颈漏天池百壮又心鸠尾下宛宛中七十又章门临泣支沟阳辅【百壮】又肩井随年又以艾炷绕四畔周匝【七壮即止】诸恶漏中冷息肉出灸足内踝上各三壮【二年者六壮　千翼】
　　风疹【瘾疹】
　　曲泽治风疹臂肘腕善动摇【铜】　肩髃治热风瘾疹【明云刺风风虚】　曲池治刺风瘾疹　涌泉【明同】　环跳【见膝】治风疹下昆仑疗刺风疹风热风冷痹【明】　曲池疗刺风疹
　　疼痛【见偏风】　伏兎【见风劳】疗瘾疹　合谷　曲池疗大小人徧身风疹【下】
　　千金方云人有风疹多必眼暗先攻其风其暗自差然则人之目暗亦有因风疹多而得者风疹可不先治乎
　　千金翼灸风热赤疹痒搔之逐手作疮法以一条艾蒿长者以两手极意寻之着壁立两手并蒿竿拓着壁伸十指当中指头以大艾炷灸蒿竿上令蒿竿断即止灸十十差差后重发更依法灸永差　瘾疹曲池灸随年壮头痛瘾疹天窻七壮
　　歴节风
　　飞扬　涌泉　颔厌　后顶主歴节汗出【千见颈项】　飞扬治歴节风足指不得屈伸头目逆气【铜】
　　麝香丸尤治白虎歴节诸风疼痛游走无定状如虫行画静夜剧许叔微在歙川有一贵家妇人遍身走炷疼痛至夜则发如虫啮其肌多作鬼邪治予曰此正歴节病也三服愈【见本事方】
　　举体痛痒如虫啮掻之皮便脱作疮灸曲池【见疮】
　　良方服治癞药半月两膝眼灸二七壮丞相长安公医人无数
　　麻风恶疾千金诸方药甚多或效或不效惟兼丝叶细末地米糊圆梧子大日二三服每服四五十丸茶汤下调药末服效尤速止难服尔病去后亦宜服屡施与人神效若更灸曲池合谷三里絶骨等穴尤佳予与人按此等穴皆痠疼故也
　　丁疮【疡瘘　鱼脐疮窝疮　疳疮】
　　丁肿灸掌后横文后五指男左女右七壮卽差已用得效丁肿灸法虽多然此法甚验出于意表【千　刮竹箭上取茹作炷灸丁肿上二七壮即消】
　　丁疮灸法千金以爲神验亦有先以鍼刺鱼脐疮上四畔作孔捣白苣汁滴疮孔者有刺疮头及四畔令汁出捣生栗黄傅【以麫围之勿令黄出】从旦至午根拔出者有用苍耳根茎苗但取一色烧灰醋泔淀和如泥涂干卽易之不过十度拔根出者【丁肿方有千首皆不及此也】有用皂荚子取仁作末傅五日内差者有用水獭屎傅大良者可考而知也有道人传瓦盘覆蜣蜋安浓米泔小盏以火逼之虫热吃泔及困死取脑中白肉【乃米泔也】新瓦上暵干爲末热酒调二钱服仍以少傅疮卽愈胡签母患此疼如鐡丁丁然依此治之效
　　小海治疡肿振寒　太冲　临泣【见腋肿】治马刀疡瘘【铜】一切窝疮灸足大指竒间二七壮灸大指头亦佳【千】予年少生一疮在足内外踝之中深而疼隂证疮也偶阅古隂阳书有用青桑浆治袴口疮者用之卽愈后在武林内踝上生一疮逾月又生一疮令仆往江下取得少黄桑浆仅可一抹翌朝愈矣自是常教人用皆效舍侄腿生疮不可行舍弟取桑根捣成膏傅亦愈
　　举体痛痒如虫齧痒而搔之皮便脱落作疮灸曲池二穴随年壮发卽灸之神验【千】　凡丁疮头疮鱼脐等疮一切无名者皆治【见发背】　凡疮毒乆不合灸合谷各七壮至七七壮极验【仍服内托散】　小儿疳湿疮灸第十五椎侠脊两傍七壮未差加七壮【千】　丁肿在左【灸左臂曲肘文前取病人三指外于臂上处中灸之两筋间从下痛至痛肿在右从右灸不过三日即差矣　千翼】
　　癣疥疮【白癜风　疣目】
　　日中时灸病处影上三壮呪曰癣中虫毛戎戎若欲治待日中【千】又法八月八日日出时令病人正当东向户长跪平举两手持户两边取肩头小垂际骨解宛宛中灸两火俱下各三壮若七壮十日愈
　　千金翼曰瘑疮疥癣皆有诸虫三年不差便爲恶疾【云云】治乆癣不差方【细研水银霜如粉和腊月猪膏先以泔清洗疮拭干一涂卽差再涂永差矣】大陵　支沟　阳谷　后谿主痂疥【千】阳谿治痂疥【铜】合谷　曲池疗皮肤痂疥【明下】
　　予少患疥凡十五年遇冬则爲疮人教用羊蹄菜根【蛇床子根】片切如钱米泔浸二三宿漉出入生姜矾同研细裹以生布遇浴擦洗良乆以水洗三四次用卽除根后数年再生用前法愈神效如此何以灸为也
　　白癜风灸左右手中指节去延外宛中三壮未差报之至道单方治紫癜风用舶上硫黄细研绵帛裹生姜自然汁半盏浸和绵子涂所患处稍干再易此患多从夏发但请验之予虽未试想必竒方也
　　千金翼灸白癜白駮等重午日午时灸膝外屈脚当文头随年壮一时下火不得动又白癜白駮浸滛疬疡着头颈胷前灸两乳间随年壮立差
　　疣目着艾炷疣目上灸之三壮卽除　支正治生疣目【铜】
　　疣目虽可灸千金方亦有用杏仁烧令黒研膏涂上者有用松栢脂合和涂之一宿失去者有用牛口中涎敷涂自落者有用苦酒渍石灰六七日滴取汁疣上小作疣即落者有以猪脂揩痒处令少许血出卽差神验无以加者不必专拘灸也
　　蛊毒
　　巨阙治蛊毒【铜见心痛】　俗亦有灸法初中蛊于心下捺便大炷灸百壮并主猫鬼亦灸得愈又当足下小指尖上灸三壮当有物出酒上得者有酒出饭上得者有饭出肉菜上得者有肉菜出卽愈神验皆于灸疮上出【千】梅师治卒中蛊下血如鸡肝藏府败壊桔梗捣汁服七分合佳録验方亦云卒中蛊血如鸡肝昼夜出血桔梗捣屑酒服方寸匕日三药不下挍开口灌又有用马蔺根末水服方寸匕随吐则出极神者肘后方云凡中蛊令人心腹切痛如有物咬或吐下血不卽治蚀人五藏尽卽死萆麻一枚去皮朴消一钱同硏新水作一服连进二三服效此虽未试亦竒方也
　　犬伤【蛇伤】
　　外丘治猘犬所伤毒不出发寒热速以三壮艾可灸齧处立愈【铜】　春末夏初狂犬咬人卽令人狂过百日乃得免当终身禁食犬肉蚕蛹食此则发不可救也先去却恶血灸疮中十壮明日以后日灸一壮百日乃止忌酒每七日捣韮汁饮一二盏　腄日蛇入七窍以艾灸蛇尾卽出又法刀破蛇尾些子入椒七粒蛇自出出后急以雄黄朱砂细研煎人参汤调灌取蛇毒【单】
　　山居人或被蛇伤卽以溺溺之拭干以艾灸之效朝野佥载记艾炷当毒蛇齧处灸引出毒气差薄切独头蒜贴蛇咬处灸热彻卽止【灸蛇毒上三七壮无艾以火头将疮孔大小之千翼】　狂犬咬人令人吮去恶血尽灸百壮后【日日灸百日止差血不出一生忌酒猪　千翼】
　　乳痈
　　膺窻治乳痈寒热卧不安【铜】　临泣治乳痈【见月事】　神封治乳洒淅恶寒【明同】　乳根治乳痈凄惨寒【千有热字】痛不可按　三里主乳痈【铜同】有热【千】　下廉治乳痈惊痹胫重【铜作喉痹防肿】足跗不収跟痛　神封　膺窻主乳痈寒热短气卧不安　天谿　侠谿主乳肿痈溃　论曰产后宜勤济乳不宜令汁蓄积蓄积不去便结不复出恶汁于内引热温壮结坚牵掣痛大渇引饮乳急痛手不得近成妬乳非痈也急灸两手鱼际二七壮断痈脉也不复恶手近乳汁亦自出便可手助迮捋之则乳汁大出皆如脓状内服连翘汤外以小豆薄涂之便差　又以绳横度口以度从乳上行灸度头二七壮【千翼】
　　千金论曰女人患乳痈四十以下治之多差四十以上治之多死不治自终天年予有亲年七十生乳痈不信此论令外科用刀仗开时暂虽快未几而殂方知千金犹信也有捣地榆汁傅有捣蔓菁叶或根傅热卽易之有用白芷末温汤调傅效
　　乳肿痛【殂乳少　吐嬭】
　　乳根疗乳痛【明】　肓门【明同】治妇人乳有余疾【铜】千云中极主乳余疾　气冲治难乳子抢心【见月事】　府舍厥气两乳【见脾疼】　太泉主妬乳膺胷痛【千】　天谿治乳肿贲膺【见胷痛】　梁丘【见惊】　地五防治乳肿　天牖主乳肿缺盆中肿【千】　足临泣主乳肿【见月事】　亶中治乳汁少【铜】明下云妳脉无汁下火立愈　小儿吐妳灸中庭一壮【明下】　小儿喉中鸣咽乳不利璇玑三壮
　　妇人无子
　　隂廉治妇人絶产若未经产者灸三壮卽有子【铜】　中髎治絶子下月事不调　次髎　涌泉　商丘治絶子　中极治妇人断绪【见月事明同】明下云疗失精絶子石关治絶子藏有恶血　上冲腹防痛不可忍【明下云腹厥痛绞刺】　曲泉主女子疝痂按之如以汤沃两股中小腹肿隂挺出痛经水来下隂肿或痒漉青汁如葵羮血闭无子不嗜食【千】　水原　隂蹻主女不字隂出淋漏月水不来多闷心痛　然谷主不字【铜作不字】隂出经漏【千】上窌主絶子疟寒热隂挺出不禁白沥痉脊反折　隂交主拘挛腹满疝月水不下乳余疾絶子隂痒贲豚上防腹坚痛下引隂中不得小便　石门主腹满疝积乳余疾絶子隂痒贲豚上防小腹坚痛下引隂中不得小便忌灸絶孕　关元主絶子【不血】血在内不下胞转不得尿小腹满石水痛　又主引脇下胀头痛身背热贲豚寒小便数泄不止　中极主子门不端小腹苦寒隂痒及痛贲豚抢心饥不能食腹胀经闭不通小便不利乳余疾絶子　又主狗挛腹疝隂痒　筑宾主大疝絶子涌泉主女子无子欬而短气　气冲主无子小腹痛隂廉主絶产若未曽产妇人絶子灸然谷五十壮　妇人絶嗣不生胞门闭塞关元三十壮报之　妇人姙子不成若堕落腹痛漏见赤胞门五十壮在关元左边二寸是妇人絶嗣不生灸气门在关元旁三寸百壮　妇人子藏闭塞不受精疼胞门五十壮　妇人絶嗣不生漏赤白泉门十壮三报　月水不利贲豚上下并无子曰满三十壮　妇人胞落頽脐中三百壮　又隂交五十壮三报在脐下横文中　又背脊当脐五十壮　又玉泉五十壮三报　妇人胞下垂注隂下脱灸侠玉泉三寸随年壮三报　妇人隂冷肿痛归来三十壮三报　中极妇人断绪最要穴【下】关元主断绪产道冷鍼八分留三呼防五吸灸亦佳灸不及鍼日灸百壮止姙不成数堕落玉泉【即中极】五十壮三报又龙门二十壮　妇人无子鍼关元【千翼甄权】　涌泉治妇人无子【见虚损】　妇人欲断产灸右踝上一寸三壮卽断【千】　石门忌灸絶孕铜云鍼之絶子明云懐胎必不鍼关元若鍼而落胎胎多不出鍼外昆仑立出隂交灸多絶孕【千翼】又云石门关元相去一寸鍼关元治妇人无子鍼石门则终身絶嗣其道幽隐岂可轻侮哉
　　妇人血气痛
　　四满【又主胞中有血】　石关主子藏有恶血内逆满痛【千】四满治妇人血藏积冷　阳蹻疗妇人血气【明】隂交治产后恶露不止绕脐冷痛【见血崩】　涌泉治心痛不嗜食妇人无子女子如姙娠五指端尽痛【见虚损】　妇女本藏气血癖走刺痛【灸法见肾虚】　隂交治血块腹痛【余见月事】
　　血块【瘀血】
　　石门治妇人因产恶露不止遂结成块崩中【明同】漏下【铜】天枢　中极治血结成块【并见月事】　下极疗因产恶露不止遂成疝瘕或因月事不调血结成块【明】　漏谷　曲泉治血瘕【铜见痃癖】　曲骨主血癃【千】　复溜主血淋　血淋灸丹田等【并见淋】　三里治胷中瘀血【铜】　九曲　中府主内有瘀血【见尸厥】
　　血崩【崩中漏下　恶露不止】
　　大敦治血崩不止【铜】　合阳治崩中　气海【见月事】　石门治崩中漏下【见血块】　中都治崩中因产恶露不絶　交信　隂谷　太冲　三隂交治女漏血不止　石门治崩中漏下【见血块】　血海治漏下恶血月事不调逆气腹胀　血海主漏下若血闭不通逆气胀【千】　隂谷主漏血小腹胀体寒热腹偏肿　太冲【见疝】　然谷主经漏【见无子】　隂蹻主隂挺下血隂肿或痒漉清汁若葵汗　白崩灸小腹横文当脐孔直下百壮又内踝上三寸左右各百壮　隂交　石门疗崩中【明】　天枢疗漏下赤白【交仪复留并同】及腹大坚食不化面色苍苍【下】若经候过多其色瘀黒甚者崩下吸吸少气脐腹冷极则汗出如雨尺脉微小由冲任虚衰爲风冷客乗胞中气不能固可灸关元百壮宜鹿茸丸【指】有皮匠妻患血崩两月饮食不进与鎭灵丹服少减而未断因捡得耆域方如圣散用椶榈乌梅干姜各一两并烧存五分性爲末毎服二钱食前乌梅汤调下【患甚者不过三服】合一剂与服而疾平又有廵捕之妻年逾五十因伤寒而血崩与加胶艾四物汤一服渐愈后因劳复大作与鎭灵丹十五丸而止或无此丹烧鹿角存性爲末酒调服亦佳以其屡验故附于此
　　隂交治女子月事不絶下产后恶露不止绕脐冷痛【铜明同】　气海【见月事】　中都治恶露不止【见血崩】　关元治恶露不止【见赤白帯】　中极【明见血块】　石门【下与铜同】疗因产恶露不止　漏胞下血不禁灸关元两旁三寸百壮产难月水不禁横生胎动鍼三隂交胎动崩中下痢贲气上逆鍼石门寸四分漏胞见赤胞门五十又气门五十崩中下鍼灸中极【见下】
　　产后余疾【产前】
　　期门治产后余疾【铜见心痛】千云主产余疾食不下贲豚上下伤　腹满　伏兎疗妇人八部诸疾【明】　妇人产后浑身疼鍼百劳穴遇痛处卽鍼避筋骨及禁穴【许】明下云产后未满百日不宜灸
　　产后血晕寒热往来或血抢心恶疾也予阅食料本草见有用鹿角烧爲末酒调服日夜数服验者偶家有妇人患此令服此神效因教他人妇服皆验但以产后未可饮酒以童子小便调服尔【最忌服利药】
　　明下云凡懐孕不论月数不宜灸　铜云昔宋太子善医术出苑治一姙妇太子诊曰女令徐文伯诊曰一男一女鍼之泻三隂交补合谷应鍼而落果如文伯言故姙娠不可刺
　　难产【胞衣不出　子抢心落胎】
　　冲门治难产子上冲心不得息【铜】　张仲文疗横产治先出手诸符药不防灸右脚小指尖头三壮炷如小麦下火立产　中封主小腹大字难嗌干嗜饮夹脐疝【千】上昆仑主字难若胞衣不出泄风从头至足气冲主
　　胞不出【见月事】　气冲治子上抢心【铜见月事千同】　冲门主乳难子上冲心隂疝【千一海上方治难产及胞衣死胎不下麻七粒去殻研如泥涂足心才下急洗去本事方极验】
　　昔河阳公主每产累不能终南山道士进枳殻散神效【枳殻麸炒去穣四两甘草炙三两爲细末每服一大钱匕空腹沸汤服五六月后方可服日一服八月日三服始产瘦小数月后平服】若横生逆生宜服黒散【百草霜釜下黑煤是香白芷等分研匀毎服二钱匕醋童子小便各一茶脚调匀更入少沸汤温热服良乆便正生未知再作顷刻活二人命】予教人服屡验故附此
</div>
    <div class="pagination">
<a href="鍼灸资生经_page16.html">上一页</a><span>...</span><a href="鍼灸资生经_page12.html">12</a><a href="鍼灸资生经_page13.html">13</a><a href="鍼灸资生经_page14.html">14</a><a href="鍼灸资生经_page15.html">15</a><a href="鍼灸资生经_page16.html">16</a><span class="current-page">17</span><a href="鍼灸资生经_page18.html">18</a><a href="鍼灸资生经_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
