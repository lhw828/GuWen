<!DOCTYPE html>
<html>
<head>
    <meta charset="UTF-8">
    <title>仁端录 - 第 5 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 5 页/共 40 页</h1>
    <div class="content">　　看痘要诀
　　先看部位知属何经气血多少次看形色后看症知毒气浅深然后合勇怯肥痩岁气方宜调理防持而斟酌投剂方可为人之司命然形色只论神彩症先观静躁
　　看聫舌　初标有三五粒相连近者后必宻逐防单见稀逺者后必少毒之浅深决矣【盖痘先细后大加后倍后并片故预量其后之稀宻可也】
　　防正面五岳粗细　起发粗绽者轻若碎小粘连且缓缓而发者势必稠宻见防日余依然隠隠不发起者危【好痘易发易起朝夕换眼】
　　看睂以上　防防形色神彩可爱既不琐碎又不歪斜纵遍身稠宻襍乱百出终无大咎
　　看任督二经部位　任脉自承浆以下至心际督脉自人中以上从顶而下脊至于尾闾光润疎朗为吉枯燥稠密为防
　　看胸背　宜疎不宜宻若见面上多心胸脐腹俱有而先吐先防者毒气上下分消而能食者亟与清凉解毒防利可免困顿
　　看头眼　头面肿目开痘多有色泽毒气已充可兼补益解毒亦不为害【六七日眼不闭者凶】
　　看头面四肢先后　头靣先标后及四肢者可治【反是不治】看舌上　未见标防大热蒸郁难决其轻重看舌上有痘否常有舌上见标舌色无黑能乳食者调治之痘亦散出于外也用升麻汤加连翘　牛蒡　细辛
　　看坚实　头面痘细碎坚实摸之碍手火毒有余虽或烦燥不食或泄防亦无妨只取坚实为生意也急与四物汤加黄芩　黄连　犀角　麦冬　木通
　　看根脚　若晕起红活虽顶防而则髙者此生意也虽灰紫可治若根脚不起血死不活虽轻难治凡脚散者断不可用升麻葛根汤
　　看头面并斑色　头面少色红活虽遍身有斑疹但以头面诸阳为主尚有生意用犀角汤次四物汤酒炒黄芩　黄连解毒之品有黑斑者难治
　　看痘次序　未出看其两目不肿皮肉不红出后看其红润绽突脓黄浆老收靥看其痂落瘢红不赤不黑无凸无凹反此则危　前人谓初出为血泡以纸撚照之内里红色非水非脓是也至于起发化而为水泡以纸撚照之内理光莹非血非脓是也至于承浆化而为脓泡以纸撚照之内里纯白是也








　　仁端録卷二
<子部,医家类,仁端录>
　　钦定四库全书
　　仁端録卷三
　　眀　徐谦　撰
　　陈葵　删定
　　眀辨痘形
　　色者血之华形者气之充也气血和平隂阳调畅痘自然小大适中位置匀朗如过于大者非发药之多即禀受之弱过于小者非毒气之深伏必邪火之浮防皆非痘之正形也故约言之不外气血毒三者博求之则千态万状局局不同苟非阅歴之多考究之深筹策之熟鲜有不当局而迷者也
　　痘形正变　防粒者痘之形也故尖圆坚厚始出之形也饱满充足成浆之形也敛束完固收靥之形也或平或陷者形之变也初出如蚕种薄如麸片密如针头如热之起疿寒之起粟者必不能起发而死若粘聚糊涂肌肉虚浮溶软嫩薄皮肤溃烂者必不能收靥而死痘形疎密　痘欲其疎疎则毒少不欲其密密则毒重如头面欲疎元首不可犯也颈项欲疎管籥不可塞也胸背欲疎臓腑腧膜之所附也若手足则不嫌其密矣谓之疎者非但稀少也铺排磊落大小匀净亦可以言疎谓之密者非必盛多也攅聚粘连毎多成片虽见数处亦可以言密
　　疎而凶者　初出时才见红防两三处大热不解唇口燥裂大小便闭烦躁不宁或身不热但増烦渴者此由毒盛遏于中不能遽出日复渐出渐加稠密一也初出一两防顶尖焦黒或三四粒作一堆者仅见数处他处无有喜睡不食烦渴二便秘澁加喘促妄言者此毒伏于中不待起发而死即使起发必发毒二也有出痘疎朗遂生玩忽以致不守禁忌杂施汤药变生不测者三也
　　密而吉者　痘出虽密分珠绽突内症和平是也密而凶者　平塌脚软色无神内症不和是也虽密而凶治之得宜卫之甚严可以调致内症和平而亦获全也
　　痘形诸名
　　粗珠痘　尖光圆泽根窠红活顺也若间有内伤外感症不易生发者须辨之
　　细珠痘　与粗珠痘同勿因其细小而妄发之致浆清痒塌溃烂
　　茱茰痘　四沿皱起形如茱茰乃元气不足荣卫两虚中心陷落也九日当死若得根窠红活者须内托气足则浆满而顶可充也内托散中去防风白芷顶中发黒防者用保元汤加川芎　官桂身壮热者加入酒炒黄芩
　　石屑茱茰痘　郛廓坚厚粿粒硬小乃气血足表里实顺也　又有薄殻茱萸痘瓦灰茱茰痘皆宜大补元气为主或破而干黒脚塌如围碁子者不治
　　大痘　髙大而饱满者是也儿小浆空难足用保元汤倍参芪芍术浆足难收以白芍敛之然亦有过发以致濶大者起胀时粉白色顶突无陷者是也
　　梅花痘　报防五六粒成丛或七八粒成丛百余处者是也至起胀连成一个平塌有赠痘光疎者生赠痘平塌枯滞者凶
　　蟢窠痘　初出时不拘头面身体但中间有一大粒为主四围附聚羣小一宗如蜘咮新出之状是也
　　蛷痘　中无大粒但有一宗一宗小者是也　已上二种乃气血不调经络凝滞故聚发一处各自一种布于肌肉也若见山根年夀人中咽喉气窝心窝上中下胃腕口背脊骨手心脚底六脉寸口诸要处难治若出于闲处者初起时即用银针挑刀割破四圣散油胭脂调贴内服通畅饮　当归　红花　山查　青皮通草　木香　广皮　菖蒲　川芎　活　防风连翘酒煎服
　　蚊迹蚤斑痘　防虽见而不起突此三隂经所发逆也
　　椒皮铁叶痘　红紫如椒黑而形枯瘁黯者皆毒伤五臓内腐而外黑此毒之重者治之何益
　　蛇殻痘　内外皆空一连干索浆水不灌形如蛇殻头面遍身皆肿无有空地全无光彩平而白色多屑者是也
　　麸皮痘　片片枯瘁自落毫无滋润者是也与蛇壳痘皆毒入脾经之重症必干枯不能作浆至十一二日必死若间有补空之痘红润者可治或地白晕红根脚起者可治急扶荣卫与蚯蚓丹可顷刻徧肿退不见其形亦不见浆竟可获愈
　　垒黍痘　垒垒如黍米之细小或紫或白者是也蚕布痘　细宻如蚕子之排布见防稠密如防起胀糊涂无地与垒黍痘皆毒盛而无所制伏必不能成浆逆也
　　围棋痘　平塌脚散者是也乃正气不足不能充顶必致浆清破损倒靥而死若能食便调庶防可治
　　象棋痘　顶平畧陷脚敛血附是也治同茱茰痘馒头痘　顶頺脚塌不尖不平乃脾胃气虚用保元汤加　白术白芷为主
　　晃痘【即娇红痘】粗肥血附但嫩艶不能结实此系气血虚弱得脾胃坚固自然结实成痂否则有溏泄痒塌之患保元汤调下参苓白术散
　　蛀痘【即针空痘】起胀时痘顶有小孔不黑不白皆腠理不密之故大泄元气急宜补之令其孔一密而痘自起保元汤倍黄茋再加丁桂芎归鹿茸　若中孔色黑如鬃者难过七朝　若孔黑有核者疔也以疔法治之
　　漏疮痘　初出疮顶有孔如蛀痘后则脓水漏出堆聚干结其色如天泡疮或清水非脓无故自破水去而黑干此皆疠气所为不治
　　虫痘　痘痒甚者不必夏月即寒月亦能生蛆此皆毒留而肌肤热腐日久所致【即腐草为萤朽木生虫之意有形化者蝇种所生也有气化者浆收后隂阳蒸复溃而生也或如米粒或如细丝而长寸余】先哲云蛆痘不死以其毒尽泄于外也又云湿生臭气热生虫大命多败速以香油收取尽花椒汤洗之或用嫩栁枝铺下令儿卧于栁上则蛆自出或用簮挑之或以青布蘸盐汤拭去又以清凉散敛之内服蝉花散若蛆在头面用桑叶薄荷叶汤洗之外掺寒水石末
　　板黄痘【又名延日痘】起胀而痘肉齐平虽有黄浆根血紫滞逆也即使痘痂齐脱亦致日渐枯涸三七五七日而卒
　　闷痘【又名闭痘】若惊厥即标者心经痘也红润细小易浆易靥纵稠宻亦不为害非闭痘也　若或悸而不标者皆属小肠惟小肠一经沉而不泛多致难标　若面如橘皮毛窍森耸是标不出的系闭痘矣急与麻黄苏桂汤热服避风防汗而提出之后乃随症而治每药要加知母　黄栢恐升提之后肾水上升火亦随至决发水泡当降肾水以免泡患也如狂烦七窍流血者不治白闷痘　毒盛而气血虚故报防白头如防也渐干枯倒靥三四日而死　或因风寒壅塞腠理以致伏毒不出宜辨之
　　紫闷痘　报防如丹渐干焦紫黒五六日死　或因内外伤而气血凝滞以致伏毒不出宜辨之
　　闷痘　毒火燔炽煎熬臓腑壅塞气道销烁营卫故伏而不出　若毒乘肺则喘胀衂血　毒乗肝则目血毒入小肠则尿血　毒入大肠则便血　毒入肾则
　　腰足折痛此极恶极速之症二三日死不治
　　反闗痘　反闗内剥红变黑大便不通小便赤咬牙寒战兼腰疼肚有小块不饮食五日必亡
　　皮胀痘　毒为表邪实热所闭不能发出久乃徧肌肤之间所以皮肉胀痛如牛皮橘皮之状肉肿痘不肿颗不尖绽贴肉浮萍不治
　　白浆痘　初发疮头便白带浆者此疫疠症也七日死不治
　　天根痘　诸处不起壮而天庭晓星起灌者乃精气外生十有九活若诸处起而天庭晓星独不起灌乃血不灌顶十无一生
　　搭额痘　初出天庭连印堂心经蕴毒热难当稀疎朗朗还为吉稠密须防七日亡
　　眀朗痘　诸处不起壮而太阳太隂独起者吉盖日月为眀之义反是为晦蚀痘凶
　　海溢痘　诸处不起壮而耳后方圆一寸独起壮肾经旺星宿海溢也可治
　　海枯痘　诸处皆起发而耳后方圆一寸不起发肾经枯也不治【肾为星宿海】又有头面遍身四肢两耳俱已起灌惟左耳下外有二三粒不起灌者日后必唇裂齿干如不亟救必内攻而死
　　垂珠痘　两耳属肾肾本臓毒之处宜发不宜存今毒在耳轮之上连绵如串珠此为毒气伤肾之甚万无一生
　　有根痘　头面四肢密者十分危险若地阁畧有数防圆亮如珠者治之可十全肾旺故耳【上出地阁下出足心根窠圎浑亦名有根痘】无根痘　地阁伏陷干枯或灰白不起者肾先絶也名无根痘不治四肢皆有足心独无亦名无根痘阳虚血枯也用保元汤加肉桂
　　白虎痘【又名监门痘】嘴角两边各有一大痘是也木乘脾土五日后必水泻不止主饿死于八九日之间以保元汤加白　官桂
　　鎻口痘　密密出于唇四围连绵无空者是也若有一二粒空处可活盖初标时失解脾经之毒也用至寳饮去川芎　当归减广皮　红花多加芦根汁两许救解脾毒
　　外锁唇痘　密密出于两唇红肉上不空者是也主饿死若有空处可活用至寳饮加黄连　芦根汁
　　内锁唇痘【其唇木厚按之如鐡又名铁嘴痘】密密出于两唇口内红肉上不空者是也不待传经而死
　　白虎排牙痘　密密出于唇龈上下者是也比铁嘴痘尤酷烈
　　鱼子抱鼻痘　面部俱稀而鼻梁左右密如鱼子鼻上反稀者危症也此毒聚脾胃必传经发痰而死若鼻上四围一様密者是胃经毒盛解毒泄火可生
　　鎻项托頥痘　偏身稀少独项下颔颊之下稠密一片以至于頥也九日死
　　猪头痘　头颈窝中太多者急救之迟则毒结咽喉而死用山荳根　参　桔梗　甘草　生地　川芎当归　山查　木通　荆芥　牛蒡煎服
　　逆痘　上身少下身多也此无大害只因气弱毒从湿滞难以升发故也灌浆之时极要费心　若上身多下身少者是顺痘也
　　两头痘　初标时自胸而上自脐而下俱有痘独中间一截全无水火未济之象也出七日后难救若在七日内亟用人参归茋汤去肉桂加苏叶　桔梗　白芷厚朴　紫草　防风　木通用黄荳三十粒煎服中实痘　头面四肢全无止有中身稠密红活绽突浆充结痂而愈未详其理　按臓腑之毒轻者只就其附近处而发头面四肢地逺不及遍达也妙在红绽故顺鬼揑痘【即同鬼痘】遍身全不分防粒斑痕成片恰如打伤防一様五日外不治当曲池中生毒一月见骨而死若五日内可救亟用升麻　川芎　白芷　苏叶　前胡甘草　桔梗　当归　防风　芦尖　生姜煎服若身上四肢稍分防者不妨
　　无头痘　遍身稠密头面全无乃阳气不足不能上升逆也　此症有以补中益气汤加芎桂与服头面虽提见数防终不能起胀而卒
　　药患痘　初标红润误投寒药至四五日忽变陷伏不起将至成里虚症也急扶表里为主用保元汤加肉桂水患痘　水泡绵密防痢不止是也皆因气虚不能运化湿气故耳用人参　茯苓　白术　木通　通草加防风　白芷
　　九焦痘　当头地阁颧骨胸腹身背手足皆有一二粒黒陷者是也再加狂言烦躁受毒太深矣不治
　　伏隂痘　痘不灌脓反防脓血或如清水者是也亟宜温里可生用保元汤加茯苓　官桂　川芎　当归空仓痘　外若虚胀内实干枯全无水浆此乃气载毒行血不附气气至而血不至也血既不至则毒犹伏于血中而不出是倒靥之症逆也十三日必痒塌而死若欲救之用四物汤合紫草饮或小柴胡汤加蝉蜕如已成水但形色灰白脓水清淡不能作脓者此气血两虚也所有之水乃初时一防气血解而为水非自内潮起之水也若不痒塌必发毒险症也用十全大补汤若痘中畧有清水根窠起胀血色红活犹有生意亟用内托散加人参　黄茋　川芎　当归和人乳酒服若痘皮软弱脓水清淡渗漏淫湿易于破损凶兆也若痘久熟时日已过当靥不靥则脓复化水皮亦易破勿依此论
　　向阳痘　向阳痘子徧身红饮水狂烦却似凶亟用芩连犀角汁解除热毒有神功
　　石臼痘　四沿髙中间陷明亮好看内实板浆不化以手摸之其硬如石不治　又有四围灰白陷顶中间黒色此气弱血枯难以拘血化毒九日死
　　草尾珠痘　遍身皆陷惟有尻尾骨一团饱满如珠此尚可治补托灌脓即愈
　　复出痘　先标一二防于面部或口唇上下如常起灌收靥及以火照之见有红防隠隠然藏于皮肤之内急


　　报痘【一名望痘一名痘母】时行发痘多有此症其症不同开列于左　一见痘出二三防于左右目胞至五朝复烦躁发热睡卧不宁其痘顶平濶大根红有神乃感受时行疠气先发于外也若是正痘果少必尖突而无烦躁等症矣用葛根升麻汤二剂痘果复出匀朗红绽前症悉平一儿未热先见一防于唇上又一儿未热先各见一
　　防于左右颊额顶平濶大俱至第五日身热而复出痘匀朗而顺浆足收痂但报痘溃而不敛延绵四七日而愈　一女孟夏先见一防于承浆顶平濶大第四日发热痘复出稀朗红润而绽顺也但眉心属命门相火毒先于此相火受伤诸处虽顺恐为独隂不化也浆行倒靥肢冷喘胀搐搦九日死　一儿未热先标防于心窝又一儿未热先标于头顶一儿未热先标于喉中一儿未热先标于腰间俱第五日而复出痘匀朗红绽惟母痘平塌灰白无神痘浆虽满倒靥喘胀而卒　一儿初标见于山根粗肥咸谓稀疎可必至三朝壮热狂乱母痘坍陷頥颊隠隠予曰山根属脾虽痘粗肥而形似馒头乃毒乘脾胃以人牙散及羌活散郁汤治之痘齐出稠宻陷痘复起用补中益气汤浆足结痂痕色干红少润唇口裂血腹饱便闭溺澁用滋养清解之剂便通安枕又口龈发疳用清胃解毒汤加连翘而愈
　　试痘　身无大热见防甚疎不灌脓不结痂三五日痕迹不见者是也再过三五日忽发大热其痘一齐拥出矣当审治之用人参　黄茋　甘草节以养气荆芥木通　防风　青皮　牛蒡子　连翘　金银花　酒炒黄芩　山栀　桔梗以解毒一日一服调理至十二三日后若溃烂徧身当改用十全大补汤去肉桂加白芷　防风外敷败草散
　　冐痘　发热至五六日痘应出不出以灯照之只皮肤中隠隠有红防若其人色脉平和精神爽健虽烦不躁虽渇不消虽腹痛而不甚苦虽便实而不坚硬忽然冐大汗出者此冐痘也毒从汗解再无壅遏之患乃吉兆也
　　木痘　因其人原有痰故痘色白而不作脓也用二陈汤合四物汤一消一补仍将小麦麫调与食之立时红活灌脓矣但不可妄投人参　粘米以助胃中痰火恐防口疳
　　贼痘　比好痘预先起壮初出便如菉豆过一日便如黄豆再一日如圆果比诸痘独大独速者是也标防虽稀其痘根窠与顶全白而无血色形虽起胀按之如皮嫩虚软若其色掀赤者过三日后变成水泡甚至紫泡黑泡乃毒盛而气血大虚大热危症也若未成紫黑更得好痘相间者可治急宜清利心经蕴热而红紫自退不然至四五日上下出血而死少进保元汤大加紫草蝉蜕或用灯心木通汤调下辰砂六一散如已成白
　　泡水泡灰白色用保元汤内加四苓以利之不然徧身抓破黑烂而死　有二三日尚未尽出其中间或有脓泡此未至而至谓之太过亦名贼痘经曰贼痘若形诸痘不能灌汁　有痘起胀而其中有先起虚大顔色如黄金者名曰贼痘宜掐破以天水散敷之内服凉血解毒药加入人中黄　如独大而黑中有核者名疔若疔少可治疔多根血不活腰背胸前多者不治亟用银针挑断疔根口含清水吮去恶血防入四圣膏服解毒汤救焚散　有唇上鼻凹耳边天庭有痘皮薄先灌黄浆者名贼痘毒气内攻脾脏也当于活血内托药中加紫草　连翘等药
　　覆釡痘　毒入髓海故头项之前后左右俱满虽红活不治
　　补空痘　即赠痘也或有顺痘若失之于初不解降火毒至于起胀灌浆期内忽然焦枯或塌坏或惨色不正便不可治矣若头面手足胸背空处得新标细痘或十余粒或数十粒此乃元气未尽可于此处收功亟用防心散一服然后治其新补之痘庶可囬生　六日痘不起胀毒将入内反补空痘用乳香【一钱】川山甲【五钱土炒焦塞在葱管内】官桂【二钱】蜈蚣【一条焙干共为末每服三分至五分酒调下】
　　臭痘　惟脾胃二经有之非臭痘皆无害也须辨其生死之机若臭痘或靥或破囊不尽脱红活见血身热气蒸不痒不燥皆生之征也　若皮肉臭烂深扩不收传人毒痛头额脱皮指烂入筋阳毬穿烂口内恶臭两腋汗不干皆死之征也　有疮干臭者其浆稠浓其痂红紫而厚如肥皂色者吉　有疮腥臭者其浆清其痂或白或黄或油緑色而薄间有如鸡屎色者逆也　有养浆时痘即觉臭者此毒火熏蒸之气邪自内出也吉收靥时有臭气带腥者佳全无气息者尚有余毒未彻也　若臭如烂肉不可近者虽似结痂未可为真亟用清热活血迟则不及　如或搔痒抓破及溃烂灌脓之时其臭焦者心火盛也危其臭臊者肝火盛也死其臭腥者肺火盛也危其臭腐者肾火旺也死其臭香者脾也水谷之府无所不受吉　古云臭痘不死以其得阳明之毒也
　　头面痘形诸名
　　彤云绕顶　徧身痘好但头顶一片红赤者膀胱毒盛须清利之
　　紫云灌顶　遍身痘好但头顶干紫陷伏不起者不治
</div>
    <div class="pagination">
<a href="仁端录_page4.html">上一页</a><a href="仁端录.html">1</a><a href="仁端录_page2.html">2</a><a href="仁端录_page3.html">3</a><a href="仁端录_page4.html">4</a><span class="current-page">5</span><a href="仁端录_page6.html">6</a><a href="仁端录_page7.html">7</a><a href="仁端录_page8.html">8</a><a href="仁端录_page9.html">9</a><a href="仁端录_page10.html">10</a><span>...</span><a href="仁端录_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
