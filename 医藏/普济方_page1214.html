<!DOCTYPE html>
<html>
<head>
    <meta charset="UTF-8">
    <title>普济方 - 第 1214 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1214 页/共 3614 页</h1>
    <div class="content">　　（出肘后方）用生瓜菜。捣取自然汁。饮之。叶生捣。贴肿毒。

　　升麻汤治伤寒一二日。便成阳毒。或服药吐下之后。变成阳毒。身重。腰背疼

　　痛。烦闷不安。狂言。或走。或见鬼神。或吐血下利。其脉浮大数。面赤斑斑如锦纹。

　　咽喉痛。唾脓血。五日可疗。至七日不可疗也。宜服升麻汤。肘后。阳毒升麻汤。治证

　　同。无栀子、鳖甲。

　　升麻（二分）当归（二分）蜀椒（出汗一分）雄黄（研）栀子桂心（各一分）甘草〔三（二）分炙〕鳖甲（大如手一片炙）上件药切。以水五升。煮取二升半。分三服。

　　如人行五里久。再服。温覆手足。毒出则汗。汗出则解。不解。重作服。亦取得吐。佳。阴毒去雄黄。忌海藻、菘菜、生葱、苋菜。张仲景方。无栀子、桂心。阴毒去雄黄、蜀椒。

　　治阳毒伤寒。昏愦不知。药食隔断者。

　　（出经验良方）将早晚白米。用新汲水烂研作浆。频频灌之。能解诸毒。续谷气。

　　阳毒栀子汤

　　（一名栀子仁汤出济生拔粹方）

　　治阳毒伤寒。壮热。百节疼痛。

　　升麻栀子仁黄芩芍药石膏知母甘草杏仁柴胡（各等分）上为粗末。

　　每服五钱。生姜五片。豉百粒。水煎服。一方有大青。

　　治阳毒伤寒。面赤头痛。身上热如火。心神躁。眼赤睛迸露。头目昏眩。项背强

　　直。坐卧不麻黄（去根）杏仁（去尖）山栀黄芩柴胡前胡（各去毛）大黄白术桔梗通草羌活秦艽干葛牡丹皮（去心）荆芥穗（各一分）牵牛（一两）半夏（四铢）黄连细辛（各三钱）上捣罗为末。每服五钱匕。水一碗。生姜三片。葱三枝。同煎一两沸。食后热服。

　　浴肠汤治阳厥发狂。将成疸。

　　大黄（四两湿纸裹）大青（一两）栀子（一两）甘草（一两炙）上水五升。煎至二升。

　　纳朴硝五合。再熬去一升。分四服。量虚实与之。

　　治阳毒入胃。下血频。疼痛不可忍。

　　用郁金五个。大者。牛黄一皂荚子大。别细研二味。同为散。每服用醋浆一盏。同煎三沸。温服。

　　卷一百三十六　伤寒门

　　伤寒头痛（附论）

　　夫伤寒头痛者。邪气循阳脉上攻于头也。是以伤寒、伤风、温病、热病、风温病、皆有头痛证者。盖头痛皆阳证也。故太阳头痛。必发热恶寒。阳明头痛。不恶寒。反恶热。少阳头痛。脉弦细而发热。至于三阴脉从足至胸。皆不至头。惟厥阴脉挟胃。属肝。络胆。循喉咙。上颃颡。连目出额。故仲景只有厥阴头痛一证。治以吴茱萸汤者是也。又伤寒头痛。谓邪气外在经络。上攻于头所致也。难经曰。三阳经受风寒。伏留而不去。则名厥头痛。言三阳之经上于头尔。然伤寒头痛者。太阳专主也。何者。以太阳之经起于目内。上额交巅。

　　上入络脑。经所谓太阳受病者。头项痛。腰脊强。又曰。七日病衰。头痛少愈。虽然阳明、少阳亦有头痛。不若太阳之专主也。盖太阳为病属表。而头痛专为主表证。虽有风寒之不同。

　　必待发散而后已。太阳病。头痛发热。身疼腰痛。骨节疼痛。恶风无汗而喘者。伤寒也。麻黄汤主之。太阳病。头痛发热。汗出恶风者。中风也。桂枝汤主之。虽有伤寒六七日。不大便。头痛有热者。而与调胃承气汤下之者。又云。若小便清者。知热不在里。仍在表也。当与桂枝汤。以头痛未去。虽不大便六七日。其小便清者。犹为在表。是知头痛属乎表者明矣。

　　头痛一切属三阳经也。而阴病亦有头痛乎。太阴、少阴二经之脉。皆上至颈胸中而还。不上循头则无头痛之证。惟厥阴之脉。循喉咙之后。上入颃颡。连目系。上出额。与督脉会于巅。

　　病亦有夫头者。精明之府也。神明居之。小小邪气。作为头痛者。必曰发散而可也。其或痛甚。

　　入连于脑。而手足寒者。又为真痛。岂能发散而已哉。呜呼。头痛为外疾。犹有不可治者。

　　又矧脏腑之疾乎。又伤寒头痛者。是外中风邪。上注脑中。三阳之脉受于风寒。伏留不去。

　　则流传于心肺。故使上焦壅滞。心烦鼻塞。壮热头痛也。

　　歌括。恶寒发热太阳经。恶热头痛胃气蒸。脉细而弦兼发热。少阳头痛自分明。

　　又云。三阴本没头痛疼。若有头疼属厥阴。非次头痛涎作病。心烦鼻塞湿家寻。

　　又论云。太阳恶寒发热。头痛无汗。麻黄汤。有汗桂枝汤。已发汗。未发汗。头疼如破者。连须葱白汤。不已者。葛根葱白汤。阳明头痛。胃气所蒸也。调胃承气汤。少阳头疼。

　　小柴胡汤。涎病头疼。瓜蒂搐鼻法。湿家鼻塞头疼。瓜蒂搐鼻法。出鼻中黄水即愈。厥阴头痛。脉必微浮。浮者欲愈也。不愈者。小建中汤。外证发热似疟者。欲愈也。宜桂枝麻黄各半汤。又云。三阴无头疼。唯厥阴有头疼。至吴茱萸证。却云干呕。吐涎沫。头疼属少阴。

　　以此论之。少阴亦有头疼。但稀少耳。孙真人云。少阴伤寒。不壮热。不头疼。其稀少可知。

　　少阴身虽有热。而无头疼。厥阴有头疼。而无身热。而又头疼。属阳证无疑矣。

　　歌括。头痛恶冷太阳先。恶热阳明胆细弦。湿鼻塞兮痰膈满。厥阴干呕吐清涎。

　　又头痛属三阳。阳明、少阳皆有之。而太阳则专主是也。太阳专主头痛。则头痛之属表证者居多。阳明、少阳又次而轻耳。以阴经络上不至头。故无头痛。惟厥阴循喉咙之后。上连目系顶巅。有头痛。干呕吐涎。可用吴茱萸汤。一证却无身热。亦与阴症不同也。虽然太阴、少阴。其经从足至胸。并无头痛。是固然耳。然风温病在少阴。湿温病在太阴。而头反痛。至于阴毒亦然。是又某病。则又有某证。脉络相通。不可拘也。

　　若夫头痛剧甚。入连于脑。手足俱寒。此则真痛。神丹在手。其能救乎。诸头疼无热。

　　如圣饼。用生姜葱白煎汤下。

　　头疼脉数。发热恶寒。而身不痛。左手脉平和。此名食积也。伤食亦令人头痛。脉数发热。但验左手人迎脉平和。身不疼痛者是也。甲乙经云。人迎盛紧。伤于寒。气口盛紧。伤于食。左手关前一分者。人迎之位也。右手关前一分者。气口之位也。盖人迎主外。气口主中。以此别之。伤食之证。由脾胃伏热。因食不消。发热似伤寒。却身不疼痛。此为异耳。

　　若膈实呕吐。食在上脘。宜吐之。若心腹满痛者。宜下之。治中汤。五积散。黑神丸。可选而用也。

　　方

　　石膏散

　　（出圣惠方）

　　治伤寒头痛壮热。

　　石膏桂心细辛白术桔梗（去芦头）干姜（炮制锉）薄荷（各半两）麻黄（去根节）赤芍药附子〔炮裂去皮脐各三两（分）〕甘草（一两炙微赤锉）上捣粗罗为散。

　　每服四钱。以水一中盏。入生姜半分。葱白七寸。豉五十粒。煎至六分。去滓。不计时候。稍热服。

　　黄芩散治伤寒头痛。心神烦热。四肢不利。

</div>
    <div class="pagination">
<a href="普济方_page1213.html">上一页</a><span>...</span><a href="普济方_page1209.html">1209</a><a href="普济方_page1210.html">1210</a><a href="普济方_page1211.html">1211</a><a href="普济方_page1212.html">1212</a><a href="普济方_page1213.html">1213</a><span class="current-page">1214</span><a href="普济方_page1215.html">1215</a><a href="普济方_page1216.html">1216</a><a href="普济方_page1217.html">1217</a><a href="普济方_page1218.html">1218</a><a href="普济方_page1219.html">1219</a><span>...</span><a href="普济方_page1215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
