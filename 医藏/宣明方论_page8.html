<!DOCTYPE html>
<html>
<head>
    <meta charset="UTF-8">
    <title>宣明方论 - 第 8 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宣明方论 - 第 8 页/共 15 页</h1>
    <div class="content">　　草乌头【去尖炒】黄连【半両】官桂　桔梗　干地黄　干生姜　川椒　芜荑　紫菀【去皮】柴胡　防风　厚朴　甘草　人参　川芎　鼈甲【酒浸】贝母　枳殻【去穰】甘遂【各一两】巴豆【三两醋煑半日出油】入碙砂
　　右为末水煑麫糊为丸如桐子大每服五丸空心临卧米饮汤下或微疎动详虚实加减
　　信香十方青金膏　灌顶法王子所十二上愿云药师瑠璃光如来应当供养正徧知明行足善游世间解无上士调御丈夫天人师
　　佛世尊方境授治周身中外隂阳不调气血壅滞变生百病乃至虚羸困倦偏攻酒食内伤心腹满塞急痛或酒积食积症瘕积聚痃癖坚积中满膈气食臭酸醋呕吐翻胃或膈瘅消中善食而瘐或消渇多饮而数【色角切频也】小便或肠风下血痔瘘痒痛或胃癕或偏身痈疸恶疮或疮毒已入于里腹满呕吐或成泻痢或出恶疮瘜肉或下痢腹痛或一切风气肢体疼痛及中风偏枯或痰逆生风痰涎嗽兼产后腹痛及小儿疳疾诸风潮搐但平人常服补养宣行荣衞调饮食
　　信砒　乳香　轻粉　粉霜　芭豆【已上各一两同硏】龙脑【半字】麝香【半字】青黛【二钱同研】黄蜡【三钱】
　　右研细末镕蜡入蜜半钱就搓匀旋丸菉豆至小豆大先服小丸病在上食后在下食前在中不计时面东顶礼一丸净器盛水送下如合药即浄处靣东每一丸密念呪三遍或病人不能呪请人呪
　　或师氏呪过　　呪曰
　　信香十方青金膏　　药师圆成蜜遍抛普济有縁除百病　　仰吞一粒体坚牢密呪曰
　　但言八金刚　　　　莫说十方佛
　　五蕴六根俱不道　　十二上愿自然成
　　金黄丸　治酒积食积诸积面黄疸积硬块
　　荆三棱　香附子【半两】泽泻【二钱半】巴豆【四十九粒出】黍米粉　牵牛【二钱半】
　　右为末用栀子煎汤和丸如菉豆大每服三丸至五丸如心痛艾醋汤下七丸
　　逆气丸　治心胸满闷脇肋刺痛不思饮食常服寛膈进美饮食
　　姜黄【四两】香附子【四两】缩砂　甘草　广荗【各二两】丁皮甘松　木香　荆三棱【各一两】白檀【半两】藿香叶【半两】
　　右为末入菉豆粉二两用汤浸蒸饼为丸如桐子大毎服三二十丸细嚼曰汤下食后日进三服
　　丁香散　治痃癖气脇下痞满息而不消积而不散元气在胃不妨食者
　　好丁香【二十五个】白丁香【七十个】蜜陀僧　舶上硫黄黄莺调【各五分】
　　右为细末每服一字皂子煎汤调下不计时治肚内生硬物黑瘦如柴呕吐积滞日三服食后
　　圣饼子　治一切沉积气胀两脇气满无问乆新者大黄【三两】黑牵牛头末【一两】碙砂【三钱】山栀子【半两】轻粉【二钱】
　　右为末炼蜜和丸捻作饼子如小钱大厚様食后毎服三饼子细嚼温酒下临卧如行粥补之虚实加减
　　无忧散【一名万病散】治风疾疮肿疥癣或臓腑积冷壅滞气结风劳膀胱宿冷臓腑虚衰靣色痿黄内有症癖气并当有疳虫蛇虫攻心腹俱痛忽中伤寒头痛不忍状若山岚时气瘟疫之疾并宜急服此药宣通三五行立瘥或中风口防语多蹇澁睡后口中涎出不限时节不问男子女人但五日一服不过三服永瘥人患腰膝疼痛脚气肿满运动艰难饮食无味并小儿疳痢脱肛者量大小与服利三五行自瘥大人乆泄气痢状若休息痢止有时俱一服取下冷脓一二升当日见効药无四时冷热老防衰弱病患悉皆除之任服他药无妨若服常时盖縁捜出藏府中积滞虫脓故也无孕妇人乆患血虚气弱痿黄无力者亦可依方服宣通气殊不困倦无妨此药凡有百病并皆治之其功不可具载有孕妇人或遇隂晦时即不可服天道晴明可进若虽复疾而未愈者再可服
　　黄耆　木通　桑白皮　陈皮【各一两】胡椒　白木木香【各半两】白牵牛【四两炒别取头末】
　　右七味为细末每服二钱牵牛末二钱生姜二钱切作片子煎生姜汤一大盏调药须臾又用生姜汤或温汤送下平明可行三五次快利无妨如病瘥后以白粥补之痊矣
　　五积丹　治心腹痞满呕吐不止破积聚者
　　皂荚一铤【一尺二寸火烧留性浄盆合之四面土壅合物令出烟】巴豆【十二个白面一两五钱同炒令黄色为度】
　　右为末醋面糊为丸菉豆大每服十丸盐汤下食后加减









　　宣明方论卷七
　　钦定四库全书
　　宣明方论卷八
　　金　刘完素　撰
　　木湿门
　　夫诸湿者湿为土气火热能生土湿也故夏热则万物湿润秋凉则湿物燥亁也湿病本不自生因于大热怫郁水液不能宣通即停滞而生水湿也凡病湿者多自热生而热气尚多以为兼证云湿热亦犹风热义同虽病水寒不得宣行亦能为湿虽有此异亦以鲜矣或跗肿体寒而有水者以畜热入里极深本非病寒也三花神祐丸　治中满腹胀喘嗽淋閟一切水湿肿满湿热肠垢沉积变生疾病久病不已黄瘦困倦气血壅滞不得宣通或风热燥郁肢体麻痹走注疼痛风痰涎嗽头目旋运疟疾不已症瘕积聚坚满痞闷酒积食积一切痰饮呕逆及妇人经病不快带下淋沥无问赤白幷男子妇人伤寒湿热腹满实痛久新瘦弱俗不能别辨或汛常只为转动之药兼防久新腰痛并一切下痢及小儿惊疳积热乳癖满并宜服之
　　甘遂　大防　芫花【醋拌湿炒各半两】牵牛【二两】大黄【一两为细末】轻粉【一钱】
　　右为末滴水为丸如小豆大初服五丸每服加五丸温水下每日三服加至快利利后却常服病去为度设病愈后老弱虚人平人常服保养宣通气血消进酒食病癖闷极甚者便多服则顿攻不开转加痛闷则初服两丸每服加两丸至快利为度以意消息小儿丸如麻子大随强弱增损三四岁者三五丸依前法
　　崔宣武神祐丸
　　加黄柏【一两】牵牛【四两】大黄【二两】轻粉【二钱】甘遂　大防芫花【各一分依前法】
　　刘庭瑞神祐丸　用此药治水气常得効　贾同知称之不已乃神仙奇絶之药也
　　葶苈木香散　治湿热内外甚水肿腹胀小便赤澁大便滑泄
　　葶苈　茯苓【去皮】猪苓【去皮】白术【各一分】木香【半钱】泽防木通　甘草【各半两】辣桂【一分】滑石【三两】
　　右为末每服三钱白汤调下食前　此药下水湿消肿胀止泄防利小便若小便不得通利而反转泄者此乃湿热痞閟极热而攻之不开是能反为注泄此正气已衰而多难救也慎不可攻之而无益耳
　　白术木香散　治喘嗽肿满欲变成水病者不能卧不敢食小便閟者
　　白术　木猪苓【去皮】赤茯苓　甘草　泽防【各半两】木香　槟榔【三钱】陈皮【二两去白】官桂【二钱】滑石【三两】
　　右为末每服五钱水一盏生姜三片同煎至六分食后去滓温服
　　大橘皮汤　治湿热内甚心腹胀满水肿小便不利大便滑泄
　　橘皮【一两去白】木香【一分】滑石【六两】槟榔【三钱】茯苓【一两去皮】木猪苓【去皮】泽防　白术　官桂【各半两】甘草【二钱】
　　右为末每服五钱水一盏生姜五片煎至六分去滓温服【大小便秘先服十汤二三日后再服此药】
　　葶苈膏　治水肿腹腹
　　牛黄　麝香　龙脑【各一分】昆布　海藻【上同三十分洗】牵牛　桂心【各八分】椒目【三分】葶苈【六分炒】
　　右为末别捣葶苈熬成膏丸如桐子大每服十丸日再服稍利小便为度详虚实加减
　　茯苓散　治诸般气肿等疾
　　芫花【醋拌炒】泽防　郁李仁　甜葶苈　汉防己【各二钱半】陈皮【去白】白槟榔　瞿麦【各半两】藁本【二钱半】滑石【三分】大防【炒三分】
　　右为细末每服一钱取桑白皮浓煎汤空心调下取下碧渌水如烂羊脂即瘥如未尽隔日又服肿消如故不用服忌盐百日
　　调胃散　治胸膈痞闷不思饮食脇肋硬痛消腹胀半夏【制】甘草【炙】厚朴【去皮】陈皮【去白】藿香【各等分】
　　右为末每服一钱生姜三片枣二枚水一盏同煎温服食前
　　二气散　治水气蛊胀满
　　白牵牛　黑牵牛【各二钱】
　　右为末用大麦麫四两同一处为烧饼临卧用茶汤一盏下降气为验
　　雄黄神金散
　　雄黄　葶苈【一两用糯米和炒半熟米不用】泽防【二两】椒目【半两】大防巴防【去心】茯苓【去黑皮】芫花【醋五升浸一日炒】甘遂　桑白皮【已上各一两】
　　右为末从发时加减一分空心用井花水调下每服一钱加至五钱以利为度忌盐醋生冷毒物油腻血物
　　从脚肿根在心加葶苈　从肚肿根在腹加椒目从隂肿根在胸加泽防　从膝肿根在肝加芫花从面肿根在肺加桑白　从心肿根在肋加雄黄从肢肿根在脾加甘遂　从口肿根在小肠加巴防从腰肿根在肾加大防　从四肢肿根在胃加茯苓
　　万胜散　治十种水气不可愈者
　　海带　海藻　海蛤　芫花【醋浸炒】甘遂　大防甜葶　樟栁根　续随子　巴防【各等分去心】
　　右为末每服三钱至五钱温酒调下临卧间日再服
　　牵牛丸　治一切湿热肿满等疾
　　黑牵牛　黄芩　大黄　大椒　滑石【各等分】
　　右为细末酒煮麫糊和丸如桐子大每服五丸至七丸生姜汤下食后虚实加减
　　栀子蘗皮汤　治头微汗小便利而微发黄者湿热相抟微者宜服
　　大栀子【十五个】黄蘗【半两】甘草【一分】
　　右剉如麻豆大水三盏煮至一盏缓汁分三次作一日服温吃不计时
　　大防丸　治十肿水气肿胀喘满热寒咳嗽心胸痞闷背项拘急膀胱肿于小腹小便不通反转大便溏泄不能坐卧
　　大防　芫花【醋炒】甘遂　海带　海藻　郁李仁续随子【各半两】樟桞根【一两已上八味为末每料抄药末十五钱七分便入后药】碙砂　轻粉【各一钱】粉霜【各一钱】水银砂子【一皂子大】龙脑【半钱】巴豆【二十一个生用去皮】
　　右八味已下同研匀用枣肉为丸如菉豆大每服五丸至七丸龙脑腊茶送下食后临卧虚实加减
　　粉霜丸　治病水鼔满不食四肢浮肿大小便閟不进饮食
　　粉霜　碙砂　海蛤　寒水石【烧粉】精石　白丁香　头白麫【各钱】　轻粉【三钱】海金砂【一钱】
　　右研匀着纸裹数重上使麫裹又纸裹冷酒蘸了桑柴火烧麫熟为度宿餠和丸如桐子大每服三丸生姜汤下一日三服二日加一丸至六日不加即止以补之妙
　　苦葶苈丸　治一切水湿气通身肿满不可当者
　　人参【一两】苦葶苈【四两于锅内纸上炒黄色为度】
　　右二味同为细末用枣肉和丸如桐子大每服十五丸煎桑白皮汤下日进三服空心食前　此药恐君子不信试验之
　　肉豆防丸　治水湿胀如鼓不食者病可下
　　肉豆蔲　防榔　轻粉【各一分】黑牵牛【一两半取头末】
　　右为末麫糊为丸如菉豆大每服十丸至二十丸煎连翘汤下食后日三服




　　宣明方论卷八
<子部,医家类,宣明方论>
　　钦定四库全书
　　宣明方论卷九
</div>
    <div class="pagination">
<a href="宣明方论_page7.html">上一页</a><span>...</span><a href="宣明方论_page3.html">3</a><a href="宣明方论_page4.html">4</a><a href="宣明方论_page5.html">5</a><a href="宣明方论_page6.html">6</a><a href="宣明方论_page7.html">7</a><span class="current-page">8</span><a href="宣明方论_page9.html">9</a><a href="宣明方论_page10.html">10</a><a href="宣明方论_page11.html">11</a><a href="宣明方论_page12.html">12</a><a href="宣明方论_page13.html">13</a><span>...</span><a href="宣明方论_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
