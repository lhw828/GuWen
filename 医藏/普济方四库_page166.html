<!DOCTYPE html>
<html>
<head>
    <meta charset="UTF-8">
    <title>普济方四库 - 第 166 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 166 页/共 1812 页</h1>
    <div class="content">　　三物膏【出圣济总録】
　　栁枝　桑枝　槐枝【各剉一升】
　　右以水二斗同煑至一斗去滓入好塩一觔熬成膏磁盒盛临卧揩牙
　　滋荣散【出御药院方】　长养髭发落最宜
　　生姜【焙干一两】人参【一两】
　　右为细末每用生姜一块切断蘸药末于髪落处擦之日二次
　　录蛭油方【出圣济总録】　荣养髭髪
　　录【一两】干水蛭【七枚为末】
　　右以水银三两作小盒盛录与水蛭以蚯蚓土和泥固济约半指厚深埋在马粪中四十九日取出化为黒油用鱼胞作指袋时蘸少许撚髭上其油自然倒至髭能变黒
　　乌金散【出圣济总録】　荣养髭髪牢牙
　　草乌头【四两】青塩【二两】
　　右将青塩为末同入藏瓶内瓦子一片盖瓦上鑚一窍外用纸筋泥固济仍留元窍候干用火煆黒烟尽青烟出为度以新黄土罨一宿取出为末逐日未洗靣前揩牙候洗靣了方潄三方
　　莹肌膏【出御药院方】　治毛髪长茸散频剃复生不尽者以膏贴之次日随膏药茸毛自退莹净再不生
　　乳香【二钱】沥青【三两】
　　右慢火同化开入小油一处煎沸硬软得所临卧涂患处明旦用温淡浆洗去
　　蒺藜散
　　右用蒺藜子一觔当七月八月熟时収日干舂去刺然后杵为末每服二钱新汲水调下日三服勿令中絶断谷长生服之一年已后冬不寒夏不热服之二年老者复少髪白复黒齿落重生服之三年身轻长生
　　治髪不落方刘君安曰欲髪不脱梳头满千遍
　　用羊粪和鴈膏傅毛髪落三宿即生
　　金陵草煎方益髭髪变白为黒
　　用金陵草一秤六月以后収采拣择无泥土者不用洗湏青嫩不杂枝梗者烂捣研新布绞取汁又以纱绢滤令滓尽通内油器鉢盛之日中微煎又取生姜一觔白蜜一觔合和入煎中以栁木箆搅勿停中令姜蜜匀中日煎之令稀饧为药成矣每日及午后各服一匙以温酒调服欲作丸日中再煎令可丸大如梧子依前法酒服三十丸及时多合制为佳其効甚速
　　又方【出圣惠方】
　　用东行根三尺横安瓶中蒸之令汁出収之髪即长
　　治血脉虗极须不得润泽冝用此方
　　用桑根白皮剉一觔栢叶剉一升以水三斗淹浸煮五六沸去滓沐头数数为之髪即润泽
　　南烛煎【出本草】　益髭髪及容顔兼补暖方
　　右于三月三日采南烛叶并蘂子入大净瓶中干盛以童小便浸满瓶固济其口置闭处经一周年取开每日一两次温酒服之每酒一盏调药一匙极有効验
　　治病后头病不可理通头发【出十便良方】
　　右以生麻油二升将头髪觧开安铜沙盆中用油淹渍之细细将钗子领髪斯湏竝自通
　　润毛髪滑肌肤益血色【出本草方】
　　以胡麻叶作汤沭良
　　黒润毛髪【出本草方】
　　以栢叶烧取汁涂头
　　去风润髪【出本草】
　　以白油麻叶捣和浆水绞去滓沭之
　　治髪【出本草】
　　以木浸油梳头
　　浸油益髪神效方【出卫生家寳方】
　　莲花须【一两隂干】零陵香【一钱】卷栢叶　白芷　芎防防风【各半两】
　　右件细切以绵裹入生椒七十粒生麻油半觔浸于新瓶中埋地中七日取出妇人涂髪极佳兼治头髪落不生极佳
　　作香泽涂方
　　依腊泽药内渍油里煎即用涂髪以绵裹煎之
　　须髪堕落【论】
　　夫足少阳胆之经也其荣在须足少隂肾之经也其华在髪冲任之脉为十二经之海语海其别络上辰日月若血盛则荣于须髪故须髪美血气衰故须髪堕落也
　　方
　　生髪膏　治热冲髪须落
　　松叶【切】莲子草　錬成马鬐膏　根皮【切各一升】韮根【切】蔓荆子【碎各三分】竹沥　猪脂【各二升】防风　白芷辛夷仁　吴蓝　升麻　芎防　独活　寄生藿香　沉香　零陵香【各一两】
　　右以煑汁竹沥等浸一宿以脂等煎之候白芷色黄膏成以涂头髪及顶上日三五度妙
　　治眉髪堕落【出千金方】
　　白芷　附子　防风　芎防　莽草　辛夷　细辛　黄芩　当归　蜀椒【各一两】大黄【一两半】蔓荆子【一升】
　　右共十二味防咀合二膏微火煎白芷色黄膏成先洗髪用膏傅如常泽法勿近靣生毛也
　　蔓荆子膏【出圣惠方】　治血虗头风须髪秃落不生
　　蔓荆子【三两】桑寄生【三两】桑根白皮【二两】白芷【二两】韭根鹿角屑【各二两】马鬐脂【五合】五粒松叶【三两】甘松香【一两】零陵香【一两】生乌麻油【三觔】根皮【汁三升】
　　右细剉绵裹内脂及油枣根汁中浸一宿漫火煎数搅候白芷色焦黄膏成去滓収磁合中每日揩摩须髪不生处十日后即生
　　鬂髪秃落生髪膏【出圣惠方】
　　莽草【一两】防风　升麻　白芷　荠苨【各二两】蜣蜋【四个】驴鬐膏　猫膏【一作狗膏】猪膏　马鬐膏　熊膏【各半升】
　　右诸膏成煎各半升合煎诸药沸则下停冷复上火三五沸上滤去滓傅头当泽用之一方有雄鸡膏无驴鬐膏
　　治头风髪落并眼暗方
　　蔓荆实【三而】桑寄生　桑根白皮【各二两】韮根【切三合】白芷【二两】甘松香　零陵香【各一两】马鬐膏【三合】乌麻油【一升】松叶【切三合】甘根白皮汁【三升】
　　右细切诸药内根汁中浸一宿数数搅令调温色已然后内油脂中缓火煎之勿令太热三五日候汁竭白芷色黄膏成去滓每日揩摩鬓髪及梳洗其药浸经宿临时以绵寛裹煎之膏成之滓绵滤以新甆瓶盛稠浊者即先用却不堪乆停特勿近手摩壊也
　　南烛草煎丸【出圣惠方】　治血气虗偏须髪秃落不生纵生色黄不黒冝服
　　南烛草　酸石榴叶　旱莲子苖【各五觔】
　　右已上三味于端午日内収于甆瓶中泥封令宻安日中至六月中旬取出皆如黒锡研之又以生地黄五觔绞取汁及白蜜五合同前上件三味成膏次下诸药末
　　地骨皮【四两】熟干地黄【四两】诃梨勒皮【二两】秦椒【三两去目及闭口者防炒去汗】白芷【二两】旋复花【二两】桂心【二两】杏仁【三两】
　　右为末入上件膏中用缓火煎可丸如梧桐子大每日空腹以温酒下三十丸晩食后再服至四十九日须髪皆生黒而复光忌生葱萝卜大蒜
　　摩膏【出圣惠方】　治头中二十种风髪秃落摩之即此疗顶如剥似铜盆者
　　蜀椒【三两半】莽草【二两】干姜　半夏　桂心　防茹附子　细辛【各一两并生用】
　　右细捣筛以生猪脂剥去筋膜秤取二十两和前件药合捣令消尽脂其药成矣先以白米泔沐髪令极净夜摩之经四五日即毛孔渐渐日生软细白皮毛十五日后渐渐变作黒髪至一月四十日待髪生五寸以上若至五日不停弥佳好酥及生油和药亦得又肠寒鼻塞但以摩之瘥
　　茯苓术散【一名通神効】　治髪白及秃落
　　白术【一觔一方苍术】茯苓　泽防　猪苓【各四两】桂心【半觔】
　　右捣散服一刀圭日三食后服调服一方酒或米饮调服后三十日髪白变黒容貌改红筋骨强盛乆服通神鬼
　　治须鬓秃落【出圣惠方】
　　附子【二两去皮】荆实【二两】栢叶【三两】乌鸡粪【三合】松叶【三两】
　　右相和于新甆瓶中盛隂干百日出之捣罗为末以马鬐脂和如膏涂之经十日即生
　　治头一切风髪秃落更不生头中二十种病头向中风以膏摩之方
　　防茹【三两半】细辛　附子【各二两】桂心【半两】
　　右捣筛以猪膏勿令中水去上膜及赤筋二十两捣令脂销尽药成捣讫仍研恐其中有脂膜不尽以生布绞掠取以宻器贮之先用桑柴灰汁洗髪令净方去桑灰两日洗待干以药摩头令入肉每日湏摩如非十二月合则用生乌麻油和极効
　　治鬓髪堕落令生长方【出海上方】
　　生栢叶【切一升】猪膏【三升】附子【四枚】
　　右为末以膏和为三十丸用布裹一丸内泔汁中煎沐髪长不落其药宻收贮勿令泄气
　　三圣膏【出医方大成】　治髭髪脱落能令再生
　　附子　蔓荆子　栢子仁【各三分】
　　右以马鬐膏和捣三千杵贮新磁器中封百日出以马鬐和以傅头讫巾裹之勿令见风日三傅即生肘后方不用栢子仁以酒渍泽沫一方无鬐膏和用药涂在髭髪落处三五日即生自然牢壮不落
　　治梳头髪不落
　　榧子【三个去皮】胡桃【二个去皮】侧栢叶【四片如手大】
　　右和合用雪氷三日取水用梳髪永不脱落兼泽润之
　　治须髪秃落不生令生【出圣惠方】
　　生姜汁【一合】生地黄汁【一合】羊子肝【汁一合】
　　右相和令匀夜卧涂之十日便生
　　治脉极虗寒须髪堕落令髪润泽方【出圣惠方】
　　麻子【三升碎】白梧叶【切一把】
　　右以米泔汁二斗煑五六沸去滓以洗沭则鬓不落而长
　　治鬓髪堕落【出千余方】
　　麻叶　桑叶
　　右以泔煑去滓沭髪七遍
　　石灰酒　治头髪落不止及治眉须
　　用石灰三升细筛水拌令温极热蒸之炒令至焦以木柴投中火即着为候停冷取三升绢袋之以酒三斗浸三宿初服半合日三四夜又稍加至一合神效一方宻封冬浸十四日春秋七日取服常令酒气相接服之一月即新者生也
　　沭头汤【出海上方】　治脉极虗寒须髪堕落令髪泽方用桑根皮切三升以水五升淹渍者五六日去滓洗沐髪数数为之自不复落一方用长三尺甆瓶饭上蒸之蒸取两头汁以涂须鬓则立愈
　　治头风毛髪落不生方【出千金方】
　　用铁上生衣研以腊月猪脂和涂之日三亦治眉毛落一方先以酢泔清净洗秃处以生布揩令大热腊猪膏细研入生铁煑沸三二度涂之徧生
</div>
    <div class="pagination">
<a href="普济方四库_page165.html">上一页</a><span>...</span><a href="普济方四库_page161.html">161</a><a href="普济方四库_page162.html">162</a><a href="普济方四库_page163.html">163</a><a href="普济方四库_page164.html">164</a><a href="普济方四库_page165.html">165</a><span class="current-page">166</span><a href="普济方四库_page167.html">167</a><a href="普济方四库_page168.html">168</a><a href="普济方四库_page169.html">169</a><a href="普济方四库_page170.html">170</a><a href="普济方四库_page171.html">171</a><span>...</span><a href="普济方四库_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
