<!DOCTYPE html>
<html>
 <head>
  <meta charset="utf-8"/>
  <title>
   伤寒论集注 - 第 19 页/共 37 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   伤寒论集注 - 第 19 页/共 37 页
  </h1>
  <div class="content">
   师持脉者，犹言师但持脉而不问也，欠者，阳引而上，阴引而下，此阴阳自和，为无病也。呻者，气道不利故太息，以呻出之，此为病也。言迟为风者，风伤气，气机不捷则言迟也。摇头言为里痛者，人之声音由肾间之动气而发，里痛则苦于发声，故摇头言也。行迟为表强者，太阳主筋、主表，筋不柔和，表气强急，则行迟矣。坐伏为短气者，呼吸之气，发原在下，气短则上下不相接续，故坐而伏也。下一脚为腰痛者，腰之筋脉与裤骨相连，腰痛则脚不能俱伸，故坐而下一脚也。护腹心痛者，正虚于内，邪实于里恐人按之，故护腹如怀卵物，乃心气不能转舒，故曰心痛也。此皆察人之神情得人之病机，虽持脉而不凭脉，所谓望而知之者如此。愚按：扁鹊望齐侯之色而知生死，华佗闻呻吟之声而取毒蛇，此望闻之神者矣。然二子咸得异术，能洞见五脏，湔浣肠胃，神异之术父不能喻之子，师不得授之弟，是以后世无传焉。若本论之所谓望闻乃简而易，易而难，中庸之道也。闻声、望形得其病情，何异于洞见五脏？汤圆散剂切中肯綮何异于剖腹、濯③肠？仲祖之遗书，千古垂教之圣经也。曹氏曰：望闻之理，自古有之，乃以我之虚灵而照彼之病情也。“脉要篇”云：视精明，察五色。观五脏有余不足。六腑强弱，形之盛衰。以此参伍，决死生之分者是也。
　　师曰：伏气之病，以意候之，今月之内，欲有伏气。假令旧有伏气，当须脉之，若脉微弱者，当喉中痛似伤，非喉痹也。病人云：实咽中痛。虽尔今复欲下利。
　　此一节言伏气发病，始则从阴出阳，既则从阳入阴也。伏气之病者，春之风气，夏之暑气。秋之湿气，冬之寒气，感之则潜匿于募原、肌腠之中，不形于脉，故当以意候之，今月之内欲有伏气者，是以意候之也。如三春风盛，九夏署盛，医者当知今月之内，时令太过，欲有伏气，感之则潜匿于形身而为伏气之病矣。假令旧有伏气，今时乃发，当须脉之。若脉微弱者，中土内虚风木之邪相克也；故当喉中痛似伤喉者，天气也；痛似伤者，火气也；此伏邪从阴出阳也，非喉痹者，言非阴寒内闭之喉痹也。病人云实咽中痛者，喉主天气为阳，咽主地气为阴，先病喉痛，后病咽痛，是先病阳而后病阴也。虽尔今复欲下利者，言虽咽痛当复下利，所以申明咽主地气之意。伏气始病则从阴出阳，既病则从阳入阴者如此。
　　问曰：人恐怖者，其脉何状？师曰脉形如循丝。累累然，其面白脱色也。
　　下三节言脉起于肾，生于胃而主于心也，此节言脉起于肾。人恐怖则肾气伤，肾气伤则精不上交于心，故脉形如循丝之微而累累然，其面白脱色而不光荣也。
　　问曰：人不饮，其脉何类？师曰：脉自涩，唇口干燥也。
　　此节言脉生于胃。经云：谷入于胃，脉道乃行；水入于经，其血乃成。人不饮者，胃气虚也，霄虚故脉自涩，津液内竭不荣于唇口，故唇口干燥也。
　　问曰：人愧者，其脉何类？师曰：脉浮，而面色乍白乍赤。
　　此节言脉主于心，心之所藏者，神也。人愧则神气消阻，故脉浮。浮者，虚浮也。心气内歉，故面色乍白乍赤。乍白乍赤者，忧惚而无定也。
　　问曰：经说，脉有三菽、六菽重者，何谓也？师曰：人以指按之，如三菽之重者，肺气也；如六菽之重者，心气也；如九菽之重者，脾气也；如十二菽之重者，肝气也；按之至骨者，肾气也。假令下利，寸口、关上、尺中，悉不见脉，然尺中时一小见，脉再举头者，肾气也。若见损脉来至，为难治。
　　合下两节，以五脏五行而论脉也。此言诊法有以浮、中、沉候五脏之脉者，有以寸、关、尺候五脏之脉者，皆为平脉之法也。菽，豆也。三发者，以指按脉，形如三菽之重，言其轻取而可得也，六菽、九菽、十二菽由轻而重，由举而按，以至于骨也。肺气、心气、脾气、肝气、肾气，其部位自土而下，故诊法由轻而重，由举而按，此以浮中沉候五脏之脉者如此。然诊法又有以寸、关、尺为候者，故假下利以申明之。假令下利，寸口、关上、尺中悉不见脉，是因下利无脉也，然尺中时一小见脉再举头者，因尺中小见而三部之脉得以再举，尺脉主肾，故曰肾气也。夫尺主肾气，则关主肝脾之气，寸主心肺之气，可不烦言而意会矣。又中言脉再举头，一息二至，是为损脉，若见损脉来至，则为难治，此以寸关尺候五脏之脉者如此
　　问曰：脉有相乘、有纵、有横、有逆、有顺、何谓也？师曰：水行乘火，金行乘木，名曰纵；火行乘水，木行乘金，名曰横；水行乘金，火行乘木，名曰逆；金行乘水，木行乘火，名曰顺也。
　　五脏者，五行也。故上文论五脏，此节论五行。脉有相乘者，言经脉相乘血气不和而为病也；有纵、有横、有逆、有顺者，言相乘而当则为纵顺，相乘不当则为横逆也。水行乘火，金行乘木，己所胜者而复乘之，则放纵自如，故名曰纵；火行乘水，木行乘金，己所不胜者而反乘之，则横行无忌，故名日横；若水行乘金，火行乘木、生我者而我反乘之，名曰逆也金行乘水，木行乘火，我生者而我因乘之，名曰顺也。夫五脏属五行，经脉不和而为病者如此。
　　问曰：脉有残贼，何谓也？师曰：脉有弦、紧、浮、滑、沉、涩，此六者名曰残贼能为诸脉作病也。
　　合下两节言脉有残贼，脉有灾怪，为诸脉作病，名日残贼；变异无常，名曰灾怪也。夫脉弦则为减，脉紧则为寒，脉浮为虚，脉滑为实，沉为纯阴，涩则无血故弦、紧、浮、滑、沉、涩六脉皆为残贼之脉，能为诸脉作病，此其所以为残贼也。
　　问曰：脉有灾怪，何谓也？师曰：假令人病，脉得太阳，与形证相应，因为作汤。比还送汤如食顷，病人乃大吐，若下利腹中痛。师曰：我前来不见此证，今乃变异，是名灾怪。又问曰：何缘作此吐利？答曰：或有旧时服药，今乃发作，故名灾怪耳。
　　脉得大阳与形证相应者，如太阳之为病，脉浮、头项强痛而恶寒，此脉与形证之相应也。大吐下利，腹中痛。前来原无此证，今卒然变异，是名灾怪。或有旧时服药，今乃发作者，言送汤如食顷，所投之药来周于经。故必旧时服药之故矣。
　　问曰：东方肝脉，其形伺似？师曰：肝者，木也，名厥阴，其脉微弦濡弱而长，是肝脉也。肝病自得濡弱者，愈也。假令得纯弦脉者，死。何以知之？以其脉如弦，直此为肝脏伤，故知死也。
　　合下四节，言三阴内合五脏，皆以胃气为本。前三节只言东方肝木、南方心火、西方肺金，末节举木得金脉而总结之，申言他皆仿此者，谓书不尽言，当以类推之意。夫五脏外合五行，故曰肝者术也；五脏上合三阴，故曰名厥阴；其脉微弦濡弱而长，是肝脉而得木体之条达也肝病自得濡弱者，得胃气也，故愈；得纯弦脉者，不得胃气也，故死。“平人气象篇”曰：春胃微弦曰平，弦多胃少曰肝病，但弦无胃曰死，此之谓也。
　　南方心脉，其形何似？师曰：心者火也，名少阴，其脉洪大而长，是心脉也。心病自得洪大者，愈也。假令脉来微去大，故名反，病在里也。脉来头小本大，故名覆，病在表也。上微头小者，则汗出；下微本大者，则为关格不通，不得尿。头无汗者可治，有汗者死。
　　心病自得洪大者，言心病而脉洪大，自得其位，为有胃气，故愈。假令脉来微去大，则来去不伦，夫心者，火也，火性上炎，脉当来大去微，今来微去大，反其火性，故名反，此心气内郁不充于外，故病在里也。脉来头小本大则上下不均，夫心者火也，火性上炎，脉当头大本小，今头小本大是下者反上，上者反下，故名覆，此心气外虚不荣于内，故病在表也。上微而脉头小者，心气外虚，故汗出；下微而脉本大者，心气内郁，故关格不通，不得尿。夫关格不尿，若头无汗者，津液内藏。故为可治；若头有汗者，津液上泄故死。主氏日：此言小便不利，名为关格。与后章关则不得小便，格则吐逆及食不得入，名日关格者，少有差别也。曹氏曰：按《素问•刺禁篇》曰：心部于表，肾治于里，病在表者，病在心也，病在里者，病在肾也，心肾皆名为少阴也。
　　西方肺脉，其形何似，师曰：肺者金也，名太阴，其脉毛浮也，肺病自得此脉。若得缓迟者，皆愈；若得数者，则剧。何以知之？数者南方火，火克酉方金，法当壅肿，为难治也。
　　毛浮者，肺金之本脉也，故肺病自得此脉。又日若得缓迟皆愈者，言肺病自得毛浮者愈，若肺病得缓迟者皆愈也。夫肺病而脉缓迟，既得大阴脾脏之本脉，又得土金之相生，故愈；若得数脉，则金受火刑，故法当壅肿。经云：热胜则肿。又云：诸病胕肿，皆属于火。火克肺金，故为难治。
　　问曰：二月得毛浮脉，何以言至秋当死。师曰：二月之时，脉当濡弱，反得毛浮者，故知至秋死。二月肝用事，肝属木，应濡弱，反得毛浮脉者，是肺脉也‘，肺属金，金来克木，故知至秋死。他皆仿此。
　　上文三节，首节言肝脉濡弱，末节盲肺脉毛浮，此言脉当濡弱之时而得毛浮之脉，所以承上文而总结之。又言他皆仿此者，言三时皆仿此相克之义而类推之，所以示人引伸之法也。高子曰：上文三节以东方肝木归于厥阴，南方心火归于少阴，西方肺金归于太阴，夫三阴合五脏，五脏合五行，五行主五方，辞未尽而义已周，学者所当意会者也。曹氏日：金来克木，故知至秋死，咸谓至秋金旺，肝木气绝而死；不知春得秋脉，则肺虚其本位，至秋则金气虚竭不能自旺，故死于金，不死于木，此即岁运胜复之义。所谓春有悽悽。残贼之胜，则夏有炎暑燔烁之复，至秋死者，火气下流于秋，三十日而烁金也。三时皆仿此义，而推之则得之矣。
　　师曰：脉，肥人责浮，瘦人责沉。肥人当沉，今反浮；瘦人当浮，今反沉，故责之。
　　合下三节，以五行生克、四时旺气而决其死生也，此言人形合脉。宜于生旺，不宜于克贼也。脉，肥人责浮者，以土行敦厚之人而得如水漂木之浮脉，木克土矣，故肥人责浮；度人责沉者，以木行条干之人而得质重如金之沉脉，金克木矣，故瘦人责沉，此以人形合脉而言其克贼也。肥人当沉者，土生金也；瘦人当浮者，木气旺也，此以人形合脉而言其生旺也。夫生旺相宜，故曰当克贼；不宜，故曰反，以其反也，故责之。
　　师曰：寸脉下不至关，为阳绝；尺脉上不至关，为阴绝。此皆不治，决死也若计其余命死生之期，期以月节克之也。
　　此言阴阳水火不交会于中土，遇月节相克而死也。寸脉为阳火也，尺脉为阴水也，关为阴阳之中土也。寸脉下不至关，为阳火之气绝于上；尺脉上不至关，为阴水之气绝于下。夫阴阳水火俱交会于中土，今上下皆不至关，则阳绝、阴绝，土气孤危，故皆不治，决死也。若不即死而余命苟延，期以月节克之而死也。
　　师曰：脉病人不病，名日行尸，以无主气，卒眩仆不识人者，短命则死。人病脉不病，名曰内虚，以无谷神，虽困无害。
　　旺气者，五行主四时，木、火、土、金、水四时相生之主气也；谷神者，中土水谷之精而充于形身也。脉病人不病，是形体无伤而经脉有亏，故名曰行尸，所以名行尸者，以无四时生旺之气，无旺气者，春木不生夏火，夏火不生季土，季土不生秋金，秋金不生冬水，故卒然眩仆不识人者，若短命而死。人病脉不病，是形体有亏而经脉无伤，故名日内虚，所以名内虚者，以无中土水谷之神，无谷神者土气虚也，阴阳合化而谷神自生，故虽困无害，所以中明旺气而生此谷神者如此。夫人以后天为本，是谷神能生旺气也人以先天为始，是旺气能生谷神也。五行相生之理，阴阳合化之微，其义如此。
　　问白：翁奄沉，名曰滑，何谓也？师曰：沉为纯阴，翁为正阳，阴阳和合，故令脉滑。关尺自平，阳明脉微沉，食饮自可。少阴脉微滑，滑者紧之浮名也，此为阴实，其人必股内汗出，阴下湿也。
　　合下两节论滑脉紧脉之所由来，此言阳交于阴则翕奄沉而脉滑，阴交于阳则紧之浮而脉滑也。翕，聚也。奄，忽也。翕奄沉者，脉体聚而忽沉，名日滑也；沉为纯阴者，少阴也；会为正阳者，阳明也；阴阳和合者，阳明之阳、少阴之阴，两相和合，戊癸合化。故令脉清也。关尺自平者，关脉属阳明，尺脉属少阴，阴阳和合而脉滑，故关尺自平，阳明脉微沉，食饮自可，则关脉平矣，少阴脉微滑则尺脉平矣，此言阳交于阴而为滑脉者如此。夫阳明关脉微沉是阳交于阴，少阴尺脉微滑是阴交于阳，故承少阴微滑而申言滑者，乃紧之浮名也夫阴阳相持，其脉则紧，紧之而浮，乃从阴出阳，非若翕奄沉之从阳入阴也，此为少阴阴气内实，其人必股内汗出，阴下湿，是乃阴实之徽，此言阴交于阳而为清脉者如此。
　　问曰：曾为人所难，紧脉从何而来？师曰：假令亡汗、若吐，以肺里寒，故令脉紧也。假令咳者，坐饮冷水，故令脉紧也。假令下利，以胃中虚冷，故令脉紧也。
　　此言紧脉从阴出阳则由下而上，从阳入阴则自上而下，其夫义与滑脉相同，故三言假令以申明之。亡汗者，阳气外驰，若吐者，嗝气上逆，假令亡汗，若吐，以
　　肺里寒之所致，是寒邪从阴出阳，由下而上，故令脉紧也。咳者，奔气促迫，假令咳者，坐以饮冷水之故，是寒邪从阴出阳，由下而上，故令脉紧也。假令下利，以胃中虚冷之所致，是寒邪从阳入阴，由上而下，故令脉紧也。夫阴阳邪正，相持，其脉则紧，脉紧未必亡汗、若吐、咳与下利，故曰假令，所以承上文滑脉而百紧脉之所由来者如此。
　　寸口卫气盛，名曰高。荣气盛，名曰章。高章相抟，名曰纲。卫气弱，名曰谍。荣气弱，名曰卑。惵卑相抟，名曰损。卫气和，名曰缓。荣气和，名曰迟。缓迟相抟，名曰沉。
　　合下六节，以寸口论荣卫，以趺阳论中土，皆宜和缓而不宜强实也，此节以寸口论荣卫之高章有余，惵卑不及，缓迟和平也。寸口卫气盛、荣气盛者，言荣卫之气盛而有余，皆出乎阳，故名曰高、名曰章，谓崇高而章著也。高章相抟，名曰纲者，荣卫气盛总持一身之大纲也。卫气弱，名曰惵，惵，怯也。荣气弱，名曰卑，卑，下也。惵卑相抟，名曰损者，荣卫气弱而减损于中也。卫气和，名日缓缓，徐缓也。荣气和，名曰迟。迟，舒迟也。缓迟相抟，名曰沉者，荣卫和平，沉实而不虚浮也。此以寸脉论荣卫之有余、不及和平者如此。愚按：以下凡二十节论寸口趺阳、少阴之脉，脉之大会在于寸口，论荣卫言三焦藉荣卫之气而游行出入，荣卫不相将则三焦无所仰，上则宗气不和，下则少阴脉不出，内则经脉断绝，外则身体痹不仁，始则从阴而阳，既则从阳而阴，且阴常在，绝不见阳，有无声无臭而归于大极之义。
　　寸口脉缓而迟，缓则阳气长，其色鲜，其颜光，其声商，毛发长；迟则阴气盛，骨髓生，血满，肌肉紧薄鲜鞭。阴阳相抱，荣卫俱行。刚柔相得，名曰强也。
　　此节申明上义缓迟之义，寸口脉缓而迟，承上义而言也。上又云：卫气和名曰缓，夫卫为阳而主气，故缓则阳气长，其色鲜，其颜光，卫气充于外也；其声商，毛发长，卫气盛于内也。上又云荣气和名曰迟，夫荣为阴而主血，故迟则阴气盛，骨髓生，血满，荣血盛于内也；肌肉紧薄鲜鞭，荣血充于外也。夫卫气和而缓，荣气和而迟，则阴中有阳、阳中有阴、阴阳相袍，阴阳相抱则荣行脉中、卫行脉外、故荣卫俱行，阴阳相抱、荣卫俱行，则刚柔相得而运行不息，故名曰强也。强，健也，不息也。
　　趺阳脉滑而紧，滑者胃气实，紧者脾气强。持实击强，痛还自伤。以手把刃，坐作疮也。
　　寸口之脉主气血，故以寸口论荣卫；趺阳之脉主中土，故以趺阳论脾胃。此以趺阳脉滑而紧，主胃实脾强。而自贻其害也。趺阳脉滑则土气有余，故为胃气实；趺阳脉紧则阴阳相持，故为脾气强。夫既滑且紧，是持胃气之实而击脾气之强，两土相击，痛还自伤，犹之以手把刃而自作刀疮也。此承上文强健之意，而言不可过强者如此。
　　寸口脉浮而大，浮为虚，大为实。在尺为关，在寸为格。关则不得小便，格则吐逆。
　　此承上文过强之意，而言阴阳不相交接则为关格也。寸口脉浮而夫，主正虚邪实，故浮为正气虚，大为邪气实。浮大之脉在于尺，则阴气不能上交而关阴于下，故名曰关；浮大之脉在于寸，则阳气不能下交而格阳于上，故名曰格。夫关阴而不得阳热之化，则不得小便，格阳而不得阴液之资，则吐逆。此承寸口、趺阳而并论，尺脉者如此。
　　趺阳脉伏而涩，伏则吐逆，水谷不化，涩则食不得入，名曰关格。
　　上文以寸尺论关格，此以趺阳论关格也。趺阳者，胃脉也。趺阳脉伏而涩，则胃气不行，故伏则吐逆而水谷不化，涩则食不得入而水谷不内，亦名日关格。主氏曰：脉节言不得尿之关格，上节言不得小便而吐逆之关格，此节言吐逆不得食之关格，学者得其经脉而治之游刃有余地矣。
　　脉浮而大，浮为风虚，大为气强，风气相搏，必成隐疹，身体为痒。痒者名泄风，久久为痂癞。
　　此覆申明浮大之脉见于寸口，则为泄风痂癞，非必如上文之吐逆也。脉浮而大，即上文寸口脉浮而大也。上又浮为虚者，正气虚也；此言浮为风虚者。正气虚而风薄之也。上文大为实者，邪气实也；此言大为气强者，风邪在表而气机强盛也。风气相搏于皮肤肌腠之间，故必成隐疹而身体为痒。痒者，阳也。风乃阳邪，外干皮腠，故名泄风，久久则从皮肤肌膜而入于经脉，故为痂癞。痂癞者，厉风也。此申明浮大之脉非但在寸为格，且从皮腠入于经脉而为泄风、痂癞者如此。
　　寸口脉弱而迟，弱者卫气微，迟者荣中寒。荣为血。血寒则发热；卫为气，气微者，心内饥，饥而虚满不能食也。
　　合下四节，前二节言荣卫内行中土而下合少阴，后二节言膈气内行中土而下合少阴也，此言荣卫不归中土而不能食也。弱者卫气微，言寸口脉弱而卫气虚微也；迟者荣中寒，言寸口脉迟而荣内虚寒也。夫荣为血，其气外交于卫，故血寒则发热于外矣；卫为气，其气内交于荣，故卫微者心内则饥矣，此言荣卫之相交也。夫荣卫相交，归于中土。今卫微荣寒，不归中土，故饥而虚满不能食也，由是而知荣卫之内归于中土矣。
　　趺阳脉大而紧者，当即下利，为难治。当去声
　　此言中土不下合于少阴而为难治也。趺阳者，胃脉也。戊癸合化，下交少阴，肤阳脉大而紧者，胃气虚而邪气实也；阳明戊土不与少阴癸水相交，故当即下利；水阴下泄，土不柔和故为难治，由是而知中土之下合于少阴矣。
　　寸口脉弱而缓，弱者阳气不足，缓者胃气有余。噫而吞酸，食卒不下，气填于膈上也。
　　此言气填隔上而不归于中土也。寸口脉弱者，上焦阳气不足也；寸口脉缓者，中焦胃气有余也。夫阳气不足，不和于上，则噫而吞酸，胃气有余，不和于中，则食卒不下，吞酸不食由气填于幅上而不归于中土之所致也。由是而知隔气内归中土，不但荣卫之归于中土矣。
　　趺阳脉紧而浮，浮为气，紧为寒。浮为腹满，紧为绞痛。浮紧相搏，肠鸣而转，转即气动，膈气乃下。少阴脉不出，其阴肿大而虚也。
　　此言肠气下行，少阴之脉不上交于中土，而为阴肿也。趺阳脉紧而浮，乃寒邪内入而阳气外出；故浮为气，阳气外出也；紧为寒，寒邪内入也。浮为腹满，阳气外浮而土虚也；紧为绞痛，寒邪内入而相持也。浮紧相搏，阳气、寒气两相搏击也；肠鸣而转，阳气、寒气从中土而行于大肠也。夫肠胃皆属于土，少阴君火之气从膈而下，少阴肾水之气从阴而土，皆归中土，转即气动，膈气乃下，是君火之气下归中土。少阴脉不出，其阴肿大而虚，是肾水之气不归中土，水气不上聚水而从其类，故阴器肿大而虚浮也。由是而知少阴之脉，上出于中土，不但中土之下交于少阴矣。
　　寸口脉微而涩，微者卫气不行，涩者荣气不足。荣卫不能相将，三焦无所仰，身体痹不仁。荣气不足，则烦疼，口难言；卫气虚，则恶寒数欠。三焦不归其部，上焦不归者，噫而酢吞；中焦不归者，不能消谷引食；下焦不归者，则遗尿。
　　合下四节，前二节言荣卫内合三焦归于中土而游行出入，后二节言荣卫内合心包亦归中土而上行外达也。此言三焦藉荣卫之相将而游行出入也。寸口脉微，则卫气虚而不行，不行者，不行于脉外也；寸口脉涩，则荣弱而不足，不足者，不足于脉中也。夫荣行脉中，卫行脉外，则荣卫相将，荣卫相将则三焦籍荣卫之气外通肌腠。今荣卫不能相将，则三焦之气不能外出，故无所依仰而身体痹不仁。夫荣主血脉，内通于心，荣气不足而身体痹，则烦疼、口难言；卫主皮腠，下交于阴，卫气虚而身体痹，则恶寒数欠。始之三焦无所仰，则三焦不能外出，至此身体荣卫皆病，则三焦不能内入，夫三焦所出之处，即三焦所归之部。上焦出胃上口，故上焦不归者，噫而酢吞；中焦并胃中，故中焦不归者，不能消谷引食下焦注膀胱，故下焦不归者，则遗溲。此荣卫不相将，致三焦之不能游行出入者如此。
　　趺阳脉沉而数，沉为实，数消谷。紧者，病难治。
　　此言三焦内合中土而游行出入也。趺阳脉沉而数，沉则土气不虚，故沉为实；数则火气有余，故消谷。上文云中焦不归者，不能消谷引食；今数消谷是中焦内归中土。然三焦之气贵乎游行出入，若阴阳相持而脉紧，则入而不出，故又言：紧者。病难治。此三焦内归中土以消谷，尤贵游行出入者如此。
　　寸口脉微而涩，微者卫气衰，涩者荣气不足。卫气衰，面色黄荣气不足，面色青。荣为根。卫为叶。荣卫俱微，则根叶枯稿，而寒栗咳逆，唾腥吐涎沫也。
　　此言荣卫内合心包之血液，从经脉而充于皮肤也。寸口脉微者，卫气衰微也；寸口脉涩者，荣气不足也。夫气主煦之，血主濡之，卫气衰荣气不足，不能合心包之血液从经脉而高章于上，故面色青黄青黄者，血虚而不华泽也。夫荣主内，故荣为根；卫主外。故卫为叶。今荣卫俱微，则根叶皆病，故根叶枯稿。枯稿者，气血并竭也。而寒栗咳逆者，卫气不充于皮肤也；唾腥吐涎沫者，荣血不充于经脉也。此荣卫皆虚，心包血液不能从经脉而外充于皮肤者如此。曹氏日：同是寸口脉微而涩，上文言荣卫内合三焦之气，此言荣卫内合心包之血。荣卫俱微不从包络而奉心化赤，故唾服吐涎沫也。
　　趺阳脉浮而芤，浮者卫气虚，花者荣气伤，其身体瘦，肌肉甲错，浮芤相搏，宗气衰微，四属断绝。
　　此言中土主荣卫阴阳之气，中土内虚不能上循宗气外行四属也。愚按：上文皆以寸口论荣卫，趺阳论中土，此节以趺阳论荣卫者，言中土主荣卫阴阳之气也。趺阳脉浮者，卫气虚而不归于中土也；趺阳脉浮者，荣气伤而不归于中土也。中土主荣卫，阴阳之气循行于身体之肌肉，今脉浮芤，故其身体瘦。瘦者，卫气不充也。肌肉甲错，甲错者，荣气不充也。浮芤相搏，中土内虚，不能上行而循宗气，故宗气衰微不能外达而行四胶，故四属断绝。不日四肢，而日四属者，言四肢属于身体，因身体瘦，肌肉甲错之所致也。
　　寸口脉微而缓，微者卫气疏，疏则其肤空；缓者胃气实。实则谷消而水化也。
　　谷入于胃，脉道乃行；水入于经，其血乃成。荣盛，则其肤必疏，三焦绝经，名曰血崩。
　　合下三节，上节言荣血不和于卫，名日血崩；次节言胃土不合于肺，则为短气；末节言少阴主气、主血，心血虚而微烦，阳气虚而厥逆也；此言荣血秉水谷之精而外行于肤表也。上章两言寸口脉微而涩主荣卫皆虚，此盲寸口脉微而缓主卫气疏而荣血不和。故微者卫气疏，疏则其肤空，是卫主气而外行于肤表矣；缓者胃气实，实则谷消而水化，是荣血藉胃中之水谷而蒸变矣。故申言谷入于胃而消，则脉道乃行；水入于经而化，则其血乃成。夫荣卫贵乎相将，若荣盛不和于卫，则其肤必疏，是荣卫不相将矣。三焦绝经，是三焦无所仰，不循经外出矣。夫荣血秉水谷之精而成，外不和于胃，内不合于三焦，故名日血崩。崩，堕也，言不能循经脉而外行也。
　　趺阳脉微而紧，紧则为寒，微则为虚，微紧相搏，则为短气。
　　此言中土虚寒，不能上合于肺，以司呼吸，则为短气也。趺阳者，阳明之胃脉也。以寒邪而病阳明，故紧则为寒；中土虚而脉微，故微则为虚；既虚且寒，则阳明中土之气不能上合于肺以司呼吸，故微紧相搏则为短气。
　　少阴脉弱而涩，弱者微烦，涩者厥逆。
　　此承上文血崩短气之意，而言少阴主气、主血也。少阴脉弱，则心血内虚；少阴脉涩，则生阳不足；弱者微烦，心血虚而内烦也；涩者厥逆，生阳不足而厥逆也。少阴下为生气之原，上主心包之血，故主血而主气者如此。
　　趺阳脉不出，脾不上下，身冷肤鞭。
　　合下三节，首节言趺阳脉不出，次节言少阴脉不至，末节言知阴常在绝不见阳，以明阳归于阴，阴归于纯阴，无声无臭而归于大极之义。趺阳者，中土也，五脏六腑之所归也。趺阳脉不出，则脏腑之气不归中土而外出，故脾不上下，身冷肤鞭。夫胃为阳土，脾为阴土，相为上下，行于周身，达于肤腠，今趺阳脉不出则脾脏之气亦不上下，而身冷肤鞭者如此。
　　少阴脉不至，肾气微，少精血，奔气促迫，上入胸隔。宗气反聚，血结心下。阳气退下，热归阴股，与阴相动，令身不仁。此为尸厥。当刺期门、巨闭。
　　此言少阴主心肾、阴阳、气血，少阴脉不至而归于纯阴也。少阴之脉，心肾主之，少阴脉不至，主肾气微而精血少，肾气微则上下不交，致奔气促迫，上入胸膈，不能合宗气而司呼吸，故宗气反聚，由是则肾气、宗气不相交合矣。少精血则心肾不交，血结心下者，肾气不交于心，心主之气不循经周遍而血为之下结也。阳气退下，热归阴股者，肾气不交于心，阳热之气不循经周遍而反退归于阴也，由是则阳入阴中，而惟阴无阳矣，故但与阴相动，动而不和故令身不仁。身不仁者，其状若尸，故曰此为尸厥。当刺期门、巨阀者，刺期门以启冲脉之气。刺巨阀以启任脉之气，冲脉、任脉皆起于胞中，从中极而上，刺之则下陷之阳庶可从经而上，此假尸厥以明阳归于阴而为纯阴者如此。
　　寸口脉微，尺脉紧，其人虚损多汗，知阴常在，绝不见阳也。
　　此承上文阳气退下，热归阴股之意，而盲绝不见阳乃归于大极之静而不动，浑然合一之义。寸口脉微，阳气虚于上也；尺脉紧，阳气加于阴也。阳气虚于上，故其人虚损；阳气加于阴，故其人多汗。虚损多汗，则知阴气常在。夫阳生于阴，由静而动，知阴常在，则动静皆阴，无声无臭，浑然太极，绝不见阳也。但曰绝不见阳，无有后文，其义深且神矣，谁谓仲祖之书而可以糟粕求之耶？
　　寸口诸微亡阳，诸濡亡血，诸弱发热，诸紧为寒。诸乘寒者，则为厥，郁冒不仁，以胃无谷气，脾涩不通，口急不能言，战而栗也。
　　合下三节论后天水谷之气以生先天之阴阳、血气而为脉，所以通结辨脉、平脉之义，此论寸口诸脉而资生于脾胃之谷气也。寸口者，两手气口之脉也。论寸脉之微濡弱紧而曰诸者，承通篇寸脉而言也。夫寸脉不和为病，不一概而言之，寸脉属肺，肺主气，故诸微为亡阳；寸脉属心，心主血，故诸濡为亡血；弱为阴虚，阴虚则阳盛，故诸弱发热；紧为邪入，与正相持，故诸紧为寒。诸乘寒者，言寒邪内乘正气不与相持，则内外皆寒，故为厥。厥者，手足逆冷也。郁冒不仁，阳气虚而内逆不行于上，则郁冒不出于外，则不仁。夫脉资生于胃，借后天谷精之气注于脾，行于心，出于肺，以生先天之脉气，今手足厥冷、郁冒不仁，以胃无谷精之气不能内注于脾则脾涩不通，不能上行于心，则口急不能言，不能外出于肺则战而栗也。由是而知先天之脉气，藉后天之水谷以生者如此。
　　问曰：濡弱何以反适十一头。师曰：五脏六腑相乘故令十一。
　　此承上文谷气之意，而言胃脉濡弱为五脏六腑之所资也。濡弱者。胃土柔和之脉也。十二经中，胃气为先，故问濡弱之胃气，何以反适为十一头？师曰：十一者。五脏六腑也，五脏六腑皆借胃气以生，是相乘于胃，故令其为十一头，由是不必疑其反适矣。
　　问曰：何以知乘腑，何以知乘脏？师曰：诸阳浮数为乘腑。诸阴迟涩为乘脏也。
　　此以脉之阴阳而言胃气之乘于脏腑也。何以知乘腑，何以知乘脏者，承上又之意而问何以知胃脉之乘于六腑，何以知胃脉之乘于五脏也。师曰：三部之脉，浮数为阳，迟涩为阴，皆有胃气。诸阳脉而见浮数，为胃气乘于六府；诸阴脉而见迟涩，为胃气乘于五脏也。上文论脏腑之气乘于胃，此言胃气之乘于脏腑，盖左右三部之脉内合五脏六腑，外合三阴三阳，前论阴阳合一，归于大极，此复论后天水谷以生阴阳血气。央自始至终，终而复始，皆无中生有之元机，先后二天之妙用，此伊黄伯仲相传之心法，而医教垂统之正脉也。
　　以上平脉计四十五则
　　伤寒论本义附卷末
　　向有王叔和序例，旧本混列于前，新本附列于后，今以无补本论且相矛盾应删去之，而附本义九则焉。
　　仲祖著伤寒原名《卒病论》，本于五运六气《阴阳大论》，故释人之阴阳应天地之五运六气。
　　按仲祖撰《伤寒》本于《灵枢》、《素问》、《阴阳大论》扩先圣之所未尽而补益之，上承伊曹氏之草木昆虫。品分五运六气，再继轩岐氏之阴阳气血通贯三阴三阳，集方造论亦继立之圣人也。其序本论云：撰用《素问》、《九卷》、《阴阳大论》。宋•林亿等校正云：《素问》第七卷亡已久矣。而晋皇甫士安、隋志梁士录、隋人全元启俱云：止存八卷。惟唐宝应中主冰自为得旧藏之本，补足《素问》、《九卷》。今观天元纪大论、五运行大论、六微旨大论、气交变大论、五常政大论、六元正纪大论、至真要大论七篇，篇卷浩大，皆论五运六气、司天、在泉，而阴阳应象、六节脏象二篇，乃五运六气之总纲，不与前后篇卷等，故皆为大论，其余七十余篇止云论而不云大也。夫王氏取大论之文，以补所亡之卷，犹周官亡冬官，而以考工记补之之类也。仲祖采方治病，亦本神农经义。夫人与天地相参，与日月相应，故撰用“阴阳大论”谓：人之阳气应天气之在外，五脏五行应五运之在中，升降出入，环转无端。若为风寒所伤，始见外内浅深之病，故学者当于大论中之五运六气求之，伤寒大义思过半矣。
　　太阳应天道而运行于三阴三阳之外。
　　经云：太阳者，巨阳也，为诸阳主气。言阳气之咸归于太阳也。故太阳应天道之居高卫外，夫阳因而上，卫外者也。阳因而上者，天体居高而在上。卫外者，环绕于地之外，而太阳之气亦如之。“著至教”云：三阳，天为业。三阳者，太阳也，谓太阳之功业犹天也，故五脏六腑之俞皆归于太阳。通体之内，太阳在肤表之第一层，六气在皮腠之第二层，故论中有通体之太阳，有分部之太阳，通体之太阳犹天，分部之太阳犹日，所谓阳气者，若天与日之义。又肺气合太阳于皮毛，肺属于金而主天，心气为阳中之太阳，心合君火而主日，则太阳天日之义益明矣。夫风寒暑湿燥火，天之阴阳也。三阴三阳上奉之，太阳主天之阴阳，运行于六气之外，六期环会，七日来复，是太阳之中有六气也。
　　太阳之气，若天道之运行于地外，而复出入于地中。
　　“五运行大论”曰：天垂象。地成形，七曜纬虚，五行丽地。地者，所以载生成之形类也；虚者，所以列应天之精气也。地为人之下，在太虚之中，大气举之也此言地居天之中，而天道运行于地之外。日随天道环转，故有昼夜之开阖晦明。又曰：天气下降，气流于地；地气上升，气腾于天。故燥胜则地干，暑胜则地热，风胜则地动，湿胜则地泥，寒胜则地裂，火胜则地固。天气主司天在泉，运行于五运之外，而复通于地之中，是以有寒暑往来，行生长收藏之令。失五脏者，地之五行也，地之五行化生人之五脏，三阴之气，五脏之所生也。是以三阳在外，三阴在内，太阳之气外行于三阳，内行于三阴。又《灵枢经》云：太阳主外，太阴主内，五脏三阴之气在太阴所主之地中。朱夫子日：天之形虽包于地之外，而其气常行于地之中。
　　膀胱所藏之津液，随太阳之气运行于肤表，犹司天之应泉下，天气之下连于水也。
　　经云：怯然少气者，是水道不行，形气消索也。此言膀胱之津水随太阳之气运行于肤表，润泽于皮毛，如水道不行则毛腠夭焦矣。“灵兰秘典论”曰：膀胱者，州都之官，津液藏焉，气化则能出矣。谓膀胱所藏之津液随太阳气化而出行于肤表，非溲溺也。故太阳气有所阻，则水亦结于胸胁矣。至于小便通利，乃三焦之气化，三焦主决渎之官也。又《灵枢•口问》篇曰：液者，所以灌濡空窍者也。故液竭则精不灌，精不灌则目无见，补天柱经挟颈，此言膀胱之津液上濡空窍，若液竭于上则目无所见，故补太阳经之天柱于挟颈间。由此推之，则太阳之应司天在泉，如天气之下连于水，义可知矣。
　　六气各有所主之分部，故有直中之风寒。。
　　《灵枢•脏腑》篇曰：诸阳之会皆在于面。邪气之中人也，方乘虚时及新用力。若饮食汗出，腠理开而中于邪，中于面则下阳明，中于项则下太阳，中于颊则下少阳；中于阴者，常从臂胻始，夫臂与胻其阴皮薄，其肉淖泽故俱受于邪，独伤其阴，此言三阴三阳各随经而有所主之皮部也。太阳之脉起于目内毗，上额，交巅，从坛下项，挟脊抵腰，是太阳经络所循之外，乃太阳阳气所主之分部也。阳明之脉起于鼻交频中，下循鼻，外挟口，环唇，从大迎下人迎，下乳，换脐，循腹以下足，是从面以下膺胸，皆阳明所主之分部也。少阳之脉起于目锐眦，出耳前后，循颈至肩上，下腋，过季胁，出膝外以下足。是少阳经络所循之外，乃少阳阳气所主之分部也。三阴之脉循臂之臑内，腿之胻内，是三阴之气，分主于臂胻之内廉，其在内之阴皮薄，故俱受于邪，独伤其阴，三阴三阳分主于皮腠之第二层，是总归于太阳所主之毫毛内也。“刺要论”曰：刺毫毛腠理者，无伤皮；刺皮者，无伤内。当知太阳之气主于毫毛，而内通于腠理，三阴三阳之气在于皮与肉也。夫邪之中人，必先于毫毛，故凡病皆从太阳始，然有从毫毛而不伤太阳之气者，是以六经有直中之风寒也。
　　阴阳六气皆从地而出，故循足而上，然病六气而不涉于六经。
　　“阴阳离合论”曰：圣人南面而立，前曰广明，后曰太冲，太冲之地，名曰少阴，少阴之上，名曰太阳，太阳根起于至阴，结于命门，名曰阴中之阳。中身而上，名曰广明，广明之下，名曰太阴，太阴之前，名曰阳明，阳明根起于厉兑，名曰阴中之阳，厥阴之表，名曰少阳，少阳根起于窍阴，名曰阴中之少阳。是故三阳之离合也，太阳为开，阳明为阖，少阳为枢，三经者不得相失也，搏而弗浮，命曰一阳。夫外者为阳，内者为阴。然则中为阴，其冲在下，名曰太阴，太阴根起于隐白，名曰阴中之阴；太阴之后，名曰少阴，少阴根起于涌泉，名曰阴中之少阴；少阴之前名曰厥阴，厥阴根起于大敦，阴之绝阳，名曰阴之绝阴。是故三阴之离合也，太阴为开，厥阴为阖，少阴为枢，三经者不得相失也，搏而弗沉，名曰一阴。故三阴三阳之气皆从地而出，由下而上，未出地者，命曰阴处，名曰阴中之阴；则出地者，名曰阴中之阳，是阴阳六气从足而上合于手者也。仲祖撰《伤寒》止论太阳之为病，曰脉浮，曰头项强痛，此首明太阳之气有通体、有分部也；至于阳明之为病，曰胃家实，谓阳明主燥热之气也；少阳之为病，曰口苦，咽干，目眩，谓少阳主相火之气也；太阴之为病，曰腹满而吐，谓太阴主湿土之气也；少阴之为病，曰脉微细，但欲寐，谓少阴有标本寒热之气化也；厥阴之为病，曰消渴，气上撞心，心中疼热，谓厥阴从中见少阳之火化也。此皆论六气之化本于司天、在泉、五运六气之旨，未尝论及手足之经脉。即衄热病论，论伤寒之在足经者，以阴阳六气本于地之所生，皆循足而上也。《灵枢经》云：其有躁者，在手言阴中之动象也。又云：六腑皆出于足之三阳，上合于手者也。
　　太阳之环绕出入部署与卫气相合，盖太阳主表，卫行脉外，其义一也。
　　太阳之气运行于通体之肤表，主周身八万四千毛窍而环绕于外；又出则外行肌表，人则内归中土，常从胸隔以出入；又上行头项中，抵腰脊，循尾间，下入膀胱，散胞中，为经脉循行之部署。其卫气之行，行于脉外充遍周身，一如太阳之通体运行而环绕于外矣。昼行阳二十五度，夜行阴二十五度，一如太阳之外行肌表，内入地中而为出入矣。一日一夜大会于风府，循膂而下注于伏冲，出于缺盆，一如太阳经脉之上行头项，下挟膀胱而为部署矣。此人身经气循行，《灵》、《素》本论互为发明，先圣后贤理同一辙，若只知荣行脉中，卫行脉外，只知太阳属膀胱而行于头项，胶柱以鼓瑟，未许论伤寒。
  </div>
  <div class="pagination">
   <a href="伤寒论集注_page18.html">
    上一页
   </a>
   <span>
    ...
   </span>
   <a href="伤寒论集注_page14.html">
    14
   </a>
   <a href="伤寒论集注_page15.html">
    15
   </a>
   <a href="伤寒论集注_page16.html">
    16
   </a>
   <a href="伤寒论集注_page17.html">
    17
   </a>
   <a href="伤寒论集注_page18.html">
    18
   </a>
   <span class="current-page">
    19
   </span>
   <a href="伤寒论集注_page20.html">
    20
   </a>
   <a href="伤寒论集注_page21.html">
    21
   </a>
   <a href="伤寒论集注_page22.html">
    22
   </a>
   <a href="伤寒论集注_page23.html">
    23
   </a>
   <a href="伤寒论集注_page24.html">
    24
   </a>
   <span>
    ...
   </span>
   <a href="伤寒论集注_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
