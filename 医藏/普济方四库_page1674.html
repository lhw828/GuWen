<!DOCTYPE html>
<html>
<head>
    <meta charset="UTF-8">
    <title>普济方四库 - 第 1674 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1674 页/共 1812 页</h1>
    <div class="content">　　木香　沉香　益智【各一两去皮】草豆防【麫裹煨】蓬术白豆防【各半两】
　　右为细末毎服一钱水八分生姜三片煎至五分去滓温服
　　丹砂丸【圣济总録】治小儿一切痢疾
　　丹砂【研半钱】砒霜【研半钱】巴豆霜【研】硫黄【研】麝香【研】菉豆粉【研各一分】
　　右细研令匀烧饭为丸如豆大毎服二丸血痢煎黄芩汤下白痢煎附子汤下疳痢蛤粉汤下
　　龙骨丸【一名香连丸和剂方】治小儿冷热不调泄泻烦渇米谷不化腹痛肠鸣或下脓血里急后重夜起频并不思乳食肌肉消瘦渐变成疳
　　龙骨　白石脂　干姜【炮】黄连【去须防炒】白矾【煆各半两】
　　右为末醋煮麫糊和丸如麻子大毎一歳儿服十丸米饮下乳食前服如烦渇煎人参汤下更量大小加减日三四服
　　益黄散【儒门事亲】治小儿一切痢冷热不调泄泻里急后重脾胃虚弱腹痛泄利不思乳食呕吐不止困乏神懒心脇膨胀顔色青黄恹恹不醒
　　陈皮【去白】诃子肉　丁香　甘草【炙】青皮【去穰各等分】
　　右为末米汤调服　杨氏曰本用青皮陈皮太疎利宜加肉豆防去青皮久痢由肠胃虚冷滑泄下痢罂粟诃子龙骨等皆澁肠止痢之药必先以缩砂汤下感应丸去积等剂其积消方可服此粟殻本用治嗽今用治痢功能澁气令人满闷不食能消息去之尤为妙也一方水煎服
　　梅煎散　治小儿暑毒下痢烦渇肚疼发热
　　赤芍药　黄连　甘草【各一两】罂粟殻【三两】
　　右为末三歳一钱水半盏乌梅一个煎三分去滓食前服
　　诃子膏【全婴方】治小儿新久痢烦渇不食
　　诃子【炮】赤石脂　甘草　罂粟殻【炒等分】
　　右为末炼蜜丸鸡头大毎服一丸米汤化下
　　豆防散【活幼口议】治婴孩小儿膓胃虚弱糟粕不聚泄泻不止或赤或白冷热不调日夜频并愈而又发宜服殢肠豆防散良方
　　肉豆防【火煨一个】胡粉【炒二钱】龙骨【生一钱】白矾【枯一钱】
　　右为末毎服一钱温饭饮调服不拘时薄糊丸如麻子大五十丸
　　议曰胡粉即真铅粉也以铅法造出韶州名韶粉定州名定粉总名光粉其性殢故用之以滞其肠令不虚滑豆防温脏之药安和肠胃龙骨白矾澁肠止痢所患大肠虚滑下痢日夜无度者随时痊瘥一应荤腥之物腌醎之属悉与禁止亦治秋间白痢至效
　　白饼子【活幼口议】治小儿秋痢号曰毒痢纯下白脓肚痛白矾【枯白净】腻粉【一钱重】白麫【半两】胡粉【炒一分】
　　右件和匀水搜作饼如钱大毎服半饼大者一饼饭饮磨化
　　议曰秋气金旺则母虚矣夏月火燥则子虚矣夫人五脏六腑乃循四时而行故曰秋温脾胃若胃口有毒禁闭不食轻粉却毒次用豆防麫吃兼鸡清生熟饮子间服开胃醒脾乃愈
　　等住丸【出危氏方】治溏泻并一切泻痢立效
　　当归　硫黄　牡蛎【煆】木香【各一分】
　　右为末麫糊丸粟米大毎服二十丸糯米饮入姜汁三滴送下
　　小驻车丸【出危氏方】治小儿冷热不调或乳食失节泄泻不止或下痢鲜血或赤多白少腹痛里急后重肠胃虚滑便数频并减食困倦一切泄痢并宜服之
　　当归【二两】诃子【炮去核一两】干姜【炮】黄连【去须各三分】
　　右为末用阿胶一两三分煎成汁搜和为丸如粟米大毎一歳儿服十粒至二十三十粒温米饮下随乳亦得更量歳数加减与服一方无诃子醋糊丸
　　草罂饮【出仁存方】治小儿新久痢疾不食身热
　　木草【一两一方作马齿苋】罂粟殻　甘草【各半两】
　　右防咀三歳一钱水半盏煎三分去滓食前服
　　神效鸡清丸【医方大成】治婴孩小儿一切痢疾久泻无时度冷泻白痢
　　木香【二钱】土黄连【一分去须】肉豆防【一个大者生用】
　　右三味先碾为麄末取鸡子清搜药作饼于慢火上炙过令黄色变红者稍干擘破碾罗为末白麫糊丸麻子大毎服三五十丸温米饮下一方以黄连半两用茱萸一分同炒令紫色去茱萸不用肉豆防半两煨木香一分用鸡子清糊丸如麻子大毎服五丸饭饮下赤痢粟米汤下白痢厚朴汤下名木香丸一方粟米饭为丸如米粒大米饮下治泄泻隂阳不调腹痛肠鸣豆防木香丸治泄泻痢赤白
　　议曰木香黄连一隂一阳药木香善导水利气脉黄连厚肠胃二味君臣相佐阴阳相顺加之豆防温和脏腑止泻痢功效弥良凡儿患泻与痢不问证轻重并宜首先与服不问脏腑冷热愈多愈效然鸡子清为物有毒是以毒气引药致效若去此一味其功不作矣
　　治恶痢家传方【汤氏方】
　　南没石子　豆防【各等分】
　　右于砂器上磨水煎数沸服之肚疼加木香血多加腊茶此乃备急妙方
　　香连丸【汤氏方】厚肠胃除余积
　　黄连【一两一半生一半熟茱茰炒】木香【半两炮】
　　右为末化蒸饼丸如黍米大汤下一歳十丸大小以意加减一方炼蜜丸治冷热痢
　　橘姜汤　治小儿痢后虚手足心热痢纵未防亦可服之
　　橘皮　生姜【各三分】
　　右切以水一升煎取六合分服杂痢此方并治之
　　乌贼骨散【全婴方】治小儿痢肚疼后重
　　用乌贼骨为末三歳半钱米汤调下一名海螵蛸
　　炒鸡子方【危氏方】治休息痢疳泻日久不能安者兼小儿痢日夜数十行者迁延日月百药俱试饮食不方便下痢不止百用百中无不获安神效【昔项文学从龙在临安见乡人潘省干之子方三歳有此证服之效】
　　用鸡子一枚打破用黄蜡一块如指大铫内以鸡子拌和炒熟空心食之一方鸡子白和酿醋搅如白酒煎如饧灌之勿令吐一方用黄脚鸡子和蜡作煎饼与儿食之止痢
　　治小儿水痢形羸不胜大汤药
　　用白石脂半两研如粉和白粥空腹食之
　　治小儿痢
　　用林擒构子杵取汁服以意多与服之瘥
　　乳母方【肘后方】
　　用稨豆茎一升炙令为炭切之人参三两以水三升煎取一大升去滓取汁煮粟粥与乳母食良常食仍复乳勿令住又法乳母常食粥仍欲乳母先捻去少许即当住
　　疗小儿三歳即患痢初患脓少血多四日后脓多血少日夜四十余行【肘后方】
　　用生地黄汁五小合入羊肾脂令暖分三四服立效
　　预知丸【傅氏活婴方】治一切痢疾
　　预知子【一钱去殻别研】诃子【二钱煨去核】木香【半钱】白附子【半钱】海金沙【半钱炒】石决明【二钱煆研】肉豆防【一钱】
　　右为末冷水滴丸如菉豆大毎服二十丸藿香汤下
　　调中散【傅氏活婴方】治下痢纯白
　　人参【一钱】白茯苓【一钱】白术【煨】木香　御米　稨豆藿香【各一钱】诃子【二个煨】甘草　石莲肉【各一钱】
　　右为末毎服一钱陈米饮下或甘草汤下如和气紫苏木汤下吐泻气虚不食头汗不止盐汤下胃气虚弱呕吐腹胀陈皮汤下盘肠气痛木盐汤下一方加丁香枳殻荜澄茄肉豆防四味尤佳
　　治小儿肝受疳气相刑于脾所下之痢多是鲜血忽是脓血忽赤白相杂宜吃此方【杨子建万全防命方】
　　防风　地榆　白蒺藜【去刺】川芎【各一钱】史君子【半两蒸四五回焙干】木香　甘草【各三铢】黄连【四铢】
　　右为末毎服一钱半无时食后任意煎冷服
　　香连丸【儒门事亲】
　　木香　诃子肉【麫炒】黄连【炒已上各半两】龙骨【二钱】
　　右为细末饭丸如黍米大毎服二十丸米饮汤下
　　硃砂丸【杨氏家藏方】治小儿一切泄防痢疾
　　硃砂【半钱】人言【半钱】黄丹【三钱】
　　右为细末水丸粟米大毎服五七丸干姜甘草汤下
　　鸡子汤【肘后方】小儿病食不消腹满下痢
　　用乱发如鸡子一枚去垢防咀之鸡子七枚去白以黄并发煮鸡子汁熟数按之令汁出取服
　　治小儿下痢腹大且坚方【千金方】
　　用故衣带多垢者切一升水三升煮取一升分三服
　　又方
　　以腹上磨垢衣中白鱼服之亦治隂肿
　　胡粉散　治小儿下痢日夜频并
　　龙骨　胡粉【炒焦研】白矾【枯飞过】黄连【去须四味各等分】
　　右件为细末毎服半钱温米饮调下乳食后空心服
　　乌头丸【鲍氏方】
　　川乌【一个分三片一生一炮一烧灰存性】
　　右为末蜜丸菉豆大一日服一粒二日服二粒三日三粒
　　正气调胃散【活幼口议】治婴孩小儿八种虚痢作热或吐或泻发热霍乱上下气不复常心虚烦闷等作热并不可加用寒凉之药宜与服此方正气调胃散兼生熟饮子如不纳食宜服分气紫苏饮子
　　半夏【一两洗去滑七次】白稨豆【炒】藿香叶　陈皮【各一分】薏苡仁【炒半两】甘草【炙半两】白茯苓　白术【各半两】厚朴【一两生姜和皮二两捣压在鉢中二三宿常畨转取土日曝干火炒焦】
　　右为末毎服一钱水一小盏生姜二片枣二枚煎如气未复不纳食分气紫苏饮四君汤打合服
　　议曰吐泻作热皆由隂阳不顺邪正相干脏腑不和上吐下泻又有只吐不泻者又有只泻而热者皆是运动真气上下不升降又吐泻俱作曰霍乱其儿隂阳二气不正脏腑愈虚且泻加之盛也不尔风生作疾变即慢脾风病家不知其理医工当究其详古人不述其防致后学必招利害今之吐泻痢疳热自里虚发作岂可觧利其表若要攻里由虚生热循此调理可得其宜大小一同轻重尽善至理之言明智可鉴
　　止小儿下痢【本草】
　　用红蜀葵叶炙煮食
　　治小儿热毒下痢
　　以黄柿和米粉作糗蒸与小儿食之良
　　治小儿患秋痢与虫【本草】
　　以枣食之良
　　疗小儿秋痢【本草】
　　以柿研先煮粥熟即下柿更三两沸与小儿饱食并乳母吃亦良
　　一切痢久不瘥【附论】
　　夫小儿一切痢者痢色无定或水谷或脓血或青黄或赤白变杂无常相兼而下也此皆乳母哺食不调冷热交争经久则脾胃虚弱连滞不瘥令肌体羸瘦也
　　方
</div>
    <div class="pagination">
<a href="普济方四库_page1673.html">上一页</a><span>...</span><a href="普济方四库_page1669.html">1669</a><a href="普济方四库_page1670.html">1670</a><a href="普济方四库_page1671.html">1671</a><a href="普济方四库_page1672.html">1672</a><a href="普济方四库_page1673.html">1673</a><span class="current-page">1674</span><a href="普济方四库_page1675.html">1675</a><a href="普济方四库_page1676.html">1676</a><a href="普济方四库_page1677.html">1677</a><a href="普济方四库_page1678.html">1678</a><a href="普济方四库_page1679.html">1679</a><span>...</span><a href="普济方四库_page1675.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
