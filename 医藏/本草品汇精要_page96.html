<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 96 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 96 页/共 249 页</h1>
    <div class="content">乱〔汤液本草云〕根白皮除肺气止唾血热渴消水肿〔补〕〔药性论云〕根白皮主虚劳客热头
痛内补不足〔日华子云〕根白皮益五脏〔汤液本草云〕根白皮治伤中五劳羸瘦补虚益气又云
甘以固元气辛以泻肺气之有余【合治】作线缝金疮肠出者更以热鸡血涂上立效○叶炙微干和
桑衣煎服治痢亦疗金疮及诸损伤止血又蒸后盐 敷治蛇虫蜈蚣咬疼痛处○桑椹合蜜食之能令
人聪明安魂镇神○黑椹暴捣末合蜜为丸每日服六十丸变白不老○椹合科斗各一升瓶盛封闭悬
屋东头一百日尽化为泥染白鬓如漆○椹二七枚和胡桃脂研如泥拔去白发点孔中即生黑者○桑
灰淋取汁为煎与冬灰等同灭痣疵黑子蚀恶肉煮小豆大下水胀敷金疮止血生肌【禁】根出土上
者杀人
卷之十八木部中品之上
木之木
无毒 寄生
五木耳主益气不饥轻身强志（神农本经）【名】 （音软）【苗】〔唐本注云〕楮槐榆柳
桑
耳此为五耳软者并堪啖〔药性论云〕蕈耳亦可单用古槐桑柘树上者良其余树上不堪用又煮浆
粥罨槐木上草覆之而生者为次也〔孟诜云〕菌子有数种槐树上生者良野田中者恐有毒杀人不
宜食也【地】〔图经曰〕生犍为山谷处处有之【时】〔生〕六月多雨时〔采〕无时【收】曝干
【用】古槐桑上者良【色】黄白黑【性】平寒【气】气之薄者阳中之阴【臭】朽【主】利五
脏【治】〔疗〕〔药性论云〕桑耳治女子崩中带下月闭血凝产后血凝男子 癖兼疗伏血下赤血
○蕈耳能治风破血益力〔孟诜云〕木耳利五脏宣肠胃气壅毒瓦斯〔日华子云〕桑耳止肠风泻血
妇人心腹痛〔唐本注云〕槐耳疗痔疾【合治】其余树上者食之多动风气发痼疾令人肋下急损
经络○食菌子发五脏风壅经脉动痔疾令人昏昏多睡背膊四肢无力
卷之十八木部中品之上
木之飞
无毒附根汁实皮茹笋 丛生
竹叶（出神农本经）主咳逆上气益筋急恶疡杀小虫○根作汤益气止渴补虚下气○汁主风
○实通神明轻身益气（以上朱字神农本经） 竹叶大寒无毒除烦热风痉喉痹呕吐○根消毒○
淡
竹叶味辛平大寒主胸中痰热咳逆上气○沥大寒疗暴中风风痹胸中大热止烦闷○皮茹微寒主呕
温气寒热吐血崩中溢筋○苦竹叶及沥疗口疮目痛明目利九窃○竹笋（蜀本作诸笋）味甘无
毒
主消渴利水道益气可久食（以上黑字名医所录）【名】妒母草（言笋旬有六日而齐母故俗呼
云）
【苗】谨按竹之为物其根丛致而多筋节者也其萌曰笋经旬日余高四五尺解箨成竿渐至丈余放
稍生叶叶似 而狭短体圆质劲虚心直节凌冬不凋故以岁寒名之然其类甚多而堪入药者不过三
四种而已竹谱云 竹坚而促节皮白如霜苦竹有白有紫甘竹丛生如篁而茂即淡竹也一种肉薄节
间有粉与诸竹相等者亦谓之淡竹医家所贵炙其汁曰竹沥刮其皮曰竹茹穗于枝曰竹实虽出一体
其疗疾之功则各有所尚也抑考竹实大如鸡子竹叶层层包裹味甘胜蜜传称鸾凤食之必非常物也
今近道竹间开白花实似小麦南人号为竹米诸竹有此即死稽圣赋云竹布实而根枯是也鸾凤所食
者岂谓是哉【地】〔图经曰〕处处有之【时】〔生〕春生苗〔采〕不拘时取【用】叶根实笋茹
沥【色】青绿【味】苦【性】平大寒泄【气】气味俱薄阴中微阳【臭】朽【主】止烦解渴清
热消风【制】锉碎用凡用茹以刀刮青皮上膜竹沥以青嫩竹火炙之汁出为沥矣【治】〔疗〕〔药
性论云〕淡竹叶主吐血热毒风压丹石毒止消渴其竹烧沥治卒中风失音不语苦者及去眼赤○青
竹茹止肺痿唾血鼻衄消五痔〔日华子云〕淡竹并根消痰去热狂烦闷中风失音不语壮热头痛头
风并怀妊妇人头旋倒地止惊悸瘟疫迷闷小儿惊痫天吊枝叶同用○苦竹止渴解酒除烦热发汁并
治中风失音作沥功用与淡竹同〔陈藏器云〕苦竹笋主不睡去面目并舌上热黄止渴明目解酒毒
除热气健人除烦热〔孟诜云〕笋除逆气烦热○慈竹沥疗热风和食饮服之良〔蜀本图经曰〕竹
节间黄白者名竹黄制丹石药毒发热〔别录云〕淡竹上甘竹次主咳逆消渴痰饮喉痹鬼疰恶气杀
小虫除烦热○苦竹叶主口疮目热喑哑○苦竹茹主下热壅○苦竹根一斤水五升煮取一升服治五
脏热毒瓦斯○淡竹沥大寒主中风大热烦闷劳复○淡竹茹主噎膈鼻衄〔汤液本草云〕竹叶除烦热
缓皮而益气阴中微阳凉心经〔丹溪云〕竹沥本草云大寒泛观其意以与石膏芩连等同类而诸方
治产后胎前诸病及金疮口噤与血虚自汗消渴尿多皆阴虚之病无不缩手待尽哀哉内经曰阴虚发
热大寒而能补正与病对薯蓣寒而能补世或用之惟竹沥因大寒置疑是犹因盗嫂受金而弃陈平之
国七也竹沥味甘性缓能除阴虚之有大热者大寒者言其功也非以气言也幸相与可否若曰不然世
人吃笋自幼至老者可无一人因笋寒而病沥则笋之液也况假火而成者何寒如此之甚【合治】竹
茹三两水五升煮取三升去滓令冷内破鸡子三枚搅调更煮三沸饮之治饮酒头痛○苦竹茹四两合
醋渍一宿含之治齿龈间津液血出不止○青竹茹五两合酒一升煎取五合顿服治妊娠八月九月若
堕仆或牛马惊伤得心痛○竹叶浓煮合盐少许寒温得所含之治齿间血出○苦竹叶烧灰和鸡子黄
敷卒得恶疮不识者○竹沥半盏合新汲水半盏调服治时气五六日心神烦躁不解○竹沥一升合茯
苓三两水四升同煎至二升分三服治妊娠恒若烦闷此名子烦○苦竹沥五合黄连二分绵裹入竹沥
内浸一宿点目中数度令热泪出治目赤 痛如刺不得开肝经实热致生障翳○竹叶烧末和猪脂涂
上或鸡子白敷之治小儿头疮并耳上生疮○新青竹茹二合好酒一升煮三五沸分作三服治妊娠误
有失坠忽推筑着疼痛【禁】诸笋发气○苦竹笋动气发症不可多食【解】淡竹根压丹石发热渴
卷之十八木部中品之上
木之木
有小毒附根叶并 子 植生
吴茱萸（出神农本经）主温中下气止痛咳逆寒热除湿血痹逐风邪开腠理○根杀三虫（以
上
朱字神农本经）去痰冷腹内绞痛诸冷食不消中恶心腹痛逆气利五脏○根白皮杀蛲虫治喉痹咳
逆止泄注食不消女子经产余血疗白癣（以上黑字名医所录）【名】羊 鼠查 〔根〕 【苗】
〔图经曰〕木高丈余皮青绿色叶似椿而阔浓紫色三月开花红紫色七八月结实似椒子嫩时微黄
至成熟则深紫风土记曰俗尚九月九日谓为上九茱萸到此日熟而色赤气亦烈折其房以插头可辟
恶气御冬又续齐谐记曰汝南桓景随费长房学长房谓曰九月九日汝家有灾厄汝宜急去家各作绛
囊盛茱萸以系臂上登高饮菊花酒此祸可消景如言举家登高山夕还见鸡犬牛羊一时暴死长房闻
之曰此代之矣故世人每至此日登高饮酒戴茱萸囊由此尔【地】〔图经曰〕生上谷川谷及冤句
江浙蜀汉尤多今处处有之〔道地〕临江军越州吴地【时】〔生〕春生叶〔采〕九月九日取实
【收】阴干【用】子及根【质】类花椒小而有瓣【色】紫赤【味】辛苦【性】温大热散〔叶
〕热【气】气味俱浓阳中之阴【臭】香【主】温中下气【行】足太阴经少阴经厥阴经【助】
蓼实为之使【反】畏紫石英恶丹参硝石白垩【制】〔雷公云〕去叶核用盐水洗一百转自然无
涎日干用【治】〔疗〕〔药性论云〕去心腹积冷心下结气疰心痛及霍乱转筋胃中冷气吐泻腹痛
不可胜忍者并遍身痒痹冷食不消大肠壅气○皮能疗漆疮及中恶腹中刺痛下痢不禁治寸白虫
〔日华子云〕健脾通关节治霍乱泻痢消痰破症癖逐风止腹痛肾气香港脚水肿下产后余血○叶主
霍乱下气心腹痛冷气〔孟诜云〕主除呕逆脏冷心痛下气○皮止齿痛及鱼骨在人腹中煮汁服愈
骨在肉中不出者嚼封之骨当烂出〔衍义曰〕此物下气最速肠虚人服之愈甚〔东垣云〕咽嗌寒
气噎塞而不通胸中冷气闭塞而不利脾胃停冷腹痛而不任心气刺痛成阵而不止〔汤液本草云〕
主温胃及寒邪所膈气不得上下此病不已令人寒中腹满膨胀下利寒气诸药不可代也及去胸中逆
气温胃〔别录云〕止泻痢浓肠胃○ 子根浓煮浸痔疾烧末服亦良【合治】茱萸一升合酒五升
煮取一升半去滓以汁暖洗疗风瘙痒痛○合酒各一升煮四五沸冷服半升日三服治中贼风口偏不
能语者○煮汁一盏和生姜汁饮之治香港脚冲心○合盐研 治内外肾钓痛神验○合艾以醋汤拌
治伏暑霍乱脚转筋○以一升合大枣二枚生姜一两人参一两水五升煎三升每服七合日三治呕而
胸满及干呕吐涎沫而头痛者○东行根大者一尺大麻子八升橘皮二两共为咀合酒一斗浸一宿微
火暖之三下绞去滓空腹服一升疗脾劳热有白虫在脾中令人好呕者服之取尽虫便下出或死或半
烂或下黄汁作药时禁声勿语取虫便验【禁】肥健人不宜多食
卷之十八木部中品之上
木之木
无毒 植生
槟榔主消谷逐水除痰癖杀三虫伏尸疗寸白（名医所录）【名】山槟榔 猪槟榔 子【苗】
〔图经曰〕木大如桄榔高五七丈正直无枝皮似青铜节如桂竹叶生木巅大如 头又似芭蕉叶其
实春生至夏乃熟作房从叶中出傍有刺若棘针重叠其下一枝数百实状如鸡子皆有皮壳肉满壳中
正白味苦涩得扶留藤与瓦屋子灰同咀嚼之则柔滑而甘美岭南人当果啖之由其地温不食此无以
祛瘴疠然有三四种有小而味甘者名山槟榔有大而味涩核亦大者名猪槟榔最小者名 子其功用
</div>
    <div class="pagination">
<a href="本草品汇精要_page95.html">上一页</a><span>...</span><a href="本草品汇精要_page91.html">91</a><a href="本草品汇精要_page92.html">92</a><a href="本草品汇精要_page93.html">93</a><a href="本草品汇精要_page94.html">94</a><a href="本草品汇精要_page95.html">95</a><span class="current-page">96</span><a href="本草品汇精要_page97.html">97</a><a href="本草品汇精要_page98.html">98</a><a href="本草品汇精要_page99.html">99</a><a href="本草品汇精要_page100.html">100</a><a href="本草品汇精要_page101.html">101</a><span>...</span><a href="本草品汇精要_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
