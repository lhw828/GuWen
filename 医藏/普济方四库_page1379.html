<!DOCTYPE html>
<html>
<head>
    <meta charset="UTF-8">
    <title>普济方四库 - 第 1379 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1379 页/共 1812 页</h1>
    <div class="content">　　又方　治妇人血结月闭石淋
　　用水松叶苔茸食之良主水肿生海底吴都赋云石水松是也
　　红花血竭丸【出杨氏家藏方】　治妇人冲任不和血海虚冷经不通结成坚块时作腹痛
　　没药【半两别研】当归【一两酒浸一宿焙干为末】滴乳香【别研】血竭【别研】琥珀【别研各二钱半】
　　右件并研令匀以红花二两酒半升熬红花色淡滤去滓再将红花酒熬成膏搜药末和丸如梧桐子大每服一十五丸煎枇杷叶汤送下空心食前
　　六合汤【出医方集成】　治妇人经事不行腹中结块腰腿重痛
　　当归【去芦酒浸】白芍药　官桂【去皮】熟地黄【洗】川芎　蓬术【炮各等分】
　　右防咀每服四钱水一盏煎七分空心服
　　和血通经汤【出卫生宝鉴】　治妇人室女腹受寒月事不来恶血积结坚硬如石
　　当归【五钱】熟地黄【三钱】木香【三钱】血竭【一钱另研】肉桂【三钱】红蓝花【二钱】广茂【四钱炮】贯众　荆三棱　苏木【二钱】
　　右件除血竭另研外为末和匀每服三钱热酒一盏调下食前盐汤调下亦得忌一切生冷物及当风大小便
　　治月经不通结成瘕如石腹大骨立宜此破血下症【出千金方】
　　大黄　消石【各六两】巴豆　蜀椒【各一两】代赭　柴胡【熬变色】水蛭　丹参【熬令紫色】土根【各三两】干漆　芎防干姜　防虫　茯苓【各二两】
　　右为末巴豆别研蜜丸如梧桐子大空心酒服二丸未知加至五丸日再服千金翼无柴胡水蛭丹参土根
　　牛膝汤【出圣济总録】　治妇人逾年月水不通脐下结块牛膝【酒浸切焙】牡丹皮　芍药【炒】当归【切焙】柴胡【去苗】芎防鼈甲【去裙襴醋炙】羌活【去芦头】桃仁【去皮尖双仁炒黄】陈橘皮
　　【汤浸去白焙】白蔷薇根　附子【去麄皮半两炮制】荆三棱【一两半】桂【去麄皮半两】
　　右防咀如麻豆大每服五钱水一盏半煎至七分去滓温服空心食前
　　当归散【出圣济总録】　治妇人寒搏月水不通腹中气满结块寒热
　　当归【切焙】桂【去粗皮】干漆【捣炒令烟出各一两】防虫【去翅足炒】水蛭【糯米同炒米熟去米】芍药　细辛【去苗叶】黄芩【去黒心】萎蕤　甘草大黄【三两】
　　右粗捣筛每服三钱酒一大盏煎至六分去滓下芒硝二钱烊尽再煎令沸温服食后
　　活血调经汤【出得生堂】　専治妇人经闭塞不通渐成症瘕血块者本方经騐
　　当归　赤芍药　生地黄　川芎　生牛膝　广荗【炒】三棱　官桂　干漆【剉研酒炒】桃仁【去皮尖】红花【各一两】
　　右防咀每服四钱水一盏半酒一小匙杓同煎八分去滓空心温服
　　紫葛丸【出圣济总録】　治月水不通脐下结块渐羸瘦不能饮食
　　紫葛【剉】庵防子　牛膝【酒浸切焙各一两半】水蛭【一十枚熬】桃仁【去皮尖双仁四十九枚熬】赤芍药　鼈甲【去裙襴醋炙各二两】牡丹皮【一两一分】瞿麦穗【一两】桂【去粗皮二分】
　　右为末炼蜜和丸如梧桐子大空心服煎茅根防榔汤下二十丸日再服渐加至三十丸
　　虎杖汤【出圣济总録】　治月水不通腹中结块防刺疼痛虎杖　木通　牛膝【酒浸切焙各二两】茅根【二两】桃仁【去皮尖双仁炒四十九枚】大黄【三两半剉炒】芒硝　紫葛　丹皮【去心各一两半】
　　右粗捣筛每服三钱水一盏煎至七分去滓温服空心食前服
　　琥珀丸　治月经闭不通腹中成块
　　水蛭【石灰炒】防虫【去翅足糯米炒】琥珀【各半两】芫花【醋浸焙干】桃仁【浸去皮尖】当归【酒浸去芦】桂枝【不见火】大黄【各一两】
　　右为细末大黄醋熬成膏和为丸如梧桐子大每服三十丸空心苏木酒下
　　牛膝汤【出圣济总録】　治月水不通血气澁滞结成坚块牛膝【切焙酒浸】防虫【去翅足炒】大黄【剉炒】黄芩【去黒心各半两】水蛭【炒】土根【各一分半】桃仁【去皮尖双仁炒一两】朴硝【三分】
　　右粗捣筛每服三钱水一盏煎至七分去滓温服空心食前服
　　丹砂丸【出圣济总録】　治妇人月水不通肢节烦痛寒热徃来腹脇结块攻刺疼痛日渐羸瘦欲变成痨
　　丹砂【研】水银　硫黄【各二钱二味同结成砂子用】硇砂【研】腻粉【各一分】雄黄【研一字】斑猫【二十一枚去翅足麸炒焦为末】
　　右件同研匀以狗胆汁和作四十九丸每服一丸空心临卧炒铅丹少许以酒半盏调匀烧秤锤蘸铅丹酒微焦黑色熬温下或产后血露不快腹内疼痛皆可服
　　桂枝桃仁汤【出大全良方】　治气鬰乗血经顿然不行脐腹防上攻心脇欲死或因不行结积渐渐成块脐下如覆杯久成肉症不可复治由惊恐忧思意所不快气欲抑而不舒则乘于血随气行滞则血结以气主先之血后之宜服桃仁桂枝汤下积宜服地黄通经丸已成块者宜服万病丸
　　桂枝　芍药　生地黄【各二两】桃仁【炒五十枚】甘草【一两一方不用】
　　右为末每服五钱水二盏姜三片枣二个煎一盏去滓温服一方无姜枣煎
　　地黄通经丸【出大全良方】　治证与前桂枝桃仁汤同熟地黄【二两】防虫【去头翅足炒】水蛭【糯米同炒黄去糯米】桃仁【炒各五十枚】
　　右为末炼蜜丸如梧桐子大每服空心温酒下五丸块消为度未知加至七丸
　　又方【出圣惠方】　治月经闭塞不通结瘕腹大如瓮短气欲死
　　虎杖【一斤去头土干切】土根　牛膝【各取汁二斗】
　　右防咀以水一斛浸虎杖根一宿明旦煎取二斗内土牛膝汁搅令调匀煎令如每以酒服一合日再夜一宿血当不闭病去时休服
　　万病丸【出防萃方】　治女人月经淤闭月不来绕脐寒疼痛彻及产后血气不调腹中生瘕结而不散脐下坚结大如杯升发热徃来下痢羸瘦此为血瘕若生肉症不可为也并治症瘕等病
　　干漆【杵碎炒令火烟出待至烟头青白如此一时久】牛膝【去苗酒浸一宿焙各一两】
　　右为末以生地黄汁一升入二味药末银器内慢火熬侯可丸即丸如梧桐子大每空心米饮下或温酒下二丸日再勿妄加病去止药妇人气血虚经不行若服破血行经药是杀之也谨之
　　治月经不通脐下坚结大如杯升发热徃来下痢羸瘦此为气瘕按之若牢强肉瘕者不可治未成者可治【出千金方】
　　生地黄【二十斤取汁】干漆【一斤为末】
　　右以漆末内地黄汁中微火煎令可丸如梧桐子大每服三丸酒下未通加之常以食后服
　　治妇人经候不来数月脐腹疼痛或有一块上下相疰饮食减少腹满恶心大便秘澁者宜服通经丸用菖蒲马鞭草煎汤送下四十丸两服便通
　　治室女月水不通血结成块多攻心腹疼痛宜服此方
　　质汗　姜黄　川大黄【剉微炒各半两】
　　右为细散毎于食前以温酒调下一钱
　　治妇人血闭腹内血块
　　用干枣木皮酒煎服之

　　普济方卷三百三十三
<子部,医家类,普济方>
　　钦定四库全书
　　普济方卷三百三十四　明　周王朱橚　撰妇人诸疾门
　　月水不利【附论】
　　夫妇人月水不利者由劳伤血气致令体虚而受风冷客于胞内损伤冲任之脉手太阳少隂之经故也冲任之脉为经脉之海皆起于胞内手太阳小肠之经也手少隂心之经也此二经为表里主下为月水风冷客于经络抟于血气血得冷则壅滞故令月水来不宣利也其脉从寸口来至状如琴弦若腹痛月水不利孔中生疮又左手关上脉沉厥隂经也沉为隂主月水不利腹腰痛尺脉滑血气实经络不利又尺脉来而断絶者月水不利也又寸关调如故而尺脉絶至者月水不通利当患小腹引腰痛气滞上攻胞膈也
　　方
　　泽兰丸【出圣济总録】治妇人月水不利累月不快身热烦热骨莭沉重日渐羸痩
　　泽兰叶　钟乳【别研】　细辛【去苖叶】黄耆【剉各三分】
　　大黄【剉炒】　熟地黄【焙】逺志【去心各半两】紫石英【别研三分】白芷　　苦参　　栢子仁【防炒】蜀椒【去目并闭口者炒出汗】白术　　芎防　　附子【炮裂去皮脐】麦蘖【炒】
　　吴茱萸【汤浸焙亁炒】陈麯【炮】　前胡【去芦】　大枣【去核炒各半両】丹参　　枳殻【去穰麸炒】芍药　　桔梗【炒】
　　秦芁【去苖土】当归　　沙参　　桂【去麄皮】
　　厚朴【去粗皮生姜汁炙】石斛　　麦门冬【去心焙各三分】人参【半両】
　　右为细末炼宻和丸如梧桐子大每服二十丸空心服温酒下渐加至三十丸
　　白薇丸【出医方大成】治妇人月水不利四肢羸痩吃食减少渐觉虚乏故令无子
　　白薇　　白术　　当归　　白芍药
　　栢子仁　桂心　　附子　　萆薢
　　吴茱萸　木香【各半両】紫石英【一両】细辛
　　川芎　　防榔【各半両】熟地黄【二両】牡丹皮【一両】
　　人参　　石斛　　白茯苓　泽兰叶
　　川牛膝【各三分】
　　右为末炼蜜为丸如梧桐子大每服三十丸空心及晚食前温酒下
　　薏苡仁丸【出圣济縂録】治妇人月水不利胸脇痞满脐腹刺痛手足烦热宜服
　　薏苡仁【一両】干姜【炮制】　附子【炮制去皮脐】吴茱萸【汤浸七遍焙干防炒】大黄【剉炒】　芍药【各一両】黄芩【去黑心】生干地黄【防炒】当归【防炒】　桂【去】　　白术【各半両】蜀椒【去目并合口者炒出汗】人参　　石韦【去毛微炒各一分】桃仁【汤浸去皮尖双仁麸炒黄色三十枚】
　　右为末炼蜜为丸如梧桐子大每服二十丸温酒下三服
　　当归汤【出圣济縂録】治妇人经脉不利腰腹刺痛拘倦少力呕吐恶心怠惰多睡头眼澁日渐羸痩饮食减少当归【切焙】　红蓝花　延胡索　紫葳【各一両】
　　琥珀【半両研】牡丹皮　姜黄　　牡防
　　鬼箭羽【各三両】麒麟竭　桃仁【去皮尖双人麸炒】庵防子藕莭【切焙】　没药【研】　桂【去麄皮各一両】
　　右麄捣筛每服三钱水一盏同煎至七分去滓空心食前温服如无牡防亦得
　　大黄朴硝汤【出千金方】治经年月水不利胞中有风冷所致宜下之
　　大黄　　牛膝【各五両】朴硝　　牡丹皮
　　紫【各三両千金冀作紫葳】代赭【一両】　桃仁　　蝱虫水蛭　　干姜　　细辛　　芒硝【各二両】
　　麻仁【五合】　甘草【三両】
　　右防咀以水一斗五升去滓内硝令烊分为五五更时服相去一炊顷自下将息忌见风
　　当归没药丸【出圣济縂録】治妇人血气不调月水滞涩身体麻痹瘙痒疼痛饮食减少靣黄肌痩背脊拘急骨间痠痛多吐清水脐腹疼痛
　　没药【研】丁香【各三両】木香【一両】丁香皮　桂【去麄皮】麒麟竭【研】胡索　牡丹皮　当归　干膝【炒烟出】肉豆蔲【各半両】防榔【一両剉】安息香　乳香【各一両二味同捣末再用酒滤去滓铜器内熬膏】
　　右捣罗十二味为末以二香膏和丸如膏少即入蜜丸如梧桐子大硃砂为衣每服二十丸至三十丸温酒或生姜汤下食前早晚各服
　　大保生丸　　治妇人月事沉滞寒热往来日渐羸痩不思饮食宜服
　　人参　藁本　赤茯苓　当归　白芷　胡索肉桂【去皮】白薇　赤芍药　川芎　白术　甘草【炙】没药　牡丹皮【各半両】
　　右为末炼蜜为丸如弹子大每服一丸细嚼温酒送下空心食前如经事过多加赤石脂一两如经事絶少去赤石脂若经水如水豆汁者依上等分治
　　琥珀散【出圣惠方】治妇人月水不利攻脐腹疼痛口干不食琥珀　瓜根　当归【剉防炒】藕莭　姜黄【各一両】白术桂心【各半両】生干地黄　赤芍药　牛膝　凌霄花庵防子【各三分】川大黄【半两】
　　右为散每服三钱以水一盏煎至五分去滓每于食前温服
　　赤龙鳞散【出圣惠方】治妇人月水不利攻腹脐疼痛头目昏闷
</div>
    <div class="pagination">
<a href="普济方四库_page1378.html">上一页</a><span>...</span><a href="普济方四库_page1374.html">1374</a><a href="普济方四库_page1375.html">1375</a><a href="普济方四库_page1376.html">1376</a><a href="普济方四库_page1377.html">1377</a><a href="普济方四库_page1378.html">1378</a><span class="current-page">1379</span><a href="普济方四库_page1380.html">1380</a><a href="普济方四库_page1381.html">1381</a><a href="普济方四库_page1382.html">1382</a><a href="普济方四库_page1383.html">1383</a><a href="普济方四库_page1384.html">1384</a><span>...</span><a href="普济方四库_page1380.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
