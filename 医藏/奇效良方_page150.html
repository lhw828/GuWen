<!DOCTYPE html>
<html>
<head>
    <meta charset="UTF-8">
    <title>奇效良方 - 第 150 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 150 页/共 521 页</h1>
    <div class="content">　　咳逆通治方

　　上以苏合香丸，用丁香柿蒂煎汤化下。噫逆即咳逆也，乃胃寒所致，良姜为要药，人参白茯苓佐之，盖良姜能温胃，能解散胃中风邪。

　　卷之二十三　咳逆门（附论）

　　咳逆通治方

　　治咳逆不止。

　　上用干柿蒂十五枚为末，用水一盏，加白盐梅少许，煎至六分，不拘时温服。

　　卷之二十三　咳逆门（附论）

　　咳逆通治方

　　治噫气咳逆，亦治伤寒咳逆，日夜不定。

　　筚澄茄 良姜（各二两）

　　上为末，每服二钱，水一盏，煎六分沸，投醋半盏；取出呷之。

　　卷之二十三　咳逆门（附论）

　　咳逆通治方

　　橘皮（三两，汤浸，去穣，锉） 枳壳（一两，去穣，麸炒。）

　　上锉碎，以水一升，煎至五合，去滓，通热顿服。

　　卷之二十三　咳逆门（附论）

　　咳逆通治方

　　吴茱萸（半两，汤浸七次，焙干，微炒） 青橘皮（半两，汤浸去白，焙）

　　上 咀，每服三钱，水一中盏，入生姜半分，同煎至五分，去滓，不拘时热服。

　　卷之二十三　咳逆门（附论）

　　咳逆通治方

　　治咳逆服药无效者。

　　硫黄 乳香上各等分为末，用酒煎 急令患人嗅之。

　　卷之二十三　咳逆门（附论）

　　咳逆通治方

　　雄黄（二钱）

　　上为末，用酒一盏，煎七分，急令患人嗅其热气即止。

　　卷之二十四

　　头痛头风大头风门（附论）

　　头痛为病，《灵枢》云：厥头痛取足六经，手少阴真头痛，其脑尽痛，手足寒至节，死不治。《难经》曰：手三阳之脉，受风寒伏留而不去，则名厥头痛。入连在脑者，名真头痛。《内经》云：寸口脉中短者，曰头痛。《脉经》云：阳弦则头痛。又云：寸口脉浮，中风发热头痛，脉紧头痛，是伤寒脉紧上寸口者风头痛。《脉诀》云：头痛短涩应须死，浮滑风痰皆易除。《内经》云：东风生于春，病在肝俞，在头项，故春气者，病在头。又诸阳会于头面，如足太阳膀胱之脉，起于目内 ，上 交巅，上入络脑，还出别下项，病冲头痛。

　　又足少阳胆之脉，起于目锐 ，上抵头角，病在头角额痛。夫风从上受之，风寒伤上，邪从外入，客于经络，令人振寒头痛，身重恶寒，治在风池风府，调其阴阳，不足则补，有余汗之则愈，此伤寒头痛也。头痛耳鸣，九窍不利者，肠胃之所生，乃气虚头痛也。心烦头痛者，痞在膈中，过在手巨阳少阴，乃湿热头痛也。如气上而不下，头痛巅疾者，下虚上实也。

　　过在足少阴巨阳，甚则入肾，寒湿头痛也。如头半寒痛者，先取手少阳阳明，后取足少阳阳明，此偏头痛也。有真头痛者，甚则入连于脑。手足寒至节者，旦发夕死，夕发旦死。有厥逆头痛者，所犯大寒，内至骨髓，髓者以脑为至，脑逆故令头痛，齿亦痛。东垣云：凡头痛皆以风药治之者，终其大体而言之也。高巅之上，惟风可用，缓药之薄者，阴中之阳，乃自地升天者也。然亦有三阴三阳病症者，太阳头痛，恶风脉浮紧，以芎羌活独活麻黄之类为多；少阳头痛，脉弦缓，往来寒热，柴胡为多；阳明头痛，自汗发热，恶寒，脉浮缓长实者，升麻葛根石膏白芷为多；太阴头痛必有痰，体重腹痛，为痰癖，其脉沉缓，苍术半夏南星为多；少阴头痛，三阴三阳，经不流行，两足寒，气逆为寒厥，其脉沉细，麻黄附子细辛为多；厥阴头痛项痛，或痰吐涎沫厥冷，其脉浮缓，吴茱萸汤主之。诸血虚头痛，当归川芎为多；诸气虚头痛，人参黄 为多。为多者主治实药也，兼见何证以佐使药治之，此立方之大法也。气血俱虚头痛者，调中益气汤中少加川芎蔓荆子细辛，其效不可尽述。半夏白术天麻汤治痰厥头痛药也，清空膏乃风湿热头痛药也，羌活附子汤治厥逆头痛药也。如湿气在头者，以苦吐之，不可执方而治。所论头痛大法甚详着矣，世之方论，又言头风病名，何以此不见发明，请言其略。凡邪令人头痛者，其邪一也，但有新久去留之分耳。浅而近者名头痛，其痛卒然而至，易于解散速安也；深而远者为头风，其痛作止不常，愈后遇触复发也，皆当验其邪所从来而施治之。观于《试效方》载：洁古老人壮岁，时病头痛，每发时两颊青黄，晕眩，目不欲开，懒于言语，身体沉重，兀兀欲吐食，数日方过，乃曰此太阴厥阴合而为病，名曰风痰。以水煮金花丸，更灸侠溪二穴二七壮，不旬日愈。以是观之，岂非头风乎？于此不言风者，是言经之本也，世言风者，是言经之标乎，何不明少阳厥阴头痛者，令人偏头痛，其经肝胆风木为邪也，后人遂以此而名头风，可谓不求其本欤？洁古云：夫大头风证者，是阳明邪热太甚资实，少阳相火而为之也。多在少阳，或在阳明，或传太阳，视其肿势在何部分，随经取之。湿热为肿，木盛为痛，此邪见于头风，在两耳前后，所主其病也。治之大不宜药速，速则过其病，所谓上热未除，中寒复生，必伤人命。此病自外支内者，是血病，况头部分受邪，见于无形迹之部，当先缓而后急。先缓者，谓邪气在上，着无形之分部，既着无形，无所不至，若用重剂速下，过其病，难已。虽用缓药，若急服之，或食前或顿服，皆失缓体，则药不能除病，当徐徐浸渍无形之邪也，或药性味形体不离缓体是也。且缓急者，谓缓剂已泻，邪气入于中，是到阴部，来于有形质之所，若不速去，则损阴也，此终治却为客邪，当急去之，治客以急也。且治主病当缓者，谓阳邪在上，阴邪在下，本家病也，若急治之，不能解分而益乱也。治客以急者，谓阳分受阴邪，阴分受阳邪，此客气急除去之也。假令少阳阳明为邪，出于耳之前后也。阳明为邪者，首大肿也，先以黄芩黄连甘草汤，通炒煎，少少不住服，服毕不愈，用新瓦上炒鼠粘子待香，同大黄煎去滓，内芒硝，俱各等分，亦时时呷之，无令饮食。在前得微利，则邪气去。若阳明行经之药，升麻葛根芍药甘草，太阳行经，独活防风之类是也。又以东垣治验，其所论制方，自有来矣。天之四时，民多疫疠，初觉增寒体重，次传头面肿盛，目不能开，上喘，咽喉不利，舌干口燥，俗云大头天行，亲戚不相访问，虑其传染之故。得此病者五六日，医以承气加蓝根下之，稍缓，翌日其病如故，再下之，又缓，终莫能愈。洁古谓之曰：夫身半以上，天之气也。身半以下，地之气也。此邪热客于心肺之间，上攻头目，而为肿盛，以承气下之，泻胃中之实热，是诛罚无过。殊不知适其所至为故，遂处方用药，黄芩黄连味苦寒，泻心肺热，以为君；橘红苦平，玄参苦寒，生甘草甘寒，人参甘温，泻火补气，以为臣；连翘鼠粘子薄荷味辛平，板蓝根味苦寒，马勃白僵蚕味苦平，散肿消毒，以为佐；升麻柴胡平行少阳阳明二经不得伸，桔梗味辛温，为舟楫，不令下行。共为细末，一半用白沸汤调，时时呷下一半，用蜜为丸，噙化之，服尽良愈。如大便硬者，加酒煨大黄一钱或二钱以利之。肿势甚者，宜砭刺之，是皆深得病机之道。详尽立议处方，以为后人之规焉。

　　卷之二十四　头痛头风大头风门（附论）

　　头痛头风大头风通治方

　　治湿头痛，眩晕痛极。

　　川芎 附子（生，去皮脐） 白术（以上各三钱） 桂心（去皮） 甘草（各一钱）

　　上作一服，水二盅，生姜七片，红枣二枚，煎至一盅，食远服。

　　卷之二十四　头痛头风大头风门（附论）

　　头痛头风大头风通治方

　　治风寒在脑，头痛眩晕，呕吐不止。

　　川芎（三钱） 细辛（洗去土） 白术 甘草（炙，各二钱）

　　上作一服，水二盅，生姜五片，芽茶一撮，煎至一盅，食后服。

　　卷之二十四　头痛头风大头风门（附论）

　　头痛头风大头风通治方

　　治风盛膈壅，鼻塞清涕，热气上攻，眼目多泪生眵，乃偏正头痛。

　　川芎 柴胡（各二钱） 细辛 半夏曲 人参 前胡 防风 甘菊花 甘草（炙，各一钱）

　　上作一服，水二盅，生姜三片，煎至一盅，食后服。

　　卷之二十四　头痛头风大头风门（附论）

　　头痛头风大头风通治方

　　治风热上攻，头痛不止。

</div>
    <div class="pagination">
<a href="奇效良方_page149.html">上一页</a><span>...</span><a href="奇效良方_page145.html">145</a><a href="奇效良方_page146.html">146</a><a href="奇效良方_page147.html">147</a><a href="奇效良方_page148.html">148</a><a href="奇效良方_page149.html">149</a><span class="current-page">150</span><a href="奇效良方_page151.html">151</a><a href="奇效良方_page152.html">152</a><a href="奇效良方_page153.html">153</a><a href="奇效良方_page154.html">154</a><a href="奇效良方_page155.html">155</a><span>...</span><a href="奇效良方_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
