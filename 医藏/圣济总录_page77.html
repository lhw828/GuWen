<!DOCTYPE html>
<html>
<head>
    <meta charset="UTF-8">
    <title>圣济总录 - 第 77 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 77 页/共 447 页</h1>
    <div class="content">　　治温疟壮热憎寒，不能食。地骨皮汤方地骨皮 知母（锉焙各三分） 鳖甲（去裙 醋浸炙黄） 常山（锉各半两） 石膏（碎一两）上五味。粗捣筛，每服五钱匕，水一盏半，入竹叶十片，煎至一盏去滓，未发前温服。

　　治温疟寒少热多。冬瓜汤方常山（细锉一两） 甘草（炙锉半两）上二味。粗捣筛，每服二钱匕，用冬瓜汁一盏，煎七分放温，未发前服。

　　治温疟。常山汤方常山（锉半两） 鳖甲（去裙 醋浸炙黄） 甘草（生锉各一两） 车前草（一握切或用子三合）上四味。粗捣筛，每服三钱匕，用浆水一盏，浸药一宿，当发前一日，以急火煎取七分，去滓温服。

　　治温疟热渴体痛。松萝汤方松萝（半两） 乌梅肉（炒） 栀子（去皮） 鳖甲（去裙 醋浸炙黄各半两） 升麻（三分）上五味。粗捣筛，每服三钱匕，水一盏，入茶末半钱匕，煎至七分去滓，未发前空服温服。

　　治温疟。常山丸方常山（锉） 乌梅肉（炒） 豉（炒） 天灵盖（酥炙黄各三分） 丹砂（研） 知母（切焙） 蜀漆（各半两）上七味。捣罗为末，炼蜜和丸，如梧桐子大，每日空腹以温酒下二十丸，渐加至三十丸，日三，并未发前服。

　　治温疟壮热微寒。常山饮方常山（锉半两） 淡竹叶（锉一握） 小麦（一合）上三味。以水三盏渍药一宿，明旦煎取二盏去滓，未发前逐旋温服。

　　治温疟日渐羸瘦，欲成骨蒸。常山汤方常山（锉） 猴骨（炙黄各三分） 乌梅肉（炒） 甘草（炙锉各半两） 车前叶（一握） 天灵盖（烧作灰一上六味。粗捣筛，每服三钱匕，水一盏，煎至七分去滓，疟未发前温服，微吐为效。

　　卷第三十四　疟病门

　　寒热往来疟

　　论曰阴阳相胜而寒热互作者，以邪气相并也。故气并于阴，则为寒，气并于阳，则为热，寒则振栗鼓颔，以阴实阳虚故也，热则渴而饮冷，以阴衰阳胜故也。

　　治疟发寒热。柴胡桂枝汤方柴胡（去苗四两） 桂（去粗皮） 黄芩（去黑心） 芍药 人参（各一两半） 甘草（炙一两） 半夏（汤洗上七味。粗捣筛，每服六钱匕，水二盏，入生姜一枣大拍碎，枣二枚劈破，煎至一盏，去滓温服。

　　治疟壮热憎寒，大便秘涩。鳖甲汤方鳖甲（醋炙去裙 ） 赤芍药 桃仁（去皮尖双仁炒研） 当归（切焙） 大青 天灵盖（酥炙别捣末上九味。除天灵盖外，粗捣筛，每服三钱匕，水一盏，煎至七分，去滓调天灵盖末一钱匕，未发前温服，仍留其滓重煎，若先自利，去牵牛子。

　　治诸疟疾先热后寒，头痛四肢烦倦。麻黄汤方麻黄（去根节） 乌梅肉（炒） 秦艽（去苗土） 柴胡（去苗） 甘草（炙） 麦门冬（去心焙） 犀角（镑各三上九味。粗捣筛，每用五钱匕，水一盏半，入桃柳枝心各七枚，细锉，豉五十粒，煎至一盏，入朴硝少许，更煎一二沸，去滓，分二服，早晨及卧时，温服之。

　　治疟先寒后热，四肢黄瘦头痛。常山饮方常山（一两） 豉（一合） 葛根（锉） 柴胡（去苗） 升麻 牡蛎（熬） 大黄（锉炒） 前胡（去芦头） 知母（焙） 山栀子仁 枳壳（去瓤麸炒各三分） 半夏（汤洗七遍去滑炒） 麦门冬（去心焙） 桃仁（去皮尖双仁炒） 甘草（炙） 犀角（镑各半两）上一十六味。 咀如麻豆大，每用五钱匕，水一盏半，入葱薤白各三寸切碎，煎取一盏，去滓分二服，发前及发时热服之。

　　治疟寒热作时，面色黄。人参汤方人参 常山（各半两） 甘草（生三分） 陈橘皮（汤浸去白焙一分）上四味。粗捣筛，每服五钱匕，水一盏半，入茶末半钱匕，灯心五茎，煎至七分，去滓入酒半盏，和匀候温，未发前顿服取吐，如未吐再服，以痰出尽为度。

　　治疟经吐下后，寒热头痛烦渴。犀角汤方犀角（镑） 甘草（炙各半两） 麦门冬（去心焙） 升麻 知母（焙） 鳖甲（醋炙去裙 各三分） 石上七味。粗捣筛，每服五钱匕，水一盏半，煎至一盏，去滓食前温服，未发前再服。

　　治疟疾寒热。丹砂丸方丹砂 雄黄（各一两） 砒霜（半两） 桃仁（去皮尖双仁麸炒二十一枚） 麝香 阿魏（各一钱）上七味。各研极细，再合研匀，用糯米粥和丸，如鸡头大，每服半丸细嚼，新汲水下，取吐即愈。

　　治诸疟发歇，寒热不定。二豆丸方绿豆 黑豆（去皮） 丹砂（研各一分） 砒霜（研半两）上四味。先研二豆如面，入砒拌匀，滴水丸如梧桐子大，丹砂为衣，每服一丸，发前取桃心七个烂嚼，冷水吞下，如无桃心，取桃枝煎汤放冷下。

　　治诸疟寒热往来，止而复发。常山散方常山（末一两） 砒霜（研一分） 丹砂（研一钱）上三味。研匀，入白面糊和作饼子，油内煮焦黑为度，再研极细，每服半钱匕，夜半冷茶清调下。

　　治疟疾作发寒热。三圣丸方凝水石（二两） 砒霜（一两） 腻粉（一分）上三味。研细，用陈粟米饭和作挺子，以湿纸十重裹，慢火内烧令焦黑，再研为末，粟米饭和丸，如绿豆大，每服三丸，夜半桃心水下。

　　治诸疟寒热不已，日渐萎黄。常山饮方常山（半两） 乌头（炮裂去皮脐七枚） 甘草（生用一两） 蒜（一颗八瓣者） 糯米（炒一合） 豉（炒一合） 甑带（三寸）上七味。粗捣筛，以酒一升二合、浸，月下露一夜，横刀一口，置药上，俟天明煎取五合，去滓空心顿服，良久吐出恶痰即愈，如吐不已，煮浆水粥止之。

　　治寒热往来，疟久不瘥。鳖甲大黄丸方鳖甲（去裙 醋炙） 大黄（生锉） 常山 人参 蜀漆 甘草（炙锉） 附子（炮裂去皮脐） 白薇（各上八味。捣罗为末，炼蜜和丸，如梧桐子大，每服十五丸，淡竹叶汤下，平旦一服，食后良久再服。

　　治诸疟寒热往来。附子丸方附子（炮裂去皮脐） 大黄（锉炒各三分） 常山 蜀漆（各一两一分）上四味。捣罗为末，炼蜜和丸，如梧桐子大，每服三丸，米饮下，未发一服，临发再一服。

　　卷第三十四　疟病门

　　瘅疟

　　论曰瘅疟之状，内经所谓但热不寒，阴气先绝，阳气独发，少气烦冤，手足热而欲呕是也。得之邪热留于身中，厥逆上冲，中气实而不外泄，因用力腠理开，风寒舍于皮肤之内，分肉之间而发。发则阳气盛，不及于阴，故但热不寒，气内藏于心，外舍于分肉之间，令人销铄肌肉，名之曰瘅疟，以单阳无阴故也。

　　治瘅疟发作有时，但热不寒，头痛不安，通身俱黑，大肠秘结，小便黄赤。茵陈蒿汤方茵陈蒿 山栀子（去皮） 柴胡（去苗） 黄芩（去黑心） 桔梗（炒） 牡丹皮 贝母（去心） 荆芥穗（去梗） 升麻 杏仁（汤浸去皮尖双仁炒） 半夏（汤洗七遍去滑切焙） 羌活（去芦头） 独活（去芦头） 麻黄（去根节煎去沫焙各半两） 细辛（去苗叶一分）上一十五味。粗捣筛，每服三钱匕，水一盏，生姜二片，煎一沸急泻出，临发热头痛时，去滓热服，仍须食后，但此疟止发热并初发时先壮热者，可服。

　　治瘅疟上焦热，身重目黄。茵陈枳壳汤方茵陈蒿（取叶） 枳壳（去瓤麸炒各一两） 桔梗（锉炒三分） 大黄（锉微炒） 甘草（炙令黄各半两）上五味。粗捣筛，每服三钱匕，水一盏，煎至六分，去滓温服，不计时候。

　　治瘅疟阴气孤绝，阳气独发，脉微其候少气烦满，手足热欲呕，但热而不寒，邪气内藏于心，外舍于分肉之间，令人销铄肌肉。白虎加桂汤方石膏（碎一两六钱） 知母（六钱） 甘草（炙二钱） 粳米（半合）上四味除粳米外， 咀拌匀，以水一升，煮药五钱匕，以米烂为度，去滓加桂末三钱匕，煎取四合，作一服，复令汗，先寒发热汗出者愈。

　　治瘅疟但热不寒，呕逆不下食。香豉饮方豉（半合） 葱白（七茎切） 常山（三分） 升麻（一两） 鳖甲（醋炙令黄去裙 ）知母（焙） 生地黄（各上八味。锉如麻豆，每以十钱匕，以水三盏，于星月下浸一夜，横刀一口，安在药上，早晨煎取一盏半，去滓空腹分为二服，重者不过两剂瘥。

　　治瘅疟积热痰盛，寒少热多，但热不寒，烦躁引饮。大青饮方大青（一两茎叶紫者是不紫即是远志不可用也如无真者以青黛代之） 大黄（醋炒） 赤芍药上六味。粗捣筛，每服五钱匕，用水一盏半，煎至八分，去滓温服，气盛热多，宜服得利，或热稍退即止，人素有冷疾，年四十以上者，虽有热证，不宜多服。

　　治瘅疟发热不止。常山散方常山（锉一两） 升麻（三分） 鳖甲（去裙 锉生用） 山栀子（去皮各半两）上四味。捣罗为散，每服三钱匕，未发前，用温水调下，取吐即瘥。

　　治瘅疟。豉心饮方豉心（一合） 雄鼠粪（末炒二两匕） 童子小便（三升五合） 甘草（炙半两） 鳖甲（醋炙去裙 ） 柴胡（去苗各一两一分） 山栀子（去皮三分） 乌梅（七枚去核） 桃心（一握） 柳心（一握） 生地黄汁（二合） 生姜（一分）上一十二味。除鼠粪地黄汁小便外，余并细锉，入小便中浸一宿，明日煎取八合，去滓下鼠粪并地黄汁，分为三服，空心一服，食后再服。

　　治瘅疟热甚不瘥。栀子汤方栀子仁（一两） 常山（锉三分） 车前叶（炙干半两） 粳米（四十九粒）上四味。粗捣筛，每服五钱匕，水一盏半，煎至一盏，去滓温服，未发前一服，临发一服，以吐利为度，利若不止，以冷饭止之。

　　治瘅疟。石膏汤方石膏（碎二两） 白秫米（五十粒） 常山（锉三分）上三味。粗捣筛，每服五钱匕，以水一盏半，入淡竹叶七片细锉，煎至一盏去滓，空腹温饮一服，欲发时一服，正发时一服，三服讫，净室中卧，勿与人语，过发时后，即得洗手面及饮食，七日内禁房室及酒面，久疟不过再剂，一方加乌梅肉二七枚。

　　治瘅疟。麻黄丸方麻黄（去根节一两） 常山（锉） 知母（锉焙干） 甘草（炙） 大黄（生锉各半两）上五味。捣罗为细末，炼蜜和丸，如梧桐子大，每服五丸，温水下。未发前服，日二服，不瘥稍增之。

　　治瘅疟壮热不止，渴欲饮水。车前草汤方车前草 常山（锉） 升麻 豉炒 甘草（生各半两） 白粳米（半合）上六味。粗捣筛，每五钱匕，以水二盏浸药，于星月下露一宿，横一小刀于药上，入五更煎取一盏，去滓分温二服，空腹及未发前，各一服，良久即吐，吐定，食少浆粥。

　　治瘅疟但热不寒，烦渴不止。常山饮方常山（锉炒半两） 甘草（锉炒一分） 乌梅（七枚椎碎去核焙） 青蒿（焙一分）上四味。粗捣筛，即以小便一盏，水一盏，酒一盏，煎至一盏去滓，当发日空心服。

　　卷第三十五

　　间日疟

　　论曰间日疟者，邪气着于阴，不得与阳气俱出也，卫气昼行于阳，邪气不得出，故必再会而后发，是以间日乃作也。

　　治间日疟先寒战后壮热。常山汤方常山 甘草（炙各三两） 鳖甲（去裙 醋炙一两） 淡竹叶（切三升洗）上四味。 咀，以酒三升渍之，上复头，安露地，明旦以水七升，重汤内煮，水过半为度，其酒分五服，未发饮之当吐，吐已不必尽剂。

　　治间日疟。醇 汤方大黄（锉炒三分） 甘草（炙） 常山（各一分半）上三味。 咀，以水三盏，煎取一盏去滓，更以水一盏煎滓，取七分，未发先服 药，是后煎者，相次服醇药，是前煎者，瘥。

　　治间日疟。常山酒方常山（一两） 蒜（独头者一颗去根茎横切） 糯米 黑豆（各一百粒）上四味。 咀，以清酒一升，病未发前一日，以酒浸药于碗中，以白纸复之，碗上横一刀，欲发时分三分，先饮一分，如未吐，更服一分，得吐则瘥。

　　治间日疟。备急一元散方上烧黑牛尾作灰，酒服方寸匕，日三。

　　治间日疟发寒热。常山汤方常山 竹叶（细锉各三分） 秫米（五十粒糯米亦得） 石膏（碎二两）上四味。粗捣筛，每服五钱匕，以水一盏半，浸药一宿，明旦煎至一盏，去滓温服，未发前一服，临发再服，当日勿洗漱，勿饮食，并用余药汁。涂五心及胸前头面，药滓置枕边治间日疟。糯米煮散方糯米（四十粒） 常山（锉） 乌梅肉（炒） 竹叶（锉） 甘草（炙各半两） 石膏（一两半碎上六味。捣罗为散，每服五钱匕，以水一盏半，煎至七分，去滓未发前温服。

　　治疟间日发。大黄汤方大黄（生半两） 甘草（炙锉） 常山（锉） 桂（去粗皮各一分）上四味。粗捣筛，每服五钱匕，水一盏半，煎至七分去滓，未发前温服。

　　治间日疟。神圣丸方黑豆（小者二十一粒水浸去皮） 砒霜（研一钱） 大枣（一枚煮去皮核）上三味。须于重午七夕日修合，同研，丸如豌豆大，以丹砂为衣，合时忌妇人鸡犬见，于发日早晨，将药一丸，面北香上度过，用冷茶清下，忌热物一复时。

　　卷第三十五

　　痰疟

</div>
    <div class="pagination">
<a href="圣济总录_page76.html">上一页</a><span>...</span><a href="圣济总录_page72.html">72</a><a href="圣济总录_page73.html">73</a><a href="圣济总录_page74.html">74</a><a href="圣济总录_page75.html">75</a><a href="圣济总录_page76.html">76</a><span class="current-page">77</span><a href="圣济总录_page78.html">78</a><a href="圣济总录_page79.html">79</a><a href="圣济总录_page80.html">80</a><a href="圣济总录_page81.html">81</a><a href="圣济总录_page82.html">82</a><span>...</span><a href="圣济总录_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
