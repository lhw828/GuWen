<!DOCTYPE html>
<html>
<head>
    <meta charset="UTF-8">
    <title>诸病源候论 - 第 25 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诸病源候论 - 第 25 页/共 129 页</h1>
    <div class="content">　　此由热毒伤于肠胃，故下脓血如鱼脑，或如烂肉汁，壮热而腹 痛，此湿毒瓦斯所为也。

　　卷之九　时气病诸候（凡四十三论）

　　三十、时气利候

　　夫热蓄在脏，多令人下利。若毒瓦斯盛，则变脓血，因而成 。 者，虫食人五脏及下部也。若食下部，则令谷道生疮而下利，名为 利；若但生疮而不利者，为 也。

　　卷之九　时气病诸候（凡四十三论）

　　三十一、时气大便不通候

　　此由脾胃有热，发汗太过，则津液竭，津液竭，则胃干，结热在内，大便不通也。

　　卷之九　时气病诸候（凡四十三论）

　　三十二、时气小便不通候

　　此由汗后津液虚少，其人小肠有伏热，故小便不通也。

　　卷之九　时气病诸候（凡四十三论）

　　三十三、时气阴阳毒候

　　此谓阴阳二气偏虚，则受于毒。若病身重腰脊痛，烦闷，面赤斑出，咽喉痛，或下利狂走，此为阳毒。若身重背强，短气呕逆，唇青面黑，四肢逆冷，为阴毒。或得病数日，变成毒者；或初得病，便有毒者，皆宜根据证急治。失候则杀人。

　　卷之九　时气病诸候（凡四十三论）

　　三十四、时气变成黄候

　　夫时气病，湿毒瓦斯盛，蓄于脾胃，脾胃有热，则新谷郁蒸，不能消化，大小便结涩，故令身面变黄，或如橘柚，或如桃枝色。

　　卷之九　时气病诸候（凡四十三论）

　　三十五、时气变成疟候

　　病后邪气未散，阴阳尚虚，因为劳事，致二气交争，阴胜则发寒，阳胜则发热，故令寒热往来，有时休作而成疟。

　　卷之九　时气病诸候（凡四十三论）

　　三十六、时气败候

　　此谓病后余毒未尽，形证变转，久而不瘥，阴阳无复纲纪，名为败病。

　　卷之九　时气病诸候（凡四十三论）

　　三十七、时气劳复候

　　夫病新瘥者，血气尚虚，津液未复，因即劳动，更成病焉。若言语思虑则劳于神，梳头澡洗则劳于力，未堪劳而强劳之，则生热，热气还经络，复为病者，名曰劳复。

　　卷之九　时气病诸候（凡四十三论）

　　三十八、时气食复候

　　夫病新瘥者，脾胃尚虚，谷气未复，若即食肥肉、鱼 、饼饵、枣、栗之属，则未能消化，停积在于肠胃，使胀满结实，因更发热，复为病者，名曰食复也。

　　卷之九　时气病诸候（凡四十三论）

　　三十九、时气病瘥后交接劳复候

　　夫病新瘥者，阴阳二气未和，早合房室，则令人阴肿入腹，腹内 痛，名为交接劳复。

　　卷之九　时气病诸候（凡四十三论）

　　四十、时气病后阴阳易候

　　阴阳易病者，是男子、妇人时气病新瘥未平复，而与之交接得病者，名阴阳易也。其男子病新瘥未平复，而妇人与之交接得病者，名曰阳易。其妇人得病新瘥未平复，而男子与之交接得病者，名曰阴易。若二男二女，并不相易。所以呼为易者，阴阳相感动，其毒度着于人，如换易也。其病之状，身体热冲胸，头重不能举，眼中生眵，四肢拘急，小腹 痛，手足拳，皆即死。其亦有不即死者，病苦小腹里急，热气上冲胸，头重不欲举，百节解离，经脉缓弱，气血虚，骨髓竭，便恍恍吸吸，气力转少，着床不能摇动，起居仰人，或引岁月方死。

　　卷之九　时气病诸候（凡四十三论）

　　四十一、时气病后虚羸候

　　夫人荣卫先虚，复为邪热所中，发汗、吐、下之后，经络损伤，阴阳竭绝，虚邪始散，真气尚少，五脏犹虚，谷神未复，无津液以荣养，故虚羸而生众病焉。

　　卷之九　时气病诸候（凡四十三论）

　　四十二、时气阴茎肿候

　　此由肾脏虚所致。肾气通于阴，今肾为热邪所伤，毒瓦斯下流，故令阴肿。

　　卷之九　时气病诸候（凡四十三论）

　　四十三、时气令不相染易候

　　夫时气病者，此皆因岁时不和，温凉失节，人感乖戾之气而生病者，多相染易，故预服药及为方法以防之。

　　卷之九　热病诸候（凡二十八论）

　　一、热病候

　　热病者，伤寒之类也。冬伤于寒，至春变为温病。夏变为暑病。暑病者，热重于温也。

　　肝热病者，小便先黄，腹痛多卧，身热。热争则狂言及惊，胁满痛，手足躁，不安卧。

　　庚辛甚，甲乙大汗，气逆则庚辛死。心热病者，先不乐，数日乃热。热争则卒心痛，烦冤善呕，头痛面赤无汗。壬癸甚，丙丁大汗，气逆则壬癸死。脾热病者，先头重颊痛，烦心欲呕，身热。热争则腰痛，腹满泄，两颔痛。甲乙甚，戊己大汗，气逆则甲乙死。肺热病者，先淅然起毛恶风，舌上黄，身热。热争则喘咳，痹走胸应背，不得大息，头痛不甚，汗出而寒。丙丁甚，庚辛大汗，气逆则丙丁死。肾热病者，先腰痛胫酸，苦渴数饮，身热，热争则项痛而强，胫寒且酸，足下热，不欲言，其项痛淖澹，戊己甚，壬癸大汗，气逆则戊己死。

　　肝热病者，左颊先赤。心热病者，额先赤。脾热病者，鼻先赤。肺热病者，右颊先赤。

　　肾热病者，颐先赤。凡病虽未发，见其赤色者刺之，名曰治未病。

</div>
    <div class="pagination">
<a href="诸病源候论_page24.html">上一页</a><span>...</span><a href="诸病源候论_page20.html">20</a><a href="诸病源候论_page21.html">21</a><a href="诸病源候论_page22.html">22</a><a href="诸病源候论_page23.html">23</a><a href="诸病源候论_page24.html">24</a><span class="current-page">25</span><a href="诸病源候论_page26.html">26</a><a href="诸病源候论_page27.html">27</a><a href="诸病源候论_page28.html">28</a><a href="诸病源候论_page29.html">29</a><a href="诸病源候论_page30.html">30</a><span>...</span><a href="诸病源候论_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
