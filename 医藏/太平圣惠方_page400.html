<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 400 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 400 页/共 791 页</h1>
    <div class="content">　　治尸厥不语。返魂丹方。

　　生玳瑁（一分） 朱砂（一分） 雄黄（二分） 白芥子（一分） 麝香（一钱）上件药。同研如粉。于瓷器中溶安息香和丸。如绿豆大。或冲恶不语。不计时候。以小便下五丸。核子热风只一丸。

　　治中恶暴死方。

　　菖蒲（二两）上捣细罗为散。取半钱着舌底。又吹入两鼻孔中。及下部中。更吹入两耳内。即活矣。

　　又方。

　　捧两手莫放。须臾即活。

　　又方。

　　握两大拇指令固。即活。

　　又方。

　　上以竹管吹下部。数人更易吹之。气满即活。

　　又方。

　　吹皂荚末入鼻中令嚏。即活。

　　又方。

　　以竹管令人更易吹两耳中。不过良久即活。

　　又方。

　　酒磨桂心灌之。即活。

　　又方。

　　研麝香一钱。醋和灌之。即活。

　　又方。

　　取床下土。小便研灌之。沥入口鼻。即活。

　　卷第五十六

　　治卒死诸方

　　夫卒死者。由三虚而遇贼风也。所为三虚者。谓乘年之衰一也。逢月之空二也。失时之和三如死中恶不治卒死。但有微气。心上稍暖者。服此五神返魂丹方。

　　朱砂（半两） 牛黄（半两） 安息香（半两） 砒霜（半两） 大蜘蛛（五枚重午日采袋内盛通风勿令死）上先细研四味。方入蜘蛛。又研令匀。用不蛀皂荚三寸。去黑皮。以水三合 汁。便入少粟一丸治卒死及感忤。口噤不开者。宜服此方。

　　巴豆（十枚去皮心研纸裹压去油） 干姜（半两炮裂锉） 川大黄（半两锉碎微炒）上件药。捣罗为末。以枣瓤和丸。如绿豆大。每服。不计时候。以温水下五丸。如人行十里再服。

　　治卒死中恶。及尸厥方。

　　上以葱刺其耳中鼻中。血出者。是活候也。其欲苏时。当捉两手莫放之。须臾。死人自当举手捞人。言痛乃止。男左女右。鼻内令葱入五寸为则。立效。

　　又方。

　　上以绵渍好酒。手 汁令入鼻中。并持其手足。莫令惊动。

　　又方。

　　半夏捣为末。如大豆许。吹其鼻中。

　　又方。

　　捣韭取汁以灌口中。

　　又方。

　　取猪膏如鸡子大。以醋一合煮沸。灌喉中。良。

　　又方。

　　卒死而壮热者。用白矾半斤。以水二斗煮消。以渍脚即活。

　　又方。

　　截豚尾取血灌之。并缚豚以枕之。死人须臾活矣。

　　又方。

　　视其上唇里弦弦者。白如黍米大。以针决去之。

　　又方。

　　上用小便灌其面数。即能回语。此是扁鹊法。

　　又方。

　　以雄鸡头取血。以涂其面。干复涂之。

　　又方。

　　上以女青捣。细罗为散。用一钱。发开口纳喉中。以水及醋下之。立活。

　　治忤打死。心田暖。宜用此方。

　　取葱白纳于下部中。及鼻中。须臾即活。

　　卷第五十六

</div>
    <div class="pagination">
<a href="太平圣惠方_page399.html">上一页</a><span>...</span><a href="太平圣惠方_page395.html">395</a><a href="太平圣惠方_page396.html">396</a><a href="太平圣惠方_page397.html">397</a><a href="太平圣惠方_page398.html">398</a><a href="太平圣惠方_page399.html">399</a><span class="current-page">400</span><a href="太平圣惠方_page401.html">401</a><a href="太平圣惠方_page402.html">402</a><a href="太平圣惠方_page403.html">403</a><a href="太平圣惠方_page404.html">404</a><a href="太平圣惠方_page405.html">405</a><span>...</span><a href="太平圣惠方_page401.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
