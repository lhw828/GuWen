<!DOCTYPE html>
<html>
<head>
    <meta charset="UTF-8">
    <title>普济方 - 第 511 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 511 页/共 3614 页</h1>
    <div class="content">　　治缠喉风

　　（一名油膏经验良方）

　　治咽喉生痈。药不下吸。喉闭等证。

　　用皂角刺不以多少。刮皮浸生麻油。以年深为佳。遇患。以油滴在口中。或吐或破。即安。一方无麻油。

　　治喉风单双乳蛾

　　（出瑞竹堂方）用墙上土蜂窠一个。碾极细。先以楮叶。将病患舌用叶搽破。微令血出。将蜂窠土用醋调。用鹅毛蘸药。于喉中捻之。冷痰涎出为效。后用扁竹根擂烂。调冷水与病者。只服三口。

　　利

　　急治喉风

　　（瑞竹堂方）灯草（用手一大握除去两头）上将灯草。用新瓦一个盛之。又用新瓦一个合之。以火焚烧成灰。再将盐一大匙头。就于瓦上炒存性。二物相合和。用苇筒一个。用药一捻吹于喉中。

　　涎出为效。吹两三次立愈。

　　治喉痹方。

　　用箭头草叶。研入酱少许。笔蘸入喉中。吐。其草生于乡村沿篱。夏秋开小白花。有铃儿倒垂下。其叶略似木香花叶。

　　又方

　　用白梅肉包生白矾末。作丸纳喉中。一方。用江茶和为丸。噙化下。

　　治缠喉风

　　（出海上名方）用白矾末。以麻油鸡子清调下。吐即愈。

　　又方

　　用水酒各半碗。共作一碗。皂角二个打碎。煎至半碗。候温。于病患鼻内注入。如咳嗽出风痰时即愈。

　　又方

　　（出海上方）

　　治喉痹。

　　用羊茅。牛食者。取汁取之。立效。

　　又方

　　（出海上方）败毒散加茯苓半夏同煎服。尤验。

　　治喉痹。

　　用稻草烧烟。如做墨法。取细烟。酸醋调。吹入鼻中。如咽得。用芦筒送下喉。少顷。

　　打滚

　　吐涎散

　　（出经验良方）

　　治喉风吞药不得。不能饮食。

　　用鹤虱二钱半。酒一盏。醋少许。同煎至半盏。吞下吐出毒涎。安。

　　治缠喉痹风

　　（出经验良方）用苍耳草根。老姜一块。同研烂滤汁。以温无灰白酒。浸汁服。

　　治喉闭

　　（出医方集成）用鼓槌草、土牛膝。以二味生捣烂。取汁灌下。否则灌下鼻中。得吐即为愈。一方。鼓槌草

　　又方

　　（出医方集成）用土乌药。即矮樟根。以酸醋两盏。煎一盏。先噙后咽。俟吐出痰涎为愈。

　　帐头散

　　（出经验良方）

　　治喉闭中夜不能言。最急病。此方虽不能大效。且得喉

　　开可语。

　　用白矾。随多少入于青帐。或蓝帐角中方便去处。遇有此证。嚼帐矾汁吞之。如无帐。

　　或青蓝布帛片。将少矾在内。水湿其片。嚼汁吞之。如无矾。或得青蓝衣帛。水湿嚼汁吞之亦可

　　治喉闭猝不语。

　　浓煮桂汁。大黑豆汁。噙之。佳。无肉桂。用火麻子。擂碎煎。噙之。

　　治急喉风。喉闭。缠喉风。

　　用蛇皮裹白梅一枚。噙之咽津。一方。用蛇蜕皮不拘多少。揉碎。以香炉一个。烧烟。

　　令患一方

　　治喉痹。

　　用射干。即扁竹根也。旋取新者。不拘多少。擂烂取汁吞之。或动大腑即解。或用酽醋。

</div>
    <div class="pagination">
<a href="普济方_page510.html">上一页</a><span>...</span><a href="普济方_page506.html">506</a><a href="普济方_page507.html">507</a><a href="普济方_page508.html">508</a><a href="普济方_page509.html">509</a><a href="普济方_page510.html">510</a><span class="current-page">511</span><a href="普济方_page512.html">512</a><a href="普济方_page513.html">513</a><a href="普济方_page514.html">514</a><a href="普济方_page515.html">515</a><a href="普济方_page516.html">516</a><span>...</span><a href="普济方_page512.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
