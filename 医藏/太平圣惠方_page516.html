<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 516 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 516 页/共 791 页</h1>
    <div class="content">　　待经宿即用涂之。

　　又方。

　　猪毛 牛粪（等分）上并烧灰细研。以生油调涂效。

　　又方。

　　寒节白面（半匙） 栀子仁（一两）上件药。捣罗为末。与面相和。以新汲水调涂之。

　　又方。

　　柏树皮（四两锉） 竹叶（二两） 甘草（二两生用锉）上件药。以猪脂一斤。煎五七沸。去滓。以涂疮上。

　　又方。

　　楸树上楸条（半斤湿者）猫儿毛（一两） 蜡（半两）上件药。以油煎二味令焦。滤去滓。下蜡令消。收于不津器中。先以温水洗疮。后用药涂之。

　　又方。

　　死鼠（一头）上以腊月猪脂三斤。煎令消尽。绵滤。旋取涂之。干再涂之。以瘥为度。不作瘢痕。神效。

　　治火疮败坏方。

　　上柏白皮切。以腊月猪脂。令淹相得。煮四五沸。色变去滓。敷疮。

　　又方。

　　上以丹参捣罗为末。以羊胫髓涂之。

　　又方。

　　上以云母粉同生羊髓。和如泥。涂之。

　　又方。

　　上取牛膝苗。捣取汁。煎如膏。以乌鸡翎涂令遍。即痛止。日敷三两度瘥。

　　又方。

　　上以麻油和栀子仁末涂之。唯浓为佳。

　　又方。

　　上以酪频频涂之。

　　又方。

　　上以桃叶及盐。和煮作汤洗之。

　　又方。

　　上以乌牛粪烧灰细研。以腊月猪脂调涂之。立效。

　　治火烧疮。赤 疼痛方。

　　上以腊月油。煮面糊一盏。以青竹筒贮之。每用涂于疮上。

　　治火烧疮。肿痛方。

　　上取 鱼皮。烧作灰。细研如面。用生油调涂疮上。并不成瘢痕。

　　又方。

　　柏白皮末（一斤）上以水五升。煎至二升。滤去滓。熬成膏。涂之即瘥。

　　又方。

　　上以猪毛烧灰细研。和胶水稀如饧。涂经五日以来。煎椒汤洗。却重更涂之。即无痕矣

　　卷第六十八

　　治灸疮急肿痛诸方

　　夫灸疮脓溃以后。更 肿急痛者。此中风冷故也。

　　治灸疮。急肿痛不可忍。水柳膏方。

　　水柳枝（二两锉碎春夏取枝皮秋冬取根皮用） 甘草（二两捶碎） 白胶香（半两细研）麝香（半两细研） 松脂（半两） 黄蜡（半两） 黄丹（三两炒令紫色） 油（八合）上件药。先取油安铛内。以文火炼香熟。渐下柳枝甘草。煎令黑色。去滓。次下白胶香松脂变色治灸疮急肿疼痛。抽火毒。吮脓膏方。

　　黄 （半两） 白芨（一分） 白芷（一分） 白薇（一分） 当归（一分） 赤芍药（一分） 防风（一分去（一分细研）上件药。除乳香。余并细锉。于铛内。用油浸一宿。以慢火煎柳枝色黄黑。绵滤去滓。

　　澄清。拭铛令净。慢火熬药油。入黄丹。以柳木篦不住手搅。令黄丹色稍黑。取少许滴于水内。捻看得所。入乳香。又搅令匀。倾于不津器内盛。每用。看灸疮大小。以纸上匀摊贴之。每日两度换。仍煎葱汤。用软帛蘸 熨洗之。

　　治灸疮肿急方。

　　柏白皮（三两） 当归（一两） 薤白（一握）上件药。锉。以猪脂一斤。同煎。薤白令黄焦。绞去滓。候冷涂之。亦治风水中疮。及火疮亦妙。

　　治灸疮 肿。及赤烂方。

　　黄连（去须） 赤小豆 马蹄（烧灰） 川大黄 楸叶（以上等分）上件药。捣罗为末。以生麻油调涂之。立效矣。

　　卷第六十八

　　治灸疮久不瘥诸方

　　夫灸之法。中病则止。病已则疮瘥。若病势未除。或中风冷。故久不瘥也。

　　治灸疮久不瘥。宜用止痛生肌。解火毒方。

</div>
    <div class="pagination">
<a href="太平圣惠方_page515.html">上一页</a><span>...</span><a href="太平圣惠方_page511.html">511</a><a href="太平圣惠方_page512.html">512</a><a href="太平圣惠方_page513.html">513</a><a href="太平圣惠方_page514.html">514</a><a href="太平圣惠方_page515.html">515</a><span class="current-page">516</span><a href="太平圣惠方_page517.html">517</a><a href="太平圣惠方_page518.html">518</a><a href="太平圣惠方_page519.html">519</a><a href="太平圣惠方_page520.html">520</a><a href="太平圣惠方_page521.html">521</a><span>...</span><a href="太平圣惠方_page517.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
