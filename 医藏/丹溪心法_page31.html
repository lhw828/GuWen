<!DOCTYPE html>
<html>
<head>
    <meta charset="UTF-8">
    <title>丹溪心法 - 第 31 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 31 页/共 50 页</h1>
    <div class="content">　　八珍丸  治痛风走注，脚疾。

　　乳香 没药 代赭石 穿山甲（生用，各三钱） 羌活 草乌（生用，各五钱） 全蝎（二十一个炒） 川乌（生用，一两，不去皮尖）上为末，醋糊丸如梧子大。每二十一丸，温酒送下。

　　四妙散  痛风走注。

　　威灵仙（酒浸，五钱） 羊角灰（三钱） 白芥子（一钱） 苍耳（一钱半，一云苍术）上为末。每服一钱，生姜一大片，擂汁，入汤调服，及二妙散同调服。

　　又方  治酒湿痰痛风。

　　黄柏（酒炒） 威灵仙（酒炒，各五钱） 苍术 羌活 甘草（三钱） 陈皮（一钱） 芍药（一钱）上为末。每服一钱或二钱，沸汤入姜汁调下。

　　治气实表实，骨节痛方。

　　滑石（六钱） 甘草（一钱） 香附 片芩（各三钱）上为末，姜汁糊丸，如梧子大。每服五七十丸，白汤吞下。

　　又方 糯米（一盏） 黄踯躅根（一握） 黑豆（半合）上用酒水和一碗煎，徐徐服之。大吐大泻，一服便能行动。

　　治食积肩腿痛。

　　龟板（酒浸，一两） 酒柏叶 香附（半两） 辣芥子 凌霄花上为末，酒糊丸如梧子大。煎四物汤加陈皮、甘草汤下。

　　附方  控涎丹  治一身及两胁走痛，痰挟死血者。

　　甘遂（面裹煨） 大戟（制） 真白芥菜子（炒，各等分）上为末，加桃仁泥糊丸，如梧子大。每服五七丸，渐加至十丸，临卧姜汤下。

　　龙虎丹  治走注疼痛，或麻木不遂，或半身痛。

　　草乌 苍术 白芷（各一两，碾粗末拌发酵， 过入后药） 乳香 没药（各二钱，另研） 当归牛膝（各五钱）上为末，酒糊丸如弹大。每服一丸，温酒化下。

　　〔附录〕遍身骨节疼痛，昼静夜剧，如虎啮之状，名曰白虎历节风，并宜加减地仙丹，或青龙丸、乳香丸等服之。

　　又有痛风而痛有常处，其痛处赤肿灼热，或浑身壮热，此欲成风毒，宜败毒散。凡治臂痛以二陈汤加酒炒黄芩、苍术、羌活。

　　如肢节痛，须用羌活，去风湿亦宜用之。如肥人肢节痛，多是风湿与痰饮，流注经络而宜南星、半夏；如瘦人肢节痛，是血虚，宜四物加防风、羌活；如瘦人性急燥而肢节痛发，是血热，宜四物汤加黄芩、酒炒黄柏；如肢节肿痛脉滑者，当用燥湿，宜苍术、南星，行气药木香、枳壳、槟榔，在下者加汉防己；若肢节肿痛脉涩数者，此是瘀血，宜桃仁、花、当归、川芎及大黄微利之；如倦怠无力而肢节痛，此是气虚，兼有痰饮流注，宜参、术、星、半。丹溪无肢节痛条，此文又纯似丹溪语，姑书以俟知者。

　　小续命汤 地仙丹  并见中风类。

　　舟车丸  见中湿类。

　　导水丸  见痢类。

　　神芎丸  见发热类。

　　败毒散  见瘟疫类。

　　乳香丸 白附子（炮） 南星 白芷 没药 赤小豆 荆芥 藿香（去土） 骨碎补（去毛） 乳香（，各一两） 五灵脂 川乌（炮，去皮脐尖） 糯米（炒，各二两） 草乌头（炮，去皮尖） 京墨（，各五两） 松脂（半两，研）上为末，酒糊丸梧子大。每服十丸至十五丸，冷酒吞下，茶亦得，不拘时。忌热物。

　　卷四

　　疠风六十四

　　（附身上虚痒）大风病，是受得天地间杀物之风，古人谓之疠风者，以其酷烈暴悍可畏耳。人得之在上在下。夫在上者，以醉仙散取臭涎恶血于齿缝中出；在下者，以通天再造散取恶物陈于谷道中出。所出虽有上下道路之殊，然皆不外乎阳明一经。治此病者，须知此意。看其瘩与疮，若上先见者，上体多者，在上也；若下先见者，下体多者，在下也；上下同得者在上复在下也。阳明经，胃与大肠也，无物不受，此风之入人也。气受之则在上多，血受则在下多，气血俱受者甚重。自非医者神手，病者铁心，罕有免此。夫或从上或从下，以而来者，皆是可治之病。人见病势之缓多忽之，虽按此法施治，病已全然脱体。若不能绝味色，皆不免再发，再发则终不救矣。某曾治五人矣，中间唯一妇人得免，以其贫甚且寡，无物可吃也。余四人，三两年后皆再发。孙真人云：“吾尝治四五百人，终无一人免于死”。

　　不能治也，盖无一人能守禁忌耳。此妇人，本病外，又是百余帖加减四物汤，半年之上，方得月经行，十分安愈。

　　醉仙散 胡麻仁 牛蒡子 蔓荆子 枸杞子（各半两，同炒黑色） 防风 栝蒌根 白蒺藜 苦参（各上为末，每一两半，入轻粉二钱拌匀。大人每用一钱，空心、日午临卧各一服，茶汤调吃后五七日间，先于牙缝内出臭涎水，浑身觉疼，昏闷如醉，利下臭屎为度。量大小虚实减与之。证候重而急者，须先以再造散下之，候补养得还，复与此药吃。须断盐、酱、醋、诸般肉、鱼腥、椒料、水果、煨烧、炙爆及茄子等物，只宜淡粥，煮熟时菜，并乌梢菜花蛇用淡酒煮熟食之，以助药力也。

　　再造散 锦纹大黄，（一两） 皂角刺（一两半，独生经年黑大者） 郁金（半两，生） 白牵牛（头末六钱，半生半上为细末。每服二钱（一云五钱），临卧冷酒调服（一云日未赤面东服），以净桶伺候，泄出虫。如虫黑色，乃是多年，赤色是为方近。三四日又进一服，真候无虫则根矣。后用通圣散调理，可用三棱针刺委中出血。终身不得食牛马驴骡等肉，大忌房事，犯者必不救。

　　黄精丸 苍耳叶 紫背浮萍 大力子（各等分） 乌蛇肉（中半酒浸去皮骨） 黄精（倍前三味生捣汁，和四味研细焙干）上为末，神曲糊丸如梧子大。每服五七十丸，温酒下。一方加炒柏、生地黄、甘草节。

　　又方 苍耳叶 浮萍 鼠粘子 乌蛇肉（等分）上用豆淋酒炒等分为末。每服一二钱，豆淋酒调下。

　　治麻风脉大而虚者。

　　苦参（七钱半） 苍耳 牛蒡子 酒蒸柏（一作酒柏，各二两） 黄精 浮萍（各一两）上为末。用乌蛇肉酒煮，如无蛇，以乌鲤鱼亦可，糊丸服之。候脉实，再用通天再造散 治麻风 四物汤加羌活、防风、陈皮、甘草。

　　又方 大黄 黄芩 雄黄（三两）上为末。用樟树叶浓煎汤，入药蒸洗。

　　〔附录〕此疾非止肺脏有之，以其病发于鼻，从俗呼为肺风也。鼻准肿赤胀大而为疮，乃血随气化也。气既不施，则血为之聚，血既聚，则使肉烂而生虫也。生虫者，厥阴主之，以药缓疏之，煎《局方》升麻汤下泻青丸。余病各随经治之。

　　附方  凌霄花散  治疠风。

　　蝉壳 地龙（炒） 僵蚕（炒） 全蝎（各七个） 凌霄花（半两）上为末。每服二钱，酒调下。于浴室内，常在汤中住一时许，服药效。

　　东坡四神丹  治大风。

　　羌活 玄参 当归 熟地黄上等分，炼蜜丸，梧子大。每服七十丸。

　　浮萍散  治癞及风癣。

　　浮萍（一两） 荆芥 川芎 甘草 麻黄（去根节，以上各半两或加当归、芍药。

　　上为末。每服一两，水二盏煎。入葱白、豆豉亦可。汗出则愈。

　　通圣散  见斑疹类。

　　《局方》 升麻汤 熟半夏 茯苓 白芷 当归（各三钱） 苍术 干葛 桔梗 升麻（各一两） 熟枳壳 干姜（各半钱） 大黄（蒸，半两） 芍药（七钱半） 陈皮 甘草（各一两半）上 咀。每服四钱，生姜灯心同煎，食前服。

　　泻青丸  见中风类。

　　身上虚痒，血不荣于腠理，所以痒也。

　　上用四物汤，加黄芩煎，调浮萍末服之。

　　又方 凌霄花末一钱酒调下。

　　卷四

</div>
    <div class="pagination">
<a href="丹溪心法_page30.html">上一页</a><span>...</span><a href="丹溪心法_page26.html">26</a><a href="丹溪心法_page27.html">27</a><a href="丹溪心法_page28.html">28</a><a href="丹溪心法_page29.html">29</a><a href="丹溪心法_page30.html">30</a><span class="current-page">31</span><a href="丹溪心法_page32.html">32</a><a href="丹溪心法_page33.html">33</a><a href="丹溪心法_page34.html">34</a><a href="丹溪心法_page35.html">35</a><a href="丹溪心法_page36.html">36</a><span>...</span><a href="丹溪心法_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
