<!DOCTYPE html>
<html>
<head>
    <meta charset="UTF-8">
    <title>退思集类方歌注 - 第 6 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>退思集类方歌注 - 第 6 页/共 24 页</h1>
    <div class="content">　　退思集类方歌注　桂枝汤类

　　小建中汤

　　治虚劳里急，悸衄，腹中痛，梦失精，四肢酸疼，手足烦热，咽干口燥等证；并治黄胆小便自利，及伤寒阳脉涩、阴脉弦，腹中急痛；又伤寒二三日，心中悸而烦者，并主之。

　　桂枝汤原方芍药加三两，加胶饴一升，水七升，煮三升，去渣，纳饴，更上微火消解，温服一升，日三服。

　　退思集类方歌注　桂枝汤类

　　黄建中汤

　　治虚劳里急诸不足，及伤寒汗后身疼，表虚恶寒，脉迟弱者。

　　小建中汤原方加黄 一两半。

　　退思集类方歌注　桂枝汤类

　　〔附〕当归建中汤

　　（孙思邈《千金要方》） 治产后诸虚不足，腹中痛引腰背，少腹拘急者。

　　小建中汤原方加当归三两。

　　退思集类方歌注　桂枝汤类

　　〔附〕乐令建中汤

　　（《太平惠民和剂局方》） 治脏腑虚损，潮热自汗，将成劳瘵。

　　前胡 细辛 黄 人参 桂心 橘皮 当归 白芍药 茯苓 麦门冬 甘草 半夏姜、枣水煎。

　　退思集类方歌注　桂枝汤类

　　〔附〕十四味建中汤

　　（《太平惠民和剂局方》）

　　当归 白芍药 白术 甘草 人参 麦门冬 川芎 肉桂 附子 肉苁蓉 半夏 黄茯小建中汤芍药多，桂姜甘草大枣罗，更用饴糖建中气，（于桂枝汤重用芍药，加饴糖，义偏重于酸甘，专和血脉之阴。仅能建中焦营气，故曰“小”。）阳虚劳损（徐灵胎《兰台轨范》曰：“此方治阴寒阳衰之虚劳，正与阴虚火旺之病相反，庸医误用，害人甚多。此咽干口燥，乃津液少，非有火也。”）疸黄瘥。（此脾虚发黄之证，观方下所云“小便自利”，非湿热可知矣。）阳涩阴弦腹急痛，（中宫之阳气虚，则木来乘土，故阳涩阴弦而腹痛。）不瘥更与小柴和。（腹痛服建中治太阴，不愈者，更与小柴胡治其少阳，疏土中之木也。以阴脉弦，故用此法。）悸烦无热方堪服，（悸而烦，为虚烦可知，故用建中，以补心脾之气。盖栀子汤治有热之虚烦，此治无热之虚烦也。）呕家禁与用毋讹。（酒家忌甘，呕家亦忌甘。）黄 建中（汤）补不足，表虚身痛效无过。（此因过汗虚其卫阳，故汗后身痛，用此汤固卫气以和营则愈。）又有当归建中法，产后诸虚属妇科。（黄 建中，补中益卫气；当归建中，补中益营气。）乐令建中（汤）退虚热，（此药大能退虚热，生气血。）柴胡归芍细辛多，参 苓草陈半夏，肉桂门冬姜枣和。更有建中十四味，阴斑劳损起沉 ，（亦有阴证发斑者，淡红隐隐，散见肌表，此寒伏于下，逼其无根之火熏肺而然，误服寒药立毙。）十全大补（汤）加附子，麦夏苁蓉仔细哦。（喻嘉言《医门法律》曰：“十四味建中汤治脏气素虚，以之两建其脾肾之阴阳。盖虚劳病多本脾肾，故引伸建中之法以治之。乃后人超出之方也。”又曰：“乐令建中汤，柴胡、细辛为君，意在退热，而阴虚之热则不可退；十四味建中汤，用附、桂、苁蓉，意在复阳，而阴虚之阳未必可复，又在用方者之善为裁酌耳。”）

　　退思集类方歌注　桂枝汤类

　　桂枝芍药知母汤

　　治诸节疼痛，身体 羸，脚肿如脱，头眩短气，温温欲吐。

　　桂枝（四两） 芍药（三两） 甘草 麻黄（各二两） 附子（二枚炮） 防风 知母（各四两） 白桂枝芍药知母汤，甘术麻黄姜附防。（此桂枝汤合术附汤，去大枣，加麻黄、防风、知母。）湿热外伤肢节痛，上冲心胃呕眩攘。香港脚冲心为恶候，汉时已有此方详。（旭高按：此与香港脚冲心之候颇同。诸家谓唐以前无香港脚，勿致思尔。《金匮要略·中风历节病篇》云：“诸肢节疼痛，身体 羸，脚肿如脱。”后人不知“脱”字之音义，遂置此条于不论，故此方从未有诠释之者。抑知“脱”字北音读作“腿”字，试一提出，则形瘦、头眩、短气，岂非多因脚肿之所致耶？脚肿至如腿，则病非一日矣。揆其致病之由，《金匮》于此方左右，论列数条：一则由汗出入水，热为寒郁；一则由风血相搏，血为风动；一则由饮酒汗出当风，风湿相合；更推及筋骨并伤，营卫俱微，身体羸瘦，独足肿大一条；而殿之曰：“假令发热，便为历节。”则知风、寒、湿三气，无不因虚阻袭筋骨，而历节、香港脚，总由风、寒、湿三气而成，为同源异流之证，但以独足肿为香港脚，诸节痛为历节焉耳。是方用麻、防、姜、桂，宣发卫阳，通经络以驱外入之风寒；附子、白术，暖补下焦，壮筋骨而祛在里之寒湿。然三气杂合于筋骨血脉之中，久必郁蒸而化热，而欲束筋利骨者，必须滋养阳明，故又用芍、甘、知母，和阳明之血，以致太阴之液，斯宗筋润、机关利，而香港脚历节可平，平则眩呕悉已矣此为湿热外伤肢节，而复上冲心胃之治法也。）

　　退思集类方歌注　桂枝汤类

　　〔附〕桂枝黄鳖甲汤

　　（旭高新制） 治久疟营虚卫弱，汗多洒淅恶风。

　　桂枝 白芍 黄 （生） 防风 秦艽 当归（各一钱） 鳖甲（酥炙） 浮小麦（各三钱） 炙草桂枝黄 鳖甲汤，秦艽芍药草归防，浮麦枣姜疗久疟，营虚卫弱汗多尝。（旭高治一人，病后元气未复，复感风邪，舍于腠理，与卫气并居，而病为疟，发于夜而汗多。余思疟发于夜，是邪在营分，营气不能与卫气和谐，故多汗恶风。宗仲景桂枝汤，合玉屏风散，参入秦全愈。后凡用治久疟营卫虚微，而邪仍留恋者，随证加入补气血药一二味，少佐柴胡以提之，无不应手辄效。然其中用法，自有操纵之妙：有连服数剂者；有间日服一剂者；或有今日服此方，明日服消导药一剂，后日再服此方者。盖久疟之人，脾胃虚薄，饮食稍有不节，便生胀满，故药必疏补兼施，此又管窥之一得，敢以质之高明。）

　　退思集类方歌注

　　桂麻各半汤类

　　两方合为一剂，《内经》谓之“复方”。

　　退思集类方歌注　桂麻各半汤类

　　桂枝麻黄各半汤

　　治太阳病得之八九日，如疟状，发热恶寒，热多寒少，其人不呕，清便欲自可，一日二三度发，脉微者，正虚也；面色反有热色，身痒如虫行皮中，邪未解也。以其不得小汗出故也，宜此汗之。

　　桂枝汤、麻黄汤各取三分之一，合为半服。

　　退思集类方歌注　桂麻各半汤类

　　桂枝二麻黄一汤

　　治太阳病服桂枝汤后，大汗出，风乘汗入，玄府反闭，形如疟状，日再发桂枝汤二升，麻黄汤一升，合为三升，分再服。

　　退思集类方歌注　桂麻各半汤类

　　桂枝二越脾一汤

　　治太阳病发热恶寒，热多寒少，脉微弱者，此无阳也，不可发汗。

　　桂枝汤二分，越脾汤一分，合二升，温服一升。

　　桂枝麻黄汤各半，助正驱邪小发汗。太阳如疟脉虽微，热多无汗仍须散。（太阳如疟脉微，为阴阳俱虚，汗、吐、下皆在所禁。然热多寒少，面有热色，身无汗，肤痒如虫行皮中，以邪气怫郁在表，欲自出不得，虽脉微不可发汗，而热多无汗，又不得不汗，故立此法。助正之力，侔于散邪，但取小汗即已，庶无大汗亡阳之虑。）风疟缘何属太阳，因其止作无间断。（太阳如疟，一日二三度发，不似少阳之疟一日一发也。因风邪客于皮肤中，欲出不出，故止作无定，后人因名之曰“风疟”。）又有桂二麻一汤，主治略同微有判。此因有汗桂枝多，发散之功更和缓。（此与各半汤意略同。但此因大汗出之后，故桂枝略重而麻黄略轻。）

　　若夫桂枝（二）越脾（一）法，体虚邪亦轻微按。无阳是亡阳分津，脉弱热多义当玩。（此无阳与亡阳不同。无阳者，即阳分亡津之谓。盖其人本非壮盛，而邪气亦轻，故身有寒热，而脉微弱，若发其汗，必致有叉手冒心、脐下悸之变，故用桂枝汤四分之二以行阳，越脾汤四分之一以行阴。行阴者，发越脾气而行胃中之津，俾阳和津生而脉复，令得似汗而解。盖凡暴病发热，脉虽弱而治从外感；久病脉弱，热虽盛而治从内伤，此其要也。尤在泾《伤寒贯与麻黄合剂，则能尽麻黄之力，而并去其悍；与石膏同用，则能资石膏之益，而不挠乎权。

　　是虽麻、石并行，而实以桂枝为主，盖非滋养营卫，则无以为发汗散邪之地耳。凡正气不足，邪气亦微，而仍须得汗而解者，宜于此三方取则焉。后人不能尽桂枝之用，而求之人参、归、地之属，立意则同，而用药悬殊矣。”）

　　退思集类方歌注　桂麻各半汤类

　　桂枝去芍药加麻附细辛汤

　　治气分，心下坚，大如盘，边如旋杯，水饮所作。

　　桂枝去芍药汤合麻黄附子细辛汤。水七升，煮麻黄去沫，纳诸药，煮二升，分温三服，当汗桂枝麻附细辛汤，去芍原来是复方。心下如盘坚大者，水寒结聚此能攘。又方枳术为汤饮，（枳术汤亦治此证，歌诀另编。）法别阴阳义益彰。（喻嘉言谓“心下”即胃之上也。胃中阳气不布，心下乃为水饮之阴占据，虽总一阳气之权不伸所致，然有阴阳二候。阳气虚而阴气乘之，结于心下，必用桂枝汤去芍药之酸寒，而加麻黄、附子、细辛，共散胸中之水寒。

　　以少阴主内，水寒上入，即从少阴温经散寒之法而施治也。所以方下云“当汗出如虫行皮中则愈”，可见胃中之阳不布，即胸中之阳亦虚，胸中阳虚，并卫外之阳亦不固，故其汗出时如虫行皮中，尚显阳气滞涩之象，设非桂、麻、辛、姜协附子之大力，心下水寒能散走皮中乎？水寒散斯重云见 ，而心下之坚大者，豁然空矣。其有阳邪自结于阳位，阴寒未得上入者，但用枳、术二味，开其痰结，健其脾胃，而阳分之阳邪，解之自易易耳。《金匮》虽未明言，究竟气分之水，不越此阴阳二治也。）

</div>
    <div class="pagination">
<a href="退思集类方歌注_page5.html">上一页</a><a href="退思集类方歌注.html">1</a><a href="退思集类方歌注_page2.html">2</a><a href="退思集类方歌注_page3.html">3</a><a href="退思集类方歌注_page4.html">4</a><a href="退思集类方歌注_page5.html">5</a><span class="current-page">6</span><a href="退思集类方歌注_page7.html">7</a><a href="退思集类方歌注_page8.html">8</a><a href="退思集类方歌注_page9.html">9</a><a href="退思集类方歌注_page10.html">10</a><a href="退思集类方歌注_page11.html">11</a><span>...</span><a href="退思集类方歌注_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
