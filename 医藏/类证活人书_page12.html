<!DOCTYPE html>
<html>
<head>
    <meta charset="UTF-8">
    <title>类证活人书 - 第 12 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>类证活人书 - 第 12 页/共 32 页</h1>
    <div class="content">　　桂枝（半两去皮） 甘草（炙） 牡蛎（熬） 龙骨（各一两）

　　上锉如麻豆大。每服抄五钱匕。水一盏半。煮至八分。去滓温服。

　　桂枝甘草汤。（十五） 发汗过多。其人叉手自冒心心下悸。欲得按者。此主之。（属太阳）

　　桂枝（二两去皮） 甘草（一两炙）

　　上锉如麻豆大。每服抄五钱匕。水一盏半。煮至八分。去滓温服。

　　桂枝人参汤。（十六） 太阳病外证未除。而数下之。遂协热而利。利下不止。心下痞硬。表里不解者。此主之。

　　桂枝（一两三钱） 甘草（一两三钱炙） 干姜（炮） 人参 白术（各一两）

　　上锉如麻豆大。每服五钱匕。水一盏半。煮至八分。去滓温服。日再、夜一服。

　　桂附汤。（十七） 伤寒八九日。风湿相搏。身体疼烦。不能自转侧。不呕不渴。脉浮虚而涩者。此主之。若其人大便硬。小便自利者。去桂加白术汤主之。（属太阳）

　　桂枝（一两三钱。若大便硬小便自利者。去桂加白术一两三钱） 附子（一个炮去皮）

　　甘草（三分炙）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。日三服。

　　桂枝加葛根汤。（十八） 太阳病。项强KT KT 。反汗出恶风者。此主之。（伊芳尹汤液论。桂枝汤中加葛根。今监本用麻黄误矣）

　　桂枝 甘草（炙） 芍药（各六钱三字） 葛根（一两三钱） 麻黄（一两一钱）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓服。覆取微汗。

　　桂枝加浓朴杏子汤。（十九） 太阳病下之微喘者。表未解故也。此主之。（属太阳）

　　桂枝（去皮） 芍药（各一两） 甘草（六钱三字炙） 杏仁（去皮尖。十七个）

　　浓朴（去皮。姜汁炙。六钱三字）

　　上锉如麻豆大。每服抄五钱匕。生姜四片。枣子一枚。煮至八分。去滓温服。覆取微汗。

　　麻黄汤。（二十） 太阳病头痛发热。身疼恶风无汗而喘者宜服。○太阳阳明合病。喘而胸满。不可下宜服。

　　○太阳病十日以去脉浮细而嗜卧者。外已解也。设胸满者。与小柴胡汤。脉但浮无余证者与服之。○太阳病脉浮紧无汗。发热身疼痛。八九日不解。表证仍在。此当发其汗。服药已微除。其人发烦目瞑剧者必衄。衄乃解。所以然者。阳气重故也。此主之。○伤寒脉浮紧不发汗因衄。此主之。

　　（以上属太阳）○阳明病。脉浮无汗而喘。发汗则愈。宜服。○脉但浮无余证者与服。若不溺腹满加哕者。不治。（以上属阳明）

　　甘草（半两炙） 桂枝（一两） 杏仁（三十五个去皮尖） 麻黄（一两半。去节。

　　百沸汤泡去黄汁。焙干秤）

　　上锉如麻豆大。每服抄五钱匕。水一盏半。煮至八分。去滓温服。覆取微汗。不须啜粥。（加减法）伤寒热病。药性须凉。不可太温。夏至后麻黄汤须加知母半两。石膏一两。黄芩一分。盖麻黄汤性热。夏月服之。有发黄斑出之失。唯冬及春。与病患素虚寒者。乃用正方。不在加减。

　　麻黄杏子甘草石膏汤。（二十一） 发汗后。不可更行桂枝汤。汗出而喘。无大热者。可与此服之。（属太阳）

　　甘草（一两炙） 石膏（四两碎绵裹） 杏仁（二十五个去皮尖） 麻黄（二两。去节。

　　汤泡。去黄汁。焙干秤）

　　上锉如麻豆大。每服抄五钱匕。水一盏半。煮至八分。去滓温服。

　　麻黄附子甘草汤。（二十二） 少阴病得之二三日。可与此药微发汗。（以二三日无证。故微发汗也。属少阴）

　　麻黄（二两。去节。汤泡。去黄汁。焙干秤） 甘草（二两炙） 附子（一枚。炮去皮破八片）

　　上锉如麻豆大。每服抄五钱匕。水一盏半。煮至八分。去滓温服。相次三两服。以身微汗为度。

　　麻黄细辛附子汤（二十三） 少阴病始得之。反发热。脉沉者。此主之。（属少阴）

　　麻黄（二两。去节。汤炮去黄汁。焙干秤） 细辛（二两） 附子（一枚。炮去皮破八片）

　　上锉如麻豆大。每服抄五钱匕。水一盏半。煮至八分。去滓温服。

　　麻黄连翘赤小豆汤。（二十四） 伤寒瘀热在里。身必黄。此主之。（属阳明）

　　麻黄（一两。去节。汤泡去黄汁。焙干秤） 甘草（一两炙） 赤小豆（半升） 杏仁（二十枚去皮尖） 生梓白皮（切二两） 连翘（一两。或作半两连翘根是）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。

　　麻黄升麻汤。（二十五） 伤寒六七日。大下后。寸脉沉而迟。手足厥逆。下部脉不至。咽喉不利。唾脓血。泄利不止者。为难治。此主之。（属厥阴）

　　麻黄（二两半。去节。汤泡去黄汁，焙干秤） 升麻 当归（各一两一分） 知母 黄芩葳蕤（各三分） 芍药 麦门冬（去心）

　　桂枝（去皮） 茯苓 甘草（炙） 干姜（炮） 石膏（碎绵裹） 白术（各一分）

　　上锉如麻豆大。每服抄五钱匕。水一盏半。煮至八分。去滓温服。相次一炊久。进一服。汗出愈。

　　葛根汤。（二十六） 太阳病项背强几几无汗恶风。又太阳与阳明合病者。必自利。此并主之。（属太阳）

　　葛根（二两） 桂枝（去皮） 甘草（炙） 芍药（各一两） 麻黄（一两半。去节。汤泡去黄汁。

　　焙干秤）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。覆取汗为度。

　　葛根加半夏汤（二十七） 太阳与阳明合病。不下利。但呕者。此主之。（属太阳）

　　葛根（四两或作一两） 半夏（六钱一字） 麻黄（三分。去节。汤泡。去黄汁。焙干秤）

　　甘草（炙） 桂枝（去皮） 芍药（各半两）

　　上锉如麻豆大。每服抄五钱匕。生姜四片。枣子一枚。水一盏半。煮至八分。去滓温服。覆取微汗。

</div>
    <div class="pagination">
<a href="类证活人书_page11.html">上一页</a><span>...</span><a href="类证活人书_page7.html">7</a><a href="类证活人书_page8.html">8</a><a href="类证活人书_page9.html">9</a><a href="类证活人书_page10.html">10</a><a href="类证活人书_page11.html">11</a><span class="current-page">12</span><a href="类证活人书_page13.html">13</a><a href="类证活人书_page14.html">14</a><a href="类证活人书_page15.html">15</a><a href="类证活人书_page16.html">16</a><a href="类证活人书_page17.html">17</a><span>...</span><a href="类证活人书_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
