<!DOCTYPE html>
<html>
<head>
    <meta charset="UTF-8">
    <title>证治准绳 - 第 227 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 227 页/共 348 页</h1>
    <div class="content">　　天火丹圣恵夫小儿丹发肉中有如丹赤色者大者如钱剧者遍身赤痒故号天火丹也　本事天火丹从背起赤防用桑白皮末羊脂调涂　麻油五合生鲫鱼半斤同杵如泥涂丹上干即易　虎脂二两黄丹一两研为膏涂　桑根白皮二两甘菊花一两半丹参莽草各一两剉匀每用二两水三升煮二升去滓温浴儿避风以小儿埋胞衣瓶子中水一二合时时与儿服及涂
　　身上有毒处
　　千金治天火丹病初从髀间起小儿未满百日犯行路灶君若热流隂头赤肿血出方用伏龙肝为末鸡清调涂
　　又方　鲫鱼肉【剉五合】小豆末【三合】杵成膏水和傅之良又诸火丹天火龙火着肉作疮急以盐汤喷次以山药涂【如无生者只以干者为末水调涂】
　　又方以羊脂调赤石脂末涂之
　　鬼火丹小儿丹发两臂赤起如李子名鬼火丹治之方景天草五两蛇衔草三两杵如泥以鸡血调涂　戎
　　盐一两附子一枚烧灰为末雄鸡血调涂
　　张氏戎盐散
　　戎盐【一两】附子【一枚】雄黄【半两水飞】
　　右三味同研为末每用少许以雄鸡血调涂
　　颅防经治鬼火丹从面上起以鸡清调灶下土涂立差野火丹圣恵小儿丹发赤斑斑如梅子遍背腹名野火丹　千金凡遍身皆赤者名野火丹　雄黄戎盐各半两为末鸡白调频涂以差为度　灶中黄土一两青竹叶二两烧灰为末鸡白调涂　白僵蚕二七个防火草一两杵烂涂之　酒涂　油涂　鸡清和赤豆末封之遍身者合涂之令遍
　　家火丹圣恵小儿丹初发着两颊两髈上两腋下名家火丹　梓木白皮蓼叶各三两烧灰鸡白调频频涂之以差为度
　　婴孺方治家火丹攻防入腹大不利方
　　用硝石凝水石铜器中熬干研服方寸匕
　　又方乌头【一分】赤石脂【三分】研细鸡清调涂神良
　　殃火丹圣恵小儿丹初发两脇及腋下腿上谓之殃火丹用川朴硝研为末每服以竹沥调下半钱更量儿大小加减　浮萍杵汁时时服之　千金用伏龙肝为末生油调涂干易之若入腹及隂纹防火草汁服之张涣拔毒散
　　川朴硝【一两】栀子仁【半两】
　　右二味为末醋调涂
　　又方　山栀子仁【四两】生鲫鱼【半斤】同杵如泥每以醋化少许涂丹上兼治神火丹
　　神火丹圣恵小儿丹发两膀不过一日便赤黒谓之神火丹　景天草花绞汁先微揩丹上后涂之以差为度鲫鱼半斤杵如泥涂之频涂为良　醋调栀子仁末
　　涂
　　荧火丹圣恵小儿丹发如灼在脇下正赤初从额起或从耳起而多痛名荧火丹　赤小豆【一合】硝石【半两】寒水石【一分】为末每以冷水调半钱日三服量儿加减【张氏用冷水调涂】灶中黄土【一合】生油【二合】同研如泥时时涂之以差为度
　　若痛上隂即杀人也　景天草杵烂以醋调涂
　　朱田火丹圣恵小儿丹先发于背遍身一日一夜而成疮名朱田火丹治法取棘根煮汁洗之若已成疮用小豆末傅之未成疮即以鸡清调小豆末傅　蓝靛涂鸡清涂
　　天灶火丹圣恵小儿丹发两膀里尻间正赤流至隂头赤肿血出者是也治之方
　　荠叶【三两】赤小豆【一合】煅炉门上灰【一两】青羊脂【三两】葱白【三茎切】
　　右五味相和杵如膏磨之燥再磨之
　　又方　细辛【一两】糯米【一合】景天草【三两】杵如泥涂丹上差为度
　　又方　伏龙肝赤小豆等分为末鸡子白调涂　又桑根煮汁浴之　车前子为末水调涂　蚕沙一升水煮去滓洗　铁落末饧和如膏涂　杵生浮萍傅　千金云小儿丹从髀起小儿未满百日犯行路灶君若热流下至隂赤肿血出以鸡清调伏龙肝傅　又以鲫鱼肉同赤白豆杵烂入少水和傅
　　废灶火丹圣恵小儿丹发从趺起正赤者是也治之方
　　寒水石　硝石【各半两】莽草【一两】
　　右三味为末每以新汲水调下半钱更量儿大小加减【张氏用水调涂】
　　又方　赤小豆【一两】牛角【二两烧灰】
　　右二味为末鸡白调涂
　　又方　五加叶根五两烧灰以锻铁槽中水调涂　枣树根水煮汁浴三五次　桑根煮汁洗
　　尿灶火丹圣恵小儿丹发膝上从两股起及脐间走入隂头者是也治之方桑根白皮一斤剉以水七升煮四升去滓看冷热避风浴之　李树根半斤烧灰为末取田中流水调涂　以屋四角茅草烧灰为末鸡白调涂以桑白皮李根同剉煎汤洗之
　　赤流圣恵夫小儿身上或一片片赤色如胭脂及渐引此名丹毒俗谓之流若因热而得者色赤或因风而得者色白皆肿而壮热也可用一铍刀散镰去恶血毒未入腹者可疗也
　　治小儿心热身上赤流色如胭脂皮肤壮热升麻汤川升麻　川大黄【剉微炒】川朴硝　参【各半两】犀角屑　黄芩　栀子仁　木通　甘草【各一分微炒】
　　右九味为末每服一钱水一小盏煎五分去滓温服无时量儿加减
　　千金治赤流丹肿杵赤小豆五合水和取汁饮之一合良滓以傅五心　又服黄龙汤二合并傅患上【小柴胡汤去半夏名黄龙汤】
　　乳香散定疼
　　天仙藤【一两焙干为末】乳香【一钱研】
　　右二味每一钱温酒下
　　晏元献公明効方牛黄散　治小儿初生至二三岁一切风发赤白流走遍四肢方
　　牛黄　朱砂　蜗牛肉　全蝎　白僵蚕　天麻白附子　乳香　麝香【各一分】生龙脑【一钱】螳蜋翅【五对五月中采】
　　右十一味为细末每服一字薄荷水调下初生小儿洗了后用乳调少许涂口中胎疾永除
　　张涣方治小儿赤流热如火宜用大黄散
　　川大黄【生】郁金　黄药　腻粉　猪牙皂角【去皮子各】
　　【半两】
　　右五味为末生油调涂
　　又方　防火草汁【三合】赤地利末【三钱】腻粉【一钱】
　　右三味相和量儿大小加减服之良乆泻下血片为効其滓傅在赤处亦佳
　　治小儿赤流半身色红渐渐展引不止方
　　牛膝【去苗一两】甘草【生半两】
　　右二味剉以水一大盏煎五分去滓调伏龙肝末涂効
　　又方　大黄【一两生】赤小豆【半合炒紫色】川朴硝【三分】
　　右三味为末鸡白调傅勿令干
　　又方　李子油【三两】朱砂末【一分】
　　右二味调如膏涂之
　　千金治小儿赤游丹一日一夜即成疮先从背起渐至遍身如枣大正赤色者用煮棘根洗去【其法已见朱田火丹下所用傅药并同】
　　胡散　治小儿赤流
　　胡索【一两】天南星【二两】朴硝【半两】巴豆【二七个去油】
　　右四味为末芸薹汁调毛翎扫之
　　治赤流白流火焰诸丹等方
　　好生胆矾【一钱重】乌鱡鱼骨【一钱重】蜈蚣【一条全者焙】射香【三十文】轻粉【二十文】
　　右五味一处乳鉢内研极细看丹多少用药醋调令稀毛翎扫在丹上立止
　　治赤白流
　　雄黄【半两】白矾【一分】白芩子【一分】
　　右三味为末水调扫効
　　治小儿表里受热之甚忽发遍身赤肿状似丹疹若于腹中周匝则不可救名曰赤油肿此药如神
　　胡荽【不以多少】
　　右一味研取自然汁调水银粉又曰轻粉鵞毛扫上病处须臾赤色便变为白或上有白防子不妨或自破亦无害乃是病去也调时不须太稠
　　圣恵方云取摩萝叶汁涂赤处随手便瘥
　　活人书谭氏殊圣方歌云五游忽发遍身形恐悚令人怕怖惊乍睡刹那生满体莫寃神鬼错看承甘泉硝石苍龙骨感摄消磨去痛疼更取铁槽连底水调和频扫便身轻宜消肿散
　　清泉硝石　白龙骨【各一两】
　　右二味研匀净器收以铁槽水调一钱扫涂立差
　　身有赤处圣恵小儿因汗为风邪热毒所伤与血气相搏热气蒸发于外其肉赤而壮热也
　　治小儿身上有赤引于颊上或口旁眼下赤如胭脂向上皮即皴剥渐渐引多此是心热血凝所为其治法宜以小刀子锋头鎌破令血出后宜服丹参散
　　丹参　黄芩　枳殻【去白麸炒】葛根　犀角【镑各一分】麻黄【去根节半两】
　　右六味为末每一钱水一小盏入竹叶十片竹茹半钱煎五分去滓放温量儿加减无时服
　　治小儿身上有赤烦热麦门冬散
　　麦门冬【去心】芦根【剉】葛根【剉】犀角屑　漏芦　甘草【炙各半两】
　　右六味为末每服一钱水一盏竹叶十片去滓放温量儿加减无时服
　　治小儿身上有赤或瘀肿或如火丹烦渴浑身赤壮热铅霜散
　　铅霜【研】菉豆粉【各半两】
　　右二味用芸苔菜自然汁调涂
　　又方　伏龙肝【一两为末】乱头髪【二两煅灰研】　水调涂赤处又方　桃仁去皮研烂以面脂和涂　水煮黄蒿穟浓汁入盐少许温服　细研白矾末生油调涂　杵芭蕉根汁涂　杵水中苔水调涂　水调芒硝末涂　炒米粉令焦黒为末津唾调涂　生蛇啣草捣烂调涂虵纒丹治虵纒丹匝腰则死捣莴苣烂涂或研莴苣子涂之　戴氏家传用芦箔上草绳经子烧灰同生油调涂　广利方杵马齿苋傅之
　　土鬼丹灵苑方治土鬼丹此病初发如汤泡顷刻则大连发不已或至数处便能致困宜速治之方
　　赤足蜈蚣【一条】鸡肠草　金荞麦【各一分】铜緑【一钱】麝香【少许】
　　右五味为末如患者用针穿破却用针眼上度药在丹内上面用醋面膏子掩之如人有患不觉数日后吃食不得即先服下项药
　　大黄　甘草【各等分】
　　右二味为末新汲水下半钱或一钱立差
　　治土鬼丹及马汗入疮大効
　　乌梅【焙】糯米　杏仁【去皮尖研】淀花【各一两】盐防【一两半】巴豆【二十粒去心皮油煎研】
　　右六味为末糊丸先挑破疮即以醋磨药涂更以醋面盖之服一二丸亦佳
　　王师禁土鬼丹及虵纒丹
　　霹雳
　　一气念二十一遍吹在病处自立东南方上令病人在西北以大指搯中指本节文以第二指搯大指中节两手皆然吹时即放手持呪四十九日于五更初向北受持可用
　　骨火丹其疮见骨着足踝者是也千金杵大小蒜厚封之　婴孺方刺肿上入二分以牛胆汁调大黄末涂之颅防经二十二种丹证治
　　灶额丹先从头上起满身其丹赤色　用猪槽下土并桃栁根皮捣末生油调傅　灶尾丹从腰起黒色遍身痛疼　用堂屋四角草烧灰入白矾末鸡子白和涂龙火丹先从腹起至心黄赤色　用屋脊上草烧
</div>
    <div class="pagination">
<a href="证治准绳_page226.html">上一页</a><span>...</span><a href="证治准绳_page222.html">222</a><a href="证治准绳_page223.html">223</a><a href="证治准绳_page224.html">224</a><a href="证治准绳_page225.html">225</a><a href="证治准绳_page226.html">226</a><span class="current-page">227</span><a href="证治准绳_page228.html">228</a><a href="证治准绳_page229.html">229</a><a href="证治准绳_page230.html">230</a><a href="证治准绳_page231.html">231</a><a href="证治准绳_page232.html">232</a><span>...</span><a href="证治准绳_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
