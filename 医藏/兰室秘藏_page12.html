<!DOCTYPE html>
<html>
<head>
    <meta charset="UTF-8">
    <title>兰室秘藏 - 第 12 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰室秘藏 - 第 12 页/共 19 页</h1>
    <div class="content">　　卷中　妇人门

　　半产误用寒凉之药论

　　治妇人先患浑身麻木睡觉则少减开目则已而全愈又证已痊又因心中烦恼遍身骨节疼身体沉重饮食减少腹中气不运转木香 生姜(各一分) 桂枝 半夏 陈皮 草豆蔻仁 浓朴 黑附子 黄柏(各二分)炙甘草 升麻 白术 茯苓 泽泻(各三分) 黄 麻黄(不去节) 人参(各五分)上都作一服水二盏煎至一盏去渣食远服之

　　卷下　大便结燥门

　　大便结燥论

　　金匮真言论云北方黑色入通肾开窍于二阴藏精于肾又云肾主大便大便难者取足少阴夫肾主五液津液盛则大便如常若饥饱失节劳役过度损伤胃气及食辛热味浓之物而助火邪伏于血中耗散真阴津液亏少故大便结燥然结燥之病不一有热燥有风燥有阳结有阴结又有年老气虚津液不足而结燥者治法云肾恶燥急食辛以润之结者散之如少阴不得大便以辛润之太阴不得大便以苦泄之阳结者散之阴结者温之仲景云小便利而大便硬不可攻下以脾约丸润之食伤太阴腹满而食不化腹响然不能大便者以苦药泄之如血燥而不能大便者以桃仁酒制大黄通之风结燥而大便不行者以麻子仁加大黄利之如气涩而大便不通者以郁李仁枳实皂角仁润之大抵治病必究其源不可一概用巴豆牵牛之类下之损其津液燥结愈甚复下复结极则以至导引于下而不通遂成不救噫可不慎哉

　　卷下　大便结燥门

　　大便结燥论

　　治大便难幽门不通上冲吸门不开噎塞不便燥秘气不得下治在幽门以辛润之炙甘草 红花(各一分) 生地黄 熟地黄(各五分) 升麻 桃仁泥 当归身(各一钱)上都作一服水二大盏煎至一盏去渣调槟榔细末五分稍热食前服之

　　卷下　大便结燥门

　　大便结燥论

　　升麻 生地黄(各二钱) 熟地黄 当归梢 生甘草 大黄(煨) 桃仁泥 麻仁(各一钱)红花(五分)上除桃仁麻仁另研如泥外锉如麻豆大都作一服水二盏入桃仁麻仁泥煎至一盏去渣空心稍热服

　　卷下　大便结燥门

　　大便结燥论

　　治脾胃中伏火大便秘涩或干燥闭塞不通全不思食乃风结血秘皆令闭塞也以润燥和血疏风自然通利矣桃仁(汤浸去皮尖) 麻仁(各一两) 当归梢 大黄(煨) 羌活(各一两)上除桃仁麻仁另研如泥外捣为极细末炼蜜为丸如梧桐子大每服三五十丸空心白汤下如病入不大便为大便不通而涩其邪盛者急加酒洗大黄以利之如血燥而大便燥干者加桃仁酒洗大黄如风结燥大便不行者加麻仁大黄如风湿而大便不行加煨皂角仁大黄秦艽以利之如脉涩觉身痒气涩而大便不通者加郁李仁大黄以除气燥如寒阴之病为寒结闭而大便不通者以局方中半硫丸或加煎附子干姜汤冰冷与之其病虽阴寒之证当服阳药补之若大便不通者亦当十服中与一服药微通其大便不令结闭乃治之大法若病患虽是阴证或者阴寒之证其病显躁脉实坚亦宜于阳药中少加苦寒之药以去热躁躁止勿加如阴躁欲坐井中者其二肾脉按之必虚或沉细而迟此易为辨耳知有客邪之病亦当从权加药

　　卷下　大便结燥门

　　大便结燥论

　　治大便不通五日一遍小便黄赤浑身肿面上及腹尤甚其色黄麻木身重如山沉困无力四肢痿软不旋眼黑目中溜火冷泪鼻不闻香臭少腹急痛当脐中有动气按之坚硬而痛青皮(去腐) 酒黄连(各一分) 酒黄柏 橘红 甘草(炙半) 升麻(各二分) 黄 人参炒曲(各五分) 麻黄(不去节五钱) 杏仁(四个)上 咀分作二服水二大盏半先煎麻黄令沸去沫再入诸药同煎至一盏去渣稍热食远服此证宿有风湿热伏于荣血之中其木火乘于阳道为上盛元气短少上喘为阴火伤其气四肢痿在肾水之间乃所胜之病今正遇冬寒得时乘其肝木又实其母肺金克火凌木是大胜必有大复其证善恐欠多嚏鼻中如有物不闻香臭目视KT KT 多悲健忘少腹急痛通身黄腹大胀面目肿尤甚食不下痰唾涕有血目 疡大便不通并宜此药治之

　　卷下　大便结燥门

　　大便结燥论

　　治膈咽不通逆气里急大便不行青皮 槐子(各二分) 生地黄 熟地黄 黄柏(各三分) 当归身 甘草梢(一钱) 桃仁(十个另研)上 咀如麻豆大都作一服入桃仁泥水二大盏煎至一盏去渣稍热食前服

　　卷下　大便结燥门

　　大便结燥论

　　治大便风秘血秘常常燥结当归梢(一钱) 防风(三钱) 大黄(湿纸裹煨) 羌活(各一两) 皂角仁(烧存性去皮一两五钱其性得湿则滑湿滑则燥结自除) 桃仁(二两研如泥) 麻仁(二两五钱研如泥)上除麻仁桃仁另研如泥外为极细末炼蜜为丸如梧桐子大每服五十丸白汤下三两服后须以苏麻子粥每日早晚食之大便日久不能结燥也以瓷器盛之纸封无令见风

　　卷下　大便结燥门

　　大便结燥论

　　治大肠结燥不通生地黄 生甘草(各一钱) 大黄(煨) 熟地黄 当归梢 升麻 桃仁 麻仁(各一钱)红花(三分)上 咀水二盏煎至一盏去渣食远温服

　　卷下　小便淋闭门

　　小便淋闭论

　　难经云病有关有格关则不得小便又云关无出之谓皆邪热为病也分在气在血而治之以渴与不渴而辨之如渴而小便不利者是热在上焦肺之分故渴而小便不利也夫小便者是足太阳膀胱经所主也长生于申申者西方金也肺合生水若肺中有热不能生水是绝其水之源经云虚则补其毋宜清肺而滋其化源也故当从肺之分助其秋令水自生焉又如雨如露如霜皆从天而降下也乃阳明之阴明秋气自天而降下也且药有气之薄者乃阳中之阴是感秋清肃杀之气而生可以补肺之不足淡味渗泄之药是也茯苓泽泻琥珀灯心通草车前子木通瞿麦 蓄之类以清肺之气泄其火资水之上源也如不渴而小便不通者热在下焦血分故不渴而大燥小便不通也热闭于下焦者肾也膀胱也乃阴中之阴阴受热邪闭塞其流易上老云寒在胸中遏绝不入热在下焦填塞不便须用感北方寒水之化气味俱阴之药以除其热泄其闭塞内经云无阳则阴无以生无阴则阳无以化若服淡渗之药其性乃阳中之阴非纯阳之剂阳无以化何能补重阴之不足也须用感地之水运而生太苦之味感天之寒药而生大寒之气此气味俱阴乃阴中之阴也大寒之气人禀之生膀胱寒水之运人感之生肾此药能补肾与膀胱受阳中之阳热火之邪而闭其下焦使小便不通也夫用大苦寒之药治法当寒因热用又云必伏其所主而先其所因其始则气同其终则气异也

　　卷下　小便淋闭门

　　小便淋闭论

　　治不渴而小便闭热在下焦血分也黄柏(去皮锉酒洗焙) 知母(锉酒洗焙干各一两) 肉桂(五分)上为细末熟水为丸如梧桐子大每服一百丸空心白汤下顿两足令药易下行故也如小便利前阴中如刀刺痛当有恶物下为验

　　卷下　小便淋闭门

　　小便淋闭论

　　治渴而小便闭涩不利邪热在上焦气分灯心(一分) 通草(二分) 泽泻 瞿麦 琥珀(各五分) 蓄 木通(各七分) 车前子(炒一钱) 茯苓(去皮二钱) 猪苓(去皮三钱)上为粗末每服五钱水一盏半煎至一盏稍热食远服或局方八正散五苓散亦宜服之

　　卷下　小便淋闭门

　　小便淋闭论

　　治小便闭塞不通乃血涩致气不通而窍涩也茯苓(去皮) 滑石(炒黄各二钱) 知母(细锉酒洗) 泽泻(各三钱) 黄柏(去皮酒洗四钱)上 咀每服五钱水三盏煎至一盏去渣稍热空心服如急闭不拘时服

　　卷下　小便淋闭门

　　小便淋闭论

　　治肾疸目黄甚至浑身黄小便赤涩羌活 防风 本 独活 柴胡(各五分) 升麻(五钱)以上治肾疸目黄浑身黄白茯苓(二分) 泽泻(三分) 猪苓(四分) 白术(五分) 苍术(三钱)以上治小便赤涩黄柏(二分) 人参(三分) 葛根(五分) 神曲(六分) 甘草(三钱)上锉如大豆大分作二服水三盏煎至一盏去渣稍热食前服

　　卷下　痔漏门

　　痔漏论

　　内经曰因而饱食筋脉横解肠 为痔夫大肠庚也主津本性燥清肃杀之气本位主收其所司行津以从足阳明旺则生化万物者也足阳明为中州之土若阳衰亦殒杀万物故曰万物生于土而归于土者是也以手阳明大肠司其化焉既在西方本位为之害蜚司杀之府因饱食行房忍泄前阴之气归于大肠木乘火势而侮燥金故火就燥也大便必闭其疾甚者当以苦寒泻火以辛温和血润燥疏风止痛是其治也以秦艽当归梢和血润燥以桃仁润血以皂角仁除风燥以地榆破血以枳实之苦寒补肾以下泄胃实以泽泻之淡渗使气归于前阴以补清燥受胃之湿邪也白术之苦甘以苦补燥气之不足其甘味以泻火而益元气也故曰甘寒泄火乃假枳实之寒也古人用药为下焦如渎又曰在下者引而竭之多为大便秘涩以大黄推去之其津血益不足以当归和血及油润之剂大便自然软利矣宜作锉汤以与之是下焦有热以急治之之法也以地榆酸苦而坏胃故宿食消尽空心作丸服之

　　卷下　痔漏门

　　痔漏论

　　治痔疾并痔漏有脓血大便燥硬而作疼痛不可忍秦艽(去芦) 桃仁(汤浸去皮尖) 皂角仁(烧存性各一两) 当归梢(酒浸) 泽泻 枳实(麸炒黄) 白术(各五钱) 地榆(三钱)上为细末和桃仁泥研匀煎热汤打麦糊为丸如鸡头仁大令药光滑焙干每服五七十丸白汤下空心服待少时以美膳压之忌生冷硬物冷水冷菜之类并湿面酒及辣辛热大料物之类犯之则药无验也

　　卷下　痔漏门

　　痔漏论

</div>
    <div class="pagination">
<a href="兰室秘藏_page11.html">上一页</a><span>...</span><a href="兰室秘藏_page7.html">7</a><a href="兰室秘藏_page8.html">8</a><a href="兰室秘藏_page9.html">9</a><a href="兰室秘藏_page10.html">10</a><a href="兰室秘藏_page11.html">11</a><span class="current-page">12</span><a href="兰室秘藏_page13.html">13</a><a href="兰室秘藏_page14.html">14</a><a href="兰室秘藏_page15.html">15</a><a href="兰室秘藏_page16.html">16</a><a href="兰室秘藏_page17.html">17</a><span>...</span><a href="兰室秘藏_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
