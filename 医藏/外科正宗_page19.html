<!DOCTYPE html>
<html>
<head>
    <meta charset="UTF-8">
    <title>外科正宗 - 第 19 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 19 页/共 30 页</h1>
    <div class="content">　　一男子肿痛十余日，坚硬无脓，囊头肿上紫色作烂。此欲外腐，以蟾酥锭为末掺上膏盖，三日腐肉脱下，搽玉红膏、太乙膏掩之，内服补阴滋肾药而安。
　　一男子欲后受寒，致阴囊牵引小腹作痛，恶寒发热，诊之脉紧数而无力。以五积散一服，寒热乃退，痛亦稍止，更以八珍汤加肉桂、丹皮、泽泻，数服而愈。
　　卷之三　下部痈毒门
　　囊痈论第三十三
　　
　　清肝掺湿汤
　　清肝掺湿汤归地 芎芍柴通泽泻芩山栀胆草天花粉 灯心甘草效如神治囊痈肝经湿热结肿，小水不利，发热 痛者。
　　川芎 当归 白芍 生地 柴胡 龙胆草 山栀 天花粉 黄芩（各一钱） 泽泻 木通 甘草（各五分）水二钟，灯心二十根，煎八分，食前服。
　　
　　滋阴内托散
　　滋阴内托散芎归 白芍还兼熟地角针泽泻并山甲 囊痈日久服相宜治囊痈已成，肿痛发热，服之有脓即可穿溃也。
　　当归 川芎 白芍 熟地 黄 （各一钱半） 皂角针 泽泻 穿山甲（各五分）水二钟，煎八分，食前服。
　　
　　导水消肾丸
　　导水消肾丸功捷 茅术牵牛与木通更加肉桂老米等 打糊丸成建大功治囊痈内伤生冷，外受风寒，以致寒湿侵人囊中，小者如升，小者若斗，皮肤顽浓，阳物短缩，小水不利，不痛多冷，俗称沙 是也。宜服此药引导水气，日久渐消，终身不为废疾也。此方常验。
　　茅山苍术（一斤，米泔水浸，切片炒黄） 木通（半斤） 肉桂（一两，刮去粗皮） 牵牛（二两，微炒） 木香（一两）共为细末，陈米粉打糊丸，如桐子大，每服百丸，空心白滚汤、清米汤任下。忌生冷面食，此囊虽夏月炎天，亦以衣被复之为妙。
　　
　　灸偏坠法
　　偏坠灸法最多灵 晴日将来仰卧身木肾尽头为灸穴 安来七壮自然平候取天晴……日，患者平身仰卧，取木肾子根下硬根尽处、以墨点记，用安豆大艾炷，三年之内灸七壮，年久者灸九壮、十一壮为止。内服木香补肾丸，戒食生冷，兼忌房事百日为妙。
　　
　　木香补肾丸
　　木香补肾丸精地 枣膝蛇苁菟志归丁香茴香枸杞戟 人参青盐杜仲挥治偏坠一名木肾。不疼不痒，渐渐而大，最为顽疾，有妨行动，多致不便，但灸后宜服此药，俱可内消。
　　此药功效不独治疝，中年后宜服之，益寿延年，黑发、壮筋、填髓，明目、聪耳、补肾，助元阳、调饮食，其功不可尽述。妇人服之，颜如童女，肌肤莹洁如玉。又精寒血冷，久无嗣息者服之更妙。
　　淮庆生地（四两，酒煮，捣膏） 菟丝子 肉苁蓉 黄精 黑枣肉 牛膝 蛇床子（微炒） 茯苓 远志（各一两二钱） 当归身（二两四钱） 丁香（三钱） 大茴香 木香（各六钱） 枸杞子（一两五钱）巴戟 杜仲（各一两） 青盐（五钱） 人参（五钱）上为细末，炼蜜丸如梧桐子大，每服六、七十丸，空心温酒送下，又诸疝不常举发者，服之亦宜。
　　
　　如意金黄散
　　（见肿疡门）治囊痈初起，红赤肿痛，发热坠重者，用葱汤同蜜调敷。夏月湿热红甚者，温茶汤同蜜调敷妙。
　　卷之三　下部痈毒门
　　囊痈论第三十三
　　万灵丹 蟾酥锭 太乙膏 玉红膏（俱见肿疡门）十全大补汤 四物汤（俱见溃疡门）五积散（见附骨疽门）龙胆泻肝汤（见下疳门）卷之三　下部痈毒门
　　悬痈论第三十四
　　夫悬痈者，乃三阴亏损、湿热结聚而成。此穴在于谷道之前，阴器之后，又谓海底穴也。初生状如莲子，少痒多痛，日久渐如桃李，赤肿 痛，欲溃为脓，破后轻则成漏，重则沥尽气血变为痨瘵不起者多矣。初起时元气壮实，宜用九龙丹泻去病根；稍虚者内消沃雪汤利去湿热；亦有可消者，十中三、四。如十余日后，肿势已成，不得内消，宜托里消毒散加山甲、皂角刺，服之自破。如肿高光亮，脓熟不破头者，用针急破之，秽脓一出，其患易安。如脓出之后，朝以六味地黄丸、午以十全大补汤加牡丹皮、泽泻温补滋阴。又有浓味膏粱气体壮实者，初服龙胆泻肝汤，溃服滋阴八味汤以清蕴热。体瘦房劳气血虚弱者，初服八珍汤加泽泻、制甘草，溃后十全大补汤加牡丹皮、熟附子。脾弱者，补中益气汤以滋化源。日久成漏者，国老膏化汤吞服蜡矾丸。首尾误服寒凉，损胃伤脾，冰凝气血，以致患孔渐开，秽脓不止者，亦定变成虚羸痨瘵，终为难愈。
　　卷之三　下部痈毒门
　　悬痈论第三十四
　　初起如松子，渐大若梅李，红赤肿痛，光亮发热者轻。已成高肿作痛，根脚不散，皮薄易破，脓成胀痛者易。已溃脓稠而黄，气味不臭， 痛亦消，痛止作痒者顺。初起色紫坚硬，根脚漫肿，痛连臀膝，二便不利者重。已成肿如黄瓜，紫斑腐烂，秽水无脓，痛甚气急者难。已溃秽脓不绝，疮口开张，肉不红活，虚热食少者逆。
　　卷之三　下部痈毒门
　　悬痈论第三十四
　　初起寒热如疟，喜复衣被，口干好饮热汤，宜当发散。已成 热作痈，内热口干喜冷，大便秘涩者，微利之。日久内脓已成，不破头而胀痛者，急针之，法当补托。溃后脓水清稀，虚热不退，肿痛不消者，宜滋阴健脾。疮口不敛，饮食减少，余肿不消，新肉不生，峻补脾胃。
　　卷之三　下部痈毒门
　　悬痈论第三十四
　　一男子结肿四日，作痒微痛。以九龙丹一服，利五、六次，其肿渐消；又以四物汤加花粉、黄柏、知母而愈。
　　一男子患此十余日， 肿作痛，至晚发热尤甚，又兼小水不利。以龙胆泻肝汤二服，小水稍通，微痛不止，此欲作脓，以托里消毒散加穿山甲、皂角刺、泽泻，二服而脓出，又以十全大补汤服之月余而敛。
　　一男子患此肿甚胀痛，此内脓已成。即针之，出臭脓碗许，疼痛顿减；以十全大补汤十余服而饮食渐进，痛亦消，惟疮口原溃之甚，不易完合，间用制甘草吞蜡矾丸，外以附子饼灸之，调理三月而愈。
　　一男子素有痰火，久服降下之药，致此结肿疼痛，脉细而数，此阴虚湿热流注而成，溃后必难收敛，辞不治。后果出臭脓，不禁日渐开大，发热不止，饮食不进，强以温中健脾、补托气血药，终至不应而殁。
　　卷之三　下部痈毒门
　　悬痈论第三十四
　　
　　滋阴八物汤
　　滋阴八物汤生地 赤芍丹皮花粉归甘草川芎泽泻等 灯心为引效堪推治悬痈初起，状如莲子，红赤渐肿，悠悠作痛者。
　　川芎 当归 赤芍 生地 牡丹皮 天花粉 甘草节（各一钱） 泽泻（五分） 大黄（便秘加，蜜炒，一钱）水二钟，灯心二十根，煎八分，食前服。
　　
　　炙粉草膏
　　炙粉草膏药二般 当归甘草效常堪制度熬膏好酒服 悬痈肿痛尽成欢治悬痈已成，服药不得内消者服之，未成者即消，已成者即溃，既溃者即敛，此治悬痈良药也。
　　大粉草四两，用长流水浸透，炭火上炙干，再浸再炙，如此三度，切片，甘草三两，当归身三两，水三碗，慢火煎至稠膏，去渣再煎，稠浓为度。每日三钱，无灰好热酒一大杯，化膏空心服之最妙。
　　
　　还元保真汤
　　还元保真汤四物 参苓丹皮并白术甘草黄 枸杞同 附子肉桂泽泻入治悬痈已溃，疮口开张，脓水淋漓，不能收敛者。
　　当归 川芎 白芍 熟地 白术 茯苓 人参 黄 （各一钱） 牡丹皮 枸杞子（各八分） 甘草（炙）熟附子（各五分） 肉桂 泽泻（各三分）水二钟，煨姜三片，大枣二枚，煎八分，食前服。
　　
　　滋阴九宝饮
　　滋阴九宝饮芎归 白芍黄连生地随花粉知母并黄柏 大黄煎服效堪题治悬痈浓味膏粱、蕴热结肿，小水涩滞，大便秘结，内热口干，烦渴饮冷，及六脉沉实有力者服。
　　川芎 当归 白芍 生地 黄连 天花粉 知母 黄柏 大黄（蜜水拌炒，各二钱）水二钟，煎八分，空心服。
　　卷之三　下部痈毒门
　　悬痈论第三十四
　　托里消毒散（见肿疡门）肾气丸（见肺痈门）十全大补汤 八珍汤 补中益气汤 四物汤（俱见溃疡门）内消沃雪汤 蜡矾丸（见肿疡门）九龙丹（见鱼口门）龙胆泻肝汤（见下疳门）附子饼（见附骨疽门）卷之三　下部痈毒门
　　臀痈论第三十五
　　臀痈生于小腹之后，位远僻奥，气亦罕到，血亦少来，凡生此者，湿热凝滞结聚乃成，得此毒必外发，庶不内攻。初起毒从五脏蕴积者，患必有头红热，坠重如石，内必口干发热，宜内消沃雪汤通利积热，外以膏贴疮顶，四边以如意金黄散敷之，拔出瘀脓紫血，内兼托药自愈。常有不知，内服败毒寒剂，外敷凉药，气血冰凝，毒瓦斯不得外发，反致内攻，其疮头软陷无脓，根脚平散不痛，内热口干，烦躁谵语，痰喘气粗，恍惚不宁者，俱为不治。但此多从毒积于内，自里至表者十有八、九，而从风寒暑湿自外至里者，百中一、二，既出而复入里者，终为死候。
　　卷之三　下部痈毒门
　　臀痈论第三十五
　　初起有头，红赤肿痛，顶高发热，根脚高耸者，为易治。已成 热发肿，疼痛有时，皮薄光亮，色红易脓为顺。已溃脓稠而黄，色如猪脑，肿消痛止，起坐自便者易。初起粟米形或黄泡一点，平塌作痒，根脚散漫者重。已成色紫坚硬，臀腿俱肿，小便涩滞，日久无脓者险。溃后无稠脓，顶空根软塌，手按不知疼，神昏无治法。
　　卷之三　下部痈毒门
　　臀痈论第三十五
　　初起恶寒体倦，喜复衣被，脉浮紧而在表者，微散之。已成内热口干，好饮冷物，小水涩而大便秘者通之。
　　顶高色赤， 痛发热，疼痛有时者，宜托里更兼解毒。肿已高而作疼，脓已熟而不破，胀痛难忍，宜即针之。
　　溃后坚硬不消，脓水不止，饮食无味者，宜补虚健脾。
　　卷之三　下部痈毒门
　　臀痈论第三十五
　　一男子患此，四、五日始生疼痛，至晚作寒，六脉浮而带数。以人参败毒散二剂，寒热顿退，疼痛稍止；彼值公务相关欲出，乃用针点入患顶五、六分，流出紫血，用蟾酥条插入膏盖，以活血散瘀汤二服，次日流出紫血，随便可行，更服托里药五、六服而安。
　　一男子患此六、七日， 痛发热，口干便燥。以托里消毒散加花粉、大黄，二服便通渴止；仍用前汤加角针、山甲，数服而脓溃；又以十全大补汤，半月而敛。
　　一男子患此，坚硬不溃，此先寒凉之过也。以十全大补汤加角针、苍术、丹皮四剂，坚硬渐软；又以透脓散二服，脓熟针之，以前汤倍参、 、归、术，月余而敛。
　　一男子暑月患此，自为内毒。外用老鸦藤捣烂敷之，每日续饮凉水十余碗，如此三日，疮毒内陷，患上平塌冰冷，口噤不言，六脉虚细如丝，辞不可治，至夜而死。又一人冬月患此，外用四黄散凉水调敷，内服败毒凉药，毒亦内陷，烦躁口干，鼻 气急，患上平塌，原头存一空孔，无水无脓。予曰：疮毒已陷，定不可治。
　　复请别医，俱曰无事，予曰：臀居小腹之后，肌肉顽浓，毒既到此，必须内托为脓，溃后最易收敛；今已内外寒凉毒既内入，岂能再出。众医强投内消解毒、定燥除烦之药，终至不应，半月而死。
　　卷之三　下部痈毒门
　　臀痈论第三十五
　　
　　活血散瘀汤
　　活血散瘀汤枳壳 芎归苏木角红花连翘花粉防风等 大黄赤芍一齐加治臀痈初起，红赤肿痛，坠重如石及大便秘涩。
　　川芎 当归 防风 赤芍 苏木 连翘 天花粉 皂角针 红花 黄芩 枳壳（各一钱） 大黄（二钱）水二钟，煎八分，食前服。便通者，去大黄加乳香。
　　
　　黄 内托散
　　黄 内托散堪夸 山甲芎归皂刺加金银花与甘草节 臀痈诸肿乐无涯治臀痈已成，服前药势定者，欲其溃脓宜服之。
　　黄 （二钱） 当归 川芎 金银花 皂角针 穿山甲 甘草节（各一钱）水二钟，煎八分，入酒一杯，食前服。
　　卷之三　下部痈毒门
　　臀痈论第三十五
　　内消沃雪汤 如意金黄散 人参败毒散 托里消毒散 透脓散（俱见肿疡门）蟾酥条（见疔疮门）十全大补汤（见溃疡门）卷之三　下部痈毒门
　　杨梅疮论第三十六
　　夫杨梅疮者，以其形似杨梅；又名时疮，因时气乖变，邪气凑袭；又名绵花疮，自期绵绵难绝。有此三者之称，总由湿热邪火之化，但气化传染者轻，精化欲染者重。故气化乃脾肺受毒，其患先从上部见之，皮肤作痒，筋骨不疼，其形小而且干；精化乃肝肾受毒，其患先从下部见之，筋骨多疼，小水涩淋，其形大而且硬。
　　如气化者，毒在皮肤，未经入里，宜服万灵丹洗浴发汗，解散皮肤之毒。精化者，毒在骨髓，未透肌肤，宜服九龙丹通利大小二便以泻骨中之毒，甚者二服皆可。行散之后，体实者升麻解毒汤，体弱者归灵内托散。服至筋骨不疼，疮根淡白，内毒已解，方用点药，轻者半年，重则一载，始方得愈。如患者不遵此法，欲其速愈，妄用熏条、擦药、哈吸等法，往往致成后患者多矣。患者熟思之。
　　卷之三　下部痈毒门
　　杨梅疮论第三十六
</div>
    <div class="pagination">
<a href="外科正宗_page18.html">上一页</a><span>...</span><a href="外科正宗_page14.html">14</a><a href="外科正宗_page15.html">15</a><a href="外科正宗_page16.html">16</a><a href="外科正宗_page17.html">17</a><a href="外科正宗_page18.html">18</a><span class="current-page">19</span><a href="外科正宗_page20.html">20</a><a href="外科正宗_page21.html">21</a><a href="外科正宗_page22.html">22</a><a href="外科正宗_page23.html">23</a><a href="外科正宗_page24.html">24</a><span>...</span><a href="外科正宗_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
