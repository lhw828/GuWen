<!DOCTYPE html>
<html>
<head>
    <meta charset="UTF-8">
    <title>普济方四库 - 第 1162 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1162 页/共 1812 页</h1>
    <div class="content">　　右为散先以油炒葱豉入腻粉半两和捣捻作饼子二片用盐水洗疮用饼搨疮上以生帛缚定三日后再用盐汤洗即涂傅散子日三
　　应痛丸【出疮科精要】　治走注痛疼疑是附骨疽者
　　苍术【去皮】当归　草乌头【炮】黑牵牛【各一两】
　　右为细末用醋糊为丸如小豆大每服三十丸空心醋汤下
　　乱髪汤【出圣济总録】　治附骨洗方
　　乱髪灰【半两】杏【椎碎二十一枚】甘草【剉五寸】盐花【半两】
　　右以浆水五升煎至二升滤去滓通手洗疽上有脓血洗取净后以绢定每日三两遍洗妙
　　天灵盖散【出圣济总録】　治附骨疽疮及隂疮久不瘥涂傅天灵盖【酥炙一两】狗骨【烧灰一两半】白矾【烧灰一两半】麝香【研一钱半】
　　右为散干傅疮口日三次
　　皂荚膏【出圣恵方】　治附骨疽肿
　　皂荚【十挺肥实无蚛者槌碎】呉茱萸【二两末】杏仁【二两汤泡去皮尖研如泥】水银【一两以去穣同研令星尽】
　　右件药以头醋三升煎皂荚取一升五合滤去滓下茱萸杏仁以文火煎成膏次下水银和匀置不津器中于故帛上涂贴患处
　　治附骨疽多年不瘥
　　多年油脚【一两】麝香【一钱细研】豮猪骨髓【一两】
　　右都研为膏涂于疮上
　　龙骨粉膏【名蟾蜍膏出千金方】　治久疮痈败坏成骨疽或骨从疮孔出以龙骨粉疮四面厚三分以膏着疮中日二易虫出于髪尽愈膏方如左
　　大虾蟇【一枚自死者】乱髪【一块鸡子大】猪脂【一斤】
　　右取二味内脂中煎畧消尽下待冷更内盐一合搅匀充前用之一方先以桑白皮乌豆煎汤淋洗拭干后用药贴
　　败醤汤【出圣济总録】　治附骨疽
　　败醤【二两】大黄【剉炒一两】桃仁【二两】
　　右麄捣筛每服五钱先取皂荚刺一两剉碎以水二盏煎至一盏半滤出下药及朴硝一钱同煎至八分去滓空心温服
　　麝香散【出圣济总録】　治附骨疽久不瘥
　　麝香【研一分】骐驎竭　蜜陀僧【煆各一两】
　　右为散先用盐汤洗疮拭干取活鳝鱼一条剉碎研搨疮上一宿明旦掲看有虫即去再拭干涂傅散子日三
　　乌鸡散【出圣惠方】　治附骨疽久不瘥骨从疮口出
　　乌雌鸡骨【烧灰】牛棓木【刮烧灰三家者】炊单【烧灰三家者各一两】
　　右合和研细傅疮上日三五度碎骨出瘥
　　又方【出圣济总録】　治附骨疽积年发脓骨出不瘥
　　黄丹【细硏】腻粉【研各三钱】鸡子【五枚煮熟去白用黄】
　　右将鸡子黄于铫子内以慢火炒令黑自然为膏于盏内入黄丹腻粉和匀用时先以米泔煎汤洗患处拭干用药傅之
　　治附骨疽及鱼眼疮【出圣惠方】
　　乱髪灰【一两】腻粉【二钱】杏仁【五十枚烧令灰】
　　右同研细入油二合蜡半两煎搅令匀入瓷合盛净洗贴之效
　　小豆散【出圣济总録】　治附骨疽内消
　　赤小豆【一合】糯米【炒黒五合】
　　右为散水调如糊摊故帛上涂贴干即易之
　　治附骨疽积年发脓骨出不瘥【出圣惠方】
　　白矾【枯别研】新枸杞子【自然汁】
　　右先将杞子汁慢火熬成煎后入白矾团合坚实隂干捣罗为末每用时以甘草水洗之拭干先唾涂疮上次用药末固匝傅之
　　治附骨疽及冷瘘一切恶疮等【一名蜣螂丸出圣惠方】
　　蜣螂【烧灰一两】巴豆【半两去皮心研纸裹压去油】
　　右为细散用傅疮上旦换之多时患者不过三上效一方用津调入孔中
　　治疮久不瘥瘥而复发骨从孔中出者名为骨疽【出千金方】用蜜陀僧为末以猪脊髓调傅之兼治痔漏不愈
　　秦芃散【出圣济总録】　治附骨疽久不瘥或瘥经年再发用秦芃去苗土捣罗为散涂傅疮上以帛定日二三次
　　牛胶散【出圣济总録】　治附骨疽积年发脓骨出不瘥用水牛皮胶炙焦细研为散涂傅疮上用生鲫鱼破开外面贴定时看有小虫出更以盐汤洗傅上药再加鱼贴虫行尽更傅药
　　黑鲫膏【出千金方】　治附骨疽未破或脓出不尽并久疽不瘥用黒色鲫鱼一个去肠入白盐令腹满用绵定以水盏铜石器中煮水尽干燋为末用猪油调傅已破者干糁小疼无怪
　　疗髓疽日铤深嗜卧方
　　用牡砺泽泻二味主之
　　治附骨疽及鱼眼疮【出圣惠方】
　　以蜣螂七枚和大麦麺烂捣封之
　　又方【出圣惠方】
　　用蜣螂干者为末以乌鸡脂涂疮口上以散傅之
　　又方【出圣惠方】
　　用猪骨头烧烟薰之
　　治疮久不瘥瘥而复发骨从孔中出名为骨疽
　　穿地作口外小里大深三尺取干鸡屎二升以艾及荆叶捣碎和鸡屎令可然火坑中烧之令烟出内疽于坑中薫之以衣覆坑口勿泄气半日当有虫出
　　治附骨疽【出千金方】
　　用檞皮烧末饮服方寸匕檞叶亦可
　　又方【出千金方】
　　用新剥防皮如钱孔大贴肿上即脓出已溃者取猪脊上脂贴之
　　柢圣散【王氏济方】　治骨疽疮及冷漏久不合者
　　的乳香　腻粉　白矾【各等分烧存性】
　　右为细末每遇患时先以盐水洗之以津唾调疮上必效
　　治附骨疽蚀等疮【本草】
　　以螲蟷烧为末和臈月猪脂傅之
　　治骨癞病及防防【本草】
　　以牛膝为末酒服方寸匕日三
　　瘭疽【附论】
　　夫瘭疽为病毒发疾转不旋踵而害人故其字从票音同于飘风之飘治之不可稍缓也古人谓人受恶风入于肌脉变成斯病盖厉气蕴伏初未知觉毒郁既发则若火炽烈不可向迩是以其伏隐少而深实黯黑而不明其痛复应于心毒气已深故其证如此　瘭疽者肉中或生防子如豆粒小者如黍粟极者如梅李或赤或黑或青或白其状不定有根不浮肿痛伤之应心根深至肌经久便四面悉肿疱黯熟紫黒色能坏烂筋骨若毒散遂脉入脏杀人南人名为榻着毒厚肉处即割去之亦烧铁烙之令燋如炭或灸百壮或饮葵根汁或饮蓝根汁若犀角汁及升麻汁竹沥黄龙汤等诸单方治専去其热取瘥其病喜着十指故与伐指相似人不识之呼作伐指不急治之亦遂脉上入脏杀人南方人得之皆斩其指初指头先作黯疱后始肿赤黒黯惨痛入心是也　复有恶肉者身上忽有肉如赤豆粒突出便长推出如牛马乳上如鸡冠状不治自长出不止亦不痛痒此由春冬之时受恶风入肌脉中变成此疾治之宜服漏芦汤外烧铁烙之急为之令燋尽即以升麻膏傅上积日乃瘥　其发赤黒青白色变不常或臂或臀或口齿或肚脐发无定处大槩多见于手指之间根深入肌走臂逆肿毒血流注贯串筋脉烂肉见骨出血及多令人串痛狂言痛入于心即死毒气出于外肾者亦死此疮最虑引风治法宣毒行血尤当于心肾焉盖心为万病之门败血郁滞烦懆嗳闷皆毒气攻心之故也心家为毒所攻若于小便利之又恐外肾虚怯易至伤风势得宣毒于大便如蒌酒之入没药五灵脂皂荚刺带生灰是也是虽大便引导毒气然清心行血去风邪之剂如何为废心清血行风邪解散庶乎有瘳矣经云在指则截在肉则割盖虑毒气随风走肌随脉入腹倐忽害人此疾初因感受恶风入于脉理或伤寒瘴疟之后毒变所生凡痈疽发开一寸则一寸引风非必风入于中虚处自引风也惟风邪袭虚则肉烂透骨恶血横流【天南星生半夏白芷稍散能去风可以频傅其疮疗兼推广疽痈发度行之】　瘭疽一名蛇瘴南地多有蛇毒吐毒于蛮烟瘴雨之乡人有伏水土风气感而触之者数月已还未有不发为蛇瘴也惟赤蜈蚣伏蛇最为上药雄黄白芷次之诸蛇药亦可以制其毒矣【雄黄有毒烂肌但冝和蛇药用】　胷中痛少气急入闇中以手掩左眼竟视右眼见光者胷中结痈也若不见光瘭疽内发若吐脓血此不疗之疾宜以灰掩脓血上不尔着傍人也又齿间臭热血出是瘭疽也七日死疗所不瘥宜以灰掩地血
　　方
　　麝香摩膏【出圣惠方】　治瘭疽散毒气
　　麝香【半两细研】莽草【二两】川升麻【三两】寒水石　黄芩【各二两】羚羊角屑　射干【各三两】丹砂【细研】芎防【各二两】川大黄【三两】鸡舌香【二两】生地黄【二升】羊脂【一斤】木香【二两】
　　右药细剉以猪脂二斤入地黄汁羊脂诸药煎黄芩黒色绵滤去滓入麝香丹砂末搅令匀收瓷合中频频以摩疮上
　　丹砂膏【出圣惠方】　治瘭疽
　　丹砂【细研】犀角屑　射干　大黄【剉炒】芎防黄芩【去黒心】升麻　前胡【去芦头】沉香　木香【各一两】猪脂【二斤半】生地黄【二两】麝香【半分研】
　　右除丹砂麝香猪脂外剉碎以醋半升和匀浸一宿先熬脂令沸次下诸药煎地黄赤黒色以绵绞去滓入丹砂麝香末以栁笓搅匀瓷合盛傅患处日三五上又取二匙以温酒调空心日午服一方温水调下半匙
　　犀角丸【出圣济总録】　治瘭疽初觉宜速取利
　　犀角屑【一两半】大黄【剉炒】黄芩【去黒心各三分】防风　人参当归【切焙】黄耆　栀子仁　黄连【去须】干盐　甘草【炙剉各半两】巴豆【十二粒去皮心】
　　右除巴豆外捣罗为末研入巴豆令匀炼蜜丸如桐子大每日空心米饮下三丸如未利加五七丸以利为度
　　猪蹄汤【出千金方】　治瘭疽诸疽十指头焮赤痛痒
　　白芷　大黄　芎防　黄芩　黄连　甘草【各一两】细辛　藁本　当归　藜芦　莽草【各一两】
　　右防咀以水二斗先煮猪蹄一具取一斗煮药取五升浸疮即瘥一方无藜芦
　　枳实汤【出千金方】　治瘭疽
　　射干　甘草　枳实　升麻　干地黄　黄芩【各二两】麝香【二分】前胡【三分】犀角【六分】大黄【十分】
　　右防咀以水九升煮取三升下大黄沸去滓内麝香分三服瘥一方无大黄倍加黄芩麻黄白薇枳实升麻松叶忌海藻
　　漏芦汤　治瘭疽
　　漏芦【去芦头】白敛　黄芩【去黒心】麻黄【去根节】白薇　枳实【炒】升麻　芍药　甘草【炙剉】　大黄【剉炒各一两】
　　右麄捣筛毎服五钱水二盏煎至一盏去滓空心温服日三服一方无白薇
　　射干散　治瘭疽皮肉中忽生防子如麻豆大或如桃李肿痛不可忍
　　射干　升麻　枳实【麸炒微黄】川大黄【各一两剉碎微炒】麝香【一分细研】前胡【一两去芦头】犀角屑【三分】羚羊角屑【三分】甘草【一两生剉】
　　右为麄散入麝香令匀每服四钱水一中盏煎至六分不拘时温服
　　欵冬花膏　治瘭疽手足累累如米起白色刮之汁出愈后复发
　　欵冬花【半两】黄耆【剉一两半】升麻【一两】赤小豆　附子【炮去皮脐】苦参【各一两一分】
　　右为散毎服一钱空心温酒调服日再加至二钱
　　消毒散　治瘭疽炽甚
　　藜芦　大黄【剉炒】黄栢　黄连　当归　甘草【各一两】
　　右防咀如麻豆以水一斗煮至五升去滓浸淋疮处即瘥
　　薄搨汤【一名甘草汤】　主瘭疽浸淫欲作未成如桃李核或如鸡子赤焮方
　　甘草【炙】黄芩　大黄　黄连　当归　芒硝【各一两】
　　右切以水一斗煮取三升绞去滓置铛中下芒硝一沸搅之贴布帛中以搨上数百遍
</div>
    <div class="pagination">
<a href="普济方四库_page1161.html">上一页</a><span>...</span><a href="普济方四库_page1157.html">1157</a><a href="普济方四库_page1158.html">1158</a><a href="普济方四库_page1159.html">1159</a><a href="普济方四库_page1160.html">1160</a><a href="普济方四库_page1161.html">1161</a><span class="current-page">1162</span><a href="普济方四库_page1163.html">1163</a><a href="普济方四库_page1164.html">1164</a><a href="普济方四库_page1165.html">1165</a><a href="普济方四库_page1166.html">1166</a><a href="普济方四库_page1167.html">1167</a><span>...</span><a href="普济方四库_page1163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
