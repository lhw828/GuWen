<!DOCTYPE html>
<html>
<head>
    <meta charset="UTF-8">
    <title>经验丹方汇编 - 第 7 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经验丹方汇编 - 第 7 页/共 23 页</h1>
    <div class="content">　　以三化汤及麻仁丸下之。

　　中血脉者，病在半表半里，外无六经之证，内无二便之闭。但见口眼 斜，半身作痛。

　　不可过汗，恐虚其卫；不可太下，恐损其营。惟当养血顺气，以大秦艽汤、羌活愈风汤和之。

　　此皆真中风也。而有气血之分焉。气虚者，右手足不仁，用六君子加钩藤姜汁；血虚者，左手足不仁，用四物汤加钩藤竹沥姜汁；气血俱虚者，左右手皆不仁，八珍汤加钩藤竹沥姜汁。

　　凡中风者倒，先须顺气，然后治风。用竹沥姜汁调苏合香丸；如口噤，抉开灌之。如抉不开，急用牙皂、生半夏、细辛为细末，吹入鼻内。有，可治。无，则死。最要分别闭与脱二证明白。如牙关紧闭，两手握固即是闭证。苏合香丸或二生饮之类开之。或口开心绝，手撒脾绝，眼合肝绝，遗尿肾绝，即是脱证。更有吐沫直视，肉脱，筋骨痛，发直摇头上，面赤如妆，汗出如珠，皆脱绝之证。宜大剂理中汤灌之，及炙脐下亦可救十中之一。若误服苏合香丸、牛黄、至宝之类，即不可救矣。

　　盖斩关夺命之将，原为闭证设。若施之脱证，如人既入井而又下之石也。世人蹈此弊而死者，不可胜数，故特表而出之。（惟中脏之证是闭而非脱者，宜苏合丸，牛黄丸，至宝丹、活龙脑，入肾治骨，恐反引邪风深入骨髓，如油入面，莫之能出。）

　　肥人多中，以其气盛于外，而欠于内也。肺为气出之道，肥人气必急，急则痰涎上壅，邪盛可知。所以治之必先理气。中后，气未顺，痰未除，调理之剂，当用藿香正气散和星香散煎服。非特可治中风之症，中气中恶尤宜；寻常呕吐痰厥，非饱闷皆可用之。

　　三生饮（治卒中昏愦，口眼 斜，半身不遂；并痰厥气厥）

　　南星（生用）一两 川乌（去皮生用） 附子（去皮脐生用）各五钱 末香二钱每服五钱，水、姜煎服。

　　昔王用之，卒中昏愦、口眼 斜、痰气上壅、咽喉有声，六脉沉伏，此真气虚而风邪所乘者。用三生饮加人参一两，煎服。即苏。

　　夫前饮，乃行经络、治寒痰之药，有斩关夺旗之功。每服必用参两许，驾驱其邪而补助真气。否则不惟无益，适足以取败矣。观先哲用 附、参附等汤，其义可见。《范氏家居医录》稀涎散（治中风昏昏如醉，形体不收或口角流涎，须臾不救，急用此散吐之）。

　　新皂角四挺（去黑皮） 明矾一两共为细末，每用五、七分，温水调灌，令微微稀冷，或涎出一、二升。待醒后乃用药调治。毋使大吐，恐过剂伤人。屡效，不可具述。

　　宗 曰：“此法用皂荚一两，生矾五钱 腻粉五钱，水调一、二钱，过咽即吐。用明矾者，分膈下涎也。”（《孙氏秘宝方》）

　　中风口噤荆芥穗为末，酒服二钱立愈。贾似道云：“此方前后用之，甚验。”《曾公谈录》舒筋丸（治男、妇手足不能伸屈）

　　乳香 没药 当归 骨碎补（炒） 木香 白附 木鳖 白胶 牛膝 虎筋骨（炙） 枸杞木瓜 甜瓜子 京墨 地龙（酒洗净，焙燥）各一钱五分 麝香少许各为末，蜜丸如梧子大。每服六十丸，酒下。此方不养血、不去风，大为奇矣。（《百一选方》）

　　口眼 斜用白鳝一条，装入竹管内，尾上用针深刺出血，血摊绢帛上，乘热贴之。如歪向左贴右边；歪向右贴左边，立时即正。正即洗去。（《万病回春》）

　　 丸（治四肢麻痹，骨节酸痛，腰膝无力，偏风、中风皆试验过。壮盛者宜服）。

　　五月五日、六月六日、九月九日采 草，去根，茎花实净洗曝干，入瓶内，层层洒酒，与浮萍一粒丹（治左瘫右痪，口眼 斜，三十六般风并癞风，偏正头风亦治）

　　七月十五日采荡内紫背浮萍，晒干为末，细筛炼蜜为丸，如弹子大。每日以黑豆淋酒下一丸，服过百粒，即为全人，若须小风症，服二、三十丸足矣。（《附刻阴 文注证》）

　　经验丹方汇编

　　预防中风

　　凡人初觉大指、次指麻木不仁，或手足少力，肌肉微掣，数年内有中风之症。宜先服愈风汤、天麻丸、竹沥枳术丸各一料。此治未病之先也。

　　愈风汤（初觉风动服此，可免倒仆。又治中风内邪已除，外邪已尽，当服此以导诸经。久服大风尽。夫纵有微邪加减治之）

　　黄 （蜜炙） 人参 当归（酒洗用） 白芍（酒洗） 生地 枸杞 杜仲（姜、酒炒）

　　秦艽 肉桂 甘草 羌活 独活 防风 薄荷 菊花 细辛 麻黄 蔓荆子 白芷 知母石膏 柴胡 黄芩 地骨皮 枳壳（麸炒） 苍术（米泔洗）

　　每服一两，生姜三片煎，空心服十剂。（《万病回春》）

　　天麻丸（治未病之圣药）

　　天麻 牛膝（酒洗） 萆 （另研） 元参各半两 川羌三两五钱 当归（酒洗）一两半生地（酒洗）四两 独活两半 大附子（泡去皮脐）五钱蜜丸，每服四钱，空心酒汤任下。服后饥则食，不饥且止。（《医宗必读》）

　　竹沥枳术丸（化痰清火、顺气除湿、祛晕眩、疗麻木、养气血、健脾胃）

　　白术（土炒）二两 枳实（麸炒） 陈皮（去白） 白茯苓 黄连（姜汁炒） 条芩（酒炒） 当归（酒洗） 楂肉 白芥子 半夏（白矾、皂角、生姜水煮干） 南星（制同上） 白芍（酒炒）各二为末，神曲六两，姜汁、竹沥各一盏，煮糊为丸，每服百丸，食远淡姜汤下，有火者更宜。《医书》龚子才曰：“余屡试前方，有效，有不效。不效者，多是脾肺之虚，肾气之弱。惟宜补中益气汤、六味丸兼而进之，可免中风之患矣。”徐芸术曰：“薛氏有云，预防者，当养气血，节饮食，戒七情，远帏 。”

　　经验丹方汇编

　　风气痛

　　（附痿症、脱颏）

　　痛风者，遍身骨节走注疼痛也。谓之白虎历节风。都是血气风湿痰火，皆令作痛。或劳力寒水相搏；或酒色醉卧当风取凉；或卧潮湿之地；或雨汗湿衣蒸体而成痛风。在上者多属风，在下者多属湿。治用活血疏风，消痰去湿。羌活汤加减。凡治痛风，用苍术、羌活、酒芩三味，散风行湿之妙药耳。

　　一切痛风，肢节痛者，痛属火，肿属湿。不可食肉。肉属阳，火能助火，食则下遗，遗溺，内有痞块。虽油炒热物，鱼面切宜戒之。所以膏粱之人，多食煎炒，炙 ，酒肉热物蒸脏腑，故患痛风、恶毒痈疽者最多。肥人多是湿痰，瘦人多是痰火。

　　浸酒神方七轮鳖甲（醋炙） 净菊花 防风 杜仲 丹皮 石菖蒲（去芦根） 牛蒡 人参 枸杞各一两 白术 萸肉 白茯苓 桔梗 黄 僵蚕 远志（去心，甘草汁煮） 牛膝 苍耳熟地 白芍 萆 石蟹 花粉 荆芥 白附 天麻 白星 独活 陈皮 苍术（米泔浸）

　　用无灰酒二斗浸之，春夏二七，秋冬三七，固毋泄气，每日空心三次，各饮一杯，药渣焙干研细，好酒和丸，如梧桐子大。每服七十丸，空心好酒下。昔窦中书方中年患此，四肢不举者五载，累医罔效。偶遇李让有此秘方，修合服之，半月身轻目清，病遂除。因求此方。

　　（骨节风痛川乌大者三十枚（生用） 全蝎二十个（生用） 生黑豆二十一粒 地龙（去泥土，酒洗净）五钱为末，入麝香一分，糯米饭和丸，绿豆大。每服七丸，夜卧酒下，微出冷汗，一、二服便瘥。（《赤水玄珠》）

　　五汁膏（治风痛，不拘久近，立时见效。）

　　姜、葱、韭、白萝卜各五斤，打汁；菜子半斤，打汁，煎成膏，滴水成珠，外加麻油、东丹锻石收炼，如汁多加多，汁少加少，做膏药贴愈。（采抄本）

　　左经丸（治手足不遂，筋骨诸痛，遍身风疮）

　　大草乌（去皮脐） 木别（去壳） 白胶香 五灵脂各三两五钱，斑蝥五枚（去头足，醋炒磨细用） 生黑豆（去皮为末）一升醋和丸，如芡实大。每服一丸，温酒磨下。治筋骨痛未经针刺者，三、五服见效。此方曾医一人，软瘫风，不能行，不十日见效，大为奇妙。（《赤水玄珠》）

　　风气痛老姜 凤仙叶 香油 川椒末共捣擦痛处。或凤仙子煎汤洗亦效。一用鱼胶四两，姜汁一碗，投胶内熬膏，摊布上贴患处，即止。（《医书》）

　　神应膏（治骨节疼痛）

　　乳香 没药（各末）一两 皮胶三两 姜汁二碗先将姜汁砂罐内煎数沸，入皮胶化开，将罐取下盛灰土，方入乳没末搅匀成膏。用不见烟的狗皮摊膏贴患处，仍用鞋底炙热，时时熨之，神效。忌铁器。（《万病回春》）

　　风湿臂痛防风 归全各二钱 麻黄五钱 秦艽一钱 木瓜 草 海风藤 白茄根各三钱酒二斤，沙罐内煎四、五滚，在臂上熏洗。每日二次，不可怠略。钱青揄云：家慈尝患此症，亲试立效。后治他人无不附应。 白凤仙花浸烧酒饮亦愈。（《经验良方》）

　　治两手疼痛麻木当归 川芎 白芷 酒芩（炒） 黄连 羌活 苍术（米泔制） 防风 桔梗 南星 半夏（俱姜汁制） 桂枝甘草各等分生姜三片，水煎服。（《万病回春》）

　　痛风（遍身骨节走痛者是）

　　油松节、晚蚕砂蒸酒，每日常服愈（《秘方集验》）

　　痰注臂痛天仙藤 白术 羌活 白芷各三钱 姜黄六钱 制半夏五钱每服五钱，姜五片，水煎服（杨仁斋方）

</div>
    <div class="pagination">
<a href="经验丹方汇编_page6.html">上一页</a><span>...</span><a href="经验丹方汇编_page2.html">2</a><a href="经验丹方汇编_page3.html">3</a><a href="经验丹方汇编_page4.html">4</a><a href="经验丹方汇编_page5.html">5</a><a href="经验丹方汇编_page6.html">6</a><span class="current-page">7</span><a href="经验丹方汇编_page8.html">8</a><a href="经验丹方汇编_page9.html">9</a><a href="经验丹方汇编_page10.html">10</a><a href="经验丹方汇编_page11.html">11</a><a href="经验丹方汇编_page12.html">12</a><span>...</span><a href="经验丹方汇编_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
