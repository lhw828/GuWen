<!DOCTYPE html>
<html>
<head>
    <meta charset="UTF-8">
    <title>奇效良方 - 第 128 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 128 页/共 521 页</h1>
    <div class="content">　　除万病，久服通仙方。

　　上用白茯苓三十斤，取山之阳者甘美，取山之阴者味苦，去皮薄切，曝干蒸之，以汤淋去苦味，若淋不止，其汁当甜，则曝干捣罗为末，用酒三石，蜜三升，和酒相得，内茯苓末于大瓮中，搅之百匝，封之勿泄气，冬五十日，夏二十五日，酥浮酒上，掠取，其味甘美，作饼子如手掌大，于空室中阴干，色赤如枣，饥食之，此为茯苓酥也，忌食米醋。

　　卷之二十一　诸虚门（附论）

　　诸虚通治方

　　上用白茯苓三斤，细锉，以绢袋盛之，悬于瓮中，用小麦细面七斤，糯米五斗，炊为饭，和曲末经宿，入蜜一升，和令匀入瓮中，又经一宿，炊糯米二斗投之，不得令热，入水六升，即封其瓮口，春秋三七日，冬五七日，夏一七日，当出其药袋，可隔宿不食，清旦取茯苓半斤服之，其酒即旋旋饮之，勿令胜药。若服此药多时者，永不饥渴，无寒无热，身如碧玉，令人身轻走如奔马，与天地相毕矣。其药袋悬于空中，勿令着瓮底，绳系袋头取木横栀之，仍以纸密封，旋取服之，勿令泄气，忌食米醋。

　　卷之二十一　诸虚门（附论）

　　诸虚通治方

　　上取茯苓上党者，去黑皮，锉作如鸡子大，任多少，置瓮中，其瓮近底钻作窍，以木塞之，即下水令没得药，每两日一换水，七日后数以筋导却水，取茯苓蒸候熟及热出之，置盘中，揉塌拾去脉膜，控干，仍入瓮中，以木椎研极细，更下熟水搅和。先缝生绢为袋，以药汁倾袋中，以盆器盛汁沥尽余滓，更研，复取前汁搅浑，倾袋中，如前法，候滓尽澄之，更倾去清汁，取稠汁纳绢袋中，垂沥之，候水尽，取茯苓曝干，是为茯苓粉，可入诸药。若不如此，即脉膜损人，令人夭折，或作瘦病。

　　卷之二十一　诸虚门（附论）

　　诸虚通治方

　　用地黄净洗，随多少，捣绞取汁，煎令小稠，纳蜜再煎，可丸即丸，如梧桐子大，每日食前以温酒下三十丸，日三服，如此十年，白发再黑，力如二，十时，令人多子，神效无比

　　卷之二十一　诸虚门（附论）

　　诸虚通治方

　　用生地黄十斤擘碎，于一大铜器上安炊箪，上安地黄，入甑蒸之，汗当下流于铜器中，候消地黄汗尽即止，将铜器内汁置于重汤中煎之，可丸即丸，如半鸡子大，每服一丸，以温酒化开服之，日三服，服至百日，与天地相保，白子高从太上受此方。

　　卷之二十一　诸虚门（附论）

　　诸虚通治方

　　采地黄去其须叶及细根，捣绞取汁，以渍肥者，着甑中如上米蒸饭，以盖覆蒸之，一时出曝燥，更内汁中，又蒸汁尽止，便干之亦可，有切蒸之半日，数以酒洒之，候周匝稍润出曝干，可捣蜜丸，如前法服之。

　　卷之二十一　诸虚门（附论）

　　诸虚通治方

　　神仙延年补益，疗万病。

　　用黄精一石，去须毛，洗令净洁，打碎蒸熟，压得汁，复煎去游水，得一斗肉，干姜末三两，桂心末一两，微火煎，看色郁郁然欲黄，便去火，待冷盛不津器中，酒五合和服二合，常未食前日三服，旧皮脱，颜色变光，花色有异，鬓发更改。欲长服者，不须和酒，纳生大豆黄，绝谷食之，不饥渴，不老。

　　卷之二十一　诸虚门（附论）

　　诸虚通治方

　　助气固精，保镇丹田。

　　黄精（去皮） 枸杞子（各二斤）

　　上各于八九月开采取，先用清水浸黄精令净，控细锉，与枸杞子相和，杵碎拌匀，阴干，再捣罗为细末，炼蜜为丸，如梧桐子大，每服三五十丸，空心温酒下。常服助气固精，补镇丹田，活血驻颜，长生不老。

　　卷之二十一　诸虚门（附论）

　　诸虚通治方

　　黄精者，是芝草精也，一名葳蕤，一名仙人余粮，一名苟洛，一名勉竹，一名兔子，一名重楼，一名垂珠，一名马箭，一名白芨，一名黄精。其叶如竹，其茎如桃，其花白，四月茎长五六尺，本广末赤，其花如小豆，其实如黍，其根似姜。昔随羊公神仙，常服此药，言与天地相毕，常以二月三月采根，入地八九寸为上，取一石五斗净洗切细，以水二石五斗，煮令苦味尽，漉出，以布袋盛，压取汁，澄清，再煎如膏即止。然后炒黑豆黄，捣为末，相和得所，捏作饼子如钱许大，每服二枚，日渐加之，百日知验也。一年内即变老为少，气力倍增，亦焙干筛末，每服二钱，温水调服，食前，功与上等。

　　卷之二十一　诸虚门（附论）

　　诸虚通治方

　　云母取上好白泽者，细擘，以水净淘，漉出蒸之。一日夕下之，复更净淘如前法，去水令干，凡云母二斤，用盐三斤，硝石一斤，和云母捣之，一日至暮，取少许掌上，泯着不见星光为熟，出安盆瓮中，以水渍之，令相得，经一宿，炊久澄去上清水，徐徐去之尽，更添水如前。凡三十遍易水，令淡如水味即漉出，其法一如研粉，澄取淀，然后取云母淀，徐徐生绢袋中滤着，单上曝干，即成粉矣。每日空心以酒调下一钱，或水下亦得。久服轻身延年，强筋填髓，可以负重登山不乏，悦泽不老，耐寒暑，志高神仙。此非古法，近出东海卖盐

　　卷之二十一　诸虚门（附论）

　　诸虚通治方

　　如居山远行，辟粒不饥，服至十日，身轻目明，二十日百病愈，颜色如花，三十日发白更黑，齿落更生，六十日行及奔马，百日服之延年矣。

　　天门冬（二斤） 熟地黄（一斤）

　　上捣罗为末，炼蜜为丸，如弹子大，每服三丸，以温酒化破服之，日三，忌食鲤鱼。

　　卷之二十一　诸虚门（附论）

　　诸虚通治方

　　强筋髓，驻容颜。

　　用天门冬曝干，捣下筛，食方寸匕，日三，可至十服，小儿服尤良。与松以崖蜜丸服之，益善弥佳。

　　又捣取汁，微火煎取五斗，下白蜜一斗，胡麻炒末二升，合煎，捣勿息手，可丸即止火，下大豆黄末和为饼，径三寸，浓半寸，一服一枚，日三，百日以上得益，此方最妙。

　　一方酿酒服，如伤多无，若多即吐去病也。蒯道人年近二百，而少告皇甫隆云：但取天门冬去心皮，切干末，酒服方寸匕，日三，令人不老，补中益气，愈百病也。天门冬生奉高山谷，在东岳名淫羊食，在中岳名天门冬，在西岳名管松，在南岳名百部，在北岳名无不愈，在原陆山阜名颠棘。虽然处处有之，异名其实一也。在阴地者佳。取细切，烈日干之，久服令人长生，气力百倍。治虚劳，绝伤年老，衰损羸瘦，偏枯不随，风湿不仁，冷痹，心腹积恶，疮痈疽肿，癞疾。重者周身脓坏，鼻柱败烂，服之皮脱虫出，颜色肥白，此无所不治。亦治阴痿，耳聋目暗，久服白发黑，齿落生，延年益命，入水不濡。二百日后恬泰疾损，拘急者缓，劣者强，三百日身轻，三年走及奔马，又三年心腹痼疾皆去矣。忌食鲤鱼。须常以七八九月采其根，亦云丑月，过此味也。

　　卷之二十一　诸虚门（附论）

　　诸虚通治方

　　用苍术一石，拣择令净，锤碎，又从平旦装入甑中，蒸至午时即止。以釜中汤淋三七遍，取汁，却入釜中微火煎，令可丸即丸，如弹子大，每服一丸，以温酒化开服之，日二服。

　　治百病，轻身益气，能去风寒。不饥渴，延年。忌桃李雀肉。

　　卷之二十一　诸虚门（附论）

　　诸虚通治方

　　用枸杞不限多少，常以十一月十二月正月采根，二月三月采茎，四月采叶，五月六月采花，七月八月九月收子。以上采者，并捣罗为末，每服二钱，以温酒调下，日三服，能治一切风，久服诸疾不生矣。

</div>
    <div class="pagination">
<a href="奇效良方_page127.html">上一页</a><span>...</span><a href="奇效良方_page123.html">123</a><a href="奇效良方_page124.html">124</a><a href="奇效良方_page125.html">125</a><a href="奇效良方_page126.html">126</a><a href="奇效良方_page127.html">127</a><span class="current-page">128</span><a href="奇效良方_page129.html">129</a><a href="奇效良方_page130.html">130</a><a href="奇效良方_page131.html">131</a><a href="奇效良方_page132.html">132</a><a href="奇效良方_page133.html">133</a><span>...</span><a href="奇效良方_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
