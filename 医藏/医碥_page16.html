<!DOCTYPE html>
<html>
<head>
    <meta charset="UTF-8">
    <title>医碥 - 第 16 页/共 101 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医碥 - 第 16 页/共 101 页</h1>
    <div class="content">　　莨菪毒：荠 、甘草、升麻、犀角、蟹汁，并解之。

　　半夏毒：生姜汁解之。

　　大戟毒：菖蒲汁解之。

　　附子、天雄、乌头毒：大豆、绿豆各数合，煎浓汁饮。又远志、防风、枣、饴糖，并解之。

　　杏仁毒：蓝子汁解之。

　　川椒毒：（闭口者有毒，戟喉能杀人。）食蒜，或饮地浆。或浓煎豆豉汁饮，并解之。

　　雄黄毒：防己解之。

　　丹砂毒：盐五钱，冷水调澄，旋服。

　　丹毒：地浆良。食蚌肉解丹石毒。

　　五石毒：荠 汁生服。

　　吞金屑未绝者：水银一两放口中摇动，令下咽入腹，金即消灭成泥而出，三服即活。

　　漆毒：捣蟹汁涂。

　　蕈毒：忍冬草（即金银花。）生啖。人粪汁饮一升。（截竹筒去青皮，浸粪窖中，取筒内汁。）大豆煮浓汁饮之。细茶芽研，新汲水调服。石首鱼或鲞鱼头，白水煮汁服。荷叶杀蕈毒。

　　苦瓠毒：黍穣煮汁服解之。

　　面毒、豆腐毒：并用萝卜煎汤服，子亦可。

　　六畜肉毒及一切药毒：白扁豆生晒干为末，新汲水调下三钱匕。

　　鸟兽中毒箭死者有毒：大豆煮汁及蓝汁服，解之。

　　牛肉毒：人乳合豉浓汁服。

　　马肉毒：香豉（二两）、杏仁（三两）同蒸，一食顷熟，捣服，日再。又方，煮芦根汁饮之。

　　郁肉、（密器盖肉经宿者也。）漏脯毒：（经屋漏水粘着之脯肉也。）烧犬屎，酒服方寸匕。饮人乳或韭汁二三升良。

　　六畜肝毒：（凡肝不宜食，自死者尤毒。）豆豉水浸绞汁，旋服。治马肝毒，雄鼠屎（尖者是。）二七枚为末，水和服，日再。又人头垢取方寸匕，酒调服。

　　河豚毒：五倍子、白矾（等分）为末，水调服。或多饮清油吐之。

　　蟹毒：紫苏煮汁，饮三升。冬瓜汁，饮二升。

　　食果中毒：猪骨 为末，服方寸匕。亦治马肝、漏脯等毒。

　　蛇遗精水中，误服中毒，并治蛇咬：水调雄黄末饮之。（蛇咬，兼涂伤处。）蛇咬，水洗头垢稠浓（一云泔洗。）饱饮。

　　虫毒：国中尚在膈上者宜吐，白矾、建茶（各二钱）为末，新汲水调，顿服即吐。又此药入口，觉甘甜不苦，可验是毒也。或令唾水，沉者是，浮者非。或含银器口中，经宿色黑者是。若在膈下宜泻，麝香（二钱半，别研）、雄黄、朱砂（水飞，俱另研）。

　　赤脚蜈蚣、（微炙，去足）、续随子（各一两）。共为末，煮糯米粥丸，如芡实大，每服一丸，热酒下即泻出。

　　又方，败鼓皮、蚕蜕纸（各烧存性）、刺 皮、五倍子、续随子、朱砂（飞）、雄黄（飞，各等分）

　　为末，糯米稀糊丸，桐子大，每服七丸，空心熟水送下。又升麻、桔梗、栝蒌（各五两）。捣末，先以熟汤洗患者阴中，再以汤调方寸匕，日二服，渐加至二三匕，毒即内消。忌食粘物及猪肉。又方，鼓皮、（阔五寸，长一尺）。蔷薇根、（五寸，如足拇趾大，细切。）水一升，清酒三升，煮取一升，顿服下，其毒即愈。又方，荠 根为末，饮服方寸匕。又方，生栝蒌根取汁一升，和酱汁少许，温服之，须臾吐出虫，甚验。又方，胡荽根捣取汁半升，和酒饮之，立下。又方，以猪胆导下部，良。若吐血或下血如烂鸡肝者，茜根、 荷根，（各三两。）水四升，煮取二升，去滓顿服愈。

　　又方， 皮烧灰，水服方寸匕，即吐出之。又方，酒服桔梗末（加犀角末更佳）方寸匕，日三服，不能服可灌之。心中当烦，须臾自静，有顷下，服至七日止，食猪脾补之。

　　又治五虫，一曰蛇，二曰蜣螂，三曰虾蟆，四曰科斗，五曰草虫，细切胎衣晒干为末，水服半钱匕即消。或含升麻，咽汁亦佳。

　　岚瘴恶气毒：犀角、羚羊角、雄黄、麝香解之。又甘草二两，水三升，煮一升，分服。

　　井中毒：凡五六月，井中及深冢中，皆伏有毒瓦斯。欲入者，先以鸡鸭毛投之，直下至底则无毒，若徘徊不下必有毒矣。亦可纳生鸡鸭于其中试之，不死者无毒也。

　　又须以酒或醋数升洒其四旁，良久乃入。如中毒郁闷欲死，即取其井中水洗其面，令饮之，又灌其头及身，即活。若其井无水，即他井亦可。一云：他井洒身上，至三食顷便活。东井取西井，南井取北井。

　　卷之三·杂症

　　肿胀

　　肿胀有二：一因于水，水气停蓄于肌肤或脏腑，因而肌肤浮肿，肚腹膨胀也。其色鲜明润泽，其皮光薄，（甚则如水晶。）其肉腐，其身重，其肿不速，每自下而上，肿有分界，按其手足上，如糟如泥，成窟不起。（按而散之，猝不能聚也。肢体如是，腹未必然。

　　以腹中气盛水多，水挟气能鼓起也。）一因于气，气热壅滞作胀，（所谓诸腹胀大，皆属于热也。）或气寒不运作胀，（所谓胃寒则 胀，脏寒生满病也。）或气实作胀，（实者，邪气实也。如气因痰食虫血，七情郁滞，而壅盛作胀，所谓脾气实则腹胀，胃气实则胀也。）或气虚作胀。（虚则不能运，所谓气虚中满，太阴虚则鼓胀也。）其色苍老，皮浓肉坚。其胀或连胸胁，或倏然而胀者，阳性急速也。

　　或自上及下者，阳本乎上也。或通身尽胀者，气无不至也。以手按之，随手即起者，如按气囊也。（两足或有按之不能猝起者，以气蒸成水，气亲上，水就下故也。）

　　证既不同，施治亦异。

　　然水与气本一物，（观嘘气成水，蒸水成气，可知矣。）病常相兼，（水蓄气必滞，气郁水亦停。）则治水当兼理气，（气行水自行。）治气当兼行水。（水行气亦通。）

　　治水当分阴阳。阴水，无火之水也，或益脾肺之阳，或补命门之火。阳水，有火之水也，随火之所在而治之。（少年纵酒，湿热内蓄，最多此证。）

　　遍身肿，烦渴，小便赤涩，大便多闭，此属阳水。轻宜四磨饮（见气），添磨生枳壳，兼进保和丸。（见伤饮食。）重则疏凿饮子利之，以通为度。（亦有虽烦渴，而大便已利者，宜用五苓加木通、大腹皮，以利小便。五苓见伤湿。）

　　遍身肿，不烦渴，大便自调，或溏泄，小便虽少而不赤涩，此属阴水，宜实脾饮。小便如常，至晚有微赤，却无涩滞，亦属阴也，不可遽补，木香流气饮（见气），继进复元丹。若大便不溏，气息（息疑急）胀满，宜四磨饮下黑锡丹。（见呃逆。）

　　阴水虽宜补阳，然小火不能胜大水，必先泻去其水，乃用暖药以补元气。阴水虽寒，久亦郁而成热，寒本也，热标耳。

　　《金匮》分五水，曰：风水，皮水，正水，石水，黄汗。

　　风水，脉浮，骨节疼痛，（水流关节。）或重而酸，（水在肌肤也。）发热无汗，恶风，（外感风邪）。面目肿大，目下微肿如蚕，如新卧起状，（目下属太阴，又胃细筋散目下，土虚则水反克，循胃脉而上注也。）颈脉动，（人迎脉也，水浮气上逆，故动。）时时咳，（水气侵肺。）

　　当发汗。脉浮而洪，浮则为风，洪则为气，（气郁热也。）风气相搏，风强（风多于热也）则为瘾疹，身体为痒，痒为泄风，（言痒者，名为泄风也。热为风所闭，欲泄不得泄，故作痒。）久为痂癞。（即养成疠疯。以风热久不散，郁而为湿，风热湿相蒸生虫，肌肉溃腐也。）气强则为水，（热多而不得外泄，则蒸气成水也。

　　）难以俯仰，（水浸淫于肌肤筋脉中也。）风气相击，身体浮肿，汗出乃愈，此为风水。（此句上有恶风则虚，句下有不恶风者小便通利，上焦有寒，其口多涎，此为黄汗之文，当是错简，删之。）风水脉浮，身重汗出恶风者，防己黄 汤主之。（固表以散风水。）腹痛加芍药。（加芍药、甘草以调中。）风水恶风，一身悉肿，脉浮，不渴，续自汗出，无大热，越婢汤主之。恶风（汗出而恶风，则为表阳虚）加附子。

　　皮水，皮受水湿也。脉浮，（水在皮肤故浮。） 肿，（湿邪从下受，故足跗浮肿。）按之没指，不恶风，（非风邪也。）其腹如鼓，（如鼓，则非鼓也。以水在皮肤，不在腹内，故外有胀形，而内无满喘也。）不渴，（在表故不渴。）当发汗。渴而不恶寒者，此为皮水。（独有水而无风，故不恶风寒。

</div>
    <div class="pagination">
<a href="医碥_page15.html">上一页</a><span>...</span><a href="医碥_page11.html">11</a><a href="医碥_page12.html">12</a><a href="医碥_page13.html">13</a><a href="医碥_page14.html">14</a><a href="医碥_page15.html">15</a><span class="current-page">16</span><a href="医碥_page17.html">17</a><a href="医碥_page18.html">18</a><a href="医碥_page19.html">19</a><a href="医碥_page20.html">20</a><a href="医碥_page21.html">21</a><span>...</span><a href="医碥_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
