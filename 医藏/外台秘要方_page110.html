<!DOCTYPE html>
<html>
<head>
    <meta charset="UTF-8">
    <title>外台秘要方 - 第 110 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 110 页/共 226 页</h1>
    <div class="content">　　以白布纒作烛着空斧中烧布斧刃有汗出以指厯取涂病上取差【千金同】
　　千金疗紧唇方
　　灸虎口男左女右七壮
　　又方
　　灸承浆三壮良
　　又方
　　青布烧灰酒服之又以脂和涂
　　又方
　　以蜡片炙贴之一宿差
　　又方
　　炙松脂贴上
　　又方
　　先灸疮烧蛇皮灰以傅之【并出第六卷中】
　　崔氏疗紧唇方
　　取膝头垢绵裹烧傅之
　　又方
　　取屠儿肉几上垢烧涂之
　　又方
　　烧人屎灰傅之
　　又方
　　马芥亦名刺芥取汁日暴令浓先揩唇使血出以药匕涂之亦疗刺风【并出第四卷中】
　　沈唇疮烂方五首
　　肘后疗沈唇常疮烂方
　　以五月五日鲤鱼血墨和涂
　　集验疗沈唇紧唇方
　　以青布卷烧炷着斧上取汁涂之良【千金同】
　　又方
　　取乱发蜂房六畜毛烧作灰以猪脂和如膏傅【千金同】
　　又方
　　鼈甲及头垢烧灰傅之【千金同】
　　又方
　　矾石烧末和胡粉傅之差
　　唇疮方三首
　　肘后疗唇疮方
　　以头垢傅之日三【千金同】
　　又方
　　以东壁土傅之
　　千金疗唇疮方
　　胡粉傅之
　　口疮方一十一首
　　广济疗口疮煎方
　　龙胆　　　黄连　　　升麻　　　　槐白皮大青【各二两】　苦竹叶【一升】　白蜜【半升】
　　右七味切以水五升煮取一升去滓下蜜煎之涂口疮差
　　又疗口舌生疮含煎方
　　升麻　　　大青　　　射干【各三两】　栀子黄蘗【各一升】　蜜【八合】　　　蔷薇白皮【五两】苦竹叶【一升
　　切】　　　　生地黄【汁五合】生参【汁五合无用干者二两】
　　右十味切以水六升煎取二升去滓入生地黄汁蜜煎成一升如饧细细含之取差即止
　　又心脾中热常患口疮乍发乍差积年不差方
　　升麻【八分】　　大青　　　枳实【炙】　　甘草【炙各六分】苦参【七分】　　黄连【八分】　　生干地黄【八分】
　　右七味罗蜜丸以水服二十丸日再忌如常法
　　集验疗口疮方
　　升麻　　　黄蘗　　　大青
　　右三味切以水煮含之冷吐差止
　　又方
　　芦根【四两】　　黄蘗　　　升麻【各三两】　生地黄【五两】
　　右四味切以水四升煮取二升去滓含取差含极冷吐却更含之
　　千金疗口疮不歇生牛膝潄口煎方
　　生牛膝　　生蘘荷根【各三两】　　　　刺蘗叶【一两】
　　右三味剉绵裹以酒三升渍一宿微煎一两沸含之
　　必効口疮方
　　黄芩　　　芍药　　　羚羊角【屑】　黄蘗大青　　　苦竹叶【各二两】升麻【三两】
　　右七味切以水七升煎取二升去滓内蜜二合搅含冷吐以差止【肘后同】
　　古今録验疗口疮汤方
　　细辛　　　甘草　　　桂心【各三两】
　　右三味切以酒一升煮取六合含之
　　又黄芩汤疗口疮喉咽中塞痛食不得入方
　　黄芩　　　黄连　　　甘草【炙】　　黄蘖【各一两】
　　右四味切以水三升煎取一升含之冷吐取差
　　又方
　　大青【四分】　　山栀子　　黄蘗【各一两】　白蜜【半升】
　　右四味切以水三升煮取一升去滓下蜜更煎一两沸含之取差止
　　又升麻散主口疮方
　　升麻【六分】　　黄蘗
　　右二味末以绵裹含之
　　口疮乆不差方二首
　　千金疗口疮不差入胷中生疮三年以上不差方蔷薇根浓煮汁含之又稍稍咽之三日三夜差冬取根夏取茎叶
　　又方
　　以角蒿灰涂之一宿知二宿差勿咽汁取差为度
　　又论云凡患口疮及齿切禁油麪酒酱醋腻干枣差后七日防之弥佳若不乆慎寻手即发发而更疗其差稍迟慎之慎之蔷薇根角蒿为口疮之神药人皆不知之
　　口吻疮方四首
　　病源足太隂为脾之经其气通于口足阳明为胃之经手阳明为大肠之经此二经并夹于口其腑藏虚为风邪湿热所乘气发于脉与津液相抟则生疮常湿烂有汁世谓之肥疮亦名鷰口疮【出第三十卷中】
　　千金疗口吻疮方
　　楸白皮及湿贴之数易取差
　　又方
　　掘经年葵根欲腐者弥佳烧灰以傅之
　　又方
　　白杨枯枝鐡上烧一头取热涂之【本方云疗鷰吻】
　　又方
　　以新炊饭了甑唇及热熨之三十下三两度差止口干燥方五首
　　删繁疗口热干燥甘草丸方
　　甘草【六分炙】　人参【六分】　　半夏【六分洗】　乌梅肉【六分】枣膏【十分】
　　右五味筛四味枣膏相和入蜜丸如弹子含之差【千金同分两小异】
　　千金疗口干除热下气方
　　石膏【五合碎】
　　右一味以水三升煎取二升入蜜二升煮取二升去滓稍稍含咽之差止
　　又口干方
　　猪肪脂鸡子大擘内醋半升渍一宿绞汁服之取差为度
　　又方
　　酸枣一升【去核】酸石榴子【五合】干葛【三两】　　乌梅【五合去核】麦门冬【四两去心】覆盆子【三合】　甘草【灸】　　栝楼【三两】
　　右八味以蜜丸含如枣核大润为度
</div>
    <div class="pagination">
<a href="外台秘要方_page109.html">上一页</a><span>...</span><a href="外台秘要方_page105.html">105</a><a href="外台秘要方_page106.html">106</a><a href="外台秘要方_page107.html">107</a><a href="外台秘要方_page108.html">108</a><a href="外台秘要方_page109.html">109</a><span class="current-page">110</span><a href="外台秘要方_page111.html">111</a><a href="外台秘要方_page112.html">112</a><a href="外台秘要方_page113.html">113</a><a href="外台秘要方_page114.html">114</a><a href="外台秘要方_page115.html">115</a><span>...</span><a href="外台秘要方_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
