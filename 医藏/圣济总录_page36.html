<!DOCTYPE html>
<html>
<head>
    <meta charset="UTF-8">
    <title>圣济总录 - 第 36 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 36 页/共 447 页</h1>
    <div class="content">　　治头风头旋。四肢拘急。偏正头痛。羌活汤方羌活（去芦头） 菊花（择） 麻黄（去根节先煎掠去沫焙） 防风（去叉） 石膏（碎）前胡（去芦头） 细辛（去苗叶） 甘草（炙） 枳壳（去瓤麸炒） 白茯苓（去黑皮） 蔓荆实 芎 （上一十三味。粗捣筛。每服三钱匕。水一盏半。入生姜二片。薄荷三叶。同煎至一盏。

　　去滓热服不拘时。

　　治风壅头痛。眉骨疼。石膏散方石膏（研） 芎 旋复花（各一两） 白附子（炮） 细辛（去苗叶） 甘草（炙各一分）上六味。捣罗为散。每服半钱匕。腊茶调下。不拘时候。

　　治风头痛。石膏汤方石膏（碎） 枳壳（去瓤麸炒） 荠 防风（去叉） 菊花 旋复花 芎 （各半两）上七味。粗捣筛。每服四钱匕。水一盏。入生姜三片。薄荷五叶。同煎取七分。去滓食后温服。

　　治风头痛。旋复花汤方旋复花 菊花 芎 甘草（炙各半两） 皂荚（酥炙去皮子一两）上五味。粗捣筛。每服三钱匕。水一盏。荆芥穗三茎。茶末一钱。同煎至七分。去滓温服。

　　治头目昏眩。肢体烦倦。芎 散方芎 菊花 荆芥穗 石膏（研细） 甘草（等分）上五味。各生用。捣研为细散。每服一钱匕。热汤调下。

　　治头痛。石膏汤方石膏（碎） 莎草根（炒去毛） 天麻 藿香叶（各一两）上四味。粗捣筛。每服三钱匕。水一盏。入腊茶半钱匕。煎至七分。去滓温服。不拘时治头痛。神朱石膏丸方石膏（烧二两） 芎 （一两） 龙脑（少许研）上三味。捣为细末。用面糊和丸。樱桃大。丹砂为衣。细嚼一丸。茶酒任下。食后服。

　　治风头痛。清头目。化风痰。槐实散方槐实（炒八两） 荆芥穗（四两） 甘草（炙一两） 防风（去叉三两）上四味。捣罗为散。每服一钱匕。茶酒任调下。食后服。

　　治头痛。清气香芎汤方芎 （五两） 细辛（去苗叶二两半） 人参（一两半） 半夏曲（一分用生姜和半夏末作曲上五味。 咀如麻豆。每服三钱匕。水一盏。入生姜三片。薄荷五叶同煎七分。温服不拘时。

　　治风头疼。菊花汤方菊花 石膏（各一两碎） 芎 （半两） 甘草（炙一两）上四味。粗捣筛。每服三钱匕。水一盏。煎至七分。去滓热服。不拘时。

　　治风头痛。芎 散方芎 莎草根（炒去毛各一两） 藿香叶 荆芥穗（各一两） 石膏（碎一两半）上五味。捣罗为散。每服二钱匕。荆芥汤调下。食后服。

　　治风头痛面赤烦闷咽干。八风丸方半夏（汤煮透切生姜汁浸一宿焙二两） 白僵蚕（炒半两） 滑石（碎一两） 白附子（炮半上八味。除研外。捣罗为末。和匀炼蜜。丸如樱桃大。每服一丸。食后茶清或荆芥汤嚼下。

　　治风痰头痛。咽膈壅闷。甘菊荆芥汤方甘菊（择） 防风（去叉） 旋复花 芎 （各半两） 皂荚（酥炙去皮子） 石膏（碎各一两）上九味。粗捣筛。每服三钱匕。水一盏。入生姜三片。煎至六分。去滓食后热服。

　　治风头痛。化痰涎。天南星丸方天南星（牛胆内者） 白附子（炮各一两） 石膏（三两碎研） 犀角屑（一分） 甘草（炙半上七味。除研外。捣罗为末。次入研者和匀。以生鸡苏茎叶捣取汁。和蜜炼熟。丸和鸡头大。每服一丸。茶清嚼下。食后临卧服。

　　治风头痛。芦荟散方芦荟 防风（去叉各半两） 白附子（炮） 白术 天麻 白芷（各一两） 丹砂（研）龙脑（研各半分）上八味。捣为细散。每服半钱匕。葱白薄荷茶调下。食后服。

　　治风盛痰壅。头痛不止。石膏丸方石膏（ 通赤净地出火毒以器覆之一两） 白附子（炮一分半） 铅霜（研） 丹砂（研）龙上五味。捣研如粉。薄荷汁煮面糊和丸。如梧桐子大。丹砂为衣。每服二丸。好茶嚼下治风头痛。皂荚散方皂荚（猪牙者七挺烧灰） 乌头（一枚炮裂去皮脐） 莎草根（七枚上三味。捣罗为散。每服一钱匕。腊茶调下。并三两服治诸风头痛不可忍者。丹砂丸方丹砂（别研水飞） 石膏（烧通赤地上出火毒研） 白附子（炮为末各一两） 龙脑（少许研）上四味。同研令匀。粟米饭丸。如绿豆大。更以丹砂为衣。每服五丸。食后细嚼。薄荷茶下。

　　治风热头痛。痰涎壅闷。旋晕昏倦。龙脑芎辛丸方芎 （二两） 细辛（去苗叶） 甘草（炙各半两） 龙脑（研一分） 天南星（炮） 秦艽（去上七味。捣研为末。炼蜜和丸。如樱桃大。每服一丸。食后嚼以茶清或荆芥汤下。

　　治风壅头痛目眩。生犀鸡苏丸方犀角屑（半两） 鸡苏叶 荆芥穗 天麻（各一两） 细辛（去苗叶半两） 独活（去芦头一上九味。捣罗为末。炼蜜和丸。如鸡头大。每服一丸。食后茶清嚼下。

　　治风头痛。地龙散方地龙（去土炒） 半夏（生姜汁捣作饼焙令干再捣为末） 赤茯苓（去黑皮各半两）上三味。捣罗为散。每服一字。至半钱匕。生姜荆芥汤调下。兼治产后头痛。

　　治风头痛。偏正头痛不可忍者。通顶散方龙脑（研） 地龙（去土炒） 瓜蒂 赤小豆（炒） 马牙硝（研）上五味。等分。捣研为散。每用一小豆许。食后含水 入两鼻内。

　　治头痛眼睛痛。六神散方鸡苏 芎 马牙硝（研各二钱） 石膏（研） 乳香（研各一钱） 龙脑（研一字）上六味。捣研为细散。每用一字。含水 于鼻中。

　　治一切风痰。及头痛。不可忍方藜芦（一两） 雄黄（一分研）上二味。捣研为散研匀。每服半钱至一钱匕。温水调服。取吐。一方只单捣藜芦取细末。每 少许作嚏药。亦妙。

　　治风邪客阳经。头目重痛。及头面虚汗。连脑疼痛。荆芥散方荆芥穗（半两） 乌头尖（一分） 雄黄（研一钱） 白僵蚕（直者炒一分）上四味。捣研为散。每服一钱匕。荆芥茶调下。每服药讫。卧少时。

　　治风客阳经。头重疼痛。及偏凑一边。绕额角痛。藿香散方藿香（半两） 草乌头（半两炮去皮脐） 乌头（一两炮裂去皮脐） 乳香（三皂子许研）上四味。捣研极细。每服一字。至半钱。好茶调下。发时服。

　　治风毒上攻头痛。石膏丸方石膏（研） 菊花 防风（去叉） 葛根（锉各二两）上四味。捣罗为末。炼蜜和丸。梧桐子大。每服二十丸。加至三十丸。食后临卧熟水下治风头痛。痰逆烦满。筋脉拘急。手足麻痹。天南星丸方天南星（浆水煮切焙） 半夏（浆水煮焙） 天麻（酒浸切焙） 石膏（各半两） 白附子（生上六味。捣研为细末。面糊和丸。如梧桐子大。每服十丸。食后荆芥汤下。

　　治风头痛。心膈烦热。上焦壅滞。头面虚汗。天南星散方天南星 半夏（各一两二味为末水八升浸两复时逐日换水日足阴干） 附子（生末六钱）乌头（生末七钱）上四味。同研匀。大人半钱。小儿一字。生葱薄荷茶调下。

　　治伤风头目昏痛。吐逆不下食。羌活散方羌活（去芦头一两） 防风（去叉） 茯神（去木） 本（各一两半） 甘菊花（择去梗） 桂上六味。粗捣筛。每服三钱匕。水一盏半。入生姜五片。煎至一盏去滓。食前温服。如人行五里。再服。

　　治风头痛。防风汤方防风（去叉） 柴胡（去苗） 黄连（去须） 当归（炙） 枳壳（去瓤麸炒） 大黄（锉熬） 天（各一两半） 石膏上一十五味。锉如麻豆。每服五钱匕。以水一盏半。入生姜半分切。煎取八分。去滓温服。

　　治头痛头旋眼花。及喉痹缠喉风等。龙脑丸方龙脑（研） 丹砂（研） 马牙硝（研各一分） 麝香（研半钱）上四味。再同研令匀细。于盘内盛。用羊胆滴汁入药中。旋和成丸。如黑豆大。以净合盛。每用一粒。以芦管吹入鼻中。以手小指送近上。两鼻皆如此。去枕仰卧少时。候药溶入脑。涎唾从喉内出。其病立瘥。

　　治头痛不可忍。马牙硝方马牙硝（研半两） 芦荟（研少许） 瓜蒂（三枚为末） 大羊胆（一枚腊月收）上三味。入胆内线缚。暗处阴干。细研、瓷合盛。左痛吹右鼻。右痛吹左鼻。三两度愈治头痛不可忍方羊胆入玄精石末阴干上一味。水调一字匕。吹鼻中立止。

　　治诸风头旋。额角偏痛。肢体拘蜷。痰盛气壅。鼻塞声重。咽膈不利。清爽神志。解利四时邪气。太白丸方（旧名太白丹）天麻（一两半） 细辛（去苗叶二两） 芎 （一两半） 白附子（五两） 天南星（二十两） 半夏（煮软焙干一十五两） 蝎梢（一两炒） 寒水石（烧熟五十两） 附子（炮裂去皮脐二两） 白僵蚕（三两炒） 阿胶（三分炙令燥） 人参（半两）上一十二味。同捣罗为末。水煮面糊为丸。如梧桐子大。每服三十丸。生姜汤下。不拘时候。

　　治头痛口干。烦闷寒热。知母汤方知母（焙） 升麻 子芩 葛根（锉） 麦门冬（去心焙各半两） 甘草（炙一分） 石膏（研上七味。粗捣筛。每服三钱匕。水一盏。煎至七分。去滓温服食后。

　　治头痛不可忍。吹鼻麝香散方藜芦（和州者一茎）上一味。曝干。捣罗为散。入麝香麻子许研匀。吹鼻中。

　　治头痛鼻塞脑闷。通顶散方藜芦（研半两） 黄连（去须三分）上二味。捣研为散。每用少许。 入鼻中。

　　治风头痛。上焦壅滞。心膈烦热。及治偏头痛。二圣散方细辛（去苗叶华阴者） 硝石（各一分）上二味。捣研为细散。每用半字。发时 入不痛边鼻内。如未已。方 痛边鼻内。或用纸拈子蘸药。纳鼻中。

　　治鼻塞及头痛风痰。通顶散方马牙硝（研细半两） 地黄汁（一合）上二味。相和。于铜器中。用慢火煎令干硬。取出研细。每挑少许入鼻 上。吐痰即瘥治风头痛。及偏头痛。吹鼻方莱菔子（半两） 生姜汁（半合）上二味。相和研极细。绞取汁。入麝香少许。滴鼻中。 入立定。偏痛随左右用之。

　　治头痛目晕。及喉痹缠喉风等。龙珠丸方长蚯蚓（不拘多少）上五月五日取。以龙脑麝香相和研匀。丸如麻子大。每用以生姜汁涂鼻中。逐边各内一丸、立愈。

　　卷第一十六

　　偏头痛

　　论曰偏头痛之状。由风邪客于阳经。其经偏虚者。邪气凑于一边。痛连额角。故谓之偏头痛也。

　　治偏头痛至灵散方雄黄（研） 细辛（去苗叶为末等分）上二味。再同研匀。每服一字。左边疼 入右鼻。右边疼 入左鼻。

　　治偏头痛不可忍。乳香散方乳香（如皂子大） 高良姜（如指头大）上二味。于火上烧。迎烟熏鼻。随痛左右用之。

　　治偏头痛不可忍。龙香散方地龙（去土炒为末） 乳香（研等分）上二味。再同研匀。渗在纸上。作纸拈。于灯上烧令烟出。即迎烟熏鼻。随患左右用之治久患偏头疼。乌豆散方草乌头尖（一分生用） 赤小豆（三十五粒） 麝香（一字研）上三味。除麝香外。捣罗为细散。再研匀。每服半钱匕。煎薄荷茶清放冷调下。更于痛处一边鼻内。 药少许。治偏头疼。连牙齿风痛不可忍。细辛散方细辛（去苗叶） 夏枯草（各三钱） 荜茇 高良姜（各一钱）上四味。捣罗为细散。每用少许。随痛左右。 入鼻内。如牙疼用时须开口流涎。不得喷。候涎尽。以冷水点腊茶饮之。其痛立止。

　　治偏头痛不可忍。神圣散方干蝎（去土炒） 霍香叶 麻黄（去根节） 细辛（去苗叶等分）上四味。捣罗为细散。每服一钱匕。用薄荷酒调下。

　　治偏头痛。天南星散方天南星（酸浆水煮透心软切曝干一两） 菊花（三分） 自然铜（烧赤醋淬一两） 防风（半两）上五味。除二味不用外。捣罗为细散。每服半钱匕。腊茶清少许调。只作一口呷尽。分作三咽。每咽点头一点。

　　治偏头痛不可忍者。神妙方莱菔（洗切）上一味。绞取汁。每用少许。 入鼻内。随痛左右用之。

　　治偏头痛。丁香散方丁香（一粒大者研） 棘针（倒钩者四十九枚烧灰存性为末） 麝香（一皂子大研）上三味。再同研匀。以纸拈 药。随痛左右 之。

　　治偏头痛。立效散方地龙（去土炒为末一两） 麝香（研少许）上二味。再同研匀。每服半钱匕。渗纸上作纸拈。于灯上烧。随痛左右熏鼻。

　　治偏头痛。四神散方地龙（去土炒） 干虾蟆（烧灰存性各一钱） 藜芦（半钱） 龙脑（研少许）上四味。除龙脑外。捣罗为细散。再研匀。每用半字许。先满口含水。男左女右。 半字入鼻内。揉痛处良久痛定。

　　治偏头疼。荜茇散方荜茇上一味。捣罗为细散。每用一字。先令病患满口含温水。随病左右。 入鼻中。

</div>
    <div class="pagination">
<a href="圣济总录_page35.html">上一页</a><span>...</span><a href="圣济总录_page31.html">31</a><a href="圣济总录_page32.html">32</a><a href="圣济总录_page33.html">33</a><a href="圣济总录_page34.html">34</a><a href="圣济总录_page35.html">35</a><span class="current-page">36</span><a href="圣济总录_page37.html">37</a><a href="圣济总录_page38.html">38</a><a href="圣济总录_page39.html">39</a><a href="圣济总录_page40.html">40</a><a href="圣济总录_page41.html">41</a><span>...</span><a href="圣济总录_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
