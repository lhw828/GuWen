<!DOCTYPE html>
<html>
<head>
    <meta charset="UTF-8">
    <title>证治准绳 - 第 265 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 265 页/共 348 页</h1>
    <div class="content">　　治小儿肾疳并疝气偏坠寒热方
　　没药【炮】甘草【各二分】硫黄　木香【炮】胡黄连【各一分】
　　右为末用蒸肉丸如麻子大苁蓉汤下二丸可两服【荘氏第七用此方】
　　通治五疳方五疳保童丸　治小儿乳食不择冷热好飡肥腻恣食甘咸脏腑不和生疳　青黛　苦楝根皮　夜明砂　五棓子　芦荟　黄连　龙胆草白芜荑　干蟾【各一分】麝香【少许】蝉蜕【去嘴爪一分】猪胆【大者五个拌诸药焙】　已上粟米煮糊为丸如麻子大一嵗儿
　　三丸不拘时米饮下日三服忌猪肉
　　大芦荟丸　治疳杀虫和胃止泻
　　胡黄连　黄连　白芜荑【去扇】芦荟　木香　青皮白雷丸【破开红者不用】鹤虱【微炒各半两】麝香【二钱另研】　研为末
　　粟米饭丸菉豆大每服二十丸米饮下【愚按】前方肝脾疳积食积发热目生云翳或疳热颈项结核或耳内生疮肌体消瘦发热作渇饮食少思肚腹膨胀或牙龈蚀落颊顋腐烂或隂囊玉茎生疮或脇胸小腹作痛并効内青皮以龙胆草代之麝香不用尤効
　　芦荟丸【曽氏】主五疳八痢蚘虫脏腑虚弱身体瘦悴头发焦疎腹青筋小便白浊渇水无度洞泄不时谷食难化遍身疮疥神色干燥此药大能养胃壮气止痢除虫长肌　南木香　丁香【各二钱半】诃子【去核取肉】肉豆蔲【各半两】史君子肉　芦荟【各四钱】子肉【壹两薄切用瓦盛慢火焙干】
　　右除史君子肉薄切于乳鉢肉极细杵仍将前南木香等四味湿麫裹煨至香熟取出地上冷去面剉焙同肉芦荟为细末再入乳鉢同史君子肉杵匀炼蜜丸作麻仁大每服三十丸至五十五丸温米汤送须是空心服之儿小米汤化服
　　万应丸　治诸疳证胃口有热饮食不进头髪作穗面色痿黄
　　五棓子【去内虫屑】胡黄连　青皮【去白】陈皮【去白】黄蘖　神麯　麦芽【净洗焙干】三棱【炮剉】莪术【炮剉】芜荑　槟榔　龙胆草　川栜子肉　史君子【各一两】　上除槟榔不
　　过火麦芽二味外余十二味剉碎炒令微焦色冷同前槟榔麦芽研为细末水煮麫糊丸麻仁大每服二十丸至五十丸或七十丸温米清汤无时送下或空心儿小者丸粟谷大粒数下法同前
　　博济方至圣青金丹　治小儿一十五种风疾五般疳气变蒸寒热便痢花粪脚细肚胀肚上青筋头髪稀疎多吃泥土挦眉毛咬指甲四肢羸瘦疳蚘咬心泻痢频并饶惊多疳蚀口鼻赤白疮疳眼雀目悉皆能治
　　青黛【上细好者二分研良方三分】雄黄【二分研细良方二两】龙脑【少许研局方一字】朱砂【一分研良方一钱】腻粉【一分良方一钱】胡黄连【二分良方二两】熊胆【一分用温水化入药良方一钱】白附子【二枚良方一钱局方二钱】芦荟【一分研良方一钱】麝香【半分研】蟾酥【一皂子大局方一字】鈆霜【少许良方皆同局方一字】水银【一皂子大局方一钱同腻粉研不见星】　已上一十三味细研
　　杵罗为末后再都入乳鉢内细硏令匀用豮猪胆一枚取汁熬过浸蒸饼少许为丸如黄米大曝干于瓷器内收宻封或要旋取每服二丸各依汤使如小儿患惊风天吊戴上眼睛手足搐搦状多端但取药一丸用温水化破滴入鼻中令嚏喷三五遍后眼晴自然放下搐搦亦定更用薄荷汤下二丸小儿乆患五疳四肢瘦小肚髙挦眉吃土咬指甲髪稀疎肚上青筋粥饮下二丸小儿变蒸寒热薄荷汤下二丸化破服小儿乆患泻痢米饮下二丸小儿乆患疳蚘咬心苦楝子煎汤下二丸小儿患鼻下赤烂口齿疳虫并口疮等用儿孩子妳汁研二丸涂在患处小儿患疳眼雀目用白羊子腹一枚以竹刀批开内药二丸在肝内以麻缕纒定用淘米泔水内煮令熟空腹吃仍令乳母常忌毒鱼大蒜鸡鸭猪肉等此药若小儿常隔两三日吃一服永无百病不染横夭之疾凡有患俱与服必有功效
　　灵苑红丸子　治五疳肥孩儿
　　郁李仁【一百粒用温水浸去皮尖】　坯子胭脂【一分】麝香【半钱别研】
　　右先研郁李仁细烂次入胭脂麝香同研用粳米生疮出血肛门不收毛髪焦黄伹是疳疾神效
　　干虾防【五个烧灰】胡黄连　宣连　鹤虱　肉豆蔲苦拣根白皮　雷丸　芦荟　芜荑　雄黄【一分飞过】
　　右为末面糊为丸菉豆大雄黄为衣每服十五丸饭饮下
　　张氏香蟾丸　治五疳杀虫消肚膨止痛住泻痢生肌肤
　　干虾防【酥炙黄色】大黄连【洗去须】芜荑仁　芦荟
　　右件等分为末猪胆面糊为丸如桐子大每用四十粒用饭饮吞下不拘时一日二服至三服忌生冷宿食毒物
　　荘氏五疳丸
　　熊胆　芜荑【去皮各一钱】麝香【一字】胡黄连【别杵为末一分】大干蟾【用上截去膊剉碎入在饼内盐泥固济以炭火烧通赤取出停一夜取药研为细末秤一分】
　　右件先将芜荑研极细次入麝香次入胡黄连蟾研末令匀倾出却研熊胆以沸汤镕化再入前四药饭为丸如麻子大每服三丸至五丸一日三服用薄荷汤下量儿大小临时加减丸数
　　谭氏虾防丸　治五疳羸瘦毛髪稀疎揉鼻咬甲好食泥土腹大颈细痢如泔淀乳食不消小便白浊緑矾【半斤为末】枣【一升半去核】　先用米醋五升并矾煮
　　熟后入黄连肆两诃子去核二两使君子二两夜明砂二两干虾防四个烧灰存性同捣碎入前药内搅匀直到干焦为度再杵罗为末肉丸如黍米大三四嵗每服三十丸米饮下乳食前
　　张涣夜明丹　治五疳腹胀目涩多睡
　　夜明砂【一两防炒】胡黄连　草龙胆　苦栋根【各半两】干虾防【五个烧存性并为细末后用】芦荟　青黛　麝香【各细研一分】
　　右件一处拌匀粳米饭和丸如黍米大每服十粒米饮下不拘时量儿大小加减
　　刘氏金蝉丸　治小儿五疳羸瘦合面卧地筋青脑热吐泻无度浑身壮热口舌生疮痢下脓血心腹胀满喘促气急乳食全少多啼呕逆饮食不化或时增寒多涕欬鼻下赤烂十指皆痒蚀于唇齿味更研令匀糊为丸如菉豆大每服三四嵗十丸四五嵗十五丸米饮下食前服
　　王氏保童丸　治五疳消化宿滞进食长肌肥孩儿胡黄连　草龙胆【末炒紫色各半两】史君子　木香　芦荟【细研各一钱】大麦糵【半两巴豆三七个去皮心同麦糵炒令蘖紫色去巴豆不用以蘖为末】川苦栋【一分炒紫色】
　　右为细末同研令细用醋糊为丸如菉豆大每服十粒至十五粒米饮下不计时此药大治小儿疳腹胀
　　吴氏黄耆饮子　治小儿五疳或伤脾腹胀髪黄时时壮热头上虚汗日渐黄瘦或泄泻　绵黄耆【一两】人参陈皮【防炒不去白】白茯苓　白槟榔【极大者】甘草【炙各半两】肉豆蔲【一个小者】　剉为麤末每服三钱水一大盏慢火
　　煎至七分滤去滓时时与服温吃
　　赵氏家传治小儿五疳退黄荣肌肤解积热压惊消饮进食
　　史君子【二十一个】胡黄连【半两】五灵脂　蟾头【炙令焦各一分】麝香【半钱研】芦荟　熊胆【各研二钱】　研为末烧粟米饭为
　　丸菉豆大每服二十丸米饮下
　　治小儿五疳面色黄瘦身体壮热吃乳食不能消化眼目涩痛及胸膈痰涎爱食酸咸常多泻痢
　　胡黄连　母丁香　黄连【防炒去毛】芦荟　熊胆【研各半两】麝香【一分细研】蟾头【一枚涂酥炙焦黄】
　　右为末用牛胆和丸菉豆大如患心藏疳煎芜荑甘草汤下三丸食疳泻血或赤白痢新汲水下三丸吐逆不止及水泻生姜汤下眼疳羊子肝血与酒和看多少微煎下三丸【荘氏第四用此方】
　　脂连丸　治五疳潮热腹胀髪焦
　　胡黄连【半两】五灵脂【一两】　研为末豮猪胆汁丸麻子
　　大米饮下
　　冷热疳疳之新者为热疳面黄脸赤骨热盗汗鼻干口臭唇焦烦渇心躁惊悸情意不乐若疳之乆者为冷疳目肿腹胀便利不定泻粪肥腻或似油珠烦渇黄瘦热疳病多在外冷疳病多在内又有冷热二证交互非新非乆不内外因者
　　治冷疳木香丸　木香　青黛【另研】槟榔　肉豆蔲【去皮各一分】麝香【另研钱半】一续随子【一两半炒】虾防【三个先用绳系晒干烧存性】
　　右末蜜丸如菉豆大每服三五丸至一二十丸薄荷汤下食前　汤氏云小儿冷疳多渇好卧冷地烦躁啼呌饮食不进渐成羸瘦其难明有若热症但大便滑泄百药不效是也因女子百药俱试而无偶中者竟与钱氏木香丸不数服而愈自后凡有此证无不获騐
　　治热疳胡黄连丸　胡黄连　黄连【各半两】硃砂【一分】右上二物为细末研入硃砂末都填入猪胆内用淡浆于砂铫子内悬胎煮一饭时乆取出研入芦荟麝香各一分饭丸如麻子大每服五七丸至一二十丸米饮下食后　一方加虾防半两不烧
　　治冷热疳如圣丸【方见疳泻】
　　无辜疳巢氏儿面黄髪直时壮热饮食不生肌肤积经日月遂至死者谓之无辜言天上有鸟名无辜昼伏夜游洗濯小儿衣席露之经宿此鸟即飞从上过而取此衣与小儿着并席与小儿卧便令儿生此病　圣惠小儿无辜脑后有核如弹丸揑之反下转是也凡小儿有此物如禽兽舌下有禁虫若不速去当损其命此核初生软而不痛中有虫如米粉得热气渐长大大则筋结定定即虫随血气流散所有停留子母相生侵食脏腑肌肉作疮或大便泄脓血致使小儿渐渐黄瘦头大髪立手足细弱从兹夭折也　夫小儿无辜疳痢者大腹泄痢脓血毛髪皮肤枯槁肌体日渐瘦羸肠胃既虚痢无时节故名无辜疳痢也　汉东王先生云小儿无辜疾者古云天上有一鸟名无辜因晒小儿衣服失取过夜遇此鸟过尿之令儿啼呌诸病所生日渐黄瘦者非也此盖是八邪所伤得之其八邪者饥饱劳役风惊暑积谓之八邪乆则令人日渐黄瘦吃食不长肌肉夜间多哭身上或发微微壮热多渇吃食不知饥饱或生疮癣是也　朱氏八片锦歌孩子无辜气多因母作为若人能慎防安得见尫羸惊薄成风疾暄寒作气痿须交除病乳莫更着重衣吃食无令早能言不怕迟论中八不许胸起力频防头皮光哲哲毛髪薄离离肝壅浸双眼脾黄入四肢浑身生疹遍体是疮痍泻痢无休歇増寒少定时綉毬全不顾竹马岂能骑白晕眸中现清涎口畔垂鬬牙须咬甲举手要挦眉夜夜餐瓜果朝朝食土泥胃伤肠肚胀肺盛喘何疑饮食无休歇躭眼似醉迷
　　肥儿丸　治小儿脑后项边有物如弹子按之转动软而不痛名无辜疳乆服神效
　　胡黄连　神麯【炒】麦蘖【各五钱】槟榔【三钱】木香【二钱】肉豆蔲【麫裹煨】史君子肉【各二钱半】　研为细末蒸饼丸如黍
　　米大用米饮食逺服
　　圣惠鼈甲散　治小儿无辜疳项细肚大毛髪干立作穗　鼈甲【三分涂醋炙黄去裙襴】槟榔【三颗】沉香　漏芦　牛蒡子【防炒】史君子　赤芍药　诃梨勒皮　甘草【炙防赤剉各半两】　已上捣罗为散每服一钱以水一小盏煎
　　至五分去查不计时量儿大小分减温服
　　张涣蝎虎丹　截疳去毒
　　干蝎虎【雄者微炙一枚】蜗牛殻　兰香根　淀花【各一分已上捣罗为细末次入】雄黄【水磨者细研】麝香【细研各一分】龙脑【半分细研】
　　右通拌匀煎米醋打白面糊和如黍米大每服十粒煎脂麻汤下乳食后
　　香甲汤　截疳辟邪
　　漏芦【一两】沈香【剉】牛蒡子【微炒】诃梨勒皮【防炮】安息香鼈甲【涂酥炙黄去裙襴】乳香【硏各半两】
　　右捣罗为细末同乳香拌匀每服一钱水八分入人参少许煎四分去滓放温服量儿大小加减
　　张涣无辜疳痢玉粉散　定痢截疳　胡粉【一两】白龙骨水磨雄黄【各研微炒】楮木根白皮　漏芦　白马夜眠【洗净焙干各半两】　已上捣罗为细末都拌匀每服一字
　　至半钱以鸡卵清调下乳食前
　　二肝丹　治无辜疳痢不止
　　地胆草　菖蒲【一寸九节者】漏芦【各一两】胡黄连　地榆【各半两已上捣罗为细末次用】鸡肝【薄切】猪肝【同入盐少许用诸药煮肝熟各一两】
　　右件同于石臼中捣一二百下成膏和丸如黍米大每服十粒麝香汤下食前量儿大小加减
　　梅肉散　治无辜疳渇利不止眼出障翳身体浮肿乌梅肉【炒干】绵黄耆　干葛【各一两】川黄连　根干姜【炮】甘草【炙各半两】　已上捣罗为细末每服一钱
　　水一盏煎至六分去滓放温时时与服
　　蓝叶汤　治无辜疳血痢不断　蓝叶【一两】地龙　人参【去芦头】乌梅肉　冬瓜仁　黄连　赤茯苓　蜗牛殻【微炒各半两】　已上捣罗为细末每服一钱水一小
　　盏煎至六分去滓温服乳食前
　　天灵丹　治无辜疳痢乆不差
　　天灵盖【一个】干蟾【一两烧灰】胡黄连　莨菪子【水淘去浮者炒令黑色各半两】砒霜【一分同天灵盖湿纸三五重裹胶泥固济于大炭火上烧冷通赤取出冷已上都捣细为细末次入】麝香【一分】
　　右件都拌匀软饭和丸如黍米大每服五粒乳汁下量儿大小加减服之
　　温藏汤　治小儿无辜疳痢乆不止手足逆冷
　　肉豆蔲【去壳】干姜【炮各一两】龙骨　当归　厚朴【去粗皮涂生姜汁炙令香熟各半两】附子【一枚重半两炮去皮脐】茅香【半分剉】　已上捣
　　罗为细末每服一钱水八分一盏入生姜三片煎至五分去滓温服乳食前
　　朴附丹　治无辜疳痢赤白相杂　厚朴【涂生姜汁炙令香熟】诃梨勒皮【麫裹炮各一两】附子【一枚炮去皮脐】龙骨　乌梅肉　赤石脂【各半两】
　　右件捣罗为细末链蜜和丸如黍米大每服十粒米饮下乳食前
　　人中白散　治小儿无疳气寒热积滞不化肚腹胀痛
　　人中白【一分】麝香【半分】虾防【涂酥炙焦】芦荟【各半两】
　　右件药细研为散每日空心及晚后用熟水调下半钱服后当下恶物量儿大小加减服之
　　硃砂丸　治小儿一切无疳黄瘦腹痛或痢有虫冷之与热悉主之　硃砂【一分细研一方用三分】菖蒲　漏芦【各一两】雄黄【一分细研一方用三分】干蟾【一枚酥炙令黄】麝香【一两细研一方用一分万全方亦用一分】
　　右件药捣罗为细末都研令匀用粟米饭和丸如麻子大每服以粥饮化下二丸空心午后各一服随儿大小以意加减
　　决明子丸　治小儿冷热无疳或时惊热或时夜啼大便青黄白汁头热身热头髪作穗四肢黄瘦不多食物
　　用马蹄决明子二两捣罗为末链宻和丸如麻子大每于食后以熟水下二丸更量儿大小加减服之
　　漏芦散　治小儿无疳肚胀或时泻痢冷热不调用漏芦一两捣细罗为散每以猪肝一两散子一钱盐少许斟酌以水煎熟空心顿服粥饮下
　　漏芦丸　治小儿无疳痢羸弱不欲饮食及腹内虫动作多吐清水　漏芦【二两】猪肝【煿干】楮株根白皮【剉各一两】右件药捣罗为末链蜜和捣一二百杵丸如弹子大每服以温水研一丸不计时量儿大小分减服之
　　圣惠又方用地胆子一两捣细罗为末每服一钱以猪肝一两入盐少许煮熟无时量儿大小分减食之
　　治小儿无疳痢不止方
　　右用没石子二枚炒令赤黑色捣细罗为散以麫半匙和作饼子煿熟却研为末不计时以粥饮调下半钱量儿大小加减服之
　　外台备急治小儿无疳痢方
　　当归　龙骨　黄连　人参　没石子　甘草【炙各一两】
　　右六味捣散蜜丸服三丸日再以差为度大小増减量之
　　外台救急疗小儿瘦头干无兼痢方
　　右用马齿苋捣绞汁服三合以差止
　　子母秘録治小儿无痢赤白兼成疳方
　　右用胡粉熟蒸熬令色变以饮服之
　　传騐治一嵗至两嵗小儿无病方
</div>
    <div class="pagination">
<a href="证治准绳_page264.html">上一页</a><span>...</span><a href="证治准绳_page260.html">260</a><a href="证治准绳_page261.html">261</a><a href="证治准绳_page262.html">262</a><a href="证治准绳_page263.html">263</a><a href="证治准绳_page264.html">264</a><span class="current-page">265</span><a href="证治准绳_page266.html">266</a><a href="证治准绳_page267.html">267</a><a href="证治准绳_page268.html">268</a><a href="证治准绳_page269.html">269</a><a href="证治准绳_page270.html">270</a><span>...</span><a href="证治准绳_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
