<!DOCTYPE html>
<html>
<head>
    <meta charset="UTF-8">
    <title>普济方四库 - 第 1144 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1144 页/共 1812 页</h1>
    <div class="content">　　痈疽宣毒方　诸痈疽已破未破通用
　　蒌【一个去皮剉细用】皂角刺　甘草【微炙各二钱】乳香　轻粉【各半钱】紫车鳌殻【一个黄泥和塩涂得煆通红用二钱】
　　右细末先用老酒二碗煎蒌滤清取一碗五更暖用蒌酒调上项药末空心服大便自下恶物如鱼涎状
　　消肿散　痈疽通用
　　泽兰皮　天南星　赤小豆　白芷　姜黄【各一分】白芨【半分】
　　右细末酒调傅或蜜水醋同调傅
　　退毒散　痈疽通用
　　木鳖子【去油】天南星　半夏【生】赤小豆　白芷　草乌【连皮尖等分】
　　右细末硬则法醋调傅热焮则蜜水调傅
　　退肿散　痈疽肿毒通用
　　天南星【圆白者】半夏【生各半两】赤小豆　五倍子　白芷贝母【各二钱半】
　　右细末蜜醋调傅
　　乳香膏　治痈疽肿毒恶疮排脓止痛收缩筋脚乳香【竹叶包熨研】没药【各一分】轻粉【一钱】麝香【半钱】黄蜡【二钱】麻仁【一两】
　　右捣研极细成膏抚纸折薄摊药留眼贴之日二换或纯用萆麻子仁入没药研细傅贴
　　神圣内托散　未成者散已成者脓血自消
　　没药【一钱鲜明者】大黄【一斤】甘草【半斤】牡蛎【四两】山栀子【二两】乳香【五钱】
　　右粗末毎服五钱水一大盏煎至三五沸去滓入蜜半匙调匀温服年壮力盛人加至两水一小盏煎服剂下后宜以十六味流气饮调理血气复常
　　立效散　治疽背膁疮疖毒
　　当归尾　苦参　南星　黄芩　黄栢　草乌尖【各等分】
　　右为末煎茶清调敷患处存疮破处如不破通生肌散米醋调阳证朴硝隂证加川乌尖
　　搨肿升麻汤
　　升麻　芒硝　黄芩　漏芦　栀子仁　蒴
　　右防咀每用药二两水三升煎十沸帛蘸药搨溃肿处
　　薏苡仁散　主令痈自溃长肌肉方
　　薏苡仁　桂心　干姜　白敛　当归　肉苁蓉【各一两】
　　右为散先食温酒服方寸匕日三夜再忌生葱
　　神仙追毒丸【一名神授丹又名神仙解毒万病丸】　解一切毒如被狐狸鼠莽恶菌河鲀食疫死牛马肉等毒或蛇犬恶虫所伤又治痈疽发背及鱼脐疮人多不识唤作痈疽治杀人者及治诸风赤肿丹瘤等
　　山茨菰【去皮净焙枰二两重】文蛤【一名五倍子捶碎先焙净秤三两重】麝香【三钱别研入】千金子【一名续随子去殻研去油取霜一两】红牙大防【去芦洗净焙干秤一两半】
　　右除千金子麝香外三味为细末后却入研药令匀用糯米煮浓饮为丸分为四十粒每服一丸研生姜薄荷汁井华水研服如是干薄荷浓煎汤冷磨服亦佳通利一两行无妨只用温白粥止住合时宜用端午七夕重阳日合或遇天徳月徳日亦佳合时湏净室焚香至诚修制毋令妇人鸡犬见效验不可具述宜珍藏之若游宦岭表才觉意思不快便服之即安二广山谷间有草曰胡蔓草又名断肠草若以毒人急水吞之急死缓水吞之缓死又有杀毒蛇以草覆上以水灌之数日菌生其上取为末调酒以毒人始若无患饮酒即毒发立死其俗淫妇人多自配合北人与之情好多肯逐北人而隂以药置食中比还即戒之曰子复来若从其言即复以药觧之若过期不徃则必死以名曰定年药北人届彼亦宜志之若觉中毒四支不调即宜服之或于鸡豚鱼羊鹅鸭等肉内下药食此物即触发其毒急服此药一粒或下随手便瘥○昔有一女子病劳瘵命在旦夕为血尸虫所噬磨一粒服之一时间唾下小虫千余条大者挣为两叚后更服蘓合香丸半月遂愈别具汤使于后菌蕈苽子金石砒毒○吃疫死牛马肉豚鱼毒○时行瘟疫山岚瘴气○急喉闭喉纒喉风脾病黄肿赤眼疮疖冲冐寒暑热毒上攻○自缢溺水打折伤死但心头微暖未隔宿者已上并用生姜蜜水磨一粒灌之湏臾复苏○痈疽发背未破鱼脐疮诸般恶疮肿毒○汤火所伤○百虫犬防蛇伤○已上并用东流水磨涂并服一粒良久觉痒立消○打扑攧损伤折以炒松节酒磨下半粒仍以东流水磨涂○男子妇人颠邪鬼气鬼胎以暖酒磨下一丸可以分作两服有毒即吞下自止○缢溺死邪鬼死用磨服
　　圣效散
　　黄栢【二两去粗皮细切炒至赤黒色】穿山甲【一两炒令黄色】槟榔　木香【各半两炒令黄】鸡防胫【七个生用】
　　右为细末每用少许大脓出尽方可干掺疮上
　　立效散　治发背及诸痈疖及瘰有效或妇人乳痈紫色皂角刺【半斤不用枯者细剉耐久炒赤】生粉草【二两】乳香【别研半两】没药【别研半两】蒌【五个去皮取肉并仁捣碎】
　　右蒌炒黄干者不必炒共为细末每服二钱温无灰好酒调下无时候
　　神验酒煎散　治痈疽发背诸疖毒定痛
　　人参　没药　当归【各一两】甘草【炙一分】蒌【一分半生半炒】
　　右防咀以酒五升煮至二升净甆瓶贮之每服半盏浸酒半盏温服无时更用滓焙干加当归生为末酒煮麫糊丸如梧桐子大每服五十丸用此浸药酒吞下顺气活血
　　溃消散　治痈疽诸发可以宣热防毒
　　川当归　汉防己　赤芍药　蒌子　木鳖肉【各半两】大黄【七钱】木香　甘草【各三钱】
　　右防咀每服二钱酒水各半煎去滓露一宿空心冷服若病势急者漩冷服此药较之连翘汤又无五香而不利于虚若疮不痛不大热不肿髙者不可轻用
　　沉水膏　治痈疽肿热硬痛不止
　　白芨　白敛　黄栢　黄连　黄丹【各等分】
　　右为细末新水调涂肿处
　　护肌膏　收晕敛毒
　　天南星【二两】明白矾【并生用七钱半】白敛　白芨　雄黄
　　右细末每半两生地黄取汁调傅疮晕外旧肉上自外围而促敛之又验疮用新水调笔蘸傅疮药力胜则肿消皮皱易疗若肿处皮急晕开难疗
　　特异万灵散　治痈疽发背肿毒
　　软石膏【烧通红碗覆在泥地上一宿】大白南星　赤小豆【各半两】草乌【连皮半两】乳香【别研二钱】
　　右细末蜜水调膏从外抹收入留最髙处如钱勿傅如已破切忌药入疮口恐痛敛毒排脓不致溃烂屡效
　　白芷洗方
　　白芷【一两】新桑白皮【三分】贝母【半两】汉椒【三钱】紫苏【二茎】
　　右剉碎分两次入连根葱煎以葱蘸汤洗溃烂者猪蹄煎汤洗或水胶煎汤洗亦好
　　追毒饼子　治诸般恶疮因针开了口后又闭合生脓胀痛不可忍用此药捻成小锭麦大放入疮口中永不闭脓水自出疮自干好
　　极等好信【半钱】雄黄　雌黄　朱砂【各一钱】轻粉【少许】
　　右研细末用糯米糊丸如麦子大如疮口闭合生脓却将锭甲许入在疮口中锭子既入仍将膏药贴之一日过丁子自出或不出脓疮干好如神效
　　诸疽疮膏方
　　蜡　乱髪　矾石　松脂【各一两】猪膏【四钱】
　　右先下髪髪消下矾石矾石消下松脂松脂消下蜡蜡消下猪膏涂疮上
　　参散　悬痈肿毒不下食
　　参【一两】升麻　射干　大黄【各半两】甘草【一分】
　　右用水煎作一服含咽
　　追毒丹　治疽疮黒防者先用狗寳丸治次以乌龙膏收肿散毒去赤晕乃用针刀开疮纳追毒丹使之溃然后去败肉随脓排证治之痈疽疔疮附骨疽并治之
　　巴豆【七粒去皮心不去油研如泥】白丁香【一钱】雄黄　黄丹【各二钱】轻粉【一钱】
　　右研和加白麫三钱滴水为丸如麦状针破疮纳之上复以乳香膏追出脓血毒物漏疮四壁死肌不可治亦以此法追毒去死肌乃养肉便愈矣疾小者用一粒大者加粒数用之一方加蟾酥丸尤神速
　　治痈疽发背已溃未溃及诸肿毒
　　栝蒌根　楡白皮　故燕窠　鼠坌土
　　右各等分为末以女人月经衣水洗取汁和如泥封肿上干即易溃者四面封之已觉即封从一日至五日瘥
　　神功麻仁丸
　　麻仁【去殻研令极细】川大黄【三两温纸褁煨】人参【三分去芦】诃子【煨取肉三两】
　　右除麻仁外为细末和麻仁令匀炼蜜丸如梧桐子大每服三十丸熟水任下食前临卧服
　　排脓托里散　治一切疮疖痈毒及肠痈背疽或赤肿而未破者或已破而脓血不散浑身发热痛疼不可堪忍者并治妇人妳痈一切毒肿并宜服之
　　地蜈蚣　赤芍药　当归　甘草
　　右等分为细末每服二钱温酒调下不拘时
　　灵寳膏　治发背痈疽宣热防毒排脓止痛及脑痈妳痈疼痛不可忍
　　大蒌【三十个去皮留穣子炒香取仁细研】乳香【二两】胡桃【六十个取肉去皮同蒌细研】白蜜【一斤】
　　右以银石器内慢火熬成膏毎服两大匙温酒调下不以时服一方无胡桃用蒌五个乳香五块蜜一斤熬成膏毎服三二钱日二服○大治发背诸恶疮等日进二服无不立效昔严州上人一通判忘其名母病发背祈祷备至夜梦吕真人服青衣告云为公极孝故来相告更迟一日不可疗矣通判公急市药治服之即愈杨和玉得此方家中使令凡百疮肿等患服之皆效遂合以济人无不验者漏疮恶核普皆治之
　　乌龙膏治一切肿毒痈疽色赤晕
　　木鳖子【去殻】半夏【各一两】小粉【四两】草乌【半两】
　　右令铁铫内慢火炒令转焦为细末出火毒碾细以冷水调傅一日一换
　　逼毒散　治诸般肿毒痈疽
　　白芷【半斤】贝母【十二两】香附子末【六两】甘草【三两】
　　右为细末每服二钱用温酒调下随病服
　　内补散　治痈疽已破托脓败毒
　　白芷【二两】官桂【一两】香附子【三两】甘草【半两】
　　右为细末每服二钱用酒调下
　　拔毒散　痈疽肿结通用能散能渍
　　南星【上等大白者一两】草乌头　白芷【各半两】木鳖子仁【一个】
　　右细末分两次法醋入蜜调傅纱贴之
　　穿山甲散　痈疽托毒排脓治五毒附骨在脏腑里托出毒气止痛内消
　　蜂房【一两】蛇退　穿山甲　油髪【并烧带生存性各一分】
　　右为末毎服二钱入乳香末半钱暖酒调下
　　皂棘散　托毒排脓
　　川乌【半两】甘草【生一两】乳香【一分】皂荚刺【烧带生存性四两】
　　右为末每二钱温酒调下
　　麝香散　痈疽已结而头不破用此
　　直雀屎【研一钱】斑猫【去头足翅一钱半】脑　麝【随意】
　　右细末法醋调少许防在有头处立破急用煎黄连汤洗去
　　当归酒　治痈疽隂证头平向内沉黯不疼浑身患处不热
　　辣桂【去粗皮半两】当归【四钱】木香　白芷【各二分】
　　右细剉每服三钱半醇酒一碗慢火煎七分入乳香末半钱不饥饱温服以排脓内补散加味千金正气散为佐以米补猪蹄膂肉为养乔麦麫能发起可煮食之如更不发起用狗寳姜附汤当归木香炙甘草煎服之更不发起用
</div>
    <div class="pagination">
<a href="普济方四库_page1143.html">上一页</a><span>...</span><a href="普济方四库_page1139.html">1139</a><a href="普济方四库_page1140.html">1140</a><a href="普济方四库_page1141.html">1141</a><a href="普济方四库_page1142.html">1142</a><a href="普济方四库_page1143.html">1143</a><span class="current-page">1144</span><a href="普济方四库_page1145.html">1145</a><a href="普济方四库_page1146.html">1146</a><a href="普济方四库_page1147.html">1147</a><a href="普济方四库_page1148.html">1148</a><a href="普济方四库_page1149.html">1149</a><span>...</span><a href="普济方四库_page1145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
