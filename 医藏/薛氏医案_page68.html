<!DOCTYPE html>
<html>
<head>
    <meta charset="UTF-8">
    <title>薛氏医案 - 第 68 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 68 页/共 200 页</h1>
    <div class="content">　　右每服三分酒调灌之良久再服即苏
　　附方
　　麻黄汤　治寒厥或伤寒恶风发热身痛无汗者
　　麻黄【六钱】桂枝【四钱】甘草【炙二钱】杏仁【二十枚炒】
　　右作一剂水煎服
　　调气散　治气厥不省或痰气上壅及治气滞胸膈不利
　　白豆　丁香　檀香　木香【各二钱】藿香　甘草【炙各六钱】砂仁【四钱】
　　右为末毎服二钱入盐少许沸汤调下
　　四逆汤
　　白虎汤【二方见七卷第二论】
　　神仙追毒丸【又名紫金锭又名太乙丹又名神仙解毒万病丸】能解一切毒或狐狸莽草毒茵河鲀疫死牛马肉毒或蛇犬恶虫所伤及鬼怪恶疮等毒或二广断肠草蛇毒化等毒文蛤【即五棓子槌破洗焙为末三两】山茨菰【去皮浄末二两】千金子【一名续随子去殻研去油一两】麝香【二钱另研】红芽大防【去芦焙为末一两五钱】
　　右用糯米浓饮和作四十粒用井华水或薄荷汤磨服利一两次用粥止之修合须端午七夕重阳或天徳月徳日于浄室焚香修制效验不能具述宜珍藏之凡人居家出入不可无此药岭外有妇与旅合隂以定年药置食中且戒之曰子几时来果从其言彼复以药解之可无恙若过期不往必死若遇此毒及前一应诸毒服前药一粒或吐或下即愈昔有女子劳瘵为尸虫所噬磨服一粒吐下小虫更服苏合香丸遂愈若蕈菰子砒石时行瘟疫山岚瘴气自缢溺水打折伤死瘀血内滞心头微温用姜汤磨灌一粒可苏其急喉闭纒喉风脾肿赤眼痈疽发背诸疮汤火所伤用东流水磨并服颠邪鬼气鬼胎暖酒磨服余谓喉闭以下诸症果能灼见形病俱实乃可用之
　　薛氏医案卷二十七
<子部,医家类,薛氏医案>
　　钦定四库全书
　　薛氏医案卷二十八
　　明　薛已　订
　　妇人良方
　　妇人血风肢体骨节疼痛方论第一
　　妇人血风由气血不足腠理不密风冷乗之以致邪正相故骨节疼痛肢体发热口舌咽干
　　愚按东垣先生云饮食失节脾胃虚弱乃血所生病故口中津液不行若火热来乗土位故肢体发热作渇若肝经血热用四物羌活黄芩黄栢肝经血虚用逍遥散山栀川芎风湿兼痰用四物南星半夏羌活苍术风湿伤脾用羌活胜湿汤暑湿伤气用清燥汤气郁肝脾用四君木香枳殻防榔胃气受伤用补中益气汤瘀血流注用四物桃仁红花骨痛筋挛用当归没药丸倦怠无力用补中益气羌活川芎
　　附治验
　　一妇人自汗盗汗发热晡热体倦少食月经不调吐痰甚多二年后遍身作痛隂雨益甚此气虚而风寒所乗用小续命汤疼痛顿止用补中益气加味归脾三十余剂诸症悉愈
　　一妇人月经不调且素有痛风遇劳必作用众手重按痛稍止此气血俱虚用十全大补加独活而痛痊六味丸逍遥散而经调
　　一妇人肢体作痛面色痿黄时或赤白发热恶寒吐泻食少腹痛脇胀月经不时或如崩漏或痰盛喘头目痛或五心烦热口渇饮汤或徤忘惊悸盗汗无寐等症卧床年许悉属肝脾亏损气血不足所致用十全大补加味归脾兼服月余诸症悉痊
　　芎防散
　　川芎【一钱】赤茯苓　赤芍药　酸枣仁【炒】桂心　当归【酒洗】木香　牛膝【酒洗】羌活　枳殻【炒】甘草【各三分】
　　右水煎服
　　羚羊角散　治血风身体疼痛手足无力
　　羚羊角【镑】酸枣仁【炒】生地黄　防榔【各一两】五加皮防风　赤芍药　当归【酒洗】骨碎补【炒】海桐皮
　　川芎【各五钱】甘草【三钱】
　　右为末每服二钱温酒调下
　　通灵丸　治血风手足疼痛不可忍者
　　白附子【一两】全蝎【半两炒】麝香【一字】僵【一两炒去丝】
　　右为末炼蜜丸桐子大每服十丸温酒下日三服
　　当归没药丸　治风血肢体刺痛筋挛骨痹或手足麻木
　　当归　五灵脂【各一两炒】没药【半两】
　　右为末醋糊丸桐子大每服三十丸姜汤下
　　虎骨散　治血风走痛或打扑作痛
　　虎骨【酥炙】败板【酥炙】当归【酒洗】桂心　牛膝【酒洗】漏芦地龙【去土】葳灵仙　胡索【炒】自然铜【制等分】
　　右为末每服二钱热酒调下
　　附方
　　羌活胜湿汤　治头痛脊痛腰似折项似防
　　羌活　独活【各一钱】藁本　防风　甘草【炙各五分】蔓荆子　川芎【各五分】
　　右水煎服如身重腰沈沈然是湿热也加黄栢一钱附子五分苍术二钱
　　东垣清燥汤【方见后】
　　四物汤
　　补中益气汤
　　四君子汤【三方见二十四卷第六论】
　　小续命汤【方见十九卷第八论】
　　逍遥散
　　加味归脾汤
　　十全大补汤【三方见二十四卷第四论】
　　六味丸【方见二十四卷第十一论】
　　妇人血风白虎厯节走疰方论第二
　　妇人血风白虎厯节由体虚风邪乗之随血而行或淫溢皮肤或卒然掣痛走疰如虎囓者加减小续命汤主之
　　愚按东垣云若人身体沈重走疰疼痛此湿热相或风热郁而不得伸附着于有形也是症多因饮食起居失节或因七情劳役失宜脾胃亏损腠理不密外邪所侵以致内热晡热自汗盗汗或经候不调饮食不甘治法湿热肿痛者清燥汤兼痰佐以二陈汤肝火作痛者加味逍遥散脾郁作痛者加味归脾汤血虚作痛者四物汤气虚作痛者四君子汤气血俱虚者八珍汤俱加羌活川芎月经先期而痛者加味逍遥散头倦怠而痛者补中益气汤大扺按之痛甚者病气实按之痛缓者元气虚劳役而痛者亦元气虚也饮食失宜而痛者脾气虚也恼怒而痛者肝火盛也若昼轻而夜重者血分病也【与前兼用】
　　附治验
　　一妇人厯节发热作渇饮食少思月经过期其脉举之洪大按之微细用附子八物四剂而痛止用加味逍遥而元气复用六味丸而月经调
　　一妇人体肥胖素有热月经先期患痛风下体微肿痛甚则小便频数身重脉缓此风湿血虚而有热用羌活胜湿汤二剂肿痛渐愈用清燥汤数剂小便渐清用加味逍遥散内热渐愈又为饮食停滞发热仍痛面目浮肿用六君加柴胡升麻而愈又因怒气小腹痞闷寒热呕吐用前药加山栀木香而安惟小腹下坠似欲去后此脾气下陷用补中益气而愈后因劳役怒气作呕吐痰遍身肿痛经行寒热此肝木侮脾土用六君加柴胡山栀肿痛呕吐悉退后用补中益气而安
　　一妇人饮食少思畏风寒患痛风呕吐寒热脉用附子八物而四肢痛愈用独活寄生而腰痛渐痊惟两膝肿痛用大防风汤而痛渐愈用归脾逍遥而元气复
　　漏芦散　治走疰疼痛
　　漏芦　当归【酒洗】牛膝【各三钱】桂心　地龙【去土】防风羌活　白芷　甜子　没药【各半两】虎胫骨　败板【各酥炙一两】
　　右为末每服二钱热酒调下
　　四生丸　治骨节作痛或浑身麻痹
　　白僵【炒去丝】地龙【去土】白附子　五灵脂　草乌【去皮尖各等分】
　　右为末米糊丸桐子大每服二十丸茶清送下酒调服亦可
　　麝香丸　治歴节诸风走痛或如虫行
　　大川乌【三个去皮尖生用】全蝎【二十一个】黒豆【二十一粒】地龙【去土五钱】麝香【一字】
　　右为末米糊丸菉豆大每服十丸温酒下○许学士云予得此方凡厯节及不测疼痛一二服便瘥治一贵妇遍身走痛夜如虫啮三服而愈
　　附子八物汤　治歴节痛如锤鍜
　　附子【炮】干姜【炮】芍药【炒】茯苓　人参　甘草　桂心【各五分】白术【一钱五分】
　　右水煎服一方去桂用熟地黄二钱
　　独活寄生汤【方见后】
　　小续命汤【方见后】一妇人两踝作痛上行膝髀肩肘痛如锤鍜至夜尤剧六脉皆一剂而愈又邓安人夏月患此人迎脉虚此因暑而得用酒蒸黄连丸一服亦安
　　附方
　　东垣清燥汤　治元气虚湿热乗之遍身痠软或肺金受邪絶寒水生化之源肾无所养小便赤少大便不调腿腰痿软或口干作渇体重麻木头目晕饮食少思或自汗盗汗肢体倦怠胸满气促
　　黄芪【一钱五分】黄连【炒】神麯【炒】五味子【九粒杵炒】猪苓　柴胡　甘草【炙各二分】苍术　白术【炒】麦门冬【去心】陈皮【炒】生地黄　泽泻【各五分】白茯苓　人参　当归【酒洗】升麻【各三分】黄栢【酒拌一分】
　　右水煎服
　　二陈汤【方见二十四卷第五论】
　　八珍汤
　　加味逍遥散
　　加味归脾汤【三方见二十四卷第四论】
　　四物汤
　　四君子汤
　　六君子汤
　　补中益气汤【四方见二十四卷第六论】
　　六味丸【方见二十四卷第十一论】
　　羌活胜湿汤【方见前】
　　大防风汤【方见二十四卷第九论】
　　妇人血风瘙痒方论第三
　　妇人瘙痒五心烦热乃血风攻疰用人参荆芥散消风散逍遥散大扺因体虚风寒相赤属血分而白属气分也经云汗出见湿乃生痤疿凡人汗出不可露卧沐浴使人身振寒热致生风
　　愚按前症有身发疙瘩或如丹毒痒痛不常或脓血淋漓发热烦渇或头目昏日晡益甚或寒热发热月经不调皆肝经风热血燥用加味逍遥散为主佐以四君芎归若忿怒身发疙瘩痛痒寒热乃肝火血燥用加味小柴胡汤气血俱虚八珍加柴胡丹皮若夜间发热作渇谵语乃热入血室用小柴胡加生地血虚四物合小柴胡后用加味逍遥散调理若郁结食少体倦内热晡热乃脾经血燥用加味归脾汤寒热加山栀熟地若游走瘙痒乃血风走注用何首乌散血虚逍遥散风热消风散若専用风药复伤隂血必致筋挛等症
　　附治验
　　一妇人身疙瘩或如丹毒痒痛不常搔碎成疮脓水淋漓发热烦渇头目晕日晡益甚此血虚内热之症以当归饮加柴胡山栀治之而愈
　　一妇人患前症肢体疼痛头目不清自汗盗汗月水不调肚腹作痛食少倦怠先用人参荆芥散后用逍遥散治之而痊
　　一妇人因忿怒身发疙瘩憎寒发热余谓肝火用小柴胡汤加山栀黄连治之而愈后口苦脇痛小便淋复用前药全愈
　　一妇人患前症热夜间谵语此血分有热以小柴胡汤加生地治之而安后用四物汤加柴胡山栀丹皮而热退又用逍遥散全愈
　　一室女十四嵗天癸未至身发赤斑痒痛左闗脉数此因肝火血热以小柴胡汤加山栀生地丹皮治之而愈若因怒而致者亦宜治以前药【治验余见二十四卷血风门】
　　何首乌散　治皮肤瘙痒游走无定
</div>
    <div class="pagination">
<a href="薛氏医案_page67.html">上一页</a><span>...</span><a href="薛氏医案_page63.html">63</a><a href="薛氏医案_page64.html">64</a><a href="薛氏医案_page65.html">65</a><a href="薛氏医案_page66.html">66</a><a href="薛氏医案_page67.html">67</a><span class="current-page">68</span><a href="薛氏医案_page69.html">69</a><a href="薛氏医案_page70.html">70</a><a href="薛氏医案_page71.html">71</a><a href="薛氏医案_page72.html">72</a><a href="薛氏医案_page73.html">73</a><span>...</span><a href="薛氏医案_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
