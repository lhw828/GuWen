<!DOCTYPE html>
<html>
<head>
    <meta charset="UTF-8">
    <title>普济方 - 第 2776 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2776 页/共 3614 页</h1>
    <div class="content">　　（出直指方）用石榴根取皮。蘸明矾末搽。切莫醋则虫沉也。

　　轻粉治癣方

　　用五更吃炙牛肉一片。细嚼下。少刻。以真轻粉五分温酒调下。

　　治颈项及面上白驳浸淫。渐长有似癣。但无疮可治。

　　以鳗鲡鱼脂敷之。先拭剥刮上使燥痛后。以帛敷之。一度便愈。甚者不过三度。

　　治癣方

　　以槐清枝烧取沥。以涂之。

　　又方

　　服驴尿良。

　　一醉散治遍身癣。

　　全蝎（十四个瓦上焙干）蝉蜕（十四个去头足）地龙（十四条去沙）白僵蚕（十四个直者）用好酒三升。量酒多服之。作一气服尽。

　　歇卧定。只一服取效

　　治癣方

　　先抓破见血。用生姜搽了。却以沙糖少许涂之。两次便效。

　　又方

　　羊蹄根百药煎上和敷烂敷之疮上。

　　祛湿散治湿干癣。大有神效。

　　蚕砂（四两）薄荷（半两）上为细末。每用不拘多少。干掺于疮上。干者以小油调搽。

　　硫黄散治癣及紫白癜风。

　　坯子（半两）硫黄（半两）白矾（一两半）上为末。先用羊蹄根取自然汁擦动。

　　敷之。

　　凌霄花散治风湿挟热。皮肤生癣。久不愈者。

　　凌霄花（一分）白矾（一分另研）雄黄（半钱另研）天南星（半两）黄连（去须二钱）羊蹄痒。用油调药。

　　治癣方

　　轻粉雄黄（各等分）上为细末。猪脂调。抓破搽。

　　东坡先生家藏方

　　决明子（为细末不以多少）上用水银、轻粉少许。与药末同研为膏散。以物擦破癣上。

　　用药

　　治癣

　　以肉脯带脂者薄割。火上炙热。与生肉敷癣上。虫当入脯中。候其少顷歇却。须臾三五度瘥

　　又方

　　以生铁后。飞淘去粗赤汁。烘干。同蒜磨生油。敷之。

　　又方

　　以艾醋煎作膏。敷之。

　　治癣疮

　　取蟾蜍烧灰末。以猪脂和。涂之。

　　治疮癣

　　以榆仁作酱涂之。炒陈者尤良。

　　又方

　　以芜荑作酱食之。其气膻者良。

　　又方

　　取皂荚嫩刺针。以米醋熬作浓汁。以敷疮上。有奇效。

　　又方

　　用山豆根捣末。腊月猪脂调。敷之。

　　治癣

　　取鱼和柳叶捣碎。热敷之。

　　又方

　　以鳝鱼断取血涂之。

　　治癣疮久不瘥

　　用羊蹄根绞取汁。调腻粉少许如膏。涂敷癣上。三五遍即瘥。如干即猪脂调和敷之。

</div>
    <div class="pagination">
<a href="普济方_page2775.html">上一页</a><span>...</span><a href="普济方_page2771.html">2771</a><a href="普济方_page2772.html">2772</a><a href="普济方_page2773.html">2773</a><a href="普济方_page2774.html">2774</a><a href="普济方_page2775.html">2775</a><span class="current-page">2776</span><a href="普济方_page2777.html">2777</a><a href="普济方_page2778.html">2778</a><a href="普济方_page2779.html">2779</a><a href="普济方_page2780.html">2780</a><a href="普济方_page2781.html">2781</a><span>...</span><a href="普济方_page2777.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
