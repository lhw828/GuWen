<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 96 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 96 页/共 791 页</h1>
    <div class="content">　　鳖甲（二两涂醋炙微黄去裙 ） 白术（一两半） 防风（一两去芦头） 栝蒌根（一两） 桔梗（一两去芦头） 细辛（三分） 附子（半两炮裂去皮脐） 干姜（半两炮裂锉） 桂心（半两）上件药。捣筛罗为散。每服五钱。以水一大盏。煎至五分。去滓。不计时候温服。

　　治伤寒后。饮食多。劳复如初。壮热心烦。宜服麦门冬散方。

　　麦门冬（去心） 麻黄（去根节） 川大黄（锉碎微炒） 桔梗（去芦头以上各一两） 豉（三合） 甘草（半两炙微赤锉）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒已愈后。食饮过多。复发。宜服香豉散方。

　　豉（二合） 甘草（半两炙微赤锉） 白术（一两） 槟榔（一两） 川大黄（一两锉碎微炒）川芒硝（半两）上件药。捣筛为散。每服半两。以水一大盏。煎至五分。去滓。不计时候温服。以疏利为度。

　　治伤寒已愈。因食过多。骨酸头痛。壮热。宜服栀子仁粥方。

　　栀子仁（一两） 豉〔一分（合）〕 人参（半两去芦头） 柴胡（半两去苗） 雄鼠粪（二七枚）上件药。以水二大盏。煎取一大盏。去滓。内粟米半合。煮作稀粥。不计时候温服。

　　治伤寒已愈。气未平复。劳动起早。复发。宜服枳壳散方。

　　枳壳（三分麸炒微黄去瓤） 人参（三分去芦头） 栀子仁（半两） 黄 （三分锉） 白术（三分） 甘草（一分炙微赤锉）上件药。捣粗罗为散。每服五钱。以水一大盏。煎至五分。去滓。不计时候温服。

　　又方。

　　头垢（二两烧灰） 麝香（一钱）上都细研为散。每服。不计时候。温水调下一钱。

　　又方。

　　鸡子空壳碎之（炒令黄黑色）上件药。细罗为散。每服。以热粥饮调下三钱。汗出即愈。

　　卷第十四

　　治伤寒阴阳易诸方

　　夫伤寒后。有阴易阳易病者。皆是病新瘥未满百日。体力犹虚。乖于将摄。女人即名阴易。

　　病也治伤寒病瘥后。阴阳易。劳复如初。宜服葛根散方。

　　葛根（一两半锉） 生干地黄（一两半） 生姜（一两） 麦门冬（一两去心） 葱白（二七茎）豉（二合） 劳水（五升此水以杓扬之一千遍名曰劳水）上件药。细锉和匀。每服半两。以劳水一大盏。煎至五分。去滓。不计时候温服。

　　治伤寒后。阴阳易病。乍寒乍热。发作有时。宜服地骨皮散方。

　　地骨皮（半两） 知母（三分） 麦门冬（三分去心） 淡竹沥（半合） 白蜜（半两）上件药。细锉。用水两大盏半。煎至一盏半。去滓。入蜜竹沥。搅令匀。分作五服。不计时候温服。

　　治伤寒后未平复。阴阳交合。变成易病。身体大热。气冲胸背。手足拳挛方。

　　干姜（一两炮裂锉） 丹参（一两） 甘草（一两炙微赤锉）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒后。阴阳易。小腹硬。卵缩 痛。宜服知母散方。

　　知母（三分） 柴胡（三分去苗） 麦门冬（一两去心焙） 豉〔三（二）合〕 木香（一两）甘草（一分炙微赤锉）上件药。捣粗罗为散。每服五钱。以水一中盏。煎至五分。去滓。入生地黄汁少半合。

　　更煎一两沸。不计时候温服。

　　治伤寒后未平复合阴阳。为易病。气欲绝。宜服荆芥散方。

　　荆芥（三分） 鸡 桑螵蛸（二七枚微炒） 葱白（二七茎） 鼠（一枚烧为灰别细研） 薤白（二七茎）上件药。细锉和匀。分为五服。以水一大盏。煎至五分。去滓。入鼠灰末半钱。搅令匀。不计时候温服。

　　治伤寒后气血未平。复合阴阳。成阴阳易病者。即小腹拘急。阴肿。身体热。毒气冲心葳蕤（一两） 桂心（半两） 木香（三分） 雄鼠粪（二七枚） 荆芥（半两）上件药。细锉和匀。分为五服。以水一大盏。煎至五分。去滓。不计时候温服。

　　治伤寒后阴阳易。小腹急痛。阴肿。四肢乏力。宜服附子散方。

　　附子（一两炮裂去皮脐） 细辛（三分） 干姜（半两炮裂锉） 白术（半两） 甘草（半两炙微赤锉） 香子（半两）上件药。捣筛为散。每服五钱。以水一大盏。入生姜半分。煎至五分。去滓。不计时候温服。

　　治伤寒后未平复。合阴阳为易病。小腹里急 痛。溺血。气力乏劣。宜服当归散方。

　　当归（一两锉微炒） 栀子仁（一两） 木香（半两） 犀角屑（半两） 豉（一合） 黄（三分锉） 枳壳（半两麸炒微黄去瓤）上件药。捣筛为散。每服五钱。以水一大盏。入生姜半分。葱白三茎。煎至五分。去滓。不计时候温服。

　　治伤寒后。真气尚虚。因合阴阳。致小腹拘急。便溺涩痛。宜服大腹子散方。

　　大腹子（一两） 木香（一两） 当归（半两锉微炒） 芎 （半两） 蘧麦（半两） 柴胡（一两去苗）上件药。捣筛为散。每服四钱。用水一中盏。入生姜半分。煎至五分。去滓。不计时候温服。

　　治伤寒后。阴阳易。头重。百节解痛。翕翕气劣。着床不能起动。甚者手足挛。

　　卵肿疼韭根（二两） 栝蒌根（二两） 青竹茹（半两） 干姜（半两炮裂）上件药。细锉和匀。分作八服。每服。以水一大盏。煎至五分。去滓。入鼠粪末一字。

　　搅令匀。不计时候温服。

　　治伤寒后未平复。交合成阴阳易。壮热头疼。或鼻中出血。宜服犀角散方。

　　犀角屑（一两） 石膏（三两） 竹茹（一两） 葛根（一两） 丹参（一两）上件药。捣筛为散。每服五钱。用水一大盏。煎至五分。去滓。不计时候温服。

　　治伤寒后阴阳易。壮热心躁。鼻衄不止。生干地黄散方。

　　生干地黄（二两） 地骨皮（半两） 甘草（三分炙微赤锉） 伏龙肝（一两） 川朴硝（半两）上件药。捣粗罗为散。每服五钱。以水一中盏。煎至六分。去滓。不计时候温服。

　　治伤寒后阴阳易。小腹急胀。卵缩。小便不通。宜服柴胡散方。

　　柴胡（三分去苗） 木香（半两） 当归（半两微炒） 木通（三分锉） 紫苏茎叶（半两） 竹茹（半两） 黄 （三分锉）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒后。百日内未平复。合阴阳。遂成阴阳易病。四肢厥冷。心痛烦闷。手足拘挛。

　　附子（一两炮裂去皮脐） 干姜（半两炮裂锉） 吴茱萸（半两汤浸七遍焙干微炒） 桂心白术 细辛 木香（以上各三分） 甘草（半两炙微赤锉）上件药。捣筛为散。每服五钱。以水一中盏。煎至六分。去滓。不计时候温服。

　　治伤寒后阴阳易。头痛。鼻衄不止。宜服竹茹散方。

　　竹茹（一两） 犀角屑（三分） 生干地黄（二两） 甘草（半两炙微赤锉） 伏龙肝（一两）川朴硝（一两）上件药。捣粗罗为散。每服三钱。以水一中盏。煎至六分。去滓。不计时候。温温频服。以瘥为度。

　　治伤寒后。阴阳易。四肢或寒或热。宜服白薇丸方。

　　白薇（一两） 知母（一两） 地骨皮（一两） 生干地黄（一两） 麦门冬（一两半去心焙）甘草（半两炙微赤锉） 蜀漆（半两） 葳蕤 陈橘皮（一两汤浸去白瓤焙）上件药。捣罗为末。炼蜜和捣三二百杵。丸如梧桐子大。每服食前。以粥饮下二十丸。

　　治伤寒病后。阴阳易方。

</div>
    <div class="pagination">
<a href="太平圣惠方_page95.html">上一页</a><span>...</span><a href="太平圣惠方_page91.html">91</a><a href="太平圣惠方_page92.html">92</a><a href="太平圣惠方_page93.html">93</a><a href="太平圣惠方_page94.html">94</a><a href="太平圣惠方_page95.html">95</a><span class="current-page">96</span><a href="太平圣惠方_page97.html">97</a><a href="太平圣惠方_page98.html">98</a><a href="太平圣惠方_page99.html">99</a><a href="太平圣惠方_page100.html">100</a><a href="太平圣惠方_page101.html">101</a><span>...</span><a href="太平圣惠方_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
