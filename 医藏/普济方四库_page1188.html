<!DOCTYPE html>
<html>
<head>
    <meta charset="UTF-8">
    <title>普济方四库 - 第 1188 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1188 页/共 1812 页</h1>
    <div class="content">　　右为散分为两股空心糯米饮调下如人行十里每服如觉小肠澁即煎黒豆汤服湏臾小肠内取下烂肉片子即瘥未愈隔日再服
　　大蓟根散　治热结瘰疬
　　用蓟根一觔捣为散每服用药三钱匕食后酒汤调下日再服
　　瘰疬有脓【附论】
　　夫瘰疬者结风于内积热在肝荣衞不和胷隔壅滞毒热相抟流注于筋脉结聚而成也初得即觉项邉磊磊状若连珠面色萎黄皮肤壮热久而不疗毒热上蒸则成脓也按内经谓荣气不从逆于肉理乃生痈肿盖荣气逆则血则热气聚而为脓瘰疬之疾亦犹是也热气内结搏聚在肝肝主筋肝藏血久不差故热聚于血血腐而为脓在于颈腋肿结相连有如梅李实者是也
　　方
　　神应膏　治瘰疬已破疮口浸引脓水不絶及治一切恶疮贴之去恶肉好肉自生
　　白芨　白敛　当归　桂【去粗皮各一分】附子【一枚半两者去皮脐】乳香【半両】　东南槐枝　栁枝【各二条各长七寸剉】铅丹【三两】巴豆【三分去皮研】清油【六两】
　　右各剉细于石器内先下油与白芨等煎令焦黄以白绵滤去滓入铅丹巴豆慢水熬药成膏先以水一碗投药入水其药直入水中如珠为度后刮下入瓷器内收贮每用少许量核大小涂贴
　　黄耆丸　治瘰疬结肿生脓
　　黄耆【剉】木香　漏芦　参　枳殻【醋炒防黄去白】犀角屑　桔梗【去芦头】牛蒡子【微炒】大黄【微炒各一两】
　　右为末炼蜜和丸如桐子大空心及晚食前以米饮下二十丸
　　鳖甲散　治瘰疬出脓血不止冝服此消死肉散毒气使疬子转动寛软
　　鳖甲【一両用醋涂炙令微黄去裙襴】桑螵蛸【五枚微炒】狼毒【三两醋拌炒黄】防虫【五枚微炒】磁石【三两细研水飞过】雄黄【一两细研】麝香【一钱细研】
　　右为散入研了药再研匀每日空心日午近夜各一服米饮调下一钱
　　枳殻丸　治瘰疬结肿穿穴生脓
　　枳殻【麸炒微黄去白】参　漏芦　大黄【微炒】营实　牛蒡子【微炒各一两】黄耆　露蜂房【半两防炒】
　　右为末炼蜜和丸如桐子大每服不计时米饮下三十丸
　　连翘丸　治瘰疬结核于颈腋下内生痈溃【方见本门寒热类】白敛丸　治瘰疬结肿有头脓水不止
　　白敛　黄耆【剉】木香　枳殻【微炒】参　乌蛇【酒浸去皮骨炙色黄各一两】斑猫【十四枚去头足翅以糯米拌炒令米黄为度】
　　右为末炼蜜和丸如桐子大每服空心逐日及晚食前米饮下十丸
　　蜂房膏　治瘰疬生头脓水不絶疼痛
　　露蜂房【一两】蛇蜕皮【半两】参【半两】黄耆【二分】杏仁【一两汤浸去皮尖双仁研】乱髪【如鸡子大】黄丹【五两】
　　右细剉用麻油一觔先煎髪及杏仁候发消尽即以绵滤去滓下黄丹以栁木萞不住手搅候熬成膏即倾于瓷合中盛旋取涂于帛上贴之
　　连翘散　治瘰疬热肿内败生脓
　　连翘　犀角屑　黄耆【剉各一两】木通【剉半两】漏芦【一分】杏仁【一两汤浸去皮尖双仁麸炒微黄色】参【半两】
　　右为散每服三钱以水一盏煎至六分去滓食前温服
　　紫金膏【出圣济总录】　治瘰疬已破脓水不止
　　栁枝【三十条各长四寸】槐枝【仝上】麻黄【六两青者是】乳香【别研】没药【研】栢脂【各一分】
　　右为末先熬油令沸入槐栁枝煎令黒色去枝不用次入麻黄等熬成膏每用油纸摊涂之
　　地胆丸【出圣恵方】　治瘰疬成疮有脓贴药后服此
　　地胆【去头足翅糯米拌炒米黄为度】斑猫【去头足翅糯米拌炒米黄为度】芫青【一枚糯米炒令黄去头足】牛黄【别研一两】生豆黄【三十枚】
　　右为末豆黄再研匀炼蜜为丸如桐子大每服一丸空心茶下后更服寻常补益丸散
　　去毒散【出圣济总録】　治瘰疬毒气郁结成脓发泄不止巴豆【一两去散】薄荷末【二两】皂荚末【二两】麝香【研二钱】鲫鱼【一个去肠肝】
　　右研匀四味入在鱼肚内泥固济以炭火五七觔烧存性候冷取出细研每服一钱匕用荆芥腊茶调下日三服
　　蜂房散【出圣济总録】　治瘰疬贴疮
　　露蜂房【蜜涂丈火炙令青色半两】羊屎【四十九枚烧白色】皂角【一挺烧烟尽】
　　右同研和匀洗疮口干用此药贴之后可服血竭散
　　血竭散【出圣济总録】　治瘰疬已破脓水不止者
　　血竭【炒研一分】大枣【二十枚青州者烧为灰】生干地黄【焙半两别拌为末】
　　右同研如麫别取枳殻末三钱用水一盏煎至四分去滓调下散子半钱五更时服良久腹痛但只以枳殻饮之即自止有恶物从小便出为效
　　豆牛子散【出圣惠方】　治瘰疬头多经久不瘥脓血不止疼痛
　　豆牛子　麝香【半钱细研】
　　右都细研如粉以津唾调贴之
　　薄荷丸【出圣惠方】　治瘰疬结成颗块疼肿穿溃脓水不絶不计逺近皆瘥
　　薄荷【一束如碗大隂干】皂荚【十挺长一尺二寸不蚛者去黒皮涂酥炙令黄】
　　右捣碎以酒一斗浸经三宿取出曝干更浸三宿如此取酒尽为度干为散以软饭和丸如桐子大每服食前黄耆汤下一十丸小儿减丸服之
　　防灰散【出圣惠方】　治瘰疬脓水不絶宜贴
　　蛇腹中防【一枚烧灰】虾蟇【一枚烧灰】
　　右为末用生油调摊于帛上贴之日一度换之
　　礶灰散【出圣济总録】　治瘰疬疮口脓血不止
　　用粪堆里破瓦礶儿洗净于灶掘坎安在坑中烧二日令捻得碎细研干掺疮上
　　紫金散【出圣济总録】　治瘰疬方破
　　用防榔不拘多少端正者为细末先以温水洗疮以软帛拭干油调涂日三上用时防多少
　　治瘰疬穿破作脓冝服此方【出圣惠方】
　　用五月六月麦麴堆上生出菌子七枚熟捣先以米泔净洗疮拭干贴日二度换之
　　治有疮口脓血出者
　　用狸肉作羹如法食之
　　水红花饮【出圣济録方】　治瘰疬肿核结梗不消及脓汁旁穿不瘥
　　用水红花不拘多少一半炒用一半生用麄捣筛每服二钱水一盏煎七分去滓温服食后临卧日三好酒调亦可服
　　单方　治瘰破与未破及脓血淋漓其效如神
　　牡蛎【不拘多少放于新瓦上以三觔炭煆令灰尽取八两为细末】甘草【二两】
　　右诸药匀拌每服二钱食后以建茗同防日二服忌鱼酒酢醤油盐海味等此病多有人父子相传至死如服此药定并不疼痛亦无吐痢
　　又方
　　用牡蛎不拘多少火煆为末以糊丸如桐子大每服二十丸连翘煎汤吞下
　　生肉方
　　腊月猪脂　松脂【煑过收水上白者】黄蜡【煑过收净洁者】
　　右各二两用清麻油五六两漫火熬成膏先将温水洗去旧药拭干用纸剪一大团子涂药在上盖疮上如痒不得动此生肉故也一日一次换药切戒毒物
　　轻肌散【出鲍氏方】　治瘰疬上痛化恶脓血寒热烦燥肢筋无力困倦虚渴饮食少进
　　山茨菰【即涂灯花】何首乌　虾蝍　甘草【各三分】生地黄【半两】独行竹【一两去安茎】
　　右为散每二钱薄荷七叶煎服
　　活脓散【出鲍氏方】　治瘰疬脓不快肢节疼痛烦热口干防风　当归　人参　川芎【各半两】金星草【五叶】活甘草【各三钱】
　　右为末每一钱酒下日三服若痛甚麦门冬汤下若紫赤色以羽刷上瘰疬毒赤肿刷四围
　　内托散【出鲍氏方】　治瘰疬未出脓服内托里止痛催破川乌【炮一两】茯芩　桔梗　白蒺藜【炒半两】大腹【五个】独活　白芷　甘草【各半两】
　　右为散以酒下二钱日二服
　　秦皮散【出鲍氏方】　治瘰并治一切恶毒
　　秦皮【三两】草【二两】细辛　苦参【半两】黄连　黄芩【一两】大黄【三分】当归
　　右为麄末每一两水煎去滓通手日一洗之
　　碧油五枝膏【出鲍氏方】　治瘰疬发毒出脓血瘀肉止痛桃枝　栁枝　桑枝　槐枝　皂角枝
　　右前件各一握剉细麻油十两煎至八分净入明矾【半钱乳】血竭【半两】黄丹【四两】
　　右都用漫火再熬成膏地上出火一宿用时化开摊片帛上大人小儿贴之收脓已破皆用未破不用
　　瘰疬寒热【附论】
　　夫瘰疬者由风热毒气壅滞于胞膈之间不得宣通而抟于肝肝主筋故令筋搐结而肿多生于颈腋之间浮于筋皮之中有结核累累相连大小无定其初发之时热毒肿结故令寒热也
　　方
　　曽青散【出千金方】　治寒热瘰疬及防瘘
　　曽青　荏子　矾石　附子【各半两】括蒌根　露蜂房　当归　防风　芎防　黄耆　黄芩　狸骨甘草【各半两】细辛　干姜【各一两】斑猫　芫青【各五枚】
　　右治末筛以酒服一方匕日再
　　连翘丸【出圣惠方】　治瘰疬结肿不散欲成脓致寒热不退连翘　大黄【炒】沉香　薫陆香　牛蒡子【炒】黄耆枳殻【麸炒黄各一两】参　活　赤芍药　升麻　芎防　黄芩　占斯【各三分】红盐【一分波斯者】皂荚子仁【四十九粒炒微黄】
　　右为末炼蜜和丸如桐子大毎于食后温水下
　　射干连翘汤【出圣惠方】　治瘰疬寒热
　　射干　连翘　参　赤芍药　木香　升麻山栀子　前胡【去芦】当归【切焙】甘草【炙剉各一两】大黄【剉炙二两】
　　右为麄捣筛每服三钱匕水一盏煎至七分去滓入芒硝少许食后温服日再服
　　曽青散【出圣济总録】　治寒热瘰疬
　　曽青【研】附子【炮裂去皮脐】矾石【熬令汁枯研细】荏子【各半钱】当归【切焙】狸骨【酥炙】甘草【炙皮各二两】细辛【去苗叶】干姜　露蜂房【炙各一两】斑猫【同芫青炒】芫青【各五枚去头足翅用糯米拌炒去米不用】
　　右研为散每服一钱匕空心温酒下
　　栝蒌子散【出圣惠方】　治瘰疬初肿疼痛寒热四肢不宁栝蒌子【微炒】皂子仁【防炒】牛蒡子【微炒】连翘　牵牛子【微炒】何首乌　大黄【炒】栀子仁　甘草【生剉】白螺殻　漏芦【各一两】
　　右为散每服食前温酒调下二钱
　　木通丸【出圣惠方】　治疬结肿身体寒热心胷壅滞
　　败酱【三分】大麻仁【一两】大黄【二两炒】赤芍药【三分】犀角屑【三分】黒豆【一两炒熟去尖】昆布【一两洗去醎末】木通【一两剉】参【一两】连翘【一两】升麻【一两】
　　右为末炼蜜和丸如梧子大食后浆水下二十丸
</div>
    <div class="pagination">
<a href="普济方四库_page1187.html">上一页</a><span>...</span><a href="普济方四库_page1183.html">1183</a><a href="普济方四库_page1184.html">1184</a><a href="普济方四库_page1185.html">1185</a><a href="普济方四库_page1186.html">1186</a><a href="普济方四库_page1187.html">1187</a><span class="current-page">1188</span><a href="普济方四库_page1189.html">1189</a><a href="普济方四库_page1190.html">1190</a><a href="普济方四库_page1191.html">1191</a><a href="普济方四库_page1192.html">1192</a><a href="普济方四库_page1193.html">1193</a><span>...</span><a href="普济方四库_page1189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
