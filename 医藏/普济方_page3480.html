<!DOCTYPE html>
<html>
<head>
    <meta charset="UTF-8">
    <title>普济方 - 第 3480 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3480 页/共 3614 页</h1>
    <div class="content">　　乌金散

　　（出圣惠方）

　　治恶血不下。腹内痛。头重。吃粥呕逆及血晕。

　　乱发（二两烧灰）赤鲤鱼鳞（二两烧灰）香墨（一定研）灶突墨（三分）麝香（一分）延胡索（三分）肉桂（三分去皮）赤芍药（三分）上为散。不计时以温酒调下二钱。

　　生姜、小便调服亦得。

　　干漆散治恶血不下。腹内疼痛。

　　干漆（一两碎研炒令烟出）没药（一两）上为散。每服食前以热酒调下二钱。

　　又方

　　（出圣惠方）取犁耳烧赤。投酒中。饮其酒良。

　　又方

　　（出圣惠方）取灶尾墨。以温酒调澄清饮一小盏。

　　又方

　　（出圣惠方）取姜黄一两。以酒一大盏。煎至六分。去滓分温二服。

　　又方

　　（出圣惠方）用鬼箭羽二两锉。以醋二合。酒一升。煎至三五沸。去滓。每服温饮一小盏。频服效。

　　紫桂散

　　（出杨氏家藏方）

　　治产后恶露未尽。寒热无时。脐腹刺痛。除瘀血。

　　养

　　新血。

　　牡丹皮赤芍药（各一两半）川芎当归（洗焙）牛膝（酒浸一宿各一两半）肉桂（去粗皮）防风（去芦头）蓬莪术（煨香切）香白芷大黄（湿纸裹煨）陈橘皮（去白）桔梗（去芦头）木通前胡京三棱（煨各一两）上件为细末。每服三钱。水一盏。生姜三片。

　　煎至

　　柴胡汤

　　（出千金方）

　　治产后往来寒热。恶露不尽方。

　　柴胡生姜（各八两）桃仁（五十枚）当归黄芍药（各三两）吴茱萸（二升）上咀。以水一斗三升。煮取三升。去滓。先食一升。日三。千金翼以清酒一斗煮。

　　蒲黄汤

　　（出千金方）

　　治产后余疾。胸中少气。腹痛头疼。余血未尽除。腹中

　　胀

　　满欲死。

　　蒲黄生地黄生姜（各五两）芎桂心（各一两）芒硝（二两）桃仁（一十枚）大枣（

　　一圣散

　　（出产六保庆集）

　　治产前安胎。产后治恶血不尽。胎衣不下。

　　羌活川芎（等分）上为细末。每服二大盏。酒少许。水七分。煎七沸温服。

　　黑神散

　　（出永类钤方）

　　治产后恶露不尽。胞衣不下。攻冲心胸痞满。或腹脐

　　坚

　　胀撮痛。及血熟地黄蒲黄（炒）当归干姜（炮）桂心芍药甘草（各四两）黑豆（炒去皮半升）上细末。每二钱。酒半盏。童便半盏。同煎调服。前郭稽中方无蒲黄。

　　小豆汤

　　（出肘后方）

　　秽污不尽腹满。

　　用小豆五升。水一斗。煮熟饮汁数升即瘥。

　　醋墨法

　　（出朱氏集验方）

　　治产后破血。

　　才产用好真松墨半锭。火烧赤。投醋中。如此三遍。地上出火毒。研罗细。每服半钱。

　　淡醋汤调服。

</div>
    <div class="pagination">
<a href="普济方_page3479.html">上一页</a><span>...</span><a href="普济方_page3475.html">3475</a><a href="普济方_page3476.html">3476</a><a href="普济方_page3477.html">3477</a><a href="普济方_page3478.html">3478</a><a href="普济方_page3479.html">3479</a><span class="current-page">3480</span><a href="普济方_page3481.html">3481</a><a href="普济方_page3482.html">3482</a><a href="普济方_page3483.html">3483</a><a href="普济方_page3484.html">3484</a><a href="普济方_page3485.html">3485</a><span>...</span><a href="普济方_page3481.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
