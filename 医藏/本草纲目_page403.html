<!DOCTYPE html>
<html>
<head>
    <meta charset="UTF-8">
    <title>本草纲目 - 第 403 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 403 页/共 603 页</h1>
    <div class="content">　　【附方】新十二。

　　小儿重舌：皂角刺灰，入朴硝或脑子少许，漱口，掺入舌下，涎出自消。（《普济方》）。

　　小便淋闭：皂角刺（烧存性）、破故纸等分，为末。无灰酒服。（《圣济总录》）。

　　肠风下血：便前近肾肝，便后近心肺。皂角刺灰二两，胡桃仁、破故纸（炒）、槐花（炒）各一两，为末。每服一钱，米饮下。（《普济方》）。

　　伤风下痢：风伤久不已，而下痢脓血，日数十度。用皂角刺、枳实（麸炒）、槐花（生用）各半两，为末，炼蜜丸梧桐子大。每服三十丸，米汤下，日二服。（《袖珍方胎衣不下：皂角棘烧为末。每服一钱，温酒调下。（熊氏《补遗》）。

　　妇人乳痈：皂角刺（烧存性）一两，蚌粉一钱，和研。每服一钱，温酒下。（《直指方》）。

　　乳汁结毒，产后乳汁不泄，结毒者。皂角刺、蔓荆子各（烧存性）等分为末。每温酒服二钱。（《袖珍方》）。

　　腹内生疮：在肠脏不可药治者。取皂角刺不拘多少，好酒一碗，煎至七分，温服。其脓血悉从小便中出，极效。不饮酒者，水煎亦可。（疮肿无头：皂角刺烧灰，酒服三钱。嚼葵子三、五粒。其处如针刺为效。（《儒门事亲》）。

　　癌瘭恶疮：皂角刺（烧存性，研），白芨少许，为末，敷之。（《直指方》）。

　　大风疠疮：《选奇方》：用黄柏末、皂角刺灰各三钱，研匀，空心酒服。取下虫物，并不损人。食白粥两、三日，服补气药数剂。名神效散。如四肢肿，用针刺出水再服。忌一切鱼、肉、发风之物。取下虫大小长短其色不一，约一、二升，其病乃愈也。（《仁存方》）。

　　发背不溃：皂角刺（麦麸炒黄）一两，绵黄 （焙）一两，甘草半两，为末。每服一大钱，酒一盏，乳香一块，煎七分，去滓温服。（《普济本事方》）

　　木皮、根皮

　　【气味】辛，温，无毒。

　　【主治】风热痰气，杀虫（时珍）。

　　【附方】新二。

　　肺风恶疮瘙痒：用木乳（即皂荚根皮，秋冬采如罗纹者，阴干炙黄）、白蒺藜（炒）、黄、人参、枳壳（炒）、甘草（炙）等分为末。沸汤每服一钱。（《普济方》）。产后肠脱用皂角树皮半斤，皂角核一合，川楝树皮半斤，石莲子（炒，去心）一合，为粗末，以水煎汤，乘热以物围定，坐熏洗之。挹干，便吃补气丸药一服，仰睡。（《妇人良方》）

　　叶

　　【主治】入洗风疮渫用（时珍）。

　　【附录】鬼皂荚 藏器曰：生江南泽畔。状如皂荚，高一、二尺。作汤浴，去风疮疥癣。

　　叶，去衣垢，沐发令长

　　木部第三十五卷　木之二

　　肥皂荚

　　（《纲目》）【集解】时珍曰：肥皂荚生高山中。其树高硕，叶如檀及皂荚叶。五、六月开白花，结荚长三、四寸，状如云实之荚，而肥浓多肉。内有黑子数颗，大如指头，不正圆，其色如漆而甚坚。中有白仁如栗，煨熟可食。亦可种之。十月采荚煮熟，捣烂和白面及诸香作丸，澡身面，去垢而腻润，胜于皂荚也。《相感志》言：肥皂荚水，死金鱼，辟马蚁， 见之则不就。亦物性然耳。

　　荚

　　【气味】辛，温，微毒。

　　【主治】去风湿下痢便血，疮癣肿毒（时珍）。

　　【附方】新九。

　　肠风下血：独子肥皂（烧存性），一片为末，糕糊丸；一片为末，米饮调，吞下。（《普济方》）下痢禁口：肥皂荚一枚，以盐实其内，烧存性，为末。以少许入白米粥内，食之即效。

　　（《乾坤生意》）。

　　风虚牙肿：老人肾虚，或因凉药擦牙致痛。用独子肥皂，以青盐实之，烧存性，研末掺之。或入生樟脑十五文。（《卫生家宝方》）。

　　头耳诸疮，眉癣、燕窝疮：并用肥皂（ 存性）一钱，枯矾一分。研匀，香油调，涂之。

　　（《摘玄方》）。

　　小儿头疮：因伤汤水成脓，出水不止。用肥皂烧存性，入腻粉，麻油调搽。（《海上方》）。

　　腊梨头疮，不拘大人、小儿：用独核肥皂（去核，填入沙糖，入巴豆二枚扎定，盐泥包，存性），入槟榔、轻粉五、七分，研匀，香油调搽。先以灰汁洗过，温水再洗，拭干乃搽。

　　一宿见效，不须再洗。（《普济方》）。

　　癣疮不愈：以川槿皮煎汤，用肥皂（去核及内膜）浸汤时时搽之。（杨起《简便方》）。

　　便毒初起：肥皂捣烂敷之，甚效。（《简便方》）。

　　玉茎湿痒：肥皂一个。烧存性，香油调搽即愈。（《摄生方》）

　　核

　　【气味】甘，腥，温，无毒。

　　【主治】除风气（时珍）。

　　木部第三十五卷　木之二

　　无患子

　　（宋《开宝》）【释名】桓（《拾遗》）、木患子（《纲目》）、珠子藏器曰：桓、患字，声讹也。崔豹《古今注》云：昔有神巫曰瑶KT 能符劾百鬼，得鬼则以此也。

　　，与薏苡同名。《纂文》言其木名卢鬼木。山人呼为肥珠子、油珠子，因其实如肥油而子圆如珠也。

　　【集解】藏器曰：无患子，高山大树也。子黑如漆珠。《博物志》云：桓叶似榉柳叶。

　　核坚正黑如 ，可作香缨及浣垢。

　　宗 曰：今释子取为念珠，以紫红色、小者佳。入药亦少。西洛亦有之。

　　时珍曰：生高山中。树甚高硕，枝叶皆如椿，特其叶对生。五、六月开白花。结实大如弹丸，状如银杏及苦楝子，生青熟黄，老则纹皱。黄时肥如油炸之形，味辛气下有二小子，相粘承之。实中一核，坚黑似肥皂荚之核，而正圆如珠。壳中有仁如榛子仁，亦辛 ，可甚妙。《山海经》云：秩中饮之，辟恶气，浣衣去垢，核坚正黑。即此也。今武当山中所出鬼见愁，亦是树荚之子，其形正如刀豆子而色褐，彼人亦以穿数珠。别又是一物，非无患也。

　　子皮

</div>
    <div class="pagination">
<a href="本草纲目_page402.html">上一页</a><span>...</span><a href="本草纲目_page398.html">398</a><a href="本草纲目_page399.html">399</a><a href="本草纲目_page400.html">400</a><a href="本草纲目_page401.html">401</a><a href="本草纲目_page402.html">402</a><span class="current-page">403</span><a href="本草纲目_page404.html">404</a><a href="本草纲目_page405.html">405</a><a href="本草纲目_page406.html">406</a><a href="本草纲目_page407.html">407</a><a href="本草纲目_page408.html">408</a><span>...</span><a href="本草纲目_page404.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
