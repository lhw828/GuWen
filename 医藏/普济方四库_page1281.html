<!DOCTYPE html>
<html>
<head>
    <meta charset="UTF-8">
    <title>普济方四库 - 第 1281 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1281 页/共 1812 页</h1>
    <div class="content">　　右捶皂荚令熟并芫花同于浄锅内入醋煎三分去二以新绢绞去滓洗锅净却入汁次入白矾煎如饧于磁合内贮之凢有损处以布绢上摊令匀贴日一换之两三上便瘥
　　黑狗头骨散【出圣方】　治打扑伤损成疮多时不瘥黒狗头骨【炙令微黄】　天灵盖【酥涂炙令黄】　生牛皮【烧灰】天南星【炮裂一两】
　　右为细末每服以温酒下二钱日三四服
　　牛膝散　治打扑折伤筋骨损痛
　　牛膝【去苗酒浸一宿烘四两】　黄耆　续断　当归【切焙各一两】滴乳香【别研】　没药【别研】　琥珀【各半两】
　　右为细末用黄米粥微热摊纸上将药末两匙掺在粥上裹之已减痛更将此药每服温酒调下一钱日三五服不必拘定时候
　　螵蛸散　治跌破出血
　　用乌贼鱼骨为细末傅之亦治汤火伤烂【乌贼鱼骨用不经盐淹者】
　　治伤筋动骨打扑伤痛【出百一选方】
　　生硫黄　官桂【各三两为细末】　生姜【约四两许】　麪
　　右研碎带湿罨在损处其热如火外用帛缚定一日一换昼夜贴六七日即愈硫黄桂能发散姜麪能和筋脉活血
　　乌金散【出儒门事亲】　治打扑伤损
　　当归【一两】　乌金石【铁灰是一两】　大黄【一两童子小便浸用】　自然铜【金色者研碎醋熬一两】
　　右为末每服二钱红花酒半盏童子小便半盏同调下食前日三服
　　木鼈子【出圣济緫録】　治打扑损伤瘀血不散疼痛
　　木鼈子【去殻研半两】　桂【去粗皮三分】　芸薹子【酒浸研二合】丁香【五十粒】
　　右将丁香桂为末与研者二味和匀热裹之一日一易
　　白敛封药方【出圣济緫録】　治损伤止血
　　白敛　白及　白芷　碧芦皮【炙黄各一两】
　　右为末鸡子清拌石灰炒干后入前末研细伤损处封之
　　穿山甲膏裹方【出王氏慱济方】　治伤折筋骨
　　穿山甲【烧灰】　虎胫骨【烧灰各一两】　鸡舌香【一个生用】
　　右为细末每用一钱防所患大小以黄米粥摊在纸上候温糁药末在粥上封裹所伤处疼痛立止隔日换贴之
　　治伤折大小闪肭心胸不利及二便不通
　　水马儿【三个】　琥珀　麝香　寒水石【各一钱】
　　右重煎大黄汤空心下多于道间得之令人心腹疼痛胀气冲心胸不即治之亦能害人好黄丹方寸匕蜜调服口噤即灌之
　　接骨丹【出济生緫类】　治打扑伤损皮骨者
　　苏木【一钱研极细末】　定粉【一钱】　南硼砂【别研一钱】　半两钱【烧红醋淬为末一钱】
　　右为末同匀作一服煎当归酒调三二服痛止勿服【施舍偹方有当归无半两钱】
　　至圣黒龙膏【御药院方】　治因损伤筋脉时发疼痛遇寒则甚
　　米粉【一觔者少用砂锅内炒勿令熟焦】　香白芷　甘松【各半两】滑石【三两六钱】　黄蘗　黄丹
　　右为细末每用滴水调成黒强膏子摊在皱纸条儿上可于内损疼痛处敷贴每日一换
　　治抹损伤【出医方大成】
　　天南星　白芷　半夏　白及　黄蘗皮　赤小豆【各半两】
　　右为细末姜汁傅患处蜜糖亦好
　　治打扑伤损【出本草】
　　用生葛根捣烂以陈米醋调开摊在痛处帛缚定
　　治打扑伤损定痛掩肿【出本事方】
　　木　苍术　蜜陀僧【各等分】
　　右为末入麪少许调作糊贴痛处
　　又方【出本事方】
　　草乌　白僵蚕　苍术【各等分】
　　右为末姜汁调贴痛处
　　又方【出本事方】　治打扑伤损肿痛
　　天南星　半夏　地龙【各等分】
　　右为末用薄荷生姜汁调贴痛处
　　小乌沈汤　治攧扑伤损外贴膏内服此药
　　乌药【二两】　香附子【一两】　乳香【半两】　沈香【三钱】
　　右为细末每服二钱以热酒调随病上下服之
　　茴香酒【出医方大成】　治打扑内损及坠伤肢体凝滞瘀血腰胁疼痛
　　破故纸【炒】　茴香【炒】　辣桂【各等分】
　　右为末每服二钱食前服热酒调下
　　白附子散【出圣济緫録】　治打扑内损及坠马等伤
　　白附子【炮】　续断　防风【去叉各一两】
　　右为散每服二钱童子小便和热酒一盏调并三服不拘时
　　摩膏【出圣济緫録】　治打扑内损疼痛
　　箆木麻【去皮研一两半】　草乌头【生为末半两】　乳香【研一钱】
　　右和匀量多少入加炼成猪脂研为膏每取少许涂伤处炙手摩令热彻効如痛甚不可摩即涂肿处
　　治打扑伤损疼痛方【出圣方】
　　甜子　橘子仁【各二合】
　　右为细末每服以暖酒调下二钱日三服
　　神効膏【出御药院方】　治损扑着筋骨疼痛
　　川椒【二两炒黄】　乳香【八钱另研】
　　右为细末用好醋打麪糊调药涂在痛处上用纸贴之
　　内消散【出鲍氏方】　治打扑伤损瘀血肿痛不可忍者及杖疮
　　黄药　朴硝
　　右等分为细末用新汲水和蜜调稀稠得所扫损处内消立见効
　　治打扑内损亦治损骨肿痛不止【出鲍氏方】
　　马屁勃【新瓦上焙成末一两】　牛皮胶【半两】
　　右用生姜半觔取汁同胶入铫子内熬成膏入马屁勃末调用纸裹三重涂之立効一方用米醋同熬膏傅损处昔绍兴牢防二吏用之得効
　　治打扑伤损筋骨【出本草】
　　用夜合树皮四两炒干为末入脑麝乳香各一钱每服三大钱温酒调下不饥不饱时服
　　地黄膏【出危氏方】　治打扑伤损及一切痈肿未破令内消又臂臼脱出
　　生地黄【研如泥】　木香【细末】
　　右以地黄膏随肿大小摊贴纸上糁木香一层又再摊地黄贴肿上不过三五度即愈
　　血醒散【出经验良方】　治打扑损伤
　　用生地黄苎根去皮或苎烧亦可杵烂半酒半童便滤药汁调小便酒灌之生鸡鸭血调同服尤佳
　　治打扑伤损蹉手臼骨以此傅之即不痛遂复旧【出医方大成】
　　猴姜【不以多少】　生姜【半之】
　　右捣烂罨损处用帛包干即易之又方以胡姜研烂取汁同酒煎服或为末酒调服亦可昔长乐县一盗因役笞棰身无全肤以此药傅疮不数日平复如故
　　治搕损刀抓破【出百一选方】
　　轻粉【一钱】　软石膏【煅令通红放地上以去火毒细研半两】
　　右用清麻油调傅止痛不作痕
　　黒神散【出百一选方】　治打扑伤损筋断骨折接骨
　　黄牛胫骨【带髓者不以前后脚用炭火烧酒尽为度取出用好陈米醋浸于地上盆覆令冷】　定真器【炭火煅红米醋淬七遍以酥为度】
　　右为细末以牛骨末七分定器末三分拌匀如是扑损用好米醋调麯入药末如稠糊贴损上以纸三重封贴如骨折于纸上更用竹片封扎绢纒不得动若初扑损先以热酒调服二钱伤在腰下食前日进二服伤在腰上食后服
　　治攧扑伤致筋骨损者【出本草】
　　用肥皂不以多少捣细入鱼胶煎熬成膏纸摊贴妙攧损百节疼痛者一夜愈
　　治打扑伤损皮肉青肿【出卫生家寳方】
　　老黄茄【一个切片焙干】　没药【半两研】
　　右为末每服三钱温酒调服临卧时服来日即消
　　治打伤止痛肿赤色
　　半夏　南星【各等分】
　　右为末水调敷贴加官桂
　　硃砂丸【出直指方】　治打扑惊汁血入心窍不能语言以硃砂为细末雄黄猪心生血和丸如麻子大晒干每服七丸石菖蒲汤枣汤俱可送服
　　天南星贴方【出圣济总録】　治打扑损伤瘀血热疼痛
　　天南星【一两】　黄蘗【去粗皮半两】
　　右为末用生姜汁调贴肿疼处
　　乌头丸【出圣济总録】
　　乌头【七个去皮生为末】　黄狗胆【一枚】
</div>
    <div class="pagination">
<a href="普济方四库_page1280.html">上一页</a><span>...</span><a href="普济方四库_page1276.html">1276</a><a href="普济方四库_page1277.html">1277</a><a href="普济方四库_page1278.html">1278</a><a href="普济方四库_page1279.html">1279</a><a href="普济方四库_page1280.html">1280</a><span class="current-page">1281</span><a href="普济方四库_page1282.html">1282</a><a href="普济方四库_page1283.html">1283</a><a href="普济方四库_page1284.html">1284</a><a href="普济方四库_page1285.html">1285</a><a href="普济方四库_page1286.html">1286</a><span>...</span><a href="普济方四库_page1282.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
