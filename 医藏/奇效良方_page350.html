<!DOCTYPE html>
<html>
<head>
    <meta charset="UTF-8">
    <title>奇效良方 - 第 350 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 350 页/共 521 页</h1>
    <div class="content">　　卷之五十六　正骨兼金镞门（附论）

　　正骨通治方

　　治杖疮肿痛。

　　大黄 黄连 黄柏 黄芩（以上各三钱） 乳香（另研） 没药（另研，和一钱） 片脑（少许）

　　上为细末研匀，冷水调摊绯绢上贴之。

　　卷之五十六　正骨兼金镞门（附论）

　　正骨通治方

　　血竭 轻粉 干胭脂 密陀僧 乳香 没药（各等分）

　　上研细末，先以冷水洗净，拭干，以猪脂调搽，红纸贴之愈。

　　卷之五十六　正骨兼金镞门（附论）

　　正骨通治方

　　治杖疮，热毒疼痛。

　　龙脑（一字） 轻粉（一钱半） 麝香（半钱） 密陀僧（二钱） 黄丹（一两）

　　上为细末，每用干掺上，用青帛贴之，内留一孔。

　　卷之五十六　正骨兼金镞门（附论）

　　正骨通治方

　　轻粉 血竭 密陀僧 干胭脂（各一钱） 乳香（二钱）

　　上研细，每用干掺，仍以膏药贴之。

　　卷之五十六　正骨兼金镞门（附论）

　　正骨通治方

　　治杖疮金疮， 扑皮破汤火伤，久年恶疮。

　　川郁金（三两） 生地黄（二两） 粉草（一两） 腊猪板脂（一斤）

　　上锉细，入脂内煎焦黑色，滤去滓，入明净黄蜡四两，熬化搅匀，以瓷器贮之。水浸久，去水收，用时先以冷水洗疮，拭干，却敷药在疮上，外以白纸贴之，止血定疼，且无瘢痕。汤烫火烧，不须水洗，治冻疮尤妙。

　　卷之五十六　正骨兼金镞门（附论）

　　正骨通治方

　　治肿未破，用此消肿定疼。

　　无名异（炒） 木耳（去土，炒） 大黄（炒，各等分）

　　上为极细末，用蜜水调围四边肿处。

　　卷之五十六　正骨兼金镞门（附论）

　　正骨通治方

　　治金刀箭镞伤，用此生肌。

　　老松皮（一两） 锻石（二两，矿者以瓦盛之，上用瓦盖，灰火四畔上下炼一夜，至晓研细）

　　上为细末，和匀傅之，止血收疮口，立效。

　　卷之五十七

　　眼目门（附论）

　　夫眼者，乃五脏六腑之精华，如日月丽天，昭明而不可掩者也。其首尾赤 属心，其满眼白睛属肺，其乌睛圆大属肝，其上下肉胞属脾，而中间黑瞳一点如漆者，肾实主之。是随五脏，各有证应。然论其所主，则瞳子之关系重焉。何以言之？目者肝之外候也，肝取木，肾取水，水能生木，子肝母肾焉，有子母而能相离者哉。故肝肾之气充，则精彩光明，肝肾之气乏，则昏蒙眩晕，乌轮赤晕，刺痛浮浆，此肝热也。胆生清泪，枯黄绕睛，此肝虚也。

　　瞳仁开大，淡白褊斜，此肾虚也。瞳仁焦小，或带微黄，此肾热也。一切目疾，以此验之。

　　然人知肝肾之气，相根据而行，孰知心者神之明也，所以为肝肾之副焉，所谓一而二，二而一者也。何则？心主血，肝藏血，血能生热，凡热冲发于眼，皆当清心凉肝。又不可固执水生木之说，特眼者轻膜裹水，照彻四方，溯源反本，非天一之水，又果孰为之主宰乎？析而论之，则拘急牵飕，瞳青胞白，痒而清泪，不赤不疼，是之谓风眼。乌轮突起，胞硬肿红，眵泪湿浆，里热刺痛，是之谓热眼。眼浑而泪，胞肿而软，上壅朦胧，酸涩微赤，是之谓气眼。其或风与热并，则痒而浮赤，风与气搏，则痒涩昏沉，血热交聚，故生淫肤粟肉、红缕偷针之类。气血不至，故有眇视胞垂，雀眼盲障之形，淡紫而隐，红者为虚热，鲜红而妒赤者为实热，两 呈露生弩肉者，此心热血旺，白睛红膜如纸伞者，此气滞血凝热证。瞳仁内涌，白睛滞湿，色浮而赤也，冷痛瞳仁青绿，白睛枯槁，气沉而浊也。眼热经久，复为风冷所乘则赤烂，眼中不赤，但为痰饮所注则作疼，肝气不顺而挟热，所以羞明。热气蓄聚而伤胞，所以胞合，吁，此外证之大概，然而五脏不可阙一，脾与肺独无预何耶？曰：白睛带赤或红筋者，其热在肺；上胞下胞，或目唇间如疥点者，其热在脾。脾主味也，五味之秀，养诸中则精华发于外；肺主气也，水火升降，荣卫流转，非气孰能使之？前所谓五脏各有证应者，于此又可推矣。虽然眼之为患，多生于热，其间用药，大抵以清心凉肝、调血顺气为先，有如脾家恶燥，设遇虚证，亦不过以当归地黄辈润养之，轻用温药不可也，况夫肺能发燥，肝亦好润，古方率用杏仁干柿饴糖砂蜜为佐，果非润益之意乎？至于退翳一节，尤关利害。

　　凡翳起于肺家，受热轻则朦胧，重则生翳。真蛛翳，状如碎米者易散，梅花翳，状如梅花者难消。虽翳自热生，然治法先退翳而后退热者，谓热极生翳。若先去赤热，则血为之水，而翳不能去，其有赤眼与之凉药过多，又且涤之以水，不反掌而冰凝，眼特一团水耳。水性清澄，尤不可规规于点洗。喜怒失节，嗜欲无度，穷役眼力，泣涕过伤，凌寒冲风，当暑冒日，不避烟火，饮啖热多，此皆患生于腑脏者也，专事点洗可乎哉？有能静坐澄神，爱护目力，放怀息虑，心逸日休，调和饮食以养之，斟酌药饵以平之，明察秋渊，断可必笑。

　　卷之五十七　眼目门（附论）

　　眼目通用方

　　治肝虚，两目昏暗，冲风泪下。

　　白术 细辛（去苗） 川芎 决明子（微炒） 人参 羌活（去服） 当归（切焙） 白茯苓（去皮） 苦参 防风（去叉） 官桂（去粗皮） 地骨皮 玄参 黄芩（去黑心） 五味子 车前子（微炒） 菊花 青葙子 甘草（炙，各等分）

　　上为细末，炼蜜为丸，如梧桐子大，每服三十丸，加至四十丸，不拘时米饮送下。

　　卷之五十七　眼目门（附论）

　　眼目通用方

　　治肝经不足，内受风热，上攻眼目，昏暗痒痛，隐涩难开，多眵洒泪，怕日羞明，时发肿赤或生翳障，并皆治之。

　　远志（去心） 地肤子 茺蔚子 白茯苓（去皮） 防风（去芦） 决明子 蔓荆子 人参（各一两） 山药 青葙子 柴胡（去苗） 地骨皮 玄参 车前子 甘菊花 柏子仁（炒）

　　甘草（炙，各半两） 细辛（去苗，一分）

　　上为细末，蜜水煮糊丸，如梧桐子大，每服三十丸，食后用米汤送下，日三服。

</div>
    <div class="pagination">
<a href="奇效良方_page349.html">上一页</a><span>...</span><a href="奇效良方_page345.html">345</a><a href="奇效良方_page346.html">346</a><a href="奇效良方_page347.html">347</a><a href="奇效良方_page348.html">348</a><a href="奇效良方_page349.html">349</a><span class="current-page">350</span><a href="奇效良方_page351.html">351</a><a href="奇效良方_page352.html">352</a><a href="奇效良方_page353.html">353</a><a href="奇效良方_page354.html">354</a><a href="奇效良方_page355.html">355</a><span>...</span><a href="奇效良方_page351.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
