<!DOCTYPE html>
<html>
<head>
    <meta charset="UTF-8">
    <title>验方新编 - 第 239 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 239 页/共 321 页</h1>
    <div class="content">　　又，一切虫痛方：苦楝皮（向东者去白）、使君子肉（用一半生、一半熟）、鹤虱（去土）、芜荑、槟榔、胡粉（炒）、雷丸各一两，共为末，水迭为丸绿豆大，空心开水下。

　　小儿爱吃黄土

　　用干黄土研细，以黄连煎浓汁作饼服。

　　小儿牙齿不生

　　用雄鼠粪二十一粒，两头尖者即是雄鼠粪。每日用一粒揩齿根上，揩至二十一粒即生。

　　小儿腹痛虫厥各方

　　用陈盐梅五六个去核，纳砂糖于内，瓦上焙燥研细末，开水泡服。或兼呕吐，须服椒梅理中汤。

　　又方：使君子肉十个（炒香），槟榔一钱，榧子肉十个，甘草一钱，共研细末，米饭为丸体又方：用鹅不食草蒸猪精肉，淡吃二三次，虫即化为水。

　　又，下虫方：榧子四十九个去壳，以白糖水半碗入砂锅内煮干熟食，每月初每日空心食七个，七日食完，虫化为水。凡小儿每逢月初食免患虫疾。

　　又方：楝树根皮二两、使君子肉一两、槟榔三钱、花椒（开口者去核）四十九粒，生姜一又，小儿有虫，微弱不任药者，用陈锻石数斤，以瓦盆盛之，入水顺手搅数百转，澄清一宿，面上起有浮皮一层，将浮皮取起蒸鸡蛋，于月初与儿食之。

　　又，虫痛口流涎沫方：用使君子微炒研末，五更时米汤调服。

　　又，治小儿腹中寸白虫方：飞罗面、制半夏、生白矾各三钱，共研细末，水泛为丸，分作三服，白汤送下，虫即化。大人照方加十倍用之。

　　又方：葱汁半杯，菜油半杯，和匀服下，虫化为水，泻出除根。

　　又，虫积肚痛方：使君子取净肉，黑牵牛、三棱、莪朮、槟榔、生大黄、臭芜荑、贯众、鹤虱、青皮各等分，共研细末，米糊为丸。每服一钱，姜汤调服，或再加雷丸。

　　又，小儿肚胀方：无论虫胀、气胀均效。惟脾虚作胀不效。使君子肉、槟榔、黑丑、白丑各钱半，九孔石决明　二两，共研细末，每用一钱，蒸猪精肉二两，服至用药末二两为度。

　　小儿黄瘦肚大颈干微弱已极

　　焦白朮、贡白莲（去心）各三两，怀山药（炒）四两，芡实肉二两，楂肉两半，真茯苓两半共为

　　太和丸

　　治小儿内伤乳食，呕吐腹胀，外感风寒，头疼发热。苏叶、香附（酒制）、苍朮（米泔水末，

　　万全汤

　　治小儿感冒发热，无论早晚皆可服。柴胡五分，白芍一钱，当归五分，土炒白朮三分，茯苓二分，甘草一分，山楂三粒，黄芩三分，苏叶二分，麦冬一钱，神曲三分，水煎热服。

　　春加青蒿三分，夏加石膏三分，秋加桔梗三分，冬加麻黄一分，有食滞加枳壳三分，有痰加白芥子三分，泻加猪苓一钱，吐加豆蔻一粒，有惊加金、银器各一件同煎，照方按时对症服

　　小儿咳嗽

　　紫苏五分，桔梗一钱，甘草一钱，水煎热服。有痰加白芥子八分。

　　又，小儿沐浴，须用生老姜捣碎入水煎汤，以免感冒风寒。

　　又，小儿肺火，夜间咳喘久不止，用薏苡仁一合，山药三钱，竹叶三十片，梨二片，水二碗煎作茶吃，每日饮数次。

　　又，小儿百日内咳嗽方：用川贝母五钱，姜汤饭上蒸过，甘草二钱，半生半熟，共研细末。每用少许，以砂糖调服。

　　小儿霍乱吐泻不止

　　高粱连壳炒焦煎汤，调灶心土细末服之（须年久灶心土为细末，又过筛）。

　　中暑吐泻，或卒然昏倒，取背阴侧柏叶，捣汁三匙，生蜜三匙，井水三小杯，调匀灌服即愈。

　　小儿失音不语

　　取虾蟆胆汁，点在舌尖上，少顷即能开音。

　　小儿卒死

　　小儿无故卒然暴死，不解何故，急以狗粪一枚，绞汁灌之可活。

　　又方：用葱白纳入下部及两鼻孔中，喷嚏气通即活。或牙皂研末，或闻鼻丹　鼻俱妙。

　　小儿痞块积滞腹痛

　　荸荠二斤去皮，饴糖二斤，共入砂锅内添水少许，煮极熟，不拘时，常服之，自愈。

　　又，痞块肚大、肌瘦面黄方：白芙蓉花阴干研末，入鸡肝内扎合，饭上蒸熟，食数次愈

　　小儿口舌生疮

　　乃胎热、心热及一切热毒所致也。元参五钱，白茯苓七钱半，桔梗、青黛各四钱，生地三钱，生甘草三钱，麝香二分，共研细末，蜜丸鸡豆子大，金箔为衣，每服一丸。

　　小儿丹毒

　　用船底青苔刮下敷之。

　　又，灶心土为末，鸡蛋清调涂。

　　小儿生疮如粟成城成路极痛者，名龙缠疮，用生鲜珍珠、凤尾草捣烂搽敷。其渣又用清油调敷，即愈。

　　小儿脐气肚痛验方

　　初生月内，日夜啼，多因此症。甲鱼肠焙干，小茴香盐水炒，三分，同研末，蒸水灌下，即愈。

　　小儿痢疾

　　香菌五钱，红糖、白糖各二钱半，煎汤服，立愈。

　　又方：用鸡蛋一个，炙极硬去白，将黄研碎，入姜汁半小钟，和匀服之，勿饮茶。

　　又，外治方：土木鳖半个，母丁香四粒，麝香一分，共研烂，唾津和丸如芡实大，纳一丸入脐中，以膏药贴之。

</div>
    <div class="pagination">
<a href="验方新编_page238.html">上一页</a><span>...</span><a href="验方新编_page234.html">234</a><a href="验方新编_page235.html">235</a><a href="验方新编_page236.html">236</a><a href="验方新编_page237.html">237</a><a href="验方新编_page238.html">238</a><span class="current-page">239</span><a href="验方新编_page240.html">240</a><a href="验方新编_page241.html">241</a><a href="验方新编_page242.html">242</a><a href="验方新编_page243.html">243</a><a href="验方新编_page244.html">244</a><span>...</span><a href="验方新编_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
