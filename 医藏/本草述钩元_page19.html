<!DOCTYPE html>
<html>
<head>
    <meta charset="UTF-8">
    <title>本草述钩元 - 第 19 页/共 119 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草述钩元 - 第 19 页/共 119 页</h1>
    <div class="content">　　能散湿痰。及食积痰。兼除五饮。同焰消。可烧水银成粉。治一切疮中有虫。中风痰厥。四肢不收。气闭膈塞者。白矾一两。牙皂五钱为末。每服一钱。温水调下。吐痰为度。喉痈乳蛾。白矾三钱。银铫内熔化。（忌用铜铁）入劈开巴豆三粒。煎干去豆。研矾末。用鹅翎吹入喉。流出热涎立愈。甚者以醋调灌之。名通关散。木舌肿强。白矾桂心。等分为末。安舌下。鼻中息肉。明矾一两。蓖麻仁七个。盐梅肉五个。麝香二字。杵丸。绵裹塞之。化水自下。口舌生疮。下虚上壅。用白矾泡汤濯足。香港脚冲心。白矾三两。水一斗五升。煎沸浸洗。

　　妇人阴脱作痒。矾石烧研。空心酒服方寸匕。日三。按上二方。收阴而归元。此方因肾为真阴之元。即以归元者疗之。非取其酸涩固脱也。反胃呕吐。白矾硫黄各二两。铫内烧过。入朱砂一分。为末。面糊丸。小豆大。每姜汤下十五丸。此方收阴归元。引阳亦归元。煞有妙义。妇人黄胆。经水不调。房事触犯所致。白矾黄蜡各半两。陈橘皮三钱。为末。蜡丸梧子大。每服五十丸。以滋血汤或调经汤下。按世知此方为痈疽护膜。而不知此证用之。正可参究。交接劳复。卵肿或缩入。腹痛欲绝。矾石一分。硝三分。大麦粥清服方寸匕。日三。热毒从二便出。此与女劳黄胆治同。但分两及制法有异。益知白矾之奏功于肾如是。犹可以酸涩固脱尽之耶。虚惫便浊。滴地成霜。莲肉干藕节龙骨远志各一两。枯白矾灵砂各二钱半。

　　为细末。糯米糊丸梧子大。每服十五丸。食前白汤下。疔肿恶疮。临时用生矾黄丹等分。以三棱针刺血待尽敷之。不过三上。决愈。

　　〔论〕白矾气寒。其味咸少而酸涩为多。寒者水气。合之咸味。以归于木酸金涩。夫酸者阴中之阳。未能大畅以达其阴也。涩者阳中之阴。未能大畅以和其阳也。阴之在下者。既不得藉阳以达。致阴之在下而欲上者。又不能即和于阳以化。是则白矾性味。为至阴结于寒水。而只以成其润下之用无疑。（即治小儿口疮及香港脚冲心。俱用矾汤浴足。又二便不通。

　　女子阴脱等证用之。则专于润下可知。）然何以又曰性燥。盖惟只成其润下之用。则在上阳中之阴少。故曰燥。本燥金（色白味涩）以成寒水。而专归于下。故每用之收水。寇氏固谓多服有伤心肺也。（至阴结于寒水。是谓收阴。本燥金之气以成寒水之归下。是谓上燥。燥又助之收也。总归于收阴。不则仍为金生水矣。）夫阴阳本不宜相离。兹味之收阴。不似离于阳乎。抑知非真阴之能离于真阳。亦非真阳之可以离真阴也。其收阴一似令阳失所依者。

　　乃阳之邪也。乃阳亢而为风。风更鼓阳以伤其寒水所化之液。凝而为痰。大蚀真阴。而并令真阳失所归者也。人身惟寒水为至阴之初气。而至阳出焉。阴中之阳得升于天表以行其化。

　　而至阴之精气。亦依阳以上而为之行其化。是即为阳中之阴矣。如六淫七情。一伤其阳中之阴。则阳无以行其化。淫而为风。风之厉气。既已鼓阳而伤阴。举寒化之液。燥而为痰。而寒水所化之痰。复以滋热而蚀阴。将使至阴初气赋在五脏者。无不受伤。此内经所谓失守而阴虚也。斯时即欲抑阳而益阴。犹水沃石耳。盖未能消痰。则风之壅也不静。未能静风。则阳之狂也不化。惟投此收阴归元而离于阳者。俾阴气有主。令寒水所凝之痰自消。而亢阳失恃。是由祛痰而风静。由静风而阳化也。（收阴即以全寒水之初气。使阴不受蚀于阳邪耳。

　　如治外证之阴蚀恶疮。举同斯义。）阳化即邪散。而真阳亦得依真阴以归其元矣。真阳随阴而降。是阳中之阴得行其化。还归于寒水之至阴。别录所谓除固热在骨髓也。寒水至阴之中。

　　至阳亦得所宅而畅其气化。日华子所谓暖水脏也。然则斯味收阴于亢阳之中。以散阳邪而救真阴。是其首功。及归元阴于最初之地。以裕阴化而畅元阳。是其全功。夫至阳本出于阴中。

　　兹味反全至阴于阳中。人身阴阳以合而神其分之用。兹味乃似由离而效其合之用也。方书凡治风热痰痫喉舌耳鼻为病。皆收真阴于亢阳之中。而治其 焰之上行极者。统由阴之不能引阳而下也。惟第病于热。犹属阴虚不能驭阳。若风痰相煽而剧。则阳之蚀阴急矣。（本经故主阴蚀恶疮）用此味收阴以消痰。总归于寒水得收以获奇效。即中风之投稀涎。亦此义也。

　　又凡治口疮香港脚（浴足）下血（断红丸鲫鱼方）泻痢（大断下子午丸）痔浊等证。亦皆收阴以归阳。即俾阳能化阴。而转为阳生之本也。女劳疸治以硝石白矾者。一取出地之初阳。升散肾中之郁阴。一取归地之元阴。专补肾中之虚阳。均不得以上治概其功也。总之。白矾疗风热之痰。不疗寒湿之痰。其治风也。治内淫之风。不治外受之风。其除热也。止除元阴受伤之热。不除外邪所郁之热。此身半以上之治也。至疗下血。乃疗阳虚而阴微之血。不疗寒泣及湿滞之血。其补阳也。直补阴虚而真元不归之阳。不补阴郁而元气不达之阳。其化阴也。

　　即化气盛而血能化精之阴。不化气虚而血不裕气之阴。此身半以下之治也。或曰。矾性燥急。

　　何以不治湿痰。不知性即燥急。亦止成收阴下归之用。不能藉之燥湿也。世医因泻利黄胆赤白浊阴蚀恶疮等证。多由于湿热。遂入于湿热以言治。岂知白矾之所以治。迥乎不同。可以寻准绳而得之矣。

　　其性燥急而能劫水。用之贵得所宜。咽喉痛者尤宜审之。目痛由阴虚血热。而不由 肉。

　　及〔修治〕色白光明者佳。细研入罐。火 半日。色如轻粉者名枯矾。惟化痰生用。治齿痛喉痹。棉裹生含咽之。

　　卷七\山草部

　　甘草

　　气味甘平。生则微凉。味不佳。炙则温。气薄味浓。可升可降。阴中阳也。入足太阴厥阴。通入手足十二经。术苦参干漆为之使。恶远志。反大戟芫花甘遂海藻。

　　主治和诸药。（热药得之缓其热。寒药得之缓其寒。寒热相杂用之得其平。）补正气。解诸味及百药毒。（诸毒遇土则化。甘草为土精。故能化毒。解一切邪气。）生用泻心火及诸火热。（分身梢用）熟用补三焦元气。散表寒。除邪热。去咽痛。缓正气。养阴血。（补伤寒瘥后血虚）补脾胃。润肺。吐肺痿之脓血。消五发之疮疽（海藏）甘而缓。故能泻热而补阳。

　　甘缓善解诸急。故即舒阳以裕阴。所由治诸经急痛。凡心火乘脾。腹中急痛。腹皮急缩者。

　　宜倍用之。甘温能除大热。（凡阳虚之热宜甘温。阴虚之火则宜甘寒。两者或误。去之远矣。

　　东垣用甘温以缓正气。养阴血。的为精诣。误者用以疗阴虚血衰。失之远矣。）五味之用。

　　苦泄。辛散。酸收。咸润下而敛。甘上行而发。而本草言甘草下气。何也。盖甘味入中。有升降浮沉。可上可下。可外可内。有和有缓。有补有泻。居中之道尽矣。仲景附子理中汤用甘草。恐其僭上也。调胃承气用甘草。恐其速下也。此缓之之意。小柴胡有柴芩之寒。参半之温。用甘草和之。建中汤用之以补中而缓脾急。凤髓丹用之以缓肾急而生元气。乃甘补之意。

　　（泻火义自明）又能引诸药直至病所。以甘味入脾。归其所喜。此升降浮沉之理。（海藏）

　　中乌头巴豆毒。甘草入腹即定。古称大豆汁解百药毒。试之每不效。加入甘草为甘豆汤。其验乃奇。（千金）此方亦救中砒毒者。佐黄 防风能运毒走表。为痘疹气血两虚者。首尾必资之剂。得白芍则补脾。甲己化土故也。同人参黄 白术当归大枣麦冬。加升麻柴胡。为补中益气药。专理饥饱劳役。内伤阳气下陷发热。同人参干姜肉桂则温中。同麦冬苏子枇杷叶则下气。同黄连芍药升麻滑石。解热毒滞下。同桔梗元参大力子栝蒌根。清利咽喉虚热。同人参菖蒲益智远志龙眼肉治健忘。同麦冬石膏知母竹叶。除烦闷燥渴。头疼解肌。同黄连木通赤芍生地。泻心经有余之火。同预知子贯众。解一切蛊毒。

　　附方 肺痿吐涎沫头眩。小便数而不咳者。其人不渴。肺中冷也。甘草干姜汤温之。炙草四两。炮干姜二两。水三升。煮一升五合。分服。肺痿久嗽。涕唾多。骨节烦闷。寒热以炙甘草三两捣为末。每日取小便三合。调末一钱服之。

　　〔论〕 甘草独以甘擅名。别录谓其为九土之精。能治七十二种乳石毒。解千二百般草木毒。是一和足以概众美矣。第就和之中。其功有缓。而缓之中。其功又有泻。就缓泻之中。

　　其功更有补也。东垣云。脾胃不足而心火乘脾。火性苦急。赖此缓之。此火非可以苦寒泻。

　　即以甘平而和缓者泻之。（后天阳气之原出于胃。虽土以火为母。而心火更以土为化原。脾胃虚则心火之化原绝。故母反索救于子以乘脾也。心火乘脾。阳不能生阴而反厉阴。惟甘温能缓正气。即以养阴血。是又可通于养心血之义矣。）一炙则为甘温。即以补阳之不足矣。

　　梢

　　生者治胸中积热。去茎中痛。加酒煮元胡索苦楝子尤妙。（元素）用于下焦宜梢子者。

　　缘概用恐太缓。不能达也。

　　头

　　生者能行足厥阴阳明污浊血。消肿导毒。（丹溪）宜入吐药。（濒湖）

　　缪氏云。中满者忌之。呕家酒家诸湿肿满及胀满。咸不宜服。诸解利药中。宜少用。恐缓而少效。即补药中。亦不宜多用。恐恋膈不思食。脾虚者固宜用之。若脾胃气有余。与痢疾初起。皆不可用。（嵩）

　　〔修治〕 大至径寸而结紧。横有断纹者佳。炙者用长流水蘸湿频烤至熟。刮去赤皮。

　　卷七\山草部

　　黄

　　本出蜀郡汉中。今惟白水原州华原山谷者最胜。宜宁二州者亦佳。八月采根。长二三尺。紧实若箭干。皮色黄褐。折之柔韧如绵。肉理中黄外白。嚼之甘美可口。若坚脆味苦者。即苜蓿根也。勿误用。（别说出绵上者为良。盖以地产言也。若以柔韧为绵。则伪者亦柔韧。但当以坚脆而味苦者为别耳。）木 草形类真相似。只是生时叶短根黄耳。（之颐）

　　味甘。气微温。气浓于味。可升可降。阴中阳也。入手足太阴气分。又入手少阳足少阴命门。兼入手阳明经。茯苓为之使。恶龟甲白藓皮。甘温纯阳。主益肺气。温分肉。实皮毛间腠理虚。大补表之元气虚弱。通和阳气。利阴气。泄火邪。能活血脉生血。助胃气。（治脾胃虚弱。脉弦。血脉不行。羸瘦腹痛。）益三焦元阳。补五脏诸虚不足。丈夫虚损羸瘦。

　　短气虚喘。肾衰耳聋。泻久肠风。老人气虚肠 。更治虚烦肌热。虚劳自汗盗汗。若表虚有邪。发汗不出。服之自汗。并内托阴疽。排脓止痛。长肉生肌。为疮家圣药。又治女子月候不匀。血崩带下。胎前产后气耗血虚。疗小儿百病。方书。治消瘅。中风着痹挛痿。鹤膝风。

　　香港脚振眩晕。惊悸痞厥恶寒。往来寒热。发热。破伤风不能食。滞下。赤白浊淋。小便不通。遗精。疝。黄 独茎丛生。作叶扶疏。百本戴在首。如卫气出目行头。（卫出下焦。其行始于睛明穴。）自上而下。从外而内。百骸百脉。咸卫外而固矣。其行可久可速。能知卫气出入之道路。便能了知黄 之功用矣。（卢不远）补三焦。实卫气。与桂同功。特比桂甘平。不辛热为异耳。盖桂则通血脉。能破血而实卫气。 则益气也。（东垣）其治气虚盗汗。并自汗及肤痛。是皮表之药。治咯血柔脾胃。是中州之药。治伤寒尺脉不至。补肾脏元气。是里药。乃上中下内外三焦之药也。（好古）参 俱益虚损。但人参惟补元气调中。黄 兼补卫气实表。如共剂而用。须别主辅。凡内伤脾胃。发热恶寒。怠惰嗜卧。呕吐泄泻。及胀满痞塞。形羸力乏。脉微神短。参为君 为臣。若表虚而自汗盗汗。渐至亡阳。诸溃疡多耗脓血。

　　婴儿痘疹防风能制黄 。黄 得防风。其功愈大。（助真气以周于身。亦有治风之功。）乃相畏而相使也。唐柳太后病风不能言。脉沉口噤。许允宗制黄 防风汤数斛。于床下蒸之。药入腠理。

　　周时而瘥。凡小儿脾胃伏火。劳役不足而成慢惊。当于心经中。以甘温补土之源。更于脾土中。以甘寒泻火。以酸凉补金。使金旺火衰。风木自平。用黄 汤。炙黄 二钱。人参一钱。

　　炙草五分发热之要剂。同生熟地黄芩连柏当归。加枣仁炒研。为治阴虚盗汗之正法。本方去三黄。加人参五味枣仁。治表虚自汗。同桂枝白芍防风炙草。能实表。治表虚畏风。伤风自汗。与茅术生地等分。黄柏牛膝减半。作丸。治积年湿毒 疮。百药不效。一同白芷白芨甘草银花皂角刺。排脓止痛。同人参甘草。为除躁热肌热之圣药。又治天行痘疮阳虚无热证。

　　附方 小便不通。绵 二钱。水二盏。煎一盏温服。小儿减半。气虚白浊。黄 盐炒五钱。茯苓服三钱。用大麻子一合研烂。以水滤浆。煎至乳起。入白蜜一匙。再煎沸。调药。空心服。

　　甚者绿豆大。每服三十丸。米饮下。咳嗽脓血咽干。乃虚中有热。不可服凉药。以好黄 四两。

　　甘草一两。为末。每服二钱。点汤服。胎动不安。腹痛。下黄汁。黄 川芎各一两。糯米一合。水一升。煎半升。

　　〔论〕 黄 甘温。禀中土之气味。花至七月开。而根以八月采。中黄外白。是由脾胃以至其五脏六腑。皆以受气。又曰。肺气从太阴而行之。其行也以息往来。又曰。宗气积于胸中。

　　出于喉咙。以贯心脉而行呼吸。然则胃为后天生气之原。而脏腑之所以受气者。皆统于主气之肺。肺之所以主气者。本于息之往来。而其所由以息往来。又本于水火升降贯心脉而行呼吸也。肺司卫气之行。而其气更原于肾。经曰。卫气昼行于阳。夜行于阴。尝从足少阴之分间。行于五脏六腑。（卫出下焦。乃足太阳膀胱。膀胱属肾。而肺之以息往来者。又根于肾。）

</div>
    <div class="pagination">
<a href="本草述钩元_page18.html">上一页</a><span>...</span><a href="本草述钩元_page14.html">14</a><a href="本草述钩元_page15.html">15</a><a href="本草述钩元_page16.html">16</a><a href="本草述钩元_page17.html">17</a><a href="本草述钩元_page18.html">18</a><span class="current-page">19</span><a href="本草述钩元_page20.html">20</a><a href="本草述钩元_page21.html">21</a><a href="本草述钩元_page22.html">22</a><a href="本草述钩元_page23.html">23</a><a href="本草述钩元_page24.html">24</a><span>...</span><a href="本草述钩元_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
