<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 728 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 728 页/共 791 页</h1>
    <div class="content">　　治小儿诸虫咬诸方

　　治小儿蛇咬方。

　　白矾 甘草（等分）上件药。捣罗为末。如蛇咬着。心神热躁。眼前黯黑。用新汲水调下半钱。如有肿赤。

　　用白耳塞又方。

　　合口椒（一两） 苍耳苗（一两）上件药和捣敷之。

　　又方。

　　生椒（三两去目） 豆豉（二合炒黑焦）上件药捣罗为末。以津调。看多少敷之。立定。

　　又方。

　　上远志嚼令烂敷之。并内疮孔中。

　　治小儿蝎螫方。

　　半夏上以水研涂之。立止。

　　又方。

　　桂心水磨涂之。

　　又方。

　　干姜烂嚼敷之。

　　又方。

　　大蒜研令烂涂之。

　　治小儿蜈蚣咬方。

　　头垢 苦参末（各一分）上件药同研令匀。以酒和涂之。

　　又方。

　　上以桑白皮汁涂之。

　　又方。

　　上以蜗牛活者。生研浓涂之。

　　又方。

　　生姜（自然汁）上煎作浓膏。入白矾末少许。调浓涂之。

　　治小儿蜘蛛咬方。

　　枣叶 柏叶（五月五日收） 生铁衣上件药。捣细罗为散。以生油和如膏。先火炙疗。然后涂咬处。神效。

　　又方。

　　雄黄（一分） 麝香（半分）上件药细研。以蓝汁一大盏。搅令匀。点咬处立效。

　　又方。

　　五加皮（一两） 半夏（四两）上件药。烧灰细研。以醋和涂之。

　　又方。

　　上生铁上衣。醋研浓汁涂之。

　　又方。

　　上以菝 苗一握。捣如泥封之。

　　又方。

　　上白僵蚕末。以津和调敷。若有丝出尽。瘥矣。

　　又方。

　　上雄黄末。以葱汁调浓涂之。

　　又方。

　　上生白矾末一两。以醋熬成膏。浓涂。

　　治小儿卒被诸蜂虿螫方。

　　露蜂房 白矾（各半两）上件药。捣罗为末。以水煎如膏。浓涂螫处效。

　　治小儿卒被狗咬方。

　　干葛上捣罗为末。敷疮上。更浓煎葛汁。与儿饮之。

　　又方。

　　上以热牛粪涂之。

　　又方。

　　上以黄蜡熔。灌疮中效。

　　又方。

</div>
    <div class="pagination">
<a href="太平圣惠方_page727.html">上一页</a><span>...</span><a href="太平圣惠方_page723.html">723</a><a href="太平圣惠方_page724.html">724</a><a href="太平圣惠方_page725.html">725</a><a href="太平圣惠方_page726.html">726</a><a href="太平圣惠方_page727.html">727</a><span class="current-page">728</span><a href="太平圣惠方_page729.html">729</a><a href="太平圣惠方_page730.html">730</a><a href="太平圣惠方_page731.html">731</a><a href="太平圣惠方_page732.html">732</a><a href="太平圣惠方_page733.html">733</a><span>...</span><a href="太平圣惠方_page729.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
