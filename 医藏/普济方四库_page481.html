<!DOCTYPE html>
<html>
<head>
    <meta charset="UTF-8">
    <title>普济方四库 - 第 481 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 481 页/共 1812 页</h1>
    <div class="content">　　葛根【四两】麻黄【去节三两】肉桂【去粗皮一两】甘草【炙二两】黄芩【二两】芍药【二两】
　　右为麄末毎服三钱水一盏半入二枚剥破煎至八分去滓稍热服不拘时取汗出为度
　　升麻葛根汤【出危氏方】治伤寒时疫头痛増寒壮热肢体痛发热恶寒鼻干不得睡小儿大人疮疹已发未发皆可服兼治寒暄不时人多疾疫乍暖脱衣及暴热之次忽变隂寒身体疼痛头重如石及解伤酒口疮咽疼
　　升麻【一两】白芍药【一两】甘草【一两】葛根【二两】
　　右剉散毎服四钱水一盏半不拘时潮热头疼生姜三片葱白二根煎咳嗽涎盛生姜三片桑白皮七寸煎上膈热薄荷黄芩各少许煎疮未出加紫草楂根各半钱葱白二根煎挟热酒后伤风感寒痰盛气促金沸草散合和用生姜三片薄荷七叶桑白皮七寸乌梅一个煎小儿量度多少老人加人参倍芍药各五钱大段寒即热服热即温服
　　加减葱豉汤【出肘后方】治伤寒初觉头痛内热脉洪起一二日便服此
　　葱白【一虎口大】豉【一升】
　　右用绵裹水三升煮取一升顿服取汗若不出汗更作加葛根三两水五升煮取二升
　　中和汤【出杨氏家藏方】治四时伤寒初得病恶寒发热头目昏痛肢节酸疼未分隂阳表里并皆治之
　　苍术　干葛　桔梗　紫桂　白芷【各二两】麻黄茱茰　厚朴　陈皮【各一两】甘草【半两】
　　右为细末酒汤任意调下粗末生姜葱头水煎亦可
　　治四时伤寒头重鼻多清涕神思不快胸中痰实语声不出喉中非时间痒【出杨子建防命方】
　　麻黄【去根】苍术　羌活　芎【各一分】甘草【四钱】细辛【三铢】
　　右细罗为末毎服二钱水一盏煎取八分食后热服
　　独活汤【出济生拔萃方】治伤寒汗下后头疼起目者
　　防风　独活　旋复花　当归【各七钱】
　　右剉细毎服七钱生姜同煎
　　石膏汤【出济生拔萃方】治伤寒汗下后头痛不止不可再发汗石膏　葛根　麻黄【各五钱】黄芩　芍药　甘草【各七钱】
　　右剉细毎服七钱生姜同煎
　　金沸草散【出王氏博济方】治伤寒着热气壅盛头目心胷不利妇人血风潮发丈夫风气上攻其状如中脘有痰令人壮热头痛项筋急时发寒热皆类伤风有寒气则汗出如风盛则解利
　　荆芥穂【四两】旋覆花【三两】麻黄【去节三两】甘草【一两炙】半夏【一两净洗姜汁畧浸】赤芍药【一两】
　　右为末毎服三钱水一盏入生姜同煎至六分热服如出汗并三服效活人书用赤茯苓细辛无麻黄赤芍药
　　治伤寒热毒攻心头痛烦燥面赤舌强硬言语不快狂言妄语忽思狂走入水烦闷精神不足此为伤寒病气在心诊其脉左手寸脉一指偏大如众脉即可服此方若舌强硬説话不明急妙手针舌两岸出恶气血即减得病势也切不可针舌心狂言恶口重加木通草狂走不住加硝石【出杨子建防命方】
　　升麻　黄芩　麦冬【去心】参　贝母　桔梗　硝石茈胡【去毛】牡丹皮【去心】连翘子　荆芥穂　羌活　麻黄　木香　沈香　大黄　牵牛【一两】半夏【三铢】木通草【三铢若狂言恶口用一两】
　　右先将牵牛半夏二味为末作一处入硝石同研令匀所余众药只合作一处捣罗为末毎服五钱众药末三钱以水一盏半生姜三片葱三枝汤沸方入姜并药味煎一沸急防出取汁一盏用调牵牛半夏等末二钱食后和滓服
　　金屑丸　治伤风寒头痛肌热大效
　　大天南星【五个】半夏【二两洗七遍】石膏【二两】甘草【半两】鬰金【一两】
　　右为末以生姜自然汁为丸如鸡头大毎服二丸伤寒头痛荆芥茶汤下四肢厥冷灯焰上烧存性四分服大便不通大防汤下小便不通大黄汤下破伤风豆淋酒下常服茶清下并嚼咽
　　神术散　治伤风寒湿头昏鼻塞咳嗽四肢疼痛不喜饮食
　　刮皮苍术【四两】川芎　细辛【去叶半两】藁本【去芦各一两半】羌活【去芦半两】甘草【一两半炙】
　　右为细末毎服二钱水一盏煎七分空心热服
　　治伤寒头疼浑身痛脚手厥冷隂症者方可服
　　桂心　附子　椒　白术【各一钱】豉【一合】葱白【二茎】
　　右以水一升酒半升煮药取半升分作二服服了葢覆卧取汗一服愈如未瘥加生姜煎一分服不拘时
　　防风汤
　　防风【二两去芦头】芍药【二两】羌活【一两】熟地黄【二两切焙】甘草【一两半】
　　右为麄末毎服四钱以水一盏半生姜五片同煎七分去滓温服日三服夜一服取瘥为度
　　羌术汤
　　羌活【一两】独活【一两】芍药【二两】白术【二两】甘草【半两】
　　右为麄散毎服四钱以水一盏半生姜五片同煎至七分去滓温服不计时
　　治伤寒头疼并太阳头疼及一切头风
　　川芎【一两】细辛【半两】香附子【一两】羌活【一两】甘草【三钱】白芷【二两】甘菊【一两】苍术【一两泔浸】薄荷【一两】荆芥【四分】茵陈【五分】
　　右为末毎服二钱茶清调下妇人产后伤风头痛用当归末石膏末同调下
　　解伤寒头痛
　　右以升麻一两细剉水一升煎炼取浓汁服之
　　疗伤寒热头痛心下烦满
　　柴胡　茯苓　桔梗　大黄　石膏　麻子仁甘草　桂【各等分】
　　右为散以水一斗煮取四升入硝石三分方寸匕服
　　伤寒食毒【论】
　　夫伤寒食毒者由其人脾胃气弱宿食不化因外伤风冷四肢不利身体虽不大热心胷恒多壅闷吐逆上气心腹胀满小便赤色下利频并诊其脉数三部俱有此乃其症也　又云伤寒兼食毒者此世所谓夹食伤寒也甲乙经曰邪生阳者得之风雨寒暑邪中于隂者得之饮食居处隂阳喜怒此病本由动劳汗出饮食失节又伤冷食寒饮所致内外挟寒其状微热恶寒心胷痞闷四肢痠疼头痛吐逆上气腹满小便赤色泄利频并宜先治其里
　　方
　　人参散　治食毒伤寒初得病身体不大热心闷吐逆上气小便赤色下利不止水谷不化
　　人参【去芦头一两】赤茯苓【二分】高良姜【半两剉】草豆蔲【半两去皮】附子【半两炮制去皮脐】陈橘皮【半两汤浸去白穰焙】细辛【一分】甘草【一分炙微赤剉】子芩【三分】诃梨勒皮【半两】厚朴【半两去粗皮涂生姜汁炙令香熟】
　　右捣细罗为散毎服四钱水一中盏入生姜半分煎至五分去生姜不计时和滓稍热服
　　治食毒伤寒头痛身不大热心间驻闷大便下利宜服此方
　　干姜【半两炮制剉】附子【三分炮制去皮脐】甘草【半两炙微赤剉】诃梨勒皮【一两】陈橘皮【半两汤浸去白穰焙】厚朴【三分去粗皮涂生姜汁炙令香熟】
　　右捣细罗为散毎服二钱水一中盏煎至五分不拘时和滓温服
　　大腹皮散　治食毒伤寒心腹胀满时复呕吐増寒不下饮食大小便闭涩
　　大腹皮【一两剉】川大黄【一两剉碎微炒圣济醋炒】木香【半两】桂心【半两】白术【一分】川朴硝【一两圣济用半两】厚朴【三分去粗皮涂生姜汁炙令香熟】
　　右捣筛为散毎服四钱水一中盏入生姜半分煎至六分去滓不计时温服一方无生姜名大腹皮汤
　　桂心散【出圣恵方】治伤寒食毒腹胀气短壅闷不下食四肢少力
　　桂心　当归【剉微炒】大腹皮【剉】诃梨勒【煨用皮】川大黄【剉碎微炒】木香【已上各一两】枳殻【三分麸炒微黄去穰】甘草【三分炙微赤剉】
　　右捣筛为散毎服三钱水一中盏煎至六分去滓不计时温服
　　木香散【出圣恵方】治伤寒食毒脾胃虚乏四肢少力不思饮食心腹气胀或时下利向晚増寒
　　木香【半两】草豆蔲【半两去皮】桂心【半两】陈橘皮【半两汤浸去白穰焙】白术【半两】神麯【一分微炒黄色圣济用半两】荜拨【半两】人参【三分去芦头圣济用半两】甘草【半两炙微赤剉】柴胡【半两去苗】桃仁【三分汤浸去皮尖双仁麸炒微黄】厚朴【三分去粗皮涂生姜汁炙令香熟圣济用半两】
　　右捣筛为散毎服三钱水一中盏入生姜半分煎至六分去滓不计时稍热服
　　防榔散【出圣恵方】治伤寒食毒腹胀喘急
　　防榔【一两】白术【一两】木香【三分】人参【一两去芦头】诃梨勒皮【三分】陈橘皮【一两汤浸】
　　右捣细罗为散毎服二钱水一中盏入生姜半分三枚煎至五分去滓姜枣不计时和滓温服
　　白术散【出圣恵方】治伤寒食毒壮热头疼时复増寒四肢痠痛口苦
　　白术【三分】附子【三分炮制去皮脐】干姜【半两炮制剉】桂心【三分】甘草【半两炙微赤剉】川大黄【三分剉碎微炒】木香【半两】枳殻【半两麸炒微黄去穰】
　　右捣细罗为散毎服二钱水一中盏入生姜半分三枚煎至五分去滓姜不计时温服
　　赤茯苓散【出圣恵方】治伤寒食毒腹胀虚鸣不能食
　　赤茯苓　陈橘皮【汤浸去白穰焙】人参【去芦头】白术　五味子　木香　桔梗【去芦头】厚朴【去粗皮涂生姜汁炙令香熟各一两】
　　右捣细筛为散毎服二钱以水一中盏生姜半分煎至五分去姜不计时和滓温服
　　治伤寒食毒心腹胀气急闷大小便不通宜服此方川大黄【一两剉碎微炒】赤芍药【一两】当归【半两去尾焙】木香【半两】川朴硝【一两】枳殻【半两麸炒微黄去穰】
　　右捣筛为散毎服五钱水一大盏入生姜半分煎至五分去滓无时温服以利为度圣济无枳殻名朴硝汤
　　木香丸【出圣恵方】治食毒伤寒心腹胀满头面遍身俱黄或时増寒壮热吐逆不下饮食大便闭涩小便如血木香【一两】桂心　川升麻【一两】白术【半两】川大黄【一两剉碎微炒】知母【半两】厚朴【一两去粗皮涂生姜汁炙令香熟】防榔【一两】川朴硝【一两】
　　右捣罗为末炼蜜和捣二三百杵丸如梧桐子大毎服不计时以生姜汤下三十丸
　　人参汤【出圣济总录】治伤寒食毒初得病身体不大热心胷痞闷不思饮食吐逆不定上气筑心下利不止水谷不化
　　人参【一两】赤茯苓【去黒皮】黄芩【去黒心各三分】诃梨勒【炮去核】高良姜【剉炒】厚朴【去粗皮生姜汁炙剉】陈橘皮【去白炒】甘草【炙剉】草豆蔲【去皮】附子【炮制去皮脐各半两】干姜【炮】细辛【去苗叶各一分】
　　右防咀如麻豆大毎服三钱以水一盏生姜三片煎至七分去滓温服以粥饮投取汗
　　芎防汤【出圣济总录】治伤寒食毒壮热头疼时复憎寒四肢疲痛口苦
　　芎防　附子【炮制去皮脐】大黄【剉炒】桂【去粗皮各三分】干姜【炮】甘草【炙剉】木香【各半两】
　　右防咀如麻豆大毎服三钱以水一盏生姜三片一枚擘煎至六分去滓空心温服
　　续命丸【出圣济总录】治伤寒食毒水癖不消及痰实
　　大黄【剉醋炒】黄芩【去黒心】麻黄【去根节】黄连【去须各半两】豉【半分炒】甘遂【半分炮】栀子仁　朴硝【研】杏仁【去皮尖双仁炒研各一分】巴豆【一分去皮心膜研以纸压去油】
　　右捣罗七味为末与三味研者拌匀炼蜜和丸如大麻子大毎服三丸空心温热水下以利为度未利加一二丸
　　大黄汤　治伤寒食毒心腹胀满时复呕吐憎寒不下食大小便秘澁
　　大黄【剉炒】白术　厚朴【去粗皮生姜汁炙剉】大腹皮【剉各一两】木香桂【去粗皮】朴硝【研】牵牛子【炒各半两】
　　右麄捣筛毎服二钱以水一盏生姜三片煎至六分去滓温服不拘时
　　疎气汤　治伤寒后食毒所伤心腹胀满水谷不化大便不利
　　京三棱【煨剉】牵牛子【炒各一两】干姜【炮半两】陈橘皮【去白炒一两】
　　右捣罗为末炼蜜和丸如梧桐子大毎服二十丸不拘时生姜汤下取利为度未利再服
　　防榔散　治伤寒食毒所伤腹胀气急大小便不通防榔【剉】郁李仁【去皮各一两】大腹皮【剉】陈橘皮【汤浸去白炒各半两】
　　右捣罗为散毎服二钱以生姜汤调下
　　橘皮丸　治伤寒食毒恶寒腹脇急胀呕吐不下食手足厥冷
　　陈橘皮【去白炒】草豆蔲【去皮】桂【去粗皮】枳殻【去穰麸炒】木香【各一两】大黄【剉炒二两】鼈甲【去裙襴一两半用醋五合浸炙】硇砂【一分研】
　　右捣罗为末炼蜜和丸如梧桐子大毎服二丸空心生姜汤下
　　干姜汤　治伤寒食毒头痛恶寒心腹虚胀大便泄利干姜【炮】甘草【炙剉各半两】附子【炮制去皮脐】陈橘皮【去白炒】厚朴【去粗皮生姜汁炙各三分】
</div>
    <div class="pagination">
<a href="普济方四库_page480.html">上一页</a><span>...</span><a href="普济方四库_page476.html">476</a><a href="普济方四库_page477.html">477</a><a href="普济方四库_page478.html">478</a><a href="普济方四库_page479.html">479</a><a href="普济方四库_page480.html">480</a><span class="current-page">481</span><a href="普济方四库_page482.html">482</a><a href="普济方四库_page483.html">483</a><a href="普济方四库_page484.html">484</a><a href="普济方四库_page485.html">485</a><a href="普济方四库_page486.html">486</a><span>...</span><a href="普济方四库_page482.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
