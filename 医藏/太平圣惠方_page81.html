<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 81 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 81 页/共 791 页</h1>
    <div class="content">　　治伤寒后。体虚烦热。不得睡卧。少思饮食。宜服麦门冬散方。

　　麦门冬（三分去心） 茯神（一两） 黄芩〔三（二）分〕 熟干地黄（一两） 甘草（半两炙微赤锉） 人参（一两去芦头） 黄 （一两锉）上件药。捣筛为散。每服五钱。以水一大盏。入生姜半分。枣三枚。粳米五十粒。煎至五分。去滓。不计时候温服。

　　治伤寒后。虚烦不得眠睡。心中懊 。宜服此方。

　　甘草（半两炙微赤锉） 栀子仁（半两） 黄芩（半两） 乌梅肉（十四枚微炒） 柴胡（一两去苗）上件药。捣筛为散。每服四钱。以水一中盏。入生姜半分。竹叶二十片。粳米五十粒。

　　煎至六分。去滓。不计时候温服。

　　治伤寒。体虚心烦。不得眠卧。四肢少力。宜服熟干地黄散方。

　　熟干地黄（一两半） 白芍药（一两） 羚羊角屑（一两） 茯神（一两） 黄 （一两锉） 麦门冬（一两去心） 酸枣仁（一两微炒） 人参（一两去芦头）上件药。捣筛为散。每服四钱。以水一中盏。煎至六分。去滓。入鸡子清一枚。搅令匀。温服。

　　又方。

　　半夏（三分汤洗七遍去滑） 白茯苓（一两半） 黄芩（一两）上件药。捣筛为散。每服五钱。以水一大盏。入生姜半分。粳米五十粒。煎至五分。去滓温服。

　　治伤寒后。体虚乏力。筋脉拘急。四肢疼痛。不得睡卧。宜服酸枣仁散方。

　　酸枣仁（一两微炒） 麦门冬（半两去心） 防风（半两去芦头） 当归（三分锉微炒）白茯苓（三分） 芎 （半两） 羚羊角屑（三分） 人参（三分去芦头） 黄 （三分锉）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候温服。

　　治伤寒后。胃气虚乏。不思饮食。四肢少力。心神烦闷。不得睡卧。宜服麦门冬散方。

　　麦门冬（三分去心） 白术（一两） 酸枣仁（半两） 甘草（半两炙微赤锉） 黄（三分锉）人两汤洗七遍去白瓤焙）上件药。捣筛为散。每服四钱。以水一中盏。入生姜半分。竹叶二七片。枣三枚。煎至六分。去滓。不计时候温服。

　　治伤寒后。伏热在心中。恍惚多惊。不得睡卧。宜服茵陈散方。

　　茵陈（半两） 犀角屑（半两） 柴胡（一两去苗） 茯神（一两） 赤芍药（半两） 麦门冬（半两去心） 黄芩（半两） 栀子仁（半两） 甘草（半两炙微赤锉）上件药。捣筛为散。每服四钱。以水一中盏。入生姜半分。竹叶二七片。生地黄一分。

　　煎至六分。去滓。不计时候温服。

　　卷第十二

　　治伤寒虚汗不止诸方

　　夫诸阳在表。表者阳也。阳气虚则自出汗。心主于汗。今心脏虚。故津液妄出也。

　　治伤寒。头痛恶寒。虚汗不止。宜服石膏散方。

　　石膏（三分） 牡蛎（三分烧为粉） 地骨皮（半两） 白术（半两） 五味子（半两）黄（半两锉） 麻黄根（半两）上件药。捣筛为散。每服四钱。以水一中盏。煎至六分。去滓。不计时候温服。

　　治伤寒。体虚汗出。心烦。头痛恶风。宜服白术散方。

　　白术（一两） 甘草（一分炙微赤锉） 芎 （三分） 羌活（一分） 羚羊角屑（一分） 桂心（一分） 麻黄（一两不去根节） 知母〔二（一）分〕 石膏（一两）上件药。捣筛为散。每服五钱。以水一大盏。入生姜半分。煎至五分。去滓。不计时候温服。

　　治伤寒。汗出不歇。宜服此方。

　　川大黄（锉碎微炒） 黄连（去须） 栀子仁 黄柏（涂蜜微炙锉） 麻黄根（以上各一两）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒体虚。夜卧汗出不止。时发头旋。恶心不食。宜服此方。

　　人参（去芦头） 半夏（汤洗七遍去滑） 黄 （锉）（以上各一两） 麻黄根（一两半） 牡蛎（二两烧为粉） 防风〔二两（三分）去芦头〕上件药。捣筛为散。每服五钱。以水一大盏。入生姜半分。煎至五分。去滓。不计时候温服。

　　治伤寒虚汗不止。宜服麻黄根汤方。

　　麻黄根（一两） 黄 （一两锉） 五味子（半两） 牡蛎（二两烧为粉） 甘草（三分炙微赤）龙骨（一两）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒脉微细。汗出不止。渐觉虚羸。宜服白茯苓散方。

　　白茯苓（一两） 人参（一两去芦头） 白术（三分） 白芍药（三分） 麻黄根（一两） 五味子（半两） 牡蛎（一两烧为粉） 肉苁蓉（一两酒浸一宿刮去皴皮焙干）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒。虚汗不止。心多烦躁。时时惊悸。宜服人参散方。

　　人参（去芦头） 远志（去心） 白茯苓 麦门冬（去心） 黄 （锉） 柴胡（去苗）〔以上各一（半）两〕 甘草（一分炙微赤锉） 龙骨（一两）上件药。捣筛为散。每服五钱。以水一大盏。入生姜半分。枣三枚。煎至五分。去滓。

　　不计时候温服。入竹茹一分同煎。

　　治伤寒。脉候软弱。神气羸劣。虚汗不止。宜服牡蛎散方。

　　牡蛎（一两烧为粉） 白茯苓 人参（去芦头） 白术 白芍药 麻黄根（以上各三分）上件药。捣筛为散。每服。不计时候。以粥饮调二钱。

　　治伤寒。体虚。汗出不止。时时心悸。宜服此方。

　　茯神（一两） 牡蛎（一两半烧为粉） 伏龙肝（一两） 麻黄根〔一（二）两〕上件药。捣细罗为散。每服。不计时候。煎金银汤调二钱。

　　治伤寒。汗出不止。渐至困羸。宜用此方。

　　牡蛎（五两烧为粉） 滑石（三两） 麻黄根（五两） 丁香（一两） 甘松香（二两）上件药。捣罗为散。每度。用生绢包药五两。扑身体。以汗止为度。

　　治伤寒。湿温汗出。遍身如水。宜服此方。

　　杜仲（一两半去粗皮炙微黄锉） 牡蛎（二两烧为粉）上件药。捣细罗为散。每服。不计时候。以温水调下二钱。

　　治伤寒。汗出不解。宜服牡蛎散方。

　　牡蛎（一两烧为粉） 甘草（半两炙微赤锉） 熟干地黄（一两） 白术（一两） 白芍药（半两） 龙骨（一两） 黄 （二两锉） 人参（一两去芦头） 麦门冬（半两去心）上件药。捣筛为散。每服四钱。以水一中盏。入生姜半分。枣二（三）枚。煎至六分。

　　去滓。不计时候温服。

　　又方。

　　麻黄根 牡蛎粉 黄 （锉） 人参（去芦头） 地骨皮 龙骨（以上各一两）上件药。捣筛为散。每服五钱。以水一大盏。入枣三枚。煎至五分。去滓。不计时候温服。

　　又方。

　　牡蛎粉 麻黄根 杜仲（去粗皮炙微黄锉） 黄 （锉以上各一两）上件药。捣细罗为散。不计时候。煎蛤粉汤调下二钱。

</div>
    <div class="pagination">
<a href="太平圣惠方_page80.html">上一页</a><span>...</span><a href="太平圣惠方_page76.html">76</a><a href="太平圣惠方_page77.html">77</a><a href="太平圣惠方_page78.html">78</a><a href="太平圣惠方_page79.html">79</a><a href="太平圣惠方_page80.html">80</a><span class="current-page">81</span><a href="太平圣惠方_page82.html">82</a><a href="太平圣惠方_page83.html">83</a><a href="太平圣惠方_page84.html">84</a><a href="太平圣惠方_page85.html">85</a><a href="太平圣惠方_page86.html">86</a><span>...</span><a href="太平圣惠方_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
