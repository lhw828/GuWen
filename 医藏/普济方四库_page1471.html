<!DOCTYPE html>
<html>
<head>
    <meta charset="UTF-8">
    <title>普济方四库 - 第 1471 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1471 页/共 1812 页</h1>
    <div class="content">　　葱胶汤　治产后大小便不通
　　葱白【一握】牛胶【一片广二寸长四寸】
　　右剉碎以水三升和煮消尽去滓顿服
　　木香煮散　治产后冷热不调大小便不通
　　木香【炮为末】青黛【研各一两】
　　右再研令匀每服二钱匕水半盏麻油少许同煎十余沸和滓温服少顷即通
　　濡脏汤　治产后大小便不通六七日腹中有燥屎寒热烦闷气短汗出腹胀满
　　生葛根【五两切无生者用干葛一两】大黄【半两剉炒】
　　右粗捣筛每服三钱匕水一盏煎至七分去滓温服以利为度
　　又方【出便产须知】治产后大小便秘涩此是津液少不可服通利药冝润其肠若通利之则必至肠滑不禁不可治
　　以麻仁粥每用半盏擂仁取水煮粥服之
　　治产后大小便不通并服防药腹胀气喘方
　　用青盐半斤炒令变色先以浆水一斗半煎沸下盐末在汤中搅和倾盆中看冷热通手即入盆中坐浸腰腹须防便通汤或渐冷即入新热汤投之常令稍热人困即扶起少顷又浸
　　又方【出圣恵方】
　　用羊蹄根一两水一大盏煎至六分去滓为二服食前服之
　　又方【出圣恵方】
　　用桃花三两为末每服二钱新汲水调下
　　枳殻丸【出卫生宝鉴】治产后大小便涩滞
　　枳殻【一两麸炒】大黄【一两】木香【三钱】麻仁【炒黄一两】
　　右为细末炼蜜和丸如梧桐子大每服三十丸食前温水送下如饮食不化亦得服之
　　麦蘖散【出大全良方】疗产后五七日不大便切不冝妄服药先冝用之
　　大麦蘖【不以多少】
　　右炒黄为末每服三钱沸汤调下与粥间服
　　大便不通【附论】
　　大肠者传道之官变化出焉产后津液减耗胃中枯燥润养不足糟粕壅滞故大便难而或不通凡新产之人善病此者由去血多内亡津液故也　产后水血俱下肠胃虚竭津液不足是以大便秘涩不通也若过五六日腹中闷胀者此有燥屎在脏腑以其干涩未能出耳冝服麻仁丸津润之若误以为有热而投以寒药则阳消阴长变证百出性命危矣
　　方
　　调胃散　治产后大便秘涩不通
　　大黄【剉炒】当归【切焙】麦门冬【去心焙】桃仁【去皮去双人麸炒】菖蒲【剉】鳖甲【醋炙去裙栏】生干地黄【焙】柴胡【去苗各一两】黄连【去须三分】桂【去粗皮半两】厚朴【去粗皮三分生姜汁炙透】吴茱茰【汤浸去涎焙干炒半两】秦芁【去苗土三分】
　　右为散每服二钱匕温水调下空心食前服
　　三脘汤【一名三脘散】治产后大小便不通【方见本门大小便秘涩类】治产后大小便不利【出余居士选竒方】
　　大黄　芍药　麻黄【各六分】枳殻【五分】甘草【三分】山栀【二分】
　　右为末炼蜜和丸如梧桐子大每服米饮吞下三十丸
　　十圣丸　治产后大便不通秘涩脐腹坚痛
　　防榔【剉】木香　芎防　羗活【去芦头】桂【去粗皮各一两】大黄【剉蒸】郁李仁【去皮尖别研如膏】当归【切焙】人参　熟干地黄【焙各二两】
　　右除郁李仁外捣罗为末入郁李仁和匀炼蜜为丸如梧桐子大每服二十丸米饮下不拘时以利为度
　　又方　治产后热燥大便秘涩
　　升麻　枳实【去穣麸炒】黄芩【去黒心各三分】生干地黄【焙】人参当归　大黄【剉】栀子仁　杏仁【去皮尖双人麸炒】甘草【炙各一两】
　　右粗捣筛每服二钱匕水一盏煎至七分去滓食前服
　　大腹皮汤　治产后热毒气结燥大便不通壅滞气闷疼痛腰重脇胀
　　大腹皮【五枚细剉】枳殻【去穰麸炒】赤芍药【剉各一两】天门冬【去心焙干三分】秦芁【去黒皮半两】甘草【焙一两】羗活【去芦头半两】郁李仁【去皮炒半两】生干地黄【焙一两】
　　右麄捣筛每服三钱匕水一盏煎至七分去滓温服得利为度
　　大黄丸　治产后大便秘涩不通
　　大黄【剉炒】当归【切焙】赤芍药　　厚朴【去麄皮生姜汁炙透各一两】枳殻【去穰麸炒】大麻仁【别研如膏】生干地黄【焙各三分】
　　右捣罗六味为末与麻仁膏同研令匀炼蜜和丸如梧桐子大每服二十丸米饮下不拘时服
　　诃梨勒丸　治产后大便秘涩不通
　　诃梨勒【煨去核】大黄【剉炒】当归【切焙】熟干地黄【焙】人参大麻仁【别研如膏各一两半】
　　右捣罗五味为末与大麻仁同研令匀炼蜜和丸如梧桐子大每服三十丸米饮下不拘时服
　　厚朴丸　治产后大肠虚结秘涩不通
　　厚朴【去麄皮生姜汁炙透一两】人参【一两】陈橘皮【去白焙一两】大黄【剉一两】郁李仁【去皮别研如膏一两】当归【切焙一两半】
　　右捣罗五味为末入郁李仁膏同研令匀炼蜜和丸如梧桐子大每服三十丸温酒下不拘时
　　升麻汤　治产后大便秘涩
　　升麻　大黄【剉各一两】当归【切焙二两】山栀子仁【防炒二两】前胡【去芦头二两半】生地黄【焙三两】
　　右麄捣筛每服五钱匕水一盏半煎至八分去滓食前温服
　　人参丸　治产后大便不通
　　人参　防榔【剉各一两半】当归【切焙一两】厚朴【去麄皮生姜汁炙透三分】郁李仁【去双人皮尖研如膏半两】
　　右捣罗四味为末入郁李仁膏同研令匀炼蜜和丸如梧桐子大每服二十丸温水下加至三十丸不拘时
　　产后大便不通皂荚内药方
　　猪牙皂荚【生】杏仁【汤去皮尖双仁】蛇蜕皮【防炒】干姜【炮各一两】蜜【半两】
　　右先捣四味细罗为末于铫子内熬蜜三两沸后下药末不住手搅候可丸即丸如枣核大每服一丸用绵子裹药以麻油润药上内下部中仰卧便通未通再内
　　大黄丸　治产后风热大便秘涩
　　大黄【剉炒】大麻仁【研如膏】当归【切焙各三分】生干地黄【焙四两】
　　右捣罗三味为末与麻仁膏同研匀炼蜜和丸如梧桐子大每服十丸米饮下以利为度
　　郁李仁饮　治产后肠胃燥热大便秘涩
　　郁李仁【别研如膏】　朴硝【别研细】　当归　生干地黄
　　右将二味麄捣筛与别研者二味和匀每服三钱氷一盏煎至七分去滓温服未通便服
　　治产后大便不通大肠结燥腹中壅胀内药方
　　皂荚【不蛀者一挺去皮子酥炙捣为末】防防【半合研细】白蜜【一合】
　　右先熬蜜令消次下盐防皂荚末慢火煎不住手搅候如饧即丸如枣核大内一丸入下部中未通可内三五丸不妨药在内自化如得通利即随出
　　中和散　治大便不通不问老防皆可服
　　附子【一两一半生一半炒】大黄【一两一半生一半炒】
　　右同碾为散每服二钱匕温米饮调下临卧服
　　治产后大肠热燥糟粕结药势不入大便不通冝以皂荚导方
　　以皂荚肥不蛀者去皮子一挺为末炼蜜和丸如枣大取一丸内下部中须防即通
　　治产后下部闭塞大便秘结不通以乌梅导方
　　用乌梅十四枚温汤浸取肉捣丸如小防榔大每服用一枚内下部中立通
　　温中丸　治产后大便不通七八日以上者
　　以硫黄用桞木细研飞过生用用水浸炊饼和丸如梧桐子大每服二十丸或三十丸用木香少许煎汤吞下即効
　　麻苏粥【出永类钤方】治妇人产后有三种疾欝冒而多汗则大便秘涩故难于用药唯此粥能治之
　　紫苏子　大麻子仁
　　右等分浄洗研令极细用水再研取汁一盏分二次煮粥啜之此粥不惟产后大抵老人诸虚风秘皆得用尝有一贵人母年八十四忽尔腹满头痛恶心不下食请医者数人议皆作补脾进食治风清利头目数日病愈甚全不入食其家忧甚恳予辨之予曰前药皆误此疾正是老人风秘脏腑壅滞聚于膈中则腹胀恶心不喜食又上于巅则头痛神不清也若得脏腑流畅诸疾悉去矣予令作此粥两啜而气泄先下结尿如故班者十余后渐得通利不用药而自愈
　　葱涎丸　治产后大便秘涩由产后水血俱下肠虚津液不足所致若过五六日腹中闷胀有燥粪冝润其肠若以为热投以寒凉之剂则阳消阴长性命危矣麻仁　枳殻【各等分】
　　右为末葱涎调腊茶为丸每服五七十丸空心食前葱茶下之必通
　　阿胶枳殻丸【出三因方】治产后虚羸水血俱下肠胃虚竭津液不足大便秘涩
　　阿胶　枳殻
　　右各等分炼蜜丸如梧桐子大别研滑石为衣温水下二十丸半日以来未通再服
　　蜜免法　疗产后热结大便不通
　　以白蜜五合熳火煎令如硬以投冷水中良乆取出捻如拇指大长二寸内谷道中即通
　　调导饮【出直指方】治妇人产前产后大便不通
　　当归　川芎　防风　枳殻【制各四钱】甘草【炙三钱】
　　右细剉每服三钱水一盏姜枣煎食前服
　　小便不通【附论】
　　产后气血俱虚弱津液虚少将温过度热入膀胱气脉内燥壅塞不通始则淋沥甚则不通令人小腹绕脐胀痛气满于内亦令胞转治法使气得通则愈
　　方
　　发灰汤　治产后小便不通
　　乱发【烧灰】车前子　大黄【剉炒】桂【去麄皮】当归【切焙】滑石【各一两】冬子【五合】木通【剉一两半】
　　右麄捣筛每服三钱匕水一盏煎至七分去滓温服日三夜一
　　榆白皮散　治产后小便秘涩小腹疼痛
　　榆白皮【剉】木通【剉炒】　黄芩【去黒心】葵子【炒各半两】滑石【别捣研】芎防　芍药【炒】蒲黄【各三分】
　　右捣研为散每服二钱匕浓煎木通汤调下
　　葵根汤　治产后小便不通
</div>
    <div class="pagination">
<a href="普济方四库_page1470.html">上一页</a><span>...</span><a href="普济方四库_page1466.html">1466</a><a href="普济方四库_page1467.html">1467</a><a href="普济方四库_page1468.html">1468</a><a href="普济方四库_page1469.html">1469</a><a href="普济方四库_page1470.html">1470</a><span class="current-page">1471</span><a href="普济方四库_page1472.html">1472</a><a href="普济方四库_page1473.html">1473</a><a href="普济方四库_page1474.html">1474</a><a href="普济方四库_page1475.html">1475</a><a href="普济方四库_page1476.html">1476</a><span>...</span><a href="普济方四库_page1472.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
