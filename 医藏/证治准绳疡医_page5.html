<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 5 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 5 页/共 122 页</h1>
    <div class="content">　　麝香 白砒（制各五分） 蟾酥（一钱） 雄黄 辰砂 乳香 没药 血竭（各一钱五分） 全蝎（泡，炙）

　　上为细末，炙和匀。服法同前。

　　夺命丹 治证同前。

　　轻粉 麝香 白砒（制，各五分） 白矾（ ） 辰砂（为衣） 血竭（各一钱） 蟾酥（干者二钱，酒化入药） 铜绿 寒水石（ ） 乳香 没药 雄黄（各二钱） 蜗牛（二十一个，连壳）

　　上为末。先将蜗牛研烂如泥，匀和前药为丸，如绿豆大。如丸不就，加好酒打三五百下。每服二三丸，先用葱白三寸与病者嚼烂，吐于男左女右手心，将药丸裹入葱白，用无灰酒三四盏，温热送下，被盖取汗为度。重者不过三服。

　　上自乌金散以下，皆治毒疮初发，憎寒壮热面赤，身拘急疼痛者，取汗之峻剂。东垣虽左袒汗而托里荣卫，一方则固。丹溪所谓，助气壮胃，使根本坚固，而以行经活血为佐者也，与乌金、夺命之取汗异矣。当归饮子亦同此意，而微有气血温凉之分焉，故与败毒散同列为发表之方。而后所列东垣分经诸方，则正丹溪所云云，虽曰解表，不以取汗为功，尤可师法，学人详之。

　　〔垣〕 通父家翟梗，于尻臀上足太阳经生痈，坚硬肿痛大作，左右尺脉俱紧，按之无力。

　　内托羌活汤羌活 黄柏（酒洗，各二钱） 防风 本 连翘 当归（各一钱） 肉桂（三分） 甘草（炙） 苍术陈皮（各五分） 黄 （一钱五分）

　　上作一服，酒二大盏，水一大盏，煎至一盏。去渣，热服空心。以夹被盖覆其痈，使药行罢去之，一服愈。

　　〔丹〕 王姑丈七十余，患项疽，脉实而稍大，此因忧闷而生，太阳经治之。

　　归头（二钱） 黄柏（一钱半，酒） 黄 羌活 地黄（酒） 黄芩（酒炒） 桔梗（一钱） 黄连（酒炒） 连翘 防风 甘草（生） 人参 陈皮 防己 泽泻（五分）

　　白水煎服。

　　净腋汤 治皮肤痒，腋下疮，背上疮，耳聋耳鸣。

　　麻黄 草蔻 防风 柴胡 黄芩（酒） 苍术（各一钱） 桂枝 羌活（各二钱） 桔梗 甘草生地（各五分） 当归梢（七分） 红花（少许） 升麻（半分） 连翘（一钱半）

　　上锉如麻豆大，都作一服。水二大盏，煎至一盏，去渣，稍热服。

　　尹老，家素贫寒，形志皆苦，于手阳明经分出痈，第四日忽肿，幼有 疝，其臂外皆肿痛，先肿在阳明。左右寸皆短，中得之俱弦，按之洪缓有力，此痈得自八风之变，以脉断之，邪气在表，然其证大小便如故，饮食如常，腹中和，口知味，知不在里也，不恶风寒，止热躁，脉不浮，知不在表也，表里既和，知邪止在经脉之中，凝滞为痈，出身半以上，风从上受之也，故与却寒邪，和经脉中气血，使无凝滞也。

　　白芷升麻汤白芷（七分） 升麻 桔梗（各五分） 甘草（炙） 黄芩（生） 归梢 生地（各一钱） 酒黄芩黄 连翘（各二钱） 中桂（少） 红花（少）

　　上水酒各一盏，同煎至一盏。临卧热服，一服愈。此证虽曰经脉之中，然得之自八风之变，其药制度皆发表之意。

　　妇人两乳间出黑头疮，疮顶陷下，作黑眼子，其脉弦洪，按之细小。

　　升麻 连翘 葛根（各一钱半） 肉桂（三分） 黄 归身 甘草（炙，各一钱） 黍粘子（五分）

　　黄柏（二钱）

　　上作一服。水一盏，酒半盏，煎至一盏，二服愈。

　　〔罗〕 汗之则疮已。丁巳年，委予从军。回住曹州，有赵同知舅，经历。病头面赤肿，耳前后尤甚，疼痛不可忍，发热恶寒，牙关紧急，涕唾稠粘，饮食难下，不得安卧。一疡医，肿上砭刺四五百余针，肿赤不减，其痛益甚，不知所由然。予往诊视，其脉浮紧，按之洪缓，此寒覆皮毛，郁遏经络，热不得升，聚而赤肿。经云：天寒地冻，则水冰。人气在中，皮肤致，腠理闭，汗不出，血气强，内坚涩，当是之时，善行水者不能注冰，善穿地者不能凿冻，善用针者亦不能取四厥，必待天温冰释，冻解而水可行，地可穿，人脉亦犹是也。又曰：冬月闭藏，水冰地坼，故用药多而少针石也，宜以苦温之剂，温经散寒则已，所谓寒致腠理，以苦发之，以辛散之也，宜以托里温经汤。麻黄苦温发之者也，故以为君；防风辛温散之者也，升麻苦平、葛根甘平解肌出汗，专治阳明经中之邪，故以为臣；血流而不行者则痛，以香白芷、归身辛温，以破血散滞；湿热则肿，苍术苦甘温，体轻浮，力雄壮，能泄皮肤腠间湿热；人参、甘草甘温，白芍药酸微寒，调中益气，使托其里也，故以为佐。各锉如麻豆大，同秤水煮饵之，以薄衣覆其首，以浓被覆其身，且卧于暖处，则经血温，腠理开，寒乃散，阳气伸，大汗出，肿减八九；再服去麻黄、防风，加连翘、黍粘子，痛肿悉去，经言汗出则疮已，信哉。

　　托里温经汤 治寒覆皮毛，郁遏经络，不得伸越，热伏荣中，聚而赤肿，痛不可忍，恶寒发热，或相引肢体疼痛。

　　麻黄（去根、节） 白芷 当归（各二钱） 防风（去芦） 葛根（各三钱） 升麻（四钱） 甘草（炙） 白芍药（各一钱半） 人参 苍术（各一钱）

　　上锉如麻豆大。每服秤一两，水二盏，先煮麻黄令沸熟去沫，再下余药，同煎至一盏，去渣。大温服讫，卧于暖处，即以绵衣覆之，得汗而散。

　　〔垣〕 蒲津，王世祥，年七十。感寒湿地气，二月间得附骨痈，于左腿外侧足少阳之分，少侵足阳明分，阔六七寸，长一小尺，坚硬漫肿，不辨肉色皮泽，深以指按，至骨大痛，又行步作痛，与药下咽，疼痛立止，二日后柔软而肿消矣。

　　内托黄 酒煎汤柴胡 黍粘子（各钱半） 连翘 肉桂（各一钱） 黄 当归梢（各二钱） 黄柏 甘草（炙，各五分） 升麻（七分）

　　作一帖。好酒一盏半，煎至一盏，大温空心食消尽服之，少时以早膳压之，使不令大热上攻，犯上中二焦也。

　　贾德茂男，十岁。四月天气大热，于左足大腿近膝股内，足厥阴肝之经，少侵足太阴脾之经分，出附骨疽，不辨肉色，漫肿，皮泽木硬，痛势甚大，其脉在三部细弦，按之洪缓，略有力。

　　内托黄 柴胡汤黄 （二钱） 柴胡梢（一钱） 羌活（五分） 连翘（一钱二分） 肉桂（三分） 土瓜根（酒制，一钱）

　　生地（一钱） 黄柏（酒洗，三分） 当归尾（七分半）

　　上作一服。酒一盏，水三盏，煎至一盏。空心热服，一服愈。

　　上方皆东垣及罗谦甫、丹溪随痈疽所发分野制之也，其方皆以发表为先，不过一二服而愈。如痈疽发在太阳经分野，必用防风、羌活；阳明经分野，必用香白芷、升麻；少阳经分野，必用柴胡；太阴经分野，必用芍药、升麻；少阴经分野，必用独活；厥阴经分野，必用青皮、柴胡，皆以桂佐之。身半以下者，必用酒、水多，熟煎之，空心服，使药下行，身半以上者，必用酒、水少，带生煎之，临卧服，使药上行。脉细小无力，必于本经药中加辛热剂，脉洪大有力，必于本经药中加苦寒剂。随证加减，活泼泼地，其效如神，真良医也。

　　卷之一　肿疡(十六)

　　辛凉解表

　　脉有力而数者，春夏者宜之。其药则前条东垣、谦甫、丹溪诸方（除托里温经汤） 皆是也。

　　〔丹〕 吕孺人，恶寒发热，腹上有小疽，此血少有热，与此药。

　　白术 川芎（三钱） 赤芍药 连翘（二钱半） 陈皮 黄芩 防风（二钱） 木通（一钱半） 甘草（五分） 分五帖，水煎服。

　　又治一好酒老媪脑疽，脉弦紧急且涩，用大黄，酒煨、细切，酒拌炒为末，又酒拌炒人参，人姜煎调一钱重，过两时再与，得睡而上半身汗，睡觉病已，亦辛凉解表之意。

　　当归拈痛汤 治一切风湿热毒，浸淫疮疡，下注湿毒，脚膝生疮赤肿，里外兼疮，脓水不绝，或痒或痛，脉沉紧实数动滑者，并宜服之。

　　羌活 人参 苦参（酒制） 升麻 葛根 苍术（各二钱） 甘草（炙） 黄芩（酒制）

　　茵陈叶（酒炒，半两） 防风 当归身 泽泻 知母（酒制） 猪苓（各三钱） 白术（一钱半）

　　上 咀，每服一两。水煎空心服，临睡再服之。

　　按：此足太阳、阳明、三阴药也，东垣本处为治香港脚湿热之剂，然世人用治以上诸疮甚验故录之。

　　缩毒全粉散（《鬼遗》） 治但疼痛，不急胀。

　　干葛 甘草 郁金 川芎 栝蒌根 白芷（各等分）

　　上并生为末。每服一钱，温酒入蜜调下，不拘时。此药大散五脏积毒凝滞，日三服。

　　复煎散 治痈疽，发背。

　　黄柏 黄芩 黄连 知母 生地黄（酒洗，各一钱） 防己 山栀 羌活 黄 麦门冬甘草（炙） 独活 人参（各半钱） 当归尾（二钱） 陈皮 防风梢 甘草梢（生） 苏木 当归身五味子 猪苓 本 连翘 桔梗（各一钱半）

</div>
    <div class="pagination">
<a href="证治准绳疡医_page4.html">上一页</a><a href="证治准绳疡医.html">1</a><a href="证治准绳疡医_page2.html">2</a><a href="证治准绳疡医_page3.html">3</a><a href="证治准绳疡医_page4.html">4</a><span class="current-page">5</span><a href="证治准绳疡医_page6.html">6</a><a href="证治准绳疡医_page7.html">7</a><a href="证治准绳疡医_page8.html">8</a><a href="证治准绳疡医_page9.html">9</a><a href="证治准绳疡医_page10.html">10</a><span>...</span><a href="证治准绳疡医_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
