<!DOCTYPE html>
<html>
<head>
    <meta charset="UTF-8">
    <title>外科理例 - 第 24 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 24 页/共 65 页</h1>
    <div class="content">　　乃标本有热也。用防风通圣散（六）为丸治之而愈。后每睡觉惊跳而起。不自知其故。如是者年余。脑发一毒。 痛。左尺脉数。此膀胱经热。而然。服黄连消毒散数剂少愈。次服金银花、栝蒌、甘草节、当归。月余而平。

　　机按便血之后。睡觉惊跳者。由失血阴虚。心失所养而然。阴虚阳必亢。头为诸阳之首。故亢阳上从于阳。疽发于脑。此条治法。因经因脉而制方也。

　　杜清碧病脑疽。疗之不愈。丹溪往视之。曰。何不服防风通圣散。（四十）曰。已服数剂。丹溪曰。合以酒制之。清碧乃自悟以为不及。（此因症也。）

　　一举人年逾四十。患脑疽肿 。其脉沉静。此阳症阴脉。断不起。果殁。

　　卷五

　　臂疽一百十五

　　一人年将六十。五月患右臂膊肿盛。上至肩。下至手指。色变。皮肤凉。六脉沉细而微。

　　症俱寒。乃附骨痈也。开发已迟。以燔针启之。脓清稀解。次日肘下再开之。加吃逆不绝。

　　与丁香柿蒂散两服稍缓。次日吃逆尤甚。自利。脐腹冷痛。腹满食减。时发昏愦。灸左乳下黑尽处二七壮。又处托里温中汤一两半与服。或曰。诸痛疮疡皆属心火。又时当盛暑而用姜、附可乎。予曰。经云脉细皮寒。泻利前后。饮食不入。是为五虚。况吃逆胃中虚寒。此症内外相反。须当舍时从症。遂投之。诸症悉去。饮食倍进。疮势温。脓色正。复用五香汤数服。月余而愈。

　　机按此症多属虚寒。此方专用辛热以治其寒。不用参、术以补其虚。盖因吃逆腹满。乃气郁壅也。想必其人年虽老。脉症虽虚。而形体颇实。非阴虚吃逆比。

　　一挥使臂肿一块。不痛不赤。脉弱懒食。时呕。以六君子（二）加藿香。酒炒芍药。呕止。再以八珍汤（十四）二十余剂。脓成刺之。又以十全大补而愈。次年伤寒。后臂复肿。微痛。乃伤寒余毒也。然无表症。俱虚弱耳。先用十宣散四剂。取参、 、芎、归扶助元气。防风、桔梗、白芷、浓朴行散肿结。肉桂引经破血。肿退三四。再用八珍汤。肿溃而愈。至冬臂复作痛。因服祛风药。反筋挛痛甚。此血虚不能养筋。筋虚不能束骨。用加味十全大补汤（十三）百贴而愈。

　　一女臂患肿。溃久不敛。寒热交作。五心烦热。饮食少思。月水不通。以逍遥散月余少可。

　　更服八珍汤。（十四）加牡丹皮、香附。又月余经通。再加黄 、白蔹。两月余而愈。（此凭一人臂肿。患毒作痛。服寒凉药。食少。大便不实。予用理中丸二服。更以六君子加砂仁、藿香。再以托里。脓溃而愈。

　　此因治不应而变方也。

　　凡疮痛甚者。若禀浓有火。宜苦寒药。若禀薄者。宜补中益气汤。加芩、连之类。在下加黄柏。人肥加荆、防、独、羌之类。取其风能胜湿也。

　　一妇左臂胆经部分结肿一块。年许不溃。坚硬不痛。肉色不变。脉弱少食。月水过期。

　　发热。遇劳或怒则痛。此不足症也。与参、 、归、术、芎、 、芍药、贝母、远志、香附、桔梗、牡丹皮、甘草百余帖而消。（此因症脉也。）

　　大抵妇病多起于郁。郁则气血受伤。百病生矣。

　　一人臂患漏。口干发热。喜脓不清稀。脉来迟缓。灸以豆豉饼。服八珍汤。（十四）加麦门、五味、软柴胡、地骨皮、三月余而愈。后因房劳复溃。脓清脉大。辞不治。果殁。

　　河间曰。因病致虚为轻。盖病势尚浅。元气未虚也。若病初愈。或饮食、劳倦、房劳、加至羸损。此因虚致损则为重。病势已过。元气已索故也。

　　一儿臂患痘毒作炒。按之复起。此脓胀痛也。刺之。以托里而愈。

　　一妇臂结一块。已溃不敛。灸以豆豉饼。更服托里药而愈。

　　一人年逾三十。素怯弱。不能食冷。臂患一毒。脉虚弱。予以托里药而消。但饮食少思作胀。或吞酸。日渐羸瘦。参芩等药不应。右尺脉弱。此命门火衰。不能生土。遂以八味丸补土之原。饮食渐进而愈。（此凭脉症也。）

　　一媪左臂结核。年余方溃。脓清不敛。以十全大补汤。（十三）外用附子饼灸。及贴补药膏。调护得宜。百帖而愈。（此凭症也。）

　　一人多虑神劳。年近五十。左膊外侧。红肿如粟。予曰。勿轻视。得独参汤数斤乃佳。

　　而止。旬余值大风拔木。疮上起一红线。绕背抵右肋。与大料人参汤。加芎、术补剂。两月而安。机按此条。因形因经而为治也。

　　一妇臂痛。筋挛不能屈伸。遇寒则剧。脉紧细。比良甫所谓肝气虚为风寒流于血脉经络于筋。筋不荣则干急为痛。先用舒筋汤。（八三）更用四物汤。（九）加牡丹皮、泽兰、白术而愈。亦有臂痛不能举。或转左右作痛。由中脘伏痰。脾气滞不行。宜茯芩丸。（百二十五）或控涎丹治之。（此因脉处治之。）

　　一人手臂结核如粟。延至颈项。状似瘰 。此风湿流注。用加减小续命汤。（七五）及独活寄生汤。（七六）更以托里药。倍加参、 、归、术。百帖而愈。

　　机按此条。有症无脉。认作风湿流注而治。当时必有所见也。后用补剂百贴而愈。是终于虚也。一儿三岁。臂患毒。 痛。服解毒丸。搽神功散（七十）而消。（此条症脉。不详。

　　当时必有所见。）

　　尝治臂毒。便闭烦躁。服五福化毒丹（百九）亦效。若脓成急刺。用纸捻醮麻油 疮内。

　　以膏药贴之。若儿安静。不必服药。候有脓取去。仍用 贴。

　　一人肩患疽。脉数。饮槐花酒一服。势顿退。再与金银花、黄 、甘草十余服而平。（槐花治湿热之功最为神速。胃寒不宜过剂。

　　尹老家贫。形志皆苦。自幼颓疝。孟冬于手阳明大肠经分出痈。第四日稠脓。臂外皆肿在手阳明左右经中。其脉俱弦。按之洪缓有力。此得自八风之变。以脉断之。邪气在表。饮食如常。大小便如故。腹中和。口知味。知不在里也。不恶风寒。只热躁。脉不浮。知不在表也。表里既和。邪在经脉之中。故曰凝于血脉为痈是也。痈出身半以上。故风从上受。因知为八风之变。而疮只在经脉之中。法当却寒。调和经脉中血气。使无凝滞。可愈矣。宜用以白芷升麻汤。（百四一）

　　机按此方。举一身而言。故阳明为一身之中。若以各经言之。而阳明亦自有表里中三等之剂。太阳亦有表里之中之方。余经皆可以类推也。

　　一人年逾三十。臂患痈溃而不痛。脓稀脉弱。丹溪曰。疽溃深而不痛者。胃气大虚。不也。东垣曰。脓水清稀。疮口不合。气血俱虚也。理宜大补。彼不听。服消毒药。气血愈虚丹溪曰。才见肿痛。参之脉症。倘有虚弱。便与滋补气血。可保终吉。又曰。溃疡内外皆虚。补接为主。兹则见善不从。自用己智。宁免死乎。

　　一人年逾四十。臂患毒。 痛作呕。服托里消毒药愈盛。予用凉膈散二剂顿退。更以四物汤加芩、连四剂而消。

　　机按此则所谓肿疡热毒攻心而作呕也。

　　一人两臂肿痛。服托里药日盛。予谓肿属湿。痛属火。此湿热流注经络也。用人参败毒加威灵仙、酒炒黄芩、南星数剂渐愈。更以四物汤。（九）加苍术、黄柏、桔梗二十余剂而消。按此托里药日盛。故改作湿热治也。

　　一尚书左臂肘患一紫泡。根畔肿赤。大肠脉芤。予谓芤主失血。或积血。公曰。血痢未瘳。以芍药汤（九二）二剂。更以人参败毒散（六四）二剂。疮痢并愈。

　　机按用芍药汤以治血痢。用败毒散以治紫泡。但所录脉症未甚详悉。观其所治。多属血热而近实也。

　　卷五

　　背疽一百十六

　　痛。或不痛。及麻木者。邪气盛也。隔蒜灸之。痛者灸至不痛。不痛者灸至痛。毒随火而散。再不痛者。须明灸（不隔蒜灸。）之。或用黄连解毒散之类。

　　右关脉弱而肌肉迟生者。宜健脾胃。

　　头痛拘急乃表症。先服人参败毒散一二剂。如 痛。用金银花散。或槐花酒。神效托里痛肿硬。脉实者。以清凉饮。仙方活命饮。苦参丸。

　　肿硬木闷。疼痛发热。烦躁饮冷。便秘脉沉实者。内疏黄连汤。或清凉饮。大便已利。

　　欲得作脓。用仙方活命饮。托里散。蜡矾丸。外用神异膏。

　　饮食少思。或不甘美。用六君子汤加藿香。连进三五剂。更用雄黄解毒散洗患处。每日金膏涂疮口处。候有疮口。即用纸作捻。醮乌金膏 入疮内。若有脓为脂膜间隔不出而作胀痛者。宜用针引之。腐肉堵塞者去之。若瘀肉腐动。用猪蹄汤洗。如脓稠或痛。饮食如常。

　　瘀肉自腐。用消毒与托里药相兼服之。仍用前二膏涂贴。若腐肉已离好肉。宜速去之。如脓不稠不稀。微有疼痛。饮食不甘。瘀肉腐迟。更用桑柴灸之。亦用托里药。若瘀肉不腐。或脓清稀。不 痛者。急服大补之剂。亦用桑柴灸之。以补接阳气。解散郁毒。

</div>
    <div class="pagination">
<a href="外科理例_page23.html">上一页</a><span>...</span><a href="外科理例_page19.html">19</a><a href="外科理例_page20.html">20</a><a href="外科理例_page21.html">21</a><a href="外科理例_page22.html">22</a><a href="外科理例_page23.html">23</a><span class="current-page">24</span><a href="外科理例_page25.html">25</a><a href="外科理例_page26.html">26</a><a href="外科理例_page27.html">27</a><a href="外科理例_page28.html">28</a><a href="外科理例_page29.html">29</a><span>...</span><a href="外科理例_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
