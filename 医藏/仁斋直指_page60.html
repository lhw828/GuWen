<!DOCTYPE html>
<html>
<head>
    <meta charset="UTF-8">
    <title>仁斋直指 - 第 60 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 60 页/共 110 页</h1>
    <div class="content">　　沉香降气汤和调气散每服二钱半姜煎治忧思伤脾发为腰痛【方见诸气门】
　　橘香丸治腰痛经久不瘥
　　橘核　　　　茴香　　　　葫卢巴
　　庵防子　　　破故纸【各炒】　　附子【炮等分】
　　右末酒煮糯米糊圆桐子大每服三四十圆食前盐汤下
　　神麯酒治腰痛不能转侧陈久神麯一大块烧通红淬老酒去神麯通口吞青娥圆两服顿愈
　　腰重痛方
　　八角茴香炒末食前温酒调下
　　附诸方
　　独活汤治因劳役得腰痛沉重如水似折
　　羌活　　　　防风　　　　独活
　　肉桂　　　　大黄【煨】　　　泽防【三钱】
　　桃仁【五十个】　　当归　　　　连翘【半两】
　　甘草【二钱】　　　防己　　　　酒连【一两】
　　右防咀水一盏酒一盏煎至一盏去滓通口食前服
　　补髓丹【百一选方】升降水火补益心肾强筋壮骨治肾虚腰痛【方见身体门】
　　若湿腰痛如坐水中盖肾属水久坐水湿处或为露所着湿流入肾经以致腰痛宜渗湿汤不効宜肾着汤
　　若风伤肾而腰痛者或左右痛无常处牵引两足宜五积散每服加防风半钱或加全蝎三个小续命汤独活寄生汤可选而用
　　经验羌活桃仁汤治坠堕挫闪气血凝滞攻刺腰痛神効
　　桃仁【去皮尖】　　红花　　　　牛膝【酒洗】
　　胡索　　　破故纸【炒】　　杜仲【炒】
　　川归尾【酒洗】　　羌活　　　　官桂
　　苍术【泔浸炒各等分】　茴香　　　　乳香【少许】
　　右防咀用水一钟酒半钟煎至八分食前温服
　　补隂丸治肾虚腰痛【方见虚劳门】
　　牛膝酒【三因方】治肾伤于风毒攻刺腰痛不可忍者地骨皮　　　五加皮　　　薏苡仁
　　川芎　　　　牛膝【各二两】　　甘草【一两】
　　生地黄【十两】　　海桐皮【二两】　　羌活【一两】
　　右防咀用绢帛褁药入无灰酒内炙浸七日夏三五宿每服一杯日用三四服长令酒气不絶一法加炒杜仲【一两】
　　杜仲酒【三因方】治风冷伤肾腰痛不能屈伸
　　杜仲【一两去粗皮用姜汁制炒】
　　右用无灰酒三升浸十日每服二三合四五服
　　针灸法肾俞二穴【在十四推下两旁各寸半】一法【令患人正立用竹杖度脐防记度皆尽处灸随牟壮】
　　肾气
　　肾气方论
　　肾主纳气人之气海繋焉肾虚而为风寒所乗为暑湿所袭为喜怒忧恐所伤而水结不散又与气是以群邪聚于其中曰疝曰奔豚曰小肠气曰膀胱气皆是物也其候不特外肾小腹作痛或攻刺于腰脇或游走于背膂或冷气抢心心下痛满或手足厥冷痛绕脐傍或脇之左右如杯或脐之上下如臂或腹中累累如桃李或胃脘间覆大如盘有壮热恶寒者有洒淅寒热者有不得大小便者有里急而下泄者有自汗出者有不欲食者其于隂间则卵有小大伸缩而上下不常囊有肿胀急痛而发歇无定挟冷触怒则块物逼上囊根或攻腹脇时和心平则块物自循膋系归入囊中凡此皆谓之肾气治法纲领风则散之寒则温之暑则觧其热湿则渗其水七情所发调其心气水与气行其小便其间以主治肾气之剂参之固定则也然总治之法大要以流行踈利为先毋曰肾虚得病不敢踈泄盖肾为邪气所干若非逐去病何由愈傥或姑息畏虚妄以刚剂兠住使大小腑秘而不通邪气入腹冲心危殆必矣虽然肾气发作固以肾虚得之然虚中有冷虚中有热又有冷热不调尤当详审冷者脇边及外肾清冷小便清而多遇寒即发是也热者内挟暑气或积酒毒或服暖药于前外肾与小腹俱热肛门间粪后亦热小便数而澁遇热则甚是也冷热不调者小腹外肾乍冷乍热大便小便或秘或利用药温凉当随证而权度之但所谓流行踈常常运斡于其中矣其若大小便流利之后或更有牵刺引疼或防气游注于肌肤之间此则肾虚血虚气不还元当加润飬人参当归川芎芍药桑螵蛸葫芦巴辈又不可无惟是逆气长嘘中脘停酸燥闷扰扰甚而至于呕吐最为恶候何则天一生水肾实主之宗筋聚于隂器惟借阳明以飬之今脾土不济肾水上乗必为酸汁必为涎饮荏苒逾时遂成暴吐医家执剂之始皆知肾经恶燥如苍术白术良姜之类诚不敢发用耳及其呕吐大作姜术辈用之而不顾若犹　也则吴茱茰荜拨刚燥等剂又加多焉虽附子亦用之而救急矣病势至此脾土未强肾水已为之涸肾水既涸脾土又为之焦往往隂阳不升降荣卫不流行大小二便闗隔澁闭而肾汁胃汁皆自其口出也如此者大抵不救临病须当识证预与病家言之
　　肾气证治
　　牡丹丸治风寒疝痛及诸血滞作痛
　　牡丹皮【四两】　　桃仁【浸去皮炒别研】　官桂【各五两】
　　川乌头【一只炮热去皮尖】
　　右末炼蜜圆桐子大每服五十圆温酒下血痛醋汤下
　　飬正丹【方见痼冷门】治奔豚气痛呕吐身冷调气散下沈附汤治肾虚无阳小肠气痛头额小腹外肾时冷兼治湿证
　　附子【生一钱】　　沈香　　　　辣桂
　　荜澄茄　　　甘草【炙各半钱】　　香附【一钱】
　　右剉为一服姜七片空心煎服
　　桂姜汤治无阳脐冷疝气兼治湿证
　　吴茱茰【十两半酒醋浸一宿焙干】　　　　川白姜【生】
　　辣桂【各半两】　　良姜　　　　荜澄茄
　　茴香【炒】　　　缩砂仁　　　益智仁
　　木香　　　　茯苓　　　　甘草【炙各三钱】
　　右剉每服三钱水煎调苏合香丸食前服
　　姜桂丸治肾冷寒疝
　　良姜【碎片半两】　　巴豆肉【二十一粒截断同炒焦去巴豆】
　　桂心【半两】
　　右并末醋麫糊圆桐子大每三十丸温酒食前服
　　茴香雀酒治肾冷疝气偏坠急痛
　　舶上茴香【三钱】　胡椒【一钱】　　　缩砂仁
　　辣桂【各二钱】
　　右粗末以生雀燎毛去肠拭浄不洗用三个入药于腹中麻绳繋定湿纸数重裹煨香熟空心嚼食温酒送下
　　川椒散治疝气外肾肿痛
　　真川椒【去目幷合口者防炒出汗】　　　　官桂【各半两】
　　川芎　　　　当归　　　　青皮
　　陈皮【制】　　　　枳殻　　　　防榔
　　赤茯苓　　　　青木香　　　南木香
　　荜澄茄　　　　白豆蔲仁　　甘草【炙各一分】
　　右粗末每三钱姜煎食前服
　　栀子散治肾气虚中有热小腹外肾肛门俱热大小便不通栀子仁【制】　　　枳殻【各半两】　　北梗
　　北前胡　　　　青木香　　　赤茯苓
　　车前子　　　　甘草【各一分】
　　右剉每三钱新水煎服壮热加柴胡大便秘加大黄
　　甘豆汤治肾气虚中有热大小便不通
　　黑豆【三合】　　　　甘草【二钱剉】　　姜【七片】
　　右作一剂新水煎取清汁服
　　海浮石散治肾气热证小便秘澁黄色
　　海浮石
　　右为末每二钱煎麦门冬赤茯苓汤调下
　　金莲散治膀胱气痛
　　巴豆【三十粒去殻截断】川练子【二十四个汤浸去皮薄切片】
　　右件用麸二合同炒令黄赤去麸与巴豆只将川练为末每二钱温酒调空心服
　　五苓散【方见水饮门】用生车前子竹园尿赤茯苓麦门冬去心灯心乌梅煎汤调下治肾气小便不通兼治水结不散暑证通用
　　柴胡桂枝汤治肾气冷热不调证
　　柴胡【一两三钱】　　人参　　　　桂枝
　　白芍药　　　生姜【各半两】　　半夏【制四钱】
　　黄苓　　　　甘草【炙各三钱】
　　右剉散每服四钱枣一枚水大盏煎七分温服
　　解毒防黄丸【方见积热门】温白丸【见浮肿门】以枳殻散送下【方见脚气门】治肾气大便不通酌量轻重用
　　二物汤治奔豚疝气攻刺走痛
　　辣桂【一两半】　　牵牛【炒一两】
　　右粗末每服二钱姜煎温服
　　青木香丸治膀胱疝气每五十丸以醇酒入葱白煎五苓散送下【方并见水饮门】又方青木香圆二百粒班猫七个去头足翅为末同于文武火上慢慢炒令丸子防香以磁碟盖铫上顿在冷处少顷去班猫末取圆子毎服五十丸茴香酒下
　　金铃散治膀胱小肠气外肾肿痛
　　大川练子【三十个汤浸去薄皮每个作六七片巴豆三十粒去皮膜每粒作两三段夹炒
　　巴色焦去巴】
　　右以舶上茴香与川练等秤幷木香一分为末每二钱水酒各半盏连根葱白二寸煎取汁食前调下
　　煨方治小肠气痛不可忍班猫一个去头足翅入大中线系湿纸包置慢火中煨令香熟去猫空腹食以桂心荜澄茄煎汤送下
　　蝎麝散治膀胱小肠气痛全蝎实而全者不拘多少焙干为末每迎病发时用蝎末一钱入麝半字分作二服温酒调下人行十里又进后服神効
　　失笑散治小肠气痛及诸血痛
　　川五灵脂　　蒲黄【隔纸防炒】　　加延胡索【各等分】
　　右末每服二钱酒半盏水半盏煎七分食前服血痛临熟入米醋少许
　　盐煎散治小肠气吊腹中成阵刺痛兼治风证
</div>
    <div class="pagination">
<a href="仁斋直指_page59.html">上一页</a><span>...</span><a href="仁斋直指_page55.html">55</a><a href="仁斋直指_page56.html">56</a><a href="仁斋直指_page57.html">57</a><a href="仁斋直指_page58.html">58</a><a href="仁斋直指_page59.html">59</a><span class="current-page">60</span><a href="仁斋直指_page61.html">61</a><a href="仁斋直指_page62.html">62</a><a href="仁斋直指_page63.html">63</a><a href="仁斋直指_page64.html">64</a><a href="仁斋直指_page65.html">65</a><span>...</span><a href="仁斋直指_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
