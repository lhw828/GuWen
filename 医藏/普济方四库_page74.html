<!DOCTYPE html>
<html>
<head>
    <meta charset="UTF-8">
    <title>普济方四库 - 第 74 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 74 页/共 1812 页</h1>
    <div class="content">　　阿胶散　治肺痿损败气喘咳嗽有血
　　阿胶【一两捣碎炒黄燥】热干地黄【三分】白茯苓【半两】人参【一两去芦头】麦门冬【半两去心焙】蛤蚧【一只头尾全涂酥炙令黄】侧栢叶【一两涂酥炙令黄】
　　右为散毎服不计时候以粥饮调下一钱
　　犀角饮　治肺痿咳嗽气喘喉中有血
　　犀角【镑】竹茹【各一两】桔梗【炒】柴胡【去苗】黄芩【去黒心两半】生天门冬【去心】朴硝
　　右防咀每服五钱水二盏煎至一盏去滓下朴硝少许温服
　　治肺破出血忽嗽血不止者
　　用海犀一大片于火上炙令焦黄色后以胶涂之又炙再涂令通透可碾为末用汤化三大钱放冷服之即血止水胶是也大验
　　地黄汤　治虚寒肺痿喘气
　　熟干地黄　芎防【各五两】桂【去粗皮】人参【各三两】大麻仁【一升炒研为末】桑根白皮【剉炒二升】
　　右除麻仁外并细剉每服五钱水二盏煎至一盏去滓入麻仁少许更煎数沸温服日三
　　杏仁煎　治肺痿久嗽
　　杏仁【去皮尖双仁炒黄研】阿胶【炙燥各半两】栝蒌【一两剉】人参【一两】贝母【去心焙】丹砂【各一分研】
　　右为末入瓷噐中同白饧三两熬成煎每服皂子大食后夜卧时含化
　　鹿髓煎　治伤中脉絶筋急肺痿咳嗽
　　鹿髓【半升】蜜　酥【各一两】生地黄【取汁五合】杏仁　桃仁【各三两汤浸去皮尖双仁炒捣碎酒一升滤去汁】
　　右先煎桃仁杏仁地黄汁减半次下鹿髓酥蜜煎如稀饧每服一匙头徐徐咽服空心食前日三
　　桂枝皂荚汤【出千金方】治肺痿吐涎沫不止
　　桂枝　生姜【各三两】甘草【二两】皂荚【一两】大枣【十五枚】
　　右防咀以水七升煑取三升去滓分三服
　　人参散　治身热头痛积热黄瘦肌热恶寒畜热发战膈热呕吐烦渴湿热防利或目赤口疮咽喉肿痛或风昏虚汗肺痿劳嗽
　　石膏　甘草【各一两】滑石【四两】寒水石【二两】人参【半两】
　　右为末每服三钱温水调下早晩食后兼服栀子金花丸
　　温中生姜汤【出千金方】治肺虚寒羸瘦缓弱战掉虚吸胸满肺痿
　　生姜【一片】桂心　橘皮【四两】甘草　麻黄
　　右防咀以水一斗煑取二升半分三服先煎麻黄沸去滓然后入诸药合煑
　　半夏肺痿汤　疗虚寒喘鸣多饮逆气呕吐
　　半夏【一升汤浸四次】母姜【一觔】橘皮【一觔】白术【半觔】桂心【四两】
　　右切以水九升煑取三升去滓分温三服忌羊肉饧桃李雀肉生葱一方有桑白皮切一升
　　四圣散　治欬嗽有血
　　晋盐　槐花子　干葛　山栀子仁
　　右为末每服二钱加乌梅甘草少许同煎水一盏煎至七分食后服
　　炙肝散　治欬嗽血不止
　　蒌【不去皮用穰瓦上焙干】乌梅【大者五个去核同煎药焙】杏仁【二十枚去皮尖熬炒别研】
　　右为末每一捻猪肝一片切开入药在肝内火上炙熟放冷嚼津液吞下食后及临夜服
　　上红散　治心肺客热咳嗽吐血
　　北柴胡【去芦一两】胡黄连　宣连【各半两】
　　右为末入生硃砂少许研匀每服三钱水一盏煎至半盏服
　　阿胶散　治肺损呕血开胃
　　阿胶【三个好者炒】木香【二钱】糯米【一合半】
　　右为末每服一钱百沸汤不拘时
　　雄黄欵冬花散　治肺痿喘嗽痰涎壅盛
　　欵冬花【半两】佛耳草【半两】明雄黄【一钱研】
　　右以椀内停灰火上砾药烟薫纸盖椀口留眼吸烟咽了频防吸药烟其嗽即止
　　桔梗散【出圣惠方】治肺痿咳嗽胸中满而振寒脉数干或渴时出唾又吐脓如米粥者
　　桔梗【三两去芦头】甘草【炙一两防赤炒】赤茯苓【二两】
　　右为散每服三钱以水一中盏煎至六分去滓不计时候温服
　　人参甘草汤【出千金方】治肺痿欬唾涎沫不止咽燥而渴
　　人参【一两】甘草【炙一两三钱】
　　右为剉散每服四钱水一盏半姜五片枣五个煎至七分去滓温服
　　如圣汤【一名桔梗汤出千金方】欬而胸满振寒脉数滑咽干不渴时出涎唾腥臭久久吐脓若粥者为肺痈
　　桔梗【一两】甘草【炙二两】
　　右为剉散每服四钱水一盏煎七分去滓不以时服兼治喉痹咽痛或咽中生疮唾有脓血加薏米知母煎一方有欵冬花一两半
　　防己散【出仁存方】治肺痿咯血多痰
　　汉防己　黄葶苈
　　右各等分为末每服二钱糯米饮调服食后
　　甘草干姜汤【出千金方】　温脏治肺痿多涎唾小便数肺中冷必不渴不嗽必遗溺若渴者属消渴法上虚下不能利溲服此汤宜小温服之
　　甘草【四两】干姜【二两集验方内有大十二枚】
　　右防咀以水三升煑取一升半去滓分三服
　　补肺散　治肺痿劳伤吐血
　　黄明胶【炙燥二两】花桑叶【阴干二两】
　　右为细散　每服三钱用生地黄汁调糯米饮亦得
　　甘草汤　治肺痿涎唾多出血心中温温液液【一名温液汤】用甘草二两以水三升煑取一升半去滓分三服
　　绵胶散　治肺损吐血
　　新绵【烧灰研】黄明胶【炙燥捣末】
　　右等分研匀每服一钱临卧糯米饮调下
　　治肺痿喘嗽
　　用汉防己为末每服三钱浆水一盏同煎至七分和滓温服
　　治疗肺痿时时寒热两颊赤气急亦治久嗽涕唾多骨节寒热
　　用童子小便每日晩取之去初沫少许小便可用五合取上好甘草量病人中指节男左女右长短截之炙令热破作四片内小便中置于闲净处露一宿噐上横一小刀明日早旦去甘草顿服之每日一剂其童子勿令吃五辛忌海藻菘菜热面一方用甘草末一钱小便三合搅令散服
　　治口中血腥吐红咳嗽
　　用熟地黄干嚼酒下又为末酒调下
　　治一切肺疾咳嗽脓血不止
　　用猪胰一具削薄竹筒盛于糠火中炮令极熟食后吃之
　　皂荚散　治肺痿吐涎沫
　　皂荚【半两去黒皮涂酥炙令焦黄去子】桂心【一两】甘草【一两半炙防赤剉】
　　右为散每服三钱以水一中盏入生姜半分枣三枚煎至六分去滓不计时候服
　　蛤蚧散　治患肺痿欬嗽及肺壅嗽
　　蛤蚧【一对新好者用汤洗十遍漫火炙令香研为细末】人参　茯苓【去皮】知母　贝母【各炙过汤洗】桑白皮【以上各二两】大杏仁【六两汤浸去皮尖烂煑令香取出研】甘草【五两炙】
　　右件八味同为细末入杏仁匀拌却麄罗再筛过唯细为妙每服半钱入生姜二片酥少许水八分煎熟服如以汤防之频服亦妙
　　四君子汤　治肺频而皮聚者毛落益气可也
　　白术　人参　黄耆　茯苓
　　右为麄末每服五钱至七钱水一盏煎至七分去滓食远温服
　　治痰上气气急
　　右用猯猪膏一合暖酒和服
　　治肺痿吐血
　　以鹿血和酒服之良
　　治肺痿欬嗽鬼气痓病
　　取溺久停臭者佳恐冷当以热物和温服之
　　治肺疾唾脓血
　　取薏苡仁十两杵碎以水三升煎取一升入酒少许服之
　　治肺疾咳嗽
　　以萝卜子半升淘泽洗焙干于铫子内炒令黄熟为末以沙糖丸如弹绵裹含之
　　治肺痿吐血
　　用萝卜和羊肉鲫鱼煑食之
　　肺痿咽燥【附论】
　　夫热在上焦因欬为肺痿其脉则寸口数其证则欬而口中有呕唾涎沫甚者咽中干燥盖以邪热熏肺使然或因快药下利重亡津液所致也
　　方
　　地黄汤　治肺痿咽燥咳嗽吐脓血胸脇胀满短气羸不思饮食一名生干地黄散
　　生干地黄【切焙】赤茯苓【去黒皮】柴胡【去苗各一两】射干　甘草【炙剉】麦门冬【去心焙各半两】紫苑【去苗土】半夏【汤洗七次】麻黄【去节】黄芩【去黒皮】桑根白皮【剉】五味子【各三分】
</div>
    <div class="pagination">
<a href="普济方四库_page73.html">上一页</a><span>...</span><a href="普济方四库_page69.html">69</a><a href="普济方四库_page70.html">70</a><a href="普济方四库_page71.html">71</a><a href="普济方四库_page72.html">72</a><a href="普济方四库_page73.html">73</a><span class="current-page">74</span><a href="普济方四库_page75.html">75</a><a href="普济方四库_page76.html">76</a><a href="普济方四库_page77.html">77</a><a href="普济方四库_page78.html">78</a><a href="普济方四库_page79.html">79</a><span>...</span><a href="普济方四库_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
