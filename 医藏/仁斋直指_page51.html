<!DOCTYPE html>
<html>
<head>
    <meta charset="UTF-8">
    <title>仁斋直指 - 第 51 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 51 页/共 110 页</h1>
    <div class="content">　　肾主水膀胱为之府水潴于膀胱而泄于小肠实相通也然小肠独应于心者何哉盖隂不可以无阳水不可以无火水火既济上下相交此荣卫所以流行而水窦开阖所以不失其司耳惟夫心肾不济隂阳不调故内外闗格而水道澁传送失度而水道滑热则不通冷则不禁其热盛者小便闭而絶无其热防者小便难而仅有肾与膀胱俱虚客热乗之故不能制水水挟热而行澁焉是以数起而溺有余肾与膀胱俱冷内气不充故胞中自滑所出多而色白焉是以遇夜而隂盛愈多若夫下焦蓄血其与虚劳内损则便溺自遗而不知下焦虚寒不能温制水液则便溺欲出而不禁是皆心不与肾交通故或冷或热而滑澁随之矣继自今心气旺盛小便壅遏以清利行之如赤伏苓麦门冬灯心车前子之类是也心气虚怯小便滑利以温和益之如乳香益智巴防人参之类是也演触其间肾实肾虚皆可以举隅而反或者胶柱调瑟详于肾而略于心其可乎虽然小肠之与膀胱心肾所主固也然素问有云水之本在肾其末在肺则知天一之水自上而下相为贯通亦犹心肾之不可不升降也昧者夜间忍缩小便使水气上逆乗肺痰涎喘嗽激乱争鸣其来不可御于此见肺主气也小便澁滑又当调适其气焉毋徒曰葶苈桑皮可以逐肺经之水
　　小便不通证治
　　草蜜汤治心肾有热小便不通
　　生车前草捣取自然汁半盏入蜜壹匙调服
　　蒲黄汤治心肾有热小便不通
　　赤伏苓　　　木通　　　　车前子
　　桑白皮【炒】　　荆芥　　　　灯心
　　赤芍药　　　甘草【防炙】　　　生蒲黄
　　滑石【等分】
　　右末每服贰钱葱头壹片紫苏伍叶煎汤调下
　　八正散治心经邪热小便赤澁不通【方见积热门】
　　五苓散【方见水饮门】加赤伏苓治小便不通每服贰钱用灯心山茵蔯各壹握煎汤调下
　　参耆汤治心肺虚而客热乗之小便澁而数数而沥
　　赤伏苓【防钱半】　生干地黄　　黄耆
　　桑螵蛸【防炙】　　地骨皮【各半两】　人参
　　北五味子　　兎丝子【酒浸研】　甘草【炙各贰钱半】
　　右细剉每服叄钱新水煎临熟入灯心贰拾壹茎温服
　　平补圆治肾虚小便数而沥如欲渗之状或虚劳内损遗尿或下焦虚寒小便欲出而不禁通用【方见消渇门】茸香圆治下焦虚冷尿多或虚劳遗尿或欲出而不禁鹿茸【酥炙】　　　肉苁蓉【酒浸焙】　当归【各半两】
　　鸡内金【防钱半防炙】龙骨　　　　牡蛎灰
　　赤石脂　　　禹余粮【煆醋淬碎为度各研细】
　　川白姜　　　益智仁　　　巴防
　　乳香【各贰钱半】
　　右细末糯米糊圆桐子大每服防拾圆空心塩汤下
　　桃仁承气汤治下焦蓄血漱水迷忘小腹急痛内外有热加生蒲黄【方见血类】
　　大小便不通证治
　　掩脐法治小便大便不通连根葱壹茎不得洗带土生姜壹块淡豆防贰拾壹粒塩贰匙同研烂揑饼烘热掩脐中以帛扎定良久气透自通不然再换一剂
　　转胞证治
　　转胞方治胞转小便不能通先用
　　良姜　　　　葱头　　　　紫苏茎叶【各壹握】
　　右煎汤宻室内熏洗小腹外肾肛门留汤再添蘸帛洗以手拊摩脐下拭干绵被中仰坐垂脚自舒其气次用
　　蜀葵子【贰钱半】　赤伏苓　　　赤芍药
　　白芍药【各半两】
　　右剉每服叄钱煎取清汁再暖乗热调苏合香圆叄丸并研细青塩半钱食前温服○又法炒塩半斤囊盛熨小腹
　　便多证治
　　多溺方暖肾圆治肾虚多溺或小便不禁而浊
　　葫芦巴【炒】　　故纸【炒】　　　川练肉【用牡蛎炒去牡蛎】大熟地黄【洗焙】　益智仁　　　鹿茸【酒炙】
　　山茱茰　　　代赭石【煮熟醋蘸防次研细】
　　赤石脂【各叁分】　龙骨　　　　海螵蛸
　　熟艾【米醋浸壹宿炙焦】丁香　　　　沉香
　　滴乳香【各贰分】　禹余粮【煆醋淬碎为度细研叁分】
　　右细末水煮糯米糊圆桐子大每服伍拾圆食前石昌蒲煎汤送下
　　附诸方
　　导气除燥汤【东垣方】治小便闭塞不通乃血澁致气不通而窍澁也
　　知母【酒炒叁钱】　　黄栢【酒炒肆分】　　滑石【炒黄色】
　　泽泻　　　　伏苓【去皮各贰钱】
　　右件和匀每服半两水叄大盏煎至壹盏去滓稍热服空心如急闭不计时
　　肾疸汤【东垣方】治肾疸目黄甚至浑身黄小便赤澁
　　升麻【半两】　　　羗活　　　　防风
　　藁本　　　　独活　　　　柴胡【已上各伍分】已上治肾疸目黄浑身黄
　　白术【半钱】　　　苍术【壹钱】　　　猪苓【肆分】
　　泽防【叁分】　　　伏苓【贰分】
　　已上治小便赤澁
　　葛根【伍分】　　　甘草　　　　人参【各叁分】
　　黄蘖【壹分】　　　麯【陆分】
　　右件剉如麻豆大分作贰服每服水叄盏煎至壹盏去滓稍热服食前
　　鬰金黄连圆治心火上炎肾水不升致使水火不得相济膀胱小肠积热或癃闭不通或遗溺不禁或白浊如泔或膏淋如脓或如栀子水或如小石米粒或如粉糊相似者诸热证也
　　鬰金　　　　黄连【各壹两】　　黄芩
　　琥珀【研】　　　大黄【酒浸各贰两】　滑石
　　白伏苓【各肆两】　黒牵牛【炒取头末叁两】
　　右为末水丸如梧子大每服伍拾丸沸汤下空心服如用消导饮食降心火可加沉香伍钱
　　一方治孕妇转胞并男子小便不通用冬葵子山栀子炒滑石研各伍钱木通叄钱
　　右作壹服水煎温服外用冬葵子滑石栀子为末田螺肉和捣成膏或用生葱汁调贴脐中立通
　　一方治遗尿失禁用益智【去皮盐炒】乌药【各肆两】
　　右为末以山药末陆两打糊为丸如梧桐子大每服防拾丸空心清米饮送下
　　大便秘澁方论
　　凡人五味之秀者养脏腑诸阳之浊者归大肠大肠所以司出而不纳也今停蓄蕴结独不得其疏导何哉抑有由矣热邪入里则胃有燥粪三焦伏热则津液中干此大肠之挟热然也虚人脏冷而血脉枯老人肠寒而气道澁此大肠之挟冷然也腹胀痛闷胷痞欲呕此证结聚以宿食留滞得之肠胃受风涸燥秘澁此证闭塞以风气燔灼得之若夫气不下降而谷道难噫逆泛满必有其证矣剂量治法热者三黄汤冷者金液丹宿食者脾积圆风秘者脾约麻仁圆气不下降则桔梗枳殻汤固在精择而审处其间纵横泛应亦自胷中活法充之矣然而大肠与肺为表里大肠者诸气之道路闗焉热则清利冷则温利积聚者挨其积风壅者疏其风是固然尔孰知流行肺气又所以为四者之枢纽乎不然叔和何以曰肺与大肠为送
　　大便秘澁证治
　　大黄饮子治身热烦燥大便不通
　　川大黄【湿纸略煨】　杏仁【去皮尖略炒】　栀子仁
　　川升麻　　　枳殻【浸去穰碎炒各半两】生地黄【壹两】
　　人参　　　　黄芩　　　　甘草【炙各贰钱半】
　　右剉散每服叄钱生姜伍片豉贰拾壹粒小乌梅壹枚煎服
　　三黄汤三黄圆治热证大便结【方见积热门】
　　甘豆汤治热证风证大便不通【方见积热门】
　　金液丹治大便挟冷结滞用麻仁杏仁煎汤下【方见脾疼门】半硫圆治冷秘风秘老人秘结
　　透明硫黄【研十分细】圆白半夏【汤荡防次焙干等分】
　　右末生姜汁煮白麫糊筑圆桐子大每服贰拾圆姜汤下或用葱白壹条生姜叄片煎熟入阿胶贰片镕开食空送下
　　胶蜜汤治老人虚人大便秘澁
　　连根葱白【叁片】
　　右新水煎去葱入透明阿胶炒贰钱蜜贰匙镕开食前温服
　　润肠圆大便秘澁通用
　　杏仁【去皮尖略炒】　枳殻【浸去穣炒】　　麻仁
　　陈皮【各半两】　　阿胶【炒】　　　防风【各贰钱半】
　　右末炼蜜圆桐子大每服伍拾圆老者苏子煎汤下壮者荆芥泡汤下
　　脾积圆治饮食停滞腹胀痛闷呕恶吞酸大便秘结
　　蓬莪术【叁两】　　京三棱【贰两】
　　良姜【半两已上用米醋壹升于磁瓶内煑干乗热切碎焙】青皮【去白壹两】
　　南木香【各半两】　不蛀皂角【叁大铤烧存性】
　　百草霜【深村锅底者佳叁匙】
　　右为细末用川巴豆半两只去殻研如泥渐入药末研和得所麫糊圆麻子大每服伍圆加至拾圆橘皮煎汤下
　　木香逐气圆治食积气滞通利大便兼治脚气小肠气诸气攻刺腹痡
　　橘红　　　　青皮【去白】　　　防榔【鸡心者各半两】南木香【贰钱半】　川巴豆肉【壹钱半研如泥渐入药夹研】
　　右件并末用生姜自然汁调神麯末为糊圆麻子大每服拾圆姜汤下如气攻腹痛枳殻木瓜煎汤下
　　二香圆治积滞气秘心腹刺痛中满壅嗽
　　南木香　　　丁香　　　　青皮【浸去白晒】
　　橘红　　　　草果仁　　　肉豆蔲【生】
　　白豆蔲仁　　五灵脂【香润者别研各半两】
　　蓬木【炮乗热碎研】　缩砂仁【各防钱半】
　　右细末用川巴豆肉半两研如泥渐入药末研和白麫稀糊圆麻子大干每服叄圆加至伍柒圆止姜汤下壅嗽紫苏生姜煎汤下
　　独枣汤治大便积日不通
</div>
    <div class="pagination">
<a href="仁斋直指_page50.html">上一页</a><span>...</span><a href="仁斋直指_page46.html">46</a><a href="仁斋直指_page47.html">47</a><a href="仁斋直指_page48.html">48</a><a href="仁斋直指_page49.html">49</a><a href="仁斋直指_page50.html">50</a><span class="current-page">51</span><a href="仁斋直指_page52.html">52</a><a href="仁斋直指_page53.html">53</a><a href="仁斋直指_page54.html">54</a><a href="仁斋直指_page55.html">55</a><a href="仁斋直指_page56.html">56</a><span>...</span><a href="仁斋直指_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
