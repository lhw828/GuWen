<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 132 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 132 页/共 249 页</h1>
    <div class="content">卷之二十九虫鱼部上品
甲虫
无毒
石决明主目障翳痛青盲久服益精轻身（名医所录）【名】九孔螺【地】〔图经曰〕生南海
今岭南州郡及登莱州皆有之旧说或以为紫贝或以为鳆（步角切）鱼甲按紫贝即今人砑螺古人
用
以为货币者殊非此类鳆鱼王莽所食者一边着石光明可爱自是一种与决明相近耳决明附石而生
壳大者如手小者三两指海人亦啖其肉亦取其壳渍水洗眼七孔九孔者良十孔者不佳〔衍义曰〕
经云味咸即是肉也人采肉以供馔及干致都下北人遂为珍味肉与壳两可用方家宜审用之【时】
〔生〕无时〔采〕无时【用】壳【色】白【味】咸【性】平软【气】味浓于气阴中之阳【臭】

腥【主】明目磨翳【制】〔雷公云〕凡使先去上粗皮用盐泥并东流水于大瓷器中煮一伏时了
漉出拭干捣末研如粉却入锅子中再用五花皮地榆阿胶三件更用东流水于瓷器中如此淘之三度
待干再研一万匝方入药中用凡修事五两以盐半分取则第二度煮用地榆五花皮阿胶各十两又云
细研水飞用【治】〔疗〕〔海药云〕除青盲内障肝肺风热骨蒸劳极并良〔别录云〕止小肠五淋
【合治】合朽木细末熟水调服疗有软硬物淋【忌】服此后永不得食山桃令人丧目
卷之二十九虫鱼部上品
甲虫
无毒 化生
海蛤（出神农本经）主咳逆上气喘急烦满胸痛寒热（以上朱字神农本经）疗阴痿（以
上黑字
名医所录）【名】魁蛤伏老【地】〔图经曰〕生东海今登莱沧州皆有之陶隐居以细如巨胜润泽
光净者为海蛤云经雁食之从粪中出过数多故有光泽也〔陈藏器云〕海蛤是海中烂壳久在泥沙
风波淘洗自然圆净此有大有小以小为久远者佳非雁腹中出也然海蛤难得真烂久者海人多以他
蛤壳经风涛摩荡莹滑者伪作之殊无力又有一种游波骨极类海蛤但少莹泽误食之令人狂眩用醋
蜜解之则愈按说文曰千岁燕化为海蛤是也〔衍义曰〕陈藏器所说是今海中无雁岂有食蛤粪出
者若蛤壳中有肉时尚可食肉既无焉得更有粪中过数多者必为其皆无廉棱乃有是说殊不知风浪
日久淘汰故如是也【时】〔生〕无时〔采〕四月五月取【用】壳【色】青白【味】苦咸【性】
平泄【气】味浓于气阴也【臭】腥【主】止消渴润五脏【助】蜀漆为之使【反】畏狗胆甘遂
芫花【制】〔雷公云〕此修事一两于浆水中煮一伏时却以地骨皮柏叶二味又煮一伏时后出于
东流水中淘三遍拭干细捣研如粉然后用凡一两用地骨皮二两并细锉以东流水淘取用之【治】
〔疗〕〔唐本注云〕去十二种水满急痛利膀胱大小肠〔药性论云〕消水气浮肿下小便及项下
瘿瘤〔日华子云〕止呕逆胸胁胀及腰痛五痔妇人崩中带下〔孟诜云〕止消渴润五脏及服丹石
人有疮【合治】二两先研三日合汉防己杏仁枣肉各二两葶苈子六两研成脂为丸一服十丸利水
主水 【赝】游波骨为伪误食之使人狂眩以醋蜜解之
卷之二十九虫鱼部上品
甲虫
无毒 化生
文蛤（出神农本经）主恶疮蚀五痔（以上朱字神农本经）咳逆胸痹腰痛胁急鼠 大孔出
血崩
中漏下（以上黑字名医所录）【地】〔图经曰〕生东海南海今登莱沧密诸州皆有之此有大小其
大者圆二三寸小者圆五六分壳表有紫斑文者非北海蛤久在泥沙风波中淘洗圆净而无文也因其
有文故名文蛤也【时】〔生〕无时〔采〕三月中旬取【用】壳有斑文者佳【色】紫白【味】
咸【性】平软【气】味浓于气阴也【臭】腥【主】坠痰止渴【制】 存性研末用【合治】烧
灰合腊月脂和涂之治急疳蚀口鼻数日尽欲死者
卷之二十九虫鱼部上品
甲虫
无毒 化生
魁蛤主痿痹泄痢便脓血（名医所录）【名】魁陆 瓦屋子 瓦垄子【地】〔图经曰〕生东
海南海今登莱沧密诸州皆有之其形正圆亦曰大腹槟榔两头有孔表有文者是也〔陶隐居云〕一
种形似纺 （音恁）小狭长外有纵横文耳【时】〔生〕无时〔采〕无时【用】壳正圆两头空
者
【
洗去土研细如粉用【治】〔疗〕〔食疗云〕润五脏服丹石人食之不生热毒疮肿
卷之二十九虫鱼部上品
鳞虫
无毒 卵生
蠡（音礼）鱼（出神农本经）主湿痹面目浮肿下大水（以上朱字神农本经）疗五痔有疮
者不可
食令人瘢白（以上黑字名医所录）【名】鳢鲩 鳢 鳢 黑鳢鱼 鱼 文鱼 鲩 鳢
鱼
【地】〔图经曰〕生九江池泽今处处有之此鱼有舌鳞细而有花文故名文鱼与蛇通气其首载星
道家以谓头有星为厌夜则北响盖谓北方之鱼也陶隐居以为公蛎蛇所变至难死犹有蛇性尔雅谓
之鳢鲩郭璞云鳢 （音同）也诗小雅云鱼丽于 鲂鳢正义云诸本或作鳢 （音重）陆机谓鲩
即鳢
鱼也似鳢狭而浓今京东人犹呼 鱼者其实一类也据上所说则似今之黑鳢鱼者亦至难死形近蛇
类浙中人多食之然鳢鱼肝肠亦入药诸鱼胆皆苦惟此胆味甘可食为异也【时】〔生〕春夏〔采〕
无时【色】黑【味】甘【性】寒缓【气】气之薄者阳中之阴【臭】腥【主】下水去肿【制】
去鳞洗净煮食之【治】〔疗〕〔图经曰〕除湿痹下水及妇人妊娠安胎〔唐本注云〕肠及肝主久
败疮中虫○诸鱼灰并主哽噎〔日华子云〕肠以五味炙之贴痔 久而虫出即去之瘥〔孟诜
云〕鳢鱼下大小便壅塞气又作 食疗风气香港脚〔别录云〕腊月收胆阴干为末以少许点治急喉
闭逡巡不救者药至即瘥病深者则以水调灌之【合治】合小豆白煮疗肿满○以大者洗去泥开肚
合胡椒末半两切大蒜三两颗内鱼腹中缝合并和小豆一升煮熟时下萝卜三五颗如指大切葱一握
煮熟空腹服之并豆等强饱必尽食之至夜即泄气无限下一切恶气○合姜齑作 食之疗患肠痔每
大便常有血瘥忌冷毒物○以一头重一斤熟煮汁合冬瓜葱作羹食之疗十种水气病不瘥垂死者
卷之二十九虫鱼部上品
鳞虫
无毒附 鱼卵生
（音夷又音题）鱼主百病（名医所录）【名】 鱼 鱼 【地】〔图经曰〕 即大
鱼江浙多有之大首方口两目上陈尾小背青黑身滑无鳞多涎其类有三陶隐居云即 （音题）鱼
也
即 鱼也又有 （音护）鱼相似而大 （五回切）鱼秦人呼为 鱼亦相似背黄腹白而美三
种形
性相类而大小不同此三鱼大抵寒而有毒非食品之佳味也 亦名 诗小雅云鱼丽于 鳢传云
也尔雅释鱼 郭璞注云今 额白鱼 别名 江东通呼 为 是也今江浙多食之〔陶隐
居云〕又有人鱼似 而有四足声如小儿食之疗瘕疾其膏燃之不消耗始皇骊山冢中用之谓人膏
也今荆州临沮青溪多出此鱼盖其形相似而有四足为异故附于此【时】〔生〕无时〔采〕无时
【色】青黑【味】甘【性】寒缓【气】气之薄者阳中之阴【臭】腥【主】利小便去水肿【治】
〔疗〕〔图经曰〕涎主三消〔别录云〕鱼目烧灰敷刺伤中毒水【合治】生鱼涎合黄连末作丸
饭后乌梅煎饮下五七丸止消渴【禁】 鱼 鱼无鳞有毒勿多食其合鹿肉及赤目赤须无腮者并
杀人○ 鱼不可与牛肝同食令人患风多噎○ 鱼四季不可食又不可与野猪肉合食令人吐泻○
鱼能动痼疾不可与野鸡野猪肉合食令人患癞
卷之二十九虫鱼部上品
鳞虫
无毒 卵生
鲫鱼主诸疮烧以酱汁和涂之或取猪脂煎用又主肠痈○头灰主小儿头疮口疮重舌目翳合
作羹主胃弱不下食作 主久赤白痢（名医所录）【名】鲋鱼【地】〔图经曰〕旧不载所出州土
今所在池泽皆有之似鲤鱼色黑而体促肚大而脊隆其小者重八九两大者重二三斤诸鱼中最可食
者或云稷米所化故其腹尚有米色又一种背高腹狭小者名 鱼功用亦与鲫同但力差劣耳又黔州
有一种重唇石鲫鱼亦其类也【时】〔生〕无时〔采〕无时【用】肉并头【质】类鲤鱼而体促
</div>
    <div class="pagination">
<a href="本草品汇精要_page131.html">上一页</a><span>...</span><a href="本草品汇精要_page127.html">127</a><a href="本草品汇精要_page128.html">128</a><a href="本草品汇精要_page129.html">129</a><a href="本草品汇精要_page130.html">130</a><a href="本草品汇精要_page131.html">131</a><span class="current-page">132</span><a href="本草品汇精要_page133.html">133</a><a href="本草品汇精要_page134.html">134</a><a href="本草品汇精要_page135.html">135</a><a href="本草品汇精要_page136.html">136</a><a href="本草品汇精要_page137.html">137</a><span>...</span><a href="本草品汇精要_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
