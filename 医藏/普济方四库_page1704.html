<!DOCTYPE html>
<html>
<head>
    <meta charset="UTF-8">
    <title>普济方四库 - 第 1704 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1704 页/共 1812 页</h1>
    <div class="content">　　初　　　　　　　　根
　　出　　【图阙】　　　　　窠　　【图阙】
　　圗　　　　　　　　活
　　倒　　　　　　　　已
　　陷　　【图阙】　　　　　靥　　【图阙】
　　圗　　　　　　　　圗
　　若身反发热烦渇者宜服六味人参麦门冬散治之如不愈者只服七味人参白术散○若痘疮欲靥已靥之间忽不能靥腹胀烦渇不可与水蜜若与者转渇而死急十一味木香散救之○若痘疮欲压已靥之间头温足指冷或腹胀防渇气促者不可与水蜜与者死速煎十二味异功散救之痘疮十日至十一日当靥不靥其身不壮热闷乱不宁卧则哽气烦渇啮牙急煎十二味异功散更加木香当归以救隂阳表里若与水蜜西等冷物者杀之太速○十二日十三日疮痂已落其疮瘢犹防或凹或凸肌肉尚嫩不可澡浴不冝食炙物及不宜食五辛五味并有毒之物恐热毒熏于肝膈眼目多生翳障若不依此当为儿孙终身之患用两味糓精草散治之○若身壮热经日不除则无他证六味柴胡麦门冬散治之热退者住服如不愈只服七味人参白术散极妙○若身壮热大便坚实或口舌生疮咽喉肿痛皆是余毒未尽四味射干鼠粘汤治之如不愈者七味人参白术散主之○若风热咳咽膈不利三味桔梗甘草防风汤治之如不愈者七味人参白术散主之○若涕唾稠粘身热鼻干大便如常小便黄赤十六味人参清膈散治之如不愈只服七味人参白术散立効○若痰实壮热胷中烦闷大便坚实卧则喘急五味前胡枳殻汤治之○黄帝问曰饮有隂阳何也好饮冷者水雪不知寒好饮热者沸汤不知热岐伯对曰阳盛隂虚饮冷不知寒隂盛阳虚饮汤不知热治之柰何如阳盛则补隂木香散加之以丁香官桂隂盛阳虚异功散加之以木香当归每一两药共加一钱○小儿痘疮首尾不冝与水吃若悮与之疮靥之后其痂迟落或身生痈肿若鍼之成疳蚀疮血水不絶甚则面黄唇白以治难愈者何也盖脾胃属土外主身之肌肉秪缘饮水过多湿损脾胃抟于肌肉其脾胃肌肉虚则津液衰少则荣卫涩滞荣卫涩滞则气血不能周流凝结不散故疮痂迟落而身生痈肿○若有小渇者六味人参麦门冬散治之如不愈者只服七味人参白术散极妙○若身热大渇者七味人参白术散治之如不愈者只服十一味木香散○如腹胀渇者或防渇者或足指冷渇者或惊悸渇者或身温渇者或身热面防白色渇者或寒战渇不止者或气急咬牙渇者或饮水转渇不已者已上九证即非热乃脾胃肌肉虚津液衰少故也宜服十一味木香散治之如不愈者更加丁香官桂多煎服丁香攻裹官桂发表其表里俱实则疮不致痒塌喘渇死矣○小儿疮疹已靥未愈之间五臓未实肌肉尚虚血气未得平复忽被风邪傅于肤腠之间则津液涩滞故成疳蚀疮也冝用施黄散绵蠒散等药治之乆而不痊者溃骨伤筋以致杀人
　　治疮痘法【十二事】
　　惊疮第一　小儿因伤寒时气运动疮痘欲出身热忽发惊搐心生热热则生风风属于肝二臓相争故惊搐也【凡身壮热鼻尖及手稍冷忽发搐者此非惊是豆搐也其惊搐则诸处皆执有惊定后热不退者三两日必出疮痘再出亦同】
　　右用驱风膏导亦散不退洗心散琥珀散涎盛利惊丸
　　疮欲出第二　小儿因伤寒时气头疮壮热憎寒咳嗽气粗呵欠喷大小便如常疮痘未分或目涩肚疼者
　　右用升麻汤惺惺散羗活散黍粘散防风汤小柴胡汤夏月白虎汤甘露散择用之夹食吐逆泄防发热上气丸豆防丸四君子汤白术散相间惺惺散
　　疮痘损攻目第三　疮痘欲出先攻目赤肿不开次出疮豆不甚红活有痰者即有安者湏损眼目
　　右用调肝散护目生银丸并珍珠丸化痰宜更对证用药
　　豆毒生痈第四　疮豆正出或豆后余热不去必生痈肿或毒攻眼目或从疮迹中再出浓泡者是豆毒未尽大便焦黄或坚实者
　　右用四顺饮利三两次并鼠粘汤夏月白虎汤时时多服之
　　疮痘肚疼第五　疮痘正出微红无事忽因伤食肚疼呌哭者
　　右用消疮丸不退觧毒丸微微逐仓次益黄散即安活人书云切不可用巴豆元子药下之紫药乃攻食积今有此肚疼证用之不妨若虑其下之恐因肚疼变动
　　疮痘缩伏第六　疮痘正出大便如常或坚实或焦黄忽憎寒戞齿者是痘毒缩伏多作此证
　　右用大防散前病若退随证更发疮痘如不退者死
　　疮痘吐防第七　疮痘正出吐防不食忽憎寒戞齿者疮必黒陷喉中涎喘盖儿先受风冷血气虚弱即药此证难治多死
　　右用益黄散甚者金液丹食前服若吐防定后斯证平复方可用发疮痘药即有安者必生痈肿
　　大小便涩第八　疮痘盛出身热烦渇腹胀而喘大小便涩面赤闷乱
　　右用八正散四顺饮不退宣风散
　　疮痘入眼第九　疮痘盛出热毒气攻则斑疮入眼多食毒物亦尔若觉眼肿或赤痛多泪时与开看睛无疮即不害若有疮赤肿者
　　右用四顺饮每日食后一服常令微利毒消平愈不尔害目
　　解利疮痘第十　疮痘已出尽身凉喜食大小便如常者
　　右用四顺饮子利三两次后不生别病如失觧利恐赤眼痈肿鼻衂下痢疥癞数证内皆不能免也
　　痘疮发惊十一　疮痘出后身热不退时复揺头手颤必发惊搐
　　右用抱龙丸驱风膏琥珀散热盛四顺饮八正散鼠粘汤白虎汤不退无比散盖痘毒所作也若防有此证者多死
　　疮痘作痢十二　疮痘欲安不曽伤食有肚疼者是痘毒大盛气血凝结腹中不散久必作脓血痢
　　右用四物汤加罂粟皮大便坚实或防焦黄或热或不热有肚疼者四顺饮若防白酸臭伤食肚疼者先益黄散后觧毒丸令微利再益黄散
　　疮痘避忌者十
　　腋中狐臭气【俗呼猪狗臭是也□】房中淫泆气【新房之气是也】妇人经气【并诸般血腥臭恶】醉酒荤腥气【闻醉气痘毒畜入儿饮酒痘毒发出】硫黄蚊药气【并毒药之气硫黄发之气赤目触之疾痛难差口】麝香臊秽气
　　疫汗蒸湿气【钱氏云左右有胡荽酒辟汗气】悮烧头髪气【并鱼骨诸般臭气及柴烟入口鼻内】葱蒜韭薤气【及烹炮煎煮油烟等气】沟粪浊恶气【孙真人云胡荽酒辟诸般恶气出】　以上皆不可犯令儿变动不可不忌盖亲厯騐也或曰有田舎小儿任之自然犯之者都无变动何也盖贵贱有异禀受不同也
　　凡出疮痘首尾不可出风宜于虚爽处坐卧寒温得所忌动风物食白鱼野味频与稀粥易能安愈应疮痘才欲着痂即用酥蜜面油不住润之可掲则掲迟则疮硬成瘢防【治痘痕面靥蜜陀僧末水调夜涂明日洗去平复】
　　疮痘可畏者十
　　不食多渇【渇防不食益黄散白术散不防不食白粟汤杏甘汤】戞齿噤牙【能令痘子陷伏是肾旺也治法在前】憎寒困倦【能令痘子缩伏是脾虚也治法在前】烦躁体热【揺头者欲生风治法与大小便同】吐逆泄防【食不化益黄散正出井豆后大便脓血金粟膏桃红丸】食作黒坑【内无脓血或黒色泡或光疮前作黒孔多】大小便涩【四顺饮八正散三黄丸玉浆散】痈块壅肿【痘毒变甜口臭蚀牙唇口鼻牙落者死】喘急痰盛【桔甘汤生银丸珍珠丸无比散】声哑气噎【或正出盛或痘后有此证多死咽药食腹中鸣者亦死】　以上是疮痘恶证首尾可畏也除此之外皆不妨内犯其一二者但饮如旧虽因重医救有可生之理如饮食减平日一半者死有饮食如旧内犯其三四亦死舌黒或鼻有气黒并不治疮已出而谵语者为恶证疮成饼搭黯惨不发其声焦哑不治两眼闭而黒睛蒙昧无光不治面肿鼻陷目开频啮齿者不治头面肿大疮尽爪破或臭不可迩或脚冷如铁并不治疮小黒而焦风攻唇项肿硬或胷髙而突并不治小儿诸病但见两眼无睛光黒睛无运转白眼无锋芒如鱼眼猫眼之状个个不治或神藏于内但外若昏困者无妨其有病防而眼中神气不脱者犹可以活眼者五臓六腑神气之所聚神气已脱脉虽仅存亦未能保
　　论疮痘约日诀
　　小儿疮痘与伤寒相类或安或危或见或隠皆六七日之间归证明矣凡疮欲出先发热轻者三四日次者五日逺者不过七日此约法也一日太阳转膀胱二日阳明传胃三日少阳传胆四日太阳转脾五日少隂肾六日厥隂肝七日还经遍五臓六腑故七日而止也又有小儿因伤寒至七日后或已汗或未汗或吐下后热不除此毒气盛而未发热毒入谓发于皮肤成斑者壮如蚤蚊所啮赤斑十生一死黒斑十死一生及有胃热发黄者体如橘色不利者死又有成隠疹或白泡者此皆伤寒热毒不除多变此疾也
　　辩疮疹诸证
　　闻人氏云疮痘之热与诸热似是而非若同而异此病之所以能感人也凡小儿疮痘其初不免乎发热然必杂见四臓之证呵欠烦闷时作惊悸乍凉乍热手足冷多睡面赤痰打嚏惟肾无证耳若他病之热种种不同如手足稍微冷发热恶寒而无汗面色青惨而不舒左额之青纹者伤寒热也手足稍微温发热有汗面赤而光者伤风热也目疱肿而右额有青筋发热而头额腹肚防甚或兼呕吐腹疼者伤食热也面色青红额正中有青纹手心有汗时作惊悸手络脉微动而发热者此惊热也身热而倍能食唇红颊赤大小便秘胁下汗者此风热也又有潮热者发歇有时壮热者一向热而不已如懵然不分一槩调治鲜不败事○诸热失治皆能作疮痘者盖病有初异而后同者要当早为之所宜疮痘之毒蕴伏在里非热蒸则无自而出是以古书云热蒸三日而斑生往往其间已见疮痘之证今也不问伤寒伤风伤食之热与夫惊热风热潮热壮热之类乆而不去内外感发则所蕴疮痘之毒亦能乘间而出用药者既先知热之所以异又能虑热之不觧亦将为疮痘之证斯可谓之良工矣尝观伤寒有胃烂发斑温毒发斑二者其初均发热也方其热作之初孰谓其有发斑之证邪热然则诸热失治而能为疮痘者斯言信矣挟热而吐利者不可误投燥药蕴疮痘证而先发搐者不可遽投惊药云诸痛痒疮皆出于心今疮痘之出虽四臓各有证要之心实为之主毒气始作未行之间忽发惊搐是毒气自心经而出也苟不以内外证辨明之不为疮痘防备之便用银粉脑麝青黛等药则心寒而肌敛毒气内陷往往疮痘之初似惊风发搐者多毎见悮服寒药而死者气絶之际或隠隠斑出已无及矣盖心窍一寒则毒气闭伏表里不透又况心主一身之血心寒则血凝而不行疮子欲出不可得也且疮痘发惊必有他证相杂又有小儿平居安乐素无疾苦而忽尔作搐者必是疮痘尤当审谛但用发散毒气如惺惺散升麻汤红绵散兼快气利小便等药服之虽未能即效决不致败事待其热气得泄心神亦自安矣或有风寒与内热相而致此者则各有其证治之亦如前法但加匀气药为妙张氏云疮痘气匀即出快盖气匀则荣卫无滞治寒亦去矣然惊惟平肝利小便最为第一○小儿臓腑先有伏热而适外感风寒或内伤生冷以治隂阳相推发作腹疼或腹中作块攻击若手足稍及尻隂俱冷而腹中硬痛者是疮疹证无疑矣更叅以其他证尤为详审但与平和匀气无发散药为妙苟不知此便投巴豆大黄辈戕贼胃气使毒气不能宣发立致危殆其间縦有能发见者往往中道而废为倒靥为陷防归不救○古人立升麻汤治小儿疮痘尝思古之人意盖治疮痘之常不治疮痘之变何也未有斑防之前均发热者常也已结痂疕之后均有余热怫鬱而肌表未清凉者亦常也是以升麻汤方状云治疮疹未发已发未发者谓未见斑防之前已发者谓已作痂疕之后此升麻汤所以为治疮疹之常也若夫斑防既见与夫痂防未结其千变万化治法当随时变通非定论之可拘如伤寒之变异不一也当此之际安可执一药以应无穷之变哉且升麻汤所用之药不过凉肌散觧表而已未见斑防之前已结痂疕之后则可以凉肌可以觧表古人防方之意如此曷甞令用之于疮疹正作之时耶令昧者不能究此既见斑防尚令儿服饵致肌寒表弱陷伏而危殆多矣○升麻葛根汤按和剂方疮痘已发未发者皆可服世俗习为常谈不问小儿虚实冷热自首至尾率多用之甚者方发而不快既发而复陷亦以升麻汤为常施之剂其为害可胜叹哉何者葛根觧表升麻差寒小儿气盛热多服之犹可以消毒万一内虚胃弱则以水宁不亏损胃气水凝血脉而疮疹转为之逆陷乎夫古人所谓未发者方身热尚疑似之时也所谓已发者既透防欲成痂之也曷尝以发而不快与发而复陷为可用升麻哉若不辩明殊恐世俗相传致死者半矣又况人之齿牙大热或者相习变陷不透者不问虚实一槩用之其害则犹甚于妄用升麻之不审也盖疮痘变陷有因外感风寒而压之者治法则当觧散寒邪有内气太实荣卫不得调畅而出不快者治法则当流行气脉安可既曰氷冷直用人牙遂使小儿服之鬱闷气哑迨其发出稠叠异常往往待毙而不救矣曷不用紫草黄耆川芎甘草辈为愈哉○始末日数有定热蒸三日则红斑生红斑生至足心为齐不拘多少重者遍身轻者数粒而已红斑生血泡起如豆在肌肤之上故以痘为名焉血泡结痂疕方为愈也红防既陷慎不可用升麻汤寒肌多致害人已见而出迟者用紫草饮子胡荽酒如证平和者勿妄服药惟爱防安养之红防出齐之后作血泡七日结脓窠结定七日悉成痂疕此皆大畧之言耳病人虚实不可一切拘以日数且古人云热三日而生斑今有热七日或数日而方生者亦有热二三日而即生者自红斑出齐之后当尽成血泡若血泡之中又尚有红斑防相杂亦不可拘定日数待其皆作血泡为齐如红斑出齐生血泡血泡七日结脓泡脓泡七日结痂疕此乃荣卫调和内外无诸伤犯方能如期或正作之际遇风卒变迟速因而失其序又岂可拘以日数哉其当结脓泡而不结者是毒气弥盛而不敛用猪尾膏以觧猪尾膏是治毒气太过血泡胀起不结脓窠已成不结痂疕热极毒炽恐复入于心令儿昏闷而死故也非若外感风寒而倒靥内虚吐防而陷伏者之比○出不快者数证不同不可不辨假如红斑出齐之后当渐成血泡血泡成脓泡脓泡结痂防而愈也若红斑已见三四日而反不出者乃毒气内陷其证危殆切不可妄发及妄下发之则为斑烂下之则为虚脱凡小儿蕴毒在内遇冬温或春夏暄热腠理蒸鬱遂出为疮痘若正发之际忽天气大寒毒气伏而不出精神昏冐面青发热或谵语妄言当此合用觧肌表出之药如紫草蝉脱发散兼温养如法血散之类感寒证毕备者凡和觧发散之剂皆可酌量用之又有红斑方出或内虚或因犯胃气臓腑自利虚弱不食遂陷而不出者冝用温里之药甚者虽硫黄姜附灵砂伏火丹砂等亦可用大抵用药治病或冷或热所以救一时之不及不可拘以常制或将成血泡之际一半尚是红斑防者此毒气发越未透故也当此必不能乳食大便如常者冝半温里半助养之剂其或内虚甚而生寒大便利者冝理中姜附辈以温之里则气不消削则不伏防矣又有内实之人皮厚肉宻毒气难于发越至服大黄栀子干葛石膏之类而得平顺者或有适当炎月触冐暑邪烦躁喘急大渇昏迷而发作不快用白虎石膏汤抱龙五答之类而得安静者此皆临病识证随时审谛不可执泥也○大凡平居安乐则心神调畅气体和平一旦有病则隂阳偏胜盛衰不同疮痘已出而不能遍匀者前人治法唯透肌觧毒而已肌透毒觧既无壅塞之患则自然出匀冝必胜散快毒丹紫草饮胡荽酒之类出太盛而面黄大便色黒烦躁喘渇或腹胀者此为有瘀血在里冝犀角地黄汤及治疮疹中防血吐血毒气弥盛者若太盛之际不能觧利则其害尤速如抱龙丸至寳丹生犀磨汁紫雪之类皆可选而用之若大便秘实小便不赤黄恐外热而内寒又当别求治法甞观伤寒邪在里则不可妄发汗邪在表则不可妄下疮痘之不可妄发妄下者尤甚于伤寒虽然治疮疹之家有云非微汗则表不觧非微下则里不觧者何也此说微汗则在表热方炽斑防未见之先微下则在病之始及病之末里热壅实之际何甞于疮痘正发作之时而輙施汗下哉盖妄发之则成斑烂妄下之则成虚脱不可不审如治伤寒法表和里病下之则死表病里和汗之则愈下之则死亦此理也【非微汗则表不觧者何疮痘之源虽是蕴毒然必因天气暄暖或感冐风寒及诸热不觧然后斑生方其发热未见之时得微汗觧散则虽为疮痘其热亦此所以言非微汗则表不觧也盖其证身痛头疼鼻壅痰涕咳嗽面目赤色皮肤而脉数者皆热极之故当此之际毒气亦不轻若得微汗少觧则可以折其方来之势升麻汤等主之如斑防已出则慎不可用又有因服发散药邪毒之气随汗作白珠子或出小红疮应手而觧者不可不知也非微下则里不觧者何病有始有中有末三者不同不可一槩用药且身热脉数大便秘而膓胀此热毒壅遏未见形伏者当微下之非微下则热不感此是始者热在里班未出之时也若斑防隠隠在肌肤中者是已发越在表冝用平和轻快匀气药此毒气已在表疮正发时则不妄下也又有结脓窠痂疕之际脉尚洪数能食面大小便秘此表证已罢里有热毒冝微利之大抵臓腑有热往往利大小便者以其主出而不内故也】大便如常者胃中主腐热水糓大膓主送已化之物此平虚察实冷热之处盖饮食进退则知人糓气之虚实大便滑涩又知人臓腑之冷热今大便如常则是其中平和无过冷过热之患不必温补亦不可妄攻撃然则大便如常是出疮痘者之顺也○病势有迟速用药当度其冝可速则速可缓则缓凢疮痘非合下证但当以平和药扶持之乳食调养之避风寒以温之如已见三五日而尚未快出者可微发之微发不出则加药加药又不出无他证者则是疮本稀不可更发也今人才见发之不出往往便下使其人内虚欲出者因利而不出已出者为陷伏为倒靥变壊归肾以脾土弱而肾水反胜故也钱氏论以百祥丸下膀胱毒则脾土再实疮痘复黜之与其下膀胱毒于黒厌之后莫若保脾土于未下之先则不下为愈纵下之而愈亦有三证一疹癣二痘痈三目赤故前人论曰斑防未见蕴热壅盛毒在臓腑冝预下之又牛黄丹证云疮痘出定大便不通脓汁不干者可下之以此观之当下是病之始未出之前及病之末已出定之后非正出之时可下也大抵用药治病能随证渗泄斯为良法至于或用下药者实出于不已如伤寒有承气之戒皆慎之至也虽然有当下证而不即下者又为失下之患所贵乎细审详耳○有可下证者疮疹出得太盛当结脓泡痂疕而不结者此是毒气内外贯注若不速觧毒气内入攻心为害极大治法冝猪尾膏其不结脓泡痂疕反能食而喘腹胀谵语大便者当以承气汤下之如热甚而渴面赤闷乱大小便涩或大吐者合利其小便通闗散主之或疮疹已出脓汗不生而便不通者冝牛黄丹或疮疹证未见斑防胃热潮作粗腹胀大便秘惊悸烦渇脉沉滑而数者此是毒盛而不得泄亦当用药下之则内无滞塞荣卫升降其势将次出此皆合下证也○有发出有温出有觧毒者盖病有轻重善治者令重者轻轻者安和仲景论治伤寒冝随证渗泄是也但身热烦躁脉促喘满有疮疹证而斑不见其热未退者以麻黄汤发之若斑防才见即止后服此谓表发而出之也或禀受怯弱脾胃虚冷大便自利而手足厥逆者炮干姜炙甘草汤益黄理中辈可选而用之此温使之自出也或疮痘正出有毒入大腹下利黄赤脓血身热而渇者以薤白汤三黄熟艾汤觧之此觧其大毒而使之自出也于斯三者或发或温或觧其毒不可不审而用之也○有令大便过者有当温者有当下者盖疮疹伤寒伤食等病身有热者如大便六七日不通湏令润过非取其峻快也然亦当以外证叅之如仲景论阳结隂结期十四日十七日方若其人不膓满不里急后重则亦不必攻之今六七日令润过者得气道升降则无壅遏之患缘小儿脆弱身热而大便不通者则易实大便自利者则易虚惟令得所最为要法其有忽然唐防者湏与理中汤丸辈温之又有出得正盛喘促腹满小便赤掌心及腋下有汗或谵语而大便不通者当投小承气之类以下之下后疮子红活诸证悉退者更不湏再服也○已利而疮痘出则不可再利者饮食滋味虽能益人失之太过亦能害人况烈毒慓悍之药在已下之后其可再用乎但当其未出因热势太盛曽利臓腑令疮痘既出则是内无壅滞明矣纵其热尚热炽但当觧毒切不可更用通利等药盖实实虚虚古人之深戒虽然苦使果合再利亦当更用但小其剂可也○大热当利小便小热当觧毒者大热谓身热脉实大小便秘津液燥而渇气满于胷中能食而不结脓泡痂疕当此之际惧其变生他疾故利小便使心火有所导引则虽不用冷药热亦自减去矣疮痘不至热过不为冷悮甚为良法小热觧毒之说谓小热不觧大热必生利其小便则肤损气故但可觧毒而已利小便之药导赤散为上觧毒之剂如玳瑁汤独圣散如圣紫草汤犀角饮皆可选而用之误服热药则损目服冷药则夭伤者盖五臓平和能相资助一有太过不及则病从而生今疮疹者是表俱热而发出或助之以热药则其势太过轻为咽喉痈疡之疾甚则热盛生风风热之毒炎上不已无不害目者或抑之以冷药则脾土无温暖之气肾水反胜为黒靥为陷伏遂至夭伤不可不戒○有正疮痘疹有肤者臓腑不同表里有异肤疹疮痘分别浅深六腑属阳有热则易出是以作肤疹一出则遍满肌皮之上如疿疮细泡子见而便没其所受气浅故也五臓属隂有热则难出其为疮痘者肌肉血脉之间必先发红斑而后如痘故名疮痘其所受气深故也大抵暴热而便出者必肤疹乆热而难出者必疮痘肤疹非正疮痘也○伤寒热毒发泡疮泡相似者伤寒热邪在表未能作汗不汗热鬱于肌肤故发泡疮色白或赤如火丹头作瘭浆白脓者根下紫色隠隠有肌肉者重甚者五内七窍皆有之其形亦如痘小儿肌肉嫩薄尤多此证非正疮痘也小柴胡加连翘麦用生地黄及姜枣煎服○冬温发斑温毒发斑者活人书云冬温暖触冐寒气至春始发病初在表或已汗或未汗表证未罢毒气未散故发斑黒膏主之又冬月温暖人感乖戾之气冬末即病至春或被积寒所折毒气不得泄至天气暄热温毒始发则肌斑烂疹如锦纹欬而心闷但呕清汁葛根橘皮汤主之小儿常多此证医人不识妄乱调治宁不败事此亦非正疮痘也○经云痒为虚痛为实内快外痛为外实内虚外快内痛为内实外虚又云诸寒为痛今疮痘若身痛者是发作之时皮肤厚肉理宻或为外寒相搏故也投以匀气去寒觧肌透毒之剂为妙不必外此而他求也身痒有二证一则气血不足其痒为虚活血散或四君子加黄茋枳殻主之一则不能食淡以致发痒蝉蜕一物汤主之疮痘作痒深为可虑能调和爱防勿令有此乃为上策○疮毒入大肠者当发作之时其人或臓气自脱或因腹寒药伤动致令疮毒陷入肠防下如豆汁或便脓血或便黒汁颧赤如钱口内臭气唇焦目闭加腹胀者必死之证当早用实脾暖胃剂救之得大肠秘固疮痘红活亦死中求生也○攻咽疼者心胃热上攻于咽干涩而疼如兼口舌生疮齿浮龈肿者冝甘露饮水浆不下者紫雪防妙如圣汤抱龙丸消毒饮皆可选而用之已上证湏能热臓腑方可用如上焦虽热却觉小便清大便溏薄饮食不进者当以清上温下药调和之○治入目方法心热盛则生肝风肝主目热毒熏之故目患治以凉肝丸洗以秦皮散或因食毒物睛突出者冝仙灵皮散暴赤肿痛者冝导赤散患半年一年余者冝蝉蜕散成医者冝蒌散葳灵仙散目睛疼痛者冝萍散生痘疮者冝大黄散贴之赤脉睛者冝羚羊角丸昏暗者冝金花散已上各随证用之○面青为逆者疮痘以心血为主身热烦躁惊悸面赤皆心形见也所以面赤者为顺今反见青色不与病相应安得不谓之逆当更察他证隄防之○徧身发青紫纹此由外感风寒与内热相拒故也疮痘之出盖热邪内外蒸发其有当热作之时忽遇天气大寒热毒方运出而暴寒折之外寒为内热拒而不得入内热为外寒闭而不能出毒气壅于肌皮之间如瘾疹如痣防或青或紫俚俗云鬼捻青者是也往往壮年出者皮肤厚肉理宻尤多此证冝用透肌散牛旁僵蚕散紫背荷叶僵蚕散却寒肌温透表之剂可选用也状如蚊虫所囓而色黒者何此荣血不能流行内外毒气壅遏欲散而未散故也疮痘属热血热血和则其色如丹砂如鸡冠若毒凝血聚则遂成黒色有此证者甚为危困其人必大小便秘喘急烦躁冝用山栀子汤宣毒膏治黒疮子无此散荘氏云斑疮倒靥而黒色者谓之鬼疮子冝獖猪尾血调脑子最佳猪尾血调脑子证其人自利不食者难用不可不审○既出而腹胀者有二证一则隂阳不和一则毒气陷伏入里疮痘正作热毒既盛则必生烦渇或饮冷过多或悮投凉剂热为冷所激欲出而不能冷热相拒毒不发越故令腹胀甚者气喘发厥疮白而无血色多至不救急当以温中药踈逐冷气散则腹胀自消昧昧者莫不又用药宣防致令重因且伤于冷者必不能食大小便利肠中虚鸣此伤冷隂阳气不和也若毒气陷伏入里者但用温平觧毒快气之剂如人齿散活血散之类大抵毒气陷伏又有他证相杂或烦躁大渇或大小便秘或啼哭不止万一腹胀而目闭口中如烂肉臭者其证为大恶○小便赤涩心肠胀满者伏热在胃则中有所隔上为心气不降小便涩少而赤下为隂气不升腹中胀满董氏用四圣散发出其毒得胃中热散则邪气自然氷释详其药味紫草发散黄茋养疮痘觧毒枳殻和气寛中木通导心气而利小便又以甘草调和之○出迟而朝夕啼哭者何凡人五臓和平则精神安静有病则不然今疮痘是五臓蕴毒当内外防鬱发作之时朝夕啼哭者由神不安舍察其毒气在表在里若虚若实随紫草饮子等觧利之或有不问虚实便以胡荽酒洒之葡萄酒饮之又火煆人齿酒调服之施之虚者犹庶几焉若其人盛实则祸害至矣热毒之气湏防贯注耳目口鼻咽喉闭塞大便坚秘小便如血是调鬱毒不散毒气无所从出反攻臓腑疮凹而不起遂成倒靥当此之际不能觧利至于毙者多矣是阳盛热炽无隂气以感之也如猪尾膏犀角地黄汤玳瑁汤皆可选而用也得毒气觧散荣卫流通疮子将自出矣且初觉头痛发热或兼微寒烦躁咽痛者冝升麻汤如圣汤瘙痒或瘾疹者冝荆芥汤面赤黄大便涩小便少而或呕者冝小柴胡汤不恶寒但烦躁而渇作赤斑防者冝竹叶石膏汤犀角饮子大便难通者冝四顺饮子如谵语昏迷者冝承气汤或大便自利赤黄而渇者冝三黄熟艾汤黄连觧毒汤中病即止不必尽剂也斑烂者当发散而不发散则毒气闭塞喘促闷乱不当发散而悮发散则热毒随阳气暴出徧身皮肉如烂此不善表之过也治法冝调脾进食令大便得所安养荣卫生肌觧毒则无目赤咽痛口疮吐衂等证觧之不至于冷调养不至于热方为良法斑烂作脓痛甚者用亁黄土罗细末傅之者则研芒硝猪胆汁调涂勿令动着直疕自落大叚不能眠卧者用麦麸衬之又有因发表过甚外为斑烂而内虚阳气不守作臓寒自利此又急当救里冝理中豆之类臓腑既平则觧外亦不可缓也○脓汁不干者出得太盛便淋漓不可着席疼痛者用干黄上罗末傅之欲不作瘢痕者火煆干牛粪研细以绵扑之大叚甚者麸衬卧证渗泄大抵荣卫流通则神宇清快昧者不知见其朝夜啼哭或以为心热或以为腹疼妄乱投药以致冷药偏胜变生他证可不审哉○烦躁虚烦不得睡者调防疮痘当审次序盛作之时必冷心火有所导引苟或不然毒气已出而未尽遂生烦躁冝以生黒痘煎汤令徐徐饮之渇者常冷饮可以觧散热毒召复隂气抱龙丸生犀磨汁等皆可选用甚者新汲水调砂糖少许饮之又有津液不足虚烦不得眠者活人书酸枣仁汤防佳○或吐或防而不能食者有冷热二证吐而不渇防而手足冷面色青白此冷证也益黄理中辈主之既吐且渇虽防而手足心热面带赤色居处喜冷此热证也五苓散竹叶石膏汤加橘皮等主之不食亦有虚实之异脾胃怯弱精神慢而不食者为虚当温养之身热中满渇而不食者为实则清利之○便血或下黒粪睡不醒者疮痘虽是蕴毒而发所以为之运行者实血也今大便下血是里毒大盛或下黒粪者其理亦同加之睡不醒者证为甚恶盖一身之血心为之主便血下黒粪而又睡不醒则是心之神昏矣犀角地黄汤抱龙丸小柴胡加生地黄等主之○当下当补不同者疮子半出半未出此里毒未尽也若其人大便不通喘急腹胀烦躁作渇谵言不安者当急下之盖毒气弥盛内外皆热当令大便稍稍润过若其人适苦自利四肢厥冷腹胀发哕者以里气虚也冝姜附理中辈急救之一则言当下者恐毒气太盛昏闷而死故也一则言当救里者恐里虚胃气脱絶故也虚实之证相反投药之际可易耶○鬱毒不散者疮痘之初斑防犹未见惟当用平和药如升麻汤惺惺散鼠粘子汤如暑月热盛当借之以芭蕉叶为佳○陷伏倒靥者内虚不能发出谓之陷伏外感风寒或被恶气冲触而不出者谓之倒靥然有始末重不同若一槩用药必致夭横疮痘以出斑防为始血泡为中结脓窠痂疕为末且斑防之始热毒方运出亦有陷伏亦有倒靥者若外感风寒肌窍闭塞血凝而不行必身疼四肢微厥斑防不长或变黒色或青紫瘾疹此为倒靥也冝温肌发散如紫草蝉退人齿僵蚕紫背荷叶之类温散寒邪然后热气复行则其斑自出矣若胃虚而不能副荣卫者出而复没斑防白色或黒色其人必不能乳食大便自利或呕或厥皆胃虚而不能出谓之陷伏也冝用温中之剂今其胃暖荣卫复行则当自出矣冝理中汤丁香煑散之类甚至姜附硫桂亦可用血泡为中者是红斑出齐之后其状如豆起于肌皮之上乃未结脓泡痂疕之前证也血泡七日当结脓窠痂疕当此或风寒乘袭而为倒靥或胃虚吐利而为陷防者治之亦如前法又有房屋等杂气触犯而然者当用猪甲苍术乳香胡荽等法熏觧之良方脑子猪血酒治毒气入臓而不出○黒陷而耳尻反热者疮痘惟肾无证以其不纳秽故也当其发作之初及血泡之际一身俱热而尻耳自凉此即肾之平证也盖尻耳皆属于肾今一旦黒陷是变壊归肾使尻耳亦为热其证为大逆钱氏立论用百祥丸凡防膀胱谓邪既衰脾土复旺身热气温欲饮水者可治以脾能胜肾寒去而温热也百祥丸之意即活人书论厥隂伤寒土败急用承气汤皆是不得已而用之侥幸十救一二而已○疮黑有逆顺者大凡黒靥陷伏本是逆证然亦有顺者谓脾强可以胜肾虽黒靥而忽防脓血痂皮者为顺此必旧服补脾药故今脾气得不衰毒虽入腹皆防出也经云脾病则五臓危今脾土既盛他悉无虑矣黒靥而逆者谓脾虚不能制肾乳食不消水谷杂下脾虚受毒四臓皆因而危殆然古人方病在腑者易治在臓者难治疮黒乃变壊入臓虽得脾胃强盛是亦九死一生之证耳○既出而狂呌喘呼者疮痘已出热毒自里而逹外狂呌喘呼者臓腑热躁而无津液也五臓皆无隂气以和之故令阳独盛于上为狂呌为喘呼冝犀角地黄汤抱龙丸竹叶石膏汤之类更看大小便何部不利利之则平○热盛则去愈难其证大便不通小便如血或为痈疮身上破裂者疮痘本因热而出热势甚则其出愈难盖热盛则荣卫为之闭塞毒气枝蔓里毒盛者大便不通小便如血表毒盛者或为痈疮身上破裂此由不善觧利之故救之之法冝犀角地黄汤小柴胡加生地黄汤四顺饮牛黄散紫雪之类可选而用之○不结痂疕者血泡既成当结脓窠痂疕而愈当结而不结者由内外极热毒气散漫无隂气以敛之古方以宣风散导之生犀磨汁以觧之或饮之以水调砂糖当随手而愈然用砂糖不可失之太早恐使疮子入目切冝忌之○误以巴豆丸下之则内虚而热不阳盖肠胃有热而湏荡涤者冝汤液之剂饮食成疾而湏下者冝丸子药今疮子有合下证误用巴豆丸药则徒损胃气热毒反得以深入其势愈不除或致便脓血为痈疽为肿毒变生证用药者当知之百祥丸证疮黒紫而干陷者以百祥丸下之不黒者慎勿下然陷下有数种当以外证叅详感风寒而黒陷者冝温散之内虚自利而黒陷者冝温服之误下之后毒气入里而黒陷者冝温养而表出之被杂秽恶气冲触而黒陷者冝熏觧之若失蕴毒至重内外蒸鬱不结痂疕大便秘腹胀而黒陷者当以百祥丸防膀脱毒服之身温欲饮水者可治是脾强胜肾陷者当复百矣若加以寒战身冷汗出耳凥反热者死○猪尾膏证虚汗实汗皆汗也虚热实热皆热也疮热倒靥亦有虚实之不同可不分析而辨正之哉如疮痘始发或斑防或血泡未结痂疕之隙因久不食或自利或感风寒至不能出者虽名倒靥则温冝之其或心烦狂躁气喘妄言如见鬼神大小便秘渇而能食毒盛而倒靥者此证为实与前诸证霄壤相逺冝猪尾膏又有血泡六七日当结脓窠痂疕而不结者是毒气盛实心火独燥当退冝用猪尾膏曽用之进一服随手结痂疕神速特异以意思之人过寒暄不常之时脱着衣服必先呷冷水一二口即不感冐者是心凉腠理闭而敛则风寒不能侵也今用猪尾膏正以血能归心引脑子以凉之心凉则毒气消释荣卫流通于是血泡结脓窠脓窠结痂疕而余证自退矣如伤寒厥隂证上败木贼以承气汤下之脾间毒去则脾上和水升火降寒热作而大汗觧猪尾膏之意得心窍既通热毒觧散则气和神苏自结痂疕盖当结而不结者恐毒气复入于里昏闷而死故也以此言之疮痘至血泡欲作脓泡之际毒气已尽在外矣昧者见斑防之后血泡出迟便用猪尾膏殊不知毒气未出而使心胃寒凉则毒气内闭杀人甚速然则猪尾膏药是实热证方可用也才结痂疕即以真酥润之用手辟或剥去又更润之稍迟则干硬深入肌肉乆方脱遂成瘢痕此理昭然人多不时反谓剥落早则成瘢痕何其误也然既剥去之后却不许早见风冷湏当爱护其或不能剥去而又出风太早以致成瘢痕者宻陀僧水调涂之蒺防散鹰矢白散马齿苋散青金散皆可选而用也○疮痂起而能食者人身以安徤为当及有疾病则精神气血为之不安况小儿疮痘自斑防发见至结痂疕日数虽有迟速之不同其精神气血劳耗多矣大率疮痘既起则中气暴虚多不能食必借参苓軰调养之其间或有疮痂起而能食者是胃中宿有蕴热故也盖胃热则谷消所以能食其人更大便秘或大便难当用三黄丸利之否则恐胃热不去鬱为口臭齿腐生风之证流散四肢则发为痈疽疮肿之毒是说也惟善治未病者知之然亦有一等脾胃素壮实者自尔能食大便亦不至有秘结之患此又不可不知也○病后觧利当观虚实者禀受有虚实病后亦有虚实不可一槩论疮疹后当湏觧利此世俗通论然观虚可也但小儿禀受既实荣卫充壮病后有热者冝多觧利其证大便难小便赤能食而渇大叚热甚者冝大黄散留热在胃呕吐而口舌生疮或下利黄赤者冝黄连散烦渇而小便少者冝五苓散余热温壮齿疼或肿者冝甘露饮咽疼者冝抱龙丸如圣汤肝有热毒多怒呌而不眠者冝调肝散大肠下血疼痛者冝牛蒡散三黄熟艾汤生痘痈者冝小柴胡加生地黄汤犀角地黄汤无热证者但当随时安养而已或其人所禀表弱疮痘既出之后荣卫大虚坐立振揺大便不秘小便不赤饮食甚不进者冝冐爱散异功散双和汤之类以扶持之其饮食如故起居稍胜荣卫既充然后防微觧利至虚之人不必觧也尝见虚怯小儿不应觧利而强与觧利遂为寒中为下利生病多端○余毒作呕吐者脾胃主纳而不出大小膓主出而不纳疮疹后呕吐者是余毒在胃也然有冷热之不同如心烦作渇食乳甚急聚满于膈中然后吐出如射其人必面色带赤手足心热居防喜冷此热吐也如乳食水浆随吐面色青白手足冷大小便自利此冷吐也热吐者竹茹汤五苓散竹叶石膏汤加橘皮之类主之冷吐者益黄散理中汤丸主之要之病后余毒多是热邪其间冷证十有一二也○病后忽遍身青黒色手足瘛疭口噤声如锯者此中风也小儿疮痘方愈荣卫正弱忽作前项证者由节令气交八方不正之风乘虚中入冝和剂风散二钱入蝉蜕末一钱分为三服投生姜薄荷汁及酒各数防温侵之连二三服当时稍汗或作瘾疹或再出肤疹而愈京师医官宋鉴甞用此无不愈者或小续命汤去桂附加荆芥亦可用也○病后非时发搐搦者一则心热留而不去热盛生风风火相搏其人必喉中有痰目直视面上赤引饮居处喜冷冝导赤散抱龙丸小柴胡加生地黄之类一则病后多食胃弱不能胜谷谓之食蒸发搐其人必潮热大便酸臭秘泄不调或呕吐腹疼冝紫霜丸小承气汤辈利之用药之际要在加审○作痘痈结核肿毒气留蔵经络故于肌肉虚处或闗节动揺处偏盛而成痈又或既平之后失于觧利余毒盛外不得泄于皮肤内不得入于臓腑既不得入于臓腑聚而不去遂为之痈如毒气浅者结核肿毒疮疖而已甚者其头项胷脇手足肢节尽焮肿作痛治法惟小柴胡加生地黄最妙如升麻汤消毒饮犀角地黄汤皆可选而用也○病后目翳忌用防药者何疮痘毒气之为目翳盖自蔵而逹外治之之法但活血觧毒而已活血不至于热觧毒不至于冷五臓平和则翳当自去或误用防药则是非徒无益而又害之可不慎之耶○病后大小便不通或便脓血者此由失觧利之后热气并于小肠则小便不通并于大肠则大便不通如前后部俱不通者热势甚四顺饮承气汤五苓散导赤散之类可选而用之其有热毒流入大肠而便脓血者牛黄散犀角地黄汤黄连觧毒汤三黄丸等酌量用之○余毒咳脇痛者经云左右者隂阳之道路左右两脇之谓也疮疹后咳脇疼由余毒左右隂阳之气不能升降也脇居身之左右隂阳二气之所行也脇病是气不能升降之故但觧毒气毒气去真气行所苦自平赤茯苓汤小柴胡加五味子桔梗枳殻等疗之○余毒作烦渇者心胃二经受邪热故也五苓散竹叶石膏汤黄连散灯心散主之○天气暄热即与踈利脓泡之后亦当踈利者经云言上工治未病婴儿童子虽虚实不同毕竟纯阳当疮痘未出之先或遇天气暄热当与疎利庶几发作之日其势必轻又脓泡之后毒气太盛未结痂疕能食而大便秘面赤引饮者亦当踈利之踈利之说非是转下不必用峻药也如三豆饮子升麻汤消毒饮导赤散之类是也○用药不可执一前軰言老人之病必先助火以其隂盛而阳微当预温之治小儿则曰当先防火谓其阳多而隂少湏用导引勿令生热然或有老人而实防而虚者此又当随时变通又五实当防谓身热脉大大小便不利能食闷皆为五实之证五虚当补谓身寒脉细不食前后利汗出为五虚之证或曰用利药者大小便秘而利则利之愈用温药者大小便利而温则温之愈二者合利而利合温而温也其或外证合利大小便已自利何必利外证合温大小便既自秘何必温大抵治病嫌隂阳偏胜善用药者但令隂阳不偏则是常有生意又况小儿臓腑娇脆易热易实尤难调和所以用药不可执一也○用缓慢药致害人者病有外同而内异者又有病中遇天时节令变迁因而感异气者又有病中气血不定宿有蕴蔵之疾随之发动者其证未易辨用药之际湏当识切病源但欲治热热去而不冷治冷冷去而不热则无不愈者治风以治风药治温以治温药治气皆然今人不究病源因一槩用不急之药如四君参苓之类其意止欲逃差悮尔殊不知纵令病势滋蔓误人极多要之用和缓之药亦各从其类而和缓耳何常谓不切病情而从和缓也医叠元戎夫斑之为病皆由子在母腹中时漫渍食母血秽蕴而成毒皆太隂湿土壅滞君相二火之所作也因小儿真气既盛正气又正邪无所容或因天寒或因伤表或因伤里斑由是而生焉治当何如外者外治内者内治中外皆和其斑自出至于恶寒者发之表大热者夺之渇者清之大便秘结者下之小便不通者利之惊者安之泄者分之可以执一为哉大抵伤寒同治为髙论随经用药不可阙假令五日以里诸病与斑疹不能别辨者不可疑作斑疹必湏发之但各从其所伤应见治之皆不妨斑出若强发之其变不可胜数矣前人言首尾俱不可下者何也曰首不可下者为斑未显于表下则邪气不得伸越此脉证有表而无里故禁首不可下也尾不可下者为斑毒已显于外内无根蒂大便不实无一切里证下之则斑气逆陷故禁尾不可下也有如所言暖盖覆不令通风以其斑未出或身表凉而恶寒或天令寒而恶令温暖盖覆不令通风也斑若已出身热天暄何必用盖覆而不使之通风后人执此二句首尾俱不敢下温暖不令通风不知天令之所加人身之所感致使悮人多矣大抵前人之言随时应变以其所可者而言之后人不知其变故执常而不移也噫首尾俱不可下者以其始终臓腑元无凝滞也若有一切里证及大便结者安得不下温暖不使之通风以其发在冬时故如此也若发在夏时斑虽未出亦不用如此也斑之用药大率以脉为主浮中沉之胗平举按之察其虚实定其中外则可以万全矣○未显斑证所用之药外服升麻汤主之内服枳实丸主之大便要枳木丸主之伤冷者温之神应丸主之恶寒者发之冝防风苍术汤表大热者夺之此表者通言三阳也阳盛则气必上行言夺者治法不令上行也渇者清之大渇白虎汤小渇凉膈散大便秘结者下之桃仁承气汤四顺饮子柴胡饮子等方选用察其在气在血小便不通者利之导赤散八正散之类当求上下二焦何经而用之惊者安之凉惊丸重者防青丸泄者分之寒则异功散四君子汤热则泽防茯苓汤已显斑证所用之药出不快化毒汤出太多犀角地黄泽防地骨皮鼠粘子汤咽不利桔梗甘草鼠粘子汤烦者桔梗栀子甘草汤脉不利紫草甘草枳殻汤太阳出不快荆芥防风甘草汤阳明出不快升麻加紫草汤少阳出不快连翘防风汤四肢出不快防风芍药甘草汤○疮疹轻重凡未出而发搐者是外感风寒之邪内发心热之所作也当用茶粉下觧毒丸犀角地黄汤主之一发便宻如针头形势重者合轻其表而凉其内连翘升麻汤若斑已发宻重微喘饮水者有热证用去风药微下若出不快清便自调知其在表不在里当微发散升麻葛根汤若清干黒陷不大热大小便涩则是热在内煎大黄汤下宣风散若身表大热者表证未罢不可下若斑疹已出见微热小便不利入正散若已发后有余毒未散复有身热疮肿之类当用茶粉下觧毒丸疮疹已出后有声音者乃形病气不病也未出先声音不出者乃形不病而气病也若疮疹出而声音不出者是形气俱病也当清其肺气冝用八风汤并凉膈散去消大黄亦可孙氏云痘疹证初发或身热或不热或惊掣狂躁呌哭烦躁或自汗或谵语或呵欠烦闷神昏或呕吐皆因五臓虚实不同身热后切冝避风又有便发搐者此是热毒在经络未得发越不必治搐只发散痘毒痘出搐便住不可不知大概以出得快为尚如出后或被厌抹以致黒凹者急用参花茋白芍药糯米药或用酒喷催防起透不可忽视古人治法有云未出冝踈利有云已出不可踈转有云首尾不可转以余观之不可转説为是
　　经验方论云予见乡中近年已来小儿患丹疹痘疮甚多医士用固阳汤真武汤姜附汤四逆汤及归茸三连汤独雄汤热药治之名曰贴出服者多误甚为痛惜予暇日因遍观古今经验方论并无用热药治之之说如汤民望论未甞不用附子热药但有其证而用之如陈文中小儿及幼方异功一料内止用附子一钱今之医士不问虚热虚实之证但见疮痘黒见或不红活或出参差便投热药可见其非此又不可全咎于医士乃病家父母之心闻进热药甚喜用凉剂甚不安必服热药实无再生之期此乃医士病家互相为误若不畧具古昔圣贤用药论证诚恐讹有误后世谨按素闻云少阳客胜则丹疹外发及为丹疹属乎少阳三焦相火素闻独明疮疹者少阳相火之所为也俗呼曰斑疹伤寒又曰诸痛痒疮疡皆属心火岂有寒乎故治丹疹痘疮与治伤寒时气同法当先推天地寒暑之冝察气运盛衰之理小儿禀性躁急气体充实冝服辛凉禀性和缓气体怯弱冝服辛温两手脉浮大可服辛凉两手脉迟缓可服辛温如辛凉之剂防风通圣散凉膈散之类是也辛温之剂升麻葛根汤和觧散之类是也圣方云江南春夏时行疫疠多作斑疹此由热毒气胜故也毒气未散而表已虚热气乘虚入于皮肤所以发斑疹用黄芩大青栀子石膏朴硝犀角大黄主之又热病发斑表虚里实亦用石膏大黄龙胆草黄芩主之汤民望论小儿疮疹之乃天行时气热不能觧蕴积于胃而胃主肌肉其热气夹毒气蕴积于胃毒气薰发于肌肉状如蚊子所囓乃成斑毒也亦用安斑散四圣散主之黒者化毒散川山甲散主之其痘疮渐黒而陷大便不固四君子汤加黄耆肉豆蔲若大防四肢厥冷加附子主之又云疮疹之疾不问轻重当用防目免致豆疮入眼而生翳障若生翳决明丸羗活蝉蜕散糓精草主之朱举议活人书云斑疹有三证一证冬时大温至春为寒气所折温毒不得泄发而为斑葛根橘皮汤主之一证下之早热气乘虚入胃故发斑白虎加人参或加萎名化斑汤主之一证下之迟热留胃中亦发斑服热药过多亦发斑调胃承气汤主之陈文中云凡豆疮方觉未出之时其证类伤寒之状若疮痘二三日始见微出如粟米大或黍米大或如菉豆大似水珠光泽明净者又痘疮四五日大小不一根窠红活六七日肥满红色八九日长足肥满疮蜡色并不湏服药若痘疮四五日稠宻陷头灰白色防渇者木香散救之如不效服肉豆丸止其防泄若六七日身温气促口干肚胀足指冷者或八九日后寒战闷乱腹胀烦渇气急咬牙冝木香肉桂如不效服异功散若豆疮十三日当靥其身或热或不热闷乱不宁卧则哽气腹胀泄防寒战咬牙冝用异功散加当归木香主之十二三日疮痂渐落其痂盘黯或凹或凸肌肉尚嫩儿与乳母切忌辛辣有毒之物恐伤眼目为儿终身之疾如是伤目谷精草散主之若疮疹収靥之后身热不除别无他证麦门冬散柴胡散主之若身热大便坚口舌生疮咽喉肿痛皆是余毒未除鼠粘子汤主之若风热咳咽膈不利甘桔汤主之若痘疮痒搔抓成脓血淋漓缘气衰肌肉虚故也冝败草散主之仍服木香散加丁香肉桂同煎依方救疗万无一失
　　辨认疮痘斑疹丹毒【证治不同医者详察】
　　正痘疮　董氏曰初出如红防遂旋起胀形如豌豆而结脓窠方结痂防而愈瘾疹【即麻子】王氏曰有热则易出一出遍于肌肤之上如疿疮细泡子见而便没杨氏曰赤疹遇清凉而后消白疹遇温暖而后灭
　　伤寒热毒发泡疮　胡氏曰乃热在表而失汗热毒蒸发其疮色白或赤如丹头带白脓者轻根下紫色在肌肉者重重非痘疮也
　　斑毒蚊迹　杨氏曰阳证误投温药或失汗下阳毒内热蒸溽外廹毒气入胃令人发斑其证昏愦闗前脉洪大先红后赤多见于胷腹轻则如疹子重则如锦文红者易治黑者难救○蚊踈阳脉不洪病人自静先红后黄多在手足之间乃蚊迹也丹毒杨氏曰赤浮肌肉变易五色逰走遍体辨认疮痘于所载皆以耳冷凥冷中指冷验之或中或否当以耳后有红脉赤缕为的董氏曰冝以红纸捻防清油照心胷间必有小红防如粟起乃痘证也○谢氏曰忽然发搐但无痰潮不恶惟恶热腹痛则腹先出眼澁则眼先出热轻痘亦轻热重身热不出直身凉方出
　　痘疹论云痘疹之后有三五日遍身粟生咳耳尖冷毛寒肌慢眼澁不作寒欲以温暖覆之者初觉之时当用薄荷散微微发汗次进调中散【二方见疮疹已出未出门】疮即自愈服薄荷散汗未出者亦服调中散即汗出渐渐觧若作寒热其脉反迟者进脱齿散【方见疮疹出不快门】或患者寒热不定目涩耳鼻冷此邪毒不传诸臓便攻皮肤而作或出迟者亦服脱齿散凡有三五日鼻中壅咽喉不利咳目赤毛焦肌肤脉洪大而数此应疹痘之顺者冝煎薄荷散发汗则疮毒自出或鼻中壅咽喉不利目赤额红脉不甚洪大者亦是疮疹之皆冝服脱齿散疮出如白珠子或出红小疮子乃是觧也或鼻壅唇焦脉细面色痿黄时变毒色皮肤慢吐清涎者亦是疹子之此皆医人误下凉药太多致令疮难发凡疮毒血气顺脾温则易发若服凉药过多则血涩气弱脾冷则疮毒泄遂变恶此亦服薄荷散脱齿散若面青气麤大小便不通疮毒未发冝进滑石散【方见疮疹出不快门中】如大小便不通利则服脱齿散次观色调治或有面色赤是疮疹若赤而后青为逆也或患数日面色青或痿黄四肢微冷上喘坐涎手足搐缩以三焦气壅血脉凝滞气不得相容当用薄荷散发泄疮毒小儿初得病便惊狂身热汗出问之身不増寒并不恶风脉洪数者皆当下之觉得有此证疹痘未发之前当服当归散【方见疮疹未见乃可踈利门】或有先头疼口鼻出热气増寒壮热胷膈痞噎生涎心逆作渇不足指冷口作臭气两手脉而或微脾脉数者此因尖肌伤寒邪热当发赤疹及有患头疼身不大热口鼻有热气咽喉干痛口颊生疮两目如火热耳尖手足稍冷两手脉洪大后三二日必作渇面赤时作増寒心逆口作毒气目忽如朱色亦是伏疹之亦当去邪毒药湏用大黄汤荡之不可用巴豆水银轻粉此等不惟无去热毒之理反有伤于脏腑也或觉已结于皮毛之间后微以出慎不可利或误利之则疮毒反没畜伏心间邪入肺中疮毒内壊而死者若疮疹既出太盛实窦脓水者却当以大黄药微利余毒如未发毒疹已前曽经利者即不用大黄药但以觧热药除其败毒多有愚俗禁服药饵只望巫祝不以药泄利疮毒致令大小便不通停热毒于臓腑攻冲眼鼻咽喉肿塞口舌壊烂束手受死及有疹证只进凉药或调气药恣其所指既疹豆已出之后又获猛利用药既失疾势以壊虽扁鹊无门救疗所以时人不能尽其天年又按扁鹊治疹痘之法觉有疹痘之证先用油麻剂【方见疮疹初出门】觧四肢极热如服药了良乆就卧少时服大黄散利者亦不必服此婴儿服此颇有益或有未经觧利而疮痘毒已发者服觧必圣散或升麻散发散【二方见疮疹已出未出门傅齐养生必用方同】若疮毒在肌肤之四日隠隠不发则急用紫草饮子【方见疮疹初出门与圣惠同】至数服则疮疹出凡疮疹未发前当用黄蘖膏【方见疮疹爱护面目门圣惠方目】涂两颊眼目之间乃续用胡荽酒【方见疮疹初出门】喷背上四肢令速发出也若疮未出及虽出而躁渇者冝服甘草散【方见疮疹大盛门】以少觧利热毒即住若疮出迟亦当服紫草饮子大人鍼两腕砚子骨间或灸一壮亦助发出疹痘毒气若已发则不必用之如疮未作脓心膈躁睡不安者服青黛散黒豆汁【二方见疮疹未见乃可踈利门】若疮毒出尽后冝服黄芩散以觧余毒若呕吐则服此呕吐自定若赤口有疮自下利者服黄连散或疮疹出后烦喘小便不利者冝进灯心汤【三方并见疮疹后觧余毒门】若疮疹烦喘甚者即用麻黄汤【方见疮疹大盛门】或咽喉痛并则加入麝香其有服冷药太过咳手足冷脉迟者煎炮干姜炙甘草各四钱水一升二合服之其或下利赤黄脓血及浑身热当与薤白汤【方见疮疹便脓血门】觧去恶积便差有疹痘安便攻动眼生翳膜肿胀者皆因肝臓败热停留所致也切忌用防药唯冝利脾觧肝热毒仍于眼邉上贴恊药以散毒气当服仁散若生翳障重者兼宻蒙花散量力服食【二方并见疮疹入眼门】翳膜退则止凡有时气天行疮痘者则急预服豆汤则不发疮【方见如前黒豆汁是】或发疮而目赤行热气泡疮身疼壮热则当以桂枝及去节麻黄黄芩各半两为末量大小一二钱暖水调下覆令汗出又以葛根散觧肌出汗【方见疮未凡疹已出门】凡身疼壮热头痛若不小汗无中表散大便久秘毒气藏伏心腹胀满不与微利无由释去邪毒切在消息若痘疮已出者不可发表更増疮烂若发脓痛甚者即用干净黄土罗细为末傅之仍数数食蜜若疮势稍轻者则用川芒硝以猪胆汁调涂疮上勿令动着直疮痂落有大叚疮发不通卧蓆者用麦麸簟卧将息如疮作浆戴白脓者其毒轻或紫黒色隠隠在肉里者其毒重重者五臓咽喉肌肉皆有疮大便涩出脓者死舌黒鼻有黒气者死其或疹痘未出已前热毒内逼目瞪上窜惊呌有如惊风者此乃疮欲出之若误认为惊风调治毒气内畜邪热不泄乃死或有恶疮既出谵语不正皆是恶更以冷药觧利则使声音疮疹一没乃死或用燥药太过咽喉肿痛猛发鼻血喘而死或疮作白泡忽然畜入臓腑渐作紫黒无脓日夜烦闷者服此化毒散【方见疮疹倒靥门】其毒气当从手足心出乃差此五死一生之若便血疮壊无浓者十死不治大热疮毒顿出然后依证调治理有患疮痘毒疮不出者一法以地黄雄黄令饮然不可太多太多则反有所损或饮啜热乳积于腑臓者当热用药疗乳母婴儿孩童之性阳盛而隂微臓腑隂阳气稍差逆大小便多不顺利自扁鹊太仓公论疗婴孩药性有可饵者皆先知节气隂阳治之利臓腑则病势渐辞也
　　儒门事亲书云凡小儿疮泡瘾疹麸疮丹熛等疾如过火运胜荧惑乱行之者不可便用升麻散觧之升麻汤味辛性愠内经曰积温而成热是谓重火止可以辛凉之剂觧之如遇平者可以辛温盖平者无事便同水化然便冝审察病甚者亦可以辛温但发散之后便以凉膈加当归及白虎汤玉露散煎服之更甚者觧毒汤调胃散下之古人云斑疹泡首尾拘不可下皆悮矣岂不闻扬汤止沸不如釜底抽薪内经曰五寅五甲之嵗多发此病者盖明相火之所为也又曰少阳客气胜丹疹外发又曰诸痛痒疮疡皆属心火主太闗又调百端之起皆自心生岂可便用辛温发散乎致热势増剧渐成臓毒下血咬牙发搐大热明矣如白虎汤加人参凉膈加当归桔梗勿问秋冬但见疮疹用之神良凢小儿泡瘾疹麸疮丹熛斑毒之后臓毒下血内经曰少阳客气胜则丹熛疮疹发于外也盖余热不觧故臓毒下血治以黄连觧毒汤白虎汤凉膈散临证选而用之所谓白虎旧说秋冬勿用皆误也但此证便用之盖其证属相火故也大人亦同
　　普济方卷四百二
<子部,医家类,普济方>
　　钦定四库全书
　　普济方卷四百三　　　明　周王朱橚　撰婴孩痘疹门
　　一切痘疹【附论】
　　夫婴孩患疹痘疮子者皆是积热在于臓腑蒸欝热毒散于四肢小儿皮肤内嫩弱多成此疾凡食乳婴孩汤药不可与童儿同疗用药过剂必有损也盖由轻啜乳在于脏腑热极方成此疾腑热生于细疹脏热生于痘疮若用汤药宜疗于乳母也又絶乳婴孩患者多由积热伏在于脾肺之间而不早以汤药疗其病源则毒热行于四肢荣卫之中渐透于肌肤之表疹痘乃随邪热而出也婴儿之性自然阳盛而隂防脏腑隂阳气逆大小便多秘不通才觉是此疾即可便与疎利即轻患也若已出即不可踈转若出定却宜利大小肠按扁鹊及仓公论云疗于婴孩服以汤散性有可饵之者不可饵之者宜先和莭隂阳调治荣卫方利臓腑即热气渐觧也○凡絶乳婴孩生于疹痘或未出已前是此疾候按扁鹊论云可先以油剂服之行觧四肢热极或疹痘已出不可以油可服平和汤药疗于肝臓觧于败热虑热毒攻肝后冲于眼目生障翳今覩时医及疾患之家疹痘未出已前多是误认疾候皆以他药觧之其间或饵以躁药或饵以冷药不无失伤时医用药直候疮疹子出病家方觉患者住饵医者拱手已患之后俗多禁饵致大小便不通不能调于汤药和于臓腑遂停败热在于臓腑之间攻于肝臓疹痘才愈致令冲于眼目成于障翳不遇医治瞳人遂损因兹无所见也○凡防乳婴孩童子患疹痘疾候初觉多似伤寒面色与四肢俱赤壮热头疼腰背疼足多厥冷眼睛黄色脉息但多洪数才大不定小便赤少大便多秘才觉四肢色候及脉息虽是疹痘疹未攻皮毛穴出者便可以服饵匀和臓腑踈泄逐下若疹痘已结右皮毛穴处防似出即不可踈泄也或疹出大盛窦穴脓水者却可防利也或未与防利转即且急服紫草饮子方辩小児痘证
　　呵欠　嚏喷　睡中发惊　或耳尖冷　眼澁
　　辩复食
　　口热　或口中醋气　妳瓣不消　或腹中疼痛
　　如斑证少具其斑未发乃与升麻汤三五钱带热服之待身表温和斑疮已顕服药乃止如其身凉其斑未出辨得斑证无问服数直候身表温和斑疮顕后乃止只时时与桔梗汤寛利胸膈快咽喉
　　方
　　宣风散　治小児疮豆盛出身体热烦渇腹胀气喘大小便澁面赤闷乳及气肿水肿并一逐脾间风又治风肿积肿又治热筋脉挛缩作痛及豆疮二三日疮病不佳欲死者一服効盖热气蒸于皮肤故疮痂不得焦也宜服此导一二行后服生犀磨水觧之疮痂即焦其効如神
　　防榔　陈皮　甘草【各半両】牵牛【用四两半生半炒】
　　右为细末三二嵗蜜汤下半钱三嵗以下一钱食前易老加防风海蔵云与通膈丸相上下气血也一方用一钱水半盏食前服风热蜜汤调下
　　牛蒡僵蚕散
　　牛蒡子【炒五钱】　白僵蚕【去觜炒一分】
　　右为末每服一大钱水六分盏紫草二七寸煎四分连三服量児大小加减
　　薄荷散
　　家薄荷叶【一两】麻黄【去莭】甘草【炙各五钱】
　　右为末入姜枣煎服量児大小为剂
　　荆芥汤
　　荆芥穗　薄荷叶　牛蒡子【炒】甘草【炙各等分】
　　右防咀白术煎量児大小为剂
　　安班散　调理疮疹已发未发皆可服之
　　川升麻　赤茯苓【白者亦用】黄耆　羗活【各一两】人参【去芦】枳殻【去穰炒】桔梗　甘草【各五钱】
　　右防咀每服二钱水半盏紫草少许薄荷一叶煎至五分去滓通口服之或加木通糯米同煎量児大小为剂
　　余记治一小児疮豆毒气入心心烦强躁适无讨脑子处极是束手无措余自处一方应手而愈用菉豆粉一钱硃砂五分研极细麦门冬浓煎候温调五分服随即心神定自此而愈此乃觧围活法耳
　　余记一妇人年十八九嵗出豆正出后忽平伏低防适遇经脉行其家甚慌余曰证虽危然豆疹低伏乃是血动或苦无害遂用四物汤加人参黄茋四服痘子光壮后只是四物汤此病危甚而愈
　　当归丸　当归【五钱】甘草【一钱】黄连　　大黄【各二钱半】右先将当归熬膏子入药末三味为丸渐加服之以利为度
　　消毒救苦散　治班疹悉具消化令不出如已出稀者再不生斑仲冬立此方随四时加减通造化明药性者能此
　　麻黄　羗活　防风【各五分】　川芎　　藁本葛根　苍术　黄芩【酒炒】　　生黄芩　柴胡【各二分】细辛　红花　苏木　　　橘皮　　白术【各一分】升麻　生地黄　酒黄栢【各五分】　生甘草【一分】黄连　当归身【各三分】　连翘【五分】　吴茱莄【半分】
　　右剉如麻豆大每服五钱水二盏煎至一盏去滓热服空心食前夫斑疮出者皆因内伤必出斑营气逆故也大禁牵牛巴豆食药宜用半夏枳术大黄益智之类去其青防止其吐若耳尖冷呵欠睡中惊嚏喷眼澁必出斑也○诸大脓胞水小斑瘾疹三色皆营气逆而寒复其表宜以四味升麻汤中加当归连翘此定法也○如肺或脓斑先喘咳或气髙而喘促加人参黄芩以防壮火而补元气○如心出小红斑必先见血溢惊身热肌肉肿脉洪少加黄连○如命门出瘾疹先必骨疼痛不敢动揺少加生地黄黄栢○诸斑疹皆为隂证疮湏因伤于乳食脾胃不足营气逆行虽火势内炽隂覆其外故钱仲阳制四物升麻汤发之如有变证依加减服之
　　紫草饮子　治小児痘疮出被风吹复不见入皮肤内紫草　人参　芍药　蝉蜕　甘草　川山甲【拌炒各防分】
　　右为末每服一钱水一盏煎七分作三四次温服
　　平和饮子　治小児疮疹
　　人参　白术　茯苓　甘草　升麻【各等分】
　　右为细末每服一二钱水煎去滓温细细饮之量嵗大小虚实以意详之此药治诸疮疼痛烦渇不寕者皆可服之惟小児疮疹尤佳
　　连翘散　治一切热兼治疮疹有神
　　连翘　防风　栀子　甘草【各等分】
　　右为末水煎服海蔵云治热在外而不厥此少阳药也
　　木香散　药性温平能和表里通行津液清上实下救隂助阳治小児腹胀防渇其効如神○疮始出五六七日之间身热或腹胀足指冷或防渇或身热惊悸腹胀或防频津液内耗血气不匀疮虽起而不靥如身温腹胀咬牙喘渇难治縁水糓去多津液枯竭饮水不止荡散真气故多死者急与木香散异功散救之若欲靥已靥忽不能靥腹胀烦渇及疮已靥其痂欲落不落烦渇不止不可与水宻西红柿食之转生焦渇或头温足冷或防咬牙难治急宜服之○如腹胀防渇足指冷渇惊悸渇身温渇面色防白渇寒战渇气急咬牙渇水转渇不已已上九证非热也脾胃虚津液衰少也宜木香散不愈加丁香攻里官桂发表表里俱实其证不致痒塌喘喝而死
　　木香　大腹皮【沉】人参【去芦】　桂心　赤茯苓【去皮】丁香　前胡【去芦】　诃子肉　青皮【去穰一用陈皮】　半夏【姜制】甘草【各三分】
　　右剉每服二钱姜三片煎温服空心量児大小以意加减
　　异攻散　能除风寒痹调和隂阳滋飬气血使痘疮易出易靥不致痒塌○痘疮欲靥已靥忽不能靥头温足指冷或腹胀防渇气促速宜服此○疮痘十日至十一日当靥不靥身不壮热闷乱不寕不则硬气烦渇咬牙急宜服此加木香官桂以救隂阳表里木香　官桂【去皮】人参【去芦】赤茯苓【去皮】　当归丁香　厚朴【姜制】陈皮【去白】肉豆防【各二钱半】　白术【一钱五分】　半夏【一钱半制】附子【炮一钱半有热去之】
　　右麄末每服三钱水一盏生姜三片枣五枚煎七分去滓空心稍热服三嵗児作三度服五嵗児作两度服一周两嵗児作三五度与服病有大小以意加减此药家传五世累经効騐此药専理疮痘泄防寒战咬牙气急痘不光泽一方无陈皮半夏
　　人参羗活散加麻黄
　　用薄荷葱白煎服汤氏曰汗后尚热宜服此去麻黄加紫草如已见三五防加紫草陈草皮赤芍药使热退疮出亦轻更调辰砂末半钱以制胎毒疮出亦轻
　　胡荽酒　治疮疹令速出【一名胡荽散】
　　用胡荽三两切先以好酒三盏煎至数沸入胡荽再煎便用噐盖定不令气出候冷去滓防防从项已下以喷児背腹及两足不可喷头面仍喷房内床帐常挂胡荽以群秽恶杨氏曰以胡荽酒喷身使疮出快也若児虚弱及天气隂寒则可用之若春夏晴热阳气登越之时及児壮实加以酒麴助虚以大益大胃中热炽毒血蓄聚变成黒防急煎紫草汤入猪尾血和龙脑服之【一方胡荽法令乳母饮酒为佳】
　　人参羗活散　治小児疹痘因服热药多发而不透身体头面两目皆肿连日风搐奋身硬直以荆芥薄荷煎汤服一方用天麻防风丸煎紫草汤同羗活散调服【方见本门痘疮未见乃可表发类】
　　消风散　治痘疮或发或未发忽面青暴吼为风邪所伤用此主之痘证以痘冷尻冷足下冷及耳后有红缕之然湏见心胷间细防如粟起则真是
</div>
    <div class="pagination">
<a href="普济方四库_page1703.html">上一页</a><span>...</span><a href="普济方四库_page1699.html">1699</a><a href="普济方四库_page1700.html">1700</a><a href="普济方四库_page1701.html">1701</a><a href="普济方四库_page1702.html">1702</a><a href="普济方四库_page1703.html">1703</a><span class="current-page">1704</span><a href="普济方四库_page1705.html">1705</a><a href="普济方四库_page1706.html">1706</a><a href="普济方四库_page1707.html">1707</a><a href="普济方四库_page1708.html">1708</a><a href="普济方四库_page1709.html">1709</a><span>...</span><a href="普济方四库_page1705.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
