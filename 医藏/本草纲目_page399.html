<!DOCTYPE html>
<html>
<head>
    <meta charset="UTF-8">
    <title>本草纲目 - 第 399 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 399 页/共 603 页</h1>
    <div class="content">　　木部第三十五卷　木之二

　　槐

　　（《本经》上品）【校正】并入《嘉 》槐花、槐胶。

　　【释名】 （音怀）。

　　时珍曰：按：《周礼》外朝之法，面三槐，三公位焉。吴澄注云：槐之言怀也，怀来人于此也。王安石释云：槐华黄，中怀其美，故三公位之。《春秋元命包》云：槐之言归也。

　　古者树槐，听讼其下，使情归实也。

　　【集解】《别录》曰：槐实生河南平泽。可作神烛。

　　颂曰：今处处有之。其木有极高硕者。按：《尔雅》槐有数种：叶大而黑者名 槐，昼合夜开者名守宫槐，叶细而青绿者但谓之槐，其功用不言有别。四月、五月开黄花，六月、七月结实。七月七日采嫩实，捣汁作煎。十月采老实入药。皮、根采无时。医家用之最多。

　　时珍曰：槐之生也，季春五日而兔目，十日而鼠耳，更旬而始规，二旬而叶成。初生嫩炸熟，水淘过食，亦可作饮代茶。或采槐子种畦中，采苗食之亦良。其木材坚重，有青黄白黑色。其花未开时，状如米粒，炒过煎水染黄甚鲜。其实作荚连珠，中有黑子，以子连多为好。《周礼》：秋取槐、檀之火。《淮南子》：老槐生火。《天玄主物簿》云：老槐生丹。槐之神异如此。

　　槐实

　　【修治】 曰：凡采得，去单子并五子者，只取两子、三子者，以铜锤捶破，用乌牛乳浸一宿，蒸过用。

　　【气味】苦，寒，无毒。

　　《别录》曰：酸、咸。之才曰：景天为之使。

　　【主治】五内邪气热，止涎唾，补绝伤，火疮，妇人乳瘕，子藏急痛（《本经》）。久服，明目益气，头不白，延年。治五痔疮 ，以七月七日取之，捣汁铜器盛之，日煎令可，丸如鼠屎，纳窍中，日三易乃愈。又堕胎（《别录》）。

　　治大热难产（甄权）。杀虫去风。合房阴干煮饮，明目，除热泪，头脑心胸间热风烦闷，风眩欲倒，心头吐涎如醉， 如舡车上者（藏器）。治丈夫、女人阴疮湿痒。催生，吞七粒（大明）。疏导风热（宗 ）。

　　治口齿风，凉大肠，润肝燥（李杲）。

　　【发明】好古曰：槐实纯阴，肝经气分药也。治证与桃仁同。

　　弘景曰：槐子，以十月巳日采相连多者，新盆盛，合泥百日，皮烂为水，核如大豆。服之令脑满，发不白而长生。

　　颂曰：折嫩房角作汤代茗，主头风，明目补脑。水吞黑子，以变白发。扁鹊明目使发不落法：十月上巳日，取槐子去皮，纳新瓶中，封口二七日。初服一枚，再服二枚，日加一枚。

　　至十日，又从一枚起，终而复始。令人可夜读书，延年益气力，大良。

　　时珍曰：按：《太清草木方》云：槐者虚星之精。十月上巳日采子服之，去百病，长生通神。《梁书》言：庾肩吾常服槐实，年七十余，发鬓皆黑，目看细字，亦其验也。古方以子入冬月牛胆中渍之，阴干百日，每食后吞一枚。云久服明目通神，白发还黑。有痔及下血者，尤宜服之。

　　【附方】旧一，新四。

　　槐角丸：治五种肠风泻血。粪前有血名外痔，粪后有血名内痔，大肠不收名脱肛，谷道四面 肉如奶名举痔，头上有孔名 疮，内有虫名虫痔，并皆治之。槐角（去梗，炒）一两，地榆、当归（酒焙）、防风、黄芩、枳壳（麸炒）各半两，为末，酒糊丸梧桐子大。每服五十丸，米饮下。（《和剂局方》）。

　　大肠脱肛：槐角、槐花各等分，炒为末。用羊血蘸药，炙熟食之，以酒送下。猪腰子（去皮）蘸炙亦可。（《百一选方》）内痔外痔：许仁则方：用槐角子一斗，捣汁晒稠，取地胆为末，同煎，丸梧桐子大。每饮服十丸。兼作挺子，纳下部。或以苦参末代地胆亦可。（《外台秘要》）目热昏暗：槐子、黄连（去须）各二两，为末，蜜丸梧桐子大。每浆水下二十丸，日二服。（《圣济总录》）。

　　槐花

　　【修治】宗 曰：未开时采收，陈久者良，入药炒用。染家以水煮一沸出之，其稠滓为饼，染色更鲜也。

　　【气味】苦，平，无毒。

　　元素曰：味浓气薄，纯阴也。

　　【主治】五痔，心痛眼赤，杀腹脏虫，及皮肤风热，肠风泻血，赤白痢，并炒研服（大明凉大肠（元素）。炒香频嚼，治失音及喉痹，又疗吐血衄血，崩中漏下【发明】时珍曰：槐花味苦、色黄、气凉，阳明、厥阴血分药也。故所主之病，多属二经。

　　【附方】旧一，新二十。

　　衄血不止：槐花、乌贼鱼骨等分，半生半炒为末，吹之。（《普济方》）舌衄出血：槐花末，敷之即止。（《朱氏集验》）。

　　吐血不止：槐花烧存性，入麝香少许，研匀，糯米饮下三钱。（《普济方》）。

　　咯血唾血：槐花炒研。每服三钱，糯米饮下，仰卧一时取效。（朱氏小便尿血：槐花（炒）、郁金（煨）各一两，为末。每服二钱，淡豉汤下，立效。（《箧中秘宝方》）。

　　大肠下血：《经验方》：用槐花、荆芥穗等分，为末。酒服一钱匕。《集简方》：用柏叶三钱，槐花六钱，煎汤日服暴热下血：生猪脏一条，洗净控干，以炒槐花末填满扎定，米醋沙锅内煮烂，擂丸弹子大，晒干。每服一丸，空心酒毒下血：槐花（半生半炒）一两，山栀子（焙）五钱，为末。

　　新汲水服二服。（《经验良方》）脏毒下血：新槐花炒研，酒服三钱，日三服。或用槐白皮煎汤服。（《普济方》）。

　　妇人漏血不止：槐花烧存性，研。每服二、三钱，食前温酒下。（《圣惠方》）。

　　血崩不止：槐花三两，黄芩二两，为末。每服半两，酒一碗，铜秤锤一枚，桑柴火烧红，浸入酒内，调服。忌口。（中风失音：炒槐花，三更后仰卧嚼咽。（危氏《得效方》）。

　　痈疽发背：凡人中热毒，眼花头晕，口干舌苦，心惊背热，四肢麻木，觉有红晕在背后者。即取槐花子一大抄，铁杓炒褐色，以好酒一碗汗之。乘热饮酒，一汗即愈。如未退，再炒一服，极效。纵成脓者，亦无不愈。彭幸庵云：此方三十年屡效者。（刘松石《保寿堂方》）杨梅毒疮：乃阳明积热所生。槐花四两略炒，入酒二盏，煎十余沸，热服。胃虚寒者勿用。

　　（《集简方》）外痔长寸：疔疮肿毒：一切痈疽发背，不问已成未成，但 痛者皆治。槐花（微炒）、核桃仁二两，无灰酒一钟，煎十余沸，热服。未成者二、三服，已成者一、二服见效。（《医方摘要》）发背散血：槐花、绿豆粉各一升，同炒作象牙色，研末。用细茶一两，煎一碗，露一夜，调末三钱敷之，留头。勿犯妇女手。（《摄生众妙方》）下血血崩：槐花一两，棕灰五钱，盐一钱，水三钟，煎减半服。（《摘玄方》）白带不止：槐花（炒）、牡蛎（ ）等分。为末。每酒服三钱，取效。（同上）

　　叶

　　【气味】苦，平，无毒。

　　【主治】煎汤，治小儿惊痫壮热，疥癣及疔肿。

　　皮、茎同用（大明）。邪气产难绝伤，及瘾疹牙齿诸风，采嫩叶食（孟【附方】旧二，新一。

　　霍乱烦闷：槐叶、桑叶各一钱，炙甘草三分，水煎服之。（《圣惠方》）。

　　肠风痔疾：用槐叶一斤，蒸熟晒干研末，煎饮代茶。久服明目。（《食医心镜》）。

　　鼻气窒塞：以水五升煮槐叶，取三升，下葱、豉调和再煎，饮。（《千金方》）。

　　枝

　　【气味】同叶。

　　【主治】洗疮及阴囊下湿痒。八月断大枝，候生嫩 ，煮汁酿酒，疗大风痿痹甚效（《别录》）。炮热，熨蝎毒（恭）。

　　青枝烧沥，涂癣。 黑，揩牙去虫。煎汤，洗痔核（颂）。烧灰，沐头长发（藏器）。治赤目、崩漏（时珍）。

</div>
    <div class="pagination">
<a href="本草纲目_page398.html">上一页</a><span>...</span><a href="本草纲目_page394.html">394</a><a href="本草纲目_page395.html">395</a><a href="本草纲目_page396.html">396</a><a href="本草纲目_page397.html">397</a><a href="本草纲目_page398.html">398</a><span class="current-page">399</span><a href="本草纲目_page400.html">400</a><a href="本草纲目_page401.html">401</a><a href="本草纲目_page402.html">402</a><a href="本草纲目_page403.html">403</a><a href="本草纲目_page404.html">404</a><span>...</span><a href="本草纲目_page400.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
