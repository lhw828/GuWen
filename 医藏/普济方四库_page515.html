<!DOCTYPE html>
<html>
<head>
    <meta charset="UTF-8">
    <title>普济方四库 - 第 515 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 515 页/共 1812 页</h1>
    <div class="content">　　伤寒后发疟
　　夫伤寒变成疟者因病瘥后外邪未散真臓尚虚因为劳事致二气交争隂胜则发寒阳胜则发热隂阳偏胜即往来寒热休作有时也日再发者得汗必觧若伤寒八九日得之热多寒少其人不呕清便自调者欲自愈也或阳明证烦热汗出日晡时发热者脉浮宜觧表脉实宜攻里又有妇人热入血室发热而更寒者当详辨之　歌曰似疟膀胱桂可医清便不呕半麻枝阳明实下将须汗血室柴胡小者竒似疟一名疟状作止有时非若寒热往来或踈或数或作止无定时也凡感冒之人忽觉毛寒股栗筋搜百骸鼓撼呕不欲食其寒不可御未几复转而发热者此即温疟不必谓疟脉自或洪数或定时也或实或虚缓或刮濇皆为疟状但以外证别之用药有本条然小柴胡汤如前斟酌加减亦是活法虽然血虚能生寒热败血亦作寒热隂阳相胜虽一证名有一方其间当以川芎为任太阳似疟证脉洪浮与桂枝汤清便自可不呕日三发桂枝麻黄各半汤其脉微缓则欲愈也阳明似疟证烦热汗出日晡发热脉浮虚与桂枝汤脉实与承气汤妇人热入血室其血必结如疟状者小柴胡汤主之疟后寒热瘥后昏沉及诸疟通用二陈汤多热者加川芎前胡寒多者加川芎草菓
　　方
　　柴胡散【出圣恵方】　治伤寒后发疟寒热不定四肢无力心烦头痛不思饮食
　　柴胡【三分去苖】鼈甲【一两半涂醋炙微黄去裙襴】知母【一两】桑根白皮【一两半剉】旋覆花　甘草【三分炙微赤剉】天灵盖【一两半涂酥炙微黄】
　　右为散每服四钱以童子小便一中盏煎至五分去滓入地黄汁半合更煎一二沸不计时候温服
　　半夏散【出圣恵方】　治伤寒后十余日不觧往来寒热发如温疟胸膈满闷
　　半夏【汤浸七遍去滑】人参【去芦头一两】柴胡【二两去】赤茯苓【一两】甘草【一两炙微赤剉】蒌根【二两】
　　右为散每服四钱以水一中盏入生姜半分枣三枚煎至六分去滓不计时候温服
　　黄芩散【出圣恵方】　治伤寒后朝暮发寒热或如疟状黄芩　知母　葛根【剉】麻黄【去根节各一两】甘草【炙微赤剉】川大黄【剉碎微炒各半两】
　　右为散每服五钱以水一大盏煎至五分去滓不计时候热服以衣覆之汗出为效
　　鼈甲散　治伤寒后经数日发渴寒热四肢烦闷喘息微急状如疟病
　　鼈甲【一两半涂醋炙微黄去裙襴】知母【一两】桑根白皮【一两半剉】甘草【炙微赤剉】川大黄【剉碎微炒各三分】
　　右为散每服五钱以水一大盏入葱白三茎防半合煎至五分去滓不计时候温服
　　乌梅散　治伤寒后劳动过多致成发疟肢节不利乌梅【三分微炒】桔梗【一两去芦头】赤茯苓【一两】鼈甲【涂醋炙微黄去裙襴】柴胡【去苗各一两】栀子仁【一分】甘草【半两炙微赤剉】
　　右为散每服五钱以水一大盏入生姜半分煎至五分去滓不计时温服
　　治伤寒后发疟动作无时方
　　川升麻【二两】恒山【一两】蜀漆【一两】
　　右为散每服四钱以水一中盏煎至六分去滓空心温服良久当吐沫吐再服
　　松萝散　治伤寒后发疟或时寒热
　　松萝【三分】乌梅肉【一两微炒】恒山【一两】栀子仁【半两】川升麻【一两半】鼈甲【二两涂醋炙微黄去裙襴】
　　右为散每服四钱以水一中盏煎至七分去滓空心温服如人行五里再服以吐痰毒为度
　　治伤寒后毒气不觧变成疟状发作无时寒热不止恒山【二两】鼈甲【二两半涂醋炙微黄去裙襴】川升麻【一两半】栀子仁【一两】
　　右细罗为散每服二钱食前温水调服以吐为度
　　豉心丸　治伤寒后余毒不散寒热往来变成疟状防心【一合】川大黄【三两剉碎微炒】恒山　川升麻【各一两】附子【半两炮裂去皮脐】
　　右为末錬蜜为丸如梧桐子大每服食前以温水下二十一丸
　　治伤寒后发温疟
　　恒山　川大黄【剉碎微炒】黄丹【炒令紫色各半两】
　　右为末錬蜜为丸如梧桐子大每服食前以升麻汤下十五丸
　　知母升麻汤　治伤寒后变成疟病寒热燥渴
　　知母　石膏　升麻【各一两】蜀漆　常山　甘草【炙各一两】乌梅【去核半两】
　　右防咀每服五钱匕水一盏半煎至八分去滓食后温服
　　二黄汤　治伤寒后变成疟疾口干烦渴
　　麻黄【去根节】大黄【剉炒】蒌根【各一两】甘草【炙微赤半两】
　　右防咀每服五钱匕水一盏半煎至八分去滓食后温服
　　升麻前胡汤　治伤寒后变成疟疾寒热燥渴
　　升麻　前胡【去芦头各一两】知母【焙】芍药【各三分】朴硝　山栀子仁　木通【剉】乌梅【去核各半两】甘草【炙剉一分】
　　右麄筛每服五钱匕水一盏半入生姜一片枣一枚同煎至七分去滓入生地黄汁二合更煎一沸食后温服
　　人参常山汤　治伤寒后变成疟疾痰壅脾肺面色浮肿
　　人参　常山【各半两】生甘草　陈橘皮【汤浸去白焙各一分】灯心【十茎】
　　右细剉拌匀用水二盏酒一盏同煎至两盏去滓入好茶末二钱匕分作两服取吐即瘥
　　黄芩鼈甲汤治伤寒变成劳疟久不瘥
　　黄芩【去黒心】柴胡【去苗】山栀子仁　乌梅【去核各半两】鼈甲【去裙襴醋炙一两】甘草【炙一分】
　　右麄筛每服五钱匕用童子小便一盏半入桃柳尖各七个生姜一片一枚豉半合同浸一宿平旦煎至七分去滓入生地黄汁一合搅匀更煎一沸温服不拘时
　　蜀漆鼈甲丸　治伤寒后肝疟由邪热客于足厥隂经所成顔色苍苍战掉似热劳
　　鼈甲【去裙襴醋炙】蜀漆　知母【焙】乌梅　苦参　常山萎蕤【各一两】防【一合熬】石膏【二两】细辛【去苗叶】甘草【炙各三分】
　　右为末錬蜜和数百下丸如梧桐子大每服十五丸空心温酒下晩再服
　　常山石膏汤　治伤寒后心疟令人烦热不止饮水多渇
　　常山　鼈甲【去裙襴醋炙】犀角屑　蜀漆【各一两】甘草【炙】乌梅【去核各一分】山栀子【半两】石膏【一两半】
　　右麄筛每服五钱匕水一盏半入防三七粒淡竹叶二七片生姜一片枣一枚同煎至八分去滓食后温服日二
　　常山丸　治伤寒后脾疟脾脏受热或渇或不渴热气入内伤不得大便腹中热痛身寒汗出
　　常山【二两】知母【焙】鼈甲【去裙襴醋炙各一两】甘草【炙半两】
　　右为末炼蜜和数百下丸如梧桐子大每服十五丸未发前温酒下发时再服
　　三味汤　治伤寒后肺疟痰热聚于胸膈令人心寒甚则发热热则惊有所见者
　　常山【一两】秫米【半合】甘草【炙剉一分】
　　右麄筛每服五钱匕水一盏半入生姜一片一枚同煎至八分去滓临发时温服
　　常山柴胡汤　治伤寒后肾疟令人凄凄腰脊痛而宛转大便难手足寒
　　常山　柴胡【去苖】麦门冬【去心焙各一两】乌梅【去核】半夏【汤浸七遍炒干】梹榔【剉】枳殻【去穰麸炒各半两】
　　右麄筛每服三钱匕水一盏入生姜一片枣一枚淡竹叶二十片防二七粒同煎至七分去滓临发时温服
　　太乙护命丸　治伤寒后变成疟疾或取转早隂气结伏心下成块或膨满呕逆喘哫面黒唇青四肢逆冷饮食不下并气结食毒宜服此丸
　　阳起石　硫黄　附子【炮裂去皮脐各一两】金星石　银星石　白石英　紫石英　礞石　滑石　硝石凝水石【煆】磁石【火烧醋淬】太隂精石耳锅子【累经销金银者】不灰木【各半两】丹砂【一分】巴豆【四十九粒去心及出油】杏仁【四十九粒汤浸去皮尖双仁炒】
　　右为末再同研极细用阿魏一分与糯米粥同研匀丸如樱桃大每服一丸麸炭火内烧赤取出两只盏子合在内候冷细研以生姜米饮下未好再服
　　茯苓散　治伤寒后热不退成疟时作
　　赤茯苓【去黒皮】鼈甲【去裙襴醋炙】地骨皮【各三两】柴胡【去苖】知母【焙各一两】枳殻【去穣麸炒一两】
　　右剉如麻豆大每服五钱匕水一盏半煎至七分去滓入生地黄汁一合食后良久温服如人行五六里再服
　　柴胡散【出广南卫生方】　治伤寒后发疟
　　柴胡【一两去苖】半夏【二钱半汤浸七遍】桂枝【二钱削净秤】甘草【一钱半炙】白芍药【二钱半去皮炒】
　　右为末每服二钱水一盏半入生姜七片枣四枚同煎至一盏去滓温服寒热才愈便止此药
　　小柴胡汤【出如宜方】　治先寒后热热多寒少
　　黄芩　人参　甘草【各三两】柴胡【八两】半夏【制二两半】
　　右防姜五片一枚煎服寒多加肉桂寒热相等不加
　　五福丹【出保生囬车论】
　　硃砂　硫黄　雄黄【以上各一两研细】硼砂　硝石【以上各两半五味并用精者拣去砂石合研细】
　　右用磁合子一个里有油者用乳香少许香炉中烧烟起即熏合内入前药贮定油调蛤粉固口再加纸筋泥固济一指厚隂干净室中塼上坐合子醋拌灰少许拥抱合子上过口缝可一指厚以生炭三斤簇合周围次又上熟炭火一斤在合上渐令通灼候火消至八分已上即拨开残火俟良久冷透开合取药尽作汁如镜面捶碎研极细粳米饭和丸如豌豆大及如粗菉豆大硃砂为衣每于发前一日临卧时温粥饮吞下一粒发作前一时温粥饮再下一粒至日自愈
　　灵砂丹【一名龙虎丹出保生回车论】
　　硃砂【研细水飞晒干】硫黄【研极细】
　　右二味各一钱研极细用醇酒八分一盏贮银器或磁瓯中用文武火熬将竹不住手搅熬至六分去火候冷以发作前一二时顿服忌口永不再发
　　又方
　　常山【二两细剉】鼈甲【醋炙紫色二两】芍药【三两剉】黄连【一两】黄芩【一两】柴胡【去苗二两】甘草【一两炙】青蒿子【一两半如无用茵陈蒿】
　　右为麄末每服五钱水二盏乌梅半两以慢火煮至一盏去滓露一宿发作前一日进服于发作时再进一服即愈
　　伤寒发豌豆疮灭瘢痕
　　夫伤寒之病发豌豆疮者皆是热毒所致其毒气中于脏腑余毒之气冲于肌肉而生疮痍及其痊则疮愈而毒气尚未全散故疮虽落其瘢犹黡或凹凸肉起宜用消毒灭瘢之药以傅焉
　　方
　　鹰粪白膏【出圣恵方】　治伤寒发豌豆疮瘥后瘢痕不没宜涂
　　鹰粪白【半合】辛夷【一两】白附子【一分】杜若【二两】　细辛【二两】
　　右捣碎以酒一升浸一宿入羊髓五两慢火熬五七沸去滓盛于磁合中每用时新布揩疮瘢令热后以药薄涂之
　　朴硝膏【出圣恵方】　治伤寒后发豌豆疮初瘥宜涂
　　川朴硝【一两细研如粉】猪胆【一枚取汁】
　　右调如膏摩疮瘢上勿令动着任疮痂自落
　　白芷膏【出圣恵方】　治伤寒后发豌豆疮瘥后灭瘢宜涂
　　白芷　当归【各一两】鸡屎白【五两】
　　右用猪脂七两麻油三两以慢火煎白芷当归色黄去滓后将鸡屎白搅和煎如膏入磁器内盛每日涂摩疮瘢上
　　白敛膏【出圣恵方】　治伤寒后豌豆疮瘥后满面疮瘢久不没宜涂
　　白敛【三分】矾石【半两剉用】白石脂【一分】杏仁【一分汤浸去皮尖双仁研如膏】
　　右为细散次加杏仁膏研令匀后入新鸡子白一枚酥二两相和研为膏入磁器内每夜取涂面上来日以温浆水洗之
　　猪蹄汤洗方【出圣恵方】　治伤寒生豌豆疮新瘥后满面疮瘢
　　猪蹄【一两】川芎防　萎防　桑白皮　白术　白茯苓　商陆　白芷【以上各半两】
　　右细剉先以水二斗煮猪蹄至一斗五升去猪蹄下药煎至八分去滓每夜洗之
　　白附子膏【出圣恵方】　治伤寒生豌豆疮瘥后瘢痕不消宜涂
　　白附子　密陀僧【洗研为粉】川芎防　白茯苓【各半两】牡蛎【煆一钱】
</div>
    <div class="pagination">
<a href="普济方四库_page514.html">上一页</a><span>...</span><a href="普济方四库_page510.html">510</a><a href="普济方四库_page511.html">511</a><a href="普济方四库_page512.html">512</a><a href="普济方四库_page513.html">513</a><a href="普济方四库_page514.html">514</a><span class="current-page">515</span><a href="普济方四库_page516.html">516</a><a href="普济方四库_page517.html">517</a><a href="普济方四库_page518.html">518</a><a href="普济方四库_page519.html">519</a><a href="普济方四库_page520.html">520</a><span>...</span><a href="普济方四库_page516.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
