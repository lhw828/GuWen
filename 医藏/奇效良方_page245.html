<!DOCTYPE html>
<html>
<head>
    <meta charset="UTF-8">
    <title>奇效良方 - 第 245 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 245 页/共 521 页</h1>
    <div class="content">　　上为细末，炼蜜和捣三五百杵，丸如梧桐子大，每服三十丸，不拘时米汤送下。

　　卷之四十　水肿门（附论）

　　水肿通治方

　　治通身虚肿，喘闷不快。

　　续随子 汉防己 赤茯苓（面蒸） 海金沙 人参 槟榔 木香（以上各半两） 苦葶苈（炒，四两）

　　上为细末，用枣肉和丸，如梧桐子大，每服二三十丸，食前桑白皮煎汤送下。

　　卷之四十　水肿门（附论）

　　水肿通治方

　　治蛊胀腹满，水肿遍身，肿满气逆，呕哕喘乏，小便赤涩，大便不调，一切中满下虚，危困之病，其效如神。

　　沉香 丁香 人参 车前子 葶苈（炒） 槟榔（以上各二钱） 青皮 白牵牛 枳实（炒） 木通（以上各四钱） 胡椒 海金沙 蝎梢（去毒） 木香 茯苓 肉豆蔻（以上各一分） 白丁香（一钱半） 萝卜子（六钱，炒） 滑石（三钱） 郁李仁（去皮，一两一分）

　　上为细末，用生姜自然汁煮糊为丸，如梧桐子大，每服二十丸，不拘时用生姜汤送下，日进三服。忌盐鱼果肉面食，只可食米粥。

　　卷之四十　水肿门（附论）

　　水肿通治方

　　治水盅，通身肿满。

　　京三棱（煨） 牵牛 胆矾（研） 芫花（醋拌，炒） 槟榔（以上各一两） 腻粉（一分） 砂（研） 续随子（去壳） 木香（以上各半两） 铁粉（三分，研） 大枣（三十枚，汤内略煮过，剥去皮核，取肉研烂）

　　上除胆矾 砂枣肉外，同为细末，用酽醋二大升，于银石器内先下胆矾 砂枣肉，煎五七沸，次下诸药末，一处搅匀，慢火熬，候可丸，如梧桐子大，每服十丸，丈夫用温酒下，妇人醋汤下。

　　卷之四十一

　　胀满门（附论）

　　《活人书》谓腹胀满者，由阴阳不和，盖天之阴阳寒暑也，人之阴阳气血也，其有不和，必致偏胜，则寒暑不调，人之偏胜，则气血乖和，气血乖和，则变生百病。夫胀满者，岂不由偏胜之所致乎？《六元正纪论》云：太阴所至为中满，又云：浊气在上则生 胀。又云：诸湿肿满，皆属脾土，盖心肺为阳居上，肾肝为阴居下，脾属土。居中州，亦阴也。为仓廪之官，主纳水谷，灌溉四脏。经曰：饮食入胃，游溢清气，上通于肺，下输膀胱，水精四布，五经并行。阴阳自和，心肺之阳降，肾肝之阴升，以成交泰，而为无病。或六淫七情之侵扰，又饮食失节，房劳致损，俾脾土之阴伤，胃虽纳谷，不能运化，则阳自升而阴自降，阴阳不和，则为否膈矣。遂使清浊相混，气道壅塞，气化浊血，瘀郁为热，热留而久，气化成湿，湿热相搏，遂成胀满，是曰鼓胀。外虽坚满，而胀中空无物，腹之虚大。经曰：腹胀大，鼓之如鼓者，此之义也。又有单腹蛊胀者，蛊之一字，从虫，似有虫食于内之义，其谬固气之盘结于肠间，固难治也。《灵枢·胀论》云：五脏六腑皆有其胀，各各不同。然胀者皆因厥气在下，寒气逆上，荣气留止，真邪相攻，两气相搏，合而为胀。或为脏腑之间，或为气血之分，或为胸胁，或为皮肤，各有其病，各有其状。盖营气循脉，卫气逆则为脉胀，卫气并脉循分则为肤胀，此病皆由人之脏气所致，或四气七情之所乘袭。至于饮食饥饱，致使三焦虚实而为胀者，治法不同。设冬感寒胸中痞满，脉来沉细为寒胀，治宜温解寒邪；夏月伤热，胸腹坚满，脉来虚弱为暑胀，治宜清热除湿；若饥饱伤脾，脾气若虚，迟于克化，少有停滞，即为胀满，脉浮滑者，为膨满也，宜以消导所滞，其病自愈 ；若其不升降，痞结胸中，三焦相混，大小便不通，卒然胀满，脉来沉伏，为三焦胀也。又有虚实之分，虚者皮肤壳壳然而坚，不痛而气满，治以升降气道、温补脾元即复矣；实者内挟宿食，邪实于内，按之坚痛，当以疏气涤实可也。至以久病而胀，脾土已败，最为危证，治难取效。诸胀当推其原而疗之，实者涤之，虚者补之，寒者热之，热者清之，结者散之，留者行之，在血分则通其血，在气分则行其气，始可万全，不致殆矣。

　　卷之四十一　胀满门（附论）

　　胀满通治方

　　治中满，寒胀寒疝，大小便不通，四肢厥冷，食入反出，下虚中满，腹中寒，心下痞躁，寒厥奔豚不收，并治之。

　　益智 半夏（汤泡） 木香 茯苓（去皮） 升麻（以上各一钱） 人参（去芦） 青皮川乌（炮，去皮脐）当归 柴胡 干姜 荜澄茄 黄连（以上各六分） 黄 黄柏（去皮） 吴茱萸 草豆蔻 浓朴 麻黄 泽泻（以上各半钱）

　　上作一服，水二盅，生姜三片，煎至一盅，食前服。大忌房劳酒湿面生冷硬物。

　　卷之四十一　胀满门（附论）

　　胀满通治方

　　治诸胀。

　　木香 大黄 茯苓（去皮） 浓朴（姜制） 泽泻（以上各一两） 黑牵牛（取末） 滑石（各六两）

　　上为细末，滴水和丸，如梧桐子大，每服五十丸，食前用生姜汤送下。

　　卷之四十一　胀满门（附论）

　　胀满通治方

　　治诸痞塞，关格不通，腹胀如鼓，大便秘结，小肠肾气等疾，功效尤速。

　　青皮（用水蛭等分同炒赤，去水蛭） 莪术（用虻虫等分同炒赤，去虻虫） 胡椒（茴香炒，去茴香） 三棱（干漆炒，去干漆） 槟榔（斑蝥炒，去斑蝥） 赤芍药（川椒炒，去川椒） 干姜（ 砂炒，去 砂） 附子（青盐炒，去青盐） 茱萸（牵牛炒，去牵牛） 石菖蒲（桃仁炒，去桃仁）

　　上各等分锉碎，与所制药炒熟，去水蛭等不用，只以青皮等十味为细末，酒糊为丸，如梧桐子大，每服五十丸，加至七十丸，空心用紫苏汤送下。

　　卷之四十一　胀满门（附论）

　　胀满通治方

　　治腹胀气喘，坐卧不得。

　　沉香 木香（各一钱半） 枳壳（麸炒） 萝卜子（炒，各三钱）

　　上作一服，水二盅，生姜三片，煎至一盅，不拘时服。

　　卷之四十一　胀满门（附论）

　　胀满通治方

　　治气不升降，呕逆恶心，胸膈痞闷，胁肋胀满，及酒食所伤，噎气吞酸，心脾剌痛，大便不调，面色萎黄，肌肉消瘦，不思饮食。兼治妇人血气刺痛，一切冷气，并皆治之。

　　方见气门

　　卷之四十一　胀满门（附论）

　　胀满通治方

　　治腹满发热，阳盛阴虚，阳盛则外热，阴虚则内热，脉必浮数，浮则为虚，数则为热，阴虚不能宣导，饮食如故致胀满者为热胀。

　　浓朴（姜汁炒，三钱） 大黄（蒸，二钱） 桂心（五分） 枳实（去穣，麸炒，一钱半） 甘草（炙，一钱）

　　上作一服，水二盅，生姜五片，红枣二枚，煎至一盅，食前服，呕者加半夏，利者去大黄。

　　卷之四十一　胀满门（附论）

　　胀满通治方

</div>
    <div class="pagination">
<a href="奇效良方_page244.html">上一页</a><span>...</span><a href="奇效良方_page240.html">240</a><a href="奇效良方_page241.html">241</a><a href="奇效良方_page242.html">242</a><a href="奇效良方_page243.html">243</a><a href="奇效良方_page244.html">244</a><span class="current-page">245</span><a href="奇效良方_page246.html">246</a><a href="奇效良方_page247.html">247</a><a href="奇效良方_page248.html">248</a><a href="奇效良方_page249.html">249</a><a href="奇效良方_page250.html">250</a><span>...</span><a href="奇效良方_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
