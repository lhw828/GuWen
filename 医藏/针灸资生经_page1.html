<!DOCTYPE html>
<html>
<head>
    <meta charset="UTF-8">
    <title>针灸资生经 - 第 1 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 1 页/共 41 页</h1>
    <div class="content">

　　针灸资生经 南宋 王执中

　　序

　　铜人明堂。黄帝岐伯鬼臾区留以活天下后世。自隔垣透肤之妙无传。乃谓是能绝筋脉伤。至望而畏之。有疾则甘心于庸医。百药之俱试。不知病在巅者。必灸风池风府。非桂枝辈所能攻。病在膺者。必灸刺魂门。虽枳实辈不能下。遂至于束手无策。岂不哀哉。近世朱肱庞安常俱为针法。许知可亦谓病当以刺愈。三衢邹握虎以治法为歌诗该括行。古圣贤活人之意。赖以复传。今东嘉王叔权又取三百六十穴。背面巅末。行分类别。以穴对病。凡百氏之说切于理。自己之见得于心者。悉疏于下。针灸之书。至是始略备。古圣贤活人之意。至是始无遗憾。传谓为人子者。不可不学医。予亲年八十。精力强健。非赖此书耶。因俾医卫世杰订证不传见者十有八条。锓木庾司。以补惠民之阙。时嘉定庚辰孟夏朔承议郎提举淮南东路常平茶盐公事徐正卿序

　　针灸资生经第一

　　偃伏头部中行十穴

　　偃伏头部中行十穴　神庭一穴。在鼻直入发际五分。灸二七壮。止七七壮。岐伯曰：凡欲疗风。勿令灸多。

　　性轻。多即伤。惟宜灸七壮。止三七壮。禁针。针即发狂。忌生冷鸡猪羊酒面动风等物。

　　明堂云：举火之时。忌热食。不宜热衣。

　　上星（自此以下。不言一穴。）在鼻直上入发际一寸陷中。（明堂云。容豆是。）以细三棱针之同。甲乙经、热穴论注、并刺三分。囟会在上星后（明堂云。上星上。）一寸陷中。可灸二七壮至七七壮。初灸即不痛。病去即痛。痛即罢灸。针入二分。（此后去入字。）留三呼。得气即泻。若八岁以下。不得针。缘囟门未合。刺之、不幸令人夭。忌同。素问注云：刺四予少刻苦。年逾壮则脑冷。或饮酒过多。则脑疼如破。后因灸此穴。非特脑不复冷。他日酒醉。脑亦不疼矣。凡脑冷者宜灸之。

　　前顶在囟会后寸半骨陷中。甄权云是一寸。今根据素问寸半为定。针一分。灸三壮。止七七。忌同。素注云、（此后去问字。）刺四分。

　　百会一名三阳五会。在前顶后寸半。顶中央旋毛中。可容豆。灸七壮。止七七。凡灸头顶不得过七壮。缘头顶皮薄。灸不宜多。针二分。得气即泻。唐秦鸣鹤刺微出血。头痛立愈。素旧传秦鸣鹤针高宗头风。武后曰：岂有至尊头上出血之理。已而刺之。微出血。头疼立后亟取金帛赐之。是知此穴能治头风矣。明堂经治中风言语謇涩。半身不遂。凡灸七处。亦先于百会。北人始生子则灸此穴。盖防他日惊风也。予旧患心气。偶睹阴阳书。有云：人身有四穴最急应。四百四病皆能治之。百会盖其一也。因灸此穴而心气愈。后阅灸经。此穴果主心烦惊悸。健忘无心力。自是间或灸之。百病皆主。不特治此数疾而已也。（一名天满神聪四穴。在百会四面各相去一寸。理头风目眩狂乱风痫。左主如花。右主如果。针三分。

　　明堂有此四穴。而铜人无之。其穴治头风目眩狂乱风痫。亦所不可废者。故附入于此。明堂一穴。在鼻直上入发际一寸。理头风多鼻涕鼻塞。三日一报。针二分。

　　按铜人明堂及诸家针灸经。鼻直上入发际一寸。皆云上星穴。明堂经于此复云明堂穴。

　　不知何所据。且附入于此。所谓疑以传疑也。（今以诸经校勘。上星穴者是。）

　　后顶一名交冲。在百会后寸半枕骨上。灸五壮。针二分。明云四分。（后凡云明云者。明堂经云也。）

　　强间一名大羽。在后顶后寸半。针二分。灸七壮。明云五壮。

　　脑户一名合颅。在枕骨上强间后寸半。禁针。针令人哑。可灸七壮。亦不可妄灸。令人夭。明云、灸令人失音。针三分。素注云四分。甲乙云不可灸。

　　铜人云禁针。素问明堂乃云针入三分四分。亦可疑矣。不如不针为稳。素问盖云刺脑户风府一名舌本。在顶后发际上一寸。大筋内宛宛中。疾言其肉立起。言休立下。禁灸。使人失音。针三分。明云四分。留三呼。又云舌缓、针风府。（见下）

　　岐伯对黄帝伤寒之问曰：巨阳者、诸阳之属也。其脉连于风府。故为诸阳主气也。然则者、固伤寒所自起也。北人皆以毛裹之。南人怯弱者、亦以帛护其项。俗谓三角是也。予少怯弱。春冬须数欠感风。自用物护，后无此患矣。凡怯弱者、须护项后可也。（今妇人用帛蔽项。名护项。乃云蔽垢腻。其名虽存。其义亡矣。）

　　哑门（一作喑）一名舌横。一名舌厌。在项中央。入发际五分宛宛中。督脉、阳维之会。入系舌本。仰头取之。禁灸。令人哑。针三分。素注云：在项后发际宛中。去风府一寸。明云。舌急不言。如何治。答曰：舌急针喑门。舌缓针风府。得气即泻。可小绕针入八分。

　　留三呼。泻五吸。泻尽更留针取之。得气即泻。

　　针灸资生经第一

　　偃伏第二行左右十四穴

　　偃伏第二行左右十四穴　曲差二穴。在神庭两旁寸半。入发际。针三分。灸三壮。

　　五处二穴。在上星两旁寸半。针三分。留七呼。灸三壮。明云五壮止。

　　承光二穴。在五处后寸半。针三分。禁灸。忌同。明云在五处后二寸。素注云一寸通天二穴。在承光后寸半。针三分。留七呼。灸三壮。

　　络却二穴。一名强阳。又名脑盖。在通天后寸半。灸三壮。素注云、刺三分。留五呼玉枕二穴。在络却后寸半。（明上下云。七分半。）侠脑户（脑户在强间后寸半。）旁寸三分。

　　起肉枕骨入发际上三寸。灸二壮。明云、针三分。素注云、留三呼。甲乙经云、二分。

　　铜人云、玉枕在络却后一寸半。明堂上下经皆云七分半。若以铜人为误。则足太阳穴亦同。若以明堂为误。不应上下经皆误也。（小本明堂亦同。）予按素问注云、玉枕在络却后七分。则与明堂之七分半相去不远矣。固当从素问为准。然而玉枕二穴既夹脑户矣。不应止七分则至于天柱二穴。夹项后发际大筋外廉陷中。针五分。得气即泻。明云二分。留三呼。泻五吸。灸不及针。日七壮至百五。忌同。下云三壮。素注云刺二分。

　　眉冲二穴。一名小竹。当两眉头直上入发际是。疗目五般痫头痛鼻塞。不灸。通针三分明堂上经有眉冲穴。而铜人经无之。理目五般痫头痛鼻塞等疾。所不可废者。其穴与曲差相近。故附于此。

　　针灸资生经第一

　　偃伏第三行左右十二穴

　　偃伏第三行左右十二穴　临泣二穴。在目上直入发际五分陷中。针三分。留七呼。得气即泻。忌同。素注云灸五壮。足少阳有临泣穴矣。此亦有之。盖此乃头临泣穴也。

　　目窗二穴。在临泣后一寸。针三分。灸五壮。今附。三度刺，目大明。

　　正营二穴。在目窗后一寸。针三分。灸五壮。

　　承灵二穴。在正营后寸半。灸三壮。素注云、刺三分。

　　脑空二穴。一名颞 。在承灵后寸半。夹玉枕骨下陷中。针五分。得气即泻。灸三壮。曹操患头风。发即心乱目眩。华佗针立愈。忌同。素注云：按脑空在完骨后枕骨上。甲乙经作玉枕骨中。风池二穴。在脑空后发际陷中。针七分。留七呼。灸三壮。明云在项后发际陷中。甲乙经云、脑空后发际陷中。针寸二分。大患风者。先补后泻。少可患者。以经取之。留五呼。泻七吸。灸不及针。日七壮至百五。艾炷不用大。忌同。

　　当阳二穴。当童人直上入发际一寸。疗卒不识人。风眩鼻塞。针三分。（明下）

　　铜人无当阳穴。而明堂下经有之。理卒不识人。风眩鼻塞等疾。亦不可废者。其穴与临

　　针灸资生经第一

　　侧头部左右二十六穴

　　侧头部左右二十六穴　颔厌二穴。在曲周下（足少阳穴无下字。明堂同。）脑空上廉。灸三壮。针七分。留七呼。忌同。明云、二分。素注云、在曲角下脑空之上、上廉。刺七分。若深、令人耳无所闻。

　　悬颅二穴。在曲周上（足少阳穴同。明堂无上字。）脑空中。灸三壮。针三分。留三呼。

　　云、二分。素注云、在曲角上。脑空下廉。新校正云、按后手少阳中云角上。此云角下。必有一误。（悬颅二穴。在曲角上是）

　　悬厘二穴。在曲周上。（足少阳穴。无上字。）脑空下廉。针三分。灸三壮。

　　天冲二穴。在耳上。如前三寸。（足少阳穴同。）灸七壮。针三分。

　　率谷二穴。在耳上。入发际寸半陷者宛宛中。灸三壮。针三分。明下云、嚼而取之。

　　曲鬓二穴。在耳上发际曲隅陷中。鼓颔有空。（明作穴。）针三分。灸七壮。明下云、曲发灸三壮。（指迷。在耳上。将耳掩前正尖上。）

　　铜人云、曲鬓足少阳穴同。素问亦同。明堂下经云、曲发。疑发字误也。（曲鬓穴是。曲发字误。）

</div>
    <div class="pagination">
<span class="current-page">1</span><a href="针灸资生经_page2.html">2</a><a href="针灸资生经_page3.html">3</a><a href="针灸资生经_page4.html">4</a><a href="针灸资生经_page5.html">5</a><a href="针灸资生经_page6.html">6</a><span>...</span><a href="针灸资生经_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
