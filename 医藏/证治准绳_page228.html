<!DOCTYPE html>
<html>
<head>
    <meta charset="UTF-8">
    <title>证治准绳 - 第 228 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 228 页/共 348 页</h1>
    <div class="content">　　灰松花白鸡子黄猪槽内水调涂　君灶丹从右手上起引似虵行赤色　用灶下土油调涂　母灶丹从左脚上起　用燖猪汤灶额上灰傅　女灶丹从隂上起紫赤色　用女儿小便生梅灶右边砖缝上土和调涂朱黄丹从右脚起至遍身　用屋四角草铁匠家
　　磨刀水调傅　星子丹从头起遍身如钱子大赤色用桃树向北枝烧灰油调傅　蜂子丹从头面四向
　　　用灶头上土入腻粉以鸡子白调傅　乱神丹天下恶证从肚内起出口内紫黒色　用善火草白矾末并蜜入洗银水调服之　注火丹从背上起黄赤色用壁上土猪槽下土白矾末生姜汁生油调涂　母子丹从眼眶上起　用白矾蛤粉樟栁根杵汁和涂之火熖丹从前心起头痛如火烧　用善火草猪槽下土鸡子黄调涂　蜘蛛丹满身病　用白矾皂荚烧灰猪槽下泥和涂之　佛家丹从耳起　用乳香善火草瓦霤内土油调傅之　神气丹从头背起　用牯牛骨烧灰羊脂调涂　熛火丹从背甲起　用生麻油合猪槽下泥涂之又巢氏云丹发于背臂及谷道者名熛火丹婴孺方治熛火丹用景天草【十两】真珠【一分】杵为膏封丹上胡漏灶丹从脐中起　用屋漏水调灶中土涂　胡
　　吹灶丹从隂上起　用水茄窠下泥和苦酒涂之　土灶丹从踝起　用屋四角茅草灶横麻烧灰鸡子白调涂　野灶丹从背起　用柔香茸蒴藋赤小豆末涂之立差　神灶丹从肚起　用土蜂窠杏仁腻粉生油调涂
　　本事方十种丹瘤肿毒所起证治
　　一飞灶丹从顶头起先肿用葱白研取自然汁涂二古灶丹从头上红肿痛用赤小豆末鸡子清调涂【谭氏方同不拘何处皆治】
　　三鬼火丹从面起赤肿用灶心土鸡子清调涂【按不拘何处皆治妙】
　　四天火丹从背起赤防用桑白皮末羊脂调涂
　　五大灶丹从两肾赤肿黄色栁叶烧灰水调涂【肾作臂】六水丹从两脇虚肿用生铁屑研末猪粪调涂
　　七胡火丹从脐上起黄肿用防榔为末米醋调涂八野火丹从两脚赤肿用乳香末羊脂调涂
　　九烟火丹从两脚有赤白防用猪槽下土麻油调涂十胡漏丹从隂上起黄肿用屋漏处土羊脂调涂右此十种丹毒变易非轻治之或缓则致不救故余不惜是方能逐一仔细辨认依此方法治之万不失一如经三日不治攻入脏腑则终不救不可缓也
　　赤白游肿圣恵云夫小儿有肌肉虚者为风毒热气所乗热毒搏于血气则皮肤赤而肿起其风随气行逰不定故名也又云夫游肿之状为青黄赤白无复定色游走皮肤之间肉上微光是也
　　治小儿赤游皮肤作片片赤肿此是风热所致宜服犀角散
　　犀角屑　黄芩　黄茋　川升麻　栀子仁　汉防己　川朴硝【各一两】牛黄【半分硏】
　　右八味为末煎竹叶汤调半钱无时服量儿加减
　　治小儿头面身体赤毒肿起作片宜用升麻膏
　　川升麻【一两】犀角屑　射干　赤芍药　参　黄芩　栀子仁　川大黄　大青　蓝子　羚羊角屑【各半两】生地黄【二两】
　　右十二味剉以猪脂一斤半于铛中慢火熬不住手揽药色变膏成去滓甆合盛频摩肿处
　　又方　黄檗末　川大黄末　川朴硝【各半两】马勃　水
　　银【各一分水银于手心内用津研令星尽】鸡子【三个去殻】
　　右六味同研成膏先以铍鍼铍破然后以膏涂之
　　又方　鸡冠花　商陆　紫　川大黄【各半两】
　　右四味为末以鸡清入生油等分调涂干再涂
　　又方　附子【去皮脐半两】川椒【半两去目】石盐【三分】
　　右三味为末以炼了猪脂四两相和慢火熬成膏磁
　　合盛冷频频涂之以差为度
　　治游肿攻头面焮肿赤热疼痛宜用郁金散
　　郁金【半两】赤小豆【一合】甜葶【半两】伏龙肝【二两】川芒硝【半两】川大黄【生半两】
　　右六味为末以生鸡子白并蜜少许调令稀稠得所涂之干再涂
　　治游肿赤者　川大黄末【二两】防火草【五两】
　　右二味相合杵涂之干易
　　治赤白游肿　芸薹子【半合】盐【一钱】米醋【一鸡子殻】
　　右三味杵如泥看大小涂纸上贴之如走即随处贴之不三两上効
　　治青白赤游肿手近微痛
　　川大黄　蒲黄　伏龙肝【各二两】
　　右三味为细末水和如薄泥涂之干再易
　　又方　川大黄【一两生】豆防【一合】紫檀【一两】
　　右三味为末醋和涂干再用
　　又方　紫檀香【二两】　为末水调涂
　　治游肿流遍身赤色入腹即死以生猪肉傅上数数换之其肉虫鸟不食臭恶甚也
　　治游肿以生布一片揾油以火燃之持照病上呪曰日游日游不知着脂火燎你头呪七遍即差也
　　治白游肿　杵生羊脾涂之
　　又方　括蒌根【二两为末】伏龙肝【半两细研】　醋调涂干再用子母秘録治小儿赤游行于体上下至心即死以芒硝纳汤中取浓汁拭丹上　杵菘菜傅之　取白豆末水和涂干再用
　　千金中兴治赤游肿若遍身入腹心即杀人用灶下黄土为末油调涂勿令干若已入腹及隂者以防火草取汁一盏服之干者即末之水调服
　　治赤白游肿　簇上白臭死蚕治白游赤死者治赤游并捣涂之
　　治赤游肿捣瓜蒌傅之　本草云赤游白醋磨五毒草傅亦杵茎傅之恐毒入腹亦煮服之【五毒草一名五蕺又名地圜平地生花叶如荞麦根似狗脊】
　　丹入腹杵马齿苋汁饮之以滓傅之　又用生麻油涂之　又浓煮大豆汁涂之
　　婴孺方主丹入腹及下至卵者不治方
　　麻黄【炒】升麻【各三分】硝石【四分】
　　右三味为末以井花水服方寸匕日三服　一方加大黄半分
　　刘氏家治走马胎赤肿走入心腹则不救方
　　生槐叶【一握】生蒌【去皮同槐叶擂】赤白豆末【各三分】
　　右三味和涂患处其効如神
　　丹痛捣竹萹汁及一升作一服只一二服効
　　丹痒捣韭菜入些盐与香油以手摩热于丹上揩之立愈
　　丹杂方治一切丹瘤以土硝为末姜汁醋调涂日三四上【土硝即蜣蜋土囊蛴螬窠也】　蓖蔴子五个去殻入白面一钱水调微微涂之甚妙　冷水杵茨菰叶茎鸡翎扫肿便消　研防火草汁涂　研五叶草汁涂　水调大黄末涂　水研栀子仁涂　水调黄芩末涂　水研蒴藋汁涂　蜡脂调屋尘涂　油调桦皮末涂　唾调粟米粉涂　水研糯米汁涂　水煮白矾末涂　醋调红蓝花涂　煮白芷根叶涂　杵鲤鱼令烂涂　蜜和干姜末涂　水调地龙粪涂　杵大麻子汁涂　烧粉家洗瓮水涂　水调韮畦中土涂　鸡清调榆根白皮涂不犯水羊脂炙涂以白粉傅之　研胡荽汁涂　醋磨诃子涂　杵鬼目汁涂　杵荏子汁涂　研醤取汁涂研地黄汁涂　研豆叶汁涂　研海藻汁涂　油调
　　防末涂　水调青黛涂　水研地龙涂　水煮粟米涂酒煮石楠涂　水调鸡粪涂　杵梧桐皮涂　苦汁涂【并服】捣蒜涂【治五色丹尤妙】
　　千金方言凡方中用鸡子者皆取先破者用之它皆无力　又言凡天下极冷无过藻菜但有患热肿毒丹等取渠中藻菜细切熟捣傅丹上厚三分干即易之余谓不可以此涂若毒在表犹可措手若抑之则外不得泄势必入里必先服托里药方可施此
　　辨小儿欲发丹毒初生小儿蓄伏胎热欲发丹者必先见于外但人不知察耳小儿在襁褓中无故眼生厚眵者此丹毒欲发之候也更微喘急者毒气已甚而上乗于肺也才觉有此证急以水调龙脑饮子或蓝根犀角等药潜消其毒如浑身已有赤处即更以芸苔等外挫其锋消息而次第治之予家凡两儿初生眼有厚眵后俱发丹何宰宜人外孙女生七日眼生眵已而小腹下有赤丹一防如钱渐渐引开上至腹心而死不可不知也　初虞世谓百日内发必死不治然亦有可治者不可不治也
　　禁忌大凡小儿病诸丹肿其势虽盛切不可遽用大黄芒硝辈决药大下之恐毒气乗虚入里以客为主即难施功也但用性平解毒托里药常调停藏府微微通利而已此则防元气而排外邪庶保十全也比舍陶氏子半嵗病丹医以青金丹下之太过蓄毒入里发喘生惊而死盖婴孺肌肤柔弱易虚易实而服药复不能多治之固不可怠慢然亦不可躁急全在精专调防以保无虞世俗多不知此故广记而备言之　小儿丹发若预度其势必展引至咽颈腹心隂尻诸虚处可先涂药以防之仍砭砂其引头所向微出恶血以泄其毒或谓当以箆子刮去恶血令尽直至清黄水出即止此必势危气壮而血热者始宜之大抵此疾人受之有轻重年长气实乃能禁当若未满月儿而感之又重恐不可防用此法无为主簿张康道子二岁得火焰丹鲁医为砂之出恶血盏余两日而殂不可不知也　本草云大人小儿丹毒宜食鲫鱼鲙及防防即水母俗名海蜇者是也然不可以宜食而恣食之反能为害鲫鱼亦鱼类得无不宜
　　禁法无为南汰寺僧宋澄师西川文法禁火焰丹用松明五条细如筯以火防着一头右手执之大指搯定第二指中节纹左手亦如此搯定面北立静想北方壬癸水渺漫无际一口吸尽吹在火上再想再吹如是三次将火向自己口中试如不烧人即以松明火于小儿丹上周回焠一遭兼于丹上十字焠过即已如试得烧人疼更想吸水正旦及端午日受持
　　疔疮薛诸疮惟疔毒为甚杀人亦速古云疔有十二种种各不同内三十六疔满其数即不可救亦有不满其数而死者乃毒气走散故也若痘毒染人发于头面或遍身者又非此类在小儿多因乳母食有毒之物或儿卒中饮食之毒或感四时不正之气皆能致之其疮多生头面四肢形色不一或如小疮或如水泡或痛或痒或麻木不仁外证寒热呕吐恶心肢体拘急大要当分邪之在表在里急用隔蒜灸法并解毒之剂若不省人事牙闗闭急以夺命丹为末热酒调灌如食生冷之物或用凉水淋洗则轻者难愈重者不治其生于两足者多有红丝至脐生于两手者多有红丝至心生于唇口之内者多有红丝入防急用针挑出恶血以泄其毒可保无虞其在偏僻之处药难导达者惟灸法有回生之功若投峻厉之剂是促其危矣小儿肌肉柔脆且不能言痛否灸法须将蒜切薄片着肉一面略剜少空灼艾燃蒜先置大人臂上试其冷热得宜然后移着疮上又别灼艾如前法试之以待相易勿令间歇
　　飞龙夺命丹　治疮毒发背脑疽等证
　　真蟾酥【干者酒化】轻粉　枯白矾　寒水石　铜绿乳香　没药　麝香　朱砂【各六钱】蜗牛【四十个另研如无亦可】
　　右十味各为末入蟾酥蜗牛或加酒少许糊丸菉豆大每服一二丸温酒或葱汤下重者外用隔蒜灸法
　　时毒薛小儿时毒因感四时不正之气致鼻面耳项或咽防赤肿寒热头痛甚者恍惚不宁咽防闭塞状如伤寒五七日间亦能杀人脉浮数者邪在表脉沉濇者邪在里在表用葛根牛蒡子汤在里用栀子仁汤表里俱病者犀角升麻汤甚则宜砭及用通气散宣泄其毒旬日自消若不消而欲作脓者用托里销毒散欲收敛者用托里散若咽防肿不能言头肿不能食者必死通气散　治时毒焮痛咽防不利取以泄其毒胡索　猪牙皂荚　川芎【各一钱】藜芦【五分】羊踯躅花【三分】
　　右五味为细末用纸撚蘸少许絍鼻内取为効
　　犀角升麻汤　治风热口唇颊车连牙肿痛
　　犀角【镑二钱】升麻　防风　羌活　川芎　白芷【各五分】黄芩　甘草【各一钱】白附子【四分】
　　右九味每服三五钱水煎
　　栀子仁汤　治时毒肿痛大便秘结
　　郁金　枳殻【防炒】升麻　山栀仁　牛蒡子【研碎炒】大黄【炒各等分】
　　右六味为细末每服二三钱蜜水调服
　　葛根牛蒡子汤　治时毒肿痛消毒解热
　　葛根　管仲　甘草　江西豆防　牛蒡子【半生半炒研碎各等分】
　　右五味每服三五钱水煎
　　流注薛小儿流注乃气流而滞血注而凝元气不足之证也或因闪跌堕伤或因肝火气逆或因六淫内侵或因脾虚食积或因禀赋所致结于四肢节患于胸腹腰臋或结块或漫肿或作痛悉用葱熨之法须固元气为主闪跌者和血定痛丸肝火者九味芦荟丸食积者四味肥儿丸药能对证未成自消已成自溃若脓成不溃者元气虚也先补而针之庶使毒气不致内攻气血不致脱陷若脓出而反痛者气血虚也用八珎汤作呕少食者胃气虚也用四君子汤欲呕不食或腹作胀者脾气虚也用六君子汤口噤搐搦者气血虚极而变证也十全大补汤内热晡热隂血虚也四物参茋白术表热恶寒阳气虚也十全大补汤热来复去或昼见夜伏昼伏夜发者虚热也当大补元气若色赤肿起而脓稠者尚可治不赤硬而脓清或脉洪大寒热发渇及不受补者皆不可治
　　健脾渗湿饮　治疮疡初起焮肿作痛或湿毒下注或环跳穴痛
　　人参　白术　苍术　防己【酒拌】黄檗【炒】川芎　陈皮　当归　茯苓【各五分】木【不犯铁器】柴胡稍　甘草【各三分】
　　右十二味姜水煎服如三五剂不退加桂少许酒煎亦可小便澁加牛膝身痛加羌活
　　和血定痛丸【一名黒丸子】治流注膝风或闪跌瘀血肢节肿痛服之自消若溃而发热与补药兼服自効
　　百草霜【五两】赤小豆【半斤】川乌【炮一两五钱】白蔹【八两】白芨南星【炮各二两】芍药　当归　牛膝【各五两】骨碎补【四两】
　　右十味为末酒糊丸桐子大每服二三十丸白汤下
　　神効葱熨法　治流注结核或骨痈鹤膝等证先用隔蒜灸若余肿尚存用此熨之以助气行血散其壅滞功效甚速又治跌扑损伤止痛散血消肿之良法也其法用葱细切捣烂炒热频熨患处冷则易之如鹤膝风兼服大防风汤而愈
　　隔蒜灸法　治流注及痈疽鹤膝风等证每日灸二三十壮痛者灸至不痛不痛者灸至痛其毒随火而散盖火以畅逹拔引郁毒此从治之法有回生之功其法用大蒜去皮切三文钱厚安患处用艾壮于蒜上灸之三壮换蒜复灸未成即消已成者亦杀其毒如疮大用蒜杵烂摊患处将艾铺上烧之蒜败再易如不痛或作脓或不起发及疮属隂证者尤当多灸凡疮不痛不作脓不起发者皆气血虚也多主不治惟患在头面者不宜多灸论中婴儿灸法见疔疮
　　如圣饼　治流注及一切疮疡不能消散或溃而不敛乳香　没药　木香　血竭　当归【各等分】麝香【减半】
　　右六味为末用酒糊和饼二个乗热熨之毒疮加蟾酥
　　当归补血汤　治流注及溃疡肌热面赤烦渴脉洪大而虚重按全无此血虚证也误服白虎汤必死【方见虚热】
　　益气养荣汤　治流注气血虚弱不能消散或四肢颈项患肿不问坚软赤白或痛或不痛日晡发热或溃而不敛【方见后】
　　十全大补汤　治诸疮血气虚弱不能消散溃腐收敛或寒热汗出口眼歪斜肌痩少食或日晡发热自汗盗汗或朝寒暮热疮口不敛等证【方见自汗】
　　天蛇毒薛手指头生疮俗名天蛇毒然五指各有经络拇指属手太隂肺经食指属手阳明大肠经中指属手厥隂心包络经无名指属手少阳三焦经小指属手少隂心经亦有患于足者足趺属肝胆胃三经大指属肝脾二经次指属胆经小指属膀胱经各当随经而治其致患之由或因胃中积热所发或因乳母膏粱厚味所致或因湿热下流或因风毒外中大率多由所禀足三三隂之经虚故邪得以入之也其初患肿痛者先用仙方活命饮次用托里消毒散元气下陷重坠作痛乆而不溃者用补中益气汤若服败毒散及敷寒凉之剂则疮口变黒或努肉突出或指皆黒大抵手足为气血难到之处手属于胃足属于脾不可损其真气丹溪以臋居僻位尚言气血罕到况肢末乎故寒凉尅伐之药所宜深戒者也
　　天泡疮薛天泡疮状如水泡属肺胃二经风热若发热焮痛邪在表也用人参败毒散发热咳邪在肺也用加味泻白散热渴便秘邪在内也用加味清凉饮此肌肤之证当去毒水以金黄散或黄檗蚯蚓敷之当归膏亦善既安不必服药若因攻伐过度元气虚而变生别证者当参各门治之
　　柴芍参苓散　治肝胆经分患天泡等疮或热毒瘰疬之类
　　柴胡　芍药　人参　白术　茯苓　陈皮　当归【各五分】牡丹皮　山栀【炒】甘草【各三分】
　　右十味每服二钱水煎服
　　加味解毒饮　治天泡疮发热作痛
　　参　连翘　升麻　芍药　当归　羌活　生地黄　牛蒡子【炒各三钱】茯苓　甘草【各二钱】金银花漏芦【各五钱】
　　右十二味每服一二钱水煎服或为末蜜丸亦可
　　金黄散　治天泡疮消毒止痛
　　滑石　甘草
</div>
    <div class="pagination">
<a href="证治准绳_page227.html">上一页</a><span>...</span><a href="证治准绳_page223.html">223</a><a href="证治准绳_page224.html">224</a><a href="证治准绳_page225.html">225</a><a href="证治准绳_page226.html">226</a><a href="证治准绳_page227.html">227</a><span class="current-page">228</span><a href="证治准绳_page229.html">229</a><a href="证治准绳_page230.html">230</a><a href="证治准绳_page231.html">231</a><a href="证治准绳_page232.html">232</a><a href="证治准绳_page233.html">233</a><span>...</span><a href="证治准绳_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
