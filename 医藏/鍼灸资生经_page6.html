<!DOCTYPE html>
<html>
<head>
    <meta charset="UTF-8">
    <title>鍼灸资生经 - 第 6 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鍼灸资生经 - 第 6 页/共 18 页</h1>
    <div class="content">





　　不容二穴在幽门两旁各寸半灸五壮鍼五分　明云在上管两旁各一寸灸三壮【素注在第四肋端】
　　素问云夹鸠尾外当乳下三寸夹胃管各五不容至太一也夹脐广三寸各三滑肉门天枢外陵也下脐二寸夹之各三大巨水道归来也皆腹第三行穴也新校正云甲乙经天枢在脐旁各二寸与诸书同特此经为异信若是则其穴不当乳下可也必当乳下则广三寸之説为当
　　承满二穴在不容下一寸鍼三分灸五壮　明云三壮【千夹巨阙两旁各一寸半】
　　梁门二穴在承满下一寸灸五壮鍼三分
　　关门二穴在梁门下一寸鍼八分灸五壮
　　太一二穴在关门下一寸灸五壮鍼八分
　　滑肉门二穴在太乙下一寸灸五壮鍼八分【下一寸至天枢】天枢二穴一名长谿一名谷门大肠之募去肓俞寸半夹脐旁各二寸陷中灸五壮鍼五分留十呼【千魂魄之舍不可鍼合脐相去各三寸】外陵二穴在天枢下一寸灸五壮鍼三分
　　大巨二穴在长谿下二寸灸五壮鍼五分【长谿天枢也千在脐下一寸两旁各二寸】水道二穴在大巨下三寸灸五壮鍼三寸半
　　归来二穴在水道下二寸灸五壮鍼八分【外台水道下三寸今校勘归来二穴在水道下二寸为是】
　　气冲二穴一名气街在归来下鼠鼷上一寸动脉应手宛宛中禁鍼灸七壮立愈炷如大麦　明下云五壮素注云在腹脐下横骨两端鼠鼷上鍼三分千云归来下一寸
　　以上二十四穴去腹中行当各三寸








　　期门二穴肝之募在不容旁寸半直两乳第二肋端鍼四分灸五壮【千直两乳下第二肋端旁寸半又云乳直下寸半】
　　日月二穴胆之募在期门下五分陷中灸五壮鍼五分【千名神光一名胆募】
　　腹哀二穴在日月下寸半鍼三分
　　大横二穴在腹哀下三寸半直脐旁灸三壮鍼七分肓俞去脐旁当一寸半天枢去脐当三寸大横去脐当四寸半其去章门合为六寸难经疏乃云章门在脐上二寸两旁九寸为可疑焉耳
　　腹结二穴一名肠窟在大横下三分鍼七分灸五壮府舍二穴在腹结下三寸足太隂厥隂隂维之交会此三脉上下三入腹络肝脾结心肺从脇上至肩此太隂郄三隂阳明之别鍼七分灸五壮
　　冲门二穴一名慈宫上去大横五寸府舍下横骨两端约中动脉鍼七分灸五壮
　　以上十四穴去腹中行各当为四寸半
















　　章门二穴一名长平一名胁髎脾之募在大横外直脐季肋端侧卧屈上足伸下足举臂取之鍼六分灸百壮明云日七壮止五百忌同【难疏藏会季肋章门也藏病治此是胁骨下短肋在脐上二寸两旁九寸】
　　京门二穴一名气腧一名气府肾之募在监骨腰中季肋本侠脊灸三壮鍼三分留七呼
　　带脉二穴在季胁下寸八分陷中鍼六分灸五壮　明下云七壮【如带绕身管束诸经脉　千云在季胁端】
　　五枢二穴在带脉下三寸一云在水道旁寸半陷中鍼一寸灸五壮明下云三壮
　　维道二穴在章门下五寸三分鍼八分灸三壮
　　居髎二穴在章门下八寸三分监骨上陷中灸三壮鍼八分
　　脇堂二穴在腋下二骨间陷中举腋取之灸五壮明堂下经有脇堂穴主胷脇气满噫哕喘逆目黄逺视防防而铜人无之故附入于此
















　　少商二穴木也在手大指端内侧去爪甲角如韮叶【明云白肉际宛宛中】以三棱鍼刺之微出血泄诸藏热凑不宜灸成君绰忽顋颔肿大如升喉中闭塞水粒不下甄权鍼之立愈　明云鍼一分留三呼防五吸宜鍼不宜灸以三棱鍼刺之令血出胜气鍼所以胜气鍼者此脉胀腮之候腮中有气人不能食故刺出血以宣诸藏腠也忌冷热食下云灸三壮【甲乙作一壮】
　　鱼际二穴火也在手大指本节后内侧散脉中鍼一分留二呼素注二分灸三壮
　　太渊二穴在掌后陷中灸三壮鍼一分　素注二分明下云太泉在手中掌后横文头陷中灸五壮【难掌后鱼际下脉会太渊脉病治此】
　　铜人曰太渊明堂曰太泉疑是二穴也予按千金方注云太泉即太渊也避唐祖名改之于是书之以示世医【泉脉清冷泉同】
　　经渠二穴金也在寸口陷中鍼二分留三呼禁灸灸伤人神列缺二穴在腕侧上寸半【明堂下云腕上一寸】以手交叉头指末两筋两骨罅中鍼二分留二呼泻五吸灸七壮忌同明云鍼三分日灸七壮若患偏风灸至百若患腕劳灸七七下云三壮素注云腕上寸半
　　孔最二穴在腕上七寸【明下云隠者宛宛中】手太隂治热病汗不出此穴可灸三壮即汗出欬逆臂厥痛鍼三分灸五壮明下云灸三壮
　　尺泽二穴水也在肘中约上动脉中鍼三分灸五壮明云肘中约上两筋动脉中甄权云在臂屈伸横文中筋骨罅陷中不宜灸主癫病不可向手臂不得上头素刺禁云刺肘中内陷气归之为不屈伸注云肘中谓肘屈折之中尺泽穴中也刺过陷脉恶气归之气闭关节故不屈伸【难疏言尺之一寸外为尺泽也言尺脉入泽如水入大泽】
　　铜人云灸五壮明堂下经乃云不宜灸主癫病不可向手臂不得上头既曰不宜灸矣乃曰主癫病是又可灸也此必有误且从铜人灸五壮明堂亦云禁穴许灸一壮至三壮故也
　　侠白二穴在天府下去肘五寸动脉中鍼三分灸五壮天府二穴在腋下三寸动脉中以鼻取之禁灸使人逆气今附刺鼻衂血不止鍼四分留三呼　明云四分留七呼灸二七壮不除至百壮出明堂经其甲乙经禁灸甲乙铜人皆云禁灸明堂乃云灸二七壮至百壮亦甚不同矣要非大急不必灸









　　商阳二穴金也一名絶阳在手大指次指内侧去爪甲角如韮叶灸三壮鍼一分留一呼
　　二间二穴水也一名间谷在手大指次指本节前内侧陷中鍼三分灸三壮
　　三间二穴木也一名少谷在手大指次指本节后内侧陷中鍼三分留三呼灸三壮
　　合谷二穴一名虎口在手大指次指岐骨间陷中【明云手大指两骨罅间宛宛中】鍼三分留三呼灸三壮今附若妇人姙娠不可刺刺损胎气【千云手大指虎口两骨间】
　　阳谿二穴火也一名中魁在腕中上侧两筋间陷中鍼三分留七呼灸二壮忌同
　　偏厯二穴手阳明络在腕后三寸别走太隂鍼二分留七呼灸三壮　明下云五壮
　　温溜二穴一名逆注一名池头在腕后大士三寸小士六寸鍼三分灸三壮　明云在腕后五寸六寸间下廉二穴在辅骨下去上防一寸辅兑肉其分外鍼鍼五分留二呼灸三壮
　　此有下防足阳明亦有下防盖在足者乃下巨虚也
　　上防二穴在三里下一寸其分独抵阳明之会外斜鍼五分灸五壮
　　此有上防足阳明亦有上防盖在足者乃上巨虚也
　　三里二穴在曲池下三寸【手阳明穴云二寸】按之肉起兑肉之端灸三壮鍼二分　明云一名手三里在曲池下二寸三里有二有手三里有足三里此手三里也故明堂云一名手三里是也铜人云三里在曲池下三寸明堂乃云二寸在手阳明穴亦云二寸恐铜人本误二字作三字也
</div>
    <div class="pagination">
<a href="鍼灸资生经_page5.html">上一页</a><a href="鍼灸资生经.html">1</a><a href="鍼灸资生经_page2.html">2</a><a href="鍼灸资生经_page3.html">3</a><a href="鍼灸资生经_page4.html">4</a><a href="鍼灸资生经_page5.html">5</a><span class="current-page">6</span><a href="鍼灸资生经_page7.html">7</a><a href="鍼灸资生经_page8.html">8</a><a href="鍼灸资生经_page9.html">9</a><a href="鍼灸资生经_page10.html">10</a><a href="鍼灸资生经_page11.html">11</a><span>...</span><a href="鍼灸资生经_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
