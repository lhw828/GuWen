<!DOCTYPE html>
<html>
<head>
    <meta charset="UTF-8">
    <title>普济方 - 第 745 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 745 页/共 3614 页</h1>
    <div class="content">　　龙盐膏

　　（圣济总录）

　　治砂土入眼睛。不可忍。肿赤者。

　　盐龙脑硼砂（研）马牙硝（研）朱砂（研飞过）蕤仁杏仁（去皮尖）上等分研细。再

　　瞿麦散

　　（出圣惠方）

　　治眯不出生肤翳。

　　瞿麦穗干姜（炮各半两）上为细末。以井水调服二钱。日二。食后。

　　治稻麦芒等入目中方。

　　（出龙木论）取出蛴螬。以新布覆目上。将蛴螬从布上磨之。芒出着布良。

　　白鱼方

　　（出圣惠方）

　　治沙石草木。入目中不出。

　　以书中白鱼。和乳汁注目中。一方以衣中白鱼。曝干为末点。

　　治杂物眯眼不出方。

　　（出圣惠方）以蚕砂拣令净。空心。用新汲水调下十枚。勿嚼破。

　　又方

　　（出圣惠方）

　　治杂物眯目不出。

　　上用寻根白皮。取新者一片。如箸大。削一头薄令软滑。可渐渐入眼目中拨之。须臾自出。

　　又方

　　（出圣惠方）

　　治杂物眯目不出。

　　用新大麦半合煮汁。渐注目中即出。

　　又方

　　（出圣惠方）用白荷根。取心捣绞汁。滴入眼中立出。

　　又方

　　（出圣惠方）用甑带烧灰细研。每服二钱。水调服之即出。

　　又方

　　（出圣惠方）东墙上马齿苋。烧灰细研。少许点头即出。

　　又方

　　（出圣惠方）用生粟米七颗烂嚼。并唾洗之即出。

　　又方

　　（出圣惠方）用鸡肝中血少许。取滴目中即出。

　　又方

　　（出圣惠方）用豉三七粒。以水浸洗目。视之即出。

　　又方

　　（出圣惠方）以酥少许纳鼻中。取随眯目左右。垂头卧少时。令流入目中。泪与眯物同出。

　　又方

　　（出危氏方）

　　治飞丝入眼肿痛。

　　刮指甲上细屑。箸头点津液。和爪屑点入眼目。其丝自随爪拔出。

　　又方

　　（出危氏方）以石菖蒲椎破。如丝在左眼。菖蒲塞右鼻中。在右眼眶塞左鼻中。百发百中。

　　治眯眼方。

　　（出龙木论）以食盐并鼓罡水。视之立出。灰眯人眼。以麻油滴入眼中即出。

　　又方

　　（出海上方）

　　治眼飞丝入肿痛。

　　以白菜及蔓荆菜。揉手帕内。擘开眼。滴汁三两点即出。

</div>
    <div class="pagination">
<a href="普济方_page744.html">上一页</a><span>...</span><a href="普济方_page740.html">740</a><a href="普济方_page741.html">741</a><a href="普济方_page742.html">742</a><a href="普济方_page743.html">743</a><a href="普济方_page744.html">744</a><span class="current-page">745</span><a href="普济方_page746.html">746</a><a href="普济方_page747.html">747</a><a href="普济方_page748.html">748</a><a href="普济方_page749.html">749</a><a href="普济方_page750.html">750</a><span>...</span><a href="普济方_page746.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
