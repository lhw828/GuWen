<!DOCTYPE html>
<html>
<head>
    <meta charset="UTF-8">
    <title>圣济总录 - 第 166 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 166 页/共 447 页</h1>
    <div class="content">　　赤白痢

　　论曰赤白痢者，由肠胃虚弱，冷热相乘，客于肠间，变而为痢也，盖热乘于血。流渗肠内则赤，冷气入搏。津液凝滞则白，其候里急后重，数至圊而不能便，脓血相杂。故谓之赤白痢，重者状如脓涕而血杂之，轻者白脓上有赤脉薄血，状如鱼脂脑。世谓之鱼脑痢也。

　　治赤白痢，腹中痛口干，或作寒热。黄连散方黄连（三分去须微炒） 白术（半两） 黄芩（半两） 当归（三分锉微炒） 乌梅肉（半两微炒） 干姜（半上八味。捣筛为散，每服三钱匕，水一中盏。煎至五分，去滓不计时候稍热服。

　　治赤白痢，日夜不绝，赤石脂散方赤石脂（一两） 龙骨（一两） 阿胶（一两捣碎炒令黄燥） 地榆（一两） 浓朴（一两半去粗皮涂生姜炙令香熟） 诃黎勒（一两煨用皮） 当归（一两锉微炒） 干姜（一两炮裂锉） 黄连（一两去须微炒）上九味。捣罗为细末，每服二钱匕以粥饮调下，不计时、日二。

　　治赤白痢，及水谷冷热气痢。白术丸方白术（三分） 赤石脂（三分） 犀角屑（三分） 干姜（半两炮裂锉） 浓朴（一两去粗皮涂生姜炙令香熟） 龙骨（三分） 黄连（一两去须锉炒过） 乌梅肉（三分微炒） 当归（三分锉微炒） 甘草（半两炙微赤上一十味，捣罗为细末，炼蜜和捣五百杵，丸如梧桐子大，每于食前，粥饮下三十丸。

　　治痢白多赤少，没石子散方没石子（半两） 黄连（一两去须微炒） 干姜（一两炮裂锉） 白茯苓（半两） 浓朴（一两去粗皮涂生上六味。捣罗为细散，每服二钱匕，粥饮调下。不计时。

　　治赤白痢，日夜不止。橡实散方橡实（一两） 醋石榴皮（一两微炒） 黄牛角鳃（一两烧灰）上三味。捣罗为细散。粥饮调下二钱、日三。

　　治赤白痢，冷热相攻，腹中 刺疼痛，龙骨阿胶散方龙骨 赤石脂 浓朴（去粗皮姜汁炙） 楮皮（炙锉） 地榆（炙锉） 阿胶（炙令燥等分）上六味，捣罗为散，每服二钱匕，陈米饮调下，日三服。

　　治气虚冷热不调，脐腹疼痛，下痢脓血，日夜频滑，四肢少力，里急后重，不进饮食。

　　赤石脂丸方赤石脂 龙骨 白矾灰（各二两） 胡粉（研一两） 蜜陀僧（研半两） 阿胶（炙令燥） 乌贼鱼骨（各上七味。捣研为末，再同研匀。以粟米饭和丸，如梧桐子大，每服二十丸，至三十丸，温米饮下，食前服。

　　治赤白痢久不止，腹中 痛，及下血脱肛，乌梅散方乌梅肉（焙） 樗根皮（炙锉） 赤石脂 当归（切焙） 地榆（炙各半两） 黄连（去须炒） 干姜（炮各三上八味，捣罗为散，每服二钱匕，温米饮调下，空心食前服。

　　治一切赤白冷热下痢，腹内疼痛，赤地利丸方赤地利 阿胶（炙令燥） 赤石脂（各二两） 当归（切焙） 干姜（炮各一两半） 地榆（炙锉） 茜根（各上九味，捣罗为末，以米醋二升，入药末一两，同熬成膏。和丸如梧桐子大，每服二十丸，食前温米饮下。

　　治赤白痢，诃黎勒丸方诃黎勒（煨去核） 附子（切作片用生姜汁煮令汁尽） 芜荑仁（瓦上炒熟） 黄连（吴茱萸少许同炒上五味等分，捣罗为末，用浆水煮粟米饭，和为丸，如梧桐子大，每服三十丸，空心生姜汤下、日二。

　　治赤白痢诸药无效者。麝香丸方麝香（一分） 绿豆粉（一分） 朱砂（半分） 巴豆（一分去皮心研烂出油）上四味。捣罗为细末，粟米饭和丸，如绿豆大，食前冷粥饮下二丸，当日忌热食物。

　　治赤白痢内补散方黄连（一两去须微炒） 甘草（半两炙微赤锉） 干姜（半两炮裂锉） 紫笋茶（半两微炒）上四味。捣罗为细末，每服二钱匕，粥饮调下，不计时候、日三。

　　治赤白痢日夜无度，攻脐腹痛，桃花丸方赤石脂（一两） 干姜（一两炮）上二味，捣罗为细末，白面糊为丸，如梧桐子大，每服三十丸，食前日二服，若血痢甘草汤下，白痢干姜汤下。

　　治冷热赤白痢泻血，加减姜黄丸方干姜（炮） 黄连（去须炒）上二味等分，各捣罗为末，各用水煮面糊和丸，如梧桐子大，阴干两处收贮，白痢冷泻，每服干姜三十丸。黄连十五丸，同用温米饮下，赤痢泻血，黄连三十丸。干姜十五丸。亦用米饮下，赤白相杂者，黄连干姜各二十丸，共服同用米饮下，空心食前服。未愈加丸数，取瘥为度。

　　治大人小儿赤白痢，滑肠不止，绿白散方绿矾 白矾 锻石 铅丹（四味同入罐子内烧通赤放冷研） 龙骨 赤石脂 缩砂仁（各半两上七味，捣研为散，更合研匀，每服一钱匕，小儿半钱匕，或一字匕，并米饮调下，治肠滑极有效，作丸服亦得。

　　治赤白痢久不瘥，脐腹痛，丹硫丸方丹砂研 硫黄（研各二钱） 乌头（末炒半钱） 巴豆（一钱半去皮心膜出油） 砒霜（研半钱） 麝香上七味合研为细末，用枣肉为丸，如黍米大，米饮下一丸。

　　治赤白痢，肠胃虚滑，龙骨散方龙骨（半两） 黄连（去须） 牡蛎（ 各一两） 乌梅肉（焙干三分）上四味，捣罗为散，每服二钱匕，温米饮调下，食前服。

　　治赤白痢、腹痛不止，铅丹丸方铅丹（半钱） 丹砂（研二钱） 巴豆（七枚去皮心出油尽） 杏仁（七枚汤退去皮尖双仁研） 乳香（研上六味合研令匀细，熔黄蜡和丸，如黄米大，每服三丸至五丸，煎干姜甘草汤下，食前临卧。

　　治赤白痢，脐腹疼痛，肠滑后重。妙攻散方大黄（湿纸裹煨半两） 莨菪子（炒令黑一掬许）上二味，捣罗为散，每服一钱匕，米饮调下。

　　治赤白泻痢，腹脏疼痛，里急后重，并治疝气，万灵汤方罂子粟（炒赤半斤） 甘草（炙锉一两）上二味，粗捣筛，每服五钱匕，水一盏半，煎至八分，去滓临卧腹空温服。

　　治赤白痢橡实汤方橡实壳（炒） 甘草（炙） 荔枝壳 石榴皮上四味等分细锉，每服半两，水一盏半，煎至八分，去滓温服。

　　治赤白痢止泻，乌金丸方巴豆（二十一枚去皮） 大枣（青州者二十一枚去核）上二味，每一枚枣，入巴豆一枚，烧令烟出绝，以器复之，后捣研为细末。更入轻粉二钱，黄连末三钱，烧陈粟米饭丸如绿豆大，每服五丸，煎川归汤下。

　　治赤白痢，矾石丸方白矾（四两） 硝石（一两半）上二味。捣为末，米醋拌和，入罐子内，砖头阁起罐底，将瓦片盖口，慢火烧熟，置冷地上出火毒一夜研细，用米醋浸炊饼心，丸如梧桐子大，每服十丸，空心米饮下。夜起频盐酒下。

　　治赤白痢，赤石脂丸方赤石脂 桑根白皮（锉） 桔梗（炒） 诃黎勒皮（煨） 天雄（炮裂去皮脐） 龙骨（各一两半） 白芷 黄连（去须） 地榆 当归（切焙） 桂（去粗皮） 浓朴（去粗皮涂生姜汁炙） 木香（各一两） 黄芩（去黑心） 干姜（炮裂各半两） 肉豆蔻（一枚去壳）上一十六味，捣罗为末，面糊和丸，如梧桐子大，每服三十丸。米饮下。

　　治赤白痢，阿胶丸方阿胶（炙燥） 枳壳（去瓤麸炒各半两） 诃黎勒（煨去核） 甘草（炙锉） 干姜（炮）芍药（炮） 黄连（去须炒） 木香（一半生一半炒各一两） 当归（切焙） 地榆（锉各一两半）上一十味，捣罗为末，用陈苦酒和丸，如梧桐子大，每服二十丸。米饮下、食前。

　　治赤白痢、疼痛不止，当归汤方当归（切焙） 浓朴（去粗皮生姜汁炙） 阿胶（炙燥） 芍药（炒各一两） 甘草（炙锉半两） 黑豆（炒一上九味细锉，每服三钱匕，水一盏，煎取七分，去滓温服。

　　治赤白脓血痢，黄连散方黄连（去须） 龙骨（各二两） 赤石脂（一两半） 浓朴（去粗皮生姜汁炙锉一两） 人参（三分） 干姜上八味。捣罗为散，空心粥饮下二钱匕，日再服。

　　治赤白痢久不瘥，取虚积，软红丸方丹砂（研半两） 粉霜（一钱） 砒霜（研半钱） 硫黄（研） 砂（飞研） 硝石（研各一钱） 轻粉（二钱）上八味，再同研匀细，入去皮心膜巴豆半两研匀，用黄蜡半两，熔作汁同和旋丸。如绿豆大，每服三丸至五丸，温浆水下。

　　治赤白痢，里急后重，黄连丸方黄连（去须炒） 龙骨 地榆（锉焙） 诃黎勒（煨去核） 赤石脂（各半两） 草豆蔻（去皮一分）上六味，捣罗为末，水浸炊饼为丸，如梧桐子大，每服二十丸，米饮下，空心食前、日三服。

　　治赤白痢，脐腹 痛，及久水泻白浊如米泔。马兰子饮方马兰子（三合） 地榆 艾叶（炒各二两） 赤石脂 当归（切焙各四两） 龙骨 白茯苓（去黑皮各上七味。粗捣筛，每服五钱匕，水一盏半，煎至八分，去滓空腹温服。

　　治赤白痢血多痛，不可忍，艾叶丸方艾叶（炒） 黄连（去须炒） 木香（一半生一半炒） 肉豆蔻（去壳各三分） 地榆（锉一两） 阿胶（炙燥）上七味，捣罗为末，炼蜜和丸，如梧桐子大，每服三十丸，米饮下。

　　治赤白痢疼痛不止，甘草汤方甘草（炙） 地榆 当归（切焙） 黄连（去须炒） 芍药（炒各半两）上五味细锉，每服三钱匕。浆水一盏，煎取六分，去滓温服。

　　治赤白痢。龙骨黄连丸方龙骨 黄连（去须） 白石脂（各一两半） 胡粉（炒黄） 白矾（熬令汁枯各一两）上五味。捣罗为末，炼蜜丸如梧桐子大，每服二十丸。米饮下，日三。

　　治赤白痢香连散方黄连（去须炒一两） 木香（一两） 丁香 干姜（炮） 诃黎勒皮（炒各半两）上五味。捣罗为散，每服三钱匕，陈米饮调下、日再。

　　治赤白痢、腹痛不止。阿胶丸方阿胶（炒三两） 黄连（去须二两） 当归（切焙） 胡粉研（各一两）上四味。捣研为末，稀糊丸如梧桐子大，每服三十丸，食前米饮下。

　　治赤白痢，无问远近。黄连丸方黄连（去须） 黄柏（去粗皮） 当归（切焙） 赤茯苓（去黑皮等分）上四味，捣罗为末，炼蜜丸如梧桐子大，每服四十丸。空腹饭饮下，以瘥为度。

　　治赤白痢。万全茯苓散方赤茯苓（去黑皮） 黄连（去须） 阿胶（炙燥） 黄柏（去粗皮等分）上四味，捣罗为散，每服二钱匕。空腹甘草汤下，日再。以瘥为度，如三岁以下小儿每服半钱匕，五岁至十岁每服一钱匕。

　　治赤白痢，肉豆蔻散方肉豆蔻（去壳五枚） 鹿角屑（炙一两） 胡粉（烧研） 蜜陀僧（各三分烧过于冷地上出火毒）上四味，捣罗为散，每服二钱匕，米饮调下。

　　治赤白痢，后重肠痛。四神散方干姜（炮） 黄连（去须炒） 当归（切焙） 黄柏（去粗皮切炒各等分上四味为散，每服二钱匕，以乌梅三个，煎汤调下，赤痢加黄柏，白痢加干姜。后重肠痛，加黄连，腹中痛加当归各一倍。并空心食前服，大凡泄痢，宣食酸苦。盖酸收苦坚故也治下痢赤白。木香散方木香 肉豆蔻（去壳） 槟榔（一半生一半炮各一两） 干姜（炮半两）上四味，捣罗为散，每服二钱半匕，米饮调下。

　　治赤白痢腹痛，驻车丸方黄连（去须炒一两半） 干姜（炮） 当归（切炒） 阿胶（锉炒碾末再炒再碾各一两）上四味，各为细末，以好醋调阿胶和丸，如梧桐子大，每服四十丸，空心陈米饮下，日再。

　　治冷热赤白痢疾，吴茱萸汤方吴茱萸（汤洗焙炒半两） 黄连（去须炒） 赤芍药（各一两）上三味。粗捣筛，每服三钱匕，水一盏，煎至八分，去滓温服，食前。

　　治冷热痢，腹痛里急。和中散方附子（炮七度水淬去皮脐为末） 黄连（去须各一两为末） 乳香（研一分）上三味。如患冷热痢。取黄连附子各半钱，乳香一字，以陈米饮调下，未止再服。以青橘皮汤调下，如患赤痢，附子末半钱，黄连末一钱，乳香一字，如患白痢，黄连末半钱。附子末一钱，乳香一字，米饮调下，未止以黑豆七粒，煎汤止之。

　　治冷热痢，甘草饮方甘草（大者二寸许一半生一半炙） 乌梅（五枚拍碎） 诃黎勒皮（五枚）上三味细锉，用水一盏，煎取五分，去滓一半冷服，一半热服。

　　治赤白痢，并血痢。栀子仁汤方山栀子仁（四七枚锉）上一味，以浆水一升半。煎至五合，去滓空心食前，分温二服。

　　治赤白痢。橘皮散方陈橘皮（汤浸去白焙炒为末一两） 冬瓜汁（一合） 生姜汁（一合）上三味。合调令匀，每服一匙，如赤多，增瓜汁，白多增姜汁。和白汤调下。

　　治赤白痢不止，豆蔻散方肉豆蔻（去壳一分） 诃黎勒（炮去皮二分）上二味。捣罗为散，每服二钱匕，米饮调下。

　　治赤白痢久不止，白矾丸方白矾 铅丹（各二两二味拌匀用瓷瓶子固济封却头以火烧令通赤候一两炊久方可取出放冷上二味，研令极细。用粟米饮和丸，如梧桐子大，每服三丸，空心米饮下。

</div>
    <div class="pagination">
<a href="圣济总录_page165.html">上一页</a><span>...</span><a href="圣济总录_page161.html">161</a><a href="圣济总录_page162.html">162</a><a href="圣济总录_page163.html">163</a><a href="圣济总录_page164.html">164</a><a href="圣济总录_page165.html">165</a><span class="current-page">166</span><a href="圣济总录_page167.html">167</a><a href="圣济总录_page168.html">168</a><a href="圣济总录_page169.html">169</a><a href="圣济总录_page170.html">170</a><a href="圣济总录_page171.html">171</a><span>...</span><a href="圣济总录_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
