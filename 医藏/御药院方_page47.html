<!DOCTYPE html>
<html>
<head>
    <meta charset="UTF-8">
    <title>御药院方 - 第 47 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御药院方 - 第 47 页/共 104 页</h1>
    <div class="content">　　吴白芷　甘菊花　旋覆花　桂心　巨胜子　白茯苓　荜澄茄　牛膝（梢去）　覆盆子（以上各半两）　莲子草（二两）

　　上件为细末，好酒煮面糊为丸，如梧桐子大。每日空心，每服三十丸，温酒下，更吃一二盏动药力。

　　滋阴养血，润补不燥，养气和血，养神。

　　天门冬（三两，去心）　生地黄（三两）

　　上用柳甑箅以酒洒之，九蒸九曝干。

　　人参（去芦，二两）

　　上同为末，以枣肉为丸，如梧桐子大。每服三十丸，食前温酒送下，日进三服，岁久为验。

　　五味子丸

　　治肝肾俱虚，收敛精气，补阴养阳，充悦肌肤，进美饮食。

　　苁蓉　蛇床子（炒）　菟丝子　远志（去心）　五味子（各四两）

　　上为细末，酒面糊为丸，如梧桐子大。每服四十丸，空心温酒下。

　　秘真丸

　　治肾水真阴本虚，心火狂阳过甚，心有所欲，速于感动，应之于肾，疾于施泄，故服此药，秘固真元，降心火，益肾水。

　　莲花蕊（一两）　白茯苓（去皮）　缩砂仁（半两）　益智仁（一两）　黄柏（二两）　甘草（炙，二两）　半夏　木猪苓（去皮，二钱半）

　　上为细末，水浸　饼为丸，如梧桐子大。每服四五十丸，空心温酒下，食前。

　　太和膏

　　治诸虚不足，气血虚衰，精神减少，肢体瘦悴，行步艰难。久而服益精髓，壮元阳。

　　当归（酒洗，三两）　川芎（二两）　肉苁蓉　舶上茴香（六两）　川苦楝　破故纸　白茯苓　枸杞子　葫芦芭　远志（去心）　白朮（以上各三两）　黄蜡（一两半）　葱白（二十茎）　胡桃（五十斤。各分作眼子）

　　上用鹿角三十斤，东流河水三十担，同灶铁锅二只。靠鹿顶截角，用赤石脂、盐泥于截动处涂固之，勿令透气，于甑内蒸一炊时，用马蔺刷就热汤刷去角上血刺、尘垢讫，可长二四寸，截断鹿角，外将前件药一十四味拌和停匀。先铺一层角于锅内，角上铺一层药，如此匀作三层铺之。将河水添在药锅内，其水于角上常令高三寸。用无烟木炭慢慢煎熬，常令小沸，勿令大滚，外一锅内，专以将河水煎汤下，勿令大滚，如药锅内水稍下，却于热汤内取添，止令三寸，却取河水添在熟汤内，续续倒添，至二十四时住火，候冷将鹿角捞出，用生绢在取汁，其药滓不用外，将药汁如前法再熬。更不用客水。如膏成，滴水中凝结不散，方始成膏。每服秤三钱，暖酒化服，空心。每服一服改作每服三钱，酒一大盏，慢火化开，空心服之。

　　神效丸

　　治男子肾气衰弱，阴痿，阳事不举。

　　原蚕蛾（取味连者，不以多少，去头足毛羽，一两）

　　上为细末，炼蜜为丸，如梧桐子大。每服七丸至十丸，临卧温菖蒲酒送下。

　　木香灯草丸

　　治阴形中痛，小便涩滞，或浓溺不通。

　　木香　红花　灯草（以上各三两）

　　上件为细末，糯米粉酒打糊丸，如梧桐子大。每服七十丸，温酒送下，食前，日进三服。

　　二灵丹

　　补暖腑脏，祛逐风冷，利腰膝，强筋骨，黑髭发，驻容颜，性温无毒。久服轻身，延年不老。

　　何首乌（雌雄各半，采刮捣者，俱不犯铁。用第一淘米泔浸一伏时日，漉出，于银器内，先排枣一重，各擘开，上铺何首乌一重，又用枣一重复，再铺何首乌一重，令尽。次日清河水于药上有水约五指以来，用慢火煮，候枣极烂并何首乌稍软取出，不用枣，只拣何首乌，入在诸今水中浸少时，用竹刀子刮去黑皮及两面浮沫，令净，竹刀切作薄片子，慢火焙干，取净一斤）　牛膝（拣去芦头并细梢，只取中间粗者，折作半寸以来，用好酒浸二宿，取出焙干，净半斤）

　　上件一处拌和，用石杵臼内捣，罗为细末，炼蜜和丸，如梧桐子大。每日空心温酒或米饮送下六十丸，服至半月加至七八十丸，又服至一月加至一百丸，服之百日，前疾皆去。

　　何首乌丸

　　补养五脏六腑，强筋壮肾，黑髭发，坚固牙齿。久服延年益寿，驻颜色。

　　何首乌（雌雄各半，刮捣者俱不犯铁，用第一淘米泔浸一伏时，次日漉出，于银器内先排枣一重，各擘开，上铺何首乌一重，再上排枣一重，复再铺何首乌一重，令尽。次日入清河水于药上，有水约五指以来，用慢火煮，候枣极烂并何首乌稍软取出，不用枣，只拣何首乌，入清水中浸少时，用竹刀刮去黑皮及两面浮沫，令净，竹刀切作薄片子，慢火焙干，取净一斤）

　　上件用石杵臼内捣，罗为细末，炼蜜和丸，如梧桐子大。每日空心温酒或米饮送下六十丸，服至半月加至七八十丸，又服一月加至一百丸。服之百日，前疾皆去。

　　二神丸

　　治脾肾虚弱，全不进食，脏腑泄泻，米谷完出。有人全不进食，服补脾药皆不验，授此方服之顿然能食。此病不可全作脾虚，盖肾气怯弱，真元衰劣，自是不能消化饮食。

　　譬如鼎釜之中置诸米谷，下无火力，虽终日米不熟，其何能化？尝记黄鲁直服菟丝子，酒浸为末，空心，日抄数匙，以酒调下，十日外饮啖如汤沃雪，亦知此理也。（出《本事方》）。

　　破故纸（四两，炒）　肉豆蔻（一两，生）

　　上为细末。用大肥枣四十九个，生姜四两，细切同煮，枣烂去姜，取枣剥去皮核，用肉研为膏，入药和杵，丸如梧桐子大。每服三十丸，盐汤下。

　　通经汤

　　治阴阳升降失常，暴感寒邪，真气不足，手足厥冷，囊缩，或少腹急痛，并皆治之。

　　蛇床子（三两）　左顾牡蛎（三两，为末）　浮萍草（三两）　草香附子（三两，为末）

　　磁石（二两，引针试有力者，杵如豆大，用绢袋盛煎十遍，勿用）

　　用向阳仰泉水一斗，同上件药煎至七升，滤粗，贮于瓶中，临卧阴器贮于瓶口中，提地户三七遍，熏浸少时，倾于盆中，通手淋射少时。

　　玉锁丹

　　治精气虚滑，或遗而泄，或梦而脱，不能得禁。兼涩精，养气壮阳。

　　龙骨　莲花蕊　鸡头实　乌梅肉（以上各等分）

　　上为细末，蒸山药，熟去皮，研如膏和丸，如小豆大。每日空心进二十丸，米饮汤下。

　　固真丹

</div>
    <div class="pagination">
<a href="御药院方_page46.html">上一页</a><span>...</span><a href="御药院方_page42.html">42</a><a href="御药院方_page43.html">43</a><a href="御药院方_page44.html">44</a><a href="御药院方_page45.html">45</a><a href="御药院方_page46.html">46</a><span class="current-page">47</span><a href="御药院方_page48.html">48</a><a href="御药院方_page49.html">49</a><a href="御药院方_page50.html">50</a><a href="御药院方_page51.html">51</a><a href="御药院方_page52.html">52</a><span>...</span><a href="御药院方_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
