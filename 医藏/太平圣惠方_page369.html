<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 369 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 369 页/共 791 页</h1>
    <div class="content">　　灸大椎穴。在背。从上第一椎上节陷中是。至发时。灸满百壮。

　　又法。

　　灸百会七壮。瘥后更发。又灸七壮。极难愈者。不过三度。灸之瘥。以足踏地。用绵围足一匝。从大椎向下。灸绵头三七壮。如小豆大。

　　又法。

　　灸风池二穴。穴在项筋嵬嵬骨下。宛宛中是。灸三壮。

　　又法。

　　灸三间穴。在虎口第二指节下。一寸内侧陷中。是穴。灸三年 疟。时发寒热。则于未发前。预灸三壮。

　　又法。

　　灸肾俞二穴。在第十四椎下两旁。各一寸半。灸两（百）壮。

　　灸一切疟。无问远近法。

　　正仰卧。以线量两乳间。中屈。从乳向下灸。度线头。随年壮。男左女右灸是也。

　　灸五脏一切诸疟法。

　　灸尺泽穴。在肘中约纹上动脉是也。灸七壮。

　　灸 疟法。

　　灸上星穴七壮。穴在鼻中央。直上入发际一寸陷中是。

　　灸疟。日西而发者法。

　　灸临泣穴。主之。穴在目外 上。入发际五分陷中是。灸七壮。

　　灸疟多汗。腰痛不能俯仰。两目如脱。项颈如拔法。

　　灸昆仑穴主之。穴在足外踝。跟骨上陷中是也。灸三壮。

　　炙疟。实则腰背痛。虚则鼻衄者法。

　　灸飞阳穴主之。穴在外踝骨上七寸。灸七壮。

　　卷第五十三

　　三消论

　　论曰：三消者。本起肾虚。或食肥美之所发也。肾为少阴。膀胱为太阳。膀胱者。津液之府为涕肾冷阴少年服乳石热药。耽嗜酒肉荤辛。热面炙爆。荒淫色欲。不能将理。致使津液耗竭。元气衰虚。热毒积聚于心肺。腥膻并伤于胃腑。脾中受热。小脏干枯。四体 羸。精神恍惚。口苦舌干。日加燥渴。一则饮水多而小便少者。消渴也。二则吃食多而饮水少。小便少而赤黄者。消中也。三则饮水随饮便下。小便味甘而白浊。腰腿消瘦者。消肾也。斯皆五脏精液枯竭。经络血涩。荣卫不行。热气留滞。遂成斯疾也。

　　卷第五十三

　　治消渴诸方

　　夫消渴者。为虽渴而不小便是也。由少年服五石诸丸。积经年岁。石势结于肾中。使人下焦也。

　　其脉此五此治消渴。体热烦闷。头痛。不能食。麦门冬散方。

　　麦门冬（二两去心） 茅根（二两锉） 栝蒌根（二两） 芦根（一两锉） 石膏（二两） 甘草（一两炙微赤锉）上件药。捣粗罗为散。每服四钱。以水一中盏。入小麦一百粒。煎至六分。去滓。不计时候温服。

　　治消渴不止。心神烦乱。宜服此方。

　　铁粉（一两细研） 麦门冬（二两去心焙） 牡蛎（一两烧为粉） 知母（一两） 黄连（二两去须） 苦参〔一（二）两锉〕 栝蒌根（二两） 金箔（一百片细研） 银箔〔五十（二百）片细研〕上件药。捣细罗为散。入铁粉等。同研令匀。每服不计时候。以清粥饮调下一钱。

　　治消渴。心神烦闷。头痛。黄丹散方。

　　黄丹（三分炒令紫色） 栝蒌根（一两） 前胡〔（胡粉）一两〕 甘草（一两炙微赤锉） 泽泻（半两） 石膏（一两细研） 赤石脂（半两细研） 贝母（半两煨令微黄）上件药。捣细罗为散。入研了药令匀。不计时候。以清粥饮调服一钱。

　　治消渴不止。宜服此方。

　　黄丹（一两炒令紫色） 栝蒌根（一两） 麦门冬（二两去心焙） 甘草（二两炙微赤锉） 赤茯苓（一两）上件药。捣细罗为散。入黄丹研令匀。每服不计时候。以温水调下一钱。

　　又方。

　　铅霜（半两细研） 黄连（半两去须） 栝蒌根（半两） 人参（半两去芦头） 黄丹（半两炒令紫色）上件药。捣细罗为散。入研了药令匀。不计时候。以温水调下半钱。

　　治消渴。心烦躁方。

　　栝蒌根（一两） 石膏（二两） 甘草（一两炙微赤锉） 柑子皮（一两汤浸去白瓤）上件药。捣细罗为散。每服不计时候。煮大麦饮调下一钱。

　　治消渴。心神烦乱。唇口焦干。咽喉不利。赤茯苓煎方。

　　赤茯苓（五两为末） 白蜜（半斤） 淡竹沥（一小盏） 生地黄汁（一中盏）上件药。调搅令匀。以慢火煎成膏。每服不计时候。以清粥饮调下一茶匙。

　　治消渴。吃水渐多。小便涩少。皮肤干燥。心神烦热。宜服此方。

　　密陀僧（半两细研） 黄连（半两去须） 滑石（半两细研） 栝蒌根（半两）上件药。捣细罗为散。入研了药令匀。不计时候。用清粥饮调下一钱。

　　治消渴。润肺心。黄连散方。

　　黄连（二两去须捣罗为末） 生地黄汁（三合） 生栝蒌汁（三合） 牛乳（三合）上用三味汁相和。每服三合。不计时候。调下黄连末一钱。

　　又方。

　　白羊肺（一具切片） 牡蛎（二两烧为粉） 胡燕窠中草（烧灰一两）上件药。捣细罗为散。每于食后。以新汲水调下二钱。

　　治消渴久不瘥。体瘦心烦。黄连丸方。

　　黄连（半两去须） 黄 （半两锉） 栀子仁（一分） 苦参（半两锉） 人参〔一两（分）去芦头〕 葳蕤（一分） 知母（一分） 麦门冬（一两去心焙） 栝蒌根（半两） 甘草（一分炙微赤锉） 地上件药。捣罗为末。炼蜜和捣三二百杵。丸如梧桐子大。不计时候。以粥饮下三十丸。

　　治消渴。不问年月深浅。困笃者。宜服此铁粉丸方。

</div>
    <div class="pagination">
<a href="太平圣惠方_page368.html">上一页</a><span>...</span><a href="太平圣惠方_page364.html">364</a><a href="太平圣惠方_page365.html">365</a><a href="太平圣惠方_page366.html">366</a><a href="太平圣惠方_page367.html">367</a><a href="太平圣惠方_page368.html">368</a><span class="current-page">369</span><a href="太平圣惠方_page370.html">370</a><a href="太平圣惠方_page371.html">371</a><a href="太平圣惠方_page372.html">372</a><a href="太平圣惠方_page373.html">373</a><a href="太平圣惠方_page374.html">374</a><span>...</span><a href="太平圣惠方_page370.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
