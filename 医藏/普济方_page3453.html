<!DOCTYPE html>
<html>
<head>
    <meta charset="UTF-8">
    <title>普济方 - 第 3453 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3453 页/共 3614 页</h1>
    <div class="content">　　（出护命方）吴茱萸（三钱）石斛（去头）当归（各半两）续断苍术黄防风牡蛎（火）川芎浓朴（去皮姜制）龙骨炙艾叶独活（各一钱）上为细末。每服五钱。水一盏半。

　　煎至一盏三分。入枣二枚。同煎。空心去滓服。若血出过多。蜜为丸如桐子大。空心盐米汤下三十丸。只进一两服。盖此药不可服滓也。服此药数日后。血止。长服补虚产子。

　　治胎死腹中。半产不下。（出护命方）官桂（去皮一两）牡丹皮（去心）芎葵子上细罗为末。每服五钱。浓煎葱汤调下。

　　治一切妇人半产后损伤正气。不能将养。经两三月恶露不止。面色黄瘁。吃食减少

　　。无力。脏腑虚冷。

　　（出护命方）当归（一两）艾叶川芎细辛木香防风（各一两）牡蛎（火）续断石斛桑寄生（各半两）上为细末。每服二钱。水一盏煎三四沸。空心去滓服。

　　治一切妇人忽因半产正产之后。将养不到。血气伤损。经候过多。面色青黄。非时

　　泻痢。吃食减少。肌肉消瘦。腹内气痛。冲心刺胁下热。下部无力。耳立肩竦。眼色变

　　异。将成劳候当归五味子牛膝白芷独活干地黄蓬莪术防风巴戟（去心）石斛延胡索官桂（去皮）细辛（去叶）鳖甲（醋炙）木香萆本（各一钱）上为细末。炼蜜丸如桐子大。早朝空心盐汤下五十丸。

　　卷三百四十三　妊娠诸疾门

　　堕胎

　　（附论）夫胚胎之始。赖血气以滋育。若妊娠血气盛强阴阳之至和相与流薄于一体。惟能顺时数。

　　谨人事。勿动而伤。则生育之道得矣。若冲任气虚。将摄失宜。子脏风冷。不能滋养于胎。

　　故每有妊则数致伤堕也。

　　夫阳施阴化。故得有胎。营卫调和。则经养周足。故胎得安。则能成长。若血气虚损者。

　　子脏为风寒所苦。则血不足。故不能养胎。所以数堕胎也。其妊娠腰痛者。善堕胎也。夫堕胎后。复损于经脉。经脉既虚。故下血不止也。下血多者。便致烦闷。乃至死矣。

　　又云。戴人过东杞。一妇人病大便燥结。小便淋沥。半生不娠。惟常服疏导之药。则大便通利。暂废药。则结滞。忽得胎至四五月间。医者禁疏导之药。大便根据常为难。临圊则力努为之。胎堕。凡如此胎堕者三。又孕已经三四月。弦望前后。溲溺结涩。甚恐胎陨。乃访戴人。戴人诊其两手。脉俱滑大。脉虽滑大。以其且妊。不敢陡攻。遂以食疗之。用红花煮菠菱、葵菜。以车前子苗作茹。杂猪羊血作羹食之。半载居然生子。其妇燥病方愈。戴人曰。

　　余屡见孕妇利脓血。下迫极努损胎。但同前法治之。愈者莫知其数也。为医拘常禁。不能变通。非医也。奈举世识医者鲜。是难说也。

　　方

　　白薇丸治妇人血海冷惫。不能养胎。妊娠数坠。

　　白薇（去芦）牡丹皮（锉）熟地黄（焙）木香（不见火）当归（切焙）肉豆蔻仁远志（去心）附子（炮制去皮脐）禹余粮（火醋淬五七次另研）石膏（锉研各二两）独活（去芦切）吴茱萸（汤洗七次去滑焙各一两）蜀椒（去梗并开口炒出汗半两）黄（锉微炒）五味子（微炒）桂（去粗皮各三钱）芎（一两）肉苁蓉（酒浸去粗皮切焙二两）白茯苓（去黑皮）细辛（去苗叶各一两）上除另研外。捣罗为细末。入研各药拌匀。炼蜜和丸如梧桐子

　　卷柏丸

　　（出圣惠方）

　　疗妊娠数堕胎。皆因气血虚损。子脏风冷。致胎不坚

　　固。

　　频有所伤。

　　卷柏钟乳粉鹿角胶（炒）紫石英（飞）桑螵蛸（炒）禹余粮（研飞）阳起石（飞）桂心川牛膝桑寄生北五味熟地黄（各一两）牡丹皮杜仲川芎当归（各三钱）蛇床子（二钱）上为细末。炼蜜丸如梧桐子大。每服三四十丸。空心温酒吞下。

　　紫石英丸

　　（一名紫石英天门冬丸出圣惠方）

　　主风冷在子宫。有子常落。或始

　　成

　　娠。便患心痛。乃成心疾。月水未曾来服之肥悦。令人有子。

　　紫石英天门冬（去心）五味子（各三两）乌头（炮）卷柏乌贼鱼骨云母（烧研）禹余粮当归川椒（如常制）桑寄生石南叶（各一两）泽泻（一作泽兰）杜仲远志（去心）肉苁蓉桂心甘草石斛人参辛荑（一作芜荑）柏子仁（各二两）上为末。

　　炼蜜丸如梧桐子大。温酒下二十丸至三四十丸。

　　杜仲丸治子宫久冷。妊娠数堕胎。

　　杜仲（去粗皮炙锉）防风（去叉）附子（炮制去皮脐）石菖蒲桔梗（炒）秦艽（去苗土）细辛肉桂（去粗皮）浓朴（去粗皮生姜汁炒）半夏（汤浸二七次焙各三钱）沙参熟地黄（焙）蜀椒（去目并闭口者炒出汗）干姜（炮各半两）上为末。炼蜜和丸如梧桐子大。空心温酒下十五丸。渐加至二十丸。一月见效。

　　紫石英丸治血气不足。脏中挟寒。妊娠数堕。

　　紫石英（椎作圆块以葵菜煮半日研细水飞）当归（切焙）鹿茸（切片酒浸一宿去毛炙）禹余粮（火醋淬七次水飞）枳壳（去瓤麸炒）芎（各一两）侧柏（微炒）艾（细锉醋拌炒黄）桂（去粗皮）赤芍药阿胶（蛤粉炒黄去粉）白芷（各三钱）乌贼鱼骨（去甲微炙）木香（各半两）上为末。炼蜜和丸如梧桐子大。每服三十丸。温酒下。空心晚食前。各一服。

　　地黄丸治妇人血气衰弱。子脏风冷。妊娠数堕。

　　熟干地黄（新润者焙一两）泽兰（嫩者）山芋石斛（沉水者）浓朴（去粗皮生姜汁炙令透）肉苁蓉（酒浸切焙）蛇床子（炒）柏叶艾（嫩者）续断卷柏（汤浸洗）五味子（各半两）上为末。炼蜜和丸如梧桐子大。每日空心晚间。生姜艾汤下十五丸。

　　补益调中散治妇人曾伤三月四月胎。

　　芍药（锉炒）当归（切焙干）浓朴（去粗皮生姜汁炙）续断芎（锉炒）白术（锉炒）柴胡（去苗）桑根白皮（生锉焙干）乌梅（去核）枳壳（去瓤麸炒各一两）上咀。

　　每服五钱。以水一盏半。煎八分去滓。温服。

　　干地黄散

　　（一名黄散出圣惠方）

　　治妊娠数堕胎。子宫虚冷。寒热百病。

　　熟干地黄黄（锉）芎白术人参当归（切焙各一两）干姜（炮）甘草（炙）吴茱萸（汤洗七次焙干微炒各半两）上为细散。每服二钱。食前温酒调下。忌海藻、菘菜、芜荑、桃、李、雀肉等。

　　阿胶汤治妊娠数堕胎。小腹痛不可忍。

　　阿胶（炙令燥）熟地黄（焙干切）艾叶（微炒）芎当归（切焙）杜仲（去粗皮炙锉）白术（各一两）上咀。每服四钱。以水一盏半。枣三枚擘破。同煎至八分去滓。食前温服。

　　地黄汤治妊娠血气衰微。胞脏挟冷。数堕胎。

</div>
    <div class="pagination">
<a href="普济方_page3452.html">上一页</a><span>...</span><a href="普济方_page3448.html">3448</a><a href="普济方_page3449.html">3449</a><a href="普济方_page3450.html">3450</a><a href="普济方_page3451.html">3451</a><a href="普济方_page3452.html">3452</a><span class="current-page">3453</span><a href="普济方_page3454.html">3454</a><a href="普济方_page3455.html">3455</a><a href="普济方_page3456.html">3456</a><a href="普济方_page3457.html">3457</a><a href="普济方_page3458.html">3458</a><span>...</span><a href="普济方_page3454.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
