<!DOCTYPE html>
<html>
<head>
    <meta charset="UTF-8">
    <title>普济方 - 第 2102 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2102 页/共 3614 页</h1>
    <div class="content">　　黄矾（一两）干姜（一两）葛勒蔓（一两）上捣罗为散。熔黄蜡和如枣核大。以薄绵裹内下部中。日易三次。效。

　　治疳痢不止。

　　（千金方）大麻子胡麻（各一升半）上并熬令黄。以三升瓦瓶。泥表上浓一寸。待泥干。纳大麻等令满。以四五枚苇管插口中。蜜泥之。掘地作灶。倒立灶口。底着瓦器承之。蜜填灶孔中。

　　地平聚灰瓶四面。着堑垒之。日无放火烧至明旦开取。适寒温灌。疳温者。下部中一合。寻觉咽中有柏气者为佳。亦不得过多。多则伤人。隔旦灌。重者再三灌之。从旦灌至日夕。极觉体中乏力勿怪也。非但治疳病。凡百异同疮疥癣。并洗涂之。

　　治疳虫蚀下唇生疮。多睡。面目时肿。下部痔痛不止者。

　　（出圣惠方）鸡子好漆（一合）上相合令匀。空腹仰头顿服令尽。当吐虫即愈。

　　治疳肠头挺出

　　桃叶（二两）腐犬骨（二两）上捣细罗为散。每服于食前以粥饮下二钱。

　　又方

　　（出圣惠方）干虾蟆（一枚）兔粪（半两）上细研为散。用绵裹莲子大。纳下部中。易效。

　　治疳疮久不瘥。羸瘦欲死。

　　（出圣济总录）用新出羊粪一升。以水一升渍经宿。明旦绞汁。顿服之。至日午准食煮饭。极重者不过三服。薤白饼治疗疳痢。及诸痢疾。（出续易简方）用薤白一握。生捣如泥。以粳米粉二物。蜜调相合。捏作饼。炙取熟与吃。不过三两服。

　　一方切煮作粥。治痢下脓血。以醋煮食之。治病患齿无色。舌上白。或喜睡。眼愦愦不知痛痒处。或下痢。急治下部。不晓此者。但攻其上。不以为意。下部生虫。虫食肛门。烂见五脏。便更用马蹄烧灰末。猪脂和涂绵上。导下部。日二三度瘥。

　　疗冷疳痢方

　　用莨菪子熬令黄色。捣为末。和腊月猪脂更捣。令熟为丸。绵裹如枣许大。以纳下部中。

　　因

　　疗痢初绞痛。后脓血。或变纯白。或成鱼脑。五十年以上。或一二年不瘥。变成疳

　　。下如泔淀用生羊肝一具。剥去上膜切片。朝旦空服。觉心闷则止。不闷仍服。一日之内。能不食粥饭。尽一具羊肝者为妙。不然以姜齑下饭。如常法食之。日食一具肝。不过二三具。即永瘥

　　苦参散

　　（出圣济总录）

　　治疳蚀人下部。通见五脏。下痢脓血。举体不安。

　　遍身疼痛。面苦参矾石（熬令汁尽）青葙子（各半两）藜芦（一分）上为末。每服用二钱许。

　　置竹筒中吹下。日三二度。小儿只一钱许。

　　猪胆煎

　　（出圣济总录）

　　治疳下部上攻。退热杀虫。

　　猪胆（一枚）米醋（五合）上煎醋令百沸。入胆汁更三五沸。满口饮之。虫死即瘥。

　　治疳。无问所在。皆治之。

　　（出圣济总录）用死虾蟆。烧灰研末。以油涂疮上。一方用好醋和敷之。日三五度瘥。

　　治疳痢。晓夜无度者。

　　（出本草）用樗根浓汁一鸡子壳许。和粟米泔一鸡子许灌下部。再度即瘥。其验如神。小孩减用之。

　　甚

　　治疳痢甚重

　　用樗白皮捣面。拌作小颗子。日晒少时又拌。凡三过水。煮至熟。加盐、酢、酒一盏。

　　频服

　　治久痢成疳

　　用胡粉和水及鸡子白服。以粪黑为度。为其杀虫而止痢也。

　　治疳虫。亦治肠风癫血并热痢。

　　用苦参。炒带烟出为末。饭饮下。

　　治疳痢

　　用粟米酸泔和臭樗皮。煎服。

　　治疳痢腹中诸疮

　　用豺皮煮汁饮。或烧灰和酒服之。其灰敷齿疮。

　　卷二百十四　小便淋秘门

　　总论

　　夫热结中焦则为坚。下焦则为溺血。令人淋闭不通。此多是虚损之人。服大散。下焦结热所凡气淋之为病。溺难涩常有余沥。石淋之为病。茎中痛。溺不得卒出。膏淋之为病。尿似膏与血医经曰。膀胱不利为癃。不约为遗溺。又云。膀胱为州都之官。津液藏焉。气化则能出矣。

　　脏有者清诸淋所发。皆肾虚而膀胱生热也。水火不交。心肾气郁。遂使阴阳乖舛。清浊相干。蓄在下则令血。

　　流行血不之谷先寒有胞忍尿肾主水。膀胱为之府。诸水于膀胱而泄。于小肠实相通也。然小肠独应于心者。盖阴不可以其司冷则故滑焦矣益医学发明云。三难曰。脉有太过。有不及。有阴阳相乘有覆有溢。有关有格。何谓也。

　　语曰格太也此在便热如渴而小便不通者。不得降是也。圣人立法。皆用清燥金之正化气薄之药。茯苓、猪苓、泽泻、琥珀、灯心、通草、车前子、瞿麦、蓄之类皆为淡渗之药。能泄肺火而清肺金。滋水之化源也。若热在下焦。是绝其流而溺不泄也。须用气味俱浓。阴中之阴药治之。昔者长安有大贾王善。小便不通。渐成中满。腹大坚硬。如石雍塞之。及后脚坚胀破裂出黄水。双睛凸出。日夜不得眠。饮食不下。痛苦不可名状。赵廉甫、萧文尉辈诸子。求治随往病家。

　　果病患之苦平昔未曾见。问因受病之源。始病不渴。近夫呕哕。遂以大盘药缄示之。遍示名题治中满。利小便。渗泄之药悉备。平生不经见者亦多。急难措手。乃辞归。从夜至旦耿耿不寐。穷思意其理。忽记素问有云。无阳则阴无以生。无阴则阳无以化。又云。膀胱者。州都之官。津液藏焉。气化则能出矣。则病小便癃闭。是无阴而阳气不化者也。凡谓小便之药皆淡味渗泄为阳。是气药阳中之阴。非北方之寒水。阴中之阴所化者也。此乃奉养太过。膏粱积热损北方之阴。肾水不足。膀胱肾之室。久而干。因小便不化火。又逆上而为呕哕。非隔上所生也。独为关。非格病也。洁古老人曰。热在下焦。损塞不便。是治关格之法。今病内关外格之病。悉其死在旦夕。且下焦乃可愈。随处与病北方寒水。所以大苦寒气味浓者。

</div>
    <div class="pagination">
<a href="普济方_page2101.html">上一页</a><span>...</span><a href="普济方_page2097.html">2097</a><a href="普济方_page2098.html">2098</a><a href="普济方_page2099.html">2099</a><a href="普济方_page2100.html">2100</a><a href="普济方_page2101.html">2101</a><span class="current-page">2102</span><a href="普济方_page2103.html">2103</a><a href="普济方_page2104.html">2104</a><a href="普济方_page2105.html">2105</a><a href="普济方_page2106.html">2106</a><a href="普济方_page2107.html">2107</a><span>...</span><a href="普济方_page2103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
