<!DOCTYPE html>
<html>
<head>
    <meta charset="UTF-8">
    <title>本草简要方 - 第 10 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草简要方 - 第 10 页/共 46 页</h1>
    <div class="content">　　酒煮米糊为丸。梧子大。每服三五十丸。治妇人肝经风热。致吐血。血崩。便血。尿血。

　　防风黄 汤。防风黄 各等分。水煎服。治中风不语。脉迟弱者。

　　防风当归汤。防风当归川芎生地各一两。每服一两。水三碗煎至二碗温服。治发汗过多。

　　发热头摇口噤。背反张。及破伤风发表太过。自汗不止。妇人产后血气大虚。及产后痉。

　　防风苍术汤。防风苍术桔梗陈皮桃仁白芷川芎当归枳壳浓朴。水煎服。治风痛。

　　卷之二　草部一

　　独活羌活

　　一类二种。出中国本土者为独活。出羌中者为羌活。今以形虚大有白如鬼眼。

　　节疏色黄者为独活。色紫节密气猛烈者为羌活。

　　主治。祛一切风。百节痛。不仁。酸痛。颈项难伸。散痈疽败血。

　　独活寄生汤。独活桑寄生杜仲（去皮切姜汁炒去丝）牛膝（酒浸）北细辛秦艽白茯苓桂心防风川芎（酒洗）人参各一钱五分。炙草当归（酒洗）白芍（酒炒）熟地各一钱。水二大盏。

　　生姜三片。煎至七分。食前温服。气虚下利去地黄。治肝肾虚弱。或冷卧湿地。或洗足当风。湿毒内攻。腰 拘急。筋骨挛痛。或当风取凉。风邪流入脚膝。为偏枯冷痹缓弱疼痛。或皮肉紫破或腰痛牵引脚重步艰。妇人妊娠腰腹背寒。产后腹痛不可转动。腰脚挛痛不得屈伸。痹弱脚风。

　　羌活冲和汤。羌活一钱五分。防风白芷生地苍术黄芩各一钱。细辛生草各五分。川芎二钱。加葱头三个。生姜一片。红枣二枚。水煎食远服。治春夏秋感冒诸证。如头痛由顶后起。

　　倍羌活。加 本。由耳后起。加柴胡。由太阳牵引头额两目。倍白芷。加葛根石膏。（ ）。

　　头痛兼腹痛身重。倍苍术。头痛兼足冷气逆。倍细辛。甚者加麻黄生附子。减黄芩。头痛兼呕涎沫。手足厥冷。加吴茱萸。头痛有火热渴倍黄芩。加生石膏。便秘加生大黄。头痛吐痰涎。四肢不冷者加半夏。

　　羌活退翳汤。羌活一钱五分。防风一钱。薄荷荆芥 本各七分。知母（酒制）五分。黄柏（酒制）四分。当归川芎各三分。麻黄生地（酒制）各二分。川椒细辛各一分。水煎服。治阴阳翳。按各种头痛风疾目痛眼翳。当以此为主药。

　　卷之二　草部一

　　升麻

　　主治轻宣升阳。发浮汗。行瘀血。目赤。齿痛。

　　升麻汤。升麻三钱。茯苓人参防风犀角（镑）羚羊角（镑）羌活各一钱。官桂三分。水二钟煎至八分。加竹沥半酒盏。不拘时服。治热痹。又方。升麻桔梗薏仁地榆条芩（炒）丹皮芍药（炒）甘草各等分。每服二三钱。水煎服。治肺痈脓血臭秽。胸乳皆痛。

　　升麻葛根汤。升麻葛根山栀白芍柴胡黄芩各一钱。黄连木通甘草各五分。水二钟煎至八分。不拘时服。治酒毒。疗心痈。

　　升麻膏。升麻白蔹漏芦芒硝各一分。连翘栀子仁各五钱。细锉猪脂八两。慢火同煮诸药令赤色。去滓放冷。涂患处。治赤丹。升麻鳖甲汤。升麻二两。鳖甲手指大一片。（炙或作一两五钱）当归生草蜀椒各一两。雄黄（研）五钱。水四升。煎取一升顿服。老少再服取汗。

　　治阳毒面赤如锦纹。咽喉痛。吐脓血。倘为阴毒面青身痛如被杖咽喉痛者。照前方去蜀椒雄黄。

　　卷之二　草部一

　　延胡索

　　本名玄胡索。避宋真宗讳改。

　　主治。破血。散气血痛。调经症瘕。去跌扑瘀血。暖腰膝。利小便。性走而不守。经事先期体虚崩漏。产后血虚者忌之。延胡索散。延胡索当归（酒制）赤芍蒲黄（炒）官桂（忌火）各五钱。黄连（姜汁炒）木香（忌火）乳香没药各三钱。炙草二钱五分。为粗末。每服四钱。

　　加生姜五片。水煎食前服。治妇女七情六郁心腹作痛。或连腰胁背膂。上下攻刺。甚作搐搦。经候不调。及一切血气疼痛。吐逆者加半夏陈皮各五钱。

　　延胡索汤。延胡索当归白芍浓朴川楝子蓬术京三棱木香槟榔各一钱。桔梗一钱二分。黄芩八分。甘草七分。水煎服。治妇人产后瘀血攻心。

　　卷之二　草部一

　　土连翘

　　即闹羊花或名黄杜鹃。子名山芝麻。根名巴山虎。

　　主治止痛去风湿。透骨丹。闹羊花子一两。（火酒浸炒三次。童便浸炒二次焙干）乳香没药血竭各三钱。研末。加麝香一分同研。瓷瓶收封。每服三分。壮者五六分。空腹即睡。睡好方服。尽量饮酒取微汗。治跌扑损伤。深入骨髓或隐隐疼痛。或天阴即痛。或年远四肢无力。弱者间五日一服。壮者三日一服。忌房事酸寒茶醋等。

　　七厘散。龙骨硼砂血竭（酒洗）儿茶土连翘各五分。为细末。每服七厘。治金刃伤。止痛如神。

　　十全丸。麝香三钱。穿山甲（土炒）广木香血竭（另研）雄黄（水飞）山芝麻（酒炒）番木鳖（黄土炒焦黄）自然铜（醋 淬九次）僵蚕（去头足炒去丝）各一两。蜈蚣（去足尾炙）二十一条。研末蜜丸梧子大。朱砂衣。金箔裹。蜡丸封。每用一丸。至重者再用一丸。羌活紫苏酒煎化服。

　　取汗避风。否则发战伤人。治风痹。跌扑。痈疽初起。虚弱者须先服补药。（一方去番木鳖。

　　加风茄花五钱。山芝麻减为五钱。）五虎丹。草乌（去皮姜汁拌晒隔纸炒）山芝麻（烧酒拌晒炒）雄黄（水飞）血竭（箬叶上烘烊）穿山甲（砂炒）各一两。研末丸芥子大。酒下二三分。不可多。功与十全丸同。神妙草头痧药。

　　鹅不食草一两。南星半夏藜芦漏芦牙皂闹羊花子及根各一钱。研末治中暑中寒。中风不语。

　　牙关紧闭。急慢惊风抽搐。吹药入鼻。得嚏立醒。亦可用阴阳水调服二三分。立愈。

　　痔漏仙方。巴山虎捶碎煎汤。放罐内置桶中。盖挖一孔。对痔坐定。熏汤冷复热之再熏。

　　其管自渐溃烂。轻者半月。重一月必愈。切不可洗。

　　卷之二　草部一

　　贝母

　　有川贝浙贝之分。浙贝中又有土贝母一种。因产地不同。功用亦异。今分载之。

　　川贝。主治化痰散结。润心肺。治虚劳。咳嗽吐血。感冒。黄胆。喉痹。肺痿。为肺经要药。

　　贝母散。贝母杏仁（去皮尖）桑白皮各二钱。五味子知母甘草各一钱。款冬花一钱五分。

　　水煎服。加生姜三片。治暴咳久不愈。 浙贝味大苦。为开郁散结化痰解毒之良品。疏散之力。胜于川贝。凡时行感冒之咳。浙贝为良。咳血内伤。多痰气逆。当用川贝。吹喉散。大黑枣十四个。去核装入五倍子一个。（去 ）象贝一个。去心研。用泥裹煨存性。加薄荷叶冰片各少许。研细末吹入。治咽喉十八症。任其呕涎数次。即愈。

　　又方。象贝研末敷封口。神效。

　　卷之二　草部一

　　土贝母

</div>
    <div class="pagination">
<a href="本草简要方_page9.html">上一页</a><span>...</span><a href="本草简要方_page5.html">5</a><a href="本草简要方_page6.html">6</a><a href="本草简要方_page7.html">7</a><a href="本草简要方_page8.html">8</a><a href="本草简要方_page9.html">9</a><span class="current-page">10</span><a href="本草简要方_page11.html">11</a><a href="本草简要方_page12.html">12</a><a href="本草简要方_page13.html">13</a><a href="本草简要方_page14.html">14</a><a href="本草简要方_page15.html">15</a><span>...</span><a href="本草简要方_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
