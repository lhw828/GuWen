<!DOCTYPE html>
<html>
<head>
    <meta charset="UTF-8">
    <title>仁斋直指 - 第 29 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 29 页/共 110 页</h1>
    <div class="content">　　五膈寛中散治七气留滞饮食不下谷胀气胀通用撞气阿魏圆治五种噎疾九般心痛痃癖气块冷气攻刺【并见诸气门】
　　参苓白术散治脾胃虚弱不能运化
　　白术和胃丸
　　八珍汤治证同前
　　寛中进食丸滋形气美饮食【已上并见调理脾胃门】
　　保和丸消食开胃【方见积聚门】
　　橘杏麻仁圆治噎膈大便燥结
　　橘皮【炙】　　　杏仁【去皮尖】　　麻仁【去殻各三两】郁李仁【去殻五钱】
　　右除陈皮为末三仁俱捣成膏用仁去核以石桕内三味捣和丸如梧桐子大每服五六十丸煎枳实汤送下食前服
　　谨按膈噎翻胃之证皆由七情太过而动五臓之火薰蒸津液而痰火益盛脾胃渐衰饮食不得流利为膈为噎为翻胃也矣丹溪云年髙者不治盖年少之人气血未虚用药刧去痰火调其脾胃病不复矣年老之人气血已虚用药刧去痰火虽得暂愈其病立复所以然者气虚则不能运化而生痰血虚则不能滋润而生火也又云此证切不可用香燥之药而厚滋味盖证属热燥固不用香燥之药香能散气燥能耗血而滋味助火而生痰也有等庸工但见斯疾不察病因便以峻剂投入而取刻效图以厚贿不思病危复而不救可不叹哉
　　附痞满
　　痞满方论
　　丹溪云痞者有食积兼湿东垣有法有方心下痞须用枳实炒黄连如禀受充实面苍骨露气实之人而心下痞者枳实黄连青皮陈皮枳殻如禀受素弱转运不调饮食不化而心下痞者宜白术山查神麯麦芽陈皮如肥人心下痞者乃有实痰宜苍术半夏砂仁茯苓滑石瘦人心下痞乃是温热在中焦宜枳实黄连葛根升麻如食后感寒饮食不化心下痞宜藿香草豆吴茱茰砂仁痞挟血成窠用桃仁红花香附大黄之类难知云伤寒痞者从血中来从外之内从无形杂病痞者亦从血中来从内之外从有形故无形以苦泄之有形以辛散之又有虚实之殊如实痞大便秘厚朴枳实主之虚痞大便利芍药陈皮主之饮食所伤而为痞满者当用药消导其胸中窒塞欲吐者则宜吐之有气不运化及隂虚损血者以补虚之剂调之但世俗不明此理往往例用峻快药下之复痞或致危笃者多矣
　　活人桔梗枳殻汤治伤寒痞气胸满欲絶
　　桔梗　　　　枳殻【去穣炒各三两】
　　右剉水二盏煎至一盏去滓分作二服
　　半夏防心汤治汗下后身寒痞满而呕饮食不下
　　半夏【半升洗】　　黄芩　　　　干姜
　　人参【三两】　　　黄连【一两】　　　大【十二枚】
　　甘草【三两炙】
　　右七味以水一斗煮取六升去滓再煑取三升温服一升日三服
　　仲景大黄黄连防心汤治心下痞
　　大黄【二两】　　　黄连【一两】
　　右剉以麻沸汤二升渍之湏防绞去滓分温再服
　　黄连消痞丸【拔粹方】
　　黄连【炒一两半】　　黄芩【炒三两】　　枳实【一两一钱】
　　干生姜【三钱】　　茯苓　　　　白术【炒】
　　甘草【炙各五钱】　　片姜黄【一钱半】　陈皮【七钱半】
　　泽防【一钱】　　　半夏【泡一两三钱半】　猪苓【五钱】
　　砂仁【三钱半】　　厚朴【制五钱】
　　右为末蒸饼丸如梧子大每服一百丸温白汤送下
　　消痞丸【防粹方】
　　黄连【六钱炒】　　神麯【炒五钱】　　黄芩【刮黄色六钱】
　　姜黄　　　　白术【各一两】　　人参【四钱】
　　甘草【炙二钱】　　缩砂仁【三钱】　　橘皮【四钱】
　　干生姜【二钱】　　枳实【麸炒黄色五钱】　猪苓【二钱半】
　　一方加泽防厚朴【各三钱】　　　半夏【汤泡七次五钱】
　　右为细末汤浸蒸饼为丸如梧子大每服五七十丸白汤下
　　枳实消痞丸
　　枳实　　　　黄连【各五钱】　　干生姜【二钱】
　　半夏麯【三钱】　　厚朴【四钱】　　　人参【三钱】
　　甘草【炙二钱】　　白术【三钱】　　　茯苓
　　麦芽【各二钱】
　　右为末水浸蒸饼丸如梧子大每服三十五丸温水下
　　橘连枳术丸
　　白术【三两去梗】　　枳实【一两去穰麸炒】　陈皮
　　黄连【酒浸炒各一两】
　　右为末荷叶煮汤打米糊为丸如梧子大每服五十丸食后服
　　橘皮枳术丸【脾胃论】治老幼元气虚弱饮食不消臓腑不调心下痞闷
　　枳术丸【脾胃论】治痞消食强胃【并见内伤门】
　　蒌实丸【济生方】治胸痞痛彻背脇喘急妨急【方见膈噎门】加味补中益气汤治内伤心下痞【方见内伤门】
　　有痰而痞加半夏黄连四肢满闭便难而心下痞加柴胡黄连甘草大便秘燥加黄连桃仁少加大黄当归心下痞腹胀加五味子砂仁芍药呕逆者加黄连生姜陈皮冬月加黄连丁香藿香食已心下痞别服橘皮枳术丸如不能食心下痞者勿加止服本方主之
　　附嘈杂
　　嘈杂方论
　　丹溪云嘈杂是痰因火动治痰为先姜汁炒黄连入痰药用炒山栀子黄芩为君南星半夏陈皮为佐热多加青黛嘈杂此乃食郁有热炒山栀姜炒黄连不可无肥人嘈杂二陈汤少加抚芎苍术白术炒山栀子嘈杂若湿痰气郁不喜食三补丸加苍术倍香附子医按蒋氏子条云心嘈索食白术黄连陈皮作丸白汤下七八十丸数服而止又云运嘈杂是火动其痰二陈汤加栀子芩连之类戴云此则俗谓之心嘈也
　　二陈汤【方见痰类】三补丸【方见补损门】
　　附吞酸
　　吞酸方论
　　内经云诸呕吐酸皆属于热又云少阳之胜呕酸原病式云酸者肝木之味也由火胜制金不能平木则肝木自甚故为酸也如饮食热则易于酸矣是以肝热则口酸也或言为寒者但谓伤生冷硬物而喜噫醋吞酸故俗医主于温和脾胃岂知人之伤于寒也则为病热盖伤寒皮毛则腠理闭宻阳气怫郁而为热故伤寒热在表以麻黄汤热药发表使腠理开通汗泄热退而愈也凡内伤冷物者或即隂胜阳而为病寒或寒热相搏而致肠胃阳气怫郁而为热亦有内伤冷物而反病热得汗泄身凉而愈也或防而吐为中酸俗谓之醋心法宜温药散之亦犹解表之义若久喜酸不已则不宜温之宜以寒药下之后以凉药调之结散热去则气和也所以中酸不宜食粘活油腻者谓能令气郁不通畅也宜食粝食采蔬能令气通利也
　　丹溪云或曰吐酸素问明以为热东垣又言为寒何也予曰吐酸与吞酸不同吐酸是吐出酸水如醋平时津液随上升之气郁积而成郁积之久湿中生热故从火化遂作酸味非熟而何其有郁积之久不能自涌而出伏于肺胃之间咯不得上咽不得下肌表得风寒则内热愈郁而酸味刺心肌表温暖腠理开发或得香热汤丸津液得行亦可暂解非寒而何素问言热者言其本也东垣言寒者言其末也但东垣不言外得风寒而作収气立説欲防肺金之实又谓寒药不可治酸而用安胃汤加减二陈汤俱犯丁香且无治湿热郁结之法为未合经意予尝治吞酸用黄连茱茰各炒随时令迭其佐使苍术茯苓为辅佐汤浸炊饼为小丸吞之仍告以粝食蔬菜自养则病易安
　　藿香安胃散【方见脾胃门】
　　加减二陈汤治痰饮为患呕吐头心悸或因食生冷脾胃不和
　　丁香【一两】　　　半夏　　　　陈皮【各五两】
　　茯苓【三两】　　　甘草【一两半】
　　右防咀每服四钱水煎入生姜三片煎服
　　麯术丸治中脘宿食留饮酸蜤心痛或口吐清水神麯【炒三两】　　苍术【泔浸炒一两半】　陈皮【一两】
　　右为末生姜汁煮神麯为丸每七十丸姜汤下
　　黄连清化丸
　　黄连【一两】　　　呉茱茰【浸炒一钱】　桃仁【二十四个研】陈皮【半两】　　　半夏【一两半】
　　右为末神麯糊丸菉豆大每服百丸姜汤下
　　丹溪经验方
　　茱茰【一两去枝梗煮少时顷半日晒干】　　　陈皮
　　苍术【米泔浸】　　黄连【陈壁土炒去土秤】黄芩【如上土炒】
　　桔梗　　　　茯苓【各一两】
　　右为末神麯糊丸菉豆大每服二三十丸时时津液下食后服
　　附六郁
　　六郁方论
　　郁者六气血食痰湿热结聚不得发越当升不得升当降不得降者是也丹溪云血气冲和百病不生一有怫郁诸病生焉故人身诸病多生于郁或久病而生郁矣戴氏曰气郁者胸脇疼痛脉沉而澁血郁者四肢无力能食便红脉沉芤结食郁者嗳酸腹饱不喜饮食人迎脉平气口盛痰郁者动则喘息寸脉沉滑湿郁者周身走痛或关节疼痛遇隂寒而发脉沉细缓热郁者瞀闷尿赤脉沉而数内经曰五郁者金郁泄之谓渗泄解表于小便也木郁逹之谓吐之令其条逹也水郁拆之谓抑之制其冲逆也火郁发之谓汗之令其疎散也土郁夺之谓下之无壅碍也此所谓六郁者或七情之郁遏或寒热之交侵故为九气怫郁之或湿之侵凌或酒浆之积聚故谓留饮湿郁之疾热郁而成痰痰郁而成癖血郁而成症食郁而成痞满此必然之理也丹溪治六郁方法
　　气郁
　　香附【童便浸】　　苍术【米泔浸】　　抚芎
　　湿郁
　　白芷　　　　苍术　　　　川芎
　　茯苓
　　痰郁
　　海石　　　　香附　　　　南星【姜制】
　　蒌【一本无南星蒌有苍术川芎栀子】
　　热郁
　　山栀【炒】　　　青黛　　　　香附
　　苍术　　　　抚芎
　　血郁
　　桃仁【去皮】　　　红花　　　　青黛
　　川芎【抚芎亦可】　　香附
　　食郁
　　苍术　　　　香附　　　　山查
　　神麯【炒】　　　针砂【醋炒七次研极细】
　　诸郁春加芎夏加苦参秋冬加呉茱茰
　　凡药在中焦以苍术抚芎开提其气以升之假令食在气上气升则食降余仿此
　　越麯丸
　　神麯【炒】　　　香附【童便浸一宿】　苍术
　　川芎　　　　越栀【炒各等分】
</div>
    <div class="pagination">
<a href="仁斋直指_page28.html">上一页</a><span>...</span><a href="仁斋直指_page24.html">24</a><a href="仁斋直指_page25.html">25</a><a href="仁斋直指_page26.html">26</a><a href="仁斋直指_page27.html">27</a><a href="仁斋直指_page28.html">28</a><span class="current-page">29</span><a href="仁斋直指_page30.html">30</a><a href="仁斋直指_page31.html">31</a><a href="仁斋直指_page32.html">32</a><a href="仁斋直指_page33.html">33</a><a href="仁斋直指_page34.html">34</a><span>...</span><a href="仁斋直指_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
