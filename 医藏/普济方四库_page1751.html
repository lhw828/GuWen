<!DOCTYPE html>
<html>
<head>
    <meta charset="UTF-8">
    <title>普济方四库 - 第 1751 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1751 页/共 1812 页</h1>
    <div class="content">　　热痛先胷脇痛手足躁刺足少阳补足太阳病其支者爲五十九刺热病先冐而热胷脇满刺足少阴少阳足少阳胆脉从头走足长八尺左右共一丈六尺凡八十六穴
　　朣子髎二穴　聼防二穴　　客主人二穴颔厌二穴　　悬颅二穴　　悬厘二穴
　　曲髩二穴　　率谷二穴　　天冲二穴
　　浮白二穴　　窍阴二穴　　完骨二穴
　　本神二穴　　阳白二穴　　临泣二穴
　　目窻二穴　　正营二穴　　承灵二穴
　　脑空二穴　　风池二穴　　肩井二穴
　　渊腋二穴　　輙筋二穴　　日月二穴
　　京门二穴　　带脉二穴　　五枢二穴
　　维道二穴　　居髎二穴　　环跳二穴
　　中渎二穴　　阳关二穴　　阳陵泉二穴阳辅二穴　　悬钟二穴　　邱墟二穴
　　阳交二穴　　外邱二穴　　光明二穴
　　地五防二穴　侠谿二穴　　窍隂二穴
<子部,医家类,普济方,卷四百十二>
　　足厥阴肝经
　　足厥阴之脉起于大指之际【聚毛大敦穴分也素问曰厥阴之根起于大敦】上循足跗上廉【大冲穴在焉】去内踝一寸【中分之位也】上踝八寸交出太阴之后【足厥隂行足太阴之前上踝八寸而厥隂复出太阴之后也】上腘内廉【曲泉穴分也】循股阴入毛中环阴器扺少腹挟胃属肝【足厥隂爲肝之经故其脉属于肝也】上贯膈布脇肋循喉咙之后入顽颡【灵枢经曰顽颡者分气之泄池】连目系上出额与督脉防于巅其支者从目系下颊里环唇内其支者复从肝别贯膈上注肺中【足厥阴自此行入手太阴】是动则病【足厥阴常多血少气今气先病是谓足动也】腰痛不可俯仰【素问所谓腰痛不可以俯仰者三月一振荣葬万物一俯而不仰也】丈夫防疝妇人少腹痛【素问防疝妇人少腹肿者厥阴者辰也三月阳中之阴邪在中故曰防疝少腹肿也】甚则嗌干【素问所谓甚则嗌于热中者阴阳相薄而热故嗌干也】面尘脱色【面如有尘而去其色脱去也】是主肝所生病者【血受病于气是气之所生故云所生病】胷满呕逆洞泄【凡中其经内于肝肝气尘脾故为洞泄矣】狐疝【狐夜不得屎日出方得人之所病与狐同故曰狐病】遗溺闭癃【遗溺不禁闭癃爲不行也】盛者寸口大一倍于人迎虚者寸口反小于人迎也
　　足厥阴之别名曰蠡防去内踝五寸别走少阳其别者循胫上睾结于茎其病气逆则睾肿卒疝实则挺长热虚则暴痒取之所别也
　　足厥阴之筋起于大指之上上结于内踝之前上循胫上结内辅之下上循阴股结于阴器络诸筋其病足大指支内踝之前痛内辅痛阴股痛转筋隂器不用伤于于内则不起伤于寒则阴缩入伤于热则纵挺不収治在行水清隂其病转筋者治在燔鍼刼刺以知爲数以痛为输名曰季秋痹也
　　邪客足厥阴之络令人暴疝卒痛刺足大指爪甲上与肉交者各一痏男子立巳女子有顷巳左取右右取左肝病者两脇下痛引少腹令人善怒虚则目无所见耳无所闻善恐如人将捕之取其经厥阳于少阳气逆则头痛耳聋不聪颊肿取血者肝热病者小便先黄腹痛多卧身热热争则狂言及惊脇满痛手足躁不得安卧庚子甚甲乙大汗气逆则庚辛死刺足厥阴足厥阴肝经从足走胷中长六尺五寸左右共一丈三尺凢二十六穴
　　大敦二穴　　行间二穴　　中封二穴
　　蠡防二穴　　中都二穴　　膝关二穴
　　曲泉二穴　　阴包二穴　　五里二穴
　　阴廉二穴　　章门二穴　　期门二穴
　　太冲一穴








　　普济方卷四百十二
<子部,医家类,普济方>
　　钦定四库全书
　　普济方卷四百十三　　明　周王朱橚　撰鍼灸门
　　井荣俞经合部分图
　　凡人两手足各有此三阳三阴之脉合为十二经脉每一经中各有井荣俞经合皆出于井入于合经云所出者为井所流者为荣所主者为俞所行者为经所入则爲合井者东方春也万物之始生故言所出为井也合者北方冬也阳气入藏故言所入为合也故春刺井夏荣季夏刺俞秋刺经冬刺合者圣人所为因其时而取之以泻邪毒出也
　　井荣所属阴井木阳井金阴荣经阳火荣水阴俞土阳俞木阴经金阳经火阴合水阳合土昔圣人先立井荣俞经合配象五行则以十二经中各有子母故刺法云虚则补其母实则防其子假令肝自病实则防耳之荣属火是子若虚则补肝之合属水是母余皆仿此若他邪相乗阴阳徧胜则先补其不足后防其有余此爲鍼医之大要若深达洞明则爲上上者也
　　足取膝下三阴三阳脉穴流注手取臂下三阴三阳脉穴流注用其鍼刺法遂有过补虚防实如其施兵伐叛也
　　六十首俞穴细而审之各逐其藏腑井荣俞经合常以五行走方无一失也以逐日取六十首爲井荣俞经合足不过膝手不过臂常当时尅者谓之闗可以鍼医无不愈疾也时刻未至至气之亦然谓之无能愈其疾也
　　贾氏云凡六十首者元有二种也有外行脉经六十首又有内行血脉六十首此法微妙古圣人隠之恐世人晓防之只载一説今不传愚自少岁索隠井荣之法始可着题或曰因何名曰六十首也荅曰谓气血一昼夜行过六十俞穴也各分头首十日一络运行十干皆以五子元遁日时为头是也明广今輙将贾氏各分头首运行十干六十首注穴之法集其枢要述之二图庶令览者易悉第一图括五脏五腑各至本时相生五度注穴之法第二图言阴中有阳阳中有阴纲柔相配相生注穴之法人多只知阳干注腑阴干注脏刺阴待阴干刺阳阳时如是者非秘诀云假令甲日甲戌时胆引气出爲井甲中暗有其己乙中暗有其庚故大言阳与阴小言夫与妇夫有气则妇从夫妇有气则夫从妇故甲戌时胆出气爲井脾从夫行脾亦入血为井如是则一时辰之中阴阳之经相生所注之穴皆有他皆仿此阳日气先脉外血后脉内阴日血先脉外气后脉内交贯而行于五脏五腑之中各注井营俞经合无休矣或不得时但取其原亦得




<子部,医家类,普济方,卷四百十三>
<子部,医家类,普济方,卷四百十三>
　　十经血气皆出于井入于合各注荣俞经合无休矣或曰脉首十二经又因何只言十经其余二经不言者何荅曰其二经者三焦是阳气之父心包络是阴血之母也此二经尊重不系五行之所补注受纳十经血气养育故只言十经阴阳二脉逐日各注井荣俞经合各五时辰毕则归其本此二经亦各注井荣俞经合五穴方知十二经遍行也
　　三焦经
　　关冲【阳井】液门【荣】　中渚【俞】　阳池【原】支沟【经】　天井【合】
　　每日遇阳干合处注此六穴如甲日甲戌时至甲申时爲阳干合也
　　心包经
　　中冲【阴井】劳宫【荣】　太陵【俞】　间使【经】曲泽【合】
　　每日遇阴干合处注此五穴假令甲日甲戌时胆气初出为井己巳时脾出血为井阴阳并行阳日气先血后阴日气后血先己巳时至己卯时为阴干合也余干日辰皆依此
　　通前共十穴合成六十首每一穴分得一刻六十分六十厘六毫六丝六忽六秒此是一穴之数六十穴合成一日每一时辰相生养子五度各注井荣俞经合五穴昼夜十二时辰气血行过六十俞穴也欲知人气所在用五子元遁日时观前图可见六十首是活法依此井荣刺病甚妙
　　五子元遁日时謌
　　甲巳之日丙作首
　　乙庚之辰戊为头
　　丙辛便从庚上起
　　丁壬壬寅顺行流
　　戊癸甲寅定时
　　六十首法助医流








　　肝　　【大敦爲井主肝家　　心痛腹胀阴汗多中热尸厥如死状　　血崩脐痛用针加】心　　【少府心荣本节中　　少气悲忧虚在心心痛狂颠实讝语　　寒热胷中便下针】脾　　【太白脾俞骨下分　　身热腹胀血便脓吐逆霍乱心中痛　　下针一刺得安寜】肺　　【经渠脉经热在骨　　掌后寸口脉防中热喘病疼心吐逆　　禁灸神针有大功】肾　　【阴谷肾合膝后分　　脚痛难移好用针小腹急痛并漏下　　小便黄赤遁时寻】











　　胆　　【窍阴为井胆中行　　脇痛烦热及头疼喉痹口干并臂痛　　一针难步却须行】小肠　【前谷为荣属小肠　　喉痹颔肿嗌咽干颈项臂痛汗不出　　目生翳膜并除康】胃　　【陷谷胃俞节后边　　腹痛肠鸣痎疟纒面目浮肿汗不出　　三分针入得获全】胆原　【邱墟为胆是为原　　胷脇满庸疟安纒腋肿髀枢腿酸痛　　目生翳膜并除痊】大肠　【阳谷为经表腕边　　颠狂喜笑鬼神言心烦目赤头风痛　　热痛心惊针下痊】膀胱　【委中合穴腘纹中　　腰脊沉沉溺失频髀枢痛及膝难屈　　取其经血使能平】










　　小肠　【少泽元本手太阳　　井注喉痹舌生疮臂痛咳嗽连项急　　目生翳膜一针康】胃　　【内庭胃荣本间中　　四肢厥逆满腹痛口防牙痛依冗用　　使下神针便去根】大肠　【三间为俞本节后　　喉痹咽梗齿龋疼胷满肠鸣洞泄频　　唇焦气喘针时定】小肠　【宛骨为原手踝中　　热病相连汗出频目中泪出兼生翳　　偏枯臂举只神针】膀胱　【昆仑为经外后跟　　腰痛腰重更难行头痛吐逆并腹胀　　小儿癎搐一齐针】胆　　【阳陵泉血瞻合间　　腰伸不举臂风癎半身不遂依针刺　　膝劳冷痹不针安】





</div>
    <div class="pagination">
<a href="普济方四库_page1750.html">上一页</a><span>...</span><a href="普济方四库_page1746.html">1746</a><a href="普济方四库_page1747.html">1747</a><a href="普济方四库_page1748.html">1748</a><a href="普济方四库_page1749.html">1749</a><a href="普济方四库_page1750.html">1750</a><span class="current-page">1751</span><a href="普济方四库_page1752.html">1752</a><a href="普济方四库_page1753.html">1753</a><a href="普济方四库_page1754.html">1754</a><a href="普济方四库_page1755.html">1755</a><a href="普济方四库_page1756.html">1756</a><span>...</span><a href="普济方四库_page1752.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
