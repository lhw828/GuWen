<!DOCTYPE html>
<html>
<head>
    <meta charset="UTF-8">
    <title>验方新编 - 第 218 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 218 页/共 321 页</h1>
    <div class="content">　　硝牛肉

　　治臌胀神效。黄牛肉一斤，以河水煮极烂，加入皮硝一两，随意食之，二三日其肿即消，至重者再服一斤全愈。百日内忌食盐、醋、荤腥油腻、生冷及坚硬之物。

　　又方：五月五日取大虾蟆一个，入朱砂七钱于虾蟆腹内，悬至次日以黄泥裹之，火　存性研末。每早五厘，白水送下。

　　又方：年久皮臌当中一块，烧灰存性，研末，好醋调服。

　　又方：苦丁香（即甜瓜蒂）乘未熟时，以手摘下晒干，五钱研末，白汤送下。

　　水臌方

　　地栝蒌（即萝卜）、生白朮、各等分，煎服。

　　香中丸

　　治臌胀发肿。陈香橼（去穰）四两，真人中白三两，二味共为末。每服二钱，用猪苓、泽

　　水臌肿胀方

　　大蒜，一岁一头以沙糖煮烂，不拘时吃，极效；忌盐三月。又，水肿部内乌鱼方，治水鼓奇效。

　　水臌小便淋闭

　　气臌方：木香六钱，槟榔、姜黄、黑丑各三钱，研细末。每服三钱，空心酒送下。

　　又方：陈香圆一个、萝卜子二合、水酒各一钟，煎八分服。

　　又方：生鲜香附，鲜荷叶，共捣汁，加生姜汁少许，温热老酒送下。

　　又方：五谷虫，洗净炒黄色为末，用黄米饭和为丸，白滚汤下。

　　又方：用陈久大麦芽，煎汤服之。

　　臌胀仙方

　　用白童子鸡，不拘雌雄，用竹刀宰杀，不可下水，将肚杂取出，塞入大蒜头在内，缝好，不用盐，将碗盖好，不可出气，隔水蒸熟，每日当药服之即愈。忌鲜物、盐物。

　　又方：胡萝卜经霜雪者，　灰存性，老酒冲服，空心下之。

　　浮肿胀满

　　即气臌也。猪肝一具，洗净切碎，用葱、豉、姜、椒炙食之，或煮羹食亦可。

　　胀满不食

　　猪脊肉煮熟切片，用生蒜、薤拌食之。

　　肿满并肚腹臌胀

　　萝卜子一两微炒，水一碗煎数滚服之。

　　又方：独头大蒜煨熟去皮，棉裹塞粪门，冷即换。亦治关格胀满，并大小便不通。

　　似臌胀症

　　凡小腹及胸腹猝然臌胀，小便不利，有似臌胀症者，即用蛤粉捣大蒜如泥为丸如豆大。

　　每服二十丸，滚水送下。小便利则臌胀自消矣。

　　治气臌气胀

　　萝卜子二两研末，再以生萝卜捣烂和子末绞法，将砂仁一两浸汁内一宿，捞起晒干，再浸再晒，七次为度，研为末。每服一钱，米饮调下，立效。

　　治臌胀已验方

　　老丝瓜络一条切细，用巴豆七粒打碎，同丝瓜络共炒，待丝瓜络炒成黄色，去巴豆，留丝瓜络。白糯米一升淘净沥干，即将前炒黄之丝瓜络，乘热同糯米共炒，待米炒至黄色，又去丝瓜络。将炒米磨成细粉，早晚开水拌食，不可用盐，或入秋石少许亦可。此方平稳、简便而极神效。

　　水肿部

　　治通身肿满

　　土炒白朮，泽泻各一两，极为末、水丸梧子大。每服三钱，赤茯苓煎汤，空心服下。

　　又方：赤尾鲤鱼一个，破开，不见水，不用盐、醋、酱，以生矾五钱，研末入腹内，用纸包裹，外又以黄泥包裹，放火内煨熟，去纸泥，连粥食之，先食头、上肿消，后食尾、下肿消，一日食尽，屡试屡验。

　　又方：冬瓜任意食之，连食三四日即效，切不可用盐、酱。

　　水肿从脚入腹则杀人

　　赤小豆一斗，煮烂取汁五升，温浸足膝，若已入腹，但食小豆，勿杂食，亦愈。

　　治水肿垂死诸医不治

　　大蒜十个捣烂如泥，入蛤粉为丸如梧子大。每食前白汤送下二十丸，服完、小便下数桶而愈。

　　治身面浮肿

　　用乌豆煮至皮干为末，每服二钱，米汤送下。

　　治日肿夜消为阳水

　　败荷叶烧存性研末，每服二钱，米饮调下，日服三次。

　　治腹肿四肢消瘦为石水

　　苦瓜瓤一两，杏仁去皮尖炒五钱，共研末，糊为丸，如小豆大。每服十丸，米饮送下，日服三次，极效。

　　土狗散

</div>
    <div class="pagination">
<a href="验方新编_page217.html">上一页</a><span>...</span><a href="验方新编_page213.html">213</a><a href="验方新编_page214.html">214</a><a href="验方新编_page215.html">215</a><a href="验方新编_page216.html">216</a><a href="验方新编_page217.html">217</a><span class="current-page">218</span><a href="验方新编_page219.html">219</a><a href="验方新编_page220.html">220</a><a href="验方新编_page221.html">221</a><a href="验方新编_page222.html">222</a><a href="验方新编_page223.html">223</a><span>...</span><a href="验方新编_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
