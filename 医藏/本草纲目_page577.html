<!DOCTYPE html>
<html>
<head>
    <meta charset="UTF-8">
    <title>本草纲目 - 第 577 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 577 页/共 603 页</h1>
    <div class="content">　　【主治】烧灰，涂鼠 恶疮（时珍。《外台》方中用）。

　　兽部第五十一卷　兽之二

　　豪猪

　　（《纲目》）【释名】蒿猪（《唐本》）、山猪（《通志》）时珍曰：《说文》云：豪，豕鬣如笔管者。能激毫射人故也。郭璞曰：吴楚呼为鸾猪。《星禽》云：壁水【集解】颂曰：豪猪，陕、洛、江东诸山中并有之。髦间有豪如箭，能射人。

　　时珍曰：豪猪处处深山中有之，多者成群害稼。状如猪，而项脊有棘鬣，长近尺许，粗如箸。其状似笄及帽刺，白本而黑端。怒则激去，如矢射人。羌人以其皮为靴。郭璞云：猪自为牝牡而孕也。张师正《倦游录》云：南海有泡鱼，大如斗，身有棘巽为鱼，坎为豕，岂巽变坎乎？

　　肉

　　【气味】甘，大寒，有毒。

　　颂曰：不可多食。发风，令人虚羸。

　　【主治】多膏，利大肠（苏颂）。

　　肚及屎

　　【气味】寒，无毒。

　　【主治】水病，热风，鼓胀。同烧存性，空心温酒服二钱匕。用一具即消（孟诜）。干烧服之，治黄胆【发明】诜曰：此猪多食苦参，故能治热风水胀，而不治冷胀也。

　　时珍曰：豪猪本草不载，惟孟氏《食疗本草》 条说之。

　　兽部第五十一卷　兽之二

　　熊

　　（《本经》上品）【释名】时珍曰：熊者雄也。熊字篆文象形。俗呼熊为猪熊，罴为人熊、马熊，各因形似以为别也。《述异记》云：在陆曰熊，在水曰能（即鲧所化者）。故熊字从能。《续搜神记》云：熊居树孔中，东土人击树，呼为“子路”则起，不呼则不动也。又狒狒亦名人熊，见本条。

　　【集解】《别录》曰：熊生雍州山谷。十一月取之。

　　弘景曰：今东西诸山县皆有之，自非易得。

　　颂曰：今雍、洛、河东及怀庆、卫山中皆有之。形类大豕，而性轻捷，好攀缘，上高木，见人则颠倒自投于地。冬蛰入穴，春月乃出。其足名蹯，为八珍之一，古人重之，然之难熟。熊性恶盐，食之即死（出《淮南子》）。

　　时珍曰：熊如大豕而竖目，人足黑色。春夏膘肥时，皮浓筋驽，每升木引气，或堕快，俗呼跌膘，即《庄子》所谓熊经鸟申也。冬月蛰时不食，饥则舐其掌，故其之熊蹯。其行山中，虽数十里，必有 伏之所，在石岩枯木，山中人谓之熊馆。刘敬叔《异苑》云：熊性恶秽物及伤残，捕者置此物于穴，则合穴自死。或为棘刺所伤，出穴爪之，至骨即毙也。陆佃《埤雅》云：其胆春近首，夏在腹，秋在左足，冬在右足。熊、罴皆壮毅之物，属阳，故书以喻不二心之臣，而诗以为男子之祥也。

　　脂

　　【释名】熊白。

　　弘景曰：脂即熊白，乃背上肪，色白如玉，味甚美，寒月则有，夏月则无。其腹中肪及身中脂，煎炼过亦可作药，而不中啖。

　　【修治】 曰：凡取得，每一斤入生椒十四个，同炼过，器盛收之。

　　【气味】甘，微寒，无毒。《别录》曰：微温。

　　《日华》曰：凉。其脂燃灯，烟损人眼，令失光明。

　　【主治】风痹不仁筋急，五脏腹中积聚，寒热羸瘦，头疡白秃，面上饥，轻身长年（《本经》）。饮食呕吐（《别录》）。治风，补虚损，杀劳虫，酒炼服之（《日华》）。长发令黑，悦泽人面（苏恭）。

　　【附方】旧二，新一。

　　令发长黑：熊脂、蔓荆子（末）等分和匀，醋调涂之。（《圣惠方》）发毛黄色：以熊脂涂发梳散，入床底，伏地一食顷，即出，便尽黑。不过用脂一升效。

　　（《千金翼》）白秃头癣：熊白敷之。（《杨氏产乳》）

　　肉

　　【气味】甘，平，无毒。

　　《别录》曰：微温。弘景曰：有痼疾不可食熊肉，令终身不除。鼎曰：若腹中有积聚寒热者食之，永不除也。十月勿食之，伤神。

　　【主治】风痹，筋骨不仁，功与脂同（孙思邈）。补虚羸（孟诜）。

　　【发明】时珍曰：按：刘河间云：熊肉振羸，兔目明视。因其气有余，以补不足也。

　　【附方】旧二。

　　肉一斤切，入豉汁中，和葱、姜、椒、盐作腌腊半斤，如上法食之。（并《食医心镜》）

　　掌

　　【修治】《圣惠方》云：熊掌难 ，得酒、醋、水三件同煮，熟即大如皮球也。

　　【主治】食之可御风寒，益气力（《日华》）。

　　胆

　　颂曰：熊胆阴干用。然多伪者，但取一粟许滴水中，一道若线不时珍曰：按钱乙云：熊胆佳者通明。每以米粒点水中，运转如飞者良。余胆亦转，但缓尔。

　　周密《齐东野语》云：熊胆善辟尘。试之以净水一器，尘幕其上，投胆米许，则凝尘豁然而开也。

　　【气味】苦，寒，无毒。

　　权曰：恶防己、地黄。

　　【主治】时气热盛，变为黄胆，暑月久痢，疳 心痛疰忤（苏恭）。治诸疳、耳鼻疮、恶疮，杀虫清心，平肝明目去翳，杀蛔、蛲虫（时珍）。

　　【发明】时珍曰：熊胆，苦入心，寒胜热，手少阴、厥阴、足阳明经药也。故能凉心平肝杀虫，为惊痫疰忤、翳障疳痔、虫牙蛔痛之剂焉。

　　【附方】旧五，新五。

　　赤目障翳：熊胆丸，每以胆少许化开，入冰片一二片，铜器点之，绝奇。或泪痒，加生姜粉些须。（《齐东野语》）如三日不开，服四物加甘草、天花粉。（《全幼心鉴》）小儿鼻蚀：熊胆半分，汤化抹之。（《圣惠方》）十年痔疮：熊胆涂之神效，一切方不及也。（《外台》）肠风痔 ：熊胆半两，入片脑少许研，和猪胆汁涂之。（《寿域方》）蛔虫心痛：熊胆一大豆，和水服之，大效。（《外台》）小儿惊痫：方见主治。

　　风虫牙痛：熊胆三钱，片脑四分，每以猪胆汁调少许搽之。（《摄生方》）水弩射人：熊胆涂之。更以雄黄同用酒磨服，即愈。（《斗门方》）诸疳羸瘦：熊胆、使君子末等分研匀，瓷器蒸溶，蒸饼丸麻子大。每米饮下二十丸。（幼大全》）

</div>
    <div class="pagination">
<a href="本草纲目_page576.html">上一页</a><span>...</span><a href="本草纲目_page572.html">572</a><a href="本草纲目_page573.html">573</a><a href="本草纲目_page574.html">574</a><a href="本草纲目_page575.html">575</a><a href="本草纲目_page576.html">576</a><span class="current-page">577</span><a href="本草纲目_page578.html">578</a><a href="本草纲目_page579.html">579</a><a href="本草纲目_page580.html">580</a><a href="本草纲目_page581.html">581</a><a href="本草纲目_page582.html">582</a><span>...</span><a href="本草纲目_page578.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
