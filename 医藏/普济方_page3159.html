<!DOCTYPE html>
<html>
<head>
    <meta charset="UTF-8">
    <title>普济方 - 第 3159 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3159 页/共 3614 页</h1>
    <div class="content">　　乌蛇（四两）当归（一两）黄（一两）生干地黄（一两）乱发（三分烧灰）防风（一两去芦头）甘草（二两）黄丹（六两）胡粉（四两）蜡（一两）松脂（一两）上药并细锉。以清油二斤半。于铛内入蜡、松脂及药煎黑色。绵滤去滓。却内铛中下丹。以文武火熬。

　　不住手搅。候色黑。滴于水中如珠。硬软得所。即膏成矣。摊故帛上。视疮大小贴。日二易之。

　　雄黄膏治一切恶毒疮。日夜疼痛。脓血不止。

　　雄黄（三分细研）麒麟竭（细研）乳香（细研各三分）麝香（一分细研）杏仁（一两汤浸去皮尖双仁）柳枝（一握锉）沥油（八两）上先将油入铫子内。与杏仁、柳枝同煎至黑色。用绵滤过。净拭铫子。入丹二两。于油内熬。常以柳枝子搅令黑色。候滴水中不散。入前四味药末。又熬稠。倾瓷器中。软帛上摊贴。

　　梃子膏治一切恶毒疮。

　　麒麟竭（半两）定粉（一两）没药（半两）自然铜（半两）黄丹（一两）无名异（五两）蜡（四两）上药为末。先用蜡于铫内熬。次下药末。以柳枝子搅。勿令住手。至令剂为梃子。

　　有患者着漆盘子底上。点生油磨令浓。每日两次上贴。

　　白薇膏治一切恶毒疮肿。

　　白薇白蔹白芨白附子白芷赤芍药（各半两）胡粉（三两细研）乳香（二分细研）白蜡（三两）油（十两）上将白薇等六味锉。油浸七日。用瓷瓶子盛。以纸三两。

　　重封瓶口。绳系牢。于饭上蒸五度。然后用铫子煎五六沸。绵滤去滓。又入胡粉、乳香、白蜡等。更煎一两沸。以瓷器盛。于软帛上摊贴。日二易之。

　　莨菪膏治一切恶毒疮。

　　莨菪（一合）白蔹（末）芎（末）丁香（末）沉香（末）乳香（末）木香（末）鸡舌香（末各一两）黄丹（七两）麻油（一斤半）上药唯莨菪子别捣。绵裹入油铛中煎。

　　候色焦黑。漉出。次下白蔹、黄丹等末。用柳木篦不住手搅。候稀稠得所。即膏成矣。收于瓷盒中。故帛上摊贴。日二易之。

　　犀角膏治一切毒肿。不问大小热疼痛。不可忍者。

　　犀角屑石长生苦参蓝实（各三两）芎赤芍药络石白蔹半夏连翘商陆玄参（各二两）桑寄生（三两）酥（三两）川硝石（二两）上药细锉。以腊月猪脂炼成者三斤。入药。文火同煎。候白芷黄赤色。以布绞去滓。净拭铛重煎。下酥、硝石。添火炼之。不得绝急。候如稠饧。又以绵滤。内瓷器中。于软帛上摊贴。日二换。

　　乌蛇膏治一切毒肿筋急疼痛。

　　乌蛇（一两）木香诃黎勒皮芎细辛牛蒡子防风（去芦头各半两）垂柳枝黄丹（六两）清油（一斤）上药为末。于油内先煎柳枝令黄黑色。绵滤去滓澄清。拭铛净。

　　以慢火熬。入丹搅如黑豆色。下药末又搅令匀。倾入不津器内。每用看疮肿大小。火畔。

　　以纸上摊贴。日二换之。

　　解毒膏治一切毒肿疼痛。

　　川升麻白蔹漏芦连翘川芒硝（各一两）黄芩蛇衔草（各一两半）栀子仁（二十枚）蒴根（二两）上药锉碎。以酒拌半日。用猪脂一斤半。煎药赤色。即膏成矣。

　　绵滤去滓。瓷器盛。于软帛上摊贴。日二换之。

　　升麻膏治一切毒肿热疼。

　　川升麻（一两）犀角屑（一两半）玄参赤芍药杏仁（汤浸去皮尖双仁）麻黄（去根节）栀子仁甘草川芒硝芎蛇衔草白蔹黄芩莽草桑寄生白芷射干蓝叶（各一两）地黄汁（五合）猪脂（四斤）上药并锉。以醋、地黄汁浸一宿。于铛内先煎猪脂入药。以慢火煎。候醋气歇。白芷黄赤色膏成。绵滤去滓。盛瓷器中。每日四五度。涂摩肿处。

　　地黄膏治一切毒肿。结硬疼痛。

　　生地黄（半斤）辛夷独活当归芎黄白芷续断赤芍药黄芩川大黄（各一两）薤白（二两）上药并细锉。以腊月猪脂一斤半。煎候白芷黄赤色。以绵滤去滓。

　　盛不津器中。日三四度涂之。

　　败龟膏治一切风毒瓦斯。流注骨节筋脉。结聚疼痛。

　　败龟（一两）桂心（半两）木香（一分）木鳖子（半两）防风（去芦头三分）白芷当归（各一分）槐白皮（一两）独活川乌头（生去皮脐）芎本（各一分）黄丹（一两）清油（十两）松脂（一两）上将败龟、木香、桂心三味。合捣为末。其余细锉。以油浸一宿。同煎令槐白皮黑色为度。绵滤去滓澄清。却于铛内慢火熬。入丹以柳木篦不住手搅匀。

　　候黄丹色黑。滴入水内看硬软得所成膏。便入败龟等三味末。更匀。倾于不津器内。每用时看肿痛处大小。火畔。纸上摊贴。日二三度易之。

　　天麻膏治一切风毒流注不定。赤疼痛。

　　天麻当归防风乌头（去皮脐生）独活细辛乌蛇半夏干蝎白僵蚕（各一两）上药细锉。以腊月猪脂一斤半。煎沸下药。文火熬药赤黑色。漉去。即下蜡四两。候熔。绵滤过。安瓷盒内。每日三五度取少许。摩令热兼空心。及晚食前。温酒调下半匙。

　　换骨膏治一切风毒流注。筋骨疼痛。

　　槟榔没药盐麝香（细研）当归干蝎芎（各一分）黄丹（三两）清油（五两）垂柳枝（二两锉）上药捣为末。先以油煎柳枝令黄黑色。漉去。绵滤过。却入铛中下盐、黄丹。以柳木篦搅。慢火熬令黑色。下诸药末。急搅匀。取瓷盒盛。摊于故帛上贴。日三两度换之。

　　乳香膏治发背痈疽疮。

　　油（二斤）桑枝槐枝（各四两）蜥蜴（三条）当归芎白芷细辛（去苗）乌蛇肉（各三分）郁金香木香沉香（各半两以上并锉）桂（去粗皮一两半）本（去苗土一两锉）铅丹（八两）蜡（六两）雄黄（别研一两）乳香（研末）没药（研末）麒麟竭（研末各一两）麝香（研一分）水银粉（半两）上药先以油煎桑槐枝黄熟。下本等。以上十一味。入前油内。煎令焦黄。漉去澄滤。取清油二十两入锅中。徐徐火煎熬药末。次下再熬。

　　下丹、蜡不住手搅匀。次下诸药末。候成膏。入盒内盛。封闭。于井底出火毒七日。应患一切毒疮。摊帛上贴。三日一换。

　　玉灵膏治各种疮毒。未溃解散。已溃后疮口不合。俱此方主之。

　　江子（七十粒）赤芍药（二钱）木鳖（四枚原去壳）当归（三钱）白芷（二钱）没药（一钱）乳香（一钱）黄丹（春夏四两半秋冬五两）柳枝（一束）上根据法煎熬。

　　万金膏拔毒生肌。诸毒疮皆可用。

　　黄当归（各半两）白芷（各三钱）杏仁（三钱）防风（三钱）羌活（二钱）独活官桂白蔹野狼毒（各二钱）乳香没药（各三钱）黄连（一钱）黄丹（四两）清油（一斤）桑白皮（二钱）上除黄丹一味。以文武火于银器内炼。不住手搅千余下。后入黄丹。次用柳枝搅。滴水上如珠为度。春冬软收。夏月硬收。用新瓷器盛。以竹篦子摊用。勿使露尘。藏好盖覆。愈久愈好。久疮尤佳。粘贴不痛。古滕吴佥判元益授此方。用之效。

　　灵应膏治诸般疮疖。消肿疼痛。

　　蓖麻子（去壳锉）当归（洗焙切）木鳖子（去壳研）郁金（锉）真白芨（锉）草乌头（泡裂去皮脐）甘草（锉炒）大黄（锉）赤芍药（锉）自然铜（火煨醋淬研）黄丹（六两）乳香（别研一钱）没药（别研一钱）白蔹（锉以上一十四味各一两）白僵蚕（末）苏枋木（锉）白芨（锉）麻黄（去根节）天南星（锉）沥青（别研）葱白（十茎）麻油（二斤）上件除没药、乳香、黄丹、僵蚕外。将余药入油内熬。令诸药赤黑色。然后滤去诸药。次将没药等四味。研令极细。徐徐下入油内。用槐柳枝各十余条。长五六寸。不住搅之。渐加火熬滴水不散。成膏子为度。每遇患者。量痈肿大小。摊在纸花上贴之。日易一次。

　　拔毒膏治疮漏疮。一切恶疮。

　　用黄丹不拘多少。以苦竹园中地龙泥裹包。火令红。取出放冷。去泥细碾。和以轻粉、麻油。调如膏药浓薄。摊在油单上贴之。李中父传。屡有神效。

　　神效膏治一切恶疮。

　　虢丹（二两）杏仁（一两捣碎）黄连（半两为末）清麻油（半斤）上用东南柳枝二十七条。各长五寸。先用油熬焦黑。用绵滤过。次下黄丹。再熬至滴水中成珠子。不散为度。倾入瓷器中。以盆覆阴地上。出火毒再宿。用之神效。

　　善应膏

　　黄丹（二斤）乳香（别研）没药（研）当归木鳖子（生用）白蔹白矾（生用）官桂杏仁白芷（以上各一两）新柳枝（一斤各长一指）上除黄丹、乳、没等。八味用芝麻油五斤浸一宿。用铁锅内煎。令黄色药不用。次入黄丹锅内。柳条搅令黄色。方可掇下。用柳枝搅出大烟。入乳、没匀。令冷倾在瓷盆内。候药硬。用刀子切作块子。油纸封裹。

　　如圣膏治一切恶疮痈疽。

</div>
    <div class="pagination">
<a href="普济方_page3158.html">上一页</a><span>...</span><a href="普济方_page3154.html">3154</a><a href="普济方_page3155.html">3155</a><a href="普济方_page3156.html">3156</a><a href="普济方_page3157.html">3157</a><a href="普济方_page3158.html">3158</a><span class="current-page">3159</span><a href="普济方_page3160.html">3160</a><a href="普济方_page3161.html">3161</a><a href="普济方_page3162.html">3162</a><a href="普济方_page3163.html">3163</a><a href="普济方_page3164.html">3164</a><span>...</span><a href="普济方_page3160.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
