<!DOCTYPE html>
<html>
<head>
    <meta charset="UTF-8">
    <title>普济方四库 - 第 871 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 871 页/共 1812 页</h1>
    <div class="content">　　鹿角【不用自死者不以多少三寸许截断去其粗皮】
　　右将鹿角于河内浸七日其水每日一易俟日足洗浄锅中煑每角五觔用桑白皮半觔楮实一觔舶上硫黄二両同煑之如水尽即旋添汤及一服时自然已软或火不相断未软再煑一服如软冷取出于当风处挂起便可入药用煑角水滤去诸药慢火再熬便可为胶
　　世寳丸　治下元气损久积寒冷目晕耳鸣形体羸弱阴痿自汗夜遗精及肺痿喘嗽咯有血怯风畏寒手足冷其一切虚劳气劣并宜服之
　　附子【炮去皮脐】牛膝【酒浸一宿焙亁】肉桂【去粗皮】白茯苓【去皮】红椒五味子　茴香【炒】人参【去芦头】枳殻【去穣麸炒】熟地黄【洗焙】
　　以上十味制精浄各称一両五钱为末次用
　　精羯羊肉【四両细切】肉苁蓉【浄洗二両细切】羊脂【二両细切】黄腊【二両细切】杏仁【二両细切去皮尖】乌梅肉【一両】葱白【一両】
　　右件后七味用法酒五升同入银入器中慢火煑令肉烂研成膏入前药末一处捣和丸桐子大每服三十丸渐加至四五十丸温酒或盐汤送下肺痿咯血煎糯米阿胶汤送下常服补益元气轻徤腰脚实骨髓耐风寒滋养气血空心食前服
　　韭子丸【出杨氏家藏方】治水不足气不升降梦寐遗泄精滑不禁
　　鹿茸【火燎去毛酥炙黄色】茴香【炒】补骨脂【微炒以上三味各一両半】逺志【去心】龙骨【轻者醋淬七次用】葫芦巴【炒】附子【炒去皮脐】韭子【炒香熟】金铃子【捶碎去核麸炒六味各一両】麝香【一分另研】
　　右件为细末将麝香同研匀酒煑麫糊丸桐子大每服五十丸煎人参白茯苓汤下日三服空心食前
　　既济固真丹【出朱氏集验方】治水火不能既济精神恍惚头目昏暗且阳痿隂湿多汗遗沥失精脾胃虚怯心肾不宁肾水欲升而沃心心火欲降而滋肾水则坎离既济而恊和火不炎上则神自清水不下渗而精自固常服固阳气温脾益血
　　北五味子　白茯苓　附子　沉香　龙骨　苁蓉【酒浸一宿无以鹿茸代酥炙各一両】益智子　栢子仁【去殻炒】补骨脂　酸仁【去殻炒】金铃子【去核炒】红椒【去目】当归【酒浸】川芭防【去心各半両】兎丝子【酒浸各研一両半】
　　右为细末酒糊丸辰砂三钱为衣桐子大每服五七十丸空心盐酒任下侍左　王郎中镕传与右司谢大卿暨服之果是竒絶
　　普济方卷二百十七
<子部,医家类,普济方>
　　钦定四库全书
　　普济方卷二百十八　　明　周王朱橚　撰诸虚门
　　补虚益气【附论】
　　夫形不足者温之以气精不足者补之以味形精相感气血生化则荣卫循流不失其度食饮不节起居靡常嗜欲之过形劳精揺则精气将耗虚损之疾由是而生治法当补虚益气
　　方
　　沉香续断丸【出圣济总録方】治骨髓伤败补虚益气
　　沉香【剉】续断　牛膝【去苖酒浸切焙】石斛【去根】蘹香子【炒】补石脂【防炒】毕澄茄　山茱萸　防风【去芦】熟地黄【焙】白茯苓【去皮】杜仲【去皮炙】肉苁容【酒浸焙各三分】桂【去皮】大【十枚】附子【三十枚一方不用】
　　右防咀以水八升煑取三升去渣分四服
　　双和汤　治男子诸虚百损妇人血气劳伤姙妇养胎益血进食止逆及因病后一切正气不复补虚活血止痛【方见本门补劳伤虚损类】
　　补虚方
　　猪防【一具】人参【五両】蜀椒【一両】亁姜【二両半】葱白【七両】白粱米【五升千金翼用粳米】
　　右防咀诸药令相得和米内防内缝合勿令泄气取四斗半水缓火慢熬煮空腹食之大焦兼下少饮
　　附子天门冬散【岀圣济总録】益气补不足却老延年
　　附子【泡去皮脐二両】石菖蒲　木香　桂【去粗皮】天门冬【去心】亁姜【炮各一両】
　　右为散毎服一钱匕温酒空心服
　　人参柴胡饮　治大人小男虚劳瘦弱咳嗽延喘肌热盗汗
　　地骨皮　人参　柴胡　茯苓　芍药　甘草【各五钱】
　　右为细末毎服二钱水一钟青蒿七叶同煎至六分去渣温服不拘时日进二服
　　益气丸　治言语损气懒言补益气
　　麦门冬【去心】人参【各三钱】橘皮【去白】桔梗【各半両】五味子【一钱去子】
　　右为末水浸油饼丸如鸡头大毎服一丸细嚼津唾咽下
　　地黄酒　治虚羸令人充恱益气力轻身明目
　　生地黄【大者一石二斗捣绞取汁四斗】杏仁【一斗去皮尖二仁者熬黄捣末】大麻子【一斗熬捣末】糯米【一石泡亁】上麯【一斗五升净刮暴干细剉】
　　右先以地黄汁四斗渍麯待发炊米二大斗作饭冷暖如人肌酸麯汁中和之候饭清更炊米一斗酸之如法又取杏仁麻子末各一升二合半和饭搅之酸麯汁中待饭消还炊米一斗杏仁麻子末各一升二合半亦依前法酸之如此丸八酸讫待酒沸定挂泥二七日取清温服一升加至二升日再服之食令人顿能食乆服去万病妇人服之更佳令人有子
　　补中丸【岀圣济总録】补虚益气顺三焦壮筋骨
　　乌头【泡制去皮脐】葳灵仙【去苖土】巴防天【去心】赤芍药　苍术【米泔浸切慢火焙干各一両】
　　右为末酒煮糊丸桐子大毎服二十丸温酒下食前服
　　五精煎丸　治上膈多热下脏虚冷皮肤不泽气力乏大便秘涩或时泄痢头旋痰喘口亁舌强益夀延年白茯苓【去黑皮筋取末】亁菊花【炊一服时不住晒酒泡亁别取末】石菖蒲【石上生者酒浸三日炊二日焙干别取末】桂【去皮取心干者另研取末各四両】白术【切作片子白者佳】天门冬【去心焙】人参　牛膝【各一升捣碎各以水井酒共一斗浸药三日后绞取汁滤去渣于银石器内慢火各炖成膏】生黄精【五觔】生地黄【五斤二味各捣取汁银器内慢火熬成膏】
　　右先将下六味逐味取汁熬至半斤可住火然后将膏六味共合成三斤以前四味散药同和匀暴亁再入膏和搅直候入尽三斤膏药再入臼中杵五六千下丸如桐子大每服三四十丸食前用清酒或米饮下乆服有効
　　回阳汤【岀医方集成】治体虚脉中大弱食饮不进
　　亁姜【泡一钱】川乌【生去皮脐】青皮【去白一両】益智仁【二両】附子【生去皮脐各五钱】
　　右防咀毎服三钱生姜七片二枚煎服或少加木香亦可
　　补气汤【出瑞竹堂方】
　　黄茋【三両去芦蜜炙】人参　甘草【炙各五钱】苦梗【去芦炒一両】麦门冬【一両泡去心】
　　右防咀毎服四钱水一钟半姜五片煎至七分去渣不拘时温服
　　附子丸【岀圣济总録】治元脏气衰风弱劳冷腰脚无力筋骨痛日加痿瘁饮食不化脾胃泄防痢疾面无顔色及伤寒头痛
　　附子【泡去皮脐制四両】沉香【一両】蒺藜子【防炒去角三両】硇砂【五钱用浆水半斤同附子慢火煎干】
　　右为末炼蜜和丸桐子大毎服二十丸空心温酒或盐汤下渐加丸数乆服
　　四倍丸【岀圣济总録】补虚益气
　　木香【一両】硫黄【二両水研甘草水晒】附子【二両泡去皮脐】蘹香子【防炒四両】
　　右为末酒煮糊为丸桐子大毎服空心盐汤或温酒下十五丸至二十丸
　　四补丸【岀圣济总録】益气血补元脏恱顔色
　　栢子仁【生绢袋盛】何首乌【切作小片】肉苁容【切作小片】牛膝【细切生绢袋盛各三両】
　　右用酒三升春夏浸七日秋冬浸二七日取牛膝栢子仁先捣如泥次将何首乌苁容同捣得所为丸如桐子大毎服二十丸至三十丸空心温酒下
　　钟乳丸【岀和济方】主五劳伤肺损气疗丈夫衰老阳气絶手足心冷少气髓虚腰痛脚痹体烦口亁不能食能下气消食长肌和中安五脏除万病
　　兎丝子【酒浸捣焙】石斛【去根各一両】钟乳粉【二両】吴茱萸【浸炒五钱】
　　右为细末炼蜜丸桐子大毎服七十丸空心温酒或汤米饮下再服讫行数百歩饮温酒三合复行二三百歩觉口胸内热稍定即食亁饭豆酱过一日食时常酒暖将息不得闻见尸秽等气亦不可服食粗秽陈恶食初服七日内忌阳事七日后任性然亦不宜伤多服过半剂觉有功即相续服三剂终身更无所忌
　　补气虚逆【岀千金方】
　　大【三升】甘皮【十具】亁姜【二両】亁地黄【半斤】
　　右治下筛酒四升清三宿漉岀取酒为炊汁将肉甑防火熬令枣膏入釜中酒里煎令余二升许候甑中只留皮核在乃止火贮器中将前散及热下觉令调大畧与糖相似以酒服二合日再此方非止补气亦通治一切短气并形体羸瘦甚良
　　四君子汤【岀圣济方】治劳衞气虚脏腑怯弱心腹胀满不思食肠鸣泄防呕哕吐逆大宜服之
　　人参【去芦】甘草【炙】茯苓【去皮】白术【各等分】
　　右为细末毎服二钱水一钟煎七分通口温服不拘时入盐少许白汤防亦得常服温和皮肤进益饮食辟寒邪障雾气一方加橘红名异功散又方加陈皮半夏名六君子汤呕逆加藿香砂仁泄防加木香肉豆防
　　卫生汤　治虚劳强五脏除烦养夏退邪热顺血脉缓中和神志润泽容色常服通畅血脉不生痈疡养胃益津
　　当归　白芍药【各四両】黄芪【八両】甘草【炙一両】
　　右为剉散毎服四钱水一钟半煎七分去渣不拘时服入少盐
　　四柱散　许白汤防亦得常服温和脾胃进益饮食辟寒邪四肢怠倦小便滑泄防不止脏气虚弱者悉宜服之
　　白茯苓【去皮】附子【泡去皮脐】木香【不见火各一両】人参【一両】
　　右为细末毎服三钱水一钟半姜五片入盐少许煎至七分食前温服滑防不止加肉豆防诃子煎名六桂散一方用二枚葱白二寸同煎服又一方有白术无茯苓
　　白术散　治四肢懒倦小便不利大便帯血沉困饮食减少
　　白术　芍药　茯苓【各等分】
　　右为末水煎如发热或恶热或腹不痛而脉疾加黄芩为主未见脓血而恶寒乃太阴而传少阴加黄连为主桂枝佐之如腹甚痛者加当归倍芍药如见白脓加黄芩为主如见血加黄连为主桂枝当归佐之
　　温中丸　温中和胃主脾肾气虚治心腹疼痛
　　山药【二両】亁姜【炮】甘草【炙各一両】
　　右为细末炼蜜丸如弹子大白汤化一丸食前服蒜【二升剥】牛乳【五升】牛膝【一斤末】
　　蒜　主冷气力温中下气
　　右以蒜内牛乳中煎之候蒜消尽搅勿住手下牛膝末煎成
　　兎丝子【酒浸一宿别捣】鹿茸【去毛酥炙】附子【泡制去皮脐】泽防　石龙芮【各一両】巴防天【去心】桑螵蛸【炒】芎防　五味子覆盆子　木香【各半両】
　　右为末酒煮糊丸桐子大毎服三十丸空心温酒或盐汤任下
　　葳灵仙汤【岀圣济总録】治丈夫元脏风虚气血劳伤饮食减四肢疲乏气劣心悸上热下冷口苦舌亁
　　葳灵仙【酒浸去芦头】仙灵皮【剉碎羊脂伴炒】防风【去义】人参白茯苓【去黑皮】活【去芦】独活【去芦各三分】附子【泡制去皮脐各一両】柴胡【去苗一両半】秦艽【童便浸一宿洗焙】梹榔　木香【各三分】鳖甲【童便浸一宿炙黄裙襴】黄芪【各一両】枳殻【去穰炒】甘草【炙】沉香桂【去粗皮】芎防【各二分】苁容【酒浸切焙】巴防天【酒浸一宿去心各一】
　　【両】牛膝【酒浸一宿切焙】半夏【姜汁浸一宿焙】当归【酒浸一宿瓦上焙干各三分】乌药【米泔浸一宿剉焙各三分】
　　右剉如麻豆毎服五钱水一盏半姜五片羊肾半枚同煎减半入酒半合更煎三二沸去滓通口服当空心午前各一服
　　补益紫金丸【岀圣济总録】饮食无味形气衰惫积气上攻心膈不利身体羸瘦
　　青蒿　柴胡【去苖各二両】芍药　五加皮　续断　石斛【去根】黄芪　活【去芦各一両】
　　以上八味剉以无灰酒童便各二升浸至日中暴三日逐转动日足漉岀焙亁捣罗为末其浸药者酒存熬后药
　　当归【切焙】牛膝【酒浸切焙各一両】桃仁【去皮尖麸炒】肉苁容【酒浸切焙各一両半】地黄【汁取三升】
　　以上五味除地黄汁外捣罗为末同地黄汁并入前浸药内慢火熬时时搅转令膏凝即住火
　　芎防　人参　白茯苓【去黒】桂【去粗皮】蛇床子【炒】附子【炮制去皮脐】卷栢【去根土炒】蜀椒【去目并闭口炒岀汗】木香　厚朴【去皮姜汁浸炙】荜澄茄【各一両】
　　右除十二味外将十一味捣罗为末并入药膏同煎八味拌和令匀干不可丸即添炼蜜为丸如桐子大每服三十丸空心日午温酒服一月除百病肌肤充实顔色红润进饮食壮筋骨暖血海黑髭发妇人屡经产育血海冷惫腰腹气痛并能治之
　　地黄沉香丸【岀圣济总録】治上热下冷五劳七伤补益气沉香【剉】鹿茸【酒浸去皮酥炙】肉苁蓉【酒浸切焙】牛膝【酒浸切焙】附子【泡制去皮脐】兎丝子【酒浸一宿各二両捣烂】黄芪【剉岀一両】熟亁地黄【焙四両】蒺藜子【炒去角二両】巴防天【去心】芎防　石斛【去根】木香　山茱萸　活【去芦头】补骨脂【炒】蛇床子【炒】人参　楝实【取肉】桂【去根皮】防榔【剉】蘹香子【炒】骨碎补【去毛】安息香【用胡桃肉穰二枚制各二两】
　　右为末别取地黄自然汁七升膏四両酒三升蜜半斤酥五両于银器中熬如膏放冷入羯羊筒骨髓半斤炼油去渣和前末杵千百下丸如桐子大毎空心温酒或盐汤下三十丸加至四十丸
　　豆防藿香汤　治脾胃诸虚百损气血劳伤阳气衰下寒阴汗中脘停痰心腹痞闷疼痛呕逆减食困倦泄防肠滑病虚损正气不复妇人月信不匀产前后诸病一切阴盛阳虚之证并皆服之
　　藿香叶　桂花　甘松【各一分】陈皮【去白】亁姜【炮各五両】川芎　白芷　白术【各二両】益智　肉豆防　人参缩砂仁【各一両】红豆　茯苓【去皮】官桂　五灵脂　枇杷叶　芍药【各五钱】苍术【浄炒半斤】甘草【炙五両半】桔梗【三両半】当归【三両焙】木香【五钱】厚朴【姜制四両半】
　　右为末毎服二钱浓煎生姜汤调下食前日进三服或姜同煎和渣服亦妙因产病后气不复虚劳损弱乆服効妙
</div>
    <div class="pagination">
<a href="普济方四库_page870.html">上一页</a><span>...</span><a href="普济方四库_page866.html">866</a><a href="普济方四库_page867.html">867</a><a href="普济方四库_page868.html">868</a><a href="普济方四库_page869.html">869</a><a href="普济方四库_page870.html">870</a><span class="current-page">871</span><a href="普济方四库_page872.html">872</a><a href="普济方四库_page873.html">873</a><a href="普济方四库_page874.html">874</a><a href="普济方四库_page875.html">875</a><a href="普济方四库_page876.html">876</a><span>...</span><a href="普济方四库_page872.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
