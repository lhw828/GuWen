<!DOCTYPE html>
<html>
<head>
    <meta charset="UTF-8">
    <title>普济方 - 第 2055 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2055 页/共 3614 页</h1>
    <div class="content">　　（一名黄连丸出危氏方）

　　治下血黑如鸡肝色相似。时发渴者。

　　治男子妇人小儿大肠下血黑茶脚色。或脓血如靛色。所谓蛊痢者也。治之有殊

　　效。又能杀五脏蛊。

　　（出图经）取侧柏叶焙干为末。与真川黄连二味煎汤服。

　　卷二百十一　泄痢门

　　冷热痢

　　（附论）夫冷热痢者。由肠胃虚弱。宿有寒而为客热所伤。冷热相乘。其痢乍黄乍白是也。若热搏于血。血渗肠间。则变为血痢也。而冷伏肠内。外伤于气。气搏津液不能行。则变成白痢也。其汤熨针石。别有正方。补养宣导。今附于后。养生方导引法云。泄下有寒者。微微使引气以息内。徐徐吹息。以鼻引气。气足复前即愈。其有热者。亦能运气以去之也。

　　方

　　黄连散

　　（出圣惠方）

　　治冷热痢。心腹痛。补不止。

　　黄连（一两）龙骨（二两）木香（半两）当归（一两锉）赤芍药（一两）诃黎勒（一两半）赤石脂（半两炙）干姜（一两炮）甘草（半两炙）上捣细罗为散。

　　每服不计时候。以粥饮调下二钱。

　　阿胶丸

　　（出圣惠方）

　　治冷热不调。痢下脓血不止。腹痛不可忍。

　　阿胶（一两捣碎）干姜（一两炮）木香（一两）龙骨（二两）赤石脂（二两）黄连（一两去皮）当归（一两）黄芩（一两）浓朴（一两去粗皮）上捣罗为末。炼蜜和丸如梧桐子大。每服不计时候。以粥饮下三十丸。

　　木香散

　　（出圣惠方）

　　治冷热痢。虚损腹痛。不能饮食。日渐羸瘦。

　　木香（半两）甘草（半两炙）干姜（半两炮）白术（三分）黄芩（半两）柏叶（三分）当归（三分）黄连（三分）干熟地黄（三分）上为散。每服三钱。以水一盏。煎至五分。去滓。不计时候。温服。

　　二黄丸治无问冷热新旧痢。

　　黄连黄柏干姜甘草艾（三月三日者熟各八分）附子（三枚）蜡（一鸡子大）乌梅肉（熬八分）上捣罗为末。以蜜和蜡于铛之中。慢火着蜜。须候蜡熔尽。如干益蜜丸。

　　空腹以饮服四十丸。日二。渐加至五六十丸。忌海藻、菘菜、猪肉、冷水。

　　归连丸治痢无问冷热及五色痢。入口即定。

　　黄连（四分）黄柏当归黄芩（各二两）阿胶（二两炙）熟艾（一两）上捣罗为散。以醇醋二升。煮胶烊。下药煮令可丸。如大豆。饮服七八分。日二夜一服。若产妇痢。加蒲黄一两。蜜和为丸。

　　犀角散

　　（出圣惠方）

　　治冷热痢不止。腹肚疼痛。心神烦闷。

　　犀角屑（一两）白术（一两）黄连（一两去须）当归（一两锉）地榆（一两锉）木香（半两）上捣粗罗为散。每服三钱。以水一盏。煎至六分。去滓。不计时候服。

　　诃黎勒散

　　（出千金方）

　　治冷热痢。烦闷不欲饮食。

　　诃黎勒（煨用皮）当归（锉微炒）黄连（各一两）甘草（半两炙）木香（半两）干姜（半两炮）上为散。每服四钱。以水一盏。煎至六分。去滓。不计时候。温服。

　　附子散

　　（出圣惠方）

　　治冷热痢。腹痛不能饮食。

　　附子（炮裂去皮）黄连（去须微炒）龙骨地榆（锉各一两）当归（三分锉）木香（半两）上细罗为散。每服不计时候。以粥饮调下二钱。

　　黄连丸

　　（出圣惠方）

　　治冷热痢。心神烦闷。腹中疼痛。

　　黄连（去须）黄柏（锉微炒）艾叶（微炒）赤芍药（各二两）当归（二两锉）羚羊角（屑二两）上捣罗为末。炼蜜和捣三二万杵。丸如梧桐子大。每服不计时候。以粥饮下三十丸。

　　浓朴丸

　　（出圣惠方）

　　治冷热不调。下痢不止。

　　浓朴（一两半去粗皮）黄连（一两去须）干姜（半两炮）甘草（半两炙）龙骨（半两）赤石脂（半两）上捣罗为末。炼蜜和捣百余杵。丸如梧桐子。每服不计时候。

　　以粥饮下三十丸

　　香豉汤

　　（出圣惠方）

</div>
    <div class="pagination">
<a href="普济方_page2054.html">上一页</a><span>...</span><a href="普济方_page2050.html">2050</a><a href="普济方_page2051.html">2051</a><a href="普济方_page2052.html">2052</a><a href="普济方_page2053.html">2053</a><a href="普济方_page2054.html">2054</a><span class="current-page">2055</span><a href="普济方_page2056.html">2056</a><a href="普济方_page2057.html">2057</a><a href="普济方_page2058.html">2058</a><a href="普济方_page2059.html">2059</a><a href="普济方_page2060.html">2060</a><span>...</span><a href="普济方_page2056.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
