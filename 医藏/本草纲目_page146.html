<!DOCTYPE html>
<html>
<head>
    <meta charset="UTF-8">
    <title>本草纲目 - 第 146 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 146 页/共 603 页</h1>
    <div class="content">　　草部第十五卷　草之四

　　灯花烬

　　见火部。

　　草部第十六卷

　　草之五

　　隰草类下

　　草部第十六卷　草之五

　　地黄

　　（《本经》上品）【释名】 （音户）、芑大明曰：生者以水浸验之。浮者名天黄；半浮半沉者名人黄；沉者名地黄。入药沉者为佳，半沉者次之，浮者不堪。

　　时珍曰：《尔雅》云： ，地黄。郭璞云：江东呼为 。罗愿云： 以沉下者为贵，故字从下。

　　【集解】《别录》曰：地黄生咸阳川泽黄土地者佳，二月、八月采根阴干。

　　弘景曰：咸阳即长安也。生渭城者乃有子实如小麦。今以彭城干地黄最好，次历阳，近用江宁板桥者为胜。作干者有法，捣汁和蒸，殊用工意，而此云阴干，恐以蒸作为失乎？人亦以牛膝、葳蕤作之，人不能别。

　　颂曰：今处处有之，以同州者为上。二月生叶，布地便出似车前，叶上有皱纹而不光。

　　高者及尺余，低者三、四寸。其花似油麻花而红紫色，亦有黄花者。其实作房如连翘，中子甚细而沙褐色。根如人手指，通黄色，粗细长短不常。种之甚易，根入土即生。一说：古称种地黄宜黄土。今不然，大宜肥壤虚地，则根大而多汁。其法以苇席围编如车轮，径丈余，以壤土实苇席中为坛。坛上又以苇席实土为一级，比下坛径减一尺。如此数级，如浮屠。乃以地黄根节多者寸断之，莳坛上，层层令满，逐日水灌，令茂盛。至春秋分时，自上层取之，根皆长大而不断折，不被宗 曰：地黄叶如甘露子，花如脂麻花，但有细斑点，北人谓之牛奶子花，茎有微细短白毛。

　　时珍曰：今人惟以怀庆地黄为上，亦各处随时兴废不同尔。其苗初生塌地，叶如山白菜而毛涩，叶面深青色，又似小芥叶而颇浓，不叉丫。叶中撺茎，上有细毛。茎梢开小筒子花，红黄色。结实如小麦粒。根长四五寸，细如手指，皮赤黄色，如羊蹄根及胡萝卜根，曝干乃黑，生食作土气。俗呼其苗为婆婆奶。

　　摘其旁叶作菜，甚未尽归根。二月新苗已生，根中精气已滋于叶。不如正月、九月采者殊好，又与蒸曝相宜。

　　《礼记》云：羊 豕嘉谟曰：江浙壤地种者，受南方阳气，质虽光润而力微；怀庆山产者，禀北方纯阴，皮有疙瘩而力大。

　　干地黄

　　【修治】藏器曰：干地黄，《本经》不言生干及蒸干方家所用二物各别，蒸干即温补；生干即平宣，当依此法用。

　　时珍曰：《本经》所谓干地黄者，即生地黄之干者也。其法取地黄一百斤，择肥者六十斤洗净，晒令微皱。以拣下者洗净，木臼中捣绞汁尽，投酒更捣，取汁拌前地黄，日中晒干，或火焙干用。

　　【气味】甘，寒，无毒。《别录》曰：苦。权曰：甘，平。

　　好古曰：甘、苦，寒，气薄味浓，沉而降，阴也。入手足少阴厥阴及手太阳之经。酒浸，上行外行；日干者平；火干者温，功用相同。

　　元素曰：生地黄大寒，胃弱者斟酌用之，恐损胃气。

　　之才曰：得清酒、麦门冬良。恶贝母，畏芜荑。

　　权曰：忌葱、蒜、萝卜、诸血，令人营卫涩，须发白。

　　曰：忌铜、铁器，令人肾消并发白，男损营，女损卫。

　　时珍曰：姜汁浸则不泥膈；酒制则不妨胃。鲜用则寒；干用则凉。

　　【主治】伤中，逐血痹，填骨髓，长肌肉。作汤除寒热积聚，除痹，疗折跌绝筋。久服轻身不老，生者尤良（《本经》）。主男子五劳七伤，女子伤中胞漏下血，破恶血，溺血，利大小肠，去胃中宿食，饱力断绝，补五脏内伤不足，通血脉，益气力，利耳目（《别录》）。

　　助心胆气，强筋骨长志，安魂定魄，治惊悸劳劣，心肺损，吐血鼻衄，妇人崩中血晕（大明）。

　　产后腹痛。久服变白延年（甄权）。凉血生血，补肾水真阴，除皮肤燥，去诸湿热主心病掌中热痛，脾气痿蹶嗜卧，足下热而痛（好古）

　　草部第十六卷　草之五

　　生地黄

　　【气味】大寒。

　　【主治】妇人崩中血不止，及产后血上薄心闷绝。伤身胎动下血，胎不落，堕坠 折，瘀血留血，鼻衄吐血，皆捣饮之（《血（甄权）。

　　【发明】好古曰：生地黄入手少阴，又为手太阳之剂，故钱仲阳泻丙火与木通同用以导赤也。诸经之血热，与他药相随，亦能治之。溺血、便血皆同。

　　权曰：病患虚而多热者，宜加用之。

　　戴原礼曰：阴微阳盛，相火炽强，来乘阴位，日渐煎熬，为虚火之证者，宜地黄之属，以滋阴退阳。

　　宗 曰：《本经》只言干、生二种，不言熟者。如血虚劳热，产后虚热，老人中虚燥热者，若与生干，当虑太寒，故后世改用蒸曝熟者。生熟之功殊别，不可不详。

　　时珍曰：《本经》所谓干地黄者，乃阴干、日干、火干者，故又云生者尤良。《别录》复云生地黄者，乃新掘鲜者，故其性大寒。其熟地黄乃后人复蒸晒者。诸家本草皆指干地黄为熟地黄，虽主治证同，而凉血、补血之功稍异，故今别出熟地黄一条于下。

　　熟地黄

　　【修治】颂曰：作熟地黄法：取肥地黄三二十斤净洗，别以拣下瘦短者三二十斤捣绞取汁，投石器中，浸漉令浃，甑上浸三、四过，时时浸滤转蒸讫，又曝如漆，味甘如饴。须瓷器收之，以其脂柔喜润也。

　　曰：采生地黄去皮，瓷锅上柳木甑蒸之，摊令气歇，拌酒再蒸，又出令干。勿犯铜铁器，令人肾消并发白，男损营，女损卫也。

　　时珍曰：近时造法：拣取沉水肥大者，以好酒入缩砂仁末在内，拌匀，柳木甑于瓦锅内蒸令气透，晾干。再以砂仁酒拌蒸晾。如此九蒸九晾乃止。盖地黄性泥，得砂仁之香而窜，合和五脏冲和之气，归宿丹田故也。今市中惟以酒煮熟售者，不可用。

　　【气味】甘、微苦，微温，无毒。

　　元素曰：甘、微苦，寒。假酒力洒蒸，则微温而大补。味浓气薄，阴中之阳，沉也。入手足少阴厥阴之经。治外治上血凉血，滋阴补髓。

　　【主治】填骨髓，长肌肉，生精血，补五脏内伤不足，通血脉，利耳目，黑须发，男子五劳七伤，女子伤中胞漏，经候不调，胎产百病（时珍）。补血气，滋肾水，益真阴，去脐腹急痛，病后胫股酸痛（元素）。坐而欲起，目【发明】元素曰：地黄生则大寒而凉血，血热者须用之；熟则微温而补肾，血衰者须用之。又脐下痛属肾经，非熟地黄不能除，乃通肾之药也。

　　好古曰：生地黄治心热、手足心热，入手足少阴厥阴，能益肾水，凉心血，其脉洪实者宜之。若脉虚者，则宜熟地黄，假火力蒸九数，故能补肾中元气。仲景八味丸以之为诸药之首，天一所生之源也。汤液四物汤治藏血之脏，以之为君者，癸乙同归一治也。

　　时珍曰：按王硕《易简方》云：男子多阴虚，宜用熟地黄；女子多血热，宜用生地黄。

　　又云：生地黄能生精血，天门冬引入所生之处；熟地黄能补精血，用麦门冬引入所补之处。

　　虞搏《医学正传》云：生地黄生血，而胃气弱者服之，恐妨食；熟地黄补血，而痰饮多者服之，恐泥膈。或云：生地黄酒炒则不妨胃，熟地黄姜汁炒则不泥膈。此皆得用地黄之精微者也。

</div>
    <div class="pagination">
<a href="本草纲目_page145.html">上一页</a><span>...</span><a href="本草纲目_page141.html">141</a><a href="本草纲目_page142.html">142</a><a href="本草纲目_page143.html">143</a><a href="本草纲目_page144.html">144</a><a href="本草纲目_page145.html">145</a><span class="current-page">146</span><a href="本草纲目_page147.html">147</a><a href="本草纲目_page148.html">148</a><a href="本草纲目_page149.html">149</a><a href="本草纲目_page150.html">150</a><a href="本草纲目_page151.html">151</a><span>...</span><a href="本草纲目_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
