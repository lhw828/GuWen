<!DOCTYPE html>
<html>
<head>
    <meta charset="UTF-8">
    <title>普济方 - 第 3066 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3066 页/共 3614 页</h1>
    <div class="content">　　用捣麻子汁。饮之大效。或用雄黄、干姜涂之。

　　茑苋散

　　用茑、苋汁涂之。或用乌梅、巴豆各等分。涂之。

　　硫黄散

　　治熊虎爪牙所伤毒痛。

　　用雄黄、硫黄、紫石捣末。以绛囊盛之。带以防用。

　　雄矾散

　　用雄黄、矾。或用丹飞矾涂之。

　　麝香散

　　治鼠咬。

　　用猫毛烧灰。麝香少许。津唾调敷。一方麝香封上。用帛系之。

　　葛根散

　　治熊伤人疮。

　　用烧青布熏疮口。毒出仍煮葛根令浓汁以洗疮。日十度。并捣葛根为散。煮葛根汁服方寸匕

　　治虎咬疮方。

　　用浓煮葛根汁洗十数遍。次捣为散。以葛根汁服方寸匕。日五。甚者夜二服。一方以嫩絮骨

　　又方

　　用青布卷为绳。烧一头燃。纳竹筒中。注疮口熏之。极效。

　　又方

　　用嚼栗子涂之良。

　　治猪啮方。

　　用松脂炼作饼子。粘贴。

　　又方

　　用屋溜中泥。涂之。

　　治熊虎所伤毒痛。

　　用煮生铁令有味。以洗之。

　　治熊伤人疮。

　　用蒴一大把。锉碎。以水一升。渍须臾。取汁饮。余渣封裹疮上。

　　治虎犬咬蛇咬。

　　用饮薤汁一升。日三瘥。又杵汁敷之。

　　治猫儿伤。

　　用薄荷汁涂之。若中猫涎入疮。则令人闷。浸椒水调莽草末涂之。

　　治蛇犬毒人。

　　用黄药子末敷之。

　　治狗咬、蚍蜉疮、蛇咬。

　　用山豆根并以水研。敷之。

　　治蛇犬咬。

　　用热人尿。淋患处良。

　　治虎犬伤。

　　用掺矾末。纳疮口中裹之。痛止立效。

　　治虎伤。

　　但饮酒常令大醉。当吐毛出。

　　又方

　　用鼠一枚。烧为灰。细研。先用浆水洗身。后敷之。甚良。

　　治虎咬疮方。

　　用嚼栗米涂之。即瘥。

　　治恶蛇疯犬所伤。

　　用唾调人耳塞。涂伤处两头。防毒走散。然非数人耳塞不可。此极验。

　　又方

　　用蓖麻子为细末。腊水化白蜜调伤处可。

</div>
    <div class="pagination">
<a href="普济方_page3065.html">上一页</a><span>...</span><a href="普济方_page3061.html">3061</a><a href="普济方_page3062.html">3062</a><a href="普济方_page3063.html">3063</a><a href="普济方_page3064.html">3064</a><a href="普济方_page3065.html">3065</a><span class="current-page">3066</span><a href="普济方_page3067.html">3067</a><a href="普济方_page3068.html">3068</a><a href="普济方_page3069.html">3069</a><a href="普济方_page3070.html">3070</a><a href="普济方_page3071.html">3071</a><span>...</span><a href="普济方_page3067.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
