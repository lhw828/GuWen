<!DOCTYPE html>
<html>
<head>
    <meta charset="UTF-8">
    <title>外台秘要 - 第 173 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 173 页/共 398 页</h1>
    <div class="content">　　古今录验疗风水恶风，举身悉肿，脉浮不渴，欲自有汗而无大热，越婢汤方。

　　麻黄（六两去节） 生姜（三两） 甘草（二两炙） 石膏（半斤碎） 大枣（十五枚擘）

　　上五味切，以水六升，先煮麻黄再沸，去上沫，纳诸药，煮取三升，分三服，恶风加附子一枚炮，风水加术四两，服如上法，咳肺胀加半夏五合洗，一服五合，稍稍增之。忌猪羊肉，余忌同前。（此本仲景伤寒论方云里水越婢加术汤主之）

　　又疗风水肿，症癖酒癖方。

　　商陆根（一斤薄切）

　　上一味，以淳酒二斗渍三宿，服一升当下，下者减从半升起，日三服尽，更合，不堪酒者，以意减之。忌犬肉。

　　又甘遂丸，疗人风水黄胆，体大如囊，面目皆合，阴肿如斗，正如霜瓜方。

　　甘遂（二两熬） 葶苈子（二两熬） 杏仁（五十枚熬） 巴豆（四十枚去心皮熬）

　　上四味下筛，蜜和丸如大豆，一服三丸，饮下当吐，不知，可至五丸。禁野猪肉芦笋。

　　又麻黄汤，疗风水，身体面目尽浮肿，腰背牵引髀股，不能食方。

　　麻黄（五两去节） 桂心（四两） 生姜（三两） 甘草（二两炙） 附子（二枚炮）

　　上五味切，以水一斗，先煮麻黄减二升，纳药，煎取三升，一服一升，日三。忌同前。

　　卷第二十

　　水蛊方四首

　　病源此由水毒瓦斯结聚于内，令腹渐大，动摇有声，常欲饮水，皮肤粗黑，如似肿状，名为水蛊也。（出第二十一卷中）

　　肘后疗唯腹大动摇水声，皮肤黑，名曰水蛊方。

　　白茅根（一大把切） 小豆（三升）

　　上二味，以水二升，煮取干，去茅根，食豆，水随小便下。

　　又方鼠尾草 马鞭草（各十斤）

　　上二味切，以水一石，煮取五斗，去滓更煎，余五升，以粉和丸，饮服如大豆二丸，至四五丸。禁肥肉生冷勿食。（并出第一卷中）

　　文仲疗苦唯腹大动摇水声，皮肤黑，名曰水蛊方。

　　鬼扇捣绞取汁，服如鸡子，即下水，更服取水尽。若渴研麻子汁饮之良。（肘后同）

　　又方巴豆（九十枚去心皮熬令黄） 杏仁（六十枚去皮尖熬令黄）

　　上二味捣相和，服如小豆一枚，以水下为度，勿饮酒佳。忌猪肉芦笋。（肘后同并出于第五卷中）

　　卷第二十

　　卒肿满方六首

　　肘后疗卒肿满身面皆洪大方。

　　灸足内踝下白肉际三壮差。（备急同）

　　又方香薷锉煮令浓，及热以渍，亦可服之。

　　又方商陆根一斤，刮去皮，薄切之，煮令烂，去滓，纳羊肉一斤，下葱盐豉，亦如常作法，随方云数范汪疗卒肿满身面皆洪大方。

　　用大鲤鱼一头，以淳苦酒三升煮之，令苦酒尽讫，乃食鱼，勿用酢及盐豉他物杂也，不过再作愈。（备急同肘后用淳酒）

　　又方车下李核中仁十枚研令熟，粳米三合研令破，以四升水中煮作粥，令得一二升服之，日三作，未消更增核。（肘后古今录验同并出第二十八卷中）

　　备急疗卒患肿满效方，曾有人忽脚趺肿，渐上至膝，足不得践地，诸疗不瘥方。

　　以蒴 茎菜埋热灰中，令极热，以薄肿上，冷又易，一日夜消尽。（出第三卷中）

　　卷第二十

　　肿入腹苦满方三首

　　肘后论，凡此满或者虚气，或者风冷气，或者饮气，此方皆疗之，肿入腹苦满急害饮食方。

　　大戟 乌翅 白术（各二两）

　　上三味捣筛，蜜和丸如梧子，旦服二丸，当下渐退，更服取令消乃止。

　　又方葶苈（七两） 椒目（三两） 茯苓（三两） 吴茱萸（二两）

　　上四味捣筛，蜜和丸如梧子，饮服十丸，日三。忌酢物。

　　又方鲤鱼（一头重五斤者以水二斗煮取汁去鱼） 泽漆（五两） 茯苓（三两） 桑白皮（切三升） 泽泻（五两）

　　上五味，取四物纳鱼汁中煮，取四升，去滓，分四服，小盒饭利渐消也。忌酢物。（并出第一卷中）

　　卷第二十

　　水通身肿方一十一首

　　病源水病者，由肾脾俱虚故也。肾虚不能宣通水气，脾虚又不能制水。故水气盈溢。渗入皮肤，流遍四肢，所以通身肿也，令人上气体重，小便黄涩，肿处按之随手而起是也。（出第千金麻子汤，主遍身流肿方。

　　麻子（五升） 商陆（一斤切） 防风（三两切） 附子（一两炮破） 赤小豆（三升）

　　上五味，先捣麻子，令熟，以水三斗，煮麻子取一斗三升，去滓，纳药及豆，合煮取四升，去滓，食豆饮汁，日再。忌猪肉及冷水犬肉。

　　又疗水气，遍身洪肿，百药不愈待死者方。

　　大麻子（一石未入窖不郁悒者为佳） 赤小豆（一石不得一粒杂）

</div>
    <div class="pagination">
<a href="外台秘要_page172.html">上一页</a><span>...</span><a href="外台秘要_page168.html">168</a><a href="外台秘要_page169.html">169</a><a href="外台秘要_page170.html">170</a><a href="外台秘要_page171.html">171</a><a href="外台秘要_page172.html">172</a><span class="current-page">173</span><a href="外台秘要_page174.html">174</a><a href="外台秘要_page175.html">175</a><a href="外台秘要_page176.html">176</a><a href="外台秘要_page177.html">177</a><a href="外台秘要_page178.html">178</a><span>...</span><a href="外台秘要_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
