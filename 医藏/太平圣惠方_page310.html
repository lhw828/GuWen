<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 310 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 310 页/共 791 页</h1>
    <div class="content">　　治阴肿大如升方。

　　取鸡翅烧灰细研。每于食前。以粥饮调下二钱。患左取左翅。患右取右翅。

　　又方。

　　捣大蓟根汁。暖服一小盏。日三四服。

　　又方。

　　取伏龙肝。以鸡子白和敷之。

　　又方。

　　上以马齿苋捣取汁。涂之。

　　又方。

　　取桃仁。汤浸去皮。捣烂敷之。

　　又方。

　　蛇床子末。和鸡子黄敷之。

　　又方。

　　捣蔓菁根。和马鞭草敷之。

　　卷第四十四

　　治阴痛诸方

　　夫阴痛者。由肾气虚损。为风邪所侵。气流入于肾经。与阴气相击。真邪交争。故令阴痛。

　　治阴疼痛或肿胀。宜服丹参散方。

　　丹参（一两） 槟榔（一两） 青橘皮（半两汤浸去白瓤焙） 香子（半两）上件药。捣细罗为散。每于食前。以温酒调下二钱。

　　治阴忽疼痛方。

　　桃仁（一两汤浸去皮尖双仁麸炒微黄） 苦楝子（一两） 香子（一两） 没药（一两）上件药。捣细罗为散。每于食前。以热酒调下二钱。

　　治阴风冷所伤。疼痛方。

　　白蒺藜（微炒去刺） 附子（炮裂去皮脐） 香子（微炒）上件药。等分。捣细罗为散。每于食前。以温酒调下二钱。

　　治阴痛不可忍方。

　　硼（ ）砂（一两细研安于照子上掘一坑子以火烧之令通赤后着头酥一大盏以来烧在坑子内便末（一分上件药。都细研。以糯米饭和丸。如梧桐子大。每服。煎 香子汤下七丸。相次三两服取瘥又方。

　　铜绿 苦楝树向阳根（锉） 木香（以上各等分）上件药。捣罗为末。煮面糊和丸。如梧桐子大。不计时候。以温酒下五丸。

　　又方。

　　苦楝子（三两） 附子（一两炮裂去脐） 硼砂（一两以酒熬成膏）上件药。捣罗为末。以硼砂膏和丸。如绿豆大。不计时候。以温酒下五丸。

　　又方。

　　吴茱萸（三两汤浸七遍焙干微炒） 槟榔（一两） 香子（一两）上件药。捣罗为末。用醋煮面糊和丸。如梧桐子大。不计时候。以热酒下十丸。

　　治阴卒缩入腹。急痛。气欲绝方。

　　野狼毒（半两锉碎醋拌炒令黄色） 防葵（半两） 附子（三分炮裂去皮脐）上件药。捣罗为末。炼蜜和丸。如梧桐子大。不计时候。以温酒下五丸。

　　治阴卒痛如刺。大汗出。宜用此方。

　　小蒜（一升） 薤根（一升） 杨柳根（一斤）上件药。并锉。以酒三升。煮令沸。乘热气熏之。即愈。

　　卷第四十四

　　治阴疮诸方

　　夫肾荣于阴。肾气虚。不能制津液。则汗湿。虚则为风邪乘。邪客腠理。而正气不泄。

　　邪正治阴疮或痒。雄黄散方。

　　雄黄（半两） 白矾（半两烧令汁尽） 麝香（一钱）上件药。同研为散。每用少许。敷于疮上。

　　又方。

　　桑螵蛸灰〔二（一）分〕 胡粉（一分） 朱砂（一分） 麒麟竭（一分）上件药。细研如粉。贴于疮上。

　　又方。

　　密陀僧（一分） 黄连（一分去须末） 朱砂（一分）上件药。都研令细。日三四上贴之。

　　治阴上生疮方硫黄（半两） 赤石脂（半两） 麝香（一钱） 腻粉（一钱）上件药都和。研如粉。每用。先以甜淡浆水。温洗令净。 干贴之。

　　治阴生疮肿痛方胡粉（三钱） 黄连末（一钱） 五倍子末（一钱）上件药。都和研为散。先以甘豆汤净洗。拭令干。以药末调于疮上。日再用之。

　　又方。

　　天雄（一分末） 腻粉（一钱） 麝香（一钱）上件药。都细研为散。以温浆水洗疮净。后用津唾调涂之。

　　治阴疮及恶疮方。

　　鼓子草根（一把） 大麦（三十粒） 盐（少许）上件药。都捣令烂。敷疮上。日一易。经三日后。三日一易。

　　治阴疮烂痛不可忍方。

</div>
    <div class="pagination">
<a href="太平圣惠方_page309.html">上一页</a><span>...</span><a href="太平圣惠方_page305.html">305</a><a href="太平圣惠方_page306.html">306</a><a href="太平圣惠方_page307.html">307</a><a href="太平圣惠方_page308.html">308</a><a href="太平圣惠方_page309.html">309</a><span class="current-page">310</span><a href="太平圣惠方_page311.html">311</a><a href="太平圣惠方_page312.html">312</a><a href="太平圣惠方_page313.html">313</a><a href="太平圣惠方_page314.html">314</a><a href="太平圣惠方_page315.html">315</a><span>...</span><a href="太平圣惠方_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
