<!DOCTYPE html>
<html>
<head>
    <meta charset="UTF-8">
    <title>普济方四库 - 第 170 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 170 页/共 1812 页</h1>
    <div class="content">　　硃砂　雄黄【各二两】水银霜【半两】黄鹰屎【一升】上胡椒【二两】
　　右细研如粉以面脂和浄洗面每夜涂之以手细摩令热明旦不发作矣然须五日一洗面涂不过三遍所有恶物一切皆除数倍少嫩慎风日不神秘
　　玉容　治面黒防皮皱皴方
　　白附子　蜜陀僧　牡砺　白茯苓　芎防【各二两】
　　右为末和羖羊乳夜涂面以手摩之旦用浆水洗不过五六度一重皮脱防瘥矣一方以酥调傅
　　治面防永除根本方
　　乌雌鸡　胡粉　腻粉　英粉　鹰屎白【各一两】
　　右药都细研令匀临卧时浄洗面于手掌内以津唾调涂面上或早晨用亦得涂却后一日不得洗面不过三五上面色洁白
　　治防乌靥令面洁白方
　　马珂【三两】白附子　鹰屎白　瑚【各两】
　　右研成粉和匀用人乳调每夜取傅面明旦温浆水洗之
　　桃花　治面黒令人洁白光恱方
　　桃花【二升】桂心　乌喙　甘草【各一两】
　　右为末丸如大豆许每服十丸日二服十日易形一方有白附子杏仁各一两为七味
　　治面防风刺方
　　苦参【一斤】红芍药　冬子【各四两】参【二两】
　　右为末每用一匙用手傅面上
　　治面上有班子方
　　大风子　腻粉　麝香　荆芥【各等分】
　　右为末清晨傅面上
　　治面防方
　　鸡子【二枚】胡粉　丁香【各一两】
　　右先以醋一升浸七日后取鸡子白调香粉令匀以浆水洗面傅之佳
　　矾石　治面防
　　白矾　石硫黄　白附子【各六铢】
　　右为末以酢一盏渍三日夜浄洗面傅之莫见风日慎三七日可如白雪
　　羊乳膏　治面上防内外兼治
　　甘草【二两】白羊乳【三升】羊【二具】
　　右相和一宿先以酢浆洗面水布拭之夜傅药两遍明旦以猪蹄汤洗却毎夜洗之
　　又方
　　桂心　蜜　石塩【各等分】
　　右为末相和夜调涂之
　　治去防方
　　白矾末　白丁香　鹰粪【各等分】
　　右为末以唾津调傅
　　羊髓膏　治面防涂之令光白润泽
　　羖羊胫骨髓【二两】丹砂【半两】鸡子白【二枚】
　　右先将髓并丹砂入乳鉢中研令极细以鸡子白调和令匀入盒中盛每用时先以浆水洗面后涂之
　　治黒防令人面色好方
　　白僵蚕　黒牵牛　细辛【各等分】
　　右为末如澡豆用之洗面又浴小儿胎秽良
　　治面黒防皮皱皴方
　　益母草灰【五升】落梨灰【三升】石灰【一斗】
　　右研于盆内先着石灰上用纸盖渐入热水湿透石灰于纸上留取水五升已来将此水煮稀糯米粥拌前件二味灰作毬于灰火内烧令通赤取去冷捣罗为末依前将粥拌更烧如此七遍后更以牛乳拌又烧两遍然后捣罗为末每夜先洗面了以津唾调少许涂之平旦以熟浆水洗面去班皱防极妙
　　杏仁膏　治面黒皴皱靥黒防皶靤粉刺疵痣黄黒不白光浄凢是面上之病皆主之
　　杏仁　鸡子白【各等分】
　　右相和如饼煎麫入夜涂面明旦以米泔洗之一方温酒洗之
　　治粉滓防方
　　白蘝【十二铢】白石脂【六铢】
　　右捣筛以鸡子白和夜卧涂面明旦用井花水洗却
　　治防班及去瘢痕方
　　云母粉　杏仁【各等分】
　　右细研入银器中以黄牛乳拌畧蒸过夜卧时涂面上旦以浆水洗之
　　治面防方
　　鸡子【一枚】硃砂末【一两】
　　右先研硃砂为末入鸡子中封固口与鸡卵同令鸡伏鸡鶵出即取涂面效不过五度一方以白鸡腹下伏之如前法取用葢用鸡子令面皮急而光滑丹砂发红色也
　　治防令人面皮薄方
　　鹿角尖【煎汁】干姜【一两】
　　右捣干姜汁和鹿角汁搅使调每夜先以暖浆水洗面软帛拭干取上白蜜涂面以手摩使蜜尽不粘手为然后涂药平明还以暖浆水洗之二三日顔色惊人涂药过不用见风日尤佳
　　治面皯黯方
　　茯苓　白石脂【各等分】
　　右为末和蜜涂之日三除面黒
　　治面黒防皮皱皴方
　　杏仁【一两】腻粉【半两】
　　右以鸡子白和匀夜用傅面经宿拭去甚妙
　　治防班防兼去瘢痕方
　　桃花　杏花【各一升】
　　右以东流水浸七日相次洗面三七遍极妙一方加当归
　　治防班防方
　　皂防末【半升】杏仁【半两】
　　右都研令细每夜用唾调涂之
　　治面防内外兼治方
　　以炼成松脂为末温酒服三合日三服尽三升无不瘥
　　又方【出圣恵方】
　　右以白附子为末酒和傅之即落一方以水和涂之亦治面皯疱
　　治人面防黒肤色粗陋皮厚状丑
　　右以羖羊胫骨为末以鸡子白和傅之旦以白浄梁米泔洗之日三白如雪
　　治去防方
　　右以白僵蚕为细末先以肥皂洗浄面却以药末傅面洗之良
　　又方
　　右以胡粉黄连二味为末擦之
　　丹砂方　治面防涂之令光白润泽
　　右以丹砂一两研细入蜜少许更研如膏入盒中盛每至临卧涂面明旦以浆水洗之一方以水和丹砂末服方寸匕男七日女二七色白如雪
　　益母草涂方　治面防令光白润泽退皴皱
　　右以益母草灰一斤以醋和为细团以炭火煆七度后入在乳鉢中研细用蜜和匀入盒中每至晩卧时先浆水洗面而后涂之大妙又方以草煮汤洗之一方面汤和烧七遍洗面用之
　　治面防黒子方
　　右取李核中仁去皮细研以鸡子白和如稀饧涂至晩每以淡浆水洗之后涂胡粉不过五六日有效避风
　　治血防面皱靥子令人面润泽有光
　　右取芜菁子烂研入常用面脂中良
　　又方
　　右用葵菜子以醋浸之揩面令润泽有光
　　治面多防或似雀卵色者
　　右用苦酒渍术常以拭之面即渐渐除之
　　治面防黒子方
　　右以雄黄一两细研入猪脂和每夜涂之效
　　治防班方
　　右以蜜陀僧用乳煎涂面佳兼治鼻疱一方以入乳调涂面毎夜用之
　　治面防黒肤色粗陋皮厚状丑方
　　右用杏仁酒浸皮脱捣碎绢袋盛夜取拭面亦治面皯
　　又方
</div>
    <div class="pagination">
<a href="普济方四库_page169.html">上一页</a><span>...</span><a href="普济方四库_page165.html">165</a><a href="普济方四库_page166.html">166</a><a href="普济方四库_page167.html">167</a><a href="普济方四库_page168.html">168</a><a href="普济方四库_page169.html">169</a><span class="current-page">170</span><a href="普济方四库_page171.html">171</a><a href="普济方四库_page172.html">172</a><a href="普济方四库_page173.html">173</a><a href="普济方四库_page174.html">174</a><a href="普济方四库_page175.html">175</a><span>...</span><a href="普济方四库_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
