<!DOCTYPE html>
<html>
<head>
    <meta charset="UTF-8">
    <title>外台秘要方 - 第 59 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 59 页/共 226 页</h1>
    <div class="content">　　又黄茋汤方
　　黄茋【三两】　茯神【三两】　栝楼【三两】　甘草【三两炙】麦门冬【三两去心】干地黄【五两】
　　右六味切以水八升煮取二升半分三服忌芜荑酢物海藻菘菜日进一剂服十剂讫服丸药后肾消门中宣补丸是
　　又方
　　取七家井索近桶口结处烧作灰
　　右一味以井华水服之不过三服
　　又方
　　饮防汁任性多少差止
　　又方
　　浓煮竹根汁饮之取差止【肘后同】
　　又方
　　煮青梁米汁饮之差止【肘后同】
　　又消渇隂脉絶胃反吐食方
　　茯苓【八两】　泽泻【四两】　白术【三两】　生姜【三两】桂心【三两】　甘草【一两炙】
　　右六味切以水一斗煮小麦三升取五升去滓内茯苓等煮取二升半一服八合日再【翼同】
　　又方
　　取屋上瓦三十年者破如雀头三大升以东流水两石煮取二斗
　　干地黄【八两】　生姜【八两】　橘皮【三两】　甘草【三两炙】人参【三两】　黄芪【三两】　桂心【二两】　逺志【三两去心】当归【二两】　芍药【二两】　大枣【二十枚擘】　白术【八两】
　　右十二味切内瓦汁中煮取三升分温四服单瓦汁亦佳【一方无甘草】
　　又疗热病后虚热渇四肢烦疼方
　　葛根【一斤】　人参【一两】　甘草【一两炙】　竹叶【一把】
　　右四味切以水一斗五升煮取五升渇则饮一升日三夜二忌海藻菘菜
　　又虚热渇无不効填骨煎方
　　茯苓【三两】　兎丝子【三两】　山茱茰【三两】　当归【三两】大豆黄巻【一升】石苇【二两去毛】　牛膝【三两】　巴防天【三两】麦门冬【三两去心】天门冬【五两去心】五味子【三两】　人参【二两】逺志【三两去心】　桂心【二两】　附子【二两炮】　石斛【三两】
　　右十六味先筛别取生地黄十斤生栝楼十斤舂绞取汁于火上煎之减半便作数分内药并下白蜜二升牛髓一升防火煎之令如糜食如鸡子黄大日三亦可饮服之佳忌酢物鲤鱼生葱猪肉冷水【一方有肉苁蓉四両】
　　又方
　　桃胶如弹丸含之咽津甚佳【本方疗渇小便利复非淋】
　　又方
　　蜡如鸡子大酢一升煮两沸适寒温顿服之【本方疗渇小便利复非淋通按小便利而且长不比淋症之滴沥也故曰复非淋】
　　又方
　　水和栝楼散服方寸匕亦可蜜丸如梧子服三十丸日再服无所忌【并出第二十一卷中】
　　近効极要消渇方二首
　　近効极要论消渇旧来以为难疗古方有黄连汤牛胆丸为胜亦不能好差自作此方以来服者皆差服多者即吐水岂有更渇之理
　　又疗消渇麦门冬丸方
　　麦门冬【五两去心】干地黄【三两】　蜀升麻【五两】　黄芩【五两】栝楼【七両】　苦参【八两】　人参【三两】　黄连【五两】黄蘗【五两】
　　右九味末之以牛乳和众手捻作丸子曝干以饮服二十丸日二加至五六十丸忌芜荑猪肉冷水
　　又方
　　黄连【五两】　苦参【一斤】　知母【五两】　栝楼【二两】麦门冬【五两去心】牡蛎粉【五两熬】人参【五两】　黄茋【五両】干地黄【五两】
　　右九味末之以牛乳丸清浆服二十丸日二服加至五十丸忌猪肉冷水芜荑
　　近効极要热中小便多渐瘦方四首
　　近効极要论热中虽能食多小便多渐消瘦方
　　地骨皮【切一升】麦门冬【三两去心】黄连【二两】　　小麦【八合】人参【一两】
　　右五味切以水九升煮取三升八合去滓分为三服间食服之如不能多服分作四五服亦得忌猪肉
　　又方
　　人参【五两】　　麦门冬【八分去心】牡蛎粉【八分】　干地黄【十分】知母【八分】　　苦参【二十分】　黄连【八分】　　栝楼【八分】
　　右八味末之以生牛乳为丸如梧子清浆服十五丸日再加至四十丸食后服忌芜荑猪肉冷水
　　又疗小便多或不禁方
　　兎丝子【二两】　蒲黄【三两】　　黄连【三两】　　硝石【三两】肉苁蓉【二两】
　　右五味兼鸡防胵中黄皮三两为散服服方寸匕日三服如行五里久又一服未有不差者忌猪肉【千金名九房散】
　　又疗小便数多不足日便一二斗或如血色方
　　麦门冬【八两去心】蒺藜子【三両】　甘草【一両炙】　干姜【四両炮】桂心【二両】　　干地黄【八両】　续防【二両】
　　右七味切以水一斗煮取二升五合分为三服忌海藻菘菜生葱芜荑【古今録验疗肾消脚瘦细小便数赤色似血虚冷者】
　　渇利虚经脉涩成痈脓方一十一首
　　病源夫渇利者随饮小便是也由少服乳石石热盛时房室过度致令肾气虚耗下焦生热热则肾燥肾燥则渇然肾虚又不能传制水液故随饮小便也其病变多发痈疽以其内热而小便利故也小便利则津液竭津液竭则经络涩经络涩则荣卫不行荣卫不行则热气留滞故成痈脓也【出第五卷中】
　　千金疗下焦虚热注脾胃从脾注肺好渇利方
　　小麦【一升】　　竹叶【三升】　　麦门冬【四两去心】茯苓【四两】甘草【三两炙】　大枣【三十枚去核】生姜【五两】　　栝楼【五两】地骨皮【一升】
　　右九味切先以水三斗煮小麦取一斗去滓澄清取八升去上沫取七升煮药取三升分三服忌海藻菘菜酢物
　　又疗渇利虚热引饮不止消热止渇茯神汤方
　　茯神【四两】　　石膏【八两碎】　地骨皮【一升】　竹叶【三升】栝楼【五両】　　萎蕤【四両】　　麦门冬【二升去心】知母【四两】生地黄【一升】　宿姜【四两】
　　右十味切以水一斗二升下大枣三十枚擘并药煮取四升分为四服忌芜荑
　　又消渇利方
　　生栝楼根【三十斤】
　　右一味切以水一石煮取一斗半去滓以牛脂五合煎取水尽以暖酒先食后服如鸡子大日三服
　　又方
　　葵根五升盘大两束切
　　右一味以水五升煮取三升宿不食平旦一服三升
　　又疗渇小便利复非淋方
　　榆白皮二斤【去黒皮切】
　　右一味以水一斗煮取五升一服三合日三服
　　又方
　　小豆藿一把取汁顿服日三【肘后文仲同】
　　又渇利方
　　栝楼粉和鸡子日曝干更水服方寸匕日三丸服亦得
　　又疗虚热四体羸瘦渇热不止茯神消渇补虚煮散方茯神【四两】　　石斛【八两】　　栝楼【五两】　　甘草【三両炙】五味子【三两】　苁蓉【四两】　　知母【三両】　　黄连【八両】丹参【五両】　　人参【三両】　　当归【三両】　　小麦【三升】萎蕤【四両】
　　右十三味捣筛为散取三寸匕以水三升煮取一升绢袋贮煮之日再一煮为一服忌猪肉醋物海藻菘菜【出第二十一卷中】
　　崔氏疗消渇瘦中焦热渇方
　　苦参【一大斤】　黄连【六分】　　栝楼【五両】　　知母【五両】牡蛎粉【五両】　麦门冬【五両去心】
　　右六味各筛为散以牛乳和并手捻为丸如梧子大曝干日再服饱食讫以浆水下之服二十丸如微利减十丸如食热麫酒等即加服五丸忌猪肉【出第三巻中】
　　广济疗脾胃中虚热消渇小便数骨肉日渐消瘦方
　　麦门冬【十二分去心】　　　　苦参【八分】　　栝楼【八分】知母【八分】　　茯神【八分】　　土根【八分】　甘草【六分炙】人参【六分】
　　右八味筛蜜和丸每食少时煮芦根大麦饮服如梧子二十丸日再渐加至三十丸忌海藻菘菜猪肉大酢【一方有黄连十二分出第一卷中】
　　肘后疗消渇肌肤羸瘦或虚热转筋不能自止小便数方
　　栝楼【六分】　　黄连【六分】　　汉防已【六分】　鈆丹【六分研】
　　右四味筛为散每食后取酢一合水二合和服方寸匕日三服当强饮水须恶水不复饮矣【陶氏广济文仲同千金翼同分两小别出第十卷中】
　　消渇口干燥方三首
　　广济疗口干数饮水腰脚弱膝冷小便数用心力即烦闷徤忘方
　　麦门冬【十二分去心】　　　　牛膝【六分】　　龙骨【八分】土根【八分】　狗脊【六分】　　茯神【六分】　　人参【六分】黄连【十分】　　牡蛎【六分熬碎】　山茱茰【八分】　兎丝子【十二分酒渍一宿】　　鹿茸【八分炙】
　　右十二味筛为末蜜和丸每服食后煮麦饮服如梧子二十丸日二服渐加至三十丸忌生菜热麫猪牛肉蒜粘食陈臭酢物等
　　又疗消渇口苦舌干方
　　麦门冬【五两去心】茅根【一升】　　栝楼【三両切】　乌梅【十颗去核】小麦【三合】　　竹茹【一升】
　　右六味以水九升煮取三升去滓细细含咽分为四五服忌热麫炙肉【并出第一卷中】
　　千金口含酸丸疗口干方
　　酸枣【一升五合去核】石榴子【五合干之】葛根【三两】　　乌梅【五十颗去
　　核】　　　　麦门冬【四両去心】茯苓【三両半】　覆盘子【三両】桂心【三両六铢】　石蜜【四両半】　栝楼【三両半】
　　右十味筛蜜和为丸含如酸枣许大不限昼夜常令口中有津液出为佳忌大酢生葱【翼同出第二十一卷中】消中消渇肾消方八首
　　病源内消病者不渇而小便多是也由少服五石热结于肾内热之所作也所以服石之人小便利者石性归肾肾得石则实实则消水浆故利利多则不得润养五藏藏衰则生诸病焉由肾盛之时不惜真气恣意快情数使虚耗石热孤盛则作消中故不渇而小便多也【出第五卷中】
　　千金论曰夫内消之为病当由热中所作也小便多于所饮令人虚极短气又内消者食物皆消作小便而又不渇正观十年梓州刺史李文博先服白石英乆忽然房道强盛经月余渐患渇经数日小便大利日夜百行以来百方疗之渐以増剧四体羸惙不能起止精神惚恍口舌干焦而卒此病虽稀甚可畏也利时脉沉细微弱服枸汤即効若恐不能长愈服鈆丹散立効其间将服除热宣补丸枸杞汤方
　　枸枝叶【一斤】栝楼根【三两】　石膏【三两】　　黄连【三两】甘草【二両炙】
　　右五味切以水一斗煮取三升去滓分温五服日三夜二服困重者多合渇即饮之忌海藻菘菜猪肉
　　又鈆丹散主消渇止小便数兼消中悉主之方
</div>
    <div class="pagination">
<a href="外台秘要方_page58.html">上一页</a><span>...</span><a href="外台秘要方_page54.html">54</a><a href="外台秘要方_page55.html">55</a><a href="外台秘要方_page56.html">56</a><a href="外台秘要方_page57.html">57</a><a href="外台秘要方_page58.html">58</a><span class="current-page">59</span><a href="外台秘要方_page60.html">60</a><a href="外台秘要方_page61.html">61</a><a href="外台秘要方_page62.html">62</a><a href="外台秘要方_page63.html">63</a><a href="外台秘要方_page64.html">64</a><span>...</span><a href="外台秘要方_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
