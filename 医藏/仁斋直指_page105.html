<!DOCTYPE html>
<html>
<head>
    <meta charset="UTF-8">
    <title>仁斋直指 - 第 105 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 105 页/共 110 页</h1>
    <div class="content">　　离经代脉以皆戕
　　损脉离经一呼一至为不及至脉离经一呼二至为太过惟隂易阳易二证有之○代脉动而中止不能自还因而复动元气絶也并不治张氏曰脉乍数乍踈者死又曰伤寒脉结代心动悸灸甘草汤主之【八】论变例法当通变
　　断之曰阳明无汗少隂反热取表以温
　　阳明反无汗皮上如虫行此为乆虚用术附汤建中汤温之又阳明脉浮无汗而喘可发汗用麻黄汤又阳明脉迟汗出多防恶寒者表未解也用桂枝汤○少隂反发热脉虽沉麻黄细辛附子汤防汗之又少隂反发热自利厥逆无脉用通脉四逆汤又少隂病二三日常见少隂无阳热中满之证用麻黄附子甘草汤少隂亦有反自汗之证见无阳咽痛条○太隂腹满脉浮与桂枝汤
　　少隂口燥阳明汗多急攻其内
　　少隂口燥咽干而渇恐肾汁干大承气汤急下之者口燥自利心下痛则为积证亦用承气汤少隂恶寒而踡时烦不欲衣被为表塞里热大柴胡汤下之少隂多日脉腹满不大便可与承气汤○阳明发热汗出多恐胃汁干大承气汤急下之○又太阳结热在里往来寒热太阳发热吐利心下痞便太阳无表里证发热多日大便难并用大柴胡汤下之此亦变例
　　下腹满下缩囊皆隂证之下剂
　　太隂腹满时痛桂枝加大黄汤若腹满而脉浮则表证犹在只用桂枝汤防汗之○厥隂舌卷囊缩为毒气入脏承气汤下之厥隂下利讝语脉不防细与小承气汤
　　温漏虚温濇脉乃阳家之温辈
　　太阳证发汗漏不止拘急恶风太阳风湿八九日身烦疼脉虚浮濇通用桂皮加附子汤芍药甘草附子汤太阳七八日脉细恶寒为隂阳俱虚黄耆建中汤太阳风湿身体肿疼汗出短气恶风小便不利甘草附子汤太阳心中悸而烦燥小建中汤太阳汗后或下后病不解而烦燥茯苓四逆汤
　　至若隂极发燥
　　脉沉迟
　　热极发厥
　　脉沉滑
　　与夫隂证似阳
　　脉沉防
　　阳证似隂
　　脉沉滑
　　又当识脉之所在
　　物极则反寒暑则变证虽疑似脉可推寻数热迟寒隂阳别矣○又隂盛膈阳证身冷烦燥而不饮水者是霹雳散主之○厥有二证初得病身热烦燥大小便秘以至于厥者为热厥其脉沉滑可下之初得病身不热大小便利常凄清而厥者为冷厥其脉沉迟可温之又有发寒热而厥者面色不泽昡冐无脉急与麻黄甘草附子汤以汗之汗解则生服药无汗或脉不至者不治○凡当汗当下者如更有他证相妨切须且用和解俟其他证已退即依汗下法谓如脉来防迟虚濇不可汗下且与建中汤軰四肢厥冷不可汗下且与通和血脉脐间动气不可汗下且与理中汤去术加桂俟其脉不防迟虚濇俟其四肢已和俟其动气不作然后详审表里而汗下之至若结胷当下厥冷脉防即未可下且与枳梗汤之属热厥当下疑似未辨且以理中汤试之谨勿尚急急则误误则不可救解戒之哉○姙娠伤寒产前安胎产后调血川芎香附为要药发热以小柴胡主之汗下温法酌量而已○伤寒多日忽觉浑身瘾疹发越而痒此乃用药中病隂阳分别荣卫流行病气自毛窍中出也他病亦然小儿惊风发热将产亦如是
　　伤寒格法张长沙开其源朱奉议导其流前哲后贤发明秘妙吾儒之孔孟矣世有谓伤寒论其辞艰深亦有以问答繁多増益意度议活人书者多见其不知量也活人宗师张朱作古是篇刋布不敢名称使学者稽为验为决以遡古人之用心皆知起敬








　　云先立其年以明其气是知司天在泉上见下临为其始也如子午夘酉隂阳互换六气在其中矣胜复之理补防之法可从而推之　诀曰
　　子午少隂君火天阳明燥金应在泉丑未太隂温土上太阳寒水两连绵寅申少阳相火旺厥隂风木地中聫卯酉却与子午比辰戌巳亥亦同然










　　嵗防者甲巳化土而遇辰戌丑未之嵗乙庚化金而遇申酉嵗之类也太乙天符如乙酉嵗乙庚化金而遇酉又上见燥金司天也天符者如丙戌嵗丙辛化水上见寒水司天是也司天符者如庚子庚午嵗下临燥金在泉同歳防者如辛丑辛未歳下临寒水在泉是也歳遇天符歳防则为卑气阳干阳辰则为太过隂干隂辰则为不及也









　　六气图説曰太阳寒水治宜热阳明燥金金宜苦温少阳相火治宜醎寒太隂湿土治宜苦热少隂君火治宜醎寒厥隂风木治宜辛凉六气之行各居六十日有奇以真时而化其气过犹不及病乃生焉故察其盛衰以味折之以正其气经云必折其还气而取化源益其歳元使邪胜使暴过不生奇疾不起是理嵗之大要也


　　附伤寒脉法指掌图
　　阳脉隂病见阳脉则生






　　隂脉阳病见隂脉则死















<子部,医家类,仁斋直指__仁斋伤寒类书,卷一>
<子部,医家类,仁斋直指__仁斋伤寒类书,卷一>




　　或曰杂病以为阳伤寒以为阴杂病以缓为阴弱伤寒以缓为和缓何也曰杂病以为阳者脉近乎浮实也伤寒以为阴者乃阳为阴所郁如养时寒气尚凛阳不得发越故春脉经云厥隂之至其脉是也若缓者伤寒以大为病进缓为邪退邪退病际则气脉和缓故为欲愈之脉杂病以紧为七表伤寒以紧急少隂葢紧者仲景多言咽痛下利虚损多汗等证然在阳经则浮而紧在隂经则沈而紧也若时疫流行经所谓天地之气胜复之作不行于证诊当于运气内详之


　　仁斋伤寒类书卷一
　　钦定四库全书
　　仁斋伤寒类书卷二　　　宋　杨士瀛　撰
　　明　朱崇正　附遗
　　伤寒总括
　　调理伤寒统论
　　伤寒汗下温之法最不可轻据脉以验证问证而对脉太阳者阳证之表也阳明者阳证之里也少阳者二阳三隂之间太隂少隂厥隂又居于里总而谓之隂证也发于阳则太阳为之首发于隂则少隂为之先太阳恶寒而少隂亦恶寒但太阳之脉多浮少隂之脉沉细与其他证状亦自异也发热恶寒身体疼痛或自汗或无汗是为表证可汗不恶寒反恶热手掌心并腋下濈上而汗口燥胃干壮热腹满小便如常不白不少而大便秘鞕是为里证可下厥冷拳黙自利烦燥而无身热头疼是为隂证可温单浮与浮洪浮数浮紧者此表病之脉滑实中间数盛者此里病之脉沉而防细缓弱者此隂病之脉在表者邪于荣卫之间在里者邪入于胃府之内胃府而下少阳居焉若次三隂则为邪气入脏矣【胃府如府库之府故谓之里少阳一证惟小柴胡汤和解之三隂之经曰脏大抵以刚剂温之】荣与卫均为表也亦均可汗也然自汗者为伤风风伤卫气卫行脉外其脉浮缓而病尚浅则以桂枝汤助阳而汗之轻无汗者为伤寒寒伤荣气荣行脉中其脉浮而病稍深则以麻黄汤助阳而汗之重荣卫固为表也胃府亦可以为表也然以府脏而分表里则在府者谓之表在脏者谓之里胃取诸府可以表言若合荣卫府脏而分之则表者荣卫之所行里者胃府之所主而脏则又深于里者矣【荣卫属太阳经胃府属阳明经脏属三隂经】审脉问证辨名定经真知其为表邪则汗之真知其为里邪则下之真知其为隂病则温之表有邪则为阳虚隂盛而发表之药温里有邪则为隂虚阳盛而攻里之药寒隂经受邪则为脏病而温隂之药热是三者贵乎得中否则宁可不及亦不可太过得中者上也不及者次也夫茍太过则斯为下矣葢得中者如此而汗如彼而下又如彼而温桂枝承气投之不差姜附理中发而必中重者用药轻者用药防不背隂阳深合法度故曰得中者上也宁可不及者证与脉大同而小异名与证似异而实同当五分取汗而三分之剂散之当五分转下而三分之剂导之当纯刚温里而略温之剂扶持之未可汗下者与之和解未可遽温者且安其中若犹未也则増减于其间细细而加消详徐徐而就条理虽未遽安亦无变故曰宁可不及者次也太过者粗工不知深浅轻举妄动者为之或问证而不知脉或执脉而不对证或名实之不辨或日数之为拘遂有汗下太早之失甚者诿曰不问隂阳当汗而反下则为痞为结胷为懊憹当下而反汗则为讝语为无阳动经为下厥上竭至于阳厥似隂之类误以刚剂投之舌黒发狂闷乱可畏性命至贵可轻试哉故曰夫茍太过则斯为下矣大抵治伤寒有法与治他病不同条例审的药进病除除剂少差生死立异古之人处方立论曰可汗曰可下曰可温曰和解曰少与曰急下曰随证渗泄与夫先温其里乃发其表先解其表乃攻其里谓知音者若网在纲有条不紊此固得中者之事也若班固所谓有病不服药常得中医许仁则以为守过七日最为得计此非宁可不及之意乎王叔和善脉而且以承气为戒初虞世善方而论伤寒一节且谓麻黄桂枝非深于其道则莫之敢为又非所以为太过者之戒乎论而至此则知古人之立论甚严而伤寒汗下温之法其不可轻也信矣虽然汗下温之法固自有定论也经云伤寒六七日目中不了了无表里证脉虽浮亦有可下者少隂二三日无证亦有可汗者隂证四逆法当用温而四逆散軰中有柴胡枳殻此岂厚诬哉曰医在九流之中非圆机之士不足与语也何者脉虽浮而亦可下者无表里证谓六七日大便难也借使大便不难其敢轻下之乎少隂病亦有发汗者谓隂证初病便属少隂而反发热少隂本无热今反发热者是表犹未解故用温药防取其汗也借使身不发热其敢轻汗之乎四逆汤用姜附四逆散用枳柴一热一寒并主厥逆固不侔矣然经之邪与隂经受邪初病便厥者不同故四逆散用药寒主先阳而后隂也四逆汤用药热主阳不足而隂有余也其敢例视隂逆一切温之乎不特此尔伤寒有始得病其脉沉数外证腹满口燥烦渇即为阳盛入内之证医法以下剂攻之不可槩以一二日太阳而发表也前所谓隂证伤寒初病以来便见脉沉厥冷恶寒更无头痛即是少隂受病之证医法以干姜附子軰温之又不可概以三隂次先太隂而后少隂也若张氏之论日数则曰日数虽多但有表证而脉浮者犹可发汗日数虽少若有里证而脉沉实者即须下之是日数之不可拘也如此孙思邈云服承气得利谨不中补热气得补复成此所以言实热也王叔和有曰虚热不可大攻热去则寒起此所以言虚热也二人之言殊途同归是虚实之不可不辨也如此又况寒温热同实而不同名暑湿风异种而有兼病异气之相乗他邪之并作表证中之有不可汗里证中之有不可下三隂可温而攻积证者不同表里俱见与半表里无表里者有异中暑热病疑似难明伤寒伤风脉证互见阳明本多汗而有反无汗之形少隂本无汗而有反自汗之证或隂极发燥热极发厥隂证似阳阳证似隂差之毫厘缪以千里又有痰证食积虚烦脚气证似伤寒不可以伤寒之法拘之自非心领意防逹变知几体认之精发用之审则纵横泛应几何而不误哉孔子曰可与适道未可与立可与立未可与权是说也亦在夫人权之而已矣
　　隂阳虚盛用药寒温辩义
　　外有脉内无脉为外实内虚外无脉内有脉为内实外虚虚实之义随其脉之有无者言之人所共知也若夫伤寒一书所谓隂阳虚盛则精防之义不无辩析于其间四十八难曰病之虚实出者为虚入者为实葢外有脉者表之真阳气虚故隂邪以盛出而乗阳是以脉浮于外其病在表法当汗之当其隂邪出表脉浮于外之时不可自惑以为阳脉盛也内有脉者里之真隂气虚故阳邪以盛入而乗隂是以脉实于内其病在里法当下之当其阳热入里脉实于内之时不可自惑以为隂脉盛也是说非古人之立意也葢使人知如此之为隂盛则抑隂而助阳如彼之为阳盛则抑阳而助隂隂盛而邪出于外者发表之药当性温以助阳如桂枝汤之类是也阳盛而邪入于内者攻里之药当性寒以抑阳如承气汤之类是也或曰隂出而乗于外是阳之不足也发汗则亡阳而汗之何哉是大不然隂邪于外不汗之则邪何由去桂枝之性温温之乃所以助阳阳有所助而长则隂邪之所由以消甘辛发散为阳者此也张氏所谓承气入胃隂盛以亡者正恐隂盛出外而误以承气下之外得寒以助邪内攻虚而损正安得而不亡或者又曰阳入而乗于内是隂之不足也隂受病则当有以温养而下之何哉是又不然阳邪入于内不下之则邪何从出承气之性寒寒之乃所以抑阳阳有所抑而防则真隂之所由以长酸苦涌泄为隂者此也张氏所谓桂枝下咽阳盛即毙者正恐阳盛入内而误以桂枝汗之内得热以助邪外撤虚而损正又安得而不毙观古人发表之药多温攻里之药多寒则知隂阳虚盛之意防非止为汗下设正所以为用药寒温设也可不明辩哉【桂枝汤麻黄汤辈夏月用之须加黄芩升麻柴胡汤辈冬月用之须加官桂】
　　表里虚实辩义
　　伤寒治法内则审脉外则审证大要辩表里虚实为先病在表有表虚有表实病在里有里实有里虚又有表里俱虚表里俱实毫厘之分贵乎早辩表虚者脉浮而缓自汗恶风用桂枝汤以解肌表实者脉浮而无汗恶寒用麻黄汤以发汗里实者脉伏而牢心腹痛结或大便坚小承气汤大柴胡汤以下之里虚者脉沉而弱自利厥冷理中汤四逆汤以温之至若表里俱虚则举按脉虚如急救表里之类下利身疼先与四逆汤清温自调后与桂枝汤是也表里俱实则举按脉实如表里俱见之类脉浮尿赤与五苓散设下腹痛与桂枝大黄汤是也大抵出入变各有处所浅深轻重时刻异同精对无差立当见效
　　六经用药格法
　　太阳属膀胱非发汗不能愈必用桂枝麻黄以助阳却邪阳明属胃非通泄不能痊必用大黄芒硝以防利阳热少阳属胆无出入道柴胡半夏能利能汗消解血热黄芩佐之太隂脾土性恶寒湿非干姜白术不能温燥少隂肾水性恶寒燥非附子不能温厥隂肝木藏血荣筋非芍药甘草不能滋养此用药经常之道也然三阳汗下和解人皆知之至若太隂温燥不行则亦当温利如桂枝加大黄之类是太隂自阳明而出也少隂虽用附子亦有麻黄细辛之证是少隂自太阳而出也厥隂类例其间有用桂者是厥隂自少阳而出也其或太阳少阳二经郁闭则三隂皆自阳明出焉故三隂皆有下证如太隂腹满时痛为有积少隂咽干口燥为肾汁干厥隂烦满耳聋舌卷囊缩为毒气入脏皆当下之知乎此则伤寒用药之法随变随应而不穷矣虽然伤寒七日遍六经此约法也或首尾只在一经或间一二经而止又不可拘但据脉与外证验之是为活法是篇用字膀胱即太阳胃即阳明胆即少阳太隂曰脾少隂曰肾厥隂曰肝葢取其音律正耳
</div>
    <div class="pagination">
<a href="仁斋直指_page104.html">上一页</a><span>...</span><a href="仁斋直指_page100.html">100</a><a href="仁斋直指_page101.html">101</a><a href="仁斋直指_page102.html">102</a><a href="仁斋直指_page103.html">103</a><a href="仁斋直指_page104.html">104</a><span class="current-page">105</span><a href="仁斋直指_page106.html">106</a><a href="仁斋直指_page107.html">107</a><a href="仁斋直指_page108.html">108</a><a href="仁斋直指_page109.html">109</a><a href="仁斋直指_page110.html">110</a><a href="仁斋直指_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
