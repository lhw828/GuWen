<!DOCTYPE html>
<html>
<head>
    <meta charset="UTF-8">
    <title>普济方四库 - 第 1407 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1407 页/共 1812 页</h1>
    <div class="content">　　右为细末用盐梅三个取肉入少醋糊同杵匀和如梧子大每服四十丸白痢亁姜汤下赤痢甘草汤下赤白痢亁姜甘草汤下并不拘时一方有诃子一两龙骨半两无砂仁阿胶枳殻
　　黄连汤【大全良方】疗姙娠腹痛下痢脓血不止
　　黄连【八分】厚朴　阿胶　当归【各六分】艾叶　黄蘖【各四分】干姜【五分】
　　右为细末空心米饮下方寸匕日三服
　　健脾汤　治姙娠下痢脐腹撮痛益胃气进饮食厚朴　苍术【各四两】陈橘皮【三两】大枣【一升煑】白茯苓【二两半】人参【二两】甘草【三两】
　　右粗捣筛每服三钱匕水一盏入生姜三片枣三枚劈碎同煎至六分去滓温服此药能进食调脾胃
　　亁姜散　治姙娠下痢
　　亁姜　细辛　桂　附子【各一两】椒目　猪苓【各半两】小麦麴【一两】
　　右为末散每服方寸匕温酒调下
　　姜连散　治胎前下痢
　　诃梨勒　龙骨　乳香　亁姜　芎防　白术盐梅【各等分】
　　右为细末入梅肉搅匀如膏渐渐丸梧桐子大每服五七丸白痢白姜汤下五丸赤痢甘草汤下赤白痢白姜甘草汤下忌生冷毒物一方有黄连
　　厚朴散　治姙娠下痢日夜频并脐腹撮痛
　　厚朴【三两】吴茱茰【三两】甘草　蘹香子　亁姜　陈橘皮【各一两】
　　右为细散每服二钱匕煎紫木汤调下食前服
　　白豆冦汤　治姙娠下血腹痛肠鸣
　　白豆冦　陈橘皮　桂【去粗皮】诃梨勒　当归【各二两】枳殻【半觔】
　　右粗捣筛每服三钱水一盏生姜五片枣二枚劈同煎至七分去滓稍热服如要丸用好浆水煑去皮核细研和丸如梧桐子大以生姜拍碎炒黒色入水煎汤下十五丸
　　石榴皮散　治姙娠下痢赤白防利腹痛不可忍酸石榴皮【三分】阿胶【一两】地榆皮　黄蘖【一两】芎防【三分】当归【一両】
　　右为细散每服三钱匕薤白粥饮调下不计时一方用葱白粥调服
　　厚朴散　治姙娠水糓痢
　　厚朴　白茯苓　诃梨勒【各一两】黄连　亁姜　木香【各半两】
　　右捣筛为散每服四钱水一盏入枣三枚煎至六分去滓不计时稍热服
　　治姙娠下痢
　　人参　黄芩　酸石榴皮【各三两】樗皮【四两】粳米【三合】
　　右防咀以水七升煑取二升半分三服
　　治姙娠患脓血赤滞鱼脑白滞脐腹绞痛不可忍者薤白【切一升】酸石榴皮　黄蘖【各三两】阿胶【二两】地榆【四两】
　　右防咀以水七升煑取二升半分三服不瘥更作一方无薤白
　　疗姙娠下痢赤白腹痛不可忍
　　黄连　石榴皮　当归【各三两】阿胶【二钱】熟艾【一两半】
　　右用水六升煑取二升温分三服忌生冷肥
　　薤白饮子　疗姙娠下痢赤白腹痛不食
　　薤白【切一合】当归　地榆【各一两】甘草【半两】糯米【一合】
　　右为散以水七升煑取二升去滓温分三服
　　肉豆冦散　治姙娠下痢不可疗者及丈夫脾虚滞防肉豆冦【十枚大者去殻用白麺作麺饼子裹文武火煨】木香【一两】草豆冦【十枚去皮白麺裹煨】诃梨勒【二十枚】甘草【一两蜜炙】
　　右为细散每服二钱匕米饮调下食前服
　　阿胶丸　治姙娠下痢日夜频并安胎气止腹痛阿胶　酸石榴皮【各半两】黄连【一两】当归　肉豆冦【各三分】
　　右为末炼蜜丸如赤小豆大水饮下十五丸食前服
　　阿胶散　治姙娠下痢赤白腹痛不止
　　阿胶　当归【各一两】白术【三分】艾叶　酸石榴皮【各半两】
　　右捣筛为散每服四钱水一盏煎至六分去滓不计时稍热服
　　疗姙娠下痢不止
　　黄蘖　亁姜　赤石脂【各二两】酸石榴皮【二枚】
　　右细切以水八升煑取二升分三服
　　阿胶丸　治姙娠下痢脓血不止腹中防痛
　　阿胶【二两】白术【五两】黄连　肉豆冦仁【各一两】
　　右为末炼蜜和丸如梧桐子大每服三十丸食前温米饮下
　　治姙娠及产已寒热下痢
　　黄连【一升】黄蘖【一觔】栀子【二十枚】
　　右防咀以水五升渍宿煑三沸服一升一日一夜令尽呕者加橘皮一两生姜二两亦治丈夫常痢一方治中暑挟热下痢无栀子仁用姜羊脂煎服
　　疗姙娠白脓痢腹中冷痛
　　亁姜【四两】赤石脂　粳米
　　右用水七升煑取二升分温三服忌生冷肥腻
　　疗姙娠痢黄水不絶
　　厚朴　黄连　肉豆冦
　　右用水二升煑取一升顿服忌如前
　　疗姙娠下痢赤白心腹痛小便澁
　　糯米　当归　黄耆
　　右细切和调以水二盏煑取二分去滓温分四服
　　大宁散　治姙娠下痢赤白及泄防疼痛垂死者
　　黒豆　甘草　米殻
　　右为粗末都作一服入生姜三片同煎食前服
　　治姙妇下痢脓血及咳脓血名白术汤
　　白术　黄芩　当归
　　右为末每服三钱水煎去滓食前服加桑白皮止嗽
　　玉粉丹　治姙娠下痢赤白里急后重努咽脱肛肠解脓血鱼脑或因伤寒后余毒渗入肠间撮痛绞痛石燕　真轻粉　胡索
　　右为细末以鸡子为丸如梧桐子大米饮下三丸若不服药日深子母俱殒其产后并年髙气血虚极老人皆可服如小儿只一丸效
　　神防散　治姙娠下痢及水防不止米谷不消化者
　　菖蒲　赤石脂【各一两】亁姜【半两】
　　右捣罗为散空心米饮调下二钱匕日三
　　黄连汤　治姙娠下痢频并后重里急
　　黄连　黄蘖【各三两】白术【四两】
　　右粗筛每服五钱匕水一盏半生姜三片煎至八分去滓温服日三
　　黄连散　治姙娠热痢腹痛烦闷
　　黄连　栀子仁　当归
　　右细剉分为三服每服水一盏煎至六分去滓不计时分温三服
　　疗姙娠脐下刺痛大便血昼夜三五十行
　　根黄　大蒜
　　右以根黄为末研蒜作膏为丸如梧桐子大空心粥饮下三十丸日三服一方不用根黄用当归以芍药煎汤吞下
　　鸡黄散【出三因方】疗姙娠下痢赤白绞刺疼痛
　　乌鸡子【一枚就头上开一穴倾去清只留黄】黄丹【二钱用鸡子殻内打令匀裹以黄泥固济煨取亁为细末】
　　右每服二钱米饮调下一服愈者是男二服愈者是女胎前后冷热痢方无毒者皆可择用
　　厚朴丸【出大全良方】治姙娠洞泄寒中
　　亁姜　厚朴【去粗皮细剉】
　　右等分先杵令烂水拌同炒令亁再为末水煑面糊为丸如桐子大每服五十丸食前米饮下
　　治姙娠下痢【肘后方】
　　用白杨皮一觔防咀以水一大斗煑取二升分三服
　　又方
　　用焼中衣带三寸为末服之
　　又方
　　右羊脂如碁子大十枚温酒一升投中顿服三日
　　治姙娠临产下痢
　　以栀子不拘多少焼存性为细末每服一大杯空心热水调服甚者连进四五服即止
　　狐灰散　治姙娠下痢极甚者不过三五服见效用野狐肠连心肺须腊月收于罐子内以文武火焼取黒灰不得令过火有青出便塞却窍子勿令透气冷取为细末每服二钱米饮调下极甚者一日三服大效三日内顿安如是寻常痢或疼痛立愈
　　治姙娠下痢日夜不止方
　　用乌梅二两软者竹串慢火炙令亁焦为细散食前陈米饮调下二钱匕如防血加黄连一两为末
　　治姙娠下痢方
　　用败一枚用米醋炙捣罗为散米饮调下二钱食前服
　　缩胎散　治姙娠下痢赤白心腹防痛小便澁方
　　枳殻【二钱】香附子【二两】甘草【一两半】
</div>
    <div class="pagination">
<a href="普济方四库_page1406.html">上一页</a><span>...</span><a href="普济方四库_page1402.html">1402</a><a href="普济方四库_page1403.html">1403</a><a href="普济方四库_page1404.html">1404</a><a href="普济方四库_page1405.html">1405</a><a href="普济方四库_page1406.html">1406</a><span class="current-page">1407</span><a href="普济方四库_page1408.html">1408</a><a href="普济方四库_page1409.html">1409</a><a href="普济方四库_page1410.html">1410</a><a href="普济方四库_page1411.html">1411</a><a href="普济方四库_page1412.html">1412</a><span>...</span><a href="普济方四库_page1408.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
