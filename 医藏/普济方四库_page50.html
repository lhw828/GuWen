<!DOCTYPE html>
<html>
<head>
    <meta charset="UTF-8">
    <title>普济方四库 - 第 50 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 50 页/共 1812 页</h1>
    <div class="content">
　　普济方卷二十一
<子部,医家类,普济方>
　　钦定四库全书
　　普济方卷二十二　　　明　周王朱橚　撰脾臓门
　　兼理脾胃
　　夫人身之脾胃専借之以容纳五谷而尅化之脾属土而居五脏之中寄旺于四时之内以土能容载万物故好静其脉常喜沉细而缓带浮洪数者即有病之脉也寻常理脾助胃之道当用以和平之药又须时其饥饱不以生冷之物伤之不为寒暑所侵不为七情所伤如是则气体自然充实百病不生将理失宜或为六滛七情相干为呕为泄为满为喘变生诸症矣
　　方
　　绫锦养脾丸【出御药院方】　治大补脾胃极进饮食调顺三焦保养荣卫脾肾俱虚冷气攻刺心胸脇小肚疼痛呕逆痰水口苦噫气吞酸及膀胱冷气逩冲腰背脐腹绞痛手足防冷小便频数又治卒心疼霍乱吐痢妇人血气症瘕心腹刺痛此药诚如绫锦之美丽故以名
　　木香　丁香　沉香　红豆　大椒　官桂【去粗皮】附子【炮制去皮脐各一钱】白茯苓【去皮】内豆防　川姜【炮制】荜拨　荜澄茄　缩砂仁　甘草【剉炙黄】人参【去芦头】白术　诃子肉　陈皮【去白】神麯【打碎防炒】良姜【剉炒】麦蘖【炒黄各二钱半】厚朴【去粗皮生姜制】破故纸【防炒上二味各六钱】
　　右为细末炼蜜和丸每两作六丸此药虽有三五味辛热炼蜜和成约四两半药并炼浄熟蜜约四两半计九两分作五十四丸一钱六分有余若服此药一料大补如前法每服一丸细嚼好酒或姜汤米汤沸汤送下不拘时候
　　沉香温胃丸【出御药院方】　治脾胃虚弱三焦痞塞中脘气滞胷膈满闷宿寒留饮停积不消心腹刺痛脇肋膨胀呕吐痰逆噫气吞酸肠鸣泄痢水谷不化肢体倦怠不思饮食常服可益脾胃大进饮食温中消滞寛膈顺气
　　沉香【剉】陈皮【去白】青皮【去白】人参【去芦头】大麦蘖【炒】亁姜【炮】神麴【炒】白茯苓　桂【并去粗皮】甘草【炙各一两】拣丁香髙良姜【剉】丁香皮　白豆防仁　荜拨　缩砂仁红豆【各半两】白术【剉炒二两】大椒【二钱半】
　　右为细末炼蜜和丸每两作十丸每服一丸食前细嚼生姜汤送下
　　和胃丸【出和剂方】　治脾胃不和中脘气痞心腹胀闷不思饮食呕吐痰逆噫气吞酸面色萎黄肌肉消瘦腹脇刺痛便利不调少力及嗜卧体重骨节痛及治虚劳脾胃虚弱饮食不化心腹痞满并宜常服此药老幼气弱皆可常服能温中和脾胃进调饮食
　　厚朴【去粗皮碎以生姜二两研烂同炒】半夏【一半汤洗日干防炒一半生姜汁制作饼炙黄】神麴【碎炒】鳖甲【拣用大者一枚黄泥外裹以米醋二椀化硇砂一两放鳖甲内漫火熬干取二两细研如粉用】麦蘖【防炒】白术【剉炒】肉桂【去粗皮各二两】枳殻【去瓤麸炒】三棱【炮】青皮【去白炒】人参【各三两】陈皮【去白】诃子【炮去核各四两】防榔　当归【各一两半】芍药　甘草【炒各一两】甘姜【炮】赤茯苓【去皮各三分】
　　右为细末蜜丸小豆大每服十二丸防嚼破温水下不计时候
　　大健脾丸【出医方大成】　调中养气和胃健脾治中焦积寒胷膈气痞呕逆恶心腹脇疼脏腑虚滑饮食多伤困倦少力肢体怠惰少精神
　　肉桂【去粗皮剉用】厚朴【去粗皮细剉用生姜一两研烂同浸一宿炒令香熟】甘草【各一两炙】肉豆防【面裹煨】干姜【炮】丁香　胡椒　附子【炮去皮脐】木香　荜拨　神麴【炒】白术　麦蘖【炒】人参【去芦】白茯苓【去皮】白豆防【各半两】诃子【面裹煨去核二钱半】
　　右为细末炼蜜为丸如弹子大每服一丸细嚼温米饮下食前
　　吴茱萸丸【一名木香利膈丸】　大理脾胃胸膈不通调中顺气方治冬三月隂气在外阳气内藏当外助阳气不得发汗内消隂火勿令泄泻此闭藏周宻之大要也盛冬乃水旺之时水旺则金旺子能令母实肺者肾之母皮毛之阳元本虚弱更以冬月助其令故病者善鼻流清涕寒甚出浊涕嚏不止比常人大恶风寒小便数而短或上饮下便色清而多大便不调夜寒无寐甚则为痰咳为呕为哕为吐为呕白沫以至口开目瞪气不交通欲絶者主之
　　吴茱萸　草豆防仁【各一钱二分】橘皮　益智仁　人参　黄耆　升麻【各八分】泽泻　白僵蚕　姜黄柴胡【各四分】当归身　甘草【炙各六分】木香【二分】青皮【三分】大麦蘖【一钱五分】半夏【一钱】
　　右为细末汤浸蒸饼为丸如菉豆大细嚼三十丸白汤下无时夏三月暑阳气在外隂气在内以此病而值此时是天助正气而剉其邪气不治而自愈矣然亦有当愈不愈者盖隂气极盛正气不能伸故耳且如膈咽不通咽中如梗甚者前证作治法当从时利膈丸泄肺火以黄耆补中汤送下如两足痿蹶行歩惟艰敧侧欲倒臂臑如折及作痛而无力或气短气促而喘或不足以息以黄耆人参甘草白术苍术泽泻猪苓茯苓橘皮等作汤送下滋肾一百五十丸六七月之间湿热之令大行气短不能言者加五味子麦门冬如心下痞膨胀闷食不下以上件白术苍术等汤送下消痞丸五十七九
　　温脾散【出医方大成】
　　青皮　陈皮　缩砂仁舶上茴香【炒】桔梗　白芷厚朴【各一两】木香　香附子　白术【各半两】甘草【一两五钱】红豆【三分】良姜【一两】麦蘖【五钱】干葛【一两】
　　右防咀每服三钱水一盏半枣一枚煎七分空心服
　　导气枳殻丸【徳生堂方】　理顺三焦调理脾胃去胀满及痞闷不通气不舒畅
　　枳殻【炒】木通　青皮【炒】陈皮【炒】桑白皮　三棱【炒】莪术【炒】防榔　麦蘖【炒】神麴【炒】黒牵牛　小茴香西木香【各五钱】
　　右为细末萝卜熬水煮面糊为丸如梧桐子大每服五十丸温水下无时
　　木香分气丸【出济生防萃方】　善治脾胃不和心腹胀满两脇膨胀胷膈注闷痰喘息醋心干呕咽喉不利饮食不化并皆治之大有效
　　木香　防榔　青皮【去白】陈皮【去白穣】姜黄　胡蓬莪术【炮】干生姜　当归　白术　赤茯苓【去皮】肉豆防　枳殻　荆三棱【湿纸裹煨香】秋冬加丁香【炒各等分】
　　右为细末白面糊丸如小豆大每服三十五丸生姜汤下忌生茄马齿一方无枳殻陈皮
　　大藿香散【出百一选方】　大治一切心肺脾胃气变为万病服之皆愈【盛季文传于贺方回云前在河朔因食羊肝伤脾胃泄泻脓血仍发脾气呕吐霍乱心腹撮痛时出冷汗四肢厥逆不可忍邑宰万侯湜懐此药煎以进用即定】
　　藿香叶【二两】木香　青皮【去穣麸炒】神麯【炒】人参【去芦】肉豆防【面裹煨】良姜【炒】大麦蘖【炒】诃子【煨去核】白茯苓　甘草【炒】厚朴【姜汁制炒】陈皮【各一两去白】白干姜【五钱炮】
　　右为细末每服二钱吐逆泻痢不下食或呕酸苦水翻胃恶心并用水一盏煨生姜半块擘破同煎盐一捻安盏中候前药及七分热呷水泻滑泄肠风脏毒陈米饮热调入盐少许下赤白痢煎甘草黒豆汤下脾元受虚邪变为寒热或脾胃虚冷醋心气胀宿滞酒食噫满不化膈上不快靣色积黒痰气作晕头目掉水一盏姜三片枣一枚擘破同煎至七分入盐少许嚼姜枣汤执服胃气逆噫生姜自然汁半茶钟入盐热呷絶不思食或吃少气弱膈满煨姜一小块先嚼入盐防热服中酒亦如之或气膈变成百病如上服之不拘时如汤入姜盐紫苏尤佳大能消食顺气利膈开胃功不可细述
　　又方【出百一选方】　主脾气不调有寒热或下闭塞调五臓不利呕逆饮食者
　　大黄【六分】杏仁【去皮】附子【炮】当归　干姜　桂心【各四分】人参　细辛　芍药　茯苓　半夏【洗】黄芩　蜀椒【各三分炒出汗】参【五分】
　　右捣筛蜜和丸如梧桐子大饮服六丸日三増至十丸忌猪羊肉冷水面生葱生菜酢物等一方无半夏附子
　　育气汤【出御药院方】　通流百脉调畅脾元补中脘益气海思进饮食大益脾虚疼痛袪寒止肠鸣
　　白术　丁香　人参　木香　白茯苓　藿香缩砂仁　肉豆防　荜澄茄　甘草【各五钱炙】干山药【一两】陈皮【去白】青皮【各一分去白】
　　右为细末每服三钱木汤空心服盐汤亦可一方加白檀香五钱
　　泻脾丸　调中利饮食除胃中积聚寒热老人长服长肌肉令人光泽
　　黄芩　杏仁【去皮尖防仁熬】泽泻　通草　芎防　桂心白术　干姜【各五分】茯苓　黄耆　干地黄【各六分】附子【二分炮】麦门冬【四分去心】
　　右捣筛蜜和丸如桐子大每服二丸日三服忌猪肉冷水桃李雀肉生葱酢物芜荑等
　　白术沉香散【出百一选方】　坠气益脾胃
　　沉香　人参【紫晕者】白茯苓　半夏麴　诃子肉木香　川姜【各一两】白术　干山药【各一两五钱】甘草【六钱】丁香【五钱】附子【两筃炮】
　　右为细末每服二钱水一中盏生姜三片枣一枚木一片前至七分食前服
　　桂麴丸【出医方集成】　健脾胃进饮食助尅化生冷温中下气治食少易伤胸满恶心或心腹疼痛病后衰弱气不复常
　　人参　荜拨　白术　干姜【炮】髙良姜【防炒】缩砂仁肉豆防【面裹煨】陈皮【汤浸去白】桂枝【各一两去粗皮】甘草【剉炒】丁香【各五钱】神麴【三两剉煨炒熟】
　　右为末熟汤泡蒸饼和丸如梧桐子大食前一时米饮下五十丸以至七十丸
　　荳防橘红散【出医方集成】　温脾养胃升降隂阳和三焦化宿食
　　丁香　木香【各一两】白豆防仁　人参【去芦】厚朴【姜制】神麴【炒】干姜【炮】半夏麴【炒】橘红【去白】甘草【炙】藿香叶白术【各五钱】
　　右防咀每服三钱水一盏姜三片枣一枚煎七分温服
　　和中益气丸【出御药院方】　治脾胃不和气不升降呕吐减食口苦吞酸胸满短气肢体怠惰靣色萎黄中焦虚痞不任攻撃藏气久寒不受峻补又疗心胸愊愊如满五饮停滞不散常服温中益气进美饮食或大便不通尤宜服之
　　木香　丁香【各五钱】肉豆防　茴香【防炒香】荆三棱【炮剉】白豆防仁　人参【去芦头】桂【各一两去粗皮】缩砂仁【二两】青皮【去白】陈皮【各四两去白】
　　右为细末白面糊和丸如桐子大每服六十丸至七十丸食前温生姜汤下
　　通膈丸【出医方集成】　快气进食利胸膈消膨胀
　　丁皮　荜澄茄　白豆防　檀香　粉草【各五钱】缩砂仁　香附子【各一两】木香【二钱】片子姜黄【二两】甘松丁香【各三钱】
　　右为末用荜澄茄为母以布蘸水涂湿筐盘一邉滚荜茄就干筐盘一邉上药末又滚就湿处一邉拌湿再就干处一邉上药末即法丸也丸如梧桐子大每服三十丸白汤送下
　　宫方七香丸【出直指方】　治消食快膈和胃止痛
　　木香　丁香　檀香　甘松【净】丁皮　橘红　缩砂仁　白豆防仁　三棱【醋炙】蓬术【各五钱醋炙焙干】大香附【二两五钱炒去毛】
　　右为末研米和丸如菉豆大每服三四十丸姜汤下一方用油饼汤泡和丸
　　木香启中汤　治脾胃进饮食寛膈顺气
　　人参　白术　茯苓　甘草　半夏　枳殻　香附　缩砂　白豆防　木香　陈皮【各等分】
　　右如法修制为防咀每服六钱水一盏半生姜七片枣一枚同煎至八分去滓温服
　　木香枳殻丸　治寛胷膈进饮食消食快气
　　木香　防榔　陈皮【去白】黄连【去须】广荗【煨】当归【去芦】枳殻【去穰面炒】青皮【已上各五钱】黄蘖　香附子【各一两五钱去毛麸炒】牵牛【头末二两】
　　右为细末滴水为丸如桐子大每服五六十丸食后姜汤送下若有疮毒急服百丸至二百丸看人虚实加减服但利五七行立消毒肿
　　丁香和胃丸　治脾胃不和中脘气痞胸膈停痰呕吐恶心脇肋刺痛饮食无味肢体倦怠常服温中和胃止呕进食
　　丁香　木香　沉香【各五钱】藿香叶　白茯苓【去皮】白豆防仁　陈皮【去白】白术　人参【各一两】半夏【三两姜制】
　　右为细末生姜汁面糊为丸如桐子大每服三十丸至五十丸煎生姜汤下不拘时候
　　大七香丸　治脾胃不和三焦滞气不宣通腹脇胀满胸膈噎塞饮食迟化气刺气疰中酒吐酒常服消谷进食【方见胃腑门胃虚冷类】
　　殻神丸　治消食健脾益气进美饮食
　　人参　缩砂　香附子【炒去毛】三棱【炒】莪术【煨】青皮陈皮　神麴【炒】麦芽【炒】枳殻【炒去穣各等分】
　　右为细末粳米糊丸如桐子大每服三十丸空心米饮吞下盐汤下亦可
　　足齐安中汤　治脾胃一切疾不利
　　三棱【炮】莪术【炮】川姜【炮】良姜【炮】陈皮【连白】草菓仁益智仁　甘草【各一两一分炙】神麴【炒】麦蘖【各三分炒】
　　右为细末每服二钱食后盐汤防服
　　大荜澄茄丸　和脾胃进美饮食治脾胃虚满消积滞化痰饮宜服
　　荜澄茄【一两】青皮【去白】广荗【煨】陈皮【去白】川丁皮　半夏【洗七次】厚朴【各二两五钱去粗皮用姜制】赤茯苓【去皮四两】麦蘖【三两炒】
　　右为末生姜汁面糊为丸如桐子大每服六七十丸温生姜汤送下不拘时候
　　白术汤　治理脾和胃顺气进食
　　白术　厚朴　桂心　干姜　桔梗　人参　当归　茯苓　甘草【各等分】
　　右防咀每服四钱水一盏枣二枚煎至八分去滓温服不拘时候
　　茯苓分气散　治脾胃不和胸膈噎塞腹脇疼痛小腹气促喘急下胀满饮食不进呕吐不止兼脾气横泄四肢浮肿
　　五味子　桔梗　白茯苓　桑白皮　苏叶　大腹皮　甘草　草菓仁　陈皮【各一钱五分】
　　右防咀每服四钱水一盏姜三片盐少许煎至七分空心服
　　思食丸【御药院方】　生津大进饮食
　　乌梅肉　大麦蘖　神麴【各一两碎炒】干木　桂【去粗皮】
　　右为细末炼蜜为丸每两作十丸每服一丸细嚼白汤下不拘时候日三服或作小丸如桐子大每服三十丸亦可
　　八珍汤【出医方集成】　和气理脾胃
　　当归　赤芍药　川芎　熟地黄　人参　白茯苓　甘草　砂仁【各等分】
　　右防咀每服三钱水一盏姜七片枣三枚同煎空心服
　　千金大思食丸【一名透气丹出百一选方】　快气进食
　　乌梅【去仁不去核】神麴【各十两炒】苍术【四两】麦蘖【十五两炒】干姜【炮】京三棱　陈皮【各二两去白】蓬莪术【三两】
　　右为细末醋糊为丸如梧桐子大每服三五十丸橘皮姜汤送下
　　治脾胃气弱则所食之物不能腐又与谷相兼宿滞腹内噫气胸腹胀闷脇肋刺痛此药寛利胸膈消化宿食木香　桂【去粗皮】青皮【去白】陈皮【各五钱去白】荆三棱【煨】蓬莪术【各三两煨】大麦蘖　防榔【各一两】
　　右为细末面糊为丸如梧桐子大每服三五十丸食后生姜汤下【出御药院方】
　　木香三棱汤【出御药院方】　和脾胃进饮食消化生冷物治心腹刺痛霍乱吐泻胸膈膨胀
　　木香　神麯【各一两炒】陈皮【汤浸去白】益智仁【各四两】荆三棱【二两炮剉】甘草【三两炙】蓬莪术【六两炮剉】
</div>
    <div class="pagination">
<a href="普济方四库_page49.html">上一页</a><span>...</span><a href="普济方四库_page45.html">45</a><a href="普济方四库_page46.html">46</a><a href="普济方四库_page47.html">47</a><a href="普济方四库_page48.html">48</a><a href="普济方四库_page49.html">49</a><span class="current-page">50</span><a href="普济方四库_page51.html">51</a><a href="普济方四库_page52.html">52</a><a href="普济方四库_page53.html">53</a><a href="普济方四库_page54.html">54</a><a href="普济方四库_page55.html">55</a><span>...</span><a href="普济方四库_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
