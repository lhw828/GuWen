<!DOCTYPE html>
<html>
<head>
    <meta charset="UTF-8">
    <title>诸病源候论 - 第 27 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诸病源候论 - 第 27 页/共 129 页</h1>
    <div class="content">　　十七、热病大便不通候

　　夫经发汗，汗出多则津液少，津液少则胃干结，热在胃，所以大便不通。又有腑脏自生于热者，此由三焦痞隔，脾胃不和，蓄热在内，亦大便不通也。

　　卷之九　热病诸候（凡二十八论）

　　十八、热病小便不通候

　　热在膀胱，流于小肠，热盛则脾胃干，津液少，故小便不通也。

　　卷之九　热病诸候（凡二十八论）

　　十九、热病下利候

　　热气攻于肠胃，胃虚则下赤黄汁，挟毒则成脓血。

　　卷之九　热病诸候（凡二十八论）

　　二十、热病候

　　热气攻于肠胃，则谷气衰，所以三虫动作，食人五脏及下部，重者肛烂见腑脏。

　　卷之九　热病诸候（凡二十八论）

　　二十一、热病毒攻眼候

　　肝脏开窍于目，肝气虚，热毒乘虚则上冲于目，重者生疮翳及赤白膜也。

　　卷之九　热病诸候（凡二十八论）

　　二十二、热病毒攻手足候

　　夫热病毒攻手足，及人五脏六腑井荥俞皆出于手足指，今毒瓦斯从腑脏而出，循于经络，攻于手足，故手足指皆肿赤 痛也。

　　卷之九　热病诸候（凡二十八论）

　　二十三、热病呕候

　　胃内有热，则谷气不和，新谷入胃，与热气相搏，胃气不平，故呕。或吐下以后，脏虚亦令呕也。

　　卷之九　热病诸候（凡二十八论）

　　二十四、热病哕候

　　伏热在胃，则令人胸满，胸满则气逆，气逆则哕。若大下以后，饮水多，胃内虚冷，亦令哕也。

　　卷之九　热病诸候（凡二十八论）

　　二十五、热病口干候

　　此由五脏有虚热，脾胃不和，津液竭少，故口干也。

　　卷之九　热病诸候（凡二十八论）

　　二十六、热病衄候

　　心脏伤热所为也。心主血，肺主气，开窍于鼻，邪热与血气并，故衄也。衄者，血从鼻

　　卷之九　热病诸候（凡二十八论）

　　二十七、热病劳复候

　　夫热病新瘥，津液未复，血气尚虚，因劳动早，劳则生热，热气乘虚还入经络，故复病

　　卷之九　热病诸候（凡二十八论）

　　二十八、热病后沉滞候

　　凡病新瘥后，食猪肉及肠血，肥鱼脂腻，必大下利，医所不能复治也，必至于死。若食饼饵、粢饴，哺炙脍、枣、栗诸果物脯，及牢实难消之物，胃气尚虚弱，不能消化，必结热复病，还以药下之。

　　卷之十　温病诸候（凡三十四论）

　　一、温病候

　　经言春气温和，夏气暑热，秋气清凉，冬气冰寒，此四时正气之序也。冬时严寒，万类深藏，君子固密，则不伤于寒。触冒之者，乃为伤寒耳。其伤于四时之气，皆能为病，而以伤寒为毒者，以其最为杀厉之气焉。即病者为伤寒；不即病者，为寒毒藏于肌骨中，至春变为温病。是以辛苦之人，春夏必有温病者，皆由其冬时触冒之所致也。凡病伤寒而成温者，先夏至日者为病温，后夏至日者为病暑。其冬复有非节之暖，名为冬温之毒，与伤寒大异也。

　　有病温者，汗出辄复热，而脉躁疾，不为汗衰，狂言不能食，病名为何？曰：病名阴阳交，阴阳交者死也。人所以汗出者，皆生于谷，谷生于精，今邪气交争于骨肉之间而得汗者，是邪却而精胜，则当食而不复热。复热者，邪气也，汗者，精气也。今汗出而辄复热者，是邪胜也。汗出而脉尚躁盛者死。今脉不与汗相应，此不称其病也，其死明矣。狂言者是失志，失志者死。今见三死，不见一生，虽愈必死。

　　凡皮肤热甚，脉盛躁者，病温也。其脉盛而滑者，汗且出也。凡温病患，二三日，身躯热，腹满，头痛，食欲如故，脉直疾，八日死。四、五日，头痛，腹满而吐脉来细强，十二日死，此病不治。八、九日，头不疼，身不痛，目不赤，色不变，而反利，脉来牒牒，按不弹手，时大，心下坚，十七日死。病三、四日以下不得汗，脉大疾者生；脉细小难得者，死不治也。下利，腹中痛甚者，死不治。其汤熨针石，别有正方，存神攘辟，今附于后。

　　《养生方·导引法》云：常以鸡鸣时，存心念四海神名三遍，辟百邪止鬼，令人不病。

　　东海神名阿明 南海神名祝融 西海神名巨乘 北海神名禺强又云：存念心气赤，肝气青，肺气白，脾气黄，肾气黑，出周其身，又兼辟邪鬼。欲辟却众邪百鬼，常存心为炎火如斗，煌煌光明，则百邪不敢干之。可以入温疫之中。

　　卷之十　温病诸候（凡三十四论）

　　二、温病一日候

　　温病一日，太阳受病。太阳主表，表谓皮肤也。病在皮肤之间，故头项腰脊痛。

　　卷之十　温病诸候（凡三十四论）

　　三、温病二日候

　　温病二日，阳明受病。病在于肌肉，故肉热鼻干，不得眠，故可摩膏火炙，发汗而愈。

　　卷之十　温病诸候（凡三十四论）

　　四、温病三日候

</div>
    <div class="pagination">
<a href="诸病源候论_page26.html">上一页</a><span>...</span><a href="诸病源候论_page22.html">22</a><a href="诸病源候论_page23.html">23</a><a href="诸病源候论_page24.html">24</a><a href="诸病源候论_page25.html">25</a><a href="诸病源候论_page26.html">26</a><span class="current-page">27</span><a href="诸病源候论_page28.html">28</a><a href="诸病源候论_page29.html">29</a><a href="诸病源候论_page30.html">30</a><a href="诸病源候论_page31.html">31</a><a href="诸病源候论_page32.html">32</a><span>...</span><a href="诸病源候论_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
