<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 171 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 171 页/共 249 页</h1>
    <div class="content">死
者浓煮三升灌之亦愈脚痛成疮锉水蓼煮汤频频淋洗候疮干自安霍乱转筋取蓼以手把去两头以
水二升半煮取一升半顿服之【合治】蓼合白蜜鸡子白涂小儿头疮虫出不作瘢○先切蓼叶以水
三升煮取二升合蓼子一把香豉一升纳于汁中更煮取一升半分三服疗霍乱转筋○赤蓼烧灰淋汁
浸捋曝脚软人及蒸桑叶 之立愈○赤蓼茎叶切三合以水一盏酒三合煎至四合去渣分温二服
治肝虚转筋○蓼根细锉合酒浸服治血气攻心痛不可忍者瘥【禁】多食令人吐水及损阳气二月
勿食水蓼食之伤肾【忌】与鱼 同食令人阴冷痛气欲绝
卷之三十九菜部中品
菜之草
无毒 植生
葱实（出神农本经）主明目补中不足○茎可作汤主伤寒寒热出汗中风面目肿（以上朱字
神
农本经）葱白平伤寒骨肉痛喉痹不通安胎归目除肝邪气安中利五脏益目睛杀百药毒○葱根主
伤寒头痛○葱汁平温主溺血（以上黑字名医所录）【名】山葱 冻葱 汉葱 葱 冬葱 楼
葱胡葱【苗】（图经曰）葱有数种入药用山葱胡葱食品用冻葱汉葱山葱生山中细茎大叶食
之
香美于常葱一名 葱尔雅所谓 山葱是也胡葱类食葱而根茎皆细白又云茎叶细短如金灯者是
也旧云生蜀郡山谷似大蒜而小形圆皮赤梢长而锐冻葱冬夏常有但分茎栽莳而无子气味最佳亦
入药用一名冬葱又有一种楼葱亦冬葱类也江南人呼龙角葱言其苗有八角故尔淮楚间多种之汉
葱茎实硬而味薄冬即叶枯凡葱皆能杀鱼肉毒食品所不可阙也【地】（图经曰）处处有之【时】
（生）春生苗三月开花（采）五月收实【收】曝干【用】实茎根【色】黑【味】辛【性】温
【气】
气浓味薄阳也【臭】腥【主】（葱白）行手太阴经足阳明经【治】（疗）（图经曰）叶及茎去
水病
两足肿者煮令烂渍之日三五次愈又打扑损伤取葱新折者便入 火煨热剥去皮擘开其间有涕便
将损处仍多煨取续续易热者佳（日华子云）葱止天行时疾头痛热狂通大小肠霍乱转筋及贲
豚
气香港脚心腹痛目眩并止心迷闷金疮水入皲肿煨研窨敷（蜀本云）胡葱能消肿痛（孟诜云）根
主疮
中有水风肿疼痛者（食疗云）葱止血衄利小便○葱须及白通气主伤寒头痛（别录云）肠痔大
便常
血取白三五斤煮作汤盆中坐立瘥又急气淋阴肾肿用泥葱半斤煨过烂贴脐上又胎动五六个月困
笃难救者葱白一大握水三升煎取一升去滓顿服【合治】胡葱合小蒜茱萸煮汁浸或捣敷诸恶
狐尿刺毒及山溪中沙虱射工等毒○茎叶合盐研 蛇虫伤处及中射工溪毒○葱花一升合吴茱萸
一升以水一大升八合煎七合去滓分二服止脾心痛痛则腹胀如锥刀刺者○青叶合干姜黄柏煮作
汤浸洗患疮中有风水肿疼者○葱白合酢捣封小腹上治大小便不通○葱白二十茎合大枣二十枚
以水三升煎取二升分服疗霍乱后烦躁卧不安稳○葱合米煮粥空心食疗赤白痢○葱须阴干为末
二钱合蒲州胆矾一钱研匀以一字入竹管中吹喉中疮肿病处【禁】不可多食食则拔气上冲人五
脏闷绝虚人患气者多食发气【忌】不可与蜜同食食则促气杀人【解】杀一切鱼肉毒
卷之三十九菜部中品
菜之草
无毒 丛生
韭归心安五脏除胃中热利病患可久食○子主梦泄精溺白○根主养发（名医所录）【苗】
（图
经曰）初生如麦秋深抽茎着花乃菜种之最久者故谓之韭圃人种莳一岁而三四次割之其根不伤
至冬壅培先春复生信乎一种而久者也此物最温而益人宜常食之易稽览图云政道得则阴物变为
阳若葱变为韭是也然则葱寒而韭温可验矣又有一种山韭形性亦相类但叶如灯心苗为异尔雅所
谓KT （于六切）山韭也山中往往有之而人多不识耳（衍义曰）春食则香夏食则臭其未出
土者
为韭黄最不益人食之滞气盖含抑郁未达之气故也孔子所谓不时不食正谓此辈【地】（图经曰）
处处有之【时】（生）春生苗（采）无时【用】叶根实【色】青绿【味】辛微酸【性】温【气】
气浓味薄阳中之阴【臭】臭【主】益阳泄精尿血【制】捣汁用【治】（疗）（日华子云）止尿
血
除心腹痼冷胸中痹冷 癖气并腹痛及中风失音研汁服心脾骨痛甚生研服蛇犬咬并恶疮捣敷○
子治鬼交（陈藏器云）温中下气令人能食止泄白脓腹冷痛并煮食之○叶及根疗狂犬咬人欲发
者
亦杀诸蛇虺蝎恶虫毒○根捣汁服除胸痹骨痛不可触者○韭子生吞三十粒空心盐汤下止梦泄精
及溺白（孟诜云）胸痹心中急痛如锥刺不得俯仰自汗或痛彻背上不治或至死可取生韭或根五
斤
洗捣汁灌少许即吐胸中恶血（萧炳云）小儿初生与韭根汁灌之即吐出恶水（别录云）百虫入
耳捣
韭汁灌耳中瘥喉肿不下食以韭一把捣熬敷之冷则易之又卧忽不寤勿以火照之杀人但痛啮拇指
甲际而唾其面则活取韭汁吹鼻孔冬月取根汁灌口中亦得又卒上气鸣息便欲绝捣韭汁饮一升愈
止水谷痢作羹粥炸炒任食又漆疮韭叶研敷又小儿患黄捣韭根汁滴鼻中如大豆许（补）（日华
子
云）补虚和腑脏益阳止泄精暖腰膝食之令人肥白【合治】子合桑螵蛸龙骨疗漏精○叶合煮鲫
鱼断卒下痢○根捣合酱汁灌马鼻虫颡○子合龙骨服甚补中○韭子二两微炒为散食前合酒下
二钱匕治虚劳肾损梦中泄精○韭根炒存性旋捣末合猪脂油敷五般疮癣上三五度瘥【禁】多食
昏神暗目霜韭不可生食花食动风酒后及热病后勿食食之发困【忌】不可与蜜同食【解】药毒
卷之三十九菜部中品
菜之草
无毒 丛生
薤（出神农本经）主金疮疮败轻身不饥耐老（以上朱字神农本经）归于骨菜芝也除寒热
去水
气温中散结利病患诸疮中风寒水肿以涂之（以上黑字名医所录）【名】KT （与薤同）鸿荟
（乌
胃切）茎（巨盈切）山KT 【苗】（图经曰）薤似韭而叶阔多白无实人家种者有赤白二种皆
春分
莳之至冬而叶枯尔雅云KT 鸿荟又云 山KT 茎叶亦与家薤相类而根长叶差大仅若鹿葱体
性亦与家薤同然今少用薤虽辛而不荤五脏故道家常饵之兼补虚最宜人凡用葱薤皆去青留白盖
白冷而青热故也【地】鲁山平泽今处处有之【时】（生）春生苗（采）无时【用】薤白【质】
类
韭而叶阔多白【色】青白【味】辛苦【性】温散【气】气浓味薄阳中之阴【臭】臭【主】疗
疮生肌【行】手阳明经【制】去叶用【治】（疗）（图经曰）薤白止霍乱干呕不息○薤根除卒
得
胸痛瘥而复发者捣汁饮之立止（日华子云）薤止久痢冷泻（食疗云）薤白止金疮生肌肉生捣
封之
更以火就炙令热气彻疮中干则易之作羹食之除女子赤白带下并骨鲠在咽不下者食之即下（衍
义曰）薤白治肺气喘急取其滑泄也（别录云）薤白治误吞钗取曝令萎黄煮使熟勿切长食一大
束
钗即随出及止赤白痢取一握切煮作粥食之又除目中风肿痛并头卒痛者○薤汁治中恶或先病者
或常居寝卧奄忽而绝者灌鼻中瘥及治虎犬咬人饮一升日三瘥若伤手足已中水毒及犯恶露风寒
肿痛杵薤炙热拓疮上便愈（补）（日华子云）薤轻身耐寒调中补不足肥健人（孟诜云）学道
人常食
之可通神安魂魄益气续筋骨【合治】薤白切一升猪脂一斤细切合苦酒浸经宿微火煎三上三下
去滓敷炙疮肿痛○薤白二握生捣如泥合粳米粉蜜调相和捏作饼炙取熟不过三两服止疳痢○薤
白合蜜同捣涂汤火疮其效甚速【禁】薤不可与牛肉同食食之令人成症瘕冬月勿食生薤多涕唾
三月四月不可生食发热病患不宜食【解】薤白同黄柏煮服之解毒及食郁肉脯毒杵汁服二三升
即解
卷之三十九菜部中品
</div>
    <div class="pagination">
<a href="本草品汇精要_page170.html">上一页</a><span>...</span><a href="本草品汇精要_page166.html">166</a><a href="本草品汇精要_page167.html">167</a><a href="本草品汇精要_page168.html">168</a><a href="本草品汇精要_page169.html">169</a><a href="本草品汇精要_page170.html">170</a><span class="current-page">171</span><a href="本草品汇精要_page172.html">172</a><a href="本草品汇精要_page173.html">173</a><a href="本草品汇精要_page174.html">174</a><a href="本草品汇精要_page175.html">175</a><a href="本草品汇精要_page176.html">176</a><span>...</span><a href="本草品汇精要_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
