<!DOCTYPE html>
<html>
<head>
    <meta charset="UTF-8">
    <title>仁斋直指 - 第 97 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 97 页/共 110 页</h1>
    <div class="content">　　白薇丸【大全良方】治妇人无子
　　白薇　　　　牡防　　　　藁本【各五分】
　　姜黄　　　　当归　　　　熟地黄【各七分】
　　川芎　　　　人参　　　　栢子仁
　　石斛　　　　桂心　　　　附子【炮】
　　五味子　　　防风　　　　甘草
　　川牛膝　　　吴茱茰　　　桑寄生【各六分】川椒【二分】　　　禹余粮【八分】
　　右为末炼蜜丸如梧桐子大空心酒下三十丸日二服忌生菜葱热麫荞麦蒜猪肉炙葵菜芜荑菘菜海藻粘食臭物
　　孕育备论
　　经云少隂脉动甚者有子厥防何哉曰手少隂之经属心足少隂之经属肾心之所主者血肾之所主者精精血合气而成之也然而胞门子户又所以为精血之会其于尺部二脉尤有可验者焉且妇人尺部之脉滑是为血实必主月事不行若其来防絶或中絶而不至者此皆无孕惟滑而不絶畧无间防于其间此则真胎孕之脉也○妇人懐胎脏气拥闭不可多睡不可忧惧劳役不可啖食粘滞辛辣强硬之物又不可妄施针灸所贵时行数步调畅自适使气得其平若酒麺炙热毒熏蒸若感触风邪傅染热气若误服药饵破血动胎若七情内伤快意纵欲则易致漏胎若腹痛方来用力太早若觉则惊动胎转未得若抱持不正奔突后趋若近产多淫触犯禁忌则易致产难既产之后或过用心力或素有痰阻或血虚气逆或虚极乗寒则血晕闷之证生矣○然而安胎之法有二因母病以致动胎者但疗母病其胎自安或胎气不坚因触动以致母病者则安胎而母自产以胶艾汤芎归汤各半缩砂佐之为良难产之剂前所谓四物汤加吴茱茰入醋夹煎黒神散用乳香煎汤调下皆其要药产后血晕先以旧漆器烧烟防向其鼻次则五灵脂末半生半炒入苏合香圆百沸汤调与之或黒神散入麝少许调以紫苏汤或花蘂石散用童子小便温温调剂可也损孕验法妇人面色青手足冷指甲黒而且遍体不仁腰腹痛割其或面青唇青以至舌间黯黒口角沫出则不容以人力胜之大要将产腹痛万勿惊动且须凭物而行直至腰疼子逼育门方可用力盖肾系于腰而胎系于肾故也○俗于产下多用理中丸然蜜甘而滞不若但用理中汤俗于小儿初诞多用黄连然差苦伤胃不若但用甘草炙煎绵蘸入口良久迭用恶物自出俗于胎孕已成多服滑胎枳殻散然枳殻防寒须以缩砂乌药为佐产后饭食米饮勿用产后盥洗沸汤是常调血以四物逐瘀以黒神人所共知也若夫顺气等剂胎前产后尤当兼施而并用之【血晕昏迷切勿用降真香熏之以塞其气】
　　论王叔和刘元賔别男女法
　　叔和以左手太阳浮大为男右手太隂沉细为女元賔以右手浮大为女左手沉实为男较是二説不无抵牾然即其脉经本防而详之又有若异而实同者经曰左手沉实为男右手浮大为女又曰左右手俱浮大者生二女俱沉实者生二男元賔之所主者此也经曰左手尺中浮大者男右手尺中沉细者女又曰尺脉俱浮产二男尺脉俱沉产二女叔和之所主者此也何者沉细之説与沉实之义不同左尺浮大之説与右手浮大者亦异欲知男女之法大抵沉实者可以为男沉细者防然为女右手浮大者固知其女左尺浮大者大抵皆男沉细为女沉实为男即所谓诸阳为男诸隂为女者是也左尺浮大为男右手浮大为女即所谓左疾为男右疾为女者是也元賔言其详盖合左右手而别隂阳叔和言其畧特不过脉经论尺脉之义矣尚何有异同之辨哉
　　圣惠云凡脉得太阳为男得太隂为女盖太阳则浮太隂则沉也脉经云尺脉左偏大为男尺脉右偏大为女左右俱大产二子大者大而有力也左右手脉俱疾二子脉来纵横逆而不顺并主夹胎左尺脉带强右尺带弱者为男右尺脉带强左尺带弱者为女胎妇遣面南而行忽从后呼之左回首者为男右回首者为女或于厠所呼之亦同又胎妇其夫左乳有核者生男右乳有核者生女附胎前诸方
　　安胎当归汤【大全良方】疗姙娠五月举动惊愕胎动不安下坠小腹痛引腰脇小便疼痛下血
　　当归　　　　阿胶　　　　川芎
　　人参【各一两】　　子【二枚】　　　艾【一虎口】
　　右细切酒水各三升合煑至三升内胶令烊分二服腹中当安小便当暖也○一方有甘草无参枣
　　旋覆花汤【大全良方】疗姙娠六七月间胎不安常处亦名阻病
　　旋覆花【一两】　　厚朴　　　　白术
　　枳殻　　　　黄芩　　　　茯苓【各三两】
　　半夏【炒一方无】　　芍药　　　　生姜【各二两】
　　右防咀每服一两水钟半煎至一钟去滓温服食前忌羊肉饧醋桃李雀肉
　　阿胶散【大全良方】治姙娠胎动腹中痞痛不思饮食
　　白茯苓　　　白术　　　　川芎
　　阿胶【炒各七钱半】　当归【炒】　　　陈皮【各一两】
　　甘草【二钱半】
　　右防咀每服八钱生姜三片二枚水一钟半煎至八分食前温服
　　当归散【金匮方】姙娠宜常服之
　　当归　　　　川芎　　　　白芍药
　　黄芩【各一两】　　白术【半两】
　　右五味为末酒饮调服方寸匕日二次或用酒糊为丸如梧桐子大每服五十丸茶汤任下空心食前服日三次
　　桑寄生散【济生方】治胎漏经血妄行淋沥不已
　　当归【去芦酒浸】　　桑寄生　　　川续防【酒浸】
　　川芎　　　　白术　　　　香附子【炒去毛】
　　阿胶【蛤粉炒成珠】　人参　　　　茯神【去木各一两】甘草【炙五钱】
　　右防咀每服四钱水一钟姜五片煎七分去滓不拘时服
　　半夏茯芩汤【和剂方】治姙娠恶阻恶闻食气胷膈痰逆呕吐
　　旋覆花　　　陈皮【去白麸炒】　　桔梗
　　白芍药　　　人参【去芦】　　　甘草【炙】
　　川芎【各半两】　　半夏【炮二两二钱半】　赤茯苓
　　熟苄【各七钱半】
　　右防咀每服四钱水一钟姜四片煎七分空心热服
　　竹茹汤【和剂方】治姙娠呕吐头痛晕
　　橘红【去白一两】　　人参　　　　麦门冬【去心】
　　白术【各一两】　　甘草【二钱半】　　厚朴【姜制】
　　白茯苓【各半两】
　　右防咀每服五钱水一钟姜五片入竹茹一块如弹子大同煎至八分温服不拘时
　　竹叶汤【简易方】治姙娠心惊胆怯终日烦闷证曰子烦
　　白茯苓【四两】　　防风　　　　麦门冬【去心】
　　黄芩【各三两】
　　右防咀每服四钱水一钟竹叶五片煎服不拘时
　　羚羊角散【永类经方】治姙娠中风头项强直筋脉挛急言语蹇澁痰涎不利或时发搐不省人事名曰子癎羚羊角【镑】　　川独活　　　酸仁【炒】
　　五加皮【各半钱】　薏苡仁　　　防风
　　当归　　　　川芎　　　　茯神
　　杏仁【各四分】　　木香　　　　甘草【各二分半】
　　右防咀每服四钱水一钟姜五片煎七分不拘时服
　　防风汤【大全良方】治姙娠中风卒倒心神闷乱口噤不能言四肢强怠
　　防风　　　　寄生　　　　葛根【各一两】
　　菊花　　　　防已　　　　细辛
　　秦芁　　　　当归　　　　官桂
　　茯神　　　　甘草　　　　羚羊角【各半两】
　　右防咀每服四钱水一钟半生姜三片煎至八分去滓加竹沥半合温服不拘时
　　全生白术散【简易方】治姙娠面目虚浮肢体肿如水气名曰子肿
　　白术　　　　生姜皮　　　大腹皮
　　陈皮　　　　白茯苓皮【各半两】
　　右为末每服二钱米饮调下不拘时
　　肾着汤【大全良方】治姙娠腰脚肿
　　茯苓　　　　白术【各四钱】　　杏仁
　　甘草【各三钱】
　　右防咀每服八钱水二钟煎至一钟去滓通口食前
　　安荣散【剂生方】治姙娠小便澁少遂成淋沥名曰子淋
　　麦门冬【去心】　　通草　　　　滑石【各三钱】
　　当归【去芦酒浸】　　灯心　　　　甘草【各半两】
　　人参　　　　细辛【各一两】
　　右为细末煎麦门冬汤调下不拘时
　　紫苏饮【济生方】治胎气不和凑上心腹胀满疼痛谓之子悬
　　大腹皮　　　川芎　　　　白芍药
　　陈皮【去白】　　　紫苏叶　　　当归【去芦酒浸各一两】
　　人参　　　　甘草【各半两】
　　右防咀每服四钱水一钟生姜五片葱白七寸煎至七分空心温服
　　独圣散治胎前心腹诸痛胎动不安此药安胎止痛行气故也若非八九个月不宜多服
　　砂仁【不拘多少去皮畧炒】
　　右为细末每服一匕热酒或艾汤米饮盐汤皆可调服如觉胎中热即安矣大抵姙妇不可缺此
　　束胎散第八个月可服
　　炒黄芩【夏一两春秋七钱半冬五钱】　　　白术【不见火】
　　陈皮【各二两】　　茯苓【七钱半不见火】
　　右为末粥丸服
　　逹生散又名束胎散
　　大腹皮【三钱】　　人参　　　　陈皮
　　紫苏【茎叶各半钱】　白术　　　　芍药
　　归身尾　　　甘草【炙二钱】
　　右作一服入青葱五叶黄杨脑十个此即黄杨树叶稍儿也或加枳殻砂仁以水煎食后服于八九个月服十数贴甚得力夏月加黄芩冬不必加春加川芎或有别证以意消息于后气虚加参术气实倍香附陈皮血虚倍当归加地黄形实倍紫苏性急加黄连有热加黄芩湿痰加滑石半夏食积加山查食后易饥倍黄杨脑有痰加半夏腹痛加木香桂
　　又方治难产
　　砂仁　　　　香附【醋煮】　　　枳殻
　　甘草
　　右为末汤调下以香油蜜小便和匀各半钟调益母草末
　　催生
　　白芷灰　　　百草霜　　　滑石
　　右为末用芎归煎汤调下或姜汁服
　　天麻丸易产
</div>
    <div class="pagination">
<a href="仁斋直指_page96.html">上一页</a><span>...</span><a href="仁斋直指_page92.html">92</a><a href="仁斋直指_page93.html">93</a><a href="仁斋直指_page94.html">94</a><a href="仁斋直指_page95.html">95</a><a href="仁斋直指_page96.html">96</a><span class="current-page">97</span><a href="仁斋直指_page98.html">98</a><a href="仁斋直指_page99.html">99</a><a href="仁斋直指_page100.html">100</a><a href="仁斋直指_page101.html">101</a><a href="仁斋直指_page102.html">102</a><span>...</span><a href="仁斋直指_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
