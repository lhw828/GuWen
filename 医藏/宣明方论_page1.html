<!DOCTYPE html>
<html>
<head>
    <meta charset="UTF-8">
    <title>宣明方论 - 第 1 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宣明方论 - 第 1 页/共 15 页</h1>
    <div class="content">　　钦定四库全书　　　　子部五
　　宣明方论　　　　　　医家类
　　提要
　　【臣】等谨案宣明方论十五卷金刘完素撰是书皆对病处方之法首诸证门自煎厥薄厥餐泄防胀以及诸痹心疝凡六十一证皆采用内经诸篇毎证各有主治之方一宗仲景次诸风次热次伤寒次积聚次水湿次痰饮次劳次泄痢次妇人次补养次诸痛次痔瘘次眼目次小児次襍病共十七门毎门各有总论亦发明运气之理兼及诸家方论于轩岐奥旨实有所阐发而多用凉剂偏主其説者不无流在善用者消息之耳攷原病式自序云作医方精要宣明论一部三卷十万余言今刋入河间六书者乃有十五卷其二卷之菊叶法薄荷白檀汤四卷之妙功藏用丸十二卷之荜澄茄丸补中丸楮实子丸皆注新増字而七卷之信香十方青金膏不注新増字者据其方下小序称灌顶法王子所传并有偈防金时安有灌顶法王显为元明以后之方则窜入而不注者不知其几矣卷増于旧殆以是欤乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀







　　钦定四库全书
　　宣明方论卷一
　　金　刘完素　撰
　　诸证门
　　诸证总论
　　黄帝曰善言天者必验于人善言古者必合于今善言人者必厌于己如道不惑所谓明也余问夫子言而可知视而可见扪而可得今验于发解惑可得闻乎岐伯稽首对曰何道之问也天覆地载万物悉备莫贵于人人以天地之气生四时之法成君王宰职黎庶尽欲全形贵贱虽殊宝命一矣好生恶死者是世人之常也若人有患如救水火莫待留淫日深着于骨髓所以难矣
　　素问诸证畧备具题
　　煎厥之状阳气烦劳精絶辟积于夏致目盲不可视耳闭不可听薄厥之状阳气大怒形气絶而血菀于上防胀飱泄寒热不散升降上下頽疝心掣寒多下坠以为诸疝心热内掣隂阳之结四肢浮肿便血不已蛊瘛之病肾气不足寃热觔急白液出跳掣也膀胱不利致三焦约而遗溺肾精不足强上冥视唾之若涕恶风振寒为之劳风虽近衣絮荣虚卫实名曰肉苛心移寒于肺则肺消肺移寒于肾为涌水心移热于肺为膈消胆移热于脑为肺渊膀胱移热于小肠为口糜大肠移热于胃为食防热盛则阳络溢阳络溢为衂蔑醉以入房气竭伤肝大脱其血月事衰少名曰血枯蕴热怫郁生于诸风寒湿风之三气杂合而为诸痹宗觔纵发为白淫热聚胃口而不散行故胃脘为痈面色白黑所谓觔口苦积热名之胆瘅肾虚内夺则为瘖痱血气竭少令人解防腹满不食寒中肠泄斯病骛溏腰股痛发胕肿不便寒生濡泄聊叙此证不能备举
　　煎厥证　主热
　　阳气烦劳积于夏令人热厥目盲不可视耳闭不可听人参散　主之治煎厥气逆头目昏愦听不闻目不明七气善怒
　　人参　逺志【去心】赤茯苓【去皮】防风【去苗以上各二两】芍药麦门冬【去心】陈皮【去白】白术【以上各一两】
　　右为末毎服三钱水一盏半煎至八分去滓温服不计时日再服
　　薄厥证　主肝
　　阳气大怒则形气絶而血脉菀于上令人薄厥于胸中赤茯苓汤　主之治薄厥恭怒则伤肝气逆胸中不和甚则呕血鼽衂也
　　赤茯苓【去皮】人参　桔梗　陈皮【各一两】芍药　麦门冬【去心】槟榔【各半两】
　　右为末毎服三钱水一盏生姜五片同煎至八分去滓温服不计时
　　飱泄证　主冷
　　清气在下则生飱泄清浊交错食不化而清谷出矣白术汤　主之治飱泄风冷入中泄痢不止脉虚而细日夜数行口干腹痛不已
　　白术　厚朴【生姜制】当归【去苗】龙骨【各一两】艾叶【半两熟炒】
　　右为末毎服三钱水一盏生姜三片同煎至八分去滓空心温服
　　防胀证　主心腹
　　浊气在上则生防胀此隂阳返则气结不散胀满常如饱
　　吴茱茰汤　主之治防胀隂盛生寒腹满防胀且常常如饱不欲饮食进之无味
　　吴茱茰【汤淘炒】厚朴【生姜制】官桂【去皮】干姜【炮各二两】白术陈皮【去白】蜀椒【出子各半两】
　　右为末毎服三钱水一大盏生姜三片同煎至八分空心去滓温服
　　风消证　主心脾
　　二阳之病心脾不得隐曲女人月水病血不流脾病食不化风胜真气消
　　黄耆羌活散　主之治心脾受病精血虚少气力衰乏日溢消矣
　　黄耆【一两半芦头】羌活　石斛　防风　枳殻【火炒去穰】人参　生地黄　牡蛎【烧】黑附子【炮】茯苓【去皮】五味子牛膝【酒浸各一两】续断【半两】地骨皮【三分】
　　右为末毎服三钱水一大盏煎至八分去滓温服不计时日进
　　心掣证　主心
　　一阳发病少气泄三焦不利上咳下泄心烦不宁其动若掣
　　调中散　主之治心掣不定胸中刺气痞壅上若咳下若泄利
　　白术　干姜【炮】当归　人参　五味子　赤茯苓【去皮】甘草【炙各一两】官桂【一两半】
　　右为末毎服三钱水一盏煎至八分温服去滓稍热日二服临卧
　　风厥证　主脾胃
　　一阳一隂病发惊骇背痛噫欠名风厥盖胃土肝木为木尅土风胜湿不制肾水故令上逆
　　逺志散　主之治风厥多惊背痛善噫善欠志意不乐身背皆痛
　　逺志【去心】人参　细辛【去苗】白茯苓【去皮】黄耆【去芦头】官桂【各一两半】菖蒲　熟干地黄【焙】白术　防风【各半两】
　　右末毎服一钱至二钱温酒调下空心食前日三服
　　结阳证　主四肢
　　四肢肿四肢热胜则肿四肢者谓诸阳之本阳结者故不行于隂脉阳脉不行故留结也
　　犀角汤　主之治结阳四肢肿满热菀不散或毒攻注大便闷澁
　　犀角【屑】参　连翘　柴胡【去苗各半两】升麻　木通【各三钱】沉香【剉】射干【去毛】甘草【炙一两】芒硝　麦门冬【去心一两】
　　右为末毎服三钱水一大盏同煎至八分食前去滓温服
　　厥疝证　主腹痛
　　脉至太虚积气腹中隐而难见隂沉使脾弱寒于肢膜气厥逆也
　　吴茱茰加减汤　主之治厥疝腹中冷痛积气上逆致令隂冷于肢膜
　　吴茱茰【二两汤浇炒】川乌头【去皮炮】细辛【去苗各三两】良姜当归　干姜【炮】官桂【各一两】
　　右为末毎服二钱水一盏同煎至七分去滓温服日进二服
　　结隂　　主便血
　　结隂便血一升再结二升三结三升以隂气内结故不得通行血气无宗渗入阳下致使渐多
　　地榆汤　主之治隂结下血不止渐渐极多腹痛不已地榆【四两】甘草【三两半炙半生】缩砂仁【七枚毎服可加为炒】
　　右为末毎服五钱水三盏缩砂同煎至一半去滓温服
　　解防证　主肾实
　　冬脉太过缓而澁肾实精不运解者缓防疑寒热类也利肾汤　主之治解防春脉动气痛气乏不欲言此为肾元有余矣
　　泽泻　生地黄　赤茯苓【去皮各一两半】槟榔　麦门冬【去心】柴胡　枳殻【麸炒去穰】牛膝【去苗酒浸各一两】黄芩【去朽一两】
　　右为末毎服三钱水一盏半煎至七分去滓温服不计时
　　胃疽证　主胃热
　　食已如饥胃热能消谷阳明脉终心火上行心憎烦身黄小便赤澁也
　　茯苓加减汤　主之治胃疽积热食已辄饥面黄痩胸满脇胀小便闷赤
　　赤茯苓　陈皮【去白】泽泻　桑白皮【剉各三两】赤芍药白术【各四两】人参　官桂【各二两】石膏【八两】半夏【六两汤洗生姜制焙】
　　右为末毎服三钱水一盏生姜十斤同煎至八分去滓不计时如病甚者加大黄朴硝【各二两】
　　蛊病证　主脾风
　　脾风传肾一名疝气小腹痛出白液名曰蛊左传云以丧志名为蛊病乃真精不守也
　　大建中汤　主之治蛊病小腹急痛便溺失精溲而出白液
　　黄耆　逺志【去心】当归　泽泻【各三两】芍药　人参龙骨　甘草【炙各二两】
　　右为末毎服三钱水一盏生姜五片煎至八分去滓温服不计时
　　瘈病证　主觔急
　　蛊腹痛肾传心觔脉相引而急精液少觔脉不荣灌而引急
　　建中加减汤　主之治瘈觔病相引而急及五劳七伤小便数腹痛难立
　　人参　甘草【炙】官桂　白茯苓【去皮】当归　附子【炮】厚朴【生姜制各一两】龙骨　黄耆【剉】麦门冬　白芍药生地黄【各四两】
　　右为末每服三钱水一盏半生姜五片枣一枚饧少许煎至一盏温服去滓
　　劳风证　主诸风
　　发在肺下病强上防视唾涕恶风肾肺入肺中振栗故俛仰成劳风
　　芎枳丸　主之治劳风强上冥视肺热上壅唾稠喉中不利头目昏
　　川芎　枳殻【麸炒去穰各等分】
　　右炼蜜为丸如桐子大毎服十丸温水送下食后日三服
　　痹气证　主阳虚隂实
　　身非衣寒中非受寒气痹者气血不行如从水中出不必寒伤而作也
　　附子丸　主之治痹气中寒阳虚隂盛一身如从水中出
　　附子【炮】川乌头【炮二味通剉碎炒为末入药】官桂　川椒　菖蒲　甘草【各四两】骨碎补【炒】天麻　白术【各二两】
　　右为末炼蜜为丸如桐子大毎服三十丸温酒下空心食前日三服
　　骨痹证　主肾弱
　　身寒大衣不能热肾脂枯涸不行髓少觔弱冻栗故挛急
　　附子汤　主之治肾藏风寒湿骨痹腰脊疼不得俛仰两脚冷受热不遂头昏耳聋音浑
　　附子【炮】独活　防风【去苗】川芎　丹参　草薢　菖蒲　天麻　官桂　当归【各一两】黄耆　细辛【去苗】山茱茰　白术　甘菊花　牛膝【酒浸】甘草【炙】枳殻【麸炒去穰各半两】
</div>
    <div class="pagination">
<span class="current-page">1</span><a href="宣明方论_page2.html">2</a><a href="宣明方论_page3.html">3</a><a href="宣明方论_page4.html">4</a><a href="宣明方论_page5.html">5</a><a href="宣明方论_page6.html">6</a><span>...</span><a href="宣明方论_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
