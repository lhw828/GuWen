<!DOCTYPE html>
<html>
<head>
    <meta charset="UTF-8">
    <title>文堂集验方 - 第 31 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文堂集验方 - 第 31 页/共 35 页</h1>
    <div class="content">　　〔冻疮〕 鸽子粪煎汤洗之。自效。 冬瓜皮茄根煎汤洗之。 蟹壳烧灰存性研末。菜油调涂。 冻脸上。用活雀脑涂之即效。 端午日用姜葱汁于冻处揉散血结。冬不再发。 鲜樱桃。（不拘斤数。）入瓷瓶内封口。放在凉处发过。至冬月将樱桃水涂冻疮甚效。早涂数次则不冻。

　　〔翻花疮〕 其状疮内如饭粒。破之血出。随生反出。苍耳叶捣汁服半碗。并日涂三次即效。

　　〔肛门口痒疮〕 葫芦。（火烧存性）糁搽。 生疮久不愈。用鸡内金。（即鸡肫皮）烧灰存性。研极细。干贴立效。

　　〔偷粪老鼠〕 生肛门口。仙茅。（一两）山豆根。（二两）大黄。（一两）金银花。（一两）

　　百草霜。（五钱）俱为末和匀。每日清晨米饮和酒下五钱。外用干猫粪 灰。用井底泥调敷。

　　〔坐板疮〕 牙皂荚。（微火炒。）天南星等分。俱研末。用姜汁调匀敷疮上。即效。绿矾一把。放脚盆内。滚水冲下浸洗。待痒止坐草纸上自干。数次效。切勿入尿管中。（入则疼痛。水洗即止。） 黑芝麻口嚼敷之。立能止痒。 浮萍煎汤洗。甚效。

　　〔肾囊忽肿〕 韭菜地上蚯蚓粪二两。加甘草末五钱和匀。水调涂。 肿痛者。用葱白乳香捣涂。痛即止。

　　〔肾囊疮〕 密陀僧。滑石各等分研细。姜汁调涂。 如阴汗湿痒疮。用桴炭紫苏叶为末。糁上即效。 连两腿生疮。用牡蛎。（炒）黄丹。（炒各二两）枯矾。（四两）为细末。

　　至夜睡时连擦两三次。五七日全消。 松毛煎汤温洗。 燥痒疮。至五更时先以粗布擦过。口中嚼生芝麻搽涂五七次。即效。 抓搔成疮。以致肿痛者。甘草汤洗。以丝瓜汁调五倍子末涂之。 凡下部湿气。每日以百沸汤洗。亦能去湿。（忌用生水。）

　　〔肾囊风〕 地骨皮。（二两）吴茱萸。（一两）煎汤洗。 松毛枫树叶同煎汤温洗。 如血热风痒。用地肤子煎浓汤洗。 绿矾冲汤洗效。（勿可入尿管。）

　　〔阴颈生疮〕 白蜜调甘草末敷之。 阴头溃烂。用女人经布烧灰油调涂之。 阴肿痛极。用马齿苋捣烂敷之。

　　〔癣疮〕 新鲜羊蹄叶不拘多少捣烂。加川椒。白糖。并食盐少许。以布共包之。浸陈醋内半日。取布包擦癣。三日愈。 土蒺藜连根带叶捣烂。煎水荡洗即效。 皂矾不拘多少。

　　炒极干为末。猪胆调敷甚效。 大露蜂房不拘多少。以生白矾填入孔内。用破罐底盛之。仰口朝上。用炭火 令白矾化尽。为末搽癣上二三次。除根不发。 年久罗汉松树皮 存性。

　　米醋调搽。 风癣时好时发者。巴豆壳二钱。明矾一钱。同研细生姜擦之。 三年老芋擦之。

　　能治年久顽癣。 凡癣治好后忌食茄子。

　　〔黄水疮〕 石膏。（三钱火 ）龙骨。（三钱火 ）松香。（三钱）枯矾。（三钱）共研细。

　　用煮熟鸡蛋黄熬油。和前药敷上。 头面俱生者。苍术。（炒燥）糯米粉。（炒燥）等分。研匀。

　　糁〔 疮〕 杏仁去皮尖。纸压去油。取霜五钱。轻粉。（一钱）和匀。将雄猪脊髓同捣。

　　先用黄柏煎浓汤洗净拭干敷之。将绢包好。数日即愈。 如污臭者。用龟板醋炙黄。火 存性。加轻粉麝香少许和匀。先用葱汤洗净敷之。 柿叶烧灰存性。同川椒为末。搽患处即效。

　　花椒水洗过。将妇女头上带过通草花。不论颜色。贴之即效。 敷治后不合口。以血竭为末糁之。将好用鲤鱼腹前鳞眼贴之。半月揭下。则不再发。

　　〔注脚 疮〕 马齿苋捣烂敷之。或焙燥研细。蜜调涂之。

　　〔 疮膈纸膏〕 松香。（一两。火上化开。倾入水中取起。）乳香。血竭。（各三钱）

　　共为末。香油调摊贴纸上。用针刺数百孔。反贴疮上。三日一换。贴时先用米泔水温洗净。 初起陈年猪脂油。（数年久者佳各等分）乳香。（三钱研末）共入锅内熬化。用白绵纸裁成疮大二三十张。每张在药内提过。候纸两面蜡凝浓为度。将三十张叠成半寸浓。用针刺数百孔。以便通气。贴于疮上。用绢缚住。过一夜将贴疮一张抽去。又复包上。每日如此。俟恶水消尽。

　　即生肌长肉矣。 血 用桑根白皮。（捣烂加猪油研匀。照隔纸膏贴之。）

　　〔两腿血风疮〕 猪鬃。（ 灰五钱）烟胶。（即皮市熏皮烟煤炒净五两）黄柏。（一两炒研）真川连。（三钱）轻粉。（三钱）乳香。（去油）没药。（去油各五钱）血丹。（炒五钱）

　　俱为细末。用真地沥青调匀。先以葱椒水洗透。拭干敷上。用油纸包好绢扎。至七日后。再洗再敷。

　　屡验如神。 如腿疮流黄水。瘙痒不止。用地肤草。（四两）花椒。（三钱）煎汤洗之。再用房内倒挂屋龙灰敷之。二三次立效。

　　〔脚面恶疮〕 羊粪 成白灰。麻油调涂。痒入枯矾。轻粉。少许。 久不收口。枯矾。

　　杉木。（烧灰各一钱）共研细。麻油调敷。

　　〔脚指缝烂疮〕 鹅掌黄皮焙干。烧灰存性。为末糁之。 赤石脂。苍术。（炒焦）俱研极细末。糁上皆效。 暑月抓烂疮。口嚼细茶叶敷之。 风痒流黄水者。黄柏。（去皮不拘多少）用猪胆汁涂搽。晒干数次。酥透柏皮。方研末。先用花椒汤洗过拭干。随以末药敷之。

　　二三次即效。 极痒有虫者。用乌 根为细末。油调涂上。少顷涎水出即愈。 湿烂不愈者。

　　以多年尿桶烧灰存性敷之。 凡下部湿气脚烂。不能移步者。内服黄柏。（酒炒）苍术。（米泔水浸一宿盐水炒燥各五钱） 水煎食前服。连服四五次。再无不效。

　　〔脚上生疮乱孔如蚁窝〕 如意草捣烂敷上。 桃树嫩精和陈年锻石。共捣成饼敷之。 穿山甲烧灰敷之。皆效。

　　〔远行足打成泡〕 水调生干面涂之。一夜即消。

　　〔脚垫毒〕 人走长路紧急。被石块脚底垫。肿痛不能移步者。急用旧草鞋入尿桶内浸半日。或一夜。将新砖烧红。以浸湿草鞋放砖上。随以肿脚踏上。火逼尿气入里即消。若不即治。烂则难愈。远行肿痛。亦用此法。

　　〔脚碱鸡眼〕 葱白荸荠捣汁一碗。再取松香四两。蜈蚣三条。麻油八两。另煎滴水成珠。方入前汁再煎。摊膏贴之即落。

　　〔手足冻裂〕 蛇壳。乱发。鲜猪板油。（各二两） 用清水十数饭碗。锅置露天。入药同煮。以棍频搅。熬至壳发无形。（如不化。再加水五十碗。）加入黄蜡四两。俟蜡化。倾入极浓瓷钵内。待其自凝。患裂者。先以温汤洗净。临睡时。用抿脚挑入裂内。立时定痛。冬至日制更效。

　　〔痔疮〕 初起用马齿苋。不拘鲜干。煮熟食之。并煎汤熏洗即效。 痔疮肿痛。用白鹅蛋两个去壳。入熊胆二分。冰片少许。研匀。入瓷罐内。密封。临用以手指蘸药搽之。

　　〔痔疮红肿翻头痛不可忍〕 极大螺蛳一个去盖。入冰片五分。置茶钟内一夜。尽化为水。用鸡翎蘸扫患处。其性凉。立能止痛消肿。 葱头和蜜捣点肿处。觉冷即消。 破流脓血。用儿茶口中嚼烂敷疮上。先作微痛。数次后即结靥愈。

　　〔痔疮日久成漏〕 胡黄连。（一两）穿山甲。（麻油内煮黄色）石决明。（ ）槐米。（微炒各五钱）炼蜜丸如麻子大。每服一钱。空心清米汤下。早晚日进两服。至重者四十日全愈。

　　如漏之四边有硬肉突起者。加蚕茧二十个炒枯研末。和入药内。外用苦参煎汤洗。每日二次效。如脓血多。肠污从疮孔中出者。先服刺 皮。（炙切片再炒黄）胡黄连。（切片姜汁炒各一两）麝二分俱为末。软饭丸如麻子大。食前酒下一钱。服后脓水多去尽。再服前药。更易见功。

　　〔痔疮去管〕 犀角。（末）象牙。（末）乳香。（去油）没药。（去油各一两）明矾。（末）

　　黄蜡。（各五钱）先将黄蜡铜锅内熔化。糁入药末。丸如桐子大。再用连翘。金银花。各一两。

　　好酒五斤。同煮去渣。收入瓷瓶内。每日酒一杯。服前药二十一丸。即能除根。 辣茄一百个连蒂晒干为末。糯米粉三升拌匀。水法为丸。如芡实大。每空心服十丸。白汤下。药完其管挂出如带。用麻药剪切。贴膏收口。 立秋后马齿苋三十斤。取汁熬膏。用槐米三斤焙研细和入膏内。每服三钱。空心滚水下。即能去管。

　　〔洗痔极效方〕 威灵仙。槐米。防风。（各一两）五倍子。（五钱）瓦松。柳须。（即杨柳小红根各二两）各锉碎。水煎浓熏洗。 未破者茄蒂或根晒干煎洗。日二三次即效。 已成漏者。用蒲公英一斤。猪蹄一只。煎汤去油。滤净熏洗。

　　〔血痔内胀〕 枯桑树烧成白灰。每服酒下三钱。 韭菜煎浓汤先熏透。候温洗疮。日二次。（盖韭菜大能散血也。）

　　〔痔疮出血〕 橡子。（研成粉）糯米粉各一升炒黄。滚汤和作饼。饭上蒸熟食之。四五次即效。 如不因疮内由大便而下血者。用干莲蓬壳。（烧灰煎汤。） 代茶饮即止。以好为度。

　　〔内痔不出〕 草乌为末。津调点肛门。痔即反出。便于敷治。

　　〔灸痔疮法〕 蕲艾丸黄豆大。灸手背腕陷内。待灸疮发。用清凉膏贴之。灸疮愈时。

　　痔亦愈矣。

</div>
    <div class="pagination">
<a href="文堂集验方_page30.html">上一页</a><span>...</span><a href="文堂集验方_page26.html">26</a><a href="文堂集验方_page27.html">27</a><a href="文堂集验方_page28.html">28</a><a href="文堂集验方_page29.html">29</a><a href="文堂集验方_page30.html">30</a><span class="current-page">31</span><a href="文堂集验方_page32.html">32</a><a href="文堂集验方_page33.html">33</a><a href="文堂集验方_page34.html">34</a><a href="文堂集验方_page35.html">35</a><a href="文堂集验方_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
