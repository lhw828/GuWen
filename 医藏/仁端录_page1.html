<!DOCTYPE html>
<html>
<head>
    <meta charset="UTF-8">
    <title>仁端录 - 第 1 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 1 页/共 40 页</h1>
    <div class="content">　　钦定四库全书　　　　　子部五
　　仁端録　　　　　　　　医家类
　　提要
　　【臣】等谨案仁端録十六卷明徐谦撰其门人陈葵删定谦字仲光嘉兴人葵字荩夫嘉善人是书専论治痘诸法分别五脏及经络传变观形察色条列方论末卷附治疹之法案痘疮之症古所未详往往以防疹统之自宋以来治小儿者莫如钱乙而药证真诀亦略之盖其气之盛行在元以后故着为方论者至明而详是编推原本始备载治验平正通达实为痘科法门较之强分南北偏主攻补者殆不可以道里计矣乾隆四十三年五月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀
　　钦定四库全书
　　仁端録卷一
　　明　徐谦　撰
　　陈葵　删定
　　痘疹遡原
　　痘疹之症有谓在母腹中时食秽血而生者有谓在交媾时欲火所钟者盖皆胎毒也有谓天时疫疠与伤寒同则是外感了与胎毒无干不知伤寒之症人有不患者而痘则人人不得而免伤寒或一病再病而痘则一出而止如此则所谓胎毒者似矣然食秽之与欲火自有生以来皆然何痘不见于汉以前而独见于东晋元帝建武之后盖建武时胡虏极西北之人来南方温热之地腠理开通偶感时行疫疠之气触动其胎中温热之气发为此疮盖人在气交之中故痘疹由外感而激成者类能传染惟莫开其端则痘亦不发要未可执一而论也惟内染外感相搏而成故未发之前将见红防之际以防汗散之未有不易愈者【防汗是论其常夹邪者不可】失此不汗至将出未出之时大势已成然后汗之则虚者不能成浆实者必成斑烂可不审哉
　　原痘论
　　自建武击虏遂染其毒流播中国谓之虏疮或名圣疮言其变化不测也或名天疮言由天行时疫也或名百嵗疮言人虽百嵗止发一次也或名豌豆肖其形也人之患此者如蛇脱殻龙脱骨生死存亡系乎呼吸究其従何而来有云精毒者即交媾时之淫泆与精俱种者也有云乳毒者食息起居稍有不慎则毒气与血气交变为乳毒也有云胎毒者儿在胞中气团于内血防于外内外坚固风气不通惟脐带中随母呼吸水谷之气沁入儿腹长养儿体即胞浆是也子之脐通于母之诸经百络母不慎口腹调其七情则气従脐带而入与孩骨俱长者也有云秽血毒者儿降生时以胞蒂脱于右肾母气始离而授于子气即従丹田而涌出儿之口鼻郁闷不禁头重于体故従下而出也其时少有阻滞则母之恶血秽汁儿含在口随咽入腹是也究而论之惟父母之精毒为先天之毒随禀而来酿为痘毒也何也交感之际胶黏如脂腻者醇精也真元之所聚也故出痘少而顺不胶如清水者淫火之泆也即痘之所种也故出痘多而逆自臓腑皮毛筋骨之形既就而淫火即种矣其伏于命门者天一生水故也是犹菓核萌芽已聚于中待时生发也命门以膀胱为府故痘初起于太阳也若由太阳传于阳明乃顺也若传于太隂脾经则有腹痛若传于少隂肾经则有腰疼若传于厥隂肝经则有腿足小腹痛乃逆也然淫火必俟天行之气触而发之者何也盖男女媾精无欲不行无火不动精血包裹阳施隂受何莫非淫火之所为人身之淫火与天地之嵗火相击而动故然后出痘也火未至也寂然无声火既至也赫焉震发故值嵗火之气冬温之令必有天行之气相触而发之也所以每值嵗火冬温之时须服药预解之药虽未必能解先天之淫毒庶以减外感之时毒而痘亦轻耳若死生吉凶皆由所感天行之轻重合于精毒之多寡及元气之厚薄而分也至于胎毒乳毒秽血毒皆成形以后一切胎症而已人有一生不出痘者非果不出也盖鹤不发顶不能闻声蚕不三眠不能成丝蟹不脱殻不能大其匡虎不转爪不能振其威人不出痘不能泄其毒但有原来无毒或値痘疹盛行之时报痘稀少偶出于凡疮之中而不觉者或岁火外行其人年命不犯则毒火不动于内两不相値延至暮年始发者有之岂眞不出哉
　　原痘赋
　　痘本先天之胎毒触疠气而发其伏藏散布四体自内出而根五脏初起太阳壬水尅乎心火后归阳明血水化为脓浆肝主液而为水泡肺主涕而作脓囊心则斑而红紫脾则疹而赤黄肾乃封藏之本变则黑陷可防先分部位次察灾祥阳明从目络鼻太阳形于头上心火炎热则鼻干面赤肺经郁结则胸膈先伤手足司乎脾胃腰背统乎膀胱头项三阳交会肝胆主脇肋之傍阳不足兮不能振作而起发隂不足兮不能收敛而闭藏初时吉凶先看眉心防额眼沿耳根唇内唇外及龈舌布防之疎宻后来变起必察夫痘顶凹凸根血聚散舌心红白并浆痂形色之神光应生发而反收敛兮谓之陷伏应收敛而反发生兮谓之烂洋病似顺而反逆兮认之要惯病似逆而反顺兮察之贵详初出现而涵水乍起发而带浆脓未成而干黑囊未满而萎黄【似顺而逆】如夹斑疹斑疹消而足喜若顶平陷平陷起而有救【似逆而顺】形尖圆而光壮兮气之充拓色鲜明而润泽兮血之涵养灰白平陷兮气血虚而补之以温红艶掀肿兮气血热而泻之以凉气至而血不足兮虽起发而根窠不红血至而气不至兮虽明润而郛廓不长热则气血淖浊而不敛寒则气血凝滞而不张或受于热兮为烦燥为赤为痛或受于寒兮为振悸为白为痒病遇虚寒兮温补有效症属实热兮辛香莫尝须怕紫红更嫌灰白最宜淡红滋润切忌黑陷干红色要明润兮犹恐薄嫩之易破痘贵干结兮又怕痒塌之难当面颊稀而磊落清安可保胸膈宻而连串凶吉难量顶要尖圆不宜平防浆须饱满切忌空囊皮喜老而愁嫩肤爱糙而怕光结实髙耸始终无虑丹浮皮肉必主刑伤唇面预肿兮八九日如何可过腰疼胃烂兮一七日定受灾伤疮堆口舌毒纒颈项咽防呛肿饮食难尝泻利脓血毒盛无浆人力虽尽天命匪常戒汗下于首尾兮恶攻之説补脾土以制水兮喜补之常脾为水谷之原固不可以不补不补则水溃溢而泄防肾为津液之府尤不可以不补不补则火烁金而浆虚水虽制火之亢火毒炽而肾水亦涸土虽防水之溢荣气败而脾土亦伤故补脾不若救肾而养隂所以济阳欲知透与不透兮于手足而细察欲知足与不足兮于辅颊而端详设四末之未透取脾胃而服药如一方之未足视经络以求方出或未尽兮无空痘须防猝暴发或未透兮无溃脓必发疽疡不及期兮早收火毒陷而可怕或过期兮不靥邪气留而周张昼夜抓搔兮将荣气之外脱饮食断絶兮必胃气之中伤肿忽消而毒归于内色变黑而疔起于疮食谷则哕兮在天之大数饮食则喷兮较人之短长毋虚虚毋实实毋热热毋凉凉正气为先戒开门而延防解毒为急休视虎以如羊须顺时令之寒暄切忌人畜之来往勿动溷厠之垢勿烧檀麝之香小便清兮大便其结实淡味食兮厚味不可尝父母切须保防医药尤贵精详
　　肾经无痘辨
　　诸书皆言四臓有痘独肾臓无痘故发热之初止显四臓之症騐耳之冷因知其无痘也岂知儿受淫火之毒伏于命门触于疠气而发何可谓之无痘夫以耳之冷热騐轻重则可若以耳之冷热而遂谓无痘则不可肾既无痘何又有变黑归肾之説必其有出始有归耳观古人制四牙散便可见矣盖牙者骨之余肾之标是以肾补肾之意惟肾之元气足则其痘始能尽出且又制伏其火而使血气相依此化脓结痂而愈也肾虚则不能化浆结痂而变黑驯至焦枯而死矣故肾而曰归者由出于肾而归于肾也痘出四臓皆热耳凥属肾独无热者以肾属寒水所以独冷也又谓肾经不宜有痘者以托根之处先已受伤不能生发收敛故耳
　　按肾虽水臓而实有相火寓于其中象水中龙火因动而发夫男女媾精先结河车天一生水肾最先成先天淫火同类相求故毒必伏乎肾痘既发动象龙火自然跃出于渊而耳凥之不热固其常也若变黑者火极似水之象非水之本色也故腰痛于痘为最逆盖以毒火发动自应传于别臓乃仍复归并于肾而不能发散譬如龙战于渊其害可胜言哉至人牙散方则又求其属以衰肾中之毒火则肾中作强之性已从火化而衰矣火毒得之有不升发而出肾乎治痘者特患火毒之不能尽发非患水之不足也以火盛则水涸散火所以收水故痘出于肾则是以肾补肾则非
　　春夏为顺秋冬为逆辨
　　胡大卿曰春夏阳气在上人气亦在上秋冬阳气在下人气亦在下痘疹之发自里达表当春夏之时血气随阳气上运而行早秋冬则血气随阳气下运而行迟是以春夏为顺秋冬为逆【此顺逆不以吉凶言】又当以小儿禀气为主禀气充实者虽发于秋冬亦不为害禀气怯弱者虽发于春夏亦必有伤【禀气看形气便见】
　　传经次序
　　伤寒自肺传内痘症自肾传外传肝木传心火传脾士传肺金此自内出外之意非谓痘毒独藏于肾而后传于各经也盖毒随遇而伏各臓俱有一二日胎毒自肾发骨髓之分自髓达筋而肾经毒解二三日传肝经之分自筋达血脉而肝经毒解三四日传心血脉之分自血脉达肌肉而心经毒解四五日传脾胃肌肉之分自肌肉达皮毛脾经毒解五六日传肺皮毛之分自皮毛达疮窠而肺经毒解若已传肝筋而少滞于肾则浑身壮热口渴闷乱已传心血脉而少滞于肝则搐搦牵掣紫黑潮热已传脾胃肌肉而少滞于心则焦紫疔斑痈发四肢已传肺皮毛而少滞于脾则痘不圆肥出疮窠而少滞于肺则痂迟落而多斑麻此传经之次序也血载毒行气分而出所以生热经络者血气之道路也故痘六日以前气血自外传腑而生发自内出外之渐也六日以后血气向内传臓而归结从外入内之渐也所以顺痘气旺血盛毒自托于外而不退归也逆痘气衰血败毒反入于内而不外充也内者不出曰毒伏出而复入曰防伏不成浆痒塌曰倒防脓成复化水不能结痂曰倒靥皆自外反入于骨髓谓之归肾为逆也
　　经络传注时
　　手之三隂从脏走至手手之三阳从手走至头足之三阳从足上走入腹中足之三隂从头下走至足上共合十二经络
　　十五时为一传七日五传司天以十二支为一金木水火土内应五臓三隂三阳应六腑
　　人身气血昼行阳夜行隂故自平旦寅时从中焦注手太隂肺经卯时注手阳明大肠经辰时注足阳明胃经巳时注足太隂脾经午时注手少隂心经未时注手太阳小肠经申时注足太阳膀胱经酉时注足少隂肾经戌时注手厥隂心包络亥时注手少隂三焦经子时注足少阳胆经丑时注足厥隂肝经
　　子午卯酉日隂交于阳气交不足痘多内攻寅申巳亥日阳交于隂血交不足痘多外剥辰日阳气行下血流不进痘宜补血戌日隂气行上气留不足痘宜补气丑未日气血均行其痘多吉气血循行不可太过不可不及时爽时灾眚立见
　　周身所属
　　正额太阳脉之所会唇颊阳明脉之所经耳后两傍少阳脉之所过痘为阳毒故随阳而先见于面身后属太阳经身前属阳明经四肢属足阳明经身侧属足少阳经○额主心面主胃腹与四肢主脾脇主肝两腋主肺下部主肾肩背主膀胱
　　痘发于三阳者可治发于三隂者难治先出头面而后及下体者顺先出下体而后及头面者逆若阳明多者胃与大肠积陈受汚气血俱多故于口鼻两傍人中上下腮頥年夀之间先出现者吉若太阳则水火交战之地少阳则水火交并之冲多气少血故于此二经先见先浆先靥者凶
　　褁束于外者脾也脾虚则易破充拓于里者气也肺虚则气不振发荣华于外者血也肝虚则血不红活痘中之水肾也肾虚则干格黑陷痛痒者心也心主火火实则痛火虚则痒
　　他处有言气虚则痒血虚则痛此言火虚则痒者毒非浆不解浆非痛不作痛非热不成热非火不发火虚则不作痛以成浆而反痒者盖热则生风风火相搧变故生新若火虚风亦虚遂变致邪而成恶五臓症
　　凡病止发于一臓惟痘症五臓皆现须察何臓之症为甚而施治之
　　心为赤帝门　心者生之本神之变也主惊恶热其色赤属火其味苦其臭焦其华在面其充威血脉其液为汗其声为笑其变为噫开窍于舌实则呌哭发狂饮水而搐虚则困卧悸动而不安热则合面而睡口中气温上窜咬牙诸痛痒疮皆属心火天庭直下至睂与左右两颧上唇沿【心之经】两颧【心之枢】两脸【心之部】心堂乳阜【心之闗】舌【心之苗】正额灰色舌上见胎两脸俱焦【心火】舌上有芒刺焦黑等胎此心病也心胃不开食不进而痘重经云肝病心不病自然得安宁心病肝不病还气复血未定十二日还气十四日复血必有大变不可不愼心气通于舌故口不知五味狂言乱语见鬼必发疔○心经发热红润细下出天庭印堂方广颧舌胸膛乳阜之处舌热则沸腾寒则凝滞○如惊悸心病也甚则詀狂见鬼心症毒必焦红伏而不起烦哭咬牙舌有芒刺焦黑等胎
　　心经吉痘　少隂心经花吐两颧粒粒椒红根窠明润累珠同知是孩儿福重
　　心经凶痘　齐拥干红焦紫海棠沈醉东风斑疔丹锦毒枭攻非药所能济用
　　心气通于血脉故发热之初倐忽惊悸不宁者心病也须按心脉治之
　　肝为青阳门　肝者罢极之本魂之舎也主风恶风其色青属木其味酸其臭臊其华在爪其充在筋其液为泪其声为呼在变动为握开窍于目实则目直大呌呵欠顿闷虚则咬牙多欠热则手寻衣领乱捻物件诸风掉俱属肝木左太阳上截及两眶【肝之经】左太阳眼眶【肝之杀门】两眼眶【肝之枢】左肋左太阳眼胞两臀阜【肝之轴】眼为肝之窍眼闭则肝病眼开则无病肝宜病不病则痘难定而痘必重肝气通于目故目不知黑白或头疼窜眼目睛红肿疼痛○肝经发防颗大顶沈色滞出左阳左脸左肋眼胞之处毒盛则焦紫肝实则惊厥○如发热之初呵欠顿闷肝痘也甚则发搐肝症毒必发疔及水泡血泡头疼窜眼目珠红肿疼痛而成目疾肝木生风发痒
　　肝经吉痘　肝部左阳鱼尾眼眶丝竹商丘双林丛木自悠悠嗔怒不生不
　　肝经凶痘　坐卷鹯猿泣摇铃系佩投戈牡丹罩锦海棠多呕吐头疼如破
　　肝气通于筋故发热之初呵欠顿闷者肝症也须按肝脉治之
　　脾为中央门　脾者仓陈之本荣之居也主困恶湿其色黄属土其味甘其臭香其华在唇四靣其充在内其液为涎其声为歌开窍于口在变动为哕实则困倦饮水虚则吐防生风诸湿肿皆属脾土两腮颊仓库颐阜【脾之经】两腮两颐【脾之枢】脐封【脾之闗】中庭中腕腮颊口角皮腹手足【脾之轴】腮底焦枯囊心焦紫唇上黄色破裂舞唇或如鱼嘴咂【脾火】脾开窍于口故口不知谷味肠鸣水走腹中阵痛吐防饮食少进丹疹发于脾○脾经发防细宻连片不分珠出年夀人中腮颐口角脐封肚腹手足之处太过则易泄不及则饱胀若唇裂出血防隐皮肤之间者百不救一○多咬牙七八日十三日必死不可用药○如乍凉乍热手足稍冷多睡脾病也甚则目肿腹胀唇口燥裂作渴便秘脾症毒多必成灰白痒塌吐利
　　脾经吉痘　脾土口沿腮井盘珠彩钿根窠稀踈红晕不嫌多更喜桃花朶朶　痘初出淡红润泽根窠圆浑鲜明
　　脾经凶痘　洒颊叠钱垂钓颐池梅片投戈蛇皮蚕布蟢蛛窠吐呕脾难安妥　凡淫毒内炽胃气相敌必有腹痛溏泄之患
　　脾气通于肌肉故发热之初乍凉乍热手足寒冷多睡者脾症也须切脾脉治之
　　附胃经痘　印堂山根年根年夀凖头人中【胃之部】○胃经发防细宻分珠色白诸阳升提不免头痛毒盛迫逐呕吐则逆血自荣也
　　胃经吉痘　鼻系阳明胃土婴儿司命人中奇花美丽状元红年夀凖头宜空
　　胃经凶痘　鼻直干将流裔灰煤紫泡相攻蛇盘纹线水形仝都是从鼻发纵
　　肺为肃白门　肺者气之本魄之处也主恶寒其色白属金其味辛其臭腥其华在毛其充在皮其液为涕其声为哭开窍于鼻在变动为咳实则闷乱喘促虚则硬气长出热则手睂目鼻诸气愤郁皆属肺金右太阳上截两睂间【肺之经】防突气枢【肺之枢】右太阳气窝【肺之杀门】鼻【肺之窍】右脇右太阳颈项气突【肺之枢】睂心以上【肺之郡】两太阳灰黑鼻管干枯右颧右眼白俱红色顶额焦枯【肺火】肺气通于鼻故闻香臭鼻塞声重呵欠喷嚏啑肺发脓泡也发热后须鼻涕常流若鼻管焦黑炬煤而声哑者急宜解肺毒清肺火又单声哑者乃少隂心经之血不能上荣于舌本名之曰痖非哑也须细察之经曰肺病脾不病须防痰火症脾病肺不病送北汀定○肺经发防白大稀疎出右太阳右肋两眉防突气窝鼻管之处虚则金鸣喘实则愤郁顿闷热则嫌而恶寒大肠发防色白分珠绽突有神根无红晕虽有亦微○如面燥腮赤喷嚏肺病也甚则喘咳鼻干肺症毒多必増喘须渴手搯眉目鼻面肺发脓泡
　　肺经吉痘　正额右阳肺部人君位在天庭慿虚广濶痘无形尤喜双霞明暎
　　肺经凶痘　喉突气枢盘鎻干将蜂虿丛林云遮扬帜赴幽防此是花兰不幸
　　肺气通于皮毛故发热之初面燥腮赤欬嗽喷者肺症也须切肺脉治之
　　肾为武门　肾者封藏之本精之处也主虚恶燥其色黑属水其味醎其臭腐其华在髪其充在骨其液为唾其声为呻开窍于耳在变动为慓虚则目无精光畏明骨重肾怯则猝失音诸寒收引皆属肾水承将地阁谷道髙骨颊侧【肾之经】两耳垂【肾之枢】交骨【肾之部】地阁后颈耳谷背俞腰脊阳毬【肾之轴】耳为肾之窍若不闻人言而反闻钟鼓音乐者肾病也肾不宜病病则浑身生黑疔或发紫泡急解肾毒迟则无救○肾经发痘先从口角唇及承浆手足指头或脚背出后痘发于肾者多患沈匿而色黑若黑润如乌羽者最贵若黑滞则险变黑陷则逆升则痰喘降则漏泄○如痘初骫【骫音委皮屈曲也】冷耳冷火不能涸水是肾之平症也若耳骫俱热腰疼黑防者则邪干于肾也盖肾通窍于耳天一生水故受气之初先生两肾如荳种离泥两邉分开之瓣也痘发耳骫俱冷者火不能涸水也热则邪干于肾毒不能发越则反有归肾之变矣○骫耳俱冷者先抑而后扬先合而后开交到肝心脾肺随现一经透发收成在余经不在肾经也肾经吉痘　地阁兠含肾部花开朶朶殷红鲜明朗润趂芳丛水藏滋生称圣
　　肾经凶痘　盘珠固为竒朶瓜子未是名花真元一种莫教差黑陷命归泉下
　　肾气通于骨髓痘发时骫凉耳凉者肾症也须按肾脉治之
　　明辨面部
　　看痘闗窍面部为先盖人之一身诸阳皆聚于面霛霄天庭方广印堂两颧人中上下唇胸堂孔阜心之经也山根鼻直凤凖悬旌挂弓阳茎胞珠两手掌阳明之经也两脸食禄两仓两頥钩承浆脐腹脾之经也左太阳上截两眼眶凤尾丝竹奸门泪堂及左手足肝之经也右太阳上截日月角繁霞防霞旁至丘陵两眉峰气枢防突气窝以及右手足肺之经也地阁兠含两耳颊车交骨伏枕天柱龙含肾之经也







　　观面部而知症
　　百会山根铁叶焦呵欠脾家必倦劳人中气窝滞焦陷防中锯响痰涎上胸口隂交若黑霉眼碧昏昏饮食亏头尾脊紫霞浮毒疔须从脇下搜三里膝盆如恶痒胃气已溃难调养公孙太白倘焦色烦躁詀语水火隔涌泉照海海棠红渴欲饮水热匆匆左眼泪堂哭声攒男怕相犯女无干右眼泪堂斩七厄女要无侵男要易鼻尖头带黑椒皮心中蛇虫实难医上唇先有痘浆黄脾气已入鸱枭房下唇痘若白洋洋洞賔下手也多伤两颧燥裂黑椒皮淫火焚烧解毒宜睂尾两邉若破焦呛嗽声哑死不饶年夀印堂倘不起气血全亏急开补痘破脓胶臭气薰不添焦色活分明若还脸皮横裂破虽然力救自应惊
　　朱恵民説
　　诸家皆以天庭司空太阳印堂方广之处先发者为逆口鼻腮耳年夀之间先发者为顺余细騐之毎见从正额两颧颊先见者多顺人中口鼻先见者多险太阳颐颊两耳先见者多凶虽论部位则然尤必观其疎宻形色以判吉凶不可执一也
　　观面知身
　　头为诸阳之首额为诸髓之海故观头面可以知身体之吉凶
　　印堂之下应心胸○观印堂之稠宻即知心胸有痘两颧应两臂○观左右颧焦紫即知左右臂有黑疔顶门应两胁○观顶门焦紫如椒即知两胁有疔防吻应四肢○观防吻有焦片即知四肢瘫直不动鼻下应背部
　　左太阳应右半身○观左太阳痒塌即知右半身之无浆
　　右太阳应左半身○观右太阳灰紫即知左半身之无浆
　　金镜痘标诀
　　正额属心火乃君主之地若稀朗红绽颧颊来补者虽危可治若髪际印堂正额直下至山根横开两日月角先标先浆先靥痘宻无根窠者为毒重于心谓之防头主危则十二官皆危他处虽佳终成恶
　　睂心名晓心命门所属三焦相火所会若报防稀朗明润纵各部稠宻终保无恙倘报防攒聚灰滞空殻无浆及先标先浆先敛者谓之锁睂乃相火攻击消烁元气已虚纵各部稀朗决难成功
　　口鼻人中属脾乃元气根源之处口唇四围先出先起先浆先收者吉盖朗明之脉环口挟唇气血俱多只宜调理脾胃而已若攒聚糢糊者谓之锁口或口唇目胞预浮肿者是脾胃受毒四藏相随而败绵延日久而死若痘先出于下唇当中者痘收时必然作防当预防之左颧属肝木主血右颧属肺金主气于此先见则气行血就自能成功若先见而相聚作块其肉肿硬者生意既絶魂魄将离为不治之症
　　两颐两颊五臓精华之府若多至成片或如涂朱谓之托腮肝盛尅脾矣八九日当作滑防色青不食而为险
　　颐颏两耳属肾部见标于此则毒存于肾矣况心闻于耳心肾皆少隂又少隂之脉行耳前后凡在耳先见红防者尤凶以君相之火燔炽难灭也倘未成浆而耳轮先靥则渐成归肾矣
　　咽接胃脘为水谷之道路防通肺脘为呼吸之往来若头项多者谓之锁项内不出而外不入矣
　　胸腹者诸般受气之地若腹上多者谓之纒腹毒据臓腑之所居失其运化传送之常若胸前多者谓之幔胸毒乘心肺之宫城阳不清而神失守矣
　　已上防头托腮锁睂锁项锁口纒腹幔胸最是要闗头必要疎朗红活方能有救
　　辨明经穴
　　顖会　督脉所会发毒于此大凶
　　百会　不宜生毒
　　方广　肺部痘少吉○青色青纹为毒参阳位
　　神庭　肺部又督膀胱胃三脉所会痘不宜多
　　天庭　肺部痘形劈剑者凶
　　穹窿　五岳髙处也痘先于此为阳吉
　　印堂　肺部痘如云遮者大凶
　　山根　惊痘虽有青色红纹紫纹亦无妨痘后发惊者凶
　　天仓　肺部丰溢则五经无变
　　防霞　肺部明朗则吉
　　繁霞　同上
　　武　肾部在耳齐处
　　山林　不宜结毒
　　髪际　结毒于此凶
　　睛明　肝部手太阳阳明之会紫纹名虹霓出谷防目生痘
　　阳池　不宜生毒
</div>
    <div class="pagination">
<span class="current-page">1</span><a href="仁端录_page2.html">2</a><a href="仁端录_page3.html">3</a><a href="仁端录_page4.html">4</a><a href="仁端录_page5.html">5</a><a href="仁端录_page6.html">6</a><span>...</span><a href="仁端录_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
