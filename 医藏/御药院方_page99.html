<!DOCTYPE html>
<html>
<head>
    <meta charset="UTF-8">
    <title>御药院方 - 第 99 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御药院方 - 第 99 页/共 104 页</h1>
    <div class="content">　　洗浴菖蒲汤

　　散风截痫。

　　菖蒲（三两，一寸九节者）　防风　荆芥穗（各二两）　石膏　梅根（各一两）

　　上件捣罗为粗末，每用五匙头，水三碗煎三五沸，适寒温浴儿，先洗头面，次浴身体为佳。

　　大青膏

　　治小儿伤风，其候伸欠烦闷，口中气热，或偎人恶风，脉浮。

　　大青（生，一分）　白附子（生，一钱半）　蝎尾（生半钱）　朱砂（一字匕）　青黛（一钱）　麝香（一字匕）　乌蛇梢肉（半钱）　天竺黄（一字匕）

　　上为细末，朱砂研，入生蜜和成膏。月内儿，粳米大，一岁皂子大，余以意加减，用温薄荷汤化下。

　　惺惺散

　　治小儿风热疮疹，伤寒时气，头痛壮热，目涩多睡，咳嗽喘粗，鼻塞清涕。

　　桔梗　细辛（去叶）　人参（去芦头）　甘草（炙）　白茯苓（去皮）　栝蒌根　白朮（各一两）　加川芎（一两）

　　上为末，每服一钱，水一小盏，入薄荷三叶，同煎至四分，温服。如要和气，入生姜煎服，不计时候。

　　人参羌活散

　　治小儿寒邪、温病时疫、疮疹，头疼体痛，壮热多睡；及治潮热烦渴，痰实咳嗽。

　　羌活（去苗）　独活（去苗）　柴胡（去苗）　人参（去苗）　芎　（去苗）　枳壳（去穰，麸炒）　白茯苓（去皮）　甘草（炙。各二两）　前胡（去芦头）　桔梗　地骨皮（去土）　天麻（酒浸，炙。各半两）上为散，每服一钱，以水七分，入薄荷少许，煎至五分，去滓温服，不计时候。

　　大镇心丸

　　治小儿精神不爽，寝寐多惊，心忪恐悸，四肢战掉，举动欲倒，状类暗风，或烦躁而多啼。退惊风，化痰涎，壮心气，益精神。

　　生犀角（镑，末）　铁粉（研。各一两）　羚羊角（镑，末）　龟甲（镑，末）　赤箭（各半两）　牛黄（研）　茯神（去木）　远志（去心）　真珠末（研）　人参　桂（去粗皮）　蛇蜕皮（炙，令焦黄）　天竺黄（研）　龙脑（各一分，研）　麝香（研）　菖蒲（各半两）　丹砂（研，半分）　金箔（研）　银铂（研。各五十片）

　　上一十九味捣研为末，炼蜜和丸，如梧桐子大。每服一丸至二丸，食后临卧，薄荷汤化下，更量大小加减。

　　牛黄散

　　治心肝脏风热，致眼偏视，宜服之。

　　牛黄（一钱，细研）　犀角屑　甘菊花　天麻　槐子　人参（去芦头）　芎　防风（去芦头）　车前子　决明子　黄　（锉）　蔓荆子（以上各半两）　朱砂（一分，研）　龙脑（一钱，细研）　甘草（一分，炙赤，锉）　羚羊角屑（半两）

　　上件药捣细罗为散，入研了药同研令匀，每于食后以竹叶汤调下一钱，临卧再服。

　　羚羊角散

　　治眼风邪所攻瞳子不正，颜视常偏，宜服。

　　羚羊角屑（一两半）　犀牛屑（一两）　龙脑（一分，细研）　牛黄（一分，细研）　朱砂（半两，细研）　赤芍药　甘菊花　细辛　防风（去芦头）　酸枣仁（微炒）　沙参（去芦头）　蔓荆子　玄参　人参（去芦头）　蕤仁（去赤皮。各三两）　天竺黄（半两，研）　密蒙花（一两）　甘草（半两，炙微赤，锉）

　　上件药捣细，罗为散，入研了药更研令匀，每于食后，以竹沥汤调下二钱。

　　寒水散

　　治肝风暴赤、目睛偏视。

　　青黛（一钱）　大豆（三钱，去皮）　马牙硝（二钱）　黄连（二钱）　黄柏（三钱）

　　上件同捣罗为细末，每用一钱，蜜少许，冷水调成膏，绯绢作花子，如小钱大，摊药于上，贴太阳穴，病左贴右，病右贴左。

　　钱氏羌活膏

　　治脾胃虚，肝气热盛生风，或取转过、或吐泻后为慢惊者，亦治伤寒，用无不效。

　　羌活（去芦头）　川芎　人参（切，去头）　白附子（炮）　赤茯苓（去皮。以上各半两）　天麻（一两）　白僵蚕（酒浸，炒黄）　干蝎（去毒，炒）　白花蛇（酒浸，取肉，焙干。各一分）　川附子（炮，去皮脐）　防风（去芦头，切，焙）　麻黄（去节秤。各二钱）　肉豆蔻　鸡舌香（母丁香）　藿香叶　沉香　木香（各二钱）　轻粉（一字）　珍珠末牛黄（各一钱半）　龙脑（半字）　麝香（一钱半）　雄黄　辰砂（各一分，以上七味各另研入）

　　上同为细末，熟蜜丸剂，旋丸大豆大。每服一二丸，食前薄荷汤或麦门冬汤温化下。实热急惊勿服，性温故也。服无时。

　　金砂丹

　　治中风涎潮，失音不语，面赤，脉浮大数，急迷闷，口眼　斜，但系风热之疾，半身曳，或伤寒刚　螈　口噤，小儿急慢惊风，并皆治之。

　　白花蛇　乌蛇（各用酒浸一宿，去皮骨。各一两）　蝎梢（去毒，微炒）　僵蚕（炒）　犀角玳瑁　天麻　人参　茯神　甘草（炒。各一两）　脑子　麝香　牛黄　雄黄　珍珠末　天竺黄　铁粉（另研。各二钱半）　银箔（二百五十片）　金箔（二百五十片，于内留七十片为衣）　朱砂（五两，通明，水飞）

　　上件二十味为细末，再研匀，用真石脑油为丸，每两作一十丸，用金箔为衣。每服一粒，煎人参汤化下，或竹叶汤亦得，新汲水亦得。小儿量大小虚实服，不拘时候。

　　虎睛膏

　　治小儿胎风及惊风。

　　虎睛（一双，酒浸，炙微黄）　天麻　干蝎（微炒）　乌蛇肉（炙小黄）　羌活　独活　僵蚕（炙）　麝香（细研。以上各二钱半）　金箔（为衣）

　　上件药捣罗为末，以蜜和丸，每两作四十丸，前项金箔为衣。每服一丸，薄荷汤化下，不拘时候。

　　丹砂镇心丸

　　治小儿心神不宁，有时惊悸、目睛偏视、痰涎不利，甚则螈　。服之安镇心神，罢惊止搐。

　　朱砂（一两，飞研）　牛黄（一钱）　生龙脑　麝香（各一钱）　铅白霜（二钱）　天竺黄（二钱，以上各细研）　天麻（明大者，二两）　人参（半两）　茯苓（半两，白者，去黑皮）　甘草（炙，半两）

　　上一十味为细末，与研药同研匀细，炼蜜和丸，如鸡头实大。每服一丸，煎金银薄荷汤化下。

　　五味麝香饼子

　　治小儿惊风发痫，目睛斜视，胸膈多痰，搐搦不定，神昏不醒。又治变蒸温壮不解。

　　麝香（半钱，研）　青黛（三钱，研）　全蝎（去毒，生用，一十五枚）　蜈蚣（一对，生用）　石膏（飞，研细，一两）

</div>
    <div class="pagination">
<a href="御药院方_page98.html">上一页</a><span>...</span><a href="御药院方_page94.html">94</a><a href="御药院方_page95.html">95</a><a href="御药院方_page96.html">96</a><a href="御药院方_page97.html">97</a><a href="御药院方_page98.html">98</a><span class="current-page">99</span><a href="御药院方_page100.html">100</a><a href="御药院方_page101.html">101</a><a href="御药院方_page102.html">102</a><a href="御药院方_page103.html">103</a><a href="御药院方_page104.html">104</a><a href="御药院方_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
