<!DOCTYPE html>
<html>
<head>
    <meta charset="UTF-8">
    <title>医学心悟 - 第 12 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医学心悟 - 第 12 页/共 63 页</h1>
    <div class="content">　　伤寒兼症者，非传经六经之正病，亦非直中三阴之正病，而实为伤寒所恒有之症，故皆以兼症名之。其间有见于手经者，有因误治而变症者，有病中调摄失宜而变症者，有病气相传染而变症者，临症之工，按法取之，曲尽其情，则伤寒无余蕴矣。

　　卷二　伤寒兼症

　　咳嗽

　　咳嗽者，肺寒也。经云：形寒饮冷则伤肺是也。肺主皮毛，寒邪侵于皮毛，连及于肺，故令人咳。宜用止嗽散，加荆芥、防风、紫苏子主之。或问曰：少阳证与直中证，水气证，皆令咳嗽，何也？答曰：少阳证兼咳嗽者，以其肺有寒也，仲景用小柴胡去参、枣加干姜者所以温肺散寒也。直中证兼咳嗽者，亦寒气上束于肺也，但温其中而咳自止。水气证兼咳嗽者，以寒水上射于肺也，宜分表里水气治之：表有水气而发热，用小青龙汤发散以行水；里有水气而下利，则用本方去麻黄，加荛花，以攻之；轻则用小半夏加茯苓汤，以疏之，俾水饮流通，而咳自止矣。以上三证，皆感寒水之气而咳，故谓咳为肺寒也。又问曰：俗称热伤风咳嗽者，何也？答曰：热伤风者，如冬温之候、天应寒而反温，自人受之，则为头痛喉肿，咽干咳嗽之属，与正风寒之咳稍异。又或其人素有郁热，而外为风寒束之，热在内而寒在外，谚云寒包火是也。又问曰：咳嗽有不兼风寒，而专属火者，何也？答曰：此杂证嗽也或夏令暑热之火，或饮食辛辣之火，或脾肺气虚之火，或龙雷 上之火，皆令咳嗽，各有兼证，与伤寒鼻塞声重，头痛发热恶寒之状，自是不同，并与热伤风之咳迥别，宜于本门求之，不得与伤寒同日语矣。

　　卷二　伤寒兼症

　　止嗽散

　　桔梗（一钱五分） 甘草（五分，炙） 白前（一钱五分） 橘红（一钱） 百部（一钱五分） 紫菀（一钱五水煎服。风寒初起，加防风、荆芥、紫苏子。

　　卷二　伤寒兼症

　　小半夏加茯苓汤

　　半夏（姜汁炒，三钱） 茯苓（三钱） 甘草（炙，一钱） 生姜（三片）

　　水煎服。

　　卷二　伤寒兼症

　　咽痛

　　咽痛有表里寒热之分，不可不辨也。风寒在表而兼咽痛者，此风火聚于肺也，宜用甘桔汤，加荆芥、防风、薄荷、牛蒡之类以散之。少阴里证兼咽痛者，以少阴之脉，循喉咙，挟舌本也，宜分寒热治之。凡传经少阴，口燥舌干而痛者，热也，甘桔汤主之，甚至加黄连、元参、牛蒡之属。凡咽痛，以蒡子为主。直中少阴，肾气虚寒，逼其无根失守之火，浮游于上，以致咽痛，必兼下利清谷，手足厥冷诸症，但温其中而痛自止，姜附汤加桔梗主之。夫同一少阴咽痛，而寒热之别相隔千里，不可不察。复有阴毒、阳毒咽痛者，治如少阴证。更有发汗过多，遂至汗多亡阳，内损津液，而成咽痛者，宜用参、 、归、术，调补元气，收敛汗液而痛自除。凡咽痛，通用甘桔汤，在表者，加散药，在里者，分别寒热而加入温凉之剂。仲景立法精粹，学人宜致思焉。

　　甘桔汤

　　 （见前少阴证。

　　卷二　伤寒兼症

　　伤寒吐血

　　伤寒吐血者，热迫血而上行也。然有表里之殊，如当汗失汗，以致邪蕴于经而吐血者，用麻黄汤散之，后人以加味参苏饮代之，其法至稳。若邪气入里，酝酿成热，以致吐血者，宜用犀角地黄汤清之。若大便闭结，热邪上攻者，生地四物汤加大黄下之，釜底抽薪，则火气顿平，而釜中之水，无腾沸之患矣。切忌寻常滋补药，姑息容奸，使邪气流连，反成败症更有以热济热而为动阴血者，详辨于后。

　　卷二　伤寒兼症

　　犀角地黄汤

　　犀角（镑，一钱五分） 生地黄（四钱） 牡丹皮 麦冬 白芍（各一钱五分）

　　水煎服。

　　卷二　伤寒兼症

　　衄

　　衄者，鼻中出血也。寒气初客于经，则血凝滞而不行，何得有衄？今见衄者，是寒邪将散，荣血周流，病当解也。古人谓血为红汗是也。然衄症亦有表里之殊，寒邪在经，头痛发热而衄者，表也，宜微汗之，加味香苏散主之。若邪气入里，燥渴烦心而成衄者，宜急清之犀角地黄汤主之。或问曰：动阴血与鼻衄，何以别之？答曰：动阴血者，乃传经里证，热极而反发厥，医家误认为寒，投以干姜、附子，以火济火，迫血妄行，或从耳、目、口、鼻涌出，名曰动阴血，又谓下厥上竭，为难治。与鼻衄症，天渊相隔矣。

　　卷二　伤寒兼症

　　便脓血

　　便脓血者，热迫血而下行也，此传经热邪所致也，法当清之。若瘀血凝聚，少腹痛，拒按，小便自利者，下之。然亦有阴寒为病，下利脓血者，此下焦虚寒，肠胃不固，譬如天寒地冻，水凝成冰，非温剂不化，附子理中汤加归、芍主之。斯二者，一为血热，一为血寒，临证时不可不辨。

　　卷二　伤寒兼症

　　蓄血

　　蓄血者，瘀血蓄于下焦也。仲景云：太阳证不解，热结膀胱，其人如狂，血自下者愈。

　　其外不解者，尚未可攻，当先解外，外解已，但少腹急结者，乃可攻之，宜桃核承气汤。此表证甫除，瘀积始聚，为蓄血之轻者，故用前方。若表邪已尽，里热既深，乃蓄血之重者，则用抵当汤攻之。但蓄血证与溺涩、燥粪证，相似而不同，宜分别施治。凡伤寒少腹胀满，按之不痛，小便不利者，为溺涩也。若按之绕脐硬痛，小便短涩，大便不通者，此有燥屎也若按之少腹硬痛，小便自利，或大便黑色，喜忘，如狂者，为蓄血也。此辨证之大法也。

　　卷二　伤寒兼症

　　桃核承气汤

　　桃仁（十个） 大黄（二钱五分） 芒硝（一钱五分） 甘草（一钱） 桂枝（五分）

　　水煎服。

　　卷二　伤寒兼症

　　抵当汤

　　水蛭 虻虫（去翅，各十枚） 桃仁（十枚） 大黄（五钱）

　　水煎服。

　　卷二　伤寒兼症

　　动阴血

　　伤寒传经热症，渐至手足厥冷，是为热极而反见厥，所谓热深厥亦深，热微厥亦微是也医者不识，误投热药，以火济火，迫血妄行，其血或从耳目，或从目鼻，一拥而出，名曰动阴血，又名下厥上竭，为难治。大抵伤寒初起，即发厥者、寒厥也；初起发热燥渴，渐次而厥者，热厥也。寒厥者，必下利清谷，口鼻气冷，口舌常润，脉沉迟。热厥者，必便闭谵语，或下利肠垢，口渴唇焦，或舌黑而燥，脉滑数。寒热之际，朗然明白，则无动阴血之祸矣。

　　卷二　伤寒兼症

　　鼻鼾鼻鸣

　　鼻鼾者，鼻中发声，如鼾睡也，此为风热壅闭。鼻鸣者，鼻气不清，言响如从瓮中出也多属风寒壅塞，须按兼症治之。

　　卷二　伤寒兼症

　　不能言及语言难出

　　不能言及语言难出者，有表里之分。其一、太阳证，发汗已，身犹灼热者，名曰风温。

</div>
    <div class="pagination">
<a href="医学心悟_page11.html">上一页</a><span>...</span><a href="医学心悟_page7.html">7</a><a href="医学心悟_page8.html">8</a><a href="医学心悟_page9.html">9</a><a href="医学心悟_page10.html">10</a><a href="医学心悟_page11.html">11</a><span class="current-page">12</span><a href="医学心悟_page13.html">13</a><a href="医学心悟_page14.html">14</a><a href="医学心悟_page15.html">15</a><a href="医学心悟_page16.html">16</a><a href="医学心悟_page17.html">17</a><span>...</span><a href="医学心悟_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
