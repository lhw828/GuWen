<!DOCTYPE html>
<html>
<head>
    <meta charset="UTF-8">
    <title>医心方 - 第 246 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 246 页/共 249 页</h1>
    <div class="content">　　榧实 《本草》云：味甘，主五痔，去三虫、蛊毒、鬼注。《陶景注》云：食其子乃言疗寸白，不复有余用，不入药方。《七卷经》云：食之轻身去，腹中虫。马琬曰：常食之者，三虫不生也。（和名加倍乃美。）

　　复盆子《本草》云：无毒，主益气，轻身，令发不白。《陶景注》云：蓬 是根名，复盆子是子实名，方家不用，乃昌容所服以易颜色者也。《苏敬注》云：复盆子、蓬 一物异名，本谓实，非根也。崔禹云：复盆子味酸美香，主益气力，安五脏，是烈真常啖之，遂登仙矣。（和名以知古。）

　　胡颓子 马琬云：味甘，凌冬不雕，食之补益五脏之。《膳夫经》云：食之益人者也。（和名久美。）

　　甘蔗 《本草》云：味甘，平，无毒，主下气，和中，补脾气，利大肠。崔禹云：食之下气，小冷。广州大种，经二三年乃生，高硕如竹而过于二三丈。取其汁以为沙糖，甚理风痹，益面色。（和名久美。）

　　蒲陶 《本草》云：味甘，平，无毒，主筋骨湿痹，益气，倍力，强志，令人肥健，忍风寒久食，轻身，不老，延年。《陶景注》云：魏国使人 来，状如五味子而甘美，北国人多肥健耐寒，盖食斯乎。不植淮南亦如橘之变于河北矣。崔禹云：食之益气力，除风冷，味甘，小冷，益面色。孟诜云：食之治肠间水，调中。其子不堪多食，令人猝烦闷。《七卷经》云：味甘，平，可作酒，逐水，利小便。《广志》云：蒲陶有黄、白、黑三种也。（和名衣美。）

　　桑椹 《本草》云：苏敬曰：味甘，寒，无毒，单食主消渴。《七卷经》云：桑椹，《汉武传》曰：西王母神仙上上药。有扶桑丹所谓椹也。孟诜云：性微寒，食之补五脏，耳目聪明，利关节，和经脉，通血气，益精神。（和名久波乃美。）

　　薯蓣 《本草》云：味甘，温经，平，无毒，主伤中，补虚羸，除寒热邪气，补中益气力。长肌肉，主头面游风、风头、目眩，下气，止腰痛，充五脏，强阴，久服耳目聪明，轻身，不饥，延年。一名山芋，秦楚名玉延，郑越名土 。《陶景注》云：食之以充粮。《苏敬注》云：日干，捣筛，为粉，食之大美。崔禹云：食之长肌肉，强阴气。《七卷经》云：食之益气力，充五脏。《膳夫经》云：补中强阴，兼名菀云，一名 KT （薯蓣二音）一名延草。《杂要诀》云：一名王 。（和名也未都伊芳毛。）

　　零余子 《拾遗》云：味甘，温，无毒，主补虚，强腰背，不饥。蒸食晒干，功用强于薯蓣，此薯蓣子在叶上生，大者如卵。（和名奴加古。）

　　崔禹云：食之浓肠胃，益气力，止饥。味苦，小甘，无毒，小温，驻面色，胜于麦豆，烧蒸充粮。（和名止已吕。）

　　芋 《本草》云：味辛，平，有毒，主宽肠胃，充肌肤，滑中。一名云芝。《陶景注》云：生则有毒， 不可食，性滑下石。崔禹云：味咸， 小温，滑中，多食之伤人性命。《神农经》云：不可多食，动宿冷。孟诜云：主宽缓肠胃，去死肌，令脂肉悦泽。《七卷经》云：有毒，能下石。《列仙传》云：昔酒客为梁蒸，使民益种芋。后三年当大饥。梁民不饥死，兼名菀云。一名长味，一名谈善。《养生要集》云：芋种三年不收成，野芋食之杀人。又云：治野芋中毒方：煮大豆汁冷冻饮料之。又方：土浆饮之。（和名以倍都以毛。）

　　乌芋 《本草》云：味苦，微寒，无毒。甘，主消渴、痹热、热中，益气。一名藉姑，一名水萍。《陶景注》云：生水田中，叶有桠状如泽写，不正似芋。苏敬云：此草一名槎牙，一名茨菰，主百毒，产后血闷，攻心欲死，产难，胞衣不出，捣汁服一升。《拾遗》云：食之令人肥白。小者极消，吞之开胃及肠。《千金方》云：下石淋。崔禹云：食之益气力，主消渴、五淋。煮啖为佳。孟诜云：主消渴，下石淋。吴人好啖之；发香港脚，瘫痪风，损齿。

　　紫黑色，令人失颜色。《七卷经》云：食之止渴，益气。《广雅》云：藉姑亦曰乌芋也。《养生要集》云：味苦，微寒，食之除热。所谓凫茈者是也。为粉食之，其色如玉。久食益人，兼名菀云，一名火芋，一名玉银。（和名久和为。）

　　菰根 《七卷经》云：味甘，大寒，除肠胃中痼热，消渴，止小便利。《养生要集》云：味甘平，除胸中烦，解酒消食。（和名古毛檷。）

　　菰首 《七卷经》云：味甘，冷，被霜之后，食之令人阴不强。又杂白蜜食，令人腹中生虫。〔今按：损害物，和名古（已）毛都乃。〕芰实 《本草》云：味甘。平，无毒，主安中补脏，不饥，轻身。（一名 。）《陶景注》云：火 以为米，充粮断谷长生。崔禹云：芰实，食之安中补五脏。孟诜云：食之神仙，此物尤发冷，不能治众病。《七卷经》云：味甘，平，无毒。食之不饥，被霜后食之，令阴不强，（和名比之。）

　　藕实 《本草》云：味甘，平，寒，无毒，主补中养神，益气力，除百疾，久服轻身耐老，不饥延年。《陶景注》云：此即今莲子是也。宋帝时大官作羊血KT 人削藕皮误落血中，皆散不凝。医仍用藕疗血多效。《苏敬注》云：主热渴，散血，生肌。久服令人心欢。崔禹云。藕实根味甘，冷，食养心神。根大冷，主烦热，鼻血不止。孟诜云：莲子，寒，主五脏不足，利益十二经脉，二十五络。马琬云：食之养神，除百病。根效与实相似也。（和名波知须。）

　　鸡头实 《本草》云：味甘，平，无毒，主疗湿痹，腰脊膝痛，补中益精，强志，耳目聪明，久服轻身，不饥，耐老，神仙。《陶景注》云：此即今 子，子形上花似鸡冠，故名鸡头。《苏敬注》云：作粉与菱粉相似，益人胜菱芰。崔禹云：益气力，耳目明了。孟诜云：作粉食之甚好。此是长生之药，与莲实合饵，令小儿不能长大。故知长服当驻其年耳。生食动小冷气。《七卷食经》云：食之益精气。（和名美都布布支乃美。）

　　千岁 汁 《本草》云：味甘平，无毒，和补定五脏，益气续筋骨，长肌肉。去诸痹，久服轻身不饥耐老，通神明。崔禹云：食之补五脏，味甘平，小冷，其茎切，绝而受沥汁，状如薄蜜，甘美，以薯蓣为粉，和汁煮作粥食，主哕逆。又合白蜜食之，益人。（和名安未都良。）

　　卷第三十

　　五肉部第三

　　牛乳 《本草》云：微寒，补虚羸，止渴，下气。《陶景注》云： 牛为佳。《拾遗》云：凡服乳必煮一二沸，停冷啜之，热食则壅，不欲顿服。兼与酸物相反，令人腹中结 。崔禹云：益胃气，令人润泽。《养生要集》云：腹中有冷患，饮乳汁，令腹痛泄利。《七卷经》云：不可合生肉，生腹中虫；不可合生鱼食，反成 。（和名宇之乃知。）

　　酪 《本草》云：味甘酸，寒，无毒，主热毒，止渴，除胸中虚热，身面上热疮。《养生要集》云：腹中小有不佳，不当啖酪，令不消。

　　酥 《本草》云：微寒，补五脏，利大肠，主口疮。《陶景注》云：乳成酪，酪成酥，酥成醍醐，色黄白。《养生要集》云：甘道人云：乳酪酥髓，常食令人有筋力，胆KT ，肌体润泽。猝食令人胪胀泄利，渐渐自已。

　　鹿肉 《本草》云：肉温，补中，强五脏，益气力。《陶景注》云：野肉之中，唯獐鹿可食，生不腥膻，又非辰属，八卦无主，而兼能温补于人，则生死无忧，故道家许听为脯。

　　《苏敬注》云：头主消渴，筋主劳损，骨主虚劳，脂主痈肿死肌，温中，四肢不随。一云：不可近阴，角主中恶注痛，血主折伤阴 ，补。又云：鹿茸味甘，酸温，无毒，主漏下恶血，寒热，益气强志，生齿，疗虚劳羸瘦、四肢酸痛，腰脊痛、泻精尿血，安胎下气。角主恶疮痈肿。髓味甘，温，主大（丈）夫、女子伤中脉绝、筋忿、咳逆，以酒服之。又云：獐骨主虚损泄精，肉补益五脏，髓益气力、悦泽人面。崔禹云：味咸，温，无毒，主大风、冷气、口、消渴，心主安中，肝主安肝，肺主安肺，肾主安肾，脾主安脾，膏主四肢不遂。孟诜云：鹿头主消渴多梦，梦见物；蹄肉主脚膝骨髓中疼痛；生肉主中风口偏不正。《膳夫经》云：肾弥佳。《千金方》云：凡饵药之人不可食鹿肉，服药必不得力。所以然者；鹿恒食解毒之草，是故能制散诸药也。《养生要集》云：鹿有豹文不可食，杀人。又云：鹿茸、鹿角皆不中嗅，角中有细虫，似白粟，入咽令人虫癞，万术不能治。马琬云：鹿食之不利人。朱思简云：合生菜食之，使腹中生疽虫。鹿胆白者不可食之。《食经》云：鹿雉合煮，食之杀人。《卢宗食经》云：鹿，五月以后无角者食伤人。（和名加乃志志。）

　　猪肉 《本草》云：味苦，主闭血脉，弱筋骨，虚人肌，不可久食。《陶景注》云：猪为用最多，唯肉不宜人。人有多食，皆能暴肥，此盖虚肥故也。《千金方》云：不可久食，令人少精，发宿病。《拾遗》云：肉寒，主压丹石，解热。人食之，杀药动风。《七卷食经》云：合五辛食之，伤人肝脾；鲫鱼合食，令人发损消。又不可合鲤鱼子，伤人。朱思简云：合鱼共食，入腹动风，令生虫，肝合芹菜食之，令人腹中终身雷鸣。《养生要集》云：猪肝落地，土不着者，食杀人。又云：猪干脯火烧不动者，食之毕泄利。马琬云：猪目睫交不可食，伤人。《膳夫经》云：豕自死，其目青，食之杀人。又云：豕燔而死，食餐其肝，杀人。

　　又云：猪白蹄青爪斑斑不可食。又云：白猪青蹄食之杀人。（今按：损害物。和名为乃志志。）

　　雉 《本草》云：肉味酸，微寒，无毒，主补中益气力。止泻利，除蚁 。《陶景注》云：雉虽非辰属而正是离禽，景午日不可食者。《苏敬注》曰：雉味甘，主诸 疮。崔禹云：主行步汲汲然。益肝气，明目，癣 诸浅疮。丙午日食生心瘕损肝气，五鬼起于内，致不祥。

　　朱思简《食经》云：凡食雉害（肉），不得食骨，大伤人筋骨。（和名支之。）

　　云雀 崔禹云：味咸，大温，无毒，主补中，阴痿不起，虚劳内损，赤白下利，作 食之，强阴气。貌似雀而大。是鸟春夏在阳，秋冬在阴。阳时喜鸣，阴时不鸣，吸阴气而登天，含阳气而下地；翔于云阳而吐气，故以名之。其音密密然，似人大訇。（和名比波利。）

　　鹑 孟诜云：温补五脏，益中续气，实筋骨，耐寒暑，消结气。又云：不可共猪肉食之，令人多生疮。（今按：《拾遗》云：共猪肉食之，令人生小黑子。）又云：患利人可和生姜煮食之。《七卷经》云：味辛平，食之令人善忘。崔禹云：鹌鹑，无毒，主赤白下利，漏下血，暴风湿痹，养肝肺气，利九窍。（和名宇都良。）

　　鸠 崔禹云：味苦咸，平，无毒，主续绝伤，补中，坚筋骨。益气力，好令趋走，妊身妇人尤不可食，其子门肥充，于产难故也。古人云：是鸟为不噎之鸟，故老人杖头作鸠像，疗噎之吒。（和名波止。）

　　崔禹云：味甘，温，无毒，主赤白下利，补中，下气，貌似鸽，有白喙，隼眼而翅羽KT 斑KT 斑可爱。（和名伊芳如留加。）

　　鹎 崔禹云：味酸，冷，无毒，主赤白下利，虚损不足，补中，安魂魄。（和名比衣止利。）

　　鹰 《本草》云：肪味甘，平，无毒，主风击，拘急偏枯，气不通。久服长发鬓眉，益气。崔禹云：味甘，小冷，主风热、烦心，驻面色，理腰脚痿弱，凡鹰类甚多，大曰鸿，小曰鹰。《七卷经》云：食无损益。（和名加利。）

　　鸭 《本草》云：肉补虚热，和脏腑，利水道。孟诜云：寒，补中益气，消食。马琬云：目精白者，食之杀人。（和名加毛。）

　　鲤鱼 《本草》云：肉味甘，主咳逆上气，黄胆，止渴，生煮主水肿脚满，下气。胆味苦，寒，无毒，主目热、赤痛、清盲，明目。骨主女子带下赤白；齿主石淋。《陶景注》云：鲤鱼最为鱼之主形，既可爱，又能神变，山上水中有鲤不可食。又鲤 不可合小豆藿食之，其子合猪肝食之害人。《苏敬注》云：骨灰主阴蚀哽不出，血主小儿丹肿，皮主丹隐疹，脑主诸痫，肠主小儿肥疮。《拾遗》云：肉主安胎，胎动，坏妊身肿。煮食之，破冷气， 癖，气块。从脊当中数至尾，无大小皆有三十六鳞。《七卷经》云：鲤鱼，平，补中。又 （胡斗反。野王云是鲤鱼也。）又 （下瓦反。《说文》：鲤也。）又KT （音庆。《广雅》云：大鲤也。）崔禹云：鲤、温、无毒、主香港脚忤疾，益气力。孟诜云：天行病后不可食，再发即死。又砂石中者毒多，在脑髓中，不可食其头。又，每断其脊上两筋及脊内黑血。此是毒故也。朱思简曰：白头者，不可食交葱桂，食之令人恶病。马琬云：妊身食之，令子多疮。《养性要录》云：服天门冬勿食鲤鱼，病不除。（和名已比）

　　鲫鱼 《本草》云：主诸疮，烧，以酱汁和涂之。又主肠痈。一名鲋鱼。作脍，主久赤白利。《拾遗》云：头主腥嗽，烧为灰服之。肉主虚羸，熟煮食之。脍主赤白利及五痔。《七卷经》云：味甘温，多食之发热。崔禹云：味咸，大冷，无毒，主心烦闷，补五脏，安中。

　　食鲫脍勿饮水，生蛔虫。又勿合猪肉食，成腹中冷 。孟诜云：作脍食之，断暴痢。其子调中益肝气。朱思简云：合鹿肉生食之筋急。又鲤鱼子、鲫鱼不可同食之。又不可共酪同食。

　　又沙糖不与鲫鱼同食，成甘虫。又不可共笋食之，使笋不消成食 ，身不能行步。《养性要集》云：鲫鱼不可合猪肝食之。（和名布奈。）

　　鱼 《本草》云：味甘，无毒，主百病。《陶景注》云：今作 食之云补。又有 鱼相似而大，又有 鱼黄而美，并益人。又有人鱼似 而有四足，声如小儿，其膏燃之不消耗。

　　始皇丽山冢中用之，谓之人膏。苏敬云： 鱼，一名 鱼，一名 鱼。主水浮肿，利小便。

　　崔禹云： 鱼，温，主风冷冷痹，赤白下利，虚损不足，令人皮肤肥美，貌似鳟而小，色白，皮中有白垢。大者一二尺，小者七八寸，无鳞，春生夏长，秋衰冬死。一名KT 。《食经》云： 鱼赤且鬓及无鳃，食杀人。（和名阿由。）

　　鲷 崔禹云：味甘，冷，无毒，主逐水，消水肿，利小便，去痔虫，破积聚，咳逆上气，肠主出败疮中虫，利筋骨。貌似鲫而红鳍坚鳞。（和名多比。）

　　鲈 崔禹云：味咸，大温，无毒，主风痹、瘀、 ，面 ，貌似鲤而鳃大；补中安五脏，可为 脍。《食经》云：鲈鱼为羹，食不利人。又云：鲈肝不可食之，杀人。又云：治鲈鱼中毒方：捣绞芦根汁饮之，良。（和名须须支。）

　　鲭 崔禹云：味咸，大温，无毒，主血利，补中，安肾气，貌似鲢，小口尖背苍，可为，食补中，南人多吃鲭益面色，癫疰人，食鲭 难瘥。（和名佐波。）

　　崔禹云：味甘温无毒，主下利明目安心神，貌似 而皮中有白垢，尾白刺连逆连逆者也。头中有石，江南人呼曰石首鱼者是也。（和名阿知。）

　　崔禹云：味咸，大温，无毒，主止下利，益气力，其子似莓赤光。一名年鱼。春生而年中死，故名之。疗风痹为验。（和名佐介。）

　　鳟 《七卷经》云：味酸，热，多食发疮。《字林》云：赤目鱼也。此鱼似KT 而小也。

　　（今按：损害物。和名未须。）

　　蠡鱼 《本草》云：味甘，寒，无毒，主湿痹、面目浮肿，下大水五痔，有疮者不可食，令瘢白。一名 鱼。《陶景注》云：今作鳢字，旧言是公蛎蛇所变。崔禹云：补中明目，食鳢肝而勿饮水，生蛇子故也。（今按：损害物。和名波牟。）

</div>
    <div class="pagination">
<a href="医心方_page245.html">上一页</a><span>...</span><a href="医心方_page241.html">241</a><a href="医心方_page242.html">242</a><a href="医心方_page243.html">243</a><a href="医心方_page244.html">244</a><a href="医心方_page245.html">245</a><span class="current-page">246</span><a href="医心方_page247.html">247</a><a href="医心方_page248.html">248</a><a href="医心方_page249.html">249</a><a href="医心方_page247.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
