<!DOCTYPE html>
<html>
<head>
    <meta charset="UTF-8">
    <title>新修本草 - 第 36 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 36 页/共 110 页</h1>
    <div class="content">　　敦煌在凉州西数千里，所出者未尝得来，江东不知，当复云何？此药最要，无所不入也。〔谨案〕出石门名石黄者，亦是雄黄，而通名黄食石。而石门者最为劣耳，宕昌、武都者为佳，块方数寸，明澈如鸡冠，或以为枕，服之辟恶。其青黑坚者，不入药用。若火烧飞之而精小，疗疮疥猥用亦无嫌。又云恶者名熏黄，用熏疗疮疥，故名之，无别熏黄也。贞观年中，以宕州新出，有得方数尺者，但重脆，不可全致之耳。

　　卷第四

　　雌黄

　　味辛、甘，平、大寒，有毒。主恶疮，头秃，痂疥，杀毒虫虱，身痒，邪气，诸毒。

　　蚀鼻中息肉，下部KT 疮，身面白驳，散皮肤死肌，及恍惚邪气，杀蜂蛇毒。炼之，久服轻身、增年、不老，令人脑满。生武都山谷，与雄黄同山生。其阴山有金，金精熏则生雌黄，采无时。

　　今雌黄出武都仇池者，谓为武都仇池黄，色小赤。出扶南林邑者，谓昆仑黄，色如金，而似云母甲错，画家所重。

　　依此言，既有雌雄之名，又同山之阴阳，于合药盒饭以武都为胜，用《仙经》无单服法，唯以合丹砂、雄黄共飞炼为丹耳。金精是雌黄，铜精是空青，而服空青反胜于雌黄，其意难了也。

　　卷第四

　　殷孽

　　味辛、温、无毒。主烂伤瘀血，泄痢，寒热，鼠 ，症瘕，结气。脚冷疼弱。一名姜石，钟乳根也。生赵国山谷，又梁山及南海，采无时。

　　恶术、防己。赵国属冀州，此即今人所呼孔公孽，大如牛羊角，长一、二尺左右，亦出始兴。

　　〔谨案〕此即石堂下孔公孽根也，盘结如姜，故名姜石。俗人乃以孔公孽为之，误矣。

　　卷第四

　　孔公孽

　　味辛，温，无毒。主伤食不化，邪结气恶，疮疽 痔，利九窍，下乳汁。疗男子阴疮，女子阴蚀，及伤食病，恒欲眠睡。一名通石，殷孽根也，青黄色。生梁山山谷。

　　木兰为之使，恶细辛。梁山属冯翊郡，此即今钟乳床也，亦出始兴，皆大块折破之。凡钟乳之类，三种同一体，从石室上汁溜积久盘结者，为钟乳床，即此孔公孽也。其次长小 者，为殷孽，今人呼为孔公孽。殷孽复溜，轻好者为钟乳。虽同一类，而疗体为异，贵贱悬殊。此二孽不堪丸散，人皆捣末酒渍饮之，疗脚弱。

　　其前诸疗，恐宜水煮为汤也。

　　案今三种同根〔谨案〕此孽次于钟乳，如牛羊角者，中尚孔通，故名通石。《本经》误以为殷孽之根，陶依《本经》以为今人之误，其实是也。

　　卷第四

　　石脑

　　味甘、温、无毒。主风寒虚损，腰脚疼痹，安五脏，益气。一名石饴饼。生名山土石中，采无时。

　　此石亦钟乳之类，形如曾青而白色黑斑，软脆易破，今茅山东及西平山并有，凿土堪取之。俗方不见用，《仙经》有刘君导仙散用之。又真诰云：李整采服，疗风痹虚损，而得长生也。

　　〔谨案〕隋时有化公者，所服亦名石脑，出徐州宗里山，初在烂石中，入土一丈以下得之，大如鸡卵，或如枣许，触着即散如面，黄白色，土人号为握雪 石，云服之长生。

　　与李整相会也。

　　卷第四

　　石硫黄

　　味酸，温、大热，有毒。主妇人阴蚀，疽痔，恶血，坚筋骨，除头秃。疗心腹积聚，邪气冷癖在胁，咳逆上气，脚冷疼弱无力，及鼻衄，恶疮，下部KT 疮，止血，杀疥虫。

　　能化金银铜铁奇物。生东海牧羊山谷中，及太山、河西山，矾石液也。

　　东海郡属北徐州，而箕山亦有。今第一出扶南林邑，色如鹅子初出壳，名昆仑黄。次出外国，从蜀中来，色深而煌煌。俗方用之疗脚弱及痼冷甚良。《仙经》颇用之。所化奇物，并是《黄白术》及合丹法。

　　此云矾石液，今南方则无矾石，恐不必尔。

　　卷第四

　　阳起石

　　味咸，微温，无毒。主崩中漏下，破子藏中血，症瘕结气，寒热，腹痛，无子，阴阳痿不合，补不足。疗男子茎头寒，阴下湿痒，去臭汗，消水肿。久服不饥，令人有子。一名白石，一名石生，一名羊起石，云母根也。生齐山山谷及琅 或云山、阳起山，采无时。

　　桑螵蛸为之使，恶泽泻、菌桂、雷丸、蛇脱皮，畏菟丝子。此所出即与云母同，而甚似云母，但浓实耳。今用乃出益州，与矾石同处，色小黄黑即矾石。云母根未知何者是？俗用乃希。《仙经》亦服之。

　　〔谨案〕此石以白色、肌理似阴孽、仍夹带云母绿润者为良，故《本经黑者为云胆，又名地涿，服之损人，黑阳起石必为恶矣。《经》言生齐山，齐山在齐州历城西北五六里，采访无阳起石，阳起石乃在齐山西北六七里卢山出之。《本经》云：或云山，云、卢字讹矣。今太山、沂州唯有黑者，其白者独出齐州也。

　　卷第四

　　凝水石

　　味辛、甘，寒、大寒，无毒。主身热，腹中积聚邪气，皮中如火烧烂，烦满，水饮之。除时气热盛，五脏伏热，胃中热，烦满，口渴，水肿，少腹痹。久服不饥。一名白水石，一名寒水石，一名凌水石，色如云母，可析者良，盐之精也。生常山山谷，又中水县及邯郸。

　　解巴豆毒，畏地榆。常山即恒山，属并州。中水县属河间郡。邯郸即是赵郡，并属冀州城。此处地皆咸卤，故云盐精，而碎之亦似朴硝也。此石末置水中，夏月能为冰者佳。

　　〔谨案横理，以横理色清明者为佳。

　　或云纵理为寒水石，横理为凝水石。

　　今出同州韩城，色青黄，理如云母为良；出澄城者，斜理文色白为劣也。

　　卷第四

　　石膏

　　味辛、甘，微寒、大寒，无毒。主中风寒热，心下逆气惊喘，口干舌焦，不能息，腹中坚痛，除邪鬼，产乳，金疮。

　　除时气、头痛、身热、三焦大热，皮肤热，肠胃中膈热，解肌发汗，止消渴，烦逆，腹胀，暴气喘息，咽热，亦可作浴汤。一名细石，细理白泽者良，黄者令人淋。生齐山山谷及齐卢山、鲁蒙山，采无时。

　　鸡子为之使，恶莽草、毒公。二郡之山，即青州、徐州也。今出钱塘县，皆在地中，雨后时时自出，取之皆方如棋子，白澈最佳。比难得，皆用虚隐山者。彭城者亦好。近道多有而大块，用之不及彼土。《仙经》不须此。

　　〔谨案〕石膏、方解石大体相似，而以未破者为异。

　　今大者如升，小者若拳，或在土中，或生溪水，其上皮随土及水苔色，破之方解，大者方尺。今人以此为石膏，疗风去热虽同，解肌发汗不如真者也。

　　卷第四

</div>
    <div class="pagination">
<a href="新修本草_page35.html">上一页</a><span>...</span><a href="新修本草_page31.html">31</a><a href="新修本草_page32.html">32</a><a href="新修本草_page33.html">33</a><a href="新修本草_page34.html">34</a><a href="新修本草_page35.html">35</a><span class="current-page">36</span><a href="新修本草_page37.html">37</a><a href="新修本草_page38.html">38</a><a href="新修本草_page39.html">39</a><a href="新修本草_page40.html">40</a><a href="新修本草_page41.html">41</a><span>...</span><a href="新修本草_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
