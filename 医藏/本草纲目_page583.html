<!DOCTYPE html>
<html>
<head>
    <meta charset="UTF-8">
    <title>本草纲目 - 第 583 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 583 页/共 603 页</h1>
    <div class="content">　　【气味】辛，平，无毒。

　　【主治】烧灰饮服，治飞尸（藏器）。

　　皮

　　【主治】作靴、袜，除湿气脚痹（时珍）。

　　兽部第五十一卷　兽之二

　　獐

　　（《别录》中品）【释名】 （音君，亦作KT ）。

　　时珍曰：猎人舞采，则獐、麋注视。獐喜文章，故字从章。陆氏曰：獐性惊 ，故谓之獐。又善聚散，故又名 。 ，圆仓也。《尔雅》云： ，牡曰 （音语），牝曰 （音栗），其子曰 （音助）。大者曰 （音【集解】颂曰：獐，今陂泽浅草中多有之。其类甚多， 乃总名也。有有牙者，有无牙者，其牙不能噬啮。

　　时珍曰：獐，秋冬居山，春夏居泽。似鹿而小，无角，黄黑色，大者不过二三十斤。雄者有牙退场门外，俗称牙獐。其皮细软，胜于鹿皮，夏月毛 而皮浓，冬月毛多而皮薄也。宋　《符瑞志》有银獐白色，云王者刑罚中理则出。春秋《运斗【正误】诜曰：獐中往往得香，如栗子大，不能全香，亦治恶病。

　　时珍曰：獐无香，有香者麝也，俗称土麝呼为香獐是矣。今正之。

　　肉

　　【气味】甘，温，无毒。

　　诜曰：八月至十一月食之，胜羊；十二月至七月食之，动气。多食，令人消渴。

　　者，食之发痼疾。不可合鹄肉食，成症痼。又不可合梅、李、虾食，病患。

　　【主治】补益五脏（《别录》）。

　　【发明】弘景曰：俗云白肉是獐。其胆白，易惊怖也。

　　诜曰：肉同麋肉酿酒，良。道家以其肉供养星辰，名为白脯，云不属十二辰，不是腥腻，无时珍曰：獐胆白性怯，饮水见影辄奔，《道书》谓獐鹿无魂也。

　　藏器曰：人心粗豪者，以其心肝曝干为末，酒服一具，便即小胆；若怯者食之，则转怯不知所为。

　　【附方】旧二。

　　通乳：獐肉煮食，勿令妇知。（《子母秘录》）消瘤：用獐肉或鹿肉剖如浓脯，炙热拓之。可四炙四易，出脓便愈。不除，再以新肉用之。（《外台秘要》）

　　髓脑

　　【主治】益气力，悦泽人面（《别录》）。治虚风（时珍曰：《千金》治暗风，薯蓣煎，治虚损，天门冬煎，并用之。颂曰：唐方有獐髓煎及獐骨酒，并补下）。

　　骨

　　【气味】甘，微温，无毒。

　　【主治】虚损泄精（《别录》）。益精髓，悦颜色（《日华》。时珍曰：《千金》治产后虚损，有獐骨汤，煮汁煎药。）酿酒，有补下之功（

　　兽部第五十一卷　兽之二

　　麝

　　（《本经》上品）【释名】射父（《尔雅》）、香獐。

　　时珍曰：麝之香气远射，故谓之麝。或云麝父之香来射，故名，亦通。其形似獐，故俗呼香獐。《梵书》谓麝香曰莫诃婆伽。

　　【集解】《别录》曰：麝生中台山谷，及益州、雍州山中。春分取香，生者益良。

　　弘景曰：麝形似獐而小，黑色，常食柏叶，又啖蛇。其香正在阴茎前皮内，别有膜袋裹之。五月得香，往往有蛇皮骨。今人以蛇蜕皮裹香，云弥香，是相使也。麝夏月食蛇、虫多，至寒则香满，入春脐内急痛，自以爪剔出，着屎溺中覆之，常在一处不移。曾有遇得乃至一斗五升者，此香绝胜杀取者。昔人云是精、溺凝作，殊不尔也。今出羌夷者多真好，出随郡、义阳、晋溪诸蛮中者亚之。出益州者形扁，仍以皮膜裹之，多伪。凡真香一子分作三四子，刮取血膜，杂以余物，裹以四足膝皮而货之，货者又复伪之。彼人言但破看一片，毛共在裹中者为胜。今惟得活者看取，必当全真耳。

　　颂曰：今陕西、益、利、河东诸路山中皆有，而秦州、文州诸蛮中尤多。蕲州、光州或时亦有，其香绝小，一子才若弹丸，往往是真，盖彼人不甚作伪尔。其香有三等：第一生香，名遗香，乃麝自剔出者，然极难得，价同明珠。其香聚处，远近草木不生或焦黄也。今人带香过园林，则瓜果皆不实，是其验也。其次脐香，乃捕得杀取之。其三心结香，乃麝见大兽捕逐，惊畏失心，狂走坠死。人有得之，破心见血流出脾上，作干血块者，不堪入药。又有一种水麝，其香更奇，脐中皆水，沥一滴于斗水中，用洒衣物，其香不歇。唐天宝中，虞人曾一献之，养于囿中，每以针刺其脐，捻以真雄黄，则脐复合，其香倍于肉麝。此说载在《酉阳杂俎》，近不复闻有之，或有之而人不识矣。

　　慎微曰：杨亿《谈苑》云：商汝山中多麝，遗粪常在一处不移，人以是获之。其性绝爱其脐，为人逐急，即投岩，举爪剔裂其香，就絷而死，犹拱四足保其脐。故李商隐诗云：投岩麝退香。许浑诗云时珍曰：麝居山，獐居泽，以此为别。麝出西北者香结实；出东南者谓之土麝，亦可用，而力次之。南中灵猫囊，其气如麝，人以杂之。见本条。

　　麝脐香

　　【修治】 曰：凡使麝香，用当门子尤妙。以子日开之，微研用，不必苦细也。

　　【气味】辛，温，无毒。甄权曰：苦、辛。忌大蒜。

　　李鹏飞曰：麝香不可近鼻，有白虫入脑，患癞。久带其香透关，令人成异疾。

　　【主治】辟恶气，杀鬼精物，去三虫蛊毒，温疟痫 。久服，除邪，不梦寤魇寐（《本经》）。疗诸凶邪鬼气，中恶，心腹暴痛，胀急痞满，风毒，去面 、目中肤翳，妇人产难堕胎。通神仙（《别录》）。佩服及置枕间，辟恶梦，及尸疰鬼气。又疗蛇毒（弘景。《抱朴子》云：入山辟蛇，以麝香丸着足爪中有效。因麝啖蛇，故以厌之也）。治蛇、蚕咬，沙虱溪瘴毒，辟蛊气，杀脏腑虫，治疟疾，吐风痰，疗一切虚损恶病。纳子宫，暖水脏，止冷带下（《日华》）。熟水研服一粒，治小儿惊痫客忤，镇心安神，止小便利。又能蚀一切痈疮脓水（《药性》。又云：入十香丸服，令人百毛九窍皆香）。除百病，治一切恶气及惊怖恍惚（孟诜）。

　　疗鼻窒，不闻香臭（好古）。通诸窍，开经络，透肌骨，解酒毒，消瓜果食积，治中风、中气、中恶，痰厥，积聚症瘕（时珍）。

　　【发明】李杲曰：麝香入脾治内病。凡风病在骨髓者宜用之，使风邪得出。若在肌肉用之，反引风入骨，如油入面之不能出也。

　　朱震亨曰：五脏之风，不可用麝香以泻卫气。口鼻出血，乃阴盛阳虚，有升无降，当补阳抑阴，不可用脑、麝轻扬飞窜之剂。妇人以血为主，凡血海虚而寒热盗汗者，宜补养之；不可用麝香之散，琥珀之燥。

　　严用和曰：中风不省者，以麝香、清油灌之，先通其关，则后免语蹇瘫痪之证，而他药亦有效也。

　　时珍曰：严氏言风病必先用麝香，而丹溪谓风病、血病必不可用，皆非通论。盖麝香走窜，能通诸窍之不利，开经络之壅遏。若诸风、诸气、诸血、诸痛、惊痫、症瘕诸病，经络壅闭，孔窍不利者，安得不用为引导以开之、通之耶？非不可用也，但不可过耳。《济生方》治食瓜果成积作胀者用之，治饮酒成消渴者用之，云果得麝则坏，酒得麝则败，此得用麝之理者也。

　　【附方】旧七，新十三。

　　中风不省：麝香二钱研末，入清油二两和匀，灌之，其人自苏也。（《济生方》）中恶客忤，项强欲死：麝香少许，乳汁调，涂儿口中取效。醋调亦可。（《广利方》）小儿惊啼，发歇不定：真麝香一字，清水调服，日三。（《广利》）小儿中水：单以麝香如大豆三枚，奶汁调，分三四服。（《杨氏产乳》）破伤风水，毒肿痛不可忍：麝香末一字纳疮中，出尽脓水，便效。（《普济方》）中恶霍乱：麝香一钱，醋半盏，调服。（《圣惠方》）小儿邪疟：以麝香研墨，书“去邪辟魔”四字于额上。（《经验后方》）诸果成积，伤脾作胀，气急。用麝香一钱，生桂末一两。饭和，丸绿豆大。大人十五丸，小儿七丸，白汤下。

　　盖“果得麝则落、木得桂即枯”故也。（《济消渴饮水，因饮酒或食果实过度，虽能食而口渴饮水，数尿。以麝香当门子，酒相和作十余丸，枳 子煎汤送下。盖麝香败酒坏果，枳 亦败酒也。（《济生》）偏正头痛久不除者：晴明时，将发分开，用麝香五分，皂角末一钱，薄纸裹置患处。以布包炒盐于上熨之，冷则易。如此数次，永不再发。（《简便单方》）五种蛊毒：麝香、雄黄等分为末，以生羊肝如指大，以刀割开，裹药吞之。（《卫生》）口内肉球有根如线五寸余，如钗股，吐出乃能食物，捻之则痛彻心者。麝香一钱研水服之，日三，自消。（夏子益《奇疾方》）催生易产：《续十全方》：麝香一钱，水研服，立下。《济生》：胜金散：治人弱难产。麝香一钱，盐豉一两，以旧青布裹之，烧红为末。以秤锤淬酒，服二钱即下。郭稽中云：妇人产难及横逆生者，乃儿枕破而败血裹子，服胜金散逐其败血，自生也。

　　死胎不下：麝香（当门子）一枚，桂心末二钱，温酒服，即下。（《本事方》）痔疮肿毒：麝香（当门子）、印城盐等分涂之。不过三次。（《外台》）鼠咬成疮：麝香封之，妙。（《经验后方》）蚕咬成疮：蜜调麝香敷之。（《广利方》）山岚瘴气：水服麝香三分解之。（《集简方》）虫牙作痛：香油抹箸头，蘸麝香末。绵裹炙热咬之。换二三次，其虫即死，断根甚妙。

　　（

　　肉

　　【气味】甘，温，无毒。

</div>
    <div class="pagination">
<a href="本草纲目_page582.html">上一页</a><span>...</span><a href="本草纲目_page578.html">578</a><a href="本草纲目_page579.html">579</a><a href="本草纲目_page580.html">580</a><a href="本草纲目_page581.html">581</a><a href="本草纲目_page582.html">582</a><span class="current-page">583</span><a href="本草纲目_page584.html">584</a><a href="本草纲目_page585.html">585</a><a href="本草纲目_page586.html">586</a><a href="本草纲目_page587.html">587</a><a href="本草纲目_page588.html">588</a><span>...</span><a href="本草纲目_page584.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
