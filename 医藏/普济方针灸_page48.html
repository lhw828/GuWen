<!DOCTYPE html>
<html>
<head>
    <meta charset="UTF-8">
    <title>普济方针灸 - 第 48 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 48 页/共 82 页</h1>
    <div class="content">　　卷八　针灸门
　　明堂应验小儿灸穴
　　百会一穴（在头中心陷者是也。灸三壮。炷如小麦大。治小儿脱肛泻血。每厕脏腑摄痛不可忍者）。
　　承将一穴（在下唇棱下宛宛中是也。灸七壮。炷如雀屎大。治小儿初生三四日。二七日内者口噤不吮奶多啼者。是客风中于脐。循流至心脾二经。遂使舌强唇胫痉嗍。奶得斯疾。所使方药。不有十全。大抵以去风无过灸此穴次穴颊车）。
　　颊车二穴（在耳下曲颊骨后。灸各七壮。炷如雀屎大。治证同前）。
　　二穴（在第六椎下两旁各三寸宛宛中。灸各一壮。炷如小麦大。治小儿食HT 头痛。
　　及五心热者）。
　　九椎上（灸一壮。炷如小麦大。治小儿三五岁。两眼每至春秋忽生白翳遮瞳子。疼痛不可忍者）。
　　
　　卷八　针灸门
　　明堂应验小儿灸穴
　　心俞穴（在五椎下两旁各一寸半陷者中。灸三壮。炷如小麦大。治小儿五六岁不语者。
　　心气不足。舌本无力。发声转难）。
　　接脊穴（在十二椎下节间。灸一壮。炷如小麦大。治小儿痢下赤白。秋末脱肛。每厕肛疼不可忍者。圣惠方作腹痛）。
　　翠尾骨上三寸骨陷间（灸三壮。炷如小麦大。疗小儿疳痢脱肛。体瘦渴饮。形容瘦悴。
　　诸般医治不瘥者。岐伯云。兼三伏内。用桃柳水浴孩子。午正时当日灸之。后用清帛子拭。兼有似见疳虫子随汗出也。此法神效不可量）。
　　龟尾（即脊端穷骨也。灸一壮。炷如小麦大。治小儿脱肛泻血。秋深不愈）。
　　
　　卷八　针灸门
　　明堂应验小儿灸穴
　　大杼二穴（在项后第一椎下。两旁各一寸半陷者中。灸各一壮。炷如小麦大。治小儿斑疮入眼）。
　　肩中俞二穴（在肩甲内廉。去脊二寸陷者中。灸各一壮。炷如小麦大。治小儿奶癖目不明）。
　　第九椎下节间（灸三壮。炷如小麦大。治小儿羊痫。目瞪吐舌羊鸣也）。
　　阳刚二穴（在十四椎下两旁。各一寸陷者中。灸各一壮。炷如小麦大。治小儿饮水不歇，面目黄者）。
　　囊后缝十字文（当上灸三壮。炷如小麦大。治小儿胎产疝卵偏肿重者。春灸夏效。夏灸秋效。秋灸冬效。冬灸春效）。
　　胃俞二穴（在十二椎下两旁各一寸半陷者中。灸各一壮。炷如小麦大。治小儿羸瘦。食饮少。不生饥肤）。
　　
　　卷八　针灸门
　　全婴方灸法
　　凡点灸法。皆须平直四肢。无使倾倒。灸时。孔穴不正。无益于事。若卧点则卧灸。立点则立灸。坐点则坐灸。反此者。不得其穴矣。
　　凡灸。若遇冷雾风雪猛雨大暑雷电虹霓。临时且停。候清明再灸。灸时。不可大饥大饱见一切不祥之事。
　　凡新生男女。七日以上。周岁已还。不过七壮。如雀粪大。头面手足胸前诸穴。不可灸有疾不过七壮。背不过二七壮。又云。小儿艾炷如小麦大许。但三五壮而止。又云。
　　夫病至极。服药无效者。可以求疗尺寸之法。古者。以人中指第二节。内度两横文为一寸。其间有身长手短者。是以不可一概论也。今人不辨长短。
　　但以灸之。多不应效。通真子云。身手平等者。以中指第二节为一寸。身长手短者。大拇指第一节为一寸。宜根据此行。取患者男左女右手为一寸。即无疑碍矣。又云。大人小儿男左手女右手。比量中指第一节为一寸。千金翼云。灸节指根。
　　
　　卷九　针灸门
　　诸风
　　（附论）凡诸百邪之病。源起多涂。其有种种形相。示表癫邪之端。而见其病。或有默默而不声或复多言而HT 说。或歌或哭。或吟或笑。或眠坐沟渠。啖食粪秽。或裸形露体。或昼夜游走。
　　或嗔骂无度。或者蜚蛊向导。手乱目急。如斯种类。癫狂之人。今针灸与夫方药。并主治之凡占风之家。亦以风多鬼断之。扁鹊曰。百邪所病者。针有十三穴也。凡针之体。先从鬼宫起。次针鬼信。便至鬼垒。又至鬼心。未必须并针。止五六穴。即可知矣。若是邪蛊之精便自言说论其由来去。验有实。立得向导。未必须尽其命。求去与之。男从左起针。女从右起针。若数处不言。便遍穴针也。根据诀而行。针灸等处。并备主之。仍须根据掌诀捻目治之万不失一。黄帝掌诀。别是术家秘要。缚鬼禁劫。五岳四渎。山精鬼魅。并悉禁之。
　　有目在人两手中十指节间。第一针人中。名鬼宫。从左边下针。右边出。第二针手大指爪甲下。名鬼信。入肉三分。第三针足大趾爪甲下。名鬼垒。入肉二分。第四针掌后横文。名鬼心。入半寸。即太渊穴也。第五针外踝下白肉际。足太阳名鬼路。火针七 。 三下。即申脉穴也。第六针大椎。上入发际一寸。名鬼枕。火针七 。 三下。第七针耳前发际宛宛中耳垂下五分。名鬼床。火针七 。 三下。第八针承浆。名鬼市。从左出右。第九针手横文上三寸两筋间。名鬼路。即劳宫穴也。第十针直鼻上入发际一寸。名鬼堂。火针七 。
　　三下。即上星穴也。第十一针阴下缝。灸三壮。女人即玉门头。名鬼藏。第十二针尺泽横文外头。接白肉际。名鬼巨。火针七 。 三下。此即曲池穴。第十三针舌头一寸。当舌下缝刺贯出舌上。名鬼封。仍以一板横口吻安针头。令舌不得动。已前若是手足皆相对。针两穴若是孤穴。即单针之。
　　岐伯曰。中风大法有四。一曰偏枯。二曰风痱。三曰风懿。四曰风痹。夫诸急卒病。多是风初得轻微。人所不悟。宜速与续命汤。根据俞穴灸之。夫风者。百病之长。岐伯所言四者。
　　说其最重也。
　　经验方云。凡觉心中愦乱。神思不怡。或兼手足麻木。此是风将中之候。不问是风与气宜速灸百会风池大椎肩井曲池间使足三里七穴。两边根据次序自上及下灸之。如灸稍迟。气塞涎上。或失音将欲绝者。便可根据此次序灸之。艾炷如苍耳大。各灸三壮。足三里灸五壮。轮日以次灸之。至随年壮乃止。大凡每遇春秋二时。可于此七穴时复灸之。以泄风气。如体中素有风气者。尤须留意此灸法。可保无虞。此法可灸卒死。医书云。凡民风发强忍怕痛不肯灸忽然卒死者。是何病。谓入藏故也。有风病者不可不知此灸法。又云。先贤论曰。风中脉则口眼 邪。风中腑则肢体废。中脏。则性命危。凡治中风。古方虽用续命防风等汤。然此只可扶助疾病。若要救危急收全功。必须火艾灼灸为良。又云。凡 向左者。谓左边脉中风而缓也。宜灸左。凡 向右者。谓右边脉中风而缓也。宜灸右。其艾蛀大如麦粒。各灸二七壮。
　　宜频灸之。以取尽风气口眼正为度。又云。凡觉手足或痛或麻良久乃已者。是风将中腑之候宜灸百会等七穴。病在右即灸右病。在左即灸左病。如因循失灸。手足已废者。春较秋灸秋较春灸。以取尽风气手足轻安为度。
　　凡风多从背五脏俞入诸脏受病。肺病最急。肺主气息。又冒诸脏故也。
　　
　　卷九　针灸门
　　中风
　　治肺中风者。其人偃卧而胸满短气。冒闷。汗出者。肺风之证。视目下鼻上两边。下行至口。色白者。尚可治。
　　肺俞急灸百壮。服续命汤。小儿减之。
　　诗曰∶肺气喘促满胸堂。偃卧 燥异常。口鼻之间须要白。寻衣肺坏色忧黄。
　　资生经。王氏云。若急黄者。此为肺已伤。化为血。不可复治。若为急风邪所中。便迷漠恍惚。妄言狂语。或少气 。不能复言。若不求师即治。宿夕而死。即觉。便灸肺俞及膈俞肝俞数十壮。急服续命汤可救。若涎唾出不收者。即灸当立与汤也。诸阳受风亦恍惚妄言与肺病相似。然若缓。可经久而死。
　　治肝中风者。其人但踞坐。不得低头。绕两目。连额上色微有青者。肝风之证。若唇色青面黄尚可治。
　　肝俞急灸百壮。服续命汤。
　　诗曰∶肝家踞恕不低头。左胁偏疼筋急搜。额目唇青为可疗。目黄目白使人愁。
　　治心中风者。其人但得偃卧。不得倾侧。闷乱冒绝汗出者。心风之证。若唇正赤。尚可治。
　　心俞急灸百壮。服续命汤。
　　诗曰∶心风偃卧热而喑。唇赤其身有汗青。白黑青黄唇上见。停停时悚扁医惊。
　　治脾中风者。其人但踞坐而腹满身通黄。吐咸汗出者尚可治。
　　脾俞急灸百壮。服续命汤。
　　诗曰∶脾中风兮肌肉 。踞而腹满吐咸酸。唇并肢体通黄疾。手足眸青疗已难。
　　治肾中风者。其人踞坐而腰痛。视胁左右。现有黄色。如饼粢大者尚可治。
　　肾俞急灸百壮。服续命汤。
　　诗曰∶肾中踞而腰脊痛。面浮耳黑贼风生。胁无黄迹能痊愈。直发泥容旦暮倾。
　　治胃中风者。腹满填胀。隔塞不通。张口喘息。额上多汗。孙地仙所谓新食竟取为胃气是也或曰。风中诸脏。不关诸府。是亦一说。然胃为水谷之海。五脏皆取气于胃。故并存之。
　　胃俞急灸百壮。服续命汤。
　　诗曰∶胃病根源饮食来。抬肩喘息气难开。口张额汗腹中满。浮诊双开脉大哉。
　　治大肠中风者。卧而肠鸣不止。
　　大肠俞灸百壮。可服续命汤。
　　治中风眼戴上。及不能语者。
　　第二椎上。及第五椎上。灸各十壮。齐下火柱如半枣核大。立瘥。
　　治中风半身不遂。资生经云。黄帝问于岐伯曰。中风半身不遂。如何灸。答曰。凡人未中风一两月前。或三五月前。非时足胫上忽酸重顽痹。良久方解。此将中风之候。急灸三里绝骨四处三壮。后用葱薄荷桃柳叶煎汤淋洗。以驱逐风气于疮口出。灸疮。春较秋灸。秋较春灸。常令两脚有疮为妙。
　　治饮食不节。酒色过度。忽中风言语謇涩。半身不遂。宜七处齐下火。各三壮。风在左灸右。右灸左。
　　穴百会 耳前发际 肩井 风市 三里 绝骨 曲池七穴神效。不能具录。根据法灸。无不愈。
　　治风中府。手足不随。其状觉手足或麻或痛。良久乃已。此将中府之候。病左灸右。病右灸左。因循失灸者废。灸疮。春较秋灸。秋较春灸。取尽风气集效。
　　穴百会 曲鬓（一作发际） 肩 曲池 风市 足三里 绝骨。
　　治风中藏。气塞涎上不语极危者。下火立效。其状。觉心中愦乱。神思不怡。或手足麻此将中藏之候。不问风与气。但根据次自上及下各灸五壮。日别灸随年壮。凡遇春秋。常灸以泄风气。素有风人。可保无虞。此能灸暴卒。
　　穴百会 风池 大椎 肩井 曲池 间使 足三里集效方云。治风莫如续命防风排风汤之类。此可扶助疾病。若救危急。必火艾为良。此论亦当。
　　资生经云。范子默自壬午年五月间。口眼 斜。灸听会等三穴即正。右手足麻无力。灸百会发际等七穴得愈。癸未年八月间。气塞涎上。不能语。金虎丹加腻粉服至四丸半。气不通。
　　涎不下。药从鼻中出。魂魄飞扬。如坠江湖。中顷欲绝。灸百会风池等左右共十二穴。气遂通。吐几一碗许。继又下十余行。伏枕半月余遂平。尔后。不觉意思少异于常。心中愦乱。
　　即便灸百会风池等穴立效。
　　本事方云。十二穴者。谓听会。颊车。地仓。百会。肩 。曲池。风市。足三里。绝骨发际。大椎。风池也。根据而用之立效。
　　凡气塞涎上不能语。心中风候也。巢氏病源常论之。古方虽谓但得偃卧闷绝汗出者。心中风之候。恐未尽也。范公灸得气通。盖灸百会之力。其吐几一碗。下十行者。岂服金虎丹加腻粉所致耶。
　　治大患风者。先补后泻。少可患。以经取之。 穴风池治中风支满。短气不食。食不消。吐血。目不明。闭塞。穴肝俞治偏枯不能行。大风暴不知人。卧惊。视如见星。 穴阴跷治卒中风不识人。 穴临泣治风面浮肿颜黑。厥气上冲。腹胀。大便下重 惊。膝股 肿转筋。目眩头痛。穴解溪治中风善恐。悲笑不休。手痹。 穴劳宫治中风肘挛。实则心暴痛。虚则心烦惕惕。头风耳后痛烦心。足不收失履。口眼 僻。
　　头项 痛。牙车急。 穴内关 完骨治心中风。语悲泣。 穴心俞治风痫中风。角弓反张。或多哭言。发觉不自觉。或满口吐沫。心惊。烦健忘。 穴百会治狂易大风。 穴昆仑治风 腿脚不随。灸巨虚上廉二穴。各灸三壮。
　　治大风默默不知所痛。视如见星。 穴照海治大风默默不知所痛。悲伤不药。 穴天井治青风心风。 穴百会治偏风热风。 穴肩治肝风占喉。其口不能言。 穴鼻下人中大椎 肝俞灸五十壮。余处随年壮（眼暗人灸之得明。二三百壮良）。
　　治心风寒。穴心俞。灸各五十壮。
　　治心风。穴心俞两边各一寸二分。灸各五七壮。
　　治心风。食胀满。食不消化。吐血酸痛。四肢羸露。不欲食饮。鼻血。目视KT KT 不明。
　　肩头胁下痛。小便急。穴肝俞二穴。灸二三百壮。瘥即止。一云灸心俞。
　　治卒中恶风心闷烦毒欲死。 穴足大指下横文。急灸随年壮立愈。
　　内踝筋急不能行者。 内踝上。急灸四十壮。
　　外踝筋急不能行者。 外踝上。急灸三十壮。立愈。
　　眼戴精上插。 目两 后。灸二七壮。
　　不能语。 第三椎上。灸百壮。
　　不识人。 季肋头。灸七壮。
　　眼反口噤。腹中切痛。 阴囊下第一横理。灸十四壮。灸卒死。亦良。
　　治大风卒风。缓急诸风。卒发动不自觉知。或心腹胀满。或半身不遂。或口噤不言。涎唾自出。目闭耳聋。或举身冷直。或烦闷恍惚。喜怒无节。或唇青口白。戴眼。角弓反张。始觉发动。 穴神庭灸七壮 次曲差 次上关 次下关 次颊车 次廉泉次囟会 次百会 次本神 次天柱 次陶道 次风门 次心俞 次肝俞 次肾俞 次膀胱俞次曲池 次肩 次支沟 次合谷 次间使 次阳陵泉 次阳辅 次昆仑（以上各七壮）。
　　治风。 穴上星灸二百壮。前项二百四十壮。百会二百壮。脑户风府各三百壮。
</div>
    <div class="pagination">
<a href="普济方针灸_page47.html">上一页</a><span>...</span><a href="普济方针灸_page43.html">43</a><a href="普济方针灸_page44.html">44</a><a href="普济方针灸_page45.html">45</a><a href="普济方针灸_page46.html">46</a><a href="普济方针灸_page47.html">47</a><span class="current-page">48</span><a href="普济方针灸_page49.html">49</a><a href="普济方针灸_page50.html">50</a><a href="普济方针灸_page51.html">51</a><a href="普济方针灸_page52.html">52</a><a href="普济方针灸_page53.html">53</a><span>...</span><a href="普济方针灸_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
