<!DOCTYPE html>
<html>
<head>
    <meta charset="UTF-8">
    <title>普济方 - 第 3151 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3151 页/共 3614 页</h1>
    <div class="content">　　当归膏治诸般痈疽发背。瘰恶疮。

　　当归川芎木鳖子穿山甲蓖麻子败龟板油头发白蔹白芨白芷草乌（各等分）四物汤（一贴）败毒散（一贴）以上香油一斤。于罐内浸此药。春五夏三。

　　秋七冬十日。然后用松香三十两。夏使油四两。冬使油四两半。次用。

　　乳香（一两）没药（一两）血竭（少许）麝香（少许）龙骨（三钱）白矾（半两飞）上末。待松香入油。用槐条搅匀。文武火熬。去烟净。入药。滴入水成珠子则膏成。水浸。

　　再下油或十两或九两。使黄丹四两。槐柳桃枝各七寸。杏仁半两。再煎匀烟净。用没药末半两。乳香半两。皂针搅匀成膏。收于罐内。大小摊之。

　　万应膏治一切疮疡初生肿。

　　黄芩大黄（各二两）白蔹（一两）黄柏芍药白芷黄木鳖子仁杏仁当归白芨生地黄官桂玄参（去皮各五钱锉）没药乳香（各五钱研）黄蜡（一两）芝麻油（三升半）黄丹（一斤）上将十四味药入油内浸一宿。绝早入砂锅慢火熬。用生柳条搅至申时。以焦褐色出火去粗滓。又重绵滤过。入丹再熬。滴水中成珠不散。出火绝烟。入乳香、没药、黄蜡搅匀。用瓷器内收贮。于土内埋七日。取出摊用。

　　应痛膏治痈疽及诸疮毒。

　　当归秦艽何首乌败龟白蔹白芨白术白芷杏仁（去皮尖）木鳖子仁芎密陀僧（研各半两用麻油八两熬煎药杏仁黄黑色为度去药滓后入）乳香（研）麒麟竭（研）没药（研）枫香脂（研各一分）铅丹（三两）上先用油八两。煎前十二味。至杏仁黄黑色为度。去滓。入后五味再熬。用柳枝搅匀令黑色膏即成。如治发背。加附子末一分同熬匀。纸上摊贴。

　　保安膏治一切疮肿。

　　当归（切焙）附子（去皮脐）芎防风白蔹升麻细辛（去苗叶）侧柏萆（各一两）桃仁（去皮）甘草桑根白皮垂柳枝白芨黄白芷白僵蚕（各半两）铅丹（研五两）雄黄（研）麝香（研）硫黄（研半两）杏仁（去皮三分）丹砂（研一分）上咀。以麻油二斤。于瓷器内浸药一宿。次日内铛中。文武火炼。候稀稠得所。绵滤去滓。

　　入黄丹、铅砂、麝香、硫黄等物再煎。须臾息火。别入黄蜡四两凝药。候稍过。倾入瓷器内盛之。勿令尘污。其药滓可再用清油浸一宿。再煎候稀稠。入诸药少许为膏用之。难治疖痈。

　　只此可疗。发背酒调两匙。日二服。外贴二日一换。瘰、疮、疽、风肿、癣、乳癣、肾癣、发发、发脑、发牙、马坠破。一切无名之疮。及蛇虫咬伤均贴之。折伤筋骨。酒服半匙。

　　箭入骨贴之自出。喉闭含之即通。产难及胎死腹中。并酒化下半两。血气冲心。生姜自然汁。加小便同煎。温酒化下一匙。但诸恶疮数年不痊者。以盐汤先洗。然后贴之。其效如神。

　　透骨金丝万应膏

　　牛膝（一两研）木鳖子（一两研）当归（半两锉）金刚骨（九钱切）自然铜（半两）蓖麻子（二两切破）川乌头（二枚切破）紫花地丁（半两切）白龙骨（半两为细末）以上药用小油一斤浸一宿。慢火煎。后入桃枝槐枝同熬药焦。绵滤去滓。入黄丹六两。熬二沸。次入白胶（半两）乳香（一钱研）白丁香（一钱）雄黄（一钱）没药（一钱）密陀僧（一钱）上研细同熬匀。再用绵滤过。看硬软取之收贮。随疮大小。纸上摊贴。

　　血竭膏治发背、恶疮、疮肿。

　　川当归（去芦酒洗）白芷大黄黄柏（去粗皮）黄连（去须）木鳖子仁皂荚（去皮子弦）杏仁（去皮尖生用）汉椒苦参（去芦）露蜂房（各一两）男子乱发（一两）虢丹（过罗六两）乳香（别研）没药（别研）血竭（各二两另研）上除乳、没、血竭外。余药锉碎令匀。用真麻油八两浸一宿。却入铁铫内。文武火煎令发焦为度。绵滤去滓。取油秤过多少。再入铫内煎令沸。每两清油。入虢丹一字。柳枝搅不住手。候加减看软硬得所。就水中试之。不粘手为度。再入乳、没、血竭三味搅匀。候冷取出。用白皮纸就热火上随疮口大小熨开。剪去四边。白纸贴疮口上。合药宜辰日。天德月德天医吉日为佳。

　　万金膏治诸般恶疮。

　　五倍子（一钱）赤芍药白芷大黄官桂川芎玄参干地黄（各一钱半以上第一次煎）虢丹（四两第二次入）当归（二钱半）羌活云母（别研各一钱）巴豆（三十五粒以上第二次煎）乳香（别研）白胶（别研各二钱）滑石（一钱别研）没药（别研各二钱半）上各细锉。用清真麻油一斤。先将半斤入铫煎沸。下五倍子、芍药等八味。以柳枝一条搅油。

　　候药焦色。用绵滤去滓。再将药油入铫略沸。下虢丹四两。打转看紫色。将油一两点。滴在水面成珠。即便倾出。置安稳处。再将清油半斤。如前煎沸。下当归、羌活、云母、巴豆、青柳枝皮指面大一二十片同煎。候药焦色。用绵滤去滓。再下乳香、滑石、胶香、没药、虢丹同煎。候如前紫色。滴水中才成珠。却将前煎药油倾作一处。同前打匀为度。煎药时不要火大紧。恐煎过药味。昔有一人。颏颊间苦一漏疮年余。用此膏药两枚而愈。后以治他人亦多验。

　　松脂膏治一切痈疽发背。溃后日夜疼叫口不合。

　　松脂（一斤）猪脂（半斤）大黄（一两）白蜡（四两）细辛防风黄芩芎白蔹当归芍药莽草黄柏白芷黄连（各半两）麻油（半两）上咀。先煎二脂、白蜡令烊。次内诸药三上三下。以绵绞着水中为饼。取少许火炙之。敷油纸上。贴疮处（一方有黄一两一方无麻油）

　　善应膏治痈疽毒肿。

　　当归白芨桂白蔹白芷木鳖子仁杏仁（各一两锉如豆）黄丹（三斤）油（五斤）乳香乱发灰没药（各半两）黄当归梢（各加二钱末）沥青（少许）上将药油内煎令焦黄。滤去滓。再煎清油沸。下黄丹。湿柳木篦不住手搅熬六时。展滴水中成珠住火。

　　入没、乳、黄、当归梢末搅。盆收贮。

　　神圣膏治一切恶疮。

　　当归（半两）没药（三钱）白芨（二钱半）乳香（三钱）本（半两）琥珀（二钱半）黄丹（四两）木鳖子（五枚去皮）胆矾（一两）粉霜（一钱）黄蜡（二两）白胶（三两）巴豆（二十五枚去皮）槐桃枝（一百二十条各一把）清油（一斤）上将药内油中。煎令焦黄。

　　滤去滓。再煎清油沸。下黄丹。湿柳木篦不住手搅。却将油澄清。再熬成膏。用绯绢摊。凡是肿毒恶疮。皆可贴。

　　神效膏治一切痈疽发背。溃后肌肉不生。

　　当归（二两）白芷（一两半）乳香（三分细研）松脂（一两）芎（一两）白蔹（一两半）绯帛（半两细研）乱发灰（半两细研）甘草（一两半）黄丹（十两）木鳖子仁（二枚）杏仁（一两汤浸去尖双仁）木香（一两半）黄蜡（二两）麻油（二斤）上取油安铛内。炼令香熟。将八味药细锉。下油中浸一宿。以文武火煎白芷色黑赤。滤去滓。下松脂、蜡、乳香、绯帛、发灰等。更煎令消。以绵滤去滓。入铛内。下黄丹不住搅。变黑光色。滴水中为珠则膏成。用瓷器盛。每用以故帛摊贴。日二易。

　　乳香膏治痈疽发背。及一切恶疮。

　　乳香（一两）附子（生用五两）乌头木鳖子仁（各一两）当归秦艽（各一两）紫草（去苗三两）苏枋木（锉五两）头发灰（一两）清香（二十两）枫香脂（五两）松脂（二两）黄蜡（五两）铅丹（二两）没药（一两半）上将用先煎前九味。候色黑去滓。

　　次下乳香等六味。根据次逐味火熬。柳木篦不住手搅。候熬成膏。滴水中成珠为度。摊纸上看疮大小用之。

　　全宝赴筵膏治诸恶毒疮。并一切疔疮等证。

　　大黄黄地龙（去土）当归龙骨海藻（各半两）乳香没药（各二钱）脑子（一钱）江子（十一枚去皮）麝香（少许）粉霜砂穿山甲轻粉（各三钱）上用荞麦灰一斗煎淋灰。三复淋之。汁煎三分之下。用云里雁粪五钱。煎十来沸。提起放冷澄清。

　　再熬入大黄末煎三沸。次入朴硝。花碱各三两。每药一两加入锻石三两。黄丹半两。逐旋搅之。待煎滴水中直到底不散。方可提起。用瓶盛。如用入麝香、脑子。

　　保安膏治男子妇人。痈疽发背。疔肿瘰疮疖。诸般肿毒异证。

　　香油（三斤）木香（半两）木鳖子（二两）当归（一两）赤芍药（二两）白芍药（三两）白芨末（十两）乳香（半两）没药（半两）黄丹（八两）柳枝（二十五根）桃枝（一十四根各长二寸半）沉香（一钱半）上药各锉碎。用香油三斤浸煎。内除乳、没、黄丹。煎药试白芷黄色为度。去药滓。将油再熬沸。下黄丹。柳枝急搅。滴油水中不散。看老嫩。下乳香、没药。再试。倾入水中出火三日用。

　　白膏治一切风热毒肿。及脏气郁结。丹石发动。结为痈疽、瘰、诸疮肿。未破

　　即令消散。久漏浸淫。脓溃淋漓。

　　白蔹白薇白芨白芷薤白（各半两锉洗干用油一斤煎至半斤去滓）黄甘松藿香零陵香防风当归（各半两再入前油煎去滓）定粉（二两）黄蜡寒水石（水气过二两去滓）用油一斤。煎白蔹等五味。煎至半斤去渣。再入黄等六味煎去滓。后入定粉等三味。煎至滴水成珠为度。瓷器盛之。以脑子少许糁其上。摊用。

　　万应膏治诸般痈疽、疮疖、瘰。已成、未成、已破。及风毒眼。贴太阳穴。一

　　切蛇虫大伤皆可。

　　当归黄防风香白芷五倍子生熟地黄白蔹白芨赤芍药玄参乳香没药（各半两）黄丹（六两）油（一斤）上药咀。入油煎黑色。却入乳没同煎。用绵滤去滓。将药油熬。渐入黄丹。用柳枝搅候黑。滴水中不散为度。入地穴三日。出火毒用。

　　芎膏治诸般痈疽发背。

　　川芎（微炮）当归皂荚（去皮）白芨赤芍药何首乌无名异木鳖子穿山甲（火炮）黄柏半夏乳香没药（各等分）上咀。用香油一斤。药末三两。春秋一斤油。用药四两。冬用六两药。夏用二两药。夏月加黄柏三两。冬加一两。春秋加二两。槐柳条搅之。滴水如珠可用。

　　青龙五生膏治痈疽痔疮脓血出者。

　　生梧桐白皮生桑白皮生青竹茹生柏白皮生龙胆（各五两）蜂房皮蛇蜕皮雄黄雌黄（各一两）蜀椒附子芎（各五分）上咀。以三年苦酒二斗浸一宿。

　　于炭火上炙干捣筛。以猪脂二斤半。微火煎搅令相得如饴。着未入水新白瓷器中盛。稍稍随病深浅敷之。并以清酒服枣核大。日一。

</div>
    <div class="pagination">
<a href="普济方_page3150.html">上一页</a><span>...</span><a href="普济方_page3146.html">3146</a><a href="普济方_page3147.html">3147</a><a href="普济方_page3148.html">3148</a><a href="普济方_page3149.html">3149</a><a href="普济方_page3150.html">3150</a><span class="current-page">3151</span><a href="普济方_page3152.html">3152</a><a href="普济方_page3153.html">3153</a><a href="普济方_page3154.html">3154</a><a href="普济方_page3155.html">3155</a><a href="普济方_page3156.html">3156</a><span>...</span><a href="普济方_page3152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
