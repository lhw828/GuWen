<!DOCTYPE html>
<html>
<head>
    <meta charset="UTF-8">
    <title>证治准绳 - 第 108 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 108 页/共 348 页</h1>
    <div class="content">　　右为末每服二钱食后茶清调服
　　防风通圣散【见晕】
　　抑金散　治肺热鼻塞涕浊
　　细辛白芷与防风羌活当归半夏芎桔梗陈皮茯苓辈十般等分剉和同三钱薄荷羌煎服气息调匀鼻贯通
　　补脑散【阙】黒锡丹【见诸逆冲上】紫灵丹【阙】灵砂丹【见呕吐】南星饮　治风邪入脑宿冷不消鼻内结硬物窒寨脑气不宣遂流髓涕
　　上等大白南星切成片用沸汤荡两次焙干每服二钱用枣七枚甘草少许煎食后服三四服后其硬物自出脑气流转髓涕自收仍以大蒜荜拨末杵作饼用纱衬炙热贴前熨斗火熨透或香附末及荜拨末入鼻中
　　辛夷丸　治头风鼻涕下如白带者
　　南星　半夏【各姜制】苍术【米泔浸】黄芩【酒炒】辛夷　川芎黄檗【炒焦】滑石　牡蛎【煅各等分】
　　右末糊丸薄荷汤下
　　川芎丸　治脑泻臭秽
　　川芎【生用二两】苍术【生用一两】草乌【生去皮尖半两】
　　右为细末麪糊和丸如桐子大每服十丸食后茶清送下服药后忌一物一时
　　治鼻渊脑泻
　　右用生附子为末煨葱涎和如泥夜间涌泉穴
　　鼻痔胜湿汤【见腰痛】泻白散【见发热】
　　羊肺散
　　羊肺【一具】白术【四两】苁蓉　木通　干姜　川芎【各一两】
　　右五味为细末以水量打稀稠得所灌肺中煮熟焙干细研为末食后米饮服二钱
　　细辛散　治鼻齆有瘜肉不闻香臭
　　北细辛　瓜蒂【各等分】
　　右为末绵裹如豆大塞鼻中
　　消鼻痔方
　　苦丁香　甘遂【各二钱】青黛　草乌尖　枯白矾【各二分半】
　　右为细末麻油搜令硬不可烂旋丸如鼻孔大小用药细入鼻中令至痔肉上每日一次
　　治鼻中窒塞气息不通皆有肉柱若不得出终不能痊余药虽渐通利旋复生长宜用此药
　　地胆【二十枚】白雄犬胆【一枚】
　　右先捣地胆为末纳犬胆中以绳系定三日乃于日出时令病人西首卧中庭以鼻孔向日傍人以故笔粘药涂入鼻孔中一日一度至五六日当鼻孔里近眼痛此是欲落更三四傅之渐渐嚏之即落取将捐于四通道上柱落后急以绵塞之慎风
　　治瘜肉方
　　甘遂　硃砂　雄黄　雌黄　藜芦　瓜蒂　明矾【煅各等分】
　　右为末蜜调傅鼻
　　辛夷膏　治鼻生瘜肉窒塞不通有时疼痛
　　辛夷叶【二两】细辛　木通　木香　白芷　杏仁【汤浸去皮尖研各半两】
　　右用羊髓猪脂二两和药于石器内慢火熬成膏取赤黄色放冷入龙脑麝香各一钱为丸绵裹塞鼻中数日内脱落即愈【此方有理】
　　轻黄散　治鼻中瘜肉
　　轻粉　杏仁【汤浸去皮尖及双仁各一钱】雄黄【半两】麝香【少许】
　　右四味用净乳鉢内先研杏仁如泥后入雄黄麝香同研极细匀磁合葢定每有患者不拘逺近夜卧用筯防粳米大在鼻中瘜肉上一日夜卧防一次半月见効
　　黄白散【见前】
　　二丁香
　　苦丁香　丁香　粟米　赤小荳【各七粒】石膏【少许】
　　右为细末以竹筒吹入鼻中如鼻不闻香臭或偏头风皆可吹【一方无粟米石膏】
　　治鼻痔方
　　明矾【一两】萆麻【七个】盐梅【五个去核】麝香【少许】
　　右防为丸绵裹塞鼻内令着瘜肉化清水出四边玲珑其瘜肉自下
　　瓜丁散
　　瓜丁【即瓜蒂】细辛【各等分】
　　右为细末绵裹菉荳许塞鼻中
　　地龙散
　　地龙【去土炒二钱半】猪牙皂角【一挺】
　　右煅存性研为末先洗鼻内令净以蜜涂之傅药少许在内出清水尽瘜肉自除
　　通草膏　治鼻齆有瘜肉不闻香臭
　　通草　附子【炮】细辛【各等分】
　　右为末炼蜜丸如枣核大绵裹塞鼻内
　　鼻疮乌犀丸
　　乌犀【镑】羚羊角【镑】牛黄【研】柴胡【净各一两】丹砂【研】天门冬【去心焙】贝母【去心炒】胡黄连　人参【各半两】麦门冬【去心焙】知母【各七钱半】黄芩　炙甘草【各二钱半】
　　右为细末研匀炼蜜丸如梧子大每服二十丸空心温酒送下
　　甘露饮【见齿】黄连阿胶丸【见滞下】
　　地黄煎　治鼻生疮痒痛不止
　　生地黄汁　生姜汁【各一合】苦参【一两剉】酥【三合】盐花【二钱后入】
　　右地黄汁生姜汁浸苦参一宿以酥和于铜石器中煎九上九下汁入酥尽去滓倾入盒中每用少许滴于疮上诸风热疮亦佳其盐花至半却下
　　辛夷膏　治鼻内生疮痛痛或塞不通【见前】
　　鼻疳蚀椿根汤　治疳蚀口鼻
　　椿根【去皮切一升】葱白【细切半升】豆豉【半升】盐【半合】川椒【去目并合口者炒出汗一合】
　　右合和以醋及清泔各三升煎数十沸去滓约一升分三服有恶物下即効小儿量大小加减
　　乌香散　治鼻疳侵蚀鼻柱
　　草乌【烧灰】麝香【研各等分】
　　右研极细以少许贴疮上
　　鼻干无涕犀角散　治肺热心神烦闷
　　犀角屑　木通　升麻　赤茯苓　黄芩　马牙硝　杏仁【去皮尖双仁炒黄各半两】麦门冬【去心一两】硃砂【研】龙脑【研】炙甘草【各二钱五分】
　　右为细末每服一钱食后竹叶汤调下
　　桑根白皮散　治肺脏积热皮肤干燥鼻痛无涕头疼心闷
　　桑根白皮　木通　大黄【剉炒各二两】升麻【一两半】石膏葛根【各三两】甘草【炙赤一两】
　　每服三钱水一盏煎至六分食后温服
　　吹鼻散
　　龙脑【半钱】马牙硝【一钱】瓜蒂【十四枚为末】
　　右研极细每用一荳大吹入鼻中
　　鼻痛人参顺气汤【又名通气袪风汤】治感风头疼鼻塞声重及一应中风者先宜服此药疏通气道然后进以风药干姜【半两】人参　川芎【去芦】炙甘草　干葛　苦梗【去芦】厚朴【去皮姜制】白术【去芦】陈皮【去白】白芷【各一两】麻黄【去节一两半】
　　右防咀每服三钱水一盏姜三片枣一枚薄荷五七叶同煎八分不拘时热服如感风头疼咳嗽鼻塞加葱白煎
　　白芷散
　　白芷　杏仁【汤泡去皮尖】细辛【各一钱】全蝎【二个焙】
　　右为细末麻油调傅
　　没药散　治风冷搏于肺脏上攻于鼻则令鼻痛没药　干蝎【去土炒】南星【炮】白附子【炮】雄黄【研】当归【焙】丹砂【研】胡黄连　牛黄【研】白芷　麝香【研】官桂【去皮】丁香　炙甘草【各二钱半】乌蛇【酒浸去皮骨炙半两】
　　右为细末研匀每服半钱温酒调下早晚各一服
　　白藓皮　治肺受风面色枯白颊时赤皮肤干燥鼻塞干痛此为虚风
　　白藓皮　麦门冬【去心】白茯苓【去皮】杏仁【去皮尖双仁炒】细辛【去苗】白芷【各一两半】桑白皮　石膏【研各二两】
　　每服三钱水三盏先煮大荳三合取汁一盏去荳下药煎至七分去滓不拘时服
　　葫芦酒　治鼻塞眼昏疼痛脑闷
　　右取苦葫芦子碎之以防酒半升浸春三夏一秋五冬七日少少内鼻中一方用童便浸汁
　　神効宣脑散　取黄水鼻中下
　　川郁金　川芎　青黛　薄荷　小黄米【各二分】
　　右为细末每用少许口噙冷水搐鼻中
　　鼻赤消风散【见头痛】
　　升麻防风散
　　升麻　防风　人参【各一两】蝎尾【半两炒】雄黄【二钱】牛黄【一钱】甘草　硃砂【各二钱五分】麝香【一钱】僵蚕【半两炒】
　　右剉碎炼蜜丸如樱桃大硃砂为表每服一丸薄荷汤送下
　　泻青丸【见头痛】
　　栀子仁丸　治肺热鼻发赤瘰
　　栀子仁【不拘多少】
　　右为细末以黄腊为丸如桐子大每服二十丸食后茶酒任下
　　白矾散　治肺风酒齄鼻等疾
　　白矾【生】硫黄【生】乳香【各等分】
</div>
    <div class="pagination">
<a href="证治准绳_page107.html">上一页</a><span>...</span><a href="证治准绳_page103.html">103</a><a href="证治准绳_page104.html">104</a><a href="证治准绳_page105.html">105</a><a href="证治准绳_page106.html">106</a><a href="证治准绳_page107.html">107</a><span class="current-page">108</span><a href="证治准绳_page109.html">109</a><a href="证治准绳_page110.html">110</a><a href="证治准绳_page111.html">111</a><a href="证治准绳_page112.html">112</a><a href="证治准绳_page113.html">113</a><span>...</span><a href="证治准绳_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
