<!DOCTYPE html>
<html>
<head>
    <meta charset="UTF-8">
    <title>疡医大全 - 第 107 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 107 页/共 163 页</h1>
    <div class="content">　　《心法》曰：黄鳅痈生于小腿肚里侧，疼痛硬肿，长有数寸，形如泥鳅，其色微红，由肝脾二经湿热凝结而成。破出稠脓者吉，溃出污水者危，治同痈疽门法。
　　
　　
　　卷二十五　腓部鳝漏门主论
　　《心法》曰：鳝漏缘湿热而成。初起颇类湿疮，生于腿肚，痛痒相乘，破流黄水，绵绵不已，其孔深如钻眼，复受寒气侵入疮口，以致疮寒肌冷，宜每日用艾叶老葱熬汤先熏后洗，俟疮口发热觉痒时，贴黄蜡膏收敛而愈。（《金鉴》）
　　
　　卷二十五　腓部青蛇便门主论
　　《鬼遗方》云：青蛇便生足肚之下，结块长二三寸许，寒热大作，饮食不进，属足少阴与足太阳二经，由肾经虚损，湿热下注所致。头向上者难治，头向下者刺出恶血，如老弱之人呕吐腹胀，神昏脉躁者，必死。
　　王肯堂曰：青蛇便生足小膀上下，头生望上攻走入腹者不可治，头生向下尾在上即为顺，可治也。（《准绳》）申斗垣曰：青蛇便即青蛇痈，生小腿上，有一条如蛇，大者为头，小者为尾，初起宜表汗。（《启玄》）《心法》曰：青蛇毒即青蛇便，生于小腿肚之下，形长二三寸，结肿紫块僵硬，头大尾小，憎寒壮热，火痛不食，皆由肾经素虚，膀胱湿热下注而成。蛇头向下者毒轻而浅，急刺蛇头半寸，出紫黑血，随针孔搽拔疔散，外敷离宫锭，内服仙方活命饮加黄柏、牛膝、木瓜，亦有蛇头向上者，毒深而恶，急刺蛇头一二寸，出紫黑血，针孔用白降丹细条插入五六分，外贴太乙膏，敷紫金锭，若毒入腹呕吐，腹胀神昏脉躁，俱为逆证。（《金鉴》）
　　
　　卷二十五　腓部胫疽门主论
　　《灵枢》曰：发于胫名曰兔啮，其状如赤豆，至骨，急治之，不急治害人也。
　　
　　
　　卷二十五　腓部鱼肚痈门主论
　　申斗垣曰：鱼肚痈生小腿肚上，多因幼小坐卧湿地，引入风邪寒湿，透入骨间遂成此证。半月不治。毒瓦斯攻心则死。（《启玄》）
　　
　　卷二十五　腓部腓疽门主论
　　王肯堂曰：腓 疽生足小肚，寒热烦躁，属足少阴肾经，由肾水不足积热所致，古云不治，溃出血脓者生，溃出清水者死。（《准绳》）又曰：风疽生脚 及曲 中痒，搔则黄汁出。（《准绳》）《心法》曰：腓 即小腿肚也。由肾虚膀胱积热凝结而成，古方悉云不治。若赤高肿疼痛，溃出正脓而兼血者为顺，如漫肿下塌，紫暗 痛，溃出清水者为凶。初服仙方活命饮，溃后八珍汤，气血两虚十全大补汤，下虚者用八味地黄丸补之。（《金鉴》）
　　
　　卷二十六香港脚部
　　自男妇缓风香港脚起，至扬州江甘仪妇女香港脚，治各不同，法则俱汇于此部中，以便检阅参治。
　　
　　
　　卷二十六　香港脚部男妇缓风香港脚门主论
　　《太阴阳明论》曰：阳受风气，阴受湿气。伤于风者，上先受之。伤于湿者，下先受之。清湿袭虚则病起于下；风雨袭虚则病起于上。
　　《邪气脏腑病形篇》曰：身半已上者，邪中之也，身半已下者，湿中之也。
　　《阴阳应象大论》曰：地之湿气，感则害人皮肉筋脉。
　　《通评虚实论》曰： 跛寒风湿之病也。
　　《脏气法时论》曰：脾苦湿，急食苦以燥之，禁湿地濡衣。
　　《调经论》曰：寒湿之中人也，皮肤不收，肌肉坚紧，营血泣，卫气去，故曰虚。
　　虚者聂辟气不足，按之则气足以温之，故快然而不痛。
　　《五常政大论》曰：太阴司天，湿气下临。
　　《六元正纪大论》曰：太阳司天之政，民病寒湿，发肌肉萎，足萎不收。太阴司天之政，民病寒湿，腹满身 愤 肿。太阴所致为重 肿。
　　《生气通天论》曰：因于气为肿，四维相代，阳气乃竭。
　　《经脉篇》曰：胃病则大腹水肿，膝膑肿痛。足阳明实则狂颠，虚则足不收胫枯。
　　《平人气象论》曰：足胫肿曰水。
　　张景岳曰：香港脚之说，古所无也，自晋苏敬始有此名。然其肿痛麻顽，即经之所谓痹也；其纵缓不收，即经之所谓痿也；其甚而上冲，即经之所谓厥逆也。逮夫后世，则有类伤寒四证，而以香港脚居其一，谓凡头痛发热，身痛便闭，而但见脚膝屈弱无力者，便是香港脚，此说太混，予不然之。夫香港脚本水湿下壅之病，而实非阳邪外感证也，若诸证之兼见者，则若有之。若以外感之脚软者，便认作香港脚，则淆乱意见，大不通也。
　　又曰：香港脚之证，其初甚微，饮食动作无不如故，或无他疾而急得之，或因病后而渐得之，及其病也，则自膝至足，或见麻痹，或见冷痛，或见痿弱，或见挛急，或肿或不肿，或日渐枯细，或蒸蒸恶热，或洒洒恶寒，或如冰冷，或如火热，或到底能食，或不能食，或有物如指，发自 腓而气上冲心，是皆香港脚之正病也。其有为发热头痛，寒热往来，或腹内作痛，或见饮食则呕吐，或恶闻食气，或不欲见明，或语言错乱，精神昏愦，是皆香港脚之兼证也。大抵此证有缓急，缓者其来渐，或二三月而日甚，其来速或一二日而即起，治之若缓，恐其气上冲心，亦能杀人。
　　又曰：香港脚之因有二：一则自外而感，一则自内而致也。自外而感者，以阴寒水湿雨雾之气，或坐卧湿地，致令湿邪袭人皮肉筋脉，而凡清湿袭虚则病始于下，致为腿足之病，此外因也。自内而致者，以肥甘过度，酒醴无节，或多食乳酪湿热等物，致令热壅下焦，走注足胫，而日渐渐肿痛，或上连手节者，此内因也。然在古人谓南方卑湿，病多外因，北方嗜酒酪，病多内因，此固一说，然北方亦有寒湿，南方岂少酒湿，此固不必分南北，其或内或外，凡受邪气，有病始于足而渐致他证者，即香港脚之谓也。必察其因而治之，则自无失矣。
　　又曰：方书以肿为湿香港脚，不肿者为干香港脚，湿者宜除湿，干者宜行气。
　　陈无择曰：香港脚不专主一气，亦不专在一经，兼有杂生诸病，未易分别，须寻经络之阴阳，再察脉息之虚实，以为治也。凡自汗走注者为风胜，无汗挛急制痛者为寒胜，肿满重着为湿胜，烦渴燥热为暑胜，若四气兼中者，但察其多者为胜，分其表里以施治也。
　　张景岳曰：香港脚之病，实三气之所为也，然亦有虚实之异。又香港脚本为壅疾，古云忌用补剂，然必下元不足，及阳明之气有亏者，而后邪气得以犯之，此其中亦有虚证。总之，凡治此者，只因证施治则万全，但察其因于表者，以发散为主；因于里者，以疏利为主，外因者多寒湿，宜用湿热；内因者多湿热，宜用清凉。若元气本虚及病久致虚者，必当培补下元，不得以忌补之说为拘也。
　　又曰：香港脚初起，无非湿滞，如无他证兼见，而身体重着者，单宜治湿以分利为主。凡脚膝中湿，或腰腿酸痛，重着肿痛者，宜除湿汤，不问久近干湿并可用。若脚膝酸软重着，而胃气不清，或见噫气吞酸胀满者，平胃散。若香港脚浮肿而兼泄泻者，宜五苓散或胃苓汤。
　　又曰：寒湿外浸致成香港脚者，十居六七，其证疼痛拘挛，恶寒清厥，脉多弦细，治宜以温经除湿为主，是以古人治此之法，大抵热药多寒药少，故每用麻黄、川乌、桂、附、干姜之属。《内经》曰：湿淫于内，治以苦热。正以乌附麻黄走而不守，故能通行经络，干姜、官桂辛甘大热，故能助阳退阴，清湿既除病无不愈。凡感寒湿雨水，或四气流注，致成香港脚肿痛不可忍者，宜鸡鸣散如神。若寒湿内侵，阳虚阴盛，胃气不强，经气不行，顽木浮肿，或疼痛不用者，独活汤。若寒邪入腹，喘急疼痛，或筋急上冲，闷乱危急欲绝者，茱萸丸或茱萸木瓜汤。若寒湿在经，血脉不和，腰脚筋骨酸软无力，或拘挛疼痛，脉弱而涩者，酒浸牛膝丸。若寒湿壅肿，气滞不行，或冷或痛者，立效散。若寒湿兼风者，如五积散、小续命汤皆宜用。
　　又曰：湿热内蒸，致成香港脚者，多因酒食不节，其证必烦热多渴，脉见滑数，二便或多不利，治宜利湿清火为主。若湿热下壅，足胫肿痛不消者，防己饮加减治之，或苍术黄柏丸，或二妙散，或加味二妙丸俱妙。若湿热气壅，上冲胸腹，烦渴闷乱，头痛口干者，活人犀角散。若湿热流注经络，肢节烦疼，脊背沉重，手足遍身疼痛热肿者，当归拈痛汤。若感冒暑湿，肢节疼痛，身热口渴，小便赤涩，气虚气促者，清暑益气汤。若肝肾阴虚血热，脚脊疼痛，行止艰难，小水不利者，续断丸。
　　又曰：香港脚壅滞气逆者，其证必喘满气急，上攻心腹，甚至危急可畏，治宜行滞降气为主。凡香港脚上冲，心腹喘急不得眠卧者，紫苏散、槟榔汤或加减槟榔汤，甚者四磨饮。若香港脚喘急，腹满脚肿者，桑白皮散或木通散。若香港脚脐下气升冲心烦闷者，木香散或槟榔散。若香港脚心胸壅闷，呕逆多痰不食者，半夏散或紫苏汤。若浮肿心腹痞闷，小水不利，大腹皮散。
　　又曰：风湿合邪而为香港脚者，其证必兼外感，而或为寒热往来，或为喘咳气急，或流走无常，或筋骨疼痛，治宜以散风除湿，通行经络为主。若感四时风疫风湿，或处阴湿之地，致为香港脚痿弱，筋骨疼痛，或寒热往来者，败毒散。若寒热如疟，赤肿疼痛者，加味败毒散。若香港脚以风寒湿邪客于经络，而骨髓酸痛不可忍，或遍身疼痛，恶寒呕逆者，五积散。一法加全蝎三个，入酒煎服。若香港脚以风湿留滞，而阴寒外闭，表邪不解，或咳嗽喘满寒热者，小青龙汤。若风湿留滞，肢节烦疼，心神壅闷者，大腹子散。《千金》云：若香港脚脉大而缓，宜服小续命汤二剂立瘥。《活人》云：香港脚属冷者，以小续命汤煎成，入生姜自然汁服之，最快。若香港脚风湿胜而兼发热咳嗽，肢体疼痛者，芎芷香苏散。若香港脚风湿流注，憎寒发热，无汗恶寒者，麻黄左经汤。
　　又曰：香港脚有虚证，凡脾胃肝肾之脉，皆出于足，邪之易入，多有乘虚，故肝虚则筋病，肾虚则骨病，脾虚则肌肉病，胃虚则宗筋病，或以劳欲不节，或以酒湿太过，或以病后失调，凡内有亏损，而外有香港脚者，无非虚证，此当以调补为主，而兼察四气以治之。若肝肾阴虚，感触四气而瘫痪顽木，半身不随，脚膝无力，遍体疼痛者，神应养真丹，或三因四斤丸，或虎骨酒，或八味地黄汤。若脾胃大虚，阴寒在下，阳气不行而病香港脚者，独活汤，附子八味汤。若精血不足，阴虚于下，气不归精，而香港脚上逆冲心者，地黄汤。若脾胃虚寒，兼风湿外邪而成香港脚者，用引独活汤，或追毒汤。若香港脚以脾肾虚寒而兼咳嗽、气逆呕吐者，兼补，浓朴汤。
　　又曰：香港脚有实邪，凡壅盛肿痛，而或为闭结，或为胀满者，治宜以疏导通利为主。若风湿壅盛，香港脚肿痛，便结腹满者，羌活导滞汤，或枳实大黄汤。若四气流注，阳明风热，腰脚肿痛，大小便秘，喘满腹痛者，大黄左经汤。若香港脚饮食不消，心下痞闷，腿脚肿痛者，开结导饮丸。
　　又曰：凡香港脚肿痛之甚者，可用敷药以散之，或用椒艾囊以温之，或用香散之药煎汤以洗之，如百草煎及防风、荆芥、威灵仙、艾叶、苍术、蛇床子、当归、乌药之类皆可用，或单用紫苏，或忍冬藤煎汤淋洗，俱妙。
　　观《活人》等书云：凡香港脚服补药及用汤淋洗者，皆医之所禁也，此亦一偏之说耳。盖补有宜禁者，以邪壅气实者也。淋洗有宜禁者，以水湿汤气之宜避者也。如果下部虚寒，或以病后，或以克伐太过，而香港脚不愈者，岂尚堪禁补乎！又寒邪湿热壅结不散，而为肿为痛者，最宜以辛香疏散之药，煎汤蒸洗，则退邪极速，岂禁洗乎！惟是湿热逆而上冲心腹者，不可骤洗，恐助湿气上升也。此必先降其气，俟其毒止在脚，再行熏洗，自无不利，盖补以补其弱也，洗以逐其滞也，夫何禁之有！又曰：有当禁于未发之先者，如《外台秘要》云：第一忌嗔，嗔则心烦，烦则香港脚发；又禁大语，大语则伤气，气伤病亦发；又不得露足当风入水，以冷水洗足，两足胫尤不宜冷，虽暑月当着帛 ，至冬寒加绵，常令两胫及腿温暖，微汗尤佳，根据此将息，香港脚自消，而无邪气留连之患。夏月腠理开，不宜当风取凉，凉处坐卧，须得劳动关节，令其气畅。此拒邪之法，养生之要也。每食后宜行三五百步，疲倦便止，则脚中恶气，随即下散，虽有浮肿，气亦不上也。
　　孙真人曰：古人少有此疾，自永嘉南渡，衣冠之人多有之，此皆湿郁于内所致也。故凡四时之中，皆不得久坐久立湿冷之地，亦不得因酒醉汗出，脱衣洗足，当风取凉，皆成香港脚。暑月久坐久立湿地，则湿热之气蒸人经络，病发必热，而四肢酸痛，烦闷， 肿寒热，此又山野农夫多有之，以久湿伤于外也。
　　杨大受曰：香港脚是壅疾，当用宣通之剂，使气不能成壅也。如羌活导滞汤之类所宜通用。又如苍白术、防己、南星以去湿，羌独活、木瓜、槟榔行气利关节以去壅，佐木通、牛膝以引经，当归、生地以和血，此必用之药也。又如东垣拈痛汤之类亦甚捷。余因证之虚实寒热而辨治之，此即通变活法也。
　　又曰：凡香港脚初觉，即灸患处二三十壮，或用雷火针以导引湿气外出，及饮醪醴以通经散邪，其要法也。若壅既成而邪盛者，必肿痛热甚，一时药饵难散，宜砭去恶血，以消热肿，砭刺之后，以药继之。
　　古无香港脚，《内经》名厥，两汉名缓风，宋齐谓香港脚。
　　《内经》曰：伤于湿者，下先受之。（发于外者，属足少阴、太阳；发于内者，属足太阴、阳明。）《千金》论曰：此病初得，即先从脚起，因即胫肿，时人号为香港脚。经曰：缓风湿痹。深师云：脚弱者即此义也。得此病者多不令人即觉，或会他病一度，乃始发动，或奄然大闷，经二三日不起，方乃觉之，久而不瘥，遍及四肢腰背头项也。始起甚微，食饮嬉戏，气力如故，惟卒起脚屈弱不能动，有此为异耳。或热闷惊悸，心烦呕吐，或觉脐下冷痞， 然不快，兼小便淋漓，不似生平，皆其候也。
　　冯鲁瞻曰：经曰：诸湿肿满，皆属脾土。又曰：伤于湿者，下先受之。盖脾主四肢，足居于下，而多受湿，湿郁成热，湿热相搏，其痛作矣。古名为壅疾，当用宣通之剂，如羌活导滞汤、当归拈痛汤之类，使气不壅而痛自愈矣。古无香港脚之说，《内经》名厥，两汉间名缓风，宋齐之后谓之香港脚。凡肿者名湿香港脚者，筋脉弛长而软，或浮肿是也，治宜利湿疏风。如不肿者名干香港脚者，干即热也，筋脉蜷缩挛痛，枯细而不肿者是也，治宜润血清燥，有从外感者，有从内伤者，其为湿热则一而已。北方高燥，多饮HT 酪肉食醇酒，湿热下流所致，南方卑下多湿，血气虚弱之人，或遇房劳，负重远行，冲冒雨雪，寒湿乘虚所致。大抵风寒暑湿之气中于诸阳，则病在外，其证多在足外踝及足背，宜散之而愈。中于诸阴则病在里，其证多在足内踝及内，宜温利之，外证自汗走注为风胜，无汗疼痛挛急为寒胜，肿满重着为湿胜，烦渴热顽为暑胜，如四气兼有，但推其多者为胜。麻者为风，痛者为热，肿者为湿，寒胜则虫，（皮肤中如虫行之状。）热胜则纵，盖足六经皆能致病，惟手六经不与焉。寒则温之，热则寒之，在表则散，在里则下，若大虚气乏，间作补汤，随病冷热而用之，不可拘执。其人黑瘦者易治，胖大赤白者难愈，黑人耐风湿，赤白人不耐风寒，瘦人肉硬，肥人肉软耳。其用药当分虚实寒热表里，如黄柏、苍术乃湿热必用之药也。防己、独活治腰以下至足湿热肿盛也，木瓜取入肝走筋也，赤苓、木通渗利其湿也，肉桂、乌附散寒湿也，木香、槟榔、香附、乌药宣行气道之剂也，红花、桃仁活血行凝之剂也，牛膝、杜仲、萆 、虎骨壮筋骨之剂也，参、 、白术、归、芍、地黄补养气血之剂也，合宜而用，则或攻或补，皆可奏功。（《锦囊》）又曰：香港脚初起甚微，多不令人识也。食饮嬉戏，气力如故，惟卒起脚屈弱不能动为异耳。南北所感，虽有内外之殊，然皆由肾虚，妇人病此者，亦由血海虚而得之，与男子肾虚同也。若入腹冲心，呕吐不止，危在顷刻，宜八味丸温以逐之。入肾则腰脚肿，小便不通，目额皆有黑气，冲胸喘而呻吟，左尺脉绝者死。盖肾虚阳衰之人多犯此，肾乘心水克火也。故肾气香港脚，当以金匮肾气丸预为服之也。
　　又曰：南方自外而入者，止下胫肿痛，北方自内而致者，乃或致于手节也。治法初用解散，次必推荡大便，以导其邪气。
　　经曰：卧出汗而风吹之，凝于肤者为痹，凝于脉者为泣，凝于足者为厥。
　　《至真要大论》云：太阴之胜，火气内郁，流散于外，足胫 肿，饮发于中，肿于下。凡内伤酒食，脾胃营运之气有亏，不能上升，乃下流乘其肝肾之位，注于足胫，加之房事不节，邪气乘虚，乃为香港脚，久而不愈，遂成痼疾。坚硬如石谓之石疽，肉色紫赤，皮肉溃烂，名为缓疽，惟宜温补。
　　又曰：香港脚或见食呕吐，憎闻食气，腹痛作泻，或二便阻塞，或精神昏愦，或妄语错乱，或壮热头痛，有类伤寒，名香港脚攻心多死。
　　又曰：其脉浮弦者风，濡弱者湿，洪数者热，迟者寒，微者虚，牢坚者实，结则因气，散则因忧，紧则因怒，细则因悲。
　　又曰：妇人脚十指如热油煎者，皆由荣卫气虚，湿毒之气流滞经络，上攻心则心痛，下攻脚则脚痛，脚指如焚，如香港脚之类，经云热厥是也。
　　《医论》曰：香港脚之疾，皆由脾肾二经虚弱，坐卧行动之间，而为风寒暑湿之气所干，流注而成此疾。得病之始，多不令人便觉，必感他病，乃始发动，或奄然太闷，经两三日方觉之，先从脚起，或缓弱疼痹，行起忽倒，或胫肿满，或足膝枯细，或心中忪悸，或小腹不仁，大小便秘涩，或举体转筋，骨节酸疼，或恶闻食气，见食吐逆，或胸满气急，壮热憎寒，传足六经，外证与伤寒相似，但卒然脚痛为异耳。其为候不一，若寒中三阳所患必冷，暑中三阴所患必热，脉浮而弦者起于风，濡而弱者起于湿，洪而数者起于热，迟而涩者起于寒，风者汗之，湿者燥之，热者清之，寒者温之，又当随四时表里虚实治之，切不可用温补及汤淋洗，此医家之大戒也。盖补则气实，多致不救，淋洗则邪毒入内，亦难治矣。治之不早，使毒瓦斯入腹冲心，攻筑作痛，喘满上气，呕吐异常，此则渐致倾危，其可忽耶！林氏曰：或问足跗肿痛，明系湿热，如何谓之香港脚？既以气称，亦不失为湿热，如何又有外感内因之别，干湿寒热之异，甚至冲心呕逆，谵语神昏，以致于死也？答曰：此一气字，自与平常湿热不同，盖非一朝一夕所致，此证虽由湿热微邪，然而沉伏于足三阴经既久，不能发泄，郁蒸为热，瘀而红肿，肿而后痛，且足三阴之脉从足之内踝而上，至于大小腹，更由腹而上溢手包络咽嗌之间，故肿痛必然牵引经络，而郁蒸之气又自下而上逆于心胸，遂至寒热似疟，恶心呕逆，所以有类伤寒之别名。况病发之初，未有不由外感内因，或暴怒房劳所触发，于是内外兼证夹杂，仓卒难辨，初学临证，茫然昧于用药，倘使表里虚实之不别，补泻寒热之妄投，未有不至于冲心危殆者也。（《活人编》）又曰：或问虽曰香港脚，亦不过湿热久郁而成，有何利害以至于死？若果可以致人于死，则其证更凶于伤寒，何以又谓之类伤寒耶？况曰类者，亦正与伤寒相近，故亦有七日而愈，七日而死，十四日而愈，十四日而死，据此岂不可谓之香港脚伤寒乎？答曰：香港脚与伤寒原属二证，难以溷淆，只有寒热呕逆，及三阴三阳传变深浅，与伤寒相似，故曰类也。若论致死之因，凡风寒暑湿之邪，无有不由于经络而传于六腑，以至五脏，自轻至重，自重至危，何独香港脚为然，而必与伤寒并论哉。
　　又曰：脉与形证，此证湿热为本，客邪触发为标。发时还从足 红肿微痛而起，肿甚则痛愈甚，而郁蒸之气由经络入于足三阳之腑，故有寒热交作，畏寒烦躁，恶心呕逆，烦渴引饮，喘急谵语，恶食而复能食，二便秘结不通，其脉浮洪弦数有力者，谓之干香港脚，乃三阳经受病也。若二便通利，汗多不渴，恶心呕逆，汤饮不受，肢厥戴阳，神昏谵语，六脉沉伏细软无力者，谓之湿香港脚，乃三阴经受病也。
　　又曰：香港脚治法，干香港脚初则疏散，中则和解，末则润下。湿香港脚初亦疏散，中亦和解，末则宜乎清补。
　　
　　
　　卷二十六　香港脚部男妇香港脚门主方
　　香港脚流火。
　　黄 生地黄 杜仲 五加皮 木瓜 当归 牛膝 汉防己 秦艽酒煎服，取汗。
　　香港脚痛不可忍者。
　　木瓜（去子忌见铁） 白茯苓（蒸） 当归（酒蒸，各三两） 川萆 （盐水拌炒） 牛膝（酒蒸，各二两）薏苡仁（炒，四两）为末，米饮为丸如梧桐子大。每早白汤送下三钱，永不再发。
　　又方真威灵仙（洗净，阴干，捣，四两） 牛膝（酒浸，视脏腑虚实而增减）研末蜜丸，或酒调服。忌茶，以槐角汤代茶。（威灵仙有五验：一味极苦，二色深翠，三折之脆而不纫，四折之有微空如胡连状，五断处有白晕谓之鸲鹆眼。）一切香港脚神奇（《济世方》）。穿山甲前二足，烧存性研细，入麝少许，多少随人斟酌。要服此药，须去他事，晚间忌进饮食，至夜深腹空时调服，坐卧随意，及鸡鸣再一服痛立止，过一二日便能走履如常。
　　松叶酒（《千金方》）治香港脚十二风痹不能行。松叶六十斤锉细，以水四担煮取四斗九升，以酿米五斗，如常造酒法，另煮松叶汁以渍米，并 饭共酿，封七日后，澄饮之取醉，得此酒力者甚众。
　　治香港脚，屡试神效绝胜诸方白僵蚕（炒，二两） 乳香（另研） 没药（另研，各五钱） 丁香（一钱） 麻黄（三两，去根留节，炒黄）各研为末和匀。每服一两，好酒调下取醉，汗出至脚为度，俟汗干即愈，后用桃、柳、梅、槐、桑五样嫩枝煎汤，先饮好酒三杯，洗脚止痛为妙。
　　风香港脚痛不可忍 用回阳玉龙膏加乳香、没药末，酒调敷最妙。
　　洗方 白萝卜煎汤洗。
　　又方 收秋天白萝卜茎阴干。凡有香港脚之人，每年逢冬至数九日煎洗九个九，每交九即煎洗，共洗九次，保一年不发，下年又如法洗之，自不再发矣。
　　又方孔叟叟 草 苍耳草（各等分）煎汤熏洗。
　　又方孔叟叟 品条花叶（即槿槿条）捣烂，煎汤洗。
　　又方 地骨皮、刘寄奴，煎汤熏洗。
　　又方（《锦囊》）香紫苏（八两） 忍冬花（四两） 木馒头（七个） 苏木（二两）为粗末，以水煎数沸，桶盛分三度添用，只一次洗完，永除病根。
　　手香港脚腐烂。
　　冰片 海螵蛸 黄柏 轻粉 儿茶（各等分） 研细干掺。
　　三阳香港脚主方（《活人编》）防风（三钱） 干葛 羌活（各一钱五分） 苍术 枳壳（各一钱） 木通 槟榔（各五分）生姜二片，水煎，早晚空心服。（上方疏泄表里之风寒暑湿，兼利痰气之要药。初起宜加苏叶一钱，麻黄五分，去槟榔、木通，使湿热之邪从汗解散也，服疏解和中丸。中则加半夏一钱五分，橘红、大腹皮各一钱，去防风、槟榔末。若二便不通则加大黄三钱，黄连一钱，去防风、羌活、苍术，服润下丸。如烦渴发躁，或无汗或有汗而恶热昏倦，脉虽浮洪弦数而无力者，此暑邪所感也，加香茹一钱五分，干葛、黄连、木瓜各一钱，防己五分，去防风、羌活、苍术、槟榔，服正气丸。湿痰甚者，加陈皮、半夏各一钱五分，泽泻一钱，服橘半枳术丸。）三阴香港脚主方薏苡仁（三钱） 茯苓皮 防风（各一钱五分） 羌活 泽泻（各一钱） 防己 大腹皮（各五分）生姜一片，水煎，早晚空心服。（邪在三阴，误用重浊之药，则伤元气，上方轻清利导，化湿清热之平剂也。初起加干葛二钱，去腹皮，中则加木瓜一钱五分，去羌活，末则加车前、木瓜各一钱，去羌活、腹皮。血虚内热者，加木瓜一钱五分，牛膝一钱，丹皮五分，去薏仁、羌活、腹皮。气虚者，加人参、白术各一钱五分，去羌活、腹皮，服千里水。真阴不足，命门之火不归者，常服金匮肾气丸。阳虚者，加人参一钱，白术一钱五分，附子、肉桂各五分，去茯苓皮、腹皮、羌活、防风、防己，服和中益气丸。）寒湿气腿疼不可忍者（王侍柏）。先于街上觅穿坏草鞋不拘只数，放尿桶内浸透晒干，又浸又晒，如此三次，将晒干草鞋置小盆内，将火引着，放净圆桶内，将腿足置桶上熏之，再以棉被盖住腿足，俟熏出粘汁，自觉轻爽，一二次愈。
　　又方 象粪晒干。烧烟熏之，除根。
　　
　　轻香港脚
　　 治香港脚。
　　当归 川萆 （盐水煮干） 川芎 石楠叶 槟榔 薏苡仁 苍术（米泔浸，盐炒） 川续断 独活 五加皮 杜仲（姜汁炒） 北细辛 枳壳 宣木瓜 羌活 川牛膝（各一两）麻黄（去节） 威灵仙 广木香 五灵脂 海桐皮（各七钱五分） 乳香（去油） 没药（去油，各五钱）上为末，酒浸雪糕为丸桐子大。每服五十丸，食前木瓜汤下。
　　
　　桑寄生丸
　　 治香港脚。
　　羌活 桑寄生 防风 白术（各三两） 杜仲 川续断 赤芍药 薏苡仁 当归独活 白茯苓（各二两） 苍术（四两） 红花（五钱） 川芎（八钱） 宣木瓜（三两六钱）上为细末，水叠为丸。每服三钱，白汤送下。
　　洗方威灵仙 防风 地骨皮 荆芥 当归尾 升麻 赤芍药（各等分） 煎汤洗又方金银花 防风 猪蹄壳 荆芥 车前草 桃枝 透骨草 柳枝 煎汤洗。
　　又方杉木 橘叶 煎汤洗。
　　香港脚冲心 矾石煎汤浸脚。
　　
</div>
    <div class="pagination">
<a href="疡医大全_page106.html">上一页</a><span>...</span><a href="疡医大全_page102.html">102</a><a href="疡医大全_page103.html">103</a><a href="疡医大全_page104.html">104</a><a href="疡医大全_page105.html">105</a><a href="疡医大全_page106.html">106</a><span class="current-page">107</span><a href="疡医大全_page108.html">108</a><a href="疡医大全_page109.html">109</a><a href="疡医大全_page110.html">110</a><a href="疡医大全_page111.html">111</a><a href="疡医大全_page112.html">112</a><span>...</span><a href="疡医大全_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
