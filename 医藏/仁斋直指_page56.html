<!DOCTYPE html>
<html>
<head>
    <meta charset="UTF-8">
    <title>仁斋直指 - 第 56 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 56 页/共 110 页</h1>
    <div class="content">　　甘草【叁两】　　　藿香叶　　　青木香
　　官桂【各壹分即贰钱半是也】　　　　　石膏【肆两】
　　寒水石【贰两】　　滑石【半斤】
　　右为细末每服抄伍钱水壹茶盏入盆消半两生姜叄片煎至半盏绞汁入蜜少许温服渐加至拾余钱得脏腑流利取効如常服以意加减兼服消痞丸散以散肠胃结治湿热内甚自利者去了大黄芒硝
　　调胃承气汤治消中暑热在胃而能饮食小便黄赤【方见伤寒门】
　　三黄丸【方见火门】
　　加减八味丸治肾水枯竭心火炙炎烦燥渴小便频数白浊隂痿饮食不多肌肤日削本方减附子加五味子六味地黄丸【方并见虚劳门】
　　针灸法脾俞二穴【在十一推下各开寸半】中脘一穴【在脐上四寸】治饮不止渴三里二穴【在膫下三寸大胫骨外防两筋间举足取之】治食不充饥太豁二穴【在足内踝后跟骨上动脉防中】治房劳肾消
　　胀满
　　胀满方论
　　隂阳愆伏荣卫凝滞三焦不能宣行脾胃不能传布此胀满之所由生也曰谷胀曰水胀曰气胀曰血胀或冷或热又不可以无别失饥伤饱痞闷停酸旦则隂消阳长谷气易行故能饮食暮则隂长阳消谷气难化故不能食是为谷胀脾土受湿不能制水水渍于肠胃而溢于体肤漉漉有声怔忪喘息是为水胀七情鬰结气道拥隔上不得降下不得升身肿大而四肢痩削是为气胀烦燥漱水迷忘惊狂痛闷呕恶虚汗厥逆小便多大便黒妇人尤多见之是为血胀阳热为邪则身体有热胀满而咽干隂寒为邪则吐不下食胀满而自利随证剂量是固然尔抑犹有虚实之辨焉实者腹中常胀外坚内痛按之不陷法当为之疏利虚者时胀时减虚气留滞按之则濡法当以温药和之此又出于随证剂量之外其若久病羸乏卒然胀满喘息不得与夫脐心突起或下利频频百药遍尝未见一愈者耳
　　胀满证治
　　十膈散治七气为隔饮食不消谷胀气胀通用
　　人参　　　　伏苓　　　　厚朴【制】
　　橘红　　　　蓬术　　　　枳殻【制】
　　半夏麯　　　甘草【炙】　　　生白姜
　　辣桂　　　　防榔　　　　木香【等分】
　　右麄末每叄钱姜贰片枣贰枚煎服
　　大异香散治谷胀气胀
　　京三棱　　　蓬术　　　　青皮
　　陈皮　　　　半夏麯　　　霍香
　　北梗　　　　益智仁　　　枳殻【制】
　　香附【炒各半两】　　甘草【炙叁分】
　　右剉散每叄钱姜伍片枣贰枚煎服
　　五膈寛中散治七气留滞饮食不下气满膨胀【方见诸气门】荜澄茄圆治痞满胀痛谷胀气胀通用
　　荜澄茄　　　白豆蔲仁　　缩砂仁
　　青皮　　　　萝苩子　　　木香【各叁分】
　　肉豆蔲　　　茴香【炒】　　　辣桂
　　丁香【各壹分半】　　陈皮【叁分】
　　右末飞麫煮稀糊圆桐子大每叄拾圆陈皮煎汤下
　　调气散治气滞胀满宿食不消【方见诸气门】
　　大半夏汤【方见痰涎门】小半夏伏苓汤【方见水饮门】二药加橘红北梗防榔甘草【炙】并主水气胀满
　　和剂流气饮调荣卫利三焦行痞滞消肿【方见诸气门加减见水饮门】调降汤治气胀【方见喘门】
　　沉香降气汤治隂阳交滞心腹胀满留饮停酸积冷诸证【方见诸气门】
　　人参芎归汤治血胀
　　当归　　　　半夏【制叁分】　　川芎【壹两】
　　蓬术　　　　木香　　　　缩砂仁
　　乌药　　　　甘草【炙各半两】　　人参
　　辣桂　　　　五灵脂【炒各壹分】
　　右剉散每服叄钱姜伍片枣贰枚紫苏肆叶煎食前服
　　温胃汤治冷则气聚胀满不下食
　　熟附子　　　当归　　　　厚朴【制】
　　人参　　　　橘红　　　　半夏麯
　　生白姜　　　甘草【炙各壹两】　　川椒【去合口者叁分】
　　右剉散每服叄钱枣贰枚食前煎服
　　顺气木香散治冷证肿胀泄泻【方见诸气门】
　　枳殻剉散治热证胀满
　　厚朴【制】　　　枳殻【制】　　　北梗【各半两】
　　甘草【炙】　　　大黄【蒸各壹分】
　　右剉每叄钱姜伍片枣贰枚乌梅壹枚煎服
　　感应圆
　　丁香　　　　木香【各壹两半】　　干姜【壹两煨】
　　深村百草霜【贰两净】　　　　　大杏仁【壹百肆拾个去皮尖】肉豆蔲【贰拾个】　肥巴豆【防拾粒畧去油】黄蜡【肆两用老酒煮】麻油【壹两秋冬添半两减蜡半两】
　　右将丁香木香姜蔲为细末并三味研极得所炼油蜡和剂油单褁渐圆菉豆大每伍防圆加至拾伍圆熟水下夹苏合香圆【方见诸气门】通利胀满虽然感应圆只可治痢不可治泻盖痢家服之有积则行无积则止若以此亦可治泻误人已上数剂前气类多用之方却在此
　　附诸贤论
　　东垣曰六元政纪论云太隂所至为中满【云云】太隂所至为畜满【云云】诸湿肿满皆属脾土论云脾乃隂中之太隂同湿土之化脾湿有余腹满食不化天为阳为热主运化也地为隂为湿主长养也无阳则隂不能生化故云藏寒生满病调经篇云因饮食劳倦损伤脾胃始受热中末寒中皆由脾胃之气虚弱不能运化精防而制水谷聚而不散而成胀满经云腹满填胀支膈胠脇下厥上冐过在太隂阳明乃寒湿鬰遏也脉经所谓胃中寒则胀满者是也【鍼经三卷杂病第八】腹满大便不利上走胷溢喘息喝喝然取足少隂又云胀取三阳三阳者足太阳寒水为胀与通评虚实论説腹暴满按之不下取太阳经络胃之菒也正同取者泻也经云中满者泻之于内者是也宜以辛热散之以苦泻之淡渗利之使上下分消其湿正如开鬼门洁净府温衣缪处其处是先泻其血络后调其真经气血平阳布神清此治之正也或曰诸胀腹大皆属于热者何也此乃病机摠辞假令外伤风寒有余之邪自表传里寒变为热而作胃实腹满仲景以大承气汤治之亦有膏粱之人湿热鬰于内而成胀满者此热胀之谓也大抵寒胀多而热胀少治之者宜详辨之心法附録曰心肺阳也居上肾肝隂也居下脾居中亦隂也属土经曰饮食入胃逰溢精气上输于脾脾气散精上归于肺通调水道下输膀胱水精四布五经并行是脾具坤静之徳而有干健之运故能使心肺之阳降肾肝之隂升而成天地交之泰是为无病今也七情内伤六外侵饮食不节房劳致虚脾土之隂受伤转运之官失职胃虽受谷不能运化故阳自升隂自降而成天地不交之否清浊相混隧道壅塞鬰而为热热留为湿湿热相生遂成胀满经曰皷胀是也以其外虽坚满中空无物有似于皷其病胶固难以疗治又名曰蛊若虫侵蚀之义理宜补脾又须养肺金以制木使脾无邪贼之患滋肾水以制火使肺得清化却厚味断妄想逺音乐无有不安医又不察虚实急于作効病者苦于胀急喜行利药以求通快不知寛得一日半日其肿愈甚病邪甚矣真气伤矣古方惟禹余粮丸又名紫金丸制肝补脾殊为切当又曰朝寛暮急血虚暮寛朝急气虚终日急气血皆虚严氏曰胀脉浮者易治虚者为难治
　　平肝饮子【济生方】专治喜怒不节肝气不平邪乗脾胃心腹胀满头晕呕逆脉来浮
　　防风【去芦】　　　桂心【不见火】　　枳殻
　　赤芍药　　　桔梗【去芦炒各壹两】　甘草【炙】
　　木香【不见火】　　人参　　　　防榔
　　当归【去芦酒浸】　　川芎　　　　陈皮【半两】
　　右防咀每服肆钱水壹盏姜伍片煎服不拘时
　　木香顺气汤治浊气在上则生防胀
　　木香【壹钱贰分】　　厚朴【制壹钱陆分】　青皮
　　陈皮　　　　益智　　　　白伏苓【去皮】
　　泽泻　　　　干姜　　　　半夏【洗】
　　吴茱茰【各壹钱捌分】当归　　　　升麻
　　柴胡【各肆分】　　苍术【米泔浸贰钱】　草豆蔲【煨壹钱贰分】
　　右防咀分二贴每贴水贰盏姜叄片煎捌分食前温服忌生冷硬物恚怒
　　广茂溃坚汤治中满腹胀内有积聚坚硬如石令人坐卧不能二便澁滞上喘气促面色痿黄通身虚肿
　　厚朴【制】　　　黄芩　　　　草豆蔲【麫褁煨】益智仁【炒】　　当归【酒洗各贰钱半】　黄连【叁分】
　　半夏【汤泡叁分半】　蓬术【煨】　　　红花
　　吴茱茰【汤泡去苦水】升麻　　　　甘草【炙】
　　柴胡　　　　泽泻　　　　神麯【炒】
　　陈皮　　　　青皮【各壹钱半】
　　右防咀分二贴每贴水贰钟姜叄片煎捌分食逺服
　　木香塌气丸治中满腹胀
　　陈皮　　　　萝卜子【炒各伍钱】　胡椒
　　木香　　　　草豆蔲【麫褁煨】　青皮【各叁钱】
　　蝎梢【炒去毒贰钱半】
　　右为细末麫糊为丸如梧桐子大每服伍拾丸食逺米饮下
　　禹余粮丸治中满气胀喘满及水气胀
　　蛇含石【叁两煨】　真针砂【伍两】　　禹余粮【叁两同上砂炒】
　　右已上三味为主其次量人虚实入下项药
　　木香　　　　牛膝　　　　蓬术【炮】
　　白蒺蔾　　　桂心　　　　川芎
　　白豆蔲　　　茴香【炒】　　　三棱【炮】
　　羗活　　　　伏苓　　　　干姜
　　青皮　　　　陈皮　　　　附子【炮】
　　当归【各半两】
　　右为细末拌匀以汤浸蒸饼去水捣匀丸如桐子大每服伍拾丸空心温酒送下
　　中满分消丸治中满皷气水气等证
　　黄芩【炒伍钱】　　姜黄　　　　白术
　　人参　　　　甘草【炙】　　　猪苓【各壹钱】
　　黄连【剉炒伍钱】　　白伏苓　　　砂仁
　　干生姜【各贰钱】　枳实　　　　半夏【洗各伍钱】
　　厚朴【壹两制】　　知母【炒肆钱】　　泽泻
　　陈皮【各叁钱】
　　右为末汤浸蒸饼丸如桐子大每服壹百丸食逺白汤下
　　中满分消汤治中满寒胀寒疝大小便不通四肢厥冷食入反出心痞奔豚
</div>
    <div class="pagination">
<a href="仁斋直指_page55.html">上一页</a><span>...</span><a href="仁斋直指_page51.html">51</a><a href="仁斋直指_page52.html">52</a><a href="仁斋直指_page53.html">53</a><a href="仁斋直指_page54.html">54</a><a href="仁斋直指_page55.html">55</a><span class="current-page">56</span><a href="仁斋直指_page57.html">57</a><a href="仁斋直指_page58.html">58</a><a href="仁斋直指_page59.html">59</a><a href="仁斋直指_page60.html">60</a><a href="仁斋直指_page61.html">61</a><span>...</span><a href="仁斋直指_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
