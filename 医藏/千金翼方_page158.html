<!DOCTYPE html>
<html>
<head>
    <meta charset="UTF-8">
    <title>千金翼方 - 第 158 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 158 页/共 233 页</h1>
    <div class="content">　　治水肿方葶苈子（六两，生用） 桂心（二两）

　　上二味，捣筛为末，炼蜜和丸如梧子。饮服十丸，日二。慎如前法，忌口味。

　　卷第十九·杂病中　水肿第三

　　麻豆煎

　　主大腹水肿方。

　　大麻（一石，未入窖，不郁挹者） 赤小豆（一石，不得一粒杂）

　　上二味，取新精者仍净拣择，以水淘曝令干，蒸麻子使熟，曝令干，贮净器中，欲服，取五升麻子熬之令黄香，惟须缓火，勿令焦，细捣取末，以水五升，研取汁令尽，净器密贮之，明旦欲服，今夜以小豆一升净淘渍之，至晓干漉去水，以新水煮，豆未及好熟即漉出令干，纳麻子汁中煮令火烂熟为佳，空腹恣意食，日三。其陈郁麻子，益增其病，慎勿用之。

　　一切水肿，皆忌饱食，常须少饥后，有灸三里、绝骨，作鱼羹法，见《千金》中。

　　卷第十九·杂病中　水肿第三

　　苦瓠丸

　　主大水，头面、遍身大肿满方。

　　苦瓠白穣实捻如大豆粒上一味，以面裹煮一沸，空腹吞七枚，午后出水一升，三四日水自出不止，大瘦即瘥，三年慎口味，苦瓠须好无靥翳者，不尔有毒，不堪用。

　　卷第十九·杂病中　水肿第三

　　槟榔丸

　　主水肿方。

　　槟榔 桂心 栝蒌 麻黄（去节） 杏仁（去皮尖、双仁，熬） 茯苓 椒目 白术（各三两） 附子（炮，去皮） 吴茱萸（五合） 浓朴（炙） 干姜 黄 海藻（一本无） 木防己葶苈（熬） 甘草（炙，各二两）

　　上一十七味，捣筛为末，炼白蜜和丸，如梧子。饮服二丸，日三，加至四丸，不知，又加二丸，可至十二丸。此主老小水肿、虚肿、大病客肿作喘者，用之佳。（一云忌海藻，必恐无此一味）

　　风水，通身肿欲裂，利小便方。

　　防风 猪苓（去皮） 泽泻 麻黄（去节） 茯苓（各四两） 黄 （三两） 泽漆 白术（各五两） 杏仁（去皮尖、双仁） 大戟（各一升） 独活（八两） 酒（一斗） 大豆（二升，以水七升，煮一升）

　　上一十三味， 咀。以豆汁及酒合煮取七升，分六七服，一日一夜令尽，当小便极利为度。

　　卷第十九·杂病中　水肿第三

　　泽漆根汤

　　主水通身洪肿，四肢无堪，或从消渴，或从黄胆，支饮，内虚不足，荣卫不通，血气不化，气实皮肤中，喘息不安，腹中响响胀满，眼不得视方。

　　泽漆根（十两） 赤小豆（二升） 茯苓（三两） 鲤鱼（一枚重五斤者，净去肠胃） 生姜（八两，切） 人参 麦门冬（去心） 甘草（炙，各二两）

　　上八味，以水一斗七升，煮鲤鱼、豆减七升，去之，纳药，煮取四升五合，去滓，一服三合，日三，弱人二合，日再服，气下喘止可至四合， 时小便利，肿气减，或小溏下。若小便大利，还从一合始，大利便止。若无鲤鱼， 鱼亦可。若水甚，不得卧，卧不得转侧，加泽漆一斤；渴，加栝蒌二两；咳，加紫菀二两，细辛一两，款冬一两，桂心三两，增鱼汁二升。

　　卷第十九·杂病中　水肿第三

　　大豆汤

　　主风水，通身大肿，眼不得开，短气欲绝或咳嗽方。

　　大豆（一斗） 乌头（炮，去皮） 黄 泽泻（各三两） 杏仁（一升，去皮尖、双仁） 半夏（六两，洗） 茯苓 白术（各五两） 生姜（七两，切） 麻黄（去节） 猪苓（去皮）

　　防风木防己（各四两） 甘遂 甘草（炙，各二两） 酒（一升）

　　上一十六味，以水四斗，先煮豆取一斗，去豆，纳药及酒合煮取七升，分七服，日四夜三，得快利小便为度，肿减便住，不必尽剂。若不得利小便者，加生大戟一升，葶苈二两半，无不快也，万不失一。

　　卷第十九·杂病中　水肿第三

　　麻黄汤

　　主风湿，水疾，身体面目肿、不仁而重方。

　　麻黄（四两，去节） 甘草（二两，炙）

　　上二味， 咀。以水五升，煮麻黄再沸，去沫，纳甘草，煮取三升，分三服，重复日移二丈，汗出。不出更合服之，慎护风寒，皮水用之，良。

　　治水肿方以苦瓠穣一枚，以水一石，煮一炊久，去滓，煎令可丸服如大豆，小便利后，作小豆羹，乃饮食之。

　　又方葶苈（五两，熬） 牵牛子 泽泻 昆布（洗） 海藻（洗） 猪苓（去皮，各三两）

　　上六味末之，炼蜜和丸如梧子大。饮服十五丸，日三。

　　卷第十九·杂病中　水肿第三

　　石胆丸

　　主足胫肿，小便黄，胸痛颊车骨筋解开痛方。

　　石胆（研） 吴茱萸 天雄（炮去皮） 芫花（熬） 柏仁（各一分） 防风 荛花（熬）

　　杜仲（上一十一味，捣筛为末，炼蜜和为丸如蜱豆。以饮服三丸，日二。

　　卷第十九·杂病中

　　痰饮第四

　　方一十四首

　　治痰饮头痛，往来寒热方。

　　常山（一两） 云母粉（二两）

　　上二味，捣筛为散。热汤服一方寸匕，吐之，止，吐不尽，更服。

</div>
    <div class="pagination">
<a href="千金翼方_page157.html">上一页</a><span>...</span><a href="千金翼方_page153.html">153</a><a href="千金翼方_page154.html">154</a><a href="千金翼方_page155.html">155</a><a href="千金翼方_page156.html">156</a><a href="千金翼方_page157.html">157</a><span class="current-page">158</span><a href="千金翼方_page159.html">159</a><a href="千金翼方_page160.html">160</a><a href="千金翼方_page161.html">161</a><a href="千金翼方_page162.html">162</a><a href="千金翼方_page163.html">163</a><span>...</span><a href="千金翼方_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
