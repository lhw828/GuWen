<!DOCTYPE html>
<html>
<head>
    <meta charset="UTF-8">
    <title>普济方四库 - 第 425 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 425 页/共 1812 页</h1>
    <div class="content">　　二香散【出如冝方】治夏月得病头疼身热伏暑伤寒疑惑之间
　　香薷散　香苏散
　　右等分水煎脑痛加连须葱煎又方二香散对藿香正气散名正气二香散若先饮冷后伤暑者五苓散主之此必下痞浓生姜汤调服佳或四君子汤调中亦可中和后或小便不利或茎中痛【出济生拔萃方】
　　蒲黄【三钱】滑石【五钱】生甘草【一钱】
　　右为细末热水调下
　　橘皮半夏汤【出卫生家寳方】治中暑伏暑乃痰在胸膈服此大有大効
　　陈橘皮【六两去穰】白术【三两去芦头】白茯苓【三两】人参【一两】枳殻【一两去穰麸炒】当归【一两去芦头】半夏【三两汤洗七次剉如米】甘草【三分炙】
　　右除半夏外防咀同拌匀每服大三钱生姜六片枣二枚水一盏煎至七分去滓温服不拘时候
　　饮灵丸【出卫生家寳方】治中暑神効
　　牛胆制天南星【无以法制半夏代】人参　茯苓　桔梗干葛　麦门冬　桂【去皮】紫苏叶【极香者】甘草【炒已上各一两】乌梅肉　余甘子【去核二味各一两半余甘无以百药煎代】
　　右为末以夹绢筛过炼硬蜜和匀入臼杵数百下先以酥涂　杵丸如樱桃大生硃砂为衣常用一丸含化舌下灵液濈濈涌出此药大去水息除烦下气老人虚热宜服此药若燥渇嚼三二丸麦门冬水送下此药仍无药石气味
　　水瓢丸【出卫生家寳方】消暑毒
　　丁香枝杕【一两】甘草【半斤炙】白梅肉【三两为末】乌梅肉【一斤】紫苏叶【去土三两】檀香【半两】麝香【一字】
　　右为细末蒸熟药支木两枝同蜜拌和为丸如弹子大温熟水嚼下不拘时候每服一丸
　　金露解毒丸【出卫生家寳方】大治暑毒
　　舶上明浄硫黄蛤粉已上各一斤右为末用连皮生姜作片子取自然汁为丸如弹子大阴干每服一丸生姜薄荷研细入蜜一小匙新水调下
　　玉壶丸【出卫生家寳方】治暑气
　　硫黄【一分】寒水石　石膏【煅】　盆硝　甘草
　　菉豆粉【各一两半】大阴精石【一两】
　　右为细末蒸饼丸如弹子大与生姜同嚼新水下
　　良姜香薷汤【出澹寮方】治伏暑伤冷致作霍乱
　　陈皮【去白】藿香叶　香薷叶　甘草【炒】生姜【和皮】良姜【炒】子【去核】紫苏叶　木【去种】
　　右剉散每服三钱重煎服一方用木香薷高良姜等分煎服一方用藿香叶良姜木各半两水二盏服一方用胡椒菉豆粉各四十粒研破水煎服或为末研木汤调一方以平胃散五苓散等分和为一处热汤防服若因暑霍乱烦燥发渇随意饮浸冷香薷散或缩脾饮病去药除不宜过多　阳明养宗筋属肾与夫大肠今暴下暴吐津液顿亡外伤四气内积七情饮食甜腻攻开诸脉枯削于筋宗筋失养必致挛急则卵缩舌卷为难治之
　　滑石甘桔汤【出鲍氏方】治脏腑緼热气实燥渇心神烦燥口苦唇焦咽膈不快至于肿痛小便秘澁大便亦实感暑烦渇
　　滑石【五两】甘草【一两】桔梗【一两】
　　右为末每服二钱煎八分食前旋利愈病在膈上食后服一方去桔梗名滑石六一汤
　　凡中暍死不可便得冷便死疗之方【出金匮方】
　　屈草带绕暍人脐使三两人溺其中令温亦可用热土和屈草亦可扣瓦碗底按及车缸以着暍人脐取令溺须得流去此谓道路穷卒无汤当令溺其中欲使人多溺取令温若有汤便可与之不可泥及车缸恐此物冷暍旣在夏月得热泥土暖车缸亦可用也一法若有汤便与之亦可温冷暖又方以新水调面服一两盏煑面汤尤妙
　　人参益气汤【出试効方】商人杜彦达五月间两手指麻木四肢困倦怠隋嗜卧乃热伤元气也
　　黄芪【八钱】生甘草【半两】炙甘草【二钱】人参【半两】升麻【三钱】白芍药【三钱】五味子【百四十个】柴胡【二钱半】
　　右防咀分作四服每服水二盏煎至一盏去滓稍热服食逺神効
　　暑毒连脾湿在脚不泄不痢则疟独炼雄黄蒸饼和却甘草作汤服之安乐若作别治医家大错【虞丞相梦中韵语出永类铃方】
　　治热暍方【出千金方】
　　张死人口令通以暖汤徐徐灌口中小举死人头令汤入腹须臾即苏
　　主胸中伏热下气清痰化食【出本草】
　　以橘皮半两防熬作末如茶法煎呷之
　　治暑气【出本草】
　　用甜暑月服之永不中暑气
　　治伤暑【出本草】
　　以建茶煎饮之
　　治夏月热烦闷不止【出本草】
　　捣小苏叶取汁半升服之立瘥一方用苗生绞汁服
　　去热【出本草】
　　以榉树皮削取里皮去上甲煎夏日作饮服之
　　治烦热少睡多渇【出本草】
　　用小麦作饮水淘食之
　　疗热止渇【出本草】
　　以芋蒸煑冷啖之
　　除热病【出本草】
　　以天名精捣汁夏月服之良
　　水沈散【出杨氏家藏方】治伏暑伤冷霍乱转筋虚烦燥渇心腹撮痛吐痢交作四肢逆冷
　　香薷叶【三两】白茯苓【一两去皮】厚朴【去麄皮蘸生姜汁炙令紫色秤三两】白扁豆【一两】丁香【半两】甘草【半两炙】
　　右件为细末每服三钱水一盏入好酒半盏同煎至一盏水中沈冷服不拘时候
　　治时中伏暑
　　右用香附子手中捈去皮入姜汁炒香熟为末入沙糖如龙眼大先嚼油麻少许次嚼药冷水送下当时便觉清凉
　　又方
　　右用姜汁沙糖丸不炒同前
　　治人中大热
　　用芹菜作虀葅食之或煑食亦得











　　普济方卷一百十七
<子部,医家类,普济方>
　　钦定四库全书
　　普济方卷一百十八　　明　周王朱橚　撰寒暑湿门
　　中热【论】
　　夫湿者天之阴雨宿雾地之山泽蒸气人或中之必溢于血脉而流于关节也其或乆处卑湿常住水泾或冐雨露而行劳伤汗出衣里冷湿皆能爲病经云湿爲停着左传曰滛腹疾是以受湿之人一身痛重百节痠痛四肢肿满筋脉弛长发热恶寒小便秘澁大便飱泄也若气不和平湿中稍重亦令人半身不遂口眼防斜涎潮昬塞有类风证治之之法宜利小便治湿不利其小便非其治也宜于渗汤方下求之忌不得以火却发汗并妄转泻湿家悮汗必作痓令人角弓反张如中风状下之则额上汗出防喘小便不利者死下利不止者亦死　寒热风湿皆能并合爲病故有风湿寒湿温证各不同爲治亦别不可不明辨也风湿者风气与湿气相搏也其证肢体烦重不可转侧筋脉掣痛不得屈伸额上防汗不欲去被或身防肿欲发其汗但漐漐身润则风湿俱去若大发其汗则风气去而湿气相并也其证身体烦疼无汗恶寒发热脉浮缓而细宜与麻黄白术汤以发散其表除湿去寒也　中暑者脉沈而细防缓以湿溢肌肉肌肉浮则脉沈细夫湿者在天为雨在地为土在人为脏为脾故湿喜归脾脾虚喜中湿故曰湿流关节之中多使人防胀四肢关节疼痛而烦乆则浮肿喘满昏不知人着肾者腰痛身重如坐水中着脾者四肢浮肿不能屈伸挟风则晕呕哕兼寒则拳拳痛或泄泻发黄身热鼻塞直视郑声虚汗脚气腹中胀脐下坚次之　夫风湿者是风气与湿气共伤于人也风者八方之虚风湿者水湿之蒸气若地下湿复少霜雪其山水气蒸兼值暖燠迎人腠理开便受风湿其状令人懈惰精神昏愦若经乆亦令四肢缓纵不随入脏则瘖痖口舌不収或脚痹弱变为脚气真诰云栉头理发欲得多过通流血脉散风湿频更易栉器用之　夫湿温者其人常伤于湿因而中暑或汗未干即浴温热相搏则发湿温病苦两胫逆冷又胷多汗头目痛苦妄言恶寒反热关节尽疼手足倦怠不自胜持其脉阳濡而弱阴小而急治在太阴宜与茯苓白术汤不可发汗汗出必不能言耳聋不知所在身清而色变名曰重暍如此者医杀之耳　凡男子妇人小儿手足麻痹肌肉不仁者风寒湿三气相杂至合为痹先用黄芩芍药汤吐之吐讫次用通解丸通经而泻之讫更用辛甘之剂汗之汗泻之后可用当归清凉饮子兼乌荆丸除湿丹和血行经之药则愈矣　凡男子妇人病水湿防注不止因服荳蔲乌梅姜附酸热之剂经曰阳气耗减于内阴精损削于外三焦闭溢水道不行水满皮肤身体痞肿面黄腹大小便赤色两足按之陷而不起内经曰诸湿肿满皆属脾土可用独圣散吐之如时月寒凉宜于燠室不透风处用火一盆借火力出汗次以导水禹功量病人虚实泻十余行湿去肿减则愈矣是汗下吐三法俱行三法行毕脏腑空虚先宜以淡浆粥养肠胃三两日次服五苓益元同煎或灯心汤调下亦可如大势未尽更服神功散可以流湿润燥分隂阳利水道旣平之后宜大将息慎忌油盐酒菓房室等事三年则不复作矣
　　方
　　金砂流湿丸治男子妇人杂证及风湿酒湿
　　木通【一两去皮】泽防【一两半】木香【一两】白茯苓【去皮】大黄【去皮各一两半】滑石【五两】海金砂【五钱】牵牛头末【五两】郁李仁【一两】
　　右为末滴水丸如桐子大每服五十丸至八十丸生姜汤下忌湿面　如小便不通灯草汤下　如伤酒生姜汤下　酒疸食黄萝卜汤下　痢疾高良姜汤下　妇人血气不调当归汤下　肢节疼痛温酒下心痛者韮根汤下　膈气枳实汤下　中风槐角
　　汤下
　　除湿丹【出宣明论】治湿客搏腰膝重痛足胫浮肿
　　槟榔　甘遂　赤芍药　葳灵仙　葶苈【各二两】乳香【一两研】没药【一两别研】牵牛【半两】大防【炒三两】陈皮【四两去白】泽防【二两】
　　右为细末面糊为丸梧桐子大每五十丸加至八十丸食前温水送下得更衣止后服前后忌酒二日药后忌湿面甘草三两日食温淡粥补胃一方无泽泻
　　桂苓白术丸【出御药院方】治消痰逆止咳嗽散痞满壅塞开坚结痛闷増进饮食调和脏腑无问寒湿湿热吐泻利皆能开发以令遍身流湿润燥气液宣平而愈解酒毒疗肺痿劳嗽水肿腹胀泄泻不能止者服之利止为度随证调之
　　官桂　茯苓【去皮】半夏【已上各一两】干生姜【一分】白术　橘红皮【去白】泽泻【各半两】黄连【半两】黄栢【二两】
　　右为末面糊为丸如小豆大每服三五丸生姜汤下食后服
　　桂苓白术散【刘先生直格方】治伤寒中风冐暑饮食内外一切所伤传受温热内甚或头痛口干或吐泻损渇或小便赤澁大便急痛或泻痢间作并一切湿热霍乱吐泻转筋急痛腹满或中外诸邪所伤而兼吐泻者湿热尤用之【一名桂苓甘露饮方见本方门暑类】
　　舟车丸治积聚潮热有时胃气不和遍身肿满或水湿蛊气足肿腹胀气凑不舒腹肠间结聚大便不通并皆治之
　　甘遂【煨】陈皮　青皮【各一两】木香【半两】芫花【醋炒】大防【浆水浸一宿各一两】大黄【二两】牵牛【头末四两】取蛊加芜荑【半两】
　　右为细末水丸梧子大每服六十丸量虚实加减食前温水送下以利为度
　　苍术复煎散治寒湿相合脑痛恶寒项筋脊骨脾眼痛膝膑痛脉沈洪无力行步身沈重
　　苍术【四两水二碗煎至二大盏去滓入下项药味】羌活【一钱】升麻　泽泻柴胡　藁本　白术【各半钱】黄栢【三钱】红花【少许】
　　右煎去滓稍热服之空心取防汗为効忌酒湿面
　　渗湿汤治寒湿所伤身重腰冷如坐水中小便或澁或淋大便溏泄皆因坐卧湿处或因雨露所袭或因汗出衣里冷湿乆乆得之腰下重疼两脚酸痛腿膝或肿或不肿小便癃闭肿疼悉能主之
　　苍术　白术　甘草【各三钱】干姜　茯苓【各二两】橘红　丁香【各一两】
　　右防咀每服四钱水一盏半生姜三片枣三枚去滓食前温服煎至六分此药治脾不和呕逆恶心大便时时溏泄尤得其宜一方减橘红丁香名肾着汤腰重而冷痛者大宜服之或不因湿气所伤乃是风寒相搏以致腰疼宜服生料五积散仍加桃仁数个煎服若肾虚致痛当服补药
　　栝楼根汤治风湿加渇甚者
　　石膏【二两】栝楼根【三分】人参　防风　甘草【炙各半两】葛根【一两半生用干者只三钱】
　　右剉如麻豆大每服五钱水一盏半煎至一中盏去滓服
</div>
    <div class="pagination">
<a href="普济方四库_page424.html">上一页</a><span>...</span><a href="普济方四库_page420.html">420</a><a href="普济方四库_page421.html">421</a><a href="普济方四库_page422.html">422</a><a href="普济方四库_page423.html">423</a><a href="普济方四库_page424.html">424</a><span class="current-page">425</span><a href="普济方四库_page426.html">426</a><a href="普济方四库_page427.html">427</a><a href="普济方四库_page428.html">428</a><a href="普济方四库_page429.html">429</a><a href="普济方四库_page430.html">430</a><span>...</span><a href="普济方四库_page426.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
