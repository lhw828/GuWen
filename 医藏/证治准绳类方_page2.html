<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 2 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 2 页/共 217 页</h1>
    <div class="content">　　上为末，炼蜜丸，桐子大。每服五七十丸，病大者加至百丸，空心食前温酒或白汤下。平明服药，日高饥则食，不饥且止。大忌壅塞，失于通利，故服药半月稍觉壅塞，微以七宣丸疏之，使药再为用也。牛膝、萆强壮筋骨，杜仲使筋骨相着，羌活、防风治风要药，当归、地黄养血和荣卫，玄参主用，附子佐之行经也。

　　如风痫病不能愈者，吐论浓朴丸，出《洁古家珍》，其本方后另有此病加添药。如中风自汗，昏冒，发热不恶风寒，不能安卧，此是风热烦躁，泻青丸主之。如小便少，不可以药利之，既自汗津液外泄，小便内少，若利之使荣卫枯竭，无以制火，烦热愈甚，俟热退汗止，小便自行也。兼此证属阳明经，大忌利小便，须识之。

　　泻青丸 治中风自汗，昏冒，发热不恶寒，不能安卧，此是风热烦躁之故也。（见头痛。）

　　至宝丹（《和剂》） 治卒中急风不语，中恶气绝，中诸物毒，暗风，中热疫毒，阴阳二毒，山岚瘴气毒，蛊毒，水毒，产后血晕，口鼻血出，恶血攻心烦躁，气喘吐逆，难产闷乱，死胎不下，以上诸疾，并用童子小便一合，生姜自然汁三五滴，人小便内温过，化下三丸至五丸，神效。又疗心肺积热，伏热呕吐，邪气攻心，大肠风秘，神魂恍惚，头目昏眩，眠睡不安，唇口干燥，伤寒狂语。

　　人参 天竺黄 生乌犀屑（研） 朱砂（研，飞） 雄黄（研，飞） 生玳瑁屑（研） 琥珀（研。各一两） 麝香（研） 龙脑（研。各二钱半） 金箔（半入药，半为衣） 银箔（研。各五十片）

　　牛黄（研） 天南星（水煮软切片。各半两） 安息香（一两半，为末，以无灰酒搅澄飞过，滤去沙土，大约得净数一两，火熬成膏）

　　上将生犀、玳瑁为细末，入余药研匀，将安息香膏重汤煮烊，入诸药中和搜成剂，盛不津器中，并旋丸如桐子大。用人参汤化下三丸至五丸。又疗小儿诸痫急惊心热，卒中客忤，不得眠睡烦躁，风涎搐搦，每二岁儿服二丸，人参汤化下。

　　活命金丹（《宝鉴》） 治中风不语，半身不遂，肢节顽麻，痰涎上潮，咽嗌不利，饮食不下，牙关紧急，口噤。

　　及解一切酒毒药毒，发热腹胀，大小便不利，胸膈痞满，上实下虚，气闭面赤，汗后余热不退，劳病诸药不治，无问男女老幼皆可服。

　　贯众 甘草 板蓝根 干葛 甜硝（各一两） 川大黄（一两半） 牛黄（研） 珠子粉 生犀角 薄荷（各五钱） 辰砂（四钱，研。一半为衣） 麝香（研） 桂 青黛（各三钱） 龙脑（研，二钱）

　　上为末，与研药和匀，蜜水浸蒸饼为剂，每两作十丸，朱砂为衣，就湿用真金箔四十片为衣，腊月修合，瓷器收贮，多年不坏。如疗风毒，茶清化下；解毒药，新汲水化下；汗后余热、劳病及小儿惊热，并用薄荷汤化下。以上并量大小，加减服之。

　　射干汤 治肝经受病，多汗恶风，善悲嗑干，善怒，时憎女子。目下青黄色可治，急灸肝 百壮，更宜行经顺气。若目下大段青黑，一黄一白者，不可治。

　　射干 白芍药（各一两） 薏苡仁（二两） 桂心 牡蛎 石膏（各半两）

　　上为 咀，每服五钱，水二盏，煎至一盏，去滓，不拘时温服。

　　犀角散 治肝中风，流注四肢，上攻头面疼痛，言语謇涩，上焦风热，口眼 斜，脚膝痛无力。

　　犀角屑 石膏（各一两） 羌活（去芦） 羚羊角屑（各七钱半） 人参（去芦） 甘菊花 独活（去芦） 黄 （去芦） 芎 白术 黄芩 天麻 枳壳（去瓤，麸炒） 当归（去芦） 酸枣仁防风（去芦） 白芷（各半两） 甘草（炙。二钱半）

　　上 咀，每服五钱，水一盏，生姜五片，煎至六分，去滓温服，无时。

　　治肝中风，心神烦热，言语謇涩，不得眠卧。

　　竹沥 荆沥 葛根汁（各三合） 生姜汁 白蜜（各一合）

　　上五味，相调和令匀。每温服一合，宜频频饮之。

　　远志汤 治心经受病，多汗恶风，善怒赤色，口不能言，但得偃卧，不可转侧，闷乱冒绝汗出，风中于心也。

　　唇色正赤，犹可治，急灸心 百壮。或青黄不定，面色 ，战栗动者，不可治。

　　远志（去心，二钱半） 人参（去芦） 石菖蒲 羌活（去芦） 细辛（洗，去苗） 麻黄（去根。

　　各半两） 赤芍药 白术（各一两）

　　上为细末，每服二钱，煎小麦汤下，不拘时，日进二服。

　　牛黄散 治心脏中风，恍惚恐惧闷乱，不得睡卧，语言错乱。

　　牛黄（另研） 麝香（另研） 犀角屑 羚羊角屑 龙齿（另研） 防风 天麻 独活 人参（去芦） 沙参 茯神（去木） 川升麻 甘草（炙） 白鲜皮 远志（去心） 天竺黄（另研。各二钱半）

　　龙脑（另研，一钱） 朱砂（水飞） 铁粉（另研） 麦门冬（去心。各半两）

　　上为细末，研令匀。每服二钱，煎麦门冬汤调下，不拘时。

　　麻黄散 治心脏中风，虚寒，颤，心惊掣悸，语声混浊，口 ，冒昧好笑。

　　麻黄（去节） 白术 防风 芎 （各一两） 甘草（炙） 汉防己（各半两） 当归（去芦） 人参（去芦） 远志（去心） 川升麻 桂心 茯神（去木） 羌活（去芦。各七钱半）

　　上 咀，每服五钱，水一中盏，姜五片，煎至五分，去滓，入荆沥半合，更煎一二沸，温服无时。

　　茯神散 治心脏中风，精神不安，语涩昏闷，四肢沉重。

　　茯神（去木） 羌活 麻黄（去节） 龙齿（另研。各一两） 赤芍药 甘草（炙。各半两） 蔓荆子薏苡仁 麦门冬（去心） 人参（去芦） 防风 远志（去心） 犀角屑（各七钱半）

　　上 咀，每服四钱，水一盏半，生姜四片，煎至一盏，去滓温服，不拘时。

　　犀角丸 治心脏中风，言语颠倒，神思错乱，头面心胸烦热，或时舌强语涩，惊悸不安。

　　犀解屑 羚羊角屑 天麻 防风（去芦）

　　远志（去心） 羌活（去芦） 沙参（去芦） 茯神（去木） 川升麻 天门冬（去心） 葳蕤（去皮）

　　玄参（各七钱半） 牛黄（另研） 麝香（另研。各二钱半） 龙齿（另研） 铁粉（另研） 朱砂（各一两，水飞） 金箔（研） 银箔（研，各五十片）

　　上为细末，入研令匀，炼蜜和捣五七百下，丸如梧子大。每服五十丸，薄荷汤下，不拘时。

　　石斛酒 治心脏中风，下注腰脚，除头面游风，兼补虚损。

　　石斛（四两） 黄 （去芦） 人参（去芦） 防风（各一两半） 丹砂（水飞） 杜仲（去粗皮，锉）

　　牛膝（酒浸） 五味子 白茯苓（去皮） 山药 山茱萸 萆 （各二两） 细辛（去苗，一两） 天门冬（去心） 生姜（各三两） 薏苡仁 枸杞子（各半升）

　　上 咀，酒五斗，同浸一宿。每服二三合，加至一升。酒力须要相续，不可断绝。

　　白术汤 治脾经受病，多汗恶风，身体怠惰，四肢不动，不能饮食，口色黄者可治。其状但踞而腹满，通身黄色，口吐咸水，风中于脾也，急灸脾 百壮。目下及手足青色者不可治。

　　白术（去芦） 浓朴（姜制） 防风（各一两） 附子（炮，去皮脐） 橘皮（去白） 白鲜皮 五加皮（各半两）

　　上 咀，每服五钱，水二盏，生姜五片，煎一盏半，去滓温服，无时。

　　防风散 治脾脏中风，手足缓弱，舌强语涩，胸膈烦闷，志意恍惚，身体沉重。

　　防风（去芦） 麻黄（去节） 人参（去芦） 芎 附子（炮，去皮脐） 桂心 黄 （去芦） 赤茯苓（去皮） 酸枣仁 白术 独活（去芦） 桑白皮（锉） 羚羊角屑（各七钱半） 甘草（炙，半两）

　　上为 咀，每服四钱，水一中盏，姜五片，煎至六分，去滓温服，不拘时。

</div>
    <div class="pagination">
<a href="证治准绳类方.html">上一页</a><a href="证治准绳类方.html">1</a><span class="current-page">2</span><a href="证治准绳类方_page3.html">3</a><a href="证治准绳类方_page4.html">4</a><a href="证治准绳类方_page5.html">5</a><a href="证治准绳类方_page6.html">6</a><a href="证治准绳类方_page7.html">7</a><span>...</span><a href="证治准绳类方_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
