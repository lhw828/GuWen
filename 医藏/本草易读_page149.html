<!DOCTYPE html>
<html>
<head>
    <meta charset="UTF-8">
    <title>本草易读 - 第 149 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 149 页/共 194 页</h1>
    <div class="content">　　咽痛。同上。（第七。）

　　阴下湿痒，水煎洗之。（第八。）

　　吴茱萸汤

　　吴茱萸 生姜 人参 大枣治食谷欲呕。（诸方第一。）

　　当归四逆加茱萸姜汤

　　当归 白芍 桂枝 通草 细辛 甘草 大枣 吴茱萸生姜酒水煎服。治手足厥冷，脉微欲绝，内有久寒者。（第二。）

　　温经汤

　　当归 阿胶 白芍 川芎 桂枝 丹皮 人参 甘草 干姜 半夏 麦冬吴茱萸水煎服。治妇人带下，下痢不止，暮即发热，腹满里急，掌热口干。（第三。）

　　本草易读卷六

　　茶叶二百六十二

　　茗。五月采叶。

　　苦，甘，微寒，无毒。入手足厥阴。利小便而下痰热，止燥渴而消酒食；清头目而醒眠睡，热毒下痢赤白，好茶一斤，炙，捣末煎服。亦治久痢。又赤痢蜜水下。白痢姜水下。又同乌梅丸服。又醋煎热服。（验方第一。）

　　脚丫湿烂，嚼敷之。（第二。）

　　霍乱烦闷，为末煎水，调干姜末服。（第三。）

　　月水不通，茶清一瓶，入沙糖少许，露一夜服，虽三个月亦通，不可轻视。（第四。）

　　腰痛难移，煎茶五合，同醋二合服之。（第五。）

　　本草易读卷六

　　瓜蒂二百六十三

　　吐人。

　　苦，寒，有毒。逐水涤痰，涌腐吐浊。除水肿黄胆，荡宿食停饮，止嗽逆 喘，通脑闷鼻。风眩头痛，痰涎喉痹，一切癫痫，诸般蛊胀。

　　喘痰气，瓜蒂三枚为末，水下吐痰即止。（验方第一。）

　　十种蛊气，为末，枣肉为丸，每三十丸，枣汤下。（第二。）

　　急黄喘息，胸中坚欲饮者。同赤小豆为末，水下取吐，不吐再服。吹鼻取吐亦可。（第三。）

　　遍身如金，瓜蒂四十九枚，丁香四十九枚，烧末吹鼻，取黄水出。（第四。）

　　身面浮肿。同上。（第五。）

　　瓜蒂散

　　瓜蒂 赤小豆（等分）

　　为散，香豉汤下，取吐。治病如桂枝症，头不痛，寸脉微浮，心中痞硬，气冲咽喉，不得息者。又治胸中烦躁，饥不得食，厥逆脉紧者。又治宿食在上膈者。（诸方第一。）

　　本草易读卷六

　　西瓜二百六十四

　　甘，寒，无毒。消烦止渴，解暑退热；宽中下气，利水解酒。治血痢，疗喉痹。不可多食。

　　闪挫腰痛，西瓜青皮，阴干为末，盐酒下三钱。（验方第一。）

　　食瓜过伤，瓜皮煎汤解之。

　　本草易读卷六

　　葡萄二百六十五

　　甘，酸，涩，平，无毒。逐水利尿，益气治淋。除筋骨湿痹，起痘疮陷没。

　　本草易读卷六\葡萄二百六十五

　　根及藤叶

　　止呕哕而除恶心，利小便而消肿满。洗腰腿之疼痛，安胎孕之逆冲。

　　胎气冲心，（葡萄煎服。藤根亦可。验方第一。）

　　除烦止渴，（葡萄取汁熬稠，入蜜少许点服

　　本草易读卷六

　　红糖二百六十六

　　甘，咸，无毒。和中助脾，缓肝润肠。除心腹紧张，却心腹燥热。口干必用，酒毒亦解。

　　白齿生虫。

　　下痢噤口，白糖半斤，乌梅一个，水煎时时服之。（验方第一。）

　　腹中紧张，白糖酒煎，再服愈也。（第二。）

　　痘不落痂，红糖调新汲水下。白糖亦可。（第三。）

　　喘嗽烦热，红糖同

　　本草易读卷六

</div>
    <div class="pagination">
<a href="本草易读_page148.html">上一页</a><span>...</span><a href="本草易读_page144.html">144</a><a href="本草易读_page145.html">145</a><a href="本草易读_page146.html">146</a><a href="本草易读_page147.html">147</a><a href="本草易读_page148.html">148</a><span class="current-page">149</span><a href="本草易读_page150.html">150</a><a href="本草易读_page151.html">151</a><a href="本草易读_page152.html">152</a><a href="本草易读_page153.html">153</a><a href="本草易读_page154.html">154</a><span>...</span><a href="本草易读_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
