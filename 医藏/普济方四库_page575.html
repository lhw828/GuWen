<!DOCTYPE html>
<html>
<head>
    <meta charset="UTF-8">
    <title>普济方四库 - 第 575 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 575 页/共 1812 页</h1>
    <div class="content">　　又方【一名诸病臭出肘后方】
　　取伏龙肝作泥傅之
　　治漏腋腋下及足心手掌隂下股里常如汗湿臭者【出千金方】
　　取正月一日以尿洗腋下神妙或将自己尿洗亦妙旧衣服洗换尤佳
　　胑臭方【出神効方】
　　用蜜陀僧不以多少研细先以浆水洗臭处干擦之
　　蜘蛛散【出简易方】治狐臭熏人不可向迩者
　　用大蜘蛛一个以黄泥入少赤石脂捣罗极细入盐少许为一窠盛蜘蛛在内以炭烧令通红冷剖开研细临卧入轻粉一匙用酽醋调成膏傅腋下明早必防下黑汁臭秽于逺僻处倾褁埋之免致染人
　　治腋气【出简易方】
　　以胆矾如琉璃者半生半熟煆为细末入腻粉少许同研每用半钱用生姜自然汁调药揩擦腋下亦令十分热痛则止矾无灰色石头者妙
　　又方【出百一选方】
　　用轻粉傅之虽不能去根本尝用立効
　　又方【出百一选方】
　　用热饼一枚擘作四片掺蜜陀僧细末一钱许急夹在腋下畧睡少时冷易之如一腋有病只用一半药元方平素苦此疾来结兴偶得此方用一次遂絶根本
　　治狐臭股内隂下常湿臭或作疮【出肘后方】
　　用青木香好醋浸于腋下涂之即愈
　　又方治腋气【出海上方】
　　用泥矾少许为末如光韶粉擦腋下乳汁调亦可一方无光韶粉有灰末水调抹之
　　又方【出海上方】
　　以古老钱七文煆通红米醋浸以酥为度研细入麝香少许先用皂角盐煎汤洗次以自己唾傅之一方无麝香醋浸一二宿用磨钱抹之铜钱亦可一方用开通钱四十九文铜筯穿入炭火内烧赤醋浸四十九次为细末入麝香一分和匀先用热酒洗腋下后将药抺揩腋下七次永除臭气
　　又方【出海上方】
　　用铜青干傅之可止半月之臭
　　又方【出海上方】
　　捋去腋毛以甘遂半两为末用猪肉两片薄批开将甘遂末掺肉上午后贴放两腋下明旦五更浓煎甘草半两为汤一碗服须臾通下臭气
　　又方【出海上方】
　　用活田螺一个以好麝香少许安于田螺内仰埋于露天地上不可再打七七四十九日取出看患处净洗拭干用黑土搽之却再洗看有孔处是窍子用田螺汁防之两度立愈
　　治腋臭【傅信适用之】
　　取生姜连皮带汁夹于腋下三次絶根本或以湿纸褁煨研腋下立効
　　腋臭方【出直指方】
　　用好緑矾半生半煆为细末入少轻粉研细每半钱匕浴后以生姜汁调擦十分热痛即止
　　又方【出直指方】
　　用夜明砂为末同豉汁调傅
　　治腋气
　　以铜青好者不拘多少米醋调成膏先净洗腋下用轻粉掺过却使上膏涂之立効
　　治腋气神妙不可尽述【出简易方】
　　用白矾飞不拘多少临卧时以纸衬桌上伸手托壁柱上以药干揩令腋下十分热痛两腋揩遍先于中日将所着上截衣服用灰汁净洗又泡去衣袖中臭气皆无气息庶新衣方可着若洗气息不断枉用其药大槩药无不验多是衣服再作气故不能断根一方用烧好矾石末绢囊盛常以粉腋下不过十度一方唾调涂之
　　治狐臭【出本草】
　　用铁屑炒极热用投酒中饮酒疗贱风痉又褁以熨腋疗验一方用铁屑炒褁熨腋
　　疗狐臭若股内隂下常湿且臭或作疮【出肘后方】
　　以胡粉一物粉之即差
　　治狐臭方【出千金方】
　　先以清泔净洗又用清醋浆洗微揩使破取赤铜屑和醋热揩数度瘥或取铜屑和酢银器中炒极热以绢褁熨下冷复易之一方赤铜屑以醋和如麦饭袋盛先刺腋下脉去血封之
　　疗人体及腋下状如狐【思晋切少兽也】气世谓之狐臭病源云人腋下臭如葱豉之气者亦言如狐狸之气者故谓之狐臭此皆血气不和蕴积故气臭【出十便良方】
　　以炊甑饭温热丸以拭腋下臭
　　如此即差一方以二月社日盗取私家糜馈一圑背地摩腋下三七偏掷着五路勿令人知
　　又方【出十便良方】
　　取鸡子两枚煮熟去殻及热各内腋下冷弃之三路口反顾三为之
　　又方
　　青木香　附子【各一两】矾【半两烧】白灰【一两半】
　　右为细末以粉腋下出汗因以粉之亦差
　　又方
　　青木香【一觔】石灰【半觔熬】
　　右常以粉身亦差并捣末傅之
　　又方
　　干姜　胡粉　白灰【等分】
　　右合作末粉之
　　疗腋臭方
　　常以盐卤和酾酢涂之一遍一年再涂永除以胡粉和水银和令相入涂腋下十日以来无气出
　　又方
　　取五月五日承露百草隂干火烧为灰用井华水和灰为丸重火烧如燂灰色炼讫即以酾酢和为餠厚如掌大小径二寸以来即放两腋下挟冷即易夹时一身连头并闷二日后若病不差复着药微发亦不甚臭还法如前疗之永断一身疮出即以小便洗之
　　又方
　　以首先男儿乳汁浸盐研铜青抜去毛使血出涂差
　　钱汁傅方
　　用钱二七文以矿石磨令平以夹腋下神良
　　疗漏腋方夫病源腋下常湿仍臭生疮谓之漏腋此亦是气不和为风邪所抟津液不和故令湿臭
　　用马齿菜腋下夹之令燥复易之先用焦黄石灰等分合水煎一两沸如泥泥之毛落然后涂诸药良
　　治发腋方
　　用揽藤捣碎傅之或用厌草亦佳
　　治腋气
　　用鸡子一枚醋浸过宿针刺小孔厯取清液入砒霜菉豆许和匀将麄布痛擦患处以指防揩之妙
　　治七孔臭气皆令馨香
　　用麻骨一条烧烟吸入喉中即去
　　导引法
　　养生方云以两手掩口鼻临卧闭气久许时手中即生液连以手摩面目常行之使人体香
　　治腋臭
　　用铜鑛石石上水磨取汁涂之
　　治腋臭
　　用田螺一个水养之开即以针揷巴豆于其中取螺拭干仰倾酒盏内夏月一宿冬月五七宿即自成水取以搽腋下永絶除根
　　治腋下体臭妙方
　　水银粉【半钱】椒【半两】黄丹【一钱】
　　右先将水银粉入瓶子内却将椒末纸裹却留在粉瓶内经一宿去了椒不用将黄丹同粉涂之却将米醋再抹之甚妙
　　田螺散　治狐臭有効
　　田螺【两个各起掩入】巴豆【一粒去殻取肉入在螺内仍掩住须臾尽化成水却去掩倾注器内令贴在患上须臾狐气退】
　　神保丸三丸同用温汤送下令泻即愈两服断根神効
　　治腋气又方
　　白矾【火煆干为度研一钱】轻粉【半钱】
　　右二味令匀干时擦腋下神効
　　治隂汗鵶臭不可与人同行共处
　　白矾　蜜陀僧　黄丹【各一分】麝香【一钱】
　　右于乳鉢内研如飞尘以醋于手心内调药末搽腋下经两时辰许却以香白芷煎汤洗之一日使一次
　　蜜陀僧散　治腋气
　　开通钱【十文米醋内蘸用炭火烧】蜜陀僧【半两】麝香【一匙别研】轻粉【一匙】
　　右件为末每月先令浴了剃去腋毛以生姜一块切作两片左手托右右手托左少顷去姜傅药数次効
　　石胆散　治腋气
　　胆矾　蜜陀僧　轻粉【各等分】
　　右件为细末津唾调擦之数次除根




</div>
    <div class="pagination">
<a href="普济方四库_page574.html">上一页</a><span>...</span><a href="普济方四库_page570.html">570</a><a href="普济方四库_page571.html">571</a><a href="普济方四库_page572.html">572</a><a href="普济方四库_page573.html">573</a><a href="普济方四库_page574.html">574</a><span class="current-page">575</span><a href="普济方四库_page576.html">576</a><a href="普济方四库_page577.html">577</a><a href="普济方四库_page578.html">578</a><a href="普济方四库_page579.html">579</a><a href="普济方四库_page580.html">580</a><span>...</span><a href="普济方四库_page576.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
