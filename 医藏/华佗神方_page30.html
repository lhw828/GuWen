<!DOCTYPE html>
<html>
<head>
    <meta charset="UTF-8">
    <title>华佗神方 - 第 30 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 30 页/共 81 页</h1>
    <div class="content">　　阴症痈疽，多生于富贵膏粱之徒，急功好名之辈，其人因心肾不交，阴阳俱耗，又重以忧愁抑郁，怫怒呼号，其气不散，结成大毒，任生于何部，均属险症。初起时色必黑暗，痛不甚剧，疮口亦不突起，或现无数小疮口，以欺世人，且觉沉沉身重。宜急用：附子三钱 人参三两 生黄 二两 当归一两 金银花三两 白芥子二钱治之。外用膏药加生肌末药（见前）五钱贴之，一日须两换。膏药方如下：金银花一斤 生地黄八两 当归三两 川芎二两 牛膝一两 丹皮一两 麦冬三两 生甘草一两 荆芥一两 防风五钱 黄 三两 茜草根五钱 人参五钱 玄参五钱用麻油五斤，煎数沸，将药渣漉出，再熬，将珠，再入后药：广木香一两 黄丹二斤（炒飞过去砂） 没药一两 乳香一两 血竭一两 象皮（为末）

　　五钱 麝香一钱各为细末，入油中少煎，藏磁罐内候用。每一个约用两余，若系背疽，须用二两以上。

　　卷五

　　五○○三·华佗治背痈神方

　　背痈初起时，若审系阳症。宜用：忍冬藤二两 茜草三钱 紫花地丁一两 贝母三钱 甘菊花三钱 黄柏一钱 天花粉三钱桔梗三钱水煎服。一剂轻，二剂消，三剂痊愈。

　　若系阴症。则用：人参二两 黄 二两 金银花半斤 附子一钱 荆芥三钱（炒黑） 柴胡二钱 白芍一两天水十余碗，煎汁二碗，分前后二次服之。则阴必变阳而作痛，再剂而痛消，数剂而痊愈矣。

　　若已溃烂，洞见肺腑，疮口不收，百药敷之，绝无一验，此方治之神效。再用：麦冬一两 熟地二两 山茱萸一两 人参五钱 肉桂一钱 当归一两 忍冬藤一两 白术五钱水煎服，五剂痊愈。

　　卷五

　　五○○四·华佗治脑痈神方

　　脑痈发于泥丸宫，在头顶之上，倘色如葡萄之紫，疮口不一，或如碎粟，四围坚硬，疮顶色红赤不黑，是为阳痈，尚可医疗。若色紫而黑暗无光，神情闷乱，不知人事者，是为阴症，十死其十，百死其百。必须以五日之前以火剂煎饮，或尚有生机，过此则生死难言矣。

　　方用：金银花八两 玄参三两 黄 四两 麦冬三两 人参二两先用水十大碗，将金银花煎汤，再煎前药二碗，一日服二次，连服四日，其痈渐愈。改用十全大补汤，重四两与之，又改用八味地黄汤，恣其酣饮，可获全愈，是为九死一生之治法。

　　此外，可于未溃败时，或用：川芎一两 玄参二两 金银花二两 山茱萸一两 麦冬一两 贝母三钱 蔓荆子二钱用水三大碗，煎服之，即消，最多两剂痊愈。

　　卷五

　　五○○五·华佗治脑后痈神方（一名落头疽）

　　脑后痈生于玉枕部，亦有阳症阴症之别。其为患虽较脑痈为轻，然医不得法。即腐烂落头而死，故有落头疽之名。凡属阳症，其形高突红肿，可用：金银花二两 蒲公英一两 生草三钱用水三碗煎八分，服下。未破者，一剂即消；已破者，必须三服，始脓尽肉生。

　　若系阴症，则其旁必有无数小疮，先痒后痛，遂至溃烂，肿而不甚高突，色必黑暗，身体沉重困倦欲卧，呻吟无力。可用：人参一两 生黄 一两 当归一两 金银花二两 白芥子三钱 肉桂一钱 炒白术一两用水煎服，一剂血止，二剂肉生，三剂口小，四剂皮合，又二剂痊愈。

　　卷五

　　五○○六·华佗治腰痈神方

　　腰痈发于软肋下，近腰之部，宜合阴阳两性治之。方用：白术一两 杜仲一两 当归一两 金银花三两 防己一钱 草三钱水煎服。

　　卷五

　　五○○七·华佗治肺痈神方

　　玄参二两 麦冬三两 生甘草五钱 金银花十两水煎服，一剂痛减，二剂内消。

　　卷五

　　五○○八·华佗治肝痈神方

　　白芍三两 当归二两 炒栀子三钱 生甘草三钱水煎服，约二剂而愈。

　　卷五

　　五○○九·华佗治肠痈神方

　　肠痈生于大小肠之间，其症口渴，小便如淋，时时汗出，小腹肿痛，手不可按；又生于大肠者，右足屈而不伸；生于小肠者，左足屈而不伸。方用：金银花八两 地榆一两 薏苡仁五钱 当归一两先金银花煎水二碗，余药用水十余碗，煎作二碗，同金银花分作二服，上午一服，临睡一服，二剂而愈。

　　凡肠痈必须内消，而火邪甚急，非杯水可救，必须大剂始效。然大剂败毒，恐伤元气，惟金银花败毒而又补阴，故可重用，若用之过少，反无效矣。

　　卷五

　　五○一○·华佗治脐后痈神方

　　脐后痈发于背下命门之穴，与脐正对，其症为真水衰弱，邪火炽盛，非大补其水，则邪火不散，毒无自消，初发之时，尚未溃败。宜用：金银花五两 五钱 熟地一两 白术一两 黄柏三钱 车前子三钱先用水十碗，煎金银花四碗，乃分之为二，先以两碗煎前药得一碗，空腹饮之，少顷再将前汁二碗，更煎药滓得一碗服之，连服二剂。

　　若已溃烂者，宜改用：人参三两 白术五两 肉桂三钱 附子一钱 山茱萸一两 北五味子三钱 金银花三两茯神三钱水十碗，煎汁一碗，服之。

　　卷五

　　五○一一·华佗悬痈神方

　　悬痈一名骑马痈，俗名偷粪老鼠。多因嗜色忍精而发。方用：金银花四两 蒲公英二两 人参一两 当归一两 生甘草一两 大黄五钱 天花粉二钱水煎服，一剂即消，二剂全愈。

　　卷五

　　五○一二·华佗治搭手神方

　　治法如背痈初起时，极神效。

　　卷五

　　五○一三·华佗治牛头痈神方

　　生于膝上，红肿而痛，一名膝痈。方用：生黄 四钱 当归一两 金银花一两 茯苓三钱 薏仁五钱 牛膝三钱 地榆一钱 白术三钱 天南星一钱 生地黄五钱水数碗，煎一碗，空腹服之。

　　卷五

　　五○一四·华佗治多骨疽神方

　　生于大腿之中，痈生之后，其口不收，腐烂之中，忽长一骨，疼痛难忍，俗以为骨，实为湿热之毒所化。内服用：茯苓一两 车前子一两 金银花三两 牛膝五钱 紫花地丁一两水煎服，六剂骨消，再十剂而痊愈。外用：飞过密陀僧，用桐油调膏，贴于患处，奏效尤捷。

　　卷五

　　五○一五·华佗治脱骨疽神方

　　此症发生于手指或足趾之端，先痒而后痛，甲现暗色，久则溃败，节节脱落。宜用：极大生甘草研成细末，麻油调敷极浓，逐日更换，十日而愈。内服：金银花三两 玄参三两 当归二两 甘草一两水煎服，连服十剂，当愈。

　　卷五

　　五○一六·华佗治痈肿无头神方

</div>
    <div class="pagination">
<a href="华佗神方_page29.html">上一页</a><span>...</span><a href="华佗神方_page25.html">25</a><a href="华佗神方_page26.html">26</a><a href="华佗神方_page27.html">27</a><a href="华佗神方_page28.html">28</a><a href="华佗神方_page29.html">29</a><span class="current-page">30</span><a href="华佗神方_page31.html">31</a><a href="华佗神方_page32.html">32</a><a href="华佗神方_page33.html">33</a><a href="华佗神方_page34.html">34</a><a href="华佗神方_page35.html">35</a><span>...</span><a href="华佗神方_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
