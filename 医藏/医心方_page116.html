<!DOCTYPE html>
<html>
<head>
    <meta charset="UTF-8">
    <title>医心方 - 第 116 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 116 页/共 249 页</h1>
    <div class="content">　　上十物，切，以好酒半升和渍再宿，以不中水猪肪三斤，煎一沸，下余止，复三上三下，膏成，急手绞之。

　　（今按：《录验方》治痈疽生肉膏方： 草二两，生地黄五两，当归二两，续断一两，黄芩二两，白芷三两，甘草二两，薤白二两，猪脂一升，大黄四两。凡十物， 咀，煎三上三下，膏成，敷之。）

　　治痈疽臭烂洗大黄汤方：大黄（二两） 黄芩（一两） 白蔹（一两）

　　上三物，合捣下筛，以水一升二合煮一沸，绞去滓，适冷暖以洗疮，日十过。

　　《范汪方》治痈疮热已退，脓血不止，疮中空虚，疼痛排脓，内塞散方：防风（一两） 茯苓（一两） 白芷（一两） 桔梗（一两） 远志（一两） 甘草（一两） 桂心（二分） 人参（一两） 芎 （一两） 当归（一两） 附子（二枚，炮） 浓朴（二两） 龙骨（一两） 黄 （一两） 赤小豆（五合，熬）

　　凡十五物，冶下筛，温酒服方寸匕，日三夜一。（《千金方》同之，有下发背条。）

　　《集验方》治痈疮脓血不止，疮中空虚疼痛，排脓内补散方：防风（一两） 远志（一两） 当归（二两） 黄 （一两） 白芷（一两） 甘草（一两） 桔梗（一两） 通草（一两） 浓朴（二两） 人参（一两） 桂心（一两） 附子（一两） 赤小豆（五合，熬） 芎 （一两） 茯苓（二两）

　　凡十五物，冶合筛，食未温酒服方寸匕，日三夜一。（今按：《广济方》同之。）

　　《令李方》治痈内补排脓散方：黄 （二两） 当归（二两） 赤小豆（三十枚） 芎 （一两） 夕药（二两） 大黄（一两）

　　凡六物，冶合下筛，以粥清服方寸匕，日三。

　　又云：治痈肿桂心散方：黄 （六分） 夕药（四分） 桂心（一分）

　　凡三物，冶下筛。酒服方寸匕，日三。

　　《录验方》洗痈疽并恶疮毒瓦斯猪蹄汤方：当归（四两） 甘草（四两，炙） 夕药（五两） 芎 （二两） 白芷（四两）

　　草（二两） 黄芩（四两） 野狼牙（四两） 猪蹄（一具） 蔷薇根（一两） 大黄（四两）

　　凡十一物，先以水二升半，别煮猪蹄取一升半，去蹄纳诸药，煮得再沸下桑灰汁一升，又煮取一升半，汤成稍稍以洗疮痈结疽。初肿时去野狼牙纳灰汁；疮既（所教反，断已）溃，用野狼牙除灰汁。

　　《僧深方》治痈疽疮臭烂洗疮青木香汤方：青木香（一两） 夕药（一两） 白蔹（一两） 芎 （一两）

　　凡四物，水四升，煮取二升，去滓温洗疮，日三，明日以膏纳疮中，日三。

　　《医门方》疮痈肿已脓，惧针令脓自出方：上取鹿角刮取细末，和醋聚安肿上，经宿脓自出。若脓深者先嚼生栗敷之，撮脓向上，极妙。

　　疗痈肿不消，已有脓不能针，自令穿溃方：空腹服葵子一枚，一宿即穿出脓，神妙。

　　《葛氏方》治痈已有脓，当使脓速溃坏方：雀屎以苦酒和，涂上如小豆。

　　又方：吞薏苡子一枚，勿多。

　　《新修本草》云：痈脓使速溃方：吞 （ ）实一枚，破痈肿。

　　《苏敬本草》注云：吞恶实一枚，出痈疽头。

　　《千金方》治痈溃后疮不合方：烧鼠皮一枚，作灰封孔中。

　　又方：涂牛屎，干易。

　　又方：烧故蒲席灰，和猪脂，纳孔中。

　　《救急单验方》疗头痈因即骨陷方：先烧杏仁令黑，磨涂后取枣木、紫葛蔓及干鱼烧灰，和薰黄蜡月猪脂涂，神验。

　　卷第十五

　　治痈发背方第四

　　《病源论》云：痈发背，多发于诸腑俞也。六腑不和则生痈，诸腑俞皆在背，其血气结络于身，六腑气不和。腠理虚者，经络为寒所客，寒折于血，则壅不通，故结成痈，发其俞也。

　　热气加于血，则肉血败，化而为脓。痈初结之状，肿而皮薄以泽。背上忽有赤肿而头白，摇之连根，入应胸里动，是痈也。

　　发背若热，手不可近者，内先服王不留行散，外摩发背膏、大黄帖。若在背生，破无苦，良久不得脓，以食肉膏、散着兑头，纳痈口中。人体热气歇，服术散。五日后痈欲瘥者，服排脓内塞散。

　　《千金方》云：论曰：凡发背皆由服五石、寒食、更生散所致，亦有单服钟乳而发者，又有生平不服石而自发者，此是上世有服之者。其候率多于背两胛间起，初如粟米大，或痛或痒，仍作赤色，人皆初不以为事，日渐长大，不过十日，遂至不救。其临困时，方圆径三四寸，疮有数十孔，以手按之，诸孔之中脓皆乃出，寻即失音不言。

　　所以养生者，小觉背上痛痒有异，即取净土水和作泥，捻作饼子，径一寸半，浓二分，以粗艾作炷，灸泥上灸之，一炷一易。若粟米大时，可灸七饼即瘥。若如榆英大，灸七七炷即瘥。若至钱许大，日夜灸不住乃瘥，并服五香连翘汤及铁浆诸药攻之乃愈。又恒冷水射之，渍冷石熨之，日夜勿止，待瘥住手。此病忌面、酒、肉、五辛等。

　　凡肿起于背胛中，头白如黍粟，四边相连肿，赤黑，令人闷乱者，名发背。不灸治即入内，灸当针疮上七八百壮。

　　又方：饮铁浆三升，下利为度。

　　又方：鹿角灰，酢和涂之。

　　排（步皆反）脓内塞散主大疮热已退，脓血不止，疮中肉虚疮痛方：防风（一两） 茯苓（一两） 白芷（一两） 桔梗（一两） 远志（一两） 甘草（一两） 桂心（二分） 人参（一两） 芎 （一两） 当归（一两） 附子（二枚） 浓朴（二两） 龙骨（一两） 黄 （一两） 赤小豆（五合，熬）

　　十五味，为散，酒服方寸匕，日三夜一。（今按：《范汪方》云：非酒则药势不宣。）

　　《广济方》疗钟乳及五石等发背毒热方：黄芩（三两） 白鸭屎（五合） 白蔹（一握） 香豉（五合）

　　切，水六升煮取二升，分温三服。

　　《经心方》疗发背方：以冷石熨肿上，验。

　　又方：马粪敷，干易之，妇人发乳亦瘥。

　　《范汪方》治发背及诸痈肿已溃未溃方：捣豉小和水，令如强泥作饼，饼可肿大，浓三分所，若有疮孔空遗之，勿覆，令汁得出，得以艾罗灸豉上欲燥，若热则易，令大热剥烂皮也。痈痛寻当转减，便得安。为灸或有一日、二日、三日，疮孔中当汁出。（《千金方》同之。）

　　治痈肿王不留行散方：王不留行〔二升（成末）〕 甘草（五两） 冶葛（二两） 桂心（四分） 当归（四两）

　　凡五物，冶合下筛，以酒服方寸匕，日三夜一。

　　《葛氏方》治痈发背腹阴匿处通身有数十方：取干牛屎烧，捣细，重绢筛下，以鸡子白和以涂之，干复易。秘方。《刘涓子方》同之。

　　又方：用鹿角、桂心、鸡矢，当别烧，合之捣，以鸡子白和，涂之。秘方。

　　又方：生栝楼根细捣，以苦酒和，涂上，干复易之。

　　又方：赤小豆涂之亦良。

</div>
    <div class="pagination">
<a href="医心方_page115.html">上一页</a><span>...</span><a href="医心方_page111.html">111</a><a href="医心方_page112.html">112</a><a href="医心方_page113.html">113</a><a href="医心方_page114.html">114</a><a href="医心方_page115.html">115</a><span class="current-page">116</span><a href="医心方_page117.html">117</a><a href="医心方_page118.html">118</a><a href="医心方_page119.html">119</a><a href="医心方_page120.html">120</a><a href="医心方_page121.html">121</a><span>...</span><a href="医心方_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
