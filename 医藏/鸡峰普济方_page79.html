<!DOCTYPE html>
<html>
<head>
    <meta charset="UTF-8">
    <title>鸡峰普济方 - 第 79 页/共 161 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鸡峰普济方 - 第 79 页/共 161 页</h1>
    <div class="content">　　甘草茱萸丸

　　治脏腑虚寒脾胃怯弱米谷不化肠滑泻痢心腹 痛腹胀肠鸣饮食减少吴茱萸（四两以酒醋各一升浸一伏时煮酒醋令尽焙干再炒熟） 甘草（一两） 栀子（弹子大一上为细末酒煮面糊和丸如梧子大每服十丸至十五丸烧生姜汤下

　　附子汤

　　治泻不已白术 苍术（各二两） 芍药（一两） 茯苓（二两） 甘草 附子（各一两）

　　上为粗末每服五钱水二盏煎至一盏去滓温服

　　狗头骨丸

　　若下利杂色昼夜不息其人久虚所下肠间垢腻其脉微弱谓之恶利宜此狗头骨 豆蔻（各一两） 青石脂 附子 败龟 干姜（各半两）

　　上为细末醋煮面糊为丸如梧子大米饮下三十丸有血去附子

　　五苓散

　　治温热病表里未解头痛发热口燥咽干烦渴饮水或水入即吐或小便不利及汗出表解烦止者宜服又治霍乱吐泻躁渴引饮泽泻（二十五两） 猪苓（十五两） 桂 茯苓（各十两） 白术（十五两）

　　上为细末每服二钱熟汤调服不以时服了多饮热汤汗出即愈又治瘀热在里身发黄肿煎茵陈蒿汤

　　半夏正气丹

　　治下虚阴阳错逆霍乱吐逆粥食不下硫黄 半夏 藿香叶（各一两） 大附子（半两） 水银砂子（一分水银砂子即取方内硫黄少许上为细末酒煮面糊和丸如梧子大以朱砂为衣每服二十丸至三十丸煎前方正气活命散下不以时

　　豆蔻丸

　　止霍乱吐泻不定渴躁烦热肉豆蔻 丁香（各半两） 良姜（一两） 藿香叶（一分）

　　上为细末用枣肉和丸如梧子大每服二十丸至三十丸温生姜米饮下

　　椒艾丸

　　治真气虚弱脾胃衰微身体沉重肌肉消瘦心胸逆满脐腹疼痛呕哕恶心逆害饮食胀闷水消寒中滑泄不断下焦积冷里急后重肠胃气虚腹内雷鸣滞下脓血赤汁或变杂痢臭秽散风寒冷健脾胃进食蜀椒（三百个） 艾叶（一升） 乌梅（二百个） 干姜（三两） 赤石脂（一两）

　　上为细末水煮面糊为丸如梧子大每服三十丸空心米饮下（本方用蜜和更加黄连艾一斤）

　　没食子丸

　　治赤痢腹内疼痛遍数不定没石子 地榆（各半两） 黄连（一两半） 黄柏（二两锉碎蜜并炒） 酸石榴皮（一两）

　　上为末醋煮糊丸梧子大每服十五丸米饮下不以时若下痢呕逆胸中闷乱心腹并痛手足躁扰卧不微迟短气在后）

　　理中附子汤

　　干姜 甘草 附子（各一两）

　　上为粗末每服五钱水二盏煎至一盏去滓温服

　　乌梅丸

　　若痢下纯血脐腹绞脉急大而散此由肠胃乘虚为热毒所渗或先经下痢不应服热药而误蕴毒不散积于肠门渗而成血宜乌梅丸脉浮小手足冷此风冷在肠胃亦令下血宜附子当归丸或小浮焰而疾按无常定下血如豚肝五内切痛此或因服五石汤丸逼损气毒攻肠胃或如虫毒治乌梅肉（二两） 黄连（三两） 吴茱萸 当归（各一两） 酸石榴皮（二两）

　　上为末蜜丸如梧子大每服三十丸食前米饮下

　　紫苏子丸

　　治一切气逆胸膈噎闷心腹刺痛胁肋胀满饮食不消呕逆欲吐及治肺胃伤冷咳嗽痞满奔急不得安卧紫苏子 陈橘皮（各二两） 高良姜 桂 人参（各一两）

　　上为细末炼蜜和丸如弹子大每服一丸细嚼温酒或米饮下不以时若食瓜脍生冷觉有所伤噫气生去人参

　　治泻后成痢黄连（四两） 茯苓（二两） 白芍药（三两） 阿胶（一两炒为末）

　　上将前三味为细末以好醋熬阿胶成稀膏和丸如梧子大米饮下三十丸食前若下痢鸭溏滑数不止肌肉消瘦饮食不入脉细皮寒气少不能言口舌生疮有时潮热此由脾虚胃耗宜炙

　　炙肝散

　　紫菀（去苗及枯者洗焙） 苍术 桔梗 白芍药上等分为细末用猪肝三指许批开掺药在上湿纸裹慢火炙熟细嚼米饮下食前

　　禹余粮丸

　　禹余粮 石脂 干姜 附子上等分为细末水煮面糊为丸如梧桐子大米饮下三十丸不以时

　　四顺汤

　　治吐下空腹干呕手足冷不止干姜 甘草 人参 附子（各一两）

　　上以水六升煮取三升半分为三服若不止加龙骨二两腹痛加当归二两

　　浓朴汤

　　治烦呕腹胀浓朴（四两） 桂（一两） 枳实（五个） 生姜（三两）

　　上以水六升煮取二升分为三服空心食前

　　槐花散

　　治热吐皂角 白矾（飞过） 槐花 甘草上等分为细末每服二钱白汤调下不以时

　　乌头散

　　治吐逆乌头（三两） 川楝肉（一两半） 槟榔 木香（各一两）

　　上为细末每服二钱水一盏姜二片煎至七分空心服去滓

　　软红丸

　　止吐辰砂 信砒（各半钱） 烟脂（一钱） 巴豆（十个）

</div>
    <div class="pagination">
<a href="鸡峰普济方_page78.html">上一页</a><span>...</span><a href="鸡峰普济方_page74.html">74</a><a href="鸡峰普济方_page75.html">75</a><a href="鸡峰普济方_page76.html">76</a><a href="鸡峰普济方_page77.html">77</a><a href="鸡峰普济方_page78.html">78</a><span class="current-page">79</span><a href="鸡峰普济方_page80.html">80</a><a href="鸡峰普济方_page81.html">81</a><a href="鸡峰普济方_page82.html">82</a><a href="鸡峰普济方_page83.html">83</a><a href="鸡峰普济方_page84.html">84</a><span>...</span><a href="鸡峰普济方_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
