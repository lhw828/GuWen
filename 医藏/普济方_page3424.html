<!DOCTYPE html>
<html>
<head>
    <meta charset="UTF-8">
    <title>普济方 - 第 3424 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3424 页/共 3614 页</h1>
    <div class="content">　　疗妊娠白脓痢。腹中冷痛。

　　干姜（四两）赤石脂粳米上用水七升煮取二升。分温三服。忌生冷肥腻。

　　疗妊娠痢黄水不绝。

　　浓朴黄连肉豆蔻上用水二升煮取一升。顿服。忌如前。

　　疗妊娠下痢赤白。心腹痛。小便涩。

　　糯米（一合）当归（一两半锉微炒）黄（一两锉）上细切。和停。以水二盏。

　　煮取二分。去滓。温分四服。

　　大宁散治妊娠下痢赤白。及泄泻疼痛垂死者。

　　黑豆甘草米壳上为粗末。都作一服。生姜三片。同煎。食前神效。

　　治妊娠下痢脓血。及咳嗽脓血。名白术汤。

　　白术黄芩当归上为末。每服三五钱。水煎去滓。食前加桑白。止嗽。

　　玉粉丹治妊娠下痢赤白。里急后重。努责脱肛。肠脓血、鱼脑。或因伤寒后。

　　余毒渗入肠间。撮痛绞痛。

　　石燕真轻粉元胡索上为细末。以鸡子为丸如梧桐子大。米饮下三丸。若不服药。

　　日深。子母俱殒。其产后并年高气血虚极老人。皆可服。如小儿只一丸效。

　　神健散治妊娠下痢。及水泻不止。米谷不消化者。

　　菖蒲赤石脂（各一两）干姜（半两）上捣罗为散。空心米饮调下二钱匕。日三。

　　黄连汤治妊娠下痢频并。里急后重。

　　黄连黄柏（各三两）白术（四两）上粗筛。每服五钱匕。水一盏半。生姜三片。

　　煎至八分去滓。温服。日三。

　　黄连散治妊娠热痢。腹痛烦闷。

　　黄连栀子仁当归上细锉。分为三服。每服水一盏。煎至六分去滓。不计时候。分温三服。

　　疗妊娠脐下刺痛。大便脓血。昼夜三五十行。

　　黄丹大蒜上以根黄为末。研蒜作膏。为丸如梧桐子大。空心粥饮下三十丸。日三服。

　　一

　　鸡黄散

　　（出三因方）

　　疗妊娠下痢赤白。绞刺疼痛。

　　乌鸡子（一枚就头上开一穴倾去清只留黄）黄丹（二钱用鸡子壳内打令匀以面粉裹黄丹因用炭火煨取干为细末）上每服二钱。米饮调下。一服愈者。是男。二服愈者。是女胎。

　　前后冷热痢等证。无毒者。皆可择用。

　　浓朴丸

　　（出大全良方）

　　治妊娠洞泄寒中。

　　干姜浓朴（去粗皮细锉）上等分。先杵令烂。水拌。同炒令干。再为末。水煮面糊为丸如梧子大。每服五十丸。食前。米饮下。

　　治妊娠下痢。

　　（肘后方）用白杨皮一斤。咀。以水一大斗。煮取二升。分三服。

　　又方

　　用烧中衣带三寸为末服之。

　　又方

　　用羊脂如棋子大十枚。温酒一升。投中。顿服三日。

　　治妊娠临产下痢。

　　以栀子不拘多少。烧存性为细末。每服一大匕。空心热水调服。甚者。连进三四服。即止。

　　狐灰散治妊娠下痢极甚者。不过三五服见效。

　　用野狐肠连心肺。须腊月收于罐子内。以文武火烧取黑灰。不得令过火候。有青烟出。

　　便塞却窍子。勿令透气。候冷取为细末。每服二钱。米饮调下。极甚者。一日三服大效。三日内顿安。如是寻常痢。或疼痛立愈。

　　治妊娠下痢。日夜不止方。

　　用乌梅二两。软者竹串。慢火炙。令干焦为细散。食前。陈米饮调下二钱匕。如泻血。

　　加黄连一两为末。

　　治妊娠下痢方。

　　用败灶一枚。用米醋炙。捣罗为散。米饮调下二钱。食前服。

</div>
    <div class="pagination">
<a href="普济方_page3423.html">上一页</a><span>...</span><a href="普济方_page3419.html">3419</a><a href="普济方_page3420.html">3420</a><a href="普济方_page3421.html">3421</a><a href="普济方_page3422.html">3422</a><a href="普济方_page3423.html">3423</a><span class="current-page">3424</span><a href="普济方_page3425.html">3425</a><a href="普济方_page3426.html">3426</a><a href="普济方_page3427.html">3427</a><a href="普济方_page3428.html">3428</a><a href="普济方_page3429.html">3429</a><span>...</span><a href="普济方_page3425.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
