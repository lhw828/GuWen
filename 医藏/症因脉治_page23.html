<!DOCTYPE html>
<html>
<head>
    <meta charset="UTF-8">
    <title>症因脉治 - 第 23 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 23 页/共 100 页</h1>
    <div class="content">　　万应丸

　　麦芽神曲雷丸陈皮甘草京三棱莪术槟榔芜荑鹤虱使君子

　　家秘保和散

　　苍术浓朴半夏广皮枳壳鲜麦芽楂肉香附槟榔干葛莱菔子共为细末，多冲萝卜汁、竹沥，拌湿晒干，研细末。白汤调服。

　　家秘消坚散

　　三棱莪术槟榔枳实香附海石治上部癖积，加苍术、浓朴；治下部癖积，加青皮、枳壳。

　　栀连二陈汤加竹茹、干葛治呕吐作痛。

　　滚痰丸

　　治痰癖作痛。

　　胃痛，要分别常痛、不常痛二条；又要细详若何痛重，若何痛缓。若饮食即痛，时常气嗳，此伤饮食也，用家秘保和散。若痛而呕恶，吐出痰涎稍减，此痰饮痛也，平胃导痰汤。

　　胃脘有块，常痛不休，癖积痛也，家秘消坚散。时作时止，痛而汗出者，火也。热而无滞者，清火为急，清胃汤；热而有滞者，消滞为先，栀连保和散。遇夜痛甚，逢冷即痛，按之有形，或饮食入胃，从半边而下，此瘀血痛也，先用三棱丸，后用桃仁承气汤。痛而能食，得食痛减，常下虫积者，平胃散加使君子。胃中有形，按之痛极，每夜发热者，此胃痈痛也，凡见痛症，须防发毒，无论胸胁腰背，皆要按其痛处，若按之愈痛，每夜发热，要防内 

　　[卷一] 腋痛论 

　　秦子曰：腋痛者，在两胁之上，奶旁外侧，痛连缺盆，肺经症也。若在腋之下，原是胁痛，而非腋痛。方书以右腋为肺，左腋为肝，愚无左右之分，若见气粗喘咳者，即痛连左腋，亦名肺病。即见肝家形症，只作金邪乘木，治肺不治肝。以腋下为肺之部分，不比胁肋，主乎肝胆，此余宗钱仲阳肺脏治病之独诀。

　　[卷一：腋痛论] 外感腋痛 

　　【外感腋痛之症】恶寒发热，喘急嗽痰，腋下作痛，痛引缺盆，此风寒伤肺症也。若口渴面赤，吐痰干涸，小便短赤，此燥热伤肺症也。

　　【外感腋痛之因】风寒壅于肺经，腋为肺脉所注之俞，故腋为之痛。燥热刑金，肺气焦满，攻注腋下，亦令人痛。是以风寒暑湿燥，皆有腋痛之候也。

　　【外感腋痛之脉】右寸浮紧，风寒伤肺。或见浮洪，风热之诊。或见躁疾，燥火刑金。

　　【外感腋痛之治】伤寒者，麻黄杏子汤。风邪伤肺，加味泻白散。燥火伤肺金之气者，知石泻白散。燥火伤肺金之血者，青金泻白散。

　　麻黄杏子汤

　　麻黄杏子米仁桑白皮桔梗甘草

　　加味泻白散

　　桑白皮地骨皮桔梗杏仁防风黄芩栝蒌仁知母薄荷枳壳橘红甘草

　　清肺饮

　　山栀黄芩薄荷甘草桔梗连翘加竹叶七片，同煎。口渴，加石膏；大便秘，加大黄。

　　知石泻白散

　　家秘治火邪伤肺之气。

　　桑白皮地骨皮甘草知母石膏胃火上冲，加葛根；肝火旺，加柴胡、黄芩。

　　青金泻白散

　　家秘治火邪伤肺之血。

　　桑白皮地骨皮甘草黄芩山栀肝火刑金，加白芍药；胃火旺，加干葛、石膏。

　　[卷一：腋痛论] 内伤腋痛 

　　【内伤腋痛之症】无外感之邪，但两腋下作痛，或见咳嗽气逆，此内伤腋痛之症也。

　　【内伤腋痛之因】或恼怒怫郁，肝火刑金；或膏粱积热，熏蒸肺气；或房劳不谨，肾火上冲。皆成内伤腋痛之症。

　　【内伤腋痛之脉】寸口脉大，肺气有伤。右关洪数，膏粱积热。脉沉而结，肺气【内伤腋痛之治】若恼怒伤肝，木火刑金，加味泻白散。膏粱积热，土中之火刑金，加味清胃汤，倍川连、枳壳。房劳不谨，水中之火刑金，家秘天地煎，合黄芩泻白散、二母汤。

　　加味泻白散

　　桑白皮地骨皮甘草黄芩柴胡钩藤苏梗桔梗山栀

　　加味清胃汤

　　升麻川连甘草葛根石膏桑白皮枳壳地骨皮

　　家秘天地煎

　　天冬地黄黄柏知母川贝母甘草麦冬桑白皮地骨皮水煎三四次，冲玄武胶收。

　　黄芩泻白散

　　即泻白散加黄芩。

　　二母汤

　　即贝母、知母，二味同煎。

　　[卷一] 肩背痛论 

　　秦子曰：《内经》云：西风生于秋，病在肺，在肩背。则肩背之痛，乃肺之分野；且手阳明大肠之脉，循臂上廉，上肩出骨之前廉，上出柱骨，下入缺盆络肺，其支别者，从缺盆，上颈贯颊。又云：手太阳小肠之脉，出肩解，绕肩胛，交肩上，入缺盆，其支别者，从缺盆循颈，上颊。按此论之，则肩背肺俞之痛，乃肺与大小肠为患矣。故肺病则缺盆中痛，肩背痛；大肠病，则耳后肩肘臂皆痛；小肠病，则肩肘臂肿痛。故凡背部肺作痛，要分别右左二，外感内伤，有余不足。若右肺缺盆痛，此肺与大肠之症；若左肺缺盆痛，乃是肺与小肠症也，以左右而分大肠小肠。至肺，则左右皆属肺也。然太阳膀胱之脉，亦在于背，但膀胱太阳之病，满背皆痛，不比肺痛，止在肺缺盆也。

　　[卷一：肩背痛论] 外感肩背痛 

　　【外感肩背痛之症】背痛肩痛，发热不恶寒，反恶热，烦躁不宁，便闭便赤，口渴唇焦，此火邪伤肺之症也。若背痛肩痛，头痛发热，内虽烦躁，外反恶寒，此风寒伤肺之症也。

　　【外感肩背痛之因】《内经》云：岁火太过，民病肩背热痛。又云：少阴司天，热淫所胜，民病肩背缺盆痛，此火邪伤肺也。又有肺素有热，风寒外束皮毛，肺热不得泄越，而肩背肺俞作痛，此寒邪伤肺也。

　　【外感肩背痛之脉】右寸洪数，肺经热壅，火邪所伤；脉浮而紧，表有寒邪，风寒【外感肩背痛之治】若火邪伤肺，当用家秘泻白汤、清燥清肺饮。肺素有热，风寒束于

</div>
    <div class="pagination">
<a href="症因脉治_page22.html">上一页</a><span>...</span><a href="症因脉治_page18.html">18</a><a href="症因脉治_page19.html">19</a><a href="症因脉治_page20.html">20</a><a href="症因脉治_page21.html">21</a><a href="症因脉治_page22.html">22</a><span class="current-page">23</span><a href="症因脉治_page24.html">24</a><a href="症因脉治_page25.html">25</a><a href="症因脉治_page26.html">26</a><a href="症因脉治_page27.html">27</a><a href="症因脉治_page28.html">28</a><span>...</span><a href="症因脉治_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
