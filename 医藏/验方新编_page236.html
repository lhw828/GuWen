<!DOCTYPE html>
<html>
<head>
    <meta charset="UTF-8">
    <title>验方新编 - 第 236 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 236 页/共 321 页</h1>
    <div class="content">　　小儿昼啼不止

　　用牛黄、辰砂各五厘飞净，共为末，薄荷汤入酒少许调下，即止。取鸡屎涂脐中，男雌女雄，亦妙。

　　又，惊啼方：灯芯灰五分，薄荷汤调服，神效。

　　小儿小便不通

　　初生不小便者，乃胎热流于下也。用导赤散：生地、木通各三分，甘草一分，淡竹叶五分。热甚者用八正散：煨大黄、车前子、木通、滑石、栀仁、瞿麦、　蓄、甘草各等分，灯芯引，水煎服。

　　又方：用木通、茄儿蒂煎服，立通。

　　又，捣葱汁、人乳汁各半，调匀，抹儿口中，须臾即通。

　　小儿口吐白沫

　　四肢冰冷最为恶症。急看牙根上有小泡子如粟米状，照前法挑破，轻轻拭净恶血，勿令咽下，前各方治之，最为奇效。

　　小儿重舌木舌

　　重舌、木舌、乃舌下生舌也，切不可刀剪伤之。宜用竹沥调蒲黄生末，匀敷舌下，神效。或用头发烧灰五分搽之。

　　又，胎毒重舌、马牙，牙根肿胀，不能吮乳。桑树日出时，用刀砍桑树二三下，少时桑树浆流出，取浆和蜂蜜少许涂之，立愈。此方并治脐风、鹅口、口舌生疮各症，极为神效。

　　初生小儿频频与看，总宜勤拭，口稍有故，勤搽桑树汁，免致舌硬口紧，渐成撮口，则难治矣。

　　小儿月蚀耳疳疮

　　用胡粉和东方陈壁土为末敷之。

　　耳内流黄水脓汁臭烂

　　水龙骨（船底缝中陈油锻石）一两，硼砂二钱半，共研末和匀，每用少许，以鹅毛管吹入

　　耳边鼻下赤烂

　　黄丹（　令赤色）、绿豆、白矾各一钱，共研末，唾调敷。

　　头骨缝开不合

　　即囟门不合。小儿头缝不合，名曰解颅。用蛇蜕炒焦为末，和猪颊骨中髓调敷头顶上，日搽三次，久之自愈。

　　又，囟开不合，鼻塞不通，用天南星泡去皮为末，淡醋调绯帛上贴囟门，烘手热，频熨之，立效。

　　又，小儿囟陷，用半夏末，水调敷足心，自愈。

　　又，小儿囟填，谓囟门肿起也。也黄柏末，水调敷足心，即消。

　　又，囟开不合，用于姜七钱，细辛、桂心各五钱，共为末，姜汁和敷囟门，候小儿面赤即愈。

　　小儿头上软疖

　　枯白矾末，清油调敷。

　　又方：取桃树上不落下之干桃子，烧灰存性研末，清油调敷。

　　又，头上热疖方：发面一块，调稀贴疖上，中留一孔。

　　又，鳝鱼尾贴上，即不疼而愈。

　　又，疖老不穿方：用铁灯盏盛桐油烧滚，加入密陀僧少许，候冷搽上，疖即穿溃不疼痛又，小儿热疖方：芙蓉叶、菊花叶，共捣烂敷之，或煎汤洗亦可。

　　小儿头上生疮

　　浸淫成片，用生芝麻以口嚼烂涂之。

　　又，猫公刺嫩尖擂取汁搽之。

　　又，白苋菜梗烧灰存性，皂角焙枯存性，共研末，麻油调搽。

　　又，小儿头烂方：轻粉、樟脑各一钱、明雄黄、水粉、广黄丹、乳香各三钱、硼砂二钱、熟石膏四钱，共为末，麻油调搽。

　　又，核桃肉连皮，灯火上烧枯，碗盖去油火毒为末，加轻粉少许，菜油调搽数次即愈。

　　又，水浸松木，黑油伞衣，陈艾叶，陈蒜根，用老桐油罐盛药，煎水洗之。洗后再用皂角、丛竹壳，均烧灰存性，麻油调搽。

　　小儿头上肥疮或遍身腐烂并治诸般烂疮

　　羌活、大黄（炒）、花粉各三钱，黄芩、黄柏、防风、白芷各二钱，乳香、没药、雄黄各底

　　小儿眉丛生疮

　　穿山甲取前膊二甲，炙焦为末，加轻粉少许，清油调敷。或用蒜瓣烧灰，灯油调搽，均极效。

　　小儿耳前后生疮

　　黄柏、枯矾、海螵蛸、滑石、龙骨各等分，共为末，如湿即干掺，如干用猪油调敷，神效。

　　小儿甜疮

　　多生于面部两耳前，令其母口中嚼白米成膏子，临卧涂之，三五次愈。

　　小儿胭脂火眼

　　蓖麻子去皮研烂，并锈铁磨水调匀，于红处周遭圈之，候干，再又随即圈涂之，即愈。

　　小儿火丹

　　从背上起、头上起者，用瓦葱捣汁敷之。

</div>
    <div class="pagination">
<a href="验方新编_page235.html">上一页</a><span>...</span><a href="验方新编_page231.html">231</a><a href="验方新编_page232.html">232</a><a href="验方新编_page233.html">233</a><a href="验方新编_page234.html">234</a><a href="验方新编_page235.html">235</a><span class="current-page">236</span><a href="验方新编_page237.html">237</a><a href="验方新编_page238.html">238</a><a href="验方新编_page239.html">239</a><a href="验方新编_page240.html">240</a><a href="验方新编_page241.html">241</a><span>...</span><a href="验方新编_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
