<!DOCTYPE html>
<html>
<head>
    <meta charset="UTF-8">
    <title>普济方 - 第 3098 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3098 页/共 3614 页</h1>
    <div class="content">　　用鸡子和白善敷之。浸淫为广。以大蒜磨研书墨。涂之。

　　赤小豆散

　　（出千金方）

　　治蠼尿疮。及诸恶疮。

　　用槐白皮半斤切。以苦酒二升渍半日。刮去疮处以洗。日五六次。仍以赤小豆为末。用苦酒

　　甘草敷方

　　治蠼尿疮。

　　用甘草一两为末。韭汁调。敷之。

　　鸡子膏

　　（出直指方）

　　治蠼虫又名八脚虫。隐于壁间。以尿射人。遍体生疮。如汤火伤。

　　用乌鸡翎毛烧灰。鸡子白和涂之。一方云。麻油调敷。鸡食百虫。故能治之。或用燕粪水调

　　治蠼尿方。

　　（出千金方）用羊髭烧灰。腊月猪脂和。封之。

　　又方

　　（出千金方）用捣豉封之。

　　又方

　　（出千金方）用酢和胡粉涂之。一方猪膏涂之。又烧蒲灰敷之。

　　治蠼尿疮方

　　（出千金方）用烧鹿角为末。以苦酒和敷疮上。已有汁者。烧道旁弊蒲席敷之。一方醋调涂之。一方油调

　　又方

　　（出千金方）用嚼大麦以敷之。日三。

　　又方

　　（出千金方）用熟嚼梨叶以水和涂疼处。燥复易之。一方研烂敷之。一方以梨子汁敷之。并瘥。

　　又方

　　（出千金方）用捣马鞭草烂。敷上。燥复易之。

　　又方

　　（出千金方）用吴茱萸东行根下土。酢和涂之。

　　楝枝灰方

　　（出肘后方）

　　治蠼尿疮。及诸恶疮。

　　用楝木枝皮烧灰为末。如疮湿即干敷。疮干醋调敷之。用和猪膏亦可。

　　皂荚脂方

　　（出圣惠方）

　　治蠼尿疮久不愈。

　　用猪牙皂荚炙令脂止。乘热以脂涂之。

　　治蠼毒。

　　（出海上名方）用猪牙皂荚炙令焦。同螟蛉窠水调。涂之。

　　治蠼尿疮

　　（出肘后方）用食盐三升。水一斗。煮取六升。以绵浸汤淹疮上。

　　治蠼虫溺人影。亦随所著作疮。

　　（出肘后方）用鸡肠草取汁敷之效。一方生。敷三四度效。

　　治蠼尿绕腰者。

　　用煎败浆汁。涂之瘥。

　　治蠼尿疮。绕身匝即死。

　　（出千金方）用燕窠中土、猪脂、苦酒和。敷之。土蜂窠水调敷亦佳。一方无酒。

　　疗蠼尿绕腰欲死。

　　用败蒲扇煮汁。涂之。

　　治蠼溺人影。发疮如热痱而大。绕腰匝不可疗。蠼如小蜈蚣。色青黑。长足。

　　用扁豆叶捣。涂之即瘥。

</div>
    <div class="pagination">
<a href="普济方_page3097.html">上一页</a><span>...</span><a href="普济方_page3093.html">3093</a><a href="普济方_page3094.html">3094</a><a href="普济方_page3095.html">3095</a><a href="普济方_page3096.html">3096</a><a href="普济方_page3097.html">3097</a><span class="current-page">3098</span><a href="普济方_page3099.html">3099</a><a href="普济方_page3100.html">3100</a><a href="普济方_page3101.html">3101</a><a href="普济方_page3102.html">3102</a><a href="普济方_page3103.html">3103</a><span>...</span><a href="普济方_page3099.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
