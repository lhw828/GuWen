<!DOCTYPE html>
<html>
<head>
    <meta charset="UTF-8">
    <title>玉机微义 - 第 31 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉机微义 - 第 31 页/共 45 页</h1>
    <div class="content">　　卷三十一　腰痛门

　　论腰痛宜刺

　　经云腰痛上寒不可顾取足太阳阳明 腰痛上热取足厥阴不可以俯仰取足少阳东垣云盖足之三阳从头走足足三阴从足入腹经所过处皆能为痛治之者当审其何经所过分野循其空穴而刺之审其寒热而药之假令足太阳令人腰痛引项脊尻背如重状刺其 中太阳二经出血余皆仿此按本篇论刺法甚详宜玩本文然太阳腰痛刺委中出血效速王注经中更言灸疑误灸者宜肾俞腰俞穴

　　卷三十一　腰痛门

　　论腰痛宜下

　　子和云腰者肾之腑为大关节血气不行则沉痛不能转侧世人多服补肾药鲜有效者惟用牵牛甘遂等药大泻其湿其痛自可按此论治只是谓气郁气挫经壅血瘀及湿热甚者宜行此法至于气血不足肾虚之类皆未宜轻举宜以脉体别之丹溪有曰腰痛脉大者肾虚脉涩者瘀血有湿热成痰者不可不辨

　　卷三十一　腰痛门

　　论腰痛分三因

　　陈无择云六经腰痛皆外因大抵太阳少阴多中寒少阳厥阴多中风热太阴阳明多燥湿以类推之失志伤肾郁怒伤肝忧思伤脾皆致腰痛者以肝肾同系脾胃表里脾滞胃闭最致腰痛其证虚羸不足面目黧黑远行久立力不能尽失志所为也腹急胁胀目视KT KT 所祈不得意淫于外宗筋弛纵及为白淫郁怒所为也肌肉濡渍痹而不仁饮食不化肠胃胀满闭坠腰胁忧思所为也此属内因肾着腰痛腰冷如水身重不渴小便自利饮食如故腰以下冷重如带五千钱因作劳汗出衣里冷湿久久得之肾腰伛偻肿重引季胁痛因于坠堕恶血流滞及房劳疲力耗竭精气致腰疼痛此属不内外因补泻施治按此所论病机甚详惜乎方治所略今聊具其例一二于下学人自宜推格

　　卷三十一　腰痛治法

　　治风之剂

　　小续命汤治因风腰痛(方见中风门三因方加槐仁炒)三因独活寄生汤治肾虚卧冷湿当风所得独活(三两) 桑寄生 杜仲(炒) 细辛 牛膝 秦艽 茯苓 白芍 桂心 川芎 防风甘草(炙) 人参 熟地黄 当归(各等分)上 咀每四钱水煎空心服按此足少阴厥阴药也牛膝酒治伤风毒腰痛牛膝 川芎 羌活 地骨皮 五加皮 薏苡仁(各一两) 生地黄 甘草(各十两) 海桐皮(二两) 杜仲(一两)上 咀帛裹入无灰酒浸各二七日夏三五日每服一杯日三五次按此足太阳少阴药也

　　卷三十一　腰痛治法

　　治寒湿之剂

　　济生术附汤治湿伤肾经腰重冷痛小便自利附子 白术(各一两) 杜仲(炒半两)上 咀每四钱入姜煎三因肾着汤治肾虚为病身重腰冷如水洗状不渴小便自利食如故腰以下冷痛如带五千钱茯苓 白术(各四两) 干姜 甘草(炙各二两)上 咀每四钱水煎空心冷服本方姜苓各四两按此二方足少阴药也

　　卷三十一　腰痛治法

　　治风寒湿之剂

　　局方五积散治感寒湿脾胃气闭腰痛(方见湿门三因方加桃仁)东垣川芎肉桂汤治冬月露卧感寒湿腰痛用此代针羌活(一钱半) 柴胡 肉桂 桃仁 当归尾 苍术 甘草(炙) 川芎(各一钱) 独活曲(炒各半钱) 汉防己(酒制) 防风(各三分)上 咀作一服好酒三盏煎至一盏食前暖处温服麻黄苍术汤治寒湿所客身体沉重腰痛面色痿黄麻黄 泽泻 白茯苓 炒曲 陈皮(各一钱) 苍术(二钱) 杏仁(十个) 桂枝 草豆蔻半夏 猪苓(各半钱) 黄 (三分) 甘草(炙二钱)上 咀作一服水煎食前温服按此足太阳少阴药也

　　卷三十一　腰痛治法

　　治湿热之剂

　　东垣独活汤治因劳役湿热自甚腰痛如折沉重如山羌活 防风 独活 桂 大黄(煨) 泽泻(各三钱) 甘草(炙二钱) 当归 连翘(各半两) 防己 黄柏(各酒制一两) 桃仁(三十个)上 咀每半两酒水各半盏煎空心热服按此足太阳少阴表里药也苍术汤治湿热腰腿疼痛苍术(三钱) 柴胡(二钱) 黄柏 防风(各一钱)上作一服水煎空心温服健步丸治下虚湿热腰腿疼痛(方见痿门)谨按腰痛亦有内因寒热致者详见妇人门师尼寡妇之治论中宜随证为治故其例不复具也

　　卷三十一　腰痛治法

　　攻下之剂

　　三因熟大黄汤治坠堕闪肭腰痛不能屈伸大黄(炒) 生姜(各半两)上 咀水浸一宿五更去滓顿服之按此阳明例药也子和益肾散甘遂上为末每三钱 猪腰子细批开以盐椒等物淹透烂切掺药在内荷叶裹烧熟酒送嚼下按此足少阴例药也

　　卷三十一　腰痛治法

　　理气之剂

　　局方小七香丸治郁怒忧思或因闪挫 扑一切气滞腰痛丁皮 香附 甘草(各一两二钱) 蓬术 砂仁(各二钱) 甘松(八钱) 益智仁(六钱)上为末水浸蒸饼丸绿豆大每三二十丸米饮下易简枳壳汤治腰背气动发痛枳壳(五两) 甘草上为末葱白汤调下一二钱服讫即卧少时按以上并太阴例药也

　　卷三十一　腰痛治法

　　理血之剂

　　元戎加味四物汤治瘀血腰痛本方加桃仁红花按此厥阴例药也东垣地龙散治打扑伤损从高坠下恶血在太阳经中令人腰脊或胫 臂痛股中痛不可忍鼻壅塞不通中桂(四分) 桃仁(六个) 羌活(二钱) 独活 黄柏(各一钱) 麻黄(半钱) 当归(一分) 地龙(四分) 甘草(一钱) 苏木(六分)上 咀每五钱水煎服按此出太阳例药也

　　卷三十一　腰痛治法

　　通关节之剂

　　济生庵 九治坠堕闪肭血气疑滞腰痛子(半两) 没药 乳香(各二钱半) 补骨脂(炒) 威灵仙 杜仲(炒) 桂 当归(各半两)上为末酒糊丸如桐子大每七十丸空心温酒盐汤任下东垣趁痛丸治打扑闪损腰痛不可忍白莴苣子(炒黄) 白粟米(炒) 乳香 没药(各一钱) 乌梅(一个)上为末蒸饼为丸如弹子大每服一丸细嚼用温酒空心下按此出厥阴例药也补剂局方青娥丸治肾虚腰痛或风寒乘之血气相搏为痛杜仲(姜炒一斤) 破故纸(炒八两) 胡桃(二十个)上为末蒜四两为膏和丸如梧子大每三十丸空心温酒送下一法酒糊丸不用蒜黄 建中汤治男女诸虚不足身重短气腰背强痛方见补虚门三因安肾丸治肾虚腰痛破故纸(炒) 胡芦巴(炒) 茴香(炒) 川楝子(炒) 续断(炒各三两) 桃仁(炒) 杏仁(炒) 山药 茯苓(各二两)上为末蜜丸梧子大每五十丸空心盐汤下百一选方补髓丹治老人虚弱肾伤腰痛不可屈伸杜仲(炒) 破故纸(各十两用芝麻五两同研以芝麻黑色无声为度节去芝麻不用) 鹿茸(一两燎去毛酒浸炙) 没药(一两另研)上为末和匀用胡桃三十个浸去皮杵为膏入面少许煮糊丸如梧子大每百丸温酒盐汤任下摩腰膏治伤寒湿腰痛附尖 乌头尖 南星(各二钱半) 砂姜(一钱) 雄黄 樟脑 丁香(各一钱半) 麝香(五粒)上末炼蜜为膏姜汁化如弹大放掌中火上烘热摩之按此法是代灸之意灸者宜肾俞二穴腰俞一穴见资生经

　　卷三十二　腹痛门

　　内经叙腹痛所因

　　举痛论云寒气入经而稽迟泣而不行客于脉外则血少客于脉中则气不通故卒然而痛其痛或卒然而止者或痛甚不可按或按之痛止或按之无益或喘动应手者或胁肋与少腹相引而痛者或腹痛引阴股者或卒然痛死不知人少间复生者或痛而呕者或腹痛而后泄者或痛而闭不通者各不同形按本论具以上病形异候皆寒气所因甚详宜玩本文唯痛而闭不通为热气留于小肠肠中痛瘅热焦渴则坚干不得出为热痛此述病机寒热皆能为痛也盖寒痛者多热痛者少

　　卷三十二　腹痛门

　　脉法

　　脉经曰脉细小紧急病速进在中腹中刺痛 阴弦则腹痛 弦急小腹痛 尺脉紧脐下痛 尺脉伏小腹痛症疝 尺脉实小腹痛当利之 心腹痛痛不得息脉细小迟者生坚大疾者死 腹痛脉反浮大而长者死伤寒论曰伤寒脉阳涩阴弦腹中急痛里有虚寒

　　卷三十二　腹痛门

　　论伤寒腹痛

　　成无己云阴寒为邪者则腹满而吐食不下自利益甚腹自痛太阴证也发汗不解医反下之因而腹满时痛者属太阳也桂枝加芍药汤主之大实痛者桂枝加大黄汤主之东垣曰腹中诸痛皆因劳役过甚饮食失节中气不足寒邪乘虚而入客之故卒然而作大痛经言得炅则止炅者热也以热治寒治之正也然腹痛有部分脏位有高下治之者宜分之按以上脉证言诸虚痛矣然邪传入里热结下焦实满血结硬痛皆实痛也脉经云腹满按之不痛为虚痛者为实此述病机虚实之异又兼部分高下言也

　　卷三十二　腹痛门

　　论腹痛为阴毒所致

　　详见寒门

　　卷三十二　腹痛门

　　论腹痛属热

　　原病式曰热郁于内而腹满坚结痛者不可言为寒也按丹溪曰腹痛有积热者或死血食积湿痰皆能作痛脉弦者食脉滑者痰清痰多作腹痛宜分治之详以上盖言寒热之分故此论及以后病例皆不之及

　　卷三十二　腹痛门

　　论腹痛属血

</div>
    <div class="pagination">
<a href="玉机微义_page30.html">上一页</a><span>...</span><a href="玉机微义_page26.html">26</a><a href="玉机微义_page27.html">27</a><a href="玉机微义_page28.html">28</a><a href="玉机微义_page29.html">29</a><a href="玉机微义_page30.html">30</a><span class="current-page">31</span><a href="玉机微义_page32.html">32</a><a href="玉机微义_page33.html">33</a><a href="玉机微义_page34.html">34</a><a href="玉机微义_page35.html">35</a><a href="玉机微义_page36.html">36</a><span>...</span><a href="玉机微义_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
