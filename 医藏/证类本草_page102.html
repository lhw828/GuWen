<!DOCTYPE html>
<html>
<head>
    <meta charset="UTF-8">
    <title>证类本草 - 第 102 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 102 页/共 244 页</h1>
    <div class="content">　　海药云：择嫩者，加入盐，累累作朵不散落，须以朱槿染令色深，善醒于醉，解酒毒。

　　此外无诸要使也。

　　卷第九

　　莳萝

　　莳萝　味辛，温，无毒。主小儿气胀，霍乱呕逆，腹冷食不下，两肋痞满。生佛誓国，如马芹子，辛香。亦名慈谋勒。（今附）

　　臣禹锡等谨按日华子云：健脾，开胃气，温肠，杀鱼肉毒，补水脏及壮筋骨，治肾气。

　　图经曰：莳萝，出佛誓国，今岭南及近道皆有之。三月、四月生苗，花、实大类蛇床而香辛。六月、七月采实。今人多以和五味，不闻入药用。

　　海药云：谨按《广州记》云：生波斯国。马芹子即黑色而重。莳萝子即褐色而轻。主膈气，消食温胃，善滋食味，多食无损，即不可与阿魏同合，夺其味尔。

　　卷第九

　　艾香

　　味甘，温，无毒。去恶气，杀虫，主腹冷泄痢。《广志》曰：出西国，似细艾。又有松树皮绿衣，亦名艾纳。可以和合诸香，烧之能聚其烟，青白不散，而与此不同也。（今附）

　　臣禹锡等谨按古药府诗云：行胡从何方，列国持何来，氍KT 五木香，迷迭艾与都梁是也。

　　陈藏器云：主癣辟蛀。海药云：谨按《广志》云：生剽国，温，平。主伤寒，五泄，主心腹注气，下寸白，止肠鸣。烧之，辟温疫，合螫窠，浴香港脚，甚良。

　　卷第九

　　甘松香

　　甘松香　味甘，温，无毒。主恶气，卒心腹痛满，兼用合诸香，丛生，叶细。《广志》云：甘松香出姑臧。（今附）

　　臣禹锡等谨按日华子云：治心腹胀，下气。作浴汤，令人身香。

　　图经曰：甘松香，出姑臧，今黔、蜀州郡及辽州亦有之。丛生山野，叶细如茅草，根极繁密。八月采，作汤浴令人体香。

　　陈藏器云：丛生，叶细，出凉州。海药云谨按《广志》云：生源州，苗细引蔓而生。又陈氏云：主黑皮 ，风疳齿 ，野鸡痔。得白芷、附子良。合诸香及 衣妙也。

　　卷第九

　　垣衣

　　味酸，无毒。主黄胆心烦，咳逆血气，暴热在肠胃，金疮内塞。久服补中益气，长好颜色。一名昔邪，一名乌韭，一名垣嬴，一名天韭，一名鼠韭。生古垣墙阴或屋上。三月三日采，阴干。

　　陶隐居云：方药不甚用，俗中少见有者，《离骚》亦有昔邪。或云即是天蒜尔。唐本注云：此即古墙北阴青苔衣也。其生石上者名昔邪，一名乌韭。江南少墙，陶故云少见。《本经》载之，屋上者名屋游。在下品，形并相似，为疗略同。《别录》云：主暴风口噤，金疮，酒渍服之效。臣禹锡等谨按日华子云：垣衣，冷。又云地衣，冷，微毒。治卒心痛，中恶。

　　以人垢腻为丸，服七粒。此是阴湿地被日晒起苔藓是也，并生油调，敷马反花疮良。

　　图经曰：文具海藻条下。

　　卷第九

　　陟厘（音离）

　　味甘，大温，无毒。主心腹大寒，温中消谷，强胃气，止泄痢。生江南池泽。

　　陶隐居云：此即南人用作纸者，方家唯合断下药用之。唐本注云：此物乃水中苔，今取以为纸，名苔纸，青黄色，体涩。《短剧方》云：水中粗苔也。范东阳方云：水中石上生，如毛，绿色者。《药对》云：河中侧梨。侧梨、陟厘，声相近也。王子年《拾遗》云：张华撰博物志》上晋武帝嫌繁，命削之，赐华侧理纸万张。子所云：陟厘纸也，此纸以水苔为之，溪人语讹，谓之侧理也。今按别本注云：此即石发也。色类似苔，而粗涩为异。且水苔性冷，陟厘甘温，明其陟厘与苔全异，池泽中石上名陟厘，浮水中者名苔尔。

　　衍义曰：陟厘，今人事治（音池）为苔脯堪啖，京城市中甚多。然治渴疾，仍须禁食盐。

　　余方家亦罕用。

　　卷第九

　　凫葵

　　凫葵　味甘，冷，无毒。主消渴，去热淋，利小便。生水中，即荇（音杏）菜也。一名接余。

　　唐本注云：南人名猪 ，堪食。有名未用条中载也。今按别本注云：即荇菜也，生水中。

　　菜似，茎涩，根极长。江南人多食。云是猪 ，全为误也。猪 与丝 并一种，以春夏细长肥滑为丝 ，至冬短为猪 ，亦呼为龟 。比与凫葵殊不相似也。南人捣汁服之，疗寒热也。

　　（唐本先附）臣禹锡等谨按日华子云：猪 ，解蛊毒，毒药。丝 已见 条解之。今据唐本注云：有名未用条中载也。而寻有名未用条中，即无凫葵，猪 盖经《开宝详定》已删去也。

　　图经曰：凫葵，即荇菜也。旧不着所出州土，云生水中。今处处池泽皆有之。叶似 ，茎涩，根甚长，花黄色，水中极繁盛。谨按《尔雅》 ，谓之接余，其叶谓之苻。郭璞以为丛生水中，叶圆在茎端，长短随水深浅。江东人食之。《诗·周南》所谓参差荇菜是也。陆机云：白茎，叶紫赤色，正圆，径寸余，浮在水上、根在水底，大如钗股，上青下白，煮其白茎，以苦酒浸脆美，可以按酒。今人不食，医方亦鲜用。

　　卷第九

　　女菀

　　味辛，温，无毒。主风寒洗洗，霍乱泄痢，肠鸣上下无常处，惊痫，寒热百疾。疗肺伤咳逆出汗，久寒在膀胱支满，饮酒夜食发病。一名白菀，一名织女菀，一名茆（音柳）。生汉中川谷或山阳。正月、二月采，阴干。（畏卤碱。）

　　陶隐居云：比来医方都无复用之。市人亦少有，便是欲绝。别复有白菀似紫菀，非此之别名也。唐本注云：白菀即女菀，更无别者，有名未用中浪出一条。无紫菀时亦用之，功效相似也。臣禹锡等今据有名未用中，无白菀者，盖唐修本草时删去尔。

　　衍义曰：女菀，一名白菀。或者谓为二物，非也。唐删去白菀之条，甚合宜。陶能言，不能指说性状。余从《经》中所说甚明，今直取《经》。

　　卷第九

　　王孙

　　味苦，平，无毒。主五脏邪气，寒湿痹，四肢疼酸，膝冷痛，疗百病，益气。吴名白功草，楚名王孙，齐名长孙，一名黄孙，一名黄昏，一名海孙，一名蔓延。生海西川谷及汝南城郭垣下。

　　陶隐居云：今方家皆呼名黄昏，又云牡蒙，市人亦少识者。唐本注云：《短剧》述本草牡蒙，一名王孙。《药对》：有牡蒙无王孙。此则一物明矣。又主金疮，破血，生肌肉，止痛，赤白痢，补虚益气，除脚肿，发阴阳也。臣禹锡等谨按蜀本注云：叶似及己而大，根长尺余，皮、肉亦紫色。

　　卷第九

　　土马鬃

　　治骨热败烦，热毒壅，衄鼻。所在背阴古墙垣上有之。岁多雨则茂盛。世人或便以为垣衣，非也。垣衣生垣墙之侧，此物生垣墙之上，比垣衣更长，大抵苔之类也。以其所附不同，故立名与主疗亦异。在屋则谓之屋游、瓦苔；在墙垣则谓之垣衣、土马鬃；在地则谓之地衣；在井则谓之井苔；在水中石上则谓之陟厘。土马鬃，近世常用，而诸书未着，故附新定条焉。（新定）

</div>
    <div class="pagination">
<a href="证类本草_page101.html">上一页</a><span>...</span><a href="证类本草_page97.html">97</a><a href="证类本草_page98.html">98</a><a href="证类本草_page99.html">99</a><a href="证类本草_page100.html">100</a><a href="证类本草_page101.html">101</a><span class="current-page">102</span><a href="证类本草_page103.html">103</a><a href="证类本草_page104.html">104</a><a href="证类本草_page105.html">105</a><a href="证类本草_page106.html">106</a><a href="证类本草_page107.html">107</a><span>...</span><a href="证类本草_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
