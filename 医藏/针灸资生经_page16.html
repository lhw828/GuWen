<!DOCTYPE html>
<html>
<head>
    <meta charset="UTF-8">
    <title>针灸资生经 - 第 16 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 16 页/共 41 页</h1>
    <div class="content">　　金门、（见尸厥。）丘墟、（见腋肿。）治暴疝痛。大敦、治卒疝。小便数遗溺。阴头中。心痛汗出。阴上入腹。阴偏大。腹脐中痛。悒悒不乐。病左取右。病右取左。蠡沟、治卒疝。小腹肿。时小腹暴痛。小便不利如癃闭。数噫恐悸。少气不足。腹痛。悒悒不乐。咽中闷如有 肉。背拘急不可俯仰。太冲、治小儿卒疝。呕逆发寒。咽干 肿。内踝前痛淫泺。 酸腋下肿。明下云、疗卒疝。小腹痛。小便不利如淋。照海、治卒疝。小腹痛。呕吐。嗜卧。阴跷、疗卒疝。小腹痛。（上同。）左取右。右取左。立已。（明）蠡沟、疗卒疝。小腹肿。小便不利。（交仪同。）脐下积气如卵石。足寒胫酸屈伸难。（下）石门、疗卒疝绕脐痛。关元、疗卒（铜作暴。千同。）疝小腹痛。转胞不得小便。陷谷、疗卒疝小腹痛。交信、（见淋）疗卒疝。

　　华佗疗卒阴卵偏大。取足大指去甲五分内侧白肉际。灸三壮。炷如半枣核。左取右。右取左。

　　照海、主四肢淫泺。身闷。阴暴起疝。（千）大敦、主卒疝暴痛。阴跳上入腹。寒疝。

　　阴挺出偏大肿。脐腹中悒悒不乐。小便难而痛。灸刺立已。左取右。右取左。（甲云。照海主之。）

　　阴陵泉、治疝瘕。小便不利。气淋。（铜）千云、主妇人疝瘕。按之如以汤沃股内至腰。

　　飧泄。阴痛。小腹痛坚急。下湿。不嗜食。大溪、主胞中有大疝瘕积聚。与阴相引。（千）太阴、冲门、主疝瘕阴疝。四满、主脐下疝积。（甲云。胞中有血。）石门、主腹满疝积。

　　四满、（见积聚。）中极、治疝瘕。府舍、治疝癖。（见脾疼。）瘕聚。灸气海、天枢百壮。（并见腹胀。）丘墟、主大疝腹坚。关元、治瘕聚（见赤白带。）带下。灸间使三十。

　　又淋小便赤。尿道痛。脐下结块如覆盆。或因食得。或因产得。恶露不下。遂成疝瘕。或因月事不调。血结成块。皆针之。（千翼）

　　针灸资生经第三

　　淋癃

　　（淋沥 余见小便不通）

　　关元、主胞闭塞。小便不通。劳热石淋。又主石淋。脐下三十六疾。不得小便。并灸足太阳。悬钟、主五淋。大敦、气门、主五淋不得尿。气冲、主腹中满热。淋闭不得尿。交信、主气淋。复留、主血淋。明下云、疗五淋。小便如散灰色。关元、涌泉、主胞转气淋。长强、小肠俞、主淋癃。关元、阴陵泉、主肾病不可俯仰。气癃。曲泉、主癃闭。

　　行间、主癃闭。茎中痛。然谷、主癃疝。

　　曲骨、主小腹胀。血癃。小便难。包肓、 边、主癃闭下重。不得小便。阴跷、主女子淋（明云：疗诸淋。见淋沥。）

　　石门、疗气淋。小便黄。（下）长强、疗五淋。曲骨、疗五淋。小便黄。至阴、疗小便淋。失精。（下）

　　中极、治五淋。小便赤涩。（明下又云尿道痛。）失精。脐下结如覆杯。阳气虚惫。（铜）

　　复留、治五淋。小便如散火。

　　次、治赤淋。（见便不利。）然谷、曲骨、治淋沥。（见小腹痛。）太冲、治淋。

　　阴陵泉、治气淋。寒热不节。

　　交信、治气淋。 疝阴急。股引 内廉骨痛。明云、疗气淋、卒疝。大小便难。箕门淋。遗溺。鼠鼷肿痛。小便不通。大钟、治实则小便淋闭。洒洒腰脊强痛。大便秘涩。嗜卧口中热。虚则呕逆多寒。欲闭户而处。少气不足。胸胀喘息。舌干。咽中食噎不得下。善惊恐不乐。喉鸣咳唾血。气淋。灸关元五十壮。或盐着脐中灸三壮。（千）石淋、灸关元、或气门、或大敦各三十壮。劳淋、灸足太阴百壮。血淋、灸丹田、或复留各随年。五淋不小便。中封二七壮。或大敦七壮。（余见千金。）水泉、治女小便淋沥。委阳、志室（见阴痛。）中 、治小便淋沥。阴跷、疗妇人淋沥。阴挺出。（铜同。）四肢淫泺心闷。及诸淋。（明）关元、（明同。）治不觉遗沥。（铜见脐痛。）小肠俞、治淋沥。（见小便赤。）

　　予壮年寓学。忽有遗沥之患。因阅方书。见有用五倍子末酒调服者。服之而愈。药若相投。

　　岂在多品。而亦无事于灸也。故附着于此。若欲治淋疾。则有王不留行子神效。彭侍郎以治张道士。服三粒愈。（见既效方。）有妇人患淋。卧病久之。服诸药愈甚。其夫入夜来告急。

　　予令取此花叶十余叶。令研细煎服。翌朝再来。云病已减八分。再与数叶煎服。即愈。（一名剪金花。一名金盏银台。）

　　针灸资生经第三

　　小便难

　　（不通 不利）

　　涌泉、疗小便不通。（明）曲骨、疗妇人小便不通。（下见带下。）曲泉、主阴跳。痛引茎中。不得尿。（千）阴交、石门、委阳、主小腹坚痛引阴中。不得小便。关元、主三十六疾不得小便。气冲。主淋闭不得尿。大敦、主小便难而痛。（甲云。照海主之。）横骨、大巨、期门、主小腹满。小便难。阴下纵。阴谷、大敦、箕门、委中、委阳、主阴跳遗小便难。中封、行间、主振寒溲白。尿难痛。曲骨、主小腹胀。血癃小便难。列缺、主小便热痛。中极等、（见失精。）承扶、屈骨端、主小便不利。（见大便不禁。）少府、三里、主小便不利癃。阴陵泉主心下满。寒中小便不利。包肓等、（见淋。）石门、关元、阴交、中极、（并见无子。）曲骨、（见带下。）主不得小便。京门、主溢饮。水道不通。溺黄。太冲、治腰引小腹痛。小便不利。状如淋（明同。） 疝、小腹肿。溏泄遗溺阴痛。面目苍色。胸胁支满。足寒。大便难。（铜）水道、治膀胱寒。三焦热。小便不利。（见小腹痛。）会阴、治小便难。窍中热。（千同。）皮痛阴端寒冲心。横骨、治腹胀小便难。阴器纵伸痛。

　　阴包、（见腰。）至阴、阴陵泉、（见疝。）地机（见水肿。）三阴交、（见 癖。）治小便不箕门、（见淋。）治小便不通。阴谷、治烦逆溺难。小腹急。引阴痛。股内廉痛。五里、治肠中满。热闭不得溺。行间、治溺难。（见白浊。）

　　有人小便淋涩不通。甚以为苦。予令摘王不留行叶。（详见淋沥。）研细煎服。即愈。（黄椎破。水煎数沸服。治大小便不通立效。亦有多煎葱汤。浸脐以下。得通。）

　　针灸资生经第三

　　小便五色

　　肾俞、主小便难。赤浊。骨寒热。（千）前谷、委中、主尿赤难。上廉、下廉、主小。凡尿青、取井。黄取俞。赤取荥。白取经。黑取合。承浆、主小便赤黄。或时不禁。

　　完骨、小肠俞、白环俞、阳纲、膀胱俞、主小便赤黄。中管、主小肠有热。尿黄。关元、主肾病。气癃尿黄。京门、（又见下不通。）照海、主尿黄。水道不通。太陵主目赤。小便如血。关元、主伤中尿血。太陵、治小便如血。关元、（明下同。）治溺血。（见脐痛。）下管、疗小便赤。（明见腹坚。）阴交、治脐下热。小便赤。气痛如刀搅。作块如阴跷、疗尿黄水。小腹热。咽干。下云、疗小便难。小肠俞、治小便赤涩。小肠紧急大溪、关元、（见贲豚。）白环俞、疗小便黄。（下）小肠俞、治小便赤涩淋沥。小腹痛。（铜）膀胱俞、治小便赤涩。遗溺。阴生疮。少气。胫寒拘急。不得屈伸。上廉、治小便难。赤黄。太溪、（见伤寒无汗。）兑端、（见渴。）阴谷、（见腹胀。）下廉、治溺黄。魂门、治小便赤黄。关元、（见脐痛。） 边、（见腰痛。）气海、阳纲、治小便赤涩。（见腹胀。）下脘、治小便赤。（见腹痛。）大敦、主尿血。灸三壮。（千）

　　小便有五色。惟赤白色者多。赤色多因酒得之。宜服本事方清心丸。（予教人服效。）白色乃与水煎苦 菜根服即愈。

　　针灸资生经第三

　　治梦遗失精（白浊）

　　虚劳尿精。灸第七椎两旁各三十壮。（千）或曲泉百壮。虚劳白浊。灸脾俞百壮。或三焦俞、与人交精泄。灸三阴交五十。失精阴缩。灸中封五十。阴痛溺血精出。灸列缺俞五十一。失精五脏虚竭。灸曲骨端五十。失精阴缩茎痛。灸大赫三十。失精膝胫痛冷。灸曲泉百壮。腰脊冷疼溺浊。灸脾募百壮。（并千）白浊漏精。灸大椎骨尾龟骨并中间共三穴。以绳量大椎至尾龟骨折中取中间穴。（别附。）太冲、中封、地机、主精不足。（千）中极、蠡沟、漏谷、承扶、至阴、主小便不利。失精。（明下同。）

　　志室治失精。小便淋沥。然谷、主精溢。（大赫同。） 酸不能久立。足一寒一热。

　　、治溺难白浊。寒疝。小腹肿。肾俞、治溺血。便浊。出精。（铜见劳瘵。）膏肓俞、治梦失精。（见劳。）至阴、曲泉、（见风劳。）中极、（明下同。）治失精。（见淋。）志室、治下肿失精。梦泄精。灸三阴交二七壮。梦断神良。（千）虚劳尿精。阳陵泉或阴陵泉随年壮。或十椎十九椎旁三十壮。耳聋腰痛失精。食少。膝以下清云云。当灸京门五十壮。十四五脏论曰：心有三孔。藏精汁三合。（千同。）则人之遗漏。其因于心乎。心动则遗漏从之。

　　欲免此患。要养其心。使不动可也。其次、则邪念或起。必早抑之。至游居士云、不愁念起。只恐觉迟。是也。服药针灸。斯为下矣。然犹愈于不为也。

　　针灸资生经第三

　　大便不通

　　大钟、中 、石门、承山、太冲、中管、大溪、承筋、主大便难。（千）昆仑、主不得。肓俞、主大便干。腹中切痛。石关、主大便闭。寒气结。心坚满。承山（见转筋。）

　　大溪、（见伤寒无汗。）治大便难。（铜）大钟、（铜见淋。）石关、治大便秘涩。肓俞、治大便燥。（见腰痛。）中注、治小腹有热。大便坚燥不利。大白、治腰痛大便难。太冲、治足寒大便难。石关、膀胱俞、疗腹痛大便难。（明下）大便难、灸七椎旁各一寸七壮。（千）又承筋三壮。大便不通。大敦四壮。大便闭塞。气结。心坚满。石门百壮。（余见千金。）腹中有积。大便秘。巴豆肉为饼。置脐中。灸三壮。即通。神效。耆域蜜兑治大便秘。（详见既效。）

　　针灸资生经第三

　　大小便不通

　　丰隆、主大小便涩难。（明同。）长强、（明下同。）小肠俞、主大小便难。淋癃。包肓、主癃闭下重。大小便难。

　　水道、主三焦约。大小便不通。（又云生妇人。）营冲四穴、主大小便不利。大溪、便难。尿黄。中注、浮 、主小腹热。大便坚。白环俞、（见腰脊。）扶承、（见痔。）大肠俞、治大小便不利。（铜见腹胀。）会阴、治不得大小便。（见阴痛。千同）。浮 、治小肠热。大肠结。（见筋急。）膀胱俞、疗大小便难。尿赤。（明）交信、疗大小便难。

　　一卒伤寒。大小便不通。予与五苓散而皆通。五苓固利小便矣。而大便亦通者。津液生故也。或小便通而大便尚不通。宜用蜜兑道之。（必用方。妇人老人大便秘。用麻子苏子煮粥食。最佳。）

　　针灸资生经第三

</div>
    <div class="pagination">
<a href="针灸资生经_page15.html">上一页</a><span>...</span><a href="针灸资生经_page11.html">11</a><a href="针灸资生经_page12.html">12</a><a href="针灸资生经_page13.html">13</a><a href="针灸资生经_page14.html">14</a><a href="针灸资生经_page15.html">15</a><span class="current-page">16</span><a href="针灸资生经_page17.html">17</a><a href="针灸资生经_page18.html">18</a><a href="针灸资生经_page19.html">19</a><a href="针灸资生经_page20.html">20</a><a href="针灸资生经_page21.html">21</a><span>...</span><a href="针灸资生经_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
