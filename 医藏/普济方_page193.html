<!DOCTYPE html>
<html>
<head>
    <meta charset="UTF-8">
    <title>普济方 - 第 193 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 193 页/共 3614 页</h1>
    <div class="content">　　入水滤取汁一盏。与皂荚汁同药末熬。和丸如梧桐子大。每服二十丸。食后温水下。日三。

　　仍用后硫黄膏涂疮。

　　硫黄膏涂疮

　　硫黄（研一钱）上以葱白三寸。童子小便二合。浸一宿。研绞取汁涎作膏。临卧浆水洗面

　　牡荆子丸

　　（出圣惠方）

　　治肺脏风毒。皮肤生疮疥。

　　牡荆子（三分）防风（三两去芦头）皂荚（一十挺去皮涂酥炙）桑螵蛸（三两微炒）上为末。炼蜜和捣三二百杵。丸如梧桐子大。每服二十丸。荆芥汤下。

　　天麻丸治肺脏风毒。外攻皮肤瘙痒生疮。

　　天麻（一两）蝉壳（一两）皂荚（去皮酥炙令黄焦去子三两）上为末。用精羊肉研烂和捣。

　　缘云散

　　（一名平肺缘云散肘后方）

　　治肺脏风毒疮。热疮大风疾。

　　用桑叶好者。净洗过。熟蒸一宿后。日干为末。水调二钱。每服热汤下。

　　治肺风疮。及胸面上疮。

　　（本草）以枇杷叶去毛。煮汁饮之。

　　卷二十八　肺脏门

　　肺中寒（附论）

　　内经曰。肺恶寒。形寒饮冷则伤肺。盖肺脉之循环胃口。苟为寒邪所中。则有咳而鼻塞。

　　唾

　　方

　　白石英丸治肺感寒邪。补益元气。

　　白石英（研）磁石（碎研）阳起石（研）肉苁蓉（汤浸切焙）菟丝（酒浸烂软捣焙）熟干地黄（各一两半）石斛（去根）白术五味子栝蒌根（各三两）巴戟天（去心一两一分）蛇床子（半两）防风（去叉一两一分）桂（去粗皮）人参（各一两）上为末。

　　炼蜜和丸如梧桐子大。每服即可服十五丸。空心温服。米饮下亦得。加至三十丸。日二。

　　紫苏子汤治肺感寒气。咳唾浊沫。语声不出。有妨饮食。神思倦怠。

　　紫苏子麻黄（去根节煮掠去沫焙）杏仁（去皮尖双仁炒）百合（一两）甘草（炙半两）陈皮（去白焙）桑根白皮（锉）赤茯苓神曲桔梗（焙各一两）上捣筛。每服三钱。

　　水一盏。煎至七分。以绵滤去滓。通口热细呷。临卧再服。

　　麻黄汤治男妇远年肺气。轻感寒时。先觉发噎相似。加之喘急气促即便发作。但

　　初感寒打麻黄（去根节洗煮掠去沫）陈橘皮（去白焙各半两）桔梗（焙）防风（去叉）芎紫菀（去苗土）羌活（去芦头）杏仁（汤浸去皮双仁麸炒）甘草（炙）细辛（去苗土各一两）上捣筛。每服三钱。水一盏。生姜三片。同煎取七分去滓。稍热徐服。不拘时候。

　　款冬花汤治肺中寒咳。呕浊唾不止。

　　款冬花桑根白皮（锉）人参前胡（各去芦头）甘草（炙）杏仁（去皮尖双仁麸炒）半夏（汤浸七次去滑）细辛（去苗叶各半两）陈橘皮（汤浸去白三分）桔梗（炒半两）上捣筛。每服四钱。以水一盏。入生姜五片。煎至七分去滓。温服。

　　橘皮汤

　　（杨子建护命方）

　　治肺脏本热。因伤于风。寒热相交。痰唾稠浊。发而

　　成咳。服冷药其咳愈加。清涕不止。

　　陈橘皮（汤浸去白焙半两）麻黄（去根节先煮去沫）羌活（去苗头）防风（去叉）芎紫菀（去苗土）桔梗（各一两）细辛（去苗叶一两半）甘草（二钱炙）上捣筛。每服二钱。

　　水一盏。生姜二片。同煎取七分去滓。温服。不拘时候。一方空心吃。

　　参附散治肺气虚弱。中风寒咳唾不止。

　　人参（一两半）附子（炮裂去皮脐）麻黄（去根节先煮掠去沫焙）干姜（炮）细辛（去苗叶）防风甘草（炙各一两）五味子独活（去芦头一两半）上为散。每服一钱。温酒调下。

　　华盖汤

　　（王氏博济方）

　　治肺感寒气。咳唾稠痰。久疗不瘥。

　　紫苏子（炒）麻黄（去根节煮掠去沫焙）杏仁（汤浸去皮尖双仁炒）陈皮（汤浸去白焙）桑白皮（细锉）赤茯苓（去粗皮各一两）甘草（半两炙）上为散。每服三钱。水一盏。

　　煎至七分。去滓温服。食后。

　　五味子汤治肺寒涕唾稠浊。

　　五味子紫菀（去苗）桂（去粗皮）麻黄（去根节）甘草（炙各一两）细辛（去苗叶）干姜（炮各半两）上为散。每服四钱。水一盏。入生姜一片。大枣二枚。煎取七分。食后温服桂心汤。

　　治肺中寒咳唾喘息。

　　桂心（去粗皮二两半）麻黄（去根节煮去沫二两）甘草（炙）杏仁（汤浸去皮尖双仁炒）款冬花（焙各一两）上为散。每服三钱。水一盏。煎至七分。去滓温服。日三。

　　麻黄饮治肺中寒气头疼咳逆。涕唾稠浊。鼻塞短气。

　　麻黄（去根节煮去沫）前胡（去芦头）白前桑白皮（锉）杏仁（去皮尖各一两）上为散。每服三钱。水一盏。葱白三寸切。煎取七分去滓。温服。

</div>
    <div class="pagination">
<a href="普济方_page192.html">上一页</a><span>...</span><a href="普济方_page188.html">188</a><a href="普济方_page189.html">189</a><a href="普济方_page190.html">190</a><a href="普济方_page191.html">191</a><a href="普济方_page192.html">192</a><span class="current-page">193</span><a href="普济方_page194.html">194</a><a href="普济方_page195.html">195</a><a href="普济方_page196.html">196</a><a href="普济方_page197.html">197</a><a href="普济方_page198.html">198</a><span>...</span><a href="普济方_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
