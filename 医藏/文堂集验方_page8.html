<!DOCTYPE html>
<html>
<head>
    <meta charset="UTF-8">
    <title>文堂集验方 - 第 8 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文堂集验方 - 第 8 页/共 35 页</h1>
    <div class="content">　　〔胃脘嘈杂吐清水〕 广橘红为末。五更坐起床上。安末五分于手心男左女右干舐下。

　　勿卧。服三四次愈。

　　〔饮食不住口仍易饥饿〕 绿豆。糯米。黄麦。（各一升炒熟）共磨成粉。每服一酒杯。

　　以滚汤调服。三五日即效。

　　〔胸膈饱胀虚肿〕 苍术。（制如前末四两） 陈皮。浓朴。（各五分）川椒。（少许）

　　猪肚一具。去油净。入大蒜装满。线缝口。用冷热水各七碗。先烧滚入肚。煮至水干为度。

　　取出捣烂无丝。合前药末为丸。每日空心滚汤下二钱。最速效。

　　〔呃逆〕 因寒而起者。良姜。（一钱五分）丁香。（一钱）柿蒂。（二钱）甘草。（炙五分）

　　水煎服。 柿蒂煎汤饮亦止。 日久不愈。连四五十声者。生姜汁一杯。加蜜一二匙。温热服之即止。 用纸燃刺鼻中。得嚏即止。 诸药不效。用硫黄。乳香。各等分。以酒煎。令病患以鼻嗅之即止。（或单用雄黄。酒煎。嗅鼻即止。）

　　〔呃逆灸法〕 妇人以乳头垂下到处是穴。男子以乳头下一指许为率。骨间动脉处是穴。

　　男左女右。灸一处。艾炷如小麦大。着火即止。三壮不止者。不可治。此最神效。

　　〔噎膈翻胃〕 凡人朝食而暮吐。暮食而朝吐。或食罢即吐。谓之翻胃。饮食膈噎。咽吞不下。谓之膈食。二者名异。而症实同。盖翻胃未有不由于膈噎起。此症年老及血气枯槁者难治。惟痰火久郁。胃脘壅塞者。可渐次调治。

　　〔胃热呕噎〕 芦根五两。切碎。水煎空心服即止。 凡噎症。用糯米粉。以牛涎拌作小丸。煮熟食之即效。或水服牛口。涎二匙。终身不噎。（以水洗净老牛口。用盐涂之。以荷叶包牛口。使耕力乏即涎出。）

　　〔气噎不下饮〕 枇杷叶。（去毛净蜜炙五钱）陈皮。（去白一钱半）生姜三片。水煎匀二次服。并治暴呕吐。

　　〔翻胃〕 芦根。茅根。（各二两）水煎服。（凡用芦根。取不浮露在外者。） 翻胃吐食初起。用树上黄香圆。粪内浸七日。再用童便浸七日。水洗风干。煎汤吃。 干柿饼。每用三枚。连蒂捣烂。用酒服甚效。 甘蔗汁一碗。入生姜汁半钟匀二次。服三次效。（甘蔗汁又治中酒毒干呕者） 大鲫鱼。（自死者一个。活者不效。）剖去肠留鳞。用大蒜头去皮切薄。

　　填鳞骨俱去。用平胃散。（姜炒浓朴一钱陈皮一钱米泔浸过苍术一钱甘草六分共为末）杵丸桐子大。晒干收贮。勿令泄气。空心米汤下三十丸。 日久不效。用韭汁。（二两）牛乳。（一盏）

　　生姜。（五钱取汁）竹沥。（半盏）童便。（一盏）和匀温服效。 曾治一人。饮食一二日后。

　　一齐吐出。气味酸变。病久肌肉尽落。皮枯羊粪。诸药无效。用千金方。猪板油。（十两熬净去渣）白蜜。（八两炼净）二味再入铜锅内熬数沸。入生姜自然汁三两。和匀。取起成膏。

　　不时含服含化。初吃一服。尚吐一次。连吃三服全愈。（原孙真人治关隔不通神方也。） 久吐枯燥有服人乳多吃燕窝而愈者。

　　〔冷涎翻胃〕 其形发时先吐冷涎。次则吐食。因劳而起者。多。用大黄。（一两生姜自然汁半茶杯。炙大黄令燥。浸入姜汁内。再炙再浸。以汁尽为度。）切焙为末。每服二钱。

　　用〔膈食〕 马子碱。（火 透四两）研细。蜜水调服。

　　〔隔气〕 沉香。（一钱磨汁）白汤徐下。 凡噎膈症病久。已经血枯。肠结羊矢。口吐蟹沫。或年过五十岁者。勿服峻利之药。

　　卷一

　　腰痛

　　〔总论〕 腰痛有湿、热、寒、滞、肾虚、之不同。然患者起于真阴不足者多。故宜培养肾气。其实邪腰痛者。十之二三耳。

　　〔湿热腰腿痛〕 痛时腰骨如板。不能俯仰。遇阴雨或久坐而痛更盛者用苍术。（米泔水浸一宿焙燥切片三钱）防风。黄柏。（酒炒各一钱）水煎空心服。以好为度。

　　〔寒湿腰痛〕 威灵仙。（五钱）好酒一斤。蒸出味。每日空心饮二杯。得微利下即效。

　　并治痰积腰痛。寒湿脚腿痛。

　　〔腰痛如刺〕 面肿垢黑。气血虚惫。发落齿枯。唾涕痰涎。痛不能行立者。新鹿角。

　　（心黄者勿用。刮去黑皮。取白者锉屑。四两炒黄。） 为末。加牛膝五钱为丸。每服空心酒下痛屈而难伸。山楂。（三钱研末。）盐汤下。

　　〔肾虚腰痛〕 痛时悠悠戚戚。屡发不已。劳动即痛。杜仲。补骨脂。青盐。共为末。

　　入猪腰子内蒸熟。好酒下。连服数次即效。 小茴香研末。煨猪腰子服亦效。 羊肾为末。

　　每服酒下二钱。日三服。大能补肾气。益精髓。

　　〔跌扑瘀血腰痛〕 橘核。（炒去皮二钱）为末。酒调下。日一服。

　　卷一

　　诸药食毒

　　〔解诸中毒〕 一觉腹中不快。即以生豆试之。入口不觉豆腥气。乃是中毒。急以升麻煎汤连饮。以手探吐即解。 白蜡。（一块研细）清水搅匀服下。得吐泻即解。

　　〔百药毒〕 生甘草。或用绿豆煎浓饮之。能解百毒。 甚至口眼已闭垂危而气未绝者。

　　急以上白糖。淡豆豉。靛花。甘草。（各等分研细）冷水调灌即醒。 或服药过多。以致头面浮肿。唇裂流血。或心腹饱闷。脐下撮痛者。用马料豆。绿豆。（各三四合）煎汁。连豆服。

　　以好为度。 服散风药过多。以致闷乱不省。用甘草同生姜。煎汁顿服。

　　〔中附子天雄毒〕 绿豆。小黑豆。（水浸捣汁服）或煎汁服。

　　〔中巴豆毒〕 口渴面赤。五心烦热。泄痢不止。川黄连。（二钱炒）干姜。（炮一钱）

　　煎服。 芭蕉根叶捣汁饮之。利止即安。 绿豆煮汁冷服之。皆效。

　　〔铅粉毒〕 肥皂水灌下。得吐即解。砂糖水调服。亦效。

　　〔生半夏毒〕 令人口哑。以生姜自然汁灌之。（即垂危者服之即解。）

　　〔中钩吻毒〕 生池傍。与芹菜相似无他异。惟茎有毛别之。误食杀人。急取鸡蛋。（须抱未成雏者。研烂。）和麻油灌之。吐出毒物可生。或白鸭血。羊血灌之。或用荠 。（即甜桔梗。）八两。水煎浓分二次温服。

　　〔野蕈毒〕 忍冬藤生啖之。或煎浓汁饮。 或煮黑豆汁饮。或饮地浆水（方见伤寒门。）

　　并〔闭口椒毒〕 误食之。舌麻心开。口吐白沫。甚者身冷欲绝。地浆水灌之。或饮醋解之。如只气闭。饮井水可解。

　　〔升丹毒〕 地浆水多服即效。口破烂者。先服绿豆汁。

　　〔误食桐油〕 令人呕吐不止。急饮热酒即解。

</div>
    <div class="pagination">
<a href="文堂集验方_page7.html">上一页</a><span>...</span><a href="文堂集验方_page3.html">3</a><a href="文堂集验方_page4.html">4</a><a href="文堂集验方_page5.html">5</a><a href="文堂集验方_page6.html">6</a><a href="文堂集验方_page7.html">7</a><span class="current-page">8</span><a href="文堂集验方_page9.html">9</a><a href="文堂集验方_page10.html">10</a><a href="文堂集验方_page11.html">11</a><a href="文堂集验方_page12.html">12</a><a href="文堂集验方_page13.html">13</a><span>...</span><a href="文堂集验方_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
