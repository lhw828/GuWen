<!DOCTYPE html>
<html>
<head>
    <meta charset="UTF-8">
    <title>证治准绳 - 第 190 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 190 页/共 348 页</h1>
    <div class="content">　　治胎后血上冲心生姜五片切以水八升煮取三升分三服
　　崔氏疗产乳晕絶方以洗儿水饮三合良　或恶血服少许良
　　醋墨【产后通用方】
　　针灸摘产后血晕不省人事　三里　支沟　三隂交【心术无此一穴】
　　标幽又法　隂交　阳别
　　世又法　神门　内闗【不应取后穴】闗元【灸】
　　厥逆【产后手足厥逆肩井主之一妇人产后日食茶粥二十余碗至一月后遍身氷冷数块人以指按其冷处即冷从指下上应至心如是者二年诸治不効以八物汤去地黄加橘红入姜汁竹沥一酒盅十服乃温】
　　血不下
　　大夫恶露不下者由产后脏腑劳伤气血虚损或胞络挟于宿冷或产后当风取凉风冷乘虚而搏于血血则壅滞不宣积蓄在内故令恶露不下也　薛前证若恶露不下用失笑散【见后心痛】若气滞血凝用花蘂石散【胞衣不下】一产妇患前证服峻厉之剂恶露随下久而昏愦以
　　手防其腹余曰此脾气复伤作痛故用手防也以人参理中汤加肉桂二剂补之而愈
　　大全疗产后三四日恶露不下
　　芍药【十分】知母【八分】生姜　当归　蒲黄【各四分】红花【二分】荷叶中心蒂【七枚】生地黄汁【二合】
　　右八味细切以水二升煎至七合去滓服
　　荷叶散　疗产后恶露不下腹中疼痛心神烦闷干荷叶【二两】鬼箭羽　桃仁　刘寄奴　蒲黄【各一两】
　　右五味为粗末毎服三钱以童便一大杯姜二片生地黄一分捶碎同煎至六分去滓无时热服
　　广济疗产后恶露不多下方
　　川牛膝　大黄【各二两】牡丹皮　当归【各一两半】芍药蒲黄　桂心【各一两】
　　右七味为末以生地黄汁调酒服方寸匕日二服血下愈
　　没药丸　治产后恶露方行而忽然断絶骤作寒热脐腹百脉皆痛如锥刺非常此由冷热不调或思虑动作气所拥遏血蓄经络
　　当归【一两】桂心　芍药【各半两】桃仁【去皮尖炒研】没药【研各二钱半】防虫【去足翅炒】水蛭【炒焦各三十枚】
　　右七味为末醋糊丸如豌豆大醋汤下三丸
　　千金备急丹【见胞衣不下】
　　保命治妇人恶血不下　当归【炒】芫花【炒等分】
　　右二味为细末毎服三钱酒下　又方用好墨醋淬末以童便酒下妙
　　梅师治产后血不下蒲黄三两水三升煮取一升顿服本事方治产后血不下益母草捣绞汁毎服一小钟入酒一合搅匀温服
　　千金治产后血不去麻子五升酒一升浸一宿明旦去查温服一升不瘥再服一升不吐不下不得与男子通一月将养如初瘥
　　黒龙丸【见通用方内】
　　生料五积散　治产后恶露不快腹中疼痛或腹内有块及发寒热并加醋少许煎通口服亦能疗血崩
　　血不止
　　大夫产后恶露不絶者由产后伤于经血虚损不足或分解之时恶血不尽在于腹中而脏腑挟于宿冷致气血不调故令恶露淋沥不絶也　薛前证若肝气热而不能主血用六味地黄丸若肝气虚不能藏血用逍遥散若脾气虚而不能摄血用六君子汤胃气下陷而不能统血用补中益气汤若脾经欝热而血不归源用加味归脾汤若肝经怒火而血妄行用加味四物汤若气血俱虚用十全大补汤若肝经风邪而血沸腾用一味防风丸　一产妇恶露淋漓体倦靣黄食少恶寒昼夜不寐惊悸汗出此脾经虚热用加味归脾汤而痊后因怒脇胀作呕少食用六君子加柴胡治之而痊
　　芎归加芍药汤　治产后血崩晕不知人事
　　川芎　当归　芍药【各等分】
　　右三味防咀毎服四钱以水一钟半煎至七分去渣无时热服
　　云岐治产后血崩如豆汁紫黒过多者四物汤加蒲黄生地黄汁阿胶蓟根艾白芷煎服
　　疗产后七八日恶露不止
　　败酱草　当归【各六分】芍药　续断【各八分】川芎　竹茹【各四分】生地黄【炒干十二分】
　　右七味细剉以水二升煮取八合空心顿服
　　丹二七孺人产后冒寒哭多血再下身瞤脉沉
　　当归　白术　陈皮　川芎　干姜　黄芩【各二钱】芍药【一钱】炙甘草【少许】
　　右八味分二贴水煎服
　　王孺人因忧虑堕胎后两月余血不止腹痛此体虚气滞恶物行不尽　陈皮【一钱】白术【二钱】芍药【一钱】木通　川芎【五分】甘草【二分炙】作汤下五芝丸六十粒食前服
　　独圣汤　疗产后亡血过多心腹彻痛然后血下久而不止亦治赤白带下年深诸药不能疗者良验贯众【状如刺猬者一个全用只揉去毛花蔓用之不剉断】
　　右用好酒醋蘸湿漫火炙令香熟冷为细末用米饮调下二钱空心食前服
　　千金治产后恶血不尽或经月或半歳者升麻三两清酒五升煮取二升半分温再服
　　牡蛎散　治产后恶露淋沥不絶心闷短气四肢乏弱头目昏重烦热不思饮食靣黄体痩
　　牡蛎【煆】川芎　熟地黄　白茯苓　龙骨【各一两】续断　当归　艾叶【酒炒】人参　五味子　地榆【各半两】甘草【二钱半】
　　右十二味为末毎服二钱水一中盏生姜三片枣一枚煎至六分去滓食前服
　　产书产后犹有余血水气者宜服豆淋酒黒豆五升熬令烟尽于磁器内以酒一斗焠之葢豆淋酒治汚血又能发表也
　　治产后恶血不絶崩血不可禁腹中绞痛气息急治蓐中三十六疾【广济方】
　　乱髪【烧一两】阿胶【二两】代赭石　干姜【各三两】马蹄殻【一枚烧】干地黄【四两】牛角防【五两酥炙】
　　右七味为细末炼蜜和丸如梧桐子大毎服三四十丸空心米饮下日二服
　　反魂丹【见前胎产大法】
　　文仲葛氏治恶露不絶方　以锯截桑木取屑五指撮酒服之
　　又方　炙桑白皮煮水饮之
　　秘禄治胎落下血不止以桑木中蠧虫烧末酒服方寸匕日二服
　　疗产后泄血不止无禁度及治腹痛胸膈闷以姜黄为末酒服方寸匕日三四服【胡氏云姜黄治恶露不止】
　　疗产后血不止虚羸迨死亦治血气蒲黄二两水二升煎八合顿服
　　心痛
　　大全产后心痛为隂血亏损随火上冲心络名曰心胞络痛宜大岩蜜汤治之若寒伤心经名曰真心痛朝发夕死夕发朝死无药可救　薛前证若阳气虚寒用岩蜜汤温之瘀血上冲用失笑散散之血既散而痛仍作用八珍汤补之大凡心腹作痛以手按之却不痛此血虚也须用补养之剂　一产妇凡前证昏愦口噤冷汗不止手足厥逆用六君子加附子一钱以回其阳二剂顿苏又以十全大补汤养其血气而安　一产妇患前证手不敢近腹用失笑散一服下瘀血而愈次日复痛亦用前药而安　一产妇患前证用大黄等药其血虽下复患头痛发热恶寒次日昏愦自以两手坚防其腹不得诊视其靣色青白余谓脾气虚寒而痛也用六君子汤加姜桂而痛止又用八珍汤加姜桂调理而安七气手拈散　治产后心气攻痛
　　胡索　小蘹香　白芍药　干漆【炒】枳殻【各二钱】黄连　石菖蒲　香附子　苏叶【各一钱半】没药　乳香【各一钱】甘草【六分】
　　右十二味剉散分作二服毎服用水一盏半姜三片煎至七分空心服
　　大岩蜜汤
　　生干地黄　当归　独活　吴茱萸　芍药　干姜　甘草　桂心　小草【各一两】细辛【半两】
　　右十味为散毎服半两水三盏煎至一盏去滓稍热服评曰产后心痛虽非产蓐常疾痛或有久痛未必便是血痛设是岩蜜汤岂可用熟地黄熟地黄泥血安能去痛此方本出千金用生干地黄耳茱萸一升合凖五两干姜三两细辛治停寒在下焦方本一两却减半两制竒制耦量病浅深自有品数不可妄意加减然以岩蜜汤治血痛不若失笑散更捷
　　失笑散　治心腹痛欲死百药不效服此顿愈【此方与紫金丸大同小异】
　　五灵脂　蒲黄【各等分】
　　右二味为末先用酽醋调二钱熬膏入水一盏煎至七分食前热服良验
　　经心录蜀椒汤　治产后心痛此大寒所为
　　蜀椒【二合】芍药【三两】半夏　当归　桂心　人参　甘草　茯苓【各二两】生姜汁【五合】蜜【一升】
　　右十味切以水九升煮椒令沸下诸药煮取三升半去滓下姜汁及蜜更煎取三升服五合至六合
　　火龙散亦治产后心痛【方见胎前心痛】
　　治产后血不尽心腹痛荷叶熬令香为末水煎下方寸匕圣惠治产后恶血冲心痛气闷欲絶用桂心三两捣罗为散狗胆汁和丸如樱桃大不拘时热酒磨下二丸
　　胡索散　手拈散【俱心腹痛】
　　腹痛
　　薛产后小腹作痛俗名儿枕块用失笑散行散之若恶露既去而仍痛用四神散调补之若不应用八珍汤若痛而恶心或欲作呕用六君子汤若痛而泄防用六君子汤送四神丸若泄防痛而或后重用补中益气汤送四神丸若胸膈饱胀或恶食吞酸或腹痛手不可按此是饮食所致当用二陈加山查白术以消若食既消而仍痛或按之不痛或更加头痛烦热作渴恶寒欲呕等证此是中气被伤宜补脾胃为主若发热腹痛按之痛甚不恶食不吞酸此是瘀血停滞用失笑散以消之若止是发热头痛或兼腹痛按之却不痛此是血虚用四物加炮姜参术以补之病机要云胎产之病从厥隂经论之无犯胃气及上中二焦为之三禁不可汗不可下不可利小便发汗者同伤寒下早之证利大便则脉数而已动于脾利小便则内亡津液胃中枯燥制药之法能不犯三禁则荣卫自和而寒热止矣如发渴用白虎气弱用黄茋血刺痛则用当归腹中痛则加芍药宜详察脉证而用之丹溪先生云产后当大补气血为先虽有杂证从末治之一切病多是血虚皆不可发表一产妇腹痛发热气口脉大余以为饮食停滞不信乃破血补虚反寒热头痛呕吐涎沬又用防火化痰理气四肢逆冷泄防下坠始悔问余曰何也余曰此脾胃虚之变症也法当温补遂用六君加炮姜二钱肉桂木香各一钱四剂诸证悉退再用补中益气之剂元气悉复一妇人产后腹痛后重去痢无度形体倦怠饮食不
　　甘懐抱久欝患茧唇寐而盗汗如雨竟夜不敢寐神思消烁余曰气血虚而有热用当归六黄汤内黄芩连蘖炒黒一剂汗顿止再剂全止乃用归脾汤八珍散兼服元气渐复而愈　一产妇小腹作痛服行气破血之药不效其脉洪数此瘀血内溃为脓也以子仁汤二剂痛止更以太乙膏下脓而愈产后多有此病纵非痈用之更效　一产妇小腹痛小便不利用薏苡仁汤二剂痛止更以四物加红花桃仁下瘀血而愈大抵此证皆因荣卫不调或瘀血停滞所致若脉洪数已有脓脉但数防有脓脉迟紧乃瘀血下之即愈若腹胀大转侧作水声或脓从脐出或从大便出宜用蜡矾丸太乙膏及托里药　一产妇小腹作痛有块脉芤而濇以四物加胡红花桃仁牛膝木香治之而愈　一妇产后小腹患痛服子仁汤下瘀血而痊凡瘀血停滞宜急治之缓则腐化为脓最难治疗若流注闗节则患骨疽失治多为败证　一妇人寒月中产后腹大痛觉有块百方不治一人教以羊肉四两熟地黄二两生姜一两水煎服之二三次愈
　　大儿枕者由母胎中宿有血块因产时其血破散与儿俱下则无患也若产妇脏腑风冷使血凝滞在于小腹不能流通则令结聚疼痛名之曰儿枕也
　　延胡索散　治产后儿枕腹痛
　　延胡索　当归【各一两】真琥珀　蒲黄【炒各二钱半】赤芍药【半两】桂心【半两】红蓝花【二钱】
　　右七味为细末以童便合酒温温调三钱食前服
　　疗新产后七八日腹痛两脇痛
　　当归　刘寄奴　苦梗【各十二分】延胡索【别为末】桂【心】陈皮【各四分】茯苓　芍药【各八分】
　　右八味防咀以水二升煮取八合调延胡索末空心服
　　疗先患冷气因产后发腹痛
　　川芎　桂心　当归　吴茱萸　茯苓　芍药甘草【各六分】桃仁【十分】
　　右八味防咀以水七升煮取二升去滓分三服
　　丹产后三日血块痛发热
　　五灵脂【畧炒】牡丹皮　没药　滑石
　　右四味研细分五贴豆淋酒调下之食前
　　冯宅产后发热腹中痛有块自汗恶寒曾服黒神散白术　芍药【三钱】滑石【五钱】黄芩　牡丹皮【各二钱半】人参川芎　当归尾　陈皮　荆芥　干姜【各一钱】甘草【少许】
　　治血瘕痛无定处
　　童便【三升】生地黄汁　生藕汁【各一升】生姜汁【二升】
　　右先煎三味约三分减二次下姜汁漫火煎如稀饧毎取一合温酒调下
　　黒神散　疗产后血块痛经脉行后腹疼并经脉不调
　　熟地黄【一斤】陈生姜【半斤】
　　右二味同和炒干为末毎服二钱用乌梅调下常服酒调经脉不通乌梅荆芥酒调下
　　一方同山查浓煎汁入沙糖少许再煎热服
　　治儿枕痛乃血瘕也用真蒲黄研细调酒服二钱如燥渴者新汲水调下　又方隔年蟹殻烧灰酒调下治产后儿枕大痛黒白散
　　乌金石【醋煅七次另研】寒水石【煅存性为末】
　　右各収之痛时各炒一钱半米饮调下痛止勿服未止再服
</div>
    <div class="pagination">
<a href="证治准绳_page189.html">上一页</a><span>...</span><a href="证治准绳_page185.html">185</a><a href="证治准绳_page186.html">186</a><a href="证治准绳_page187.html">187</a><a href="证治准绳_page188.html">188</a><a href="证治准绳_page189.html">189</a><span class="current-page">190</span><a href="证治准绳_page191.html">191</a><a href="证治准绳_page192.html">192</a><a href="证治准绳_page193.html">193</a><a href="证治准绳_page194.html">194</a><a href="证治准绳_page195.html">195</a><span>...</span><a href="证治准绳_page191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
