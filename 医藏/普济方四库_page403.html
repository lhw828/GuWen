<!DOCTYPE html>
<html>
<head>
    <meta charset="UTF-8">
    <title>普济方四库 - 第 403 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 403 页/共 1812 页</h1>
    <div class="content">　　乌头【炒制去皮脐】地龙【炒】羌活【去芦头】虎骨【酒炙】延胡索当归【切焙】没药【研】防风【各一两】
　　右捣罗为散毎服二钱冷酒调下空心食前日二服
　　麝香丸【出圣惠方】治白虎风不计月日逺近热加寒痛走转不定如刀割不可忍者
　　麝香【细研】雄黄【研】硃砂【研各一两】地龙【三分炒】白附子【半两炮制】芫花【三分醋拌炒干】斑猫【五枚同糯米炒令黄去翅足】狼毒【三分剉醋拌防炒】
　　右捣为末以醋煑面糊丸菉豆大不计时候以温酒下五丸
　　牛膝散治白虎风疼痛难忍
　　牛膝【去苗酒浸切焙】当归【切一两】虎骨【二两酥炙黄】赤芍药【一两】芒硝【别研一两】芎防【半两】桃仁【去皮尖双仁炒二十枚】
　　右为散温酒调服
　　治白虎风昼静夜发疼不可忍狂言妄见
　　防风【去乂】羌活【去芦头】桂【去粗皮】地骨皮【去土】芎防　细辛【去苗】虎骨【酒浸一宿酥炙黄】
　　右等分捣为细散每服一钱温酒调下
　　赤芍药散【出圣惠方】治白虎风筋骨疼痛四肢懈堕
　　赤芍药　羌活【各一两】仙灵脾【一两半】虎头骨【二两涂酥炙黄】天雄【炮制去皮脐】芎防　桂心【各一两】
　　右捣细末为散毎服不计时候以葱白汤调下二钱
　　麝香散【出圣惠方】治白虎风骨节疼痛不可忍者
　　麝香【研半两】没药【研】乳香【研各一两】虎牙【长大者用一付四个】天麻【二两】蜈蚣【嘴足全者酒浸三日暴干】
　　右为细散和匀每服二钱温酒调下不拘时日二三服
　　皂荚散傅方【出圣惠方】治白虎风疼痛
　　皂荚　旅生荞麦　白蒺藜　谷精草　五灵脂芸薹子【各半两】
　　右捣细罗为散用酽醋调涂之效
　　燕窠土丸摩之方【出圣惠方】治白虎风寒热发作骨节防肿痛彻骨
　　燕窠土【二两】伏龙肝【二两】砒黄【一钱】水牛肉脯【一两炙令黄别捣罗为末】
　　右捣细罗散后入砒黄牛脯等和匀毎将少许新汲水和如卵大于痛处摩之后痛止即取药抛于热油铛中
　　原蚕蛾散【出圣惠方】治白虎风昼夜游走疼痛
　　原蚕蛾【炒一分】白僵蚕【炒半两】蝉蜕【炒】地龙【白者去净泥防炒各一两】
　　右为散用干脯一片炙热安病人所卧席底当痛处不得令知若其夜痛甚难治痛缓即易治来日待病人起后看脯必有异色若脯色赤毎服用散三钱脯色青防每服四钱温酒或米饮调下空心服药后更吃酒令小醉汗出即愈
　　白僵蚕散【一名地龙散出圣惠方】治白虎风痛不可忍
　　白僵蚕【炒】臈茶【炙各一两】甘草【炙三分】地龙【白色少泥者防炒一两】
　　右为散每发时空心服二钱午后服一钱临卧服两钱并用热酒调下又先取药一两铫子中镕成水投桂末半两搅匀摊于纸上炙令热服第一服药了即贴向痛处用热绵裹之一方无甘草每服温酒调下二钱不拘时
　　阿魏散【出圣惠方】治白虎风身体疼痛不可忍转动不得阿魏【半钱】乳香【研】好茶末【各一钱】地龙【白色十五条少泥者佳防炒】
　　右为散分二服空心夜食后并用热酒调下服药后更吃热豆淋酒后乃吃热姜稀粥以布被覆取后汗通体当瘥一方不用酒止用好茶调下亦可
　　蛴螬散【出圣惠方】治白虎风疼痛昼静夜发
　　蛴螬【七枚研】甘草【炙剉炒五钱】没药【研】乳香【研各一钱】
　　右同研分二服每服煎酒一盏二三沸调下不计时
　　虎骨散【出圣惠方】治白虎风疼痛走注不定
　　虎胫骨【酥炙二两】羌活【去芦头】附子【炮制去皮脐】地龙【炒各一两】
　　右为散毎服二钱温酒调下不计时候一方无附子有防风
　　附子散【出圣惠方】治白虎风止疼痛
　　附子【炮制去皮脐】虎脑骨【一两酥炙令黄】桂心【去粗皮一分】
　　右为散每服温盐酒调下一钱至二钱空心午时各一服
　　治白虎风痛走不定不问老少
　　灰炭【五升无炭桑灰亦得纱罗罗之一遍】蚯蚓粪【一升捣之】红兰【七捻新者佳】
　　右一处搅和熬令热取好酽醋暖之拌令浥浥以故布三四重裹分作四分五更当所患处熨数数转勿住手暖之令热得所宁令小热不得作冷冷即执熬令热又熨之并用后呪法曰青皮青毛出黄皮黄毛出赤皮赤毛出白皮白毛出黑皮黒毛出急出吾口神吾口圣唾山山崩唾石石裂得汝字汝不去砍头砍头急急如律令其呪法先令人唾病处以手挼之不住手便即诵此呪不限遍数以瘥即停当诵呪不得令病人闻呪须先静浄潄口方效
　　疗白虎方
　　猪肉【三片】大麻子【一合】好酒【半盏】
　　右和麻子口含噀上将猪肉三片手劈向痛处来去呪曰相州张如意张得与是汝白虎本师急出呪讫将安床下差送路头神验
　　防风散【出圣惠方】治白虎走转疼痛两膝热肿
　　防风【去芦头】地龙【防炒】漏芦【各二两】
　　右捣细罗为散毎服不计时候温酒调下二钱
　　虎骨散【出圣惠方】治白虎风走注疼痛不定
　　虎胫骨【酥炙】黒附子【炮制去皮脐】
　　右各一两为末每服调下二钱日再服
　　治白虎风走转疼痛膝肿
　　骐驎竭　硫黄【细硏各半两】
　　右捣罗为散研令匀毎服不计时以温酒调服一钱
　　薰药方　治白虎风至骨疼痛不可忍者
　　精猪内【四两切作片子】安息香【二两】
　　右将肉裹香即用香瓶子内灰覆火上着一铜片子隔之放安息香于上烧之以瓶口就痛处薰之以衣遮盖勿令透气三两上瘥
　　抵圣散　治白虎风骨体疼痛至夜转甚
　　用虎胫骨不计多少打破用蘸酒旋灸令黄脆为散毎服半钱入薄荷末一钱人参末半钱煎乳香酒调下
　　乌蛇浸酒方　治白虎风朝野佥载商州有人患大风家人恶之山中为茅屋迁徙居有乌蛇坠酒瓮中病人不知饮酒渐瘥瓮底上见有蛇骨方知其由也取乌蛇一条洗刷去尘土用好酒一斗浸七日后毎日煎一盏温服如吃酒取乌蛇焙干为末温酒调下一钱
　　独胜散　治毒肿白虎病方
　　治白虎风
　　用铺饭于患处使丹雄鸡食之或黄脚鸡亦可又取热粪封之取伏于患人床下一方用丹雄鸡粪涂之
　　治白虎风所患不论积年久无效痛不可忍者
　　用脑射不限多少细切酒浸焙干常服以醉为度即瘥今之寄生枫上者方堪用其叶亦可制砒霜粉尤妙
　　治筋节急痛
　　治白虎风
　　用鸡子揩患处呪愿送粪堆上不过三度即差【白虎是粪神爱吃鸡子】




　　普济方卷一百十一
　　钦定四库全书
　　普济方卷一百十二　　明　周王朱橚　撰诸风门
　　歴节风【论】
　　夫歴节风之状短气自汗头欲吐手指挛曲身体魁瘰其肿如脱渐至摧落其痛如刺不能屈伸盖因饮酒当风汗出入水或体虚肤空掩护不谨以致风寒湿之邪徧歴闗节与血气抟而有斯疾也其痛如刺者为寒多其肿如脱者湿多肢节间黄汗出者为风多遍身走痒彻骨疼痛昼静夜发如防吃啮者谓之白虎歴节治法当以温药觧其风寒湿之毒或用和平剂独寄生汤亦可也其白虎歴节逰走痒痛如防为之吮夫脾主肌肉虚则为痒惟进饮食尚庶几焉而防亦得饮食其间不至于频囓也书曰若药弗暝厥疾弗瘳似此证候一名厉风须当大作汤丸未可拘以平常浅近之剂歴节风若久不治者令人骨节蹉跌变成癞病不可不知古今不问贵贱往往苦之此是风之毒害者也治之虽有汤药而并不及松膏松节酒若羇旅家贫不可急办者服猪汤犹胜不治但于痛处灸三七壮佳
　　方
　　海桐皮散【出直指方】治歴节走注骨节疼痛
　　独活【水浸焙】萆薢【水浸焙】川芎　当归【各三分】桃仁【去皮焙】天麻　疎桂　牛膝　麻黄【去节】枳殻　海桐皮白芍药　川乌【去皮脐】松节　防风　杜仲【姜制】甘草【炙各半两】麝香【一分】虎胫骨【一两酒炙黄】
　　右粗末毎服二钱姜五片枣二枚食前煎服
　　川乌头丸【出圣惠方】治歴节风疼痛发歇不止
　　川乌头【半两盐拌炒令黄去皮脐】白花蛇肉【一两酒浸炙防黄】雄黄【半两研】白僵蚕【防炒】天南星【防炒各一两】麝香【研】硃砂【细研各半两】腻粉【一分】天麻　当归　天雄【炮制去皮脐】干蝎【防炒各一两】麻黄【半两去根节】蝉殻【一分炒】芎防　地龙　乳香【各半两】
　　右捣罗为散入研了药更研令细炼蜜和捣三五百杵丸如桐子大每服以温酒调下十五丸
　　雄麝丸【出圣惠方】治歴节风骨节疼痛变急痹顽
　　安息香　五灵脂　天麻【各一两半】地龙【浄三斤】全蝎【防炒】雄黄【各半两】白僵蚕【防炒三分】麝香【一分】乌蛇【酒浸取肉炙】天雄【炮去皮脐】当归　川乌【去皮脐】川芎南星【炮】官桂　虎胫骨【酒炙黄各一两】川独活【二两】
　　右为末炼蜜为丸桐子大每服十五丸食前温酒下一方有败无地龙忌猪鸡鱼肉犬
　　酸枣仁散【出圣惠方】治歴节风疼痛
　　酸枣仁【一两半炒】败【二两酥炙令黄】羌活【二两】虎胫骨【二两酥炙令黄】秦艽【去苗】防风【去芦头各一两】牛膝【一两去苗】芎防【一两半】桂心骨碎补　茵芋　附子【去皮脐】枳殻【麸炒防黄去瓤各一两】当归【一两半】木香【一两】
　　右捣罗为散每服以温酒调下二钱空心及晩食前服
　　虎骨丸【出圣惠方】治歴节风疼痛
　　虎胫骨【六两】硼砂【一两以醋浸化以虎骨上涂酥尽为度】桂心　地龙【一两半炒】赤芍药【一两】芫花【三分醋拌炒令干】海桐皮【剉】牛膝【去苗各一两】干蝎【三分防炒】侧子【炮去皮脐】羌活【各一两】
　　右捣罗为末炼蜜和捣三五百杵丸桐子大毎服食前以温酒下二十丸或三十丸
　　锡兰脂丸治风寒客抟血气凝澁不通歴节疼痛甚者短气肢节不得屈伸
　　锡兰脂　白僵蚕【炒】芎防　藿香叶　天南星【炮】白芷　甘松【去土】乳香　枫香脂　羌活【去芦】自然铜【醋淬一两】骨碎补【去皮毛半两】糯米【炒令黒色二两】乌头【新汲水浸一宿去皮脐切焙干一两】
　　右为末煑糯米粥为丸如桐子大毎服五丸至七丸炒地黄酒下食后卧服
　　茯神散【出圣惠方】治歴节风手脚曲戾疼痛心神闷乱伏神　防风【去芦】当归　天雄【去皮脐炮】麻黄【去根节】甘草【炙】芎防　独活　逺志【去心】丹参　桂心　酸枣仁【焙各一两】
　　右捣筛为散毎服三钱以水一中盏入生姜半分煎至六分去滓毎于食前温服
　　萆薢散【出圣惠方】治歴节风四肢疼痛不可忍
</div>
    <div class="pagination">
<a href="普济方四库_page402.html">上一页</a><span>...</span><a href="普济方四库_page398.html">398</a><a href="普济方四库_page399.html">399</a><a href="普济方四库_page400.html">400</a><a href="普济方四库_page401.html">401</a><a href="普济方四库_page402.html">402</a><span class="current-page">403</span><a href="普济方四库_page404.html">404</a><a href="普济方四库_page405.html">405</a><a href="普济方四库_page406.html">406</a><a href="普济方四库_page407.html">407</a><a href="普济方四库_page408.html">408</a><span>...</span><a href="普济方四库_page404.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
