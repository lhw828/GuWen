<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 112 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 112 页/共 791 页</h1>
    <div class="content">　　卷第十七

　　热病论

　　夫热病者皆伤寒之类也。冬伤于寒。至春变为温病。至夏变为暑病。暑病者。热重于温也。

　　安卧数日乃热。热盛则卒心痛。烦热欲呕。头痛面赤无汗。脾热病者。

　　先舌渴面疗死曰热不得汗者难瘥。热病已得汗。脉尚躁。喘且即复热。喘甚者死。热病七八日。脉不躁不数。

　　后三日当有汗。若不汗者难治。热病七八日。其脉微小者生。脉病舌焦干黑者死。热病已得汗。常热不去。脉静者生。脉躁者难治。热病脉常躁盛。此气之极也。亦死。热病复满常喘。热不退者死。热病多汗。脉虚小者生。紧实者死矣。

　　卷第十七

　　治热病一日诸方

　　夫热病一日。病在太阳。太阳主表。表谓皮肤也。病在皮肤之间。故头项腰脊皆痛。宜汗之则愈也。

　　治热病一日。头痛身热。四肢烦疼。宜服解肌散方。

　　麻黄（一两去根节） 石膏（二两） 川升麻（一两） 甘草（一两炙微赤锉） 赤芍药（一两）柴胡〔一（二）两去苗〕 桔梗（一两去芦头） 杏仁（一两汤浸去皮尖双仁麸炒微黄）上件药。捣粗罗为散。每服五钱。用水一大盏。入生姜半分。煎至五分。去滓。不计时候。热服。衣覆取汗。未汗再服。

　　治热病一日。头痛壮热。宜服石膏散方。

　　石膏（二两） 麻黄（二两去根节） 黄芩（一两） 桂心（一两） 赤芍药（一两） 柴胡（一两去苗）上件药。捣粗罗为散。每服四（三）钱。以水一大盏。入葱白五寸。生姜半分。煎至五分。去滓。不计时候。热服。衣覆取汗。未汗再服。

　　治热病一日。头痛项强。身热如火。宜服葛根散方。

　　葛根（二两锉） 赤芍药（二两） 麻黄（二两去根节） 白芷（一两） 柴胡（一两去苗） 黄芩（一两） 石膏（二两） 桂心（一两）上件药。捣粗罗为散。每服四钱。以水一大盏。入葱白五寸。生姜半分。煎至五分。去滓。不计时候。热服。衣覆取汗。

　　治热病一日。头痛。壮热烦闷。宜服柴胡散方。

　　柴胡（一两去苗） 赤芍药（一两） 栀子仁（半两） 黄芩〔半两（分）〕 石膏（二两） 葛根（一两）上件药。捣筛为散。每服四钱。用水一大盏。入葱白二茎。豉半合。煎至五分。去滓。

　　不计时候。温服。

　　治热病一日。头疼壮热。心中烦闷。宜服栀子散方。

　　栀子仁（三分） 黄芩（三分） 石膏（一两） 葛根（一两锉） 柴胡（一两去苗） 麦门冬（一两去心焙）上件药。捣筛为散。每服四钱。以水一中盏。入豉五十粒。葱白三（二）茎。煎至五分。

　　去滓。不计时候。温服。

　　治热病一日。头痛壮热。宜服麻黄散方。

　　麻黄（一两去根节） 川大黄（三分锉碎微炒） 黄芩（半两） 桂心（半两） 甘草（半两炙微赤锉） 赤芍药（半两）上件药。捣细罗为散。每服。不计时候。以新汲水调下二（三）钱。服后盖衣取汗。未汗再服。

　　治热病一日。壮热头痛。宜服此方。

　　甘草（一两炙微赤锉） 生姜（三分切） 栝蒌（二枚大者细锉碗中盛之）上件药。先将甘草生姜。以酒一大盏半。煎至八分。去滓。热投入栝蒌碗中。绞取汁。

　　不计时候。分温二服。衣覆取汗。

　　治热病一日。身体壮热。头痛。骨肉酸楚。背脊强。口鼻手足微冷。小便赤黄。

　　宜服桃桃枝并叶（五斤细锉） 柳枝并叶（五斤细锉）上以水一硕。煮取七斗。去滓。带热。避风处淋浴。浴后于密室中。刺头。并眼后两边。及舌下。血断。以盐末涂针处。便宜服葛豉粥。

　　葛豉粥方。

　　葛根（二两锉） 葱白（五茎并须白） 豉（一合） 生姜（一两切）上件药。以水三大盏。煎至一盏半。去滓。下粳米二合。煮作粥。乘热顿服。衣盖取汗治热病一日。宜服发汗麻黄粥方。

　　麻黄（一两去根节） 豉（半合）上件药。用水一大盏半。煎至一盏。去滓。下粳米半合。煮作稀粥。乘热顿服。衣盖取汗。

　　卷第十七

　　治热病二日诸方

　　夫热病二日。阳明受病。在肌肉。故肉热。鼻干不得眠也。故可摩膏火灸。发汗而愈也治热病二日。头痛壮热。肢节不利。宜服麻黄散方。

　　麻黄（二两去根节） 川大黄（一两锉碎微炒） 葛根（一两锉） 甘草（半两炙微赤锉） 桂心（一两） 柴胡（一两去苗） 赤芍药（一两）上件药。捣筛为散。每服五钱。以水一大盏。入生姜半分。煎至五分。去滓。不计时候。热服。衣盖取汗。

　　治热病二日。口苦咽干。头痛壮热。宜服前胡散方。

　　前胡（一两去芦头） 葛根（半两锉） 桂心（半两） 旋复花（半两） 麻黄（二两去根节）杏仁（一两汤浸去皮尖双仁麸炒微黄）上件药。捣粗罗为散。每服五钱。以水一大盏。入生姜半分。葱白五寸。煎至五分。去滓。不计时候。热服。衣盖取汗。未汗再服。

　　治热病二日。头痛壮热。宜服桂枝散方。

　　桂枝（半两） 葛根（半两） 麻黄（三分去根节） 石膏（一两） 赤芍药（半两） 甘草（半两炙微赤锉） 杏仁（半两汤浸去皮尖双仁麸炒微黄）上件药。捣粗罗为散。每服三钱。以水一中盏。入生姜半分。葱白五寸。煎至六分。去滓。不计时候。热服。衣覆取汗。未汗再服。

　　治热病二日。头痛口苦。虽经发汗未解。可服柴胡散方。

　　柴胡（一两去苗） 人参（一两去芦头） 甘草（一两炙微赤锉） 黄芩（一两） 赤茯苓（一两） 半夏（半两汤洗七遍去滑）上件药。捣粗罗为散。每服三钱。以水一中盏。入葱白五寸。生姜半分。煎至六分。去滓。不计时候。温服。令自有汗即解。

　　治热病二日。头痛壮热。宜服黄芩散方。

　　黄芩（三分） 麻黄（一两去根节） 川大黄（半两锉碎微炒） 葛根（半两锉） 桂心（半两）赤芍药（半两） 甘草（半两炙微赤锉） 川朴硝（半两） 石膏（一两）上件药。捣细罗为散。每服不计时候。以葱豉汤。调下二钱。衣盖取汗。未汗再服。

　　治热病三（二）日。发汗未解。头痛壮热。宜服此方。

　　麻黄（一两去根节） 甘草（一两炙微赤锉） 葛根（一两）上件药。细锉和匀。分为六服。每服。以水一大盏。入生姜半分。煎至五分。去滓。不计时候。热服。衣盖取汗。

　　治热病二日。发汗后不解。头痛体热。宜服此方。

　　石膏（一两细研） 麻黄（半两去根节） 甘草（一分炙微赤锉）上件药。并锉。用水一大盏。煎至五分。去滓。入鸡子白一枚。搅匀。不计时候。乘热顿服。衣盖取汗。未汗再服。

　　卷第十七

　　治热病三日诸方

　　夫热病三日。诸阳传病讫。病犹在表。未入于脏。故胸胁热而耳聋。可发汗而愈也。

</div>
    <div class="pagination">
<a href="太平圣惠方_page111.html">上一页</a><span>...</span><a href="太平圣惠方_page107.html">107</a><a href="太平圣惠方_page108.html">108</a><a href="太平圣惠方_page109.html">109</a><a href="太平圣惠方_page110.html">110</a><a href="太平圣惠方_page111.html">111</a><span class="current-page">112</span><a href="太平圣惠方_page113.html">113</a><a href="太平圣惠方_page114.html">114</a><a href="太平圣惠方_page115.html">115</a><a href="太平圣惠方_page116.html">116</a><a href="太平圣惠方_page117.html">117</a><span>...</span><a href="太平圣惠方_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
