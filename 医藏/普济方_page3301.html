<!DOCTYPE html>
<html>
<head>
    <meta charset="UTF-8">
    <title>普济方 - 第 3301 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3301 页/共 3614 页</h1>
    <div class="content">　　独圣散

　　（出褚氏集验方）

　　治妇人血崩不止。

　　用防风去叉芦。不以多少为细末。酒煮白面清调下二钱。空心食前。日二服。更以面糊作为

　　荆芥散

　　（出医方大成）

　　治妇人崩中。连日不止。

　　用荆芥穗于灯盏多着灯心。好麻油点灯。就灯上烧荆芥焦色为细末。每服三钱。童便调下。

　　治血崩不止。

　　（出大全良方）用五灵脂十两为末。水五大盏。煎至三盏。去滓。澄清。再煎成膏。入神曲二两。为末。

　　和本草五灵脂行血有功。不能生血。肝藏血。入肝尤速。

　　神应散

　　（出大全良方）

　　治妇人血崩不止。

　　用桂心不以多少。耳锅内微。存性为末。每服一二钱。米饮调下。

　　一方

　　（出大全良方）

　　治妇人血崩不止。赤白带下。

　　用香附子去毛炒焦为细末。用热酒调下二钱。放温服。不过两服。立愈。晕迷甚者三钱。

　　如调

　　治崩中昼夜不止。医不能治。

　　（出大全良方）以丁香二两为细末。用酒三升煮取一升。空心顿服。一方用丁香百颗。酒煎服。

　　治妇人血崩过多不止。

　　（一名芙蕖散出十便良方）以枯莲蓬烧灰。空心用淡醋汤下二钱。一方以温酒或米饮下。食前。

　　疗崩中不止。不问年月远近。

　　（出圣惠方）用槐耳烧作灰。为末。以酒服之方寸匕。一方作槐蛾。

　　治妇人崩中下血不止。

　　以衣中白鱼、僵蚕。等分为末。井花水服之。日三服瘥。其鱼多在衣书中。俗名蠹鱼也。

　　治妇人崩中不止。

　　用赤石脂为末。酒调下。

　　血崩

　　（出危氏方）用侧柏将盐炒棕毛。瓦上烧槐花并五倍子为末。童子小便调服。

　　治崩中昼夜十数行。众医所不能瘥者。

　　（出千金方）用芎八两。咀。以酒五升煮取三升。分三服。不饮酒。水煮亦得。一方为末。每服五钱

　　治崩中

　　（出千金方）用桑耳烧令黑为末。酒服方寸匕。日二服。亦治带下。豉酒亦佳。

　　又方

　　（出千金方）用羊KT一具。以醋煮去血。服之即愈。忌猪、鱼、酢、滑物。犯之便死。亦治带下。

　　一方治崩中下血。

　　（出大全良方）

　　崩中药多是用止血药及补血药。惟此方治

　　阳乘阴。所谓天暑地热。经水沸溢者。

　　用黄芩不以多少为细末。每服一钱。霹雳酒调下。一方荆芥煎汤下。近朝有王御医值夜。

　　忽医

　　一方治妇人血崩。

　　（出大全良方）用乌梅烧灰为末。乌梅汤调下。一方酒调皆愈。

　　一方

　　（出大全良方）用棕榈、白矾为末。酒调下二钱服。

　　缩砂散

　　（出大全良方）

</div>
    <div class="pagination">
<a href="普济方_page3300.html">上一页</a><span>...</span><a href="普济方_page3296.html">3296</a><a href="普济方_page3297.html">3297</a><a href="普济方_page3298.html">3298</a><a href="普济方_page3299.html">3299</a><a href="普济方_page3300.html">3300</a><span class="current-page">3301</span><a href="普济方_page3302.html">3302</a><a href="普济方_page3303.html">3303</a><a href="普济方_page3304.html">3304</a><a href="普济方_page3305.html">3305</a><a href="普济方_page3306.html">3306</a><span>...</span><a href="普济方_page3302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
