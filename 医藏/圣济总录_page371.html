<!DOCTYPE html>
<html>
<head>
    <meta charset="UTF-8">
    <title>圣济总录 - 第 371 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 371 页/共 447 页</h1>
    <div class="content">　　将六味药末就涎和丸，如粟米大，每服先暖浆水洗儿，软帛拭干后扶坐，取一丸子，以乳汁少许化下，须臾如醉，慎勿惊，虫即自出。若虫色白或身黄头黑，皆是病浅易瘥，若虫子遍体乱出，纷纷如剪碎马尾，此必死之候。

　　治小儿疳疮，蚀口鼻及下部、危急。鸡屎矾敷方鸡屎矾（烧灰为末）上一味，先以米泔洗疮拭干，以药敷之，日三。

　　治小儿疳 下痢，不问赤白。及五种疳气痢疾。麻子膏方大麻仁（二两） 黑豆黄（一两） 青黛（半斤研） 虾蟆（一枚烧灰研） 麝香（研一两）上五味，先研麻仁，次捣研黑豆等四味为末。与麻仁同研如稠饧，入少许竹沥和匀，用瓷合收，口鼻疳疮者，每服半匙匕。米饮调下日三，若脑脊疳，每日涂口鼻三上。若下部开，以绵裹药半匙匕，纳下部，日三换，量儿大小加减。

　　治小儿疳蛔蚀口鼻，及下部赤烂方大麻仁（三合） 干蟾（一枚） 地龙（去土炒一两） 葶苈（纸上炒半两） 乱发（如鸡子大）上五味，除乱发外。并捣碎，与发和匀，都入在一枚新竹筒内，置于瓦上，以 灰火烧取沥。少少涂儿口鼻顶上，及谷道中。

　　治小儿疳痢下部开，并生疮，吹药。麝香散方麝香（研） 黄连（去须捣末各半两）上二味，相和研匀，取一苇管，吹少许于下部。

　　治小儿 虫蚀下部。雄黄散方雄黄（研） 胡粉（熬各半两）上二味，细研如粉。每用半钱匕，以乳汁调，纳下部中，日三上，以瘥为度。

　　又绯帛膏方绯帛（烧灰研一方） 倒棘刺（四十九枚烧灰研） 雄黄（研） 磁石（捣研） 麝香（研） 蚺蛇胆（研各一分） 槐枝（一条长八寸锉） 猪脂（腊月者五两）上八味，先研六味为细末，次炼脂作油，去滓下槐枝，煎令焦黄。去槐枝，下六味药末，煎成膏，以瓷器盛，每用少许，涂下部日三。

　　治小儿疳 蚀下部。苦参膏方苦参（五两） 艾叶（二两） 青葙子 甘草（炙锉各三两）上四味，先以青葙甘草为细末，次用水五升，煎苦参艾叶成膏。量多少去滓，入二味药末，和作梃子，长一寸。如箸许大曝干。涂猪脂。纳下部，日再。虫出尽为度。

　　又方上以铁衣少许研细，纳下部中。

　　治小儿疳虫蚀下部，久痢脓血，举体疼痛，面色虚肿，苦参丸方苦参 雌黄（研） 雄黄（研） 白矾（烧各半两） 藜芦（去芦头一分） 麝香（少许研）上六味，捣研为末。以小枣许大，纳下部中，日两三上。

　　治疳 、虫食肛门。治不以时，多至杀人。猪胆饮方猪胆（一枚） 苦酒（五合）上二味同煎，量力空心饮之，虫即死。

　　治小儿宿有疳气，又因肠虚下痢，寒湿相乘，虫因虚动，侵食脏腑，或口齿生疮。或肛门伤烂，病名疳 。青金定命丸方胡黄连末（一两） 芦荟（研） 青黛（研各三分） 白槟榔（一枚为末） 肉豆蔻（去壳一枚为末） 诃黎勒（五枚去核为末） 木香（为末） 麝香（研） 丹砂（研） 密陀僧（捣研） 丁香（为末各半两） 红雪（研） 鹤虱（为末各一分）上一十三味，合研令匀。用酒煎 猪胆膏和丸。如绿豆大，每服五丸至七丸，奶疳腊茶下，气疳丁香汤下，脑疳黄连汤下，肺疳橘皮汤下，急疳干笋汤下，食疳生姜汤下，脾疳枣汤下，肝疳盐汤下。

　　治小儿疳 ，口疮齿龈宣露。黄柏散方黄柏根皮（炙锉） 黄连（去须） 黄芩（去黑心） 升麻（锉各三分） 大青（半两）干虾蟆（酥炙一两）上六味，捣罗为散，以绵裹贴齿龈上，吐涎。

　　治小儿疳 ，或口齿生疮，或肛门伤烂。黄连丸方黄连（去须一两） 白芜荑（去皮炒半两） 麝香（研一钱）上三味，捣研为末，面糊和丸。如麻子大，一二岁每服十丸，温米饮下，日三。

　　卷第一百七十三

　　小儿五疳出虫

　　论曰诸疳之病，皆因肥甘所致。盖人之腑脏气血，更相荣养，逢甘则中缓，中缓则营卫行迟，故腑脏之间，化生诸虫。状如丝发，或如马尾。蚀于腑脏，令儿病疳，以药治之，其虫自出，或出头项，或出腹背。其虫色黄白赤者可治，青黑者不可治。

　　治小儿诸疳。青黛丸方青黛（研） 芦荟（研） 干浮萍草 虾蟆（烧灰） 蝉蜕（去土） 绿豆 故皮子巾（烧灰研） 豉（炒） 白矾（烧研） 丹砂（研） 麝香（研各一分）上一十一味，捣研为末和匀。用粟米饭为丸，如麻子大，一岁儿每服一粒，用温熟水下。

　　先以桃柳汤浴儿。后与药服。服药后得睡，复面看脊骨间。必有虫出，形状不定。甚者吐出、或嚏出、即愈。

　　治小儿疳。定命夜明砂丸方夜明砂（炒） 青黛（研） 蛇蜕（炒） 蝉蜕（去土） 麝香（研） 地龙（去土炒）干虾蟆（烧灰研各一分） 蚱蝉（炙四十枚）上八味，捣研为末和匀。粟米饭丸如麻子大，一二岁儿每服三丸，三四岁儿五丸。并用米饮下，空心日午各一服，更水化一丸，滴两鼻中，又以桃柳汤浴儿，以青布裹。良久虫出青布上。

　　治小儿诸疳。麝香丸方麝香（研） 熊胆（研） 丹砂（研） 牛黄（研） 蚺蛇胆（研） 瓜蒂（各一分） 赤小豆（七粒） 蟾酥（二片如柳叶大）上八味，捣研为末和匀。面糊和丸，如麻子大，每服三丸至五丸。米饮下，空心日午近晚各一，更量儿大小加减服，后以桃柳汤浴儿，即以青衣盖复，当有虫出。

　　治小儿疳，出虫。瓜蒂丸方瓜蒂（烧灰） 麝香（研） 蟾酥（各半两） 乌蛇尾（酒浸炙） 黄连（去须各一分）蛇蜕（烧灰） 熊胆（各半分研）上七味，捣研为末。用粟米饭丸如麻子大，温熟水化破二丸，滴于鼻中，虫出为效。

　　治小儿诸疳气。麝香散方麝香（研） 白矾（灰） 胆矾（烧过） 皂荚（烧灰各一分） 猪胆（一枚去膜熬干）腻粉（研十钱）上六味，再同研令极细，每服一字匕，米饮调下，服药后，以青衣盖儿身上。良久有虫出，即瘥。

　　治五疳，吐虫腹胀羸瘦。除疳散方丁香 生犀角（末各半钱） 苦楝根（有子者良赤者不用阴干为末） 鹤虱（各半两） 密陀僧白槟榔（炮锉各一分）上六味，捣罗为散。每服一钱匕，米汤调下，日三，虫自出，更量大小加减。

　　治小儿五疳，眼鼻多痒寒热往来。腑脏不调，或泻脓血。肌体瘦弱。饮食不化，多困少力，眼涩饶睡。兼治惊风。月蟾丸方干蟾（一枚大者端午取） 蛇蜕皮（大者一条） 谷精草（二两三味同入一瓶子内以盐泥固济烧灰） 胡黄连 甜瓜蒂 丁香（各一分） 熊胆（研） 芦荟（研） 天竺黄（研） 牛黄（研）丹砂（研） 龙脑（研） 麝香（研） 雄黄（研各一分） 青黛（研半两）上一十五味，捣研为末。再研匀。用 猪胆汁，煮面糊，丸如绿豆大，每服三五丸，米泔下，量儿大小加减服，药后以桃柳汤浴儿着青衣盖，疳虫出衣上。

　　治小儿疳、杀虫。芦荟丸方芦荟（研） 芜荑（炒） 木香 鹤虱（炒各半两）上四味，捣研为末，水浸炊饼。丸如黄米大，每服十丸，米饮下，更量儿大小加减。

　　治小儿疳蛔。定粉丸方定粉 猪胆（各一分）上二味，研和为丸，如绿豆大，每服二丸，米饮下。

　　治小儿疳、杀虫。雄黄散方雄黄（研） 黄连（去须） 木香（各一分） 麝香（研半分）上四味，捣研为散。每服半钱匕，米饮调下，量儿大小加减。

　　卷第一百七十三

　　小儿诸疳

　　论曰小儿疳疾，皆以肥甘而得之，故名诸疳。五脏所受，各各不同。在肝为风疳，其状摇头揉目，白膜遮睛，色青黄，毛焦发立。筋青脑热，复面而卧。腹有积聚，时下痢，身体自汗。久不愈，转加羸瘦。是为肝疳，若目睛带青脉。左胁下硬。吐涎、眼角有黑气者，不可治。在心为惊疳，其状浑身壮热，吐痢无常。颊赤面黄。胸膈烦满，鼻干心躁，口舌生疮。时有盗汗，或发虚惊。久不愈，则下痢脓血，是为心疳。若惊啼多渴，偏食辛味，耳边有脉，舌上有黑靥者。不可治，在脾为食疳，其状腹多筋脉，啼促气粗，乳食不多。心腹胀满。多啼咳逆，面色萎黄，骨立毛焦。形枯力劣，胸膈壅闷。乳食难消，肠胃不和。下痢酸，鼻干口燥，爱暗憎明，情意不佳，好吃泥土，是为脾疳。若腹大唇无血色。人中平满，下痢不禁，皮枯骨露者，不可治。在肺为气疳，其状咳嗽气逆，皮毛干焦。饶涕多啼，咽喉不利。揉鼻咬甲，壮热憎寒，口鼻生疮，唇边赤痒，腹中气胀。食减下痢，皮上粟起。是为肺疳，若咳逆气促。下痢白沫，身有斑纹。黑色如粟米者，不可治。在肾为急疳，其状肌骨消瘦。齿龈生疮，逢寒遇热，则鼻干口燥。脑热如火，脚冷如冰。食少吐逆，时或下痢。下部生疮，肛门脱出，是为肾疳。若嗜酸咸，饮乳无度。小便白浊，牙齿青黑，耳脑干燥，肩耸骨枯者，不可治。凡此五疳，又有五绝之候，一掐着脚中趾底不觉疼，二抱着手足垂无力。三病未退，遍身不暖，四脏腑泻青涎及沫、不止。五项筋舒展无力，如此皆不可治也，五疳之外，随十二经脉血气所受，变状不一，故曰诸疳。

　　治小儿二十四种疳。熊胆散方熊胆 牛黄 雄黄 五灵脂 丹砂 麝香（各半两） 蚺蛇胆（以上细研） 黄连（去须）干蝎（去土） 天麻 蜗牛（炒） 马兜铃根（干者） 大黄（锉碎炒各一分）上一十三味，熊胆等七味。研令如粉，黄连等六味，捣罗为散，再同研令极细，每服一字至半钱匕，用米饮调下，早晨午间临卧各一服，量儿大小加减服之。或以蜜为丸，如麻子大，每服三丸至五丸。

　　治小儿五疳。无食子丸方无食子（三枚大者煨熟用） 牛黄（研） 麝香（研） 丁香 雄黄（研水飞） 青黛（研） 木香丹砂（研水飞各一分） 蟾酥（三片如柳叶大焙过研） 熊胆（半两研） 蜗牛壳（干者去土二十枚）上一十一味，捣研为末。更同研令细，水浸蒸饼为丸。如黍米大，一二岁儿临卧，乳汁下一丸，三四岁二丸，五六岁三丸，七八岁五丸，米饮下，亦得，日再服之。

　　治小儿五疳羸瘦，腹胀下利。不思饮食。使君子丸方使君子（用水和生面裹炮以面熟为度只取使君子用） 丁香 无食子 熊胆（研） 胡黄连 夜明砂（微炒） 青黛（研） 肉豆蔻仁 黄连（去须微炒） 芦荟（研各一两） 蟾头（干者一枚炙黄） 蟾酥（一皂子大） 麝香（一钱研） 龙脑（半钱研）上一十四味，捣研为细末。拌令匀。湿纸裹粟米烧饭和丸。如麻子，每三岁服五丸至七丸。用温米饮下，日三服，不计时候，大小以意加减。

　　治小儿疳气。芦荟丸方芦荟（研） 钩藤（别捣末各一两） 雄黄 青黛（各半两研） 蟾酥（研） 熊胆（研）麝香（研三味各一分）上七味，同研匀。入猪胆汁和丸。如绿豆大，每日空心临卧，煎荆芥汤下三丸至五丸。

　　二岁以下两丸。

　　治小儿疳气。虾蟆煎丸方虾蟆（一枚用头炙黄为末） 胡黄连 地龙（去土炒） 木香（各一分） 肉豆蔻（一枚去壳） 麝香（研） 黄连（去须各一钱半） 夜明沙 白芜荑（各一钱为末） 丹砂（二钱研）上一十味，用虾蟆芜荑末， 猪胆二枚，法酒一盏，煎成膏，和其余药末为丸，如粟米大，每服五丸至七丸，米饮下，日三两服。

　　治小儿一切疳。四胆丸方龙胆（去土） 虎胆 熊胆（研） 猪胆 芦荟（研） 麝香（研） 白矾（灰） 荆芥穗（各一分）上八味，捣研为末，先取东引石榴根半斤锉碎，以水三碗。煮至半碗去滓，以慢火煎如膏。下诸药末，又熬令可丸。即丸如绿豆大，用瓷器收之，如遇诸疳有虫，或揩鼻眼。手剜指甲，及下部者，取一丸。以荆芥汤化为汁，候儿睡后，点少许于鼻中、脑上、十指、下部。虫闻药气，皆化为水。

　　治小儿一切疳，吹鼻。青黛散方青黛（研） 细辛（去苗叶各半两） 瓜蒂 麝香（研） 地龙（微炒） 芦荟（研） 黄连（去须各一分）上七味，捣研为细散，每用少许。吹鼻中，得嚏喷多，即易治，嚏喷少难治，不嚏喷不可治。

　　治小儿五疳，心脏惊疳，肝脏风疳，肺脏气疳，脾脏滑疳，肾脏急疳。皆治之，常服。

　　金蟾丸方蟾酥（一字） 胡黄连 使君子 熊胆（研各一分） 木香（一钱） 麝香（研少许） 牛黄（研半钱） 丹砂（研二钱飞） 大黄（半两） 虎睛（研一对）上一十味，捣研为末，烧粟米饭，丸如麻子大，荆芥汤下三丸，至五丸。量儿大小加减服之。

　　治小儿一切疳，脑闷昏沉，宜先用。吹鼻散方青黛（研） 踯躅花（各一分） 黄连（去须） 瓜蒂 地龙（微炒） 麝香（研各半分）上六味，捣研为细散，每用少许。吹在鼻中，看嚏喷多少，嚏喷多即病轻，嚏喷少即病重。

　　治小儿疳气，面黄肌瘦，发热多困，好吃泥土， 眉咬甲，时好伏地。香蟾丸方干蟾（一枚炙焦） 麝香（研半钱） 胡黄连（半两） 丹砂（研） 牛黄（研） 蛇蜕（烧灰）雄黄（研） 天竺黄（研） 熊胆（研） 蝉蜕（炙各一分） 天仙子（半合水浸出芽子为度焙干为细末） 肉豆蔻（一枚去壳）上一十二味，捣研为细末，糯米饭和为丸。如黄米大，每服七丸至十丸，米饮下，不拘时候，一日三服。

　　治小儿疳气，身体壮热，毛发焦黄，目常有泪，满口生疮，脚手细弱，腹胁胀满，好吃泥土。使君子丸方使君子（去皮） 夜明沙（炒） 白芜荑（炒各半两） 胡黄连（一两） 麝香（半钱研） 细辛（去苗叶） 芦荟（研） 雄黄（研） 蟾酥 槟榔（锉） 蝉蜕（去翅足炒各一分） 蜗牛（十枚）干虾蟆（二枚用温水洗去肠肚恶物并骨爪后慢火炙黄色为度捣罗为末用酒一升同熬成膏）上一十三味，除虾蟆外，捣研为细末。入膏子和为丸，如麻子大，每服五丸至七丸。米饮下，不拘时候，一日三服。

　　治小儿脑脊疳，口生白疮，齿疳并诸般疳疾，悉主之。熊胆膏方熊胆 蚺蛇胆 芦荟 牛黄 麝香 龙脑（各一分）上六味，并研如粉，用新汲水两盏，入药末搅令匀。以瓷器盛，重汤煮之。水只可及瓷器五分以来。慢火煮，旋添暖水，煮至半日，更投三五粒粳米同煮。米烂药即成，以篦子搅令匀，勿令药干，欲点鼻中时，先七日孩子与乳母，忌生冷酱豉五辛热面鱼肉，并少食盐，然后取药少许，渐渐吹鼻中，及涂口疮上、频使。两日即停一日，看儿发变青即止，至七度停药后，还须慎口。

　　治小儿一切疳病。鹤虱丸方鹤虱（轻炒） 胡黄连 芦荟（研） 丹砂（研各一分） 青黛（研三分）上五味，捣研为末，更入乳钵内。研令细，用米泔煮猪胆令熟。取汁和为丸，如麻子大，每服三丸至五丸，米饮下，早晨午间日晚各一服，量儿大小加减。

　　治小儿五疳瘦弱，不思乳食。黄连猪胆丸方黄连（去须） 芦荟（研） 芜荑 青黛（研） 槟榔（锉各一分） 蝉蜕（二十一个去土） 胡黄连（半两） 麝香（研半钱）上八味，捣研为末。以猪胆丸如麻子大，每服五七丸，量儿加减，米饮下。

　　治一切疳气。青金定命丸方胡黄连（一两为末） 芦荟（研） 青黛（研各三分） 肉豆蔻（二枚去壳为末） 诃黎勒（五枚煨去核为末） 槟榔（一枚为末） 麝香（研） 丹砂（研） 密陀僧（为末） 木香（为末） 丁香（为末各半两） 红雪（研） 鹤虱（为末各一分）上一十三味，再同研令匀，用酒煎 猪胆膏，丸如绿豆大，每服五丸至七丸，奶疳腊茶下，气疳丁香汤下，脑疳黄连汤下，肺疳橘皮汤下，急疳干笋汤下，食疳生姜汤下，脾疳枣汤下，肝疳盐汤下。

　　治五疳，杀虫化食，长肌肉，退风热。青黛丸方青黛（别研留一半为衣） 使君子（肉） 槟榔（锉） 夜明砂 白芜荑（醋炒令紫各半两）蛇蜕（一条炙） 肉豆蔻（面裹煨去壳一分） 巴豆（半分用麸炒令紫去壳别研） 麝香（一钱研） 黄连（去须炒一分半） 虾蟆（一枚酒浸炙令黄紫色去骨）上一十一味，先研巴豆令细，次用猪胆一枚取汁，同研令匀，旋入其余药末，搜和为丸。

　　如未就，更用少软饭，再研得所。丸如麻子大，每服三岁以下者一丸，五岁两丸，十岁三丸，食后用熟水下，日三服。如风热大便涩。用葱汤下五丸至七丸。以通利为度。

</div>
    <div class="pagination">
<a href="圣济总录_page370.html">上一页</a><span>...</span><a href="圣济总录_page366.html">366</a><a href="圣济总录_page367.html">367</a><a href="圣济总录_page368.html">368</a><a href="圣济总录_page369.html">369</a><a href="圣济总录_page370.html">370</a><span class="current-page">371</span><a href="圣济总录_page372.html">372</a><a href="圣济总录_page373.html">373</a><a href="圣济总录_page374.html">374</a><a href="圣济总录_page375.html">375</a><a href="圣济总录_page376.html">376</a><span>...</span><a href="圣济总录_page372.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
