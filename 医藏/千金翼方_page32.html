<!DOCTYPE html>
<html>
<head>
    <meta charset="UTF-8">
    <title>千金翼方 - 第 32 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 32 页/共 233 页</h1>
    <div class="content">　　味苦，寒，大寒，无毒。主五内邪气，胃中热气，面赤酒 鼻，白癞赤癞疮疡。疗目热赤痛，胸心大小肠大热。心中烦闷，胃中热。一名木丹，一名越桃。生南阳川谷，九月采实，曝干。

　　卷第三·本草中　木部中品

　　槟榔

　　味辛，温，无毒。主消谷，逐水，除痰癖，杀三虫伏尸，疗寸白。生南海。

　　卷第三·本草中　木部中品

　　合欢

　　味甘，平，无毒。主安五脏，利心志，令人欢乐无忧。久服轻身，明目得所欲，生益州山谷。

　　卷第三·本草中　木部中品

　　秦椒

　　味辛，温，生温；熟寒，有毒。主风邪气，温中，除寒痹，坚齿发，明目，疗喉吐逆疝瘕，去老血，产后余疾，腹痛出汗，利五脏。久服轻身，好颜色，耐老增年通神。生大山川谷及秦岭上，或琅邪，八月九月采实。

　　卷第三·本草中　木部中品

　　卫矛

　　味苦，寒，无毒。主女子崩中下血，腹满汗出，除邪，杀鬼毒蛊疰，中恶腹痛，去白虫，消皮肤风毒肿，令阴中解。一名鬼箭。生霍山山谷，八月采，阴干。

　　卷第三·本草中　木部中品

　　紫葳

　　味酸，微寒，无毒。主妇人产乳，余疾崩中，症瘕血闭，寒热羸瘦，养胎。

　　卷第三·本草中　木部中品

　　茎叶

　　味苦，无毒。主痿蹶，益气。一名陵苕，一名 华。生西海川谷及山阳。

　　卷第三·本草中　木部中品

　　芜荑

　　味辛，平，无毒。主五内邪气，散皮肤、骨节中淫淫温行毒，去三虫化食，逐寸白，散肠中 喘息。一名无姑，一名 。生晋山川谷，三月采实，阴干。

　　卷第三·本草中　木部中品

　　食茱萸

　　味辛苦，大热，无毒。功用与吴茱萸同，少为劣尔，疗水气用之乃佳。

　　卷第三·本草中　木部中品

　　椋子木

　　味甘咸，平，无毒。主折伤，破恶血，养好血，安胎，止痛，生肉。

　　卷第三·本草中　木部中品

　　每始王木

　　味苦，平，无毒。主伤折，跌筋骨，生肌，破血止痛。酒水煮浓汁饮之。生

　　卷第三·本草中　木部中品

　　折伤木

　　味甘咸，平，无毒。主伤折，筋骨疼痛，散血补血，产后血闷，止痛。酒水煮浓汁饮之，生资州山谷。

　　卷第三·本草中　木部中品

　　茗苦荼茗

　　味甘苦，微寒，无毒。主 疮，利小便，去痰热渴。令人少睡。春采之。

　　卷第三·本草中　木部中品

　　苦荼

　　主下气，消宿食作饮，加茱萸、葱、姜等良。

　　卷第三·本草中　木部中品

　　桑根白皮

　　味甘，寒，无毒。主伤中五劳六极，羸瘦，崩中脉绝，补虚益气，去肺中水气，唾血热渴，水肿，腹满胪胀，利水道，去寸白，可以缝金疮，采无时，出土上者杀人。叶：主除寒热出汗。汁：解蜈蚣毒。

　　卷第三·本草中　木部中品

　　桑耳

　　味甘，有毒，黑者，主女子漏下，赤白汁，血病，症瘕积聚，阴痛，阴阳。寒热无子。

　　疗月水不调。其黄熟陈白者，止久泻，益气不饥；其金色者，治癖饮积聚，腹痛金疮。一名桑菌，一名木麦。五木耳名 ，益气不饥，轻身强志。生犍为山谷，六月多雨时采，即曝干。

　　卷第三·本草中　木部中品

　　松萝

　　味苦甘，平，无毒。主嗔怒邪气，主虚汗头风。女子子阴寒肿痛，疗痰热，温疟，可为吐汤，利水道。一名女萝。生熊耳山川谷松树上。五月采，阴干。

</div>
    <div class="pagination">
<a href="千金翼方_page31.html">上一页</a><span>...</span><a href="千金翼方_page27.html">27</a><a href="千金翼方_page28.html">28</a><a href="千金翼方_page29.html">29</a><a href="千金翼方_page30.html">30</a><a href="千金翼方_page31.html">31</a><span class="current-page">32</span><a href="千金翼方_page33.html">33</a><a href="千金翼方_page34.html">34</a><a href="千金翼方_page35.html">35</a><a href="千金翼方_page36.html">36</a><a href="千金翼方_page37.html">37</a><span>...</span><a href="千金翼方_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
