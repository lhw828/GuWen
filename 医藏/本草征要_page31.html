<!DOCTYPE html>
<html>
<head>
    <meta charset="UTF-8">
    <title>本草征要 - 第 31 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草征要 - 第 31 页/共 63 页</h1>
    <div class="content">　　此物不宜久服。

　　第二卷 形体用药及专科用药\女科

　　阿胶

　　味咸，性平，无毒。入肺、肝二经。山药为使。畏大黄，蛤粉拌炒。

　　止血兮，兼能去瘀。疏风也，又且补虚。西归金脏、化痰止咳除痈痿。东走肝垣，强筋养血理风淫。安胎始终并用，治痢新久皆宜。

　　阿井乃济水之眼，故入肝治血证、风证如神。乌骡皮合北方水色，以制热生风也，真者，光明脆彻、历夏不柔。伪者，反能滞痰，不可不辨。

　　胃弱作呕吐，脾虚食不消者，均忌。

　　第二卷 形体用药及专科用药\女科

　　苎麻根

　　味甘，性寒，无毒。

　　安胎，止血。提气，固摄。胎动不安，肛门下脱。痰哮时作，小便带血。

　　苎麻根安胎，须与银器同煎。

　　第二卷 形体用药及专科用药\女科

　　蛇床子

　　味苦、辛，性温，无毒。入脾、肾二经。

　　男子强阳事，妇人暖子宫。除风湿痹痒，擦疮癣多功。烧烟而吸入，救咽窒难通。

　　去足太阴之湿，补足少阴之虚，强阳颇着奇功，人多忽之，宁知至贱之中，乃伏殊常之品耶。得地黄汁拌蒸三遍后，色黑乃佳。

　　肾火易动者勿食。

　　第二卷 形体用药及专科用药\儿科、附驱虫药

　　勾藤

　　味甘，性微寒，无毒。入肝及心胞经。

　　平肝经风，祛心胞火。舒筋除眩，解痉息风。小儿惊痫，热壅螈 。

　　祛肝风而不燥，庶几中和，但久煎便无力，俟它药煎就，一二沸即起，颇得力也。去梗纯用嫩勾，其功十倍。本草纲目云：钩藤手足厥阴药也，足厥阴主风，手厥阴主火，惊痫眩晕，皆肝风相火之病，钩藤通心包，平肝木，风静火息，则诸证自除。

　　第二卷 形体用药及专科用药\儿科、附驱虫药

　　胡荽

　　（见食疗）

　　第二卷 形体用药及专科用药\儿科、附驱虫药

　　荠菜花

　　味甘，性温，无毒，入肝、脾、肾三经。

　　利肝益胃，和中消胀。五脏得调，情志开畅。小儿痰滞能消，目患服之重光。久痢赤白，炭与尝。春初采菜佐餐，老幼受惠无量。

　　三月初三日，趁花期采其全草，晒干备用。无毒而效宏，为婴幼儿病、七窍病不可缺之良药。

　　第二卷 形体用药及专科用药\儿科、附驱虫药

　　天竺黄

　　味甘，性寒，无毒。入心经。

　　祛痰解风热，镇心安五脏。大人中风不语，小儿天吊惊痫。

　　竹之津气结成，与竹沥功用相仿，故清热养心、豁痰利窍，久用亦能寒中。

　　第二卷 形体用药及专科用药\儿科、附驱虫药

　　胡黄连

　　味苦，性寒，无毒。入肝、胆二经。恶菊花、玄参。忌猪肉。折之尘出如烟者真。

　　医小儿疳积惊痫，主虚家骨蒸久痢。

　　清肝胆之热，与黄连略似，但产于胡地者也。

　　胡黄连大苦大寒，脾虚血弱之人，虽见如上诸证，亦勿轻投，必不得已，须与补剂同施。

　　第二卷 形体用药及专科用药\儿科、附驱虫药

　　鹤虱

　　味苦、辛，性平，有小毒。入肝经。

　　虫积腹痛，入丸散用。

　　目前市售商品中有两种。药典中以菊科天名精之果实为正品。

　　第二卷 形体用药及专科用药\儿科、附驱虫药

　　使君子

　　味甘，性温，无毒。入脾、胃二经。

</div>
    <div class="pagination">
<a href="本草征要_page30.html">上一页</a><span>...</span><a href="本草征要_page26.html">26</a><a href="本草征要_page27.html">27</a><a href="本草征要_page28.html">28</a><a href="本草征要_page29.html">29</a><a href="本草征要_page30.html">30</a><span class="current-page">31</span><a href="本草征要_page32.html">32</a><a href="本草征要_page33.html">33</a><a href="本草征要_page34.html">34</a><a href="本草征要_page35.html">35</a><a href="本草征要_page36.html">36</a><span>...</span><a href="本草征要_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
