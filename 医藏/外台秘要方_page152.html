<!DOCTYPE html>
<html>
<head>
    <meta charset="UTF-8">
    <title>外台秘要方 - 第 152 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 152 页/共 226 页</h1>
    <div class="content">　　胡鷰窠末以水和涂之【文仲备急同】
　　又方
　　取鲫鱼长三寸者以少豉合捣涂之亦疗马鞍疮若先起四肢渐向头面者难疗也又取鲫鱼油煎去鱼涂之【文仲备急同出第四卷中】
　　集验疗卒毒气攻身或肿或赤痛或痒并分散上下周匝烦毒欲死方
　　取生鲫鱼切之如鲙以盐和捣遍涂疮上亁复易之此为侵淫疮也【备急同出第八卷中】
　　古今録验疗侵淫疮苦瓠散方
　　苦瓠【一两】　蛇皮【半两烧】　露蜂房【半两熬】　大豆【半升】梁上尘【一合】
　　右五味为散以粉粥和涂纸贴赤处日三甚良
　　又疗侵淫疮戎盐散方
　　戎盐【二分】　大黄【四分】　防茹【一分】
　　右三味捣散以酒和敷疮上日三良
　　月蚀疮方一十二首
　　广济疗月蚀疮方
　　自死青蛙【一枚烧灰】　母猪蹄【一枚烧灰】　甘草【末】
　　救月杖【烧灰】
　　右四味等分蜜和涂疮上日二差止
　　又方
　　五月五日干虾蟇【一枚烧灰】　石硫黄【一两研】矾石【一两熬令汁尽】
　　右三味爲散以敷疮上日二差止【小儿耳后疮同用并出第五卷中】
　　肘后疗大人小儿卒得月蚀疮方
　　五月五日虾蟇灰以猪膏和涂之差止【文仲备急集验同】
　　又方
　　于月望夕取兔矢仍内虾蟇腹中合烧为灰末以敷疮上差止【集验崔氏同崔氏云兔矢七枚】
　　又方
　　取萝摩草捣末涂之差
　　又方
　　烧蚯蚓矢令赤末以猪膏和敷之【文仲备急千金古今録验同】
　　又云此疮多在两耳上及七孔边随月死生故名月蚀疮也世言小儿夜指月所为实多着小儿也【文仲备急同】又方
　　水银　　　黄连【末各二两】　胡粉【熬】　　松脂【各一两研】
　　右四味相和合研水银硝以涂疮疮如干以腊月猪脂和先以盐汤洗拭然后敷之【出第十六卷中】
　　集验疗月蚀疮方
　　救月蚀皷皮如手许大一片以苦酒三升渍一宿以涂疮上或云烧作灰脂和敷之【崔氏同】
　　又方
　　虎头骨【二两碎】　浮萍【屑一两】
　　右二味以猪脂一斤煎取骨黄成膏以涂疮上【崔氏同】
　　又方
　　茱萸根　　地榆根　　蔷薇根
　　右三味各等分为散作汤洗疮取药涂疮上日三【崔氏同】
　　又方
　　然烛照疮使烛热气相及疮即愈【崔氏古今録验同并出第九卷中】
　　千金翼疗月蚀疮恶肉方
　　班猫【去足趐熬】　石硫黄　　　防茹【各一两末】
　　右三味捣筛以涂疮上如疮干以猪脂和涂之日三【出第二十四卷中】
　　代指方一十一首
　　小品代指者其状先肿焮焮热痛色不黯黒然后縁爪甲边结脓剧者爪皆脱落亦谓之代指病也
　　又代指无毒正繇人筋骨中热盛撮结故耳呉人名遭指野夫名为土卢即皆是代指疾也疗方
　　单煮甘草汁渍之或用芒硝汤渍之捣青菜汁搨之但得一种浸搨之即差【千金同】
　　肘后疗代指方
　　以猪膏和白善敷之数易差止【深师千金翼同白善一作曲蟮土】
　　又方
　　以指刺炊上热饭中七遍【文仲集验深师千金范汪同】
　　又方
　　取梅核中仁熟捣以淳苦酒和敷之须臾差止【文仲同】
　　又指忽掣痛不可忍方
　　灸指头痛处七壮愈【千金同】
　　又指端忽发疮方
　　烧铁令热勿令赤以灼之上二方俱主代指【并出第五卷中】
　　千金翼疗代指方
　　先刺去脓炙鲊皮令热以褁防指令周匝痛即止便愈【千金同出第二十三卷中】
　　崔氏论代指者是五藏之气使然流注于十二源经脉热冲手指不还即代指也
　　当取热汤急渍之即出使满七度便以冷水中浸之讫又复浸之如此三度即涂羊胆愈未成脓此方甚効或以猪胆盛代指纒之差【本方云讫干封桂末便愈出第四卷中】
　　备急疗手指忽肿痛不已者名为代指方
　　和泥泥指令遍周匝厚一寸许以热灰中炮之令燥视皮皱即愈不皱者更为之良【文仲深师范汪同】
　　又方
　　取梁米粉铁铛中熬令赤以众人唾和之涂上令厚一寸即消
　　又方
　　小便和盐作泥厚裹之数易差镵针刺血出最妙【出第五卷中】
　　甲疽方五首
　　崔氏夫甲疽之为病或因割甲伤肌或因甲长侵肉成疮肿痛复縁靴窄研损四边肿焮黄水出侵淫相染五指俱烂渐渐引上脚跌泡浆四边起如火烧疮日夜倍増万医所不能疗之方
　　緑矾石五两形色似朴硝而緑色
　　右一味置于铁版上聚炭封之以囊袋吹令火炽即沸流出色赤如融金看沸定汁尽去火待冷收取挼爲末色似黄丹先以盐汤洗疮拭干用散敷疮上唯多爲佳着药讫以软绵纒裹当日即汁断疮干若患急痛即涂少酥令润每日一遍盐汤洗濯有脓处则洗使净其痂干处不须近每洗讫敷药如初似急痛即涂酥五六日即觉疮上痂渐剥起但依前洗敷药十日即疮渐渐摠剥痂落软处或更生白脓泡即捺破敷药自然摠差神验无比刑部张侍郎亲婴此病卧经六十余日困顿不复可言在京众医并经造问皆随意处方了无効验唯此法得効如神今故録之以贻好事者【出第五卷中】
　　救急疗甲疽方
　　屋上马齿菜　　昆仑青木香　　印成盐
　　右三味各烧成灰并等分又取光明砂少许于诸药中拌摠和下筛为细散以敷疮上亁即易之以差止当疮未差以前不宜食鸡猪鱼肉腥秽酒蒜等差后仍三十日忌酒良【出第九卷中】
　　必効疗甲疽赤肉生甲边上裹甲者方
　　取州矾石烧令沸定末敷之湿即刮却更着日数易即消散窦宣城绰云効亦主杂疮有虫有黄水若得呉白矾石亦佳若无鸡矢矾亦好
　　又疗甲疽疮肿烂生脚指甲边赤肉出时差时发者方
　　黄芪【二两】　　防茹【三两】
　　右二味切以苦酒浸一宿以猪脂五合微火上煎取三合绞去滓以涂疮上日三两度其息肉即消散【出第四卷中】
　　近効疗甲疽疮神妙方
　　熏黄【悭好者】　蛇皮
　　右二味等分更和研之又先以温泔清浸洗疮令软以尖刀子割去甲角入内处裛干取药枣栗许大以敷疮上用软绵裹之半日许药湿即易之一日许即永除其先痛者敷药讫一饭顷即宜痛定差讫一二日勿着窄靴鞋若能断酒及猪鸡鱼蒜麫等其効愈逺其药不过三四度永差【箫十四郎中有効】
　　肉刺方二首
　　古今録验疗肉刺方
　　好薄刮之以新酒醋和羊脑敷之一宿洗去常以绵裹之良【出第四十一卷中】
　　近効疗肉刺方
　　以黒木耳取贴之自消烂又不痛宜以汤浸木耳软乃用之
　　手足皲裂方五首
　　深师疗手足皲裂方
　　蜀椒四大合汗以水一升煮之七沸去滓渍之半食顷出令燥须臾复浸涂羊猪髓脑尤妙【范汪同出第二十九卷中】
　　集验疗手足皲裂血出痛方
　　若渉氷霜冻面及手足皲裂瘃壊取麦窠浓煮汁及热以浸洗之即差
　　又方
　　取葱叶萎黄及箨煮以渍洗之【范汪同】
　　又疗人脚无冬夏常坼裂名曰尸脚此因履踏洗尸水及恶物故也方
　　取鸡屎一升以水二升煮数沸待小冷以渍脚半日不过三四度差【深师千金范汪同出第九卷中】
　　千金疗手足皴裂血出疼痛方
　　猪□着热酒中以洗之即差【深师集验同云无酒用汤亦佳出第二十四卷中】
　　手足逆胪及瘃壊方二首
　　范汪疗手足指逆胪方
</div>
    <div class="pagination">
<a href="外台秘要方_page151.html">上一页</a><span>...</span><a href="外台秘要方_page147.html">147</a><a href="外台秘要方_page148.html">148</a><a href="外台秘要方_page149.html">149</a><a href="外台秘要方_page150.html">150</a><a href="外台秘要方_page151.html">151</a><span class="current-page">152</span><a href="外台秘要方_page153.html">153</a><a href="外台秘要方_page154.html">154</a><a href="外台秘要方_page155.html">155</a><a href="外台秘要方_page156.html">156</a><a href="外台秘要方_page157.html">157</a><span>...</span><a href="外台秘要方_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
