<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 245 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 245 页/共 791 页</h1>
    <div class="content">　　卷第三十六

　　治耳肿诸方

　　夫耳肿者。由肾气虚。风热乘之。随脉入于耳。与气血相搏。稽留不散。故令耳肿也。

　　治两耳肿木香散方。

　　木香（一两） 汉防己（一两） 赤芍药（一两） 玄参（一两） 白蔹（一两） 川大黄（一两）川上件药。捣细罗为散。以榆白皮。捣取汁。和少许涂之。更用帛子涂药。贴肿处。取消为度治两耳卒肿热痛。宜此方。

　　木鳖子仁（一两研如膏） 赤小豆末（半两） 川大黄末（半两）上件药。同研令匀。水生油旋调涂之。

　　治两耳肿痛。或耳中常有哄哄者方。

　　甜葶苈（一两长流水洗净微火熬捣令细） 山杏仁（半两汤浸去皮） 盐花（二钱）上件药。同细研了。更入腊月猪脂一钱。和捣如泥。看硬软得所。丸如枣核大。绵裹一丸。

　　治耳卒肿。宜用此方。

　　栝蒌根生者（洗令净）又以刀削一头令尖。可入耳中。以蜡月猪脂。煎三五沸。冷即塞于耳中。

　　又方。

　　杏仁（半两汤浸去皮微炒）上捣如膏。捻如枣核大。乱发缠裹。塞于耳内。日再易之。

　　又方。

　　商陆（生者净洗）上以刀子削如枣核大。纳耳中。日二易之又方。

　　牛蒡根（净洗细切）上件药。捣绞取汁一升。于银锅中熬成膏。涂于肿上。

　　卷第三十六

　　治耳内生疮诸方

　　夫耳内生疮者。为足少阴。是肾之经也。其气通于耳。其经虚。风热乘之。随脉入于耳。

　　与治耳有恶疮方。

　　雄黄（三分） 曾青（半两） 黄芩（一分）上件药。捣细都研为末。每取少许。纳耳中。有汁出。即以绵子裹干用。

　　又方。

　　黄连（半两） 白矾（二分烧令汁尽）上件药。捣罗为末。每取少许。绵裹纳耳中。

　　又方。

　　马齿苋（一两干者） 黄柏（半两锉）上件药。捣罗为末。每取少许。绵裹纳耳中。

　　又方。

　　川大黄（半两） 黄连末（一分） 龙骨末（一分）上件药。同研令匀。每用少许。绵裹纳耳中。

　　又方。

　　捣楝子。以绵裹塞耳内。

　　又方。

　　羊粪。曝干为末。绵裹塞耳中。

　　卷第三十六

　　治冻耳诸方

　　夫冻耳者。由肌肉虚软之人。冬时触冒于寒。为风冷所折。则令耳赤肿痒痛。或即成疮。

　　因治冻耳成疮方。

　　柏叶（三两微炙为末） 杏仁（四十九枚汤浸去皮研成膏） 乱发（两鸡子大） 盐（半两细研）上件药。先煎油令沸。即下乱发。以消尽为度。后下诸药同煎。令色焦黄。滤去滓。更以绵涂之又方。

　　柏白皮（二两） 榆白皮（二两） 桑根白皮（二两） 杏仁（二两汤浸去皮） 甘草（一两）羊脑上件药。细锉。以羊脑髓煎令黄。滤去滓。于瓷器中盛。鹅翎点药涂之。

　　又方。

　　上取兔脑髓涂之。

　　又方。

　　上用杏仁一斤。汤浸去皮。压取油涂之。

　　又方。

　　上以枣艺敷之。后用麦叶煮水洗之。

　　卷第三十六

　　治耳耵聍诸方

　　夫耳耵聍者。是耳里津液结聚所成。人耳皆有之。轻者不能为患。若加以风热乘之。则HT成治耵聍塞耳聋。强坚挑不可得出者。宜用此方。

　　生猪脂（一合） 釜下墨（半两细研）上件药。和调如膏。捻如枣核大。绵裹一丸。塞耳中。令濡润后。即挑之。

　　又方。

　　葱汁（三分） 细辛（一分） 附子（一分炮裂去皮脐）上件药。捣细辛附子为末。以葱汁调令稀。灌入耳中。即出。

　　又方。

　　地龙（五七条湿者）上捣取汁。数数灌之。即轻挑自出。

</div>
    <div class="pagination">
<a href="太平圣惠方_page244.html">上一页</a><span>...</span><a href="太平圣惠方_page240.html">240</a><a href="太平圣惠方_page241.html">241</a><a href="太平圣惠方_page242.html">242</a><a href="太平圣惠方_page243.html">243</a><a href="太平圣惠方_page244.html">244</a><span class="current-page">245</span><a href="太平圣惠方_page246.html">246</a><a href="太平圣惠方_page247.html">247</a><a href="太平圣惠方_page248.html">248</a><a href="太平圣惠方_page249.html">249</a><a href="太平圣惠方_page250.html">250</a><span>...</span><a href="太平圣惠方_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
