<!DOCTYPE html>
<html>
<head>
    <meta charset="UTF-8">
    <title>圣济总录 - 第 223 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 223 页/共 447 页</h1>
    <div class="content">　　治髭发黄悴。秦椒丸方秦椒（去目及闭口炒出汗） 生干地黄（焙） 旋复花 白芷（各一两）上四味。捣罗为末，炼蜜和丸，如梧桐子大，每服三十丸，米泔水下。

　　染髭黑方荞面 针沙（醋炒为末各二钱）上二味。先用醋和浆水，洗髭后，用药涂毕，外用荷叶裹之，约一更时却洗去，再用后方。

　　后方无食子 诃黎勒皮（各二两）上二味。捣罗为末，每用二钱，大麦面二钱，醋和浆水，调涂髭上，外以荷叶裹，至晓洗去。

　　乌髭发。地黄丸方生地黄汁（一升） 生姜汁（五合） 巨胜子 熟干地黄（焙） 旋复花 干椹子（各一两）上六味除二味汁外，捣罗为末，先将前二味汁，用银器煎熟，看稀稠，将药末和丸，如弹子大，每夜饮酒半酣后，含化一丸。

　　乌髭方晚蚕砂（一升） 麻糁心（七两） 大栝蒌（一枚去瓤） 肥皂荚（一挺） 青盐（三两半）上五味。以瓷罐子一枚盛药，盐泥固济，顶上留一眼子出烟，用炭十斤，烧尽烟绝，候冷取出，入苦参末五两，同捣罗为末，每洗漱及临卧时，用一钱揩牙。

　　乌髭鬓揩牙法升麻（一两） 诃黎勒（二枚去核为末） 白盐花（半两） 麻糁末（四合取第一遍打者） 生干地黄（十二分肥者细切） 粟 饭（一合） 丹砂（一两研临烧时以沙牛粪汁调之免飞上）上七味拌匀。于净砂瓶中盛，密封头，遍泥阴干，入炉中。四畔以炭火周回烧，半时辰收之，研为末，每用揩齿，揩齿法，欲使药时，先用生姜一块，如杏仁大烂嚼，须臾即吐却滓，以左手揩三五遍，就湿点药末，揩十数遍，含津不得吐，以两手取津，涂髭鬓，待辛辣定，细细咽之。此药兼治香港脚肠风，驻颜益气，若能勤行一生，白髭鬓一百日却黑，赤者五十日黑，用药二十日便见效，若能空心三遍用，食后更用之。见效尤速。

　　揩牙乌髭方栝蒌实（一枚大者） 杏仁（以填实栝蒌为度）上将栝蒌实，于蒂畔切开，不得切断入杏仁填实，用盐泥固济，木炭火 存性，去泥细研，早晨及临卧揩齿，良久用温盐汤漱口，不必漱尽，半年见功，至老不复白。

　　揩牙乌髭方皂荚（怀州者十条）上以地黄自然汁，生姜自然汁，各半盏和匀，旋刷皂荚于火上炙。以二药汁尽为度，碾细为末，入青盐拌匀，逐日如齿药用，经旬见功。

　　卷第一百一　髭发门

　　须发黄白

　　论曰足少阴血气盛，则发润泽而黑，足太阳血气盛，则须润泽而黑，二经血气虚乏，则须发变为黄白，然则还其润泽，复其绀黑，虽有传染之法，曾不如益血补气，为常服剂，盖血气调适，则滋泽外彰，其视敷染之功远矣。

　　治髭发黄白，可变令黑。菟丝子丸方菟丝子（酒浸三日别捣） 地骨皮（各三两） 枳壳（去瓤麸炒八两） 生牛膝（捣绞取汁半升） 生地黄（捣绞取汁半升）上五味。将前三味，捣罗为末，以牛膝地黄汁，和作饼子曝干，再捣罗，炼蜜丸如梧桐子大，每服十五丸，早食后温酒下，如心中热米饮下。

　　治髭发白能变令黑。人参丸方人参（五两） 熟干地黄（焙） 天门冬（去心焙） 白茯苓（去黑皮各十两） 胡麻仁（汤浸去皮炒五升）上五味。捣罗为末，炼蜜丸如梧桐子大，每服十丸，早食后温酒下。

　　治髭发白可变令黑。胡麻丸方胡麻仁（炒） 杏仁（去皮尖双仁炒研各三两） 黑豆黄（二两） 桂（去粗皮一两） 生地黄（捣绞取汁一升）上五味。先将地黄汁，入银锅中，煎三两沸，次入杏仁膏，余药并捣罗为末，投入同煎令稠，丸如梧桐子大，每服十丸，早食后温酒下，临卧再服。

　　治髭发白可以变黑。干漆丸方干漆（炒令烟尽） 柏子仁（微炒） 生干地黄（焙） 熟干地黄（焙各一两）上四味。捣罗为末，研糯米饭和，捣三五百杵，涂酥丸如梧桐子大，每服二十丸，空心温酒下。

　　治髭发白可还黑色。蜀椒丸方蜀椒（去目并闭口者） 杏仁（去皮尖双仁各八两） 熟干地黄（一斤）上三味。先锉地黄入净瓷器中，以酒一升浸一宿取出，与杏仁同研如膏，次用炭火烧地令赤，以酽醋泼，乘热将椒置其上，以盆复之，四面泥涂，令勿透风，候冷取出，捣罗为末，合和前膏，入糯米饭一升，同捣三百杵，丸如梧桐子大，每服三十丸，空心温酒下。

　　治人年四十髭发俱白还黑。地黄丸方生地黄（肥者锉五斤） 五加皮（锉） 牛膝（酒浸焙各五两）上三味。先将地黄入净瓶中，以酒五升浸一宿，取出曝干，入甑中，九蒸九曝后，同后二味，捣罗为末，炼蜜丸如梧桐子大，每服二十丸，空心温酒下。

　　治须发黄白，令还黑色。酸榴浆方酸石榴上五月内，于东南枝上，拣平坐不侧而大者一枚，于顶上箸札眼子，深一寸余，用水银半两，灌于眼子内，不得封闭，从风日雨露，至十月叶落尽时取下，壳内尽成水，每用时，以鱼胞裹指头，点药捻之。

　　治须发黄白。一宿乌方定粉 锻石（各一两） 铅丹（半两） 腻粉（五钱匕）上四味研极细，临卧以酒浆调涂，仍以荷叶包，平旦温浆水洗。

　　治须黄白，揩牙。槐枝散方槐枝（如箸大者） 青盐 胡麻子仁（炒黑色） 生干地黄（各一两） 皂荚（不 者去皮子二挺）上五味锉碎，入瓷瓶中，用瓦片盖，纸箸泥固济，仍盖上留一穴，如钱眼大，候干，以文武火烧烟尽，放冷为末，每旦揩牙毕，余药涂须上，少顷洗之。

　　治须发黄白，变令黑色。倒行油方上取银三两，作小合子，盛汞一两，以干水蛭七枚为末，同入合内，用蚯蚓泥固济，约半指浓，深埋在马粪中，四十九日取出，已化为黑油矣，用鱼胞裹指头，点药捻之。

　　治须黄白揩牙。栝蒌散方上取栝蒌实一枚，开顶作盖子，取出瓤并子，用青盐一两细研，杏仁去皮尖三七粒，同栝蒌瓤并子，纳入栝蒌内，却将顶盖盖了，麻线系定，盐泥固济，炭火 烟尽，去泥取药为末，早夜揩牙。

　　卷第一百一　髭发门

　　荣养髭发

　　论曰肾主骨髓，脑为髓海，发者脑之华髓之所养也，冲脉为经络之海，其浮而外者，循腹而荣养髭发，固牙齿，补益血气。三倍丸方丹砂（研一两） 磁石（ 研二两） 陈曲（炒研三两）上三味。捣研为末细罗，别以猪肾三只，去脂膜，用浓酒二升熬肾烂，去肾取酒和药末，丸如绿豆大，空心温酒或熟水下二十丸。

　　荣养髭发，坚齿牙，补血气，益颜色，延年，地黄丸方生地黄（三十斤捣取汁） 杏仁（三升去皮尖双仁点地黄汁研如膏） 乌麻油（一升点地黄汁研绞取汁） 胡桃瓤（一斤同杏仁别研） 大麻油（一升） 丁香 木香 牛膝（切） 人参白茯苓（去黑皮各三两） 笺香 沉香（锉） 安息香（捣如棋子水煮烂各二两） 无食子 诃黎勒皮（各五两） 柳枝皮（炙干） 盐花（各三两） 松脂（以布袋盛汤煮精好者自化出汤冷自凝如未白更换布袋煮极白取八两） 龙脑（研一分） 白蜜（一升） 酥（一斤）上二十一味。将捣研药令极细，同诸药与地黄汁调如膏，瓷瓶盛分三瓶，每瓶约七分，不欲令满，坐炉中砖上，四面用火，候瓶中药沸，即以柳枝搅，欲干旋添地黄汁尽为度。时时抄看可丸乃止，候冷收药，以蜡纸盖头，勿令泄气，每食后含化一丸，如弹丸大、咽津，日三夜一，十日觉，百日大效，初服药处净室一月，忌莱菔藕蒜，常食少生姜即速效。

　　治脑虚髭发枯悴，目暗。槐实膏方槐实（去皮取黑者炒捣末一合） 马牙硝（研三钱） 生地黄（捣取自然汁一合） 酥（炼一两）上四味。以银石器盛地黄汁，文武火上，先下槐实末，次下马牙硝，不停手搅，常令如鱼眼沸，候煎减一半，即下酥，更煎三二十沸，倾出置瓷合中，每临卧，以枣核大内鼻中，取去枕，仰卧展足，脑中出恶水勿怪。

　　荣养髭发。槐桃膏方瓦松（半生半烧灰） 铁粉（铧铁醋淬十遍捣研） 羊粪（半生半烧灰） 槐枝（细锉各一两）胡桃仁（一斤）上五味。除瓦松等三味外，将胡桃仁与槐枝，捣作一团，填小瓶中令实，又取槐枝斫长二寸，密插于瓶中，与瓶口齐，更取一瓶子，须盛得前药瓶子者，勘合然后穿地坑，陷空瓶子与地面齐，其向上瓶子，即拥马粪火烧一宿。候冷开之，其向下瓶子中漏有油清，则取此油，调前三味涂头，每日净洗再换药。

　　荣养髭发。汞蛭油方汞（一两） 干水蛭（七枚为末）上二味。以银三两作一小合，盛汞与水蛭，以蚯蚓土和泥固济。约半指浓，深埋在马粪中，四十九日取出，化为黑油，用鱼胞作指袋，时蘸少许，拈髭上，其油自然倒行至髭根、变黑。

　　荣养髭鬓，牢牙。乌金散方草乌头（四两） 青盐（二两）上二味。将青盐为末，同入藏瓶内，用瓦子一片盖，瓦上钻一窍，外用纸筋泥固济，仍留元窍候干，用火 ，黑烟尽，青烟出为度，以新黄土罨一宿，取出为末。逐日未洗面前揩牙，候洗面了方漱、日三。

　　荣养髭鬓。石榴浆方每于五月内，拣取新生酸石榴东南枝上，平坐不侧大者，于顶上用箸札眼子，深一寸以上，用水银半两，灌眼子内，更不封闭，从风日雨露，直至十月叶落尽，方取下。壳内尽成水，每用以小猪胞代指，于汁内旋蘸捻之，随手以水濯，其色不落，可百日不变也。

　　荣养髭发。三物膏方柳枝 桑枝 槐枝（各锉一升）上三味。以水二斗，同煮至一斗，去滓入好盐一斤，熬成膏，瓷合盛，临卧揩牙。

　　荣养髭发。胡桃膏方新小胡桃（三枚）上一味和皮捣细，用乳汁二盏，于银石器内，文武火熬。竹篦搅成膏，每用时净洗髭发，以笔蘸点髭发上。

　　卷第一百一　髭发门

　　白秃

　　论曰蛲之为害，因血气虚乘风而上，则能生疮疽癣 疥，无不为也，疮痂不去而痒，鬓发秃落，无复生荣，是为白秃。

　　治头疮有虫，变成白秃。细辛膏方细辛（去苗叶） 乌喙 莽草 续断 石南 辛夷仁 皂荚 泽兰（去苗） 白芷 防风（去叉） 白术 松叶 竹叶（各二两） 猪脂（半斤） 生麻油（一斤）上一十五味。除脂油外细锉，以醋五升，入瓷瓶中，水浸一宿取出，用大铛先下脂油，微火煎一两沸，次下诸药，煎候白芷黄，即膏成去滓，以瓷合盛，临卧时，先以热浆水，洗头后用药涂匀，如痒勿搔动，经宿即洗去、再涂。

　　治白秃。杜蘅膏方杜蘅 雄黄（研） 木兰皮（锉） 矾石（研） 附子（炮裂去皮脐） 大黄（锉炒） 石南秦艽（去苗土） 真珠（研） 苦参 水银 松脂（各六两） 猪脂（去膜五斤）上一十三味。先将草药捣罗为细末，次将石药及水银，合研如粉，方熬猪脂松脂化，次下诸药，文武火煎令稀稠得所，以新绵滤去滓，瓷合盛贮，每用先以泔浆水，洗头净后涂药治白秃发落。五味子膏方五味子 肉苁蓉（切焙） 松脂 蛇床子 远志（去心各三两） 菟丝子（五两以酒浸一宿焙） 雄黄（研） 鸡粪白 雌黄（研） 白蜜（各一两） 猪脂（二升）上一十一味。先将草药捣罗为细末，次将石药及鸡粪白，再研令如粉，下猪脂松脂入锅中，同熬化后，下诸药，文火煎稀稠得所，以新绵滤去滓，瓷合盛，每用先以桑柴灰汁，洗头令净后涂药，不过三次发生。

　　治白秃发落防风膏方防风（去叉） 黄连（去须） 生干地黄（焙各四两） 蔓荆实（九两） 柑皮（焙一两半） 葳蕤（二两半） 茯神（去木三两半） 大黄（锉炒） 甘草（炙锉各二两）上九味。捣罗为末，炼蜜丸如梧桐子大，每服二十丸，空心粥饮下。

　　治白秃发落。升麻膏方升麻 荠 莽草（各二两） 白芷（一两） 防风（去叉三两） 蜣螂（四枚别研） 马脂熊脂 豹骨髓（各半升）上九味。先将草药捣罗为细末。次将三味脂熬消后，下诸药，以文火煎令稀稠得所，绵滤去滓，瓷合盛，每用先以泔浆水，洗头净后、涂药。

　　治白秃发落。桃皮汤沐发方桃皮（去粗黑色者锉三两） 面（炒） 豉（炒研各半两） 白米（研一合）上四味。以水一斗，煮取八升，去滓放温沐头，每日用之。

　　治白秃发落。桃皮膏方桃皮（去粗黑者五两锉以水一斗煮取五升去滓先温吃半盏余留洗头） 豉（炒研半两） 白面（炒半两）上三味。先以桃皮汁洗头，并吃讫，后以水调豉面末敷之。

　　卷第一百一　髭发门

　　赤秃

　　论曰诸阳脉皆在于头，风热乘之，则阳邪炽盛，发于头皮脑络之间，细疮遍密，赤色有汁，痒痛浸淫，乃至发落，故名赤秃。

　　治赤秃发落。涂旱莲汁方旱莲草（三两） 铁粉（一分）上二味。先将旱莲草，捣绞取汁。次入铁粉，研令极细，入合中，每用先以泔浆洗头，次涂之。

　　治赤秃发落。涂马蹄灰方马蹄（烧灰）上一味。研如粉，用腊月猪脂调涂之。

　　治赤秃发落。涂椹汁方黑椹（二斗）上一味。内瓷瓶中密封，于北檐下埋之，一百日即变为水，每用净洗头，次涂发即生。

　　治赤秃发落。涂楸叶汁方楸叶（一两）上一味。捣绞取汁敷之。

　　卷第一百二　眼目门

</div>
    <div class="pagination">
<a href="圣济总录_page222.html">上一页</a><span>...</span><a href="圣济总录_page218.html">218</a><a href="圣济总录_page219.html">219</a><a href="圣济总录_page220.html">220</a><a href="圣济总录_page221.html">221</a><a href="圣济总录_page222.html">222</a><span class="current-page">223</span><a href="圣济总录_page224.html">224</a><a href="圣济总录_page225.html">225</a><a href="圣济总录_page226.html">226</a><a href="圣济总录_page227.html">227</a><a href="圣济总录_page228.html">228</a><span>...</span><a href="圣济总录_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
