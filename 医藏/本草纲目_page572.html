<!DOCTYPE html>
<html>
<head>
    <meta charset="UTF-8">
    <title>本草纲目 - 第 572 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 572 页/共 603 页</h1>
    <div class="content">　　虎食狗则醉，狗乃虎之酒也。闻羊角烟则走，恶其臭也。虎害人、兽，而 、鼠能制之，智无大小也。狮、驳、酋耳、黄腰、渠搜能食虎，势无强弱也。《抱朴子》云：虎五百岁则变白。又海中有虎鲨能变虎，古有【附录】酋耳 《瑞应图》云：酋耳似虎绝大，不食生物，见虎郭璞云：即驺虞也。白虎黑纹，尾长于身。

　　驳

　　《山海经》云：驳状如马，白身黑尾，一角锯牙，能食虎豹。《白。《说苑》云：师旷言鹊食 ， 食骏 ，骏

　　渠搜

　　《逸周书》云：渠搜，西戎露犬也。能食虎豹。一云犴，胡犬也。能逐虎。

　　黄腰

　　《蜀志》名黄腰兽。鼬身狸首，长则食母，形虽小而能食虎及牛、鹿也。

　　又孙 云： （音斛），似豹而小，腰以上黄，以下黑，形类犬，食

　　鼠

　　见 下。

　　虎骨

　　【修治】颂曰：虎骨用头及胫骨，色黄者佳。凡虎身数物，俱用雄虎者胜。药箭射杀者，不可入药，其毒浸溃骨血间，能伤人也。

　　时珍曰：凡用虎之诸骨，并捶碎去髓，涂酥或酒或醋，各随方法，炭火炙黄入药。

　　【气味】辛，微热，无毒。

　　之才曰：平。

　　【主治】除邪恶气，杀鬼疰毒，止惊悸，治恶疮鼠 。头骨尤良（《别录》）。治筋骨毒风挛急，屈伸不得，走注疼痛，治尸疰腹痛，伤寒温气，温疟，杀犬咬毒（甄权）。杂朱画符，疗邪。头骨作枕，辟恶梦魇。置户上，辟鬼（陶弘景）。煮汁浴之，去骨节风毒肿。和醋浸膝，止脚痛肿，胫骨尤良。初生小儿煎汤浴之，辟恶气，（孟诜）。追风定痛健骨，止久痢脱肛，兽骨鲠咽（时珍）。

　　【发明】颂曰：李绛《兵部手集》有虎骨酒，治臂胫痛。崔元亮《海上方》，治腰脚不随，并有虎胫骨酒方。

　　宗 曰：风从虎者，风，木也；虎，金也。木受金制，焉得不从？故虎啸而风生，自然之道也。所以治风病挛急，屈伸不得，走疰，骨节风毒，癫疾惊痫诸病，皆此义也。

　　汪机曰：虎之强悍，皆赖于胫，虽死而胫犹 立不仆，故治脚胫无力用之。

　　时珍曰：虎骨通可用。凡辟邪疰，治惊痫温疟，疮疽头风，当用头骨；治手足诸风，当用胫骨；腰也。虎啸风骨为胜。

　　【附方】旧十一，新七。

　　健忘惊悸：预知散：用虎骨（酥炙）、白龙骨、远志肉等分为末。生姜汤服，日三服。

　　久则令人聪慧。（《永类钤方》）臂胫疼痛：虎骨酒治之，不计深浅皆效。用虎胫骨二大两（捣碎炙黄），羚羊角（屑）一大两，新芍药二大两（切）。三物以无灰酒浸之，养至七日，秋冬倍之。每日空腹饮一杯。

　　若要速服，即以银器物盛，于火炉中暖养三二日，即可服也。（《兵部手集》）腰脚不随，挛急冷痛：取虎胫骨五、六寸，刮去肉膜，涂酥炙黄捣细，盛酒一斗浸之，糠火微温。七日后，任情饮之，当微利便效也。又方：虎腰脊骨一具，前两脚全骨一具，并于石上以斧捶碎，安铁床上，文炭火炙，待脂出则投无灰浓酒中密封，春夏七日，秋冬三七日。任性日饮三度。患十年以上者，不过三剂；七年以下者，一剂必瘥。（崔元亮《海上方》）白虎风痛走注，两膝热肿：用虎胫骨（涂酥炙黄）、黑附子（炮裂去皮）每服二钱，酒下，日再服。（《经验后方》）历节痛风：虎胫骨（酒炙）三两，没药半两。为末。每服二钱，温酒下，日三服。（《圣济总录》）历节走痛：百节皆痛不可忍。用虎头骨一具，涂酥炙黄捶碎，绢袋盛，置二斗清酒中，浸五宿。随性饮之，妙。（《圣惠方》）筋骨急痛：虎骨和通草煮汁，空肚服半升。覆卧，少时汗出为效。切忌热食，损齿。小儿齿生未足，不可与食休息痢疾经时不愈：取大虫骨炙黄焦，捣末。饮服方寸匕，日三，取痔漏脱肛：虎胫骨两节，以蜜二两炙赤，捣末，蒸饼丸梧桐子大。每凌晨温酒下二十丸，取效。（《胜金》）肛门凸出：虎骨烧末，水服方寸匕，日三。（《外台》）兽骨鲠咽：虎骨为末，水服方寸匕。（《外台》）狂犬咬伤：虎骨刮末，水服方寸匕，并敷之。（《短剧方》）汤火伤灼：虎骨炙焦研敷，神效。（龚氏《易简方》）月蚀疳疮：虎头骨二两捣碎，猪脂一斤，熬膏涂之。（《集验方》）小儿白秃：虎骨末，油调涂之。（《普济》）足疮嵌甲：以橘皮汤浸洗，轻剪去甲。以虎骨末敷之，痛即止。（《便民图纂》）胫烂疮：以齑汁洗拭，刮虎骨末敷之。（《便民图纂》）威骨 藏器曰：虎有威骨如乙字，长一寸，在胁两旁，破肉取之。尾端亦有，不及胁骨。

　　令人有威，带之临官佳。无官则为人所憎。

　　肉

　　【气味】酸，平，无毒。宗 曰：微咸。

　　弘景曰：俗方言：热食虎肉，坏人齿。

　　诜曰：正月勿食虎，伤神。

　　时珍曰：虎肉作土气，味不甚佳。盐食稍可。

　　【主治】恶心欲呕，益气力，止多唾（《别录》）。食之治疟，辟三十六种精魅。入山，虎见畏之（孟诜）。

　　【附方】新一。

　　脾胃虚弱：恶心不欲饮食。虎肉半斤切，以葱、椒、酱调，炙熟，空心冷食。（《寿亲养老》方）

　　膏

　　【主治】狗啮疮（《别录》）。纳下部，治五痔下血（孟诜）。服之，治反胃。煎消，涂小儿头疮白秃（时珍）。

　　【附方】新一。

　　一切反胃：虎脂半斤切，清油一斤，瓦瓶浸一月，密封勿令泄气。每以油一两，入无灰酒一盏，温服，以瘥为度。油尽再添。（《寿域神方》）

　　血

　　【主治】壮神强志（时珍曰：猎人李次口云：热刺虎之心血饮之，能壮神志。又《抱朴子》云：三月三日，杀取虎血、生驼血、白虎头皮、紫绶、履组麻子，即取此实种之。一生辄一异，凡七种之。取其实合用，可

　　肚

　　【主治】反胃吐食。取生者勿洗存滓秽，新瓦固 存性，入平胃散末一两和匀。每白汤服三钱，神效（时珍。出《保寿堂方》）。

　　肾

　　【主治】瘰 （时珍曰：《千金》治瘰 ，雌黄芍药丸中用之。

　　肾悬于腹，象口隐于颐）。

　　胆

　　【主治】小儿惊痫（藏器）。小儿疳痢，神惊不安，研水服之（孟诜）。

　　睛

　　【修治】颂曰：虎睛多伪，须自获者乃真。

　　曰：凡使虎睛，须问猎人，有雌有雄，有老有嫩，有杀得者。惟中毒自死者勿用之，能伤人。虎睛，以生羊血浸一宿漉出，微火焙干，捣粉用。

　　时珍曰：《千金》治狂邪，有虎睛汤、虎睛丸，并用酒浸炙干用。

</div>
    <div class="pagination">
<a href="本草纲目_page571.html">上一页</a><span>...</span><a href="本草纲目_page567.html">567</a><a href="本草纲目_page568.html">568</a><a href="本草纲目_page569.html">569</a><a href="本草纲目_page570.html">570</a><a href="本草纲目_page571.html">571</a><span class="current-page">572</span><a href="本草纲目_page573.html">573</a><a href="本草纲目_page574.html">574</a><a href="本草纲目_page575.html">575</a><a href="本草纲目_page576.html">576</a><a href="本草纲目_page577.html">577</a><span>...</span><a href="本草纲目_page573.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
