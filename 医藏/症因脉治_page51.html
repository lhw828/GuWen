<!DOCTYPE html>
<html>
<head>
    <meta charset="UTF-8">
    <title>症因脉治 - 第 51 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 51 页/共 100 页</h1>
    <div class="content">　　家秘肝肾丸

　　天门冬地黄当归白芍药黄柏知母 

　　[卷二：呃逆论] 附诸贤论 

　　东垣云：呃是阴火上冲，古方悉以胃弱言之，而不及火，未尽病情。人之阴气根据胃为养，胃土伤损，则木气乘之，阴为火所乘，不得内守，木挟相火，直冲清道而上。言胃弱者，阴气弱也。然亦有实者，不可不知。脾与胃，一阴一阳也，二者不谐则逆。右肾，阴中有阳也，在下相凌亦逆；左肾主水，性不上逆，必右肾相火炎上，挟其冲任，如以火吸水，则水上腾，热天龙现，而水从地起，不可尽谓之寒也。肝木之风，从少阳之火冲克，亦必从火为治。

　　刘宗浓曰：呃逆一症，有寒有火，有实有虚，有热痰、有水饮，不可专作寒。若平人饮食太速，或饮水喜笑，或膏粱积热，或痰火水饮，或动五志厥阳之火，皆能致呃，皆是实症。夫火性炎上，今其症乃自下冲上者，非火而何？《准绳》云：治此症须分寒热，如因汗吐下后，误服寒凉过多，此虚中之寒也，当温补之，理中汤、丁香柿蒂汤；如脾胃阴虚，火逆上冲，此虚中之热也，当以清补之，参术汤下大补丸；若夫伤寒失下，痰饮停蓄，暴怒气逆，膏粱积热，皆实症也，皆当随其邪之所在，涌泄清利可也；若胃中虚而有热，橘皮竹茹汤、人参竹茹汤。戴人曰：呃逆因痰与热，胃火者极多，火呃大急，乍呃乍已，脉数有力；寒者连绵不已，脉沉而逆，外无热候，二便清利；痰者，呼吸时有痰声，六脉滑大；虚者呃而无力，呃声不急，连呃绵绵，虚症外现。张三锡曰：有痰火，有气虚，有郁气，有阴火，有死血，有食滞。痰火者，脉洪滑有力，症兼恶心口干，栀连二陈汤；气虚者，脉见虚软，右寸口虚无力，四肢倦怠，或久病过服寒滑克削，六君子汤加减治之；郁气者，脉多沉结，胸次气胀，四七汤、香砂二陈汤、越鞠丸煎服；阴火者，两尺洪大而数，或沉细而数，呃逆面赤，此阴虚伏火，四物坎离丸煎服；死血者，脉见芤涩，至晚则呃，食物则呃，此饱后用力，血入气分，桃仁红花汤、桃仁承气汤；食滞者，脉多沉滑有力，外症嗳气饱闷，此食滞中脘，寒凉停积不化，宜销化丸煎服。

　　[卷二] 呕吐论 

　　秦子曰：呕以声响名，吐以吐物言；有声无物曰呕，有物无声曰吐；有声有物曰呕吐。

　　皆阳明胃家所主。有外感，有内伤。

　　[卷二：呕吐论] 外感呕吐 

　　【风气呕吐之症】偶遇风冷，即发呕吐，头额疼痛，面赤面热，风入阳明，胃家呕吐症【风气呕吐之因】或当风取凉，风冷入胃；或胃中饥饿，风邪乘虚而入，如此者皆令呕吐也。

　　【风气呕吐之脉】脉多见浮。浮紧风寒，浮数风热，浮滑风痰，浮濡风湿。

　　【风气呕吐之治】散风清胃，防葛平胃散，兼痰者，防葛二陈汤。

　　防葛平胃散

　　防风葛根苍术浓朴广皮甘草风寒加生姜，风热加山栀、黄连、竹茹。

　　防葛二陈汤

　　防风干葛半夏白茯苓甘草广皮风寒加生姜，风热加山栀、黄连、竹茹。

　　[卷二：呕吐论] 外感呕吐 

　　【寒气呕吐之症】偶遇寒冷，顿发呕吐，胸前绵绵而来，身无内热，小便清白，大便通【寒气呕吐之因】胃气素寒，又值时令之寒，偶或感入，则寒气伤胃而为呕吐矣。

　　【寒气呕吐之脉】多见弦紧，或见迟缓，或见沉细，甚则沉伏。

　　【寒气呕吐之治】散寒温胃，理中汤、姜桂六君子汤，甚者四逆汤；若伤寒呕吐，另具

　　理中汤

　　人参白术干姜炙甘草寒甚加附子。

　　治中汤

　　即理中汤，加青皮、广皮。

　　姜桂六君子汤

　　即六君子汤，加干姜、肉桂。

　　四逆汤

　　甘草干姜熟附子 

　　[卷二：呕吐论] 外感呕吐 

　　【暑气呕吐之症】暑热行令，头眩目暗，呕吐暴作，身热恶寒，烦渴引饮，齿干唇燥，腹中疼痛，小便赤色，或混浊涩短，此暑热呕吐之症也。

　　【暑气呕吐之因】夏秋之交，中气不足，暑热之气，入于肠胃，则令呕吐也。

　　【暑气呕吐之脉】虚大而涩，或见沉细，或见沉数，或见躁疾，或见脉伏。

　　【暑气呕吐之治】气怯脉虚大，家秘香薷饮。气热烦渴，脉沉数，人参石膏汤。小便赤，混浊涩短，土藿香汤，调益元散。烦热呕吐，栀连平胃散，口渴加干葛、竹茹；有痰涎，栀连二

　　家秘香薷饮

　　川连浓朴香薷甘草人参广皮口渴加干葛、竹茹，有痰加半夏、藿香。

　　人参石膏汤

　　见前噎隔。

　　益元散即六一散。

　　栀连平胃散

　　即平胃散加栀、连。

　　栀连二陈汤

　　即二陈汤加栀、连。

　　[卷二：呕吐论] 外感呕吐 

　　【湿气呕吐之症】胸前满闷，头重身重，面目浮肿，呕恶而吐，口不渴，吐多痰涎，此湿气呕吐之症也。

　　【湿气呕吐之因】长夏时令，坐卧卑湿，湿气袭于胃土，胃气不能下降，而湿气呕吐作【湿气呕吐之脉】脉多濡软，或见浮缓，或见沉伏，脉迟者寒，脉数者热。

　　【湿气呕吐之治】身热脉浮，宜散表安胃，佐以辛香温散，人参败毒散，加藿香、紫苏，或香苏平胃散。寒湿体虚者，香砂二陈汤，寒甚用术附汤；应分利小便者，平胃五苓散。湿热者，栀连二陈平胃散，加减治之。

　　人参败毒散

　　人参羌活独活柴胡前胡枳壳桔梗川芎广皮甘草白茯苓

　　香苏平胃散

　　即平胃散加藿香、紫苏。

</div>
    <div class="pagination">
<a href="症因脉治_page50.html">上一页</a><span>...</span><a href="症因脉治_page46.html">46</a><a href="症因脉治_page47.html">47</a><a href="症因脉治_page48.html">48</a><a href="症因脉治_page49.html">49</a><a href="症因脉治_page50.html">50</a><span class="current-page">51</span><a href="症因脉治_page52.html">52</a><a href="症因脉治_page53.html">53</a><a href="症因脉治_page54.html">54</a><a href="症因脉治_page55.html">55</a><a href="症因脉治_page56.html">56</a><span>...</span><a href="症因脉治_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
