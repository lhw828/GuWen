<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 16 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 16 页/共 122 页</h1>
    <div class="content">　　上用荞麦秸灰，或真炭灰一斗三升，淋灰汤八九碗，用栗柴或桑柴文武火煎作三碗，取一碗收留，将二碗盛于好瓷器内，候温将药末入灰汤内，用铁瓢或桑柳枝右搅，又用好细锻石一升，入药灰汤，搅匀，取出候冷过宿，盛于小白瓷罐内。凡遇诸恶疮，点在当头，一日二次，次日又一次，疮头食破，约五分血水出为妙，恐日久药干，将前收留灰汤和用。

　　卷之一　肿疡(十六)

　　灸法

　　痈疽初发小点一二日间，急以大蒜头，横切如钱，贴其中心，顿小艾炷灸之，五壮而止。若形状稍大，以黄秆纸蘸酒全贴，认先干处为筋脚，于先干处灸之，或两处先干皆灸，但五七状止。又法，屈指从四围寻按，遇痛处是根，就此重按深入，自觉轻快，即此灸之，更于别处灸。若或大肿，即捣蒜为饼焙干，蘸法醋炙热，更换频罨，或以熨斗火于蒜饼上熨之，更换热饼频熨，如觉患处走散，即以绵帛覆盖，勿令气泄，俟少间敷药。

　　凡痈疽展大如龟之形，且看头向上下，先灸其前两脚，次灸其尾，或红筋走紧而长，从尽处灸之，须留头，并后两脚勿灸。若尽灸之，不惟火气壅聚，彼毒无所走散，又攻入里也，或辨认不明，以白芷（三分） 汉椒 桑白皮（各一分） 连须 葱白（十片）

　　上取新水煎汤，入酸醋半盏，淋洗，少顷，其筋自现，可以辨验头尾。

　　神仙隔蒜灸法 治一切痈疽肿毒，前论言之详矣。凡大痛或不痛，或麻木痛者，灸至不痛，不痛灸至痛，其毒随火而散，此拔引郁毒从治之法也，信有回生之功。其法用大蒜头切三分浓，安疮头上，用艾炷于蒜上灸之，五炷换蒜再灸，未成即消，已成杀其大势，疮患大以蒜杵烂，摊患处，将艾铺蒜上灸之，蒜败再换，疮色紫，或白而不起发，不作脓，不大痛，不间日期，最宜多灸。

　　神效葱熨法 治流注结核，骨痈鹤膝等症肿硬，或先已隔蒜灸而余肿未消，最宜用熨，以助气血而行壅滞，其功甚大，又为跌扑伤损，止痛、散血、消肿之良法。用葱白头捣烂，炒热，频熨患处，冷再换。

　　神效桑枝灸 治发背不起，或瘀肉不溃，此阳气虚弱，用桑枝燃火着，吹熄焰用，火灸患处片时，日三五次以助肿溃，若腐肉已去，新肉生迟，宜灸四畔，其阴疮、瘰 ，流注、 疮、恶疮，久不愈者，亦宜用之。大抵此法，未溃则解热毒，止疼痛，消瘀肿；已溃则补阳气，散余毒，生肌骨，其阳症肿痛，甚或重如负石，初起用此法出毒水，即内消。

　　日久者用之虽溃亦浅，且无苦楚。惜患者不知有此，治者亦不肯用此也。

　　卷之一　肿疡(十六)

　　砭法

　　治丹毒、疔疮，红丝走散，或时毒，瘀血壅盛，用细瓷器击碎，取有锋芒者一块，以箸一根，劈开头尖夹之，用线缚定，两手指轻撮箸梢，令瓷芒正对患处，悬寸许，再用箸一根，频击箸头，令毒血遇刺皆出，毒入腹膨胀者难治。

　　豆豉饼（法见兼证痛条。）

　　卷之二　溃疡

　　大法

　　痈疽已破，脓出者是也。《集验》云：痈疽既破，脓出肉腐，当用拔毒膏贴之，邪气渐退，气血亦虚，脉之洪数，渐宜减退，当内补托里，必使气血滋荣，正气强盛，脓色鲜浓，赤肿渐收，药宜补气生血，秋冬微加御风寒之药，十宣散、十全大补汤中用桂是也，气滞加香附。如毒势大退，气血未复，多宜用人参、当归、黄 四物汤之类。痈疽虽已见脓，根脚赤晕，反展开阔，或不痛，或大痛，此毒瓦斯不退，金银白芷散、十宣散，去浓朴、桂，倍人参、川归、黄 ，加忍冬藤、连翘、犀角、栝蒌根，消毒之药。春末夏间及秋初，宜加酒芩、黄连、黄柏、羌活，腰以下可去桔粳。见脓后须以补气血药为主，解毒药助之，或不宜于补药者，宜忍冬丸，四围肿 处，用毫针烧赤刺之约一米深，红肿则缩，服药脉得和缓为佳。或破后不溃，疮口坚硬者风也，用蜈蝎散敷之，或蠹肉不腐，用雄黄、轻粉敷之，大忌红肿不退，或饮食进少，从权且调理脾胃，或兼他证，又另议药。治腐肉不知痛痒，正黑者可去之，但不伤四畔好肉及里面良肉，当去外之黑腐者下皆去，黄白如絮之状，脓内有红血丝路，又不可动。此项大脓次日必自脱落，庶免伤其良肉。若怕刀砭，三四日必自脱落，但用刀去者，新肉易长，毒瓦斯渐消。凡腐肉亦有少臭气，腐败去后则无变，四围腐者渐渐去令净，用长肉膏贴，间日用猪蹄汤洗，新肉长如梅李，如石榴子红活可爱，日见堆阜，或上有白膜，皆是吉兆，若腐败去后，下面良肉色白而平，略无纹理，亦不能如米如粟，不见渐生之意，或脓水清淡或臭，此积毒内连五脏，血气枯竭，乃是危证。肉不能长，气血不荣，卫气不护疮，则风寒着之，用北艾黄汤熏洗，生肌长肉药敷之，用乳香膏、长肉等膏贴之，或肉虽长起，色紫者，遗毒也，用地榆汤、活血散敷，追毒膏贴之，即自红活，疮口渐收，仍用长肉膏贴，或疮口痒，用细茶、葱盐煎汤热洗。或疮口易收，乃气血中热毒，故不分消，即使长肉，必防流注之患，或更迷违，疮口如钱大时，恐转他证危殆。凡痈疽疮口已收，但皮嫩未可便去膏药。

　　《鬼遗方》云：凡发背及痈疽，皆在背上，不问大小，有疼无疼，或热或不热，或冷或不冷，但从小至大，肿起至一尺以上者，其赤肿 热者，即用紧急收赤肿药围定，不令引开中心，即用抽脓聚毒散贴之，急令散毒外透，内服排脓缩毒、内托汤药，候脓成，相次破穴，看疮大小深浅，内发其脓汁，脓水大泄，急须托里内补，虽破穴脓汁不多，再须排脓拔毒，透后慎不令再肿，须疼止肿消，患人自觉轻便，即是顺疾也，最宜节慎饮食。

　　其热毒方盛，或发大渴，多饮冷水及冷浆之类，此是毒瓦斯攻心，令口干烦渴，但以心气药，内补脏腑即止矣。（内补谓参 之属，排脓谓皂角刺之属。）

　　〔薛〕 脓熟而不溃者，阳气虚也，宜补之如圣愈汤之类。瘀肉不腐者，宜大补阳气，更以桑柴火灸之。不作脓，脓不溃，气虚也，托里消毒散去金银花、白芷、连翘三味，加参术、肉桂，如不应，暂用十全大补汤。肿赤作痛，血凝滞也，本方加乳香、没药；如不应，暂用仙方活命饮。脓出反痛，气血虚也，去三味，加参 归地。溃后食少无睡，或发热者，虚也，宜补之，内补黄 汤之类。倦怠懒言，食少不睡者，虚也，宜补之黄 人参汤之类。寒气袭于疮口，不敛或陷下不敛者，温补之，十全大补汤。脉大无力或涩而微，肌肉迟生者，气血俱虚也，峻补之，十全大补汤倍用参 。肉赤而不敛，血虚有热也，托里消毒散去三味，加熟地、丹皮。肉黯而不敛，阳气虚寒也，前散去三味，加参 、白蔹、官桂。漫肿不痛，或肉死不溃，脾气虚也，前散去三味，加人参、白术；如不应，加姜桂；更不应，急加附子。肉白而不敛，阳气虚也，前散去三味，加参 、归术。脓多而不敛，气血虚也，前散去三味，加参、归术、熟地黄；如不应，暂用十全大补汤。饮食少思而不敛，胃气虚也，前散去三味，加参 ；如不应，暂用补中益气汤。饮食难化而不敛，脾气虚也，前散去三味，加参术；如不应，暂用六君子汤；又不应，佐以八味丸。脓多而带赤，血虚也，前散去三味，加归地、参术；如不应，暂用八珍汤加牡丹皮。（出血、作痛、发热等，另分条在后。）

　　卷之二　溃疡

　　辨脓

　　《集验》云：脉紧而数，为脓未成，紧去但数，为脓已成。以手按上，热者为有脓，不热者为无脓。按之牢硬，未有脓也；按之半软半 ，已有脓也，大软方是脓成也。大按之痛者，脓深也，按之不甚痛者，未成脓也。按之即复者，为有脓也；不复者，无脓也。小按便痛，薄皮剥起者，脓浅也；按之四痛，皮色不变，不高阜者，脓深也，浅者宜药点破，高突者宜铍针，深者宜烙，更详虚实何如。肿处软而不痛者，血瘤也；发肿日渐增长而不大热，时时牵痛者，气瘤也；虚肿而黄者水也，气结微肿，久而不消，后亦成脓，此是寒热所为也，留积经久，积阴生阳，寒化为热。以此溃必成 ，宜早服内塞药以排之。诸瘿瘤、疣赘等，至年衰皆自内溃不一，于补养而妄行攻蚀，必有性命之忧。至于瘰 结核，寒热发渴，经久不消，其人面色萎黄，被热上蒸，已成脓也，（治见本条。）手足指梢，及乳上，宜脓熟大溃，方可开之。麻豆后，肢节上痈，稍觉有脓，便须决破，迟则成挛曲之疾。

　　卷之二　溃疡

　　取脓

　　凡疮肿，以手指从疮旁按至四畔上赤黑者，按之色不变，脓已结成，又按之随手赤色，此亦有脓。按之白，良久方赤，游毒已息，可就赤白色尽处灸断，疮肉平实，久而方消。夫痈则皮薄肿高，疽则皮浓肿坚，初发并宜灼艾，惟痈脓成则宜针，疽脓成则宜烙。切宜熟视详审，候其溃熟，脓透于外，其势盈盈欲出，只用替针丸自疮头咬开，不半日许其脓自出，切不可用针刀也。（丹溪云：《精要》论戒用针刀，业外科者，当拳拳服膺。）

　　替针丸 治痈疽已溃未破，或破后脓出不快者。

　　白丁香（一字） 砂（一字以上） 没药 乳香（各一字）

　　上灰饼药内，种糯米十四粒。其法：用锻石五升，炉灰三升，以水五升，淋取清汁，入大锅内熬浓汁，至三二升，用瓦器盛贮。临用时，以小青盏，盛取半盏浓汁，却用皮纸，贴盏中浓汁面上安定，然后取糯米十四粒，种在皮纸面上，一宿即是。

　　上为细末，糯米饭丸，如麦粒大。每用一粒，未破，用津贴疮头薄处即破，脓滞不快，则用一粒纳疮口内，使脓不滞好肉易生。

　　又方雄雀粪（二十粒） 砂 陈仓米 没药（各一字）

　　上研匀，以米饭丸，如粟大。每用一粒，贴疮口眼中，即溃脓出。

　　替针丁香丸草乌（尖） 砂 白丁香（坚者）

　　上为末，酸醋调点，将破者令速溃。若急则无如刀快。蜞针一法亦妙，见后。

　　〔梅〕 治诸痈不消，已成脓，惧针不得破，令速决。取雄雀粪涂头上，干即易之，雀粪中坚者为雄。

　　〔本事〕 治痈疽已有疮眼，未出脓，痛不可忍，用此药 即脓出。巴豆一枚，去皮膜，不去心、油。盐鼓十四粒，口中含去皮，令软，同研烂，真麝香少许，如难丸，入少稀糊，捏作饼子，如鼠粪大。大小临时看疮口 之，只以纸捻子送入药，须臾必痛，忍之良久，脓遂出。

　　〔丹〕 出一切疮口，用出蛾茧壳，烧存性，无灰酒调下，每服一枚，服下一个时辰，便有疮口一个，若服两枚，出疮口两个。

　　〔精〕 痈成脓宜针，其铁用马衔铁为之。形如韭叶，两面皆利，可以横直裂开，五六分许，取其毒血，如觉病轻，须先灸而后裂。

　　〔娄〕 按：痈如椒眼数十粒，或如蜂窠莲房而脓出痛不除，宜用针者，以针横直裂之，则毒血挟脓出而愈，如无椒眼之类，只消直入取脓，不必裂之也。又法：当椒眼上，各各灸之亦佳，不必裂也。

　　〔灵〕 铍针者，末如剑锋，以取大脓。

　　〔素〕 夫痈气之息者，宜以针开除去之。（病疑篇，王注云：息： 也，死肉也。今世用刀割去死肉者是也。）

　　治腐肿者，刺腐上，视痈大小深浅刺，刺大者多血，小者深之，必端内针为故正。（长刺节论，大者多血，小者深之八字，衍文也。大小深浅刺七字，取脓之法，尽矣备矣。）

　　〔精〕 疽成脓宜烙，可用银篦大二分，长六寸，火上烧令赤，急手熨烙毒上，得脓为效。《鬼遗》凡痈觉在虚处，及眼不见处，皆是恶症。如发高肿，紫赤皮薄光泽，觉里有脓毒，诸药贴 不破者，宜用熟铜针，于油火上燎透，先用墨笔点定，却当头以针浅刺入，随针出脓者顺也，有不随针脓出，当用白纸作 ， 入针孔，引出脓毒，当时肿退可及三分，如肿不退是一逆也。肿不退，疼不除，但脓出二逆也。脓疼不退，患人不觉疮轻三逆也，虽用针破出脓，亦无所济，须急用引脓托里汤药，以助其势力可也。更有痈生实处，不问浅深，如有脓即用针烙无害，稍缓即恐伤筋骨内疼，凡近筋脉骨节处，不得乱行针烙，反致他病也。患疽初生赤硬，或在虚处毒瓦斯浅，或在实处毒瓦斯深，切须仔细辨认，仍问患人疼痛，觉深觉浅，其患处疮头，不拘多少，其间须有一个最大者，即是大脓窍，当用熟铁大针头如KT 脚者，于麻油灯上烧令热透，以大头处按定，插入一寸或至二寸脓当下，恐未有脓毒出，却用白纸作 子 入，候次日取出，其脓即随 下矣。脓色黄白即好，若赤黑色，防后有鲜血出，即患人寒战不禁，其有虚处，不得妄行针烙。凡患发背，觉似有脓成，便用大熟铁针烙，当正头上烙之，其烙并用麻油灯上烧令通红，烙入可二寸许，初人肉即须横插入，不得正入，恐烙透膜也，如已有破处，皮烂溃熟，更不得用针烙，如是横长赤引开阔，当须两头下火针，令脓毒随针引出，肥人脓汁多，瘦人脓汁少，如肥人却少，瘦人却多，多是肉败坏成脓，少是肉不腐烂，受气实也，尤宜详审，不可造次便行针烙。亦看患人气脉匀和，荣卫气不节滞，血脉不致凝涩，即行针烙无畏，切须仔细，患人气虚，脉气大者，亦不可乱行针烙；针烙之法，不可容易，先看皮纹紧慢浓薄，紫赤色大光泽者，即可用针烙，如皮肉未变，不可用针，针亦无济。大抵用针，只欲引脓，如针刺无脓，是气伏也，不可用针烙。

　　〔丹〕 或问烙法如何？曰：脓或汪洋欲出，奈何皮浓肉深难穴者，既前无内托之药，先致力于内。后又不用烙以开窍，脉脓何由出。脓本肉腐所成，皆挟毒热之气，若久留肉腠间，则毒瓦斯浸淫，好肉亦化为脓腐，此所以烙法有功于溃疡也，彼根浅而皮薄者，何必假此以卖弄假法，恐吓而胁取利也。

　　卷之二　溃疡

　　发表

　　一男子溃后，发热头痛，脉浮紧，虚而兼表邪也，以补中益气汤，加川芎、白芷二剂而止，更以托里药而愈。一男子风袭疮口，牙关紧急，腰背反张，以玉真散一服而愈，仍以托里药而敛。一男子患痈将敛，遍身作痒，脉浮，以消风散二服而止，更以托里药而愈。

　　卷之二　溃疡

　　攻里

　　〔薛〕 一人胸患痈， 痛烦躁，发热作渴，脉数而实，时季冬。予谓：此热毒内蓄，须舍时从证，欲治以内疏黄连汤，彼以时当隆寒，乃杂用败毒药愈炽。仍求治，投前汤二剂，后去二次，诸证悉退，以金银花散加连翘、山栀，四剂出水而消。罗谦甫，治贾仓使父，（见发背。）

</div>
    <div class="pagination">
<a href="证治准绳疡医_page15.html">上一页</a><span>...</span><a href="证治准绳疡医_page11.html">11</a><a href="证治准绳疡医_page12.html">12</a><a href="证治准绳疡医_page13.html">13</a><a href="证治准绳疡医_page14.html">14</a><a href="证治准绳疡医_page15.html">15</a><span class="current-page">16</span><a href="证治准绳疡医_page17.html">17</a><a href="证治准绳疡医_page18.html">18</a><a href="证治准绳疡医_page19.html">19</a><a href="证治准绳疡医_page20.html">20</a><a href="证治准绳疡医_page21.html">21</a><span>...</span><a href="证治准绳疡医_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
