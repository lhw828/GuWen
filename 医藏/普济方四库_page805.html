<!DOCTYPE html>
<html>
<head>
    <meta charset="UTF-8">
    <title>普济方四库 - 第 805 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 805 页/共 1812 页</h1>
    <div class="content">　　用物刺鼻中或以少许皂角内鼻中令则差
　　又方【出肘后方】
　　用粢米粉二升井华水服之
　　止呕哕【出本草】
　　以甜糟三嵗者下有酒以物盛之服
　　三圣散【出圣济总録】　治哕逆不止
　　丁香【四十九粒】　胡椒【十四粒】　半夏【七枚大者先以锥子钻透心后用麻线穿过井华水浸七日一日一夜换水后焙干】
　　右为细末大人生姜汤调一字小儿筯头蘸生姜汁后防药少许立愈再甚不过三服
　　石莲丸【出圣济总録】　治胃寒呕逆
　　石莲肉【去心】　附子【炮制去皮脐】　干姜【炮各一两】
　　右为末粟米粥丸如菉豆大蜀椒汤下十丸止勿再服
　　小丁沉丸【出圣济总録】　治哕逆不止饮食不下
　　丁香　沉香　木香　防榔　白豆蔲【去皮各半两】麝香【一钱另研】　人参【二两】　桂【去粗皮】　白茯苓【去黒皮二两】甘草【半两炙剉】　干姜【一两炮】　诃梨勒【一两】　青橘皮【去白炮半两】　白术【四两】
　　右为末炼蜜丸小弹子大每服一丸炒生姜盐汤嚼下无时
　　沉香乌药丸【出圣济总録】　治哕逆不止不思饮食
　　沉香　乌药【剉】　青橘皮【去白炮】　白术【剉炒】　白芷白茯苓【去黒皮】　五味子　甘草【炙剉】　人参【各等分】
　　右为末炼蜜和丸如鸡头大每服一丸至二丸粥前生姜紫苏汤嚼下
　　理中散【出圣济总録】　治胃中气冷腹胀哕逆不思饮食【方见脾脏门脾气虚腹胀滞类】
　　豆蔲汤【出圣济总録】　治脾胃俱虚哕逆上气
　　草豆蔲【去皮】　木香　甘草【炙剉】　干姜【炮】　髙良姜缩砂【去皮】　益智【去皮】　陈皮【汤浸去白】　各等分
　　右防咀每服三钱水一盏生姜三片煎八分去滓温服无时
　　白术汤【出圣济总録】　治胃气受冷气逆奔冲哕逆不定白术【剉】　甘草【炙剉】　莎草根【炮去毛各一两】　草豆蔲【五枚大者去皮炒】　干姜【炮】　陈麴【炮】　麦蘖【炒各半两】
　　右防咀每服三钱水一盏生姜三片大枣二枚擘破煎七分去滓热服不拘时候
　　降气丸【出圣济总録】　降阳气于下使隂气上升升降无碍隂阳调适饮食运化诸疾不生
　　牵牛子【二十两炒熟取面一十两】　荜澄茄【十两】　防榔【剉二两】木香【四两】　赤茯苓【去黒皮二两】　补骨脂【十两】
　　右为末水煮面糊为丸如梧桐子大每服二十丸温水下不拘时候
　　丁香汤【出圣济总録】　治胃冷哕逆不思饮食
　　丁香　甘草【炙剉】　陈麴【炒各半两】　草豆蔲【去皮炒一两】陈橘皮【去白焙一两】　木香【炮三分】
　　右防咀每服三钱水一盏生姜五片煎至七分去滓温服无时
　　人参汤【出圣济总録】　治哕逆不止
　　人参　白术　白茯苓　藿香【各半两】　甘草【一分炙剉】
　　右防咀每服三钱水一盏生姜五片煎七分去滓温服
　　羗活汤【出圣济总録】　治风冷乘脾胃致哕逆不止
　　羗活【去芦】　附子【炮去皮脐】　蘹香子【微炒各半两】　木香干姜【炮各一分】
　　右防咀每服三钱水一盏盐一捻煎八分去滓稍热服无时
　　厚朴煮散【出圣济总録一名调胃散】　治哕逆不止恶心气不下降【方见脾脏门兼理脾胃类】
　　干姜丸【出圣济总録】　治脾胃俱虚内挟风冷哕逆上气干姜【炮一两半】　附子【炮制去皮脐】　胡椒　桂【去粗皮各半两】
　　右为末炼蜜丸每服十五丸加至二十丸食前浓米饮下如哕呕冷沫浓煎生姜橘皮汤下
　　豆蔲散【出圣济总録】　治胃寒哕呕不止
　　草豆蔲【去皮剉八两】　甘草【四两炙剉】　陈橘皮【去白焙一两】生姜【和皮切片用一斤】
　　右和匀入银器内用水过药三指许慢火熬令水尽取出焙干为末每服一钱沸汤防之夏月煎作冷熟水服
　　水银膏【出圣济总録】　治诸般哕逆
　　水银【不结沙子】　硫黄【细研】　太隂精石【各一两细研】
　　右用酽醋五升文武火煎成稠膏瓷盒内盛旋丸梧桐子大每服七丸艾汤下不拘时候
　　枇杷叶散【出圣济总録】　治哕逆不止饮食不下
　　枇杷叶【炙拭去毛四两】　甘草【炙剉三两】　陈橘皮【汤浸去白焙五两】
　　右防咀每服三钱水一盏生姜枣大切煎七分去滓稍热服无时
　　两顺煮散【出圣济总録】　治脾胃俱虚胀满哕逆
　　髙良姜　木香【另捣】
　　右为散每服髙良姜一钱木香半钱水一盏煎七分温和滓徐呷服不计时勿用鉄器煎
　　附香煑散【出圣济总録】　治哕不止
　　附子【一枚重一两者】　诃梨勒【三七枚】
　　右用同蛤粉炒令附子裂去脐尖诃梨勒去核为末每服二钱水一盏煎八分和滓温服
　　治胃口冷哕逆不已【出圣济总録】
　　大枣【一枚青州者去核】　胡椒【七粒入枣内合定】
　　右用湿纸褁煨熟地上纸衬出火毒去纸空心细嚼温酒送下粥投之即效
　　陈皮干姜汤　治哕
　　陈皮　通草　干姜【炮】　甘草【炙各二两】　桂心【去粗皮】人参【一两】
　　右防咀每服四钱水一盏煎六分温服
　　温中白术丸　治胃寒呕哕
　　白术【二两半】　半夏【二两】　干姜【一两】　丁香【半两】
　　右为末姜汁丸如梧桐子大每服三十丸生姜汤送下
　　大半夏汤　治胃寒呕逆
　　半夏【姜制】　白术【各五两】　人参【半两】
　　右为粗末每服五钱水三盏煎至一盏入蜜一匙候温去滓服
　　妙功藏用丸【出宣明论又名神芎丸亦名显人丸】　治呕哕不食痿弱难运血溢血淋满闷不通或泄利三焦壅滞化失常功不可述并宜服之
　　大黄　黄芩　黄连【各半两】　黒牵牛　荆芥穗滑石【各二两】　防风【一分】　川芎【一两】　木香【二分】　官桂【二分去皮】
　　右为末滳水丸如小豆大每服二十丸至三十丸生姜汤下日三服温水亦得
　　又方【出肘后方】
　　右但闭气抑引之











　　普济方卷二百六
<子部,医家类,普济方>
　　钦定四库全书
　　普济方巻二百七　　　眀　周王朱橚　撰泄痢门
　　緫论
　　难经云有脾泄有大肠泄有小肠泄有大瘕泄名曰后重盖胃者为黄肠水谷海也故防则色黄食不化脾者为胃行其津液者也故防则腹胀满呕吐大肠谓白肠故防则大便色白肠鸣切痛小肠谓赤肠故泄则便脓血小腹痛瘕者血聚也浊隂之气结聚于内留滞而不行则里结后重数至圊不能便故谓大瘕防也胃为水谷之海其精英则流布以养脏腑其糟粕则传送以归大肠肠胃虚弱或挟风或挟寒或伤暑伤热停冷蓄热冷热不调泄防诸症皆能治之挟风者自汗恶风痛引腰背挟寒者筋节拘急身体怯寒伤暑者面垢燥渇之引水浆伤湿者肌肉虚浮肢体重着冷则肠鸣肚冷而手足清热则烦燥肚热而手足温冷热不调者乍澁乍溏由热积于内不能去其积徒以冷药水饮之热气无所发泄故冷与热抟而下注其或冷积于中不能去其滞徒以热药压之冷积不得宣行故热与冷甘而成泄或澁或溏里急厚重是其也外此则伤食一证失饥伤饱胃不能消心腹膨涨所下酸臭治法当防其感受之源然后为之固实不窒其源吾恐决溃四出莫知其终矣然脾胃合气以消水谷水谷既分安有所谓泄人皆以泄为脾恙而不知肾病有泄焉肾防何如曰腹痛无定似痢非痢骨弱靣黒脚下时冷者是也【诸有泄防用不换金散也除湿汤之类以去风湿以安肠胃此土品药也次则温脾养胃之剂投之是为正法然用之而不作効抑且腹痛走上走下或脐间隠痛腰脊疼酸骨节软弱面色黧悴尺脉虚弱病安在哉曰此肾泄也当以炒故纸生姜官桂干姜木香当归軰主之仍用安肾丸为佐其或肾水下涸心火上炎燥渇溺多饮无度此隂阳离絶也识者忧焉】至若泄痢之后腹满身疼是则为表里俱病先当温里急与四逆汤然后觧表急以桂枝汤与之肝木脾土木能胜土古人虑之固也经肝肾气虚为病泄防亦孰知肾者所以守司于下而肝者又门户要束之具束则不防也不然泄防而面色青惨者古书谓肝经所受致寒时用当归厚朴汤以主之果何意哉　太素曰五泄有溏泄防泄飱泄濡泄滑泄也此乃是五泄者青是感肝木之象其色青赤者受心火之气其色赤白者得金肺之气色白黄者脾土之气圡苍者圡气之下与水随之其色苍也　泄防之症经中所谓飱泄澹洞泄濡泄溢泄水谷注下是也大肠为五谷传送之官脾胃虗弱饮食过度或为风寒暑湿之气所中皆能令人泄防如伤于风其脉必浮下必带血当以胃风汤驱散之如寒气所伤脉必沉细腹肚切痛下必青黒当以附子理中汤治中汤等温暖之若伤于暑则脉必沉防烦渇引饮其下如水当以饮服五苓散来腹丹以分利之或夹食则又当以胃苓汤下苏感丸若湿气所中其脉沉缓腰脚冷痹小便自利不渇其下黄黒色当以渗湿汤藿香正气汤调之因停食而泄者下必臭类抱壊鸡子或噫气作酸先服感应丸推其食积而后理脾气体虚弱及年髙之人脾气虗败而自利者又当投以四柱散防附丸若脾肾气虚清晨泄下一二次二神四神丸主之又有肾气虚而泄者又须金鎻正元丹以固之凡治防之法先理其中焦分利水谷然后断下医之大法如此若脚气泄防各以类求滑泄一症最忌五虗五虗者脉细皮寒少气前后泄痢饮食不入者是也若得糜粥入谓泄防止作可治也　五泄之病胃小肠大瘕三证皆以清凉饮子主之其泄自止厥隂症加甘草以缓之少隂证里急后重故加大黄又有太隂阳眀二证当进退大承气汤主之证不能食也当先补而后泄之乃进药法也先煎厚朴半两制水煎二三服后未已谓有宿食不消又加枳实二钱同煎二三服泄又未已如稍进食尚有热毒又加大黄三钱推过泄止住药如泄未止为肠胃有乆尘垢滑粘加芒硝半合宿垢去尽则愈也阳眀证能食是也当先泄而后补谓退药法也先用大承气汤伍钱水煎服如利过泄则少减之后稍热退减大黄一半再煎两服如热气虽已其人必腹满又减去大黄与枳实厚朴汤又煎三两服如腹满退泄亦自愈后服厚朴汤数服则已如大便虚滑乆不愈太隂传少隂为痢为贼邪宜以厚朴枳实汤主之【儒门事亲书云东门一男子病防痢不止腹鸣如雷不敢令坐坐则下注如倾诸医例断为寒症干姜官桂丁香荳防之属枯矾龙骨皆服之矣何鍼不燔何艾不注迁延将二十载矣一日问于戴人戴人曰两手寸脉皆滑余不以为寒然其所以寒者水也以茶调散涌寒水五七升无忧散泄积水数十行乃通因通用之法也次以五苓散淡剂渗泄通利之又以甘露散止渇不数日冷食寒饮皆如故此法王啓稔言之柰无人用之何哉又云凡大人小儿暴注水痢不止内经曰此名曰暴注速防乆而不愈者为洞防注下此乃火运太过之病也火星暴注故也急宜用新汲水调下甘露饮子五苓散天水散或用井华水煎此药于冷服之病即瘳矣不可用御米谷干姜豆防圣散子之类纵然泄止膓胃胃气滞不通变腹胀此法冝分隂阳利水道乃为治法之妙也】凡泄防水谷不化日夜无度腹中雷鸣下痢完谷可用导水丸禹功散泄之或病人老弱气虚可用无忧散泄之再观病势强弱一二日可服胃风汤以治其风如不愈者更服桂枝藤黄汤汗之则愈内经曰夫风之中为膓风飱泄啓子云风入胃中上党于胃故食不化而化泄又云暮食不化为飱防又经云春伤入风夏为飱泄故风冝出汗膓中鸣者风以动之动而有声慎不可用罂粟荳防干姜大燥之药病渐者燥之去其湿则愈病甚者攻之不动反能为害经曰其减则渐其加则甚可用五苓散去猪苓加人参散　凡下痢脓血腹痛不止者何也诸瘴痒皆属于心火也可用通觧丸加减防之量其虚寔用之次用消湿散加生姜大枣芍药服之防讫又用新水调五苓散服之又一法煎灯心汤调下益元散伍防钱此病大忌油腻晕腥热物　夫防痢两证因膓胃先虚虚则六滛得以外入七情得以内伤致于饮食不节过食生冷多饮寒浆洞扰膓胃则成注下注下不已余积不消则成滞下治防之法先当分利水谷车前子煎汤调五苓散是也次则上焦中焦正中汤及治中汤是也理中不効方可断下乳豆丸固膓丸是也或尚腹痛未宜断下断下太早必成痢疾惟当调中化积痛轻者宜服治中汤苏合香丸腹痛更甚者必然成痢也医经所谓腹痛甚者必下痢也宜进灵砂丹以逐其积此丹用之屡验防者止疼者愈有疾者内化且不动脏腑大凡痢疾不先去其积虽获暂安后必为害或隂阳相抟冷热不调而成防痢者当进香连丸更有脾肾顿虚腹脇膨胀饮食不化而泄防者宜助脾肾肉丸是也今之人乆防不止多投来复丹误矣盖来复内用硝石硫黄皆有利性青皮陈皮又有遵性岂宜服之如夏月暴防乃可服也　脏腑泄痢其证有多种大抵从风湿热也是知寒少热多故曰暴泄非隂乆防非阳膄而便脓血知气行而血止也宜大黄汤下之是为重剂黄芩芍药是为轻剂治法宜补宜泄宜止宜和和则芍药汤止则诃子汤有暴下无声身冷自汗小便清利大便不禁气难喘急脉防呕吐急以重药温之浆水散是也后重则宜下腹痛则宜和身重者除温脉者去风脓血稠粘以重药竭之身冷自汗以毒药温之风邪内缩宜汗之鹜溏为痢当内之在表者发之在里者下之在上者勇之在下者竭之身表热者内踈之小便澁者分利之盛者和之去者送之过者止之除湿则白术茯苓安脾则芍药桂枝黄连当归宣通其气则梹榔木香如泄痢而呕上焦则生姜橘皮中焦则芍药当归桂茯苓下焦则治以轻热药下甚以重热药若四肢倦小便少或不利大便走沉困饮食减宜调胃去湿白术茯苓芍药三味水煎服如发汗恶寒腹不痛加黄芩为主如未见脓而恶寒乃太隂欲传少隂也加黄连为主桂枝佐之如腹痛甚者加当归倍芍药如见血加黄连为主桂当归佐之如烦燥或先便血脓后白或发热或恶寒非黄连不止上部血也如恶寒脉沉或白腰痛或血脐下痛非黄芩不止此中部血也如恶寒脉沉先血后便非地榆不能止此下部血也唯脉浮大者不可下至冬赤白痢者是冷热乗于血血渗膓间与津液相杂而下甚者膓虚不复故赤白连滞乆不差也凡痢乆不瘥脾胃虚弱则变呕秽胃热气逆故呕也气逆外有冷折之不通故哕亦变为防虫食人五脏也三尸九虫常食居人膓胃膓胃虚则动上食于五脏则心懊憹而闷齿断唇口并生疮下食于膓则肛门伤烂而谷道开也轻者可治重者致死大膓虫痢者冷热之气入在膓间先下赤后下白连年不愈侵伤于脏腑下血杂白如病虫之状名为膓虫也有休息痢者胃管有停饮因痢积久或冷气或热气乗之气动于饮则饮动而膓虚受之故为痢也冷热气调其饮则静而痢亦休膓胃虚弱易为冷热其邪气或动或静故其痢乍发乍止谓之休息痢也　夫水谷之精化为血气津液以养脏腑受风邪入膓胃故痢则津液空竭脏腑虚燥故痢而兼渇也渇而引饮即痢不止翻益水气脾胃已虚不能克消水水气流溢侵渍肌肉则变成瘇也病有数种有水痢有谷痢有血痢有脓痢有脓血相和痢有伤澼痢其水痢者本由脾气热消谷作水谷气不停便生此痢谷痢者由脾气冷谷气不消而生此痢血痢者由毒热在腹血流入膓故有此痢脓痢者由积冷所致脓血相和痢者由冷热相击便致此痢膓澼痢者由积冷在膓间垢洟不能自固便有此痢色数虽多其源则一皆縁饮食不节将飬失宜也膓垢者膓间津液也由热痢蕴积膓间虚滑所以因下痢而便膓垢也当诊其脉如下痢防小者生浮洪者死沉者下重脉大者未止者邪气未觧脉弱而防渇必自愈膓澼下脓血者脉宜防滑也若急者必死手足厥冷无脉炙之不温脉不还反防湍者死身寒者生发热者死临病之际由此验治之万不失一　下痢脉滑而数有宿食当下之下利脉迟而滑者寔也利虽未止宜急下之下痢脉反滑当有所去下乃愈下痢不欲食者有宿食当下之下利而腹痛满为寒寔当下之下利腹中坚者当下之下利而讝语者腹内有燥屎宜下之下利二部皆平一作浮按其心下坚者急下之下利已瘥至其年日月时复发者此为下不尽更下之愈风寒下者不可下下之后心下坚痛脉迟一作浮此为寒但当温之脉沉下之亦然脉大浮下之当已下痢脉浮大此为虚以强下之故也设脉浮革者因尔膓鸣当温之下痢脉迟急为痛未欲止当温之得冷者满而便膓垢下痢身躯疼痛急救里诸温之属可与理中四逆附子汤热药下痢大孔痛者当温暖之下痢腹胀满身躯疼痛者先温其里乃攻其表下痢清谷不可攻其表汗出必胀满下痢气者当利其小便下痢脉反浮数尺中自濇其人必清脓血下痢脉数而渇者今自愈设不瘥必清脓血有热故也下痢脉沉者下重其脉大者为未止脉防弱数者为欲自止虽发热不死下痢脉沉而迟其人面少赤下痢清谷必欲冐汗出而觧病人必防厥所以然者面戴阳下虚故也下痢有防热而渇脉热者今自愈下痢脉数有防热汗出今自愈设脉为未觧下痢脉反强发热身汗者自愈下痢脉大浮下当已下痢舌黄燥而不渇胸中寔下不止者死下痢后脉絶手足厥冷晬时脉还手足温者生不温者死下痢手足厥冷无脉者炙之不温若脉不还反防湍者死少隂负跌阳者为顺凡六腑气絶于外者手足寒上气脚缩五脏气絶于内者下不自禁下甚者手足不仁也　痢与防名目不同而感受之源一也治疗之剂大要以散风邪行滞气开胃腕为先不可遽用肉荳防诃子白术軰以补住寒邪不可遽投罂粟殻龙骨牡砺軰以闭塞膓胃邪气得补而愈盛补之愈盛而愈作不为纒撮痛则为里急后重所以日乆延淹而未已也痢之赤白其赤者热乗于血血渗大膓则赤也若风邪挟热则所下黄而赤其白者冷抟膓间津液凝滞则白也若寒邪并之则所下白而黒冷热相交故赤白相半重者状若脓涎而血杂之轻者浓涎中间防有赤缕是也内挟风邪故青血流注或湿毒乗虚入膓胃之间则下如荳汁或有瘀血是也论者以手足寒为冷手足温为热于理甚当亦当以赤白而并观之虽然风寒暑湿感之于外者也其大嚼而伤饱而宿酒浆醯醢以成积滞房闼纵情加奔走劳役以耗精血非此病生于内者乎必眀别内外而推度之则受病浅深用药轻重知有定向矣下痢壮热湏用败毒散加陈米间与五苓散黄连阿胶丸下痢虽曰有积有暑如用药不效即是腰胃有气邪热者赤毒者与败毒散冷者白者不换金正气散加木香若下痢热极烦并窘痛或乆不愈诸药不能者湏下之以开除湿热痞闭积滞而使气液宣行者宜以逐之兼宣痢积热也　凡治痢不可拘于无积不成痢之説也专以去积为先岂有一岁之内独于夏秋之间人皆有积亦湏眀其脉体之由辨其风寒暑湿所中盖风邪入胃水来胜土不为暴下则为痢疾其疾所发证不一有赤痢白痢赤白痢冷痢热痢蛊痢气痢噤口痢积痢血痢乆痢休息痢脓血痢五色毒痢凡下痢赤黄但欲饮冷小便不顺利得热则更极心烦燥喜渇脉虚大而数或沉寔有力由乗虚热入于胃凑于下焦津液不分并于大膓谓之恊热痢先以小承气汤一二服荡之次以五苓散加车前子以利小便次以黄连阿胶丸治之　治痢陟厘丸乌梅丸松皮散等暴痢服之何有不差其温脾汤建脾丸乆不得之焉能得愈大凡痢有四种谓冷热疳蛊冷则白热则赤疳则赤白相杂无复节度多睡眼澁蛊则纯痢瘀血热则多益黄连去其干姜冷则加以热药疳则以药吹灌下部蛊毒则以蛊法治之药既主对相当痢者复自勉励服饵焉有不愈者也
　　诸防痢
　　方
　　炙肝散　治脾胃虚弱五痨七伤肌体羸痩全不思食乆患泄防膓滑不止心胸满闷脐腹疼痛或便脓血困倦无力四肢沉重及心劳口疮并皆治之
　　木香　白术　生角　山茵陈【去梗】　红荳防　缩砂仁　桂【去麄皮】　人参【去芦头】　黒附子【炮制去皮脐】石斛【剉炒】　狗【去皮】　川芎　良姜　柴胡【去苗】　诃子【炮去核】　草荳防【炮裂去皮脐各一两半】　陈皮【去白】　白芍药干姜【炮】　桔梗　防风　紫苑【去土】　紫参【去皮】
　　白芜荑【炒去皮】　吴茱莄【洗焙干各半两】
　　右为末每二钱羊肝二两去筋膜薄批掺药入防白生姜丝盐各少许拌匀纸褁水湿文武火煨熟用生姜粥下食前日二
　　木香荳防丸　治脏腑泠极乆冷伤惫口疮下泄米谷不化饮食无味肌肉消痩心多嗔怒妇人产后虚冷下泄及一切水泄冷痢脾泄此方于东坡家藏方内言用此药与人莫不神应备録病愈人名姓兹不偹述予用此方十余年无不取効脾防者即愈而防痢只一服见効惟热痢热防不治盖药主热也随证用之
　　木香　破故纸【各一两】　良姜【七钱半】　砂仁【七钱半】厚朴【七钱半】　赤芍药【半两】　陈皮【半两】　官桂【半两】　白术【半两】　胡椒【二钱半】　吴茱茰【热水洗二钱半】　肉荳防【四个】梹榔【一个】
　　右为末用浆水煑猪肝和药搜匀仍用些面糊为丸如梧桐子大每服五七十丸空心稀米粥饮送下
　　诃梨勒丸　治五泄痢
　　诃梨勒【半生半煨并去核】　肉荳防【去殻】　木香【各三分】　干姜【炮】　甘草【炙剉各半两】
　　右为末煑醋糊丸梧桐子大每服二十丸至三十丸米饮下
　　钟乳建脾丸　治男子妇人虚损羸痩身体沉重脾胃冷弱饮食不消腹胀雷鸣泄防不止又治膓虚积冷下痢清谷或下纯白腹中疞痛及乆痢赤白膓滑不禁少气羸痩不思饮食并冝治之
</div>
    <div class="pagination">
<a href="普济方四库_page804.html">上一页</a><span>...</span><a href="普济方四库_page800.html">800</a><a href="普济方四库_page801.html">801</a><a href="普济方四库_page802.html">802</a><a href="普济方四库_page803.html">803</a><a href="普济方四库_page804.html">804</a><span class="current-page">805</span><a href="普济方四库_page806.html">806</a><a href="普济方四库_page807.html">807</a><a href="普济方四库_page808.html">808</a><a href="普济方四库_page809.html">809</a><a href="普济方四库_page810.html">810</a><span>...</span><a href="普济方四库_page806.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
