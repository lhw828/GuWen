<!DOCTYPE html>
<html>
<head>
    <meta charset="UTF-8">
    <title>外台秘要 - 第 307 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 307 页/共 398 页</h1>
    <div class="content">　　猪胰（一具去脂） 豆末（四升） 细辛 土瓜根 白术 本 防风 白芷 茯苓陆根 白附子 杏仁 桃仁（各四两去尖皮） 栝蒌（三枚） 皂荚（五挺炙去皮子）

　　冬瓜仁（半升） 雀屎（半合） 菟丝子（一合捣末）

　　上十八味捣末，以面一斗用浆水和猪胰，研令烂，和诸药及面作饼子，曝干捣，绢筛，收贮勿令遇风，洗手面极妙。

　　又澡豆令人洗面光润方。

　　白解皮 鹰屎白 白芷 青木香 甘松香 白术 桂心 麝香 白檀香 丁子香（各三两） 冬瓜子（五合） 白梅（三七枚） 鸡子白（七枚） 猪胰（三具） 面（五升）

　　上十七味，以猪胰和面曝令干，然后诸药捣散，和白豆末三升，以洗手面，十日如雪，三十日如凝脂，妙，无比。

　　崔氏澡豆悦面色如桃花，光润如玉，急面皮，去 粉刺方。

　　白芷（七两） 芎 （五两） 皂荚末（四两） 葳蕤 白术（各五两） 蔓荆子（二合）

　　冬瓜仁（五两） 栀子仁（三合） 栝蒌仁（三合） 荜豆（三升） 猪脑（一合） 桃仁（一升去皮） 鹰屎（三枚） 商陆（三两细锉）

　　上十四味，诸药捣末，其冬瓜仁桃仁栀子仁栝蒌仁别捣如泥，其猪脑鹰屎合捣令相得，然后下诸药，更捣令调，以冬瓜瓤汁和为丸，每洗面，用浆水，以此丸当澡豆用讫，敷面脂如常妆 ，朝夕用之，亦不避风日。

　　备急荜豆香澡豆方。

　　荜豆（一升） 白附子 芎 芍药 白术 栝蒌 商陆根 桃仁（去皮） 冬瓜仁（各二两）

　　上九味捣末，以洗面如常法，此方甚妙。

　　延年澡豆洗手面，药豆屑方。

　　白茯苓 土瓜根 商陆根 葳蕤 白术 芎 白芷 栝蒌 本 桃仁（各六两去皮） 皂荚（五挺去皮子） 豆屑（二升） 猪胰（三具曝干） 猪蹄（四具治如食法烂煮取汁） 面（一斗）

　　上十五味，取猪蹄汁拌诸药等，曝干，捣散，以作澡豆洗手面妙。

　　苏澄药澡豆方。

　　白芷 芎 栝蒌子（各五两） 青木香 鸡舌香（各三两） 皂荚（十两去皮子炙）

　　荜豆 赤小豆（各二升）

　　上八味捣末和散，任用洗手面，去 妙。

　　卷第三十二

　　手膏方三首

　　千金翼手膏方。

　　桃仁 杏仁（各二两去皮） 橘仁（一合） 赤匏（十枚） 辛夷仁 芎 当归（各一两） 大枣（二十枚） 牛脑 羊脑 白狗脑（各二两无白狗各狗亦得）

　　上十一味捣，先以酒渍脑，又别以酒六升煮赤匏以上药令沸，待冷，乃和诸脑等匀，然后碎辛夷等三味，以绵裹之，枣去皮核，合纳酒中，以瓷器贮之，五日以后，先洗手讫，取涂手，甚光润而忌火炙手。

　　备急作手脂法。

　　猪胰（一具） 白芷 桃仁（去皮） 细辛（各两） 辛夷 冬瓜仁 黄瓜蒌仁（各二两末） 酒（二升）

　　上八味煮白芷沸，去滓，膏成，以涂手面光润妙。

　　古今录验手膏方。

　　白芷（四两） 芎 本 葳蕤 冬瓜仁 栋仁（各三两） 桃仁（一升去皮）

　　枣肉（二十枚） 猪胰（四具） 冬瓜瓤汁（一升） 橘肉（十枚） 栝蒌子（十枚）

　　上十二味，以水六升煮，取二升，酒三升， 猪胰取汁，桃仁研入，以洗手面。

　　卷第三十二

　　口脂方三首

　　千金翼口脂方。

　　熟朱（二两） 紫草末（五两） 丁香（二两） 麝香（一两）

　　上四味，以甲煎和为膏，盛于匣内，即是甲煎口脂，如无甲煎，即名唇脂，非口脂也。

　　备急作唇脂法。

　　蜡（二分） 羊脂（二分） 甲煎（一合须别作自有方） 紫草（半分） 朱砂（二分）

　　上五味，于铜锅中微火煎蜡一沸，下羊脂一沸，又下甲煎一沸，又纳紫草一沸，次朱砂一沸，泻着筒内，候凝任用之。

　　古今录验合口脂法。

　　好熟朱砂（三两） 紫草（五两） 丁香末（二两） 麝香末（一两） 口脂（五十挺武德六年十月内供奉尚药直长蒋合进） 沉香（三升） 五药 上苏合（四两半） 麝香（二两） 甲香（五两） 白胶香（七两） 雀头香（三两） 丁香（一两） 蜜（一升）

　　上十四味并大秤大两，粗捣碎，以蜜 和，分为两分，一分纳瓷器瓶内，其瓶受大四升，内讫，以薄绵幕口，以竹篾交络蔽瓶口。

　　藿香（二两） 苜蓿香（一两） 零陵香（四两） 茅香（一两） 甘松香（一两半）

　　上五味，以水一斗酒一升渍一宿，于胡麻油一斗二升纳煎之为泽，去滓，均分着二坩，各受一斗，掘地着坩令坩口与地平，土塞坩四畔令实，即以上甲煎瓶器覆中间一尺，以糠火烧之，常令着火糠作火即散着糠，三日三夜，烧十石糠即好，冷出之，绵滤即成甲煎蜡七斤，上朱砂一斤五两，研令精细，紫草十一两，于蜡内煎紫草令色好，绵滤出停冷，先于灰火上消蜡，纳甲煎，及搅看色好，以甲煎调，硬即加煎，软即加蜡，取点刀子刃上看硬软，着紫草于铜铛内消之，取竹筒合面，纸裹绳缠，以熔脂注满，停冷即成口脂，模法取干竹径头一寸半，一尺二寸锯截下两头，并不得节坚头，三分破之，去中，分前两相着合令蜜，先以冷甲煎涂摸中合之，以四重纸裹筒底，又以纸裹筒，令缝上不得漏，以绳子牢缠，消口脂泻中令满，停冷解开，就模出四分，以竹刀子约筒截割令齐整，所以约筒者，筒口齐故也。（前有麝香

　　卷第三十二

　　烧甲煎法六首

　　千金翼甲煎法。

　　甲香（三两） 沉香（六两） 丁香 藿香（各四两） 薰陆香 枫香膏 麝香（各二两） 大枣（十枚取肉）

　　上八味 咀如豆片，又以蜜二合和搅，纳瓷坩中，以绵裹口，将竹篾交络蔽之，又油六升，零陵香四两甘松二两绵裹，纳油中，铜铛缓火煎四五沸止，去滓，更纳酒一升半，并纳煎坩中，亦以竹篾蔽之，然后剜地为坑，置坩于上，使出半腹，乃将前小香坩合此口上，以湿纸缠两口，仍以泥涂上，使浓一寸讫，灶下暖坩，火起从旦至暮，暖至四更止，明发待冷，看上坩香汁半流沥入下坩内成矣。

</div>
    <div class="pagination">
<a href="外台秘要_page306.html">上一页</a><span>...</span><a href="外台秘要_page302.html">302</a><a href="外台秘要_page303.html">303</a><a href="外台秘要_page304.html">304</a><a href="外台秘要_page305.html">305</a><a href="外台秘要_page306.html">306</a><span class="current-page">307</span><a href="外台秘要_page308.html">308</a><a href="外台秘要_page309.html">309</a><a href="外台秘要_page310.html">310</a><a href="外台秘要_page311.html">311</a><a href="外台秘要_page312.html">312</a><span>...</span><a href="外台秘要_page308.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
