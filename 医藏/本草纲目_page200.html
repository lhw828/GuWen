<!DOCTYPE html>
<html>
<head>
    <meta charset="UTF-8">
    <title>本草纲目 - 第 200 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 200 页/共 603 页</h1>
    <div class="content">　　（宋《开宝》）【释名】交藤（《本传》）、夜合（《本传》）、肝石（《纲红内消。

　　大明曰：其药本草无名，因何首乌见藤夜交，便即采食有功，因以采人为名尔。

　　时珍曰：汉武时，有马肝石能乌人发，故后人隐此名，亦曰马肝石。赤者能消肿毒，外科呼为疮帚、红内消。《斗门方》云：取根若获九数者，服之乃仙。故名九真藤。

　　【集解】颂曰：何首乌，本出顺州南河县，今在处有之，岭外、江南诸州皆有，以西洛、嵩山及河南柘城县者为胜。春生苗，蔓延竹木墙壁间，茎紫色。叶叶相对如薯蓣，而不光泽。

　　夏秋开黄白花，如葛勒花。结子有棱，似荞麦而细小，才如粟大。秋冬取根，大者如拳，各有五棱瓣，似小甜瓜。有赤、白二种：赤者雄，白者雌。一云：春采根，秋采花。九蒸九曝，乃可服。此药本名交藤，因何首乌服而得名也。唐元和七年，僧文象遇茅山老人，遂传此事。

　　李翱乃着《何首乌传》云：何首乌者，顺州南河县人。祖名能嗣，父名延秀。能嗣本名田儿，生而阉弱，年五十八，无妻子，常慕道术，随师在山。一日醉卧山野，忽见有藤二株，相去三尺余，苗蔓相交，久而方解，解了又交。田儿惊讶其异，至旦遂掘其根归。问诸人，无识者。后有山老忽来。示之。答曰：子既无嗣，其藤乃异，此恐是神仙之药，何不服之？遂杵为末，空心酒服一钱。七日而思人道，数月似强健，因此常服，又加至二钱。经年旧疾皆痊，发乌容少。十年之内，即生数男，乃改名能嗣。又与其子延秀服，皆寿百六十岁。延秀生首乌。首乌服药，亦生数子，年百三十岁，发犹黑。有李安期者，与首乌乡里亲善，窃得方服，其寿亦长，遂叙其事传之云。何首乌，味甘性温无毒，茯苓为使。治五痔腰膝之病，冷气心痛，积年劳瘦痰癖，风虚败劣，长筋力，益精髓，壮气驻颜，黑发延年，妇人恶血痿黄，产后诸疾，赤白带下，毒瓦斯入腹，久痢不止，其功不可具述。一名野苗，二名交藤，三名夜合，四名地精，五名何首乌。本出虔州，江南诸道皆有。苗如木 ，叶有光泽，形如桃柳，其背偏，皆单生不相对。有雌雄：雄者苗色黄白，雌者黄赤。根远不过三尺，夜则苗蔓相交，或隐化不见。春末、夏中、秋初三时，候晴明日兼雌雄采之。乘润以布帛拭去泥土，勿损皮，烈日曝干，密器贮之，每月再曝。用时去皮为末，酒下最良。遇有疾，即用茯苓汤下为使。

　　凡服用偶日二、四、六、八日，服讫，以衣覆汗出，导引尤良。忌猪肉血、羊血、无鳞鱼，触药无力。其根形大如拳连珠，其有形如鸟兽山岳之状者，珍也。掘得去皮生吃，得味甘甜，可休粮。

　　曰：神效助道，着在仙书。雌雄相交，夜合昼疏。服之去谷，日居月诸。返老还少，变安病躯。有缘者遇，最尔自如。明州刺史李远附录云：何首乌以出南河县及岭南恩州、韶州、潮州、贺州、广州四会县、潘州者为上，邕州晋兴县、桂州、康州、春州、高州、勤州、循州出者次之，真仙草也。五十年者如拳大，号山奴，服之一年，发髭青黑；一百年者，如碗大，号山哥，服之一年，颜色红悦；一百五十年者，如盆大，号山伯，服之一年，齿落更生；二百年者，如斗栲栳大，号山翁，服之一年，颜如童子，行及奔马；三百年者，如三斗栲栳大，号山精，纯阳之体，久服成地仙也。

　　时珍曰：凡诸名山、深山产者，即大而佳也。

　　根

　　【修治】志曰：春、夏、秋采其根，雌雄共用。乘湿以布拭去土，曝干。临时以苦竹刀切，米泔浸经宿，曝干，木杵臼捣之。忌铁器。

　　慎微曰：方用新采者，去皮，铜刀切薄片，入甑内，以瓷锅蒸之。旋以热水从上淋下，勿令满溢，直候无气味，乃取出曝干用。

　　时珍曰：近时治法：用何首乌、赤白各一斤，竹刀刮去粗皮，米泔浸一夜，切片。用黑豆三斗，每次用三升三合三勺，以水泡过。砂锅内铺豆一层，首乌一层，重重铺尽，蒸之。

　　豆熟，取出去豆，将何首乌晒干，再以豆蒸。如此九蒸九晒，乃用。

　　【气味】苦、涩，微温，无毒。

　　时珍曰：茯苓为之使。忌诸血、无鳞鱼、萝卜、蒜【主治】瘰 ，消痈肿，疗头面风疮，治五痔，止心痛，益血气，黑髭发，悦颜色。久服长筋骨，益精髓，延年不老。亦治妇人产后及带下诸疾（《开宝》）。久服令人有子，治腹脏一切宿疾，冷气肠风【发明】时珍曰：何首乌，足厥阴、少阴药也。白者入气分，赤者入血分。肾主闭藏，肝主疏泄。此物气温，味苦涩。苦补肾，温补肝，涩能收敛精气。所以能养血益肝，固精益肾，健筋骨，乌髭发，为滋补良药。不寒不燥，功在地黄、天门冬诸药之上。气血太和，则风虚痈肿瘰 诸疾可知矣。此药流传虽久，服者尚寡。嘉靖初，邵应节真人，以七宝美髯丹方上进。世宗肃皇帝服饵有效，连生皇嗣。于是何首乌之方，天下大行矣。宋怀州知州李治，与一武臣同官。怪其年七十余而轻健，面如渥丹，能饮食。叩其术，则服何首乌丸也。乃传其方。后治得病，盛暑中半体无汗，已二年，窃自忧之。造丸服至年余，汗遂浃体。其活血治风之功，大有补益。其方用赤白何首乌各半斤，米泔浸三夜，竹刀刮去皮，切焙，石臼为末，炼蜜丸梧子大。每空心温酒下五十丸。亦可末服。

　　【附方】旧四，新十二。

　　何首乌各一斤（米泔水浸三、四日，瓷片刮去皮，用淘净黑豆二升，以砂锅木甑，铺豆及首乌，重重铺盖蒸之。豆熟，取出去豆，曝干，换豆再蒸，如此九次，曝干为末），赤白茯苓各一斤（去皮研末，以水淘去筋膜及浮者，取沉者捻块，以人乳十碗浸匀，晒干研末），牛膝八两（去苗，酒浸一日，同何首乌第七次蒸之，至第九次止，晒干），当归八两（酒浸晒），枸杞子八两（酒浸晒），菟丝子八两（酒浸生芽，研烂晒），补骨脂四两（以黑脂麻炒香）。并忌铁器，石臼为末，炼蜜和丸弹子大，一百五十丸。每日三丸，侵晨温酒下，午时姜汤下，卧时盐汤下。其余并丸梧子大，每日空心酒服一百丸，久服极验。忌见前。（《积善堂方》）服食滋补 《和剂局方》：何首乌丸：专壮筋骨，长精髓，补血气。久服黑须发，坚阳道，令人多子，轻身延年。月计不足，岁计有余：用何首乌三斤（铜刀切片，干者以米泔水浸软切之），牛膝（去苗）一斤（切）。以黑豆一斗，淘净。用木甑铺豆一层，铺药一层，重重铺尽，瓦锅蒸至豆熟。取出去豆曝干，换豆又蒸，如此三次。为末，蒸枣肉，和丸梧子大。每服三、五十丸，空心温酒下。忌见前。郑岩山中丞方：只用赤白何首乌各半斤，去粗皮阴干，石臼杵末。每旦无灰酒服二钱。《积善堂方》：用赤去皮，切片，用米泔水浸一宿，晒干；以壮妇男儿乳汁拌晒三度，候干，木臼舂为末；以密云枣肉和杵，为丸如梧子大。每服二十丸，每十日加十丸，至百丸止，空心温酒、盐汤任下。

　　一方不用人乳。笔峰《杂兴方》：用何首乌雌雄各半斤，分作四分：一分用当归汁浸，一分生地黄汁浸，一分旱莲汁浸，一分人乳浸。三日取出，各曝干，瓦焙，石臼为末，蒸枣肉，和丸梧子大。每服四十丸，空心百沸汤下。禁忌见前。

　　骨软风疾，腰膝疼，行步不得，遍身瘙痒：用何首乌（大而有花纹者），同牛膝各一斤，以好酒一升，浸七宿，曝干，木臼杵末，枣肉和丸梧子大。每一服三、五十丸，空心酒下（《经验方》）宽筋治损：何首乌十斤，生黑豆半斤（同煎熟），皂荚一斤（烧存性），牵牛十两（炒取头末），薄荷十两，木香、牛膝各五两，川乌头（炮）二两，为末，酒糊丸梧子大。每服三十丸，茶汤下。（《永类方》）皮里作痛，不问何处：用何首乌末，姜汁调成膏涂之，以帛裹住，火炙鞋底熨之。（《经验方》）自汗不止：何首乌末，津调，封脐中。（《集简方》）肠风脏毒，下血不止：何首乌二两，为末。食前米饮服二钱。（《圣惠方》）小儿龟背：龟尿调红内消，点背上骨节，久久自安。

　　破伤血出：何首乌末，敷之，即止，神效。（笔峰《杂兴方》）瘰 结核，或破、或不破，下至胸前者，皆治之：用九真藤，一名赤葛，即何首乌。其叶如杏，其根如鸡卵，亦类 子。取根洗净，日日生嚼，并取叶捣涂之，数服即止。其药久服，延年黑发，用之神效。（《斗门方》）痈疽毒疮：红内消不限多少，瓶中文武火熬煎，临熟入好无灰酒相等，再煎数沸，时时饮之。其滓焙研为末，酒煮面糊丸梧子大。空心温酒下三十丸，疾退宜常服之。即赤何首乌也，建昌产者，良。（陈自明《外科精要》）大风疠疾：何首乌（大而有花纹者）一斤（米泔浸一七，九蒸九晒），胡麻四两（九蒸九晒）。为末。每酒服二钱，日二。（《圣惠方》）疥癣满身，不可治者：何首乌、艾叶等分。水煎浓汤洗浴。甚能解痛，生肌肉。（王衮《博济方》）

　　茎、叶

　　【主治】风疮疥癣作痒，煎汤洗浴，甚效（时珍）。

　　草部第十八卷　草之七

　　萆

　　（《本经》中品）【释名】赤节（《别录》）、百枝（《吴普》）、竹木（《炮炙论》）、白菝 。

　　时珍曰：萆 名义未详。《日华本草》言：时人呼为白菝 ，象形也。赤节、百枝，与狗脊同名。

　　【集解】《别录》曰：萆 生真定山谷。二月、八月采根，曝干。

　　弘景曰：今处处有之。根似菝 而小异，根大，不甚有角节，色小浅。

　　恭曰：此有二种：茎有刺者根白实；无刺者根虚软，软者为胜。蔓生，叶似薯蓣。

　　颂曰：今河、陕、汴东、荆、蜀诸郡皆有之。作蔓生，苗叶俱青。叶作三叉，似山薯，又似绿豆叶。花有黄、红、白数种，亦有无花结白子者。根黄白色，多节，三指许大。春秋采根，曝干。今成德军所产者，根亦如山薯而体硬，其苗引蔓，叶似荞麦，子三棱，不拘时月采根，利刀切片，曝干用。

　　时珍曰：萆 蔓生，叶似菝 而大如碗，其根长硬，大者如商陆而坚。今人皆以土茯苓为萆 ，误矣。茎、叶、根、苗皆不同。《吴普本草》又以萆 为狗脊，亦误矣。详狗脊下。

　　《

　　根

　　【气味】苦，平，无毒。《别录》曰：甘。

　　之才曰：薏苡为之使。畏葵根、大黄、柴胡、前胡、牡蛎。

　　【主治】腰背痛强，骨节风寒湿周痹，恶疮不瘳，热气（《本经》）。

　　伤中恚怒，阴痿失溺，老人五缓，关节老血（《别录》）。冷气 痹，腰脚瘫缓不遂，手足惊掣，男子 腰痛，久冷，肾间有膀胱宿水（甄权）。

　　中风失音（大明）。补肝虚【发明】时珍曰：萆 ，足阳明、厥阴经药也。厥阴主筋属风，阳明主肉属湿。萆 之功，长于去风湿，所以能治缓弱 痹、遗浊恶疮诸病之属风湿者。萆 、菝 、土茯苓三物，形虽不同，而主治之功不相远，岂亦一类数种乎？雷 《炮炙论》序云：囊皱漩多，夜煎竹木。竹木，萆 也。漩多白浊，皆是湿气下流。萆 能除阳明之湿而固下焦，故能去浊厘清。

　　杨《家藏方》，治真元不足，下又杨子建《万全护命方》云：凡人小便频数，不计度腑秘热不通，水液只就小肠，大腑愈加干竭，甚则浑身热，心躁思凉水，如此即重证也。此疾本因贪酒色，积有热毒、腐物、瘀血之类，随虚水入于小肠，故便时作痛也。不饮酒者，必平生过食辛热荤腻之物，又因色伤而然。此乃小便频数而痛，与淋证涩而痛者不同也。宜用萆 一两，水浸少时，以盐半两同炒，去盐为末。每服二钱，水一盏，煎八分，和滓服之，使水道转入大肠。仍以葱汤频洗谷道，令气得通，则小便【附方】旧二，新三。

　　温酒服三钱匕。禁牛肉。（唐德宗《贞元广利方》）子大。每盐酒下七十丸。（《集玄方》）虚寒。萆 厘清饮：用萆 、石菖蒲、益智仁、乌药等分。每服四钱，水一盏，入盐一捻，煎七分，食前温服，日一服，效乃止。

　　肠风痔漏：如圣散：用萆 、贯众（去土）等分。为末。每服三钱，温酒空心服之。（孙尚药头痛发汗：萆 、旋复花、虎头骨（酥炙）等分，为散。欲发时，以温酒服二钱，暖卧取汗，

　　草部第十八卷　草之七

　　菝

　　（上蒲八切，下弃八切。《别录》中品）【释名】菝 （同 ）、金刚根（《日华》时珍曰：菝 ，犹KT KT 也。KT KT ，短也。此草茎蔓强坚短小，故名菝 。

　　而江浙人谓之菝 根，亦曰金刚根，楚人谓之铁菱角，皆状其坚而有尖刺也。郑樵《通志》云：其叶颇近王瓜，故名王瓜草。

　　【集解】《别录》曰：生山野。二月、八月采根，曝干。

　　弘景曰：此有三种，大略根苗并相类。菝 茎紫而短小，多细刺，小减萆 而色深，人用作饮。

　　恭曰：陶云三种，乃狗脊、菝 、萆 相类，非也。萆 有刺者，叶粗相类，根不相类；萆细长而白色，菝根作块结，黄赤色，殊非狗脊之流。

　　颂曰：今近道及江浙州郡多有之。苗茎成蔓，长二、三尺，有刺。其叶如冬青、乌药叶而差大。秋生黄花，结黑子如樱桃大。其根作块，人呼金刚根。

</div>
    <div class="pagination">
<a href="本草纲目_page199.html">上一页</a><span>...</span><a href="本草纲目_page195.html">195</a><a href="本草纲目_page196.html">196</a><a href="本草纲目_page197.html">197</a><a href="本草纲目_page198.html">198</a><a href="本草纲目_page199.html">199</a><span class="current-page">200</span><a href="本草纲目_page201.html">201</a><a href="本草纲目_page202.html">202</a><a href="本草纲目_page203.html">203</a><a href="本草纲目_page204.html">204</a><a href="本草纲目_page205.html">205</a><span>...</span><a href="本草纲目_page201.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
