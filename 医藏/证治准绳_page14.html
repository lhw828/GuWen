<!DOCTYPE html>
<html>
<head>
    <meta charset="UTF-8">
    <title>证治准绳 - 第 14 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 14 页/共 348 页</h1>
    <div class="content">　　右为细末用无灰酒打麪糊为丸如桐子大每服七丸渐加至十五丸温酒下服此药莫服灵宝丹恐药无效
　　轻脚丸　治左瘫右痪脚弱不能行履
　　木龞子【别研】白胶香【别研】白芍药【各二两】草乌【去皮尖四两】赤小豆【一两别研为末打糊】
　　右末之赤豆糊为丸如梧子大每七丸加至十丸温酒或木汤下病在上食后临卧服病在下空心服忌热物少时
　　伏虎丹【和剂】専治左瘫右痪
　　生干地黄　蔓荆子　白僵蚕【炒去丝各二钱半】五灵脂【去皮半两】踯躅花【炒】南星　白胶香　草乌【炮各一两】
　　末之酒煑半夏末为糊丸如龙眼大每一丸分四服酒吞下日进二服【此建康乌衣巷有老人姓钟素好道因酒患风百治无效一日忽有道人至授此方药服之道人忽不见已而病除乃知仙方】
　　换腿丸【和剂】治肾经虚弱下注腰膝或当风取凉冷气所乘沉重少力移步迟缓筋脉挛痛不能屈伸脚心隐痛有妨履地大治干湿脚气赤肿痛楚发作无时呻吟难忍气满喘促举动艰难面色黧黒传送秘涩并皆疗之
　　薏苡仁　石楠叶　南星【洗姜制炒】川牛膝【酒浸焙】肉桂【去麄皮】当归【去芦】天麻【去苗】附子【炮去皮脐】羌活　防风【去叉】石斛【去根】萆薢【微炙】黄蓍【蜜炙】续断【各两】　苍术【米泔浸一两半】槟榔【半两】干木瓜【四两】
　　右为细末麪糊丸梧子大每服三十丸至五十丸空心温酒或木瓜汤下日二三服常服舒筋轻足永无脚气之患【昔有人患此疾服之一月脚力顿健委有换腿之功】
　　左经圆【和剂】治左瘫右痪手足颤掉言语謇涩浑身疼痛筋脉拘挛不得屈伸项背强直下疰脚膝行履艰难及跌扑闪肭外伤内损常服通经络活血脉疎风顺气壮骨轻身
　　生黒豆【一斤以　蝥二十一枚去头足同煮候豆胀为度去之取豆焙干】川乌【炮去皮脐二两】乳香【研一两】没药【一两半】草乌【炮四两】
　　右为末醋糊为丸如梧子大每服三十丸温酒下不拘时
　　木瓜丸【和剂】治肾经虚弱下攻腰膝沉重少力腿脚肿痒疰破生疮脚心瘾痛筋脉拘挛或腰膝缓弱步履艰难举动喘促面色黧黒大小便秘涩饮食减少无问久新并宜服之
　　熟地黄【洗焙】陈皮【去白】乌药【各四两】黒牵牛【三两炒】石楠藤杏仁【去皮尖】当归　苁蓉【酒浸焙】干木瓜　续断
　　牛膝【酒浸各二两】赤芍药【一两】
　　右为细末酒糊为丸如桐子大空心木瓜汤吞三十五丸温酒亦得
　　犀角防风汤【统防】治一切诸风口眼防斜手足亸拽语言謇涩四肢麻木
　　犀角【磨水临服时入】防风　甘草【炙】天麻　羌活【各五分】滑石【一钱五分】石膏【七分】麻黄　独活　山栀【各五分】荆芥连翘　当归　黄芩　全蝎【炒】薄荷　桔梗　白术　细辛【各四分】
　　水二钟姜五片煎一钟稍热服取汗大便秘结加大黄【一钱】
　　追风如圣散【统防】治男妇诸般风证左瘫右痪半身不遂口眼歪斜腰膝疼痛手足顽麻语言謇涩行步艰难遍身疮癣上攻头目耳内蝉鸣痰涎不利皮肤搔痒偏正头风无问新旧及破伤风角弓反张蛇犬咬伤金刃所伤血出不止敷之立止
　　川乌　草乌　苍术【各四两】金针石斛【一两】川芎　白芷　何首乌　细辛　当归　防风　麻黄　荆芥　全蝎　天麻　藁本【各五钱】甘草【三两】人参【三钱】两头尖【二钱】
　　右为细末每服半钱七临卧茶清下温酒亦可不许多饮酒服后忌一切热物饮食一时恐动药力
　　蠲风饮子【止传】治中风瘫痪口眼防斜及一切手足赤注疼痛肢节挛急麻痹不仁
　　防风【去芦】杜仲【去麄皮姜汁炒】羌活　白芷　川当归【酒洗去芦】川芎　白芍药　生地黄【酒浸】川牛膝【去芦酒浸】秦芄【去芦】何首乌　萆薢　苍术【米泔浸一宿】白术　木通　大枫子【肉】威灵仙　血藤【即】　防己　丁公藤【各一两】荆芥穗　海桐皮【去麄皮】五加皮　南星【煨制】半夏【汤炮七次】赤茯苓【去皮】橘红　桑寄生　天麻　僵蚕【炒去丝觜】钩藤【各半两】薄桂【去麄皮】草乌【去皮尖】甘草节　川乌【去皮脐炮】猪牙皂角【各二钱半】两头尖　阴地蕨【一名地茶】大蓟小蓟　理省藤　桑络藤【各一两半】生姜【一两另捣细】
　　右各切细用无灰好酒二斗五升以磁礶盛酒浸药皮纸十数重封口冬半月夏七日秋春十日每清晨午前午后临卧各服一大白盏忌鸡猪鱼羊驴马飞禽鰕蟹等肉味及煎煿油腻水菓生冷花麦热麪一切动气发风之物
　　稀莶丸【济生】治中风口眼防斜时吐涎沫语言蹇涩手足缓弱
　　稀莶草【一名火锨草生于沃欀间带猪苓气者是】
　　右五月五日六月六日采叶洗净不拘多少九蒸九曝每蒸用酒蜜洒之蒸一饭顷日干为末炼蜜丸桐子大每服百丸空心温酒米饮任下
　　一方每稀莶一斤加四物料各【半两】川乌【一钱半】羌活防风【各二钱】
　　拯济换骨丹【元戎】治半身不遂口眼防斜手足不仁言语謇涩或骨痛连髓或痹袭皮肤或中急风涎潮不言精神昏涩行步艰难筋脉拘急左瘫右痪一切风疾槐莱　人参　桑白皮　苍术　白芷　何首乌蔓荆子　威灵仙　防风【各二两】五味子　苦参香附　川芎【各一两】麝香【二钱】龙脑【二钱另研一本无】
　　右一十四味为细末入麝香令匀又用麻黄十斤去根节天河水三石三斗熬至六斗滤去滓再煎至二升半入银石器内熬成膏入前药和匀杵三五千下每一两作十丸朱砂为衣每服一丸先捣碎酒一盏自晨浸至晚食后临卧搅匀服之神清无睡是药之騐再服须更隔五日服之如中风无汗宜服若体虚自汗服之是重亡津液也若风盛之人当于密室温卧取汗
　　搜风顺气丸【圣惠】治三十六种风七十二般气去上热下冷腰脚疼痛四肢无力多睡少食渐渐羸瘦顔色不完黄赤恶疮下疰口苦无味憎寒毛耸节年症癖气块丈夫阳事断絶女子久无子嗣久患寒疟吐逆泻利变成劳疾百节痠疼小儿老人皆可服补精驻顔疎风顺气
　　车前子【二两半】白槟榔　火麻子【微炒去殻另研】郁李仁【汤泡去皮研】兔丝子【酒浸焙炮晒干】牛膝【酒浸二宿】干山药【各三两】枳殻【去　麸炒】防风【去叉】独活【各一两】锦纹大黄【五钱半生半熟】
　　右为末炼蜜丸桐子大每服二十丸酒茶米饮任下百无所忌早晨临卧各一服服经一月消食二月去肠内宿滞三月无倦少睡四月精神强胜五月耳目聪明六月腰脚轻健一年百病皆除老者返少如服药觉藏府微动以羊肚肺羮补之久患肠风便血服之除根如颤语謇涩及瘫痪服之随即平复酒后一服宿醒消尽百病不生孕妇勿服
　　愈风丹　治足三阴亏损风邪所伤致肢体麻木手足不随等证
　　天麻　牛膝【酒浸焙】萆薢　参【各六两】杜仲【七两】羌活【十四两】熟地黄　当归　生地黄【各一斤】独活【五两】肉桂【三两】
　　右为末炼蜜丸桐子大用白汤下五七十丸
　　史国公浸酒方　【専治左瘫右痪四肢顽麻骨节酸疼诸般寒湿风气】
　　当归　虎胫骨【酒浸一日焙干酥炙】羌活　鼈甲【炙】萆薢防风【去芦义】秦芄　川牛膝　松节　晚蚕砂【各二两】枸杞子【五两】干茄根【八两饭上蒸熟】
　　用无灰酒一斗绢袋盛药入酒内封十日取饮时不可面向坛口恐药气冲人头面饮酒不可间断饮尽药滓晒干为末米糊丸梧子大空心酒下五十丸忌食发风动气之物
　　中寒
　　苏合香丸【见卒中】
　　五积散【和剂】治感冒寒邪头疼身痛项背拘急恶寒呕吐或有腹痛又治伤寒发热头疼恶风无问内伤生冷外感风寒及寒湿客于经络腰脚痠疼及妇人经血不调或难产并治
　　白芷　茯苓　半夏【汤洗七次】当归　川芎　甘草【炙】肉桂　芍药【各三两】枳殻【去瓤麸炒】麻黄【去节根】陈皮【去白各六两】桔梗【去芦十二两】厚朴【去麄皮姜制】干姜【各四两爁】苍术【泔浸去皮二十四两】
　　右防咀每服四钱水一盏姜三片葱白三根煎七分热服冒寒用煨姜挟气则加茱萸妇人调经催产则加艾醋
　　姜附汤【发明】治中寒口噤四肢强直失音不语忽然晕倒口吐涎沫状如暗风手足厥冷或复烦燥兼治阴证伤寒大便自利而发热者
　　干姜　熟附子【各四分】
　　右防咀每服四钱水一盏半煎至七分去滓温服或虑此药性大燥即以附子理中汤相继服饵姜附本治伤寒经下后又复发汗内外俱虚身无大热昼则烦燥夜则安静不呕不渴六脉沉伏并宜服此不知脉者更宜审之兼治中脘虚寒久积痰水心腹冷痛霍乱转筋四肢厥逆　一方附子汤以生用者名曰白通汤内加白术倍之甘草减半名生附子白术汤治中风湿昏闷恍惚腹胀满身重手足瘈疭漐漐自汗失者不语便利不禁　一方用姜附汤加麻黄白
　　术人参甘草等分名附子麻黄汤治中寒湿昏晕缓弱腰脊强急口眼防噼语声浑浊胸腹防胀气上喘急不能转动更宜审而用之
　　附子理中汤
　　干姜【炮】白术　人参　甘草【炙各二钱半】附子【炮二钱】
　　水二钟煎八分食前温服
　　不换金正气散【和剂】治四时伤寒温疫时气头疼壮热腰背拘急山岚瘴气寒热往来霍乱吐泻藏府虚寒下痢赤白
　　苍术【制】橘皮【去白】半夏麴【炒】厚朴【姜制】藿香【各二钱】甘草【炙一钱】
　　右作一服水二钟生姜五片红枣二枚煎至一钟去滓食前稍热服忌生冷油腻毒物若出逺方不服水土尤宜服之
　　来复丹【和剂】治上盛下虚里寒外热伏暑泄泻如水硝石【一两同硫黄为末入甆碟内以防火炒用栁箆搅不可火大过恐伤药力再研极细名二气末】太阴精石【研飞】舶上硫黄【透明者各一两】五灵脂【水澄去沙晒干】青皮【去白】陈皮【去白各二两】
　　右用五灵脂二橘皮为末次入精石末及前二气末拌匀好醋打糊为丸豌豆大每服三十丸空心米饮下
　　苏合香丸【见卒中】
　　郤暑散【得效】
　　赤茯苓【去皮】甘草【生各四两】寒食麪　生姜【各一斤】
　　右为细末每服二钱不拘时新汲水或白汤调服
　　香薷饮【和剂】治伏暑引饮口燥咽干或吐或泻并皆治之一方又加黄连四两用姜汁同炒令黄色名黄连香薷散如有搐搦加羌活煎服
　　香薷【去土一斤】白扁豆【微炒半斤】厚朴【去皮姜汁炙熟半斤】
　　右防咀每服三钱水一盏入酒少许煎七分沉泠不拘时服
　　香薷汤【和剂】
　　白扁豆【炒】茯神　厚朴【去麄皮剉姜汁炒各一两】香薷【二两】甘草【炙半两】
　　右为细末每服二钱不拘时沸汤防服盐防亦得
　　大顺散【和剂】治冒暑伏热引饮过多脾胃受湿水谷不分霍乱呕吐藏府不调
　　甘草【剉寸长三十斤】干姜　杏仁【去皮尖炒】肉桂【去麄皮各四斤】
　　右先将甘草用白砂炒及八分黄熟次入干姜同炒令姜裂次入杏仁同炒令杏仁不作声为度用筛筛浄后入桂一处捣罗每服二钱水一钟煎七分温服如烦燥井花水调服不拘时以沸汤防服亦得
　　枇杷叶散【和剂】治中暑伏热烦渴引饮呕哕恶心头目昏
　　枇杷叶【去平炙】陈皮【汤浸去瓤焙】丁香　厚朴【去皮涂姜汁炙各半两】麦门冬【去心】白茅根　干木瓜　甘草【炙各一两】香薷【七钱半】
　　右捣罗为末每服二钱水一盏生姜三片煎七分温服温汤调服亦得如烦燥用井花水调下小儿三嵗以下可服半钱更量大小加减
　　二气丹【济生】治伏暑伤冷二气交错中脘痞结或泻或呕
　　硝石　硫黄【各等分】
　　右为末于银石器内火炒令黄色再研用糯米糊丸如桐子大每服四十丸不拘时新井水送下
　　星香散【见中风】
　　缩脾饮【和剂】消暑气除头渴
　　缩砂仁　乌梅肉【浄】草菓【煨去皮】甘草【各四两炙】干葛【剉】白扁豆【去皮炒各二两】
　　右服四钱水一碗煎八分水沉冷服以解烦或欲热欲温任意服代熟水饮之极妙
　　苍术白虎汤【见伤暑】
　　补中益气汤【见劳倦】
　　生脉散【医录】治热伤元气肢体倦怠气短懒言口干作渴汗出不止或湿热大行金为火制絶寒水生化之源致肢体痿软脚欹眼黒最宜服之
　　人参【五钱】五味子　麦门冬【各三钱】
　　右水煎服
　　大黄龙丸【百一】治中暑身热头疼状如脾寒或烦渴呕吐昏闷不食
　　舶上硫黄　硝石【各一两】白矾　雄黄　滑石【各半两】白麪【四两】
　　右五味研末入麪和匀滴水丸如梧子大每服三十丸新井水下管见云有中暍昏死灌之立苏
　　地榆散【良方】治中暑昏迷不省人事欲死并治血痢地榆　赤芍药　黄连【去须】青皮【去白各等分】
　　右为末每服三钱浆水调服如无只以新汲水亦得若血痢水煎服
　　中湿
　　除湿汤【百一】治寒湿所伤身体重着腰脚酸疼大便溏泄小便或涩或利
　　半夏麯【炒】厚朴【姜制】苍术【米泔制各二两】藿香叶　陈皮【去白】白茯苓【去皮各一两】甘草【炙七钱】白术【生用一两】
　　右防咀每服四钱水一盏姜七片枣一枚煎七分食前温服
　　白术酒【三因】治中湿骨节疼痛
　　右用白术一两酒三盏煎一盏不拘时频服不能饮酒以水代之
　　中气
　　苏合香丸【见卒中】
　　八味顺气散【济生】凡中风人先服此药顺气次进治风药白术　白茯苓　青皮【去白】香白芷　陈皮【去白】天台乌药　人参【各一两】炙甘草【半两】
</div>
    <div class="pagination">
<a href="证治准绳_page13.html">上一页</a><span>...</span><a href="证治准绳_page9.html">9</a><a href="证治准绳_page10.html">10</a><a href="证治准绳_page11.html">11</a><a href="证治准绳_page12.html">12</a><a href="证治准绳_page13.html">13</a><span class="current-page">14</span><a href="证治准绳_page15.html">15</a><a href="证治准绳_page16.html">16</a><a href="证治准绳_page17.html">17</a><a href="证治准绳_page18.html">18</a><a href="证治准绳_page19.html">19</a><span>...</span><a href="证治准绳_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
