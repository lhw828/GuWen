<!DOCTYPE html>
<html>
<head>
    <meta charset="UTF-8">
    <title>形色外诊简摩 - 第 7 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>形色外诊简摩 - 第 7 页/共 18 页</h1>
    <div class="content">　　病深者，以其外耗于卫，内夺于荣也。（脱营失精，精气外浮，其内愈竭，而毛发面色愈美，此为病在心，心华在面，精气并于心故也。所谓并者，虚而相并也。故凡坐伤于忧愁思虑者，即肌肉消瘦，肢节酸软，而毛发面色自美也。凡男女爱慕，功名抑郁者，多有此候。故《脉经》曰，忧恚思虑，心气内索；面色反好，急求棺椁。上《素问》。）

　　女子竖，病伤脾，在死法中。而视其颜色不变，不以为意，至春果呕血死。其病得之流汗。流汗者同法，病内重，毛发面色泽，脉不衰，此关内之病也。（流汗者，自汗也。内关之病，不自知其所痛，心慧然若无苦，若见一病，即不及救。）

　　寒薄吾蛲瘕，腹大，上肤黄粗，循之戚戚（音瑟。）然。饮以芫花一撮，出蛲可数升，病已，三十日如故。病得之于寒湿，寒湿气菀笃不发，化为虫矣。所以知然者，切其脉，循其尺，其尺索刺粗，而毛发奉美，（奉即 字，茂也。原注当作秦，非。）是虫气也。其色泽者，中脏无邪气及重病也。（前案病内重而毛发色泽，此脏无重病而亦然者，何也。读者宜深思其故。上仓公传。）

　　面色不变，肌肤日瘦，外如无病，内实虚亏，俗名桃花疰。其证必蒸热咳嗽，或多汗，或无汗，或多痰，或无痰，或经闭，或泄精，或吐血，或衄血，或善食，或泄泻。此为阴火煎熬之证，男女婚嫁过时及少寡者多有之。以阴火既乘阳位，消烁阳分之津液，而阴分津液亦随气而升，竭力以上供其消烁，故肢体日削，而面色愈加鲜泽也。

　　按：阴阳津液之说未莹。面色属心，心华于面，心神外驰，不能内守，是外有所慕，精神驰骛，故心之精华，全浮于面，与忧菀于内者迥别。仓公前案流汗，汗为心液，亦与心精外越之义符合，后案虫气，是正气未伤，而湿热内盛，化生蛲虫，胃中转多一番生气，故上蒸头面而毛发奉美也。若至虫能饮血啮肠，则亦必渐变枯索矣。

　　传尸疰者，是恶虫啮人脏腑，其人沉沉嘿嘿，不知所苦，而无处不苦，经年累月，渐就羸瘦。其证蒸热，咳嗽不止，腰背酸痛，两目不明，四肢无力，或面色脱白，或两颊时红，常怀忿怒，夜梦奇怪，或与鬼交，最易传染，甚至灭门。（此面时红，阳浮无根也，非虫气矣。上张石顽《医通》。）

　　卷上　形诊病形类

　　百病虚实顺逆篇

　　邪气盛则实，精气夺则虚。五实死，五虚死。脉盛，皮热，腹胀，前后不通，闷瞀，此谓五实；脉细，皮寒，气少，泄利前后，饮食不入，此谓五虚。其时有生者，何也？曰：浆粥入胃，泄注止，则虚者活；身汗，得后利，则实者活。（何以得粥入泄止，何以得汗与利，是必有望于医者。）

　　气血以并，阴阳相倾，气乱于卫，血逆于经，血气离居，一实一虚。

　　血并于阴，气并于阳，故为惊狂。（阴不胜其阳，脉流薄疾，并乃狂。三阳积并，发为惊狂。邪入于阳，重阳则狂，诸文皆指阳气喷激也。）

　　血并于阳，气并于阴，乃为炅中。（炅即炯字，热也。此阳气内郁也。）

　　血并于上，气并于下，心烦惋，善怒。（此阳气下抑也。）

　　血并于下，气并于上，乱而善忘。（此孤阳亢逆，阴津不能上濡也。）

　　血气并走于上，则为大厥，厥则暴死，气复返则生，不返则死矣。

　　血气者，喜温而恶寒，寒则泣不能流，温则消而去之。（宜用温散温下，不可温补。）

　　是故气之所并为血虚，血之所并为气虚。何者？有者为实，无者为虚，故气并则无血，血并则无气。血与气相失，故为虚焉。络之与孙脉，俱输于经，血与气并，故为实焉。夫阴与阳，皆有俞会，阳注于阴，阴满之外，阴阳匀平，以充其形，九候若一，命曰平人。（上虚实。以上《素问》。）

　　喜怒不测，饮食不节，阴气不足，阳气有余，营气不行，（所谓气行血止也。阴津不足以载血，使之滑利，而阳气之悍者涌来，血遂拥挤而成痈疽。）发为痈疽。阴阳不通，两热相搏，（是血愈拥挤，而悍气亦不得通，故蒸而为脓矣。）乃化为脓。脓成，十死一生。其白眼青，黑眼小，一逆也。纳药而呕，二逆也。

　　腹痛渴甚，三逆也。肩项中不便，四逆也。音嘶色脱，五逆也。除此五者，为顺也。

　　（今疡科有五善七恶之说，义即本此。上痈疽顺逆。）

　　热病脉静，汗已出，脉躁盛，是一逆也。病泄，脉洪大，是二逆也。着痹不移， 肉破，身热，脉偏绝，是三逆也。淫而夺形，身热，色夭然白，及后下血 ，血 笃重，是四逆也。（淫，马注谓好色，非也。凡遗精漏浊下利自盗汗皆是。）寒热夺形，脉坚搏，是五逆也。

　　腹胀，身热，脉大，一逆也。腹鸣而满，四肢清，泄，脉大，二逆也。衄而不止，脉大，三逆也。咳且溲血，脱形，其脉小劲，四逆也。咳，脱形，身热，脉小以疾，五逆也。如是者，不过十五日而死矣。

　　腹大胀，四末清，脱形，泄甚，一逆也。腹胀，便血，脉大，时绝，二逆也。咳，溲血，形肉脱，脉搏，三逆也。

　　呕血胸满引背，脉小而疾，四逆也。咳呕，腹胀，且飧泄，其脉绝，五逆也。如是者，不及一时而死矣。（上杂病顺逆。）

　　热病不可刺者有九。所谓勿刺者，有死征也。一曰汗不出，大颧发赤，哕者死。二曰泄而腹满甚者死。

　　三曰目不明，热不已者死。四曰老人、婴儿热而腹满者死。五曰汗不出，呕，下血者死。六曰舌本烂，热不已者死。七曰咳而衄，汗不出，出不至足者死。八曰髓热者死。九曰热而痉者死。腰折，螈 ，齿噤 也。凡此九者，不可刺也。其可刺者急刺之，不汗且泄。（上热病顺逆。以上《灵枢》。）

　　卷上　形诊病形类

　　诸病以昼夜静剧辨阴阳气血篇

　　（出丹溪）

　　昼则增剧 夜则安静，是阳病有余，气病而血不病也。

　　夜则增剧，昼则安静，是阴病有余，血病而气不病也。

　　昼则发热，夜则安静，是阳气自盛于阳分也。昼则安静，夜则发热烦躁，是阳气下陷入阴中也。（热入血室。）昼则发热烦躁，夜亦发热烦躁，是重阳无阴也。（补阴泻阳。）

　　夜则恶寒，昼则安静，是阴气自盛于阴分也。夜则安静，昼则恶寒，是阴气上冒于阳中也。夜则恶寒，昼亦恶寒，是重阴无阳也。（补阳泻阴。）

　　昼则恶寒，夜则烦躁，饮食不入，名曰阴阳交错者死。

　　按：昼夜静剧，仍须辩证之寒热有余不足。即如昼静夜剧，其证见阳热之有余者，是阳陷入阴也。其证见阴寒之不足者，是阴气自盛也。其证见虚热而不甚者，则为阴虚，而非阳盛矣。其证见微寒而不甚者，又为阳虚，而非阴盛矣。余根据此例推之。更有寒热日夜数过，寒已即热，热已复寒，无已时者，在初病为风气太盛，所谓风胜则动也。在汗后为里邪外争，在下后为外邪内争，皆为阴阳不和，而有病进病退之别也。在久病为阴阳败乱，元气无主也。

　　卷上　形诊病形类

　　诸病以昼夜静剧辨阴阳气血篇

　　（出丹溪）

　　昼则增剧 夜则安静，是阳病有余，气病而血不病也。

　　夜则增剧，昼则安静，是阴病有余，血病而气不病也。

　　昼则发热，夜则安静，是阳气自盛于阳分也。昼则安静，夜则发热烦躁，是阳气下陷入阴中也。（热入血室。）昼则发热烦躁，夜亦发热烦躁，是重阳无阴也。（补阴泻阳。）

　　夜则恶寒，昼则安静，是阴气自盛于阴分也。夜则安静，昼则恶寒，是阴气上冒于阳中也。夜则恶寒，昼亦恶寒，是重阴无阳也。（补阳泻阴。）

　　昼则恶寒，夜则烦躁，饮食不入，名曰阴阳交错者死。

　　按：昼夜静剧，仍须辩证之寒热有余不足。即如昼静夜剧，其证见阳热之有余者，是阳陷入阴也。其证见阴寒之不足者，是阴气自盛也。其证见虚热而不甚者，则为阴虚，而非阳盛矣。其证见微寒而不甚者，又为阳虚，而非阴盛矣。余根据此例推之。更有寒热日夜数过，寒已即热，热已复寒，无已时者，在初病为风气太盛，所谓风胜则动也。在汗后为里邪外争，在下后为外邪内争，皆为阴阳不和，而有病进病退之别也。在久病为阴阳败乱，元气无主也。

　　卷上　形诊病形类

　　诸病以昼夜静剧辨阴阳气血篇

　　（出丹溪）

　　昼则增剧 夜则安静，是阳病有余，气病而血不病也。

　　夜则增剧，昼则安静，是阴病有余，血病而气不病也。

　　昼则发热，夜则安静，是阳气自盛于阳分也。昼则安静，夜则发热烦躁，是阳气下陷入阴中也。（热入血室。）昼则发热烦躁，夜亦发热烦躁，是重阳无阴也。（补阴泻阳。）

</div>
    <div class="pagination">
<a href="形色外诊简摩_page6.html">上一页</a><span>...</span><a href="形色外诊简摩_page2.html">2</a><a href="形色外诊简摩_page3.html">3</a><a href="形色外诊简摩_page4.html">4</a><a href="形色外诊简摩_page5.html">5</a><a href="形色外诊简摩_page6.html">6</a><span class="current-page">7</span><a href="形色外诊简摩_page8.html">8</a><a href="形色外诊简摩_page9.html">9</a><a href="形色外诊简摩_page10.html">10</a><a href="形色外诊简摩_page11.html">11</a><a href="形色外诊简摩_page12.html">12</a><span>...</span><a href="形色外诊简摩_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
