<!DOCTYPE html>
<html>
<head>
    <meta charset="UTF-8">
    <title>鲁府禁方 - 第 1 页/共 43 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鲁府禁方 - 第 1 页/共 43 页</h1>
    <div class="content">

　　鲁府禁方

　　目录

　　卷一 福集

　　中风 伤寒 瘟疫 中暑 内伤 伤食 痰火 咳嗽 齁喘 疟疾 痢疾 泄泻 霍乱 青筋 翻胃 咳逆 嗳气 吞酸 嘈杂 七气 痞满 劳瘵 失血 衄血 眩晕 麻木 癫狂 五痫 健忘 邪祟 怔仲惊悸

　　卷二 寿集

　　鼓胀 水肿 积聚 五疸 补益 痼冷 头痛 须发 鼻病 口舌 面斑 牙齿 眼目 咽喉 瘿瘤 结核 肺痈 心痛 腹痛 腰痛 胁痛 痛风 脚气 痜疝 消渴 浊症 遗精 淋症 小便闭 大便闭 大小便闭 痔漏 肠澼 脱肛 诸虫

　　卷三 康集

　　妇人 经闭 血崩 带下 求嗣 妊娠 产育 产后 乳病 妇人杂症 小儿惊风 疳疾 吐泻 痢疾 疟疾 咳嗽 牙疳 口疮 预解胎毒 痘疮 小儿杂症

　　卷四 宁集

　　痈疽 瘰疬 疔疮 便毒 下疳 鱼口 杨梅疮 臁疮 疥疮 癣疮 痜疮 癜风 厉风 诸疮 杖疮 折伤 破伤风 腋臭 汤火 虫兽 金疮 骨鲠 救急 通治 膏药 杂方 人有百病 医有百药 延年二十箴 劝世百箴

　　序

　　余自袭封以来，恒念民间疾苦，每以济人利物为心，施药活民，盖亦久矣。第恨奇方未广，明医希觏，无能俾天下黎民无恙，此心恒歉歉然，愿为而未逮也。频年以来，博集奇方，殆今数载，续以成帙，什袭珍藏，世不多有。癸巳秋，缘余妃张氏，遘鼓胀之恙，即以吾藩医弗瘥，遂访海内明医，百药千方，曾无寸效，病势垂危，仓皇无措。有荐金溪明医龚子廷贤者，余特致书币，遣官抵大梁。聘至，询其所蕴，真儒医也。究其方脉，悉皆超迈群识。

　　遂投一二剂，辄有奇效。以后药则时时进，而恙则时时愈。历冬迨春，恙已潜瘳矣。以吾藩医，余妃弗愈；俾海内诸医，余妃亦弗愈；而易龚子医余妃，辄愈之。龚子之医，岂非天下医之魁乎！余嘉之以衔，奖之以匾，题曰「医林状元」。举国欣羡，咸谓古之卢扁，不是过矣。余思穷檐　屋，设遘斯恙，遇有医若龚子者，则病无弗瘳，否则望其生者难矣。今将所治验方，推而广之，以济天下有是恙者。余闻龚子所著《医鉴》、《回春》、《仙方》、《神彀》四书，盛行于世，推其心仁且浓矣。兹今所蓄秘方，并渠素蕴珍奇，厘为四卷，题曰《鲁府禁方》。是皆百发百中者，悉附诸梓，愿与斯世斯民共焉。盖以施药限于一方，传方布于天下，欲起天下疲癃之民，咸跻于仁寿之域，庶几少慰余之素志云。

　　时万历甲午岁仲春之吉　

　　鲁王三畏书于存心殿　

　　禁方括曰：鲁藩仁主，心同天地，忠孝贤明，精金美玉。时值饥馑，迭施赈济，积善累德，阴功普被。施药传方，弗忍私秘。特命良医，选奇拔萃，删繁就简，分门析类。不用切脉，问病投剂。药性平和，奏效奇异。屡施屡验，辄投辄愈。好生君子，依方修制，救急济贫，扶危苏剧。刊布天下，咸沾恩惠，国泰民安，功垂万世。

　　中风

　　神仙夺命丹

　　治中风、痰厥、气厥，牙关紧，不省人事。

　　南薄荷叶（一两）　天南星（汤泡透切片，姜汁炒，五钱）　僵蚕（三钱）　南羌活（五钱）　荆芥穗（二钱）　川椒（去目，一钱）　辽细辛（二钱）　牙皂（刮去皮弦，八两）　石脑油（真者二两）

　　上各制如法。将牙皂以上八味，共合一处，用好酸浆水四碗，入磁盆内浸药，春秋五日，夏熬数十沸，方入石脑油、硼砂，再熬成膏，形如琥珀色，乘热摊于浓连四纸上，干收贮。临用时，剪方寸一块，以温浆水溶化盏内，用二苇筒，吹入二鼻孔中，良久吐痰涎即省。若吹之太重，或药水太热，致鼻出血，勿惧，即饮淡盐汤一二口便止。

　　紫金锭子

　　专治男子妇人诸般风症，左瘫右痪，口眼歪斜，半身不遂，及破伤风。量虚实，锭，重者一锭，无灰黄酒研下，汗出即愈。避风，孕妇不可服。其效不可尽述。

　　鲜玄参（去芦，四十斤）　鲜地榆（去芦，四十斤）　鲜天麻（十二斤）　鲜草乌（去芦，四十斤）　全蝎（洗去土盐足梢，净三斤）　麻黄（去根，四十斤）　白面（十斤）　麝香（真正净肉，三片碾压，取自然汁，入瓷缸内，每日搅晒。至九月甲子庚申日，入全蝎，同碾为细末，入麝香拌匀。候麻黄四十斤末及白面，打糊，搓成

　　千金不换刀圭散

　　治男妇小儿诸般风症，左瘫右痪，半身不遂，口眼歪斜，腰腿疼痛，手足涩，行步艰难，遍身疮癣，上攻头目，耳内蝉鸣，痰涎不利，皮肤瘙痒，偏正旧。及破伤风角弓反张，蛇犬咬伤，金刀所伤，出血不止，敷贴立效。痔漏脓血，疼痛难禁，服之顿愈。

　　川乌　草乌（并用水泡，去皮尖）　苍朮（米泔浸，各二两）　人参　白茯苓（去皮，各一钱半）

　　浸三日，弃酒火炙风（去芦）　麻黄二钱半）

　　上为细末，每服二分或五分，渐加至六七分，临卧酒调下。不饮酒者，茶亦可。服后忌多饮

　　牛黄紫金丹

　　治中风、暗风、痰厥、气厥，不省人事。

　　朱砂（二钱）　阿芙蓉（一钱）　沉香（一钱）　牛黄（三分）　广木香（五分）　冰片（三分）　麝香丸。如无梨汁，薄荷汤送下

　　治风内消丸

　　治男妇左瘫右痪，口眼　斜，半身不遂，语言謇涩，手足麻木，行步艰难，遍神效。

　　川芎（一两）　干山药　白芷　甘松　防风（各七钱五分）　草乌（炮，去皮）　当归　芍药（酒炒）　天麻　甘草　细辛　白胶香　牛膝（去芦）　两头尖（各五钱）　人参　木香（各二钱）

　　华山五子丹

　　治左瘫右痪，遍身疼痛，三十六种风，二十四般气，胎前产后，腹胀咳嗽，痔漏，手足顽麻，遍身疮痒疹癞，五般痢疾，共血气风、血晕、血山崩、积聚、一切疾病，俱服之。此药生精补髓，安五脏，定魂魄，补下元，治虚损，壮精神，补血气，和容颜，其功如神。

　　当归　川芎　生地黄　熟地黄　川乌（煨，去皮）　白朮　苍朮（酒浸三日，焙干）　益智仁川椒上为细末，炼蜜为丸，如樱桃大，每服一丸，细嚼，茶、酒、米汤任下。

　　祛风散

　　治中风口眼　斜，半身不遂。

　　白附子　僵蚕　全蝎（各等分）

　　上为细末，每服一钱五分，热酒调下。

　　牛黄散

　　治中风痰厥，不省人事，小儿急慢惊风。

　　牛黄（一分）　辰砂（半分）　白牵牛（头末，二分）

　　上共研为末，作一服，小儿减半。痰厥，温香油下。急慢惊风，黄酒入蜜少许送下。

　　寿星散

　　治痰厥不省人事。

　　腊月牛胆南星（五钱）　枯矾（二钱）　朱砂（一钱）

</div>
    <div class="pagination">
<span class="current-page">1</span><a href="鲁府禁方_page2.html">2</a><a href="鲁府禁方_page3.html">3</a><a href="鲁府禁方_page4.html">4</a><a href="鲁府禁方_page5.html">5</a><a href="鲁府禁方_page6.html">6</a><span>...</span><a href="鲁府禁方_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
