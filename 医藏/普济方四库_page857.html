<!DOCTYPE html>
<html>
<head>
    <meta charset="UTF-8">
    <title>普济方四库 - 第 857 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 857 页/共 1812 页</h1>
    <div class="content">　　右捣筛为末散每服二服食前温酒调下忌生葱
　　鸡苏饮子【出圣惠方】治劳淋膀胱热盛津液结澁小肠胀满便溺不通
　　鸡苏【一両半】木通　葵子　白茅根
　　右为散每服半両以水一大盏煎五分去滓食前服
　　石韦散　治劳淋日夜数起小便不利引阴中痛白芍药煎　治劳淋小腹疼痛小便不利
　　当归　白芍药　鹿茸　熟地黄
　　右为细末炼蜜丸如梧桐子大阿胶汤下三十丸
　　榆皮散　治肾气伤懑劳淋不止无时遗沥或热淋妨闷
　　榆皮　黄芩　瞿麦　赤茯苓　通草　鸡苏郁李仁【去皮】山栀子
　　右等分为剉散每服五钱水一盏半煎至八分去滓空心服
　　止夜起方【出传信适用方】
　　用益智二十个和皮剉碎用水一碗煎至七分临卧热服
　　卒淋【附论】
　　夫卒淋者縁下焦有热传入膀胱其卒然小腹急痛小便淋沥数澁痛故谓之卒淋盖下焦在脐下正当膀胱上口主分别清浊而内以传导也今热在下焦故其病如此
　　方
　　茅根饮　治卒淋结澁不利
　　茅根【剉】木通【各三両】石韦【去毛】黄芩　当归　芍药滑石　冬葵子【各二両】乱发【鸡子大両枚】
　　右捣筛每服三钱以水一盏煎七分去滓温服不拘时
　　地肤子饮　治卒淋小便不通秘澁疼痛
　　地肤子【三両】知母【焙】猪苓【去黑皮】瞿麦　黄芩　升麻木通【各二両】冬葵子【一両半】海藻【洗去醎焙一両】
　　右捣筛每服三钱以米汁一盏煎七分去滓温服不拘时
　　黄蓍饮　治膀胱虚热小便卒暴淋澁
　　黄蓍【细剉】人参　白茯苓【去黑皮】旱莲子【研各一両】桑根白皮【剉三分】黄芩【去黑心】枳殻【去穰麸炒】芒硝【各半両】
　　右捣筛每服三钱以水一盏煎七分去滓温服不拘时
　　瞿麦汤　治卒淋通利小肠
　　瞿麦【半両】木通　赤茯苓　陈橘皮【汤浸去白焙各一両】滑石冬葵子【炒一合】甘草【炙剉】桑根白皮【各半両剉】
　　右捣筛每服三钱以水一盏入葱白二根煎七分去滓温服不拘时
　　当归散【出圣惠方】治卒淋小便痛澁
　　当归【微炒】猪苓【去黑皮】海蛤【细研】汉防己　甘遂【煨令黄】蒲黄　赤芍药【各三分】乱髪灰【一分】
　　右为末每服食前煎木通葱白汤下一钱
　　榆皮饮　治小便卒暴淋澁不通
　　榆白皮【洗剉】瞿麦穗　赤茯苓【去黒皮】鸡苏　栀子仁木通　郁李仁【汤浸去尖炒各半両】
　　右捣筛每服三钱以水一盏煎七分去滓温服不拘时
　　茯苓汤【出圣惠方】治小便卒淋水道中澁痛
　　赤茯苓【去黑皮三両】滑石【碎四両】石韦【去毛】瞿麦穗　蒲黄【各二両】榆白皮【切三両】冬葵子
　　右捣筛每服五钱以水一盏半煎八分去滓食前温服
　　木通饮　治卒淋
　　木通　茅根　瞿麦【去梗】芍药【各二両】滑石【碎三両】乱髪【鸡子大二枚烧灰】
　　右捣筛每服三钱以水一盏煎七分去滓温服不拘时
　　又木通饮【出圣惠方】治卒淋秘澁不通
　　木通　黄芩　滑石【碎各一両】甘草【炙一両】漏芦【去芦头二分】甜葶苈【纸上炒一分】
　　右捣筛每服三钱以水一盏煎七分去滓温服取小便利为度未利再一二服食前服
　　治卒淋小便不通疼痛烦闷坐卧不得【出圣惠方】
　　滑石【一両】瞿麦　石韦【去毛】葵子　石鷰　车前子【各一両】
　　右为细散每于食前以粥饮调下二钱
　　桑白皮散　治小便淋沥不通
　　桑根白皮【三分】子芩　葵子　牵牛子【微炒各一両】陈橘皮　瞿麦【半両】
　　右捣筛每服于食前煎生姜灯心汤调下二钱
　　海蛤丸　治小便卒淋秘澁不通
　　海蛤【半両】白芃屑【定州老研水淘过晒亁】滑石【研】商陆【切焙】漏芦【去芦头各半両】
　　右为末取生何首乌自然汁一升煮面糊和丸如梧桐子大每服二十丸灯心汤下食前服
　　治小便卒淋不通【出圣惠方】
　　葵子【一合】瞿麦　石韦【去毛】白茅根　桑根白皮【一両】
　　右为散每服半両水一盏煎五分去滓温食前服
　　葵子散【出圣惠方】治小便卒淋澁水道热痛
　　葵子　瞿麦　木通【剉】榆白皮【各一両】滑石【二両】
　　右为麄散每服四钱水一盏入葱白二茎煎六分去滓食前温服
　　又方
　　石韦【去毛】瞿麦　车前子【各一両】滑石【二両】象牙屑
　　右为麄散每服半両水一大盏入灯心煎至七分去滓食前分为二服
　　石韦汤　治卒淋
　　石韦【去毛】瞿麦穗　冬葵子【炒】车前子【各一両】
　　右捣筛每服三钱水一盏煎七分去滓温服不拘时
　　麻根汤【出圣惠方】治卒淋小便不通疼痛烦闷坐卧不得麻根　大麻子　子芩【各二両】乱髪灰【半両】
　　右为麄散每服四钱水一盏煎六分去滓食前温服
　　治卒小便淋澁不通【出圣惠方】
　　鬰金末【二両】大麻根【二両剉】葱白【一握】
　　右以水二大盏煎取一盏三分去滓食前分三服
　　鬰金散【一名胜金散方见本门沙石淋数】治卒小便淋澁不通
　　一方【出圣惠方】治卒淋
　　用鸡肠草及縏蒌若丝并可单煮服
　　治卒小便淋澁不通【出圣惠方】
　　车前叶【一握研绞取汁】蜜【一合】
　　右药相和令匀空腹顿服
　　又方【出圣惠方】
　　葱【十四茎并根碎切】滑石【三钱】
　　右药将葱置碗中以汤八分停之合却少时待通口调滑石末分为二服
　　治卒小便澁淋痛【出圣惠方】
　　石鷰【七枚】桑根白皮【三両剉】
　　右为散水二大盏煎取一盏半去滓食前分三服
　　又方【出圣惠方】
　　芭蕉根【四両】葳蕤【一両剉】
　　右药以水二大盏煎取一盏三分去滓入滑石末二钱搅令匀食前分三服
　　葵子汤【方见本门小便不通类】治卒小便淋澁痛
　　墨金散　治卒淋不通
　　用好细墨烧一両为细散每服一钱温水调下不拘时服
　　治卒淋小便淋澁痛
　　用大麦三両水二大盏煎一盏三分去滓入生姜汁半合蜜半合和食前分为三服
　　又方
　　用鱼头中石子二両为细散每于食前冷水调下一钱
　　小便赤澁【附论】
　　夫膀胱者津液之府与肾合而主水共为表里行于小腹入于胞为溲便令胞有内客热入于膀胱致水液不利故小便赤澁也○治小便赤色如浅红花汁此是忧愁惊恐气虚客热邪气等积于心所致故小便赤心主南方火旺在四月五月六月其色赤惊恐动于心心不受邪邪即传于小腹渗胞入中所以小便微赤为征其病犹轻令服丸子即得是火火恶于清清即是水水犹减火既损心气即不得食热及冷水并勿忧愁如不慎恐小便色赤如血渐难即愈
　　方
　　麦门冬丸　治小便如血气小腹胀满疼痛
　　麦门冬　茯神　人参　赤芍药　甘草　黄蓍　子芩　蒲黄　车前子　木通　生亁
　　地黄　石韦　当归　滑石
　　右为细末炼蜜和捣三百杵丸如梧桐子大每于食前以粥饮下三十丸
　　犀角汤　治因有客热入脏腑变为热劳小便赤澁四肢烦疼心膈壅闷下黄月赤身壮热骨节痛饮食无味
　　犀角　鼈甲　紫胡　山芋　续断　熟亁地黄黄芩　紫菀　甘草　秦芃　防风　厚朴
　　右捣筛每服四钱水一盏半入生姜三片同煎八分去滓食前温服
</div>
    <div class="pagination">
<a href="普济方四库_page856.html">上一页</a><span>...</span><a href="普济方四库_page852.html">852</a><a href="普济方四库_page853.html">853</a><a href="普济方四库_page854.html">854</a><a href="普济方四库_page855.html">855</a><a href="普济方四库_page856.html">856</a><span class="current-page">857</span><a href="普济方四库_page858.html">858</a><a href="普济方四库_page859.html">859</a><a href="普济方四库_page860.html">860</a><a href="普济方四库_page861.html">861</a><a href="普济方四库_page862.html">862</a><span>...</span><a href="普济方四库_page858.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
