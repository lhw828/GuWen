<!DOCTYPE html>
<html>
<head>
    <meta charset="UTF-8">
    <title>证类本草 - 第 219 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 219 页/共 244 页</h1>
    <div class="content">　　陶隐居云：疑此即是今茗。茗一名荼，又令人不眠，亦凌冬不凋，而嫌其只生益州。益州乃有苦菜，正是苦 （音式）尔。上卷上品白英下已注之。《桐君录》云：苦菜，三月生扶疏，六月花从叶出，茎直黄，八月实黑；实落根复生，冬不枯。今茗极似此，西阳、武昌及庐江、晋熙皆好，东人正作青茗。茗皆有 ，饮之宜人。凡所饮物，有茗及木叶、天门冬苗，并菝，皆益人，余物并冷利。又巴东间别有真茶，火 作卷结，为饮亦令人不眠，恐或者此。俗中多煮檀叶及大皂李作茶，并冷。又南方：有瓜芦木，亦似茗，苦涩。取其叶作屑，煮饮汁，即通夜不睡。煮盐人唯资此饮，而交、广最所重，客来先设，乃加以香 （音耄）辈。

　　唐谁谓荼苦。又云：堇荼如饴，皆苦菜异名也。陶谓之茗，茗乃木类，殊非菜流。茗，春采为苦荼。音迟遐反，非途音也。按：《尔雅》释草云：荼，苦菜。

　　释木云： 、苦荼，二物全别，不得为例。又《颜氏家训》按《易通卦验玄图》曰：苦菜，生乃成。一名游冬。叶似苦苣而细，断之有白汁，花黄似菊。此则与桐君略同，今所在有之。苦 乃龙葵尔，俗亦名苦菜，非荼也。臣禹锡等谨按蜀本图经云：春花夏实，至秋复生，花而不实，经冬不凋。陈藏器云：苦 ，味苦，寒，有小毒。捣叶敷小儿闪癖，煮汁服，去暴热目黄，秘塞。叶极似龙葵，但龙葵子无壳，苦 子有壳，苏云是龙葵，误也。人亦呼为小苦耽。崔豹《古今注》云：苦 ，一名 子，有实形如皮弁，子圆如珠。

　　月令王瓜生，苦菜秀。

　　衍义曰：苦菜，四方：皆有，在北道则冬方：雕毙，生南方：则冬夏常青。此《月令》小满节后，所谓苦菜秀者是此。叶如苦苣，更狭，其绿色差淡，折之白乳汁出，常常点瘊子，自落。味苦，花与野菊相似，春、夏、秋皆旋开花。去中热，安心神。

　　卷第二十七

　　荏子

　　味辛，温，无毒。主咳逆，下气，温中，补体。

　　叶

　　 主调中，去臭气。九月采，阴干。

　　陶隐居云：荏状如苏，高硕白色，不甚香。其子研之，杂米作糜，甚肥美，下气，补益。

　　东人呼为KT （音鱼），以其似苏字，但除禾边故也。笮其子作油，日煎之，即今油帛及和漆所用者，服食断谷亦用之，名为重油。唐本注云：《别录》荏叶，人常生食，其子故不及苏也。

　　今按陈藏本草云：荏叶，捣敷虫咬及男子阴肿。江东以荏子为油，北土以大麻为油，此二油俱堪油物，若其和漆，荏者为强尔。臣禹锡等谨按孟诜云：荏子，其叶性温。用时捣之。

　　治男子阴肿，生捣和醋封之。女人绵裹内，三、四易。萧炳云：又有大荏，形似野荏高硕，叶大小荏一倍，不堪食。人收其子，以充油绢帛，与大麻子同。其小荏子欲熟，人采其角食之，甚香美。大荏叶不堪食。日华子云：荏，调气，润心肺，长肌肤，益颜色，消宿食，止上气咳嗽，去狐臭，敷蛇咬。子，下气，止嗽，补中，填精髓。

　　食疗：主咳逆下气。其叶杵之，治男子阴肿。谨按子，压作油用，亦少破气，多食发心闷。

　　温。补中益气，通血脉，填精髓。可蒸令熟，烈晒干之，当口开。春取米食之，亦可休粮。

　　生食，止渴润肺。梅师方：治虺中人。以荏叶烂杵，猪脂和，薄敷上。

　　卷第二十七

　　黄蜀葵花

　　黄蜀葵花　治小便淋及催生。又主诸恶疮脓水，久不瘥者，作末敷之即愈。近道处处有之。

　　春生苗叶，与蜀葵颇相似，叶尖狭，多刻缺，夏末开花，浅黄色，六、七月采之，阴干用。

　　（新定）

　　图经文具冬葵条下经验后方：治临产催产。以黄蜀葵子焙干为末，井华水下三钱匕。如无子，以根细切，煎汁令浓滑，待冷服。

　　衍义曰：黄蜀葵花，与蜀葵别种，非为蜀葵中黄者也。叶心下有紫檀色，摘之，剔为数处，就晒干之；不尔，即 烂，疮家为要药。子，临产时，取四十九粒，研烂，用温水调服，良久

　　卷第二十七

　　蜀葵

　　蜀葵　味甘，寒，无毒。久食钝人性灵。根及茎并主客热，利小便，散脓血恶汁。叶烧为末，敷金疮。煮食，主丹石发，热结。捣碎，敷火疮。又叶炙煮，与小儿食，治热毒下痢及大人丹痢。捣汁服亦可，恐腹痛，即暖饮之。

　　花

　　 冷，无毒。治小儿风疹。子，冷，无毒。治淋涩，通小肠，催生落胎，疗水肿，治一切葵，一名KT《尔雅》云： ，戎葵。释曰： ，一名戎葵。郭曰：蜀葵也，似葵，华如槿华。戎、蜀盖其所自也，因以名之。[（新补）见陈藏器、日华子。]图经文具冬葵条下。

　　圣惠方：治妇人白带下，脐腹冷痛，面色痿黄，日渐虚困。以白葵花一两，阴干为末，空心温酒下二钱匕。如赤带下，用赤花。千金方：治横生倒产。末葵花，酒服方寸匕。经验后敷之。孙真人：食之，狗咬疮不差。又能钝人情性。

　　衍义曰：蜀葵，四时取红单叶者，根阴干。治带下，排脓血恶物，极验。

　　卷第二十七

　　龙葵

　　龙葵　味苦，寒，无毒。食之解劳少睡，去虚热肿。其子，疗疔肿，所在有之。

　　唐本注云：即关、河间谓之苦菜者，叶圆花白，子若牛李子，生青熟黑，但堪煮食，不任生啖。（唐本先附）臣禹锡等谨按药性论云：龙葵，臣。能明目，轻身。子甚良。其赤珠者名龙珠，服之变白令黑，耐老。若能生食得苦者，不食它菜，十日后侧有灵异，不与葱、薤同啖去汁食之。

　　图经曰：龙葵，旧云所在有之，今近处亦稀，唯北方：有之，北人谓之苦葵。叶圆似排风而无毛，花白，实若牛李子，生青熟黑，亦似排风子，但堪煮食，不任生啖。其实赤者名赤珠，服薤同食，根亦入药用。今医以治发背痈疽成疮者。其方：龙葵根一两，锉，麝香一分，研。先捣龙葵根，罗为末，入麝香，研令匀，涂于疮上，甚善。

　　食疗：主疔肿。患火丹疮，和土杵，敷之尤良。经验方：治痈无头，捣龙葵敷之。食医心镜：主解劳少睡，去热肿。龙葵菜煮作羹粥，食之并得。

　　卷第二十七

　　苦耽

　　苗、子，味苦，寒，小毒。主传尸伏连，鬼气疰忤邪气，腹内热结，目黄不下食，大小便涩，骨热咳嗽，多睡劳乏，呕逆痰壅， 癖痞满。小儿无辜 子，寒热，大腹，杀虫，落胎，去蛊毒。并煮汁服，亦生捣绞汁服，亦研敷小儿闪癖。生故墟垣堑间，高二、三尺，子作角，如撮口袋，中有子如珠，熟则赤色。

　　人有骨蒸多服之。关中人谓之洛神珠，一名王母珠，一名皮弁草。又有一种小者，名苦 。

　　（新补）

　　卷第二十七

　　苦苣

　　味苦，平一云寒。除面目及舌下黄，强力不睡。折取茎中白汁，敷疔肿，出根。又取汁滴痈上，立溃。碎茎、叶敷蛇咬。根主赤白痢及骨蒸，并煮服之。今人种为菜，生食之。久食轻身，少睡，调十二经脉，利五脏，霍乱后胃气逆烦。生捣汁饮之，虽冷，甚益人。不可同血食（一本作蜜），食作痔疾，苦苣即野苣也，野生者，又名KT 苣。今人家常食为白苣。江外、岭南、吴人无白苣，尝植野苣，以供厨馔。（新补）

　　衍义曰：苦苣，捣汁敷疔疮，殊验。青苗阴干，以备冬月，为末，水调敷。

　　卷第二十七

　　苜蓿

　　味苦，平，无毒。主安中，利人，可久食。

　　陶隐居云：长安中乃有苜蓿园，北人甚重此，江南人不甚食之，以无味故也。外国复别有苜蓿草，以疗目，非此类也。唐本注云：苜蓿茎、叶平，根寒。主热病，烦满，目黄赤，小便升，令人吐利，即愈。臣禹锡等谨按孟诜云：患疸黄人，取根生捣，绞汁服之，良。又，利五脏，轻身；洗去脾胃间邪气，诸恶热毒。少食好，多食当冷气入健人，更无诸益。日华子云：凉，去腹脏邪气，脾胃间热气，通小肠。

</div>
    <div class="pagination">
<a href="证类本草_page218.html">上一页</a><span>...</span><a href="证类本草_page214.html">214</a><a href="证类本草_page215.html">215</a><a href="证类本草_page216.html">216</a><a href="证类本草_page217.html">217</a><a href="证类本草_page218.html">218</a><span class="current-page">219</span><a href="证类本草_page220.html">220</a><a href="证类本草_page221.html">221</a><a href="证类本草_page222.html">222</a><a href="证类本草_page223.html">223</a><a href="证类本草_page224.html">224</a><span>...</span><a href="证类本草_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
