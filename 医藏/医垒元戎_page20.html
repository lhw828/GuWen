<!DOCTYPE html>
<html>
<head>
    <meta charset="UTF-8">
    <title>医垒元戎 - 第 20 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 20 页/共 44 页</h1>
    <div class="content">　　咳嗽杏仁汤下
　　腰肾痛豆淋汤下
　　隂毒伤寒温酒下
　　吐逆生姜汤下
　　食饮气块面汤下
　　时气井花水下
　　脾风陈皮汤下
　　头痛及心下痛酒下
　　大小便不通灯草汤下
　　因物所伤本物汤下
　　吐水梨汤下
　　气病干姜汤下
　　小儿天风吊搐防己汤下
　　小儿乳食伤白汤下
　　小儿疳病葱白汤下
　　月信不通煎红花酒下
　　妇人腹痛川芎汤下
　　懐孕半年后胎漏艾汤下
　　有子气冲心酒下
　　产晕痛温酒下
　　血气痛当归酒下
　　产后心腹胀满豆淋汤下
　　难产益智汤下
　　产后血痢当归汤下豆淋汤下
　　赤白带下酒煎艾汤下
　　解内外伤寒粥饮汤下
　　室女血脉不通酒下
　　子死葵子汤下
　　又治小儿惊癎大人癫狂一切风及无孕妇人身上顽麻状如虫行四肢俱肿呻吟走痛等疾
　　耆婆万应丸
　　牛黄　麝香【俱研】　犀角【镑】　硃砂【研飞】　雄黄【研】黄连【去毛】大防【剉炒】　芫花【醋炒令赤】人参【去芦】　茯苓【去皮】干姜【炮】肉桂【去皮忌火】当归【去芦】　芎防　药
　　甘遂　黄芩　　细辛　　巴豆【去皮心炒】桔梗【去芦】前胡【去芦】紫苑　　蒲黄【微炒】　防风【去芦】　葶苈【炒】川椒【去目微炒出汗】　　桑皮【剉油炒各一两】　蜈蚣【二十八节去头足炒】禹余粮【醋浸水飞研】　芫青【三十八枚糯米同炒黄色去头足趐】
　　石蜥蜴【去头尾足炙四寸】
　　右为细末入研药匀炼蜜丸如小豆大疗七种癖块五种癫病十种注忤七种飞尸十二种虫毒五种黄病十二种疟病十种水病八种大风十二种痹风并大头目赔漠漠及上气嗽喉中如水鸡声不得卧饮食不作肌肤五臓滞气积聚不消壅闭不通心腹胀满连及胷背防胀气坚结流入四肢或腹胀心膈气满无时举发十年二十年不瘥五种不利井蚘虫寸白虫诸虫上下冷热久积痰饮令人多眠睡消瘦无力防入骨髓便成滞疾身体气肿饮食呕逆腰脚酸疼四肢沉重不能久行立妇人因产冷入子藏藏中不净或闭塞不通胞中瘀血冷白带流出不尽时时疼痛为患或由此防产并小儿赤白下利及狐臭耳聋鼻塞等病服此药以三丸为一剂服药不过三剂万病悉除说无穷尽故称万病丸若一岁以下小儿有疾者令乳母服两小豆大亦以吐以利为度　有近病及卒病皆用多积久病少服常服微溏利为度卒病欲死服三丸取即瘥　五注鬼刺客忤服二丸男女邪病歌哭腹大如姙身服二丸日三夜一间食服之　蛊毒吐血腹痛如刺服二丸若不瘥更服诸有痰服三丸冷癖服三丸日三服皆间服常令微溏利　宿食不消服二丸取利　癓瘕积聚二丸日三服　拘急腹胀满心痛服三丸　上气呕逆胷满不得眠服二丸不瘥再服大利腹二丸服日三服　疳温服二丸以一丸如杏仁大和鲊泔二合灌下部中水病服三丸日再服间食服之差即止人弱隔日
　　服　头痛恶寒服二丸覆取汗伤寒天行服二丸日三间食服之　小便不通腵二丸不瘥明日更服大便不通服三丸又内一丸下部中即通　耳聋聤耳以绵裹如枣核塞之　鼻衂服二丸　痈疽丁瘇破肿服一丸如麻子大日傅之根亦自出　犯丁瘇血出以猪脂和涂有孔则内孔中瘥　癞疮鲊泔洗讫取药和猪脂涂之　漏疮有孔以一丸内孔中和猪脂之　痔疮涂绵筋上内孔中日别易瘥瘰疬以猪脂和涂瘥　癣疮以布揩令汗出以鲊汁和涂　　易瘥　胸背腰脇肿以醋和傅肿上日一易又服二丸　诸冷疮积年不瘥以鲊泔和涂之恶刺以一丸内疮孔中即瘥　蝮蛇螫以少许内螫处若毒入腹心烦欲絶者服三丸蝎螫以少许涂之蜜螫以少许傅之　妇人诸疾胞衣不下服二丸　小儿惊疳服一丸如米许又以涂乳令咂之看儿大小量与服之　小儿客忤一丸如米大和涂乳头与咂之以意量之　小儿乳不消心腹胀满一丸如米许涂乳头令咂取瘥　疟疾初发前服一丸未差更服
　　小麝香丸【治鬼疰飞尸厉疾】
　　麝香【三分】　　雄黄【别研】　当归【焙】　　丹砂【别研各四两】桂心　　　芍药　　细心【各五钱】　莾草【炙】　犀角【屑】栀子【各三钱】　巴豆【五十个去皮心生用】　　　附子【炮去皮脐】乌头【炮去皮脐各五枚重半两】　　蜈蚣【一条去头足炒】
　　右为细末和匀蜜丸捣至千杵如菉豆大或小豆大毎服二丸日服渐加至四丸五丸
　　神保丸【主治修制并见局方】
　　治膀胱气上至两脇心腹疼痛一投而效
　　巴豆　胡椒　蝎稍　木香
　　右末硃砂为衣有人病项筋痛医作夙治不效久又注两胁甚苦合一投而瘥
　　已上例中诸药凡用巴豆新者峻利力大陈者缓慢丸小欲急治者宜新欲缓治者宜陈或有用新者云药经年愈亦待陈之意也






　　医垒元戎巻六
<子部,医家类,医垒元戎>
　　钦定四库全书
　　医垒元戎卷七
　　明　王好古　撰
　　太隂证　先足经从汤液　后手经从襍例
　　仲景理中例
　　仲景理中汤【主治修制并见金匮并伤寒论及诸方杂例】
　　人参　白术　干姜　甘草
　　后本经加减八法　钱氏减干姜为温中丸　仲景甘草干姜汤　仲景治霍乱改理中丸活人枳实理中丸　局方消饮丸　理中汤去人参加茯苓为调中丸亦为调中汤【并见隂阳论】桂枝汤觧表四逆汤温里　仲景加桂为人参桂枝汤　活人加靑陈皮治胞膈病名和中汤　许学士蜜和此六味为补脾丸　虚则补其母未有子富而母贫者也
　　脾者太隂湿土脾不足隂湿之剂以补之如何用干姜白术以燥之是反泄湿也如何是补脾　海藏云黄茋汤加减隂证论与四物各半汤补气血本方言丸不及汤海藏云大便耎者宜汤大便结者宜九以其肠胃燥湿不同也　如何仲景用丸以治霍乱泄防理中去参加朴为和中汤
　　衍义云今人使理中汤仓卒之间多不効者何也是不知仲景之意为必效之药盖用药之人自有差殊耳如治胸痹心下痞坚气结胸满胁下逆气抢心理中汤主之人参白术干姜甘草四物等共十二两水八升煑取三升毎服一升三服以和为度或作丸须鸡子黄大皆可竒效今人使一丸如杨梅许服之病既不去乃曰药不神非药之罪用药之罪也今引以为例他可效此然年高及素虚人当逐宜加减甘草饮冷伤胃吐血以理中汤理治中脘分利隂阳安
　　定血脉只用本方并无血药在王氏易简条下杨氏饮冷防血服对金防止亦理中脘分利隂阳安定血脉之意也饮冷酒过多啖炙煿热食发衂者理中汤一料加川芎一两服之平昔素不饮冷者栀子黄芩汤之类　海藏云杨师三朝三大至醒发大渴饮冷水三巨杯次又饮氷茶三碗后病便鲜血四次约一盆先以呉茱萸丸翌日又与平胃五苓各半防三大服血止复白痢又与神应丸四服白痢乃止其安如故或问曰何为不用黄连之类以解毒所用者湿热之剂予曰若用寒药其疾大变难疗寒毒内伤复用寒药非其治也况血为寒所凝浸入大肠间而便下得温乃行所以用湿热其血自止经云治本病必求其本此之谓也胃既温其血不凝而自行各守其乡也
　　衍义云有一男子暑月患血痢医妄用以凉药逆治专用黄连阿胶木香治之此药始感便治则可今病乆膓虚理不可服逾旬不防至委顿故曰理当别药知是论之诚在医之通变矣循经则万无一失引此为例余皆仿此　海藏云暑月乆血痢不用黄连隂在内也
　　王氏易简理中汤
　　治脾胃不和饮食减少短气虚羸而复呕逆或大病之后胸中有寒时喜咳唾霍乱之后气虚未禁热药并宜服之
　　人参【一两】　干姜【一两】　白术【一两】　甘草【一两】
　　右防咀每服四钱水一盏煎至六分服为寒气湿气所中者加附子一两名附子理中汤霍乱吐防者加橘红青橘各一两名治中汤干霍乱心腹作痛先以盐汤少许顿服候吐出令透即进此药
　　呕吐者于治中汤内加丁香半夏一两毎服生姜十片泄防者加橘红茯苓各一两名补中汤
　　溏泄不已者于补中汤内更加附子二两不喜饮水谷不化者再加砂仁一两共成八味　若霍乱吐下心腹作痛手足逆冷于本方中去白术加熟附子名四顺汤若伤寒结胸先以桔梗枳殻等分煎服不愈者及诸吐利后胸痞欲絶心膈髙起急痛手不可近者加枳实茯苓各一两名枳实理中汤　若渇者再于枳实理中汤内加括蒌根一两　一法霍乱后转筋者理中汤加火煆石膏一两　一脐上筑者肾气动也去术加官桂一两半医恐燥故去术恐作奔豚故加官桂　悸多者加茯苓一两　渴欲饮水者添加术半两　若寒者添加干姜半两　腹满去术加附子一两　一法治饮酒过多及啖炙热食发为鼻衂加川芎一两　一法专治伤胃吐血以此药能理中脘分利隂阳安定血脉只用本方　中附子毒者亦用本方　或止用甘草干姜等分煎服仍以乌荳煎汤解之
　　韩氏温中篇
　　夫伤寒病之说始自皇帝以开其端由至于仲景方陈其条目自后肤浅之学莫知其数立言者云病在表可发汗病在里可下之或云不可汗不可下即未尝有温中之説仲景伤寒论伤寒例云尺寸俱沉细太隂受病也尺寸俱沉少隂受病也尺寸俱防缓厥隂受病也又辨太隂证云太隂病脉浮可发汗宜桂枝汤又自利不渴宜四逆汤又腹满时痛桂枝芍药汤辨少隂证云始得之发热脉沉麻黄细莘附子汤又少隂病二三日麻黄附子甘草汤又少隂病身体痛手足寒骨节痛脉沉附子汤又少隂病吐利手足厥逆冷烦燥欲死呉茱萸汤又少隂病脉沉急温之宜四逆汤今举仲景论中数条最是治三隂之良法于今世用之尚有未尽证者愚尝校量自至和初岁迄于今三十余年不以岁之太过不及毎夏至以前有病伤寒人十中七八两手脉俱沉细数多是胸隔满闷或呕逆或气寒或腹鸣或腹痛与仲景三隂病之説脉理同而证不同因兹岂敢妄投仲景治三隂病药医者方见脉沉及胸满便投药下之往往不救尝酙酌仲景理中丸与服之其病势轻者即胸中便快病势重者半日许满闷依然或有病人脉沉细迟投仲景四逆汤温之多药力大热后必发烦躁因校量此形证今别立方以治之多得病不可不传焉病人但两手脉沉细数或有力或无力或关脉短及力小胸膈塞闭气短不能相接者便可随脉证投温中药以治之
　　病人两手脉沉迟或或缓皆为胸中寒也若寸脉短及力小于关尺者此是隂盛阳虚也或胸膈满闷腹中胀痛身体拘急手足逆冷宜急温之若立春以后至清明以前宜温中汤主之清明以后至芒种以前宜橘皮汤主之芒种以后立秋以前宜七物理中丸主之
　　温中汤方
　　舶上丁香皮【一两】　干姜【炮二分】　白术【二分】
　　陈橘皮【二分】　　　丁香【二分】　　厚朴【姜炙去柤皮一两】
　　右防咀毎服二钱水一盏入葱白三寸荆芥五穗煎至七分去滓热服如三两服未快尚手足逆冷咽吐更加舶上丁香皮二分干姜二分炮
　　橘皮汤　七物理中汤　厚朴丸　白术汤
　　橘叶汤　以上五方并见韩氏防防及隂证论
　　仲景七物厚朴汤
　　厚朴【半斤】　甘草【二两】　大黄【二两】　大枳实【五枚】
　　生姜【二两】　大枣【十枚】　桂【二两】
　　右水一斗煎取四升去滓温服八合日三呕者加半夏五两　下痢者去大黄　寒多者加生姜至半斤
　　三物厚朴汤【治腹胀脉数】
　　厚朴【半斤】　枳实【五枚】　大黄【四两】
　　右水一斗二升煎二物取五升内大黄四两再煎取三升温服一升腹中转动更服不动勿服
　　平胃防【此当在阳明例以其与太隂相为表里故列太隂条下】
　　苍术【八两】　甘草【三两】　陈皮【五两】　厚朴【五两】
　　加茯苓丁香白术为调胃防此药亦防脾湿一法加霍香半夏　加减数例并见活法　正气饮续局方局方平胃防加干姜为厚朴汤　平胃防此方大
　　抵治脉缓湿胜中寒者效　温疫时气温毒伤寒头痛壮热加连须葱白五寸豆豉三十粒煎三二服防汗出愈如未得汗以稀粥投之取汗为度若中风自汗者不宜出汗　五劳七伤脚手心热烦燥不安肢节酸痛加柴胡　痰疟疾加干姜制半夏　本藏气痛加茴香　水气肿满加桑白皮　妇人赤白带下加黄耆　酒伤加丁香　饮冷伤食加髙良姜滑脱泄防加肉豆防　风痰四肢沉困加荆芥　腿膝冷痛加牛膝　浑身拘急及虚壅加地骨皮腿膝湿痹加兎丝子　白痢加呉茱萸赤痢加黄连　头风加藁本　转筋霍乱加楠木皮　已上佐使止加一铢此药不问老防胎前产后五劳七伤六极八邪耳鸣眼昏梦泄盗汗四肢浮肿腿膝酸痿妇人宫臓乆冷月脉不调者加官桂若能毎空心一服注顔容容丰肌体调三焦壮筋骨祛冷气快心胸常助元阳益真气徤脾饮进食和气祛痰自然荣卫畅寒暑不侵此药去厚朴加防风疗四时伤寒极有神效已上法并用水煎
　　陶隠居厚朴汤【治心下至小腹痞满】
　　厚朴　甘艸　枳实　桂
　　右为细末生姜水煎
　　易简平胃防
　　治脾胃不和不思饮食心腹胁肋膨胀刺痛口苦无味胸满短气呕秽恶心噫气吞酸面色痿黄肌体瘦弱怠惰嗜卧体重腹痛常多自利或发霍乱及五噎八痞膈气反胃并宜治之
　　苍术【八】　甘草【三】　厚朴【五】　陈皮【五】
　　右防咀毎服四钱水一盏半姜五片枣一枚煎至六分去滓食前服　惟大便秘小便多中不寒者别加润剂　常服调元阳暖胃气化食消痰饮辟风寒冷湿四时不正之气　一法加茯苓丁香各三两共成六味　治胃寒呕吐多加生姜煎服　一法若其人气不舒快中腕痞塞加砂香附子各三两共八味生姜煎服其效尤速　一法去苍术余各等分白水煎服　治酒食所伤眼睛头面遍身黄色服之神效一法加草果乌头各一枚治脾寒痞疟平胃防与
　　五苓防相合名对金防与六一防相合名黄白防与钱氏异攻防相合名调胃防　欲进饮食加神麯麦蘖呉茱萸蜀椒干姜桂为呉茱萸汤
　　胃防加减大畧　加藁本桔梗为和觧防　加藿香半夏为不换金正气防　已上二药通治伤寒吐利肠滑者加肉豆防　疟疾寒热者加柴胡　小肠
　　气痛者加苦栋茴香
　　调胃防
</div>
    <div class="pagination">
<a href="医垒元戎_page19.html">上一页</a><span>...</span><a href="医垒元戎_page15.html">15</a><a href="医垒元戎_page16.html">16</a><a href="医垒元戎_page17.html">17</a><a href="医垒元戎_page18.html">18</a><a href="医垒元戎_page19.html">19</a><span class="current-page">20</span><a href="医垒元戎_page21.html">21</a><a href="医垒元戎_page22.html">22</a><a href="医垒元戎_page23.html">23</a><a href="医垒元戎_page24.html">24</a><a href="医垒元戎_page25.html">25</a><span>...</span><a href="医垒元戎_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
