<!DOCTYPE html>
<html>
<head>
    <meta charset="UTF-8">
    <title>普济方四库 - 第 1124 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1124 页/共 1812 页</h1>
    <div class="content">　　治热毒【出本草】
　　以蓝汁敷之
　　治热肿及一切痈肿【出本草】
　　甘蕉根捣敷之甚良干即便上无不瘥者


　　普济方卷二百七十八
<子部,医家类,普济方>
　　钦定四库全书
　　普济方卷二百七十九　明　周王朱橚　撰诸疮肿门
　　毒肿【附论】
　　毒肿之病风毒结肿于皮肤肌肉之中亦有根于虚软处邪气不出入人腹中乃至不救古方谓与风肿不殊葢以同受于风特有轻重之异耳令人壮热増寒比风肿之证不止为虚浮而已○时疫肐肿毒病者古方书论解不见其说古人无此病故无此方惟正隆杨公集拯济方内言自天眷皇祐间生于岭北次于太原后于燕蓟山野颇罹此患至今不絶互相传染多至死亡至有不保其家者其状似云头肿连咽颈攻内则喉咙堵塞水药难通攻外则头面如牛眼耳宂盈视聼俱非杜絶闻见病恶命危汗之益深疎利颇瘥初见増寒稍欲饮水脉沉不可温辛发汗急以大黄芒硝之类苦泄寒凉之剂加倍并服得快利方为可救毒气稍退渐减凉药理之咽堵食药不下先灌生油半盏自然能通后于本方选而用之
　　方
　　消毒汤【出疮科精要】　治一切毒肿
　　独活　防风　细辛　藁本　川芎　枸杞子荆芥　漏芦　大黄　黄芩【去腐】官桂　葳灵仙苦参　丹参　黄耆　当归　芍药　无心草茯苓　黄连　黄蘖　麻黄　葛根　地骨皮蒴藋　菊花　杜仲　秦皮　菵草　露蜂房甘草　甘松　藿香　白芷　升麻　零陵香【各一两】苍术【三两】菖蒲【半觔】朴硝【五两】
　　右为粗末每用药半两水二升葱三茎槐栁枝各一握同煎十余沸去滓热淋洗浴此药用之如神百杂疮肿悉能内消
　　犀角丸【出圣济総録】　治一切毒肿服之肿化为水
　　犀角【镑二两】升麻【去黒心】黄芩【去黑心】人参【剉】黄耆【剉】防风【去尖叉】当归【剉焙】干姜【炮】蓼蓝【焙】黄连【去须】甘草【炙】栀子仁【各四两】大黄【剉三两】巴豆【三十枚去皮心膜炒黄】
　　右硏巴豆令极细末入余药并为细末入巴豆和匀炼蜜和丸如梧桐子大每服五丸米饮下加至十丸以利为度得利以温水粥助之常服即减丸数肿消即止
　　玉龙膏【出圣济总録】　治一切毒肿疼痛摩风止痛
　　栝蒌【大者一枚去瓤细剉以烂为度】零陵香　芍药　藿香叶甘草【炙】黄耆　杏仁【汤浸去皮尖双仁各一两】香白芷【半两】清油【一十两】黄蜡【一两半】麝香【一分研】当归【一两】生姜【一两切】乌蛇【酒浸焙取半两】
　　右除黄蜡麝香外细剉如麻豆大以酒浸于银石器内慢火养一日次日添火熬令黄色用绵滤去滓后入黄蜡搅匀看鞭輭欲凝方可下麝香倾在磁瓦罐内冷贴肿处
　　五香连翘汤【出圣济总録】治毒热肿初结脓血未溃攻发疼痛
　　连翘　射干　升麻　独活【去芦头】桑寄生　木通沉香　木香　薰陆香【研一方用乳香】麝香【研各二两】　丁香【二两】大黄【炒三两】
　　右防咀十味如麻豆大再入硏药和匀每服五钱用水一盏半煎至一盏入竹沥三分再煎一沸去滓温服以利为度一方有甘草一两
　　大五香汤【出圣济总録】　治毒气攻肌肉肿痛寒热心中烦闷
　　木香　鸡舌香　沉香【剉】藿香【叶】犀角【剉】甘草【炙】薰陆香【各一两】升麻　细辛【去苖叶】麻黄【去根节】桂【去粗皮】吴茱萸【汤浸去涎炒各半两】
　　右粗捣筛每服四钱用水一盏半煎至一盏去滓温服不拘时
　　漏芦散【出圣惠方】　治毒肿疼痛心神烦热大肠秘濇漏芦　白敛　黄芩　麻黄【去根节】知母　枳实【麸炒微黄】升麻　犀角屑　赤芍药【各一两】甘草【炙微赤剉】川芒硝川大黄【各二两剉碎防炒】
　　右为防每服三钱水一中盏煎至五分去滓不拘时候温服
　　崔氏五香汤【出圣惠方】　疗毒肿
　　麝香【研】青木香　鸡舌香　藿香　薰陆香当归　黄芩　升麻　芒硝【各三分】大黄【五分】
　　右切以水六升煮取二升去滓入芒硝令烊分为二服相去六七里久亦疗诸卒尸诸恶气也
　　治诸毒肿膏方亦治热疮【出肘后方】
　　升麻　白敛　漏芦【去芦头】连翘　芒硝【各二两】黄芩【去黒心】蛇防草【各三两】蒴藋根【四两】山栀子仁【二十枚】
　　右捣碎酒浸半月以猪膏二升煎之气歇膏成滤去滓磁瓦器盛涂贴肿处外台秘要有枳实
　　大黄散【出圣惠方】　治毒肿恐恶气入腹服此疎利毒气川大黄【二两生用】木香【一两】丁香【半两】独活【一两】桑寄生射干【各一两】甘草【半两生用】麝香【一分细研】
　　右为散入麝香硏令匀每服五钱水一大盏煎至五分去滓食前温服
　　犀角汤【出圣惠方】
　　薰陆香　青木香　鸡舌香　藿香　犀角【镑各二分】沉香【二分】升麻【七分】
　　右切以水六升煮取二升半去滓分三服其间消息以意量之毒肿不治必杀人也
　　麻子小豆汤【出千金方】　治毒肿无定处或赤色恶寒或心腹刺痛烦闷者此是毒气深肿所致也
　　麻子　赤小豆【各半升】生商陆【二升】附子【二两】射干【三两】升麻【四两】
　　右防咀以水四升先煮四味取二升半去滓次硏麻子碎和汁煮一沸滤去滓取烂汁煮豆其汁每服五合日二夜一以利小便为度肿退则瘥并食豆
　　消肿木香散【出御药院方】　治湿毒肿皮肉色不变
　　木香　当归　射干　莽草　大黄　黄蘖【另为末各等分】
　　右为细末每用药一大匙入白麪一匙头淡醋调稀慢火上熬令稠摊在纸花子上贴患处勿令大干则换新药一日四五次
　　消毒散　治诸疮毒肿
　　大力子　黄芩　连翘　大黄　升麻　参【各等分】
　　右水煎三五钱去滓无时服
　　沉香散【出圣惠方】　治毒肿入腹心闷腹胀不欲饮食沉香　木香　丁香　薰陆香【各一两】麝香【一分细研】川大黄【三两剉碎防炒】
　　右为散每服四钱水一中盏煎至六分去滓不拘时温服
　　大黄丸【出圣济総録】　治风毒热结日夜疼痛心烦懊闷大黄【切作小块洒微炒三两】甘草【炙三两】杏仁【去皮尖并双仁研如膏四两】诃梨勒【破取皮三两】芒硝【研五两】
　　右先将三味捣罗为末后入芒硝末杏仁膏同和入炼蜜为丸如梧桐子大每服十五丸温酒下初服未利加二十丸脏腑实则三十丸量虚实服之以効为度
　　莽草散【出圣济総録】　治恶毒风肿不消结成坚核
　　莽草【剉】附子【生去皮脐剉】木香　白敛　桂【生去粗皮各一两】
　　右为细末别以榆根剉捣绞取汁调药于故帛上贴干则易之开一小窍出毒
　　射干饮【出圣惠方】　治毒肿无定处或振栗恶寒心腹刺痛
　　射干　附子【炮刮去皮脐各三两】商陆根【薄切三两】赤小豆【炒三合】麻子【一升半】
　　右防咀以水五升先煮麻子取三升去滓硏麻子令破以麻子汁煮药以豆熟为度去滓取二升分四服空心温服日夜令尽小便利即毒肿消外台秘要有升麻
　　葛根牛蒡子汤【出疮科精要】　治时毒大头病是也
　　葛根　管仲　甘草　咸防　牛蒡子【各一两】
　　右细末每服三钱用水调下此病近代患者传染多致夭枉治之者不得其法只云大热使然不知亦有虚实表里之分治之者须详其汗下吐之不同大抵与伤寒颇类其中亦有可针鎌砭射出血者亦有久而败烂出脓者其间变易百端不可不慎也
　　繁栁散【出圣济总録】　治肿毒
　　繁栁【烧灰二两】白敛【一两】赤小豆【一合】大黄【剉一两】
　　右为细散以新水调和如糊涂贴肿上干即易之以瘥为度
　　大黄傅方【出圣惠方】　治初觉肿痛令消
　　大黄【剉炒一两】木通【剉】葶苈【纸上炒】莽草【各一两】
　　右为末以水和之傅上干即易一方无莽草
　　洗毒汤【出疮科精要】
　　苦参　防风　甘草【炙】露蜂房
　　右各等分防咀水煮浓洗疮肿
　　芸薹子散【出圣惠方】　治毒肿不消时有疼痛
　　芸薹子【三两】桑叶【一两】龙葵【一两】牛蒡子【半两】
　　右为末用浆水调涂肿处干即易之
　　檀香饮【出圣济总録】　解恶毒风肿
　　白檀香　沉香【一块重三两】槟榔【一枚】
　　右各于砂盆中以水三盏磨取尽滤去滓银石铫内煎沸温分作三服
　　追风毒消肿散
　　附子【去尖皮脐剉】石硫黄【硏】天南星【生各半两】
　　右为细末醋调涂肿处干即易之
　　消毒散　消肐肿毒
　　大黄　牙硝　青黛【各等分】
　　右为细末水调鵞翎扫立消
　　消毒丸【出济生防萃】　治时毒疙瘩恶证
　　大黄　牡蛎【烧】白僵蚕【炒各一两】
　　右为细末炼蜜为丸弹子大新汲水化下一丸无时内加桔梗防粘子尢妙
　　内消膏【出圣惠方】　治热毒肿
　　肥皂荚【二挺以好酒一钟浸挼取汁】青盐　硝石【各一分】
　　右相和熬成膏涂于肿上日二易之
　　大黄散【出圣惠方】　治毒肿恶疮【方见本门热疮类】
　　治毒肿不问软硬方
　　蜀葵根　茄子根　冬瓜根【各五两】
　　右并烧烟絶即出勿令作灰细硏以生麻油调涂于故帛上贴之如脓未出当便内消脓已出即便撮合
　　内消毒散【出圣惠方】
　　白敛　白芷　白芨【各二两】
　　右为细散硏生姜汁调涂干即再涂
　　鹿角散【出圣惠方】　治毒肿痛不可忍
　　鹿角【一两】磨刀粗石【烂者一两】白敛【一两】
　　右为末以醋涂于肿上干即更涂
</div>
    <div class="pagination">
<a href="普济方四库_page1123.html">上一页</a><span>...</span><a href="普济方四库_page1119.html">1119</a><a href="普济方四库_page1120.html">1120</a><a href="普济方四库_page1121.html">1121</a><a href="普济方四库_page1122.html">1122</a><a href="普济方四库_page1123.html">1123</a><span class="current-page">1124</span><a href="普济方四库_page1125.html">1125</a><a href="普济方四库_page1126.html">1126</a><a href="普济方四库_page1127.html">1127</a><a href="普济方四库_page1128.html">1128</a><a href="普济方四库_page1129.html">1129</a><span>...</span><a href="普济方四库_page1125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
