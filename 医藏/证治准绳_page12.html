<!DOCTYPE html>
<html>
<head>
    <meta charset="UTF-8">
    <title>证治准绳 - 第 12 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 12 页/共 348 页</h1>
    <div class="content">　　三化汤【洁古】
　　厚朴【姜制】大黄　枳实　羌活【各等分】
　　每服三两水三升煎至一升半终日服以微利则止
　　麻仁丸【见大便不通】
　　大秦艽汤【洁古】
　　秦艽　石膏【各二两】甘草　川芎　当归　药羌活　独活　防风　黄芩　白术　白芷　茯苓　生地黄　熟地黄【各一两】细辛【半两】
　　右十六味防咀每服一两水二盏煎至一盏去滓温服无时如遇天阴加生姜七片煎如心下痞毎服一两加枳实一钱煎此是秋冬药如春夏加知母一两
　　羌活愈风汤【洁古】疗肝肾虚筋骨弱语言难精神昏愦是中风湿热内弱者是为风热体重也或瘦一臂肢偏枯或肥而半身不遂或恐而健忘喜以多思思忘之道皆精不足也故心乱则百病生心静则万病息此药能安心养神调阴阳无偏胜
　　羌活　甘草【炙】防风　防己　黄茋　蔓荆子川芎　独活　细辛　枳殻　麻黄【去根】地骨皮人参　知母　甘菊花　白芷　薄荷叶　枸杞子　当归　杜仲【炒】秦艽　柴胡　半夏　前胡厚朴【姜制】熟地黄【各二两】白茯苓　黄芩【各三两】生地黄苍术　石膏　药【各四两】官桂【一两】
　　右三十三味重七十五两防咀毎服一两水三钟煎至一钟温服　天阴加生姜三片煎空心一服临卧再煎查服俱要食逺空心咽下二丹丸为之重剂临卧咽下四白丸为之轻剂立其法是动以安神静以清肺
　　假令一气之微汗用愈风汤三两加麻黄一两匀作四服每服加生姜五七片空心服以粥投之得微汗
　　则佳　如一旬之通利用愈风汤三两加大黄一两亦匀作四服每服加生姜五七片临卧煎服得利为度
　　此药常服之不可失于四时之辅　如望春大寒之后本方中加半夏人参柴胡各二两木通四两谓迎而夺少阳之气也　如望夏谷雨之后本方中加石膏黄芩知母各二两谓迎而夺阳明之气也　如季夏之月本方中加防己白术茯苓各二两谓胜脾土之湿也　如初秋大暑之后本方中加厚朴二两藿香桂各一两谓迎而夺大阴之气也　如望冬霜降之后本方中加附子官桂各一两当归二两谓胜少阴之气也　如得春气候减冬所加药四时加减类此虽立此四时加减更宜临病之际审证之虚实土地之所宜邪气之多少此药具七情六欲四气无使五藏偏胜及不动于荣衞如风袐服之则永不燥结久泻服之能自调适初觉风气能便服此药及新方中天麻丸各一料相为表里乃治未病之圣药也
　　若已病者更宜常服无问男女小儿风癎急慢惊风皆可服之如解利四时伤寒随四时加减服
　　四白丹【洁古】清肺气养魄谓中风者多昏冒气不清利也兼能下强骨髓
　　白术　砂仁　白茯苓　香附　防风　川芎甘草　人参【各半两】白芷【一两】羌活　独活　薄荷【各二钱半】藿香　白檀香【各一钱半】知母　细辛【各二钱】甜竹叶【二两】麝香【一钱另研】龙脑【另研】牛黄【另研各半钱】
　　右为末蜜丸每两作十丸临卧服一丸分五七次细嚼之煎愈风汤送下
　　二丹丸【见健忌　前方清肺此方安神清中清者归肺以助天真清中浊者坚强骨髓浊中之清者荣养于神浊中之浊者荣华腠理】
　　天麻丸【洁古】风能动而多变因热胜则动宜以静胜躁是养血也宜和是行荣衞壮筋骨也非大药不能治附子【一两炮】天麻【酒浸三宿晒干】牛膝【酒浸一宿焙干】萆薢【另研】参【各六两】杜仲【七两炒去丝】当归【十两全用】羌活【十两或十五两】生地黄【十六两】独活【五两】
　　右为末炼蜜丸桐子大每服五七十丸病大者加至百丸空心食前温酒或白汤下平明服药日高饥则食不饥且止大忌壅塞失于通利故服药半月稍觉壅塞微以七宣丸疎之使药再为用也牛膝萆薢强壮筋骨杜仲使筋骨相着羌活防风治风要药当归地黄养血和荣衞参主用附子佐之行经也　如风癎病不能愈者吐论厚朴丸出洁古家珍其本方后另有此病加添药如中风自汗昏冒发热不恶风寒不能安卧此是风热烦燥泻青丸主之如小便少不可以药利之既自汗津液外泄小便内少若利之使荣衞枯竭无以制火烦热愈甚俟热退汗止小便自行也兼此证属阳明经大忌利小便须识之
　　泻青丸　治中风自汗昏冒发热不恶寒不能安卧此热烦燥之故也【见头痛】
　　至宝丹【和利】治卒中急风不语中恶气絶中诸物毒暗风中热疫毒阴阳二毒山岚瘴气毒虫毒水毒产后血晕口鼻血出恶血攻心烦燥气喘吐逆难产闷乱死胎不下已上诸疾并用童子小便一合生姜自然汁三五滴入小便内温过化下三丸至五丸神效又疗心肺积热伏热呕吐邪气攻心大肠风秘神魂恍惚
　　头目昏眠睡不安唇口干燥伤寒狂语
　　人参　天竺黄　生乌犀屑【研】朱砂【研飞】雄黄【研飞】生玳瑁屑【研】琥珀【研各一两】麝香【研】龙脑【研各钱半】　金箔【半入药半为衣】银箔【研各五十片】牛黄【研】天南星【水煮软切片各半两】安息香【一两半为末以无灰酒搅澄飞过滤去沙土大约得净数一两火熬成膏】
　　右将生犀玳瑁为细末入余药研匀将安息香膏重汤煮烊入诸药中和搜成剂盛不津器中并旋丸如桐子大用人参汤化下三丸至五丸又疗小儿诸癎急惊心热卒中客忤不得眠睡烦燥风涎搐搦每三嵗儿服二丸人参汤化下
　　活命金丹【宝鉴】治中风不语半身不遂肢节顽麻痰涎上潮咽嗌不利饮食不下牙闗急口噤及解一切酒毒药发热腹胀大小便不利胷膈痞满上实下虚气闭面赤汗后余热不退劳病诸药不治无问男女老幼皆可服
　　贯众　甘草　板蓝根　干葛　甜硝【各一两】川大黄【一两半】牛黄【研】珠子粉　生犀角　薄荷【各五钱】辰砂【四钱研末为衣】麝香【研】桂　青黛【各三钱】龙脑【研二钱】
　　右为末与研药和匀蜜水浸蒸饼为剂每两作十丸朱砂为衣就湿用真金箔四十片为衣腊月修合瓷器收贮多年不坏如疗风毒茶清化下解毒药新汲水化下汗后余热劳病及小儿惊热并用薄荷汤化下已上并量大小加减服之
　　射干汤　治肝经受病多汗恶风善悲嗌干善怒时憎女子目下青黄色可治急炙肝腧百壮更宜行经顺气若目下大段青黒一黄一白者不可治
　　射干　白药【各一两】薏苡仁【二两】桂心　牡蛎　石膏【各半两】
　　右为防咀每服五钱水二盏煎至一盏去滓不拘时温服
　　犀角散　治肝中风流注四肢上攻头面疼痛言语謇涩上焦风热口眼防斜脚膝痛无力
　　犀角屑　石膏【各一两】羌活【去芦】麢羊角屑【各七钱半】人参【去芦】甘菊花　独活【去芦】黄耆【去芦】芎防白术　黄芩天麻　枳殻【去　麸炒】当归【去芦】酸枣仁　防风【去芦】白芷【各半两】甘草【炙二钱半】
　　右防咀每服五钱水一盏生姜五片煎至六分去滓温服无时
　　治肝中风心神烦热言语蹇涩不得眠卧
　　竹涩　荆　葛根汁【各三合】生姜汁　白蜜【各一合】
　　右五味相调和令匀每温服一合宜频频饮之
　　逺志汤　治心经受病多汗恶风善怒赤色口不能言但得偃卧不可转侧闷乱冒絶汗出风中于心也唇
　　色正赤犹可治急灸心腧百壮或青黄不定面色防防战栗动者不可治
　　逺志【去心二钱半】人参【去芦】石菖蒲　羌活【去芦】细辛【洗去苗】麻黄【根各半两】赤药　白术【各一两】
　　右为细末每服二钱煎小麦汤下不拘时日进二服
　　牛黄散　治心藏中风恍惚恐惧闷乱不得睡卧语言错乱
　　牛黄【另研】麝香【另研】犀角屑　羚羊角屑　龙齿【另研】防风　川升麻　独活　人参【去芦】沙参　茯神【去】天麻　甘草【灸】白鲜皮　逺志【去心】天竺黄【另研各二钱半】龙脑【另研一钱】朱砂【水飞】铁粉【另研】麦门冬【去心各半两】
　　右为细末研令匀每服二钱煎麦门冬汤调下不拘时
　　麻黄散　治心藏中风虚寒颤心惊掣悸语声混浊口防冒昧好笑
　　麻黄【去节】白术　防风　芎防　甘草【灸】汉防己【各半两】当归【去芦】人参【去芦】逺志【去心】川升麻　桂心　茯神【去本】羌活【去芦各七钱半】
　　右防咀每服五钱水一中盏姜五片煎至五分去滓入荆半合更煎一二沸温服无时
　　茯神散　治心脏中风精神不安语涩昏闷四肢沉重茯神【去木】羌活　麻黄【去节】龙齿【另研各一两】赤药　甘草【灸各半两】蔓荆子　薏苡仁　麦门冬【去心】人参【去芦】防风　逺志【去心】犀角屑【各七钱半】
　　右防咀每服四钱水一盏半生姜四片煎至一盏去滓温服不拘时
　　犀角丸　治心脏中风言语颠倒神思错乱头面心胸烦热或时舌强语涩惊悸不安
　　犀角屑　羚羊角屑　天麻　防风【去芦】逺志【去心】羌活【去芦】沙参【去芦】茯神【去木】川升麻　天门冬【去心】葳防【去皮】参【各七钱半】牛黄【另研】麝香【另研各二钱半】龙齿【另研】铁粉【另研】硃砂【各一两水飞】金箔【研】银箔【研各五十片】
　　右为细末入研令匀炼蜜和捣五七百下丸如梧子大每服五十丸薄荷汤下不拘时
　　石斛酒　治心脏中风下注腰脚除头面游风兼补虚损
　　石斛【四两】黄耆【去芦】人参【去芦】防风【各一两半】丹砂【水飞】杜仲【去麄皮剉】牛膝【酒浸】
　　五味子　白茯苓【去皮】山药　山茱萸　萆薢【各二两】细辛【去苗一两】天门冬【去心】生姜【各三两】薏苡仁　枸杞子【各半升】
　　右防咀酒五斗同浸一宿每服二三合加至一升酒力须要相续不可断絶
　　白术汤　治脾经受病多汗恶风身体怠堕四肢不动不能饮食口色黄者可治其状但踞而腹满通身黄色口吐咸水风中于脾也急灸脾腧百壮目下及手足青色者不可治
　　白术【去芦】厚朴【姜制】防风【各一两】附子【炮去皮脐】橘皮【去白】白鲜皮　五加皮【各半两】
　　右防咀每服五钱水二盏生姜五片煎一盏半去滓温服无时
　　防风散　治脾藏中风手足缓弱舌强语涩胷膈烦闷志意恍惚身体沉重
　　防风【去芦】麻黄【去节】人参【去芦】芎防　附子【炮去皮脐】桂心黄蓍【去芦】赤茯苓【去皮】酸枣仁　白术　独活【去芦】桑白皮【剉】麢羊角屑【各七钱半】甘草【炙半两】
　　右为防咀每服四钱水一中盏姜五片煎至六分去滓温服不拘时
　　七圣散　治脾藏中风心腹烦燥头面微肿泠汗频出枳殻【去瓤麸炒】天麻【各一两】川大黄　地骨皮　白蒺藜芎防【各半两】薏苡仁【七钱半】
　　右为细末每服二钱温水调下不拘时忌食生冷油腻猪鸡
　　五味子汤　治肺经受病多汗恶风时咳短气昼瘥夜甚其状偃卧胸满息促冒闷风中于肺也其鼻两边下至于口上至于眉色白急炙肺腧百壮若色黄其肺已伤化而为血不可治也若妄掇空指地拈衣摸床如此数日必死矣
　　五味子　杏仁【炒去皮尖】桂心【各半两】防风　炙甘草赤药　川芎【各一两】川椒【二钱半】
　　右防咀每服五钱水二盏煎至一盏半去滓温服不拘时
　　萆薢散　治肾经受病则多汗恶风而浮肿脊骨痛不能行立肌肤变色但坐而腰痛此风中肾经也视脇下左右上下有赤黄色如如饼饼者可治急痰肾腧百余壮齿黄发须直面如土色者不可治
　　萆薢【酒浸】狗脊　杜仲【去皮剉炒】白茯苓【去皮各一两】何首乌天雄【炮去皮脐】泽泻【各半两】
　　右为细末每服二钱米饮调下无时
　　独活散　治肾藏中风腰脊疼痛不得俛仰两脚冷痹缓弱不随头昏耳聋语音浑浊四肢沉重
　　独活【去芦】附子【炮去皮脐】当归【去芦】防风　天麻　桂心【各一两】枳殻【去瓤麸炒】川芎　甘菊花　山茱萸【去核】黄蓍
　　丹参【去芦】牛膝【酒浸】萆薢【酒浸】甘草【炙】细辛【去苗】菖蒲　白术【各半两】
　　右防咀每服四钱水一盏半生姜五片煎至一盏去滓温服无时
　　风中腑兼中脏治騐　张安抚年六十一嵗己未冬月患半身不遂语言謇涩心神昏愦烦燥自汗表虚恶风如洒氷雪口不知味鼻不闻香臭耳闻　音则惊怖小便频多大便结燥欲用大黄之类下之则平日饮食减少不敢用不然则又满闷昼夜不得瞑目而寐最苦于此约有三月余凡三易医病全不减至庚申三月七日又因风邪加之痰咽干燥疼痛不利唾多中脘气痞似噎予因思经云风寒伤形忧恐忿怒伤气气伤脏乃病脏病形乃应又云人之气以天地之疾风名之此风气下防入阴中不能生发上行则为疾矣又云形乐志苦病生于脉神先病也邪风加之邪入于经动无常处前证互相出现治病必求其本邪气乃复论时月则宜升阳补脾胃泻风木论病则宜实表里养衞气泻肝木润燥益元气慎怒是治其本也宜以加减冲和汤主之
　　柴胡　黄蓍【各五分】升麻　当归　甘草【炙各三分】半夏黄蘗【酒洗】黄芩　陈皮　人参　药【各二分】
　　右防咀作一服水二盏煎至一盏去查温服自汗加黄蓍五分五味子二十粒昼夜不得睡乃因心事烦扰心火内动上乘阳分衞气不得交人阴分故使然也以硃砂安神丸服之由是昼亦得睡十日后安抚曰不得睡三月有余今困睡不已莫非它病生乎予曰不然衞气者昼则行阳二十五度夜则行阴二十五度此衞气交入阴分徇其天度故安抚得睡也何病之有焉止有眼白睛红隐涩难开宜以当归连翘汤洗之
　　黄连　黄檗【各五分】连翘【四分】当归　甘草【各三分】
　　右作一服水二盏煎一盏时时热洗十三日后至日晡微有闷乱不安于前冲和汤又加柴胡三分以升少阳之气饮三服至十五日全得安卧减自汗恶寒燥热胸膈痞元小便多服药后小便减少大便一二日一行鼻闻香臭口知味饮食如常脉微而柔和按之微有力止有　　中妨闷防厌后肿舌赤早晨语言快利午后微涩宜以参升麻汤治之
　　升麻　黄连【各五分】黄芩【炒四分】连翘　桔梗【各三分】鼠粘子　参　甘草　僵蚕【各二分】防风【一分】
　　右防咀总作一服水二盏煎至七分去滓稍热噙潄时时咽之前证良愈止有牙齿无力不能嚼物宜以牢牙散治之
　　羊胫骨灰　升麻【各二钱】生地黄　黄连　石膏【各一钱】白茯苓　人参【各五分】梧桐泪【三分】
　　右为细末入麝香研匀临卧擦牙后以温水漱之安抚初病时右肩臂膊痛无主持不能举动多汗出肌肉瘦不能正卧卧则痛甚经云汗出怛阻使人偏柘余思针经云虚与实隣决而通之又云留瘦不移节而刺之使经络通和血气乃复又云防下者炙之为阳气下防入阴中肩膊时痛不能运动以火导之火引而上补之温之已上证皆宜炙刺为此先刺十二经之井穴于四月十二日右肩臂上肩井穴内先针后炙二七壮及至炙疮发于枯瘦处渐添肌肉汗出少肩臂微有力至五月初八日再炙左肩井次于尺泽穴各炙二十八壮引气下行与正气相接次日臂膊又添气力自能摇动矣时值仲夏暑热渐盛以清肺饮子补肺气养脾胃定心气
　　白药【五分】人参　升麻　柴胡【各四分】　天门冬麦门冬【各三分】陈皮【二分半】甘草【生二分炙二分】黄芩　黄檗【各二分】
　　右防咀作一服水二盏煎至一盏去滓温服食后汗多加黄蓍五分后以润肠丸治其胸膈痞满大便涩滞
　　麻子仁【另研泥】大黄【酒煨各一两半】当归尾　枳实【麸炒】白药药　桃仁泥　升麻【各半两】人参　生甘草　陈皮【各三钱】木香　槟榔【各二钱】
　　右除桃仁麻仁外为末却入二仁泥蜜和丸如桐子大每服七八十丸温水食前服初六日得处暑节暑犹未退宜微收实皮毛益胃气秋以胃气为本以益气调荣汤主之药中加时药使邪气不能伤也人参【三分为臣益气和中】陈皮【二分为佐顺气和中】熟地【二分为佐养血润燥泻阴火】白芍【四分胃佐补脾微收治肝水之邪】白术【三分为佐养胃和中厚肠胃】升麻【二分为使使阳明气上升兹荣百脉】当归【二分为佐和血润燥】黄蓍【五分为君实皮毛止自汗益元气】半夏【三分佐疗风痰强胃进食】甘草【二分炙为佐引用调和胃气温中益气】柴胡【二分为使引少阳之气使出于胃中乃　行于天上】麦门冬【三分为佐犹有暑气未退故加之安肺气　秋分节不用】
　　右防咀作一服水二盏煎至一盏去滓温服忌食幸热之物反助暑邪秋气不能收正气得复而安矣
　　四物汤【见鼻衂】
　　小便不利三因白散子　治肾肝中风涎潮壅塞不语呕吐痰沫头目晕兼治阴证伤寒六脉沉伏及霍乱吐泻小便淋不通
　　大附子【去皮脐生】滑石【桂府者各半两】制半夏【七钱半】
　　右为末毎服二钱水二盏姜七片蜜半匙煎七分空心泠服霍乱加藿香小便不利加木通灯心茒根煎
　　痰涎壅盛二陈汤【见痰饮】
　　星香汤【易简】治中风痰盛服热药不得者
　　南星【八钱】木香【一钱】
　　每服四钱水一盏姜十片煎七分不拘时温服
　　藿香正气散　治伤寒头疼憎寒壮热或感湿气霍乱吐泻常服除山岚瘴气伏暑吐泻脚转筋　加香薷扁豆黄连名藿薷汤
　　大腹皮　白芷　茯苓　苏茎叶　藿香【各三两】厚朴　陈皮【去白】白术　苦梗　半夏【各二两】炙甘草【一两】
　　右防咀每服三钱姜三片枣一枚煎热服
　　四君子汤【见虚劳】
</div>
    <div class="pagination">
<a href="证治准绳_page11.html">上一页</a><span>...</span><a href="证治准绳_page7.html">7</a><a href="证治准绳_page8.html">8</a><a href="证治准绳_page9.html">9</a><a href="证治准绳_page10.html">10</a><a href="证治准绳_page11.html">11</a><span class="current-page">12</span><a href="证治准绳_page13.html">13</a><a href="证治准绳_page14.html">14</a><a href="证治准绳_page15.html">15</a><a href="证治准绳_page16.html">16</a><a href="证治准绳_page17.html">17</a><span>...</span><a href="证治准绳_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
