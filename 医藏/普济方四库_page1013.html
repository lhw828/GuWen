<!DOCTYPE html>
<html>
<head>
    <meta charset="UTF-8">
    <title>普济方四库 - 第 1013 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1013 页/共 1812 页</h1>
    <div class="content">　　又方【出圣惠方】扁鹊云治忤有救卒符并服盐汤法恐非当世所能故不载而此病在人所谓卒死与中恶鬼击相类为治参取而用之已死者可治
　　右用捣菖蒲生根绞汁灌之立差一方为末吹入鼻中又末内舌下尸厥之病虽死脉犹动聴耳中如有防语声股间暖是也
　　治卒死壮热者【出圣惠方】
　　右用矾石半斤水一斗半煑矾石消以浸脚及踝即苏
　　救卒死或先病或常居寝奄忽而絶皆是中恶【出圣恵方】右割一雄鸡冠取血涂其口干后复涂并以此灰营死人一周一方涂喉中又吹喉中亦可涂其面吹鼻孔中妙
　　治卒死而目闭者及救死或先病或常居寝卧奄忽而絶皆是中恶
　　右骑一牛临其面捣薤汁灌耳中又末皂防吹入鼻中妙一方韭汁灌鼻中
　　南岳夫人方【出圣惠方】治卒死
　　右用捣女青屑一钱安喉中以水或酒下立活亦可用醋下
　　葱刺耳方【出圣惠方】
　　右以葱管刺耳中鼻中血出者勿怪无血则难疗有血者是活也其欲苏时当捧两手莫放之须臾则死人自当举手捞人言痛乃止男刺左鼻孔女刺右鼻孔令入七寸余此方大良立效亦疗自缢死
　　疗卒死而有脉形隂气先尽阳气后竭故也
　　右用嚼薤哺灌之
　　追魂汤【出三因方】治卒厥暴死及主客忤鬼撃飞尸奄忽气絶不觉口噤
　　麻黄【去莭三两】杏仁【去皮尖二百五十个】甘草【炙一两】
　　右为剉散毎服四钱水一盏半煎七分去滓灌之通治诸感忤或口噤不开去齿下汤汤入口活不下分病人发左右捉搦肩引之药下渐苏令服尽取效千金方有桂心二两金匮云寸脉沉大而滑沉则为实滑则为气实相抟血气入脏则死入胃则愈若卒厥唇口青身冷为入脏即死身和汗出则愈
　　治中热死【出传信适用方】
　　右以水头巾汤浸洗汁服
　　救卒死亦治中恶【出金匮方】
　　右用鸡肝及血涂面上以灰围四旁立起
　　治忤打死心犹暖宜用虬法【出圣惠方】
　　右取葱白内于下部中及鼻中须臾即活
　　又方【出圣惠方】
　　右截防尾取血灌之并防防以枕之死人须臾活矣
　　又方【出圣惠方】
　　右用小便灌其面数即能逥语此是扁鹊法
　　治烟薰迷闷欲死者
　　右以萝卜汁灌立活干则水擂亦可
　　又方【出千金方】
　　右以灸熨斗两脇下觧急方云又治尸厥
　　治疫死者【出本草】
　　右用反魂香焼之死者闻香再活○按汉书武帝时西域国进反魂香云聚屈洞中上有反魂树采其根置于釡中以水煮成汁方去滓重火炼之如漆其凝则香成也
　　治忤死【出本草】
　　右先以衣三重借忤死人腹上乃取调器若瓦器盛以热汤着衣上汤冷者去衣大冷者换汤即愈
　　治卒暴亡未移时者【出本草】
　　右取腊月雄狐胆温水微研灌入喉即活常须预备此救人移时即无及矣
　　起卒死救生丹【华佗中藏经方】
　　大黄【半两湿纸煨】腻粉【半两】朱砂【一分】雄黄【一分】巴豆【七个去皮去油】
　　右用鲲鱼胆汁圆鸡头大用童子小便下一丸擀开口灌之内大□尾一寸许入鼻中如人行五七里当吐涎即活
　　治睡死者
　　用蠡实根一握水绞取汁稍咽之口噤灌之【蠡实即马兰也】
　　自缢【附论】
　　仲景云凡自缢死心下微温者一日犹可活葛氏云心下倘微温虽乆犹可活二家所论必须有暖气隂阳未尽根本尚存则可以救茍非此虽死未良乆必不活也大抵自缢以升降出入之气暴絶不通若解其防有法者固有复生之理解失其理体虽尚温不能无害所谓救经引其足也仲景葛氏各有辨证并解防法详审之凡自缢若觉才死徐徐捧下其隂阳经络虽暴壅闭
　　而脏腑真气尚或未尽所以救犹可疗若见其垂挂忽遽截断其防则不可救此言气已壅闭防忽暴断其气虽通而奔迸气不能还即不复得生又云自缢死旦至暮虽已冷必可活暮至旦则难疗谓其昼则阳盛其气易通也夜则隂盛其气难通也又云夏则夜短又热则易活又云气虽已断而心微温一日已上犹可治也盖夏时夜短于昼又热犹应可疗心下微温者一日以上犹可活然皆徐徐抱解不得絶截防上下安被卧之一人以脚踏其两肩手稍挽其发常勿纵之一人以手投据胷上微重之一人摩抟臂胫屈伸之居若僵但渐渐强屈之并按其腹如此一炊顷气从口出呼吸眼开而犹引按莫置亦勿苦劳之须以少桂心汤及粥清含与之才令濡喉渐渐能咽乃稍止耳兼令两人各以管吹其两耳弥好此最善无不活者○自缢死心下尚温虽乆犹可活法徐徐抱解其防不得防之悬其发令足去地五寸许塞两鼻孔以芦管纳其口中至咽令人嘘之有顷其腹中砻转者是气通也其举手捞人当益坚捉持更逓之若活了能语乃可置耳若不得挂发可中分发绕两手撁耳○凡自缢死从早至夜虽已冷必可活从夜至早稍难若心下温一日已上犹可救欵抱其身缓缓解防切不得截断防放卧令人踏其肩以手防其发常令一人以手擦胷脇散动一人摩搦臂足屈伸之若已僵但渐渐强屈之及按其腹如此一饭乆即气口中出得呼吸眼开勿苦劳动可用少官桂汤及粥清与之令润喉更以两人以笔管吹其耳中尤好若依此救无不效者又方用手罨其口勿令透气两时许气急即活
　　治自缢死【出千金方】
　　右凡救自缢者极须按定其心勿絶防手抱之徐徐而觧之心下尚温者以氍覆口鼻两人吹其两耳又一方以衣物塞两耳将竹筒口中重吹气入仍塞其口邉莫令气出可活
　　又方【出千金方】治自缢死及中恶气欲絶者
　　右用皂荚细辛捣屑如胡豆大吹两鼻中又有皂荚为末以葱叶吹鼻中
　　又方【出十便良方】
　　右刺鸡冠血出滴着口中即活男雌女雄涂喉亦可又一方男雄女雌
　　又方【出肘后方】
　　右用鸡屎白如大酒半盏和灌口及鼻中佳
　　又方【出千金方】
　　右用梁上尘如大豆许各纳一小竹筒中四人各自捉一筒时吹两耳两鼻即活
　　又方【出千金方】
　　右用尿鼻口眼耳中并捉头发一撮如笔管大制之可立活
　　治自缢急救之方【出肘后方】
　　右急手掩其口鼻勿令内气稍出二时许气至即活
　　治自缢急救方【出十便良方】
　　右牵起其头发以物塞两耳仍以葱叶刺鼻中两人则极力痛吹之齿其两脚跟即活亦可塞鼻而吹入其口亦活也一方捉其头发令其足才至地一时即能活
　　治自缢死【出千金方】
　　右以蓝青汁灌之
　　治自缢死【出圣济总録】
　　右以松子油纳口中令得入咽中便活又治溺死
　　治自缢死救之未活以车载之法【出圣济总録】
　　右以绢纒身体令坚以车牛载行三十里许使人即于车上行踏肩引髪如前
　　治邪厉缢溺魇死中暑冻死诸卒死凡卒死或先疾病及寝卧忽然而絶皆是中恶【出经验良方】
　　右用葱黄心或韭黄于男左女右鼻中刺入深四五寸许令同目中出血即活
　　又方【出圣惠方】
　　右用绵浸好酒半盏用手按住患人手足勿令惊滴此酒入鼻中
　　又方【出圣惠方】
　　右视其上唇里有青息肉如黍米大以鍼决去之立差
　　又方【出经验良方】
　　右用羊屎焼烟薫鼻中
　　又方【出肘后方】治心下尚微温乆犹可活
　　右徐徐抱解防悬发令人去地五寸许塞两鼻孔以小芦筒吹内其口中至咽令人嘘嘘有顷其腹中遂砻砻转是气通也仍嘘若活了可置耳若不悬可分开中发绕三指撮两手牵使髪悬
　　又方　治自缢死
　　右用防焼三指撮服之
　　治五絶
　　右一曰自缢二曰墙壁压三曰溺水四曰魇魅五曰产乳凡五絶皆以半夏一两捣筛为末丸如大豆様内鼻中愈心温者一日可治
　　溺水【附论】
　　凡人沉溺水中水入腹则冷气闭暴絶而死救活之法宜泄其水使气得通则可复活若救之后时水不得出心下不温者难古法或经半日及一日犹有可疗者谓其气虽絶心下犹温则亦可疗也
　　又方
　　治溺水死已经半日
　　右取一大瓮覆地以溺死人腹伏瓮上以微火于瓮底下燃之正对死人心下瓮暖口中水出尽则苏但勿令过热
　　治溺水葱汁导水
　　右取不蛀皂荚为细末以葱白汁或枣瓤和丸如枣子核大内下部中导其水自出
　　治溺死酒灌活
　　右倒垂死人以好酒灌鼻中又灌下部或醋灌鼻中亦得
　　治忽溺水死者
　　右宜卧倒沥却水便于肚上多着灰掩之仍以皂荚细末吹鼻中即活
　　治溺死石灰壅之得活
　　右即取石灰壅之下部中水出尽即活一方绵褁碎石灰内下部中
　　治溺水死导水
　　右取皂荚为末绵褁于下部伏面向下须臾水从口内鼻中出仍多取灰覆籍水尽即活
　　治落水死
　　右以灶中灰布地令厚五寸以甑侧着灰之上令初死者伏于甑上使头小埀下炒盐二方寸匙内竹管之中吹下孔中即当吐水水下因去甑下死者着在灰中壅身使出鼻口即活
　　又方
　　右掘地作坑熬数斛灰内坑中下死人覆灰湿彻即更易勿令太热防人灰冷更易半日便活
　　又方
</div>
    <div class="pagination">
<a href="普济方四库_page1012.html">上一页</a><span>...</span><a href="普济方四库_page1008.html">1008</a><a href="普济方四库_page1009.html">1009</a><a href="普济方四库_page1010.html">1010</a><a href="普济方四库_page1011.html">1011</a><a href="普济方四库_page1012.html">1012</a><span class="current-page">1013</span><a href="普济方四库_page1014.html">1014</a><a href="普济方四库_page1015.html">1015</a><a href="普济方四库_page1016.html">1016</a><a href="普济方四库_page1017.html">1017</a><a href="普济方四库_page1018.html">1018</a><span>...</span><a href="普济方四库_page1014.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
