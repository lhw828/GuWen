<!DOCTYPE html>
<html>
<head>
    <meta charset="UTF-8">
    <title>圣济总录 - 第 58 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 58 页/共 447 页</h1>
    <div class="content">　　治伤寒肺壅，上气多痰。葶苈丸方葶苈（隔纸微炒一两） 杏仁（汤浸去皮尖双仁炒黄别研一两） 防己（一两半） 赤茯苓（去黑皮一两） 甘草（炙半两）上五味，捣罗四味为末，入杏仁同研匀，以枣肉和丸，如梧桐子大，每服二十丸。食后煎桑白皮汤下，日二，微利即止。

　　治伤寒后上气咳嗽。白前丸方白前 贝母（炮去心） 人参 紫菀（去苗土各一两） 款冬花（三分） 桑根白皮（炙锉） 葶苈（隔纸微炒） 杏仁（汤浸去皮尖双仁炒黄别研如膏各一两半）上八味，捣罗七味为末，入杏仁同研匀，炼蜜和杵三五百下，丸如梧桐子大，每服十五丸，食后米饮下，渐加至二十丸。

　　治伤寒后，心肺热，上气喘逆。天门冬丸方天门冬（去心焙） 白茯苓（去黑皮） 杏仁（汤浸去皮尖双仁炒黄别研各一两） 贝母（去心） 生干地黄（焙） 甘草（炙锉） 人参 乌梅肉（炒各半两）上八味，捣罗七味为末，入杏仁研令匀，炼蜜和，更杵三五百下，丸如弹子大，食后含化一丸，咽津，日可三五丸。

　　治伤寒后上气喘粗，身面肿，小便涩。葶苈汤方葶苈（隔纸微炒半两） 大枣（去核五枚）上二味，用水一大盏，煎至半盏去滓，不计时候温服。

　　治伤寒后伤肺，咳唾有血，胸胁胀满，上气羸瘦。麦门冬汤方麦门冬（去心焙） 桑根白皮（炙锉） 生干地黄（各一两） 半夏（汤洗七遍焙干） 紫菀（去苗土） 桔梗（炒）淡竹茹 麻黄（去根节各三分） 五味子 甘草（炙各半两）上一十味，粗捣筛，每服五钱匕，水一盏半，生姜一分拍碎，枣三枚劈破，同煎至七分，去滓食后温服。

　　治伤寒心肺有热，咳嗽上气，喉中作声，痰涕口干。贝母丸方贝母（去心二两） 甘草（炙三分） 旋复花（半两） 杏仁（汤浸去皮尖双仁研如膏四两） 天门冬（去心焙一两）上五味，捣罗四味为末，入杏仁同研匀，炼蜜和杵三五百下，丸如弹子大，每食后含化一丸，津咽。

　　治伤寒后脾胃气不和，食饮无味，上气壅闷。诃黎勒丸方诃黎勒（炮去核） 半夏（汤洗七遍焙干炒） 白术（各一两） 槟榔锉 枳壳（去瓤麸炒各半两） 人参 芍药 桂（去粗皮各三分）上八味，捣罗为末，炼蜜和杵三五百下，丸如梧桐子大，每服二十丸，食后生姜汤下、日

　　卷第二十四

　　伤寒咳嗽

　　论曰伤寒咳嗽者，寒气留客于肺也，肺虚受寒，微则为咳嗽，然又有邪热客于上焦，其人必饮水，水停心下，水气乘肺而咳嗽者，当熟察之。

　　治伤寒咳嗽，日夜不止。麻黄汤方麻黄（去根节汤煮掠去沫焙） 桑根白皮（锉） 赤茯苓（去黑皮各一两） 紫苏茎叶 葛根五味子（炒） 甘草（炙锉） 紫菀（去苗土各半两） 石膏（一两半） 葶苈（微炒一分） 桂（去粗皮一两）上一十一味，粗捣筛。每服五钱匕，水一盏半，入生姜半分拍碎，枣三枚劈破，同煎至八分，去滓食后温服。

　　治伤寒心下有水气，咳而微喘发热，或渴或利或噎。小青龙汤方麻黄（去根节汤煮掠去沫一两） 半夏（汤洗去滑） 芍药 细辛（去苗叶） 干姜（炮）甘草（炙） 桂（去粗皮各三分） 五味子（炒半两）上八味，锉如麻豆，每服五钱匕，水一盏半，煎至八分，去滓温服。

　　治伤寒咳嗽。五味子饮方五味子（炒） 麻黄（去根节汤煮掠去沫焙） 阿胶（炙燥） 陈橘皮（汤浸去白焙各一两） 甘草（炙锉） 杏上六味，粗捣筛，每服三钱匕，水一盏，入生姜三片，同煎至六分，去滓温服，不拘时候。

　　治伤寒五六日，往来寒热，或微热咳嗽。加减小柴胡汤方柴胡（去苗二两） 黄芩（去黑心） 半夏（汤洗去滑） 甘草（炙各三分） 五味子（炒一合） 干姜（炮半两）上六味，锉如麻豆，每服五钱匕，水一盏半，入生姜四片，煎至八分，去滓温服。

　　治伤寒咳嗽。紫苏汤方紫苏叶（一两） 麻黄（去根节汤煮掠去沫焙一两半） 杏仁（汤浸去皮尖双仁炒二两）甘草（炙锉半两）上四味，粗捣筛，每服三钱匕，水一盏，煎至六分，去滓温服，不拘时候。

　　治伤寒少阴证，二三日不已至四五日，腹痛小便不利，四肢沉重，自下利者，此为有水气，或呕或咳。加减真武汤方白茯苓（去黑皮） 芍药 白术 五味子（炒各三分） 附子（一枚炮裂去皮脐） 细辛（去苗叶） 干姜（炮各一分）上七味，锉如麻豆，每服五钱匕，水一盏半，入生姜四片。煎至八分，去滓温服。

　　治伤寒咳嗽痰唾，胸膈不利，头目昏眩。前胡汤方前胡（去芦头） 大腹 半夏（汤洗七遍去滑焙） 甘草（炙锉） 陈橘皮（汤浸去白焙各一两）上五味，粗捣筛，每服三钱匕，水一盏，入生姜三片，煎至六分，去滓温服，不拘时候。

　　治伤寒少阴病四逆，其人或咳或悸，或小便不利，或腹中痛，或泄利下重。四逆散方甘草（炙锉） 枳实（麸炒去瓤） 柴胡（去苗） 芍药（各一两） 五味子（半两） 干姜（炮半两）上六味，捣罗为散，每服二钱匕，米饮调下，日三服。

　　治伤寒热病发咳，坐卧喘急不安，诊其脉右手寸关洪大浮数。马兜铃汤方马兜铃 杏仁（去皮尖双仁炒黄） 柴胡（去苗） 贝母（炒去心） 桔梗（锉炒） 紫菀（去苗土） 麻黄（去根节汤煮掠去沫焙） 麦门冬（去心焙），大腹皮（各一分） 大黄（三铢） 羌活（半两）上一十一味，粗捣筛，每服四钱匕，水一盏半，生姜三片，同煎一两沸，去滓温服。

　　治少阴病下利六七日，咳而呕渴，心烦不得眠。猪苓汤方猪苓（去黑皮） 赤茯苓（去黑皮） 阿胶（炙令燥） 泽泻 滑石（各半两）上五味，除阿胶外，锉如麻豆，每服五钱匕，水一盏半，煎至八分，去滓纳阿胶一钱，消尽温服。

　　治伤寒肺壅，咳嗽上气，喉咽气逆，或恶寒，鼻中清水出者。杏仁汤方杏仁（汤浸去皮尖双仁炒） 紫菀（去苗土） 黄芩（去黑心） 当归（切焙） 陈橘皮（汤浸去白焙各半两） 木香（一分） 大黄（炒一两半） 甘草（炙锉） 麻黄（去根节汤煮掠去沫） 桂（去粗皮各半两）上一十味，粗捣筛，每服三钱匕，水一盏，煎至七分，去滓温服。

　　治伤寒壮热，头及身痛，胸膈不利，咳嗽多痰。杏仁汤方杏仁（汤浸去皮尖双仁炒） 麻黄（去根节汤煮掠去沫焙） 贝母（去心） 射干 紫苏叶 柴胡（去苗） 紫菀（去苗土） 桔梗（炒各一分） 羌活（去芦头半两） 防风（去叉一分）上一十味，粗捣筛，每服三钱匕，水一盏半，入生姜两片，同煎至八分去滓，食后临卧热服。

　　治伤寒肺热咳嗽头痛。石膏汤方石膏（二两） 人参 贝母（炮去心各半两） 麦门冬（去心焙） 赤茯苓（去黑皮各三分）上五味，粗捣筛，每服五钱匕，水一盏半，入竹叶三七片，同煎至八分，去滓食后温服。

　　治伤寒毒瓦斯攻肺，咳嗽喉中生疮。生地黄饮方生干地黄（焙二两） 大黄（生锉） 升麻 贝母（去心炒黄） 麦门冬（去心焙） 甘草（炙锉各一两）上六味，粗捣筛，每服三钱匕，水一盏，蜜一小匙头，同煎三两沸，去滓温服，不拘时候。

　　治伤寒邪热攻肺，喘咳心闷唾脓。款气汤方赤茯苓（去黑皮） 前胡（去芦头各一两） 杏仁（汤浸去皮尖双仁炒一两半） 甘草（炙锉三分） 款冬花（三分麻黄去根节一两） 天门冬（去心焙半两）上七味，粗捣筛，每服五钱匕，水一盏半，入生姜半分拍碎，同煎至八分，去滓食后温服。

　　治伤寒咳嗽头痛。半夏汤方半夏（汤洗去滑炒一两） 附子（炮裂去皮脐半两） 款冬花 麻黄（去根节各一两） 干姜（炮一分）上五味，锉如麻豆，每服三钱匕，水一盏，入生姜半分拍碎，同煎至六分，去滓食后温服。

　　治春冬伤寒，秋夏中冷，咳嗽喉鸣，声嘎干哕，喉中不利。射干汤方射干 杏仁（汤浸去皮尖双仁炒各一两） 半夏（汤洗去滑炒） 甘草（炙锉） 桔梗（炒各三分） 桑根白皮 麻黄（去根节汤煮掠去沫焙各一两） 陈橘皮（汤浸去白焙） 紫菀（去苗土各半两）上九味，粗捣筛，每服五钱匕，水一盏半，入生姜一分拍碎，枣三枚劈破，同煎至八分，去滓食后温服。

　　治伤寒后气嗽不解。钟乳散方钟乳（鹅管者研如粉一分） 款冬花 桂（去粗皮） 白矾（ 各半两）上四味，除钟乳外，捣罗为散，与钟乳粉同研匀，每用一字，安掌内，以舌舐咽之。

　　治伤寒后肺气壅，咳嗽声不出。陈橘皮汤方陈橘皮（汤浸去白焙） 紫菀（去苗土） 人参 赤茯苓（去黑皮） 桑根白皮（锉） 杏仁（汤浸去皮尖双仁炒各一两） 甘草（炙锉） 桔梗（炒各半两）上八味，粗捣筛，每服五钱匕，水一盏半，入生姜半分拍碎，同煎至八分，去滓温服。

　　治伤寒后咳嗽短气，涕唾稠粘，及风虚烦躁，发作无时。紫菀汤方紫菀（去苗土） 紫苏叶 白前 杏仁（汤浸去皮尖双仁炒） 麻黄（去根节汤煮掠去沫各半两） 甘草（炙锉一分半） 葶苈（微炒一分）上七味，粗捣筛，每服五钱匕，水一盏半，入生姜半分拍碎，枣三枚劈破，同煎至八分，去治伤寒后咳嗽。桔梗汤方桔梗（炒一两） 紫菀（去苗土一两半） 桑根白皮（锉） 赤茯苓（去黑皮） 贝母（去心焙） 杏仁（汤浸去皮尖双仁炒） 人参（各一两） 甘草（炙锉三分）上八味，粗捣筛，每服五钱匕，水一盏半，入枣三枚劈破，同煎至八分，去滓食后温服。

　　治伤寒后，咳嗽经旬未愈。柴胡汤方柴胡（去苗） 桑根白皮 羌活（去芦头） 百合 当归（切焙各一两半） 石膏（碎）麻黄（去根节先煎掠去沫焙） 天雄（炮裂去皮脐二两） 黄连（去须） 贝母（煨去心） 五味子 桂（去粗皮） 枳壳（去瓤麸炒） 白石脂 款冬花（各一两） 黄芩（去黑心半两）杏仁（十枚去皮尖双仁炒）上一十七味，锉如麻豆，每服五钱匕，水一盏半，入生姜一枣大切，煎至八分，去滓温服。

　　治伤寒咳嗽，肢体疼痛烦热。柴胡汤方柴胡（去苗） 桑根白皮 天雄（炮裂去皮脐） 芎 赤半） 桂（去粗皮） 浓朴（去粗皮生姜汁炙） 黄连（去须） 百合地榆（各一两）上一十一味，锉如麻豆，每服五钱匕，水一盏半，生姜五片，煎至八分，去滓温服。

　　治肺脏感寒，咳嗽不止，兼头痛不可忍。前胡汤方前胡（去芦头） 桂（去粗皮） 玄参 射干 款冬花 马兜铃 杏仁（去皮尖双仁炒研） 贝母（去心） 甘草（炙锉各一两） 麻黄（去根节） 旋复花（各一两半）上一十一味，粗捣筛，每服五钱匕，水一盏半，煎取八分，去滓食后顿服。

　　治肺脏感寒，痰嗽不止，心膈烦满，饮食不得，常多呕逆。前胡饮方前胡（去芦头） 桔梗（炒锉） 旋复花（炒） 玄参 人参 桂（去粗皮） 生干地黄（焙）甘草（炙锉各一两） 浓朴（去粗皮生姜汁炙一两半） 半夏（汤洗去滑焙二两）上一十味，粗捣筛，每服五钱匕，水一盏半，生姜一分切，同煎取八分，去滓食后顿服。

　　治伤寒咳嗽痰涕多，不思食味。百部汤方百部（一两） 款冬花 紫菀（去苗土） 五味子 人参 半夏（汤洗七遍炒） 前胡（去芦头） 麻黄（去根节汤煮掠去沫焙） 桂（去粗皮各半两） 杏仁（汤浸去皮尖双仁炒三分）上一十味，粗捣筛，每服五钱匕，水一盏半，入生姜一分拍碎，枣三枚劈破，同煎至八分，去滓食后温服。

　　治伤寒客邪在肺，咳嗽声重，身体微热。润肺汤方杏仁（汤浸去皮尖双仁炒） 甘草（炙锉各一两） 干姜（炮） 麻黄（去根节汤煮掠去沫焙）知母（焙）款冬花桑根白皮 陈橘皮（汤浸去白焙各半两）上八味，粗捣筛，每服三钱匕，水一盏，煎至七分，去滓热呷，食后临卧服。

　　治伤寒后咳嗽，脉沉滞寒热。华盖汤方麻黄（去根节汤煮掠去沫焙干） 杏仁（汤浸去皮尖双仁炒） 甘草（炙锉） 鹿角胶（炙燥）半夏（各一两将半夏汤洗十遍入生姜一两烂杵焙干）上五味，粗捣筛，每服三钱匕，水一盏，入生姜二片，同煎至七分，去滓温服，日晚临卧，并三两服，汗出即差。

　　治伤寒声不出，咳嗽头疼。葛根汤方葛根（锉焙） 麻黄（去根节各二两） 桔梗（炒） 杏仁（汤浸去皮尖双仁炒黄） 甘草（炙锉） 葶苈（纸上炒） 石膏（研各一两）上七味，粗捣筛，每服三钱匕，水一盏，煎至八分，去滓温服，不拘时。

　　卷第二十五

　　伤寒干呕

　　论曰伤寒干呕者，呕而无所出也。此因邪热在胃，或发汗解后，胃中不和，尚有蓄热，气熏上焦，心下痞结，故令干呕，且诸邪气在胃，胃气上逆，皆发为呕。冷即寒痰凝滞，呕出治伤寒干呕不止。葛根汤方葛根（锉一两） 茯苓（去黑皮半两） 半夏（汤洗七遍炒干三分） 白术（半两） 黄（三分锉） 人参（一两） 麦门冬（去心焙一两） 甘草（半两炙锉）上八味，粗捣筛，每服三钱匕，水一盏，生姜半分拍碎，枣二枚劈破，同煎至六分，去滓温服。

　　治伤寒胃气虚热，干呕不止。竹茹汤方淡竹茹（半两） 人参（一两） 前胡（去芦头三分） 甘草（半两炙） 芦根（一两）葛根（三分） 半夏（半两汤洗七遍切焙干）上七味，锉如麻豆，每服五钱匕，水一盏半，入生姜一分拍碎，同煎至八分，去滓温服，不计时候。

　　治伤寒脾胃有热，干呕烦满。茯苓汤方白茯苓（去黑皮一两） 人参（一两） 半夏（汤洗七遍切炒干） 麦门冬（去心焙各二两粳米二合） 甘上六味，粗捣筛，每服五钱匕，用水一盏半，生姜一分拍碎，枣三枚劈破，竹叶三七片，同煎至八分，去滓温服日再。

　　治伤寒心脾虚热，干呕烦渴，不下食。芦根汤方芦根（锉二两） 人参（一两半） 赤茯苓（去黑皮一两） 淡竹茹（一两） 甘草（炙锉半两）上五味，粗捣筛，每服五钱匕，水一盏半，入小麦半匙，生姜半分拍碎，同煎至一盏，去滓温服日再。

　　治伤寒干呕，烦渴不止。枇杷叶汤方枇杷叶（去毛姜汁炙） 麦门冬（去心焙） 葛根 人参（各三分） 白茯苓（去黑皮半两）甘草（炙锉一分）上六味，粗捣筛，每服三钱匕，用水一盏，入生姜半分拍碎，同煎至七分去滓，不计时候温服。

　　治伤寒干呕不止，手足逆冷。姜橘汤方生姜（切焙） 陈橘皮（汤浸去白焙）上二味，等分，粗捣筛，每服三钱匕，水一盏，煎至七分，去滓不拘时候温服。

　　治伤寒中风五六日以上，胸中烦，干呕。栝蒌实汤方栝蒌实（一两） 柴胡（去苗八两） 黄芩（去黑心三两） 甘草（三两炙）上四味，锉如麻豆，每服五钱匕，水一盏半，煎取一盏，去滓温服。

　　治伤寒热病干呕。芦根饮方芦根（锉半两） 冬瓜皮（半两切焙）上二味，粗捣筛，用水三盏，煎至一盏半，去滓分温二服，不计时候。

　　治伤寒后，胃中虚热，干呕不下食。人参汤方人参（三分） 生姜（切焙半两） 陈橘皮（去白焙半两） 甘草（炙锉一两）上四味，粗捣筛，每服五钱匕，水一盏半，煎至一盏，去滓温服。

　　治伤寒后胃气虚热，干呕不止，烦渴。陈橘皮汤方陈橘皮（去白焙一两半） 甘草（炙锉半两） 枇杷叶（拭去毛一两半姜汁炙） 粟米（三合）上四味，粗捣筛，每服五钱匕，水一盏半，生姜半分拍碎，同煎至一盏，去滓温服，不计时候。

</div>
    <div class="pagination">
<a href="圣济总录_page57.html">上一页</a><span>...</span><a href="圣济总录_page53.html">53</a><a href="圣济总录_page54.html">54</a><a href="圣济总录_page55.html">55</a><a href="圣济总录_page56.html">56</a><a href="圣济总录_page57.html">57</a><span class="current-page">58</span><a href="圣济总录_page59.html">59</a><a href="圣济总录_page60.html">60</a><a href="圣济总录_page61.html">61</a><a href="圣济总录_page62.html">62</a><a href="圣济总录_page63.html">63</a><span>...</span><a href="圣济总录_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
