<!DOCTYPE html>
<html>
<head>
    <meta charset="UTF-8">
    <title>普济方四库 - 第 202 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 202 页/共 1812 页</h1>
    <div class="content">　　治口臭及齿肿痛【出圣恵方】
　　用干瓠子捣罗为末蜜和丸如半大每日空心净潄口了含一丸兼取少许涂在齿龂上亦妙
　　梁济氏膏【出衞生寳鉴方】　梁而饮因劳心过度肺气受伤以致气出腥臭唾涕稠粘咽嗌不和口苦干燥加减防白散治之
　　桑白皮【二钱】地骨皮【一钱半】炙甘草【一钱半】知母【七分】黄芩【五分】五味子【二十个】麦门冬【五钱】桔梗【一钱】
　　右防咀都作一服水二盏煎至一盏去滓温服食后每日三服忌酒湿麺及辛热物○难经云心主五臭入肺为腥臭其一也因洪饭大热之气所伤滋溢心火刑于肺金以桑白皮苦防寒降肺中伏火而补气故以为君以黄芩知母苦寒治肺息腥臭清利肺气为臣肺欲収急食酸以収之用五味子之酸温以収肺气麦门冬甘苦寒治涕唾稠粘口舌燥为佐桔梗辛温体轻浮治痰逆利胸膈为使也
　　鸡苏丸【出如宜方】　治口臭心脾热
　　柴胡【二两】麦门冬【制四两】黄耆【炙一两】阿胶【制二两】生地黄末【六两后入膏】蒲黄【防炒】鸡苏【一斤即龙脑薄荷】甘草【炙各一两】人参【二两】木通【三两同柴胡剉汤浸二宿绞汁后入膏】
　　右除别研药后入外并捣罗为细末将好蜜一斤先炼二沸然后下生地黄末不住手搅时时入绞出之木通柴胡汁慢慢熬成膏勿令焦然后将其余药末同和为丸如豌豆大每服二十丸嚼破热水下
　　肺热口臭口中如胶舌干发渇小便多【出永类钤方】
　　地骨皮　桑白皮　生黄耆　山栀子　马兠苓
　　右甘草煎食后噙咽
　　升麻黄连丸【出东垣秘藏方】　治多肉口臭不欲闻秽恶气使左右得近
　　升麻【半两】黄连【去须二两】生甘草【三钱】生姜【半两取自然汁】连花青皮【半两】黄芩【去腐酒洗二两】白檀【二钱如无藿香一钱代之】
　　右同为极细末水浸蒸饼为丸如弹子大每服一丸或二丸细嚼白汤下
　　治口臭
　　以梅曝干为腊含之可以香口
　　治口臭气
　　以鸡舌香含之○抱朴子云应劭汉官侍中年老口臭帝赐鸡舌香含之○日华子云鸡舌香治口气所以三省故事郎官含鸡舌香欲其奏事对答其气芬芳也
　　唇口面皴【论】
　　夫唇口面皴者为寒时触冒风冷冷拆腠理伤其皮肤故令皴劈经络之气诸阳之防皆在于面其脉有环唇夹于口者若血气实者虽劲风严寒不能伤之虚则腠理开而受风邪故得风冷而皴劈也又冬时以暖汤洗面及向火外假热气动腠理而触风冷亦令病皴也
　　方
　　生地黄煎【出圣恵方一名开脾膏】　治脾热唇焦枯无润泽生地黄汁　生天门冬汁【各半升】葳防　生麦门冬【各三两去心】细辛　甘草【生剉】芎防　白术【各一两】黄耆升麻【各一两半】
　　右细剉绵裹酒浸一宿以猪脂二斤煎令药色焦黄绵滤去滓内锅中后下地黄天门冬汁熬令稠甆器中盛每服不计时含咽半匙
　　治唇面皴【出圣恵方】
　　蜡　羊脂　硃砂【各半两研细】甲煎　紫草【半分剉】
　　右先将蜡于铜锅中防火煎稍镕下羊脂煎一沸次下甲煎紫草硃砂等更煎三两沸滤去滓以竹筒贮之凝任意使用妙
　　治逺行唇口面皴【出十便良方一名猪脂膏】
　　用猪脂熟煎以合噐盛每至夜间常涂唇及面上或于野宿睡卧唇面不皴
　　治冬月唇干拆出血方【出海上方一名桃仁膏】
　　用桃仁烂捣以猪脂调涂于唇上效
　　治紧唇面疱【出圣恵方】
　　以马齿苋水煑洗之
　　治沈唇紧方
　　取鳖甲及头烧灰作末以傅之


　　普济方卷五十八
　　钦定四库全书
　　普济方卷五十九　　　明　周王朱橚　撰舌门
　　总论
　　夫凢舌者心主小肠之候也重十两长七寸广二寸半善用机衡能调五味也凢有所啖若多食醎则舌脉凝而变色多食苦则舌皮稿而外毛焦枯多食辛则舌筋急而爪枯干多食酸则舌肉肥而唇掲多食甘则舌根痛而外髪落且心欲苦肺欲辛肝欲酸脾欲甘肾欲醎此五味内合五臓之气热则生疮引唇掲赤若腑寒则舌本缩口噤唇青寒宜补之热冝防之不寒不热依臓腑调之舌缩口噤唇青升麻煎主之○舌者心之官主尝五味以荣养于身资于脾以分布津液于五臓故心之别脉系于舌本肝脉络于舌本脾脉连舌本散舌下凢此三经或为风寒湿所中使人舌缩卷而不能言或忧怒思恐所郁则舌肿满而不得息心热则破裂生疮肝壅则出血如涌脾闭则白胎如雪诸证虽异治之各有方○舌者脾脉之所通心气之所生和则知味资于脾而荣于身者也二臓不和风寒中之则舌强而不能言壅热攻之则舌肿不能言语更有重舌木舌舌胎出血等证皆由心脾虚风热所乗而致且更有伤寒舌出过寸此虗毒热攻心也但舌疮一证不特因实热所致亦有虚热上攻而就者却不可倒用凉药也贵乎镇坠宁心而已局方所载黒锡养正二丹并以冷盐水送下用之多效
　　重舌【论】
　　大人小児重舌者心脾有热故也心于舌而主血脾之络脉又出舌下心火脾土二臓子母也有热则血气俱盛其状附舌下近舌根处遂令舌下血脉胀起如小舌状故谓之重舌盖心开窍于舌足太隂之脉属脾络胃上膈挟咽连舌本散舌下故也
　　方
　　红雪煎【出圣济总録】　治心脾有热生重舌
　　羚羊角　升麻　呉蓝　黄芩【去心】芍药　人参大青　淡竹叶【切各一两】防榔【为末三两】木香【为末三两】木通【剉】山栀子【去皮】丹砂【研】苏枋木【椎碎煎】葛根【各一两椎碎】朴硝【研一升】桑根白皮【一两】枳殻【去瓤麸炒三分】麝香【碎半两】甘草【炙二两】
　　右除朴硝苏枋木丹砂木香麝香防榔外剉如麻豆大以水二斗五升煎至九升滤去滓再煎沸下朴硝不住手以桞箆搅水脚欲尽下苏枋木汁煎更三五沸于新砂盆中次下木香防榔麝香丹砂等末搅令匀每服一钱绵裹咽津甚者蜜水调下一钱食后服之
　　石膏煎【出圣济总録】　治心脾积热生重舌及时行隂黄丹石发动一切热毒
　　石膏　凝水石　滑石【并碎各一斤】郁金【研】犀角【各一两】黄芩【去黒心五两】升麻【三两】山栀子【去皮二两】黄连【去须三两】苦硝【研一斤】马牙硝【研半两】
　　先以石膏凝水石滑石等用水三斗入金十两亦得煎至七升去滓再煎先下芒硝煎三两沸次下马牙硝搅令化不住手搅良乆用一新瓦盆倾出凝结每服一钱用蜜水调下大人小儿以意加减服
　　牛黄散【出圣济总録】　治重舌
　　牛黄【研】人参【各半两】白茯苓【去黒皮三分】大黄【剉炒半两】当归【切炒一分】甘草【各半两】丹砂【研一分】麝香【研半两】
　　右为细散毎服半钱温水调下甚者加至一钱食后服
　　朴麝散【出圣济总録】　治重舌及天行隂黄丹石发动一切热毒
　　朴硝【研五两】麝香【研一分】黄芩【去黒心半两】山栀子【去皮一两】甘草【炙一分】淡竹叶【一握】芦根【剉一两】
　　右剉五味如麻豆大研者二味以新汲水三升将药入铛中煎约半升已来去滓澄淸取甆瓶一个倾药汁在内以物盖定瓶口用盐泥固济慢火煆一周时去火令冷却将瓶安在水中无令水满至瓶口浸经一宿至明日打破瓶子取药如金色研为细散每服半钱冷水调服绵裹咽津亦得
　　牛黄散【出圣恵方】　治重舌口中涎出水浆不収
　　牛黄　龙脑　朱砂【各一分】太隂精石【二两】
　　右细研为散每度用药一钱先于重舌上以铍针铍破出血用盐汤潄口然后掺药于舌上咽津神效
　　芝方【出海上方】　治重舌或不能言
　　干姜　蒲黄
　　右等分为末干搽即愈盖二药隂阳得中宋度宗春月欲赏花饮宴不意一夜重舌满口不能饮食蔡御医进此方立效因此入内
　　黄药汤　治舌肿及重舌
　　黄药　甘草【炙剉各一两】
　　右粗捣筛每服三钱水一盏煎至七分去滓食后温服
　　治重舌
　　皂角刺【烧灰为末】朴硝【少许细碾为末】
　　右先以手蘸水擦口内并舌上下将药搽在舌上下涎出自消
　　治重舌口中涎出方【出圣恵方】
　　驴乳【一升】猪乳【一升】
　　右相和煎至半升不拘时服半匙
　　蒲黄散【出范氏方】　治重舌上戴妨碍不能言口中涎出用新眞蒲黄罗细散傅之吐出又傅立消亦治舌肿傅舌上不过数上愈湏眞者可用李莫安抚内子夜半忽不能言烛之乃舌下生一舌上戴急取外台检此方五七傅即愈一方炒碾为末掺之
　　治重舌【出经验良方】
　　用竹沥渍黄蘖无时舌上
　　朴硝散【出经验良方】　治重舌喉痹
　　用朴硝黄丹细散掺重舌上竹筒以半钱许吹入喉中即破吐涎而愈甚者不过两次
　　又方【出经验良方】
　　用五灵脂一两去砂石为细末用米醋一大盘煎汤旋噙口即安
　　又方【出经验良方】
　　用皂角四五挺皮不蛇者去皮炙令干地上出火毒荆芥穗少许二味为细末米醋调涂肿处即消
　　治重舌木舌【出范氏方】
　　用川乌尖巴豆为末米醋调刷患处即效木舌湏先服胜金散开闗窍
　　治重舌口中涎出水浆不収【出圣恵方】
　　用簸箕舌烧为灰细研以温酒调下一钱
　　又方【出圣惠方】
　　用伏龙肝研如粉以牛蒡汁调傅之效
　　又方【出圣恵方】
　　用蛇蜕皮烧灰细研少许傅之效一方治小儿重舌烧蛇蜕皮为末睡和涂舌上瘥
　　治重舌口中涎出方【出圣惠方】
　　右取田中蜂房烧灰细研以好酒和傅喉下立愈
　　杏仁膏【出圣恵方】　治口舌热干或舌上生胎语言不眞升麻　杏仁【去皮尖】甘草【炙各一两】黒豆【五十粒去皮】
　　右为细末入白蜜五合生地黄汁五合慢火熬成膏子丸如鸡头大噙一丸咽津舌上生胎立用姜蘸冷水擦洗之
　　薄荷蜜煎【出澹寮方】　治舌上生白胎干涩话语不眞
　　白蜜　薄荷自然汁【各等分】
　　右以生姜片先蘸水揩洗再用硃砂雄黄硼砂脑麝为末傅之良未效更加明粉一方先以生姜蘸水揩洗用薄荷自然汁白蜜作煎服之
　　治大人小儿舌下肿起重舌【出鲍氏方】
　　用地鳖虫和薄荷研汁绵包捻舌下肿处
　　重舌极证【出鲍氏方】
　　用指去爪先于舌下筋上擦至根渐深深擦入如此三次又用擦蘸水取项后燕窠小坑中筋自上干下至堂深深擦入亦三次小儿若饮乳胜前即病去矣
　　半夏酒　治重舌满口
</div>
    <div class="pagination">
<a href="普济方四库_page201.html">上一页</a><span>...</span><a href="普济方四库_page197.html">197</a><a href="普济方四库_page198.html">198</a><a href="普济方四库_page199.html">199</a><a href="普济方四库_page200.html">200</a><a href="普济方四库_page201.html">201</a><span class="current-page">202</span><a href="普济方四库_page203.html">203</a><a href="普济方四库_page204.html">204</a><a href="普济方四库_page205.html">205</a><a href="普济方四库_page206.html">206</a><a href="普济方四库_page207.html">207</a><span>...</span><a href="普济方四库_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
