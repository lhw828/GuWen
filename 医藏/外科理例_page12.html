<!DOCTYPE html>
<html>
<head>
    <meta charset="UTF-8">
    <title>外科理例 - 第 12 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 12 页/共 65 页</h1>
    <div class="content">　　卷二

　　论血崩九十三

　　妇人崩中。由脏腑伤损冲任二脉。血气俱虚故也。二脉为经脉之海。血气之行。外循经内营脏腑。若气血调适。经下根据时。若劳动过极。脏腑俱伤。冲任之气虚。不能约制其经血。故忽然而下。谓之崩中。治宜大补气血之药。以养脾胃。微加镇坠心火之药治其心。补阴泻阳。经自止矣。

　　卷二

　　论治病不可责效太速九十四

　　凡治病。若患者责效太速。及不戒七情。或药不分经络虚实。俱难治。

　　卷二

　　论寡妇病九十五

　　寡妇之病。自古未有言者。惟仓公与褚澄略而论及。寡者言师尼丧夫之妇。独居无阳。

　　子而不可得。是以郁悒而成病也。夫处闺门。欲心萌而未遂。致阴阳交争。乍寒乍热。有类疟疾。久则为劳。又有经闭。白淫。痰逆。头风。膈气。痞闷。面 。瘦瘠等症。皆寡之。诊其脉。独肝脉弦出寸口而上鱼际。皆血盛而得。经云。男子精盛则思室。女人血盛则怀胎是也。

　　卷二

　　论痿与柔风香港脚相类九十六

　　人身有皮毛、血脉、筋膜、肌肉、骨髓以成其形。内则有心、肝、脾、肺、肾以主之。

　　情妄用喜、怒、劳、佚。致五内精血虚耗。使皮血筋骨肉痿弱。无力以运动。故致痿 。状与柔风、香港脚相类。柔风香港脚皆外所因。痿则五内不足之所致也。

　　卷二

　　论病犯不治九十七

　　饮食不为肌肤。水谷不能运化。精微灌溉脏腑。周身百脉。神将何根据。故气短而促。真也。怠惰嗜卧。脾气衰也。小便不禁。膀胱不藏也。时有燥热。心下虚痞。胃气不能上荣也。恍惚健忘神明乱也。犯此数者。病皆不治。

　　卷二

　　论香港脚九十八

　　若饮食自倍。脾胃乃伤。则胃气不能施行。脾气不能四布。故下流乘其肝肾之虚。以肿。加之房事不节。阳虚阴盛。遂成香港脚。亦有内伤食。脾胃之气有亏。不能上升。则下注为香港脚者。宜用东垣开结导引丸开导。引水运化脾气。如脾气虚。湿气壅遏不通。致面目发肿或痛者。宜用导滞通经汤以疏导之。香港脚由肾虚而生。然妇人亦有病香港脚者。乃因血海虚而七情所感。遂成斯疾。今妇人病此亦众。则知妇人以血海虚而得之。与男子肾虚类也。男女用药同无异。更当兼治七情。无不效也。香港脚虽云肿有浅深。感有轻重。其所受皆因真气虚弱。邪气得以深袭。若真气壮实。邪气焉能为患耶。故附骨疽及鹤膝风症。肾虚者多患之。前人用附子者。以温补肾气。而又能行药势。散寒邪也。

　　凡湿痰湿热。或死血流注关节。非辛温之剂。开发腠理。流通隧道。使气行血和。焉能。但人谓附子有毒、多不肯服。若用童便炮制。何毒之有。况不常服。何足为虑。予中气不足。以补中益气汤加附子。服之三年。何见其毒也。经云。有是病用是药也。故大防风汤、活络丹。治香港脚、鹤膝风症。多效。

　　活络丹 夫病深伏在内。非此药莫能通达。但近代始云此药引风入骨。如油入面之说。

　　故后人多不肯服。

　　大抵有是病用是药。岂可泥此。以致难瘥。

　　卷二

　　论表虚及小便多少肺痈肺痿九十九

　　经曰。肺内主气。外司。皮毛。若肺气虚则腠理不密。皮毛不泽。肺受伤则皮毛错纵。

　　肺痈。肺痿。肠痈。必致皮毛如此。以其气不能荣养而然也。亦有服表药。见邪不解。又复发表。殊不知邪不解者。非邪不能解。多因腠理不密而邪复入也。专用发表则腠理愈虚。邪愈易入。反为败症矣。宜胗其脉。邪在表者。止当和解而实腠理。乘虚复入者。亦当和解。

　　兼实腠理。故用托里益气之药。若小便赤涩为肺热所传。小便短少为肺气虚盖肺为母。肾为子。母虚不能生子故也。亦有小便频数者。亦为肺虚不能约制耳。大抵劳伤血气。则腠理不密。风邪乘肺。虚风热相抟。郁滞结不散。以致喘嗽。若误汗下过度。则津液重亡。遂成肺痈、肺痿之症矣。

　　桷按以上一十五条。原系后病案中互发挥者。虽非外科。以其议论有切于杂症。不敢脱略。故采附诸论之后。俾学人以便观览。

　　卷三

　　头面赤肿一百

　　（时毒发于面鼻耳项者是）

　　里实而不利者。下之。

　　表实而不解者。散之。

　　表里俱实而不解者。解表攻里。

　　表里俱解而不消者。和之。

　　肿甚 痛者。砭去恶血。更用消毒之剂。

　　不作脓或不溃者。托之。

　　饥年普患者。不宜用峻利。当审而治之。

　　时毒者。为四时邪毒之气感之于人也。其候发于面、鼻、耳、项、咽喉。赤肿无头。或有根。令人增寒。发热。头痛。或肢体痛。恍惚不宁。咽喉闭塞。人不识者将为伤寒。便服解药。一二日肿气益增。方悟。始求疮医。原夫此疾古无方论。世俗通为丹瘤。病家恶言时。切恐传染。考之经曰。人身忽经变赤。状如涂丹。谓之丹毒。此风热恶毒所为。与时毒特不同耳。盖时毒初状如伤寒。五七日间乃能杀人。治者宜精辨之。先论其脉、滑、数、浮、洪、沉、紧、弦、涩、皆其候。盖浮数者邪在表也。沉涩者邪气深也。气实之人急服化毒丹以攻之。热实不利。大黄汤下之。有表证者。解毒升麻汤以发之。年高气软者。五香连翘主之。又于鼻内搐。通气散。取十余嚏作效。若搐药不嚏者。不可治。如嚏出脓者。治之必愈。左右之人。每日用嚏药搐之。必不传染。其病患亦每日用嚏药三五次以泄热毒。此治时毒之良法也。经三四日不解者。不可大下。犹宜和解之。犀角连翘散之类。至七八日大小便通利。头面肿起高赤者。可服托里散。黄 散。宜针镰出血。泄其毒瓦斯。十日外不治自愈也。

　　此病若五日以前。精神昏乱。咽喉闭塞。语声不出。头面不肿。食不知味者必死。治之无功矣。然而此疾有阴有阳。有可汗。有可下。粗工但云热毒。就用寒药。殊不知病有微甚。治有逆从。不可不审也。

　　一人头面肿痛。服硝黄败毒之剂愈甚。诊之脉浮数。邪在表尚未解。用荆防败毒散二剂。势退大半。更以葛根牛蒡子汤。四剂而痊。（此凭脉发表。）

　　经云。身半以上肿。天之气也。身半以下肿。地之气也。乃邪客心肺之间。上攻头目而。此感四时不正之气也。与膏粱积热之症不同。硝黄之剂。非大便秘实不可用。若不审其因。及辨其虚实表里。概用攻之。必致有误。常见饥馑之际。刍荛之人多患之。乃是胃气有损。邪气从之。不可不察。予常治邪在表者。用葛根牛蒡子汤。人参败毒散。或普济消毒饮子。邪在里者。五利大黄汤。栀子仁汤。表里俱不解者。防风通圣散。表里俱解而肿不退者。

　　犀角升麻汤。肿甚者砭患处。出恶血以泄其毒。十日外自愈。若嚏出脓血即愈。欲其作脓者。用托里消毒散。欲其收敛者。用托里散。此法最为稳当。五七日咽喉不闭。言语不出。头面不肿。食不知味者。不治。

　　一人患此。肿痛发热。作渴。脉实便闭。以五利大黄汤下之。诸症悉退。以葛根牛蒡子汤四剂而痊。（此凭脉攻里。）

　　一人表里俱解。肿痛尚不退。以葛根升麻汤二剂而消。（此凭症也。）

　　一人肿痛发寒热。脉浮数。以荆防败毒散二剂。少愈。再人参败毒散二剂。势减半。又二剂而瘥。（此凭脉发表。）

　　一人耳面赤肿作痛。咽干发热。脉浮数。先以荆防败毒散二剂。势退大半。又以葛根牛蒡子汤四剂而痊。（凭脉发表）

　　一妇表邪已解。肿尚不消。诊之脉滑而数。乃瘀血作脓也。以托里消毒散溃之而愈。（此凭脉也。）

</div>
    <div class="pagination">
<a href="外科理例_page11.html">上一页</a><span>...</span><a href="外科理例_page7.html">7</a><a href="外科理例_page8.html">8</a><a href="外科理例_page9.html">9</a><a href="外科理例_page10.html">10</a><a href="外科理例_page11.html">11</a><span class="current-page">12</span><a href="外科理例_page13.html">13</a><a href="外科理例_page14.html">14</a><a href="外科理例_page15.html">15</a><a href="外科理例_page16.html">16</a><a href="外科理例_page17.html">17</a><span>...</span><a href="外科理例_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
