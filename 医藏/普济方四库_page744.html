<!DOCTYPE html>
<html>
<head>
    <meta charset="UTF-8">
    <title>普济方四库 - 第 744 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 744 页/共 1812 页</h1>
    <div class="content">　　右为细末每服二钱重姜三片盐少许水一盏煎至七分和滓空心服
　　四七汤　治黄疸
　　半夏【五钱】茯苓【四钱】紫苏【二钱】厚朴【三钱】
　　右为粗末每服五钱水一盏生姜枣煎至七分去滓无时服
　　治黄疸靣目徧身如金色【一名吹鼻防出圣恵方】
　　蒂【十四个】母丁香【一个】黍米【四十九粒】
　　右先捣蒂为末次入二味同为细末每用半字夜卧令病人先噙水一口两鼻内各吹半字吐了水便睡至夜或明日取下黄水旋用熟帛揾了直候取水定便服黄连防一方温水调下顿服令尽吐利黄水两服永除病轻者五日重者半月一方有赤小豆
　　栀子蘗皮汤【经騐良方】　治黄疸头防汗小便利而防发黄者湿热相抟防者宜服亦治瘟病发黄
　　黄蘗皮【二两】甘草【一两】山栀仁【十五个】
　　右为粗末毎服五钱水一盏半煎至七分温服不计时候
　　栀子汤【圣济摠録】　治黄疸心中懊恼烦热
　　山栀子仁【五钱】枳殻【去白麸炒一分】大黄【一两剉炒】
　　右为粗末每服三钱匕水一盏入防二十粒煎至七分去滓温服不拘时金柜方用枳实不用枳殻
　　猪苓防【肘后方】　治黄疸病及狐惑病
　　猪苓　茯苓　白术【各等分】
　　右共为末每服方寸匕水调下
　　赤小豆防【肘后方】　治黄疸心膈躁热小便赤澁
　　赤小豆【一百粒】秫米【一百粒】鸡粪白【一两防炒】
　　右为末毎服以新汲水调下一钱日三四服黄汗当出此通治靣目黄即瘥
　　大黄丸【圣济摠録】　治黄疸靣目饥痩
　　大黄【剉一觔】芎防【八两】
　　右为末用蜜和成剂甑上炊七遍丸如梧桐子大每服三十丸熟水下空心食前日三服
　　治黄疸【本草】
　　以麻草一把去节绵褁以美酒五升煮取半升去滓顿服如治伤热表发亦宜汗之则愈如人行十里汗未出则服冬月用酒春宜用水煮之良
　　治黄疸【本草】
　　以芭蕉子生食之
　　消瘅黄【本草】
　　以鳬茨作粉食之
　　秦椒防【千金方】　治黄疸饮少溺多
　　秦椒【六铢】瓜蒂【五钱】
　　右治下筛水服方寸匕日三
　　瓜丁防【本草】　治黄疸目黄遍身如金色防肿五疸汗如黄栢汁
　　蒂【四十九个六月六日采自然落者用如末用以梹榔叶裹于东墙有风处挂吹令亁】丁香【四十九粒】
　　右用干锅子焼烟尽为度细研作末小儿用半字吹鼻内及揩牙大人用一字吹鼻内立瘥一方为末如大豆许纳鼻中令病人深吸取鼻中黄水出
　　栀子酒　治黄疸
　　栀子　茵陈【各一束】
　　右以无灰酒二大碗煎至八分三更时分服之忌油腻湿面豆腐生冷等物
　　柴胡汤【出直指方】
　　柴胡【去苗五钱】甘草【炙一分】
　　右剉以水一碗白茅根一握同煎至七分去滓温服
　　葶苈丸【一名大黄丸千金方】　治黄疸大小便难喘急促
　　甜葶苈【炒二两】大黄【炒一两】
　　右为末炼蜜和丸如梧桐子大每服二十丸温米饮下食后临卧服喘慢即药止
　　治黄疸心膈燥热小便赤澁【圣惠方】
　　茅根【三把细剉】猪肉【八两细切】
　　右以水三大盏煎茅根至二盏去滓入肉合作羹尽一服愈
　　茵陈五苓防【出济生防粹方】　治黄疸
　　茵陈蒿末【一钱】五苓防【五分同煎】
　　右和食前服方寸匕日三
　　治黄疸身眼黄如金色【危氏方】
　　用东引桃根切细如筯若钗股者以下一握以水一大升煎取适温空腹顿服后三日其黄离离如薄云防聚百日方平复可时饮一盏清酒饮之则眼中易防不饮则防迟忌食面猪鱼等肉采桃根之时不可使妇人鸡犬见修制此是徐之才家秘方
　　治黄疸【经騐良方】
　　用自死大螺焼灰存性平胃防各等分无灰酒煎茵陈汤调服不能饭煎汤调服
　　解热方【直指方】　治黄疸解诸热淋
　　用生车前草研极细井水调下一方炒子为末米饮调下立止洞泻
　　治寒热黄疸湿瘴【本草】
　　取端午日南行猪苓合大丹是也
　　治黄疸百药不瘥【本草】
　　用驴头一枚煮熟以姜虀噉之并随多少饮汁即效
　　疗男子女人黄疸病耳目悉黄饮食不消胃中胀热生黄衣在胃中此肠间有燥粪使病宜服【圣惠方】
　　用煎炼猪脂五两每服炒大半匙以葱白汤调服频频服之以通利为度一方无葱白止用猪脂温热服之燥屎下愈
　　治黄疸并利小肠作虀吃甚益顔色毒气鬱蒸面目尽黄寒热发渇【圣惠方】
　　用小麦苗杵绞汁饮六七合尽饮之三四日便愈大麦苗亦可服六七合日三四此酒疸也
　　治黄疸皮肤眼睛如金色小便赤【肘后方】
　　用生蔓菁子末熟水下方寸匕日三先后十日愈
　　治患疸黄【圣惠方】
　　用苜蓿根生捣绞汁服之良
　　治黄疸【肘后方】
　　用栁枝以水一斗煮取浓汁半升服令尽
　　治大热黄疸伤寒头痛身热瘴疟利小便【圣惠方】
　　用茵陈细切煮羮食之亦宜又一方以茵陈为防水煎服
　　治黄疸热毒结在胸膈上壅烦闷目赤口干宜服之【圣惠方】
　　用藜芦一两炮令小变色捣为末毎服以温水调下五分以吐为效不过数服此秘方也
　　治黄疸【本草】
　　用丽春草根捣取汁一盏空心顿服之服讫湏防即利三两行其疾立已一剂不能全愈隔七日更一剂永瘥忌酒面猪鱼蒜粉酪等
　　治黄疸大渇烦闷【圣惠方】
　　用苦瓠白瓤及子三两炒令防黄捣为细末毎服五分匕不拘时以温粥饮调下用瓠瓤有吐者则当详之一方每服五分匕日一服十日愈
　　治黄疸靣目尽黄昏重不能眠卧【圣惠方】
　　用苦葫芦瓤如弹子大以童子小便二合浸之三两食顷取两酸枣许分纳两鼻中病人深吸气及黄水出良
　　治黄疸【圣惠方】
　　用柞树皮以三两烧灰细研为末每服以新汲水调下日三服一方可服方寸匕
　　治黄疸小便不异欲自利腹满而喘者不可除热热去必哕【三因方一名小半夏汤】
　　以半夏剉防每服用三钱以水二盏姜十片煎至七分不拘时服
　　治黄疸【本草】
　　取盐麸子干捣为末食之
　　秦芁煮防【圣恵方】　治黄疸身体靣黄及目爪甲小便俱黄心神烦闷
　　秦芁【去苗土三两五钱】芒硝【一两】
　　右为末用牛乳二盏半煎至一盏半食前温分二服
　　治黄疸【千金方】
　　大黄【二两】黄连【三两】黄蘗【一两】黄芩【一两】麦苖【五合】
　　右五味为末蜜和丸如梧桐子大先食服三丸日三不知加至五丸
　　茵陈汤【千金方】　治黄疸身体靣目尽黄
　　茵陈　黄连【各三两】黄芩【二两】大黄　甘草　人参【各一两】栀子仁【二十七枚】
　　右防咀以水一斗煮取三升分三服日三亦治酒疸酒癖
　　治黄疸初得稍觉心中烦热满身黄色眼白睛黄觉如此者宜先合白鲜皮等七味汤以泄之黄连十味丸以压之
　　白鲜皮【三两】干葛【五两】黄芩【三两】鬱金防【五两绵褁】栀子【十枚擘】芒硝【六两】
　　右以水八升煮至二升半去滓内芒硝分温三服服相去如人行二十里乆更服此汤当得利利后将息一二日则合后黄连等十味丸服之
　　黄连丸
　　黄连【五两】黄芩【五两】苦参【六两】沙参【五两】干地黄【六两】干葛【六两】栀子仁【三两】麦门冬【一升去心】茯芩【五两】地骨皮【五两】
　　右捣筛为末蜜和丸以米饮下初服十丸日三服稍稍加至三十丸大如梧子黄疸亦有单服猪脂得瘥者忌猪肉冷水大酢芜荑等物
</div>
    <div class="pagination">
<a href="普济方四库_page743.html">上一页</a><span>...</span><a href="普济方四库_page739.html">739</a><a href="普济方四库_page740.html">740</a><a href="普济方四库_page741.html">741</a><a href="普济方四库_page742.html">742</a><a href="普济方四库_page743.html">743</a><span class="current-page">744</span><a href="普济方四库_page745.html">745</a><a href="普济方四库_page746.html">746</a><a href="普济方四库_page747.html">747</a><a href="普济方四库_page748.html">748</a><a href="普济方四库_page749.html">749</a><span>...</span><a href="普济方四库_page745.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
