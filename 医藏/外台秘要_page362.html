<!DOCTYPE html>
<html>
<head>
    <meta charset="UTF-8">
    <title>外台秘要 - 第 362 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 362 页/共 398 页</h1>
    <div class="content">　　又解服人参汤法人参（三两） 细辛（一两炙） 白术（二两） 桂心（二两） 豉（三升）

　　上五味，以水一斗，煮取三升，去滓，分三服，若 盛，加大黄黄芩栀子各三两。（出千金有甘草二两）

　　若忘误狂发犹未除，服麦门冬汤方。（在后 石发下）

　　若心有余热气，更服人参汤方。

　　人参 防风 甘草（炙各三两） 桂心（二两） 生姜（切） 白术（各一两）

　　上六味合服如上法。（出千金）

　　桔梗动赤石脂，令人心痛寒噤，手脚逆冷，心中烦闷，赤石脂动桔梗，令人头痛目赤，身体壮热，始觉发，宜温清酒饮之，随能解，须酒势行则解，亦可服大麦 方。

　　大麦熬令汗出，燥止，勿令大焦，舂去皮，细捣筛，以冷水和服之，入蜜亦佳。（千金翼云炒去皮蒸令熟曝干香捣筛）

　　石无所偏对，发则令人心急口噤，骨节疼强，或节节生疮，将食太过，发则多壮热，以冷水洗浴，然后用生熟汤五六石灌之，食少暖食，饮少热酒，行步自劳，即服麦门冬汤方。

　　麦门冬（半斤去心） 豉（二升） 葱白（半斤切）

　　上三味，以水七升，煮取三升，分三服，覆暖衣，汗出即瘥。一法加甘草三两，人参一两半。千金又有桂心二两，云始觉发，即服葱白豉汤，用葱白半斤，豉二升，甘草二两炙，三味

　　卷第三十七

　　铨择薛侍郎等服石后将息补饵法一十五条

　　薛侍郎曰，服石之后，一二百日内须吃精细饮食羹粥酒等，使血脉通利，羹法。

　　取獐鹿兔雉鹅鸭肉等，以水净洗，切如指大，于铛中炒令欲熟，即多下葱白，少下椒盐，熬令香，即下少水煮，次下粳米糁，次下豉清酱汁，调咸酸适口，每欲食，先须 十数口羹汁，令胃口开通。皮肤津润，然后进诸食，纵啖炙肉亦无所虑，作此将养，食多且健，纵又若觉体气沉滞，石势不行，慎勿吃面，若觉虚 ，任饵薯蓣 方。

　　取大薯蓣刮去皮，薄切日曝干，承润 作粉，不粉者更曝，依前 粉讫，下筛，以暖汤及盐和面细切作 肉，造 如前羹法，用浇 ，任食，此肉补益，强筋骨，止渴。

　　又若觉渴及热盛，慎勿食炙肉，羊獐尤恶，自外肉性平冷者通食，仍勿热进，恐成消渴又若欲知体实而壅者，先看脚KT 趾甲肉满及肉色赤是实也，实即畏热，发当须服药微泻又若觉四肢筋强，背脊重，或头痛如刺，眼睛欲脱者，宜以香汤浴，须虚静大屋内适寒温，先以汤淋大椎及囟上三五十碗，然后乃浴，勿令见风。浴讫，覆被安卧，拟取汗，仍须吃葱葱根（三大握） 干葛（六两切） 豉（三合） 葱白（一大握劈） 生姜（少许切） 椒（十五颗）

　　上六味，先以水五大升煮葱根，减半，去滓下葛及豉煮，取二大升，去滓，细研少米作稀粥，并着葱白等煮熟。承热啜服之，讫，依前覆被取汗讫，令妇人以粉遍身揩摩。使孔合半日许，始可出外，其病立瘥，如不损，可重为之，又若觉大热者，可服紫雪或金石凌或绛雪或此黄芩（二大两） 栀子仁（二七枚） 干葛（二大两） 芒硝（半大两）

　　上四味切，以水三大升，煮取软一大升，绞去滓，下芒硝调之，分温两服，快利即瘥止又若发热，但依法次第将息，及服药后得微汗微利为佳。不要多利，利多即反损石势，又加虚人。

　　又若觉体气昏昏，不痛不痒，小便赤涩，即捣茅根汁服之，又若口干，即捣蔗汁服之。

　　（其甘蔗能利大小肠如先利即勿吃甘蔗在下卷口干法中）又若少觉不下食，服生姜汁酒等法。

　　生姜汁（一合） 白蜜（一匙） 清酒（倍生姜汁）

　　上三味相和，温顿服之半日乃效甚佳。

　　又若觉食不下兼呕，宜服麦门冬饮子法麦门冬（一大两去心） 甜竹叶（一大握） 生姜（半大两切） 小麦（四合淘去土秕）

　　上四味以水三升，煮取一升半，分温两服。

　　又若不下食，体弱乏气力，即宜食鲜鲫 法。

　　取鲜鲫鱼剥去鳞，破去肠血，勿洗之，但用新布一二尺净拭，令血脉断，名曰上 ，余依常 法，美作蒜齑。仍食瓜姜等酱，尤益人下食，亦疗气痢赤痢。

　　又若发疮及肿，有根无根，但服五香连翘等汤及丸，其法在此卷末痈疽法中。

　　忌食猪肉蒜生菜等，唯宜食兔肉，仍须熟吃甚佳。

　　又若肿有根，坚如铁石，带紫赤色者，服汤后，仍以小小艾炷当肿上灸之，日一两炷为佳，养如常法。

　　又若触秽必不善，四体懔懔，饮食无味，亦可含香丸，如不瘳，服一盏五香汤，取微利一行佳，则不烦沐浴也。

　　卷第三十七

　　饮酒发热诸候将息补饵论并法一十条

　　古今录验论曰：饮酒则石势敷行经络，气力强溢，肾气坚王，即顿为阳事，阳事过多，便肾虚，肾虚则上热。热盛则心下满，口干燥，饮随呕吐，胃腑不和，宜服葛根饮，安谷神除热又若热盛充满经络，心腹少胀，欲心下KT KT 不消，或时聚如坚，随复消者，宜服秦艽汤秦艽（三两细切） 以牛乳一大升煮，取一小升，去滓顿服之，得利即瘥，若老弱可量气力进之，其饮食亦宜清冷。不得浊热，浊热则使石势壅塞不行，喜呕吐，病坚结也，亦能发黄，或小便赤，心坚痛者，亦宜服秦艽汤，得溏泄瘥，热气散后。黄色纵彻皮肤，是瘥候勿怪，热又若热解，寒不解者，可饮三合热酒使解。

　　又若寒解后，头重耳鸣，满眼漠漠，心下痛者，可饮二合许清酒便瘥，寒温宜依此法。

　　又若心下结硬，腹胀，大小便不利者，急服前胡大黄汤下之，法在下卷小便淋法中。

　　又若欲狂癖失常者，与白薇汤下之，法在下卷痰 干呕法中。

　　又若酒热歇，石热亦不复行，心下热结已消，黄纵未歇，亦无所苦，但冷冻饮料食，勿进辛辣菜及热补食，若不欲进清冷者，可和暖饵，勿令大热。

　　又若饮热歇后，石势虚损，饮食入口，自觉诸脉中HT HT 如冷水入者，是酒石俱退，经络又若头眩，耳闻空中有人语，心怯恐惧，兼忧悸不安，四肢如痹，或起眠即辄惊，如被虎野狼所逐，威势所摄者方。

　　服淡竹沥一二升，乃至三升瘥止，亦可进白薇汤下之，消息稍与令饮粥，常令有食力时进鸡心酸枣汤。常令对偶安慰之，以美言相悦，慎不可以恶事惊之。

　　又鸡心酸枣汤，疗饮后阳多，肾虚发热，积日不食，胃中虚热，饮食不已，气入百脉，心脏虚甚，令人失常法。（出古今录验）

　　鸡心（十枚） 酸枣（半升） 人参（一两） 茯神 芍药（各二两） 白薇 枳实（炙）

　　知母上十一味切，以水一斗煮药半熟，内心煮，取三升，冷分三服。

　　卷第三十七

　　饵寒食五石诸杂石等解散论并法四十九条

　　短剧论曰：凡服五石散，及钟乳诸石丹药等，既瘥节度，触动多端，发状虽殊，将摄相似，比来人遇其证，专执而疗之。或取定古法，则与本性有违，或取决庸医，则昧于时候，皆为自忤，遂推石过，深省其理，未曰合宜，每寻古医，互相晦见。直言沐浴，实未探微，寒温适情，盖须自度随时之义，易所通焉，故陶正白云，昔有人服寒食散。简古法以冷水淋身满二百罐，登时疆毙，又有取汗，乃于狭室中四角安火须臾则殒，据兹将息，岂不由人，追之昔事，守株何甚，今列篇章，幸择长而录用耳，寒食药得节度者，一月辄解，或二十日解，堪温不堪寒，即已解之候也，其失节度者，或头痛欲裂，为服药食温作癖，宜急下之。

　　又若手脚卒患顽癖者，为犯热经久故也，急与冷水洗，饮热清酒，进冷食即止，一法饮冷清酒亦止。

　　又若体上生疮，结气肿痛不得动者，为自劳太过也，宜服香豉饮法。

　　香豉（三升） 葱白（一虎口）

　　上二味以水三升煮三沸服之，不止乃至三四剂自止。又若腰痛欲折，两目欲脱者，为热上肝膈，腰肾冷极故也，宜服黄连饮法。（腰痛欲折两目欲脱千金翼作二条）

</div>
    <div class="pagination">
<a href="外台秘要_page361.html">上一页</a><span>...</span><a href="外台秘要_page357.html">357</a><a href="外台秘要_page358.html">358</a><a href="外台秘要_page359.html">359</a><a href="外台秘要_page360.html">360</a><a href="外台秘要_page361.html">361</a><span class="current-page">362</span><a href="外台秘要_page363.html">363</a><a href="外台秘要_page364.html">364</a><a href="外台秘要_page365.html">365</a><a href="外台秘要_page366.html">366</a><a href="外台秘要_page367.html">367</a><span>...</span><a href="外台秘要_page363.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
