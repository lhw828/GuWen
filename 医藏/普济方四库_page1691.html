<!DOCTYPE html>
<html>
<head>
    <meta charset="UTF-8">
    <title>普济方四库 - 第 1691 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1691 页/共 1812 页</h1>
    <div class="content">　　钓肠丸　治脱肛及诸痔下脓不止
　　白矾　緑矾　诃子　苦蒌【炒】枳殻【炒】白附子【制】南星【生】鸡冠花【炒】附子【去皮】半夏　猬皮【破瓶内烧存性】胡桃肉【不油者烧存性】
　　右各等分为末麫糊丸如麻子大毎服二十丸空心送下
　　又方
　　用水杨栁根煮水薫洗用马恰叶托上
　　木鼈子丸　治小儿久痢肠滑脱肛
　　沉香【二钱】枳殻【半两麸炒】五灵脂【半两防炒】木鼈子【连殻秤半两去殻用】
　　右件前三味为细末次入木鼈子同研细醋煮麫糊为丸如黍米大二歳毎服三十丸醋调茶清送下乳食前服
　　龙骨散　小儿久痢脱肛宜服
　　龙骨　赤石脂　诃子【煨去核】白术　枳殻【麸炒去穰已上各等分】
　　右件为细末毎服一钱温米饮调下乳食前服
　　归肠散　治小儿肠虚脱肛
　　橡斗子【半两蜜炙黄】木贼【半两烧灰留性】
　　右件为细末毎服一钱陈米饮调下乳食前服
　　治小儿脱肛
　　先用麻油汤热薫患处温旋洗之即以五倍子细末多糁软手揉入切忌食发风等毒物又勿令为外风所伤
　　治小儿脱肛血痢
　　以榼藤子烧灰服








　　普济方卷三百九十八
<子部,医家类,普济方>
　　钦定四库全书
　　普济方卷三百九十九　明　周王朱橚　撰婴儿诸疝诸虫
　　诸疝【附论】
　　夫肾主纳气乃人之气海肾虚为风寒所乘为暑湿所袭为喜怒惊恐所伤而水结不散又与邪气抟聚于中为奔疝为奔豚为小肠气为膀胱等证不特外肾小肠作痛或攻刺腰脇或游走背膂或气抢心心下痛满或痛绕脐傍或脇之左右如杯或脐之上下如臂或肠中累累如桃李或胃脘覆大如盘或壮热恶寒或洒淅寒热有大小便秘者有里急而下泄者其于隂间则卵有小大伸缩上下不常嚢有肿胀急痛而发渇无定夹冷惊怒则块物上逼嚢根或攻腹脇皆谓肾气治法大纲风则散之寒则温之暑则解其热湿则渗其水惊怒则调其心气水与气抟则行其小便其间又以治肾气药参之大要流行踈利为先母曰肾虚不敢踈泄盖肾为邪气所干若非踈利病何由愈倘或姑息畏虚妄投刚补之剂使大小腑秘而不通邪气入腹冲心危殆必矣然肾气虽虚得之当明冷热及冷热不调之证盖冷者脇边及外肾清冷小便清而多遇寒则发热者内夹暑气或积酒毒热药则外肾与小腹俱热小便数而澁遇热则甚冷热不调者小腹外肾乍冷乍热大小便或澁或利用药温凉流行踈导于其中矣若逆气长吁中脘停酸躁闷呕吐最为恶乃天一生水肾实主宗筋聚于隂气必借阳明胃土以养今脾土未强肾水既涸脾土又焦隂阳不升降荣卫不流行大小便秘澁肾胃両虚必为酸汁而暴吐者难治
　　方
　　金铃子丸【出危氏方】治疝气小腹痛引腰脊挛曲身不能直木香　防榔　三棱　蓬术【炮】青皮【去白】陈皮　川栋肉　芫花【醋浸炒各半两】辣桂　牵牛【生取仁研各二钱】川巴豆肉【去油一钱】
　　右为末面糊丸麻子大每丸空心午前各一服姜汤下
　　小防榔丸【一名神効丸出危氏方】治疝气小腹痛引腰脊挛曲身不能直疝气因何得邪风在肾经流传并血聚如此渐成形冷气结在脏因兹小腹疼本经无补法踈利药通灵
　　芫花【醋浸炒】木香　防榔　三棱【炒各半两】茯苓　青皮【去白】全蝎　肉桂　附子【炮】硇砂【各一分】
　　右为末将硇砂浸洗去土顿在汤瓶上成膏子和糖醋打面糊丸如菉荳大每服三十丸空心温酒送下未効再服【昔日有一人患此服之断根今三十年不发矣】
　　化生丸【出杨氏家藏】治疝气小肠痛上连腰脊曲饮食不进痿黄身不能直服此药后宜炙脊俞三壮立瘥百药俱试惟此最効
　　木香【一分炒】防榔【半两生】青皮【巴豆炒半两去巴豆】陈皮【炮】三棱莪术【用湿纸裹煨取出槌切炒】川楝【去核】芫花【米醋浸炒各半两】
　　右为细末面糊丸如麦米大熟水下空心一服临睡一服
　　治小儿狐疝伤损生防【出圣恵方】
　　芍药　茯苓【各十八铢】防葵【一作防风】大黄【各半两】半夏　桂心　蜀椒【各六铢】
　　右为末蜜和丸如豆大每服一丸日午服可加至三丸
　　玉蟾煮裩药【出端竹堂】歌曰三歳婴儿性不调休教少子放踈娇一张衲被幪头侧自有神仙路一条
　　山茱萸　蛇床子　牡砺　川椒　吴茱萸　葱白【带须各等分】
　　右防咀每服用三钱水熏洗患处
　　硃砂丸【出御药院】治小儿疝气
　　硃砂【一钱研】当门子【一枚如皂子大重分半】石燕子【烧醋淬五遍】史君子【末】诃子【炮出核为末各一钱】木香【三字】
　　右为细末用米饮为丸如黍米大从一丸至七丸薄荷汤下日二服早晚乳食前各一服
　　当归散【出直指方】治疝气大腑秘小腹隂嚢牵引撮聚痛甚辣桂　牵牛【炒取仁各半两】北大黄　桃仁【浸去皮焙各二钱半】全蝎【一钱】
　　右剉散每一钱入蜜煎温服已利后以青皮陈皮茯苓木香缩砂甘草为散生姜煎和胃唇青不治
　　牡丹丸【一名桃仁丸出圣恵方】治小儿疝气
　　桃仁【炒去皮二钱】牡丹　白蒺藜【炒去刺】桂心【各半两】郁李仁【去皮炒一钱】
　　右为末炼蜜丸如小豆大三歳用三十丸温酒下一方治小儿腹虚冷因多啼气下致令隂肿加黄蘖半分微炙用
　　茴香散【出全婴方】治小儿疳疝气攻隂核肿大
　　茴香【炒】川栋子【去核】牵牛　巴防【各等分】
　　右为末三歳半钱灯心汤调下一方牵牛为末糊丸小豆大三歳三十丸米汤下常服尤佳
　　香附丸【出朱氏集验】治膀胱疝气外肾肿痛
　　牵牛【炒】香附子【炒】石燕【煆红酒浸研】巴豆【七粒同牵牛炒去巴豆】
　　右末为丸用萆麻汤下
　　金铃散【出危氏方】治疝气作痛时先曲腰啼哭眼中无泪脚冷唇干额上多汗或外肾钓上隂嚢偏大
　　金铃子【一两炒去核】缩砂【七钱半去殻】荜澄茄　木香【各五钱】
　　右为末每服一钱大者二钱盐汤或好酒调服
　　煨枣方　治小儿肠气痛
　　斑蝥【不去头足十个】大枣【一觔去核】
　　右将斑蝥入大枣内湿纸包煨香熟去蝥空腹食枣桂心汤下
　　治小儿狐疝气偏坠有大小时时上下者【出济生防萃】
　　蜘蛛【十四枚熬焦】桂【半两】
　　右为散每服一钱日再酒调下蜜丸亦可
　　治小儿寒疝腹痛大汗出【出肘后方】
　　浓煮梨叶汁七合顿服以意消息可作三四度饮之大良
　　治小儿疝气并肾气
　　以葛袋盛盐于户口悬之大人以手撚抖尽即愈
　　治小儿疝发时肿痛如刺【全婴方】
　　以生射干汁取下饮之亦可为丸服之
　　紫苏子丸【出杨氏家藏】治脏寒气疝腹痛加木香
　　真紫苏子【楝净】陈橘皮【去白各一两】髙良姜　桂心　人参【各半两】木香【一分炮】
　　右为末炼蜜丸如芡实或如圆眼细嚼米饮下小儿白汤化下一丸霍乱吐防急服煎霍香汤下尤妙
　　备急方【出杨氏家藏】治证同前
　　沉香　木香
　　右以水磨浓倾小盏内逐次磨一服许煎数沸即服无不作効
　　茴香散【朱氏集验】治小儿吊疝大人膀胱疝气痛
　　京三棱【炮】茴香【炒】甘草　没药
　　右等分为末煎钓藤汤调下葱汤亦可
　　桃仁汤【出朱氏集验方】治吊疝防雏服之取効
　　木馒头【切碎用葱炒】桃仁【盐炒】
　　右二味等分为细末毎服二钱温酒下
　　治偏坠吊疝方【出朱氏集验方】
　　正气散一贴入钓藤煎服即愈
　　牡丹丸　治小儿隂疝偏肿
　　牡丹皮　豉【炒】防风【去义】黄蘖【去粗皮微炙】滑石【别研】桂【去粗皮各一両】
　　右为末炼蜜和丸如麻子大一二歳儿每服五丸米饮下早晨日晩各一服量大小加减
　　治吊气【出朱氏集验方】
　　钩藤　亁姜　甘草【各等分】
　　右为末汤防下
　　吊腹气痛未成者【出鲍氏方】
　　萝卜子　茴香　枳殻　甘草【各等分】
　　右为散煎入少蜜再煎服痛甚者加少木香
　　又方【出鲍氏方】
</div>
    <div class="pagination">
<a href="普济方四库_page1690.html">上一页</a><span>...</span><a href="普济方四库_page1686.html">1686</a><a href="普济方四库_page1687.html">1687</a><a href="普济方四库_page1688.html">1688</a><a href="普济方四库_page1689.html">1689</a><a href="普济方四库_page1690.html">1690</a><span class="current-page">1691</span><a href="普济方四库_page1692.html">1692</a><a href="普济方四库_page1693.html">1693</a><a href="普济方四库_page1694.html">1694</a><a href="普济方四库_page1695.html">1695</a><a href="普济方四库_page1696.html">1696</a><span>...</span><a href="普济方四库_page1692.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
