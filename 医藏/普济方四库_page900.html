<!DOCTYPE html>
<html>
<head>
    <meta charset="UTF-8">
    <title>普济方四库 - 第 900 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 900 页/共 1812 页</h1>
    <div class="content">　　右为末炼蜜丸如弹子大每用一丸以姜汁火上入药镕化用手防药于腰眼上磨擦至药尽用至二十丸大有神效若有他处瘫痪风疾加皂角一片去筋捶烂姜汁浸一宿瓦上焙干为末入前药内依法用
　　藿香养胃汤【出三因方】能治胃虚不食四肢痿弱行立不能皆由阳明虚宗筋无所养遂成痿躄
　　藿香　白术　白茯苓　神麯　乌药【去木】缩砂仁【炒】薏苡仁【炒】半夏麴　人参【各五钱】荜澄茄　甘草【炙各三钱五分】
　　右剉散每服四钱水一盏半生姜五片枣二枚同煎七分去滓不时服
　　芎桂散【出危氏方】能治四肢疼痛輭弱行履不便
　　川乌【二两切作片子水浸一宿切作蒜子条更以米泔浸一宿不洗曝干麸炒微赤为度干了秤】川芎【一两五钱】桂心【一两】甘草【炙】干姜【炮各一分】
　　右为末每服二钱温酒下日三服
　　麋角丸【出危氏方】能治五痿皮缓毛瘁血脉枯槁肌肉薄着筋骨羸弱饮食不进房事不与四肢无力爪枯发落眼昏唇燥疲惫不能支持
　　熟地黄【四两】大附子【生去皮脐一两五钱】麋角【镑一斤重酒浸一宿】
　　右用大麦粉二升以一半在上以二布巾隔覆炊一日取出药与麦另焙干为末以浸药酒添清酒煑麦粉为糊搜和得所杵三千下丸如梧桐子大每服五十丸温酒或米饮下食前服
　　治筋痿两手握固无力两腿行动无力急饥食少此名筋痿其病症候多口舌生疮忽生痰涎忽然睡中涎溢身上燥热忽时増寒项背强急小便赤白不定大便忽冷忽热不调宜吃此方
　　荆芥穗　蔓荆子　连翘　防风　羗活　独活【研】木香　牡丹皮　山栀　秦芁【去土炒】麻黄【去根】牵
　　牛子【醋煑以上各一分】
　　右细杵罗为末每服一钱食后热汤调下连滓吃
　　金刚丸【出保命集方】能治肾损骨痿不能起于床宜益精萆薢　杜仲【炒去丝】苁蓉【酒浸】兎丝子【酒浸等分】
　　右为细末酒煑猪腰子为丸每服五七十丸空心酒下
　　牛膝丸【出保命集方】能治肾肝损骨痿不能起于床筋缓不能收持宜益精暖中
　　牛膝【酒浸】萆薢　杜仲【炒去丝】苁蓉【酒浸】防风　丝子【酒浸】白蒺藜【各等分】
　　右为细末酒煑猪腰子捣丸如梧桐子大空心酒下五七十丸
　　煨肾丸【出保命集方】能治肾肝及脾损谷不化宜益精暖中消谷
　　牛膝　萆薢　杜仲　苁蓉　丝子　防风白蒺藜　葫芦巴　破故纸【等分】桂【五钱】
　　右和剂服如金刚丸法腰痛不起者甚效
　　治茎痿【出本草】
　　以笔头灰酒服之良

　　普济方卷二百二十六
　　钦定四库全书
　　普济方卷二百二十七　　明周王朱橚撰
　　虚劳门
　　虚劳【附论】
　　虚劳者五劳六极七伤是也五劳者一曰志劳二曰思劳三曰心劳四曰忧劳五曰痩劳又有五劳肺劳者短气而靣肿鼻不闻香臭肝劳者靣目亁黒口苦精神不守恐畏不能独卧目视不明心劳者忽忽喜忘大便苦难或时鸭溏口内生疮脾劳者舌本苦直不得咽唾肾劳者背难以俛仰小便不利色赤黄尿有余沥茎内痛隂湿囊生疮小腹急满也六极者一曰气极令人内虚五脏不足邪气多正气少不欲言二曰血极令人无顔色眉髪堕落忽忽喜忘三曰筋极令人数转筋十指爪甲皆痛苦倦不能乆立四曰骨极令人痠削齿苦痛手足烦疼不可以立不欲行动五曰肌极令人羸痩无润泽饮食不生肌肤六曰精极令人少气噏噏然内虚五脏气不足髪毛落悲伤喜忘七伤者一曰隂寒二曰隂痿三曰里急四曰精自出五曰精少隂下湿六曰精液清七曰小便苦数临事不举又一曰大饱伤脾脾伤喜噫欲卧靣黄二曰大怒气逆伤肝肝伤少血目暗三曰疆力举重乆坐湿地伤肾肾伤少精腰背痛厥逆下冷四曰形寒寒饮伤肺肺伤少气欬鼻鸣五曰忧愁思虑伤心心伤若惊乍喜乍怒六曰风雨寒暑伤形形伤髪落肌肤枯槁七曰大恐惧不节伤志恍惚不乐男子妇人脉大为劳极虚亦劳男子劳之为病其脉浮大手足烦躁春夏秋冬差隂寒精自出痠疼诊寸口脉浮而迟浮即为虚迟即为劳迟即卫气不足浮即荣气竭脉直上者逆虚也脉涩无阳是肾气少寸关涩无血气逆泠是大虚脉浮防缓而大者劳也脉防濡相薄为五劳防弱相薄虚损为七伤诗曰脉来浮大或数此脉为劳须早觉浮大沉缓尚堪医血气未耗人未弱双肝木已侵脾加数则殆休进药症劳大率生寒热荣卫不和津液竭火炎于上痰生汗出上气时咯血水流于下毛髪焦梦漏遗精并滑泄小便滑数赤白浊脚弱无力困虚劳变证百千般大槩病源如上说法当先养胃调脾镇安气海仍依节次当滋肾育心神治病须知有妙诀○医经载五劳六极之症非传尸骨蒸之比多内不能生施于过用逆于隂阳伤于荣卫遂成五劳六极之病焉盖劳力谋虑成肝劳应乎筋极曲运补机成心劳应乎脉极意外过虑成脾劳应乎内极遇事而忧成肺劳应乎气极房事不节成肾劳应乎骨极此五劳应乎五极者也蒙庄有言精大用则竭神大劳则惫借是可以论病矣夫人所以根本此性命者气与血也终日役役神倦力疲纵欲恣情遂使五脏气血俱虚此五劳之所从始也六极七伤类焉故心家虚则便浊汗多肝家虚则筋挛目肾家虚则腰痛泄精肺家虚则咳闗热脾家虚则呕吐不食日就羸黄前数证大抵心下引脇俱疼盖滞血不消新血无以养之也治法大要潮热者不可过用寒凉秘结者不可骤与踈泄喘者不可妄施发散咯血者不可错认以为热但以滋养荣血为上调平脏气次之其要又于养气调血之中而増益也其或骨间有热以至四肢缓弱不举此名骨痿欲斯疾之有瘳也难矣虽然当归地黄黄耆芍药固养血之上药也亦当以益胃消痰辈佐之葢人以谷气为本所谓精气血气由谷气而生古人以五味五谷五药养其病者不无先后于其间也当归地黄滞膈引痰黄耆芍药多则伤胃是可谓胶柱调瑟而剂量轻重之不审矣○凢男子妇人所患证候皮肤发热肌肉消痩四肢倦怠兼有头疼颊赤心忪唇亁口燥日脯渐热夜有盗汗涕唾稠黏胸膈不利或时喘五心烦热睡卧不安饮食减少多思水浆经脉不通病名何病曰劳病论曰女子不月血滞之病也男子肾虚精不足也凢治此经降心火益肾水此之谓也可先用通解丸防三二行次服当归饮子又用加减五苓散木香三棱丸人参黄耆散犀角散之类详其虚实选而用之若咯脓咯血大小便血但亡血者不可宣吐勿服酸辛热物姜附之类药不可不戒慎也若犯诸下血之证者不可发汗不可温补脾胃之药若服之虽进饮食不生肌肉此病转加危笃乃成虚劳之病也
　　方
　　五石黄耆丸　疗五劳七伤诸虚补益
　　黄耆　紫石英【研】赤石脂　石硫黄【研】石斛　白石脂　白矾石【炼研各二两】桂心【四两】乌梅【炮去皮】炼钟乳【研】芎防　防风【各二两】茯苓【三两】亁姜【四两】【一百枚】当归细辛【各三两】人参　肉苁蓉　附子【炮】亁地黄【各二】
　　【两】芍药　甘草【炙各三两】白术【二两】
　　右草石各别捣筛蜜和丸如梧桐子大空腹酒下十丸日三渐加至三十丸忌海藻菘菜猪肉冷水桃李雀肉生葱酢物芜荑生菜
　　长生聚寳丹【出德生堂方】治男子妇人诸虚百损五劳七伤肾脏寒膀胱怯冷心神恍惚元气虚惫目昏耳聋唇焦口燥四肢倦怠百节酸疼面色黧黒腰脚沉重肌体羸痩行步艰辛小腹坚硬下部湿痒两脇胀满手臂麻疼不能动夜夣遗精小便滑数白浊神思不定虚多汗阳事不举及治诸种风气手足不遂痰涎壅塞语音低事多健忘一切虚损常服壮筋骨补元阳真气助脾去风邪厚膓胃安魂定魄耳聦目明进美饮食百病不生妇人诸病可除子嗣可必常以济人功效不能尽述
　　半两钱【七文醋煆炙】自然铜【二钱半醋煆七防】虎骨【两半酥炙】板【一个大者酒浸炙】当归【酒浸】乳香【另研】桑螵蛸【炒各一两半】牛膝【净酒浸】没药【叧研】金刚骨【炒】苁蓉【酒浸】龙骨【煅】防榔　诃子肉　川乌【炮各一两】木鳖子【一两半去油殻叧研】川栋子【一两半皮核去】葫芦巴【酒浸】白胶香【另研】人参　白附子　何首乌草乌【青盐炒】木香　五灵脂【去土】丁香【各一两】地龙【七钱半】砂仁【净】赤芍药　破故纸【酒浸】附子【去皮脐】熟地黄【酒浸】白芷　天麻【酒浸】宣木【各一两】续断　骨碎补【各一两半】巴防【酒浸去心】乌药　朱砂【另研各一两】安息香【酒浸另熬】兎丝子【酒浸】鹿茸　五加皮【酒浸】酸仁【酒浸炒】沉香　鹿角霜【另研】蘓合香油【另与安息香一处入药】琥珀【另研各一两】麝香【二钱半真者后研】白茯苓【一两七钱半去皮】白茯神【一两七钱半去木】
　　右为细末入安息香蘓合油熬和前药酒糊为丸如梧桐子大毎服三十五丸五更温酒下如觉麻乃是药行不久即散更量虚实加减至五十丸亦妙妇人艾醋汤下
　　天门冬大煎【出千金方】治男子五劳七伤八风十二痹伤中六极一气极则令人内虚五脏不足邪气常多正气少多寒痹腹痛喘息惊恐头痛二肺极则寒痹腰痛心下坚有积聚小便不利手足不仁三脉极则顔色苦青逆噫多恍惚失气状似悲泣之后苦舌强咽喉干寒热恶风不可动不嗜食若喜怒妄言四筋极则拘挛小腹坚胀心痛膝寒冷四肢骨节皆疼痛五骨极则肢节厥逆黄疸消渇痈疽妄发病重浮肿如水病状六肉极则发疰如得击不复言甚者至死复生众医所不能治此皆六极七伤所致非独房室之为也忧患积思喜怒悲欢复随风湿结气欬时呕吐食变大小便不利时泄利重下溺血上气吐下乍寒乍热卧不安席小便赤黄时时恶梦与死人共饮食入塜神室魂飞魄散筋极则伤肝伤肝则腰背相引难可俛仰气极则伤肺伤肺则小便有血目不明髓极则隂痿不起入房不交骨极则伤肾伤肾则短气不可乆立隂疼恶寒甚者卵缩隂下生疮湿痒手搔不欲住汁出此皆为肾病甚者或多遭风毒四肢顽痹手足浮肿名曰脚弱一名脚气医所不治此悉主之常服尤佳天门冬【切三斗半压取汁】生地黄【切三斗半压取汁】白蜜【三升】酥【用三升炼】枸杞根【三斤净洗以水二石五斗煑取一斗二升澄清】鹿脑骨【一具捣碎以水一石煑取五斗澄清】
　　已上并用大斗铜器中防火先煎天门冬地黄汁减半相合煎取大斗二斗下后件散药煎取一斗内铜器重釜煎令稀稠可丸如梧桐子大平旦空腹酒服二十丸日二加至五十丸慎生冷醋滑猪鸡鱼蒜油麺等须择四时王相日修合今具散药方于后茯苓　桂心　白术　萎防　五加皮　菖蒲逺志　泽防　薯蓣　栢子仁　人参　石斛牛膝　杜仲　覆盆子　细辛　独活　枳实芎防　大豆黄卷　黄耆　苁蓉　续断　狗胡麻仁　萆薢　白芷　橘皮　茯神　巴防
　　天　石南【各三两】阿胶【十两】甘草【六两】蜀椒　薏苡仁【一升】大【一百枚煑作膏】鹿角胶【五两】蔓荆子【三两】
　　右治下筛内煎中有牛髓鹿髓各加三升大佳小便涩去栢子仁加秦芁三两亁地黄六两隂痿失精去萎防加五味子二两头风去栢子仁加菊花防风各二两小便利隂气弱去细辛防风加山茱茰二两腹中冷去防风加亁姜二两无他疾依方修合丸此煎九月下旬抹药立冬日合至五月上旬止若十二月腊日合者经夏至七月下旬止若停留经夏不壊当于屋后隂处入地深六尺填沙置药中上加沙覆之则经夏不损也女人先患热者得服患冷者勿服
　　神化丸【出千金方】治五劳七伤气不足隂下湿痒或生疮小便有余沥失精自出小腹急绕脐痛膝重不能久立自视漠漠见风涙出胫酸精气衰防卧不欲起手足厥冷调中利食
　　苁蓉　牛膝　薯蓣【各六分】续断　山茱茰　大黄【各五分】逺志　泽防　天雄　栢子仁　兎丝子人参　防风　石斛　栝蒌根　杜仲　黄连白术　甘草　礐石　当归【各一两】桂心　石南亁姜　蛇床子　赤石脂　萆薢　茯苓　细辛菖蒲　芎防【各三分】
　　右为末蜜丸如桐子酒服五丸日三加至二十丸
　　石英煎【出千金方】治男子女人五劳七伤消枯羸痩风虚痼冷少气力无顔色不动作口苦咽燥眠中不安恶夣惊惯百病
　　紫石英　白石英【各一觔碎如米以醇酒化开铜器中防火煎取三升以竹箆搅勿住手去沸澄清】亁地黄【一觔】白蜜【三觔】酥　桃仁【各三升】石斛【五两】栢子仁　逺志　茯苓　山茱茰　人参　麦门冬　桂心　亁姜　五味子　白术　苁蓉甘草　天雄　白芷　细辛　芎防　黄耆　防风　薯蓣【各二两】
　　右治下筛内煎中如不足加酒取足为限煎令可丸丸如梧子大酒服十丸日三稍加至四十丸无度无病者可单服煎令人肥白充实
　　瑱骨丸【出千金方】治五劳七伤安五脏治万病
　　石斛　人参　当归　牡蒙　石长生　石韦白术　逺志　苁蓉　巴防天　紫苑　茯苓亁姜　天雄　蛇床子　牛膝　牡蛎　附子丹皮　栢子仁　甘草　薯蓣　阿胶　亁地黄五味子【各二两】蜀椒【三两】
　　右为末白蜜和丸如梧子大酒服三十丸日三
　　肾沥散【出千金方】治虚劳百病
　　羊肾【一具隂干】茯苓【一两半】五味子　甘草　巴防天干姜　细辛　桂心　石龙芮　牛膝　山茱
　　茰　防风【各一两】亁地黄【二两】人参【五分】钟乳粉【五分】石斛【五分】兎丝子【五分】苁蓉【五分】附子【五分】丹参【五分】
　　右治下筛合钟乳粉和搅更筛令匀以温酒服方寸稍加至二七日再
　　钟乳白泽丸【出和剂方】治丈夫诸虚百损五劳七伤真气不足元藏不固神志俱耗筋力顿衰头目晕耳内虚鸣心闷痛气迎呕吐痰喘促胸膈胀闷脾泄下痢遗
　　精便浊厥冷自汗脉微欲絶妇人血海虚冷崩漏不止赤白带下经不调脐腹时痛面无顔色饮食不进但是一切虚劳之疾并宜服之
　　白檀香【取末】滴乳香【叧研各一两】阳起石【煅令通红研】附子【炮去皮脐各一两半】钟乳粉【二两】麝香【另研一钱】
　　右和匀滴水搜成剂分作六十丸每服一丸水一盏煎化及七分空心热服如急病不拘时乆服补益精血助阳消隂养心神定魂魄延年増夀起死囬生温酒盐汤下
　　大薯蓣丸　疗男子五劳七伤气喘急内冷身重骨节疼腰背疆痛腹内羸痩不得饮食妇人絶孕疝瘕诸病补虚益气服
　　薯蓣【五分】大黄【六分】前胡【三分】茯苓　人参【各三分】杏仁【三分炒去皮】当归【七分】桔梗　防风【各二分】黄苓　麦门冬【各八分】甘草【五分炙加三分】五味子【四分】亁地黄【九分】【百枚】芍药石膏【研】阿胶【炙】干姜　桂心【各四分】泽防【八分】白术【二分】亁漆【三分】黄耆【五分】
　　右捣筛蜜和丸如梧桐子大空腹以酒下三十丸日再忌猪肉冷水桃李雀肉海藻菘菜生葱芜荑等物服此药能令人肥白肌肤光泽
　　烧肝散【御药院方】治五劳七伤三十六种风二十四般气脐腹寒痛四肢沉困倦黄瘦乆患诸药不能治病皆救之黒附子【一两】缩砂仁　川芎　青皮　陈皮　肉桂益智　肉荳防　红豆　山茵蔯　柴胡【去苗】芍
　　药　桔梗　白术　苍术【去皮炒】逺志【去心】亁姜　白芷　良姜　细辛　蓬莪茂　芜荑　荜拨　大椒【已上各五钱】
　　右为末每服五钱猪羊肾四两批开葱白二枝细切掺药葱重重尽纸裹三五重文武火烧香熟空心热吃白麺烧饼二个压米饮送次吃好酒三两盏频频吃此药多騐
　　经进地仙丹【和剂方】治男子五劳七伤肾气虚惫精神耗行歩艰辛饮食无味眼昏耳焦面色黧黒皮肤枯燥女人血海虚冷月经不调脏寒少子下部秽恶又治痔瘘疮肠风防血诸风诸气及虚弱易感寒暑并皆疗之
　　人参　黄耆【各一两半】附子【炮】苁蓉【酒浸焙各四两】白术【一两】川椒【去目及合口者防炒出汗四两】川乌【炮】白茯苓　甘草【各一两】兎丝子【酒浸】覆盆子　天南星【汤洗姜汁制焙】防风【去芦】白附子何首乌　牛膝【去芦酒浸一宿四两】狗脊【去毛】赤小豆　骨
　　碎补【去毛】乌药　羌活【各二两】木鳖子【三两】萆【二两】地龙
　　右为细末煑酒麺糊为丸如梧桐子大每服三十丸加至四十丸空心温酒吞下陶隠居云是时有人母幼年得风气疾后屡发挛结疼痹乆不能起百治不差卧床五十余年肌肉消尽仅存筋骨乃于隠士处得此方依方修合日进二服才至五十余服是母病顿除髪白再黒齿落更生至八十岁顔色如二十岁人筋力倍壮耳聪目明时有老奴常偷服其药严冬御絺葛履霜雪无寒色负荷倍重于常时行歩如飞疑为鬼物所凴遂打杀埋于水傍沙中乆复为恠而里俗且云凢奴婢死为恠但折其胫令不得动作遂掘出折其胫见其髓尽实如黄金色折其臂赤然灵効颇异隠居云此奴若不打杀成地仙也
　　五补丸【出千金方】治肾虚气损五劳七伤腰脚酸疼肢节苦痛目昏暗心中喜怒恍惚不定夜卧多夣觉则口亁食无味心常不乐多有恚怒心腹胀满四体疼痹吐酸水小腹冷气尿有余沥大便不利悉主之乆服可延年四时勿絶一年万病皆除之
　　杜仲　巴防天【各六分】人参　五加皮　天雄　牛膝　防风　逺志　薯蓣　狗脊【各四分】亁地黄苁蓉【各钱二分】兎丝子　茯苓　覆盆子　石龙芮【各八分】蛇床子　石南　白术【各三分】天门冬【七分】
　　右为末蜜丸如梧桐子大酒服十丸日三有风去天雄五加皮石南茯苓白术加芎防当归黄茋独活柏子仁各三分有气加厚朴枳实橘皮各三分冷加亁姜桂心吴茱茰附子细辛蜀椒各三分泄精加韭子白龙骨牡蛎鹿茸各三分泄痢加赤石脂龙骨黄连乌梅肉各三分春依方服夏加地黄五分黄芩三分麦门冬四分冬则去此加亁姜桂心蜀椒各三分若不热不寒亦不须増损直尔服之三剂以上即觉功効悉皆慎酢蒜鲙陈臭大冷醉吐自外百无所慎稍加至三十丸不得増常以此为度
　　十华散【出和剂方】治丈夫五劳七伤浑身疼痛四肢拘急腰膝无力元气虚不思饮食霍乱吐防四肢冷麻解二毒伤寒疗脚气流注肿痛行歩不得及虚劳等患并治之
　　五加皮　陈皮【去白】亁姜【炒】甘草【各六两】桔梗　羌活黄茋　肉桂【去麤皮】苍术【去皮以上各八两八钱】大川乌【三两】
　　附子【六两】
　　右为细末每服二钱水一盏姜二片一枚煎至六分不拘时热盐酒调服亦得
　　兎丝子丸【医方大成】治肾气虚损五劳七伤小腹拘急四肢酸疼靣色黧黒唇口亁燥目暗耳鸣心忪气短夜梦惊恐精神困倦喜怒无常悲忧不乐饮食无味举动乏力心腹胀满脚膝痿缓小便滑数房室不举股内湿痒水道涩痛小便出血时有遗沥并宜服之久服填骨髓续絶伤补五脏去万病明视听益顔色轻身延年兎丝子【净洗酒浸】鹿茸【去毛酥炙】石龙芮【去土】肉桂【去麤皮】附子【炮去皮各一两】石斛【去根】熟地黄【干用】白茯苓【去皮】牛膝【酒浸一宿焙干】续断　山茱茰　肉苁蓉【酒浸切焙】防风【去苗】杜仲【去麤皮各钱半】荜澄茄　补骨脂【去毛酒浸】沉香　巴防【去心】茴香【炒各三分】五味子　桑螵蛸【酒浸】芎防　覆盆子【去枝叶蕚各五钱】泽防【一两】
　　右为细末以酒煑麺糊为丸如梧桐子大每服二十丸温酒或盐汤下空心服如脚膝无力木汤下晓食前再服又方用龙齿三分逺志五钱不用石龙芮肉苁蓉泽防
　　剉散【出和剂方】治男子妇人五劳七伤感冷胃寒气虚弱面少力常服壮筋骨肢体轻健进食
　　天仙藤　青蒿子【炒】桑白皮【炒】香附子【炒】荆芥穂前胡　柴胡　桔梗　麻黄【去节根】苍术【炒】亁葛陈皮【各十觔】茴香【炒】秦艽　川芎　白芍药　藁
　　本　黄茋　半夏【为粗末姜汁炙】羌活【各二觔半】甘草【炒】肉桂【去粗皮】白芷　厚朴【去皮酒姜汁炒各五觔】
　　右为麤末每服三钱水一盏半入生姜乌梅子煎至七分去滓温服并二滓再煎服
　　黄耆丸【出圣恵方】治男子五劳七伤风虚羸痩腰膝疼隂盛阳虚身力衰残夜夣遗泄乆服令人五脏内实肌肤外充靣色红光反老为童
　　黄耆【剉】人参【去芦头】石斛【去根剉】桂心　肉苁蓉【酒浸一宿剉去鳞皮炙亁】鹿茸【去毛涂酥炙令防黄】兎丝子【酒浸三日暴干别捣为末】阳起石【酒煑三日细研水飞过】熟亁地黄　杜仲【去粗皮炙防黄剉】钟乳粉　白茯苓　狗脊　赤石脂【细研】萆薢【剉】山茱茰薯蓣　附子【炮裂去皮剉】五味子　蛇床子　巴防白术　续断　泽防
　　右各一两捣罗为末入阳起石研令匀炼蜜和捣五七百杵如梧桐子大每日以空腹用温酒下三十丸晚食前再服渐加至五十丸
　　生地黄丸　疗五劳七伤六极八风十二痹消渇心下积聚使人身体润服之多情性补益养精
　　生地黄【一钱二分】石斛　天门冬　兎丝子【酒浸二宿焙干别捣】麦门冬【去心各一钱】茯苓　甘草【炙】人参　大黄　牛膝　当归　杏仁【去皮尖焙】麻子仁【各八分】亁姜　参地骨皮【各六分】白术　芍药　紫苑　防风　肉
　　苁蓉【各七分】椒【三分去目炒出汗】
　　右为末蜜和丸如梧桐子大空心酒下二十丸日再服渐加至三十丸忌鲤鱼海藻菘菜桃李雀肉大酢等物
　　石斛万病散　疗五劳七伤大风缓急湿痒不仁或偏枯筋脉拘挛胸脇支满引身彊直或颈项腰背疼四肢酸烦隂痿临事不起痒湿卧便盗汗心腹满急小便中疼痛或时便血咽亁口燥饮食不消往来寒热体羸瘦肌肉损减或无子若生男女才欲成人便死此极劳血气心神不足所致药悉主之令人康健多子
　　牛膝　逺志【去心】续断【各二两】蛇床子【三分】兎丝子【三两酒浸】苁蓉　茯苓　杜仲　桂心【各二分】亁姜　蜀椒【去汗各一分】细辛　附子【炮】天雄【炮】防风　干地黄　白术　萆　石斛　云母粉　菊花　菖蒲【各二分】
　　右随病倍其分捣筛为散先食以酒服方寸日三以知为度神良忌猪羊肉冷水桃李雀肉生葱生菜大酢饧等
　　安肾丸　治男子诸风五劳七伤顔色枯瘁手足不随语言蹇涩口眼歪斜筋脉挛急腰脚疼痛元脏虚冷面青黒腹脇胀满下痢泄精夜夣鬼交惊悸健忘骨髓伤败及阳事不兴胃冷精流隂囊湿痒膀胱疝气小肠下脾肾俱弱症结痰饮霍乱吐防转筋不止胸膈逆气艰饮食服之补肾填精壮阳补虚损暖腰膝缩便涩精温中去痰止呕吐暖下元定心气消食止渇荣肌除茎中寒热疼逐寒湿诸冷痹去一切风益精髓去腰膝冷益顔色破症结开胃进食明目
　　川乌【麺炒去皮】川萆　茴香【炒】杜仲【醋浸炒】蜀椒【去目炒】当归　木　栢子仁　兎丝子【酒浸】熟地黄【酒浸各三两】川栋子【三两半去核】泽防　逺志【甘草煮去心】川巴防【紫者去心酒浸】牛膝【酒浸】肉苁蓉【酒浸炒】葫芦巴【酒浸炒】山茱茰【去核炒】白茯苓【去皮】蛇床子【各二两】破故纸【四两炒】苍术【五两米泔浸去皮茅山者佳】
　　右为细末酒糊为丸如梧桐子大每五六十丸空心食前盐汤下温酒亦得日进二服
　　猪肚丸　治男子妇人一切劳疾四肢羸痩口苦舌亁日多睡夜间不眠咳脓血脚手疼酸背膀拘急诸药不治者
　　大黄【炮】鳖甲【醋炙黄】柴胡　秦艽　附子　黄连【各一两】细辛　川乌　黄耆　桃仁　甘草　亁姜【各五钱】青蒿子【半升】葱白　薤白【各一握】乌梅【五个取肉小便浸】杏仁【五钱】
　　右为末用獖猪肚一枚安药在内用线缝之童子小便五升同入火瓦瓶内煨极熟取出肚子研烂细切葱薤白同研无灰酒一斗煎成膏入飞罗麺四两同丸梧子大每服三十丸盐汤空心吞下日三服以衣葢之出汗如胶甚妙
　　聚寳丹　治五劳七伤诸虚不足温中正气袪风活血逐寒除湿填精益髓强隂壮阳聪耳明目开心益智暖胸化食消痰寛中杀丸虫通九窍补五脏秘精止梦遗除咳实肌肤治腰膝疼痛轻身
</div>
    <div class="pagination">
<a href="普济方四库_page899.html">上一页</a><span>...</span><a href="普济方四库_page895.html">895</a><a href="普济方四库_page896.html">896</a><a href="普济方四库_page897.html">897</a><a href="普济方四库_page898.html">898</a><a href="普济方四库_page899.html">899</a><span class="current-page">900</span><a href="普济方四库_page901.html">901</a><a href="普济方四库_page902.html">902</a><a href="普济方四库_page903.html">903</a><a href="普济方四库_page904.html">904</a><a href="普济方四库_page905.html">905</a><span>...</span><a href="普济方四库_page901.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
