<!DOCTYPE html>
<html>
<head>
    <meta charset="UTF-8">
    <title>圣济总录 - 第 56 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 56 页/共 447 页</h1>
    <div class="content">　　治伤寒后毒瓦斯上攻，津液燥少，大渴引饮。土瓜根汤方土瓜根 甘草（炙各半两） 豉（半合）上三味，并细锉，分作三服，每服用水一盏半，入大枣二枚劈破，同煎至七分，去滓食后温服。

　　治伤寒后体虚，心脾积热，口干烦渴。栝蒌丸方栝蒌根 黄连（去须） 茯神（去木） 麦门冬（去心焙各一两） 桑根白皮（锉） 犀角屑 人参 地骨皮 铁粉 黄芩（去黑心各三分） 甘草（炙半两）上一十一味，捣罗为末，炼蜜和捣五百杵，丸如梧桐子大，每服三十丸，食后煎小麦汤下。

　　治伤寒烦渴，饮水无度，日渐瘦悴。知母犀角汤方知母（焙） 犀角屑 升麻（各半两） 石膏（碎三分）上四味，并细锉，每服五钱匕，以水一盏半。入竹叶三七片，小麦五十粒，同煎至七分去滓，入土瓜根汁栝蒌根汁各半合，搅匀食后温服。

　　治伤寒汗后烦热，燥渴不止。黄芩饮方黄芩（去黑心） 桑根白皮（锉各三分） 葛根（锉） 麦门冬（去心焙各一两） 甘草（炙半两）上五味，粗捣筛，每服三钱匕，水一盏，煎至七分，去滓温服，不拘时。

　　治伤寒大汗后烦渴，及热不解。知母汤方知母（焙） 人参 石膏（碎各一两） 甘草（炙半两）上四味，粗捣筛，每服三钱匕，水一盏，煎至六分，去滓温服，不拘时。

　　治伤寒烦渴，小便不利。猪苓汤方猪苓（去黑皮锉） 赤茯苓（去黑皮） 滑石（碎） 葛根（锉） 泽泻（锉）上五味，等分，粗捣筛，每服五钱匕，水一盏半，煎至八分，去滓不计时候温服。

　　治伤寒霍乱，发热烦渴。紫苏丸方紫苏叶 藿香叶（各二两） 干木瓜（不入盐者） 人参 甘草（微炙锉各一两） 白茯苓（去黑皮三两） 桂（去粗皮半两）上七味，捣罗为细末，入麝香二钱，同研令匀，炼蜜和丸，如樱桃大，每服一丸，嚼破，以温熟水下，不拘时候。

　　卷第二十三

　　伤寒烦躁

　　论曰伤寒阳气多阴气少，病发于阳经者，故令烦躁，其候身热而烦，渴引水浆，若胃中干燥者，必谵语，亦有少阴经烦躁者，当辨之。

　　治伤寒太阳中风，脉浮紧，发热恶寒，身疼痛，不汗出而烦躁者，大青龙汤主之，若脉微弱，汗出恶风者，不可服之，服之则厥逆筋惕肉 ，此为逆。大青龙汤方麻黄（去根节六两） 桂（去粗皮） 甘草（炙锉各二两） 杏仁（去皮尖双仁炒四十枚） 石膏（如鸡子大碎）上五味， 咀如麻豆大，每服五钱匕，水一盏半，生姜五片，枣二枚劈，煎至八分，去滓温服，汗出多者，温粉粉之，一服汗者，停后服。

　　治伤寒太阳病发汗后，大汗出，胃中干，烦躁不得眠，欲饮水者，少少与之，令胃气和则愈，若脉浮小便不利，微热消渴者。五苓散主之方猪苓（去黑皮） 白术 赤茯苓（去黑皮各三分） 桂（去粗皮半两） 泽泻（一两一分）上五味，捣罗为散 每服二钱匕，白饮调下日三，多饮暖水汗出愈。

　　治伤寒若吐若下后，七八日不解，热结在里，表里俱热，时时恶风，大渴舌上干燥而烦，欲知母（六两） 石膏（一斤碎） 甘草（二两炙） 人参（三两）上四味， 咀如麻豆大，每服五钱匕，水一盏半，入粳米一匙同煎，米熟去滓温服。立夏后立秋前乃可服，立秋后不可服，正月二月三月尚冷，亦不可服，服之则呕利而腹痛，诸亡血虚家，亦不可服，服之则腹痛，利者但可温之当愈。

　　治伤寒汗下后，病仍不解烦躁者。茯苓四逆汤主之方白茯苓（去黑皮四两） 人参（一两） 附子（一枚生用去皮脐破八片） 干姜（一两半） 甘草（二两炙）上五味，锉如麻豆大，每服五钱匕，水一盏半，煎至八分，去滓温服。

　　治伤寒少阴病吐利手足逆冷，烦躁欲死者。吴茱萸汤主之方吴茱萸（汤洗焙炒一升） 人参（二两）上二味， 咀，如麻豆大，每服五钱匕，水一盏半，生姜一枣大切，大枣二枚劈，煎至八分，去滓温服日三。

　　治伤寒烦躁不解，脉大喘热头疼。知母汤方知母 栝蒌根 甘草（微炙各一两） 石膏（二两）上四味，粗捣筛，每服三钱匕，水一盏，入粳米少许，煮米熟去滓温服，不拘时。

　　治伤寒头痛大热烦躁。黄芩散方黄芩（去黑心） 玄参（各二两） 大黄（锉炒） 甘草（炙锉） 枳壳（去瓤麸炒各一两） 升麻（一两半焙）上六味，捣罗为散，每服二钱匕，熟水调下立愈。

　　治伤寒心神烦躁，壮热狂言，毒瓦斯伏留于胸膈。大黄汤方大黄（锉炒） 黄连（去须） 甘草（炙锉各半两） 麦门冬（去心焙柴胡去苗各一两）上五味，粗捣筛，每服三钱匕，水一盏，入竹叶十片，生姜三片，煎至六分，去滓温服不拘时。

　　治伤寒烦躁退热。葛根散方葛根（锉） 黄 （锉） 甘草（炙锉各五两） 山栀子仁（八两） 石膏（碎研三两）上五味，捣研为散，每服二钱匕，新汲水入蜜调下。

　　治伤寒狂躁闷乱。大安丸方凝水石（半斤 赤黄土内罨两宿取出研末用菠 汁和作饼阴干再研又和又阴三次为度）朴硝（四两） 甘草（二两炙锉为末）上三味，同研匀细，再用菠 汁和丸，难丸即入少许炊饼，丸如弹子大，又有丸如梧桐子大，每服一丸，生地黄汁化下，如复躁时，即化大丸子，下小丸子十五丸，只一服定，如无地黄汁，新水化下。

　　治伤寒大热，烦躁闷乱。不灰木散方不灰木（二两） 滑石（研） 凝水石（ 研） 板蓝根 甘草（生用各一两）上五味，捣研为散，每服二钱匕，用生米泔化乳糖一枣大调下。

　　治伤寒烦躁，闷乱不解。鸡清散方郁金（二枚一枚生使一枚煨熟）上一味，捣罗为散，用新汲水一盏，生鸡子清一枚，调匀顿服，取利一行，躁热立定。

　　治伤寒阳盛烦躁，及夏月中热发躁。八石散方代赭（三两） 凝水石 甘草（炙锉别为末） 不灰木（各八两） 金星石 银星石 云母石膏 太阴玄 精石（各四两） 阳起石（二两别生研）上一十味，除阳起石甘草外，余八味固济瓷罐中歇口，约一秤炭火 赤，频将代赭出醋中淬五度，去火候冷取出，湿地上纸衬。盆合土盖两宿，捣罗更细研，三二日，入阳起石甘草末拌匀，每服半钱至一钱匕，生姜蜜水，或新汲水调下。

　　治伤寒躁闷，口干时渴，狂言乱道。凝水石丸方凝水石（半斤用炭火半秤烧半日取出放温土上出火毒研两日令极细以瓮器盛于井中浸一宿） 龙上五味，合研匀细，糯米粥和丸，如弹子大，每服一丸，生姜蜜水化下。

　　治伤寒烦躁狂言，咽膈壅闷，口干多渴。梅红汤方乌梅肉（炒） 知母（焙） 贝母（去心） 藿香叶 五味子 蛤粉 人参 赤茯苓（去黑皮） 大黄（锉炒） 甘草（炙锉各一两）上一十味，粗捣筛，每服三钱匕，水一盏，入小麦竹叶，煎至六分，去滓温服。

　　治伤寒热盛，狂躁闷乱，欲发黄及发疮胗，热毒瓦斯盛，口干烦渴。必效散方生地黄 生地胆草 生龙胆（并研绞取汁三停共一盏同浸横纹甘草末一两候汁尽阴干）菠（紫叶肥者去茎阴干半两） 龙脑（一钱研） 牛黄（半钱研）上六味，捣罗甘草菠 为末，与龙脑牛黄合研，每服二钱匕，研林檎绞取汁。新汲水相和调服，如心烦躁热，及欲发黄，即别入龙脑少许和鸡子清调服，小儿服一钱或半钱匕。

　　治伤寒三日后心烦躁热狂言。铅霜散方铅白霜（一分） 马牙硝（一两）上二味，研匀，每服半钱匕，生姜蜜水调下，小儿一字匕。

　　治阳毒伤寒五六日以上，但胸中烦热，干呕躁闷。芦根汤方芦根（一两） 知母（焙） 栝蒌根 柴胡（去苗） 黄芩（去黑心） 甘草（炙锉各一两半）上六味，粗捣筛，每服二钱匕，水一盏，生姜三片，煎至七分，去滓温服不拘时。

　　治伤寒温病后烦躁。龙胆汤方龙胆 葳蕤 芍药 黄芩（去黑心） 石膏 麻黄（去根节） 升麻 甘草（炙锉各三分） 葛根（锉一两） 桂（去粗皮） 大青（各半两）上一十一味，粗捣筛，每服三钱匕，水一盏，生姜一枣大拍碎，煎至六分，去滓温服。

　　治伤寒七八日，汗后心烦躁渴。人参汤方人参 黄芩（去黑心） 柴胡（去苗） 葛根（锉各一两） 山栀子仁 甘草（炙锉各半两）上六味，粗捣筛，每服五钱匕，水一盏半，生姜一枣大拍碎。煎至七分去滓，不拘时温服。

　　治伤寒阳明病，脉浮而紧，咽燥口苦，腹满而喘，汗出不恶寒。反恶热身重，若发汗则躁，心愦愦而反谵语，若加温针，必怵惕烦躁不得眠，若下之。则胃中空虚。客气动膈，心中懊 ，舌上胎者。属栀子豉汤方栀子仁（肥者四枚擘） 豉（半两）上二味，以水二盏，煎栀子取一盏，入豉再煎取七分，去滓温服，一服得吐者止。

　　治伤寒火逆下之，因烧针烦躁者。属桂枝甘草龙骨牡蛎汤方桂（去粗皮一两） 甘草（炙锉） 龙骨 牡蛎熬（各二两）上四味， 咀，如麻豆大，每服五钱匕，水一盏半，煎至七分，去滓温服日三。

　　治伤寒烦躁，身热谵妄。硝石丸方硝石（半两） 丹砂（一分）上二味，细研，糯米粥和丸，如樱桃大。每服一丸，生糯米汁入油一两点化药，青柳枝打匀服。

　　治伤寒阴阳不顺，发躁闷乱，气虚呕逆。神应散方丹砂（研） 石硫黄（研各一钱） 土硝（二钱） 蛤粉（三钱半） 人参 白茯苓（去黑皮各一分）上六味，捣罗为散，每服一钱匕，用脂麻水调下，不计时候服。

　　卷第二十三

　　伤寒厥

　　论曰伤寒病手足逆冷，其名曰厥，此因阳气衰阴气盛，阴胜则阳脉逆而不通于四肢，所以逆冷。其证令人恶寒，不饮水，下利清谷，或清便自调，或小便数，外证默静，是其候也。

　　宜温之灸之，若灸之而手足不温者，为难治，然厥亦有热者，先发热而后厥。热深厥亦深，热微厥亦微，脉虽沉伏，按之当滑，若或畏热，或饮水，或扬手掷足，烦躁不得眠，大便秘，小便赤，外证昏愦者，虽厥不可温也，宜下之。

　　治伤寒手足厥逆，微喘脉不出。通脉四逆汤方附子（炮裂去皮脐半两） 干姜（炮裂一两半） 人参（一两） 甘草（一两炙）上四味，各锉如麻豆，每服五钱匕，水一盏半，煎至八分，去滓温服。

　　治伤寒手足厥寒，脉细欲绝。当归四逆汤方当归（切焙） 桂（去粗皮） 芍药 细辛（去苗叶各一两） 木通 甘草（炙各七钱）上六味，锉如麻豆，每服五钱匕，水一盏半，枣二枚劈破，煎至八分，去滓温服。

　　治伤寒下利清谷，里寒外热，汗出而厥，腹痛兼呕。芍药汤方芍药（一两） 附子（炮裂去皮脐三分） 人参 甘草（炙各半两）上四味，锉如麻豆，每服五钱匕，水一盏半，入生姜半分拍碎，同煎至八分。去滓温服，日晚再服。

　　治伤寒手足厥冷，脉细欲绝者。吴茱萸汤方吴茱萸（汤淘三遍焙干炒） 当归（切焙） 芍药（各一两） 甘草（炙三分） 干姜（炮裂半两） 桂（去粗皮一两） 辛（去苗叶三分）上七味，粗捣筛，每服五钱匕，水一盏，酒半盏，枣三枚劈破，同煎至八分，去滓温服。

　　治伤寒手足厥冷，汗出脉微。白术汤方白术（一两） 人参（三分） 桂（去粗皮） 干姜（炮裂） 附子（炮裂去皮脐各半两） 甘草（三分炙）上六味，锉如麻豆，每服五钱匕，水一盏半，煎至一盏，去滓温服。

　　治伤寒四肢厥冷，又下利恶寒。附子汤方附子（炮裂去皮脐半两） 甘草（炙） 干姜（炮裂） 芍药（各一两）上四味，锉如麻豆，每服五钱匕，水一盏半，煎至一盏，去滓温服。

　　治伤寒里寒外热，手足多厥。人参汤方人参 白术（各一两） 细辛（去苗叶） 干姜（炮裂各三分） 甘草（半两炙）上五味，粗捣筛，每服五钱匕，水一盏半，煎至一盏，去滓食前温服。

　　治伤寒四逆。阳起石丸方阳起石 太阴玄精石 硝石 附子（炮裂去皮脐等分）上四味，捣研为细末，汤浸蒸饼和丸，如梧桐子大，每服五丸至十丸，新汲水下，汗出解。

　　治伤寒手足厥冷，脉沉细。正阳丸方硫黄（一两） 硝石（一两） 太阴玄精石（半两）上三味，细研，入瓷瓶子内，瓦子塞口，黄泥固济阴干，以炭火一斤，养令火尽，放冷出药，研如粉，酒煮面糊和丸，如梧桐子大，每服十五丸至二十丸。热酒下，不计时候。

　　治气虚阳脱，体冷无脉，气息欲绝，不省人事，及伤寒阴厥，百药不效者，葱熨法葱（一斤水洗净）上以麻缕缠如盏许大，切去根及叶，惟存白长二寸许，如大饼 ，先以火 一面令通热，乃以热处放在病患脐中连脐下，其上以熨斗满贮火熨之，令葱饼中热气入肌肉中，须预作三四饼子，一饼坏不可熨，又易一饼，良久病患当渐醒，手足温有汗，更服四逆汤辈温其内，即瘥。

　　卷第二十四

　　伤寒头痛

</div>
    <div class="pagination">
<a href="圣济总录_page55.html">上一页</a><span>...</span><a href="圣济总录_page51.html">51</a><a href="圣济总录_page52.html">52</a><a href="圣济总录_page53.html">53</a><a href="圣济总录_page54.html">54</a><a href="圣济总录_page55.html">55</a><span class="current-page">56</span><a href="圣济总录_page57.html">57</a><a href="圣济总录_page58.html">58</a><a href="圣济总录_page59.html">59</a><a href="圣济总录_page60.html">60</a><a href="圣济总录_page61.html">61</a><span>...</span><a href="圣济总录_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
