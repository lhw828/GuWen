<!DOCTYPE html>
<html>
<head>
    <meta charset="UTF-8">
    <title>疡医大全 - 第 112 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 112 页/共 163 页</h1>
    <div class="content">　　（袁鼎臣卖三两一张）。贴一切风湿，筋骨疼痛，立刻止痛。
　　人参（另研） 大熟地 黄 五加皮（去粗皮，各五钱） 大附子（去皮、脐） 当归 川续断川牛膝 尺桂（如无，浓桂代，各三钱） 杏仁（去皮、尖） 白芷（去梢，各一钱五分）上药同麻油一斤，熬至药枯，滤清去渣，将油复入净锅内，入人参末文火熬至滴水成珠不散，入炒锅飞黄丹七两收之，倾入水内，拔去火毒，瓷罐密贮，临用摊贴。
　　
　　临河风气药酒
　　当归身（一两五钱） 白芍药 薏苡仁 生地（各一两） 香附 杜仲（各八钱） 虎骨（酥炙）秦艽（各六钱） 真川芎（七钱） 川续断 羌活 五加皮（各五钱）上用头生酒三十斤，封固煮三炷香，放土地上退火气一七，每晚温饮一杯。
　　
　　紫金锭
　　 治周身风湿，筋骨疼痛，三服痊愈。
　　罂粟壳（净末，六两） 闹阳花（火酒拌，晒干） 麻黄（去节炒，各四两） 自然铜（ ，一两五钱） 寒水石（ ，一两） 草乌（黑豆同煮，去豆） 乳香（去油） 全蝎（水洗焙干） 川芎 当归 白芷 甘草（各五钱）上为细末，瓷瓶密贮，或用陈老米糊和捣为饼，重二三钱阴干密贮，每用量人老弱壮实，用酒磨化三四五分为率，热酒和服，取汗避风要紧。
　　走注风毒疼痛，小芥子研末，和鸡子清调敷。
　　诸般皮里痛 何首乌末用生姜汁调成膏，敷痛处，以帛裹用，火烘鞋底熨之。
　　
　　太乙神针
　　《（集验》）治一切痛风寒湿，筋骨疼痛。
　　人参 麝香（各四两） 山羊血（二两） 广三七（八两） 千年健 肉桂 乳香 苍术 小茴香 钻地风 真川椒 没药（各一斤） 防风 蕲艾（各四斤） 穿山甲（八两）共为细末。用棉纸一层，高方纸二层，宽裁一尺二寸五分，长裁一尺二寸，将药薄薄铺匀在上，一针约用药七八钱，紧卷如花爆式，务要紧实，两头用纸封固，外用印花布包，面亦要整齐好看。用时将针以火 着，或按穴道，或在痛处，下衬以方寸新红布数层，将针按上，若火旺布薄觉疼，可加垫布数层，但针必须三四枝点着，一针 熄，又换一针，连进七针，无不立愈。近日亦有用粗纸衬患上针者亦效。
　　但衬纸衬布，俱要垫得平稳，若垫得有皱折，便要走泄火气，至伤良肉，起泡成灸疮矣。脐间少腹非多衬红布不可轻试，若衬得不浓，怕灸疮溃烂误事。（太乙神针其功甚巨，极有奇验，只恐施之不善，适足误事。澄曾见用此针隔皮袍针左臂麻木者，孰知持针重按，而皮袍袖口折叠，火气蒸伤臂肉成疮为害，六十余日始愈，此其小误也。又见一张姓妇，年三十余，患腹痛服理中汤未愈，一医用太乙神针针脐下丹田，一针其痛稍止，次日又针，而其腹痛更甚，岂知妇女皮肤被药针火气走散，灸疮大作，溃烂钟口一块，洞腹透肠，无法补救而死。嗟乎！腹痛未必即亡，而医之用针不善，致戕其生，岂可归咎于太乙神针乎！故不得不详述其误，以诫后之用此针者留意焉。）
　　
　　卷二十八　诸风部疡风门主论
　　王肯堂曰： 疡风乃风邪积热居于肺腑，久而不散，流溢皮肤，令人颈边胸前腋下，自然斑驳点点相连，其色微白而圆，亦有紫色者，亦无痛痒，凡此皆风之与热伏于肌腠之间，气血不和，乃生此疾也。（《准绳》）
　　
　　卷二十八　诸风部紫白癜疯门主论
　　　r紫白癜疯　p04-a41a203.bmp　r陈实功曰：紫白癜疯，乃是一体而分两种也。紫因血滞，白因气滞，总因热体风湿所侵，凝滞毛孔，气血不行所致。此皆从外来而成者，初起以万灵丹发汗散之。（《正宗》）
　　
　　卷二十八　诸风部紫白癜疯门主方
　　
　　白癜疯酒
　　苦参（五斤） 露蜂房（五两） 刺 皮（一个）上药咀片，水三斗煮一斗，去渣用汁，细酒曲五斤，炊黍米三斗，作饭拌曲，同药汁，如酿酒法，酒成榨去糟，食前温服一二杯。
　　三味黄 丸（张仲景。）黄 （三两） 苍耳子（一两） 防风（三钱）水法叠丸，米饮送下三钱。
　　手上白癜疯 凤仙花一棵，带泥入砂铫内煮滚洗之。
　　紫白癜风汗斑。（张仲景。）硫黄 密陀僧（各一钱） 白砒（六分）研细，陈醋调擦。
　　又方 白附子、硫黄各等分，研细，姜汁调匀，茄蒂蘸擦。
　　肥皂方白芷 山奈 皂角 甘松（各二钱） 白附子 潮脑 楮实子 绿豆粉 密陀僧（各一钱）研细，用去净皮弦肥皂一斤，捶匀擦洗。
　　又方白砒（二钱） 川贝母 白芷（各五分） 雄黄（一钱） 白附子（一钱五分）研细，乌鸡蛋调搓。
　　白癜疯。（孙真人。）硫黄、明矾各等分，研细末敷之。
　　癜风。（李时珍。）茄子蒂蘸硫黄末擦之，取其能散血，白癜用白茄蒂，紫癜用紫茄蒂，各从其类也。
　　紫云疯 紫背浮萍阴干一两，硫黄五分，研细，麻油调搓。
　　
　　
　　卷二十八　诸风部大麻疯门主论
　　　r大麻疯　p04-a41a204.bmp　r陈实功曰：大麻疯乃天地间异证也，总之骤被暴晒，雾露风雨之气所侵，或房欲后体虚为风邪所袭，或露卧当风，久卧湿地，总由风湿相乘，气血凝滞，表里不和，脏腑痞塞，阳火所变，此其根蒂也。其患先从麻木不仁，次发红斑，久则破烂浮肿无脓，治法初宜发汗，久当培助气血。（《正宗》）又曰：皮死麻木不仁，肉死刀割不痛，血死破烂流水，筋死指节脱落，骨死鼻梁崩塌，此为五不治。
　　又曰：心受之先损于目，肝受之面发紫泡，脾受之遍身如癣，肺受之眉毛先脱，肾受之足底先穿，此为五败证，不治。
　　又曰：治之当戒房事，浓味动风等物。
　　《脉诀》曰：脉洪大者生，沉细者死。
　　汪省之曰：大麻疯有三因：一曰风毒，二曰湿毒，三曰传染。（《理例》）诀云：治风先治气，气足风自除，治风先治血，血足风自减。故当分气血二治，有养气养血之别，故治风之要，莫稳于益气活血为主。
　　蒋示吉曰：眉落眼盲，唇翻声噎，皆为难治。所以然者，由邪正交攻，气血沸腾，而湿痰死血充满于经络之中，热胜则肉腐，故生虫生疮，痛痒麻木也。治法内通脏腑，外发经络，养荣益卫，补正逐邪，大剂峻补久服，而虫疮痛痒麻木俱自愈矣。（《说约》）冯鲁瞻曰：经文治法，有发汗与刺血二法，汗出以泄荣卫之怫热，刺肿以恶血之留蓄。子和曰：一汗抵千针，盖以刺血不如汗之周遍也，尤宜助胃气以固根本，实卫气养荣血以继之。盖原其本，皆由嗜欲劳动气血，不避邪风冷湿，使湿气与胃气相干而致，是正虚为本，而湿热是标也。虽曰是风，不可纯作风治。（《锦囊》）林氏曰：或问何为疠风？何经受病？何故多死而少生？答曰：疠者厉也，即阴阳乖戾之气，俗称大麻风者是也。此气乃天地间阴霾湿热贼风，不正之气，若入肺家，元气先亏，则鼻窍易于触受，而皮毛腠理因之不密，倘然早起晏眠，宵行露宿，则毒瓦斯先由鼻入，而阳明独受其邪，盖鼻为肺之窍，而手足阳明经之络，起于鼻之交中，故人在气交之中，而鼻为肺与肠胃出纳升降之门户，一受风邪，则鼻塞息粗，打嚏流涕，眉棱酸痛，是其征也。所以毒厉之气，由鼻而直入阳明之络，先则眉痒而渐脱落，两颧红润浮肿而痒，渐至两臂皮粗毛落，甚而通身肌肤淫淫作痒难忍，其毒深入血脉之中，则湿热蕴积生虫，侵蚀脏腑，治蛀肌肉，久久精神枯涸，诸虫聚食，传为痨瘵而死。（《活人录》）又曰：或问虽为乖戾之气潜伏脉络之中，若以清散疏解之药治之，自当速愈，何至生虫，沿蛀皮肤，脏腑败坏，腐烂而死也？答曰：经云：大风苛毒，虚邪贼风，皆阴闭湿热郁蒸之气所化，其性本热，及至阳明，又两阳合明，乃多气多血之府，由是气温血热，最易生虫，虫多蔓延，尤难缓治。病者先失于不觉不知，继则误于缓视而毒深，再则不得其法而无效，遂至于败坏而死，非厉风即可以杀人也，患者慎之。
　　又曰：此证须在一月之内，速为清散，可保无恙。其精神气血未衰，六脉洪大而实，或洪数有力者，用汗吐下三法分表里攻逐之，使毒瓦斯不得稽留而速化，继服清热解毒，凉血补血之剂，禁用辛燥之药，及耗津精血液，而助酷烈之势，但患者必须清心寡欲，远色忌口，方为有益。
　　冯鲁瞻曰：大风病，是受天地间杀物之风，古人谓之疠风者，以其酷裂暴悍耳。
　　须分在上在下，在上者以醉仙散取臭涎恶血于齿缝中出，在下者以通天再造散取恶物陈虫于谷道中出，所出虽有上下道路之殊，然皆不外乎手足阳明二经，盖肠胃为市，无物不受，脾肺二经之腑，脾主肌肉，肺主皮毛，乃腑病及于脏也。治此病者，须看其疙瘩与疮，若上先见，在上体多者，病在上也；下先见，在下体多者，病在下也；上下同得者，在上复在下也。胃与大肠，无物不受，此风之入人也，气受之则在上多，血受之则在下多，气血俱受者甚重，是非医者神手，病者铁心，罕有得愈，若从上或从下以渐而来者，皆为可治，但人易缓忽，不能断味绝色，则难免再发，再发则终不救矣。
　　又曰：风起于八方，应其时则物生，违其时则物杀，凡人中气不足如持虚受物，乃感受此杀物之气，郁而成湿，久而成热，气浊血污，历传脏腑，生虫溃肌，流行为害，虫食心则足底穿，膝肿，食肝则眉落，食肺则鼻崩声哑，食肾则耳鸣啾啾，耳弦生疮，或痹或痛，如针刺状，食身则皮痒如虫行，自头而来为顺风，自足心起者为逆风，总由湿热之毒，流结而成也。先以再造散下之，稀粥调理，勿妄动作劳，后以醉仙散取臭涎恶血于齿缝中出，或吐或利，以泄越其邪，面黑渐白而安。
　　又曰：大风证者，所因不一，或色欲当风，或醉卧湿地，或乘热脱衣，或汗出入水，或空心饥饿，山行感山岚瘴气，或劳役奔走，途中冒寒雨阴露，皆由内伤形体，不知避忌，外感风湿毒瓦斯，入于皮毛血脉肌肉筋骨之间，当时失于驱散，停积既久，以致荣卫不行，内外熏蒸，内则生虫，外则生疮，脏腑经络皆受患矣。眉毛先落者，毒在肺；面发紫泡者，毒在肝；脚底先痛或穿者，毒在肾；遍身如癣者，毒在脾；目先损者，毒在心，此五脏受病之重者也。古人谓大风疾三因五死。三因者：一曰风毒，二曰湿毒，三曰传染。五死者：一曰皮死，麻木不仁；二曰脉死，血溃成脓；三曰肉死，割切不痛；四曰筋死，手足缓纵；五曰骨死，鼻梁崩塌；与夫眉落眼盲，唇翻声噎，皆为难治。所以然者，由邪正交攻，气血沸腾，而湿痰死血充满于经络之中，热胜则肉腐，故生虫生疮，痛痒麻木也，治法内通脏腑，外发经络，养荣益卫，补正逐邪，大剂峻服久服，而虫疮痛痒麻木自愈。亦须首尾断酒戒色，忌食发风动气，荤腥盐酱，炙 生冷之物，清心寡欲，方保无虞。
　　又曰：疠疡所患，非止一脏，然其气血无有弗伤，兼证无有弗杂，况积岁而发现于外，须分经络之上下，病势之虚实，不可概施攻毒之药。当先助胃壮气，使根本坚固而后治其疮，盖病有变有类之不同，而治法有汗有下，有砭刺攻补之不一，兼证当审轻重，变证当察后先，类证当详真伪，而汗下砭刺攻补之法，又当量其人之虚实，究其病之源委而施治焉。盖虚者，正气虚也；实者，病气实也。再造散治其病在阴者，用皂角刺直达病所，出风毒于荣血中，肝主血，恶血留止，属肝也；且虫亦生于厥阴，风木所化，用此以治其脏气杀虫为主，白丑者专入胃与大肠，既走下焦血分，复去气中湿热，追虫取积，从大小便而利出之，郁金者因性轻扬，善治郁遏气血之凝滞，因味苦辛，善消阳毒积热之亢炎，以大黄引入肠胃荣血之分，利出瘀血虫物。醉仙散治其病在阳者，用鼠粘子解散阳明风毒，遍身恶疮，胡麻逐诸风润皮肤，蒺藜散恶血而清胃，通鼻气而祛风，防风为诸风之总司，栝蒌根解烦热之要领，枸杞润肾燥而祛风，蔓荆散风淫而明目，苦参专攻湿热，扫除溃疡，以祛赤癞落眉之毒，八者祛风散毒，上下内外周而至矣。
　　又曰：风有三十六证，而厉风为最酷，感之难免于死者，以其更多不守禁忌也。经曰：脉风盛为疠，疠者恶也。脉主血，血热而杀厉之气袭之，则血脉凝泣，卫气不行，其气不清，鼻为呼吸之所要，宗气由之出入也。今营运之气不能上升为用，故鼻柱腐坏，肌肉溃疡也。
　　又曰：一贫妇因无膏粱浓味，故服醉仙散外，又服加减四物汤百余剂，半年之间，月经行而风证亦愈，故贵薄滋味也。
　　《风论》曰：风气与太阳俱入行诸俞，散于分肉之间，与卫气相干，其道不利，故使肌肉愤 而有疡，卫气有所凝而不行，故其肉有不行也。疠者，有营气热 ，其气不清，故使鼻柱坏而色败，皮肤疡溃，风寒客于脉而不去，名曰疠风，或名曰寒热。
　　《长刺节论》曰：病大风骨节重，须眉堕，名曰大风，刺肌肉为故汗出百日，刺骨髓汗出百日，凡二百日须眉生而止针。疠风者，素刺其肿上已，刺以锐针，针其处，按出其恶气，肿尽乃止，常食方食，无食他食。
　　《脉要精微论》曰：脉风成为疠。
　　张景岳曰：疠风即大风也，又谓之癞风，俗又名为大麻风。此病虽名为风，而实非外感之风也，实以天地间阴疠浊恶之邪，或受风木之化，而风热化虫，或受湿毒于皮毛，而后及营卫，或犯不洁，或因传染，皆得生虫，盖虫者厥阴主之，厥阴为风木，主生五虫也。虫之生也，初不为意，而渐久渐多，遂致不可解救，诚最恶最危最丑证也。又《千金》云：自作不仁极恶之孽也，所以最为难治。观孙真人云：尝治数百人，终无一人免于死者，盖无一人能守禁忌故耳，唯一妇人病愈后，又服加减四物汤百余剂，半年之上，方得经行，十分痊愈。又丹溪治五人，亦唯一妇人得免，以其贫甚且寡，无物可吃也。外三四人者，越二三年皆复作而死。由此观之，可见此证非得出奇秘方，鲜能取效，故予逢此证，不敢强以为知而妄施治疗，亦不敢强言治法，以惑后人，至若古人论治之法，亦甚详悉，用之得宜，虽病根未必可拔，而延保余年，夭枉自亦可免，由是求遍诸说，则惟薛立斋《疠疡机要》论列已全，今择其要并诸论之得理者，以为证治纲领。
　　《耆婆恶病论》曰：疾风有四百四种，总而言之，不出五种，即是五风：一曰黄风，二曰青风，三曰白风，四曰赤风，五曰黑风，其风合五脏，故曰五风。五风生五虫，黄风生黄虫，青风生青虫，白风生白虫，赤风生赤虫，黑风生黑虫，食人五脏。若食人脾，语变声散；食人肝，眉睫堕落；食人心，遍身生疮；食人肺，鼻柱崩倒，鼻生息肉；食人肾，耳鸣啾啾，或如车行雷鼓之声；若食人皮，皮肤顽痹；食人筋，肢节堕落。五风合五脏，虫生致多，入于骨髓，往来无碍坏于人身，名曰疾风。
　　疾风者，是疠风之根本也。病之初起，或如针锥所刺，名曰刺风；或如虫走，名曰游风；遍身掣动，名曰 风；不觉痛痒，名曰顽风；肉起如桃李小枣核，从头面起者，名曰顺风；从两脚起者，名曰逆风；如连钱团圆，赤白青乌斑驳，名曰KT 风。或遍体生疮，或如鱼鳞，或如榆荚，或痒或痛，黄汁流出，肢节坏烂，为脓为血，或不痛不痒，或起或灭，青黄赤白黑，变易不定，病起之由，皆因冷热不调，流于五脏，通彻骨髓，用力过度，饮食杂秽，房室不节，虚劳转极，汗流遍体，因兹积热于五脏，致生多虫，食人五脏，骨髓、皮肉、筋节久久败坏，名曰疠风，惟见黑虫者，最为难治，人得此疾，速宜弃家室财物，离妻外家，入山静养，治无有不瘥。
　　徐东皋曰：经云：汗之则疮已，况癞之为风，尤疮之最恶者，故曰疠风。诸疮热久，热则生风，且疠风尤染肃杀之气而成者，若非汗法，何以去其风毒？所以汗之一法，乃治疠之最要者，其余诸方，次第用之。
　　又曰：凡患人身上痒甚，盖以风邪气郁，血不荣敷而然，宜四物汤加黄芩、白芷，调浮萍末服，发汗自愈。
　　张子和曰：一汗抵千针，盖砭血不如发汗之周遍也，然发汗即出血，出血即发汗，二者一律。
　　沈紫亮曰：夫人之生也，禀天地之阴阳，父精母血而成形体，外毫窍，五内腑，周身百骸，十四经络，合于天地同参。故曰：天乃一大天，人乃一小天，然天有晴明昧晦，风寒暑湿燥火之气。而人亦有气血盛衰，喜怒哀乐之情，是故君子调饮食而慎房劳，节喜怒而善摄养，无七情之内伤，避风寒，畏暑湿，忌燥火，无六淫之外感，则病无从而生，是无夭折之患。《上古天真论》曰：上工治未病。愚意非工之能，乃人自治耳。如稍不知节，纵欲纵食，任喜任怒，致七情偏胜，气血不和，六淫易入，百病生焉。即如大麻疯一证，大小轻重，计有三十六种，证最酷烈，最为剧恶，而感之者，变形易质，眉发脱而手足痿，肌肉溃烂，十指堕落，脓秽淋漓，臭恶难闻，人皆怨而避之，可不慎哉！前之先哲，论此证之由有五：一曰风水阴阳所损，二曰源流传染所因，三曰气秽毒注所犯，四曰保养失度所致，五曰感冒积郁所生，此言其大略耳。然麻疯之始由，各有不同，有壮年而发者，有十四五岁而发者，有四五岁而发者，所感有殊，其壮年而发者，因不能节欲，致丧肾元，精液枯涸，腠理不密，易感寒湿之邪，积久不去，况水衰不能生木，则肝虚易动而风生，且风数动易变，与湿相搏，遂化为热，又不能驱之补之，则根坚蒂固，日甚一日，风引湿热之毒攻之肌肉皮毛，壅遏于肌肉经络之间，则气血不行，初或头面手足有一点麻木不仁，如病者之家，明其为恶候，即延医而调治之，明察其得病之浅深，风湿之轻重，刺制不得散漫，速为顺气疏风，燥湿舒筋，健脾补血，则气血和而风湿去矣。
　　如病者因其所患甚微，不以为意而医者又不明其证之暴烈， 然不觉，妄投补泻，致风湿之毒遍流身体，遂致眼反唇翻，眉脱发落，手足痿痹，十指堕折，肌肉溃烂，斯时也虽有轩岐再世，卢扁复生，何能施其术哉？可不痛乎！其十四五岁而发者，元阳未充，天癸未至，肾元何由而伤，盖此非壮年而论，缘先天不足，气血俱亏，肤腠虚疏，为父母者，不明其本源，失于护育，致感寒湿之邪入于筋骨，复受虚风搏结而成，其发之速，其遍之易，非壮年可比，百不能全四五，何也？因其筋骨未坚，肌肉脆嫩，毒易攻耳。其四五岁而发者，尤甚于此，盖人禀父精母血，得成一点真元，然后生两肾，而肾生肝，肝生心，心生脾，脾生肺，五脏成而六腑就，百骸备而皮肉生，完形全体而后生育，此证缘父母交媾之前，先有湿证，所怀之胎，岂无是疾，既生之后，日积月累，遍溢周身，复感风邪，湿遇风而化热，熏蒸血脉肌肉，遂发此证，故一发即遍，随成坏证，百不一救，皆由父母之故也。然麻疯以前诸家各论，只言其风，不及其湿，因不能明其病之本源，亦非确论。且风属木肝也，而肝主筋，若无湿以兼之，甚则成瘫痪，半身不遂，轻则为筋脉抽掣麻木，挛痹不仁，而麻疯因风湿搏结于骨髓，久而化热，其势日甚，风随鼓动，湿热壅遏于肌肉之间，皮毛之分，初作麻木，此风之病也，迨后皮穿肉腐，筋断骨折，非湿之为害，焉能至此。然湿久则生虫，内食脏腑，外食肌肉，损筋坏骨，久则漫延无所不致矣。但毒发于五脏，亦有可验之处，如毒盛于心，则喜怒不常，面带赤色，言语不快，眼生 肉，多发泡疹，痛痒麻痹不常。毒盛于肝，善怒而色苍，嗌干多忿，上视面生小泡而浮肿。毒盛于肺，多汗恶风，时嗽短气，浑身瘙痒，昼静夜剧，甚则眉发落也。毒盛于脾，身体怠惰，四肢不收，身面黄而弱，遍身红癣，或生瘾疹。毒盛于肾，面目浮而腰脊痛，不能正立，色惨怡颜，则脚底先穿。夫麻疯之证有五死五不治之说，一曰皮死，麻木不仁；二曰肉死，则割切不痛；三曰血死，则肌肉溃烂；四曰筋死，指甲脱落；五曰骨死，鼻梁崩塌，眼断唇翻；五死既现，故曰难治。一曰不能戒忌者不治；二曰酒色不戒者不治；三曰不耐性而多怒者不治；四曰思虑多者不治；五曰大小不利者不治。又曰：男左脚起者难治，女右脚起者难治，此乃业医者之效略，不可不知也。（《医学要则》）
　　二十六种疯证歌诀
　　心经大麻蛇皮疯，脱根邪昧鱼鳞血。肝经鹅掌鼓槌疯，血痹 糕痛癫说。脾经半肢软瘫疯，紫云刺干痒疯别。肺经白癜 毛疯，历节壁泥疹哑列。肾经冷麻漏蹄疯，蛤蟆桃热与水决。胃经雁来疙瘩疯，蝼蝈 曳蛊疯捷。
　　（心经）大麻疯 乃肾虚受湿，肝虚动风，风湿相搏，壅遏于血脉肌肉皮毛，初觉或头面手足一点麻木，不知痛痒，不即医治，渐发遍身，久则眉落唇翻，十指堕脱，肌肉溃烂，不能治矣。（宜麻疯丸、回生丸、还真丹、白花蛇丸、清肾愈风汤。）蛇皮疯（兼肾经）。乃先发臀股间，皮肤迸裂，形如蛇腹之纹，或痛或痒，蔓延周身，发极迅速，若不速治，则不救矣。宜火龙丹兼大补之。忌点刺熏蒸，犯则即死。（宜火龙丹、利疯丹、奇效丸。）脱根疯（此证肾经俱多）。初发起于脚根，并两胯下起水泡，或破裂，或生小疮，或生肿茧，或痛或痒，久则穿烂，沿至足底，俗呼草鞋疯，又名鱼腮疯，同一类也。（宜奇效丸、火龙丹、大消风散。）鱼鳞疯（此证兼肺经）。初发起于遍身干白，浮痒麻木，渐生小疮，变成梅花片，如刀刮鱼靥之皮，痒而搔之则痛，或出黄水，冷热俱怕。（宜一粒金丹、利疯丹、火龙丹，大消疯散。）邪昧疯 初发忽然悲哭，如醉狂言，惊怖喜笑不语，梦昧多魇，或与鬼交，乍寒乍热，心胸饱闷，闻气不食，古云气注。（宜珍宝三生丹、疏风散。）血疯（此证兼肝脾肾三经）。病缘醉饱行房，纵欲或斗狠，裸体入水，或忿怒饮食，或忍饥戮力，风湿内侵，久久邪毒攻冲，初起周身肌肉红肿，形如被杖，遍身血泡，邪乘于阳则旦甚暮平，邪乘于阴则暮甚旦平，或吐衄呕咯等血，或哕噫吞酸，喜怒不常，或生红片，麻木不仁，肿处穿烂，流水不止，或血从大便中出，面目浮肿，头痛脑裂，手足挛痹，皆由风湿之邪，积久化热，而风逞湿热之助，湿热仗风之威，攻冲泛溢，无所不至，攻伤于心肺，则致吐衄等血，攻伤于肌肉皮毛，则致红肿麻木，穿漏溃烂之殃，而成不救之患，可不恤哉？初觉之时，急用疏风散、正阳丹调治，尤可保勿死。
　　（肝经）鹅掌疯（此证兼肺经）。始发起于手心并脚踝拐，生紫白癣，麻痒顽皮，搔之则起白屑，痛痒不常，或生足面，称为鞋带疯，久则穿溃延及遍身。（宜大消疯散、二八济阳丹、小枣丹、黑光汤。）鼓槌疯（此证系肾经而兼肝经）初起时膝间酸痛，怕见寒湿风冷，行步艰难，俗呼为寒湿香港脚，久则肢胫虚弱，骨节大痛，大肉消去，膝盖踝骨渐大，脚趾酸麻，形如鼓槌。（宜神仙换骨丹、枣灵丹、独圣散、洗浴药方。）血痹疯（此属肾为重）。此因体虚而多劳苦，皮腠虚疏，易感风湿之邪，侵入血分，积蓄既久，化热成虫，蠹食肌肉。初起疲倦汗出，卧寐不时，身体摇动如被风吹，久则渐发紫块，痛极则痒，痒极则痛，遂致鼻塌挛跛而死。（宜正阳丹、乳香搜风丸。）糕疯（此证兼脾肾二经）。此缘酒色过度，不避风湿，足三阴经受邪，气血凝滞，久则化热成毒，热盛冲激，泛溢周身，初发于眉棱骨上，或面颊间，结成 ，久变为疮，溃烂臭恶腥秽，脓流粘着之处，即变成疮，头足乖张，眼塌鼻倒，指折唇翻，遂成不救而死。初发速用乳香搜风丸、苦参丸、大消风散，并大补气血，再用药汤洗浴，可保无虞。
　　痛疯 初发四肢骨节抽掣疼痛，昼夜不能屈伸，卧难转侧，久则遂成瘫痪，不能起床。（宜乳香搜风丸、大定风丸、麻黄饮、愈风汤、芎术丹。）癫疯（此证兼脾肾二经）。凡多怒则伤肝，多欲则伤肾，饮食不节则伤脾，然多怒则肝动，肝动则风生，肾多欲则阳虚，阳既虚则阴寒盛矣，脾缘饮食不节而致伤，则不能运化留积而成湿，不即调治，则气血乖张，腠理不固，而六淫之客邪入与主病相合，乃成恶疾。是以初起寒热交作，或呕哕咳吐，皮肉肿胀，若不能驱邪辅正，遂成狂妄叫号，筋挛手振，四肢牵引，甚至歌舞笑骂，毛瘁色败，变证百出而死。初觉即宜（夺命还真丹、三生丹、四磨丹、驱邪安神丸。）（脾经）半肢疯（此证兼肾经）。是证或因先天不足，而受寒湿之邪，或因大醉行房，而酒湿热之气乘虚入于筋骨，外又复感风邪，风木盛而土虚不能生金，肺肾无根，贼邪独胜，故成偏风，或左或右，骨节抽掣，疼痛难忍，手足不能屈伸，营血凝滞，不能行于经络，故筋挛而络纵，遂成瘫痪，呼疼号痛，日夜无休而死，或曰偏风，又曰痿痹，其证一也。（宜乳香搜风丸、宝珍丹、正阳丹、芎术散、驱邪安神丸、救苦再生丹。）软瘫疯 此证缘气血俱虚，肌肉疏缓，肤腠不固，致感风邪，乘虚入骨，久而化热，壅遏于经络，气血不能营运，筋无血养，以致肢体日夜酸痛，手足无力，拘挛不能伸，弛纵不能屈，身软如绵，或骨节举动有声，遂成瘫痪矣。（宜搜风顺气丸、宝珍丹、正阳丹、神仙换骨丹、芎术散。）紫云疯 此证素因气血虚而多火，动彻则汗雨淋漓，然气虚则腠理疏，而衣被之湿易侵皮肤，随又复感风邪，风与湿搏，凝滞于皮肤之间，久则生虫，致起紫黑斑点，延漫遍身，似霞如云，非癣非疥，时作痛痒，久则高肿，渐作麻木，以致丧身害命者，百有四五。（宜清风饮、洗浴药方。）干疯（此证属肝肾二经）。此缘肺气虚而感风邪，然金虚不能生水，肾之本源则津液枯涸，以致肌肤干燥，且风邪入于皮肤既久，变热成湿，故身无痛处，渐生黑白斑点，手足心底发热如烙，遍身发痒，而成调治不痊之证。（宜复元丹，并用药汤洗浴，避风取汗。）刺疯 此系营虚多热，热盛则腠理不密，易于汗出，是以风邪乘虚而入，然汗出多则血益虚，且风之性动，遂壅热横行于经络之间，如遇正争，气逆而不行，故致有刀锥所刺之状，待寻摸时而邪正已分行矣，故痛无定处，譬诸明末流贼，如遇富饶之处，尽情抢掳，及至官军知剿，则又不知去向矣。或肢节间如火烧熨，酸痛难忍。（宜一粒金丹、小枣丹。）痒疯（此证兼肺经） 此病缘卫气素虚，腠理不固，风邪易入，浮游于皮肤之间，故浑身燥痒不息。（宜正阳丹、大消风散。）（肺经）白癜疯（兼脾经）。此证因脾积热，不能生金，肺虚受风，燥其津液，夫血赖脾摄而行，今脾为邪热所困，不能统血而行，肺受风邪，壅滞于皮毛，气血不和，营运失节，风邪所壅之处，渐变为白矣。然四肢为脾之本，皮毛乃肺之合，故起于手足者居多。（宜枣灵丹、神效追疯丸、玉枢丹。）毛疯（兼心肾二经）。此由乘汗入水，或肾虚而履霜坚冰，致受寒湿，久则化火成毒，势盛攻冲，激动心火上炎克肺，而湿热之毒流注经络，故偶然搔触，悴然痛极，如被 毛所螫之状，久则遍体走注，转侧动摇如被刀针剜刺，其体痛楚难忍，如走注已遍，不能救矣。（宜大消风散、乳香搜风丸、大定风丸、利风丹、救苦回生丹、驱邪安神丸。）历节疯（兼肝肾二经）。此证由纵欲伤肾，大怒传肝，兼且不能节避，下伤于湿，外感于风，而风湿之邪乘虚入于筋骨，复又不明调治，蕴蓄既久，则化热成毒，有碍于营卫营运之道，是以肘膝肩膊之间，酸麻抽掣，筋挛节大，手足难以举动，遂成瘫痪矣。（宜驱邪安神丸、救苦回生丹、大定风丸。）壁泥疯（兼肝脾二经）。此证缘肝风气盛，克伤脾土，复又好食生冷动湿之物，致脾虚而不能运化，湿滞于中，积久化热，然脾土肌肉，而风壅湿热之毒，遍行于肌肉之间，气血不运则肉不荣矣。故肌肤变为灰白色，如陈壁泥之状，因湿重风轻，故无痛痒，若延及遍身，则不救矣。（宜乳香搜风丸、芎术散。）疹疯（兼心脾二经）。此证因脾经积湿，致土衰不能生金，肺虚易感风邪，蕴蓄既久，变而为湿热之毒，蒸郁于肌肉之间，则虫生矣。故初起瘾疹如麻豆疥癣之状，或麻痒而不疼，或疼而不麻痒，久则连片穿烂，以成不救之证。（宜小枣丹、玉枢丹。）疯（兼肝脾二经）。凡多怒则伤肝，气有余便是火，致木动而风生矣。脾土受风木之伤，艰于运化，留滞而成湿，且脾土既衰，不能输精于肺，肺亦衰矣。而肝木之邪，乘胜己之脏衰，反挟脾之湿邪上乘于肺，然肺主声，金空则鸣，今被肝脾湿热之邪干，窍塞而不通，故初则声嘶，久则声哑矣。（宜宝珍丹、夺命还真丹。）（肾经）冷疯（兼脾经）。此缘肾虚而感风湿之邪，然肾主骨，肾既虚则骨髓不充，而风湿之邪乘虚入于肢节之间，日久邪甚，盈溢于肌肉之内，故初时为麻木不仁，或时冷痛，或肢节酸疼，遇冬则伏床不起，久则气血不行，发泡穿烂而死。（宜奇效丹、正阳丹、还真丹、乳香搜风丸、冷疯方。）漏蹄疯 此证盖因色欲太过，肾经伤竭，兼又不善趋避，履霜蹈雪，足底受寒湿之邪，积久化热成风，气血不行，故初起先于涌泉穴麻痒不仁，渐发水窠，穿破则流黄水，久则游溢周身，生蠹秽烂，臭恶难闻，为不治之证。（宜奇效丹、火龙丹、乳香搜风丸。）蛤蟆疯（兼肝经）。此缘肺虚而感风湿之邪，蓄于皮肤，久而不散，化热成毒，营卫不行，故浑身发块似蛤蟆之状，破即成疮，流脓出血，臭秽不堪。（宜还真丹、正阳丹、神效追风丸。）核桃疯（兼脾经）。此证缘脾经素有湿痰，土衰不能生金，气虚则表不固，风邪易感，风入交煽，积久之湿痰散漫于肌肉之间，故初起遍身块瘰，大者似栗，三五串连，小者如豆，颗粒成行，其形色胡桃相似。（宜火龙丹、枣灵丹。）又有一种手指挛擘，或足腕股腿腹肋之间，或项颊头面之上，发细黑小块，时值阴雨则发，天气晴明则不见，或每日值阴分则发，阳分则不见，或晴明时其色鲜明，阴雨时则变紫黑而痛者，名曰蠹痴疮。此因风湿之邪郁久不散，入于脏腑，必祛风养血调气，清阳燥湿，若不速治，变成大疯，则难疗矣。
　　热疯（兼肺脾二经）。此证因阴虚而感湿，肺感风邪，风湿相煽而成热，邪气上冲，壅塞肺窍，故鼻中常流臭黄浊涕，咳吐稠涎，然目属阳，今因气虚，邪得壅遏于阳道，则气血不行，故目痛如脱，时时恶风而寒战，若不速治，则湿久生虫，内食五脏，即鼻崩眼塌而死。（宜搜风顺气丸、枣灵丹、神效追风丸。）水疯（兼肺脾二经）。此证由肝家素有风热，木盛则土衰，停饮留积而为湿，兼之多欲则真元耗散，不能制水，洋汪泛溢，反侮脾土，壅遏于肌肉四肢，而作肿胀，气闷如水蛊之形，若止水湿，不致溃烂，此缘肝之风热，与肾之水湿，互相搏结，熏蒸于肌肉之间，故渐发水泡，穿即溃烂，病至于此，纵有神丹，乌能救治也。（宜搜风顺气丸、乳香搜风丸。）（胃经）雁来疯（兼肺肾二经）。此证缘脾经有湿，肺感风邪，风湿搏结而成，然肺主皮毛，脾主四肢，故每至八月秋萧索之时，则手足干燥，乖癞麻痒，形似蚀癣，或顽浓如牛领之皮，麻痹不仁，破则血水频流，时常疼痛，久则游溢周身，溃烂而莫能救矣。（宜奇效丹、乳香搜风丸。）疙瘩疯（兼肝脾二经）。此证因肝风脾湿交煽而成痰，流注经络，故初在于皮肤之内，肌肉之间，瘰瘰连枝，五色瘾疹，遇热则痒，逢寒则痛，寒热交作，搔之成疮。
　　久则成斑烂，若兼肾经而发于足趾足底，连片紫白， 骨枯而脚软者，最为难治。（宜神效追风丸。）鸡爪疯（兼肝经）。此证因怒气伤肝，气化为火，然火盛则风生，况肝主筋，而风火之邪遍溢于经络，阻其气血之隧道，筋无血养，以致挛缩，故身不动而自摇，手不动而自抖，不能持物，举动艰难，久而不治，则成瘫痪。（宜夺命丹、大消风散、乳香搜风丸。）蝼蝈疯 此证与疙瘩疯相似，但此尤多肾湿，故初起先于肋膝三五连串，大小连枝，渐成大串，延长如土狗之状，寒热不时，或痛痒麻木，顽痹不仁，若不速治，则遍身穿烂而死。（宜夺命丹、斑龙八师丹。）曳疯（兼肝脾二经）。此证因肝脾二经风痰蓄积，心血虚而多火，风痰上逆，壅塞心窍，故卒然扑倒，昏迷不省，手足牵掣，拳挛伸缩，口吐白沫，然风痰之邪乘其虚而忽犯荣卫，正气必争而驱之。若邪盛正衰，其人必致不省而死；正胜邪衰，故省觉有早晏也。（宜一粒金丹、四磨丹，兼以祛风去痰，降火之剂可愈。）虫疯 此证缘脾家之风湿，积久化热，湿热之毒壅聚于五内，故初起腹大肢瘦，其形如鼓，既久则邪毒上攻，况眼之上胞属脾，而唇为脾之合，故眼塌毒翻，久则散溢周遍，故浑身肿胀，皮肉变黑，毛发脱落而死。（宜搜风顺气丸、救苦回生丹。）有一种身面生疮如猫儿眼，放光流彩，无脓无血，久则自退，名曰寒疮，亦怪证也。此因多食鸡鱼葱韭所致，须用温补散毒之剂，药熏可愈。
　　有一种浑身生泡，形似棠梨，破则水出，内有石片如指甲大，皮穿石出，疮愈其泡复生不已，抽尽肌肉则死，用三棱、莪术各五钱为末，分三服，温水调服，即愈。
　　有一种面上初起 ，似疥非疥，似癣非癣，多发于春夏之时，或痒或痛，或蒸热，渐成细疮，黄脓腥秽，流注漫延，名曰吹风癣。妇人多患此，乃受火炎郁积风热，邪毒上升，故发面部，久则变成疯癞，延入发际则不治矣。治宜清心顺气，散肺火，祛风热，戒淫欲方愈。
　　
　　
　　卷二十八　诸风部大麻疯门主方
　　
　　首用煎方
　　（家秘）防风 甘菊花 独活 荆芥穗 甘枸杞 羌活 山栀子 面部加白蒺藜、当归、天花粉、天麻、鼠粘子、薄荷、苍耳子、蔓荆子、谷精草；下部加杜仲、金银花、牛膝、宣木瓜、桔梗、炙虎骨、枳壳、熟地黄、木通、连翘；摄血归元加元参；补虚加桑螵蛸、夏枯草；血虚加苏木、红花；妇人加四物汤。
　　俱白水煎服。
　　
　　后用天真玉髓丸
　　（家秘） 兼治紫云风。
　　白蒺藜（炒，去刺） 草胡麻（去土，微炒）苦参（鲜明者） 荆芥 当归身（酒洗） 防风（去芦，各四两） 海风藤（香者为上，如马鞭一根，切片花纹如槟榔尤妙。） 枳壳（去穣净） 白术（有湿痰在胃则用，如胃不痛无痰则不用） 木通（各二两） 乳香（去油） 没药（去油，如不痛不必用乳香、没药。） 牛膝（下部则加） 川桂枝（手臂痛用，如鼻塞不必用，各一两） 重全蝎（七个） 大枫子（五两，同天麻五钱煮去白衣膜，石臼内捣碎和匀） 虎骨（酥炙，二两，止痛，不痛不加）共磨细末。水法叠丸，每早午晚各服三钱，白汤送下，用香橼片过口。忌食面酱、酱油、火酒、川椒、羊、鹅发物等味，惟乌鱼、芝麻相宜，如服此丸，反觉饮食少进，身体倦怠疲困，则药力到矣，须耐心久服，可保全功，渐加至五钱七钱更妙。
　　
　　痊愈后丸方
　　光橘梨（即十大功劳，又名八角茶，出在浙江，上面刺用剪剪去，以醇酒拌九蒸九晒，再去叶中筋晒干为末，一斤） 元参（四两）磨细末，水法为丸。每服二钱，白汤送下。（凡治疯证，忌用兴阳热味，并川乌、草乌，以及药酒等类。诀云：须分气血二治，有养血养气之别。）大麻疯兼治癞证。
　　穿山甲（一个，不拘大小，务要头、尾、爪、甲毫无损缺，方可入药，倘有不全，则患者亦于斯处不能痊愈矣。以湿绢拭净灰尘，灰须去净，用上好严生漆一斤，绞去渣，将山甲遍身漆到。阴干又漆，以漆完为度。再阴干，用火酒浸一日夜取起风干，觅无 大罐一个，将山甲四肢分作五块，用双铜丝穿缚，悬放坛内，四边不可挨粘，盐泥封固坛口，开一孔，用文武火 炼，看坛口烟尽，即退火，候冷取出，铺放地上一二时，研细末。
　　每穿山甲一两，加透明朱砂五分，和研收贮。）每服三钱，烧酒调服，仍以烧酒过口，每日三服。忌鲜鱼鸡鹅，羊肉面食，惟鸭、腊肉、猪腰可吃，或病者欲头先愈，即先研山甲头服之，余仿此。如听其缓效，即合研可也，若发眉已落，服完再服长松（即仙茆）可复生矣。
　　又方小胡麻 苦参（各十两） 大枫子 白芷 防风（各四两） 荆芥（八两） 威灵仙 苏薄荷（各一两五钱） 蔓荆子 大黄（炒） 黄芩 防己 当归尾 薏苡仁 宣木瓜（各一两） 连翘（二两）春加薄荷叶（一两） 夏加黄连（五钱） 秋加苍术（一两） 冬加乌药（一两）研末，水洗叠丸，清晨白汤送下三钱。
　　又方（此方医人不可受谢。《家秘》）大蜈蚣（五十四条，好酒一斤半，瓶内煮透，取起晒干） 穿山甲（六十片，用蜈蚣酒煮） 薏苡仁 槟榔宣木瓜（各一两） 陈壁土（炒成珠，四两）研细，加明雄黄五钱和匀，每服二钱，清晨空心白酒调服，尽量饮醉，絮被取汗。终身忌鲤鱼。
　　
　　江南洲传秘授仙方
　　苍术（米泔浸炒） 麻黄（去节，各一两） 当归（酒洗） 川乌 防风 草乌 荆芥 金银花白芷（各五钱） 天麻（面包煨） 桂枝 赤芍药 钗石斛 海风藤 全蝎（去尾酒洗） 薄荷陈皮 甘草（各三钱） 花蛇（四两，酒洗切片炒）上为细末，瓷罐密收，每日午时称药末五分，无灰酒调服，十日外加至六分，廿日外加至一钱，不可间断，一料即愈。止后服药完，多服补药，以培元气。
　　
　　蕲蛇酒
　　黄柏 苦参 甘菊花 丹参 牡丹皮 金银花 当归 赤芍药 百部 赤茯苓枸杞子 蔓荆子 川萆 （各一两） 桑枝（一两五钱） 生地（二两） 秦艽 独活 威灵仙（各五钱） 蕲蛇（一具去头、尾。如乌梢蛇亦可用）共煮火酒生酒十五斤，退火，七日饮。
　　初服发汗清散之剂（《活人录》）荆芥（三钱） 防风（二钱） 秦艽 羌活（各一钱五分） 川芎 薄荷 淡豆豉（各一钱）葱白头二枚，水煎空心，午前服。（上皆轻扬升散之品，能去肌表之风热，而无辛热燥血之虞，服后，以后药煎汤洗浴，兼服前剂，使表里解散汗透为度，七日后继以后方探吐。）
　　洗浴方
　　紫背浮萍（阴干） 苦参（各四两） 防风 百部（各六两） 荆芥（八两）浓煎热汤，无风密室中熏洗。
</div>
    <div class="pagination">
<a href="疡医大全_page111.html">上一页</a><span>...</span><a href="疡医大全_page107.html">107</a><a href="疡医大全_page108.html">108</a><a href="疡医大全_page109.html">109</a><a href="疡医大全_page110.html">110</a><a href="疡医大全_page111.html">111</a><span class="current-page">112</span><a href="疡医大全_page113.html">113</a><a href="疡医大全_page114.html">114</a><a href="疡医大全_page115.html">115</a><a href="疡医大全_page116.html">116</a><a href="疡医大全_page117.html">117</a><span>...</span><a href="疡医大全_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
