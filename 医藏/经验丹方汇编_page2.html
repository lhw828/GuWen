<!DOCTYPE html>
<html>
<head>
    <meta charset="UTF-8">
    <title>经验丹方汇编 - 第 2 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经验丹方汇编 - 第 2 页/共 23 页</h1>
    <div class="content">　　蛤蚧 有花斑起发光亮者真。以四脚蛙充者，当辨。

　　花蕊石 打开有花白斑点者真，无者假。

　　轻粉 明如雪片，粒粒枪KT 起者真；色暗粒细，无枪KT 者假。

　　蟾酥 舐舌上甜麻揭舌者真；不麻者假。

　　沉香 油润，切如黄蜡者真；今卖黑色如牛角样者假，忌用。

　　母丁香 如枣核大者真；如细钉者少效。

　　木香 多有用青木香欺人，宜辨。要坚硬形如枯骨、苦口粘牙者真。青木香细小。

　　苏合油香 只用如膏油赤色无滓、香极芬烈、涂上手背香透手心，或如粘胶者真。

　　陈皮 凡使勿用乳柑皮，皱子皮忌服。今市家多用充入，误人，不可不辨。真橘皮纹细，色红而薄，内多筋脉，其味苦辛香为真。柑子皮纹粗，色黄而浓，内多白膜，其味反甜而辛，无效。柚子皮其味甜多辛，少最浓而虚，其纹更粗，色黄，内多膜无筋，性冷害人，忌服。

　　川贝 味甜轻松者真，质硬味苦者假。

　　白术 味甜、枝苗极细，根多虽叶有迹方是野术，有效，卖者多种。味淡或苦、枝苗粗大光沃无力，勿服。

　　地黄 皮老瘩疙坚实、菊花心者佳；光润者土种虽大无效。

　　苏子 假充甚多。需带青草香气者真。

　　云茯苓 坚硬，切片光亮玉色者真，白而松者土出无效。

　　羌独活 紫色节密为羌，黄色成块为独。

　　黄 直如箭杆、柔软如绵、肉白心黄、味甜者佳。

　　血竭 敲断如镜光亮，取摩指甲红透方妙。

　　川续断 要如鸡脚节，节断皮黄皱者方真。

　　巴戟 要中心紫而鲜洁者为真。

　　乳香 透明如滴乳头者良。有用松香假充，须察。

　　阿魏 切开五色，柔软者真；太软如泥者假。

　　川芎 形择重实洁白为良。油者勿用。

　　桂枝 味辛甜香窜者真，味淡者无用。

　　川连 类鹰爪连珠，根毛细密，有菊花黄心者真；若皮色太黄，或毛粗而疏，或头尾等粗实心者俱忌服。

　　白豆蔻 味辛香入口晕凉真；草蔻充者味不晕凉，可辨。

　　枣仁 粒粗胞满，色紫佳；细扁，色淡者无用。

　　首乌 有做成大者置地中，年余即生成；但皮嫩有筋，可辨。

　　哑片 假者甚多。要柔软必带青香者真。

　　附子 顶平，肉如铁色，滋润者佳。西附子肉干白大而无力。

　　三七 味甜，以末投猪血中，血化为水者真。

　　漆 湿者以物蘸起，细而不断，断而急收涂竹木上速干者佳。

　　山茹菇 根须多者真；根少者假。

　　香薷 直长香烈者真；细短不香者是土出，食之腹痛，忌用。

　　藿香 味辛香烈者真；不香者假，忌用。

　　怀山药 坚实细白者真；大而空松者假。

　　沙蒺藜 黑色粒粗者真；青色粒细者假。

　　肉桂 紫润味甜、甚辛香烈人者真。今多假者，色紫油润可观，切片有细花白点、不甚辛香者忌服。

　　诸症歌诀

　　中风中风身温口多涎，卒然昏倒不能言。

　　急用通关开孔窍，化痰顺气治当先。

　　瘟疫瘟疫众人病一般，四时不正外邪干。

　　要分春夏秋冬治，莫把温寒一样看。

　　中暑中暑中热不相同，行人中热在日中。

　　避暑深堂名中暑，暑分寒热不相攻。

　　中湿中湿亦因内外伤，外冲风雨内酒浆。

　　发为肿满浑身痛，利水和脾发汗长。

　　脾胃脾胃之气要冲和，胃司纳受脾司磨。

　　莫使温寒一失节，损伤元气病难瘥。

　　痰饮痰多数湿津液化，随气升降上中下。

　　百病之中兼有痰，随症调治应无价。

</div>
    <div class="pagination">
<a href="经验丹方汇编.html">上一页</a><a href="经验丹方汇编.html">1</a><span class="current-page">2</span><a href="经验丹方汇编_page3.html">3</a><a href="经验丹方汇编_page4.html">4</a><a href="经验丹方汇编_page5.html">5</a><a href="经验丹方汇编_page6.html">6</a><a href="经验丹方汇编_page7.html">7</a><span>...</span><a href="经验丹方汇编_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
