<!DOCTYPE html>
<html>
<head>
    <meta charset="UTF-8">
    <title>医心方 - 第 123 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 123 页/共 249 页</h1>
    <div class="content">　　《短剧方》治三十岁瘰 瘿方：海藻一斤，绢囊盛，好清酒二斗渍之，春夏二宿，服二合，酒尽复以酒二斗渍之，饮如上法，此酒尽爆海藻令燥，末，服方寸匕，日三，药无所禁。一剂不愈，更作不过三剂也。

　　（今按：《葛氏方》治颈下瘰 累累如梅李，宜使速消。）

　　《刘涓子方》治寒热瘰 在颈腋下皆如李大方：人参（四分） 甘草（四分） 白芷（四分） 干姜（四分）

　　凡四物，皆同分，冶合筛，先食服方寸匕，日三。少小服半方寸匕，良。一方以酒服。

　　《范汪方》治瘰 朝夕发热龙骨散方：龙骨（七分） 牡蛎（三分，一方分等）

　　凡二物，冶合下筛，先食服五分匕，日三。

　　《僧深方》治诸瘰 因疮壮热方：白蔹灰（二升）

　　上一物，沸汤和如糜，热以掩其上。甚良。

　　《广利方》疗瘰 成 作孔方：露蜂房二枚，炙末，和腊月猪脂，涂孔上。

　　卷第十六

　　治瘿方第十四

　　《病源论》云：瘿者，由忧恚气结所生。亦由饮沙水，沙随气入于脉，搏颈下而成之。

　　初作与樱核相似，而当颈下也，皮宽不急，垂 然是也。恚气结成瘿者，但垂垒垒无核也。

　　饮沙水成瘿者，有核垒垒无根，浮动在皮中。又云：三种瘿，有血瘿，可破之。有息肉瘿，可割之。有气瘿，可具针之。

　　《养生方》云：诸山水里土中出泉流者，不可久居。常食作瘿病，动气增患。

　　《短剧方》云：有瘿病者，始作与樱 相似。其瘿病喜生颈下，当中央不偏两边也。皮宽不急，垂 然则是瘿也。中国人患气结瘿者，但垂 无 及也。长安及襄阳、蛮人其饮沙水善病沙瘿，有 垒垒耳无根，浮动在皮中。

　　治诸瘿良方：小麦一斗，以淳苦酒一斗渍小麦，令释，漉出，爆令燥，燥复渍之，苦酒尽，曝麦燥，捣下筛，以海藻三两，别捣末合冶之。温酒服方寸匕，日三，禁盐、生鱼、猪肉、生菜。数用有验也。（今按：《龙门方》加昆布三两。《范汪方》云：治三十年瘿及瘰 。）

　　《千金方》治瘿方：昆布二两，切，如指大，酢渍，令咽汁尽则愈。

　　又方：灸风府穴百壮，又灸大椎百壮。

　　又方：灸大椎两边相去各一寸半少下垂各三十壮。（《短剧方》云：大椎上节以上属颈，崇骨也，大椎与崇骨相接处，其节最高硕也。）

　　《葛氏方》治颈上猝结果渐大欲成瘿方：海藻一斤，酒二斗渍一宿，稍稍含一、二合咽之。酒尽取滓末服方寸匕，日三。

　　《范汪方》治瘿昆布丸方：昆布（八两） 海藻（八两，洗）

　　凡二物，捣下筛，和以蜜丸。先食，含如半枣大，稍稍咽之。日五服，不知稍增，以知为度。

　　《效验方》治瘿昆布丸方：昆布（二分） 松萝（二分） 海藻（五分）

　　凡三物，冶合下筛，以白蜜丸如李子，含咀嚼咽其汁，日三夜二。

　　《极要方》治瘿海藻散方：海藻（十分） 昆布（一两） 海蛤（一两） 通草（一两） 松萝（一两） 干姜（一两） 桂心（一两一方无干姜，代白蔹一两。）

　　上七物，下筛，酒服方寸匕，日三。

　　《耆婆方》治人气瘿方：松萝（二两） 海藻（三两） 通草（二两） 半夏（三两洗一遍） 桂心（二两） 海蛤（三两） 昆布（三两） 干姜（六两） 茯苓（二两） 细辛（三两） 桔梗（二两）

　　上十一味，捣筛为散，以酒服一方寸匕，日三。

　　又方：炒盐薄之。

　　《玉箱方》治三十年瘿及瘰 方：海藻（八两） 贝母（二两） 土瓜根（二两） 麦面（二分）

　　四味，作散，酒服方寸匕，日三。（《经心方》同之。）

　　《广利方》疗瘿结气方：昆布（二大两，暖水洗，去咸味，寸切） 小麦（三大合）

　　以水二大升，煮取小麦熟，择取昆布空腹含三、五斤，津液细细咽之，日再含。（忌生冷油腻。）

　　卷第十六

　　治瘤方第十五

　　《病源论》云：瘤者，皮肉中忽肿起，初如梅李大，渐长大，不痒不痛，又不结强。言瘤结不散，谓之为瘤。不治，乃至 大则不复痛。不能杀人，亦慎不可辄破之。

　　《范汪方》云：发肿都软者，血瘤也。发肿状如 虽极大，此肉瘤非痈也。

　　《千金方》治瘤病方：矾石 芎 当归 大黄 黄连 夕药 白蔹 黄芩（各二分） 吴茱萸（一分）

　　九味，为末，鸡子黄和之，涂细故布上，随瘤大小以敷贴之，干即易。着药当熟作脓脂细细从孔出也。按却脓血尽，着生肉膏。若脓不尽，复起故也。

　　又云：生肉膏主痈瘤溃漏及金疮凡百疮方：当归（一两） 附子（一两） 甘草（一两） 白芷（一两） 芎 （一两） 生地黄（五两） 薤白（二两）

　　七味，切，以猪脂二升半，煎白芷黄，去滓稍以敷之，日三。《僧深方》同之。

　　又云：凡肉瘤勿治，治杀人，慎慎之。

　　《僧深方》治血瘤方：鹿肉割，炭火炙令热，掩上拓之。冷复炙，令肉烧燥，可四炙四易之。若不除，灸七炷便足也。

　　《玉箱方》杨树酒治瘤瘿方：河边水所注杨树根三十斤，熟洗细锉，以水一石，煮取五斗，用米三斗，面三斤酿之酒成。服一升。（《集验方》同之。）

　　卷第十六

　　治诸方第十六

　　《病源论》云： 病之生，或因寒热不调，致血气壅结所作。或由饮食乖节，野狼鼠之精入于腑脏，毒流注脉，变化而生。皆能使血脉结聚，寒热相交，久则成脓而溃漏也。生身体皮肉者，亦有始结肿，与石痈相似。所可为异者，其肿之中。按之累累有数核，喜发于颈边，或两边俱起便是 证也。亦发两腋下及两颞 间，初作喜不痛不热，若失时不即治生寒热也。

　　所发之处，而有轻重。重者有两，一则发口上壁，有结核，大小无定，或如桃李大，此虫之窠窟，正在其中。二则发口之下，无有结核，而穿溃成疮。

　　又云：虫毒之居，或腑脏无定。故 发身体，亦有数处，其相通者多死。其 形状起发之由，今辨于后章。

</div>
    <div class="pagination">
<a href="医心方_page122.html">上一页</a><span>...</span><a href="医心方_page118.html">118</a><a href="医心方_page119.html">119</a><a href="医心方_page120.html">120</a><a href="医心方_page121.html">121</a><a href="医心方_page122.html">122</a><span class="current-page">123</span><a href="医心方_page124.html">124</a><a href="医心方_page125.html">125</a><a href="医心方_page126.html">126</a><a href="医心方_page127.html">127</a><a href="医心方_page128.html">128</a><span>...</span><a href="医心方_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
