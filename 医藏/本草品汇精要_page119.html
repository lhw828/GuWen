<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 119 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 119 页/共 249 页</h1>
    <div class="content">毛虫
无毒 胎生
羚羊角（出神农本经）主明目益气起阴去恶血注下辟蛊毒恶鬼不祥安心气常不魇寐久
服强
筋骨轻身（以上朱字神农本经）疗伤寒时气寒热热在肌肤温风注毒伏在骨间除邪气惊梦狂越
僻
谬及食噎不通起阴益气利丈夫（以上黑字名医所录）【地】〔图经曰〕出石城山谷及华阴山今
秦陇龙蜀金商诸州山中皆有之其形似羊色青而大角细长四五寸至坚劲多节紧深锐文细而有挂
痕者真其痕因羚羊夜宿不着地以角挂木故也或云其角有文疏大长一二尺似吴羊角置耳边听之
集集鸣者皆非也今取他角附耳亦皆有声不如挂痕一说尽矣此亦多伪不可不察有 齿伪佛牙诳
俗以此击之则碎【时】〔生〕无时〔采〕无时【收】用纸包裹勿失元气【用】角【色】白【味】
咸
凡修事之时勿令单用不复有验须要不拆元对以绳缚之将铁镑旋旋镑取用勿令犯风镑未尽处须
三重纸裹恐力散也镑了捣细重筛更研万匝了入药用之更妙免刮人肠也【治】〔疗〕〔唐本注云
〕角治溪毒及惊悸烦闷卧不安心胸间恶气毒瘰 ○肉治蛇咬恶疮〔药性论云〕角烧灰治小儿
惊痫及山瘴能散恶血并噎塞不通〔孟诜云〕角治中风筋挛附骨疼痛生摩水涂肿上及恶疮〔别
录云〕角治伤寒热毒下血及疝气末服之即瘥产后心闷不识人汗出烧末以东流水服方寸匕未瘥
再服又血气逆心烦满胸胁痛及腹痛烦满烧末水服方寸匕○角中骨治小儿洞下痢烧末饮服方寸
匕【合治】角烧灰合酒服治一切热毒风攻注中恶毒风卒死昏乱不识人散产后血冲心烦闷○角
屑作末合蜜服治卒热闷及热毒痢并血痢○角一枚刮尖为末合酒服方寸匕令易产○肉内五味子
酒中治中风筋骨急强【赝】山驴角 羊角为伪
卷之二十四兽部中品
毛虫
无毒 胎生
犀角（出神农本经）主百毒蛊疰邪鬼瘴气除邪不迷惑魇寐久服轻身骏健（以上朱字神农
本
经）疗伤寒瘟疫头痛寒热诸毒瓦斯（以上黑字名医所录）【名】通天犀 乌犀 南犀 川犀 分
水犀 黄犀 毛犀 牯犀 胡帽犀 兕犀 黔犀 奴角 骇鸡犀 食角 堕罗犀【地】〔图
经曰〕出永昌山谷及益州南海者为上黔蜀者次之其形似牛猪首大腹卑脚脚有三蹄色黑好食棘
其皮每孔三毛顶生一角或云有二角三角者生鼻上为食角为奴角为胡帽犀在额为兕犀也牯犀亦
有二角皆为毛犀今人多传一角之说此数种俱有粟文且犀无水陆二种并以精粗为贵贱川犀南犀
文理皆细乌犀有显文黄犀文绝少皆不及西番所出文高两脚显也物像黄而外黑者为正透物像黑
而外黄者为倒透通天犀生脑上千岁者长且锐白星彻端黄黑分明有两脚滑润端能出气通神故曰
通天人刻为鱼衔入水中开水三尺故曰分水犀以此盛米鸡不敢啄故曰骇鸡犀其文理绝好者有百
物奇异之形所以犀饮浊水不欲形影照见故也鹿取茸犀取尖其精锐之力在于此耳【时】〔生〕
无时〔采〕无时【用】角【色】黑【味】苦酸咸【性】寒泄【气】气薄味浓阴中之阳【臭】
朽【主】镇心神大热【助】松脂为之使【反】恶萑菌雷丸【制】〔雷公云〕凡修治之时镑其
屑入臼中捣令细再入钵中研万匝方入药中用之归田录云近人气久则易碎【治】〔疗〕〔唐本
注云〕犀肉治诸蛊蛇兽咬毒〔药性论云〕犀角辟邪精鬼魅中恶毒瓦斯散风毒及治发背痈疽疮肿
化脓水并时疾热如火烦闷毒入心中狂言妄语〔日华子云〕犀角治心烦止惊退热消痰镇肝明目
解山瘴溪毒并中风失音热毒及时气发狂〔海药云〕犀角治风毒攻心 热闷壅毒赤痢小儿麸
豆风热惊痫〔食疗云〕角治赤痢烧灰为末和水服之又卒中恶心痛及热毒筋骨中风心风烦闷治
小儿惊热以水磨汁服之○肉治瘴气百毒蛊疰邪鬼除客热头痛及五痔及诸血痢〔别录云〕雉肉
作食之吐下用生犀角末新汲水调服方寸匕即瘥又蠼 尿疮磨涂之又小儿惊痫不知人迷闷嚼
舌仰目以犀角末半钱匕和水服之〔补〕〔日华子云〕犀角安五脏补虚劳【禁】犀角妊娠勿服
能消胎气肉不宜多食若食过多令人烦即取麝香少许和水服之即散【解】角解诸饮食中毒及药
毒若服药过剂及中毒烦闷欲死者以犀角烧末水服方寸匕即瘥又杀钩吻鸩羽蛇毒【忌】盐
卷之二十四兽部中品
毛虫
无毒附膏爪肉 胎生
虎骨主除邪恶气杀鬼疰毒止惊悸主恶疮鼠 头骨尤良○膏主狗啮疮○爪辟恶魅○肉味酸
平无毒主恶心欲呕益气力（名医所录）【地】〔图经曰〕本经不载所出州土今山林处多有之骨
用头及胫色黄者佳睛亦多伪须自获者乃真爪并指骨毛存之以系小儿臂辟恶鬼此数物皆用雄虎
者为胜鹿虎之类凡是药箭射死者不可入药盖药毒浸渍骨肉间犹能伤人也〔陈藏器云〕虎威令
人有威带之临官者佳无官反为人所憎威有骨如乙字长一寸在胁两傍破肉取之尾端亦有不如胁
者眼光乃虎夜视以一目放光一目看物猎人候而射之弩箭才及目光随堕地得之如白石者是也
〔衍义曰〕头胫与脊骨入药陈藏器所注一骨之事及射之目光堕地如白石之说必得之于人终不
免其所诬也人或问曰风从虎何也风木也虎金也木受金制焉得不从故呼啸则风生自然之道也所
以治风挛急屈伸不得走注癫疾惊痫骨节风毒等乃此义尔【时】〔生〕无时〔采〕无时【用】
骨牙 胆 鼻 爪 膏 肉 屎中骨 屎 眼睛 眼光【色】黄白【味】辛【性】微热散
【气】气之浓者阳也【臭】腥【主】骨节痛风癫疾惊痫【制】〔雷公云〕虎睛先于羊血中浸
一宿漉出微微火上焙之干捣成粉虎骨去肉膜涂酥炙令黄熟研细入药用【治】〔疗〕〔陶隐居
云〕虎头作枕辟恶魇以置户上辟鬼 鼻悬户上令生男○骨杂朱书符辟邪○须治齿痛○爪悬小
儿臂上辟恶鬼〔唐本注云〕屎敷恶疮及鬼气○眼睛治癫疾○屎中骨为屑治火疮○牙治丈夫阴
疮及疽 ○鼻除癫疾及小儿惊痫○肉及皮止疟○骨煮汁浴小儿去疮疥鬼疰惊痫○眼光去惊邪
辟恶镇心○胆治小儿惊痫〔药性论云〕骨治筋骨毒风挛急屈伸不得走疰疼痛及尸疰腹痛温疟
并伤寒温气〔日华子云〕睛镇心及小儿惊啼疳气客忤〔孟诜云〕肉食之辟三十六种精魅○眼
睛治疟病辟恶小儿热惊悸○胆治小儿疳痢惊神不安研水服之○骨煮汤浴去骨节风毒○膏内下
部治五痔下血〔丹溪云〕虎骨治痿〔别录云〕虎骨治骨鲠为末水服方寸匕又肛门凸出烧末水
服方寸匕又痢久下经时不愈者名休息取虎骨炙令黄焦捣末饮服方寸匕日三即愈○虎睛治小儿
惊痫掣 细研水调灌服之○虎脂以消令凝每日三四次涂之治小儿头疮不瘥【合治】虎胫骨二
大两粗捣熬黄合羚羊角一大两屑新芍药二大两切细三物以无灰酒浸之春夏七日秋冬倍之每旦
空腹饮一杯治臂胫痛不计深浅皆效冬中速要服即以银器物盛火炉中暖养之三两日即可服○虎
腰脊骨一具细锉讫又以斧于石上更捶碎又取前两脚全骨如前细捶之两件并于铁床上以大炭火
匀炙翻转候待脂出甚则投浓美无灰酒中密封春夏二七日秋冬三七日每日空腹随饮性多则多饮
性少则少饮未饭前三度温饮之治腰脚不随不拘年深年浅者服此甚效又方以虎胫骨五六寸净刮
去肉膜等涂酥炙令极黄熟细捣绢袋子盛以酒一斗置袋子于瓷瓶中然后以糖火微煎至七日后任
情饮之当微利即瘥○虎胫骨煮作汤浴之或合醋浸治腰膝急疼筋骨风急痛○虎骨合通草煮汁空
腹服半升覆盖卧少时汗即出治筋骨节急痛○虎头骨一具涂酥炙黄捶碎绢袋盛合酒二斗浸五宿
随性多少暖饮之治历节风百节疼痛不可忍○虎屎白者以马屎和之曝干烧灰敷治 疽着手足肩
背累累如米起色白刮之汁出愈而复发者○虎胫骨涂酥炙合黑附子炮裂去皮脐各一两为末每服
温酒调下二钱匕治白虎风走注疼痛两膝热肿○虎牙虎头骨刮取末合酒服方寸匕治 犬咬人发
狂如犬○虎胫骨两节合蜜二两炙令赤捣末蒸饼糊丸如桐子大每服清晨温酒下二十丸治大肠痔
漏并脱肛○虎头骨二两捣碎合猪脂一斤熬以骨黄取涂月蚀疮○眼睛一只为散合竹沥调少许治
小儿夜啼【禁】正月勿食虎肉【解】杀犬咬毒【忌】不可热食虎肉恐伤齿小儿齿生未足不可
与食恐齿不生
卷之二十四兽部中品
毛虫
无毒附脑肝肉 胎生
兔头骨主头眩痛癫疾○骨味甘主热中消渴○脑主冻疮○肝主目暗○肉味辛平无毒主补中
益气（名医所录）【名】玩月砂（屎名）【地】〔图经曰〕旧不着所出州土今处处有之为食品
之
珍盖兔止有八窍感气而生子从口出故妊娠禁食之〔衍义曰〕兔有白毛者全得金之气也入药尤
功余兔至秋深时则可食金气全也才至春夏其味变取四脚肘后毛为逐食饲雕鹰至次日却吐出其
意欲腹中逐尽脂肥使饥急则捕逐速尔【时】〔生〕无时〔采〕无时【用】骨肉脑肝【色】白
【味】甘【性】平【气】气之薄者阳中之阴【臭】腥【主】癫疾【制】为末或烧灰用【治】
〔疗〕〔图经曰〕髓及膏治耳聋○毛煎汤洗豌豆疮烧灰敷灸疮久不瘥者○脑月兔头并皮毛治
天行呕吐不下食烧令烟尽擘破作黑灰捣罗之以饮汁服方寸匕则下食不瘥更服烧之勿令火耗
〔唐本注云〕头皮除鬼疰毒瓦斯在皮中如针刺者及鼠 ○兔肉治热气湿痹〔药性论云〕脑月兔
作酱食去小儿豌豆疮〔日华子云〕头骨和毛髓烧为丸催生落胎并产后余血不下○兔骨涂疮疥
</div>
    <div class="pagination">
<a href="本草品汇精要_page118.html">上一页</a><span>...</span><a href="本草品汇精要_page114.html">114</a><a href="本草品汇精要_page115.html">115</a><a href="本草品汇精要_page116.html">116</a><a href="本草品汇精要_page117.html">117</a><a href="本草品汇精要_page118.html">118</a><span class="current-page">119</span><a href="本草品汇精要_page120.html">120</a><a href="本草品汇精要_page121.html">121</a><a href="本草品汇精要_page122.html">122</a><a href="本草品汇精要_page123.html">123</a><a href="本草品汇精要_page124.html">124</a><span>...</span><a href="本草品汇精要_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
