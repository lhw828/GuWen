<!DOCTYPE html>
<html>
<head>
    <meta charset="UTF-8">
    <title>普济方 - 第 3479 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3479 页/共 3614 页</h1>
    <div class="content">　　豉饮汤治产后恶血不尽。气血攻心。腹痛。心中有热。

　　豉（炒半两）羊肉（一斤水八盏煮取五盏肉汁清）当归（切焙半两）桂（去皮半两）黄芩（去心三分）麦门冬（去心炒三分）莎草根（半两）生干地黄（炒一两半）上除肉外捣筛。每服三钱。生姜三片。葱白一根。肉汁一盏半。同煎至七分。去滓温服。

　　干地黄汤治产后恶血不尽除诸疾。补不足。

　　干地黄（三两）芎桂心黄当归（各二两）人参防风茯苓细辛芍药甘草（各一两）上咀。以水一斗。煮取三升。去滓分三服。日再夜一。

　　地黄汤治产后三日。患腰疼痛。腹中余血末尽。并手腿疼。不进食。亦治血晕。

　　生地黄汁（一升）芍药甘草（各三两）蜜（一合）生姜汁（半合）丹砂（四两）上切。以水三升。煮取一升。去滓。内地黄汁、蜜、生姜汁。微火煎一两沸。一服三合。日二夜三。利两行。中间进食。与药更进服。

　　生姜汤治妇人产后余血不尽。血流入。腰腿疼痛。胸急气满。两胁皆痛。

　　生姜（一斤）淡竹叶（一升）上以水二升。煮取一升。去滓分再服。

　　泽兰汤治产后恶血不尽脐腹痛。

　　泽兰（一两）当归（炒三两）生地黄（焙二两）甘草（炒二两）芍药（二两）上捣筛。

　　每服五钱。水二盏。入枣二枚擘破。煎至一盏。去滓温服。一方用生姜。欲死。涂身即瘥。

　　刘寄奴汤治产后恶血不尽。脐腰痛。壮热憎寒。咽干烦渴。

　　刘寄奴知母（焙各一两）鬼箭羽当归桃仁（去皮尖双仁炒一两半）上捣筛。

　　每服四钱。水一盏半。煎至八分。去滓温空心食前服。

　　桃仁散

　　（出圣惠方）

　　治产后恶血不尽。腹胁疼痛。

　　桃仁（去皮尖炒黄一两）赤芍药芎当归（锉炒）桂心子琥珀鬼箭羽（各三分）甘草（半两炙）上捣筛。为散。每服三钱。水一盏。生姜半分。煎至六分。

　　去滓不计

　　牛膝散

　　（出圣惠方）

　　治产后恶血不尽。心腹两胁疼痛。

　　牛膝（一两）琥珀（三分）赤芍药（三分）延胡索（三分）川大黄（三分）牡丹（半两）姜尖麸炒黄）枳实（一两麸炒黄）上捣筛为散。每服三钱。水一盏。煎至六分。去滓不计时稍热服。

　　泽兰散治产后恶血不尽。腹内疼痛。虚烦不食。

　　泽兰（一两）当归（三两）刘寄奴（二两）芍药（一两）红兰花（一两）干荷叶（半两）上捣筛为散。每服四钱。水一盏。姜半分。煎至六分。去滓不计时候。

　　琥珀散

　　（出圣惠方）

　　治产后恶血不尽。心神烦热。四肢疼痛。

　　琥珀（三分）虎杖（一两）赤芍药（一两）桂心（半两）土瓜根（一两）川大黄（一两）当归（半两）红兰花（三分）上捣为散。每服三钱。水一盏。入生姜半分。煎至六分。

　　去滓不计时候。

　　苏枋木散

　　（出圣惠方）

　　治证同前。

　　苏枋木（一两）当归（二分炒）桂心（三分）赤芍药（半两）鬼箭羽（半两）羚羊角屑（一两）蒲黄（三分）牛膝（一两去苗）刘寄奴（三分）上为散。每服三钱。水一盏。生姜半

　　没药散治恶血不尽。脐腹疼痛。

　　没药木香琥珀桂心（各半两）当归（炒）赤芍药芎麒麟竭牛膝（去苗各一两）上为散。不拘时。每服以热酒调下二钱。

　　姜黄散

　　（出圣惠方）

　　治恶血不尽。痛不可忍。

　　赤鲤鱼鳞（二两烧灰）乱发（二两烧灰）棕榈皮（二两烧灰）当归（二两）麝香（一钱）赤芍药（一两）上为散。每食后以热酒调下二钱。

　　败酱散

　　（出圣惠方）

　　治恶血不尽。气血攻心闷绝。

　　败酱（三分）琥珀（三分）枳壳（三分麸炒黄）当归（三分炒）桂心（三分）赤芍药（三分）赤鲤鱼鳞（二两烧灰）乱发（二两烧灰）釜底墨（二两）麝香（二两细研）上为散。入后四味令匀。不计时。炙生姜酒调下二钱。

　　桃仁散

　　（出圣惠方）

　　治恶血不尽。腹胁疼痛。

　　桃仁（三分去皮尖炒黄）当归（半两炙黄）木香（半两）芎（半两）干姜（一分泡制）上为散。每服二钱。不计时热酒调下。

　　延胡索散治恶血不尽下。疼不可忍。

　　延胡索干漆（研碎炒令烟出）旱莲子桂心当归（各一两）上为散。每服食前热酒调下二钱。

</div>
    <div class="pagination">
<a href="普济方_page3478.html">上一页</a><span>...</span><a href="普济方_page3474.html">3474</a><a href="普济方_page3475.html">3475</a><a href="普济方_page3476.html">3476</a><a href="普济方_page3477.html">3477</a><a href="普济方_page3478.html">3478</a><span class="current-page">3479</span><a href="普济方_page3480.html">3480</a><a href="普济方_page3481.html">3481</a><a href="普济方_page3482.html">3482</a><a href="普济方_page3483.html">3483</a><a href="普济方_page3484.html">3484</a><span>...</span><a href="普济方_page3480.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
