<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 154 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 154 页/共 249 页</h1>
    <div class="content">也
【地】（图经曰）旧不着取出州土今在处有之【收】（生）春生叶（采）六月七月取实【用】
实【质】
如柰而差圆【色】淡黄【味】酸甘【性】温收【气】气浓味薄阳中之阴【臭】香【主】消渴
下气【制】笮取汁用【治】（疗）（日华子云）下气除霍乱肚痛消痰（孟诜云）止消渴（别录
云）止
谷痢泄精并水痢小儿痢○东行根治白虫蛔虫消渴好睡【合治】为末合醋敷疗小儿闪癖头发坚
黄瘰 羸瘦【禁】不可多食令人心中生冷痰
卷之三十四果部下品
果之木
无毒 植生
李核仁主僵仆跻瘀血骨痛○根皮大寒主消渴止心烦逆奔气○实除痼热调中（名医所录）
青李 黄李 房陵李 驳赤李 赤李 绿李 马肝李 朱仲李 赵李 麦李 御李子 南居
李痤接虑李【苗】（图经曰）木高丈余至春敷叶如杏叶而尖开白花春末结实五六月成熟李
之
类甚多尔雅云休李之无实者一名赵李痤（祖禾切）接虑李即今之麦李也细实有沟道与麦同熟
故
名之驳赤李其子赤者是也又有青李绿李赤李房陵李朱仲李马肝李黄李散见书传美其味之可食
陶隐居云皆不入药用惟姑熟所出南居李解核如杏子者为佳今不复识此医家但用核若杏子形者
根皮亦入药用（衍义曰）北地所产株大者高及丈今畿内小窑镇一种最佳堪入贡又有御李子如
樱
桃许红黄色先诸李熟此李品甚多然天下皆有之【地】（图经曰）旧不着所出州土今处处有之
（道
地）蜀州【时】（生）四月结实（采）五六月取【收】曝干【用】仁花实及根皮【质】类杏
仁而
小【色】黄赤【味】苦【性】平泄【气】味浓于气阴中之阳【主】下水气除肿满【制】去壳
取仁【治】（疗）（药性论云）仁除女子小腹肿满并 折骨疼肉伤利小肠下水气除肿满○根皮
治
脚下气主热毒烦躁○根煮汁止消渴（日华子云）根凉无毒主赤白痢浓煎服○叶平无毒治小儿
壮
热疾惊痫作浴汤孟诜云李实主女人卒赤白带下或李树东面皮去皱皮炙令黄香水煮汁去滓服
亦验○生李实去骨节间劳热○牛李煮浓汁含之治 齿脊骨有疳虫可后灌此汁更空腹服一盏别
录云肝病宜食（补）（日华子云）李益气【合治】李核仁去皮细研合鸡子白和如稀饧涂面
上至晓
以淡浆水洗之后涂胡粉疗面 黑子○核仁和面作饼子空腹食之少顷当泻疗鼓胀【禁】不可合
雀肉同食及临水上啖之令人发痰疟多食令人虚热和蜜食之损五脏合浆水吃令人霍乱涩气
卷之三十四果部下品
果之木
无毒 植生
杨梅主去痰止呕哕消食下酒干作屑临饮酒时服方寸匕止吐酒（名医所录）【名】圣生梅
白
蒂梅【苗】（图经曰）树若荔枝树叶细阴青形似水杨其实生青熟红紫肉在核上而无皮壳南人
以
蜜渍或淹藏可以寄远诚果品中之珍味也今医方鲜用【地】（图经曰）生江南及岭南山谷皆有
之
【时】（生）四月生（采）五月六月取实【用】实【色】生青熟紫【味】酸甘【性】温缓【气】
气浓味薄阳中之阴【臭】香【主】止渴消痰【治】（疗）（日华子云）止呕逆吐酒○皮根煎汤
洗
恶疮疥癣（孟诜云）和五脏涤肠胃除烦愦恶气烧灰服亦能止痢（陈藏器云）止渴（别录云）
去痰实
【合治】用盐藏杨梅合核杵之如泥成挺子以竹筒中收之治一切伤损止血生肌无瘢痕绝妙遇破
处用少许填之此药之功神验【禁】多食令人发热甚能损齿及筋【忌】生葱
卷之三十四果部下品
果之木
无毒 植生
胡桃食之令人肥健润肌黑发取瓤烧令黑末断烟和松脂研敷瘰 疮又和胡粉为泥拔白须发
以纳孔中其毛皆黑多食利小便能脱人眉动风故也去五痔外青皮染髭及帛皆黑○树皮止水痢可
染褐仙方取青皮压油和詹糖香涂毛发色如漆其木春斫皮中出水承取沐头至黑（名医所录）
【苗】（图经曰）大株浓叶多阴实亦有房秋冬乃熟外有青皮包之胡桃乃核也核中穣为胡桃肉
此
果本出羌胡汉张骞使西域还始得其种植之秦中后渐生东土故曰陈仓胡桃薄皮多肌阴平胡桃大
而皮脆击之易碎江表亦尝有之梁沈约集有谢赐乐游园胡桃启乃其事也今京东亦有其种而实不
佳南方则无【地】（图经曰）生陕洛及江表间亦多有之（道地）北土者佳【时】（生）四五月
生（采）
秋冬取实【收】曝干【用】肉皮【色】肉白皮青【味】甘【性】平缓【气】气之薄者阳中之
阴【臭】微香【主】润肌黑发【制】凡使去壳汤浸剥去肉上薄苦皮用【治】（疗）（日华子云）
润肌肉益发（孟诜云）除风冷令人能食不得并渐渐食之通经脉润血脉黑鬓发又服法初一日一
颗
五日加一颗至二十颗止之常服骨肉细腻光润能疗一切痔（别录云）穣烧令黑杵如脂敷火烧疮
【合治】肉合破故纸捣筛蜜丸如梧桐子大朝服三十丸补下元○肉捣和酒温顿服疗压扑损伤○
肉和细米各等分煮粥顿服疗石淋便中有石子○肉一筒合炒橘核为末一钱匕温酒调服以知为度
疗患酒 风鼻上赤【禁】多食动痰饮及发风过夏至则不堪食【解】食酸齿 （初举切）细嚼
此
解之
卷之三十四果部下品
果之走
无毒 蔓生
猕猴桃止暴渴解烦热冷脾胃动泄 压丹石下石淋热壅反胃者取汁和生姜汁服之○枝叶杀
虫煮汁饲狗疗 也（名医所录）【名】藤梨 木子 猕猴梨【苗】（图经曰）藤生着树叶圆有
毛
实似鸡卵大皮褐色经霜始甘美可食（衍义曰）十月烂熟色淡绿生则极酸子繁细其色如芥子枝
条
柔弱高二三丈多附木而生浅山傍道则有存者深山则多为猴所食皮亦堪作纸也【地】（图经曰）
生山谷（衍义曰）出永兴军南山甚多【时】（生）春生叶（采）十月取实【用】实【质】类
鸡卵【色】
褐【味】酸甘【性】寒收【气】气薄味浓阴中之阳【臭】香【主】止消渴除烦热【制】捣汁
用【治】（疗）（陈藏器云）除骨节风瘫痪不随长年变白野鸡内痔病调中下气○藤中汁至滑
下石
淋【合治】取汁合生姜汁服之主胃开○候熟收之取穣和蜜作煎去烦热亦能止消渴【禁】多食
令人脏寒泄
卷之三十四果部下品
果之木
无毒 植生
海松子主骨节风头眩去死肌变白散水气润五脏不饥（名医所录）【苗】（图经曰）如小栗
三
角其中仁香美东夷食之当果与中土松子不同（海药云）食之甚甘美味与卑占国偏桃仁相似与
云
南松子不同云南松子似巴豆其味不浓多食发热毒【地】（图经曰）生新罗【时】（生）春（采）
秋
取【收】曝干【用】仁【质】如小栗三角【色】白【味】甘【性】小温缓【气】气浓于味阳
</div>
    <div class="pagination">
<a href="本草品汇精要_page153.html">上一页</a><span>...</span><a href="本草品汇精要_page149.html">149</a><a href="本草品汇精要_page150.html">150</a><a href="本草品汇精要_page151.html">151</a><a href="本草品汇精要_page152.html">152</a><a href="本草品汇精要_page153.html">153</a><span class="current-page">154</span><a href="本草品汇精要_page155.html">155</a><a href="本草品汇精要_page156.html">156</a><a href="本草品汇精要_page157.html">157</a><a href="本草品汇精要_page158.html">158</a><a href="本草品汇精要_page159.html">159</a><span>...</span><a href="本草品汇精要_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
