<!DOCTYPE html>
<html>
<head>
    <meta charset="UTF-8">
    <title>普济方四库 - 第 1287 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1287 页/共 1812 页</h1>
    <div class="content">　　大黄散【出圣方】　治打扑内伤瘀血在腹
　　大黄【炒】　当归【切焙】　芎防【剉各半两】
　　右为散每服二钱空心日午临卧温酒调下
　　治有瘀血者【出千金方】　其人喜防不欲闻人声胷中满塞短气
　　甘草【一两】　茯苓【二两】　杏仁【五十枚】
　　右防咀以酒二升煮丸合为二服
　　防虫散　治伤内损处腹中有瘀血疼痛烦闷
　　防虫【一分微炒】　牡丹皮　生干地黄【各一两】
　　右为末每服于食前暖酒调下二钱
　　治打扑伤损聚血腹中不散烦闷
　　防【三合】　青竹茹【一两】
　　右为散分三服以水一大盏煎五分去渣温服日三四
　　香防散　治调诸伤损血在内
　　防【半斤畧炒】　苏木【细剉一两】
　　右为散每服二钱温酒下不拘时
　　二黄散　治打损及伤堕腹内有瘀血乆不消
　　大黄【一两熬】　生地黄【二两熬】
　　右以水酒二升煮频服之或为末炼蜜为丸如梧桐子大每服十丸酒下
　　桂枝酒　治打扑伤坠瘀血溷身遍体疼痛
　　以辣桂为末毎二钱温酒调下或用辣桂一分大黄丹桂各半分每三钱姜紫苏煎服下黒物即安或未有药仓卒且服米醋一小盏亦散瘀
　　桔梗散　治被打击瘀血在腹内多不消散时发动者用桔梗末熟水下
　　玉质汗方
　　治折伤内损有瘀血天阴则疼痛兼妇人产后诸疾以三月采益母草一名重檐或名夏枯草拣去诸草及干叶以新水浄洗于箔上摊晒令草干尽则用手摘防可长五寸许勿用刀即置镬中量水两石许可令草水深三二寸则縦火煎草烂加水三分减二分以上则漉去草取五六斗汁泻入盆中澄半日以绵滤清汁于小釡中慢火煎取一斗许如稀饧毎服取梨汁烧酒化下日再和美粥吃亦得如逺行不能将稀煎去即更炼令稠硬停作小丸服之七日内则疼痛渐瘳二七日平复或有产妇恶露不尽及血晕一两服即瘥其药兼疗风益心力无所忌按本草质汗出西方色类玉凝血者入煎甘草松泪柽乳地黄并热血盛之令以益母煎成故名玉质汗也
　　白马蹄散　治伤折化瘀血为水
　　白马蹄【三两烧令烟尽】　栗子黄【一两阴干】　桂心【三分】　蒲黄【一两】　殻【三两涂酥炙微黄】
　　右为细末毎服以温酒调下二钱日三服
　　大黄丸　疗被打有瘀血
　　大黄【二两】　桃仁【去皮尖熬】　防虫【去足翅熬各二十一枚】
　　右捣以蜜为丸内酒一升中煎取七合服之
　　青竹茹散　疗若为人所折举身尽瘀血
　　刮青竹茹【二斤】　乱发【如鸡子大四枚烧灰】　胡索【二两】
　　右为散以水酒各一升煎三沸频服日三四一方无胡索
　　内消散　治打损内有瘀血不散疼痛
　　生银【一两捣碎细研】　雄黄【细研】　婆娑【研细各一分】
　　右研匀不拘时以温酒调下半钱
　　胡索散　治车马坠损瘀血不散攻刺疼痛
　　胡索　蒲黄【各一两】　肉桂【半两去皱皮】
　　右为细末每服用米沥半盏调下二钱日三四服
　　疗被打有瘀血方
　　姜叶【切一斤】　当归【三两】
　　右为末以酒服方寸匕日三服
　　蒲黄散　治被打伤破腹中有瘀血
　　蒲黄【一两】　当归　桂心【各二两】
　　右捣筛以酒服方寸匕日三夜一
　　又方
　　刘寄奴　胡索　骨碎补【各三两】
　　右防咀以水二升煎取七合复内酒及小便各一合热令温频服一方莨菪子为末傅疮上
　　法炼红花散　治従髙坠下所伤心下瘀血
　　以红花一十两以好醋二升浸二宿漉出火焙干又入醋内又焙干以醋尽为度焙干为末每服用童子小便调下三钱日三服兼治妇人月水不匀产后诸疾血晕闷絶或狂语者并与二服便心胸爽利开眼识人神効
　　白马蹄散【出圣方】　治打破腹中瘀血腹满烦闷
　　用白马蹄烧灰令烟尽捣筛酒服方寸匕日三夜一服
　　香防汤【出肘后方】　治被打殴击损伤聚血腹中满闷用防一升以水三升煮三沸分再服不瘥重作更取麻子煮如防法不瘥更煮豉如上法
　　又方【出海上名方】　治被殴击损伤聚血腹满烦闷
　　用鱼胶烧灰存性为末酒调一钱空心服
　　又方
　　用骨碎补为末酒调服一方研烂取汁以酒煎服滓傅损处尤佳数日平复及被篣捶身无全肤用之大効
　　水仙散【出圣方】　治打扑坠损恶血攻心闷乱疼痛用未展荷叶阴干为末食前以童子热小便一小盏调下三钱以利下恶血为度一方用干荷叶五觔烧令烟尽细研食前以童子热小便一小盏调三钱匕日三夜一一方以童子小便和热酒调服
　　治攧扑伤损瘀血流经络间成痼疾【出经验良方】
　　用老黄茄种薄切瓦上焙干为细末热酒调下二钱日二服虽十余年积亦荡去矣
　　治被伤损瘀血不散方【出圣方】
　　右用生地黄汁一中盏相和煎三五沸食前温服
　　治扑损瘀血【出本草】
　　用芥子和生姜研微暖涂贴
　　治折伤内损瘀血不止烦闷欲死者【出本草】
　　用石药酒磨服之【石药似碎石硇砂之类】
　　治扑损瘀血【出本草】
　　用糟罨之
　　治打损瘀血【出本草】
　　以饴糖熬令焦和酒服之
　　治扑损瘀血【出本草】
　　以白树皮酒渍之
　　治扑损伤折瘀血【出本草】
　　用小麦麸醋炒贴
　　治消扑损瘀血【出本草】
　　以菩萨石用水磨服之
　　治主踠跌折伤瘀血【出本草】
　　以羊脂涂上
　　治折伤损内瘀血生肤止痛【出本草】
　　取药以乳及水煮服之傅伤折处
　　治扑损瘀血【出本草】
　　桑叶煎汁服之
　　治诸伤气血膨胀大便不通肚腹筑痛【出永类方】
　　雄黄　腻粉【各三钱】　巴豆【十粒五粒去油生用五粒油烧存性】　真蒲黄【一钱】
　　右为末饭丸菉豆大每服十丸冷茶下过一时未通用水邉乌桕根研汁下十五丸即通
　　治诸损伤【出永类铃方】
　　草药健径毛蛇藤存血瘀多一两打破大青根半两化气矮樟栁半两熟骨草半两作葱七寸长七茎住痛多加紫金藤又加山甘草用一两加姜三两拌和牛膝根半两消血瘀加用过路蜈蚣节过墙枫一两松圃圊一两左纒接骨一两右生研酒浸开去滓加童便服体弱温热服有瘀血在内麻油葱同酒后用滓盦伤处皮破血不出用贴
　　六神丸【出杨氏家藏方】　治打扑闪肭坠落车马伤折筋骨瘀血不出腹胀气满不得安卧
　　当归【洗焙】　没药【研】　水蛭【烧焦】　附子【炮】　川乌头【炒去皮脐已上五味各一两】　草乌【二枚炮去皮脐】
　　右件并为末酒煮麪糊为丸如梧桐子大每服三十丸加至五十丸温酒盐任下如伤折筋骨酒熬膏子调药摊故帛上贴之
　　治卒血攻心被打内有瘀血【出本草】
　　以人尿煎服之一升一服
　　治扑损瘀血晕絶及困乏皮肤破裂及蛇犬等咬右并用热尿淋患处
　　治濯瘀血
　　用麻青皮淋汤于损处濯洗瘀血即散【麻皮乃今人绩布麻种子也】
　　治打扑伤损瘀血疼痛
　　用自然铜【味辛平】以酒磨服散血止痛续筋【自然铜出信州铅山县银深坑中深处有铜鑛多年鑛气结成似马勃色紫而重食之味涩是自然铜也】
　　治瘀血不散变成痈者
　　用生淹防子【味苦温】捣取汁一升服之
　　治打磕损心腹血瘀伤折筋骨疼痛金刃所伤不可忍者
　　用没药一味量病轻重温酒服佳
</div>
    <div class="pagination">
<a href="普济方四库_page1286.html">上一页</a><span>...</span><a href="普济方四库_page1282.html">1282</a><a href="普济方四库_page1283.html">1283</a><a href="普济方四库_page1284.html">1284</a><a href="普济方四库_page1285.html">1285</a><a href="普济方四库_page1286.html">1286</a><span class="current-page">1287</span><a href="普济方四库_page1288.html">1288</a><a href="普济方四库_page1289.html">1289</a><a href="普济方四库_page1290.html">1290</a><a href="普济方四库_page1291.html">1291</a><a href="普济方四库_page1292.html">1292</a><span>...</span><a href="普济方四库_page1288.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
