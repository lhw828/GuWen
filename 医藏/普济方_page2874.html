<!DOCTYPE html>
<html>
<head>
    <meta charset="UTF-8">
    <title>普济方 - 第 2874 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2874 页/共 3614 页</h1>
    <div class="content">　　不以远年近日为效。

　　皂荚子（不拘多少以绢袋盛厕中浸三七日取出净洗安地坑中盖出毒一宿焙干为度）上每服用皂子末二钱匕。斑蝥末一钱匕。水银粉二钱。生鸡卵一枚。取白倾盏内。更入饭饮半盏。

　　并药同搅匀。四更初服。至五更取下毒物。或从小便中下。如有些小涩痛不妨。或患及五年。

　　只三服。三年只二服。二年只一服。忌口只可烧盐吃五七日。其方曾经验甚有神效。次日服生犀丸。

　　鸡子方

　　（出圣济总录）

　　治瘰。

　　鸡子（一枚敲空）腻粉（一两研）上将鸡子开破头倾出黄。取出白。腻粉入壳内。

　　湿纸五六重盖头。饭上甑蒸熟。入新汲水浸冷。去纸勿令入水。十岁以上。至五十以下。分三服。

　　十岁以下。至七岁。分十服。五更熟水下。若病在膈上吐虫。在下泻出子。后以诃黎勒皮少许捣末。并好茶相和煎服。一方慢火炒焦色。入朱砂半两研。大人五更米饮调下一钱。良久腹痛泻出根。如枣核大。便瘥。小儿十五以下。只可服半钱。

　　神效丸

　　（出德生堂）

　　治瘰。

　　牡蛎（烧灰为末）香白芷（各四两）甘草节（二两）上为细末。糊为丸如桐子大。

　　每服五七十丸。食后酒下。茶清亦可。为末酒调服。下亦可。

　　玉饼子

　　（出儒门事亲）

　　治瘰一切恶疮软疖。

　　用白胶一两。瓷器内熔开。去滓。再于瓷器内熔开后。用蓖麻子六十四个作泥。入胶内搅。入小油半匙头。箸点水中试硬软添减胶油。如得所量疮大小。以绯帛摊膏药贴。一膏药可治三五疖。

　　治瘰肿硬痛。经久不瘥者。

　　（出千金方）用故鞋内毡替烧灰。五匕和酒一升。平日向日服。强之行。须臾吐出恶物愈。

　　又方

　　（出千金方）用猫两眼阴干烧灰。井花水服方寸匕。日再。用猫舌干炙黄末糁敷疮上。

　　又方

　　（出千金方）用野狼屎敷之。

　　又方

　　（出千金方）用五月五日取一切种种杂草煮取汁洗之。

　　又方

　　（出神效方）将腊月猫屎。用新瓦二片。合在内。外用盐泥固济。烧成灰。以小油调涂疮口上。一方用白猫屎烧灰敷之。

　　又方

　　（出儒门事亲）取小左盘龙不以多少为末。陈米饭搜和得所。丸如桐子大。每服三五十丸。即用陈米汤下。

　　治漏疮子。

　　（出海上方）用石槲叶新旧皆可。用盐少许。同槲叶嚼烂。以口噙盐水洗疮口净。次将嚼烂叶贴疮口。

　　未破。各再根据前法用。如患子。疮口湿者。亦用盐少许嚼烂槲叶。贴在疮口。干者亦可贴。

　　蜗牛散

　　（出危氏方）

　　治溃与未溃皆可贴。

　　用蜗牛不拘多少。以竹索穿尾上晒干。烧灰存性为末。入轻粉少许。猪髓调。用纸花量疮大小贴之。一方取七个。去肉。入丁香七枚于壳内。烧存性。仍将肉同研成膏。用棉花贴上。

　　瘰方。

　　用苦参四两为末。生牛膝和丸如桐子大。食后暖水下十丸。日三。

　　蓖麻法

　　（出卫生家宝方）用蓖麻子炒熟。旋剥取仁。自初一吃一个。二日二个。增至三五日。吃十个。十五六日吃十四个。至月末三十日只吃一个。空心时下。如是服一月足。第二月不拘时候。及不拘数目。如吃果子之类。或三或五或七或十。两月如此即愈。此药服过。一生不可食豆腐。则胀杀人。经验方陈氏云。先兄年岁害。时先公为杭州税官。刀镊工献此方。初未信之。偶出北关。遇客。二舟相差而过。来者问其人所苦子如何。往者云。食蓖麻子而愈。归即制而服之。两月而瘥。一法用面麸炒去壳。瓷器收。每服三十枚。日三服。三次去其病根。一方。

　　已破者研细。醋调成膏贴之。有奇效。

　　玉屑妙灵散

　　（出存仁方）

　　治瘰。

　　用桂府滑石二两为末。每服二钱。米饮调下。经验方陈氏云。余在书局见吴伯骏。忧其长女之病日侵。楼大防访其所亲赵司户之母韩氏。自言幼子年十一岁。患此。项上可见者有七十枚。或授此方。且云是心包络中热。须用药自小便出。服觉小便涩急。遂以意用琥珀研细浓煎。灯心汤下。良久。旋下其物正如剥了皮葡萄肉。前后下十七枚。而疮尽平复。其子今为临安参军。真神方也。吴女得此方遂愈。余亲见其事。近小儿亦患此。用之立愈。小儿苦此疮。始终两年。经医不知其几。终不能去。因服此药。旬日而愈。后合此药施人。愈者十余人。挟大圣之名。真不虚传。

　　治瘰不问有头无头者。

　　（出仁存方）用大蜘蛛五个晒干。细研。酥调如面脂。日度二敷之用。结网蜘蛛。可用。别的不宜用。

　　又方

</div>
    <div class="pagination">
<a href="普济方_page2873.html">上一页</a><span>...</span><a href="普济方_page2869.html">2869</a><a href="普济方_page2870.html">2870</a><a href="普济方_page2871.html">2871</a><a href="普济方_page2872.html">2872</a><a href="普济方_page2873.html">2873</a><span class="current-page">2874</span><a href="普济方_page2875.html">2875</a><a href="普济方_page2876.html">2876</a><a href="普济方_page2877.html">2877</a><a href="普济方_page2878.html">2878</a><a href="普济方_page2879.html">2879</a><span>...</span><a href="普济方_page2875.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
