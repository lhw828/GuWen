<!DOCTYPE html>
<html>
<head>
    <meta charset="UTF-8">
    <title>备急千金要方 - 第 169 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 169 页/共 223 页</h1>
    <div class="content">　　酸枣丸

　　治口干燥内消方。

　　酸枣（一升五合） 酸安石榴子（五合） 覆盆子 葛根（各三两） 栝蒌根 茯苓（各三两半）两半） 桂心（一两六铢） 乌梅（五十枚）上十味为末，蜜丸，口含化，不限昼夜，以口中有津液为度，服尽复取含，无忌。

　　治消中，日夜尿七八升者方：用鹿角炙令焦为末，以酒服五分匕，日二。渐加至方寸匕。

　　又方 葵根如五升，盆大两束，以水五斗，煮取三斗，宿不食，平旦一服三升。

　　又方 沤麻汁服一升，佳。

　　论曰：强中之病，茎长兴盛，不交精液自出也，消渴之后，即作痈疽，皆由石热。凡如此等，宜服猪肾荠 汤，制肾中石热也。又宜服白鸭通汤（方见后二十六卷解石毒篇中）。

　　卷二十一消渴淋闭方消渴第一

　　猪肾荠汤方

　　猪肾（一具） 大豆（一升） 荠 人参 石膏（各三两） 茯神（一作茯苓） 磁石（绵裹）知母 葛根 栝蒌根 黄芩 甘草（各二两）上十二味 咀，以水一斗五升，先煮猪肾、大豆、取一斗，去滓下药，煮取三升，分三服。渴即饮之。下焦热者，夜辄合一剂，病势渐歇即止。

　　卷二十一消渴淋闭方消渴第一

　　增损肾沥汤

　　治肾气不足，消渴小便多，腰痛方。

　　羊肾（一具） 远志 人参 泽泻 桂心 当归 茯苓 龙骨 干地黄 黄芩 甘草 川芎（各二两） 麦门冬（一升） 五味子（半升） 生姜（六两） 大枣（二十枚）上十六味以水一斗五升，先煮羊肾，取一斗二升，次下诸药，取三升，分三服。

　　治下焦虚热，上注脾胃，从脾胃上注于肺，好渴利方：竹叶（切三升） 甘草（三两） 栝蒌根 生姜（各五两） 麦门冬 茯苓（各四两） 大枣（三十上九味 咀，先以水三斗，煮小麦，取一斗去滓澄清，取八升，去上沫，取七升煮药，取三升，为三服。

　　治渴利虚热，引饮不止，消热止渴方：竹叶（切，二升） 地骨皮（切，一升） 生地黄（切，一升） 生麦冬（一升半） 栝蒌根 石膏上十一味 咀，以水一斗二升，煮取四升，分四服。

　　卷二十一消渴淋闭方消渴第一

　　地黄丸

　　治面黄，手足黄，咽中干燥，短气，脉如连珠，除热止渴利，补养方。

　　生地黄汁 生栝蒌根汁（各二升） 生羊脂（三升） 白蜜（四升） 黄连（一升为末）上五味合煎，令可丸如梧子大，饮服五丸，日二。加至二十丸。若苦冷而渴，渴瘥，宜别服温药。

　　治渴小便数方：贝母（六分，一作知母） 茯苓 栝蒌根（各四分） 铅丹（一分） 鸡 中黄皮（十四枚）上五味治下筛，饮服方寸匕，日三，瘥后常服佳。长服不绝，则去铅丹，以蜜丸之，用麦饮下。

　　治渴利方：用生栝蒌根三十斤切，以水一石，煮取一斗半，去滓，以牛脂五合，煎取水尽，以温酒治渴小便利，复非淋者方：用榆白皮二斤切，以水一斗，煮取五升，每服三合，日三。

　　又方 小豆藿一把捣汁，顿服三升。

　　又方 取蔷薇根，水煎服之，佳。（《肘后》以治睡中遗尿）。

　　又方 三年重鹊巢烧末，以饮服之。（《肘后》以治睡中遗尿）。

　　又方 桃胶如弹丸大，含之咽津。

　　又方 蜡如鸡子大，以醋一升，煮二沸，适寒温顿服之。

　　论曰：凡人生放恣者众，盛壮之时，不自慎惜，快情纵欲，极意房中，渐至年长，肾气虚竭，百病滋生。又年少惧不能房，多服石散，真气既尽。石气孤立，惟有虚耗，唇口干焦，精液自泄，或小便赤黄，大便干实，或渴而且利，日夜一石，或渴而不利，或不渴而利，所食之物，悉化小便，皆由房室不节所致也，凡平人夏月喜渴者，由心旺也。心旺便汗，则肾中虚燥，故渴而小便少也。冬月不汗，故小便多而数也，此为平人之证也。名为消但小便利而不饮水者，肾实也。经云，肾实则消，消者不渴而利是也。所以服石之人小便利者，石性归肾，得石则实，实则能消水浆故利，利多则不能润养五脏，脏衰则生诸病。张仲景云：热结下焦则为溺血，亦令人淋闭不通。内有热者则喜渴，除热则止渴。兼虚者，须热补虚则瘥矣。

　　治不渴而小便大利，遂至于死者方：用牡蛎五两，以患人尿三升，煮取二升，分再服，神验。

　　治小便不禁，日便一二斗，或如血色方：麦冬 干地黄（各八两） 干姜（四两） 续断 蒺藜子 桂心（各三两） 甘草（一两）上七味 咀，以水一斗，煮取二升五合，分三服。（《古今录验》亦治消肾，脚瘦细，

　　卷二十一消渴淋闭方消渴第一

　　九房散

　　治小便多或不禁方。

　　菟丝子 蒲黄 黄连（各三两） 肉苁蓉（二两） 硝石（一两）上五味治下筛，并鸡 中黄皮三两为散，饮服方寸匕。如人行十里久更服，日三。（《冀方》有五味子三两，空腹服）。

　　又方 鹿茸（二寸） 桂心（一尺） 附子（大者三枚） 泽泻（三两） 踯躅 韭子（各一升）上六味治下筛，以浆水服五分匕，日三，加至一钱匕。

　　卷二十一消渴淋闭方消渴第一

　　黄汤

　　治消中虚劳少气，小便数方。

　　黄 桂心 芍药 当归 甘草 生姜（各二两） 黄芩 干地黄 麦冬（各一两） 大枣上十味 咀，以水一斗，煮取三升，分三服，日三。

　　卷二十一消渴淋闭方消渴第一

　　棘刺丸

　　治男子百病，小便过多失精方。

　　棘刺 石龙芮 巴戟天（各二两） 浓朴 麦门冬 菟丝子 萆 （《外台》作草鞋） 柏子仁 葳蕤 小草 干地黄 细辛 杜仲 牛膝 苁蓉 石斛 桂心 防葵（各一两） 乌头（半两）上十九味为末，蜜和更捣五六千杵，丸如梧子大，饮下十丸，日三。加至三十丸以知为度。

　　治尿数而多者方：用羊肺一具作羹，纳少羊肉和盐、豉，如食法，任性食，不过三具。

　　治消渴，阴脉绝，胃反而吐食者方：茯苓（八两） 泽泻（四两） 白术 桂心 生姜（各三两） 甘草（一两）上六味 咀，以水一斗，煮小麦三升，取汁三升，去滓下药，煮取二升半，每服八合，日二。

　　又方 取屋上瓦三十年者，碎如雀脑三升，东流水二石，煮取二斗纳药如下方。

　　白术 干地黄 生姜 人参 橘皮 甘草 黄 远志 桂心 当归 芍药（各二两）大枣（三十枚）上十二味 咀，纳瓦汁中，煮取三升，分四服。或单饮瓦汁亦佳。

　　治热病后虚热、渴、四肢烦疼方：葛根（一斤） 人参 甘草（各一两） 竹叶（一把）上四味 咀，以水一斗五升，煮取五升，渴即饮之，日三夜二。

　　卷二十一消渴淋闭方消渴第一

　　骨填煎

</div>
    <div class="pagination">
<a href="备急千金要方_page168.html">上一页</a><span>...</span><a href="备急千金要方_page164.html">164</a><a href="备急千金要方_page165.html">165</a><a href="备急千金要方_page166.html">166</a><a href="备急千金要方_page167.html">167</a><a href="备急千金要方_page168.html">168</a><span class="current-page">169</span><a href="备急千金要方_page170.html">170</a><a href="备急千金要方_page171.html">171</a><a href="备急千金要方_page172.html">172</a><a href="备急千金要方_page173.html">173</a><a href="备急千金要方_page174.html">174</a><span>...</span><a href="备急千金要方_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
