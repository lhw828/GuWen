<!DOCTYPE html>
<html>
<head>
    <meta charset="UTF-8">
    <title>普济方四库 - 第 644 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 644 页/共 1812 页</h1>
    <div class="content">　　如圣散　治男子妇人饮食所伤结成积块痞痛陈皮　干姜【各三钱】巴豆【一钱】甘草【一钱半】三棱　莪术芫花【三味各半】
　　右为末和匀余醋煮糊为丸如菉豆大每服六七丸淡姜汤下
　　木香丸【出圣恵方】　治食症及吃食不着
　　木香【一两】桂心【一两】五灵脂【一两】干姜【一两泡】干墨【一两】猪牙皂荚【一两去黒皮】巴豆【半两去皮心】
　　右研为末入巴豆研匀用软糯米饮和丸如菉豆大每服食前以生姜橘皮汤下五丸
　　治年积食症方【出圣恵方】
　　青礞石【一两】硇砂【半两】芫花【半两】木香【一分】丁香【一分】巴豆【三十枚去皮】川大黄【三两剉】
　　右件为末入诸药同研令匀以头醋二升熬药令稠可丸即如菉豆每服食前以生姜汤下三丸
　　治食症结块在腹内不能饮食面色萎黄宜服此方【出圣恵方】
　　硇砂【半两】芫花【一两】麦蘖【半两炒】青橘皮【半两】猪牙皂荚【五挺】巴豆【半两去皮】
　　右件为末入巴豆都研令匀先将皂荚汁于锅子内慢火煎成膏然后取药末一半更入米醋一大盏同煎令稀稠得所其余药为末丸如梧子大每服以生姜橘皮汤下三丸
　　万金丸【出圣恵摠録】　治食症气聚不消
　　防榔　肉豆蔲　青橘皮　干姜　木香【各一两】巴豆【去皮心五十粒】
　　右捣罗五味为末入巴豆同研令匀浸塩豉和丸如梧桐子大每服一二丸煎生姜橘皮汤下良乆以粥饮投之以利为度
　　麝香丸【出圣恵方】　治积年食症
　　麝香【一分】硇砂【半两】川大黄【半两】神麯【一两】巴豆【三十粒】寒食白麫【一两生用】
　　右件为末入研了药令匀用易州墨汁和丸如梧子大如是十年至十五年食症即先嚼干柿半枚裹药一丸同咽之如寻常食症即丸如豌豆大茶酒任下一丸
　　治卒食不消欲成症积方【出千金方】
　　右用煎艾汁如饴取半升作一服便尽吐出宿食一方用艾五尺围一束苡薏根一大把二味同煎
　　治杂食瘀滞不消心腹坚痛方【出千金方】
　　右用水三升煑白塩一升令消分三服吐去所食并治暴症
　　巴豆丸【出圣恵方】　治积年食症
　　巴豆【十枚】陈橘【一两】川大黄【三钱】硇砂【一钱】神麹【三钱】芫花【二钱】
　　右件药为末入巴豆等同令研匀磨香墨浓汁和捣令匀丸如梧桐子大每临卧时用干柿一枚分为三分烂嚼破裹药一丸咽之如此服三丸后吃汤饮下之至明当利下宿食隔日再服取差为度
　　五通丸【出圣济摠録】　治食症气
　　干姜【炮二两】巴豆米【半分】陈橘皮　黄连　白术【各一分】
　　白皮煎汤下或塩汤下妇人醋汤下
　　进食方【出儒门】
　　川牛【一两】巴豆【三个】
　　右为末水丸每服二三十丸食后随所伤物送下
　　疗凡所食不消方【方见本门】
　　疗食症病取生葱食之瘥○昔有人每食饮七升并羊脂饼不论数因道中过饥食生葱须防吐出一虫薄而圆绕畔有口试以食投之立消尽自吐此物后其人病便愈此名食症无疑人有思肉不已食讫复思者为肉症治之方【出千金方】
　　右空腹饮白马尿三升吐出肉不出必死
　　治蛊食症方【出圣恵方】
　　右緑矾二两捣研如粉以米醋一大椀于瓷噐内煎之用栁木篾搅成膏入赤乌脚一两细研和丸如菉豆大每服空心温酒下五丸
　　治食症方【出圣恵方】
　　右以青州枣三枚去核每个入腻粉一钱以白麫裹焼熟即去麫空心以枣烂嚼咽水下之即泻下症块
　　白银透罗丹　治积块食积大便不行疼痛难忍寒食麫【七钱】巴豆【三钱】天南星　半夏【各一钱半】
　　右为末滴水为丸搯作饼子如桐子大每服七丸食后熬煑二服冷浆淘过冷水送下忌热物等
　　积气丸　治积年食气症块消酒食利噎塞
　　木香【半两】干姜【炮一两】硇砂【半两】巴豆【半两】川大黄【一两】附子【一两】官桂【半两】筒子漆【一两】荆三棱【一两】蓬莪荗【一两】芫花【半两】青橘【半两】细墨【半两】防榔【半两】大防【半两】肉豆蔲【五个】
　　右一十六味先将荆三棱大黄二味为末研巴豆令细入醋一升半煎此二味至半碗许入硇砂又同研入醋麫一匙成膏加诸药末合和得所再入臼杵三五百下丸如菉豆大每服五丸如食症气用生姜橘皮汤下本脏气茴香汤下赤白痢二宜汤下妇人血气当归酒下常服任下








　　普济方卷一百七十三
<子部,医家类,普济方>
　　钦定四库全书
　　普济方卷一百七十四　明　周王朱橚　撰积聚门
　　米症【附论】
　　夫病源人有好啖米转乆弥嗜啖之若不得米则胷中清水出得米便止米不消化遂生症结其人常思米而不能饮食乆则毙人
　　方
　　治米症其疾常欲食米若不得米则胸中清水出
　　鸡屎　　　　　　　　【升】白米【五合】
　　右合炒取米焦捣筛为散用水一升顿服取尽少时即吐出症如研米汁碎若无症即吐白沬淡水乃厌米不复食之
　　治米症乆不疗羸痩此方神效
　　葱白　乌梅【三十枚】
　　右以水三升宿渍乌梅使得极浓清晨取葱白随饮乌梅汁令尽顿觉心腹烦欲吐即令出之三晨疗之当吐去米症差无所忌
　　治食生米方【家藏经騐方】　男子妇人因食生熟物留滞于脾胃遂至生防乆则好食生米否则终日不乐至于肌肤憔悴面色萎黄不思饮食以害其生
　　右用苍术不拘多少米泔水浸一宿取出剉碎焙干碾为细末煑稀麫糊为丸如梧桐子大每服五十粒空心食前米饮下日三服　益昌伶人刘清啸家一婢曰花翠年逾笄病此三月余监恵民局赵尹能医以此治之两旬而愈盖生米留滞于脾胃受湿则谷不磨致成此疾苍术能去湿暖胃消谷故也尹先云曾用此药疗緜州常振省干两旬而痊因笔于册
　　髪症【附论】
　　病源云有人因饮食内误有头髪随食而入胃成症胷喉间如有虫下上来去者是也
　　方
　　食中有髪不觉因食而入乆则胷间如有虫状上下去来惟欲饮油一日之中饮至三二升不欲饮食者为髪症【治出圣恵方】
　　右用油一升以香泽煎之大搔贮之安病人头边令口鼻临油上勿令得饮转鼻面令有香气当呌唤取饮食不得与之必当疲极大睡其髪症当从口出令一人専守视之并偹石灰一裹见症出以灰粉手捉症抽出及尽即是髪也初从腹中出形如流水中浓菜随髪长短形亦如之
　　又方【出千金方】
　　右用酒三升煑猪脂三升二沸服一升日二白马尿服之亦佳无白马白牛亦得
　　疗胷喉间觉有症虫上下偏闻葱豉食香此是髪虫故也
　　右用油煎葱豉令香二日不食张口而卧将油葱豉置其口边虫当渐出徐徐以物引去之无所忌
　　治误食头髪如虫疾者
　　右雄黄研细水飞过酒调服吐出恶物乃愈
　　虱症【附论】
　　病源云人有多虱性好齧既多而脏腑虚弱不能消之不幸变化生症而患之者亦少俗云患虱症人见虱必齧之不能禁止虱生长在腹内时有从下部出亦毙人
　　方
　　疗虱症啮虱在腹生长为虱症方【出千金方】
　　故箆子【一枚】故梳子【一枚】
　　右二味各破为两分各取一分焼作灰取一分以水五升煑取一升取顿服前末尽少时当病出无所忌
　　鳖症【附论】
　　病源云鳖症者谓腹内症结如鳖之形状也有鳖触冷不消而生症者也有食杂物得冷不消变化而作者此皆脾胃气弱而遇生冷不尅消故也症者其病结成推之不动移是也
　　方
　　蟹丸　治鳖症状在心下手揣见头足时转动并痛蟹【三分】附子【六分】麝香【三分】半夏【六分】生姜【四分】鳖甲【六分】防葵【六分】郁李仁【八分】
　　右捣筛宻和如梧子大空肚以酒下二十丸日再服以知为度忌生冷油咸热麫荞麦陈臭粘腻羊肉猪肉苋菜
　　宿症及卒得症方【出肘后方】
　　右用白雌鸡一双絶食一宿明旦以膏熬饭饲之取其屎无问多少小便和之于铜器中火上熬燥捣筛毎服钱许日四五服消尽乃止常饲鸡取屎病差后杀鸡单食之
　　治鳖症服白马尿一升五合温服之令尽差
　　治鳖症腹坚硬肿起大如盆眠卧不得方【出千金方】
　　右取盐一升捣水三升绞取汁毎服一升日二若食中得病为鳖症在心下坚强硬者并须服之
　　又方【出千金方】
　　右蒴藋根白皮一握研取汁水和顿服之
　　又方【出千金方】
　　右用白马尿一升鸡子三枚取白二合空腹顿服不移时当吐病出
　　又方【出千金方】
　　右鸡屎一升炒令黄取五合以酒一升浸取半捣为末以所浸酒服方寸七日二服三日中作一剂
　　治人龟病
　　人门龟病不能言　肚里生成硬似砖
</div>
    <div class="pagination">
<a href="普济方四库_page643.html">上一页</a><span>...</span><a href="普济方四库_page639.html">639</a><a href="普济方四库_page640.html">640</a><a href="普济方四库_page641.html">641</a><a href="普济方四库_page642.html">642</a><a href="普济方四库_page643.html">643</a><span class="current-page">644</span><a href="普济方四库_page645.html">645</a><a href="普济方四库_page646.html">646</a><a href="普济方四库_page647.html">647</a><a href="普济方四库_page648.html">648</a><a href="普济方四库_page649.html">649</a><span>...</span><a href="普济方四库_page645.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
