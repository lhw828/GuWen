<!DOCTYPE html>
<html>
<head>
    <meta charset="UTF-8">
    <title>丹溪心法 - 第 22 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 22 页/共 50 页</h1>
    <div class="content">　　萱草根上用一握，捣取汁服；或嫩苗煮食之，亦可。

　　又方  治卒淋痛。

　　益元散（二钱） 茴香（一钱，微炒黄）上为末。水煎服。

　　又方  治淋，茎中痛，其肝经气滞有热。

　　甘草梢子（一味）。

　　上用水煎，空心服。

　　又方  治苦病淋而茎中痛不可忍者。

　　六君子汤，或四君子汤，加黄柏、知母、滑石、石苇、琥珀煎服。方见脾胃类。

　　《博济方》治五淋。

　　赤芍药（一两） 槟榔（一个，面裹煨）上为末。每服一钱，水煎，空心服。

　　又方  治热淋、血淋效。

　　赤小豆（不以多少，炒熟）上为末。每服二钱，煨葱一根，温酒调服。

　　通秘散  治血淋，痛不可忍。

　　陈皮 香附 赤茯苓（等分）上锉散。每服二钱，水煎，空心服。

　　白薇散  治血淋、热淋。

　　白薇 赤芍（等分）上为末。每服二钱，温酒调下，立效。或加槟榔。

　　发灰散  治血淋，若单小便出血，为茎衄，皆主之。

　　乱发不以多少烧灰，入麝香少许，每服用米醋泡汤调下。

　　治淋，以葵子末等分，用米饮空心调下，最治妇人胞转不尿。

　　沉香散  治气淋，多因五内郁结，气不舒行，阴滞于阳，而致壅滞，小腹胀满，便溺不通，大便分泄，小便方利。

　　沉香 石苇（去毛） 滑石 王不留行 当归（各半两） 葵子 芍药（七钱半）甘草 陈皮（二钱半）上为末。每服二钱半，煎大麦汤调下。

　　又方  治淋。

　　人参（一钱） 白术（一钱半） 泽泻（七分） 麦门冬（半钱） 赤茯苓（七分） 甘草（半钱） 滑石（半钱）竹叶（三十片） 灯心（二十茎）上锉。作一服，水煎。

　　又方 海金沙七钱半 滑石五钱煎木通、麦门冬、车前草汤，服二钱。

　　生附汤  治冷淋，小便秘涩，数起不通，窍中苦痛，憎寒凛凛，多因饮水过度，或为寒湿，心虚志耗，皆有此附子（去皮脐） 滑石（各半两） 瞿麦 木通（七钱半） 半夏上锉散。每服三钱，水一钟，生姜三片，灯心 八正散  治大人小儿心经蕴热，脏腑秘结，小便赤涩，癃闭不通，热淋血淋并宜。

　　车前 瞿麦 蓄 滑石 甘草 山栀 木通 大黄（面裹煨，各等分） 灯心（二十茎）上每服五钱，水煎，空心服。

　　清心莲子饮  治上盛下虚，心火炎上，口苦咽干，烦渴微热，小便赤涩，或欲成淋。

　　黄 石莲肉 白茯苓 人参（各七钱半） 黄芩 甘草（炙） 地骨皮 麦门冬 车前子（各五钱）上每服五钱，水煎。发热，加柴胡、薄荷。

　　又方  治诸淋。

　　五苓散（二钱） 益元散（一钱） 灯心（三十茎）上水煎，空心服。或云益元散只加车前末一钱。又或去前二件，只加阿胶末一钱。

　　又方  治热淋血淋。

　　麻根（十个）上以水四碗，煎去三留一，空心服，甚效。

　　又方  治淋疾。

　　石燕子（十个，捣如黍米大） 新桑白皮（三两，锉，同拌匀）上将二物分作七帖，每用水一盏，煎七分，去渣，空心午前至夜各一服。

　　参茯琥珀汤  治淋，茎中痛不可忍，相引胁下痛。

　　人参（五分） 茯苓（四分） 琥珀（三分） 川楝子（炒，一钱） 生甘草（一钱） 玄胡索（七分） 泽泻柴胡（各三分） 当归梢（三分）上作一服，长流水煎，空心服。

　　灸法  治小便淋涩不通。用食盐，不以多少，炒热，放温，填脐中，却以艾灸七壮，即 八味丸 见诸补损 六味地黄丸 八物汤  并见补损。

　　五苓散  见中暑。

　　木香流气饮  见气类。

　　卷三

　　赤白浊四十四

　　浊主湿热，有痰、有虚。赤属血，白属气。痢带同治，寒则坚凝，热则流通。

　　率皆是湿痰流注，宜燥中宫之湿，用二陈加苍术、白术燥去其湿。赤者，乃是湿伤血也，白芍药，仍用珍珠粉丸加臭椿根白皮、滑石、青黛，作丸药。虚劳用补阴药，大概不宜热（一作凉）药；肥白人必多痰，以二陈汤去其湿热。胃弱者，兼用人参，以柴胡、升麻升其胃中之气；丸药，用黄柏炒褐色，干姜炒微黑，滑石、蛤粉、青黛，糊丸服。胃中浊气下为赤白浊，用二陈加柴胡、升麻、苍术、白术；丸药用樗皮末、蛤粉、炒干姜、炒黄柏。胃中浊气下流，渗入膀胱，青黛、蛤粉。肝脉弦者，用青黛以泻肝。又方：炒黄柏一两，生柏曲糊阴火间起，小便白浊，方在痛风类。一人便浊经年，或时梦遗，形瘦，作心虚主治，用珍粉丸，和定志丸服。一妇人年近六十，形肥奉养膏粱，饮食肥美，中焦不清，浊气流入膀胱，下注白浊，白浊即湿痰也，用二陈去痰，加升麻、柴胡升胃中清气，加苍术去湿，白术补胃，全在活法。服四帖后，浊减大半，却觉胸满。因柴胡、升麻升动胃气，痰阻满闷。又用本汤加炒曲、白术、香附。素无痰者，虽升动不满也。

　　入方 青黛 蛤粉 椿末 滑石 干姜（炒） 黄柏（炒褐色）上为末，神曲糊丸。仍用前燥湿痰丸子，亦治带下病。

　　法云：黄柏治湿热，青黛解郁热，蛤粉咸寒入肾，滑石利窍，干姜味苦，敛肺气下降，使阴血生，干姜监制。

　　又方 黄柏（炒黑，一两） 生柏（二两，一云生地黄） 蛤粉（三两） 神曲（半两）上为末，水丸服。

　　〔附录〕人之五脏六腑，俱各有精，然肾为藏精之府，而听命于心，贵乎水火升降，精气内持。若调摄失宜，思虑不节，嗜欲过度，水火不交，精元失守，由是而为赤白浊之患。赤是心虚有热，因思虑得之；白浊肾虚有寒，过于淫欲而得之。其状漩白如油，光彩不定，脚澄下，凝如膏糊。治法：赤者当清心调气，白者温补下元，又须清上，使水火既济，阴阳协和，精气自固矣。

　　附方  定志丸方 远志（去心） 石菖蒲（各二两） 人参 白茯苓（各三两）上为末，蜜丸梧子大，朱砂为衣。每服七丸，加至二十丸，空心米汤送下。

　　半夏丸  治白浊神效。

　　半夏（燥湿） 猪苓（分水） 肝脉弦，加青黛。

</div>
    <div class="pagination">
<a href="丹溪心法_page21.html">上一页</a><span>...</span><a href="丹溪心法_page17.html">17</a><a href="丹溪心法_page18.html">18</a><a href="丹溪心法_page19.html">19</a><a href="丹溪心法_page20.html">20</a><a href="丹溪心法_page21.html">21</a><span class="current-page">22</span><a href="丹溪心法_page23.html">23</a><a href="丹溪心法_page24.html">24</a><a href="丹溪心法_page25.html">25</a><a href="丹溪心法_page26.html">26</a><a href="丹溪心法_page27.html">27</a><span>...</span><a href="丹溪心法_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
