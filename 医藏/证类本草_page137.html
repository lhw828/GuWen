<!DOCTYPE html>
<html>
<head>
    <meta charset="UTF-8">
    <title>证类本草 - 第 137 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 137 页/共 244 页</h1>
    <div class="content">　　秦皮

　　秦皮　味苦，微寒、大寒，无毒。主风寒湿痹，洗洗寒气，除热，目中青翳白膜，疗男子妇人带下，小儿痫，身热。可作洗目汤。久服头不白，轻身，皮肤光泽，肥大有子。

　　一名岑皮，一名石檀。生庐江川谷及冤句。二月、八月采皮，阴干。（大戟为之使，恶吴茱萸。）

　　陶隐居云：俗是樊 （音规）皮，而水渍以和墨书，色不脱，微青。且亦殊薄，恐不必尔。俗方：唯以疗目，道家亦有用处。唐本注云：此树似檀，叶细，皮有白点而不粗错，取皮水渍便碧色，书纸看皆青色者是。俗见味苦，名为苦树。亦用皮疗眼，有效。以叶似檀，故名石檀也。臣禹锡等谨按药性论云：秦白皮，平。恶苦瓠、防葵。主明目，去肝中久热，两目赤肿疼痛，风泪不止。治小儿身热，作汤浴瘥。皮一升，水煎澄清，冷洗赤眼极效。日华子云：洗肝益精明目，小儿热惊，皮肤风痹，退热。一名盆桂。

　　图经曰：秦皮，生庐江川谷及冤句，今陕西州郡及河阳亦有之。其木大都似檀。枝干皆青绿色。叶如匙头许大而不光。并无花实，根似槐根。二月、八月采皮，阴干。其皮有白点而不粗错，俗呼为自 木。取皮渍水便碧色，书纸看之青色，此为真也。

　　外台秘要：治赤眼及睛上疮。秦皮一两，清水一升，于白碗中浸，春夏一食时以上，看碧色出，即以箸头缠绵，仰卧点所患眼，仍先从大 中满眼着，微痛不畏，良久，三五饭间，即侧卧沥却热汁。每日十度以上着，不过两日瘥。又方：治眼因赤瘥后翳晕。秦皮一两，切，水一升五合，煮取七合，澄清。用渍目中。淮南子： 木色青，翳而羸痛蜗脘，此皆治目之药也。注： ，苦历木。水浸皮青用洗眼，效。沈存中秦皮，治天蛇毒。似癞而非癞也。天蛇，即

　　卷第十三

　　秦椒

　　秦椒　味辛，温，，生温熟寒，有毒。主风邪气，温中除寒痹，坚齿发，明目，疗喉痹，吐逆，疝瘕，去老血，产后余疾腹痛，出汗，利五脏。久服轻身，好颜色，耐老增年通神。生太山川谷及秦岭上，或琅邪。八月、九月采实。（恶栝蒌、防葵、畏雌黄。）

　　陶隐居云：今从西来。形似椒而大，色黄黑，味亦颇有椒气。或呼为大椒。又云：即今（居虬切）树。而 子是猪椒，恐谬。唐本注云：秦椒树，叶及茎、子都似蜀椒，但味短实细水陇西，细者善。药性论云：秦椒，君，味苦、辛。能治恶风遍身，四肢 痹，口齿浮肿摇动，主女人月闭不通，治产后恶血痢，多年痢，主生发，疗腹中冷痛。孟诜云：秦椒，温。

　　灭瘢，长毛，去血。若齿痛，醋煎含之。又损疮中风者，以面作馄饨，灰中烧之使热，断使口开，封其疮上，冷即易之。

　　又法：去闭口者水洗，面拌煮作粥。空腹吞之，以饭压之，重者可再服，以瘥为度。

　　图经曰：秦椒，生泰山川谷及秦岭上或琅邪，今秦、凤、及明、越、金、商州皆有之。

　　初秋生花秋末结实，九月、十月采。陶隐居云：似椒而大，色黄黑，或呼大椒。苏恭云：叶及茎、子都似蜀椒，但实细味短。《尔雅》云： ，大椒。郭璞云：椒丛生，生实大者名为。《诗·唐风》云：椒聊且。陆机疏云：椒似茱萸，有针刺。茎叶坚而滑。蜀人作茶，吴人作茗，皆合煮其叶以为香。今成皋诸山谓之竹叶椒，其木亦如蜀椒，少毒热，不中合药，可着饮食中。又用蒸鸡、豚最佳。东海诸岛上亦有椒，枝、叶皆相似。子长而不圆，甚香，其味似橘皮。岛上獐、鹿食其叶，其肉自然作椒、橘香。而今南北所生一种椒，其实大于蜀椒，与陶及郭、陆之说正相合，当以实大者为秦椒。其云蜀、吴作茶、茗，皆煮其叶，今不复如此。盖古人所食，与今异者多矣。故苦KT （与茶同条）云。作饮加茱萸、葱、姜等良是也。相传椒可以来水银。又云椒气好下，言饵之益下，不上冲也。服食药当用蜀椒。

　　肘后方：手足心风肿。椒、盐末等分，醋和敷之，良。伤寒类要：治膏瘅，其人饮少小便多方：秦椒一分出汗，瓜蒂二分末。水服方寸匕，日三服。续十全方：治虫入耳。椒末一钱，醋半衍义曰：秦椒，此秦地所实者，故言秦椒。大率椒株皆相似，秦椒但叶差大，椒粒亦大而纹

　　卷第十三

　　山茱萸

　　山茱萸　味酸，平、微温，无毒。主心下邪气，寒热，温中，逐寒湿痹，去三虫，肠胃风邪，寒热疝瘕，头风，风气去来，鼻塞，目黄，耳聋，面 ，温中下气，出汗，强阴益精，安通九窍，止小便利。久服轻身，明目，强力长年。一名蜀枣，一名鸡足，一名 （音妓）实。生汉中山谷及琅邪、冤句、东海承县。九月、十月采实，阴干。（蓼实为之使，恶桔梗、防风、防己。）

　　陶隐居云：出近道诸山中大树。子初熟未干，赤色，如胡 子，亦可啖；既干，皮甚薄，当以合核为有尔。臣禹锡等谨按药性论云：山茱萸，使，味咸、辛，大热。治脑骨痛，止月水不定，补肾气，兴阳道，坚长阴茎，添精髓，疗耳鸣，除面上疮，主能发汗，止老人尿不节。日华子云：暖腰膝，助水脏，除一切风，逐一切气，破症结，治酒渣。陈藏器云：胡子，熟赤，酢涩。小儿食之当果子。止水痢，生平林间，树高丈余，叶阴白，冬不凋，冬花春熟，最早诸果。茎及叶煮汁饲狗，主 。又有一种大相似，冬凋春实夏熟，人呼为木半夏，无别功。根，平，无毒。根皮煎汤，洗恶疮疥并马 疮。

　　图经曰：山茱萸，生汉中山谷及琅邪、冤句、东海承县，今海州亦有之。木高丈余，叶似榆，花白。子初熟未干，赤色，似胡 子，有核，亦可啖；既干，皮甚薄。九月、十月采实，阴干。吴普云：一名鼠矢。叶如梅，有刺毛。二月花如杏。四月实如酸枣，赤。五月采实。与此小异也。旧说当合核为用。而雷 《炮炙论》云：子一斤去核，取肉皮用，只秤成四两半，其核八棱者名雀儿苏，别是一物，不可用也。

　　雷公云：凡使，勿用雀儿苏，真似山茱萸，只是核八棱，不入药用。使山茱萸，须去内核。每修事去核了，一斤取肉皮用，只秤成四两以来，缓火熬之方：用。能壮元气，秘精。

　　核能滑精。

　　衍义曰：山茱萸，与吴茱萸甚不相类。山茱萸色红，大如枸杞子。吴茱萸如川椒，初结子时，其大小亦不过椒，色正青。得名则一，治疗又不同，未审当日何缘如此命名。然山茱萸补养肾脏，无一不宜。《经》与《注》所说备矣。

　　卷第十三

　　紫薇（音威）

　　紫薇（意威）　味酸，微寒，无毒。主妇人产乳余疾，崩中，症瘕血闭，寒热羸瘦，养胎。

　　茎、叶

　　 味苦，无毒。主痿蹶，益气。一名陵苕，一名 华。生西海川谷及山阳。

　　陶隐居云：李云是瞿麦根，今方：用至少。《博物志》云：郝晦行（音杏）华草，于太行山北，得紫薇华。必当奇异，今瞿麦华乃可爱，而处处有，不应乃在太行山。且有树，其茎、叶恐亦非瞿麦根。《诗》云：有苕之华。郭云凌霄，亦恐非也。唐本注云：此即凌霄花也。及茎、叶俱用。按《尔雅·释草》云：苕，一名陵苕。黄花 （必曜切）；白华 。郭云：一名陵时。

　　又名凌霄。《本经》云：一名陵苕。 华即用花，不用根也。山中亦有白花者。按瞿麦花红，无黄、白者。且紫薇、瞿麦，皆《本经》所载。若用瞿麦根为紫薇，何得复用茎、叶？体性既与瞿麦乖异，生处亦不相关。郭云凌霄，此为真说也。臣禹锡等谨按药性论云：紫臣，一名女薇，畏卤咸，味甘。主热风风痫，大小便不利，肠中结实，止产后奔血不定淋沥，安胎。日华子云：根，治热风身痒，游风风疹，治瘀血带下。花、叶功用同。又云凌霄花，治酒渣热毒风刺风，妇人血膈游风，崩中带下。

　　图经曰：紫薇，陵霄花也。生西海川谷及山阳，今处处皆有，多生山中，人家园圃亦或种莳。初作藤蔓生，根据大木，岁久延引至巅而有花。其花黄赤，夏中乃盛。陶隐居云：《诗》有苕之华。郭云陵霄。又苏恭引《尔雅·释草》云：苕，陵苕。郭云又名陵霄。按今《尔雅》注：苕，一名陵时。本草云而无陵霄之说，岂古今所传书有异同邪？又据陆机及孔颖达疏义亦云：苕，一名陵时。陵时乃是鼠尾草之别名，郭又谓苕为陵时。本草云：今紫薇无陵时之名，而鼠尾草有之。乃知陶、苏所引，是以陵时作陵霄耳。又陵霄，非是草类，益可明其误矣。今医家多采其花干之，入妇人血崩风毒药，又治少女血热风毒，四肢、皮肤生瘾疹。并行经脉方：陵霄花不以多少，捣罗为散。每服二钱，温酒调下，食前服甚效。

　　斗门方：治暴耳聋。凌霄叶，烂杵自然汁，灌耳内，瘥。

　　衍义曰：紫薇，今蔓延而生，谓之为草。又有木身，谓之为木。又须物而上。然干不逐冬毙，亦得木之多也，故分入木部为至当。唐·白乐天诗，有木名凌霄，擢秀非孤标，由是益知非草也。《本经》又云：茎、叶味苦，是与瞿麦别一种甚明。《唐本》注云：且紫薇、瞿麦皆《本经》所载，若用瞿麦根为紫薇，何得复用茎、叶？此说尽矣。然其花赭黄色，本条虽不言其花，又却言茎、叶味苦，则紫薇为花，故可知矣。

　　卷第十三

　　胡桐泪

　　胡桐泪　味咸、苦，大寒，无毒。主大毒热，心腹烦满，水和服之，取吐。又主牛马急黄黑汗，水研三、二两灌之，立瘥。又为金银焊药。出肃州以西平泽及山谷中。形似黄矾而坚实。有夹烂木者，云是胡桐树滋沦入土石碱（音减）卤地作之。其树高硕，皮、叶似白杨、青桐、桑辈。故名胡桐木，堪器用。又名胡桐律。律、泪声讹也。《西域传》云：胡桐似桑而曲臣禹锡等谨按蜀本图经云：凉州以西有之。初生似柳，大则似桑、桐之间。津下入地，与土石相染，状如姜石，极咸苦，得水便消，若矾石、类石类也。冬采之。日华子云：治风牙齿痛。有二般：木律不中入药用；石律形如小石片子，黄土色者为上。即中入齿药用，兼杀火毒并面毒。

　　图经曰：胡桐泪，出肃州以西平泽及山谷中，今西蕃亦有商人货之者。相传其木甚高硕，皮似白杨、青桐辈。其药初生似柳，渐大则似桑、桐辈。其津液沦入地中，与大石相着，冬月采得之，状如黄矾、姜石，味极咸苦，得水便消，如硝石也。古方：稀用，今治口齿家为最要之物。一名胡桐律。律、泪声近也。然有一种木律极相类，不堪用也。

　　海药：谨按《岭表记》云：出波斯国。是胡桐树脂也，名胡桐泪。又有石泪，在石上采也。主风疳 齿牙疼痛，骨槽风劳，能软一切物。多服令人吐也。作律字非也。通典：西戎楼国，多出柽柳、胡桐、白草。白草，牛马所嗜也。胡桐亦似虫食其树而津下流出者，俗名为胡桐泪，可以焊金银，俗讹呼泪为律。

　　卷第十三

　　墨

　　物芒入目，摩点瞳子上。又止血痢及小儿客忤，捣筛和水温之。好墨入药，粗者不堪。（今附）

　　臣禹锡等谨按陈藏器云：墨，温。

　　外台秘要：治天行毒病，衄鼻是热毒血下数升者。取好墨末之，鸡子白丸如梧子。用生地黄汁下一、二十丸，如人行五里再服。千金方：治物落眼中不出。好墨清水研，铜箸点之即出。肘后方：客忤者，中恶之类也，多于道间门外得之，令人心腹绞痛，胀满，气冲心胸，不即治亦杀人。捣墨水和服一钱匕。又方：崩中漏下清黄赤白，使人无子。好墨末一钱匕服。

　　又方：难产。墨一寸末，水服之，立产。又方：治赤白痢。姜墨丸：干姜、好墨各五两筛，以醋浆和丸桐子大。服三十丸加至四、五十丸，米饮下，日夜可六、七服，如无醋浆，以醋入水解之，令其味如醋浆和之。七十病痢垂死服之愈。徐云：但嚼书墨一丸瘥。又方：治坠胎胞衣不出腹中，腹中疼痛，牵引腰脊痛。用好墨细研，每服非时温酒调下二钱匕。梅师方：治鼻衄出血多，眩冒欲死。浓研香墨，点入鼻孔中。子母秘录：治产后血晕，心闷气绝。以丈夫小便浓研墨，服一升。又方：妊娠胎死腹中，若胞衣不下，上迫心。墨三寸末，酒服。

　　衍义曰：墨，松之烟也。世有以粟草灰伪为者，不可用。须松烟墨方：可入药。然唯远烟为佳。今高丽国每贡墨于中国，不知用何物合和，不宜入药：此盖未达不敢尝之义。又治大小血，好墨细末二钱，以白汤化阿胶清调，稀稠得所，顿服，热多者尤相宜。又 、延界内有石油，燃之烟甚浓，其煤可为墨，黑光如漆，松烟不及。其识文曰延川石液者是，不可入药，当

　　卷第十三

　　棘刺花

　　味苦，平，无毒。主金疮内漏。冬至后百二十日采之。

　　实

　　 主明目，心腹痿痹，除热，利小便。生道旁，四月采。一名菥 ，一名马朐，一名刺原。又有枣针，疗腰痛，喉痹不通。

</div>
    <div class="pagination">
<a href="证类本草_page136.html">上一页</a><span>...</span><a href="证类本草_page132.html">132</a><a href="证类本草_page133.html">133</a><a href="证类本草_page134.html">134</a><a href="证类本草_page135.html">135</a><a href="证类本草_page136.html">136</a><span class="current-page">137</span><a href="证类本草_page138.html">138</a><a href="证类本草_page139.html">139</a><a href="证类本草_page140.html">140</a><a href="证类本草_page141.html">141</a><a href="证类本草_page142.html">142</a><span>...</span><a href="证类本草_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
