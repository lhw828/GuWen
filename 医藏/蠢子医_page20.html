<!DOCTYPE html>
<html>
<head>
    <meta charset="UTF-8">
    <title>蠢子医 - 第 20 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蠢子医 - 第 20 页/共 80 页</h1>
    <div class="content">　　久病必须诊脉

　　人止外观便不灵，必须诊脉始知情。

　　我尝治一牙疼症，其人强壮甚熊熊。伊言牙疼已二年，每到吃饭难为情。

　　热了一点不能食，凉了一点不能行。必俟饭食温暖后，吃到口中始能平。

　　吾初观之以为火，一看脉理大不同。内里阴寒无与比，无怪吃药屡不灵。

　　即用肉（肉桂）附（附子）吴萸与故纸，炮姜荜茇一样同。

　　一搓搓了十余两，大加升提往上行。（苍术、升麻、细辛、白芷、羌活、独活之类。）

　　初吃一煎全不效，再吃二煎始收功。

　　吾初不料此人有此脉，并有如此之牙疼。

　　虽依脉理去用药，时时思之总朦胧。迟至半月始敢问，二年之病一时清。

　　可知圣人治病理，仅恃望闻仍不中。一切五脏与六腑，若不诊脉怎能精？

　　左手无脉由相火败坏

　　人有命火是纯阳，上下流走左部旁。若是一时伤坏了，左部上下甚光堂。

　　手无脉线无起伏，好似大腿肉一方。我尝见一肿胀人，脉象如此以败亡。

　　又尝见一娶妾人，脉象如此亦遭殃。皆因左手无脉线，时候不久见阎王。

　　可知命为一身主，全赖相火滋元阳。

　　若治此症预培补，肉（肉桂）附（附子）吴萸故纸姜。（黑姜。）

　　加上熟地与萸肉，方可地久并天长。

　　肺脉如草节，其人多痰，亦是危症

　　痰症须从脉经看，肺脉头上看所安。肺脉头上空空然，原无粘腻滞心间。

　　肺脉头上如草节，定是粘腻满肚缠。有了此脉主哕呕，恼恼积里十余天。

　　不用皂（皂角）矾（白矾）去导吐，纵有仙药下亦难。

　　谁知一吐十余回，罗②膈以上尽净宣。（②罗：本文意如全、整个。）

　　犹有粘腻滞隔下，较之膈上更缠绵。

　　又用金丹下数回（金丹加入药中），一切粘腻始尽删。

　　恼恼积里尽去了，只是哕意未尽捐①。

　　再用六一安胃里，（滑石亦土类．以土安土。）再用金石坠肾间。

　　皆用红糖和入内，使他脾气暗周旋。（因他不能用药，故用此类。）

　　此皆治痰之妙诀，全在蒙医悟真诠。

　　脉以和缓为贵。凡是坚硬如骨头，如冰凌，如劈柴，多是坏症。如草节亦非吉象。

　　虽然暂愈，不知将来何如也？

　　各种祟脉

　　手梢湿凉多有邪祟

　　一为诊脉手湿凉，定是狐鬼据中央。若要此症立时愈，山甲为丸入麝香。

　　祟脉多战战

　　祟脉一诊忽战战，恍有飞鼠过其间。（脉战身亦战。）其人恍惚梦颠倒，鬼门针到便能痊。

　　祟脉有似电者

　　祟脉恒在中指间，上下飞流电一般。肝脉时乎有也无，定有症瘕痛不堪。

　　各种难治之脉

　　肝脉如绳者难治

　　肝脉如绳紧紧牵，有虚有寒气使然。况且脾脉有也无，噫气不上痛不堪。

　　肝脉如针者难治

　　肝脉如针中间悬，腰疼腿疼不能堪。略加调理便见效，只恐迟久不能堪。

　　凡是血盛易得治，如此细细怎归元？

　　肝胃软弱皆难治

　　胃脉软弱如麻披，一身举动全无力。肝脉软弱如麻披，一身疼痛无可为。

　　略用温补便见效，三日五日病又归。皆因气血虚弱甚，药力一尽难支持。

　　胃中双脉如双线者难治

　　胃中双脉如双线，积积渣渣痛不堪。纵然治好不时犯，淹淹缠缠饮食难。

　　少壮之时不如人，才至四十便瘫痪。

</div>
    <div class="pagination">
<a href="蠢子医_page19.html">上一页</a><span>...</span><a href="蠢子医_page15.html">15</a><a href="蠢子医_page16.html">16</a><a href="蠢子医_page17.html">17</a><a href="蠢子医_page18.html">18</a><a href="蠢子医_page19.html">19</a><span class="current-page">20</span><a href="蠢子医_page21.html">21</a><a href="蠢子医_page22.html">22</a><a href="蠢子医_page23.html">23</a><a href="蠢子医_page24.html">24</a><a href="蠢子医_page25.html">25</a><span>...</span><a href="蠢子医_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
