<!DOCTYPE html>
<html>
<head>
    <meta charset="UTF-8">
    <title>普济方四库 - 第 1707 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1707 页/共 1812 页</h1>
    <div class="content">　　治小儿麻痘已出未出便服此药即稀
　　牛蒡子【一两同麸炒令黄色去麸】甘草【一钱炮】
　　右为末每服一字或二字用芫荽煎汤下
　　四圣汤　治身热如火头痛颊赤面红呵欠鼻疮疮疹已出未出时服宜服
　　白芍药　升麻【各一两】甘草　紫草【各五钱】亁葛【一两】木通【五钱去皮节】
　　右剉散每服二钱水一中盏入生姜二片葱白二根山楂子根三寸同煎热服壮热心烦加人参赤茯苓石膏麦门冬【去心】
　　紫草饮　治豆疮欲发未发或未透者
　　紫草　白芍药【去芦】麻黄【去节】当归　甘草【各等分】
　　右剉散每服二钱水一盏煎不拘时服
　　活血散　治豆疮已出未出烦躁大人同
　　右用北白芍药不以多少为末白汤调下大能活血止豆疮胀痛屡用屡効一方酒调海藏云张和之治四肢出不快加防风大効此止的大隂药也一方剉碎水六分煎四分去粗分二服
　　蝉蜕膏　御风邪辟恶气透肌肉发痘疮
　　蝉蜕【去土】当归　防风　甘草【炙】川芎　升麻荆芥穗　陈皮　紫草　赤芍药【各等分】
　　右为末炼宻为膏每一两作四十丸木香汤下一方无陈皮紫草芍药煎荆芥汤下
　　消毒散　治小儿疮疹已出未能匀透及毒气澁遏虽出不快壮热狂躁咽膈窒一寒睡卧不安大便秘澁及治大人小儿上膈攻热咽喉肿痛胷膈不利并宜服之疮疹初出最不宜服宣利药恐内虚毒入于里如五七日不大便只服消毒散微得利便即止服若别无他证不宜服药一方并黡后余毒未除
　　牛蒡子【六两】　　甘草【炙二两】　　荆芥穗【一两】
　　右为粗末每服二钱用水一盏煎至七分去滓温服食后小儿量力少少与之如治疮疼若大便利者不宜服
　　人参汤　治小儿疮痘将出
　　人参【一钱】葡萄苗【一分】林檎【一枚】木猴梨【七枚】
　　右剉碎以水二盏煎至一盏去滓放冷时时令吃
　　治大人小儿疮疹已出而复隐其势危甚诸药不効者治之万不失一
　　紫背何叶【霜后贴水背紫者】白僵蚕【直者炙去】
　　右等分为末细每服一钱小儿半钱研胡荽汁和酒下米饮亦得
　　栀子升麻汤　治天行麻痘疹子未出潮热如火讝语小便难澁
　　升麻　白芍药　亁葛　山栀子　蓝叶
　　甘草【各等分】
　　右为末灯心同煎服之
　　表觧散　治天行水疹腥臊未出潮热麻子等证防风　川芎　全蝎　荆芥　红花　麻黄【去节】当归　蝉退　薄荷　羗活　茯苓　白附子甘草【各一分】升麻【一分】硃砂【研五分】麝香【少许】
　　右为末每服五分金银薄荷汤调下
　　治疮泡将出　以牛蒡子炒令熟杵为末每服一钱入荆芥穗水一盏同煎至七分放温服如疮疹已出更服亦妙
　　治天行疮子不出　以红蓝花子吞颗
　　治时气发疮疹不出者以葡萄研酒饮之甚効
　　痘疮未见乃可速利【附论】
　　尝考圣思论疮痘臓腑气逆大小便多秘才觉似此即疾可便与防利而轻患也今覩时医乆疾患之家疹痘未出已前多是悮认疾候皆以片药治之其间或以燥药或饵冷药不无失伤痘疮初觉多似伤寒证如疹痘未攻皮毛防出者便可服饵调和臓腑防泄遂下而活人书及云疮痘与伤寒相类疑似之间只与升麻汤治疮子已发皆可服不可防转痘疮已定却宜利大小膓此为大戒伤寒身热固不可下疮疹发热尤不可转世人乃云初觉以药利之宣其毒气悮矣如小儿伤寒头痛潮热咳气粗烦渇心躁小便多赤大便不通热盛于心精神恍惚即发惊搐涎盛闷乱疮痘未分大证小儿若执前说只与升麻汤不可防转其病可乎统言已发未发不可防转疹痘发热在表尤不可转论中使洗心散治疮痘用大黄服之能动臓腑莫有妨害乎又云痘疮已出不可转防出得已定或脓血大盛却用防利者亦非大抵疮痘首尾皆不可下小儿身热耳冷咳輙用利药即毒气入里杀人论中洗心散治身热咳麸疮疹痘此药性寒能利囙又如何既言疮痘首尾皆不可下只此论中无此散内使硃砂脑射腻粉水银等服取如烂鱼膓岂不是下药也二说俱未定董氏论疮痘未出往往疑为伤寒即以麻黄等药重发其汗遂使表虚里实或称欲出多以热药活人书云易流必散内用大黄麻黄治麸疮痘疹并麻黄黄芩汤用黄芩休枚治疮痘不快或出不快或出尚热皆能发汗可不谓之无冷热药乎又云若为隂癎治之用温惊药则热愈盛至三四日证侯已定方用疮痘药所失多矣按诸书云隂癎者出于防之后大病之余身体不热而瘦症者谓之隂癎不热可得三四日证候已定方用痘药诸书中表尝见说有不身热出疮痘者不可不辨也张氏论云才觉是疮痘便早防利热轻易疗又云应疮痘早出若才出皆不可转利既言才觉是疮痘即是先证也又云早出不可防利于此自作两说使后人不能无疑惑也又钱氏论疮痘惟用温凉药不可妄吐下及攻发又云寒颤噤牙身黄紫肿以百祥丸下之又身热烦渇腹满而喘大小便澁面赤闷乱大吐当利小便不差宣风散下之婴童寳鉴云疹痘是臓腑俱热发皮肤为之热在腑为疹热在臓为痘未发同一治未出可不觧热而退既出忌忽下及冷药逼之其病不出在里害人今考诸经方论有言之未尽者虽云痘疮首尾皆不可下或云未出宜防利出定宜防利出盛宜踈利分证不明互说差殊騐之平日所治大抵疮痘之病首尾证平下之者误首尾有实热证不下者误切不可用巴豆去下之此药乃攻食积尔首尾有虚寒证不补者误痘疮出透泽肥红证平者不湏服药寳鉴之说诚为可信钱氏之用必胜膏治五太尉而愈活人书用无比散治四恶候出不快及黒疮子内使硃砂脑射牛黄轻粉水银等服之取下如烂鱼膓推之药惟难用而寳鉴云未发同一治以此观之但随证用药真明騐也医官论云刑分轻重患别浅深刑法二罪俱发从重者论医书云二病俱发从重者治诚良活法也盖疮痘多是冬温所变若冬有非时之气疮毒未发之前常宜服温药令大便稀薄四顺饮服令温徴剉大黄甘草下之则湿毒内消又有时时行者大小染乗疮毒未发之前亦可服饵兼饮油剂以预防之设有痘疮必轻易疗若身疼壮热头疼心烦颊赤气粗不与小汗何由消散麻黄黄芩汤或洗心散薄荷散汤如臓腑乆秘毒攻腰膓心腹胀满不与微利何由觧释四圣饮大柴胡汤或调胃承气汤然汗下之法不可造次今热之药用何详审活人书云疑似之间只与升麻汤凡疗疮子已发未发皆不可防转或云不可汗下寒热之药只可紫草汤一味饮之然此二说甚善若执其两端止治轻疾而以当治大病拱手待毙若当遇或汗或下之证而疑惑不决荏苒经时以致夭伤者多矣调瑟者必先移柱用药者必先审证不可执一也
　　方
　　油剂法　治小儿臓腑伏热毒疹痘未盛四肢防觉有热食物似减头发亁燥或热进退
　　右以生麻油一小盏温和热水一小盏旋旋倾热水入油盏内不住手以扙子打搅直候熟水尽更打令剂如蜜即止夜卧时三嵗半小盏一嵗内外者每服二蚬殻量大小加减直候大小便防利热退疮痘不生也○万全方云可先以油剂服之行觧四肢热极或疮痘已出不可以油可服平和汤药疗于肝蔵觧于败热虚热毒大盛
　　扁鹊油剂　治预觧胎毒如已出及见红防者不可服又以生甘草末或煎汤入清油用桃桞枝搅如宻量大小増减与儿服防利为度
　　又方
　　右以手蘸清油摩儿背脊中间亦騐
　　化毒汤　治小儿麻痘疮欲出一名紫茸散
　　紫草茸　　　升麻【少用】　　　陈皮【等分】
　　右剉入糯米五十粒温服刘氏家传方云服此一盏即内消只二服有効
　　黄连散　治小儿热毒盛发疹痘疮初发早觉者宜服此方
　　右用黄连一两去须捣筛为散毎服一钱以水一小盏煎至五分去滓不许时候量儿大小分减温服
　　清黛散　治小儿斑疮及疹痘心神烦躁眠卧不安右用波斯青黛如枣核大以水调服之疹痘论用磨刀水调下
　　当归散
　　川当归【一两】　　　　甘草【一分】
　　右为细末每服二钱水一中盏豆豉十粒同煎至六分去滓量儿大小服以利动为度逐日冷吃甘草汁三嵗以下一嵗以上加减服
　　治疮候未作脓心膈躁睡不安者
　　右用黒豆煮汁徐徐服亦觧
　　油剂方　治小儿方一二嵗发热恐成疮豆以此止之
　　生麻油　　　　　童子小便【各半盏】
　　右逐旋夹和以桞枝频搅令如蜜毎服二蚬殻许服毕令睡少时但三四服大小便利身体热退即不成疮痘之证若行迹以露不可服
　　化毒散　治小儿疮痘始出才有白泡忽防入于肉渐渐作紫色无脓日夜啼哭烦喿【一名败毒散】
　　欝金　　　　　　甘草【炙一分】
　　右用水半椀令水亁去甘草将欝金切作片子令亁为末入生脑子半钱研令均用生猪血研成稀膏子煎薄荷汤化下一钱不过二服其毒气从手足心出如痈状乃差此五死一生之疾候若便血疮壊无脓者十死不治一法可用蝉蜕末半钱好脑子一皂子大猪心血三皂子大和作膏子用热酒浸紫草令温下化服多时身上发大热疮毒顿出然后可依证调治之
　　疮疹出不快【附论】
　　夫痘疮出不快皆言毒气壅盛妄谓其热以药宣利觧散致令臓腑受冷荣卫澁滞则血气不能充实皮肤肌肉其疮不起发不充满不结实不成痂烦多痒塌烦躁喘渇死皆因宣利觧散之过也关人氏云出不快者数证不囬下可不辨者自红斑出齐之后当滴成血泡血泡成脓脓泡成痂疕而愈若结斑已见三四日而不愈者乃毒气内防其证危矣切不可妄发及妄下发之则为斑烂下之则为虚脱凡小儿蕴毒在内遇冬温或春夏暄热腠理蒸郁遂出为疮痘若正发之际忽天气大寒毒气交伏而不出则精神昏冐面青发热或才言妄语当此令用觧肌表而出之如紫草蝉蜕发散兼温飬如或血散之类或寒证毕偹者凡和觧散之剂皆可斟量用之又有红班方出或内虚或因犯胃气臓腑自利虚弱不食遂防而不出者亦用温里之药甚者虽硫黄姜防灵碜伏火丹砂等亦可用或将成血泡之际一半尚是红斑防者此毒气发越未透也宜半温里半飬之剂或内虚甚而生寒大便利者宜理中姜附軰以温之里温则气不消不防伏也内实者皮厚肉宻毒气难于发越至服大黄栀子亁葛石膏之类而得乎顺者或有通一当炎月触暑者邪烦躁喘急大渇昏迷而发不映用白虎石膏汤抱龙五苓之类而得安静者此皆临病识证随时审辨不可执一也凡疮疹或成脓泡一半尚是红防此毒气发越未透必不能乳食大便如常者宜半温里半飬之剂理中汤四圣散紫草木香汤若内实之人皮肤厚肉理蜜热毒难以发泄至服大黄栀子亁葛之类不得平顺者宜服犀角消毒饮
　　方
　　蓝根散　治小儿疮疹出不快及倒靥
　　板蓝根【一两】　　　甘草【剉炒三钱】
　　右为细末每服半钱或一钱取雄鸡冠血三两防同温酒少许食后调服下无证勿服
　　四物汤　治小儿时行疹痘热已出未出不快又消疮斑余毒大疮痘不透者为血澁故也此药能活血调顺疮痘无如此药活人书用一味白芍药为末治疮痘不快以此如四物汤诚疮痘之仙药也一方加甘草尤妙
　　白芍药　　川芎　　熟地黄　　当归【各等分】
　　右为麄末三嵗一钱水半钟煎三分去滓此本是妇人药治血利痢入婴粟殻同煎甚妙
　　化毒散　治小儿疮痘未定或出不快
　　紫草茸　　升麻　　甘草【炙各等分】
　　右防咀三嵗一钱水半盏糯米五十粒同煎三分去滓不拘时刘氏传云麸豆欲出浑身壮热不思饮食若服此一盏即内消已有一两颗出即觧其半若全出即当日头焦只三服消毒消饮同服妙
　　红花汤　治小儿疮痘不出
　　红花子　　　紫草茸【各五钱】　　　蝉蜕【一分】
　　右防咀酒水中半煎去滓温服大小加减
　　驱毒散　治小儿疮疹痘不快
　　白花蛇【酒浸一宿炙黄去骨为末】　麝香【少许】
　　右为末三嵗一字酒调下蝉蜕汤亦得良乆便出
　　无比散　治小儿疮疹出不快及黒疮子应一切恶候及治痘毒灌咽喉声哑涎喘
　　硃砂【一两好者】牛黄　麝香　脑子　腻粉【各一分】
　　右为末一嵗一字水银少许用猪血尾三两滴新汲水调服寕稳得睡然后取下如烂鱼肠葡卜穗之类涎臭亚物便安乳汁调尤妙一方无水银大人半钱
　　如圣紫草汤　治疮痘出不快【或吃乳婴儿与乳母兼服之四五嵗已外只令儿服】
　　紫草【二両】　　　　陈橘皮【一両】
　　右防咀白水煎服【一方为末毎服一钱水盏入葱白三寸煎至六分去滓温服量儿大小加减】
　　麝香膏　治疮疹不透
　　右旋取猪心血调麝香少许涂两手心并口唇上
　　无价散　治斑疮发出不快【经验名化毒散预取等分黄土窖五日砂锅盛塩泥固济日干至腊日烧末入麝少许各徤效化毒散】
　　人猫猪狗腊晨烧　　　少许防将蜜水调百者救生无一死　　　万铤黄金也可销
　　右将前四物于腊日早晨日未出盛贮于销一铤银锅子内用木炭火笼煆令烟尽白色为度但有发疮以觉有疮或发不快倒推黒靥一切恶疮并皆治之毎遇小童但觉疮证毎用药一字用蜜调服万无一失防此药工効无名可扬故以无价散呼之上项用人猫猪狗四亁粪依上法治用
　　救生散　治小儿斑疹出不快倒防欲死者
　　右用真蒲黄五月上旬丙丁子日采以银噐内慢火炒令深紫色细研毎药一両入真麝香一字研匀毎服一字至半钱入薄荷汁五防温酒调下斑疹黒防昏溃喘满欲死者二三服神效
　　万金散　治疮疹已出未能匀遍色不红润
　　防风【三钱】　人参　　　蝉蜕【各二钱】
　　右为细末煎葡萄汤调下如无蜜葡萄亦可煎汤服了急用芥子末白汤调如膏涂儿脚心亁即再傅其毒渐复出疮疹依前红活
　　神效散　治小儿疮泡欲出不出虽出不快倒靥者右用鸡抱子殻内白皮不以多少以木炭火烧为灰出火毒细研以新汲水调下毎服半钱日三服
　　加味四圣散　治疮出不快及变黑防倒靥
　　紫草茸　木通　黄耆【炒】川芎【各等分】甘草【炙减半】
　　右剉白水煎服大便秘加枳殻大便如常加糯米百粒或曰糯米能觧毒发疮一方加南木香同等分
　　丝汤发疮疹最妙
　　右用丝连皮烧存性为末汤调服杨氏曰发痘疮最妙或加甘草紫草
　　安斑散
　　黄耆　赤茯苓【去皮】羗活　人参【去芦】桔梗【去芦】紫草　枳殻【炒各五钱】
　　右剉紫草薄荷煎温服热而实者加升麻或加白木通糯米煎
</div>
    <div class="pagination">
<a href="普济方四库_page1706.html">上一页</a><span>...</span><a href="普济方四库_page1702.html">1702</a><a href="普济方四库_page1703.html">1703</a><a href="普济方四库_page1704.html">1704</a><a href="普济方四库_page1705.html">1705</a><a href="普济方四库_page1706.html">1706</a><span class="current-page">1707</span><a href="普济方四库_page1708.html">1708</a><a href="普济方四库_page1709.html">1709</a><a href="普济方四库_page1710.html">1710</a><a href="普济方四库_page1711.html">1711</a><a href="普济方四库_page1712.html">1712</a><span>...</span><a href="普济方四库_page1708.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
