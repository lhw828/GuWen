<!DOCTYPE html>
<html>
<head>
    <meta charset="UTF-8">
    <title>证治准绳 - 第 264 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 264 页/共 348 页</h1>
    <div class="content">　　治小儿心藏积热生疳桃花丸
　　寒水石【一两用炭火烧熟研如麫细】朱砂【半钱细研合和如桃花色】　研为
　　末水浸蒸饼丸如粟米大冷水下三五丸服旬日自然安妙【荘氏第二十四用此方】
　　脾疳杨氏云由乳食不节脾胃受伤所致也或乳母恣食生冷肥腻或乳儿过伤或饭后与乳致吐或乳多眠乆则变为乳癖腹脇结块亦为妳疳外证面黄身热肚大脚弱吐逆中满乏力呌啼水谷不消泄下酸臭合面困睡减食吃泥是也　钱氏益黄散主之　杨氏以灵脂丸同益黄散主之　薛氏用四味肥儿丸以治疳五味异功散以生土　曽氏调脾用参苓白术散【不乳食】益黄散见脾
　　四味肥儿丸　治呕吐不食腹胀成疳或作泻不止或食积脾疳目生云翳口舌生疮牙根腐烂发热瘦怯遍身生疮又治小便澄白腹大青筋一切疳证　黄连【炒】芜荑　神麯　麦芽【炒各等分】
　　右为末水糊丸桐子大每服一二十丸空心白滚汤送下
　　灵脂丸　治脾疳食疳
　　白豆仁　麦蘖【炒】五灵脂　缩砂仁　蓬术【煨】青皮【去穰】橘红　史君子【焙】虾防【炙焦各二钱】　研为末
　　米糊丸麻子大每服十丸米汤下
　　神效换肌丸　治脾疳肌瘦潮热盗汗泄泻糟粕头大腹急
　　川黄连【炒】鳖甲【酒炙】肉豆【煨】使君子【面裹煨】神麯【炒】麦芽【炒各半两】诃子肉【二钱半】麝香【五分】　研为末糊丸芥
　　子大米汤下
　　张涣木香煎　治食疳不知饥饱积滞内停腹大脚细下痢无度
　　南木香【剉】肉豆【去殻各一两】干蟾【二个酥炙】胡黄连　使君子【去殻】五灵脂【各一两已上捣罗为细末次用】巴豆【七个去皮心膜纸裹出油细研】麝香【一分细研】
　　右件同拌匀滴水于石臼中捣一二百下和如黍米大每服二粒至三粒温生姜汤下乳食后看儿大小加减
　　槟榔丹　能食不生肌肉宜常服
　　槟榔【麫裹炮麫干为度】木香　胡黄连【各一两】代赭石【一分研已上各捣罗为细末次用】香墨【烧存性细研】麝香【研细各一分】　已上通
　　拌匀糯米饭和如黍米大每服十粒煎橘皮汤下食后量儿大小加减
　　肉豆丹　肌瘦挟积常服尤佳
　　肉豆【去壳】使君子【去壳】青橘皮【炒黄各一两】牵牛子【炒黄一分已上捣罗为细末次入】芦荟【一分研】麝香【一钱研】　已上一处拌
　　匀用糯米饭如黍米大每服十粒生姜汤下食后量儿大小加减
　　圣惠木香丸　治小儿食疳腹中多痛大肠或痢鼻痒干瘦时有体热　木香　胡黄连　蟾头【炙令焦黄】麝香芦荟　青黛　雄黄【各细研】香墨　熊胆【各一分】使
　　君子【半两】　已上药捣罗为末链宻和丸如菉豆大
　　每服以粥饮下五丸量儿大小以意加减
　　诃棃勒丸　治小儿食疳水谷不消心腹胀满好吃泥土肌体瘦弱　诃棃勒皮【三分】肉豆【一枚去壳】青黛　麝香　芦荟　朱砂【各细研】熊胆【研入各一分】　已上药捣
　　罗为末都研令匀用酒煮粳米饭和丸如黍米大每服以粥饮下三丸日二服量儿大小增减服之
　　桃花散　治小儿食疳腹胀
　　桃花【一分】干蟾【涂酥炙令黄】肉豆【去壳】青黛【细研】赤芍药紫笋茶【各半两】
　　右件药捣细罗为散每服以温粥饮调下半钱看儿大小临时加减
　　孔氏家传治小儿脾疳方
　　胡黄连　史君子　五味子　槟榔【各一钱】南木香【半钱】
　　右为末粟饭丸如菉豆大饭内与五七丸日三服
　　大胡黄连丸【钱氏】治一切惊疳腹胀虫动好吃泥土生米不思饮食多睡吼啀藏府或泻或秘肌肤黄瘦毛焦髪黄饮水五心烦热能杀虫进饮食兼治疮癣常服不泻痢【啀泥如切欲呕声】
　　胡黄连　黄连　苦楝子【各一两】白芜荑【去扇半两秋初三钱】干蟾头【烧存性研一分】麝香【另研一钱】青黛【另研一钱半】芦荟【另研一分】
　　右先将前四味为细末猪胆汁和为剂每一丸如胡桃大入巴豆仁一枚置其中用油单纸一重裹之同米一升许蒸米熟为度入后四味为丸少入麫糊丸如麻子大与十丸或十五丸清米饮下食后临卧日三服
　　大芜荑汤又名栀子茯苓汤　治黄疽土色【为热为湿】当小便不利【今反利者知黄色为躁胃经中大热】髪黄脱落【知膀胱肾俱受土邪乃湿热之证】鼻下断作疮者【土逆行营气伏火也】能乳者【胃中有热故也】喜食土者【胃气不足】面色黑者【为寒为痹】大便青【属寒】褐色血黒色【热蓄血中】间黄色【肠胃有食】治法当滋营润燥内除寒热外致津液山栀　黄连　麻黄　羗活　柴胡　茯苓【各三分】黄檗　甘草【炙各二分】大芜荑　白术【各五分】防风【一分】当归【四分】
　　右件剉如麻豆大作一服水一盏半煎至一盏去查稍热服食前
　　治小儿脾疳面黄多睡手足浮肿方
　　桑白皮【焙】汉防己【焙】人参　茯苓　胡黄连【炮】麝香【各一分】
　　右为末炼蜜丸如麻子大用米饮下五丸一日二服【荘氏第十用此方】
　　荘氏第二脚细肚髙胸前骨生爱吃泥土酸醎日乆通身黄时时吐逆下痢腹内疼痛是脾疳宜服虎睛【一对焙】牛黄　朱砂　麝香【各一分】桔梗【半两煨】
　　右为末炼蜜丸生姜汤下三丸至五丸
　　治小儿脾疳泻血肚大气喘方
　　丁香　白术　龙脑　干蝎　胡黄连　夜明砂【炒各一分】
　　右为末软饭丸米粒大芜荑汤下
　　治小儿通身黄瘦大小便结涩脾所召也　汉防巳【炒】甘草【炙各一两】桑白皮　木通　木香【各半两】槟榔【一个】胡黄连【一分】　研为末每服一钱水七分盏生姜少许
　　煎至五六分分温二服【荘氏第十五用此方】
　　治小儿疳气进饮食黄耆散　黄耆　五味子　厚朴【姜汁炙】白术　苍术　芍药　甘草【炙】陈橘皮　干姜　干蝎　当归【各一两】木瓜【二两】　研为末每服半
　　钱米饮调下
　　丹小儿吃泥　石膏　黄芩　陈皮　茯苓　甘草
　　白术
　　右为散煎服
　　经治小儿吃泥及防土　腻粉一分用沙糖搜丸如麻子大空心米饮下一丸泻出土瘥【防如掌切胀也】
　　荘氏第十九爱餐生米面炭甎瓦是胃脾疳芦荟丸【治小儿惊风五疳】　芦荟　胡黄连　牛黄　天竺黄　草龙胆　茯苓【各半两】龙脑　麝香　人参　川大黄雄黄【各一分】生犀【屑二分】
　　右为末炼蜜丸菉豆大每服三丸薄荷汤下温酒亦得化下无妨
　　小儿脾疳常吃泥土日乆通身通黄医人不识或呼为隂黄宜服虎睛丸　虎睛【一个】牛黄【二钱】桔梗　麝香胡黄连【各一钱】
　　右件为末炼蜜为丸麻子大每服三丸食前米饮下日二服
　　肺疳杨氏云由乳食不调壅热伤肺所致也肺主乎气鼻乃肺所通其气不和则风湿乗虚客于皮毛入于血脉故鼻下两傍赤痒疮湿名为鼻疳其疮不痛汁所流处随即生疮亦名疳防外证咳喘逆壮热恶寒皮肤粟生鼻疮流涕咽喉不利颐烂吐红气胀毛焦泄痢频并是也　钱氏主补脾生肺以益黄散主之　杨氏以清肺饮化防丸钱氏阿胶散主之　薛氏用清肺饮以治肺益气汤以生金　曾氏用补肺散
　　地黄清肺饮　治肺热疳防咳气逆多啼壮热恶寒桑白皮【炒半两】紫蘓　北前胡　防风　赤茯苓黄芩　当归　天门冬【去心】连翘　桔梗　生地黄甘草【炙各二钱半】
　　右剉散每服二钱井水煎食后服次用化防丸
　　化防丸
　　芜荑　芦荟　青黛　川芎　白芷稍　胡黄连川黄连　虾防灰【各等分】
　　右为末猪胆汁浸糕糊丸麻子大每服二十丸食后临卧杏仁煎汤下其鼻常用熊胆泡汤小笔蘸洗俟前药各进数服却用青黛当归赤小豆瓜蒂地榆黄连芦荟等分雄黄少许细末入鼻敛疮
　　补肺散　治乆患咳肺虚气促有痰恶心
　　阿胶【一两半剉炒】白茯苓　马兜铃【去老梗】糯米【各半两】杏仁【二十一粒汤泡去皮尖】甘草【四钱炙】　剉碎每服二钱水一
　　盏煎七分无时温服
　　张涣麝香丹　治小儿肺疳皮毛枯燥欬上气胡黄连【一两】半夏【半两汤洗七遍】紫蘓子【微炒】五味子【一枚涂酥炙微黄已上捣罗为细末次用】麝香【细研】芦荟【细研】朱砂【细研各一分】　上件
　　一处拌匀以肉和如黍米大每服五粒至七粒米饮下量儿大小加减
　　灵砂丹　因成疳最宜服之
　　人参【半两去芦】甜葶【研】五灵脂　胡黄连【各一分已上捣罗为细末次用】辰砂【半两细研】麝香【细研】芦荟【细研】杏仁【麸炒去皮尖各一分】
　　右件一处拌匀以粳米饭和如黍米大每服十粒煎人参汤下量儿大小加减
　　五灵脂丹　乆恐成疳常服尤佳
　　五灵脂【半两】蟾头【一枚涂酥炙微黄】蝉殻【微炒】欵冬花【各半两已上捣罗为细末次用】青黛【细研】雄黄【细研各一分】　已上药一处拌匀
　　糯米饭和如黍米大每服十粒煎人参汤下不拘时量儿大小加减
　　万全方治小儿肺疳不欲乳食时复腹痛胡黄连丸胡黄连　当归【焙微炒】诃梨勒皮　木香【各半两】青橘皮【汤浸去白穰焙】紫蘓子　杏仁【汤浸去皮尖麸炒微黄各一分】麝香【一钱研入】　已上捣罗为末用粟米饭和丸菉豆大每服
　　三丸以粥饮下量儿大小加减
　　张国材肺疳方
　　真珠【七十粒】辰砂【半钱】人参　甘草【各二钱】麝香【半字】轻粉【五钱七】白附子【一个】　上药先将人参甘草剉碎炒熟
　　白附子炮碾末次研入真珠辰砂麝香轻粉匀毕每服半钱或一字用金银薄荷煎汤调服日进一服食后只三服其肺疳立愈
　　荘氏第三鼻下赤烂爱揉眼兼血痢是肺疳乃因吃着乗热物或病妳所损心肺加之咳更以服凉冷药过多便上热下冷渐渐昏沉日夜烦哭　龙脑朱砂【各一分】钓藤　参【各一两】胡黄连【炮半两】麝香【一钱】
　　右为末炼蜜丸如黄米大米饮下三丸至五丸
　　治小儿头项细心腹胀满皮肤干皱毛髪焦黄鼻下赤烂口舌生疮泻痢不止日渐羸瘦　大蟾【一个去四足劈开腹去肚肠入胡黄连一两和在内线缝合以湿纸三重裹用泥固济四面令干微火出隂气更用炭三斤烧令通赤即焦冷净去泥土细研如粉】麝香　熊胆　芦荟【各半两】
　　右一处细研如泥麫糊丸如麻子大米饮下三丸乳汁亦得三嵗以上加丸
　　理小儿五疳八痢腹胀羸瘦头髪焦干口鼻生疮　黄连　白芜荑【与黄连同炒焦】夜明砂【用水淘五次焙各一两】　研为
　　末豮猪胆汁和丸如菉豆大三丸至五丸不计时麦门冬熟水下如乆患疳气服药无效或腹胀气促不能饮食米饮下取出疳虫即瘥【荘氏第八用此方】
　　肾疳杨氏云由乳哺不调脏腑伏热所致也凡甘味入于脾而动虫虫动则侵食脏腑遂使孩提心下扰闷若上蚀齿龂则口疮出血齿色紫黒下蚀肠胃则下痢肛烂湿痒生疮疗治不蚤精髓消耗难以有瘳虫者防也目为湿防多因疳伤乆痢肠胃受湿得之状如狐惑伤寒齿蚀之证或以走马命名盖齿属肾肾主虚才受热邪疳气直奔上焦故以走马为喻初作口气名曰臭息次第齿黒名曰崩砂盛则龂烂名曰溃槽热血迸出名曰宣露甚者齿皆脱落名曰腐根其根既腐纵得全活齿不复生外证脑热肌削手足如氷寒热时来滑泄肚痛口臭干渇齿龂生疮爪黒面黧身多疮疥是也　钱氏地黄丸主之　仍当于生脉散中多加黄耆以补肺曾氏用调元散
　　调元散　主禀受元气不足颅开解肌肉消瘦腹大如肿致语迟行迟手足如分同神色昏慢齿生迟服之效
　　干山药【去黒皮五钱】人参【去芦】白茯苓【去皮】茯神【去皮根】白术白芍药　熟地黄【酒洗】当归【酒洗】黄耆【蜜水炙各二钱半】川芎甘草【炙各三钱】石膏
　　右碎每服二钱水一盏姜二片一枚煎七分无时温服如婴孩防嫩与乳母同服
　　九味地黄丸　治肾疳　熟地黄【四钱五分】赤茯苓　山茱萸肉　川拣子　当归　川芎　牡丹皮　山药史君子肉【各二钱】
　　右为末蜜丸桐子大每服八十丸空心温酒下
　　张涣熊胆散　治急疳虫伤脏腑上蚀口齿生疮赤烂世呼为走马疳　莨宕子【炒令微黑】虾蟆灰　白矾【各半两】生硫黄【一分已上捣罗为细末次用】熊胆【半两细研】麝香　雄黄芦荟【各一分并细研】
　　右件药一处拌匀为细末每服一字煎荆芥汤调下如有疮处宜薄傅之如鼻痒即取少许逐日吹鼻中日三两上
　　熊胆膏　截急疳病
　　真熊胆【半两研】蚺蛇胆【为末】芦荟【研】牛黄【研各一分】龙脑麝香【各一钱并研细】
　　右件药都细研以井华水一小盏搅和匀以磁噐盛重汤慢火熬成膏每服一豆大薄荷汤化下兼涂患处
　　立圣膏　治急疳侵蚀
　　人乳汁【半合】黄矾【一栗大】白矾【一大】石胆【一豆大】
　　右件药都研细以绵裹内乳汁中浸经一宿看汁有味慢火熬成膏每用少许涂于口里如鼻中有疮滴入少许若有肿处先以三棱鍼刺破除去血然后即涂此药
　　二金散　治急疳毒盛　　砒霜【一分】　麝香【半两】右件药先将砒霜去纸上炒过后入麝香同研令细每用一字以鸡羽掠在疮上日使三两度随时展去药无令咽津
</div>
    <div class="pagination">
<a href="证治准绳_page263.html">上一页</a><span>...</span><a href="证治准绳_page259.html">259</a><a href="证治准绳_page260.html">260</a><a href="证治准绳_page261.html">261</a><a href="证治准绳_page262.html">262</a><a href="证治准绳_page263.html">263</a><span class="current-page">264</span><a href="证治准绳_page265.html">265</a><a href="证治准绳_page266.html">266</a><a href="证治准绳_page267.html">267</a><a href="证治准绳_page268.html">268</a><a href="证治准绳_page269.html">269</a><span>...</span><a href="证治准绳_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
