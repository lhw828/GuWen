<!DOCTYPE html>
<html>
<head>
    <meta charset="UTF-8">
    <title>兰室秘藏 - 第 13 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰室秘藏 - 第 13 页/共 19 页</h1>
    <div class="content">　　治痔疾若破谓之痔漏大便秘涩必作大痛此由风热乘食饱不通气逼大肠而作也受病者燥气也为病者胃湿也胃刑大肠则化燥火以乘燥热之实胜风附热而来是湿热风燥四气而合故大肠头成块者湿也作大痛者风也若大便燥结者主病兼受火邪热结不通也去此四者其西方肺主诸气其体收下亦助病为邪须当破气药兼之治法全矣以锉汤与之其效如神秦艽(去 ) 桃仁(汤浸去皮另研) 皂角仁(烧存性另研各一钱) 苍术(制) 防风(各七分)黄柏(去皮酒洗五分) 当归梢(酒洗) 泽泻(各三分) 梭身槟榔(一分另研) 大黄(少许虽大便过涩亦不可多用)上除槟榔桃仁皂角仁三味外余药 咀如麻豆大都作一服水三盏煎至一盏二分去渣入槟榔等三味末再上火煎至一盏空心热服待少时以美膳压之不犯胃气也服药日忌生冷硬物及酒湿面大料物干姜之类犯之则其药无效如有白脓加白葵花头五朵去萼心青皮半钱不去白入正药中同煎木香三分为细末同槟榔等三味根据前煎服饵古人治此疾多以岁月除之此药一服则愈

　　卷下　痔漏门

　　痔漏论

　　治大肠疼痛不可忍叔和云积气生于脾脏傍大肠疼痛阵难当渐交稍泻三焦火莫谩多方立纪纲羌活(一两) 郁李仁(汤浸去皮另研一两五钱) 大黄(八钱煨) 槟榔 桂(去皮) 木香川芎(各五钱)上除郁李仁另研入外共为细末炼蜜为丸如梧桐子大每服三五十丸白汤下食前取大便微利一服而愈切禁不得多利大便其痛滋甚

　　卷下　痔漏门

　　痔漏论

　　治痔漏每日大便时发疼痛如无疼痛者非痔漏也此药主之秦艽 防风 当归身 白术(各一钱五分) 炙甘草 泽泻(各六分) 黄柏(五分) 大黄(煨) 橘皮(各三分) 柴胡 升麻(各二分) 桃仁(三十个) 红花(少许)上锉如麻豆大都作一服水三盏煎至一盏去渣稍热空心服之避风寒忌房事酒湿面大辛热物

　　卷下　痔漏门

　　痔漏论

　　治痔漏成块下垂不任其痒羌活(一钱二分) 秦艽 黄 (各二钱) 防风(七分) 升麻 炙甘草 麻黄 柴胡(各五分) 本(三分) 细辛(少许) 红花(少许)上锉如麻豆大都作一服水二盏煎至一盏去渣空心服之忌风寒处大小便

　　卷下　痔漏门

　　痔漏论

　　治痔漏大便硬努出大肠头下血苦痛不能忍郁李仁 皂角仁(各一钱) 枳实(七分) 秦艽 麻仁 当归梢 生地黄 苍术(各五分)大黄(煨) 泽泻(各三分)上锉如麻豆大除皂角仁另为末水三盏煎至一盏去渣入皂角仁末调空心食前服之忌如前

　　卷下　痔漏门

　　痔漏论

　　治痔漏经年因而饱食筋脉横解肠 为痔治法当补北方泻中央黄柏(一钱五分) 生地黄(一钱) 泽泻(八分) 苍术(六分) 当归梢 防己 防风梢猪苓(各五分) 麻黄(二分) 红花(半分) 桃仁(十个)上锉如麻豆大水三盏煎至一盏去渣稍热食前服之忌如前

　　卷下　痔漏门

　　痔漏论

　　治痔漏大便结燥疼痛大黄(煨四钱) 秦艽 枳实(各一钱) 泽泻 当归梢 皂角仁 白术(各五分) 红花(少许) 桃仁(二十个)上都作一服水三盏煎至一盏去渣食前热服忌如前

　　卷下　阴痿阴汗门

　　阴痿阴汗及臊臭论

　　一富者前阴臊臭又因连日饮酒腹中不和求先师治之日夫前阴者足厥阴肝之脉络循阴器出其挺末凡臭者心之所主散入五方为五臭如肝为臊此共一也当于肝经中泻行间是治其本后于心经中泻少冲乃治其标如恶针当用药除之酒者气味俱阳能生里之湿热是风湿热合于下焦为邪故经云下焦如渎又云在下者引而竭之酒是湿热之水亦宜决前阴以去之

　　卷下　阴痿阴汗门

　　阴痿阴汗及臊臭论

　　治阴部时复热痒及臊臭柴胡梢 泽泻(各一钱) 车前子 木通(各五分) 生地黄 当归梢 草龙胆(各三分)上锉如麻豆大都作一服水三盏煎至一盏去渣空心稍热服便以美膳压之此药柴胡入肝为引用泽泻车前子木通淡渗之味利小便亦除臊气是名在下者引而竭之生地黄草龙胆之苦寒泻酒湿热更兼车前子之类以撤肝中邪气肝主血用当归以滋肝中血不足也

　　卷下　阴痿阴汗门

　　阴痿阴汗及臊臭论

　　治小便溺黄臊臭淋沥两丸如冰阴汗浸多羌活 酒黄柏(各一钱) 升麻 柴胡 苍术 黄芩(各五分) 泽泻(四分) 麻黄根 猪苓防风(各三分) 炙甘草 当归身 本(各二分) 红花(一分)上锉如麻豆大都作一服水二盏煎至一盏去渣临卧服大忌酒湿面

　　卷下　阴痿阴汗门

　　阴痿阴汗及臊臭论

　　治两丸冷前阴痿弱阴汗如水小便后有余滴HT 臀并前阴冷恶寒而喜热膝下亦冷升麻 羌活 柴胡(各一钱) 炙甘草 草龙胆 泽泻(各一钱五分) 黄柏 知母(各二钱)上锉如麻豆大分作二服水二盏煎至一盏去渣空心稍热服以早饭压之

　　卷下　阴痿阴汗门

　　阴痿阴汗及臊臭论

　　治两外肾冷两髀阴汗前阴痿阴囊湿痒臊气柴胡 生甘草 酒黄柏(各二钱) 升麻 泽泻(各一钱五分) 当归梢 羌活 麻黄根汉防己 草龙胆 茯苓(各一钱) 红花(少许) 五味子(二十个)上锉如麻豆大分作二服水二盏煎至一盏去渣食前稍热服忌酒湿面房事

　　卷下　阴痿阴汗门

　　阴痿阴汗及臊臭论

　　治前阴两丸湿痒痛秋冬甚夏月减肉桂(二分) 川椒 当归梢 猪苓(各三分) 蛇床子 黑狗脊(各五分) 麻黄根(一钱)轻粉(少许) 红花(少许) 斑蝥(两枚)上为末干糁上避风寒冷湿处坐卧

　　卷下　阴痿阴汗门

　　阴痿阴汗及臊臭论

　　治前阴冰冷并阴汗两脚痿弱无力黄 (七分) 炙甘草(五分) 升麻 猪苓(各四分) 白茯苓 葛根 人参(各三分) 柴胡羌活 陈皮 连翘 当归身 黄柏(炒) 泽泻 苍术 曲末 知母 防风(各二分)上锉如麻豆大都作一服水二大盏煎至一盏去渣空心稍热服忌酒湿面

　　卷下　阴痿阴汗门

　　阴痿阴汗及臊臭论

　　治面色痿黄脚痿弱无力阴汗柴胡 麻黄根(各六分) 白茯苓 白术 酒黄柏 猪苓 升麻(各一钱) 苍术 防风(各一分五钱) 泽泻(二钱)上分作二服每服水二大盏煎至一盏去渣食前稍热服一时辰许方食

　　卷下　阴痿阴汗门

　　阴痿阴汗及臊臭论

　　治脐下撮急疼痛并周身皆急痛小便频数及五脉急独肾脉按之不急皆虚无力名曰肾疝羌活(三钱) 当归 茴香(各二钱) 延胡索 麻黄根节 肉桂(各一钱) 丁香 木香甘草 川乌头(各五分) 防己(三分) 蝎(十三个)上为细末酒煮面糊为丸如鸡头大每服五十丸空心盐白汤服

　　卷下　泻痢门

　　诃子皮散

　　癸卯冬白枢判家一老仆面尘脱色神气特弱病脱肛日久服药未验复下赤白脓痢作里急后重白多赤少不任其苦以求其治曰此非肉食膏粱必多蔬食或饮食不节天气已寒衣盖犹薄不禁而肠头脱下者寒也真气不禁形质不收乃血滑脱也此乃寒滑气泄不固故形质下脱也当以涩去其脱而除其滑微酸之味固气上收以大热之剂而除寒补阳以补气之药升阳益气御米壳(去蒂萼蜜炒) 橘皮(各五分) 干姜(炮六分) 诃子(煨去核七分)上为细末都作一服水二盏煎至一盏和渣空心热服

　　卷下　泻痢门

</div>
    <div class="pagination">
<a href="兰室秘藏_page12.html">上一页</a><span>...</span><a href="兰室秘藏_page8.html">8</a><a href="兰室秘藏_page9.html">9</a><a href="兰室秘藏_page10.html">10</a><a href="兰室秘藏_page11.html">11</a><a href="兰室秘藏_page12.html">12</a><span class="current-page">13</span><a href="兰室秘藏_page14.html">14</a><a href="兰室秘藏_page15.html">15</a><a href="兰室秘藏_page16.html">16</a><a href="兰室秘藏_page17.html">17</a><a href="兰室秘藏_page18.html">18</a><span>...</span><a href="兰室秘藏_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
