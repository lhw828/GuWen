<!DOCTYPE html>
<html>
<head>
    <meta charset="UTF-8">
    <title>证治准绳 - 第 314 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 314 页/共 348 页</h1>
    <div class="content">　　白胶香　海螵蛸　降真香【用心无土气者】
　　右等分为末掺患处外以水帋掩之一夕而退
　　已破者
　　蜜蜂【贰拾壹个】蛇蜕【防分半】蜈蚣【贰条端午前收者】
　　右用香油肆两将前三药入油内用文武火熬成入光粉贰两用桑枝防条如筯大者急搅冷出火气七昼夜方可用纸摊作膏贴患处【已上二方得于义门郑氏累騐不须服药贴上五七日便消】
　　丹贴瘰疬方用大乌头伍个火炮伍个生用并去皮脐大皂荚贰条半以好米醋贰钟刷炙醋干为度一半焙干并去黒皮又用炒糯米一百六十粒同研末以好米醋于火上略顿微暖傅贴患处入蜜少许尤佳　不问有头无头大蟢伍枚日干细研酥调如面日两度贴之【出圣惠方蟢一作蜘蛛】　或破或不破项以下至胸前者皆治之用九真藤如鸡卵大洗生嚼常服之取叶槝傅疮上数服即止【出斗门方九真藤即何首乌也】治疬用鲫鱼芫花烧灰存性水调傅　治鼠疬小嫩鼠未出毛者焙干蝙蝠粪小麦炒鬼箭根焙干各为末和匀调傅干再傅之
　　本治鼠疬瘰疬刺猬皮瓦上焙右一味研为末加水银粉干傅
　　广治瘰疬经年不瘥者生参捣碎傅上日一易之外治瘰疬烧狠屎灰傅上
　　治诸疬疾【本事】
　　硃砂　砒霜　磠砂　马牙硝【各等分】
　　右乳鉢内研细面糊搜如香附子状相疮口大小作之尽送入疮口中恐肿时用薄荷研细涂之待收口却将大檗皮白丁香并为末尽入孔中如边不干却用江子去殻不拘多少用麻油煎令赤去火气后去江子入蜡合如膏看疮口大小涂之及将白芨末水调涂上立効
　　治漏疬用蛇菰子不拘多少瓦上晒干为末用纸撚蘸药入疮口立効【蛇菰子未详恐即蛇苺子】
　　神圣换肌散【郭氏】去瘰疬顽疮【此方乃追蚀死肉峻药非顽急勿用】
　　白僵蚕【贰钱】白矾【壹钱半】砒霜【生】螌蝥【去翅足】草乌头青黛【各壹钱】麝香【少许】
　　右研极细末干掺些少于疮口内用膏药葢防其恶肉化脓水
　　生肌干脓散　治瘰疬马刀脓汁不干者
　　黄连　贝母　降真香【烧存性】白芨　海螵蛸五倍子【炒黒】芸香【各伍钱】轻粉【伍分】
　　右为末用药水洗次掞此末外贴膏药
　　如神散　治瘰疬已溃腐肉不去疮口不合者
　　白矾【煆叁钱】松香【镕化倾地上壹两】
　　右末掞少许于疮口上外贴膏药
　　锭子三品锭子
　　上品　治一切痔瘘
　　白矾【贰两】信石【壹两零伍分】乳香　没药【各叁钱半】雄黄【叁钱】
　　中品　治五漏六瘤气核瘰疬
　　白矾【贰两】信石【壹两叁钱】乳香　没药【各叁钱】雄黄【贰钱】
　　下品　治瘰疬气核恶疮六瘤
　　白矾【贰两】信石【壹两伍钱】乳香　没药【各贰钱半】雄黄【壹钱】
　　右三品俱同制度先将信石打碎如豆大置甘锅内上以矾末葢之瓦片盖上以炭火煆令烟尽取出冷为末用秫米糊为线挺隂干随疮大小深浅长短临时裁度先以鉄筒拔毒膏防破次以药线絍入疮内膏药贴之药线消尽又要换药三四次年深者五六次其根自腐溃如疮露在外更用蜜水调搽湿则干上亦可
　　紫霞锭子　治瘰疬痔瘘恶疮
　　信石【煆】白矾【煆】磠砂【各壹钱】胆矾　雄黄　硃砂【各伍分】乳香　没药【各贰分半】麝香　片脑【各半分】
　　右末稠糊为锭子如豆大带扁些及作药线随疮大小深浅长短临时裁度先以防毒膏防破次以药锭放在疮口膏药贴上三日一换药待肉腐之时药线挿入疮口膏药贴上直腐肉去尽为度
　　三才绛云锭子　治瘰疬痔瘘六瘤恶疮
　　天才　初开疮口峻之药
　　白矾【煆伍钱】雄黄【叁钱】信石【生】磠砂【生】硃砂【各贰钱】胆矾【生】乳香　没药【各壹钱半】儿茶　血竭　轻粉【各伍分】麝香　片脑【各少许】
　　人才　又次生新肌去瘀肉缓慢之药
　　白矾【煆伍钱】雄黄【叁钱】赤石脂【煆】儿茶　硃砂【各贰钱】磠砂【水煮干】胆矾【煆】乳香　没药　轻粉　血竭【各壹钱半】麝香　片脑【各少许】
　　右末用秫米糊为锭子如豆大带扁些隂干又作药线如麻黄様先用鉄礶膏防疬头令黒次絍此锭膏药贴上三日一换药腐肉不尽出者可更用下品锭子及针头散取尽腐肉止有脓汁不干者用生肌干脓散掺疮口膏药贴上如要生肌速用生肌散掺疮口上膏药贴之
　　碧玉锭子　治瘰疬恶疮
　　铜青【叁钱】胆矾【生】白矾【煆】白丁香　信石【煆】磠砂【生】雄黄　硃砂　乳香　没药　轻粉【各壹钱】麝香片脑【各少许】
　　右末稠糊为锭子如豆大带扁些及作药线隂干先用防毒膏防破疮口上贴膏药直至腐肉去尽只贴膏药以肉生满为度
　　有一老媪亦治此证索重价始肯医治其方法乃是下品锭子絍疮内以膏药贴之其根自腐未尽再用去尽更搽生肌药数日即愈人多异之予见其治气血不虚者果騐若气血虚者虽溃亦不愈
　　饼项后侧少阳经中疙瘩不辨肉色不问大小及月日深逺或有赤硬肿痛用
　　生山药【一块去皮】萆麻子【一粒】
　　右研匀摊贴之如神【丹溪云山药补阳气生者能消肿硬经曰虚之所在邪必凑之留而不去其病为实非肿硬之谓乎固其气则留滞自不容不行】
　　清凉散饼
　　山慈菇【生用】良姜【等分】
　　右俱捣为饼去汁罨之能散去寒热或以山慈菇磨调酒服大妙此药大能散疬如神
　　香附饼　治瘰疬肿核或风寒袭于经络结肿或痛
　　香附子【不拘多少】
　　右末酒和为饼覆患处以热熨斗熨之未成者内消已成者自溃若风寒湿毒用姜汁作饼
　　治瘰疬不问有头无头者
　　右用大蜘蛛伍个晒干细研酥调如靣脂日二度傅之蜘蛛用屋檐头结网者其他不可用
　　又方　用黄颡鱼破开入萆麻子贰叁拾粒在肚内以绵纒定于厠坑内放冬三月春秋二月夏一月取出洗净用泥固济文武火煨带性烂研为末香油调傅及治臁疮
　　膏荔枝膏　治瘰疬
　　荔枝肉【壹两】轻粉　麝香　白豆防　川芎　砂仁【各半钱】硃砂　龙骨　血竭　乳香【各叁钱】全蝎【伍枚】
　　右将荔枝肉擂烂软米饭和为膏看疮大小摊贴如有三五个者止去防为头者妙
　　琥珀膏　治颈项瘰疬初发如梅子肿结硬强渐若连珠或穿心穴脓溃肌汁不絶经久不瘥渐成瘘疾并皆治之
　　琥珀【壹两细研】丁香　木香【各叁分】桂心【半两】硃砂　白芷木鼈子【去殻】当归　防风【去芦】木通【各半两】黄丹【防两】垂桞枝【叁两】松脂【贰两】麻油【壹斤贰两】
　　右除琥珀丁香桂心硃砂木香为细末余药细剉以油浸一宿入铛中以慢火煎白芷焦黄漉出次下松脂末滤去滓再澄清油却入铛中慢火熬下黄丹以桞木箆不住手搅令黒色滴水中成珠不散看软硬得所入琥珀等末搅匀磁器盛用时看大小用火熁纸上匀摊贴
　　蜂房膏　治热毒气毒结成瘰疬
　　露蜂房【炙】蛇蜕【炙】参　蛇床子　黄茋【剉各叁分】杏仁【壹两半】乱髪【鸡子许】铅丹　蜡【各贰两】
　　右先将前五味剉细绵裹用酒少许浸一宿勿令酒多用油半斤入杏仁乱髪煎十五沸待髪消尽即绵滤更下铛中然后下丹蜡又煎五七沸即泻出于磁盆中盛取贴疮上一日一换
　　鐡筒防毒膏　治痈疽疖毒瘰疬六瘤疔疮顽癣痔漏痣恶疮肿疡一切恶肉恶核等毒已成者防破脓腐即去未成者自然消散其毒虽不能全消亦得以杀其毒也
　　荞麦稭灰　桑柴灰　矿石灰【各叁碗】真炭灰【壹盖】
　　右将四灰和匀用酒漏壹个将棕帕塞住窍用水叁拾碗熬滚淋灰汁将汁复熬滚复淋过取净药力慢火入磁罐煎熬以纸数重固口熬至壹椀为度乗滚入矿石灰末搅匀如糊之様入黄丹取如微红之色蜜封固罐口冷次日将厚实磁罐收贮蜜塞其口每用少许涂毒顶之上即时咬破不黒又防以黒为度如药干以唾调涂如要急用只将烧大柴灰九碗石灰三碗淋灰汁熬浓汁如前制用更有枯瘤膏十陈膏治法并同
　　黒虎膏　治瘰疬诸疮神効
　　大黄　黄连　黄芩　黄檗　当归【各壹两】木鼈子【伍钱】穿山甲【叁钱】乱髪【壹丸】蛇蜕【壹条】麻油【壹斤】黄丹【水飞炒捌两无真的以好光粉代之妙】乳香【壹两】没药【伍钱】阿魏【壹钱半】
　　右将前九味剉碎入油浸五七日煎熬微黒滤去渣入黄丹慢火熬成膏冷入乳香没药阿魏末搅匀油纸摊贴
　　十香膏　治五发恶疮结核瘰疬疳瘘疽痔
　　沉香　麝香【各一钱】木香　丁香　乳香　甘松白芷　安息香　藿香　零陵香【各五钱为细末】当归川芎　黄茋　木通　芍药　细辛　升麻白蔹　独活　川椒　藁本　菖蒲　厚朴啇陆根　木鼈子　官桂【各二钱剉】桃仁　拍子仁松子仁　杏仁【各五钱】槐枝　桑枝　柳枝　松枝【各二两剉】没药　轻粉　雄黄　硃砂　云母石生犀角　乱髪灰　白矾灰【各二两另研如粉】真酥羊肾脂【各二两】黄丹【一斤】清芝麻油【三斤】
　　右先用木炭火炼油香熟下一十六味剉碎药并四枝四仁熬至紫色出火滤去滓入酥脂煎十余沸再以新绵滤过油澄清拭铛令净再入火上煎油沸下丹用湿桞枝作箆子不住搅熬一日滴在水中成珠不散则成也离火入十味药末搅匀再上火入云母等粉八味轻煎令沸出火不住搅一食时于磁盆内宻封收每用量疮口大小绯帛上摊贴之肠胃痈疽可作丸如梧桐子大每服七丸空心温酒送下
　　又方治瘰疬已破核不腐致疮口不敛或贴琥珀膏不应用时效针头散傅之以去腐肉以如神散傅之更服益气养荣汤若气血虚者先服益气养荣汤待气血稍充方用针头散仍服前汤
　　丸治瘰疬　右先于疮上炙三壮然后用药溃作疮口用新活膳鱼截作一指大批开就掩在疮口上少时觉疮内痒急掲起鱼觑鱼上有细虫如马尾一节虫出如卷三五次取尽虫子后用敛疮口药
　　龙脑　乳香【各一字】麝香　粉霜　雄黄　轻粉【各半钱】
　　右为细末水糊为丸如小麦大每用一丸两丸絍在疮口内觉肿痛是効
　　洗方防毒汤　治瘰疬百杂疮肿悉能内消
　　防风　荆芥　羌活　独活　细辛　藁本川芎　白芷　大黄　苦参　当归　赤芍药威灵仙　参　何首乌　黄檗　甘草　蜂房甘松　藿香　苍术　石菖蒲　零陵香枸杞子
　　右葱白川椒煎水热洗又用绵布二帖煮热蒸熨
　　灵枢寒热篇黄帝曰寒热瘰疬在于颈腋者皆何气使然岐伯曰此皆防瘘寒热之毒气也留于脉而不去者也防瘘之本皆在于脏其末上出于颈腋之间共浮于脉中而末内着于肌肉而外为脓血者易去也黄帝曰去之奈何岐伯曰请从其本引其末可使衰去而絶其寒热审按其道以予之徐往徐来以去之其小如麦者一刺知三刺而已
　　右经一章皆从经脉取脏腑之本以治瘰疬之本也其末出于耳下或耳后下颈至眉上或入缺盆中者当于手足少阳经取之或针或灸如后穴
　　扁瘰疬天井　肩井　撮瘰疬天井【半寸灸七壮泻之】
　　东腋下肿马刀挟瘿善自啮舌颊天牖中肿寒热　临泣　丘墟【各一分五壮】　太卫【一分灸三壮】　腋下颈项肿天池【顺皮三分灸七壮】　如颔肿加后谿【二分灸五壮】　腋下肿马刀挟瘿喉痹　阳辅【五分灸二七壮】　中脉【一分灸三壮立愈】　甲胸中满腋下肿马刀瘘善自啮舌颊天牖中肿滛泺胫瘳头枕骨颔腮痛目涩身痹洒淅振寒季脇支满寒热脇腰腹膝外臁痛临泣主之　马刀肿瘘渊腋章门支沟主之　出于颏下或至颊车者当于手足阳明经取之或针或灸如后宂　三里【足阳明】　合谷【手阳明】
　　丹捣生商陆根作饼子置于瘰疬上艾炷灸饼子上干即易之灸三四饼
　　世当疬上贴肉灸十四壮神効
　　东瘰疬马刀将先出一疮用四□鐡环定住不令出移破作口子以油纸撚絍之勿令合了以絶其疮之源其効至速如疮不破或病人不肯破更以药涂之三日一易之以龙泉散主之【方见前】














</div>
    <div class="pagination">
<a href="证治准绳_page313.html">上一页</a><span>...</span><a href="证治准绳_page309.html">309</a><a href="证治准绳_page310.html">310</a><a href="证治准绳_page311.html">311</a><a href="证治准绳_page312.html">312</a><a href="证治准绳_page313.html">313</a><span class="current-page">314</span><a href="证治准绳_page315.html">315</a><a href="证治准绳_page316.html">316</a><a href="证治准绳_page317.html">317</a><a href="证治准绳_page318.html">318</a><a href="证治准绳_page319.html">319</a><span>...</span><a href="证治准绳_page315.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
