<!DOCTYPE html>
<html>
<head>
    <meta charset="UTF-8">
    <title>普济方四库 - 第 452 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 452 页/共 1812 页</h1>
    <div class="content">　　夫伤寒五六日而渴欲食未宜与也为腹中热气尚少不能消之更作病深矣若大渴者宜与之也
　　办可温形证
　　夫法冬宜热药
　　夫凡病发热头痛脉浮数身有疼痛宜温其表
　　夫病腹满下利呕吐身疼痛者宜温其表里
　　夫太阳病下利不渴其脏有寒当宜温之其人饮食入则吐手足寒脉迟此为中寒不可吐下也当温之夫少隂病其脉沉者急当温之下利不欲食者当宜温之下利脉迟为痛未止下利脉浮大者此皆为虚宜温之
　　夫凡脉浮革者自腹鸣若渴之与水者必哕宜温之夫病下之后续得下利水谷不止身体疼痛急当救之里宜温之与治平四逆附子汤诸温药之辈
　　办霍乱病脉证并治第十三
　　问病有霍乱何答曰呕吐而利曰霍乱【三焦者水谷之道路邪在三焦则吐而不利在下焦则利而不吐邪在中焦则既吐且利以饮食不节寒热不调清浊相干隂阳乖隔遂成霍乱轻者止曰吐利重者挥霍撩乱名曰霍乱】
　　问曰病发热头痛身疼恶寒吐利者此属何病答曰此名霍乱自吐下又利止复更发热也【发热头痛身疼恶寒者本是伤寒因邪入里伤于脾胃上吐下利令霍乱也利止里和复更发热者还是伤寒必汗出而解】
　　伤寒其脉微澁者本是霍乱今是伤寒却四五日至隂经上转入隂必利本呕下利者不可治也欲似大便而失气仍不利者属阳明也便必鞕十三日愈所以然者经尽故也【微为亡阳澁为亡血伤寒脉微澁则本霍乱吐利亡阳亡血吐利止伤寒之邪未已还是伤寒却四五日邪传隂经之时里虚遇夫邪必作自利本呕者邪甚于上又利者邪甚于下呕利邪甚于上下先霍乱里气大虚又伤寒之邪再传为吐利是重虚也故为不治难施功也此属阳明便必鞕也十三日愈者伤寒六日传遍三阳三隂后六日再传经尽则隂阳之气和太阳之邪去而愈也】下利后当便鞕鞕则能食者愈今反不能食到后经中颇能食复过一经能食过之一日当愈不愈者不属阳明也【下利后亡津液当鞕便能食为胃和必自愈不能食者为未和到后经中为复过一经言七日后再经也颇能食者胃气方和过一日当愈不愈者暴热使之殊非阳明气和也】霍乱头痛发热身疼痛热多欲饮水者五苓散主之寒多恶寒脉微而复利利止而亡血也四逆加人参汤主之【恶寒脉微而利者阳虚隂胜也利止则津液内渴故云亡血金匮玉函曰水竭则无血与四逆汤温经助阳更加人参益津血】霍乱头痛发热身疼痛热多欲饮水者五苓散主之寒多不用水者理中丸主之【头痛发热则邪自风寒而来中焦为寒热相半之分邪稍髙者居阳分则为热热多欲饮水者与五苓散以散之邪稍下者居隂分则为寒寒多不用水者与理中丸温之】
　　理中丸方
　　人参【甘温】甘草【甘平炙】白术【甘温】干姜【辛热以上各三两】
　　【内经曰参术甘草之甘以缓脾气调中寒淫所胜平以辛热甘姜之辛以温胃散寒】
　　右四味捣筛为末蜜和丸如鸡黄大以沸汤数合和一丸碎研温服之日三四夜二服腹中未热益至四丸然不及汤汤法以四物依两数切用水八升煮取三升去滓温服一升一日三服加减法
　　若脐上筑者肾气动也去术加桂四两【脾虚肾气动者脐上筑动内经曰甘者令人中满术甘壅补桂泄奔豚是相易也】吐多者去术加生姜三两【呕家不喜甘去术呕家多服生姜以辛散之】下多者还用术悸者加茯苓二两【下多者用术以去湿加茯苓以导气也】渴欲得水者加术足前成四两半【津液不足则渇术甘以缓之也】腹中痛者加人参足前成两半【里虚则痛加人参以补之】寒者加干姜足前成四两半【寒淫所胜平以辛热】腹满者去术加附子一枚服汤后如食顷饮热粥一升许微自温勿发揭衣被【胃虚则气壅腹满甘令人中满是去术也附子之辛以补阳散壅】吐利止而身痛不休者当消息和解其外宜桂枝汤小和之【吐利止里和也身痛不休表未解也与桂枝汤小和之外台云里和表病汗之则愈也】吐利汗出发热恶寒四肢拘急手足厥冷者四逆汤主之【上吐下利里虚汗出发热恶寒表未解也四肢拘急手足厥冷阳虚隂胜也与四逆汤助阳还隂】既吐且利小便复利而大汗出下利清谷内寒外热脉微欲絶者四逆汤主之【吐利亡津液则小便当少小便复利而大汗出津液不禁阳气大虚也脉微为亡阳若无外热但内寒下利清谷为纯隂此以外热为阳未絶犹可与四逆汤救之断不可作汗若发汗则必亡阳而躁经曰汗多亡阳遂虚恶风烦躁不得眠也】动气在右不可发汗发汗则衂而渴心若烦饮则吐水【动气者筑筑然气动也在右者在脐之右也难经曰肺内证脐右有动气按之牢若痛肺气不治正气内虚气动于脐之右也发汗则动肺气肺主气闗窍于鼻气虚则不能卫血血溢妄行随气出鼻为衂血亡津液胃燥则烦渴而心若烦肺恶寒饮食则伤肺故饮则吐水】动气在左不可发汗发汗则头汗不止筋惕肉瞤【难经曰肝证脐之左有动气接之牢若痛肝气不渴正气内虚气动于脐之左也肝为隂之主发汗汗不止则亡阳外虚故头筋伤肉瞤针经曰止虚则虚】动气在上不可发汗发汗则气上冲正在心端【难经曰心内证脐在上有动气按之牢若痛心气不治正气内虚气动于脐之左也心为阳发汗亡阳则愈损心气肾乗邪气欲上凌心故气上冲正在心端】动气在下不可发汗发汗则无汗心中大烦骨节疼痛目运恶寒食则反吐谷不得前【难经曰肾在脐下有动气按之牢若痛肾气不治正气内虚动气于脐之下也肾者主水发汗则无汗者水不足也心中大烦者肾虚不能治心火也骨节疼痛者肾主骨也目运者肾病则目如无所吐恶寒者肾主寒也食则反吐谷不得前者肾水范也主水曰痛病呕而吐食久反出是无水者】咽中闭塞不可发汗发汗则吐血气欲絶手足厥冷欲得踡卧不得自温【咽闭者胃之系胃经不和则咽内不利发汗欲阳血随发散而上必吐血也胃经不和而反攻表则阳虚于外故气欲絶手足冷欲踡而不能自温】诸脉得数动微弱者不可发汗发汗则大便难肠中干胃燥而烦其形相象根本异源【动异数源为热在表微弱之脉为热在里发汗亡津液则热气愈甚胃中干燥则大便难中干胃燥而烦根本虽有表里之异逆治之后热付之则一是以病形相象也】肺濡而弱弱反在闗濡反在巅反在上微反在下为阳运微为隂寒实上下虚意欲得温微为虚不可发汗发汗则寒懐不能自还【在上则风伤气风胜者阳为之运动微在下则寒伤血血伤者里为之隂寒外气泄与为上实里有隂寒为下虚表热里意欲得温莫发汗】吐已下断汗出而厥四肢拘急不解脉微欲絶者通脉四逆加猪胆汁汤主之【吐已下断津液内竭则不当汗出汗出者不当厥今之汗出而厥四肢拘急不解脉微欲絶者阳气大虚隂气独胜也若纯与阳药必格柜或呕或躁不能得复入也与通脉四逆汤加猪胆汁胆苦入心而通脉胆寒补肝而和隂引阳药不被格拒内经曰微者逆之甚者从之此之谓也】吐利发汗脉平小烦者以新虚不胜谷气故也【内经曰食入于隂长气于阳所虚不胜谷气是生小烦】
　　辨隂阳易差后劳复病证并治第十四
　　伤寒隂阳易之为病其人身体重少气少复里急或引隂中拘挛热上冲胸头重不欲举眼中生花膝胫拘急烧裩散主之【大病新差血气未复余热未尽强合隂阳得病者名曰易男子病新差未平复而妇人与之交得病名曰阳易妇人新病差未平复男子与之交得病名曰隂易以隂阳自感动其于毒相染着如交易也其人病身体重少气者损动真气也少腹里急引隂中拘挛膝胫拘急隂气极也热上冲胷头重不欲举眼中生花者感动之毒所为之气重蒸于上宜与焼裩散以道隂气】
　　烧裩散方
　　右取妇人中裩近隠处剪烧灰以水和服方寸匕日三服小便即利隂头微肿则愈妇人病取男子裩裆烧灰
　　大病后劳复者枳实栀子汤主之若有宿食者加大黄如博碁子大五六枚【病有劳复有食复伤寒新差血气未平余热未尽早作劳动病者名曰劳复病热少愈而食之热有所蔵因其客气留搏两阳相合而病者名曰食复劳复则热气浮越与枳实栀子防汤以解之食复则胃有宿积大黄以解之】
　　枳实栀子防汤方
　　枳实【三枚味苦寒】栀子【十四枚擘苦寒】防【一升苦寒】
　　【枳实栀子防汤则应吐剂此云复令微似汗出者以其热聚于上苦则里苦寒吐之热散于表者苦则发之内经火淫所胜以苦发之此之谓也】
　　右三味以清浆七升空煑取四升枳实栀子煑取二升下豉更煑五六沸去滓温分再服覆令微似汗
　　伤寒差后更发热者小柴胡汤主之脉浮者以汗解之脉沈实者以下解之【差后余热未尽更发热者柴胡汤以解之脉浮者热在表也故以汗解脉沈者热在里也故以下解之】大病差后从腹已下有水气者牡砺泽泻散主之【大病差后脾胃气虚不能制约胃水水溢下焦腰下为肿也金匮要畧曰腰肚下肿当利小便与牡砺泽泻散利小便而散水也】
　　牡砺泽泻散方
　　牡砺【醎平熬】泽泻【醎寒】栝蒌根【苦寒】蜀漆【辛平洗去腥】葶苈【苦寒】商陆根【熬辛酸醎平】海藻【醎寒洗去醎以上各等分】
　　【醎味勇泄牡砺泽泻海藻之醎以泄水气内经曰火淫于内平以苦佐以酸辛以苦泄之蜀漆葶苈枯蒌商陆之酸辛与苦以导肿湿】
　　右七味均捣下筛为散更入臼中治之白饮和服方寸匙小便利止后服日三
　　大病差后喜唾久不了了者胃上寒当以丸药温之宜理中丸【汗后阳气不足胃中虚寒不内津液故喜唾不了了与理中丸以温其胃】伤寒解后虚羸少气气逆欲吐者竹叶石膏汤主之【伤寒解后津液不足而虚羸余热未尽热则伤气故少气气逆欲吐与竹叶石膏汤调胃散热】
　　竹叶石膏汤
　　竹叶【二把辛平】石膏【一觔甘寒】半夏【半觔洗辛温】麦门冬【一觔甘平去心】人参【三两甘温】甘草【三两甘平炙】粳米【半升甘微寒】
　　【辛甘发散而除热竹叶石膏甘草之甘辛以发散余热甘缓脾而益气麦门冬人参粳米之甘以补不足辛者散也气逆者欲其散半夏之辛以散逆气也】
　　右七味以水一斗煑取六升去滓内粳米煑米熟汤成去米温服一升日三服
　　病人脉已解而日暮微烦以病新差人强与谷脾胃气尚不能消谷故令微烦损谷则愈【阳明王于申酉戌宿食在胃故曰暮微烦当小一下之以损宿谷】
　　辨不可发汗病脉证并治第十五
　　夫以为疾病至急仓卒寻按要者难得故重集诸可与不可方治比之三隂三阳篇中此易见也又时有不止是三隂三阳出在诸可与不可中也【诸不可汗不可下病症药方前三隂三阳篇中经注已具者更不复出其余无者于此已后经注备见】脉濡而弱弱反在颠微反在上濇反在下微则阳气不足濇则无血阳气反微中风汗出而反躁烦濇则无血厥而且寒阳微发汗躁不得眠【寸闗为阳脉当浮盛弱反在闗则里气不足濡反在颠则表气不逮卫行脉外浮为在上以候卫微反在上是阳气不足荣行脉中沈为在下以候卫澁反在下是无血也阳微不能固外腠理开疎风因客之故令汗出而躁烦无血则隂虚不与阳相顺接故厥而且寒阳微无津液发汗常常烦躁日夜不能得眠也】欬者则剧数吐涎沫咽中必干小便不利心中饥烦晬时而发其形似疟有寒无热虚而寒栗欬而发汗踡而苦满腹中坚【肺寒气逆欬者则剧吐涎沫亡津液咽中必干小便不利膈中阳气虚心中饥而烦一日一夜气大防于肺邪上相击晬时而发形如寒疟但寒无热虚而寒栗欬而发汗攻阳则阳气愈虚隂寒愈甚故踡而苦满腹中复坚】厥脉不可发汗发汗则声乱咽嘶舌蒌声不得前【厥而脉则少隂伤寒也法常温里而反发汗则损少隂之气少隂之脉入肺中循喉咙挟古本胃为之本肺为之标本虚则标弱故声乱咽嘶古蒌声不得前】诸逆发汗病微者难差剧者言乱目者死命将难全【不可发汗而强发之轻者因发而重而难差重者脱其隂阳之气言乱目而死难经曰脱阳者见鬼是此言乱也脱隂者目盲是此目也目而见是近盲也】欬而小便利若失小便者不可发汗汗出则四肢厥逆冷【肺经虚冷上虚下肿治下者欬而小便利或失小便上虚发汗则阳气外亡四肢者诸阳之本阳虚则不与隂相接故四肢逆冷】
　　伤寒头痛翕翕发热形象中风常微汗出自呕者下之盖烦心中懊憹如饥发汗则致痓身强难以屈伸熏之则发黄不得小便久则发欬唾【伤寒当无汗恶寒今头痛发热微汗出自呕伤寒之邪传而为热欲形与里若反下之邪气乗结流于肓中为虚烦心唾脓如饥若发汗则虚表热归经结热甚生风若身强直而成痓若熏之则火热相合消津液故小便不利而发黄肺恶火久则火热肺必发欬而唾脓】
　　夫脉沈数病在里不可发汗无阳故也
　　凡脉尽中迟不可发汗荣卫不足血少故也
　　凡脉微软弱者不可发汗
　　凡腹中有动气在左右不可发汗
　　凡诸动脉微弱者皆不可发汗汗则小便难肠中干烦燥之也
　　凡失血者不可发汗汗发必恍惚心乱
　　凡咽燥者不可发汗
　　凡积热在脏不宜发汗汗则必吐中烂生疮
　　凡下利水谷忌攻其表汗出必胀满欬咳小便利者不可攻其表汗出即逆不堪者脉微迟温湿虚烦壊病推经水其表兼失血脐间动气并如之病在表脉浮者可汗表证具发浊脉不浮是表犹蔵里也未可汗伤寒不可汗条例最多其可汗大抵脉证全在表表固汗然汗大早太过或津液泄变生焉当时误汗则为亡阳为讝语为可下厥上竭等证其害人又速设或误汗真武汤救解寒者去芍药有热去附子吁此救兵也谨之谨之【表中风寒里消则里病表热者虽无阳证可以小心之剂微汗而温散之】微脉若为亡阳不可汗桂枝二越婢一汤尺脉迟为血少荣气不足不可发汗先用黄耆建中汤养血俟其脉不迟即小柴胡汤桂枝二越婢一汤和解风温湿温各有本条虚烦似伤寒伤阹不恶寒身不疼脉不不可汗下竹叶汤或小柴胡汤壊病者吐汗下温不解知犯何逆法治之并不可汗小柴胡汤衂血下血虽脉浮无汗然而衂欲愈下者亦欲愈不愈用桂枝汤不可发汗腹中左右上下动气筑触不可汗不止筋惕肉瞤为逆先服防风白术牡砺汤则头汗下证治论用柴胡桂枝汤动在右发汗汗止建中汤凖之动在右发汗衂而谓心若烦饮吐先五苓散次竹叶汤动在上发气上冲心枣根汤动在下发汗心中大烦骨节疼头痛目运入食吐用大橘皮汤以止吐次建中汤下利清谷用理中汤止吐次建中汤或大便不通皆不可汗恶寒脉浮此为表证若谓之邪欲入里不可汗
　　夫咽干喉塞亡血淋家衂家与疮家动气并不可汗证治论皆用小柴胡汤厥逆不可发汗当归四逆汤
　　辨可发汗脉证并治第十六
　　大法春夏宜发汗【春夏阳气在外邪气亦在外故可发汗】
　　凢发汗欲令手足俱周时出以漐然一时间许出亦佳不可令如水流漓若病不解当重发汗汗多必亡阳阳虚不得重发汗也【汗缓缓出则表里之邪悉去汗大出则邪气不能除但亡阳也阳虚为无津液故不可重发汗】凡服汤发汗中病便止不必尽剂【汗多则亡阳】凡云可发汗无汤者丸散亦可用要以汗出为解耳然不如汤随证良验【圣剂经曰汤津主治本乎腠理壅邪除邪气者于汤为宜金匮玉函曰水能净万物故用汤也】夫病脉浮大问病言但便鞕尔设利者为大逆鞕为实汗出而解何以故脉浮当以汗解【经曰脉浮大应发汗医反下之为大逆便鞕虽为实里亦当先解其外若行利药是为大逆结胷虽急脉浮大犹不可下下之即死况便难乎经曰本发汗而复下之此为之逆若先发汗治不为逆】下利后身疼痛便自调者急当救表宜枝汤发汗【外防尝云里和表病汗之则愈】
　　太阳病脉浮数者宜发汗也
　　太阳病脉浮大数者宜发汗也
　　阳明病脉迟汗多而微恶寒者外未解宜发汗
　　阳明病脉浮数者宜发汗
　　太阳病常汗微微自出更宜发汗
　　凡脉浮而者浮则为风则为寒宜发汗
　　太阳病下之微喘者外未解也宜发汗
　　太阳病发热汗出而恶寒宜发汗
　　辨发汗后病脉证并治第十七
　　发汗多亡阳讝语者不可下与柴胡桂枝汤和其荣卫以通津液后自愈【胃为水谷之海津液之主汗多亡津液胃中燥必发讝语此非实热则不可下与柴胡桂枝汤和其荣卫通行津液则其胃润讝语自止】
　　辨不可吐第十八
　　合四证已具太阳篇中
　　夫太阳病恶寒而发汗自汗出而反不恶寒其闗上脉细数者不可吐之
　　夫少隂病其人欲食入吐心中温温欲吐复不能吐手足寒脉迟干呕此膈上有食饮不可吐之当宜温也诸四逆者不可吐之
　　诸虚羸不可吐之
　　新产者不可吐之
　　病者恶寒而不欲近衣不可吐之
　　辨可吐第十九
　　大法春宜吐【春时阳气在上邪气亦在上故宜吐】凡用吐汤中病即止不必尽剂也【要在适当不欲过也】病胷中诸实胷中郁郁而痛不能食欲使人按之而反有涎唾下利日十余行其脉反迟寸口脉微滑此可吐之利则止【胷上诸实或痰实或热郁或寒结胷中郁而痛不能食欲使人按之反有涎唾者邪在下按之气下而无涎唾此按之反有涎唾知邪在胷中经曰下利脉迟而滑者内实也今下利日十余行其脉反迟寸口脉微滑是上实也故可吐之玊函曰上盛不已吐而夺之】宿食在上脘者当吐之【宿食在中下脘则当下宿食在上脘则当吐内经曰其髙者因而越之其下者引而竭之】病人手足厥冷脉乍结以客气在胷中心下满而烦欲食不能食者在胷中当吐之【此与第六卷厥隂门蔕散证同彼云脉乍此云脉乍结惟此有异为内实乍则实未深是邪在胷中为结乍实则结未深是邪在胷中所以证治同也】凡服之吐胷中病便止不必尽剂也
　　大法春夏宜吐凡病头不强痛寸四脉浮胷中痞满上冲喉咽不行此为有痰当宜吐之伤寒胷满痰逆朝呕热嗽及肺壅唾脓等宜吐之夫宿食在胷脘宜吐之
　　辨不可下病脉证并治第二十
　　脉濡而弱弱反在闗濡反在巅微反在上澁反在下微则阳气不足澁则无血阳气反微中风汗出而反躁烦澁则无血厥而且寒阳微不可下下之则心下痞鞕【阳防下之阳气已虚隂气内甚故心下痞鞕】动气在右不可下下之则津液内竭咽燥鼻干头心悸也【动气在右肺之动也下之伤胃肺津液内竭咽燥鼻干者肺属金主燥也头心悸者肺主气而虚也】动气在左不可下下之则腹内拘急食不下动气更剧虽有身热卧则欲踡【动气在左肝之动也下之损脾而肝气益胜复行于脾故腹内拘急食不下动气更剧也虽有身热以里气不足故卧则欲踡也】动气在上不可下下之则掌握热烦身上浮冷热汗自泄欲得水自灌【动气在上心之动也下之则伤胃内动心气心为火主热针经曰心之生病者掌中热肝为臓中之隂病则身虽有热外则欲踡者表热里寒也心为臓中之阳病则身上浮冷热汗自泄欲得水自灌者表寒里热也二臓隂阳寒热明可见焉】动气在下不可下下则腹胀满卒起头食则下清糓心下痞也【动气在下肾之动也下之则伤脾肾气则动寒乗脾故有因腹满头下利则心下痞之证也】咽中闭塞不可下下之则上轻下重水浆不下卧则欲踡身急痛下利日数十行【咽中闭塞胃已不和也下之则闭塞之邪为上轻伤胃气为下动至水浆不下卧则欲踡身急痛下利日数十行知虚寒也】诸外实者不可下下之则发防热亡脉厥者当脐握热【外实者表热也汗之则愈下之为逆下后里虚表热内陷故发微热厥深者热亦深亡脉厥者则阳气深陷客于下焦故脐热也】诸虚者不可下下之则大竭求水者欲愈恶水者剧【金匮玉函曰虚者十补勿一泻之虚门下之为重虚内竭津液故令大渇求水者阳气未竭而犹可愈恶水者阳气已竭则难可制】脉濡而弱弱反在闗濡反在巅反在上微反在下为阳运微为隂寒上实下虚意欲得温微为虚虚者不可下也【虚家下之是为重虚难经曰实实虚虚损不足益有余此是中工治其害也】微则为欬欬则吐涎下之则欬止而利因不休利不休则胷中如虫齧粥入则出小便不利两脇拘急喘息为难颈背相引臂则不仁极寒反汗出身冷若氷眼睛不慧语言不休而糓气多入此为除中口虽欲言舌不得前【内经曰感于寒则受病微则为欬而不能安甚则为泄为痛肺感微寒为欬则脉亦微也下之气下欬虽止而利不休则夺正气而成危恶胷中如虫齧粥入则出而小便不利两脇拘急喘息为难者里气损也颈背相引臂为不仁极寒及汗出身冷如水者表气损也表里损极至隂阳脱者应不能食而言不休难经曰脱阳者见鬼脱隂者则目盲隂阳脱者应俱是不能食而糓多入者此为除中是胃气除去也口虽欲言舌不能前气已衰脱不能运也】脉濡而弱弱反在闗濡反在巅浮反在上数反在下浮为阳虚数则为无血浮为虚数为热浮为虚自汗出而恶寒数为痛振寒而栗微弱在闗胷下为急喘汗而不得呼吸呼吸之中痛在于脇振寒相搏形如疟疾而反下之致令脉数发热狂走见鬼心下为痞小便淋沥小肠甚硬小便则尿血也【弱在闗则隂气内弱濡在巅则阳气外弱浮为虚浮在上衞不足也故云阳虚阳虚不固故腠理汗出恶寒数亦为虚数在下则荣不及故云亡血则不能温润腑臓脉数而痛振寒而栗微弱在闗邪气传里也里虚遇邪胷下为急喘而汗出脇下引痛振寒如疟里邪未实表邪未解医反下之里气益虚邪热内防故脉数发热狂走见鬼心下为痞此热防于中焦者也若热气深防则客于下焦使小便淋澁小肠甚鞕小便尿血也】脉濡而濡则胃气防则荣中寒阳微卫中风发热而恶寒荣胃气冷微呕心内烦医为有大热解肌而发汗亡阳虚烦躁心下苦痞坚表里俱虚竭卒起而头客热在皮肤怅怏不得眠不知胃气冷寒在闗元技巧无所施汲水灌其身客热应时罢栗栗而振寒重被而覆之汗出而冒巅体愓而又振小便为防难寒气因水发清谷不容间呕变反肠出防倒不得安手足为微逆身冷而内烦迟欲从后救安可复追还【胃冷荣寒阳微中风发热恶寒微呕心烦衣不温胃反为有热解肌发汗则表虚亡阳烦躁心下痞坚先里不足发汗又虚其表表里俱虚竭卒起头客热在表怅怏不得眠医不救里但责表热汲水灌洗以却热客热易罢里寒益増栗而振寒复以重被覆之里虚遂汗出愈使阳气虚也巅顶也巅冐而体振寒小便难者亡阳也寒因水发下为清谷上为呕吐外有厥逆内为懆烦颠倒不安虽欲拯救不可得也本草曰病势已过命将难全】脉浮而大浮为气实大为血虚气实为无隂孤阳独下隂部者小便当赤而难胞中当虚今反小便利而有大汗出法应卫家当微今反更实津液四射荣竭血尽干烦而不得眠血薄肉消而成暴液医复以毒药攻其胃此为重虚客阳去有期必下如汚埿而死【衞为阳荣为隂卫气强实隂血虚弱阳乗隂虚下至隂部隂部下焦也阳为热则消津液当小便赤而难今反小便利而大汗出者隂气内弱也经曰隂弱者汗自出是以卫家不微而反更实荣竭血尽干烦而不眠血薄则内消而成暴液者津液四射也医反下之又虚其里是为重虚孤阳因下而又脱去气血竭胃气内尽必下若汚埿而死也】脉数者久数不止止则邪结正气不能复正气却结于蔵故邪气浮之与皮毛相得脉数者不可下下之则必烦利不止【数为热止则邪气结于经络之间正气不得复行于表则却结于蔵邪气独浮于皮毛下之虚其里邪热乘虚而入里虚协热必烦利不止】脉浮大应发汗医反下之此为大逆【浮大属表故不可下病欲吐者不可下之也】呕多虽有阳明证不可攻之【为邪犹在胷中也】大阳病外证未解不可下下之为逆【表未解者虽有里证亦不可下当先解外为顺若反下之则为逆也经曰本发汗而复下之此为逆也若先发汗治不为逆】夫病阳多者热下之则鞕【阳热证多则津液少下之虽除热复损津液必便难也或谓阳多者表热也下之则心下鞕】无阳隂强大便鞕者下之则必清糓腹满【无阳者亡津液也隂强者寒多也大便鞕则为隂结下之虚胃隂寒内甚必清谷腹满】伤寒发热头痛微汗出发汗则不识人熏之则喘不得小便心腹满下之则短气小便难头痛背强加温针则衂【伤寒则无汗发热头痛微汗出者寒邪变热欲传于里也发汗则亡阳増热故不识人若以火熏之则火热伤气内消津液结为里实故喘不得小便心腹满若反下之则内虚津液邪欲入里外动经络故短气小便难头痛背强加温针益阳増热将必动其血而为衂也】伤寒脉隂阳俱恶寒发热则脉欲厥厥者脉初来大渐渐小更来渐渐大是其也如此者恶寒甚者翕翕汗出喉中痛热多者目赤脉多睛不慧医复发之咽中则伤若复下之则两目闭寒多者便清糓热多者便脓血若熏之则身发黄若熨之则咽燥若小便利者可救之小便难者为危殆【脉隂阳俱则清邪中上浊邪中下太阳少隂俱感邪也恶寒者少隂发热者太阳脉欲厥者表邪欲传里也恶寒甚者则变热翕翕汗出喉中痛以少隂之脉循喉咙故也热多太阳多也目赤脉多者睛不慧以太阳之脉起于目故也发汗攻阳则火隂之热因发而行上故咽中伤若复下之则太阳之邪因虚而内防故两目闭隂邪下行为寒多必便清谷阳邪下行为热多必便脓血熏之则火热甚身必发黄熨之则火热必轻为咽燥小便利者为津液未竭犹可救之小便难者津液已絶则难可制而危殆矣此则不可不知也】伤寒发热口中勃勃气出头痛目黄衂不可制贪水者必吐恶水者厥若下之咽中生疮假令足手温者必下重便脓血头痛月黄者若下之则两目闭贪水者脉必厥其声嘤咽喉塞若发汗则战栗阳隂俱虚恶水者若下之则里冷不嗜食大便完谷出若发汗则口中伤舌上白胎烦燥脉数实不大便六七日后必便血若发汗则小便自利也【伤寒发热寒变热也口中觉勃勃气出热客上膈也头痛目黄血不可制者热烝于上也千金曰无阳即厥无隂即呕贪水者必呕则隂虚恶水者厥则阳虚也发热口中勃勃气出者咽中已热也若下之亡津液则咽中生疮热因里虚而下若热气内结则手足必厥设手足温者热气不结而下行作咋热利下重便脓血也头痛目黄者目闭也贪水为隂虚下之又虚其里阳气内防故脉厥声嘤咽喉闭塞隂虚发汗又虚其阳使隂阳俱虚而战栗恶水者为阳虚下之又虚胃气虚寒内甚故致里冷不嗜食阳虚发汗则上焦虚燥故口中伤烂舌上白胎而烦燥也经曰脉数不解合热则消谷喜饥至六七日不大便者此则冇淤血也脉数实不大便六七日热畜血于内也七日之后邪热渐解迫血不行必便血也便血发汗隂阳俱虚故小便利】下利脉大者虚也以其强下之故也设脉浮革因尔肠鸣者属当归四逆汤主之【脉大为虚以木应下而下之利因不休也浮者按之不足也革者实大而长微强也浮为虚革为寒寒虚相搏则肠鸣与当归四逆汤补虚散寒】大伤寒脉濡而弱阳气不足不可下之下之则心下痞津液内竭咽燥鼻干也
　　夫伤寒脉浮而浮则为风则为寒风则伤荣寒则伤卫荣卫俱病骨节烦疼当发其汗而不可下也夫伤寒脉浮濡弱不得发汗无阳故也亡阳尺中弱澁者不可下
　　夫伤寒结胷证其脉浮大不可下下之即死矣
　　夫太阳与阳明合病喘是胷满不可下
　　夫太阳与少阳合病心下坚颈强项而不可下也夫四逆病厥者不可下也
　　夫病欲吐者不可下也
　　夫病发于阳而反之热入咽作结胷也
　　夫太隂病其人腹满吐食不可下下之益甚
　　夫少隂病当心下坚满不可下之后利不止者死夫病在里而腹实者可下里证悉具若恶寒若脉不实是里犹带表也未可下之伤寒不可下条例最多其可下者大抵脉证全在里也里故可下然下之太早太过或者水谷脱而变生焉至于当汗而误下则理中汤丸憹为结胷等证其害人之速耳设或误下则理中汤丸以救解之或里烦则少加乌梅或转损厥逆则兼与四逆汤辈吁此救兵也谨之谨之脉来细小固不可下若细小而牢又可下也脉浮病在表不可下结胷脉浮大不可下脉细虚或迟缓或尺部濇弱此凡皆为血气衰不可下也恶寒者表之虚证虽阳明恶寒则与太阳合属病表汗不可下若少隂证恶寒则温之呕吐者虽有阳明证谨不可下小柴胡加生姜主之小便自利汗出者津液竭粪虽硬属阳明但用蜜导而出也猪胆汁亦可导也脾约证大便坚小便清者热不在里虽不大便不可下桂枝汤治之少隂证小便白为下焦虚寒用四逆汤大便坚小便少者津液还入胃必先鞕后溏不久自出惟小便如常乃可下之有表证脉大浮或恶寒或犹生寒热并不可下不转失气谓不可下泄也不下泄则先鞕后溏不可下大抵阳明燥粪欲下之先与小承气汤若转失气则必先溏后鞕更进一剂不转失气则止又阳明讝语潮热脉疾与小承气汤不转失气则与小柴胡汤若次日又不大便而脉濇则为里虚黄蓍建中汤主之凡阳证而脉濇谨不可下头汗出为津液少胞中虚不可下唯阳明语讝血热头汗则可下诸虚少血厥逆喉闭喉吐亡阳隂实动气皆不可下虚加附子汤厥逆当归四逆汤咽喉闭寒鸟扇汤呕吐小半夏加梗皮汤无阳隂实而大便鞕者下之必清谷腹满但用蜜导左动气下之则腹满拘急气愈动身虽热反欲拳先甘草干姜汤次小建中汤左动气下之则津液竭咽鼻干头心悸竹蔕汤上动气下之则握掌热烦汗出欲灌水竹叶汤下动气下之则腹满清谷心痞头甘草防心汤小柴胡汤加减伤寒诸方惟小柴胡为用最多而诸家屡称述之盖以柴胡半夏之剂能汗凡半表半里之间以之和解皆可用也如不知小柴胡非时为表里和解设其于解益热消恶血诚有功焉盖伤寒发热一二日间解撤不去其热必至于伤血凡男女皆然小柴胡汤内有黄苓柴胡最行血热所以屡获竒功但药性差寒用之贵能加减今推明活法凡表发热里又有燥渴粪鞕热证者是为内外俱热小柴胡加大黄里无热证但发汗在表者小柴胡加桂枝主解表可以温血所谓隂盛恶寒甘辛发散者此也是反别大黄主功里可以荡涤血热所谓阳盛内热酸苦涌泄者此也是又别其解表以温攻里以寒之若遇少阳本证及无表里证或表里不分之证但依本方用之并不须加减此为正诀虚者少与尤在酌量
　　辨可下病脉证并治第二十一
　　大法秋宜下【秋时阳气下行则邪亦在下故宜下】凡服下药用汤胜丸中病即止不必尽剂也【汤之为言荡也涤荡肠胃溉灌臓腑推陈燥结却热下寒破散邪疫理导润泽枯槁悦人皮肤益人血气水能净万物故胜丸散中病即止者如承气汤证云右一服利而止后服又曰若一服讝语止更莫复服是不尽剂也】下利三部脉皆平按之心下鞕者急下之宜大承气汤【下利者脉当微厥今反和者为内实也下利三部脉平者已为实而久按之心下鞕故为邪甚也故宜大承气汤下之】下利脉迟而滑者内实也利未欲止当下之宜大承气汤主之【经曰脉迟者食干物得之金匮要畧曰滑则谷气实下利脉迟而滑者为有宿食也脾胃伤食不消水谷是致下利者云内食若但以温中厚膓之药治之利未必止可与大承气汤下去宿食利自止矣】问曰人病有宿食何以别之师曰寸口脉浮而大按之反澁尺亦微而澁故知有宿食当下之宜大承气汤【寸以外尺以内浮以表沉以里寸口脉浮大者气实血虚也按之反澁尺中亦微而澁者胃有宿食里气不和也与大承气汤以下宿食】下利不欲食者以有宿食故也当即下之与大承气汤【伤食则恶食故不欲食如伤风恶风伤寒恶寒之数也】下利差后至其年月日复发者以病不尽故也当下之宜大承气汤【乗春则肝先受之乗夏则心先受之乗至隂则脾先受之乗秋则肺先受之假令春时受病气又伤肝治之难愈邪有不尽者矣春时先受月日内外相感必复动而痛下利为肠胃病宿积不尽故当下去之】下利脉反滑当有所去下之乃愈宜大承气汤主之【脉经曰脉滑者为病食也下利脉滑则内有宿食故云当有所去与大承气汤以下宿食】病腹中满痛者此为实也当下之宜大承气汤【金匮要畧曰病者腹满中按之下痛为虚痛为实可下之腹中满痛者里气壅实也故可下之矣】伤寒脉沈沈者内实也下解之宜大柴胡汤【伤寒后为表匕觧脉沈为里未和与大柴胡汤以下内实经曰伤寒差已后更发热脉沈实者以下解之也】脉双而迟者必心下鞕脉大而者阳中有隂也可以下之宜大承气汤【金匮要畧曰脉双者寒也经曰迟为在臓脉双而迟者隂中伏阳也必心下鞕大则为阳则为寒脉大而者阳中伏隂也与大承气汤以与隂阳相合】
　　夫少隂病得之口燥咽干宜急下之
　　夫伤寒病人腹满不大便者亦然
　　夫伤寒病腹中满痛者为寒当宜下之
　　夫伤寒脉数而滑者有宿食当下之则愈
　　夫伤寒六七日目中童子不明无外证大便难微热者此为实宜急下之
　　夫太阳病七八日脉微浮者其人发狂此下焦有热小腹当坚而满小便自利下血乃愈瘀血在里故也宜下之
　　夫阳明病但头汗出其身无汗小便不利渴饮水浆此为瘀热在里身必发黄宜急下之
　　夫太阳病有热而小腹满者小便反利此为有畜血当宜下之
　　夫伤寒病五六日不大便绕脐痛烦燥汗出者此为有结汗出后则暂解日晡则复发脉实者当宜下之夫伤寒七八日身黄如橘小便不利其腹微满者宜下之
　　夫阳明病其人多汗津液越出胃中有热大便必坚宜下之
　　夫伤寒大下后六七日不大便烦热不解腹满如痛者此有宿食宜下之
　　夫伤寒病小便不利大便乍难乍易时有微热不能卧此胃中内有结燥故也宜下之
　　辨发汗吐下后脉证并治第二十三此第十卷第二十二篇凡四十八证前三隂三阳篇中悉具载之
　　此已下诸方于随卷本证下虽已有録止以加减言之未甚明白以览者捡阅未便今复校勘备列于后桂枝加葛根汤主之方
　　葛根【四两】芍药【三两】甘草【二两】生姜【三两切】大【十二枚擘】桂枝【三两去皮】
　　右七味以水一斗先煑麻黄葛根减二升去上沫内诸药煑取三升去滓温服一升覆取微似汗不须啜粥余如桂枝法
</div>
    <div class="pagination">
<a href="普济方四库_page451.html">上一页</a><span>...</span><a href="普济方四库_page447.html">447</a><a href="普济方四库_page448.html">448</a><a href="普济方四库_page449.html">449</a><a href="普济方四库_page450.html">450</a><a href="普济方四库_page451.html">451</a><span class="current-page">452</span><a href="普济方四库_page453.html">453</a><a href="普济方四库_page454.html">454</a><a href="普济方四库_page455.html">455</a><a href="普济方四库_page456.html">456</a><a href="普济方四库_page457.html">457</a><span>...</span><a href="普济方四库_page453.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
