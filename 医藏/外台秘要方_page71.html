<!DOCTYPE html>
<html>
<head>
    <meta charset="UTF-8">
    <title>外台秘要方 - 第 71 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 71 页/共 226 页</h1>
    <div class="content">　　右九味防咀以水酒各五升合煮取四升分为四服忌海藻菘菜生葱
　　又秦芁汤疗贼风入腹抢心拘急四肢不随腹满欲死者方
　　桂心　　　防风　　　黄芩　　　干姜茱茰　　　秦芁　　　甘草【各一两炙】
　　右七味切以水五升煮取一升半分再服汤令热不差更作忌海藻菘菜生葱
　　又竹沥汤疗大虚挟风及贼风入腹腹中拘痛烦乱恍惚妄语迷惑不知人口噤不开手足缓纵饮食不作肉卧惊见屋中光口干恶风时时失精梦寤沈重及妇人产后余病体虚受风躁愦欲死方
　　秦芁　　　甘草【炙】　　防风　　　当归【各二两】茵芋　　　乌头【炮】　　干姜　　　细辛人参　　　黄芩　　　桂心　　　天雄【炮】木防己　　茯苓　　　白术【各一两】
　　右十五味切以竹沥一斗半煮取五升随病加后药胷逆满加前胡二两半半夏二两洗术附子炮各一两腹中痛加芍药二两椒一两汗烦加知母一两口干加麦门冬一两去心体痹加麻黄二两去节有方不用术附子用半夏二两忌海藻菘菜猪肉冷水生葱生菜桃李雀肉酢物等
　　又大续命汤疗毒风贼风身体不能自收不知痛处咽中卒不得语若拘急腰痛引颈目不得见风坐欲却倒觉即反张脊不着席脉动不安恍惚恐惧欲啼上气呕逆面肿方
　　杏仁【三十枚去双仁皮尖碎】　　　芎防　　　石膏【碎绵裹】甘草【炙】　　桂心　　　当归　　　麻黄【去节】黄芩【各一两】　干姜【一两】
　　右九味切以水六升酒三升合煮取三升分为四服取微汗汗出粉之勿见风忌海藻菘菜生葱
　　又茵芋酒疗贼风湿痹身体不能自动四肢偏枯火灸不热骨节皆疼手足不仁皮中淫淫如有虫行搔之生疮瘾起手不得上头头瞑甚者狂走歴节肿及诸恶风悉主之方
　　茵芋　　　乌头【炮】　　天雄【炮】　　石南女葳　　　附子【炮】　　踯躅花【熬】　秦芁木防己　　防风【各二两】
　　右十味防咀以绢盛之清酒三斗渍之夏三日春秋五日冬七日平旦服一合不知稍増之可至二合以意消息忌如常法
　　又甘草汤疗心腹绞痛贼风入腹胀满拘急不得气息并转筋寒中下重温中止痛利大小便方
　　甘草【炙】　　防风【各一两半】　吴茱茰　　干地黄芍药　　　当归　　　细辛　　　干姜【各一两】
　　右八味防咀以水五升煮取三升分再服良忌海藻菘菜生葱菜芜荑
　　又乌头膏疗贼风身体不随偏枯口防僻及伤风寒身彊直方
　　乌头【炮】　　野葛【各五两去心】莽草【一斤】
　　右三味防咀以好酒渍令淹渐再宿三日渍之以不中水猪肪五斤煎成膏合药作东向露灶以苇薪煎之三上三下药成去滓有病者向火摩三千过汗出即愈若触露鼻中塞对火摩头顶鼻中即通药不可令入口眼也【并出第九巻中】
　　千金疗贼风所中腹内挛急方
　　麻黄【四两去节】　甘草【一两炙切】　石膏【如鸡子大碎之绵裹】
　　鬼箭羽【削团如鸡子大】
　　右四味以东流水二杯煮取一杯顿服之忌海藻菘菜
　　又大岩蜜汤主贼风腹中绞痛并飞尸遁疰发作无时发则抢心胀满胁下如刀锥刺并主少隂伤寒方甘草　　　干地黄　　细辛　　　干姜当归　　　羊脂【青羊脂更胜】桂心　　　茯苓吴茱茰　　芍药【各一两】　栀子【十五枚擘】
　　右十一味切以水八升煮取三升去滓内脂温分三服忌海藻菘菜生葱生菜芜荑酢物【深师同小品治中恶一方无桂心有防风】
　　又乌头汤主寒疝腹中绞痛贼风入腹攻五藏拘急不得转侧呌呼发作有时使人隂缩手足厥逆方
　　乌头【十五枚炮】　芍药【四两】　　甘草【二两炙】　大枣【十枚擘】生姜【一斤】　　桂心【六两】
　　右六味切以水七升煮五味取三升去滓别取乌头去皮四破蜜二升微火煎令减五六合内汤中两三沸去滓服一合日三间食彊人三合以如醉状为知不知渐増忌海藻菘菜猪肉冷水生葱【深师同】
　　又仓公当归汤主贼风口噤角弓反张身体彊直方当归　　　细辛　　　防风【各六分】　独活【三分】麻黄【十分去节】　附子【四分炮去皮】
　　右六味切以清酒八升水四升合煮取四升分为四服口不开者挍口下汤一服当苏再服小汗三服大汗忌猪肉生葱【广济同并出第八卷中】
　　古今録验续命汤疗中风贼风入腹角弓反张口噤舌不停目视不见不能语举身不仁或心腹绞痛方甘草【炙】　　黄芩【各二两】　防风【一两半】　生姜【五两】人参　　　芎防　　　芍药　　　麻黄【去节】木防己【各一两】大附子【一枚炮】
　　右十味切以水一斗二升煮取三升分为三服一日令汗可服三剂不令人虚本方有十三味见药止有十味忌海藻猪肉菘菜冷水鱼等物【出第十巻中】
　　歴节风方一十首
　　病源歴节风之状短气白汗出歴节疼痛不可忍屈伸不得是也由饮酒腠理开汗出当风所致亦有血气虚受风邪而得之者风歴关节与血气相搏交击故疼痛血气虚则汗出风冷搏于筋则不可屈伸为歴节风也【出第二卷中】
　　深师大风引汤疗男女歴节风大虚手脚曲戾或变狂走或悲笑言语错乱无所不疗方
　　茯苓　　　防风　　　当归　　　白前干姜　　　甘草【炙各二两】　大豆【一升】　　生姜独活【各三两】　逺志【去心】　　附子【炮】　　人参【各一两】大枣【三十枚】
　　右十三味切先以水一斗五升煮豆枣取一斗去滓内诸药煮取三升分为五服忌海藻菘菜猪肉醋物蒜麫生菜等物【出第九卷中】
　　千金论曰夫歴节风着人乆不疗者令人骨节蹉跌变成癫病不可不知古今以来无问贵贱往往苦之此是风之毒害者也疗之虽有汤药而并不及松膏松节酒若羇旅家贫不可急办者宜服诸汤犹胜不疗但于痛处灸三七壮佳又防己汤疗风发歴节四肢疼痛如捶鍜不可忍者方
　　防己　　　茯苓　　　白术　　　桂心生姜【各四分】　人参【二两】　　乌头【七枚炮】　甘草【三两炙】
　　右八味切以苦酒一升水一斗合煮取三升半一服八合日三夜一当觉热痹忽忽然慎勿怪也若不觉复合服以觉乃止凡用乌头皆去皮熬令黒乃堪用不然至毒人宜慎之忌醋物桃李雀肉生葱猪肉冷水海藻菘菜【古今録验同】
　　又大枣汤疗歴节疼痛方
　　大枣【十五枚擘】　黄芪【四两】　附子【一枚炮】　生姜【一两】麻黄【五两去节】　甘草【一尺炙】
　　右六味切以水七升煮取三升服一升日三忌猪肉冷水海藻菘菜【古今録验同】
　　又疗歴节诸风百节酸疼不可忍方
　　松脂【三十斤链五十遍不能五十遍二十遍亦可用】
　　右一味以链苏三升温和松脂三升熟搅令极调旦空腹以酒服方寸匕日三数数食麫粥为佳慎血腥生冷酢物果子百日差
　　又松节酒主歴节风四肢疼痛犹如解落方【通按酘音投酒再酿也】
　　松节【四十斤细剉以水四石煮取一石】　猪椒叶【四十斤细剉以水四石煮取一石】
　　右二味澄清合渍干麴五斗发以糯米四石五斗酿之依家醖法四酘勿令寒冷热第一酘时下后诸药
　　栢子仁【五两】　礠石【十二两末】　独活【十五两】　天雄【五两炮】茵芋【四两炙】　防风【十两】　　秦芁【六两】　　芎防【五两】人参【四两】　　萆【五两】
　　右十味细切内饭中炊之下酘为池酘足讫封头四七日押取清适性服之勿令至醉吐忌猪肉冷水
　　又方
　　松膏一升酒三升浸七日服一合日再数剂即愈
　　又方
　　松叶三十斤酒二石五斗渍三七日服一合日五六【并出第八卷中】
　　延年疗歴节风四肢头面肿方
　　黄芪【十二分】　独活【八分】　　生地黄【切三升暴干】
　　豆豉【一升熬】　鼠粘子【三升暴干】
　　右五味筛为散一服方寸匕饮汁下日二服加至二三匕忌芜荑蒜麫猪肉【一方无鼠粘子】
　　又疗歴节风流入腰脚方
　　独活【六两】　　参【四两】　　犀角【屑】　　升麻【各三两】
　　生地黄【切三升暴干】　　　　豉【三合熬】　　鼠粘根【切三升暴干】
　　右七味筛为散服方寸匕饮汁下日二服加至二三匕忌芜荑蒜面【并出第十卷中】
　　古今録验防风汤主身体四肢节解疼痛如堕脱肿按之皮急【一作陷】头短气温温闷乱如欲吐方
　　防风　　　桂心　　　知母【各四两】　白术生姜【各五两】　芍药　　　甘草【各三两炙】　附子【二枚炮】
　　右八味切以水一斗煮取三升分为三服忌生葱猪肉海藻菘菜桃李雀肉等【出第四卷中千金有半夏杏仁芎防为十味无附子】中风角弓反张方七首
　　病源风邪伤人令腰背反折不能俛仰似角弓者由邪入诸阳经故也【出第一卷中】
　　肘后疗中风无问男子妇人中风脊急身痓如弓紫汤方
　　鸡屎【二升】　　大豆【一升】　　防风【三两切】
　　右三味以水三升先煮防风取三合汁豆鸡屎二味鎗中熬之令黄赤色用酒二升淋之去滓然后用防风汁和分为再服相去如人行六七里衣覆取汗忌风【出第二卷中】
　　小品大岩蜜汤疗中风身如角弓反张并主卒心腹绞痛方
　　茯苓　　　芎防　　　当归　　　甘草【各一两炙】桂心【二两半】　栀子【十四枚擘】　吴茱茰【三两】　细辛干姜　　　干地黄【各二两】
　　右十味切以水八升煮取三升分为三服相去如行十里顷若痛甚者加羊脂三两当归芍药人参各一两心腹胀满坚急者加大黄三两忌酢生葱生菜海藻菘菜芜荑等【出第四卷中】
　　千金小岩蜜汤主恶风角弓反张飞尸入腹绞痛闷絶往来有时筋急少隂伤寒口噤不利方
　　大黄【二两】　　雄黄【一两】　　青羊脂　　干姜桂心　　　芍药　　　甘草【炙】　　细辛干地黄【各四分】吴茱茰【三两】　当归【四两】
　　右十一味切以水二斗煮取六升分六服重者加药用水三斗煮取九升分十服忌海藻菘菜生葱生菜【深师同】
　　又疗半身不随手足拘急不得屈伸体冷或智或痴身彊直不语或生或死狂言不可名状角弓反张或欲得食或不用食大小便不利方
　　人参　　　桂心　　　当归　　　独活黄芩　　　干姜【各三分】　甘草【二分炙】　石膏【六分碎绵
　　裹】　　　　杏仁【四十枚去皮两仁尖碎】
　　右九味切以井华水九升煮取三升分二服日二覆取汗不汗更合服之忌海藻菘菜生葱等物
　　又疗贼风口噤角弓反张痓者方
　　当归　　　防风【各三分】　独活【六分】　　麻黄【去节五分】附子【一枚炮】　细辛【二分】
　　右六味切以酒五升水二升煮取三升服一升口不开尺挍口下汤一服当开二服小汗三服大汗又单服荆沥忌猪肉冷水生菜【并出第八卷中】
　　备急疗若身体角弓反张四肢不随烦乱欲死者方
　　清酒【五升】　　鸡屎白【一升熬】
　　右二味筛合和之千遍乃饮之大人服一升小儿服五合更小者服三合良【肘后同出第二卷中】
　　必効疗风入耳角弓反张及妇人风方
　　乌豆二升熬令声絶酒三升内铛中急搅以绢滤顿服取汗不过三剂极重者和鸡粪合熬若口不开者灌之良【备急文仲同出第三卷中】
　　古今録验疗卒中风身体直角弓反张口噤西州续命汤方
　　麻黄【去节】　　干姜【各三两】　附子【一两炮】　防风桂心　　　白术　　　人参　　　芎防当归　　　甘草【炙各一两】　杏仁【四十枚去皮尖及两仁碎】
　　右十一味切以水九升煮取三升未食分再服覆令汗出【文仲同出第一卷中】
　　风口噤方一十首
　　病源诸阳经筋皆在于头三阳之筋并络入于颔颊夹于口诸阳为风寒所客则筋急故口噤不开诊其脉迟者生【出第一卷中】
　　深师竹沥汤疗卒中恶风噎倒闷口噤不能语肝厥方淡竹沥【一斗】　防风　　　葛根【各一两】　菊花细辛　　　芍药　　　白术　　　当归桂心　　　通草　　　防己　　　人参【各一两】甘草【炙】　　附子【炮】　　茯苓　　　参【各一两】秦芁　　　生姜【各二两】　枫寄生【三两】
　　右十九味切以淡竹沥一斗煮药取四升分为四服忌海藻菘菜猪肉生菜生葱醋桃李雀肉等物
　　又甘竹沥汤疗卒中恶风噎倒闷口噤不能语肝厥尸蹷死不识人闭目灸鍼不知痛风狂宜服此汤方甘竹沥【一斗】　生姜【三两】　　防风　　　甘草【炙各三两】防己　　　麻黄【去节】　　人参　　　黄芩白术　　　细辛　　　茵芋　　　秦芁桂心【各一两】　附子【一枚人者炮】
　　右十四味防咀以汤渍药令赤合竹沥煮取四升分为四服忌海藻菘菜桃李雀肉生葱生菜猪肉冰水【并出第十九卷中】
　　千金排风汤主诸毒风气邪风所中口噤闷絶不识人身体疼烦面目暴肿手足肿方
　　犀角末　　羚羊角　　贝齿末　　升麻末
　　右四味各一两和匀以方寸匕为一分水二升半内四匕煮取一升去滓服五合杀药者以意増之若肿和鸡子傅上日三老小以意亦可多合用之【深师同】
</div>
    <div class="pagination">
<a href="外台秘要方_page70.html">上一页</a><span>...</span><a href="外台秘要方_page66.html">66</a><a href="外台秘要方_page67.html">67</a><a href="外台秘要方_page68.html">68</a><a href="外台秘要方_page69.html">69</a><a href="外台秘要方_page70.html">70</a><span class="current-page">71</span><a href="外台秘要方_page72.html">72</a><a href="外台秘要方_page73.html">73</a><a href="外台秘要方_page74.html">74</a><a href="外台秘要方_page75.html">75</a><a href="外台秘要方_page76.html">76</a><span>...</span><a href="外台秘要方_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
