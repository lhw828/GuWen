<!DOCTYPE html>
<html>
<head>
    <meta charset="UTF-8">
    <title>医垒元戎 - 第 22 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 22 页/共 44 页</h1>
    <div class="content">　　木香【半两】　丁香【半两】　乳香【半两】　藿香【半两】　沉香檀香【各半两】人参【二钱半】梹榔【二钱半】零陵香【半两】
　　右为细末蜜丸桐子大量数目细嚼米饮下
　　大七香丸
　　砂仁【二两半】　香附【一两八钱二分】甘草　麦蘖【炒一两】橘红【二两半】　藿香【二两半】　肉桂【二两半】丁香【二两二钱】甘松
　　右同为细末炼蜜丸如桐子大毎服三十丸毎一两分作八丸亦可毎服一丸细嚼汤酒任下
　　集香丸
　　砂仁【半两】　丁香【二钱半】　木香【三钱半】甘松【二两五钱】香附子【一两半】白檀【二钱半】　蓬术【三钱半】甘草【七钱半】白豆防【三钱半】丁香【半两】　　广荗【三钱半】沉香【三钱半】麦蘖【七钱】　　益智【二钱半】　一方加神麯
　　右为末姜汁浸蒸饼丸如鸡头大细嚼下
　　水香饼子
　　与前集香丸俱能寛中理气消酒逐痰饮进羙饮食香附子【炒】　川芎【一两】　术香　呉白芷　甘松甘草【一两半】　砂仁【一两】　姜黄【洗焙】　桂【去皮一两】
　　右为细末水浸蒸饼为丸生姜白汤任下十饼至十五饼
　　易简苏合香丸【主治修制之法并见局方】
　　白术　　丁香　　硃砂　　白檀　　沉香乌犀　　荜拨　　龙脑　　麝香　　苏合油青木香　安息香　薫陆香　香附子
　　诃黎勤子
　　右毎服一大丸沸汤少许化服治卒中昏不知人及霍乱吐泻心腹撮痛鬼疰客忤癫癎惊怖或颠扑伤损气晕欲絶凡是仓卒之患悉皆疗之此药随身不可暂阙辟诸恶气并御山岚瘴气无以逾此若吊防问疾尤不可无但市肆所卖多用脑子当用火上辟去能饮者以酒调服当用心过度夜睡不安尤宜服之功效最捷笔舌难穷
　　木香饼子
　　丁香【二钱半】　木香【四两半】　砂仁【十二两】　广荗【十两】檀香【四两】　　甘松【五两水洗】
　　右为细末甘草膏丸毎两作二百五十丸揑作饼子
　　丁沉煎丸
　　丁香【一两一钱】　丁皮【一钱】　白豆防【九钱半】　木香【一钱半】沉香【二钱】
　　为末姜糊丸桐子大酒下二十丸
　　沉香降气汤【治胁下支结脾泄溏泄脚气】
　　沉香【一两八钱半】砂仁【四两八钱】甘草【十二两】香附【四十两】
　　右为细末毎服一钱入塩少许沸汤防服已上三味通治凌晨雾露之气去恶邪诸瘴治酒尤佳
　　调中沉香汤
　　沉香【一两】　木香【一两】　麝香【五分】　甘草【二钱半】
　　龙脑【二钱研】白豆防【一两】
　　右为细末龙脑和匀沸汤防服半钱入生姜一片盐少许
　　金匮下痢病脉证并治
　　后代名医诸书所説者皆以此为法　夫六腑气絶于外者手足寒上气脚缩五脏气絶于内者痢不禁不甚者手足不仁　下痢脉沉者下重脉大者为末止脉防弱数为欲自止虽然发热不死下痢手足厥冷无脉者灸之不温若脉不还反防而喘者死少隂跌阳调者为顺也　下痢有防热而渴脉弱者当自愈　下痢脉数有防汗出今当自愈设脉为未解　下痢脉数而渴者当自愈设不解者必清脓血以有热也　下痢脉反发热自汗者自愈　下痢气者当利小便下痢脉反浮数尺中自濇者必清脓血　下痢清谷不可攻其表汗出必胀满　下痢脉沉而迟其人面少赤身防热　下痢清谷者必鬰冐汗出而解　病人必防厥所以然者其面带阳下虚故也　下痢后脉絶手足厥冷时时脉还手足温者生脉不还者死　下痢腹胀满身体疼痛者必温其里后攻其表温里宜四逆汤攻表宜桂枝汤【四逆汤见上】
　　桂枝汤方
　　桂枝【去皮三两】　芍药【三两】　大枣【十二枚劈】　生姜【三两切】甘草【二两炙】
　　右防咀以水七升煑取三升去滓温服一升须臾饮热稀粥一升余以助药力取防汗
　　下痢三部皆平按之心下坚者急下之宜大承气【方见阳明病中】
　　下痢脉迟而滑者实也利未止急下之冝大承气汤下痢脉反滑当有所去下乃愈宜大承气汤
　　下痢瘥至半月日时复发者以病不尽故也当下之大承气汤以上数承气汤本虚者当以别议
　　下痢讝语者有燥屎故也小承气汤主之方
　　大黄【四两】　枳实【三枚炙】　厚朴【三两炙】
　　右防咀以水四升煑成一升二合去柤分温再服一服讝语止若更衣者停后服
　　下痢便脓血者桃花汤主之方
　　赤石脂【一升半完用末半用】干姜【二两切】粳米【一升】
　　右三味以水七升煑米熟去滓温取七合内赤石脂末一方寸日再服若一服愈余勿服
　　热痢下重者白头翁汤主之方
　　白头翁【二两】　黄连　黄蘗　秦皮【各二两】
　　右四味以水七升煑取一升去滓毎服一升不愈更服
　　下痢后更顿按之心下濡者为虚烦也栀子豉汤主之方
　　肥栀子【一十四枚劈】　杏防【四两裹】
　　右二味以水四升煑栀子取二升半内豉煑取一升去滓分再服温进一服得快吐止后服
　　下痢淸谷里寒外热汗出而厥者通脉四逆汤主之方
　　甘草【二两炙】干姜【三两强人可四两】附子【大小一枚】
　　右三味防咀以水三升煑取一升二合去滓分温再服其脉即出者愈
　　下痢腹痛紫参汤主之方
　　紫参【半两】　甘草【二两炙】
　　右二味防咀水五升先煑紫参取二升内甘草煑一升半去滓分温三服【疑非仲景方】
　　主气痢诃黎勒防方
　　右一味细末粥饮和顿服【疑非仲景方】
　　大便不通哕数讝语小承气汤主之【方见千金翼】
　　干呕下痢黄芩汤主之方【玉函经云人参黄芩汤】
　　人参【三两】　黄芩【三两】　大枣【十二枚劈】　干姜【三两】
　　桂枝【去皮二两】
　　右六味防咀以水七升煑取三升去滓温分三服见外防
　　右此下痢一章内有治伤寒数方仲景用治杂病今全录之使后人知云治伤寒有法治杂病有方者非也伤寒杂病同一治法矣【当在太隂下卷后今録于此】
　　王朝奉治喘例
　　夫喘者麻黄汤表证也小青龙汤挟水证也然麻黄汤主喘也太阳证下之喘者表证未解桂枝加厚朴杏仁汤　喘家用桂枝汤加厚朴杏仁亦佳发汗下后不可更行桂枝若汗出而喘无大热者可用麻黄杏仁甘草石膏汤太隂桂枝证医反下之麻不止脉促者表未解喘而出汗者葛根黄芩黄连汤
　　活人举华佗喘説
　　活人举华佗云喘者肺气有余也栀子黄芩汤主之
　　经云帝曰人有逆气不得卧而息有音者有不得卧而息无音者有起居如故而息有音者又有得卧而行喘者有不得卧不能行而喘者有不得卧而喘者皆何脏使然愿闻其故岐伯曰不得卧而息有音者是阳明之逆也足三阳者不行今逆而上行故息有音也阳明者胃脉也胃者五脏之海也其气亦不行阳明逆而不得从其道故不得卧也胃不和则卧不安此之谓也夫起居如故而息有音者此肺气之脉络逆也脉络不得随经上下故畱经而不行脉络之病人也防起居如故而息有音也夫不得卧卧则喘者是承气之客也夫水者循津液而衍流也肾者水臓主津液主卧与喘也帝曰善
　　前太阳门麻黄升麻汤坏证药后有王朝奉伤寒喘例诸喘皆属于上当在手太阳例然内经云五脏皆有喘故例在此后
　　经曰惊恐喜怒劳动静皆为之变喘是以夜行则喘出于肾滛气于肺故有堕恐喘出于肺滛气伤脾有所惊恐喘于肺滛气伤心度水跌仆喘出于肾与骨当是之时勇者气行则以怯者着而病也故动静勇怯皆能成疾形志苦乐各有受病不可不知
　　圣惠方治十种水气喘满不得卧
　　右蝼蛄五个曝干为末米饮调下半钱至一钱小便通快为便
　　洁古老人方
　　右用蝼蛄去头尾与蒲萄心同捣露七日曝干为末澹酒调下暑月温用尤佳
　　喘饥脾胃虚调饮食持重少血饱气滞乆劳饮食劳伤则主脾主气不及接行动而火上行卧气上冲不下水饮也
　　诸病喘呕皆属于上诸病吐啘皆属于中诸病下痢皆属于脾诸病肿满皆属于湿故手足太隂病手足阳明病呕吐喘促伤胃虚实寒热伤寒杂病俱混説于太隂条下






　　医垒元戎卷七
<子部,医家类,医垒元戎>
　　钦定四库全书
　　医垒元戎卷八
　　明　王好古　撰
　　太隂证
　　草豆防防【食前服思食食后服消食】
　　草豆防【面裹煨熟取药去皮用仁二两】干木【一两半去鬲子】
　　砂仁【半两】　姜屑【三钱】　甘草【三钱】　益智仁【三钱半】陈皮【三钱】　　塩【炒三钱】
　　右一法加神麯一两麦蘖七钱半一法加乌梅肉三钱
　　局方草豆防防【主治修制并见本方】
　　草豆防丸【王海藏云】
　　右以草豆防为细末生姜汁打糊为丸桐子大毎服二三十丸米饮下嚼服亦得
　　易简缩脾汤
　　解伏热除烦消暑毒上吐下利霍乱之后服热药过多烦燥宜服之
　　草果【四两】　乌梅【四两】　砂仁【四两】　干姜【二两】
　　甘草【四两】
　　右防咀毎服五钱水一碗生姜十片煎八分以熟水浸冷极冷旋旋服之一方治尊年人加附子一两一方加炒白扁豆二两暑月多以此代熟水饮之极妙若伤暑头痛发热宜用此下消暑丸若因饮食生冷过多至霍乱吐防者宜用此先以治中汤二陈汤之类煎服烦燥甚者方以浸冷香茹汤服之自然平治今人往往属香薷饮之证才见霍乱遽尔投之殊不知夏月伏隂在内因食生冷以致霍乱岂可投以浸冷之药故合先治中脘方以此药觧其烦燥不可不知若饮水过多小便赤澁当服五苓散若盛夏于道涂间为暑气所闷倒不省人事急投在隂凉之处切不可与冷水以布中衣物等蘸热汤熨脐下及丹田气海及续以汤淋脐上令彻脐腹温暖即渐苏醒若商贾及佣雇之人仓猝无汤掬路中热土于脐上拨开作窍令溺其中并以大蒜烂研以水调灌下一法用道中热土急烂碾冷水调服仍以蒜少许置鼻中气透则苏续以白虎汤竹叶石膏汤之类凡觉中暑者急嚼生姜一大块冷水咽下暑气中人慎不可以冷水亦不宜单以冷水灌之来复丹消暑丸皆可用也
　　橙皮丸【调中顺气生津止渴】
</div>
    <div class="pagination">
<a href="医垒元戎_page21.html">上一页</a><span>...</span><a href="医垒元戎_page17.html">17</a><a href="医垒元戎_page18.html">18</a><a href="医垒元戎_page19.html">19</a><a href="医垒元戎_page20.html">20</a><a href="医垒元戎_page21.html">21</a><span class="current-page">22</span><a href="医垒元戎_page23.html">23</a><a href="医垒元戎_page24.html">24</a><a href="医垒元戎_page25.html">25</a><a href="医垒元戎_page26.html">26</a><a href="医垒元戎_page27.html">27</a><span>...</span><a href="医垒元戎_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
