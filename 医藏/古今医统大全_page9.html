<!DOCTYPE html>
<html>
<head>
    <meta charset="UTF-8">
    <title>古今医统大全 - 第 9 页/共 402 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今医统大全 - 第 9 页/共 402 页</h1>
    <div class="content">　　西蜀人，善医术，高宗召医太后目疾，有奇效。因问治身，答曰：心无为则身安，人主无为则天下治。帝浓赐。复召问以长生久视之术，坦对：先禁诸欲，勿令放逸；丹经万卷，不如守一。
　　上嘉而宠之，每称皇甫先生而不名。
　　
　　卷之一　历世圣贤名医姓氏
　　宋
　　字彦昭，湖州乌程人。绍兴间为名医，深究《素》、《难》，工针石，起死良多。试礼部中选医官，累迁翰林医正，赐金紫服。
　　
　　卷之一　历世圣贤名医姓氏
　　宋
　　字毅叔，以医名天下。一日郡守母疾，召诊，守云：若不能痊，当治罪。叔曰：容为诊视。
　　曰：尚可活。处以丹剂，遂愈。守酬以金帛送归。叔归则全家遁避。守母复死。盖病已在膏肓，毅叔惧罪己，而姑与良剂，暂存活之耳。
　　
　　卷之一　历世圣贤名医姓氏
　　宋
　　吐谷浑人，善医，马上视疾，能知标本生死。太宗时为太医令、侍御医，集有《脉诀》、《针灸》等书。
　　
　　卷之一　历世圣贤名医姓氏
　　宋
　　字撒不腕，其先本五院之族，鲁精于医，察形色，即知病源，虽不诊有十全功。前二人特夷类，而尚精医，况中国业医者，有不精，宁不为二夷罪人也？
　　卷之一　历世圣贤名医姓氏
　　宋
　　名堪，登进士，善医，为郡守。一少年病不食，闻荤腥之气，辄呕吐，诸医不效。求载之治，视之曰：汝病只在《素问》经中，名曰食挂。授以一方，三服则闻肉有香气，食之无苦。着有《指南方》三卷，分为三十二门。
　　
　　卷之一　历世圣贤名医姓氏
　　宋
　　字孟博，新安婺源人。世业医，至约尤着，而更得针砭之妙，着有《医方图说》行世。
　　
　　卷之一　历世圣贤名医姓氏
　　宋
　　不知何郡人，善医，凡人有奇疾，以意疗之，无不效。一小女患风痹赤肿，诸医以风热治之，不效。唐诊视云：肝肺之风热故，治之遂愈。惟顶上高肿寸许，询其乳母，好饮热酒，唐遂悟，前剂倍加葛根，数服而消。
　　
　　卷之一　历世圣贤名医姓氏
　　宋
　　晋阳人，善医术，精诊候。一人病胁有声如蛙，以手按之即止，否则连声不绝。诸医不能辨。
　　峦诊之曰：右关脉伏结，因惊气入脏腑而成此疾。患人告：因野行忽有虾蟆高跃叫声，被惊，便觉胁痛作声如蛙。峦与六神丹泻之，立愈。
　　
　　卷之一　历世圣贤名医姓氏
　　宋
　　字子亨，为南京宋毅叔之婿，得传医之旨。一人失惊吐舌，遂不能收，诸医莫治，贶针舌底，遂伸缩如故。后为宣和中朝散大夫。着《全生指迷论》。
　　
　　卷之一　历世圣贤名医姓氏
　　宋
　　号吉老，泗州人，世医，名闻四方。有郡守病喉痈，成流注，久不愈。召介治，知其嗜食所致，惟与生姜一味啖之，食至一斤，始知辛辣，而痈愈。守异而问之，答曰：公好食鹪鹩，鹪鹩好食半夏，遗毒于喉间，非姜无以释半夏之毒，用之遂愈。
　　
　　卷之一　历世圣贤名医姓氏
　　宋
　　博陵人，精于医术，治疗有神效，人以为神授。诊脉预知生死，推测运气，如四方之疾，当预告人，使其慎而防之，累验。
　　
　　卷之一　历世圣贤名医姓氏
　　金
　　为金太师，善医，妙于针，有死去经日者，若胸前稍温，辄针立活。着有《针经指南》、《标幽赋》，诚为古今之轨范。
　　
　　卷之一　历世圣贤名医姓氏
　　金
　　世习儒医，无己尤该博群书，有敏质，祖述仲景伤寒，辨析表里虚实，极其旨趣，着有《伤寒论》《明理论》，凡数十卷行世。
　　
　　卷之一　历世圣贤名医姓氏
　　金
　　名完素，河间人，遂号河间。洞彻医方，详明《内经　热论》，多病于火，所着《运气要旨》、《精要宣明》等论，《素问玄机原病式》行于世。
　　
　　卷之一　历世圣贤名医姓氏
　　金
　　字洁古，易州人，今称易老，八岁善属文，举进士。好医方，夜梦神人凿开胸腹，纳书于中，自是洞彻病源。活泼施药，不泥古方，其言运气不齐，古今易辙，旧方新病难相合附，所贵因时制宜之妙耳。
　　
　　卷之一　历世圣贤名医姓氏
　　金
　　元素之子，得父业，号云岐子，名著当时，有《脉谈》行世。
　　
　　卷之一　历世圣贤名医姓氏
　　元
　　名从正，字子和，睢州人，精于医，法河间之方，邃《素问》之旨，着有《汗下吐三法》，用之当者如神，立可以回生起死。世人不知病源，不察脉候，妄施其法，不能用其当然之妙，而反谤其法之不善，此大可笑者也。
　　
　　卷之一　历世圣贤名医姓氏
　　元
　　字知几，莫州人，三岁识字，七岁能书，长通经史。因疾，从子和学医，遂尽得其妙，济活甚多。
　　
　　卷之一　历世圣贤名医姓氏
　　元
　　字明之，号东垣，幼明敏，性好医。闻易老张元素以医鸣，携千金往从之，数年尽得其妙。
　　而谓病因脾胃所生者良多，故主内虚则诸邪并入，着《脾胃论》补中益气等方。为王道之本，而实为医家之宗主。
　　
　　卷之一　历世圣贤名医姓氏
　　元
　　字进之，号海藏，古赵人，性明敏，通经史，好医方。师李明之，所着《医垒元戎》十二卷、《医家大法》三卷、《仲景详辨活人节要歌》、《汤液本草》、《此事难知》、《斑疹论》、《光明论》、《标本论》、《伤寒辨惑论》等书行世。
　　
　　卷之一　历世圣贤名医姓氏
　　元
　　字谦甫，真定人，东垣弟子，潜心苦学，真积力久，居束垣门下十余年，尽得其妙。着有《卫生宝鉴》二十四卷行世。
　　
　　卷之一　历世圣贤名医姓氏
　　元
　　号蒙斋，图述《伤寒指掌》。
　　
　　卷之一　历世圣贤名医姓氏
　　元
　　洛阳人，少举进士，不第，遂业医学。洞彻玄机，活人甚多，所着《伤寒类证》、《订活人书》及《针经》。
　　
　　卷之一　历世圣贤名医姓氏
　　元
　　燕京人，医甚精，尤神于脉。年七十时，有老妪居西山，请诊其女，益以倦骑乘为辞。妪出，顷之携二少女至，益诊而诘之曰：此非人脉，乃妖质耳。妪跪告曰：外家本狐类，久住世间，得日月之精气。故能变幻人形。二女偶患疾苦，知君仁浓，存活为心，故敢求药。君既洞察，讵敢欺乎？益遂与药，随扣其所以往来禁城，如入无人之境，何也？妪曰：此时真主已在濠梁京城，诸神俱已往彼，是故得以出入也。逾年，太祖果克燕京，元帝北遁。若益者真神医也。
</div>
    <div class="pagination">
<a href="古今医统大全_page8.html">上一页</a><span>...</span><a href="古今医统大全_page4.html">4</a><a href="古今医统大全_page5.html">5</a><a href="古今医统大全_page6.html">6</a><a href="古今医统大全_page7.html">7</a><a href="古今医统大全_page8.html">8</a><span class="current-page">9</span><a href="古今医统大全_page10.html">10</a><a href="古今医统大全_page11.html">11</a><a href="古今医统大全_page12.html">12</a><a href="古今医统大全_page13.html">13</a><a href="古今医统大全_page14.html">14</a><span>...</span><a href="古今医统大全_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
