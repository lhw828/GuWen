<!DOCTYPE html>
<html>
<head>
    <meta charset="UTF-8">
    <title>备急千金要方 - 第 188 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 188 页/共 223 页</h1>
    <div class="content">　　又方 狐头、狸头灰敷之。

　　又方 五月五日取一切种种杂草，煮取汁洗之。

　　又方 猫脑 莽草（等分）上二味，为末，着 孔中。

　　灸漏方：葶苈子（一合） 豉（一升）上二味，和捣，令极熟作饼子，如大钱，浓二分许，取一枚当疮孔上，作大艾炷如小指大，灸饼上，三炷一易，三饼九炷，隔三日，复一灸。（《外台》灸瘰 ，《古今录验》云：不灸瘰 方：一切瘰 在项上，及触处但有肉结，凝似作 及痈疖者，以独头蒜截两头留心，大作艾炷一切瘰 ，灸两胯里患 处宛宛中，日一壮，七日止，神验。又灸五里、人迎各三十壮。又灸耳后发际直脉七壮。又灸患人背两边腋下后纹上，随年壮。

　　卷二十三痔漏方

　　肠痈第二

　　（论三首 方二十九首灸法二首）论曰：卒得肠痈而不晓其病候，愚医治之错则杀人。肠痈之为病，小腹重而强，抑之则痛，小便数似淋，时时汗出，复恶寒，其身皮皆甲错，腹皮急，如肿状，其脉数者，小有脓也。（《巢氏病源》云：洪数者，已有脓也。）其脉迟紧者，未有脓也。甚则腹胀大，转侧闻水声，或绕脐生疮，或脓从脐中出，或小便出脓血。

　　问曰：宫羽林妇病，医脉之，何以知妇人肠中有脓，为下之即愈。师曰：寸口脉滑而数，滑则为实，数则为热。滑则为荣。数则为卫。卫数下降，荣滑上升，荣卫相干，血为浊败，小

　　卷二十三痔漏方肠痈第二

　　大黄牡丹汤

　　大黄（四两） 牡丹（三两） 芒硝（二两） 瓜子（一升） 桃仁（五十粒）上五味， 咀，以水五升煮取一升，顿服，当下脓血。（《金匮》方用牡丹一两，瓜子半升，芒硝二合。《删繁》方用瓜子半升，芒硝半合。刘涓子用硝石三合，云：肠痈之病，小腹痞坚，或在膀胱左右，其色或白，坚大如掌热，小便欲调时自汗出，其脉迟坚者，未成脓，可下之，当有血。脉数脓成不复，可下。《肘后》名瓜子汤。）

　　卷二十三痔漏方肠痈第二

　　肠痈汤方

　　牡丹 甘草 败酱 生姜 茯苓（各二两） 桔梗 薏苡仁 麦门冬（各三两） 丹参 芍药（各四两） 生地黄（五两）上十一味， 咀，以水一斗，煮取三升，分三服，日三。

　　又方 薏苡仁一升 牡丹 桃仁（各三两） 瓜瓣（二升）上四味， 咀，以水六升，煮取二升，分二服。（姚氏不用桃仁，用李仁。崔氏有芒硝二两，云：腹中 痛，烦满不安，或胀满不下饮食，小便涩。此病多是肠痈，人多不识。妇人产凡肠痈，其状两耳叶纹理甲错，初患腹中苦痛，或绕脐有疮如粟皮热，便脓血出似赤白下，不治必死方：以马蹄灰，鸡子白和涂，即拔毒瓦斯，不过，再涂瘥。

　　又方 以瓜子三升捣末，水三升，煮取一升半，分三服。

　　又方 以马牙烧灰，鸡子和涂，干即易。

　　灸肠痈方：屈两肘，正灸肘头锐骨各百壮，则下脓血，即瘥。

　　论曰：产后宜勤挤乳，不宜令汁蓄积，蓄积不去，便结不复出，恶汁于内，引热温壮结坚牵掣痛，大渴引饮，乳急痛，手不得近，成妒乳，非痈也。急灸两手鱼际各二十七壮，断痈脉也。不复恶手近乳，汁亦自出，便可手助迮捋之，则乳汁大出，皆如脓状。内服连翘汤，外动经年月名为妒乳。妇人饮儿者，乳皆欲断，世谓苟抄乳是也，宜以赤龙皮汤及天麻汤洗之，敷二物飞乌膏，及飞乌散佳。若始作者，可敷黄芩漏芦散，及黄连胡粉散并佳。

　　卷二十三痔漏方肠痈第二

　　赤龙皮汤方

　　槲皮切三升，以水一斗，煮取五升，夏冷用之，冬温用之，分洗乳，亦洗诸败烂久疮，洗竟敷膏散。

　　卷二十三痔漏方肠痈第二

　　天麻汤方

　　用天麻草，切，五升，以水一斗半，煮取一斗，随寒热分洗乳，以杀痒也。此草叶如麻，冬生夏着花，赤如鼠尾花也。亦洗浸淫黄烂热疮，痒疽湿阴蚀，小儿头疮，洗竟敷膏散。

　　卷二十三痔漏方肠痈第二

　　飞乌膏方

　　倾粉（是烧朱砂作水银上、黑烟是也，一作湘粉）。 矾石（各三两）上二味，为末，以甲煎和如脂，敷乳疮，日三敷之。作散者，不须和。汁自着者，可用散。其诸热疮、黄烂疮、浸淫汁痒、丈夫阴蚀痒、湿疮、小儿头疮、月蚀、口边肥疮、 疮等，并皆主之。

　　卷二十三痔漏方肠痈第二

　　黄连胡粉散

　　黄连（二两） 胡粉（二两半） 水银（一两）上三味，为末相和，软皮果熟搜之，自能和合，纵不得成一家，亦得水银细散入粉中也，以敷乳疮、诸湿疮，黄烂肥疮等。若干，着甲煎为膏。

　　治妒乳乳生疮方：蜂房 猪甲中土 车辙中土（各等分）上三味，为末，苦酒和敷之。

　　卷二十三痔漏方肠痈第二

　　鹿角散

　　治妇人乳生疮，头汁出疼痛不可忍者方。

　　鹿角（二分） 甘草（一分）上二味，治下筛，和以鸡子黄于铜器中，置温处，炙上敷之，日再，即愈。

　　治妒乳方：以葵茎灰捣筛，饮服方寸匕，日三，即愈。（《集验方》直捣为散，不为灰。）又方 烧自死蛇为灰，以猪脂和涂，大良。

　　卷二十三痔漏方肠痈第二

　　灸法

　　以蒲横度口，以度从乳上行，灸度头二七壮。

　　论曰：产后不自饮儿，并失儿无儿饮乳，乳蓄结痈，不饮儿令乳上肿者，以鸡子白和小豆散敷乳房，令消结也。若饮儿不泄者，数捻去之，亦可令大孩子含水使口中冷，为嗍取滞乳汁吐去之，不含水漱去热，喜令乳头作疮，乳孔塞也。

　　凡妇人多患乳痈，年四十以下治之多瘥，年五十以上慎勿治，治之多死，不治自得终天年。

　　卷二十三痔漏方肠痈第二

　　连翘汤

　　治妒乳乳痈方。

　　连翘 芒硝（各二两） 芍药 射干 升麻 防已 杏仁 黄芩 大黄 柴胡 甘草（各三上十一味， 咀，以水九升，煮取二升五合，分三服。

　　治乳痈方：麦门冬（一升） 黄芩 芍药 茯苓（各二两） 桑寄生 人参 黄 防风 甘草（各三两） 饴糖（八两） 大枣（五枚）上十一味， 咀，以水一斗，煮取三升，去滓，纳糖，一沸，分四服。

　　又方 先服前汤，五日后服此丸即愈方。

　　天门冬（五两） 泽兰（五分） 大黄（十分） 升麻（六分） 羌活 桑寄生 防风 人参黄 干地黄 白芷 通草（各二分） 黄芩 枳实 五味子 茯神 天雄 芎 当归（各一分）上十九味为末，蜜丸，酒服二十丸，日二，加至四十丸。

　　治乳痈始作方（《广济方》云：治乳痈大坚硬，赤紫色，衣不得近，痛不可忍者）：大黄 楝实 芍药 马蹄（各等分）上四味，治下筛，饮服方寸匕，取汁出瘥。（《广济方》云：酒服方寸匕，覆取汗，当睡又方 黄芩 白蔹 芍药（等分）上三味，为末，以浆水饮服半钱匕，日三。若左乳汁结者，即捋去右乳汁，若右乳汁结者，可捋去左乳汁。（《短剧》云：治妒乳。）又方 鹿角治下筛，以猪脂上清汁，服方寸匕，不过，再服，亦可醋浆水服。

</div>
    <div class="pagination">
<a href="备急千金要方_page187.html">上一页</a><span>...</span><a href="备急千金要方_page183.html">183</a><a href="备急千金要方_page184.html">184</a><a href="备急千金要方_page185.html">185</a><a href="备急千金要方_page186.html">186</a><a href="备急千金要方_page187.html">187</a><span class="current-page">188</span><a href="备急千金要方_page189.html">189</a><a href="备急千金要方_page190.html">190</a><a href="备急千金要方_page191.html">191</a><a href="备急千金要方_page192.html">192</a><a href="备急千金要方_page193.html">193</a><span>...</span><a href="备急千金要方_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
