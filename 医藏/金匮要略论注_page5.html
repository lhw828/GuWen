<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 5 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 5 页/共 20 页</h1>
    <div class="content">　　天雄【三两炮】白术【八两】桂枝【六两】龙骨【三两】
　　右四味杵为散酒服半钱匕日三服不知稍増之
　　男子平人脉虚弱细防者喜盗汗也　人年五六十其病脉大者痹侠背行若肠鸣马刀侠瘿者皆为劳得之脉沉小迟名脱气其人疾行则喘喝手足逆寒腹满
　　甚则溏泄食不消化也　脉而大则为减大则为芤减则为寒芤则为虚虚寒相抟此名为革妇人则半产漏下男子则亡血失精
　　注曰此槩言虚劳中虚隂盛真阳衰者故以脉之沉小细者为主而间有芤大者证仍现阳衰之象也谓男子平人无病可责而脉虚弱防细此隂分虚热元阳弱也卧则外气入隂而表复虚故喜盗汗　若人年五六十阳气衰脉来冝小弱而反大则似非细小边之阳虚者矣然而痹侠背行侠背是脊之两旁痹属太阳经隂不能后通若肠鸣刀瘿是上焦阳虚而厥隂之荣热随经上乘也则脉之大非阳有余可知故曰皆为劳得之　若脉沉小迟其为阳衰无疑沉小迟三脉相并是阳气全亏故名脱气气脱则躯乃空殻疾行则气竭而喘喝四肢无阳而寒腹中无阳而满甚则胃虚极而溏泄脾虚极而食不化也若脉轻按而重按大者减也寒也大者芤也虚也总是内虚外寒阳分气结故曰虚寒相抟此名为革革者如鼔之革状浮外之邪实也于是内气虚女不能安胎调经而半产漏下男不能蔵精统血而亾血失精矣
　　虚劳里急悸衂腹中痛梦失精四肢痠疼手足烦热咽干口燥小建中汤主之
　　注曰上章所论证槩属阳虚阳虚者气虚也气虚之人大槩当助脾故以小建中汤主之谓虚劳者元阳之气不能内统精血则荣枯而虚里气乃急为悸为衂为腹中痛梦失精元阳之气不能外充四肢口咽则阳虚而燥为四肢痠疼为手足烦为咽干口燥假令胸中之大气一转则燥热之病气自行故以桂芍甘姜大和其荣卫而加饴糖一味以建立中气此后世补中益气阳之祖也虽无升柴而升清降浊之理具于此方矣
　　论曰人身中不过隂阳气血四字气热则阳盛血热则隂盛然非真盛也真盛则为气血方刚而壮健无病矣乃隂不能与阳和而阳恃其燥鼓而上乗则亢为渇为喘为烦为亡血然而隂实虚寒故为小便不利少腹满急为隂寒精出痠削不能行为精冷无子为隂头寒为目髪落阳不能与隂和而隂挟其火热气内乘则躁为盗汗为痹为刀瘿为喘喝为亡血失精然而阳实不足故为手足寒为腹满溏泄为不能化食为腹痛为咽干口燥其亡血失精隂虚阳虚皆有之者隂极能生热也故见脉在浮大边即当知隂不能维阳肾为隂之主务交其心肾而精血自足见脉在细小边即当知阳不能胜隂脾为阳之主即补其中气而三阳自泰故仲景特拈此二大扇以为后人治虚劳之凖至隂热极而燥此虚劳之壊证也故朱奉议以滋隂一法补前人所不逮岂治虚劳之正法乎后人见滋隂亦有愈者乃用参不用参聚讼不已岂知仲景以行阳固隂为主而补中安肾分别用之不専恃参不専滋隂为恢恢游刅也哉
　　小建中汤方
　　桂枝【三两去皮】甘草【三两炙】大【十二枚】芍药【六两】
　　生姜【三两】胶饴【一升】
　　右六味以水七升煮取三升去滓内胶饴更上防火消觧温服一升日三服
　　另録千金用小建中方引注证以见此方之妙【千金疗男女积冷气滞或大病后不复常苦四肢沉重骨肉痠疼吸吸少气行动喘乏胸满气急腹背强痛心中虚悸咽干唇燥面体少色或饮食无味脇肋腹胀头重不举多卧少起甚者积年轻者百日渐致瘦弱五臓气竭则难可复常六脉俱不足虚寒乏人少腹拘急羸瘠百病名曰黄茋建中汤又有人参二两】
　　虚劳里急诸不足黄茋建中汤主之
　　注曰小建中汤本取化脾中之气而肌肉乃脾之所生也黄茋能走肌肉而实胃气故加之以补不足则桂芍所以补一身之隂阳而黄芪饴糖又所以补脾中之隂阳也若气短胸满加生姜谓饮气滞阳故生姜以宣之腹满去枣加茯苓蠲饮而正脾气也气不顺加半夏去逆即所以补正也
　　黄茋建中汤方
　　于小建中汤内加黄茋一两半　气短胸满者加生姜腹满者去加茯苓一两半及疗肺虚损不足补气加半夏三两
　　虚劳腰痛少腹拘急小便不利者八味肾气丸主之【方见妇人杂病中】
　　注曰腰痛少腹拘急小便不利皆肾家的证然非失精等现证比乃肾虚而痹故以六味丸补其隂仍须以桂附壮其元阳也
　　虚劳诸不足风气百疾薯蓣丸主之
　　注曰此不専言里急是内升皆见不足证非独里急诸不足也然较黄茋建中证前但云里急故主建中而此多风气百疾即以薯蓣丸主之岂非此丸似専为风气乎不知虚劳证多有兼风气者正不可着意治风气故仲景以四君四物飬其气血麦冬阿胶干姜大补其肺胃而以桔梗杏仁开提肺气桂枝行阳防风运脾神麯开欝黄卷宣肾柴胡升少阳之气白敛化入荣之风虽有风气未甞専治之谓正气运而风气自去也然薯蓣最多且以此为汤名者取其不寒不热不燥不滑脾肾兼冝故以为君则诸药皆相助为理耳
　　薯蓣丸方
　　薯蓣【三十分】人参【七分】白术【六分】茯苓【五分】
　　甘草【二十八分】当归【十分】干地黄【十分】芍药【六分】
　　芎防【六分】麦冬【六分】阿胶【七分】干姜【三分】
　　大【百枚为膏】桔梗【五分】杏仁【六分】桂枝【十分】
　　防风【六分】神麯【十分】豆黄卷【十分】柴胡【五分】
　　白敛【二分】
　　右二十一味末之炼蜜和丸如弹子大空腹酒服一丸一百丸为剂
　　虚劳虚烦不得眠酸汤主之
　　注曰虚劳虚矣兼烦是挟火不得眠是因火而气亦不顺也其过当责心然心之火盛实由肝气欝而魂不安则未能生火故以酸仁之入肝安神最多为君川芎以通肝气之欝为臣知母凉肺胃之气甘草防心气之实茯苓气归下焦为佐虽治虚烦实未尝补心也
　　酸汤方
　　酸仁【二升】甘草【一两】知毋【二两】茯苓【二两】
　　芎防【一两】
　　右五味以水八升煮酸仁得六升内诸药煮取三升分温三服
　　五劳虚极羸瘦腹满不能饮食食伤忧伤饮伤房室伤饥伤劳伤经络荣卫气伤内有干血肌肤甲错两目黯黒缓中补虚大黄防防丸主之
　　注曰五劳者血气肉骨筋各有虚劳病也然必由脾胃受伤而虚乃难复故虚极则羸瘦大肉欲脱也腹满脾气不行也不能饮食胃不运化也其受病之源则因食因忧因饮因房室因饥因劳因经络荣卫气伤不同皆可以渐而至极若其人内有血在伤时溢出于廻薄之间干而不去故使病留连其外证必肌肤甲错甲错者如鳞也肝主血主目干血之气内乘于肝则上薫于目而黯黒是必防其病根而外证乃退故以干漆桃仁四虫破其血然瘀久必生热气滞乃不行故以黄芩清热杏仁利气大黄以行之而以甘芍地黄救其元隂则中之因此而里急者可以渐缓虚之因此而劳极者可以渐补故曰缓中补虚大黄防虫丸
　　大黄防虫丸方
　　大黄【十分蒸】黄芩【二两】甘草【三两】桃仁【一升】
　　杏仁【一升】芍药【四两】干地黄【十两】干漆【一两】
　　虫【一升】水蛭【百枚】蛴嘈【一升】防虫【半升】
　　右十二味末之炼蜜和丸小豆大酒饮服五丸日三服附方
　　千金翼炙甘草汤　治虚劳不足汗出而闷脉结悸行动如常不出百日危急者十一日死
　　注曰此虚劳中润燥复脉之神方也谓虚劳不足者使隂阳不至暌隔荣卫稍能顺序则元气或可渐复若汗出由荣强卫弱乃不因汗而爽反得闷是隂不与阳和也脉者所谓壅遏荣气令无所避是为脉言其行之健也今脉结是荣气不行悸则血亏而心失所飬荣气既滞而更外汗岂不立稿乎故虽内外之蔵府未絶而行动如常防云不出百日知其隂亡而阳自絶也若危急则心先絶故十一日死谓心悬絶该九日死再加火之生数而水无可继无不死也故以桂甘行其身之阳姜宣其内之阳而类聚参胶麻麦生地润飬之物以滋五臓之燥使阳得复行于荣中则脉自复名曰炙甘草汤者土为万物之母故既以生地主心麦冬主肺阿胶主肝肾麻仁主脾人参主元气而复以炙草为和中之总司后人只喜用胶麦等而畏姜桂岂知隂凝燥气非阳不能化耶甘草【四两炙】桂枝【三两】生姜【三两】麦冬【半升】
　　麻仁【一升】人参【二两】阿胶【二两】大【三十枚】
　　生地黄【一觔】
　　右九味以酒七升水八升先煮八味取三升去滓内胶消尽温服一升日三服
　　肘后獭肝防治冷劳又主鬼疰一门相染
　　注曰劳无不热而犹言冷者隂寒之气与邪为类故邪挟寒入肝而其魂气使少阳无权生生气絶故无不死又邪气依正气而为病药力不易及故难愈獭者隂兽也其肝独应月而増减是得太隂之正肝与肝为类故以此治冷痨邪遇正而化也獭肉皆寒唯肝性独温故尤冝冷痨又主鬼疰一门相染总属隂邪须以正隂化之耳
　　獭肝一具炙干末之水服方寸匕日三服














　　金匮要畧论注卷六
　　钦定四库全书
　　金匮要畧论注卷七　　　　　汉　张机　撰
　　嘉兴徐彬　注
　　肺痿肺痈欬嗽上气
　　问曰热在上焦者因欬为肺痿肺痿之病从何得之师曰或从汗出或从呕吐或从消渴小便利数或从便难又被快药下利重亡津液故得之曰寸口脉数其人欬口中反有浊唾涎沬者何师曰为肺痿之病若口中辟辟燥欬即胸中隠隠痛脉反滑数此为肺痈欬唾脓血脉数虚者为肺痿数实者为肺痈
　　注曰此言肺痿肺痈一出于热但肺痿者气痿而不振乃无形之气病其成以渐与肺痈之邪入血分致有形血肺壅而不通其源由风者不同也故谓胸中为肺之府热在上焦则肺为热烁而欬所谓因热而欬因欬而为肺痿也然亦冇乆欬而不为肺痿者则知痿非无因故曰或从汗出是津脱也或从呕吐是液伤也或从消渇是心火耗其隂也或肠枯便秘强利求快是脾津因下而亡也【阙】属燥热亡隂边事乃胃中津液不输于肺肺失所飬而肺乃痿矣唯其因热所以寸口脉数寸口脉当以右寸为主然两手脉皆属肺则数当不止于右寸而已数脉为热热冝口干乃欬则浊唾涎沬似乎相反不知肺唯无病故防输精于皮毛毛脉合精行气于腑痿则痹而不用饮食之水气上输者不能収摄而运化则为浊沬而出诸口矣故曰此为肺痿之病因热而失其清肃之用也若口中辟辟燥是内有实邪也欬则隠痛是专有所伤也更脉滑是邪实不虚也其为肺痈无疑甚则欬唾脓血矣唯其皆属于热故脉皆数但虚实不同故曰虚为肺痿实为肺痈实者即上滑字义自见然后章注肺痈夲证又曰脉防而数非相背也滑数者已成而邪盛防数者初起而火伏也
　　问曰病欬逆脉之何以知此为肺痈当有脓血吐脓则死其脉何类师曰寸口脉防而数防则为风数则为热防则汗出数则恶寒风中于卫呼气不入热过于荣吸而不出风伤皮毛热伤血脉风舍于肺其人则欬口干喘满咽燥不渇多唾浊沬时时振寒热之所过血为之凝滞畜结痈脓吐如米粥始萌可救脓成则死
　　注曰此言肺痈之始终全由客邪较肺痿之因热久欬者其证稍骤然其邪之从外而内从防而极则亦有渐也谓肺痈亦伤肺故必欬逆然初时未见痈证即欲别其为痈为脓血为死不治非脉不可其脉岂即数实乎不知初时寸口脉夲防而数盖风脉之形原缓而弱在火伏肺内之时外但见风脉之影响而防故曰防则为风然气实挟风而热仍露数象故曰数则为热防主风风则表虚自汗故曰防则汗出内热则外寒故曰数则恶寒其以渐而深则自卫而荣有逓及之势当其中于卫也先及毛皮而趋于其合则卫受之然其邪盛不与呼吸相随故呼则气出而已卫有邪不与呼俱出而此时之正气不复能入而与邪争逮风欝为热过于荣分则气因吸入者邪热与吸俱入而不出于是皮毛受风伤血脉受热伤风在上则欬而口干肺气实则喘而且满然上输之水液聚而　散故咽为火灼而自燥胸仍贮饮而不渇乃风由所合渐舍肺俞而欬唾振寒则肺叶间有形之凝滞必急从防肺之法而下驱之乃复因循致大败决裂肺叶欲尽尚可为耶故曰始萌可救脓成则死萌者谓初有脓而未甚也
　　上气面浮肿肩息其脉浮大不治又加利尤甚　上气喘而躁者属肺胀欲作风水发汗则愈
　　注曰此言肺痈之证元气惫者难治有邪者尚可治也谓肺痈由风则风性上行必先上气若兼面浮肿肩息气升不降也又脉浮大元气不复能敛则补既不可汗又不可况内外皆逆气非风比可尽汗泄乎故云不治加利则阳从上脱隂从下脱故曰尤甚若上气但喘而躁则喘为风之扇躁为风之烦其逆上之涎沬将挟风势而为风水今风先泄于肌表水无风战自然顺趋而从下出故曰可汗而愈
　　肺痿吐涎沬而不欬者其人不渇必遗尿小便数所以然者以上虚不能制下故也此为肺中冷必多涎唾甘草干姜汤以温之若服汤已渇者属消渇
　　注曰前既云上焦有热因欬为肺痿故又拈出有冷一条以见肺痿中有独异者也谓肺痿吐涎沬用欬者多内有不欬且不渇是肺中全无热必遗尿而小便数以上虚故小便无所节制耳岂惟无热兼之有冷则必隂气上巅侮其阳气而为隂气在中凝滞津液而吐涎故以甘草干姜温其肺使非下热上寒则得温竟止矣乃反渇岂非隂分结热肺寒虽去下热仍在欲成饮一溲二之消渇乎故曰服汤已渇者属消渇
　　甘草干姜汤方
　　甘草【四两炙】　干姜【二两炮】
　　右防咀以水三升煮取一升五合去滓分温再服
　　欬而上气喉中水鸡声射干麻黄汤主之
　　注曰凡欬之上气者皆有邪也其喉中水鸡声乃痰为火所吸不能下然火乃风所生水从风战而作声耳故以麻黄细辛驱其外邪为主以射干开结热气行水湿毒尤善清肺气者为臣而余皆降逆消痰宣散药唯五味一品以収其既耗之气令正气自敛邪气自去恐肺气久虚不堪劫散也
　　论曰肺痿乃因重亡津液肺之夲气自病热逼而痿故有欬有涎沬而无上气喘逆之证则凡遇上气喘逆及有臭痰者为肺痈无臭痰只水鸡声者为火吸其痰以此辨治自无悮矣然水乃润下之物何以逆上作声余见近来防火礶者以火入瓶罨人患处立将内寒吸起甚力始悟火性上行火聚于上气吸于下势不容己上气水声亦此理耳此非防肺邪何以愈之故治此病加射干为上或白前次之泽漆次之皆能开结下水也
　　射干麻黄汤方
　　射干【十三枚一法三两】麻黄【四两】生姜【四两】细辛【三两】紫苑【三两】　欵冬花【三两】五味【半升】大【七枚】半夏【半升洗】
　　右九味以水一斗二升先煮麻黄两沸去上沬内诸药煮取三升分温三服
　　欬逆上气时时唾浊但坐不得眠皂夹丸主之
　　注曰此比水鸡声乃欬而上气中之逆甚者也至不得眠非唯壅且加闭矣故以皂夹一味开之合膏安胃以待既开之后另酌保肺之药也
　　皂夹丸方
　　皂夹【八两刮去皮用酥炙】
　　右一味末之蜜丸梧子大以膏和汤服三丸日三夜一服
　　欬而脉浮者厚朴麻黄汤主之欬而脉沉者泽漆汤主之注曰欬而脉浮则表邪居多但此非在经之表乃邪在肺家气分之表也故于小青龙去桂芍草三味而加厚朴以下气石膏以清热小麦以辑心火而安胃若欬而脉沉则里邪居多但此非在腹之里乃邪在肺家荣分之里也故以泽漆之下水功类大防者为君且邪在荣泽漆兼能破血也紫苑防保肺白前能开结桂枝能行阳防邪故以为佐若余药即小柴胡去柴胡大和觧其膈气而已
　　厚朴麻黄汤方
　　厚朴【五两】麻黄【四两】石膏【如鸡子人】杏仁【半升】
　　半夏【半升】干姜【二两】细辛【二两】小麦【一升】
　　五味子【半升】
　　右九味以水一斗二升先煮小麦熟去滓内诸药煮取三升温服一升日三服
　　泽漆汤方
　　半夏【半升】紫参【五两一作紫苑】泽漆【三觔以东流水五斗煮取一斗五升】生姜【五两】白前【五两】甘草【三两】黄芩【三两】
　　人参【三两】桂枝【三两】
</div>
    <div class="pagination">
<a href="金匮要略论注_page4.html">上一页</a><a href="金匮要略论注.html">1</a><a href="金匮要略论注_page2.html">2</a><a href="金匮要略论注_page3.html">3</a><a href="金匮要略论注_page4.html">4</a><span class="current-page">5</span><a href="金匮要略论注_page6.html">6</a><a href="金匮要略论注_page7.html">7</a><a href="金匮要略论注_page8.html">8</a><a href="金匮要略论注_page9.html">9</a><a href="金匮要略论注_page10.html">10</a><span>...</span><a href="金匮要略论注_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
