<!DOCTYPE html>
<html>
<head>
    <meta charset="UTF-8">
    <title>医心方 - 第 113 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 113 页/共 249 页</h1>
    <div class="content">　　上，燥之，饮服方寸匕，日三。当微利，利者止，勿复服也。

　　治百合病变腹中满痛者方：但取百合根随多少，热熬令黄色，饮服方寸匕，日三。满消痛止。

　　卷第十四

　　治时行后变成疟方第六十

　　《录验方》云：大五补汤治时行后变成疟方：枸杞白皮（一斤） 麦门冬（一升，去心） 生姜（一斤） 干地黄（三两） 当归（三两） 黄 （三两） 人参（三两） 甘草（三两） 茯苓（三两） 生竹叶（五两） 远志皮（三两） 术（三两） 芎 （二两） 桂心（五两） 大枣（二十枚） 桔梗（二两）

　　夕药（三两） 半夏（二两，洗）

　　凡十八物，切，以水一斗五升煮取三升，分四服，一日令尽之。

　　卷第十五

　　说痈疽所由第一

　　《刘涓子方》云：九江黄父问于岐伯曰：余闻肠胃受谷，上焦出气，以温分肉，而养骨节，通腠理。中焦出气如露，上注 谷，而渗孙脉。津液和调，变化而赤为血，血和则孙脉先满，乃注络脉，络脉皆盈，注乃于经脉。阴阳已张，因息乃行，行有经纪，周有道理。与天协议，不得休止。切而调之，从虚法去实，泻则不足，疾则气留。去虚补实，补则有余，血气已调，形神乃持。余已知血所之平与不平，未知痈疽之所从生，成败之时，死生之期有远近。何以度之，可得闻乎？岐伯曰：经脉留行不止，与天同度，与地合纪，故天宿失度，日月薄蚀，地经失纪，水道流溢，草 不成，五谷不植，经络不通，民不往来，巷聚邑居，别离异处，血气犹然，请言其故。

　　夫血脉营卫，周流不休，上应星宿，下应经数。寒气客于经络之中，则血涩，血涩则不通，不通则气归之，不得复返，故痈肿焉。与寒气化为热，热胜则肉腐，肉腐则不脓，脓不泻则烂筋，筋烂则伤骨，骨伤则髓消，不当骨空，不得泄泻，煎枯空虚，筋骨肌肉不相亲，经脉败漏，内熏（熟也）于五脏，五脏伤故死矣。

　　又云：黄父曰：夫子言痈疽，何以别之？岐伯答曰：营卫稽留于脉，久则血涩而不行，血涩不行则卫气从之，从之不通，壅遏（于葛反，绝也）不得行也。大热不止，热胜则肉腐，肉腐为脓。犹不能陷肌肤，枯于骨髓，骨髓不为焦枯，五脏不为伤，故为痈。

　　黄父曰：何谓疽？岐伯曰：热气淳盛，当其下筋骨，良肉无余，故命曰疽。疽上皮咬以坚，状如牛领之皮，痈者，其上皮薄以泽，此其候也。

　　黄父曰：乃知所说，未知痈疽姓名、发起处所、色诊形候、治与不治、死活之期，愿事事闻之。

　　岐伯曰：《痈疽图》曰：赤疽发额，不泻，十余日死，其五日可刺也。其脓赤多血死，未有脓可治。人年二十五、三十一、六十、九十五，百神皆在额，不可见血，见血者死也。

　　禽疽发如疹者数十处，其四日肿，合牢核痛，其状若挛，十日可刺。其内发身振寒，齿如噤欲痉，如是者，十日死也。

　　杼（除吕反）疽发项，若两耳下，不泻，十六死，其六日可刺。其色黑见脓而腐者死，不可治。人年十九、二十三、三十、三十五、三十九、五十一、五十五、六十一、八十七、九十九，神在两耳，不可见血，见血者死。

　　疔疽发两肩，此起有所逐恶血，结留内外，营卫不通，发为疔疽。三日身肿痛，甚口噤如状，十一日一日可刺。不治，二十日死。

　　蜂疽发背，起心俞，若肩隅，二十日不泻死，其八日可刺。其色赤黑，脓见青死，不治。

　　人年六岁、十八、二十四、四十、五十六、六十七、七十二、九十八，神皆在肩，不可见血，见血者死。

　　阴疽发髀（卑履反）腹外，若阴股，始发腰强而不能自止，数饮不能多，五日坚痛，如此不过三岁死。

　　刺疽起肺俞，若肝俞，不泻，二十日死，其八日可刺。发而赤，其上肉如椒子者死，不可治。人年十九、二十五、三十三，三十九、五十七、六十、七十三、八十一、九十七，神皆在背，不可见血，见血者死。

　　脉疽发环头（一方作颈），如痛，身随而热，不欲动， 或不能食，此有所大畏恐，躁而不精（靖），上气咳逆，气绝，其发引耳，不可以动，二十日可刺。不刺，八十日死。

　　龙疽发背起胃俞（第十二椎下两旁各一寸半），若肾俞（第十四椎下社各一寸半），二十日不泻死，九日可刺。在刺，其上赤下黑，若青脓黑死，发血脓者不死。

　　首疽发热，发热八十日，大热汗头引身尽，如癞身热，同同（齐也）如沸者，择皮颇肿处浅刺之。不刺，入腹中二十日死。

　　侠（胡颊反）荣疽发胁，若起两肘头，二十五日不泻死，其九日可刺。发赤白间，其脓多白而无赤可治也。人年一，十六、二十六、三十二、四十八、五十八、六十四、八十、九十六，神皆在胁，不可见血，见血者死。

　　行疽发如肿，或复合相往来，可要追其所在，刺之即愈。

　　勇疽发股起太阴，若伏鼠，二十五日不泻死，其十日可刺。勇疽发脓赤，黑死，白者尚可治。人年十一、十五、二十、三十一、三十三、四十六、五十九、六十三、七十五、九十一，神皆在尻尾，不可见血，见血者死。

　　标叔疽发热同同，耳聋。后六十日肿如裹水状，如此可刺之。但出水后及有血，血出即除也。人年五十七、六十五、七十三、八十一、九十七，神皆在背，不可见血，见血者死。

　　KT （□先反）疽发足趺若足下，三十日不泻死，其十二日可刺。KT 疽，发赤白脓而不反（死），大多其上白痒，赤黑脓死不可治，不黑可治。人年十三、二十九、三十五、六十一、七十三、九十三，神皆在足，不可见血，见血者死。

　　冲疽发少腹，痛而振寒热。四日可刺，五日 ，六日变而可刺之，不刺之，五十日死。

　　敦（熟，殊六反）疽发两手五指头若足五趾头，十八日不泻死，其四日可刺。其发日而黑，痈不甚，未过节可治也。

　　疥疽发腋下，若臂、两掌中，振寒热而嗌干者，饮多即呕，烦心 ，或六十日轸（软欤）及有合者，如此可汗，不汗，入腹内死。

　　筋疽发背侠脊两边大筋，其色苍，八日可刺也。有痈在肥（胞）肠（腹）中，九十日死。

　　陈干疽发两臂，三四日痛不可动，五十日身热而赤，六十日可刺之。如刺肺无血，三四日病已，无脓者死。

　　蚤疽发手足五指头起，过节其色不变，十日之内可刺也，过时不刺后为蚀（饮）。有痈在腋，三岁死。

　　叔疽发身肿，牢核而身热，不可以坐，不可以行，不可以屈伸，成脓刺之即已除。

　　白疽发膊若肘后，痒，目痛，伤精，乃身热、多汗，五六处死。心主疽痈在股胫六日死，发脓血六十日死。

　　黑疽发肿，居背大骨上，八日可刺也，过时不刺为骨疽。骨疽脓出不可止，出碎骨，六十日死。

　　胁少阳有肿痈，在颈八日死，发血脓十日死。

　　创疽发，身先痒后痛。此故伤寒寒气入脏，笃发为创疽。九日可刺，不刺九十日死。

　　尻腰太阳脉有肿，交脉属于阳明。痈在颈十日死，发脓血七十日死。

　　尻太阳脉有肿痈，在足心阳明、少阳，八日死，发脓血八十日死。

　　头阳明脉肿痈，在尻六日死，发脓血六十日死。

　　股太阳脉有肿痈，在足太阳十七日死，发脓血百日死。

　　肩太阳太阴脉在肿痈，在胫八日死，发脓血四百日死。

　　足少阳脉有肿痈，在胁八日死，发脓血六百日死。

　　手阳明脉有肿痈，在腋渊一岁死，发脓血二岁死。

　　黑疽发腋渊死；黑疽发耳中如米，此大疽死；黑疽发肩不死可治；黑疽缺盆中，名曰伏痈死，不治；黑疽发胸可治；黑疽发肘上下，不死可治；赤疽发阴股，坚死，濡可治；赤疽发髀枢（昌朱反），六日可治，不治出岁死；赤疽掌中可治；髀解际，指本黑、头赤死；赤疽发阴死不治；黑疽发肥肠死；黑疽发膝膑，坚死，濡可治；黑疽发趺上，坚死；足下久痈，色赤死，不可治。

　　又云：夫痈疽者，初发始微，多不为急，此实奇患，惟宜速疗之，疗之不若速，病成难救，以此致祸，能不痛哉？且述所怀，以悟后贤。谨条黄父痈疽论，论痈所着，缓急之所，死生之期，期如有别痈之形色、难易之疗如下：发皮肉，浅肿高而赤，贴即消，不疗先愈。

</div>
    <div class="pagination">
<a href="医心方_page112.html">上一页</a><span>...</span><a href="医心方_page108.html">108</a><a href="医心方_page109.html">109</a><a href="医心方_page110.html">110</a><a href="医心方_page111.html">111</a><a href="医心方_page112.html">112</a><span class="current-page">113</span><a href="医心方_page114.html">114</a><a href="医心方_page115.html">115</a><a href="医心方_page116.html">116</a><a href="医心方_page117.html">117</a><a href="医心方_page118.html">118</a><span>...</span><a href="医心方_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
