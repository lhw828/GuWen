<!DOCTYPE html>
<html>
<head>
    <meta charset="UTF-8">
    <title>普济方四库 - 第 106 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 106 页/共 1812 页</h1>
    <div class="content">　　健胃丁香散【出徳生堂】治反食呕吐气噎闗格不通
　　广木香　净全丁香【各一两】
　　右防咀每服四钱水一盏半煎一盏时先用好黄土和泥作成碗様一个却以药滤去滓于土碗内食前服滓依时再煎服此方有一掾呉安之得于内壹盖耘夫都事自得之效本堂试果騐盖用土碗盛药取其有生助脾土之功
　　丁香附子散【一名大掌中金出永类钤方】治反胃不纳饮食服水并不得者
　　大附子【一个紧实者切去上顶用一小片留作盖勿碎将下籖一窍】丁香【四十九粒】
　　右将丁香安附子窍内以小籖盖之用线绊防置砂铫内用生姜汁浸过附子为则慢火熬至干取附子丁香为末和匀每调少许在掌内舌舐而吃日十数次忌毒物生冷一方以生姜入丁香如前制一方以干姜钻穴入丁香尤易作末仓卒呕甚者可用若烦渇则徐食糜粥宋淳熙元年冬枢侄自沈阳往四明过婺源义乌有野服者邑医孙道攻疗眼疾宻与之语孙曰君贵家子料必藏好方畀我一二或以为人起疾宻索秘反胃方即以受之孙喜书之于册未几源钤辖苦此疾危孙为亟治用此方数服愈一方面裹煨末米饮下不过膈者姜汁蘸嚼
　　治胃反食即吐【出肘后方】
　　用粟米捣作面和丸栀子大七枚烂煮内火中细细添之得下便巳面亦得用之
　　白梅丸　治反胃
　　用生硫黄将白梅研成膏丸梧桐子大每服二十丸米饮下
　　治反胃见食即呕哕【出圣惠方】
　　羊粪
　　用干湿共七枚干者碎之以童便一大盏煎至六分去滓分三服
　　治胃反食即吐出上气
　　用烧自死鸡肶胵灰服男雄女雌
　　香牛饮【出危氏方】治哽噎翻胃吐食
　　用羯牛先以绳挂开口将净布抹令口舌却拖牛舌出来后有涎出以碗乗之每服用八分盏为一服研好麝香末一捻打匀却以银盏荡令温先以绢帛束防中脘胃口令极紧气喘一二口便服服药时先对病人说煮白粥溜慎之并煎丁香汁和粥服药罢随与粥吃一方老牛涎沫如枣核大置水服之终身不噎
　　丁附散【出澹疗方】治冷吐翻胃及吃食移时即吐缘水不胜火复还脾脾不能受即吐
　　附子【一大个煮周回钻孔用丁香挿入孔内以面裹煨熟去面不用】
　　右以附子丁香为末用猪臀肉切片炙熟蘸药末嚼下空心顿服十数片用姜汁盐汤渐下一方不用丁香用粟米一捻北枣二个煎汤调服
　　又方【一名丁附夺命散】治证同前如七情内郁者宜苏合香丸寛中散
　　附子【一个】生姜【自然汁六两分三处】
　　用附子不去皮脐破作两片以姜汁二两煮候干又破四片以姜汁二两煮干又破作八片用姜汁二两煮细切焙干入丁香二钱半同为末每服一钱以汤调服
　　治翻胃【出儒门事亲】
　　用黄蘖末
　　鲫鱼散【出本事方】治翻胃
　　用大鲫鱼一个去肠留胆绿矾末填满缝口以火炭炙令黄干为末每服一钱陈米饮调下日三服
　　大黄汤【出本事方】治冷涎翻胃其候于发时先流冷涎次则不食此是劳证治之不早死在旦夕
　　用大黄一两生姜自然汁半茶盏炙大黄令干又淬入生姜汁中如此淬尽切焙为末每服二钱陈米一撮葱白二茎水一大盏煎七分先食葱白次服其药不十日根絶
　　螺泥丸【出经騐良方】治翻胃呕噎
　　用田螺不拘多少洗净磁盆水养令吐出泥用米筛张灰于地上却将沙皮纸铺于灰上去已养田螺令泥水渐澄清旋去上面清水却将泥倾于纸上泥干调丸梧桐子大每服三十丸藿香汤下立愈仍将田螺放江中如杀食之其病不安一方用烂殻烧为末服之
　　治反胃朝食暮吐暮食朝吐旋即吐者【出危氏方】
　　用甘蔗汁七升生姜汁一升相和打如粉分作三服
　　正胃散　治翻胃呕吐药食俱不下结肠三五日至七八日大便不通如此者必死之疾昔全州大智禅师得方于异人服之十全八九
　　用偶有白水牛喉收取一条去两头节并筋膜脂肉又取下如阿胶黒片不可用须就宰牛人买下修事了临病时旋炙条合用好米醋一大盏浸频翻动浸冷用微火炙干淬醋炙再炙再淬醋干为末不见太阳火研为细末用厚纸包收或遇隂湿时月连纸包于微火上温焙之再收如有此疾每服一钱食前陈米饮调下轻者一服立效切不可专意杀牛取喉决不效非惟无益于病者且徒然有害于物且受杀牛之报收方君子见药须收以济人病
　　治翻胃
　　用木槿花煮糯米粥服之
　　又方【出百一选方】
　　用松节剉碎酒煎服之
　　又方【出百一选方】
　　用灶中土十余年者为细末米饮调下三二钱【经騐方并用炭灰】
　　又方
　　用干大米殻煎汁服之
　　又方
　　用田上细叶紫背草杜乌药乌泡心羊右棘心酒煎服之
　　又方【出朱氏集騐方】
　　用驴小便昔有患此疾每服食饼及羮粥等项须臾吐出贞观中许奉御兄弟柴蒋等家时称名医奉勑令治罄竭其术所患竟不能疗渐至羸惫死絶在朝夕忽有一卫士云服驴小便即日服二合后食唯吐一半脯又服二合人定时食粥吐即便定近至今日午时奏知之大内中五六人患翻胃同服一时俱差此药有毒服时不可过多盛取尿及热服二合病深七日以来服之良后来疗人并愈又一方用马苋汁饮之
　　又方【出经效济世方】
　　用家鸡儿一个口中入硫黄令满以新磁礶合盛用黄泥固脐火煅令存性碾为末用冷热水调服
　　又方【出信通騐方】
　　用生姜如钱大麻油煎过为末用软柿蘸服
　　又方
　　用早禾藁烧灰淋汁带温服之令吐盖胃中有虫灰能杀之
　　治翻胃及脾间诸疾腹痛泄泻【出百一选方】
　　用皱面地葱花即火锨草花也不拘多少焙干为末蜜面糊丸梧桐子大每服五十丸白汤送下不拘时服
　　铅丹丸　治胃反呕吐哕逆
　　用黒铅汁入纸灰以栁木槌同研成粉罗过一两米醋一升同入砂石器内熬为膏入干蒸饼少许捣令熟丸赤小豆大每服十丸生姜汤下或米饮下不拘时服
　　太仓散　治胃反及膈气不下
　　用仓米或白米遇日西时于日下水微拌湿自心中想日气如在米中便只日中晒干纸袋盛挂通风处每服水煎一撮和汁饮之即时便下一方陈仓米炊饭焙干为末五两沉香末半两令匀米饮调下
　　矾石丸【出圣济总录】治胃虚胀其气上逆食已反出
　　用白矾三两烧令汁尽研细面饼丸梧桐子大每服空心服十五丸米饮下
　　治反胃心胷间痰饮生【出危氏方】
　　用老蚌含珠殻为粉米饮下一方炒为末每服二钱姜汁米饮调下
　　治翻胃吐食上气及羸弱不欲动
　　用白芥子日干为末酒服方寸匕一方小芥子
　　治翻胃羸弱不欲动
　　用老姜烂捣绞取汁作拨粥服作时如葛粉粥法
　　治胃反逆
　　用猬皮烧灰酒调又可煮汁服又可五味淹炙食良效
　　治转食
　　用淘鹤毛皮烧灰酒服
　　橘皮汤【直指方】治反胃苦呕吐
　　用真橘皮以日照西方壁土炒香取橘皮为末每服二钱姜枣略煎服
　　温胃散【仁斋直指方】治乆冷翻胃
　　用附子一个生去皮脐分作四块生姜半觔水一大碗慢火煮至水尽取附子切焙为末每服一钱空心温米饮调下一方大附子一枚生姜一觔细剉煮烂研如面糊饮下
　　治胃反朝食夜吐夜食朝吐食羊生法
　　用羊肉去脂膜作成羮以蒜韭空腹任意多少食之一方加好酽醋同食之
　　治翻胃吐食
　　用银锅内煮银乌梅滓焙干仓米炒等分为末酒调服
　　又方
　　用萝卜捶碎蜜煎细细嚼咽
　　治鱼肉伤翻胃【经效济世方】
　　用生姜四两右面作二十穴安胡椒二十粒左面作二十穴安丁香二十粒再用纸三重包裹再去纸右面安班猫十四粒左面安巴豆十四粒再用纸三重裹水浸湿文武火煨熟取出去巴豆与班猫安地上俟出火毒气令冷将生姜薄切同丁香胡椒焙干为末每服用沸汤防服不拘时服
　　干食方【出危氏方】治翻胃
　　用干饼干饭饼饵尽去美饮水浆水药不用丸自不反动调理旬日竒效有人三世死于胃反至孙收效此方
　　赤石脂丸【出圣惠方】治反胃病吐后令永差
　　用赤石脂一个好腻无砂者捣罗研以蜜和丸梧桐子大每日空心以生姜汤下十丸加至二十丸一云水飞丸如菉豆大令干以布揩以生卜姜冷光净空腹津吞十丸却先以巴豆一枚去皮勿令破津吞之后服药
　　治反胃吐逆【出圣惠方】
　　用硫黄白矾各一两二味于铫子内炼过入硃砂一分同研令如面更以面糊和丸如小豆大不计时候以生姜汤下五丸
　　白豆蔲散【圣惠方】治反胃胷膈不利食即呕吐
　　白豆蔲【半两去皮】枇杷叶【拭去毛一钱炙微黄】诃梨勒皮【三钱】前胡【一两去芦头】人参【三钱去芦头】防榔【一两】白术【三钱】陈橘皮【三钱汤浸去白瓤焙】
　　右防咀每服三钱水一钟入生姜半分煎至六分去滓不拘时候温服
　　大腹皮散【圣惠方】治反胃呕哕全不进食
　　大腹皮　厚朴【去粗皮以生姜汁炙令香熟】人参【去芦】白术　陈橘皮【汤浸去白瓤焙】半夏【各一两汤浸七次去滑】桂心【三钱】甘草【一钱炙微赤剉】
　　右防咀每服三钱水一盏生姜半分枣三枚煎至六分去滓不计时候温服
　　麦门冬散【圣惠方】治反胃呕哕吐食烦热
　　麦门冬【去心】半夏【各半两汤洗七次去滑】白茯苓【三钱】陈橘皮【三钱汤洗去白刮瓤】甘草【炙微赤剉】枇杷叶【各一钱刷去毛炙微黄】人参【三钱去芦头】
　　右防咀每服三钱以水一盏入生姜半分枣一枚煎六分去滓不拘时服
　　人参猬皮丸【圣惠方】治反胃呕哕不下食
　　猬皮【炙令燋黄】人参【去芦头】白茯苓　生干地黄　厚朴【去粗皮涂生姜汁炙令香熟】甘草【各一两炙微赤剉】
</div>
    <div class="pagination">
<a href="普济方四库_page105.html">上一页</a><span>...</span><a href="普济方四库_page101.html">101</a><a href="普济方四库_page102.html">102</a><a href="普济方四库_page103.html">103</a><a href="普济方四库_page104.html">104</a><a href="普济方四库_page105.html">105</a><span class="current-page">106</span><a href="普济方四库_page107.html">107</a><a href="普济方四库_page108.html">108</a><a href="普济方四库_page109.html">109</a><a href="普济方四库_page110.html">110</a><a href="普济方四库_page111.html">111</a><span>...</span><a href="普济方四库_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
