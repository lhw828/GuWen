<!DOCTYPE html>
<html>
<head>
    <meta charset="UTF-8">
    <title>普济方四库 - 第 638 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 638 页/共 1812 页</h1>
    <div class="content">　　巴豆丸【出圣恵方】治积聚宿食不消心腹胀满疼痛
　　巴豆【半两去皮心出油研入】　附子【一两炮裂去皮脐】　桂心【一两】硫黄【一两半细研水飞过】　五灵脂【一两】　雄黄【一两细研水飞】　麝香【一分细研】　干姜【一两炮裂剉】　香墨【半两】
　　右为细末入巴豆都研令匀用糯米饭和丸如小豆大毎服扵食前以生姜橘皮汤下二丸
　　丁香丸【出圣恵方】治积聚气宿食留滞不能消化
　　丁香【半两】　木香【半两】　巴豆【一分去皮心出油研入】　硫黄【半两细研水飞】　硃砂【半两细研水飞】　腻粉【一钱】　麝香【一钱细研】　乳香【半两】　神麴【一两半别捣末】
　　右为细末都研令匀以酒煮神麴末和丸如菉豆大毎服食前生姜橘皮汤下三丸
　　治暴食宿食留饮不除腹中为患方【出肘后方】
　　右用巴豆一枚去皮心熬之椒目十四枚防十六粒合抟为丸服二丸当吐利不尽更服二丸服四神丸下之亦佳
　　顺气丸　　治一切积气宿食不消
　　黒牵牛【一觔取头末】
　　右用萝卜存顶盖剜令空内药末不许纳实盖顶纸封蒸熟取出药末将萝卜擂碎加白豆防末二三钱重用自然汁和丸如梧桐子大毎服三十丸任意加减服之
　　磨积消食治痞闷膨胀
　　右杏仁毎七粒用巴豆一粒去殻同麸炒熟去巴豆不用毎服杏仁去皮尖细嚼三五枚温汤送下食后临卧服
　　又方【出肘后方】
　　右椒目二两巴豆一两去皮心熬抟以膏丸如麻子服二丸下痛止
　　赤子丸【出圣恵方】化气消食
　　巴豆【半两去皮用冷水内浸一宿取出去心膜扵纸上収干后将麫作饼子摊巴豆在内如作夹子膏者麫勿令薄熟汤内煮直黄色漉出去麫取巴豆扵乳鉢内两手研以细为度】　梹榔　　肉豆防【去殻】　木香　　桂心　　亁姜【炮裂剉】　青橘皮【汤浸去白焙已上各半两】　硃砂【半两细研】
　　右件为末入巴豆细研令匀以醋煮麫糊和丸如麻子以朱砂为衣滚过晒亁毎服以橘皮汤下三丸
　　硵砂煎丸【出圣恵方】治一切积滞气胁膈不利饮食难化心腹结硬欲成症瘕面色已萎黄脐腹多痛宜服硵砂【一两去夹石者研】　亁漆末【一两】　荆三棱【一两】　巴豆【一两去皮心研纸裹捶白】
　　已上五味用头醋五升扵磁瓦噐内以慢火熬三日成膏入后药末
　　川大黄【一两剉碎防炒】　附子【一两炮裂去皮脐】　香墨【一两】　青橘皮【一两汤浸去白瓤焙】　当归【一两剉微炒】
　　右件等药捣罗为末入前煎中相和捣一千杵丸如菉豆大毎服一丸以温酒下
　　寛中丸　耑逐积滞化宿食利胸膈
　　乌头【炮裂去皮脐】　吴茱茰【汤浸焙】　良姜　　甘遂【麸炒】大黄　　栀子仁【各半两】　巴豆【去皮心膜研出油四十九粒】
　　右为末用肉丸如菉豆大毎服一丸生姜橘皮汤下
　　梹榔丸【出圣济总録】　取积聚消宿食
　　梹榔【生剉两枚】　巴豆【去皮心膜麸炒二十一枚】　牵牛子【炒】　硇砂【研一分】　青橘皮【汤浸去白焙半两】　大黄【湿纸包煨】　亁漆【炒烟出各一两】
　　右为末汤浸蒸饼丸如菉豆大以丹砂为衣毎服一丸至二丸温水下如要防取食积三五丸或七丸十丸量虚实加减空心煎葱白汤下泻后服和气人参汤
　　和气人参汤【出圣济总録】
　　人参　　白茯苓【去黒皮】　厚朴【去粗皮注水姜汁灸】　肉荳防【去殻】　甘草【灸】　陈橘皮【去白麸炒】　蘹香子【灸】　木香　　白术　　桂
　　右为细末毎服二钱水一盏生姜三片一枚劈同煎至七分去滓温服
　　七星丸【出圣恵方】化气消食
　　巴豆【一两去皮心油煎令黄黒色去油】　硃砂【半两细研】　梹榔【半两】木香【半两】　丁香【半两】　乳香【半两】　肉荳防【半两去殻】
　　右为末入硃砂巴豆等研匀以麫糊丸如麻子大毎服以温酒下五丸汤下亦得
　　木香丸　　消食化气利胸膈及积聚凝滞臓腑刺痛木香【为末】　丁香【为末】　巴豆【去皮心膜研出油各半两】　硵砂【研半两】　大枣【去皮核】　乌梅【去核为末各三十枚】
　　右先将水拌白麫作一薄饼以枣肉铺饼上次以前四味药末和匀复铺枣肉上作馒头裹就用炭火四围灸熁麫焦黒约药透取出地面上出火毒冷打破去焦麫不用将药与乌梅末同捣稀麺糊丸如黄米大毎服二丸至三丸食后生姜汤下或随所伤物汤下
　　黒丸子【出永类余方】治中脘有宿食吞酸恶心吐清水噫气或心腹疼痛及中虚积聚飱泄赤白痢下
　　乌梅肉【七个】　百草霜【三钱】　杏仁【去皮尖别研三七枚】　巴豆【去殻油二枚】　半夏【汤泡七次九枚】　缩砂仁【三七枚】
　　右为细末和匀用薄糊为丸如黍米大每服十五丸加至二十丸用熟水送下姜汤亦得更酌虚实増损丸类或因食生冷鱼脍得腐用治中汤送下亦可
　　鸡舌香散【出徳生堂】治男子妇人隂阳不和脏腑虚弱中脘气滞宿食停积留饮不消胸脇胀满心脾引痛攻刺腹脇有妨饮食及治中酒吐酒停饮侵积呕逆恶心噫气吞酸
　　良姜　　官桂　　香附　　芍药【各一两】　甘草【二两半】　乌药【一两】
　　右为细末毎服二钱入盐少许沸汤防服不拘时此药治心气疼大妙
　　巴豆丸【出圣恵方】治冷气破积聚消宿食
　　巴豆【一两以浆水煮一日不住添热水去皮心膜纸压出油】　桂心【一两】　硫黄【一两细研水飞过】　木香【一两】　梹榔【半两】　附子【半两炮裂去皮脐】
　　右件为末入巴豆硫黄同研令匀用软饭和丸如菉豆大每服以生姜汤下五丸
　　木香丸　　治积聚宿食不化留滞成块心腹疼痛脾倦多困日渐黄痩
　　木香【三分】　蓬莪　　荆三棱【二味煨剉各一两】　丹砂【研三分】　巴豆【去皮心膜研出油二十粒】
　　右将前三味捣罗为末入巴豆丹硃醋煮麫糊丸如菉豆大每服三丸至五丸生姜橘皮汤下食后临卧服
　　治积聚宿食不消虚羸腹胀【出圣恵方】
　　吴茱茰【二两汤浸七遍焙干防炒】　巴豆【半两去皮心研如膏纸包压出油】
　　右件药先捣罗茱茰为末以酽醋一大碗浸茱茰末一宿至来日扵银锅内熬茱茰似膏即以巴豆膏更熬可丸即丸如菉豆大空心以温酒下三丸如气散恶物下即住服
　　小丁香丸【出圣济方】消积滞生冷留饮宿食止痰逆恶心霍乱呕吐治心腹胀满肋脇刺痛胸膈痞满噎塞不通常服顺脾胃进饮食
　　五灵脂【十二两】　丁香【三两】　木香【一两半】　肉豆防【去殻三十枚】　巴豆【去皮出油二百一十枚】
　　右为细末入巴豆令匀麫糊和丸如黍米大每服五丸至七丸温生姜汤下橘皮汤亦得食后服如霍乱吐逆煎桃叶汤冷下小儿吐逆不定三岁服三丸五岁以下服四丸用生姜桃叶汤下
　　治积聚气宿食留滞不能消化【出圣恵方】
　　木香【一两】　青橘皮【一两汤浸去白禳焙】　肉豆防【三分去殻】　巴豆【半两去皮心出油研入】　神麹【一两防炒】
　　右为细末入巴豆研匀以醋煮饭丸如小豆大每服食前以生姜汤下三丸
　　五福夀命丹　　治一切积气及酒醉觧酲专治酒痰寛胸利膈
　　枸祀子【生】　白矾【枯各一两】　天麻【去苗半两】　半夏【汤泡】亁姜【生各一两半】
　　右为细末饼生剜裹药蒸熟去蒸饼皮将药入臼中捣千下如亁入酒些少丸如梧桐子大每服五七十丸生姜汤下日二服
　　防胷汤【出千金方】治胸中心下结积饮食不消
　　栝蒌实　　大黄　　黄连【各二两】　甘草【一两】
　　右防咀以水五升煮取二升五合日三服
　　加味青木香丸【出危氏方】治糍糕伤脾噫酸不食心腹作痛百药不效宜用青木香丸三十粒白丁香十粒小酒麯二钱同为末入巴豆三粒更研和令匀蒸饼为丸如菉豆大每服二十丸渐加至三十丸生姜橘皮汤下宿滞既去其疾自安只用小酒麹木香二件为末盐汤调服口有酒香是效
　　治暴宿食留饮不除腹中为患方【出射方】
　　大黄　　茯苓　　芒硝【各二两】　巴豆【一两】
　　右捣蜜丸如梧桐子大一服二丸不痛止
　　木香枳术丸　　治宿滞气消饮食开胃进食
　　木香【一两】　枳实【炒一两】　白术【二两】
　　右为细末荷叶烧饭为丸如梧桐子大每服五十丸温水送下
　　治宿食不化呕吐酸水胸膈痞闷冷气腹痛肺寒咳并皆治之
　　陈皮【去皮四两】　生姜【一两半洗】　甘草【一两灸】
　　右防咀炒令黄赤干研为末毎服二钱盐汤防服
　　化滞丸　　専治饮食不消气闭肚疼里急后重白防男女并可服之
　　黄丹【一两】　黄蜡【一两】　巴豆肉【三钱】
　　右巴丹二味同细研白用碗一个香油少许慢火化开蜡后三四次下前药调匀滴入水不散都倾入水中取出为度毎服如萝卜子大水大者十五丸生姜汤下水小者虚实随加减用服
　　硃砂丸　　治大人小儿百物所伤
　　黄丹【一两】　白麫【四两】　巴豆【五十粒去殻去油研细】
　　右前三味合和一处用砂锅煮数沸去水冷定入木香三钱硃砂二钱前后五味共捣数千下为丸如黍米大每服姜汤下大人三十丸小儿十五丸二岁三丸量病人虚实
　　感应丸
　　十六罗汉【杏仁生】　八金刚【巴豆】　四菩萨【晋枣本方无分两】
　　依方修合休要差万两黄金不如他巴豆去皮儿去核装巴豆二个纸裹水醮烧熟杵一千余下用油单纸包裹旋用每服如菉豆大空心送下防人虚实加减用
　　黒神丸
　　巴豆　　血余灰　　百草霜
　　右各分停毎服五七丸送下防人虚实与药
　　白术丸　　治积聚宿食不消腹脇下妨闷血臌羸痩骨莭酸疼多有盗汗
　　白术【一两】　黄耆【一两剉】　牡蛎【一两烧为粉】　人参【一两去芦头】　赤茯苓【一两】　川乌头【一两炮裂去皮脐】　亁姜【半两炮裂剉】　木香【一两】　当归【一两剉防炒】　赤芍药【三分】　桂心【一两】　甘草【半两炙防赤剉】　防葵【半两】　鼈甲【一两涂醋炙令黄去裙襴】紫菀【半两去苖】　梹榔【一两】　桔梗【半两去芦头】　枳殻【一两熬炒防黄去瓤】
　　右为细末錬蜜和捣三二百杵丸如梧桐子大毎服扵食前以温酒下三十丸
　　触痰丸　　磨积滞化气寛中
　　南星【水煮一滚毎个切作四块】　半夏【不切】　皂角【切作叚子】　生姜【切皮】　明矾【捶碎各四两】
　　五味一处扵砂礶内用水自夘时煮至酉时以南星内无白防为度有此不妨防去皂角不用只将余药切作薄片晒亁各焙亁为末后药
　　杏仁【汤泡去皮灸】　神麹　　麦芽　　青皮　　陈皮【去角】　紫蘓皮　　亁葛　　枳殻【去瓤】　糖枣子肉　　萝卜子【防炒】　木香【各二两】
　　右为细末入前药末拌匀以生姜自然汁同拌隔三四月药成饼去皮搜碎打糊为丸如梧桐子大毎服六七十丸临卧白汤送下
　　露宿丸　　疗心腹积聚膈上下有宿食
　　甘草【三分炙】　大黄　　甘遂　　芫花【熬】　大防【炙】　葶苈子【熬各二分】　苦参　　硝石【各一两】　巴豆【半分去心皮熬】
　　右用细捣合蜜和丸如小豆服三当吐下不吐下稍益至五六丸以知为度先少起忌蒲藻药芦笋菘菜野猪肉
　　治积聚宿食不消虚羸腹胀
　　肥皂荚【半两灸去皮子捣为末】　甘遂【三钱晒干生捣罗为末】　牵牛子【二钱生捣为末】
　　右件药一处更研细如麫患人二十已上用药末一分凉水湿拌用麫杆作馄饼子十枚煮熟别用暖水嚼破下之良久方取下积聚如未转即更以煎水调药末半钱投之良久取下积食初服药后如欲睡是药力行量人虚实加减服之
　　五灵脂丸　　化气消食
</div>
    <div class="pagination">
<a href="普济方四库_page637.html">上一页</a><span>...</span><a href="普济方四库_page633.html">633</a><a href="普济方四库_page634.html">634</a><a href="普济方四库_page635.html">635</a><a href="普济方四库_page636.html">636</a><a href="普济方四库_page637.html">637</a><span class="current-page">638</span><a href="普济方四库_page639.html">639</a><a href="普济方四库_page640.html">640</a><a href="普济方四库_page641.html">641</a><a href="普济方四库_page642.html">642</a><a href="普济方四库_page643.html">643</a><span>...</span><a href="普济方四库_page639.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
