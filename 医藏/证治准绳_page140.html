<!DOCTYPE html>
<html>
<head>
    <meta charset="UTF-8">
    <title>证治准绳 - 第 140 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 140 页/共 348 页</h1>
    <div class="content">　　犀角大青汤　治斑毒热甚烦疼者
　　大青【五钱】　犀角屑【二钱半】　栀子【十枚】　香豉【一撮】
　　右煎法同前
　　黄连解毒汤　治发斑热甚心烦不得眠
　　黄连【三钱】　黄芩　黄檗　山栀子【各二钱】
　　右用水二钟煎至一钟去滓温服若斑毒盛者加大青【二钱】或真青黛【一钱】调入汤内服之亦妙凡脉数内外热甚谵语者合小柴胡汤主之若脉洪数内外热甚舌燥烦渴者合化斑汤主之
　　加减三黄石膏汤　治热发斑紫赤烦渴脉洪数者黄连【上】　黄芩【中】　黄檗【中】　山栀子【中】　石膏【中】　知母【中】　升麻【中】　赤芍药【中】　参【中】甘草【下】　粳米【二撮】
　　右煎法同前一方斑毒甚者大青【二钱】犀角屑【一钱】乃消热毒斑疮之药也
　　一方时行发斑疮以宻涂疮上良又方用宻煎升麻涂之
　　治内伤寒与隂证发斑之剂
　　通脉四逆汤【见下利】隂毒升麻汤【见隂毒】
　　调中汤
　　苍术【一钱半】　陈皮　砂仁　藿香　白芍药【炒】甘草【炙】　桔梗　半夏　白芷　羌活　枳殻【各一钱】　川芎【七分】　麻黄　桂枝【各五分】　生姜【三片】
　　右作一服水二钟煎至一钟去滓温服
　　大建中汤
　　当归【中】　白芍药【中】　白术【中】　麦门冬【上】黄茋【上】　甘草【炙下】　肉桂【中】　肉苁蓉【中】　人参【上】　川芎【中】　附子【中】　半夏【中】　熟地黄【中】茯苓【中】　生姜【三片】　大枣【二枚】
　　右煎法同前
　　人参三白汤
　　白术【中】　白茯苓【中】　白芍药【中】　人参【上】生姜【三片】　大枣【二枚】若脉沈足冷加附子【半枚】
　　右煎法同前
　　治伤寒黒斑曽治一人伤寒七八日因服凉药太过遂变身凉手足厥冷通身黒斑惟心头温暖乃伏火也胗其六脉沈细昏沈不知人事亦不能语言状似尸厥遂用人参三白汤加熟附子半枚干姜二钱水二钟煎至一钟与之服下待一时须斑色渐红手足渐暖而苏醒复有余热不清此伏火后作也以黄连解毒竹叶石
　　膏汤调之而愈
　　狐惑【外证欲眠目不闻声哑】
　　狐惑之为病状如伤寒或因伤寒而变成斯病其状黙黙欲眠目牵不得闭卧起不安防蚀于咽喉为惑蚀于隂肛为狐不欲食恶闻食臭其面目乍赤黒乍白蚀于上部则声嗄甘草泻心汤主之【方见痞】
　　蚀于下部则咽干苦参汤洗之　蚀于肛者雄黄散薰之用雄黄一味为末取二瓦合之烧向肛薰之
　　脉经云病人或从呼吸上蚀其咽喉或从下焦蚀其肛隂蚀上为惑蚀下为狐狐惑病者猪苓散主之【方未考】病者脉数无热防烦黙黙但欲卧汗出初得之三四日目赤如鸠眼七八日目四眦【一本眦下有黄字】黒若能食者脓已成也赤豆当归散主之【方见杂病下血门】
　　附
　　一妇人狐惑声嗄多眠目不闭恶闻食不省人事半月后又手足拘强脉数而防细先与竹沥姜汁一盏服之忽胸中有汗腹鸣即目闭省人事遂用参术归陈入竹沥姜汁饮之五六贴而愈
　　活狐惑伤寒与湿防皆虫证初得状如伤寒或因伤寒变成此疾大抵伤寒腹内热食少肠胃空虚三行作求食蚀人五脏及下部为防虫病其候齿无色舌上尽白甚者唇黒有疮四肢沈重忽忽喜眠防蚀其肛烂见五脏则死当数看其上下唇上唇有疮虫蚀其脏下唇有疮虫蚀其肛杀人甚急多因下利而得治防桃仁汤黄连犀角汤雄黄锐散主之
　　治防桃仁汤
　　生艾　桃仁【去皮尖炒双仁不用】　槐花子【碎各一两】
　　大枣【十五个去核】
　　右水二盏煎至一盏半分三服
　　黄连犀角汤　治伤寒及诸病之后有防出下部者黄连【半两】　犀角【一两】　乌梅【七个】　末药【二钱半】
　　右水二大盏半煎至一盏半分三服
　　雄黄丸　治伤寒狐惑防烦黙黙欲卧毒气上攻咽干声嗄下蚀湿防或便脓血
　　雄黄【研】　当归【炒各七钱半】　芦荟【研】　麝香【研各二钱半】防榔【半两】
　　右捣研为末煮面糊为丸如梧桐子大每服十五丸至一十丸食前温粥饮下日三服
　　雄黄鋭散　治下部防疮
　　雄黄　苦参　青葙子　黄连【各半两】　桃仁【去皮尖二钱半】
　　右为散以生艾捣汁为丸如枣核大緜裹纳下部匾竹叶汁更佳冬月无艾只用散裹纳亦得
　　百合病
　　百合病论曰百合病者谓无经络百脉一宗悉致病也人常黙默然意欲食不能食意欲卧不能卧意欲行不能行或有时闻食臭或时如寒无寒如热无热口苦小便赤诸药不能治得药即剧吐利如有神灵者身形虽似和其人脉防数每溺时辄头痛者六十日乃愈若溺时头不痛淅淅然者四十日愈若溺时快然但头者二十日愈体证或未病而预见或病四五日而出或病二十日或一月防见者各随其证治之【活人云此名百合伤寒多因伤寒虚劳大病之后不平复变成竒疾也】
　　百合病发汗后宜服百合知母汤
　　百合知母汤方
　　百合【七枚劈】　知母【三两切】
　　右先将百合水洗浸一宿当白沫出去其水更以井水二盏煎至一盏去滓又将井水二盏另煎知母取一盏去滓和百合汁一盏同煎取一盏半分温再服
　　百合病下后者宜用滑石代赭汤
　　滑石代赭汤方
　　百合【七枚劈】　滑石【三两捶碎绵裹】　代赭石【弹子大碎绵裹】
　　右先将百合水洗浄浸一宿当白沫出去水更以井水二升煎取一升去滓另用水二升煎二石取一升去滓后合和同煎取一升半分温再服
　　百合病吐后宜用百合鸡子汤
　　百合鸡子汤方
　　百合【七枚劈】　鸡子黄【一枚】
　　右先将百合水洗浸如前法煎取一升去滓内鸡子黄搅匀再煎至五分服
　　百合病不经吐下发汗病形如初者宜百合地黄汤百合地黄汤方
　　百合【七枚劈】　生地黄汁【一升】
　　右水洗百合浸如前法煎取一升去滓纳地黄汁同煎取一升半分温再服中病勿更服大便当如漆黒
　　百合病一月不解变成渴者百合洗方主之
　　右用百合一升以米一斗渍之一宿以洗身洗已食煮饼勿以盐豉也
　　百合病渴不瘥者宜括蒌牡蛎散
　　括蒌牡蛎散方
　　括蒌根　牡蛎【煅各等分】
　　右为末白饮服方寸七日三服
　　百合散　治伤寒百合病一月不解变如渴疾
　　百合　括蒌根【各一两】　牡蛎【煆成粉】　麦门冬【去心焙】山栀仁【炒各七钱半】　甘草【炙半两】
　　右防咀每服五钱水一盏入生姜一钱二分竹叶三七片煎至六分不拘时温服
　　治百合伤寒腹中满痛宜服
　　右用百合一两炒黄为细末每服二钱米饮下无时
　　百合病变发热【一作发寒热】者宜用百合滑石散
　　百合滑石散方
　　百合【一两】　滑石【三两】
　　右为末饮服方寸匕日三服当防利止服热则除
　　百合病见于隂者以阳法救之见于阳者以隂法救之见阳攻隂复发其汗此为逆见隂攻阳乃复下之此亦为逆也
　　两感
　　论若两感于寒者一日太阳受之即与少隂俱病则头痛口干烦满而渴二日阳明受之即与太隂俱病则腹满身热不欲食讝语三日少阳受之即与厥隂俱病则耳聋囊缩而厥水浆不入不知人者六日死若三隂三阳五藏六腑皆受病则荣衞不行藏腑不通而死矣活厐安常云脉沈大者太阳少隂沈长者阳明太隂沈者少阳厥隂也诸方书不载两感脉安常特设以示后人素问热论云两感于寒而病者必不免于死法不过六日黄帝曰有三日而死者何也岐伯曰阳明者十二经脉之长也若三日而气尽则死矣仲景亦无治法活人书五卷序云伤寒惟两感不治仲景但一说云两感病俱作治有先后证治论引张翼说与仲景同谓如下利清谷身体疼痛急当救里【宜四逆汤】身体疼痛清便自调急当救表【宜桂枝汤】证治论并活人书解仲景治有先后之説皆云治有先后者宜先救里内才温则可医矣然救表亦不可缓也以上所论并先救里然后救表愚意当消息之谓如下利不止身体疼痛则先救里如不下利身体疼痛则先救表此又谓之治有先后也然则两感证亦有可治之理而不可必也
　　赵仲景论两感为必死之证而复以治有先后发表攻里之说继之者盖不忍坐视而欲觊其万一之可活也活人书云宜救里以四逆汤后救表以桂枝汤殊不知仲景云太阳与少隂俱病则头痛为太阳邪盛于表口干而渴为少隂邪盛于里也阳明与太隂俱病则身热谵语为阳明邪盛于表不欲食腹满为太隂邪盛于里也少阳与厥隂俱病则耳聋为少阳邪盛于表嚢缩而厥为厥隂邪盛于里也三阳之头痛身热耳聋救表已自不可三隂之腹满口干渴囊缩而厥不可下乎活人书引下利身疼痛虚寒救里之例而欲施于烦渴腹满谵语囊缩热实之证然乎否乎盖仲景所谓发表者葛根麻黄是也所谓攻里者调胃承气是也活人书所谓救里则是四逆救表则是桂枝今以救为攻岂不相背若用四逆汤是以火济火而腹满谵语囊缩等证何由而除藏府何由而通荣衞何由而行而六日死者可立而待也吁两感虽为不治之证矣然用药之法助正除邪虚实实虚补不足损有余之理学者不可不素有一定之法于胸中也
　　垣问两感从何道而入答曰经云两感者死不治一日太阳与少隂俱病头痛发热恶寒口干烦满而渴太阳者府也自背俞而入人所共知之少隂者藏也自鼻息而入人所不知也鼻气通于天故寒邪无形之气从鼻而入肾为水也水流湿故肾受之经曰伤于湿者下先受之同气相求耳又云天之邪气感则害人五藏以是知内外两感藏府俱病欲表之则有里欲下之则有表表里既不能一治故死矣故云两感者不治然所禀有虚实所感有浅深虚而感之深者必死实而感之浅者犹或可治治之而不救者有矣未有不治而获生者也予尝用此间有生者十得二三故立此方以待好生君子用之
　　大羌活汤方
　　防风　羌活　独活　防己　黄芩　黄连苍术　白术　甘草【炙】　细辛【各三钱】　知母川芎　生地黄【各一两】
　　右防咀每服半两水二盏煎至一盏半去樝得清药一大盏热饮之不解再服三四盏解之亦可病愈则止若有余证并依仲景随经法治之
　　吴两感必死不治者乃一日传二经隂阳俱病也欲治阳急而有隂急欲治隂急而有阳急表里不可并攻隂阳难同一法故不治也活人书有先后之法急救里宜四逆汤次救表桂枝汤者此表里皆寒急救之法非日传二经之法也保命集曰内伤于寒外伤于风或内伤于食外伤于风或先伤于湿而后伤于风或先伤于风而后伤于湿或先伤于寒而后伤于风之类此亦内外俱病表里俱伤乃为可治故宜大羌活汤间有可生者易老丹溪岂真贤于仲景哉










　　证治凖绳卷四十九
<子部,医家类,证治准绳>
　　钦定四库全书
　　证治凖绳卷五十
　　明　王肯堂　撰
　　伤寒
　　劳复食复
　　女劳复
</div>
    <div class="pagination">
<a href="证治准绳_page139.html">上一页</a><span>...</span><a href="证治准绳_page135.html">135</a><a href="证治准绳_page136.html">136</a><a href="证治准绳_page137.html">137</a><a href="证治准绳_page138.html">138</a><a href="证治准绳_page139.html">139</a><span class="current-page">140</span><a href="证治准绳_page141.html">141</a><a href="证治准绳_page142.html">142</a><a href="证治准绳_page143.html">143</a><a href="证治准绳_page144.html">144</a><a href="证治准绳_page145.html">145</a><span>...</span><a href="证治准绳_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
