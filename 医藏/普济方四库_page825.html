<!DOCTYPE html>
<html>
<head>
    <meta charset="UTF-8">
    <title>普济方四库 - 第 825 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 825 页/共 1812 页</h1>
    <div class="content">　　治冷痢
　　用沙牛角腮烧灰粥饮调下二钱
　　治寒积痢男子小児妇人皆不同赤白或青痢如水不后重者寒也经云澄彻清冷皆属于寒此为虚寒中有积也宜附子巴豆之类下之见利得愈空心服
　　猪哑酒　疗冷痢乆不瘥方云此是脾气不足暴冷入脾故舌上生疮饮食味从吃食下还吐小腹雷鸣时时心闭干皮细起膝胫酸痛肉瞤两耳絶声四肢沉重日渐痩劣重成块气及妇人血气不和逆饮忧烦行常无力四肢不举丈夫痃癖两肋虚胀变为水气服之皆效騐此法出于传尸方
　　取猪一具细切青蒿叶相和以无灰酒一大升防火温之乗熟内猪和蒿叶相共暖使消尽又取桂心一小两别捣为末内酒中每日平旦空腹取水一盏服之午时夜间各再一服甚騐忌热面油腻等
　　治冷滑下痢不禁虚羸
　　用缩砂蜜熬末以羊子肝薄切以末逐片糁瓦上焙干为末入干姜末饭为丸日二服五十丸温水送下食前
　　止冷痢冷气
　　用艾炒面褁作馄饨三五枚以饮压之良
　　治水痢百种
　　以马蔺子用六月六日面熬令黄各等分为末空心米饮服方寸如无六月六日面用常面或牛骨灰等分亦得
　　治冷滑下痢不禁虚羸方
　　用附子炮干姜厚朴陈橘皮等分为末饭为丸日二服四十丸温水送下空心服
　　热痢【论】
　　凢痢色黄色赤并热也甚则下血汁此由肠虚胃弱邪热之气乘虚入客于肠间故其证下痢黄赤或血杂下腹间热痛小便赤澁身热烦渇皆谓之热痢
　　方
　　牡蛎汤　治诸热毒痢下黄汁及如赤烂豆汁如赤带状又如鱼脑壮热
　　牡蛎　白头翁　当归　犀角　艾叶　甘草桑寄生【剉各半两】升麻　黄蘗　黄连　黄芩　酸石榴【各三分】
　　右粗捣筛为散每服五钱水一盏半煎至一盏去滓空心温服日午再服
　　龙骨散　治热痢下赤黄色脓心烦神热腹内疼痛而饮食减少
　　龙骨【一两】黄连【三分】犀角屑【三分】黄蘗【半两】赤芍药【半两】黄芩【半两】当归【半两】赤地利【三分】黄耆【三分】茜根【三分】防尾草花【三分】
　　右捣细罗为散每服不计时以粥饮调下二钱
　　大阿胶丸　治发热下痢腹痛甚至肛门痛欲絶者当归　阿胶　豆防　龙骨　赤石脂　大艾黄连　木香　乳香【各五钱】白矾【枯一分】
　　右为末用盐梅肉丸如梧桐子大每服三十丸陈米饮下
　　苦参丸　治热毒痢注下赤黄
　　苦参　陈橘皮　独活　阿胶　蓝青　黄连黄蘗　甘草
　　右等分除阿胶外为末以水煑阿胶和饼手丸如梧桐子大每服二十丸饮下日三服治痢大良
　　黄芩散　治热痢心神烦闷小便赤澁
　　黄芩【三分】赤茯苓【一两】川升麻【半两】吴蓝【半两】阿胶【三分】鬼臼【半两】黄连【半两】黄蘗【三分】甘草【半两】
　　右捣筛为散每服三钱以水一盏煎至六分去滓不计时温服
　　结肠散　治热毒不断不问乆新悉疗之
　　苦参　橘皮　独活　阿胶　芍药　干姜　黄蘗　甘草　鬼臼【各四分】
　　右捣筛为末用蜜与胶共拌匀和丸并手捻作丸如梧桐子大暴燥以饮服十丸日三不知稍加此方以疗诸疰下及卒下悉効忌海藻菘菜等
　　黄耆散【出圣惠方】治热痢下赤黄脓腹疼心烦
　　黄耆【三分】黄连【一两】黄蘗【半两】生干地黄【二分】黄芩　犀角屑【半两】龙骨【三分】地榆【半两】当归【三分】
　　右捣细罗为散每服不计时以粥饮调下二钱
　　黄连丸　治热痢腹内疼痛日夜日行气欲絶【见前冷热痢门】木香丸【出圣惠方】治冷痢腹疼痛烦闷不食
　　木香【半两】地榆【半两】当归【半两】甘草【半两】黄耆【三分】犀角屑【三分】枳殻【三分】黄连【三分】
　　右捣罗为散炼蜜和捣三二百杵丸如梧桐子大每服不计时以粥饮下三十丸
　　犀角散【出圣惠方】治热痢下赤黄脓血腹痛心烦困闷犀角屑【一两】黄连【一两】木香【三分】当归【半两】黄耆【一两】地榆【一两剉】
　　当归散【出圣惠方】治热痢下赤黄脓腹痛烦热
　　当归【三分】黄芩【三分】地榆【一两剉】黄连【一两】甘草【半两】犀角屑【一两】
　　右捣筛为散每服三钱以水一盏煎至五分去滓不计时温服
　　犀角煎　疗热毒下血及豆汁
　　犀角屑【三两】人参　当归【各三两】黄连【四两】蜜【一分】
　　右切以水五升煑取一升去滓内蜜煎三沸分为三服日三忌猪肉冷水
　　犀角散　治热毒痢并痢血
　　生犀角【二两】石榴皮【三两】黄连【三两】干姜【二两】地榆【三两】
　　右为散以米饮服三寸匕日二服
　　黄连散　治热痢烦渇腹痛
　　黄连【一两】黄芩【一两】当归【一两】赤石脂【一两】
　　右捣细罗为散每服不计时以粥饮下调二钱
　　黄连丸【一名羊角】治一切冷痢及休息痢日夜频并兼治下血黒如鸡肝色或蛊痢腹中痛有脓血下者
　　黄连【二两半】羚羊角　黄蘗【一两半】赤茯苓【半两】
　　右捣罗为末蜜丸如梧桐子大每服二十丸姜蜜汤下暑月下痢用之尤騐一方用白茯苓蜡茶送下
　　芍药蘗皮丸　治一切温热恶痢频并抢痛无问脓血并宜服之
　　芍药　黄蘗【各一两】当归　黄连【各半两】
　　右为末水丸小豆大温水下三四十丸无时兼夜五六服忌油腻脂肥发热诸物等防萃方不用当归黄连二味以醋糊为丸
　　四味阿胶汤　治胁热下痢其色黄烦燥多渇脐腹疼小便不利
　　黄连【四两】茯苓【二两】赤芍药【三两】阿胶【一两】
　　右为细末用醋糊丸如梧桐子大毎服五十丸空心食前米饮送下
　　乌梅丸　治热留肠胃下痢纯血脐腹防痛或先经下痢未断服热药蕴毒伏热渗成血痢皆治之
　　乌梅肉【二两】黄连【四两】当归　枳殻【各一两】
　　右为细末醋糊为丸如梧桐子大每服七十丸空心食前米饮送下
　　升麻汤【出直指方】治伤暑下痢纒痛
　　升麻　白芍药　甘草【炙各十两】白干葛【十五两】
　　右为粗末毎服三钱姜三片同煎吞感应丸
　　二黄熟艾汤【出危氏方】治伤寒四五日大下热痢诸药不止冝服此除热痢亦作丸子熟水吞下四五十丸治时行毒痢良騐【方见本门】
　　黄连丸　治一切热毒血痢大人小儿另丸
　　黄连　黄蘗　槐花　枯白矾【各一两】
　　右为细末软粟米饮丸如梧桐子大每服三十丸米饮下食前日三服
　　香连丸　治热痢
　　木香　黄连　甘草　肉豆防
　　右等分捣罗为末沙糖为丸如梧桐子大每服十五丸空腹米饮下更以意加减
　　生地黄汤　治热痢不止
　　生地黄【半两】甘草【炙一分】地榆【三分】
　　右防咀如麻豆大水二盏煎至一盏去滓分温二服空心日服空心晩再服
　　甘草汤　治夏月暴下热痢
　　甘草【半两】生姜【一分切】生蜜【一合】
　　右同浆水五合煎至四合去滓空心温分二服
　　秘传香连丸【出济生方】治赤痢大人小儿通用良方痢初作先服解散药便先服此
　　木香【二两】黄连【四两】生姜【四两】
　　右先铺生姜在锅底次铺黄连在姜上次又铺木香于黄连上用新汲井水三碗煎干不要搅动煎干取去三味焙干碾为细末以醋调陈仓米饮打糊丸梧桐子大每服七十丸空心米饮汤下
　　郁金散　治一切下毒痢下血不止
　　川郁金　甘草【炒】槐花
　　右为细末每服三钱豆豉汤调下食前服
　　犀角散　治热毒痢血其痢下数甚数痢出不多腹中刺痛此是热痢
　　生犀角　酸石榴皮　枳实【各三两】
　　右各异捣筛为末米饮服二方寸匕日再瘥停忌热食物
　　黄连散　治热痢无度【方见本门】
　　黄连乌梅丸【出圣惠方】治诸热痢不瘥
　　乌梅肉　黄连【各四两】
　　右为细末炼蜜和丸如梧桐子大每服二十丸食前温米饮下日二服
　　黄连散　治热挟痢多　赤脓杂血
　　黄连　灶突中黒尘【各一两】
　　右为细末每服二钱温酒调下空心日再服
　　粟殻散　治热痢便血无度
　　罂粟殻【一两】陈皮【半两】
　　右为细末每服三钱水一盏乌梅一个煎至七分温服
　　蒲根汤　治热痢
</div>
    <div class="pagination">
<a href="普济方四库_page824.html">上一页</a><span>...</span><a href="普济方四库_page820.html">820</a><a href="普济方四库_page821.html">821</a><a href="普济方四库_page822.html">822</a><a href="普济方四库_page823.html">823</a><a href="普济方四库_page824.html">824</a><span class="current-page">825</span><a href="普济方四库_page826.html">826</a><a href="普济方四库_page827.html">827</a><a href="普济方四库_page828.html">828</a><a href="普济方四库_page829.html">829</a><a href="普济方四库_page830.html">830</a><span>...</span><a href="普济方四库_page826.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
