<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 56 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 56 页/共 122 页</h1>
    <div class="content">　　卷之三　胸部（九）

　　脾发疽

　　或问：心窝下旁，生疽何如？曰：此名脾发疽。毒由多食煎爆，醉饱入房，以致毒聚脾经而作，活命饮加桔梗、升麻。紫金丹、胜金丹汗之。壮实者，八阵散下之。老弱者，十全大补汤。稍迟则溃伤脾膜，脓如蟹沫者死。服药而呕，饮食不进者死。

　　或问：一人年三十，胸前肋上，坚硬如石者尺许，寒热大作，饮食不进，遍身疼痛，烦躁不宁，胸膈填胀何如？曰：凡在胸及胸之侧，或者肩前下延及胁，形长如蛤，皆为马刀疮。属手少阳三焦经、足阳明胃经、手厥阴心包络，郁火怒气积痰所致。宜灸、宜汗，攻补兼施则消，宜服胜金丹、乌金散。壮实者，一粒金丹下之。活命饮加柴胡。过时则溃烂彻骨，久而不敛者死，未溃而谵语神昏，泄利呕吐者不治。

　　一夫人，性刚多怒，胸前作痛，肉色不变，脉数恶寒。经曰：洪数脉，应发热，反恶寒，疮疽也。今脉洪数，则脓已成。但体丰浓，故色不变，似乎无脓，以痛极始肯针，入数寸脓数碗，以清肝消毒药，治之而愈。设泥其色而不用针，无可救之理。 一人年逾四十，胸患疮成漏，日出脓碗许，喜饮食如常，用十全大补汤加远志、贝母、白蔹、续断，灸以附子饼，脓渐少，调护岁余而愈。一少妇，胸膺间溃一窍，脓血与口中所咳，相应而出。以参、 、当、归，加退热、排脓等药而愈。或曰：此因肺痿所致。 一人胸肿一块，半载不消，令灸百壮方溃，服大补药不敛，灸附子饼而愈。 一百户，胸患毒，肿高 赤发热，脉数，大小便涩，饮食如常。齐氏曰：肿起色赤，寒热疼痛，皮肤壮热，头目昏重，气血实也。又曰：大小便涩，饮食如故，肠满膨胀，胸膈痞闷，肢节疼痛。身热脉大，精神昏塞，脏腑实也。进黄连内疏汤二剂，诸证悉退，更以荆防败毒散加黄芩、山栀，四剂稍愈，再以四物加芩、连、白芷、桔梗、甘草、金银花，数剂而消。（机按：此项治治，虽因脉证皆实而用泄法，然泄法又有先后次序，先攻里后发表，最后又用和解，前贤治病不肯猛浪和此；学人可不以此为法哉。）

　　卷之三　胸部（九）

　　乳痈乳岩

　　〔丹溪〕 乳房阳明所经；乳头厥阴所属。乳子之母，不知调养，怒忿所逆，郁闷所遏，浓味所酿，以致厥阴之气不行，故窍不通而汁不得出，阳明之血沸腾，故热甚而化脓。亦有所乳之子，膈有滞痰，口气 热，含乳而睡，热气所吹，遂生结核。于初起时，便须忍痛揉令稍软，吮令汁透，自可消散。失此不治，必成痈疖。治法：疏厥阴之滞以青皮，清阳明之热细研石膏，行污浊之血以生甘草节，消肿导毒以栝蒌实，或加没药、青橘叶、皂角针、金银花、当归头。或汤、或散加减，随意消息，然须以少酒佐之。若加以艾火两三壮于肿处，其效尤捷。彼村工喜于自炫，便妄用针刀，引惹拙病，良可哀怜。若夫不得于夫，不得于舅姑，忧怒郁遏，时日累积，脾气消沮，肝气横逆，遂成隐核如鳖棋子，不痛不痒。十数年后，方为疮陷，名曰奶岩。以其疮形嵌凹似岩穴也，不可治矣。若于始生之际，便能消释病根，使心清神安，然后施之治法，亦有可安之理。予族侄妇，年十八岁时曾得此，察其形脉稍实，但性躁急，伉俪自谐，所难者后姑耳。遂以单方青皮汤，间以加减四物汤行经络之剂，两月而安。此病多因浓味，湿热之痰停蓄膈间，与滞乳相搏而成。又有滞乳，因儿口气吹嘘而成。又有拗怒气，激滞而生者， 石膏、烧桦皮、栝蒌实、甘草节、青皮，皆神效药也。妇人此病，若早治之，便可立消。有月经时悉是轻病，五六十后无月经时不可轻易看也。

　　〔薛〕 男子房劳恚怒，伤于肝肾，妇人胎产忧郁，损于肝脾。若 痛寒热，当发散表邪。肿 痛甚，当清肝消毒，并宜隔蒜灸。不作脓或脓成不溃，托里散为主。不收敛或脓清稀，补脾胃为主。若脓出反痛，或作寒热，气血虚也，十全大补汤。体倦口干，中气虚也，补中益气汤。晡热内热，阴血虚也，八珍汤加五味子。欲呕作呕，胃气虚也，香砂六君子汤。食少作呕，胃气虚寒也，前汤加藿香。食少泄泻，脾气虚寒也，前汤加炮黑干姜。若劳碌肿痛，气血未复也，八珍汤倍用参、苓，归、术。若怒气肿痛。肝火伤血也，八珍加柴胡、山栀。若肝火血虚而结核者，四物汤加参、术、柴胡、升麻。若肝脾气血虚而结核者，四君子加芎、归、柴胡、升麻。郁结伤脾而结核者，归脾汤兼栝蒌散。若郁怒伤肝脾而结核，不痒不痛者，名曰乳岩，最难治疗。苟能戒七情，远浓味，解郁结，养气血，亦可保全。

　　内托升麻汤 治妇人两乳间，出黑头疮，顶陷下作黑眼，并乳痈初起者亦治。

　　升麻 葛根 连翘 当归身 黄柏（各一钱） 黄 （三钱） 牛蒡子 甘草（炙，各一钱） 肉桂（五分）

　　上作一服。水一盅，酒半盅，煎至一盅，食后服。

　　又方 治妇人乳中结核。

　　升麻 连翘 甘草节 青皮（各二钱） 栝蒌仁（三钱）

　　上作一服。水二盅，煎至一盅，食后细细呷之。

　　〔乳痈〕青皮 栝蒌 橘叶 连翘 桃仁（留尖） 皂角刺 甘草节 如破多加参 。

　　神效栝蒌散 治乳痈、乳岩神效。丹溪亦云妙捷。恐贫贱之家未能办集者，用后蒲公英草，尤妙。

　　栝蒌（一枚，去皮焙为末，用子多者有力） 生甘草 当归（酒浸、焙，各半两） 乳香（另研） 没药（另研，各二钱半）

　　上为末，用无灰酒三升，于银石器内，慢火熬，取一升清汁，分作三服，食后良久服。如有奶岩，便服此药，可杜绝病根。如毒瓦斯已成，能化脓为黄水；毒未成，即于大小便中通利。如疾甚，再合服，以退为度。立效散与此方间服神妙。但于栝蒌散方减去当归，加紫色皂角刺一两六钱是也。

　　究原五物汤 痈疽、发背、乳痈通用。

　　栝蒌（研，一枚） 皂角刺（半烧，带生） 没药（各半两） 乳香 甘草（各二钱半）

　　上粗末。以醇酒三升，煎取二升。时时饮之，痛不可忍立止。

　　连翘饮子 治乳痈连翘 川芎 栝蒌 皂角针 橘叶 青皮 甘草节 桃仁（各二钱）

　　上作一服。用水二盅，煎至一盅，食远服。已破者，加参 、当归；未破者，加柴胡、升麻。

　　清肝解郁汤 治肝经血虚风热，或肝经郁火伤血，乳内结核，或为肿溃不愈，凡肝胆经血气不和之症，皆宜用此药。

　　人参（去芦） 茯苓 贝母（去心） 山栀（炒） 熟地黄 芍药（各一钱，炒） 白术 当归（各一钱五分） 柴胡 川芎 陈皮（各八分） 甘草（五分） 牡丹皮上水煎服。

　　复元通气散 治妇人发乳、痈疽，及一切肿毒。

　　木香 茴香 青皮 穿山甲（酥炙） 陈皮 白芷 甘草 漏芦 贝母（去心，姜制，各等分）

　　上为细末。每服三钱，好酒调下。

　　消毒散 治吹乳、乳痈，并便毒。如憎寒壮热，或头痛者，宜先服人参败毒散一二服，方可服此药。如无前证，即服此药二三剂。或肿不消，宜服托里药。

　　青皮（去白） 金银花 天花粉 柴胡 僵蚕（炒） 贝母 当归（酒拌） 白芷（各二钱）

　　用水二盅，煎至一盅，食远服。如便毒加煨大黄一钱，空心服。

　　〔本草〕 蒲公英草，味甘平无毒。主妇人乳痈肿，水煮汁饮之，及封之。立消。

　　〔丹〕 蒲公英，在处田间、路侧有之。三四月开黄花似菊。味甘，解毒散滞，意其可入阳明、太阳经。洗净细研，以忍冬藤，浓煎汤，入少酒佐之。随手便欲睡，睡觉已失之矣。

　　兵部手集方 治FS 乳硬欲结脓，服此即消。

　　用鹿角于粗石上磨，取白汁涂之，干又涂，不得近手。并以人吮却黄水，一日许即散。或用鹿角锉为极细末，酒调二三钱服亦效。孕妇忌服。

　　乳痈初发方贝母为末。每服二钱，温酒调下。即以两身覆按于桌上，垂乳良久自通。

　　时康祖为广德宰，事张王甚谨，后授温 ， 左乳生痈，继又胸臆间结核，大如拳，坚如石，荏苒半载，百疗莫效。已而牵制臂腋彻于肩，痛楚特甚。亟祷王祠下，梦闻语曰：若要安，但用姜自然汁，制香附服之。觉呼其子，检《本草》视之，二物治证相符，访医者亦云有理。遂用香附去毛，姜汁浸一宿，为末。二钱，米饮调。方数服，疮脓流出，肿硬渐消，自是获愈。 一妇人，禀实性躁，怀抱久郁，左乳内结一核，按之微痛，以连翘饮子二十余剂少退；更以八珍加青皮、香附、桔梗、贝母，二十余剂而消。

　　张氏橘皮汤 治乳痈未结即散，已结即溃，极痛不可忍者神效。因小儿吹乳，变成斯疾者，并皆治之。用陈皮（汤浸，去白晒干，面炒微黄，为细末） 麝香研。酒调二钱，初发觉赤肿疼痛，一服见效。

　　〔丹〕 乳痈初发肿硬，一服瘥。用真桦皮（为末）， 酒服方寸匕，睡醒已失。（出《灵苑方》〔罗〕胜金丹 治妇人吹乳，极有神效。用百齿霜（即木梳上发垢）

　　上一味不拘多少，用无根水为丸，如梧桐子大。每服三丸，倒流水送下，食后。令病左乳者，左卧；右乳者，右卧。于温处汗出愈。（用新汲水倾于房上接之，乃倒流水也。）

　　《图经》治妇人奶疼痛，不可忍。用穿山甲（炙黄） 木通（各一两） 自然铜（半两，生用） 三味捣细末。每服二钱，温酒调下无时。

　　简易独圣散 治妇人吹奶。

　　白丁香（半两，捣罗为末） 每服一钱匕，温酒调服无时。

　　〔云岐〕 治妇人吹乳，皂角散。歌曰：妇人吹乳意如何，皂角烧灰蛤粉和；暖酒一盏调一字，顷间揉散笑呵呵。

　　又方乳香（研，一钱） 栝蒌根末（一两）

　　上研匀，温酒调服，一钱。产后乳膨，以大麦芽一两，炒研，煎汤饮之自消。

　　〔丹〕 杨孺人乳肿痛。

　　青皮 石膏（煨，研） 连翘 皂角刺（炒） 黄药子 当归头 木通（各一钱） 甘草（生三分）

　　作一帖。入好酒些少，同煎饮之。又有别药洗肿处。

</div>
    <div class="pagination">
<a href="证治准绳疡医_page55.html">上一页</a><span>...</span><a href="证治准绳疡医_page51.html">51</a><a href="证治准绳疡医_page52.html">52</a><a href="证治准绳疡医_page53.html">53</a><a href="证治准绳疡医_page54.html">54</a><a href="证治准绳疡医_page55.html">55</a><span class="current-page">56</span><a href="证治准绳疡医_page57.html">57</a><a href="证治准绳疡医_page58.html">58</a><a href="证治准绳疡医_page59.html">59</a><a href="证治准绳疡医_page60.html">60</a><a href="证治准绳疡医_page61.html">61</a><span>...</span><a href="证治准绳疡医_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
