<!DOCTYPE html>
<html>
<head>
    <meta charset="UTF-8">
    <title>普济方四库 - 第 984 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 984 页/共 1812 页</h1>
    <div class="content">　　右为末和匀炼蜜丸如梧桐子大毎服三十丸空心食前温酒或盐汤下
　　葫芦巴煮散　治隂疝攻痛
　　葫芦巴　沉香　马蔺花　蓬莪荗【煨剉】蘹香子【炒各半两】楝实【取肉麸炒】木香　姜黄　梹榔【剉】桂【去麄皮各一两】附子【炮制去皮脐三分】甘草【炙剉半两】
　　右为散毎服三钱水半盏煎七分空心食前和滓温服
　　葫芦巴丸　治隂疝气攻疼痛
　　葫芦巴　补骨脂　白豆蔲【去皮】青橘皮【去白焙】萆薢蘹香子【炒】附子【炮制去皮脐】肉苁蓉【酒浸切焙】牛膝【酒浸切焙】
　　桂【去麄皮】防风【去芦】兎丝子【酒浸捣各一两】
　　右为末酒煮面糊为丸如菉豆大毎服二十丸空心生姜盐汤下
　　桃仁汤　治隂疝牵引小腹痛
　　桃仁【去皮尖双仁炒】吴茱茰【汤洗焙干炒】陈橘皮【去白切焙】桂【去麄皮】海藻【汤洗去咸炙各一两】白茯苓【去黑皮】羗活【去芦头】蒺藜子【炒去角各一两半】梹榔【十枚剉】
　　右为散毎服五钱水一盏半生姜五片煎八分去滓温服不拘时
　　川乌头丸【出圣恵方】治隂疝积聚绕脐腹疼痛饮食不下川乌头【炮制去皮脐】荆三棱【煨剉】桂心　木香　郁李仁【汤洗去防剉各一两】吴茱茰【汤浸七遍焙干微炒】细辛　甘草【炙微赤剉】藁本【各半两】
　　右为末炼蜜和捣三二百杵丸如梧桐子大毎服二十丸生姜汤下
　　川乌头散　治隂疝腹腰痛手足逆冷身体疼痛针炙诸药所不能任者
　　川乌头【十枚炮制去皮脐】桂枝【二两】
　　右为散毎服二钱水一盏生姜半分煎五分下蜜半合更煎三沸令热食前和滓温服
　　椒附丸　治隂疝肿痛上攻脐腹
　　蜀椒【去目并闭口炒出汗一两】附子【炮制去皮脐】桂【去麄皮】巴防天【去心】桃仁【去皮尖双仁炒研】芎防　当归【切炒各半两】
　　右为末炼蜜丸如梧桐子大毎服二十丸空心日午夜卧温酒下
　　木香丸　治隂疝急胀疼痛肿
　　木香　陈橘皮【去白炒】莱菔子【炒】青橘皮【去白炒】桂【去麄皮各一两】牵牛子【炒二两】
　　右为末炼蜜丸如梧桐子大毎服二十丸温酒下以利为度
　　二气丸　治隂疝上而不下脐腹疼痛
　　石硫黄【研】黑铅【各一两】
　　右先以铅于铫内镕成汁次下硫黄炒烟防透移下冷取出研为细末糯米糊丸如梧桐子大毎服二十丸温酒下
　　蒺藜汤【出卫生寳鉴】治隂疝牵引小腹痛诸厥疝即隂疝也嘻欲劳痛不可忍之
　　蒺藜子【炒去角】附子【炮制去皮脐】山栀子仁【各一两】
　　右防咀如麻豆毎服五钱水一盏半煎八分去滓食前温服控睾证茴香陈实丸亦治
　　沙参散　治隂疝牵引疼痛
　　沙参【一两半】桂【去麄皮半两】桃仁【四十九枚去皮尖双仁炒研】
　　右为散毎服二十丸温酒调下不拘时
　　应痛丸　治隂疝撮痛不可忍者
　　韭子【炒】芎防
　　右等分为末炼蜜丸如梧桐子大毎服三十丸空心温酒下
　　隂疝肿缩【附论】
　　夫隂疝肿缩者寒邪客于厥隂之经而阳气不能自温故令诸筋拘急隂器缩而肿痛也肝者筋之合也筋者聚于隂器而络于舌本脉不荣即筋缩急则引与舌故舌卷缩者皆厥隂为病也
　　方
　　碙砂丸　治隂疝肿缩疼痛
　　碙砂【研】木香【各半两】楝实【去核炒】蘹香子【炒】荆三棱【炮各一两】
　　右为末炼蜜丸如梧桐子大毎服二十丸空心酒下
　　消肾丸　治下部肾囊胀肿击攻疼痛
　　牵牛【半斤取头末四两二两炒熟二两生用】香附子【净一两半两炒半两生用】破故纸【一两半两炒半两生用】青木香【一两半两炒半两生用】川楝子【半两半炒半生用】
　　右为细末用大蒜二十个半煨半生烂捣三五百下丸如梧桐子大毎服五十丸空心葱盐汤下取大便三二行不利再加如利大减忌湿面
　　狼毒丸　治隂疝肿缩疼痛气欲絶
　　狼毒【炙二两】防葵【炮】附子【炮制去皮脐各一两】
　　右为末炼蜜丸如梧桐子大毎服十丸温酒下空心日午临卧服
　　黄连丸　治隂疝肿缩
　　黄连【去须】熟艾【炙】杏仁【去皮尖白研各半两】
　　右为末炼蜜丸如梧桐子大毎服二十丸用盐汤下空心服
　　莴苣熨方　治隂疝肿缩疼痛
　　莴苣【切半斤】皂荚【剉碎三挺】蜀椒【去目及闭口者炒出汗一两】
　　右三味少用水煮令相得不可太稀乗热用布三两重褁熨肿处冷即易频熨自消
　　雄黄洗方　治隂疝肿缩痛人所不能忍及隂肿大如斗核痛者
　　雄黄【研】甘草【各一两】矾石【研二两】
　　右为末毎用药一两熟汤五升通手洗肿处良乆再暖洗至冷汗出瘥【集验方无矾石只二味】
　　鸡翅灰散　治隂疝肿缩
　　鸡翅【左右俱用不限多少烧灰】
　　以细研为散毎服二钱温酒调下不拘时
　　槐子丸　治隂疝肿缩
　　槐子【炒一两】
　　右为末炼蜜丸如梧桐子大毎服二十丸温酒下空心服
　　蔓菁散涂方　治隂疝肿缩
　　蔓菁根【不拘多少剉碎】
　　右为散温水调涂肿处或以绢帛敷之以瘥为度
　　车前子涂方　治隂疝肿缩
　　车前子【不拘多少】
　　右为末汤调涂肿处一方酒调服之
　　狼毒丸　治男子隂乆卒缩入腹急痛欲死名隂疝
　　狼毒【四两】防风【二两】附子【三两】
　　右为末链蜜丸如梧桐子大毎服三丸日夜三度
　　治男子隂疝
　　右用槐白皮煎淋浴








　　普济方卷二百四十八
　　钦定四库全书
　　普济方卷二百四十九　明　周王朱橚　撰防疝门
　　隂肿痛【附论】
　　夫隂痛者由肾气虚损为风邪所侵气流入于肾经与隂气相击真邪交争故冷隂痛但冷者则痛挟热则肿也○隂肿者由风热客于肾经流于隂肾虚不能宣散故至肿也○隂卒肿痛者盖亦由肾气虚弱暴邪气传入隂中冷热相搏故卒然而虚也痛甚则邪胜邪胜则热胜热胜则肿皆卒然而作也
　　方
　　沉香散　治隂卒肿痛不消发歇疼痛
　　沉香　丹参　赤芍药　白蒺防【微炒】枳殻【麺炒微黄去瓤】赤茯苓【去皮各三分】防榔【一两】
　　右为散毎服三钱水一盏煎六分去滓食前温服
　　木香散　治隂卒肿痛攻注腹胀满闷
　　木香　防风【去芦头各半两】赤茯苓【去皮】防榔【各一两】牡丹泽防　郁李仁【汤浸去皮微炒各三分】
　　右为散毎服二钱温酒调下一方无郁李仁
　　丹参散　治隂卒肿胀或疼痛
　　丹参　防榔【各一两】蘹香子　青橘皮【去白各半两】
　　右为散毎服二钱温酒一盏调下食前服之
　　治隂忽疼痛
　　桃仁【汤浸去白尖双仁麸炒微黄】苦楝子　蘹香子　没药【各一两】
　　右为散毎服食前热酒调下二钱
　　桂枝加味汤　治外肾吊痛自左乳根如蜘蛛丝许吊缩外肾拘挛不得屈伸其脉沉紧澁
　　右以桂枝汤加泽防川乌炮青盐茴香等分姜枣服之再用炮附子葫芦巴酒炒川栋肉炒茴香炒四味等分为末酒煑獖猪腰子去筋膜研细入酒少许为丸如梧桐子大酒下四五十丸食前服
</div>
    <div class="pagination">
<a href="普济方四库_page983.html">上一页</a><span>...</span><a href="普济方四库_page979.html">979</a><a href="普济方四库_page980.html">980</a><a href="普济方四库_page981.html">981</a><a href="普济方四库_page982.html">982</a><a href="普济方四库_page983.html">983</a><span class="current-page">984</span><a href="普济方四库_page985.html">985</a><a href="普济方四库_page986.html">986</a><a href="普济方四库_page987.html">987</a><a href="普济方四库_page988.html">988</a><a href="普济方四库_page989.html">989</a><span>...</span><a href="普济方四库_page985.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
