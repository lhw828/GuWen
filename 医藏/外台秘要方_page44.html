<!DOCTYPE html>
<html>
<head>
    <meta charset="UTF-8">
    <title>外台秘要方 - 第 44 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 44 页/共 226 页</h1>
    <div class="content">　　右七味末之合蜜和为丸如梧子服七丸以酒下日二服忌猪肉冷水生葱生菜等
　　又疗三十年心疝神方
　　真射□【酽好者】新好茱茰【一名杀子】
　　右二味等分捣筛蜜和丸服如麻子二丸日三药势尽乃热食良已用得差【刘国英所秘】
　　又一心疝方
　　炙两足大指甲寅之际甲寅各半炷随年壮良【通按寅当作肉】
　　又心疝发时心腹痛欲死方
　　炙足心及足大指甲后横理节上及大指岐间白黒肉际百壮则止足心者在足下偏近大指本节际不当足心中央也【并出第十八巻中通按足心在足下近大指本节即涌泉穴也】














　　外台秘要方巻七
<子部,医家类,外台秘要方>
　　钦定四库全书
　　外台秘要方卷八
　　唐　王焘　撰
　　痰饮论二首
　　病源痰饮者由气脉闭塞津液不通水饮气停在胸腑结而成痰又其人素盛今瘦水走肠间漉漉有声谓之痰饮其为病也胷胁胀满水谷不消结在腹内两肋水入肠胃动作有声身体重多唾短气好眠胷背痛甚则上气欬逆倚息短气不得卧其形如肿是也脉偏为饮浮而滑为饮其汤熨针石别有正方补养宣导今附于后养生方导引法云左右侧卧不息十二通疗痰饮不消右有饮病右侧卧左有饮病左侧卧又有不消气排之左右各十二息疗痰饮【出第二十巻中】
　　千金痰饮论问曰夫饮有四何谓师曰有痰饮【一云留饮】有悬饮有溢饮有支饮问曰四饮之证何以为异师曰其人素盛今瘦水走肠间沥沥有声谓之痰饮饮后水留在胁下欬唾引痛谓之悬饮饮水过多归于四肢当汗出而不汗出身体疼重谓之溢饮其人欬逆倚息短气不得卧其形如肿谓之支饮凡心下有水者筑筑而悸短气而恐其人而癫先寒即为虚先热即为实故水在于心其人心下坚筑筑短气恶水而不欲饮水在于肺其人吐涎沫欲饮水水在于脾其人少气身体尽重水在于肝胁下支满而痛水在于肾心下悸夫病人卒饮水多必暴喘满凡食少饮多水停心下甚者则悸防者短气脉双者寒也皆大下后喜虚耳脉偏者饮也肺饮不但喜喘短气支饮亦喘而不能眠加短气其脉平也留饮形不发作无热脉防烦满不能饮食脉沉滑者留饮病病有留饮者胁下痛引缺盘欬转甚【一云辄已】其人欬而不得卧引项上痛欬者如小儿掣疭状夫胷中有留饮其人短气而渴四肢歴节痛心下有留饮其人背寒冷大如手病人胷息上引此皆有溢饮在胷中乆者缺盘满马刀肿有剧时此为气饮所致也膈上之病满喘欬吐发则寒热背痛恶寒目泣出其人振振身瞤剧必有伏饮病人一臂不随时复转移在一臂其脉沉细此非风也必有饮在上焦其脉虚者为防劳荣卫气不周故也【出第十八巻中通按形不发作谓表无病状也】
　　痰饮食不消及呕逆不下食方九首
　　病源夫痰水结聚在于胷腑膀胱之间乆而不散流行于脾胃脾胃恶湿得水则胀胀则不能消食也或令腹里虚满或水谷不消化或时呕逆皆其也【出第二十巻中】广济疗心头痰积宿水呕逆不下食前胡丸方
　　前胡　　　白术　　　甘草【炙各五分】　旋复花豆蔲仁【各三分】人参　　　麦门冬【去心各六分】枳实【炙】大黄【各四分】
　　右九味捣筛蜜和为丸如梧子大空肚以酒下二十丸渐加至三十丸日再服不利忌桃李雀肉海藻菘菜热麫炙肉鱼蒜粘食生冷等物
　　又疗心胷中痰积气噎呕逆食不下方
　　柴胡　　　橘皮【各六分】　茯苓【十分】　人参麦门冬【去心】鸡苏【各八分】　防榔人【四分末汤成下】生姜【二十分】
　　右八味切以水八升煮取二升五合绞去滓分温三服服别相去如人行七八里进一服未差三日更服一剂以利为度忌酢物生冷油腻粘食【并出一巻中】
　　千金疗痰饮饮食不消干呕汤方
　　泽泻　　　杏仁【去皮尖】　枳实【炙】　　白术【各三两】
　　茯苓　　　柴胡　　生姜　　　　芍药【各四两】旋复花　　人参　　　橘皮　　　细辛【各二两】半夏【四两洗】
　　右十三味切以水九升煮取二升七合分为三服忌桃李雀肉大酢生菜羊肉饧等物
　　又疗胷中痰饮腹中水鸣食不消呕吐水汤方
　　大腹防榔【四十枚】　　　　生姜【八两】　半夏【半升洗】杏仁【四两去皮尖】橘皮【三两】　茯苓【五两】　白术【四两切】
　　右七味切以水一斗煮取三升去滓分三服忌羊肉大酢桃李雀肉等【古今録验同并出第十八巻中】
　　范汪姜椒汤主胷中积聚痰饮饮食减少胃气不足欬逆吐哯方
　　半夏【三两洗】　生姜【汁七合】　桂心　　　附子【炮】甘草【炙】　　茯苓　　　桔梗【各一两】　蜀椒【二合汗】橘皮【二两切】
　　右九味切以水七升煮取二升半去滓内姜汁煎取四升半分三服服三剂佳若欲服大散并诸五石丸必先服此方及进黄芪丸辈必佳忌海藻菘菜羊肉饧生葱猪肉冷水酢物【千金翼深师同】
　　又白术茯苓汤主胷中结痰饮澼结脐下满呕逆不得食亦主风水方
　　白术【五两】　茯苓【三两】　橘皮　　　当归附子【炮各二两】　生姜　　　半夏【各四两切】　桂【四两】细辛【四两一作人参】
　　右九味切以水一斗煮取三升分三服服三剂良忌羊肉饧桃李雀肉猪肉冷水生葱生菜醋物等【千金翼同】
　　又旋复花汤主胷膈痰结唾如胶不下食者方
　　乌头【五枚去皮熬】旋复花　　细辛　　　前胡甘草【炙】　　茯苓【各二两】　半夏【一两洗】　生姜【八两】桂心【四两】
　　右九味切以水九升煮取三升分为三服忌羊肉饧海藻菘菜生葱酢物猪肉冷水等【并出第十六巻中】
　　延年茯苓饮主心胷中有停痰宿水自吐水出后心胷间虚气满不能食消痰气令能食方
　　茯苓【三两】　人参【二两】　白术【三两】　　生姜【四两】枳实【二两炙】　橘皮【一两半切】
　　右六味切以水六升煮取一升八合去滓分温三服如人行八九里进之忌酢物桃李雀肉等【仲景伤寒论同出第十七巻中】
　　古今録验疗胷膈痰饮食噉经日则并吐出食皆不消出如初空腹一两日聚食还复吐之极不便此由痰饮聚下絶不通服此丸宣通下气方
　　呉茱茰　　泽泻　　芍药　　　白术
　　汉防己　　赤茯苓【各二两】蜀大黄【二两】
　　右七味捣筛蜜和为丸如梧子大饮服二十五丸忌桃李雀肉酢物【出第十九卷中】
　　悬饮方二首
　　病源悬饮谓饮水过多留在胁下令胁间悬痛欬唾引胁痛故云悬饮【出第二十二巻中】
　　范汪大甘遂丸疗乆澼留水澼饮方
　　芫花【熬】　　甘遂　　　葶苈子【熬】　大黄苦参　　　大防　　　芒硝　　　贝母桂心【各一两】　杏仁【三十枚】　巴豆【三十枚去心皮熬】
　　乌喙【三分炮令折】
　　右十二味捣筛其巴豆杏仁捣如膏合以蜜和丸如大豆许服二丸日三服不知稍加以意将息之大佳疗大水饮病忌食芦笋猪肉生葱等【出第十六卷中】
　　千金疗悬饮十枣汤方
　　芫花　　　甘遂　　　大防
　　右三味等分捣筛以水一升五合煮大枣十枚取八合绞去滓内药末强人取一钱匕羸人半钱匕顿服之平旦不下者益药半钱下后以糜粥自养【此本仲景伤寒论方出第十八巻中】
　　溢饮方三首
　　病源溢饮谓因大渴而暴饮水水气溢于肠胃之外在于皮肤之间故言溢饮令人身体疼重而不汗是其也【出第二十巻中】
　　范汪溢饮者当发其汗大青龙汤主之方
　　麻黄【六两去节】　桂心【二两】　甘草【炙二两】　生姜【三两】石膏【如鸡子一枚】杏仁【四十枚去尖皮】大枣【十枚】
　　右七味防咀以水九升先煮麻黄减二升乃内诸药煮取三升绞去滓适寒温服一升温覆令汗汗出多者温粉粉之一服汗出者勿复服汗出多亡阳逆虚恶风烦躁不得眠脉防弱汗出恶风不可服服之则厥逆筋愓肉瞤此为逆也忌海藻菘菜生葱【此本仲景伤寒论方出第十六卷中】
　　千金溢饮者当发其汗宜青龙汤方
　　麻黄【去节】　芍药　　　细辛　　　桂心干姜　　　甘草【炙各三两】　五味子【半升】半夏【半升】
　　右八味切以水一斗先煮麻黄减二升乃内余药煮三升去滓温服一升忌海藻菘菜羊肉饧生菜生葱【此仲景伤寒论小青龙汤也出第十八巻中】
　　千金翼大五饮丸主五种饮一曰留饮停水在心下二曰澼饮水澼在两胁下三曰痰饮水在胃中四曰溢饮水溢在膈上五藏间五曰流饮水在肠间动摇有声夫五饮者由饮后伤寒饮冷水过多所致方
　　逺志【去心】　苦参　　　乌贼鱼骨　藜芦白术　　　甘遂　　　五味子　　大黄石膏　　　桔梗　　　半夏【洗】　　紫菀前胡　　　芒硝　　　括蒌　　　桂心苁蓉　　　贝母　　　芫花　　　当归人参　　　茯苓　　　芍药　　　大防葶苈　　　黄芩【各一两】　常山　　　甘草【炙】山药　　　厚朴　　　细辛【各三分】　附子【三分炮】巴豆【三十枚去皮心】
　　右三十三味捣筛蜜和为丸如梧子大酒服三丸日三稍加之忌狸肉桃李雀肉猪肉羊肉饧生葱酢物生菜野猪肉芦笋等【胡洽同出第十九巻中】
　　支饮方九首
　　病源支饮谓水饮停于胷膈之间支乗于心故云支饮其病令人欬逆喘息身体如肿之状谓之支饮【出第二十巻中】深师疗心下有支饮其人喜【一作苦冐】泽泻汤方
　　白术【二两】　泽泻【五两】
　　右二味切以水二升煮取一升又以水一升煮取五合合此二汁分为再服忌桃李雀肉等【此本仲景伤寒论方】
　　千金疗支饮不得息葶苈大枣泻肺汤方
　　葶苈子【熬令紫色捣为丸如弹丸大】大枣【十二枚】
　　右二味先以水三升煮大枣得汁二升内葶苈煎取一升顿服三日一剂可服三四剂【此本仲景伤寒论方】
　　又呕家不渴者为欲解本渴今反不渴心下有支饮故也小半夏汤主之加茯苓者是也先渴却呕此为水停心下小半夏加茯苓汤主之卒呕吐心下痞膈间有水目悸小半夏加茯苓汤方
　　半夏【二斗】　生姜【半斤】　茯苓【四两】
　　右三味切以水七升煮取一升五合分再服忌羊肉饧大醋【仲景伤寒论茯苓三两余并同】
　　又假令瘦人脐下有悸者吐涎沫而癫水也五苓散主之方
　　猪苓【去皮】　白术　　　茯苓【各三分】　桂心【去皮二分】泽泻【五分】
　　右五味下筛水服方寸匕日三多饮水汗出愈忌桃李雀肉生葱醋物等【此本仲景伤寒论方】
　　又心下有痰饮胷胁支满目甘草汤主之方
　　甘草【二两炙】　桂心　　　白术【各三两】　茯苓【四两】
　　右四味细切以水六升煮取三升去滓服一升日三小便当利忌海藻菘菜生葱桃李醋物等【此本仲景伤寒论方】
　　又夫酒客欬者必致吐血此坐以极饮过多所致也其脉虚者必冐其人本有支饮在胷中也支饮胷满厚朴大黄汤主之方
　　厚朴【一两炙】　大黄【六两】　枳实【四两炙】
　　右三味细切以水五升煮取二升去滓分温再服之【此本仲景伤寒论方】
　　又夫上气汗出而欬者此为饮也干枣汤主之若下后不可与也干枣汤主肿及支满澼饮方
</div>
    <div class="pagination">
<a href="外台秘要方_page43.html">上一页</a><span>...</span><a href="外台秘要方_page39.html">39</a><a href="外台秘要方_page40.html">40</a><a href="外台秘要方_page41.html">41</a><a href="外台秘要方_page42.html">42</a><a href="外台秘要方_page43.html">43</a><span class="current-page">44</span><a href="外台秘要方_page45.html">45</a><a href="外台秘要方_page46.html">46</a><a href="外台秘要方_page47.html">47</a><a href="外台秘要方_page48.html">48</a><a href="外台秘要方_page49.html">49</a><span>...</span><a href="外台秘要方_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
