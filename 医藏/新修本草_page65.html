<!DOCTYPE html>
<html>
<head>
    <meta charset="UTF-8">
    <title>新修本草 - 第 65 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 65 页/共 110 页</h1>
    <div class="content">　　甘蕉根

　　大寒。主痈肿结热。

　　本出广州，今都下、东间并有。根叶无异，惟子不堪食尔，根捣敷热肿，甚良。又有五叶莓，生人篱援间，作藤，俗人呼为笼草。取其根捣敷痈疖，亦效。

　　〔谨案〕五叶，即为乌敛草也。其甘蕉根，味甘寒，无毒。捣汁服，主产后血胀闷，敷肿，去热毒，亦效。岭南者，子大，味甘冷，不益人。北间但有花汁无实。

　　卷第十一

　　蓄

　　味苦，平，无毒。主浸淫疥瘙疽痔，杀三虫。疗女子阴蚀。生东莱山谷。五月采，阴干。

　　处处有，布地生，花节间白，叶细绿，人亦呼为 竹。煮汁与小儿饮，疗蛔虫有验。

　　卷第十一

　　酢浆草

　　味酸，寒，无毒。主恶疮 ，捣敷之，杀诸小虫。生道旁。

　　叶如细萍，丛生，茎头有三叶。一名醋母草，一名鸠酸草。（新附）

　　卷第十一

　　实

　　味苦，平，无毒。主赤白冷热痢。散服饮之，吞一枚破痈肿。

　　一作KT 字，人取皮为索者。（新附）

　　卷第十一

　　蒲公草

　　味甘，平，无毒。主妇人乳痈肿，水煮汁饮之，及封之，立消。一名构耨草。

　　叶似苦苣，花黄，断有白汁，人皆啖之。（新附）

　　卷第十一

　　商陆

　　味辛、酸、平、有毒。主水胀疝瘕痹，熨除痈肿，杀鬼精物。疗胸中邪气，水肿，痿痹，腹气。如人形者，有神。一名 根，一名夜呼。生咸阳川谷。

　　近道处处有，方家不甚干用，疗水肿，切生根杂生鲤鱼煮作汤。道家乃散用及煎酿，皆能去尸虫，见鬼神。其实亦入神药。花名 花，优良。

　　〔谨案〕此有赤白二种：白者入药用，赤贴肿外用。若服之伤人，乃至痢血不已而死也。

　　卷第十一

　　女青

　　味辛，平，有毒。主蛊毒，逐邪恶气，杀鬼温疟，辟不祥。一名雀瓢。蛇衔根也，生朱崖。八月采，阴干。

　　若是蛇衔根，不应独生朱崖。俗用是草叶，别是一物，未详熟是。术云带此屑一两，则疫不犯，弥宜识真者。

　　〔谨案〕此草，即雀瓢也，叶似萝摩，两叶相对。子似瓢形，大如枣生平泽。茎、叶并臭。其蛇衔根，都非其类。又《别录》云：叶嫩时，似萝摩，圆端大茎，实黑，茎、叶汁黄白，亦与前说相似。若是蛇衔根，何得苗生益州，根在朱崖，相去万里余也？《别录》云：雀瓢白汁，主虫蛇毒，即女青苗汁也。

　　卷第十一

　　水蓼

　　主蛇毒，捣敷之。绞汁服，止蛇毒入内心闷。水煮渍捋脚，消气肿。

　　叶似蓼，茎赤，味辛，生下湿水旁。（新附）

　　卷第十一

　　角蒿

　　味辛、苦，平，有小毒。主甘湿KT ，诸恶疮有虫者。

　　叶似白蒿，花如瞿麦，红赤可爱，子似王不留行，墨色作角，七月、八月采。（新附）

　　卷第十一

　　昨叶何草

　　味酸，平，无毒。主口中干痛，水谷血痢，止血。生上党屋上，如蓬初生。一名瓦松。

　　夏采，晒干。

　　叶似蓬，高尺余，远望如松栽，生年久瓦屋上。（新附）白附子，主心痛血痹，面上百病，行药势。生蜀郡。三月采。

　　此物乃言出芮芮，久绝，俗无复真者，今人乃作之献用。

　　〔谨案〕此物，本出高丽，今出州以西，形似天雄，《本经》出蜀郡，今不复有。凉州者，生沙中，独茎，似鼠尾草，叶生

　　卷第十一

　　鹤虱

　　味苦，平，有大毒。主蛔、蛲虫，用之为散，以肥肉 汁，服方寸匕。亦丸散中用。生西戎。

　　子似蓬蒿子而细，合叶、茎用之，胡名鹄虱。（新附）

　　卷第十一

</div>
    <div class="pagination">
<a href="新修本草_page64.html">上一页</a><span>...</span><a href="新修本草_page60.html">60</a><a href="新修本草_page61.html">61</a><a href="新修本草_page62.html">62</a><a href="新修本草_page63.html">63</a><a href="新修本草_page64.html">64</a><span class="current-page">65</span><a href="新修本草_page66.html">66</a><a href="新修本草_page67.html">67</a><a href="新修本草_page68.html">68</a><a href="新修本草_page69.html">69</a><a href="新修本草_page70.html">70</a><span>...</span><a href="新修本草_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
