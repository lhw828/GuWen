<!DOCTYPE html>
<html>
<head>
    <meta charset="UTF-8">
    <title>奇效良方 - 第 498 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 498 页/共 521 页</h1>
    <div class="content">　　庞氏云：冬令温暖，当时便服三豆饮子，以解其毒，则春夏不生疮疹矣。盖冬令风寒冰烈，是谓闭藏之时，此天地之正气也。冬月天气暄暖，是冬应寒而反热，是非其时有其气。

　　小儿抱纯阳以生，至春必发疮疹，预服三豆饮子，以缘豆赤小豆黑豆，副以甘草淡竹叶木通砂糖煎之，临睡之饮之，则解一切热毒。冬月随受热而随解之也，至春夏间则无疮痘之患，纵有亦轻，此乃冬月暖时预服之也。

　　疮诊论卷之六十五　论疮痘初出证第一

　　论杂病第四

　　疮疹方出间，欲使不入耳目，可喷胡荽酒于耳目边，或以黄柏末水调敷两目，兼以白芥子末水调敷两脚心，乃抱儿令自投缘豆七枚于井水中，使斑疮不入目中，此皆爱护目之法也。又有忌食之法，如酱醋五味，牛鸡鹅鸭，皆不可食。盖小儿患疮子，食鸡鹅鸭卵，未有不患目者，虽疮疹已愈数月，尚未可与食之，食之亦为目患，此皆为疮疹之所忌。但令小儿食淡物，为淡猪肉淡饼之类。不能食淡物者，入少盐无害，患疮疹之家，可预而令知之，最为要法。患疮疹之家，亦不可煮鸡鹅鸭卵之气，相袭亦能损目，不可不知。

　　疮诊论卷之六十五　论疮痘初出证第一

　　论杂病第四

　　疮疹咽痛者，由心胃有热冲于咽，故咽干而痛，口舌生疮，上冲齿龈肿而牙齿摇动者，宜服甘露饮子。欲凉膈去痰，则服消毒散。咽喉肿痛者，宜如圣散、消毒散。心烦者宜鼠粘子汤，冬月老幼皆可服之，则春夏不生疮疡也。有声音不出，舌颊生疮，烦闷潮热面赤者，以紫河车散主之。咽痹水浆不下者，以紫雪主之。已上诸证属热，须是脏腑亦热者，方可用之。如上焦有热，其人若小便清，或大便稀溏，是脏腑无热，则别以清上温下药兼服，不可一概而用药也。以上并用小柴胡汤尤宜。

　　疮诊论卷之六十五　论疮痘初出证第一

　　论杂病第四

　　疮疹热毒在里，令儿大小便不通，热毒蕴而不散，则不结痂 。及其热气少而下之早，则为陷伏。如大小便不通，欲以药下之者，须是微觉腹胀满而喘，按之腹微实，手掌心并腋下汗出者，此有热毒燥粪在里，宜下之。疮疹大便不通者，川黄散。疮疹既出定，大便不通，疮出脓汁不干，败毒牛黄丹大承气汤，又有疮疹欲出，胃热发温壮，气粗腹满，大小赤涩，睡中惊，烦渴口舌干，手足微冷多睡，时嗽涎，脉实沉大滑数，宜服利毒丸。心烦躁渴，小便赤涩者，通关散。前四药皆有热证，方可用之，性寒通利故也，不可妄投，为害不轻。

　　疮诊论卷之六十五　论疮痘初出证第一

　　论杂病第四

　　小儿如水中之泡，草头之露，以表用药，无令造次焉。为小儿脏腑娇嫩，血气懦弱，肌肤不密，精神易惫，故言不易医也。然乳下婴儿，周岁二三岁有病者，宜少服汤药，量其大小，但将药与乳母服之为妙。忌一切药与儿吃，恐反生多疾。盖药性剽悍毒烈，非寒即热，不表即下，或敛或散，服多则反为累，盖其攻击太甚，不可不察。大抵用药在简而当则病除，又不损气，若泛然而用，非止不效，药性将何处之，必反为害。故疮疹出而无他证者，宜少与汤药。

　　疮诊论卷之六十五　论疮痘初出证第一

　　论杂病第四

　　夏月阳气在外，阴气在内，冬月阴气在外，阳气在内。其阳气在外人喜冷，阴气在外则人喜热。盖夏月扶阴以助阳，冬月扶阳以助阴，以平为期。人有盛衰与四时不相当者，则反为病。且夏月天气大热，则人食冷以助阴《素问》云：用热远热者是也，亦不可过冷，过冷则逆，正气为害，且老人气衰而火少，夏月岂可过冷也。婴童自然阳盛而火壮，虽冬月岂可多食热物。其能食童子兼能啜热乳婴儿，如冬月食火炮炙烙之物，乳母恣食酒面甘肥，便与儿乳，其热毒内积微成着，又遇冬月天气暄暖，则内外蕴热于脏腑，至春阳发生，其毒热随荣卫而出，遂成疮疹，无可疑虑。如冬月应寒而反热，此是冬温毒瓦斯，在脏未出于肌肤者，当冬月便疏利，解去其毒可也，如葛根汤、三豆饮子、消毒饮子、三黄丸、当归饮、油剂、导赤散、化毒丹之类，皆可随轻重。冬月温暖时，皆可选而用之也。

　　疮诊论卷之六十五　论疮痘初出证第一

　　论杂病第四

　　疮疹病后，余毒不解，毒热入胃，令儿便血，日夜无度，腹痛啼哭者，宜用牛黄散。又有浑身热，下痢黄赤脓血者，薤白散解之。或胃风汤尤佳。小便赤而烦，宜以导赤散犀角地黄汤主之。

　　疮诊论卷之六十五　论疮痘初出证第一

　　论杂病第四

　　小儿疮疹太盛，脓汁水粘，不可着席，不可转侧疼痛者，用黄土末敷之便干。欲不成瘢痕者，以牛粪晒干，火炼成粉，研如蛤粉相似，用绵扑有疮痛处。脓甚者以黄土细罗为末敷之。大段不通卧席者，以麦麸不计多少，簟卧将息，最为要法。

　　疮诊论卷之六十五　论疮痘初出证第一

　　论杂病第四

　　心热毒生肝风，肝主目，热毒卫之，故为目患，以凉肝丸服之。秦皮散洗之，密蒙花散服之，因食毒物，睛突出外者，仙灵脾散。暴赤肿痛者，蓖麻子散，患半年一年余者，蝉蜕散。出正盛而不令入目者，调肝散。入眼成翳者，瓜蒌散。生翳遮膜者，威灵仙散。入目痛楚伤目者，浮萍散。生翳者拨云散。风热攻眼者，井众石散。目中豆疮成翳者，大黄散贴之。赤脉侵睛者，羚羊角丸。豆疮入目昏暗者，金花散。疮入目里侵睛者，桦皮散。翳障不见光明者，蝉花散为良。

　　疮诊论卷之六十五　论疮痘初出证第一

　　论杂病第四

　　疮疹热毒，内外皆作，今疮疹已出而结痂 ，余毒在脏者，宜解利之。若解之稍迟，至于生病多端。疮疹出尽后，大便秘者，宜服大黄散，小便赤涩者，宜服黄芩散。胃中有热，胸中有邪气而呕，面赤而渴，大便秘或如常，或疮疹后下利色黄者，黄连散。烦喘小便不利者，灯心汤、槐花散。发渴饮水，下血水止者，消毒散薄荷汤调下黄 散服之。

　　疮诊论卷之六十五　论疮痘初出证第一

　　论杂病第四

　　疮疹生于肌中，疮痂不可早抓去之而出风，早则为之瘾疹，肌肤为凹凸，宜用硼砂散酒调服之，密陀僧水研涂之，蒺藜散、胡粉散、鹰屎白散、马齿苋散、猪胰羊胰鸬 散、升麻水豆散、黄柏散、白蜜羊骨髓等青金散，皆可选而用之。欲无瘢痕者，在结脓结 ，勿令瘾疹在瘢痕矣。

　　疮诊论卷之六十五　论疮痘初出证第一

　　论杂病第四

　　痘痈者，疮疹毒瓦斯当出而不得出，毒瓦斯壅遏于肌肤，故使肌虚偏盛而成痘痈。又有疮疹既平，失于解利，是致毒瓦斯不散、外不得泄于肌肤，内无由入于脏腑，滞于肢体，则为痘痈，或为肿毒，令头项胸胁股内赤肿。大抵疮疹结痂 之后，便以消毒散升麻汤、五香散、连翘散、犀角地黄汤，皆可选而解之。失于解利，肿毒所发未成肿者，小柴胡汤加生地黄，煎服之立愈。又有禀受怯弱，病疮疹后面青，不能饮食，自利，肌体倦怠，无热证者，且与调平药安养之，令其里实。如面赤大便秘，或发渴咳嗽，睡中惊叫，小便赤涩，则可用前诸药解利之。今人见解利可治余毒，不问虚实便解利之，遂为虚弱者害，亦不可不知也。

　　疮诊论卷之六十五　论疮痘初出证第一

　　论杂病第四

　　《素问》云：疮疡烦躁痛痒，惊悸喜笑，皆出于心。五脏蕴热毒成疮疹，热则生风，当其未出，心火生肝风，令儿发搐。今疮疹既出之后，又发搐者，是余毒未解，热积停蕴，不能消散，故动肝风而发搐也，宜以导赤散、化毒丹、消毒饮、柴胡汤三白散之类，散热退风而已。或疮疹后，饮食暴复， 未能损谷食，蒸发搐者，宜以紫霜丸服之。其证必头热肚热，是伤食证也。又有疮疹后再作疮疹者亦轻，此亦余毒未尽，皆失解利之故。疮疹之出后，岂可不解利？解利者，当随虚实而用药也。后人见疮疹后解利余毒，一例妄投凉药，气虚者反为大害，不可不知。气虚者不渴面，青饮食少，大便不秘，肌体瘦无力，皆虚证也。有此证者，未可解利也。又详有疮疹证，而疮疹未出而发搐者，用药不可太冷，恐为疮疹之后害疮疹，已出后发搐者，此热甚也，故宜用化毒丹、大青膏诸搐药无害，盖无疮疹之悔矣。若能详审而调理皆护安愈，因而具述，以广其傅。

　　疮诊论卷之六十五　论疮痘初出证第一

　　论杂病第四

　　此名中地风也。小儿疮疹方愈，荣卫尚弱，余毒未解，忽然遍身或青或黑色，手足厥冷，口噤涎响甚者，手足微搐，此由四时五行节令气交，有风雨寒暑地气暴至，小儿疮疹方愈，荣卫尚弱，被地风所吹，毒瓦斯袭虚而入，故生是疾也。宜用《和剂方》消风散二钱，入蝉蜕末二钱，分作三服，生姜薄荷汁酒各数点，温汤顿服，二三服即立醒矣，随时少汗而解。

　　或出瘾疹，或再出麸疹而愈。此乃京师医官宋鉴用此，无不愈者，后敷于此方用之。

　　疮诊论卷之六十五　论疮痘初出证第一

　　论杂病第四

　　疮疹已出者，热毒自里而达外，狂叫喘呼者，脏腑热燥而无津液也。夫肾水常欲升，心火敛而降，今五脏皆热，疮疹既出，津液外泄，脏腑干涸，无阴气以守之，则阳毒燥于上，故狂叫喘呼，宜服犀角地黄汤、玳瑁散、甘草散、麻黄散主之。更看大小便，何部不利，利之必愈。

　　疮诊论卷之六十五　论疮痘初出证第一

　　论杂病第四

　　虚汗实汗，皆汗也，虚热实热，皆热也。是以疮疹倒靥，有虚有实，方论皆称倒靥而已，可不分而辨正之。盖以疮痘始发，或斑或血 未结痂 之际，或因久不食，或因自利，或感寒邪，里虚寒不能营运荣卫，至不能出者，疮疹虽黑靥则出，宜猪尾膏，使心既通，荣卫将复，则气和神苏，疮疹自结痂 矣。夫蕴毒作斑点，斑点作血 ，血 如豆，起于肌皮之上，名曰痘疮。既作血 ，血 作脓 ，脓 结痂 而愈。今作血 ，而日数当结脓窠而不结脓窠者，是毒瓦斯尚有，复入于里。古人处方，心凉热毒，气不能复侵于心，若毒在肌肤，则无虑矣。以此观之，疮痘至血 ，是毒已尽在外也，后用猪尾膏，则毒瓦斯不能复入也。今有医者及病家，见斑点或见血 出迟，便用猪尾膏，殊不知毒瓦斯未出尽，而心胃寒凉，毒瓦斯不能出，误人者多矣。猪尾膏是毒瓦斯已未出尽，未结脓窠者，热气与血相搏，尚可同荣卫出入周流，恐其毒瓦斯入里而用之也。又论小儿方书，亦用脑子猪血等药服之，遂斑点出而愈。

　　者，此言为害尤甚，非疮痘之药也，乃是治伤寒瘟毒热证，危急用之，热散然后斑出而愈，是治发斑者，非治疮痘之斑，后人不为祖述，以误敷误而用之者，可怪矣。

　　疮诊论卷之六十五　论疮痘初出证第一

</div>
    <div class="pagination">
<a href="奇效良方_page497.html">上一页</a><span>...</span><a href="奇效良方_page493.html">493</a><a href="奇效良方_page494.html">494</a><a href="奇效良方_page495.html">495</a><a href="奇效良方_page496.html">496</a><a href="奇效良方_page497.html">497</a><span class="current-page">498</span><a href="奇效良方_page499.html">499</a><a href="奇效良方_page500.html">500</a><a href="奇效良方_page501.html">501</a><a href="奇效良方_page502.html">502</a><a href="奇效良方_page503.html">503</a><span>...</span><a href="奇效良方_page499.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
