<!DOCTYPE html>
<html>
<head>
    <meta charset="UTF-8">
    <title>外科正宗 - 第 22 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 22 页/共 30 页</h1>
    <div class="content">　　十全大补汤 玉红膏（俱见溃疡门）卷之四　杂疮毒门
　　鹳口疽第四十四
　　鹳口疽，乃三阴亏损督脉之经浊气、湿痰流结而成。其患发在尾闾之穴，高骨头尖，初起形似鱼肫，久则突如鹳嘴，朝寒暮热，日轻夜重，溃后稀脓出而无禁，又或鲜血出而不停。凡发此者，壮年犹可，老年为虑。
　　初起宜滋阴除湿汤和之；已成未溃者，和气养荣汤托之；溃而不敛者，滋肾保元汤补之；久而成漏者，琥珀蜡矾丸兼先天大造丸服之甚妙。
　　
　　滋阴除湿汤
　　滋阴除湿汤知母 白芍芎归熟地芩柴陈贝母兼泽泻 骨皮甘草效多灵治鹳口疽初起朝寒暮热，日轻夜重、如疟等症。
　　川芎 当归 白芍 熟地（各一钱） 柴胡 黄芩 陈皮 知母 贝母（各八分） 泽泻 地骨皮 甘草（各五分）水二钟，姜三片，煎八分，食前服。
　　
　　和气养荣汤
　　和气养荣汤术 参苓熟地共陈皮丹皮甘草沉香等 还有当归在后随治前症已成不得内消者，宜此药托之。
　　人参 陈皮 白术 黄 茯苓 丹皮 当归 熟地（各一钱） 沉香 甘草（各五分）水二钟，煎八分，食前服。
　　
　　滋肾保元汤
　　滋肾保元汤杜仲 参 术附桂丹皮归苓萸肉并甘草 枣姜熟地要相随治前症元气虚弱，脓水淋漓，久而不敛者服之。
　　人参 黄 白术 茯苓 归身 杜仲 山萸肉 牡丹皮 熟地（各一钱） 附子 肉桂 甘草（各五分）水二钟，姜三片，枣二枚，莲肉七枚，食前煎服。
　　琥珀蜡矾丸（见肿疡门）先天大造丸（见流注门）卷之四　杂疮毒门
　　龙泉疽虎须毒第四十五
　　此二毒乃肾督二脉分合行布，骤被外邪所搏而成。龙泉疽发在人中之间，虎须毒生于地角之上。初起疙瘩，次生肿痛，渐发寒热，甚者恶心干呕，腮项俱肿。此穴忌灸，初起宜线针挑破患顶，以蟾酥饼放上膏盖，使毒有门而泄；四边 肿，上如意金黄散敷之。内有表症者，荆防败毒散加芩、连、牛子，里症内疏黄连汤。已成欲其作脓，芎归内托散；脓成胀痛者，针之即愈。溃脓后只宜膏药换贴，其口易完。此症多生于元气壮实者，故多不必服药自愈。
　　
　　芎归内托散
　　芎归内托散陈皮 桔梗花粉茯苓随黄 甘草银花等 虎毒龙泉服最宜川芎 当归 陈皮 茯苓 天花粉 桔梗 银花 黄 （各一钱） 甘草（五分）水二钟，煎八分，食后服。
　　如意金黄散 内疏黄连汤 荆防败毒散（见时毒门）卷之四　杂疮毒门
　　石榴疽第四十六
　　石榴疽者，乃少阳相火与外湿煎搏而成，其患生在肘尖上一寸是也。初起一点黄粟小泡，根便开大，色红坚硬，肿如复碗，皮破泛出，叠如榴子，令人寒战，犹如重疟。初起即灸九壮，内服蟾酥丸发汗以解蕴毒；灸顶上，蟾酥饼贴之膏盖； 痛处金黄散敷之。内服菊花清燥汤、琥珀蜡矾丸；烦躁热甚者，护心散、金液戊土丹。九日后，患上作脓稠黄，疼苦稍减，表里症退，饮食微进者，可保无虞，反此为逆。溃后元气虚弱，杂症相兼者，照痈疽调理法治之。
　　
　　菊花清燥汤
　　菊花清燥汤生地 知母川归熟地皮柴芩甘草升麻等 犀角门冬白芍宜甘菊（二钱） 川芎 当归 知母 贝母 白芍 生地 麦门冬 地骨皮（各一钱） 升麻 犀角甘草 柴胡 黄芩（各五分）水二钟，淡竹叶、灯心各二十件，煎八分，食后服。
　　蟾酥丸（见疔疮门）琥珀蜡矾丸 护心散 如意金黄散（俱见肿疡门）金液戊土丹（见脱疽门）卷之四　杂疮毒门
　　穿踝疽第四十七
　　穿踝疽，乃足三阴湿热下流停滞而成。初起内踝肿痛，疼彻骨底，举动艰辛，甚则串及外踝通肿。有头者属阳，易破，无头者属阴，难溃。此二者，初起必寒热交作，宜荆防败毒散加牛膝散之，日久脓成胀痛者针之。
　　腐而不敛孔大者，玉红膏培之；形体虚弱者补之。此症若不早治，因循致成废疾也有矣。
　　荆防败毒散（见时毒门）玉红膏（见肿疡门）卷之四　杂疮毒门
　　大麻风第四十八
　　大麻风症，乃天地间异症也。但感受不同，有体虚之人因骤被阴阳暴晒、露雾风雨之气所侵，感之不觉，未经发泄，凝滞肌肤，积久必作。又有房欲后体虚为风邪所袭，或露卧当风，睡眠湿地；或洗浴乘凉，希图快意；……此等相感俱能致之。其患先从麻木不仁，次发红斑，久则破烂，浮肿无脓。又谓皮死麻木不仁，肉死刀割不痛，血死破烂流水，筋死指节脱落，骨死鼻梁崩塌。有此五症，俱为不治。又曰心受之先损于目，肝受之面发紫泡，脾受之遍身如癣，肺受之眉毛先脱，肾受之足底先穿，又为五败症也。总皆风湿相乘，气血凝滞，表里不和，脏腑痞塞，阳火所变，此其根蒂也。初起麻木不仁，肌肉未死者，宜万灵丹洗浴发汗，以散凝滞之风；后服神应养真丹加白花蛇等分，久服自愈。年久肌破肉死者，先用必胜散疏通脏腑；次服万灵丹，每日酒化一丸，通适血脉，服至一月，换服苦参丸，轻者半年，重者一载渐愈。或兼服酒药，忌戒房事、浓味、动风等件，可保终年不发矣。
　　
　　万灵丹
　　（见痈疽肿疡门）治大麻风初起麻木不仁，或既久皮肤破裂、手足拳挛，肢体不便，但未指脱足穿者，并宜服之。
　　
　　必胜散
　　必胜散中用大黄 白丑槟榔共粉霜姜汁砂糖同末服 管教患者渐安康治大麻风血热秘结，脏腑不通，宜用此药利之。
　　大黄 槟榔 白牵牛（各一钱） 粉霜（一钱五分）上各为细末，年壮者作五服，中年久虚者作七服。用生姜四两捣汁，赤砂糖三钱，加水一大杯，三味和匀，临睡时腹中稍空、顿温通口服之即睡；至三更，遍身麻木如针刺，头、目、齿缝俱痛，此药寻病之功已达，行出大、小二便，或青白黑黄，又或红虫之类，此乃病根也，一月内服药三次渐痊，眉发俱生，肌肤如旧。齿缝有血，宜漱后药。
　　
　　漱药方
　　漱药方中有二般 贯众黄连一处攒水煎加入些些片 止血何愁甚不安贯众、黄连各三钱，水二钟，煎一半，入冰片少许，每日陆续漱之，其血自止，兼忌动风、油腻之物。
　　
　　苦参丸
　　苦参丸内药多般 品味难将一一刊新久麻风诸坏症 将来久服自能安治大麻风毋分新久，穿破溃烂，老幼俱可服之。
　　苦参（一斤） 大风子（肉六两） 荆芥（十六两） 防风 白芷（各六两） 全蝎 何首乌 白附子枸杞子 威灵仙 当归 大胡麻川芎 蒺藜 大皂角 川牛膝 牛蒡子 独活（各五两） 蔓荆子 风藤 羌活 连翘 苍术 天麻 杜仲草乌（泡去皮尖） 甘草（各三两） 人参（一两） 砂仁（二两） 白花蛇（二两，切片炙黄）上药共为细末，醋打老米糊为丸，梧桐子大，每服三、四十丸，温酒食前后任下。避风、忌口为妙。
　　麻风药酒方麻风酒膝术防归 苦杞姜秦虎节随羌活萆麻并鳖甲 茅根加上效堪推防风 当归 虎骨 秦艽 羌活 苦参 牛膝 姜蚕 松节 鳖甲 苍术 枸杞子 白茅根（各二两）萆麻子仁（一两）用好雪酒二十五斤，用药袋盛浸酒内，封坛口，煮香二枝取起，水内浸一伏时，取服数杯自效。
　　
　　雄硫散
　　雄硫散内凤凰皮 山甲相兼滑石随桃肉共和猪胆汁 眉毛脱落擦之宜治大麻风眉毛、须、发脱落作痒者，宜此药擦之。
　　雄黄 硫黄 凤凰皮（即雏鸡壳，烧黄存性，各五钱） 穿山甲（十片，炒黄） 滑石（一两）上各为细末，用半油核桃肉一两捣烂，同公猪胆汁一个同前药和匀，用青纱包药擦之。日用三次，其发渐生如旧。
　　又擦麻风病面生紫块疙瘩。方用：穿山甲灰炒，川椒为末各二钱，生姜汁、土大黄根二汁调稠绢包擦患上，如久药干，加水调擦亦效。忌动风、发物等件。
　　卷之四　杂疮毒门
　　翻花疮第四十九
　　翻花者乃头大而蒂小，小者如豆，大者若菌，无苦无疼；揩损每流鲜血，久亦虚人。以津调冰蛳散遍擦正面，上用软油纸包裹，根蒂细处用线连纸扎紧，十日后其患自落；换珍珠散掺之收口。又有根蒂不小，如鳖棋子样难扎，以前药搽上，用面糊绵纸封上二重，用心勿动，亦以十日外落之，掺珍珠散。
　　冰蛳散（见瘰 门）珍珠散（见下疳门）卷之四　杂疮毒门
　　腋痈第五十
　　腋痈俗称夹痈，此肝、脾二经为患。肝经血滞、脾经气凝共结为肿。初起皮色不变，漫肿无头，日久方疼，乃生寒热，此患难消，终必作脓。未破者柴胡清肝汤，已破者十全大补汤去肉桂加香附、陈皮，软肿胀痛者针之、膏贴。但此症首尾温补，忌用寒凉也。
　　柴胡清肝汤（见鬓疽门）十全大补汤（见溃疡门）卷之四　杂疮毒门
　　胁痈第五十一
　　胁痈多从郁怒肝火者发之，肥胖内实者鲜此症。初起宜栀子清肝汤、柴胡清肝汤解郁泻火。已成者，托里消毒散加青皮、香附；脓已成者即针之，勿伤内膜。已破后八珍汤加丹皮、山萸、泽泻，兼滋肾水。又虚劳所得者，破流臭败稀脓，补托不应者必死。
　　托里消毒散（见肿疡门）栀子清肝汤 柴胡清肝汤（俱见鬓疽门）八珍汤（见溃疡门）卷之四　杂疮毒门
　　鼻痔第五十二
　　鼻痔者，由肺气不清、风湿郁滞而成，鼻内 肉结如榴子，渐大下垂，闭塞孔窍，使气不得宣通。内服辛夷清肺饮，外以 砂散逐日点之，渐化为水乃愈。兼节饮食、断浓味、戒急暴、省房欲，愈后庶不再发。
　　
　　辛夷清肺饮
　　辛夷清肺饮黄芩 百合山栀知母称麦冬甘草石膏等 升麻枇叶一同论治肺热鼻内 肉，初如榴子，日后渐大，闭塞孔窍、气不宣通者服之。
　　辛夷（六分） 黄芩 山栀 麦门冬 百合 石膏 知母（各一钱） 甘草（五分） 枇杷叶（三片，去毛）升麻（三分）上水二钟，煎八分，食后服。
　　
　　 砂散
　　砂散内用雄黄 粉霜冰片在其藏为末将来患上点 能消 肉自然光治鼻生 肉，初如榴子，渐大下垂，名为鼻痔也。
　　砂（一钱） 轻粉（三分） 冰片（五厘） 雄黄（三分）上共为末，用草桔咬毛蘸药勤点痔上，日用五、六次，自然渐化为水而愈。
　　取鼻痔秘法：先用回香草散连吹二次，次用细铜箸二根，箸头钻一小孔，用丝线穿孔内，二箸相离五分许，以二箸头直入鼻痔根上，将箸线绞紧，向下一拔，其痔自然拔落；置水中观其大小，预用胎发烧灰同象牙末等分吹鼻内，其血自止。戒口不发。
　　
　　回香草散
　　回回香草散奇功 加上良姜二味同为末共吹于鼻痔 尤如拾芥在其中回香草、高良姜晒干等分为末，用此先吹鼻痔上二次，片时许，随后方行取法，其痔自然易脱。
　　卷之四　杂疮毒门
　　骨槽风第五十三
　　骨槽风初起生于耳前，连及腮项，痛隐筋骨；久则渐渐漫肿，寒热如疟，牙关紧闭，不能进食。此得于郁怒伤肝，致筋骨紧急；思虑伤脾，致肌肉腐烂；膏粱浓味，致脓多臭秽。初则坚硬难消，久则疮口难合。初宜艾灸肿顶及耳垂下五分，各灸七壮，膏贴以泄内毒，真君妙贴散敷肿上；牙关内肿用线针刺去恶血，冰硼散搽之，使内外毒瓦斯得解，宜服降火化痰、清热消肿之剂；溃后当托里药中加麦冬、五味，外腐者玉红膏，使水升火降、脾健金清乃愈。又有外腐不合，虚热不退，坚肿不消，形焦体削者死。
　　
　　清阳散火汤
　　清阳散火汤翘芩 白芷升麻牛子迎石膏甘草荆防等 加上当归蒺藜成治牙根尽处结肿，连及耳项作痛，名骨槽风也。
　　升麻 白芷 黄芩 牛蒡子 连翘 石膏 防风 当归 荆芥 白蒺藜（各一钱） 甘草（五分）水二钟，煎八分，食后服。
　　
　　中和汤
　　中和汤芍术芎归 甘草参 白芷宜桔梗肉桂防风等 藿香姜枣效堪题治前症已经穿溃流脓臭秽疼痛不止者服之。
　　人参 黄 白术 白芷 川芎 当归 甘草 桔梗白芍（各一钱） 肉桂 麦冬 藿香（各五分）水二钟，姜三片，枣二枚，临服入酒一杯，食后服。
　　卷之四　杂疮毒门
　　骨槽风第五十三
　　真君妙贴散 玉红膏（俱见肿疡门）冰硼散（见咽喉门）卷之四　杂疮毒门
　　紫白癜风第五十四
　　紫白癜风乃一体二种。紫因血滞，白因气滞，总由热体风湿所侵，凝滞毛孔，气血不行所致，此皆从外来矣。初起毛窍闭而体强者，宜万灵丹以汗散之，次以胡麻丸常服，外用蜜陀僧散搽擦，亦可得愈。
　　
　　胡麻丸
　　胡麻丸内用防风 白附威灵甘草同苦参独活菖蒲等 癜风赤白效神功治癜风初起，皮肤作痒，后发癜风，渐生开大者。
　　大胡麻（四两） 防风 威灵仙 石菖蒲 苦参（各二两） 白附子 独活（各一两） 甘草（五钱）上为细末，新安酒浆跌成丸子，每服二钱，形瘦者一钱五分，食后临卧白滚汤送下。忌动风发物、海腥、煎炒、鸡、鹅、羊肉、火酒等件，愈后戒百日。
　　
</div>
    <div class="pagination">
<a href="外科正宗_page21.html">上一页</a><span>...</span><a href="外科正宗_page17.html">17</a><a href="外科正宗_page18.html">18</a><a href="外科正宗_page19.html">19</a><a href="外科正宗_page20.html">20</a><a href="外科正宗_page21.html">21</a><span class="current-page">22</span><a href="外科正宗_page23.html">23</a><a href="外科正宗_page24.html">24</a><a href="外科正宗_page25.html">25</a><a href="外科正宗_page26.html">26</a><a href="外科正宗_page27.html">27</a><span>...</span><a href="外科正宗_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
