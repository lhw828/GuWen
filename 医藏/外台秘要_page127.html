<!DOCTYPE html>
<html>
<head>
    <meta charset="UTF-8">
    <title>外台秘要 - 第 127 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 127 页/共 398 页</h1>
    <div class="content">　　上六味切。纳前三沥汁中。宽火煎取一升五合。去滓。温分二服。服别相去八九里。风甚频服五六剂。验不可论。特宜老小等。无问冬夏。并同服之。无忌隔三日服一剂。益佳。

　　忌猪肉芜荑。

　　又煮散方。

　　茯神（六两） 防风 牛膝 枳实（炙） 防己 秦艽 玄参 芍药 黄 白藓皮 泽泻麦门冬（一两去心） 羚羊角（二枚屑） 石膏（一斤碎绵裹） 甘草（三两炙） 磁石（二十四两绵裹）

　　上二十一味。切如麻豆。分作二十四帖。每日取一帖。着杏仁十四枚。去尖皮两仁者碎。以水三升。煮取一升。去滓。空腹顿服。每春中夏初。服禁生冷。忌醋生葱海藻生菜。

　　又疗一切风。乃至十年二十年不瘥者方。

　　牛蒡根（细切一升） 生地黄（细切） 牛膝（细切） 枸杞子（微碎各三升）

　　上四味。取无灰酒三升渍药。以疏绢袋盛之。春夏一七日。秋冬二七日。每服皆须空腹。

　　仍须稍稍令有酒色。

　　又寒水石煮散方。

　　寒水石 石膏 滑石 白石脂 龙骨（各八两） 桂心 甘草（炙） 牡蛎（各三两熬）

　　赤石脂 干姜 大黄（各四两） 犀角（一两屑）

　　上十二味捣。以马尾罗筛之。将皮囊盛之。急系头。挂着高凉处。欲服以水一升煮五六沸。纳方寸一匕药。煮七八沸。下火澄清。泻出顿服。服之。每日服亦得。百无所忌。小儿服又五粒松酒方。（冬十月以去服）

　　五粒松叶（七斤并大片） 麻黄（七两去节） 防风 黄 独活 秦艽（各二两） 牛膝（四两） 生地黄（一斤） 芎 （二两）

　　上九味切。以无灰清酒四大斗渍。春七日。冬二十日。夏五日。日别二三度服。服别大合四合以来。忌如药法。

　　又酿酒法。

　　糯米（一升） 曲（一升半） 防风（半斤切） 苍耳子（三升）

　　上四味。以水八升。煎取六升。米曲一时拌于瓷器中。盛暖着一周时即熟。若须重酿。

　　任情觉冷。加五味子一升。（并出上卷中）

　　卷第十五

　　风狂方九首

　　病源风狂者。由风邪入并于阳所为也。风邪入血。使人阴阳二气。虚实不调。若一实一虚。

　　动中由血千金方疗狂邪 恶。或披头大叫欲杀人。不避水火方。苦参为末。以蜜丸如梧子大。每服十丸。薄荷汤下。

　　又方疗癫狂不识人。

　　人屎烧灰酒调服之。

　　又方疗风狂百病。

　　麻仁四升。水八升。猛火煮令牙生。去滓。煎取七升。旦空心服。或 或不 。或多言语。勿怪之。但令人摩手足须定。凡进三服。

　　千金翼疗癫狂不识人。

　　伏龙肝为末。水调方寸匕。日进三服肘后方疗风狂丧心。

　　取葶苈一升。捣三千杵。取白犬倒悬之。以杖杖血出盛取以和葶苈末。丸如麻子大。一丸三服取瘥。

　　又方莨菪子二升。酒五升浸之。出曝干。再渍尽酒止捣。服一钱匕。日三。勿多服益狂。

　　又方防葵为末。酒服一刀圭至二三。身润又小不仁为候。

　　又方自缢死者。绳烧三指撮服之。

　　又主狂言恍惚方。

　　灸天枢百壮。（并出第十四卷中铜人经天枢侠脐二寸）

　　卷第十五

　　风惊恐失志喜忘及妄言方六首

　　深师人参汤。疗忽忽善忘。小便赤黄。喜梦见死人。或梦居水中。惊恐惕惕如怖。目视KTKT 。不欲闻人声。饮食不得味。神情恍惚不安定志养魂方。

　　人参 甘草（炙各二两） 半夏（一两洗） 龙骨（六两） 远志（八两） 麦门冬（一升洗去心） 干地黄（四两） 大枣（五十枚擘） 小麦（一升） 阿胶（三两炙） 胶饴（八两）

　　石膏（四两碎绵裹）

　　上十二味切。以水三斗。煮小麦令熟。去麦纳药。煮取七升。去滓。纳胶饴令烊。一服一升。日三夜一。安卧当小汗弥佳。忌海藻菘菜羊肉芜荑。

　　又龙骨汤。疗宿惊失志。忽忽喜忘悲伤不乐。阳气不起方。

　　龙骨 茯苓 桂心 远志（去心各一两） 麦门冬（去心二两） 牡蛎（熬） 甘草（炙各三两） 生姜（四两）

　　上八味 咀。以水七升。煮取二升。分为二服。忌海藻菘菜酢生葱。

　　又铁精散。疗惊恐妄言。或见邪魅。恍惚不自觉。发作有时。或如中风方。

　　铁精 茯苓 芎 桂心 皮（炙各三两）

　　上五味捣下筛。以酒服钱五匕。日三。不知。稍增至一钱以上。知之为度。忌酢物生葱等。（并出第九卷中）

　　古今录验道士陈明进茯神丸。一名定志小丸。主心气不定。五脏不足。甚者忧愁悲伤不乐。忽忽喜忘。朝瘥暮剧。暮瘥朝发。发则狂眩。加茯神为茯神丸。不加茯神为定志丸。二分合少菖蒲 远志（去心） 茯苓（各二分） 人参（三两）

　　上四味捣下筛。服方寸匕。后食日三。蜜和丸如梧桐子。服六七丸。日五。亦得。一方加茯神一两半。牛黄五铢为六味。茯苓远志菖蒲各一两。忌酢物羊肉饧。（千金同）

　　又定志紫葳丸。疗五惊喜怒不安方。

</div>
    <div class="pagination">
<a href="外台秘要_page126.html">上一页</a><span>...</span><a href="外台秘要_page122.html">122</a><a href="外台秘要_page123.html">123</a><a href="外台秘要_page124.html">124</a><a href="外台秘要_page125.html">125</a><a href="外台秘要_page126.html">126</a><span class="current-page">127</span><a href="外台秘要_page128.html">128</a><a href="外台秘要_page129.html">129</a><a href="外台秘要_page130.html">130</a><a href="外台秘要_page131.html">131</a><a href="外台秘要_page132.html">132</a><span>...</span><a href="外台秘要_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
