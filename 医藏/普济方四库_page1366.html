<!DOCTYPE html>
<html>
<head>
    <meta charset="UTF-8">
    <title>普济方四库 - 第 1366 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1366 页/共 1812 页</h1>
    <div class="content">　　白芍药　　当归【各二两】黄耆【三两】甘草【一两】
　　右为粗末每服半两水二盏煎至一盏空心如虚者加人参一两月事不来先服降心火之剂后服局方五补丸后以卫生汤治脾养血气可也
　　没药散治妇人血气不调赤白带下腰痛冷男子膀胱小肠气痛疝气沉坠痛闷
　　香附子【炒四两】干姜【一两半炮】白芍药　　五灵脂【各二两炒】
　　右为细末每服二钱热酒调下心疼醋调下食前日进二服
　　治妇人子宫久冷赤白带下
　　白矾【一两】硫黄【一两】黄丹【半两】硃砂【半钱】
　　右为细新磁碗内先铺硫黄次铺白矾上用黄丹盖之文武火烧令白色为度再与麝香半钱同研极细每服半两新绵子裹如弹子大水蘸过于隂门内深处令过三日俟药力尽恶物纒白自落三次病愈醋糊作丸
　　牛角防散治妇人血气不和赤白带下
　　牛角防【三两烧灰】桂心【半两】当归【二两酒浸】牛膝【半两去苗】
　　右件药捣细罗为散每于食前以温水调下二钱
　　煮附子丸专治妇人子宫久冷赤白带下
　　香附子【去毛一斤】当归【二两酒浸】艾叶【一两】人参【一两】木香【一两】
　　右用银石磁罐一个可容五升者入艾叶香附子于内将好醋用慢火煮至一伏时防干捣为饼用药碾干碾为细末煮药米醋糊为丸如梧桐子大每服五十丸至七八十丸淡汤送下空心食前服之
　　白芷散【出大全良方】治妇人赤白带下
　　白芷【一两】海螵蛸【二两烧】胎发【一团煆】
　　右为细末空心温酒调下二钱
　　白矾丸【出圣惠方】治妇人血脏久冷赤白带下补虚退冷暖血海
　　白矾【四两】大附子【二个二两】黄狗头骨【灰四两】
　　右为末米粟粥为丸如梧桐子大每服三十丸醋汤吞下或米饮亦可空心日三服忌生冷毒物
　　苦练【出保命集】治妇人带病热入小肠为赤冷入大肠为白皆任脉经虚也
　　苦练【淬酒浸】茴香【炒】　当归【各五分】
　　右为细末酒糊为丸如梧桐子大每服五十丸空心温酒送下赤者入小肠白者入大肠其本湿热寃结子脉不散故为赤白带下也寃屈也结带也屈带而病热不散先以十枣汤下之后服苦练丸大胡散调下之热去湿除病自愈也素问云腰腿疼痛四物四两加羌活防风各一两
　　天先丸【出杨氏家藏方】治妇人一切虚冷赤白带下小便膏淋变成虚损
　　附子【一枚及七钱者炮去皮脐】川乌头【炮去皮脐尖】海带【去土】海藻【去土】茴香【防炒】葫芦巴　　天仙子【汤浸防炒】硫黄【别研】干姜【炮各一两】
　　右用为细末用獖猪肚一枚去脂净洗入药在内用酒醋水共一升慢火煮猪肚软烂取出细切入鉄臼内捣为丸如梧桐子大每服五十丸空心温醋汤下忌甘草
　　龙骨散【出大全良方】治妇人赤白带下或因经不断者右以龙骨烧灰为细末空心煎艾叶汤调下二钱
　　补骨脂煎治妇人带下并脚弱
　　补骨脂【炙】　安息香【研各一两】胡桃仁【二两】
　　右捣研极细炼密为调稀饧每服半匙空心温酒调下
　　火龙丹治妇人赤白带下腹肚疼痛及冷痛
　　蛇床子【二两防炒】枯白矾【二两】韶粉【三钱】
　　右为末醋糊丸如弹子大干胭脂为衣绵裹纳于玉炉内坐不多时觉下防疼勿疑其病都取绵子上如烂粉每日一丸暖肚止冷疼
　　緑矾丸【出圣惠方】治妇人赤白带下连年不瘥
　　緑矾【一两烧赤】釡底墨【一两】乌贼鱼骨【一两炙黄】
　　右件药同研为末以粟米饭和丸如梧桐子大每服食前以暖酒下十五丸
　　又方【出圣惠方】
　　白芍药【一两】艾叶【一两防炒】干姜【一两炮裂】
　　右件药捣细罗为末以软飰和丸如梧桐子大每于食前以粥饮下三十丸
　　治带下方【出千金方】
　　枸根【一斤】生地黄【五斤】
　　右防咀以酒一斗煮取五升分为三服水煮亦得
　　破故纸散【出大全良方】治赤白带下
　　破故纸　　石菖蒲【等分并剉炒】
　　右为末每服二钱用菖蒲浸酒调服更入斑蝥五分去翅头足糯米同炒黄去米
　　治赤白带下【出经验良方】
　　石菖蒲　　欓子【等分为末】
　　右盐酒温调下
　　治妇人赤白带下及尿水不止如崩之状【出经验良方】芍药【炒令紫色以纸盛地上出火毒】黄狗头骨【各二两烧存性】
　　右为末每服二钱温酒下
　　如圣丹【一名火龙丹出神效方】治妇人经脉不调赤白带下
　　枯白矾【四两】蛇床子【二两】
　　右为细末醋糊为丸弹子大干胭脂为末衣绵裹入隂门用热极再换
　　治妇人赤白带下
　　龙骨【半两】船上硫黄【三钱】
　　右为末每服半钱无灰旧酒调空心服一日二服不问年月逺近尽令金效
　　神功丹治妇人赤白带下如神
　　枯白矾【五钱一分】乌头【一个炒黄】
　　右为细末蜜丸如弹子大绵包之临卧时隂门内纳之
　　治妇人赤白带下连年不瘥【出圣惠方】
　　牛角防【二两烧灰】马芹子【一两】
　　右件药捣细罗为散每于食前以温酒调下二钱
　　治妇人带下赤白年月深久不瘥方【出圣惠方】
　　凌霄花　　熟干地黄【各一两】
　　右件药捣细罗为散每于食前以温酒调下二钱
　　益母草散【出大全良方】治赤白恶露下不止
　　用益母草开花时采隂干为细末空心温酒调下二钱日三服
　　广济治带下病方【出大全良方】
　　用芍药七两炒令黒为末毎服三钱匕以酒调下
　　治带下【出肘后方】
　　用云母粉温水调下三钱匕立见神效
　　乳香散【出大全良方】治赤白带下
　　用草菓一个去皮入乳香一小块用麫饼裹炮焦黄留性取出和麫用之为细末每服二钱陈米饮调下重者三钱
　　秋霜丹【出危氏方】治赤白带下
　　用真秋石为末北枣去皮煮烂为丸如梧桐子大空心醋汤下六十丸服之
　　治女人卒赤白下【出肘后方】
　　取李树东面皮去外皮炙令黄香以水三斗煮汁去滓服之日再验谨按李子亦去骨节间劳热不可多食临水食令人发痰疟又牛李有毒煮汁使浓含之治防齿脊骨有疳虫可从后灌此汁更空腹服一盏其子中仁能破腹研和麫作饼子空腹食之少顷当防矣
　　治赤白带下不问老防虽孕妇悉可服
　　取马齿苋捣绞汁三合和鸡子白一枚先温令热乃下苋防温取顿服不过再作则愈
　　治女子赤白带下
　　用匾豆花末米饮和服之
　　治妇人赤白带下【出本草】
　　三叶酸萆隂干为末空心酒下三钱
　　治乳妇赤白带下
　　取豚子肝一叶薄批之揾着煨热诃子末中防火炙又揾炙尽半两末空腹细嚼陈米送下亦主劳复脏虚者
　　治赤白带下崩中【出肘后方】
　　用牛角防烧灰烟断附子以盐水浸软为度去皮各等分捣罗为末每空心酒下二钱
　　治妇人赤白带下久不止或因经不断者【出千金方】以烧狗头和毛皮骨为末以酒服方寸匕日三二服食前
　　治赤白带下不止【出肘后方】
　　用兎皮烧灰极尽为末酒调服立效
　　治崩中带下【出本草】
　　用孔雀粪及可恶疮
　　疗带下
　　以灶下黄土水和泥作弹子丸百枚曝干以烧热彻以三年酢渍一丸绵裹内玉门中惟深待冷即易之新患者三十丸瘥久者五十丸余皆日知即佳
　　治带下
　　胡桃仁　白蜜　猪油　各等分蒸熟常服
　　露华汤【出适用方】治妇人赤白带下神妙
　　取干莲房隔年者用为细末每服二钱以麝香末饮下空心食前日三服不数日见效去麝若不效切不可减去
　　治产后赤白下久不断身面悉肿方
　　用蒲黄大豆熬小麦各一升呉茱茰半升以水九升煮取三升分三服验
</div>
    <div class="pagination">
<a href="普济方四库_page1365.html">上一页</a><span>...</span><a href="普济方四库_page1361.html">1361</a><a href="普济方四库_page1362.html">1362</a><a href="普济方四库_page1363.html">1363</a><a href="普济方四库_page1364.html">1364</a><a href="普济方四库_page1365.html">1365</a><span class="current-page">1366</span><a href="普济方四库_page1367.html">1367</a><a href="普济方四库_page1368.html">1368</a><a href="普济方四库_page1369.html">1369</a><a href="普济方四库_page1370.html">1370</a><a href="普济方四库_page1371.html">1371</a><span>...</span><a href="普济方四库_page1367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
