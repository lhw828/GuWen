<!DOCTYPE html>
<html>
<head>
    <meta charset="UTF-8">
    <title>证治准绳 - 第 266 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 266 页/共 348 页</h1>
    <div class="content">　　右用夜明砂熬为散任意拌饭并吃食与吃三嵗号干无辜


　　证治凖绳卷九十二
<子部,医家类,证治准绳>
　　钦定四库全书
　　证治凖绳卷九十三
　　明　王肯堂　撰
　　防科
　　脾脏门
　　五疳
　　五疳出虫方圣惠五疳乆而不瘥则腹内有虫肌体黄瘦下痢不止宜服药出之则疳气渐退其虫状如丝髪或如马尾多出于腹背及头顶上若虫色黄白及赤者可治青色者不可疗也
　　颅经朱砂丸　治孩子疳痢辨虫顔色定吉凶朱砂【半石连大】阿魏【如朱砂大】蝙蝠血【三两滴】眉酥【少许】　先细
　　和少许口脂调用桃栁枝煎汤浴儿后看儿大小以菉豆大填儿脐中后用纸可脐中贴之用青衣盖儿看虫出来黄色轻青黒色重
　　圣惠干蟾丸　治小儿五疳及惊风出虫定生死干蟾【一枚五月五日者良】蛇蜕皮【一条火煅】谷精草【二两花前药同入礶子内以盐泥固济晒干烧令通赤放冷研细】胡黄连　瓜蒂　母丁香【三味同为末】牛黄　龙脑　朱砂　雄黄　芦荟　天竹黄麝香【各一分】青黛【半两】
　　右件药都入乳砵内研令极细用豮猪胆汁前麫糊和丸如菉豆大一二嵗儿以温米泔半合化下五丸服药后以桃栁汤浴儿着青衣盖疳虫当出衣上及眉毛鬓边如细麸片子或如糁面尘毒黒色者难治黄白色易治仍宜粥饮下二丸日三服甚者半月内差
　　麝香丸　治小儿五疳瘦弱毛髪干焦口鼻多痒有虫麝香　芦荟　粉霜　朱砂【各一分】蟾酥【一白豆许】皂荚【三寸烧灰】蛇蜕皮【五寸烧灰】蝙蝠【三个取血拌入药末】
　　右件药都细研以油镕蜡和丸如小豆大先以桃栁汤洗儿后用药一丸涂于脐中上以醋麫封之良乆即虫出黄白赤者易治黒者难疗
　　芦荟丸　治小儿五疳四肢干瘦腹胀气麤频揉鼻眼宜服此出虫　芦荟　牛黄　蝉殻【各一分】腻粉　粉霜　硫黄　麝香【各一钱】田父【一枚烧烟似絶便住】青黛【半两】巴豆【十粒去皮心膜油】蛇蜕皮【一条烧灰】
　　右为极细末令匀以粳米饭丸如菉豆大每服以温水下二丸良乆煎桃栁水浴儿后以青衣盖遍身当有虫出白黄色者可治青黒者难治
　　出虫丸　治小儿五疳乆不差羸瘦极甚
　　朱砂　麝香　牛黄　蜗牛子【炒】夜明砂【炒】熊胆【各一分】蟾酥【半钱】　上件药都细研以麫糊和丸如菉
　　豆大每服以温水下三丸更别以水研一丸滴向鼻中得嚏五七声良乆当有虫随汗出立效
　　干蟾丸　治小儿五疳出虫
　　干蟾【一枚烧灰】天灵盖【灰半两】麝香【半分】蝉殻【去足炒】鼈甲【酥炙黄焦去裙襴各一分】　已上药为细末每用烧饭和丸如菉
　　豆大二嵗已下以蛤粉汤下一丸三嵗以上至五嵗二丸服药后续以桃栁汤浴儿后用青衣盖之当有虫子出赤白者轻黒者重
　　熊胆丸　治小儿五疳出虫
　　熊胆　朱砂　麝香　蚺蛇胆　蜋【炒】瓜蒂【各半两】
　　右件药为极细末入研了药令匀用豮猪胆汁和丸如菉豆大先用桃栁汤浴儿了用粥饮下三丸以青衣盖当有虫出也
　　定命散　治五疳有虫
　　干虾防【一枚烧灰】　蛇蜕皮【炒】　蝉蜕【各一分】
　　右件为极细末入麝香末半钱研匀但是一切疳至午时后以暖水调下半钱一三嵗即服一字后煎桃栁汤放温浴儿了便用青衣盖当有虫出即效
　　青黛丸　治五疳体热干瘦髪立鼻痒有虫不欲饮乳青黛　芦荟　人中白【各半两】猪牙皂角　蝉殻【各半两】麝香【一分】胡黄连【二分】蟾涎　人乳汁【各少许】
　　右件为末五月五日午时修合以粽子肉肉及蟾涎乳汁丸如黍米大以桃栁汤浴儿后以米饮下三丸后着青衣裹儿看身上有虫出青黒者不堪白黄赤者易差
　　钱乙胡黄连麝香丸　治疳气羸瘦白虫作
　　胡黄连　白芜荑【各一两半】麝香【一钱】黄连　木香【各半两】辰砂【一分】
　　右末麫糊丸如菉豆大米饮下五七丸至三五嵗可十五丸无时
　　钱乙榆仁丸　治疳热瘦悴有虫乆服充肥
　　榆仁　　黄连【各一两】
　　右为末用猪胆七枚破取汁与药同和入碗内甑上蒸九日每日一次日数足入研麝香半钱汤浸蒸饼和丸菉豆大每服五七丸至一二十丸米饮下
　　蛔疳小儿食乳饭早食肉太早或肠胃停蓄甜腻化为蛔虫皱眉多啼呕吐清沫腹中作痛肚胀青筋唇口紫黑揺头齿痒是也　玉诀歌恶哭痰青蛔齩心涎生积冷痛难任每餐甜物并时果致得虫生病转深　先用史君子散芦荟丸取蛔后温脾胃
　　史君子散　治小儿疳蛔
　　史君子【十个瓦上炒为末】甘草【胆汁浸一夕】白芜荑【各一分】苦楝子【五个炮去核】　研为末每服一钱水煎服
　　芦荟丸　治小儿疳蛔
　　芦荟　安息香　胡黄连　枳殻【麸炒各一钱】史君子【三七个炒】芜荑【一分】定粉【一钱半】麝香【少许】
　　右末豮猪胆糊丸如菉豆大五七丸米饮吞下
　　张涣三根散　治蛔疳虫动啼呌不止每至月初间尤甚状如神祟
　　贯众根　棠梨根　醋石榴根【各一两】栗刺　故绵干漆【各半两】
　　右件药六味并烧灰存性捣罗为细末每服一钱用水八分煎四分去滓放温服不拘时
　　除毒丹　此方治蛔疳不差传染兄弟姊妺
　　鬼臼【一两去毛】苦参【剉】青箱子　草龙胆【各半两】硫黄绯绢　干虾蟇　白矾【各一分】
　　右件药并烧灰存性捣罗为细末炼蜜和如麻子大每服十粒磨沉香汤下量儿大小加减
　　猪肚丹　治小儿疳瘦盗汗多倦少力大便有虫曾经大効
　　川黄连【拣净】胡黄连　木香【各一两】羗活　芦荟　肉豆蔲　鼈甲【酥炙去裙襴】白芜荑【各半两】
　　右件捣罗为细末用豮猪肚一个洗刮令净先以好香白芷贰两内肚中蒸极熟去白芷不用却入诸药缝合再蒸如泥取出同猪肚捣二三百下成膏丸如黍米大每服十粒米饮下不拘时量儿大小加减
　　谷精丹　治诸病下虫如丝髪或如马尾甚者便至天伤
　　谷精草【三两入缾子内盐泥固济用慢火煨通赤为度取出】干蟾【三枚五月五日取者用酥炙黄】皂荚【三十烧灰】胡黄连　瓜蒂　母丁香【各半两已上捣罗为细末次入】粉霜　芦荟　麝香【各一分并细研】
　　右件都拌匀用猪胆汁和如黍米大每服十粒米泔放温下量儿大小加减
　　桃栁汤　服诸药后用此法助之
　　桃枝【二两】　　栁枝【二两】
　　右件并剉碎以水两大碗煎数沸通手浴儿甚佳浴儿毕用一青衣服盖之疳虫自出为验
　　小儿合地面无顔色啼声乍髙状似心痛往往口干发动有时医人不识妄呼见祟不知小儿曾吃生肉肉化为虫此方大效苦楝丸
　　苦楝根　鹤虱　朱砂【各一两】槟榔【三个】麝香【一钱】
　　右末麫糊丸如小豆大每服三丸白汤下日三服忌毒物
　　下虫丸　治疳蛔诸虫
　　新白苦楝根皮【酒浸焙】緑包贯众　木香　桃仁【浸去皮焙】芜荑【焙】　鸡心槟榔【各二钱】鹤虱【炒一钱】轻粉【五分】干虾蟇【炙焦三钱】史君子【五十取肉烺】
　　右为末麫糊丸麻子大每服一二十丸天明清肉汁下内加当归川连各二钱五分
　　脊疳虫食脊膂身热羸黄积中生热烦渇下痢拍背如鼓鸣脊骨如锯齿或十指皆疮频齧爪甲是也
　　圣惠金蟾散　治小儿脊疳头大项细四肢黄瘦肚大胸髙毛髪干立
　　蟾【一枚大者涂酥炙令焦黄】夜明砂【防炒】桃白皮　樗根白皮地榆　黄檗【各剉】诃梨勒【煨用皮】百合　白芜荑【防炒】人参【去芦头】川大黄【剉碎防炒】黄连【去须各三分】胡粉【三钱】丁香【三七粒】槟榔【一分】
　　右件药捣细罗为散每服用粥饮调下半钱日三服
　　地骨皮丸　治小儿脊疳渐渐黄瘦以手指击之背如鼔响脊骨髙是也此因妳热所致
　　地骨皮　紫参　黄蓍【剉】川大黄【剉碎防炒】郁李仁【汤浸去皮尖防炒各半两】龙胆【去芦头】子芩　枳殻【麸炒微黄去瓤】木香猪苓【去黒皮】海蛤【细研各分】
　　右件药捣罗为末炼蜜和丸如菉豆大每服以温水研下五丸日三服量儿大小加减服之常得防利为効
　　杀疳丸　治小儿脊疳日渐羸瘦腹中有虫
　　没石子　瓜蒂　鹤虱【并细研各半两】蟾头【炙令焦黄】芦荟青黛【并细研各半两】麝香【细研】腻粉【研入各一分】
　　右件药捣罗为末以糯米饭和丸如黍米大每服以粥饮下五丸日三服量儿大小以意加减
　　芦荟丸　治小儿脊疳腹内有虫上攻背膂脊骨渐髙肌体羸瘦
　　芦荟　青黛　朱砂　麝香【各细研】熊胆【研入】胡黄连【去须】贯众　地龙【防炒】黄连【去须】蝉殻【防炒去足】雷丸【各半两】虾防【一枚涂酥炙令焦黄】
　　右件药捣罗为末用蜗牛肉研和丸如麻子大每服以粥饮下五丸日三服量小儿大小增减服之
　　青黛丸　治小儿脊疳四肢瘦弱腹胀壮热头髪干疎时时烦渇脊骨如锯
　　青黛　朱硃【各细研】夜明砂【防炒】定粉【各一分】蟾酥【研入】熊胆【细研】羊角【屑】犀角【屑各半分】黄连【半两去须】麝香【一钱细研】
　　右件药捣罗为末用软饭和丸如菉豆大每一嵗以粥饮下二丸
　　第五脊疳十指爪甲痒痛头髪焦干肚腹虚明脊骨如锯时时下利状如青淀或脓或血硃砂丸
　　天灵盖【炙一个】柴胡　白术　麝香【各一钱】槟榔【一个】
　　右件枣肉为丸如麻子大每服三丸米饮枣汤下
　　朱氏治小儿脊疳泻血不止方
　　定粉　好醋　头髪【少许剪碎】
　　右件为团塼衬火煅通赤细研米饮下半钱
　　荘氏治小儿乆下血不止谓之厯脊疳方
　　用穿山甲米醋浸炙为末每服一钱米饮调下食空服
　　脑疳胎中素挟风热生下乳哺越常头皮光急满头饼疮脑热如火髪结如穗徧身多汗顋肿髙是也仙人水鉴小儿三嵗已下多睡卧合面在地者便是脑中疳气宜服此方
　　黄葵花　菊花　釜下墨　硝石　栢叶【各等分】
　　右为散吹入鼻中永不合面卧地也吹鼻中有恶物似泥泄数条即便是脑中疳气此是杀人之本
　　小儿脑疳乳母宜服此方
　　栢叶　松叶　黄葵花　鼓子花　鼈甲　虎骨槟榔　大黄【各二两】
　　右并生为末与醋三升煎膏丸如菉豆大每日空心饮下三丸効
　　药性论治小儿脑疳方
　　右研芦荟不以多少为细末每用少许吹鼻中杀脑疳鼻中痒
　　圣惠牛黄丸　治小儿脑疳身热髪枯
</div>
    <div class="pagination">
<a href="证治准绳_page265.html">上一页</a><span>...</span><a href="证治准绳_page261.html">261</a><a href="证治准绳_page262.html">262</a><a href="证治准绳_page263.html">263</a><a href="证治准绳_page264.html">264</a><a href="证治准绳_page265.html">265</a><span class="current-page">266</span><a href="证治准绳_page267.html">267</a><a href="证治准绳_page268.html">268</a><a href="证治准绳_page269.html">269</a><a href="证治准绳_page270.html">270</a><a href="证治准绳_page271.html">271</a><span>...</span><a href="证治准绳_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
