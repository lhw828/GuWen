<!DOCTYPE html>
<html>
<head>
    <meta charset="UTF-8">
    <title>外台秘要 - 第 274 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 274 页/共 398 页</h1>
    <div class="content">　　猪胰着热酒中以洗之，即瘥。（深师集验同云无酒用汤亦佳出第二十四卷中）

　　卷第二十九

　　手足逆胪及瘃坏方二首

　　范汪疗手足指逆胪方。

　　真珠（一分） 干姜（二分）

　　上二味捣末，以涂疮指上，日三。（千金深师同）

　　深师疗冬月冒涉冻凌，面目手足瘃坏，及始热痛欲瘃者方。

　　蜀椒（二分） 芎 （二分） 白芷 防风（各分） 姜（一分一作盐）

　　上五味以水四升煎令浓，以洗之。（出第二十九卷中）

　　卷第二十九

　　疣目方一十九首

　　肘后疗疣目方。

　　月晦日夜，于厕前取故草二七茎，茎研二七过，粉疣目上讫，咒曰，今日月晦疣惊，或明日朝乃弃，勿反顾之。

　　又方取亡人枕若席物，以二七拭之，亡人近，弥易去也。（并出第五卷中）

　　集验疗去疣目方。

　　七月七日以大豆一合，拭疣目上三过讫，使病疣目人种豆，着南向屋东头第二 中，豆生四叶，以热汤沃杀，疣目便去矣。（千金肘后范汪同）

　　又方取松柏脂合和涂其上，一宿即不知处。（千金同）

　　又方作艾炷着疣目上灸之，三炷即除。（范汪千金同）

　　又方以石硫黄突疣目上六七过。除。（千金同）

　　千金去疣目方。

　　取月十五日月正中时望月，以秃苕帚扫疣目上三七遍，瘥止。

　　又方以猪脂痒处揩之，令少血出，即瘥，神验不可加也。

　　又方以苦酒渍锻石六七日，取汁点疣上，小作疮即落。

　　又方杏仁烧令黑，研如膏涂之，令瘥止。

　　又方以牛涎数涂之，自落。（并出第二十四卷中）

　　崔氏疣目方。

　　取月尽日平旦井花水，月生一日煮作汤，灶突北面南自洗，咒曰，日尽水，月初汤，灶突北，千疣死，百疣亡，凡七度洗及咒，甚良。

　　又方先布纸一张于床上，即以笔点疣一下，还点纸一下无问多少，皆一一点，每点即咒曰，纸亦烂，疣亦散，点一遍讫，乃深埋点纸于屋溜下，久当疣散。

　　又方以蜘蛛网丝绕缠之，自落良。

　　又方盗取一 酒醋以摩疣上，咒曰，疣疣不知羞，一 酒醋洗你头，急急如律令，咒满七遍，久即自愈。（并出第四卷中）

　　张文仲疗手足忽生疣目方。

　　蒴 赤子 使坏，疣目上涂之，即去。（范汪同）

　　又方以盐涂疣上，令牛舐之，不过三度。（出第五卷中）

　　近效疗疣子法。

　　以墨涂之，不过五度即瘥。

　　又方以屋溜下水涂疣上。（韦给事方）

　　卷第二十九

　　去黑子方二首

　　集验去黑子及赘方。

　　生藜芦灰（五升） 生姜灰（五升） 锻石（二升半）

　　上三味合和令调，蒸令气溜，取甑下汤一斗，从上淋之尽汤取汁，于铁器中煎减半，更闹火煎灰煎救急去黑子方。

　　夜以暖浆水洗面，以布揩黑子令赤痛，挑动黑子，水研白旃檀取浓汁以涂黑子上，旦又

　　卷第二十九

　　疣赘疵黑子杂疗方六首

　　深师灰煎，疗瘤赘瘢痕疵痣，及痈疽恶肉等方。

　　锻石（一斗五升） 湿桑灰（四斗） 柞栎灰（四斗）

　　上三味合九斗五升，以沸汤令 调湿，纳甑中蒸之，从平旦至日中，还取釜中沸汤七斗，合甑三淋之，澄清纳铜器中，煎令至夜，斟量余五斗汁，微火徐徐煎，取一斗，洗乱发干药药人又疗疣赘方取速读子熟时坏破之，以涂其上便落。（并出第二十九卷中）

　　千金疗皮中紫赤疵痣靥秽方。

　　干漆（熬） 雌黄 矾石（各三两熬） 巴豆（五十枚） 炭皮（一斤） 雄黄（五两）

　　上六味为散，以鸡子白和，涂故绵贴病上，日二易之即除。（深师加莽草三两余同出第二十四卷中）

</div>
    <div class="pagination">
<a href="外台秘要_page273.html">上一页</a><span>...</span><a href="外台秘要_page269.html">269</a><a href="外台秘要_page270.html">270</a><a href="外台秘要_page271.html">271</a><a href="外台秘要_page272.html">272</a><a href="外台秘要_page273.html">273</a><span class="current-page">274</span><a href="外台秘要_page275.html">275</a><a href="外台秘要_page276.html">276</a><a href="外台秘要_page277.html">277</a><a href="外台秘要_page278.html">278</a><a href="外台秘要_page279.html">279</a><span>...</span><a href="外台秘要_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
