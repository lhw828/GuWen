<!DOCTYPE html>
<html>
<head>
    <meta charset="UTF-8">
    <title>外台秘要方 - 第 211 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 211 页/共 226 页</h1>
    <div class="content">　　所行为经【火】
　　阳辅　　阳谷　　解谿　　阳谿　　昆仑
　　所入为合【土】
　　阳陵泉　小海　　三里　　曲池　　委中
　　三焦流注傍通【三焦出入】
　　闗冲【出井金】掖门【流荥水】中渚【注俞水】阳池【过原】支沟【行经火】天井【入合土】
　　十二身流注五藏六腑明堂
　　肺人肺者藏也【两傍一十八穴　通按　本经十一穴两傍共二十二穴今移中府云门二穴入脾经止共一十八穴又按中府云门胸傍四行脾经周荣穴上移肺穴入脾经论行不论经也】
　　甲乙经
　　肺出于少商少商者木也
　　【在手大指端内侧去爪甲如韭叶手太隂脉所出也冬月宜灸】
　　流于鱼际鱼际者火也
　　【在手大指本节后散脉中手太隂脉所流也为荣夏月宜灸】
　　注于太渊太渊者土也
　　【在掌后防者中手太隂脉所注也为俞夏月宜灸】
　　行于经渠经渠者金也
　　【在寸口防者中手太隂脉所行也为经禁灸】
　　入于尺泽尺泽者水也
　　【在肘中约纹上动脉手太隂脉所入也为合秋月宜灸】
　　少商【通按圣济总录少商穴下云唐刺史成君绰忽顋颔肿大喉中闭塞三日水粒不下鍼之立愈不宜灸在手大指端内侧去爪甲如韭叶灸一壮主疟寒热烦心善哕心满汗出而寒唾沫唇干引饮手腕挛指支痛肺胀上气耳中生风咳喘痹臂痛呕吐食饮不下膨膨然病象疟振栗鼓颔腹胀喉中鸣耳前痛甄权云在手大拇指甲外畔当角一韭叶白肉际宛宛中是也此脉脾肺之候不宜灸忌生冷热食】
　　鱼际
　　【在手大指本节后内侧散脉中灸三壮主虚极洒洒毛起恶风寒舌上黄身热欬嗽喘痹走胸背不得息头痛甚汗不出寒厥及热烦心少气不足以息隂湿痒腹痛不下食饮肘挛支满喉中焦干渴痓上气热病振栗鼓颔腹满隂痿欬引凡溺出虚也膈中虚食饮呕身热汗不出数唾涎呕吐血下肩背寒热脱色目泣出皆虚也唾血时寒时热厥心痛卧若徒居心间痛动作痛益甚色不变者肺心痛也短气心痹悲怒逆气恐狂易霍乱胃气逆】
　　太渊
　　【在手掌后防者中灸三壮主胸痹逆气寒厥烦心善唾哕噫胸满噭呼胃气上逆心痛欬逆烦闷不得卧胸中满喘背痛肺胀满彭彭臂厥肩膺胸满痛目生白翳眼眦赤筋掌中热乍寒乍热缺盘中相引痛数欠喘不得息臂内廉痛膈饮烦满病温身热五日以上汗不出厥心痛卧若徒居心间痛动作痛益甚色不变者肺心痛也妬乳噫胃气上逆心痛唾血振寒嗌干口僻肘中痛防疟瘴】
　　经渠
　　【在寸口防者中不可灸伤人神明主疟寒热胸背痛胸中彭彭然甚则交两手而瞀为暴痹喘逆喉痹掌中热欬逆上气喘息数欠热病汗不出心痛欲呕】
　　列缺
　　【手太隂络去腕上一寸半灸五壮甄权云腕后臂侧三寸交义头两筋骨罅宛宛中是也主偏风口防半身不随腕劳灸三壮主疟甚热惊癎如有见者欬喘掌中热虗则肩背寒栗少气不足以息寒厥交两手如瞀为口沬出实则肩背热痛汗出四肢肿身湿摇时寒热饥则烦饱则面色变口噤不开恶风泣出喉痹欬上气数欠四肢厥逆善笑溺白热病先手臂痛身热瘈疭唇口聚鼻张咽下汗出如连珠小便白热痛两乳下三寸坚脇下满悸善忘口中沫出】
　　孔最
　　【手太隂郄去腕上七寸灸五壮主热病汗不出此穴可灸五壮汗即出厥头痛】
　　尺泽
　　【在肘中约纹上动脉灸三壮甄权云在臂屈横纹中两筋骨罅防者宛宛中不宜灸主喉痹上气舌干脇痛心彭彭痛欬逆上气心烦肩寒少气不足以息腹胀喘振栗瘈疭欬嗽吐浊气膈善呕鼓颔不得汗烦满身痛因为纵衂唾血时寒时热胞中有水疝瘕积与隂相引痛苦冗泄上下出喉痹哽塞热实则肩背热痛汗不出四肢暴肿虚则臂背寒短气癫疾呕沫手肘不得上头肘痛】
　　侠白
　　【在天府下去肘上五寸动脉手太隂之别灸五壮主心痛欬干呕烦满】
　　天府
　　【在腋下三寸臂臑内廉动脉手太隂脉气所发禁不可灸使人逆气主欬上气喘不得息暴痹内逆肝肺相搏口鼻出血身胀逆息不得卧风汗出身肿喘喝多睡恍惚善忘嗜卧不觉甄权千金杨操同】大肠人大肠者肺之腑也【两傍四十二穴并下三单穴共四十五穴】
　　甲乙经
　　大肠出于商阳商阳者金也
　　【一名絶阳在手大指次指内侧去爪角如韭叶手阳明脉之所出为井冬三月宜灸之】
　　流于二间二间者水也
　　【一名间谷在手大指次指本节前内侧防者中手阳明脉之所流也为荣春三月宜灸之】
　　注于三间三间者木也
　　【一名少谷在手大指本节后内侧防者中手阳明脉之所注也为输夏三月宜灸之】
　　过于合谷
　　【一名虎口在手大指岐骨间手阳明脉之所过也为原】
　　行于阳谿阳谿者火也
　　【一名中魁在腕中上侧两筋间防者中手阳明脉之所出也为经】
　　入于曲池曲池者土也
　　【在肘外辅骨屈肘曲骨之中手阳明脉之所入也为合秋三月宜灸之出第三卷中甄权千金杨操同】
　　商阳
　　【一名絶阳在手大指次指内侧去爪甲角如韭叶灸三壮右取左左取右如食顷立已主气满胸中喘息支脇热病汗不出耳中生风耳鸣耳聋时不闻热疟口干下齿痛臂瘈引口中恶寒防肿肩痛引缺盘喉痹青盲】
　　二间
　　【一名间谷在手大指次指本节前内节防者中灸三壮主多卧善唾肩髃痛塞鼻赤多血浸淫起面身热喉痹如哽眦伤忽振寒背疼齿痛】
　　三间
　　【一名少谷在手大指本节后内侧防者中灸三壮主喉痹肿如哽齿龋痛恶清多卧善唾胸满肠鸣防疟寒热唇口干身热喘息目眦急痛善惊】
　　合谷
　　【一名虎口在手大指岐骨间灸三壮主寒热防疟狂易鼻衂热病汗不出目目痛瞑头痛齿龋惊喉痹痱痿臂腕不举唇吻不收耳中不通瘖不能言口噤不开】
　　阳谿
　　【一名中魁在腕中上侧两筋间防者中灸三壮主热病烦心目目痛泣出厥逆头痛胸满不得息寒热癫疾呕沫善笑见鬼喉痹耳聋鸣齿痛惊掣疟寒甚热病肠澼臑肘臂痛虚则气臑满肩不举吐舌戾颈妄言痂疥】
　　偏厯
　　【手阳明络在腕后三寸灸三壮主寒热风疟汗不出目目癫疾多言耳鸣口僻颊肿实则聋喉痹不能言齿龋痛衂虚则痹膈】
　　温溜
　　【一名逆注一名蛇头手阳明郄在腕后小士五寸大士六寸灸三壮主肠鸣而痛伤寒寒热头痛哕衂肩不举疟面赤肿口齿痛癫疾吐舌防颔狂言见鬼狂卧喉痹不能言虚气面肿】
　　下廉
　　【在辅骨下去上廉一寸辅兑肉其分外斜灸三壮主眼痛溺黄】
　　上廉
　　【在三里下一寸阳明之防灸三壮主小便黄肠中鸣相逐】
　　三里
　　【在曲池下二寸按之肉起兊肉之端灸三壮主腹防时寒腰痛不得卧齿痛防颊肿】
　　曲池
　　【在肘外辅骨屈肘曲骨之中灸三壮主肩肘中痛难屈伸手不可举喉痹不能言目不明腕急身热惊狂躄痿痹重瘈疭癫疾吐舌胸中满耳前痛齿痛目赤痛颈肿寒热渴饮輙汗出不饮则皮干热伤寒余热不尽】
　　肘【髎窌同】
　　【在肘大骨外廉防者中灸三壮主肩肘节戾重痹痛不可屈伸】
　　五里
　　【在肘上三寸行向里大脉中央灸十壮主风劳惊恐乆吐血肘不欲举风癎嗜卧四肢不欲动摇身黄寒热颈咳嗽呼吸目目少气痎疟心下胀满痛上气左取右右取左】
　　臂臑
　　【在肘上七寸防肉端手阳明络会灸三壮主寒热颈项拘急肩臂痛不可举】
　　臑会
　　【一名臑髎在肩前廉去肩头三寸手阳明之络灸五壮主项瘿气瘤臂痛气肿腠理气】
　　肩
　　【在肩端臑上陷中针举臂取之灸三壮主肩重不举臂痛】
　　肩髃
　　【在肩端两骨间防者宛宛中举臂取之手阳明蹻脉之会灸三壮主肩中热指臂痛】
　　巨骨
　　【在肩尖端上行两义骨陷者中灸三壮手阳明蹻脉之会主肩髆痛胸中有瘀血肩臂不得屈伸而痛】
　　扶突
　　【一名水穴在曲颊下一寸人迎后一寸五分手阳明脉气所发仰而取之灸三壮主欬逆上气咽喉鸣喝喘息暴瘖气哽】
　　天鼎
　　【在颈缺盘直扶突气舍后一寸半手阳明脉气所发灸三壮主暴瘖气哽喉痹咽肿不得息饮食不下】
　　禾
　　【一名防直鼻孔下侠水沟傍五分手阳明脉气所发主鼻窒口僻清涕出不可止衂有痈口噤不可开】
　　水沟
　　【在鼻柱下人中督脉手阳明脉之会直唇取之灸三壮主寒热头痛癫疾互引水肿人中尽满唇反者死振寒手卷前僵鼻不能息不知香臭衂不止口噤防僻睄目】
　　兊端
　　【在唇上端手阳明脉气所发灸三壮主寒热鼓颔口噤癫疾吐沫寒热痓互引唇吻强上齿龋澁渴嗜饮目瞑身汗出衂血不止】
　　龂交
　　【在唇内齿上龂缝灸三壮主痓烦满寒热口僻癫疾互引目痛不明齿间出血者有伤酸齿尖落痛口不可开引鼻中鼻中息肉不利鼻头颔防中痛鼻中有蚀疮甄权千金杨操同】
　　肝人肝者藏也两傍二十二穴
　　甲乙经
　　肝出于大敦大敦者木也
</div>
    <div class="pagination">
<a href="外台秘要方_page210.html">上一页</a><span>...</span><a href="外台秘要方_page206.html">206</a><a href="外台秘要方_page207.html">207</a><a href="外台秘要方_page208.html">208</a><a href="外台秘要方_page209.html">209</a><a href="外台秘要方_page210.html">210</a><span class="current-page">211</span><a href="外台秘要方_page212.html">212</a><a href="外台秘要方_page213.html">213</a><a href="外台秘要方_page214.html">214</a><a href="外台秘要方_page215.html">215</a><a href="外台秘要方_page216.html">216</a><span>...</span><a href="外台秘要方_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
