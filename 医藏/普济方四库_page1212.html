<!DOCTYPE html>
<html>
<head>
    <meta charset="UTF-8">
    <title>普济方四库 - 第 1212 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1212 页/共 1812 页</h1>
    <div class="content">　　右以山芋子煮汁服之
　　治五痔病【出本草方】
　　右以麂肉熟同姜醋进大有效
　　治五痔止血【出本草方】
　　右以鸲鹆炙食之或为丸散饮食之
　　治五痔【出本草方】
　　右以榼藤烧成黒灰微存性米饮调服人多剔去肉作药瓢垂腰间
　　治五痔【出本草方】
　　右以榧实常如果食之愈过多则滑肠
　　治五野鸡病【出本草方】
　　右以橡斗子中仁碎为粉微熬水服一二匕一升合捣作两囊蒸之及热更互坐之益瘥
　　治五痔肛脱【出本草方】
　　右以死蛇一条指大者用屋湿地作坑烧蛇取有孔板覆坑坐上虫尽出
　　治痔疾【出本草方】
　　右用糯米粉和骆驼脂作煎饼服之空腹与服勿令病人知
　　治五痔【出本草方】
　　右取鹰爪及背烧为末和饮服之一方鹰之头烧灰和米饮服之
　　乌木丹　治臓毒肠风痔漏防血
　　右用古楮子初熟上生红子者用酽醋浸七日取出焙用四两苍术米泔浸五日取出去黒皮焙二两草乌头炮二两同为米醋为丸如梧桐子大毎服十五粒空心酒吞下米饮亦得
　　治五痔漏疮【出本草方】
　　右用棘针根煮汁洗棘针乃小刺也
　　又方
　　右用鸳鸯一只治如食法煮令极熟切以五味食之或作羮食亦得
　　又方
　　右用蛴螬捣烂傅上















　　普济方卷二百九十六
<子部,医家类,普济方>
　　钦定四库全书
　　普济方卷二百九十七　明　周王朱橚　撰痔漏门
　　痔漏【附论】
　　夫五痔之疾或出防乳或发寒热或生疮或痒痛或下血其证不一治之不早劳伤过度则毒气浸溃肌肉穿穴疮口不合时有脓血故成痔漏经曰痔久不差变为漏是也
　　膓风痔病者所发手太隂手阳明经以应动脉谓肺与大肠为表里主为道以行糟粕肠风痔疾有五种其证亦异盖隂阳气虚而痃腑踈风邪乗而热自生气湿邪热攻于膓中至使大便澁而燥热欝血热散而流溢冲浸渗肠里故以先血后便热在下先便后血热在上先血后便久而不愈乃作痔素问云因而饱食觔脉横解房室劳伤为痔风热不散谷气流溢于下部故令肛门肿满结如梅李核甚者变成漏也
　　方
　　猬皮丸【出济生方】治五肿痔漏
　　猪左足悬蹄【烧灰存性】猬皮【一枚烧灰存性】黄牛角腮【烧灰存性】贯众　槐角子【炮】雷丸　鸡冠花　槐花【炒】油髪灰黄茋【去芦】香白芷　当归【去芦酒浸】枳殻【去穰生用】参
　　黄连【去须】防风【去芦】鳖甲【醋炙各半两】麝香【别研半钱】
　　右为末米糊丸梧桐子大每服七十丸加至一百丸空心米饮下年髙虚热寒湿痔疾不宜服之
　　麝香猬皮丸　治肠风痔漏疼痛不止大便下血时举发
　　鸡冠花【八两微炒存性】牛角防【烧存性】管仲【去毛净】槐花【微炒】油髪灰　香白芷　当归　枳殻【去穰】参　黄连黄茋　防风【去芦半两】鳖甲【一钱用炙黄色】麝香【半钱别研】猬皮【烧存性用一个】诃子【去核五钱净微炒】猪左悬蹄【五十个烧存性】
　　右入麝香和米为丸梧桐子大每服三十丸至四十丸空心米饮下忌动风发病之物
　　内补丸【出圣恵方】治痔漏积年不瘥
　　黄茋【二分剉】槐花【一两微炒】苦参【半两剉】白桐叶【三分】龙骨【三分】狸睛【一对微炒】漏芦【半两】猬皮【一两炙黄色】篇蓄【半两】败酱【半两】木香　厚朴【一两去麤皮涂生姜汁炙令香熟】硫黄【一两细研】猪后悬蹄甲【一两煮黄焦】续断【半两】
　　右捣罗为末炼蜜和丸梧桐子大每服食前粥饮下二十丸
　　寸金锭子【出御药院方】治一切痔漏经久不可忍者
　　麝香　轻粉　硫黄　雄黄　雌黄　藤黄　砒霜　粉霜　黄丹【各二钱别研】黄漆　牡蛎　红藤根【各一两】
　　右为末烧陈米饭和匀捏如大子核每用一锭子絍在肛门内可深二寸许用定新砖毬儿两个烧赤醋内蘸过绵裹肛门外熨冷即易一个次日大便取下恶物立效
　　黄耆葛花丸【出宣明论】治肠中久积热痔漏下血疼痛黄茋　葛花　生地黄【焙】黄赤子　小豆花【各一两】大黄　赤芍药　黄芩　当归【各三两】猬皮【一个】梹榔　白蒺黎　皂角子仁【炒各半两】
　　右为末炼蜜丸梧桐子大毎服二十丸至三十丸桑白皮下食前槐子煎汤下亦得
　　内补散　治痔
　　人参　黄耆　当归【各二两】白芷　桔梗　川芎厚朴　官桂　防风　甘草【各一两】
　　右为末木香同上药为丸内痔外痔皆治一方用第胜药煎汤洗患处
　　鸡峰乌金散【出直指方】治痔漏
　　穿山甲　刺猬皮　猪牙皂角　黄牛角心【各碎炒黄】槐子　皂防刺　枳殻　贯众　牛角　阿胶【各等分再夹和】猬皮　山甲【同炒黒】
　　右为末毎一钱五分用胡桃肉研烂并调酒食前服大肠有热荆芥泡汤调下漏血不止当归煎汤调下
　　代赭石丸【出直指方】治痔变为漏脓血不止
　　代赭石【煆醋碎研】磁石【煮米醋数沸蘸七次研】牡蛎灰　龙骨【研】猬皮【煮焦】皂荚刺　赤石脂　川椒【焙】猪后蹄垂甲【烧各存性】木贼【焙】防风【炒】白矾【煆】
　　右等分细末神麯糊丸小豆大毎服五十丸食前艾并生姜汤下漏血处以熟艾橘和血蝎塞日三换
　　二矾丸【一名钓肠丸】治痔漏傍穿数宂脓不止并肠风脱肛等
　　洗痔方
　　黄连　黄芩　荆芥　蛇床子【各二两】侧栢叶【生四两】槐条　镜面草　蚵蚾草【各一握】黒豆【半合】甘草对【半两】葱【连须一握】
　　右新汲水熟煎倾盆内熏后通手洗
　　黄耆丸【一名黄耆枳殻煎丸出本事方】治逺年近日肠风痔漏熏痒结核成疮诸药不效
　　黄耆【蜜炙】枳殻【去白麸炒】葳灵仁【各二两】续断　槐角子【去芦】比矾【枯】当归【炒】干姜【一方作良姜】附子【炮】生地熟地黄【酒浸】连翘【炒半两】
　　右为末炼蜜丸梧桐子大米饮下三十丸进三服
　　枳殻荆芥散　治肠风痔漏并臓毒下血或肛疼痛荆芥　防风　苽蒌　木通　当归　皂角刺甘草　陈皮　茯苓　枳殻【各等分】
　　右为末毎服半两水一盏煎七分和滓空心温服后用
　　淋洗药
　　甘松　凤眼草　蒴藿【用根叶茎全】华葱【各等分】
　　右为末毎服用药一两水二碗煎至三五沸痛痒时澡洗
　　乌玉丹【一名黒玉丹出直指方】治丈夫妇人肠风痔漏着床大肠头疼不可忍者服此药不拘三四次见效初得此疾发痒疼痛谷道四周多生梗核此是痔如破是漏只下血是肠风皆因酒色滞气风毒饮食五事过度即成此疾人多以外医涂痔病在肠自有虫若不去根本则不除此药的有神效
　　椶榈　乱头髪【皂角水浄洗各二两】雷丸　芝麻【各一两】苦练根【二两半】猬皮　牛角腮【三两制洗净】乳香　麝香【各半两】猪蹄甲【后脚者四十九个洗净】
　　右除乳麝外用藏瓶或沙盒盛盐泥固济周回用火煅烟尽存性不可以太过便去火入乳麝再研细用酒打糊丸如梧桐子大空心食前胡桃酒下二三十丸杨氏方名椶榈丸添不蛀皂角一两半余同一方加槐角四两烧灰存性榼藤子一两二钱五分炒苦练根减一半牛角腮四两猪蹄甲用二十五个麝用二钱芝麻乳麝雷丸苦练根榼藤子不烧外余药各烧灰不用藏瓶每服五十粒荆芥茶或酒米饮任下
　　秦芁苍术汤【出衞生宝鉴】肠风痔漏者总辞也分则异若破者谓之痔漏大便不涩必作大痛此由风热乗食饱不通气逼大肠下而作也受病者燥气也为病者胃湿也胃刑大肠则化燥热之实胜附热而来是湿热风燥四气而合故大肠头成块者湿也作大痛者风也作大硬燥结者主病兼受火邪也去此四者其西方肺主诸气其体收下亦助病为邪须常破气药兼之治法全矣以剉汤与之其效如神
　　秦芁【一钱】当归【三钱酒浸】泽防【二钱】苍术【七分】防风【半钱】大黄【少许】黄蘗【五分酒洗】槟榔【二分】皂角【烧存性去皮一钱】桃仁【汤洗去皮钱】
　　右将槟榔桃仁皂角仁另为末外防咀都作一服水五盏去滓入槟榔等三味再煎去滓空心服一方青皮五分木香三分同煎病大者再服而愈生冷硬物冷茶之类及酒食大面料干姜之类犯之其药不效如有白脓加白葵花去蕚青皮半钱不去白入正药中同煎又用木香三分为细末同槟榔等三味再上火同煎依上法服饵古人治此疾多以嵗月除之此药一服立愈若病大者再服而愈
　　榼藤子丸【出御药院方】治风癖下血痔漏结核疼痛
　　榼藤子【一个重七钱酥炙和皮用】茴香【炒】皂角刺【烧存性】猬皮【烧存性】枯白矾　白附子【炮】枳殻【麸炒去穰】樗皮【焙干各半两】乳香【二钱】
　　右为末醋面糊丸梧桐子大毎服四五十丸温酒食前服如有痔疮疼痛醋研五七丸津唾涂患处
　　木香厚朴汤【出宣明论】治痔漏脱肛肠胃冷脇虚胀不思饮食
　　木香　陈皮　桂心　桃仁　厚朴【各一两】肉豆蔲赤石脂【各半两】大附【三两炮】皂角子【二两去皮子酥炙黄】
　　右为末毎服二钱温粥饮调下食前
　　神丹【出危氏方】治肠风痔漏
　　刺胃皮【一个制鉄器中炒黒色为度】皂角刺【半两烧灰存性】硫黄　【研】猪牙角【半两去黒灰涂蜜炙】白矾　枳殻【剉碎炙】黄耆【蜜炙赤】附子【除去皮各半两】白鸡冠花【一两】
　　右为细末酒煮糊为丸梧桐子大毎服七丸至十丸空心食前温酒下不饮酒者米饮下久年漏痔服至三四十日肉满平安诸痔服之即自消外痔用药十丸同硃砂细碾蜜调涂之常服永除根本若服药觉热加白鸡冠子一两五钱或二两更加三五丸服之臓腑自调匀也
　　治痔漏翻花防血【出经騐良方】
</div>
    <div class="pagination">
<a href="普济方四库_page1211.html">上一页</a><span>...</span><a href="普济方四库_page1207.html">1207</a><a href="普济方四库_page1208.html">1208</a><a href="普济方四库_page1209.html">1209</a><a href="普济方四库_page1210.html">1210</a><a href="普济方四库_page1211.html">1211</a><span class="current-page">1212</span><a href="普济方四库_page1213.html">1213</a><a href="普济方四库_page1214.html">1214</a><a href="普济方四库_page1215.html">1215</a><a href="普济方四库_page1216.html">1216</a><a href="普济方四库_page1217.html">1217</a><span>...</span><a href="普济方四库_page1213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
