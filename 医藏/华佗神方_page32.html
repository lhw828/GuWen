<!DOCTYPE html>
<html>
<head>
    <meta charset="UTF-8">
    <title>华佗神方 - 第 32 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 32 页/共 81 页</h1>
    <div class="content">　　卷五

　　五○三二·华佗治骨瘤神方

　　骨瘤生于皮肤之上，按之如有一骨，生于其中，不可外治。宜用：乌贼鱼骨一钱 白石英二分 石硫黄二分 钟乳三分 紫石英二分 干姜一钱 丹参八分琥珀一钱 大黄一钱 附子三分 朝燕屎一钱 石矾一钱水煎服，十剂全消。

　　卷五

　　五○三三·华佗治石瘤神方

　　石瘤亦生于皮肤之上，按之如石之坚，不觉痛苦，治法同骨瘤。

　　卷五

　　五○三四·华佗治气瘤神方

　　气瘤无痛无痒，时大时小，随气为消长，气旺则小，气弱反大，气舒则宽，气郁则急。

　　治法必须补其正气，开其郁气，则瘤自散。方用：沉香一两 木香二两 白芍四两 白术八两 人参二两 黄 八两 枳壳一两 槟榔一两，茯苓四两 香附二两 附子五钱 天花粉四两各为细末，蜜为丸，每日服三钱，一料全消。

　　卷五

　　五○三五·华佗治五疔神方

　　疔疮之生，膏粱人居其半，皆因营养过度，火毒外发所致。名称虽有多种，地位亦无一定。其实可赅之为心、肺、肝、脾、肾五种；即色赤者为心疔，色白者为肺疔，色青紫者为肝疔，色黄者为脾疔，色黑者为肾疔也。初起时可用：紫花地丁一两 甘菊花一两水煎服，六剂痊愈。外用：丝瓜叶十片 明矾 雄黄（末）各二钱捣丝瓜叶极烂，取汁调二味末，以鸟羽敷疔上，随干随润，数日即消。或以：白菊花叶连根捣汁一杯，沸酒冲服，毒甚者须多服。渣敷患处，留头不敷。覆被令汗出，其毒自散。

　　无时可用甘白菊花四两代之，少则不效。

　　卷五

　　五○三六·华佗治疔疮出血神方

　　饮真麻油一大碗即止，或用菜籽油亦效。

　　卷五

　　五○三七·华佗治疔疮走黄神方

　　其原因为食豚肉所致，患此者多不知。宜以：芭蕉根捣汁，服之即解。

　　卷五

　　五○三八·华佗治疔疮不破神方

　　蝉衣 僵虫上等份为末，醋调敷四围，候根出，拔去，再涂即愈。

　　卷五

　　五○三九·华佗治疔根不出神方

　　铁粉一两 轻粉一钱 麝香少许上为末，针画十字，以点药入内，醋调面糊敷之，极效。

　　卷五

　　五○四○·华佗治红线疔神方

　　红线疔属心疔类，其形缕缕如丝线，周身缠绕，如在手足上，则入心即死。宜用松针刺去其血，忌食热物。或以：白菊花根叶 雄黄钱许 蜒蚰二条共捣极烂，从疔头敷至丝尽处为止，以绢条裹紧，越缩即消。

　　又此疔生于足者延至脐，生于手者延至心，生于唇面者延至喉，亦皆死。急用针或磁锋，刺破其红丝尽处，使出血，以浮萍嚼涂刺处，用白矾捣末，包裹于捣烂葱白中（约三钱）吞下，再饮葱酒一、二杯，覆被静卧，汗出即愈。

　　卷五

　　五○四一·华佗治乌茄疔神方

　　农家浇粪于地，为烈日蒸晒，人跣足行其上，受其热毒，足趾肿痛，似溃非溃。即以鸭羽煎汤合皂矾洗之，立愈。

　　卷五

　　五○四二·华佗治刀镰疔神方

　　疔头如韭叶，长一二寸，色紫黑，忌针刺。急用：明矾三钱（研末） 葱白七个（捣烂）

　　分为七剂，每剂以热酒送下，服下即卧，覆被取汗。如无汗，须再服葱白，外涂以溏鸡粪，迟则不治。

　　卷五

　　五○四三·华佗治羊毛疔神方

　　初起时头痛发寒热，前心后背有红点，形类疹子。宜先针刺破，取出羊毛，再以明矾末三钱，用青布包紧，蘸热酒于前心疮上一、二寸外，周遭擦之，渐见疮眼，其毛即奔至后背，仍根据前法擦于后背部，将羊毛拔置布上，即埋入土中。内用：紫花地丁一两 金银花三两 白矾 甘草各三钱水煎服。

　　卷五

　　五○四四·华佗治蛇头疔神方

　　生于手指尖，肿若蛇头。痛楚连心，寒热交作。初起时急用：雄黄 朴硝等分研末，以豚胆汁少许加香油调涂。或内服蟾酥丸，汗之。

　　蟾酥丸制法如下：蟾酥二钱（酒化） 轻粉五分 枯白矾 寒水石（ ）铜绿、胆矾 乳香 没药 麝香各一钱雄黄一钱 朱砂三钱 蜗牛二十一个于端午日午时，在净室中，先将蜗牛研烂，同蟾酥和匀稠粘，再将各药研末，与蜗牛蟾酥相和为丸，如绿豆大。每服三丸，用葱白五寸，患者自嚼烂，吐于男左女右手心，包药在内，无灰热酒送下，覆被静卧，至发汗为止。甚者再进一服。

　　卷五

　　五○四五·华佗治蛇眼疔神方

　　生于指甲两旁，治法同上。

　　卷五

　　五○四六·华佗治蛇背疔神方

　　生于指甲之下，治法同上。

</div>
    <div class="pagination">
<a href="华佗神方_page31.html">上一页</a><span>...</span><a href="华佗神方_page27.html">27</a><a href="华佗神方_page28.html">28</a><a href="华佗神方_page29.html">29</a><a href="华佗神方_page30.html">30</a><a href="华佗神方_page31.html">31</a><span class="current-page">32</span><a href="华佗神方_page33.html">33</a><a href="华佗神方_page34.html">34</a><a href="华佗神方_page35.html">35</a><a href="华佗神方_page36.html">36</a><a href="华佗神方_page37.html">37</a><span>...</span><a href="华佗神方_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
