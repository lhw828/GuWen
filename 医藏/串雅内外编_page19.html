<!DOCTYPE html>
<html>
<head>
    <meta charset="UTF-8">
    <title>串雅内外编 - 第 19 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>串雅内外编 - 第 19 页/共 39 页</h1>
    <div class="content">　　单方外治门

　　赤小豆四十九粒为末，用水调涂，无不愈者。但其性粘，干则难捣，入苎根末少许，则不粘矣，此法尤佳。

　　串雅内编 卷四

　　单方外治门

　　此症发于脚趾，渐上至膝，色黑，痛不可忍，逐节脱落而死。亦有发于手上者。土蜂窠研细，用陈醋调搽，应手而愈。

　　串雅内编 卷四

　　单方外治门

　　鸡子开一孔，将指套入内，待蛋化水，又换一个。如此三枚而已。天蛇痛臭甚者，黑豆生研末，入茧内笼之。

　　串雅内编 卷四

　　单方外治门

　　如蛇出数寸者。硫黄末一两，肉上敷之，即缩。

　　串雅内编 卷四

　　单方外治门

　　黄葵花子研末，酒冲服一粒则一头破，两粒则两头破，神效异常。

　　串雅内编 卷四

　　单方外治门

　　长柄葫芦烧存性，研末，擦之，以消为度。

　　串雅内编 卷四

　　单方外治门

　　以刀刺破疮，挤丝瓜叶汁擦之，蛆出尽，便绝根矣。

　　串雅内编 卷四

　　单方外治门

　　佛手、山药捣烂敷患处，但围四周露出头，次日即出脓消去，最验。

　　又方，名一醉消：石膏 红，出火毒，研细。每服三钱，温酒下，尽醉为度，睡觉再进一服。

　　庚生按：一醉消方须量人虚实用之，不可轻投。予尝以杨氏秘方试之，甚效，较此稳妥也。方用泥鳅一尾，捣极烂，入生豆浆搅匀，涂敷患处即消。此方兼治肿毒初起。

　　串雅内编 卷四

　　单方外治门

　　秋月冷露茄子裂开者，阴干烧存性，研末。水调涂之即愈。

　　串雅内编 卷四

　　单方外治门

　　肉中忽生暗子，如粟豆大者，如梅李或赤或黑或青或白。其中有核，核有深根，紫黑色，能烂筋骨，毒入脏腑即死。宜灸暗上百壮，以酸模叶敷其四面，防其长也。内服葵根汁，其毒自愈。

　　串雅内编 卷四

　　单方外治门

　　疮肿黄水浸淫相染，五指俱烂，渐上至腿脚，泡浆四起，如火烧疮，日夜怪憎，医不能疗。绿矾石五两，烧研末，色如黄丹，收之。每以盐汤洗拭，用药末浓敷之。再以软帛暖裹，当日即脓断疮干。每日一遍，用盐汤洗濯，有脓处务使洗净，敷药，其结痂处不须近。但有急痛者涂酥少许令润，五日即觉痂起，根据前洗敷十日，痂渐剥尽，软处或更生白脓泡，即擦破敷之，自瘥神效。

　　串雅内编 卷四

　　单方外治门

　　香樟木打碎煎汤，每日早晚温洗三次，即愈。

　　串雅内编 卷四

　　单方外治门

　　围诸般肿毒。柳枝尖头拾数斤，入锅内熬膏，如砂糖样。加蜜半斤熬收，以瓷器贮用。

　　串雅内编 卷四

　　单方外治门

　　蜗牛数十条洗之，二次即愈，此方神妙。

　　庚生按：癞头用蜗牛洗固有效，然不及用壳虾白糖同捣烂于剃头后敷之神验。但敷后痒不可当，切不可搔，待其结痂自落即痊。如或未净，再敷一、二次，无不痊也。历试多人，皆验。

　　串雅内编 卷四

　　单方外治门

　　整五倍子入砂锅炒黄为末，以好醋调膏，摊敷患处，易六、七次即愈。不论新旧俱验。

　　串雅内编 卷四

　　单方外治门

　　吴茱萸末醋调，贴两足心，过夜即愈，盖引热下行也。

</div>
    <div class="pagination">
<a href="串雅内外编_page18.html">上一页</a><span>...</span><a href="串雅内外编_page14.html">14</a><a href="串雅内外编_page15.html">15</a><a href="串雅内外编_page16.html">16</a><a href="串雅内外编_page17.html">17</a><a href="串雅内外编_page18.html">18</a><span class="current-page">19</span><a href="串雅内外编_page20.html">20</a><a href="串雅内外编_page21.html">21</a><a href="串雅内外编_page22.html">22</a><a href="串雅内外编_page23.html">23</a><a href="串雅内外编_page24.html">24</a><span>...</span><a href="串雅内外编_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
