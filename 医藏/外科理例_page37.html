<!DOCTYPE html>
<html>
<head>
    <meta charset="UTF-8">
    <title>外科理例 - 第 37 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 37 页/共 65 页</h1>
    <div class="content">　　若脉洪数而痛者。宜人参败毒散。（六四）有毒自手足起至遍身作痛。或颈项结核如贯珠。此风湿流气之症。宜加减小续命。及独活寄生汤。（七六）

　　一人年逾五十。筋骨痿软。卧床五年。遍身瘙痒。午后尤甚。治以生血药。痒渐愈。痿少可。更以加味四斤丸治之。调理谨守。年余而痊。（此凭症也。）

　　或曰。热淫于内。药用温补。何也。盖因血衰弱不能养筋。筋缓不能自持。阳躁热淫于内。宜养阳滋阴。阳实则水升火降矣。

　　卷七

　　疮疥一百四十三

　　瘙痒或脓水浸淫者。消风除湿。

　　痒痛无脓者。祛风润躁。

　　瘙痒或疼。午后尤甚者。益阴降火。

　　痛。大便秘涩者。滋阴泻火。

　　搔起白屑。耳作蝉鸣者。祛风清热。

　　一妇患此作痒。脓水不止。脉浮无力。以消风散（八十）四剂少愈。再四生丸（八六）月余而平。（此凭症脉也。）

　　一人痒少痛多。无脓水。以芩、连、荆、防、山、栀、薄荷、芍药、归身、治之而愈。

　　（此凭症也。）

　　一妇作痒。午后尤甚。以当归饮子数剂少愈。更以人参荆芥散数剂而安。（此凭脉症也一人久而不愈。搔起白屑。耳作蝉声。以四生散数服痒止。更以当归饮子数剂而痊。（一人下体居多 痛。日晡尤甚。腿腕筋紫而胀。就于紫处刺去瘀血。以四物加芩连四剂而安。在上体若。臂腕筋紫胀。亦宜刺去其血。以前汤加柴胡黄芩即愈。（此凭症也。）

　　一人搔痒成疮。日晡痛甚。以四物加芩、连、荆、防数剂而止。更以四物加蒺藜、何首乌、黄 二十剂而愈。（此凭症也。）

　　一人头目昏眩。皮肤瘙痒。搔破成疮。以八风散治之而愈。

　　一人患疮疥多在两足。午后痛甚。腿腕筋紫而胀。脉洪大。此血热也。于紫处砭去毒血以四物加芩、连。柴胡、地骨皮而愈。（此凭脉症也。） 如手臂有疮。臂腕筋紫。亦宜砭之。老弱人患此作痛。须补中益气汤加凉血药。

　　一儿周岁。先头患疮疥。渐至遍身。久而不愈。用四物汤（九）加防风、黄芩、升麻。外搽毒药散。月余而愈。（此凭症也。）

　　一小儿疮毒不愈。或愈而复发。皆因母食炙爆辛辣。或有热。宜先治母热。若小儿不能服药者。就于母药中加漏芦煎服。儿疮亦愈。

　　一儿头面生疮数枚作痒。疮痂累积。名曰粘疮。以枯矾、黄丹等分。麻油调搽。更服败毒散而愈。（此凭症也。）

　　一人腿生湿疮。数年不愈。尺脉轻诊似大。重诊无力。此肾虚风邪袭之而然。名曰肾。以四生散治之。彼不信。自服芩连等药。遂致气血日弱。脓水愈多。形症愈惫迨二年。复请予治。仍用前药而愈。（此凭症脉也。）

　　失肢体有上下。脏腑有虚实。世人但知苦寒之药能消疮毒。不知肾脏风因肾不足所致。

　　以蒺藜为主。黄 为臣。白附子独活为佐使。再若服败毒等药。则愈耗元气。促之死矣。

　　一人 痛发热。脉浮数。以人参败毒散（六四）四剂少愈。更以当归饮子数剂而愈。（此凭脉症也。）

　　一人遍身作痒。搔破成疮。出水。脉浮数。此手足阳明经风热所致。以人参败毒对四物九）加芩连。外以松香一两。枯矾五钱。轻粉三钱为末。麻油调敷。月余而愈。（此凭症也。

　　一儿头面胸腹患水疮数枚。溃而成疮。此风邪乘于皮肤也。名曰瘭疮。饮荆防败毒散。

　　（七）更以牛粪烧存性。为末敷之而愈。（此凭症也。）

　　瘭疽为患最毒。形如粟许。大者如栗。患无常处。多在手指。溃而出血。用南星、半夏、白芷末敷之。重者见骨。或狂言烦闷。

　　一儿鼻下生疮。不时揉擦。延及两耳诸药不效。服芦荟丸。搽松香、绿豆末而愈。

　　一人湿热下注。两腿生疮。以人参败毒散加苍术、黄柏、服之。外贴金黄散。（此凭症一人 痛。寒热便秘。脉数有力。以防风通圣散二剂少愈。更荆防败毒散（七）加黄芩、山栀。四剂而愈。（此凭症也。）

　　有患此但脉沉实。以前药加大黄渐愈。再服人参败毒散而平。（此凭脉也。）

　　一僧患疮疥自用雄黄、艾叶等药。燃于被中熏之。翌日遍身 肿。皮破水出。饮食不入。予投以解药不应而死。

　　又有患此久而不愈。以船板灰存性一两。轻粉三钱为末。麻油调贴。更以知母、黄柏、防己、龙胆、茯苓、归、弓、 、术服之而愈。

　　大凡下部生疮虽属湿热。未有不因脾肾虚而得之。

　　一人两腿生疮。每服败毒散则饮食无味。反增肿胀。此脾虚湿热下注也。以六君子加苍术、升麻、酒炒芍药服之。以黄蜡、麻油各一两、轻粉三钱为膏贴之而愈。（此凭症也。）

　　两腿生疮作痛。或遍身作痛。用当归拈痛汤甚效。

　　一人年逾五十。两 生疮。日久不愈。饮食失节。或劳苦。或服渗利消毒之剂愈盛。脾无力。此脾虚兼湿热也。用补中益气汤数剂少愈。更六君子加苍术、升麻、神曲治之而愈。

　　大凡下部生疮。 痛或发寒热。或香港脚肿痛。以人参败毒散加槟榔、紫苏、苍术、黄柏并效。久不愈。以四物汤（九）治之。愈后以补肾丸补之。庶不再发。

　　疮方 乳香 没药 水银 当归（各半两） 川芎 贝母 黄丹（各二钱半） 真麻油（五两）

　　又方 龙骨（生用） 血蝎 赤石脂（各一两） 头发（如指大） 黄蜡 白胶香（各一两）

　　不拘多少。煎发三五沸。去发入蜡白胶。再以龙骨、血蝎、石脂搅匀。安水盆中。候冷。瓷器盛。每用捻作薄片。贴疮口。外贴竹箬。三日后番过再贴。仍服活血药。

　　又方 用砂糖水煎冬青叶三五沸。捞起。石压平。贴疮。日换二次。 又方头垢烧灰。

　　和枣肉捣膏。先以葱椒叶煎汤洗净。用轻粉糁上。却以前膏伞纸摊贴之。

　　又方 地骨皮（一两）甘草节（半两）入香油熬熟。去渣。入黄丹（一两半） 白蜡（半两）紧火熬黑提起。白纸摊贴。次用醋煎。冬青叶摊药贴之。

　　冻疮 用煎熟桐油调密陀僧末敷。

　　牛皮癣 用牛胆调烧酒敷之。

　　诸疮痛不可忍者。用苦寒药黄连、黄芩。详上下及引经药则可。 又云。诸疮以黄连、当归为君。

　　连翘、甘草、黄芩为佐。 在下者加黄柏。

　　若禀受壮盛。宜四物汤（九）加大承气下之。

　　若性急黑瘦血热之人疮痛。宜四物加芩连大力子甘草。

</div>
    <div class="pagination">
<a href="外科理例_page36.html">上一页</a><span>...</span><a href="外科理例_page32.html">32</a><a href="外科理例_page33.html">33</a><a href="外科理例_page34.html">34</a><a href="外科理例_page35.html">35</a><a href="外科理例_page36.html">36</a><span class="current-page">37</span><a href="外科理例_page38.html">38</a><a href="外科理例_page39.html">39</a><a href="外科理例_page40.html">40</a><a href="外科理例_page41.html">41</a><a href="外科理例_page42.html">42</a><span>...</span><a href="外科理例_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
