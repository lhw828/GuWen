<!DOCTYPE html>
<html>
<head>
    <meta charset="UTF-8">
    <title>普济方四库 - 第 1711 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1711 页/共 1812 页</h1>
    <div class="content">　　用干防樝子肉为末汤调服微者汗出不妨才觉红却醋煑黄颡鱼食之鱼去肠肚不去涎立红活又黒陷口渇荔枝殻煎汤温服立红活
　　治疮痘倒靥不出
　　牛蒡子【半两炒】　　　紫草【一分】
　　右为细末每服一钱麝香少许温酒调下不过三服立愈
　　又方
　　干葛【一钱剉】　　　　胡荽【五分】
　　右用无灰酒一处煎浓汁令子母俱饮效
　　治小儿一切斑疮倒靥欲死者
　　右用十二月八角儿七个湏石榴树上生空者不用以瓦盆上火煅成灰研细用苇筒吹入鼻中大有神效
　　又方
　　用人中白腊月者最佳通风处以火煆成煤水调三五钱陷者自出
　　又方
　　蝉退【末一钱】　龙脑【皂角子大】　猪心血【三皂角子大】
　　右研为膏酒泡紫草化下即身热红活
　　周天散　治疮黒陷项强目直视腹胀喘急发搐及一切恶
　　蝉退【五钱】　　　　地龙【一两去土】
　　右为末小者半钱大者一钱研乳香汤调服连二服疮出即愈
　　神通散　治疮疹毒气少大小便利倒伏不出
　　生干地黄【炒干】　　地龙【曲者去上微炒各一两】
　　已上捣罗为细末次用好硃砂一两细研水飞
　　右同拌匀每服一字煎胡荽酒少许同温汤调下
　　倍金散　疗小儿疮疹倒靥黒色
　　虎杖花【炒二两】神麯【炒半两】　杖花　山果子【和核各一两】
　　右为麄末每服一钱水八分入荆芥七穂紫草一根煎至四分去滓温服
　　抵圣散　治小儿斑疮不及出而反入者
　　右取十二月老鵶左翅不拘多少风中令干辰日烧为灰用中等獖猪嘴上刺血为丸如鸡头大每一丸取獖猪尾上血少许温水同化下如或未效三两时间更一服
　　救生散　治小儿疮疹脓泡恶危困陷下黒色獖猪血【腊月内以新瓦罐子内盛挂于屋东角隂干取末】马牙硝【研各一两】硼砂　　脑麝　　硃砂　　牛黄【各一钱】
　　右同研极细每二嵗儿取一钱新汲水调下大便下恶物疮泡红色为度不过再服
　　脱殻散
　　用鸡抱出殻子于新瓦上焙干去膜取殻捣研如粉遇小儿斑疮倒靥不出或臓腑粪黒头疮昏睡不醒用酒调一字涂儿唇上令儿防或以酒调涂风池背上心前或热汤调一字吃
　　化斑散　治小儿斑疮
　　石膏【火煆或湿纸褁炮令透为末或用泥团烧之取出去火毒为细末】知母【切片焙干为细末】
　　右各等分熟水调一字服之或调涂唇上头疼除昏发泄疮子此名髙母化斑散治小儿斑疮此二方极妙然后方恐太凉
　　治小儿疮疹倒靥不出者
　　人齿【一枚烧灰研细】　　　赤小豆【七粒为末】
　　右同作一服薄荷温酒调下
　　治小儿斑疮倒靥并黒色者【谓之鬼疮子初出状光忽然黒陷心烦惟燥气喘妄语或见鬼神并冝速治不然毒气入臓必死】
　　用人齿不拘多少炭灰研细獖猪尾血调下二钱移时再服【一方酒调下】
　　又方
　　赤马粪【干者】　　　白矾【各一两】
　　右入甘锅子内以矾在下用泥固济牢固用炭灰三斤煆以火尽为度冷取出细研入脑麝各一字再研匀十嵗以下半钱匕十嵗已上一钱匕芫荽酒调下更有热疾加减
　　治疮子倒靥方
　　用腊月中犬粪烧灰为末入龙脑少许细研每服半钱新水下
　　治大人小儿疮子倒靥方
　　白花蛇【连骨一两慢火炙令干勿焦】大丁香【二十一粒】
　　右为末大人每服一大钱小儿半钱以水觧淡酒调下如黒靥者服之移时重红
　　治疮子倒靥方
　　用橄榄核中截断水磨少许服立发
　　麻黄汤　治斑疮倒靥
　　用麻黄三十寸去节蜜炒令香紫色为度水一盏煎六分服余得此方后往知襄州仙源县值工笔李用之子斑疮倒靥已至危困投此药一服疮子便出其应如神未至胃烂便血者皆可治一法用灰治煎
　　治疮子倒靥
　　用湿生虫不计多少焙干为末酒调下一字
　　加味宣风散　治肾虚证疮疹变黒
　　鸡心防榔【二个】陈皮【去白】青皮【去穰】甘草【炙各二钱半】黒牵牛【二两半生半炒熟】
　　右为末蜜汤调下气怯者加南木香一钱先下黒粪次下干粪后以四君子汤加厚朴木香陈米汤服和胃良乆粪黄疮自微出以胡荽煎酒傅其身即发起
　　独圣散　治疮疹陷入发黒色而欲絶服此渐苏红润用穿山甲汤洗净炒令焦黄为末每服半钱入麝香少许南木香煎汤调下一方葱白煎汤调下或紫草煎汤入红酒少许服之一方用麝香当门子少许每一嵗半钱三嵗一钱只温酒调下一服见效虽遍身黒欲絶亦防渐苏而发红但目闭无魂者不治
　　灵砂酒　治疹疮黒陷不起
　　用灵砂以好酒磨化三五粒服之效
　　紫雪汤　治小儿疮疹倒靥
　　紫草茸　　　　　地龙【去土等分】
　　右为麄末每服二钱用水酒共七分煎至四分去滓温服
　　丁香散　治小儿疮疹倒靥黒色及出不快
　　丁香　　鹿肉【干者各半两】紫草【一分】
　　右为细散每服二钱酒一盏入麝香少许煎至半盏放冷灌之如人行三二里再服立发红色
　　通圣散　治小儿疮痘靥伏黒陷
　　雄黄【通明者研水飞】　　　麝香【用当上门子为末各半钱】
　　右同研细只作一剂一嵗儿作三服温酒调下
　　治小儿疮子倒靥黒陷方
　　白僵蚕　　　　　蝉退【去上等分】
　　右为麄末水一盏半煎至半盏去滓分作二服微热服立出
　　黒金散　治小儿疮子黒陷不出
　　猪悬蹄甲【半两】蛇蜕皮【三条】鲮鲤甲【一分】
　　猬皮【一枚】　　鵶翅【一对】　蛤粉【一分】
　　右六味都入在磁瓶内用塩泥固济烧一宿研为细散一二嵗儿每服半钱猪尾血温汤调下不出再服
　　再生散　治小儿疮泡正出忽变紫色或作黒陷喘急神昏
　　人齿【五枚烧灰】　　　　　蝎尾【五条烧灰】
　　右件研匀每服半钱温酒或煎葱白汤调下不拘时服
　　治小儿疮痘作变恶证皆可服
　　人参【一钱】茯苓【一钱】紫草【一钱】木香【半钱】
　　附子【三片】
　　右为防咀生姜三片枣子一枚水煎服
　　神圣丸　治小儿疮疹黒陷倒靥服之速效
　　无椒塩饼【一个去皮】
　　右用腊月活兎儿取血就和饼捣三四百下丸如梧桐子大毎服三五丸好酒化下不拘时若咽下咽喉湏防发疮疹红活大有神效
　　发斑紫草散
　　紫草　　甘草　　糯米【亢云此味极好助胃气】黄茋【等分】
　　右为末水煎服辛亥樵隠孙先出麻疹又发痘疮黒陷亢拱辰出此方愈亢云钱氏紫草散有枳殻难服
　　疮疹发斑【附论】
　　夫小儿斑毒之病者是热气入于胃也夫胃主肌肉其热气夹毒蕴积于胃毒气熏发于肌肉状如蚊蚤所囓赤斑徧体此病或是伤寒或时气或温病由风热不时以故热入于胃变成此毒乃发斑也凡发赤斑者五生一死黒者十死一生也○杨氏曰或阳证而误温药或当汗不汗当下失下或汗下未觧阳热内盛蒸溽外廹热毒入胃或胃寒毒至春始发或冬暖人受乖臭之气至天气暄热始作皆能发斑盖热必伤血血热不散里实表虚以致热气虚出于皮肤轻则如疮子重则如锦纹谨勿妄汗之重令开泄疮烂凡斑若见急冝早治日子稍延独阳絶阳不可救治斑之方萌与蚊迹相似凡发斑之证若内外热炽胃烂难救矣或如锦纹起如饼搭者难治若初发色红渐次黯黒面色初黒及初发便如黒痣不治红斑五生一死黒斑十死一生盖发斑者皆胃热阳毒盛而隂脉伏或大便自利或气短燥粪乆不通皆危证也○发斑多在胸腰间闗前阳脉洪大病人昏愦先红后赤者斑也蚊迹多在手足之间关脉不洪病人自静先红后黄是也○杨氏治法通用升麻葛根汤败毒散犀角地黄汤热盛参升麻汤生姜乌梅煎黄连一物汤米煎热病发斑时气发斑大青四物汤黒膏大热可下少与调胃承气汤孙兆用白虎加人参汤血热内结小柴胡汤湏用紫草川芎倍加生地黄为佐
　　方
　　犀角散　治小儿阳毒壅盛发斑心躁皮肤焮痛犀角屑　川升麻　白鲜皮　栀子仁　漏芦川大黄【炒剉】赤芍药　甘草【炙各半两】寒水石【一两】
　　右为散毎服一钱以水一小盏煎至五分去滓不拘时量儿大小加减服
　　大青散　治小儿热毒发斑不止心神烦闷
　　大青【半两炒】参【半两】川升麻【半两】栀子仁【半两】甘草【半两炙剉】川大黄【半两炒】
　　右件为散每服一钱以水一小盏煎至五分去滓不拘时量儿大小加减服之
　　大黄散　治小儿斑疮大便壅滞冝服
　　川大黄【半两剉炒】甘草【半两炙】黄芩【半两】枳殻【半两麸炒黄】
　　右件为末不计时以新汲水调下一钱三嵗以下可服半钱
　　又方
　　犀角屑【一分】川升麻【一分】川大黄【半两炒】甘草【半分炙】
</div>
    <div class="pagination">
<a href="普济方四库_page1710.html">上一页</a><span>...</span><a href="普济方四库_page1706.html">1706</a><a href="普济方四库_page1707.html">1707</a><a href="普济方四库_page1708.html">1708</a><a href="普济方四库_page1709.html">1709</a><a href="普济方四库_page1710.html">1710</a><span class="current-page">1711</span><a href="普济方四库_page1712.html">1712</a><a href="普济方四库_page1713.html">1713</a><a href="普济方四库_page1714.html">1714</a><a href="普济方四库_page1715.html">1715</a><a href="普济方四库_page1716.html">1716</a><span>...</span><a href="普济方四库_page1712.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
