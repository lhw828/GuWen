<!DOCTYPE html>
<html>
<head>
    <meta charset="UTF-8">
    <title>普济方 - 第 2793 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2793 页/共 3614 页</h1>
    <div class="content">　　轻以水淘转逼去水。勿令搅碎。浸至端午日。取出阴干。生绢袋盛。挂通风处。旋取少许。

　　炒令焦黑。碾为末。冷水调如膏药。随大小裹定疮口。外绢帛包定。更不要动。直候疮愈。

　　若痈疽毒疮初发。才觉肿赤热。急以药膏贴之。明日揭看肿毒。一夜便消。

　　治诸痈疽发背。或发乳房。初起微赤。

　　以黄柏末和鸡子白。涂之。

　　又方

　　以猪蹄两只。通草六分。以绵裹。合煮作羹食之。

　　治痈疽痔漏恶疮。及小儿丹方。

　　以蛴螬为末。敷上。

　　梅师方疗痈疽发背初觉。未成脓者成。在胸乳房初起微赤。不急治之即死。速消

　　方。

　　以苎麻叶熟捣敷上。日夜敷之。消肿。

　　拔毒七宝散治痈疽止痛。

　　用干荷叶心。当中如钱片。不计多少为粗末。每用三匙。水二碗。慢火煎一碗半。放温。

　　淋揩干。以太白膏敷。

　　沈遇明一方

　　（一名二妙散）

　　治痈疽止痛消毒。

　　荷叶（一两）本（半两）上为细末。如前用。

　　太白膏

　　用寒水石水飞过。用腊月猪脂调成膏。随疮大小用薄纸摊。贴之。

　　治痈疽已有疮眼未出脓。痛不可忍。用此药即脓出。

　　用巴豆一个。去皮膜。不去心。油盐豉十四个。口中含去皮令软。同研烂。入真麝少许。

　　如难丸、入少稀糊捏作饼子。或如鼠粪尖。或如丸子。临时看疮口之。只以纸捻子送入药。

　　便不

　　治脑疽发背。肾痈乳痈。一切疮肿等疾。生于险处者。

　　（一名鹿木散）用鹿木扑在处。人取其叶。捣汁投溪潭中。以醉鱼。江西人谓之鱼酩草。绍兴人谓之鹿木。腊中取根捣锉。为咀。每服用三四大钱。无灰酒一大碗。煎至七分。去滓。空心食前带热服。

　　人。年老幼小。远年近岁。体虚气实。一切肿疮。凡在身者。种类殊异。悉皆治之。已溃脓自出。未溃毒自消。

　　治发背痈疽

　　只吃白煮萝卜。不以多少。肿散为度。极有神效。

　　治痈疽发背

　　有人患肾痈。大小便皆秘。以明净牛皮炭火上烧成灰。研极细。每服五钱。以米饮调下。

　　服至二两许。下秽恶物。痈肿遂消。不复出脓。凡疮肿皆可服。不拘多少。以脏腑通利为度。

　　治痈疮疽、痔、恶疮。

　　用桐皮水煎。敷之。

　　治诸痈肿发背。及痈疖已溃烂疼痛。

　　用夜合煎膏。消痈肿。并续筋骨。

　　治凡患痈疽恶疮。出黯血不止者。

　　取地骨皮不拘多少。净洗。先刮上面粗皮留之。再刮取细白瓤。取粗皮同地骨一处煎汤。

　　淋疮上。令脓血净。以细瓤贴之。立效。有一朝士腹胁间病疽。经岁不瘥。人烧骨皮敷之。

　　初淋洗以细瓤贴

　　白膏药治痈疽、恶疮、发背、附骨痈等疮。

　　用蓖麻子去皮。研为泥。旋摊膏药贴之。消肿散毒。

　　治痈疽疖毒。脓水不出。

　　用芙蓉花煮水竹筒令热。即以水竹筒吸于疮孔上。实时吸出其脓。一方用芙蓉叶煮。或小瓢代竹筒用。

　　麝香散

　　白矾（明者不拘多少枯过略存性出火毒）上细研。入黄丹如桃花色即止。却多入麝香。

　　如治疾后。脓水出之不已。用此药干掺。合疮口。

　　家猪散凡破诸病肉浓处。当先广封四面。不尔疮破裂令气泄。有久患痈疽诸肿毒

　　。与疽生胫间。及一切无名恶疮。百药罔效。经年不瘥。或骨疽亦名胫疮。深烂青黑。

</div>
    <div class="pagination">
<a href="普济方_page2792.html">上一页</a><span>...</span><a href="普济方_page2788.html">2788</a><a href="普济方_page2789.html">2789</a><a href="普济方_page2790.html">2790</a><a href="普济方_page2791.html">2791</a><a href="普济方_page2792.html">2792</a><span class="current-page">2793</span><a href="普济方_page2794.html">2794</a><a href="普济方_page2795.html">2795</a><a href="普济方_page2796.html">2796</a><a href="普济方_page2797.html">2797</a><a href="普济方_page2798.html">2798</a><span>...</span><a href="普济方_page2794.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
