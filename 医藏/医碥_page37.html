<!DOCTYPE html>
<html>
<head>
    <meta charset="UTF-8">
    <title>医碥 - 第 37 页/共 101 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医碥 - 第 37 页/共 101 页</h1>
    <div class="content">　　（中部在手，即寸口。）众脏相失者死。（上部在头，下部在足，所候各脏若失常，中虽调亦死。）中部独减者死。（上下部虽调，而中部独衰减亦死。）

　　脉从阴阳，（谓阳病见阳脉，阴病见阴脉也。）病易已。逆阴阳，病难已。脉从而病反者何如？曰：脉至而从，按之不鼓，诸阳皆然。（阳证见阳脉，为脉至而从矣。然使按之无力，不能鼓指，便非真阳证，不可作热治。凡诸脉之似阳非阳者，皆然也。）诸阴之反何如？曰：脉至而从，按之鼓甚而盛也。（阴证虽见阴脉，然鼓指有力，则亦非阴。）热病，汗出而脉尚躁盛者死。（温病时疫，皆以数盛有力为顺，细小无力为逆，汗后脉静身凉为顺，脉仍躁、身仍热为逆。）风热而脉静，泄、脱血而脉实，病在中。（邪内结也。）脉虚，病在外。（外感也。）脉涩坚，皆难治。（以上皆经语。）诸卒仆暴厥证，（旧名中风，张景岳易名非风。）皆元气素亏，故尔卒倒，不省人事，脉宜小弱，不宜数盛。中毒宜浮大数实，（浮则毒尚活动，可行散。）不宜微细虚涩。（正被毒伤矣。）劳倦伤，脉以虚大弱缓为顺，紧数大汗出，热不止者死。饮食伤，以滑大为顺。若胃停生冷则兼紧。霍乱吐利后，搏大者逆，太微迟者逆。（未吐利前，脉伏或歇至，不妨，以气滞不行也。吐利后脉歇亦不妨，以气暴虚，不能接续也。）噎膈，脉浮滑而大便润者顺，（不过痰气阻逆。）数弦涩，大便燥结者死。

　　（气血枯结也。）肿胀，宜浮大有力，忌短涩虚细。肺痿，虚数为顺。肺痈，过于洪数者逆，已溃宜缓滑。失血证，脉宜虚弱，弦实数者逆，加以身热不得卧，必死。

　　蓄血？脉实大可攻，为顺。痢疾为里证，宜沉，恶浮与发热，（久痢，虚阳外越也。若初病兼表邪者，不在此论。）宜缓细有神，恶强弦。头目痛，脉浮滑，为风痰上攻，可治。短涩为血虚火逆，难治。卒视无所见者死。（清阳失守，邪火僭逆于上也。）瘕疝积聚之类，沉实有力可治，虚弱者死。癫狂宜滑大，忌涩小。痈疮未溃，浮滑数大为顺，沉细迟涩者逆。痉病，浮弦为阳，沉紧为阴，然过于坚强者不治。胎脉宜和滑流利，忌虚涩。

　　新产及崩漏宜缓弱，忌弦数。大抵新病阳病，凡属邪气有余之证，法当攻伐者，须见盛大有余之脉，乃可受攻。若见细微不足之脉，则邪盛正衰，攻邪恐伤乎正。

　　仲景谓阳病见阴脉者死，虽未尽然，然亦难为力矣。久病阴病，凡属正气不足之证，法当培补者，须见虚弱不足之脉，乃可受补。补之而脉之弱者渐大，虚者渐充，是阴脉转为阳脉，此仲景所谓阴病见阳脉者生也。若见强实有余之脉，则土败木贼，任补不应，或反以助邪，不可救矣。（凡败证脉脱，治后脉气以渐生复为佳。若陡然而出，如复元者必复脱不可救矣。此灯将灭而复明之义也。）再按阳病而得盛大之脉，须察其胃气之虚实，必盛大而和缓，方任攻伐。若弦多胃少，或形气不足，俱不可攻。若 瘕积聚，脉本带弦，亦须看弦中胃气仍在，且形气未损，又处不得不攻之势，方可议攻。病去六七即已，所谓大积大聚，衰其大半而止也。

　　卷之五·四诊　切脉

　　脉证从舍

　　凡脉证不相合，必有一真一假，须细辨之。如外虽烦热，而脉见微弱者，必虚火也。腹虽胀满，而脉见微弱者，必胃虚也。虚火虚胀，其堪攻乎？此宜从脉之真虚，不从证之假实也。其有本无烦热，而脉见洪数者，非火邪也。本无胀滞，而脉见弦强者，非内实也。无热无胀，其堪泻乎？此宜从证之真虚，不从脉之假实也。如寒邪内伤，或食停气滞，而心腹急痛，以致脉道沉伏，或促或结，此以邪闭经络而然。既有痛胀等实证可掳，则脉之虚乃假虚，当从证不从脉。又若伤寒，四肢厥逆，寒战，而脉见数滑，此由内热格阴。何以知之？以病由传经渐致，并非直中阴经，从无热证转寒之理，既有数滑之脉可据，则外证之虚为假虚，亦从脉不从证也。

　　卷之五·四诊　切脉

　　南北政辨

　　《内经》谓：少阴所在，其脉不应。（谓沉细不应指也。）历验不然，此伪说也，不必为其所惑。

　　卷之五·四诊　切脉

　　南北政辨

　　岐伯曰：前部（寸也）。外者，（外谓浮候。）足太阳也，（膀胱经脉。）内者，（沉候。）足厥阴也。（肝经脉。）中部（关也。）外者，足阳明也，（胃经脉。）内者，足太阴也。（脾经脉。）后部（尺也。）外者，足少阳也，（胆经脉。）内者，足少阴也。（肾经脉。）前部中央（不浮不沉为中候。）直者，（直对斜言，观下文自明）手少阴（心经脉。）太阳也。（小肠经脉。）中部中央直者，手厥阴也。（心包络经脉。）

　　后部中央直者，手太阴（肺经脉。）阳明也。（大肠经脉。）

　　按此与《素问·脉要精微论》不同，殊无理。盖《内经》乃后人所撰，非出一手，故互异。但此为下文奇经八脉章本，存之。

　　前部横于寸口丸丸者，（横如连横之横，浮中沉一体，无异也。说详下文。丸丸犹动脉，所谓如豆也。

　　详动脉。横于寸口丸丸者，谓寸口脉团结滑动如丸，浮中沉皆然也。）任脉也。（《脉经》则云寸口紧细实长，下至关，为任脉。此与岐伯异，参察可也。）三部俱浮，（督脉属阳，故浮。）直上直下者，（直谓不斜，观下文自明。）督脉也。三部俱牢，（沉实也。冲为血海，阴盛故沉实。）直上直下者，冲脉也。前部（阳跷属阳，故候于寸）左右（两手也）弹者，（弦紧弹指。）阳跷也。后部（阴跷属阴，故候于尺）左右弹者，阴跷也。中部（带脉居中，故候于关）左右弹者，带脉也。从足少阴（犹言尺沉分，即上文所谓后部内为足少阴也）斜至足太阳者，（足太阳，上文属前部外，乃寸浮分也。从尺沉分上至寸浮分，与督脉三部俱浮，冲脉三部俱沉实，皆直上直下者不同，故曰斜也。）阳维也。（属阳，故始沉终浮。）从足少阳（上文言后部外者足少阳，乃尺浮分也）斜至足厥阴者，（上文言前部内者足厥阴，乃寸沉分也。）阴维也。（属阴，故始浮终沉。）

　　图　甲 寸浮候 乙 关浮候 丙 尺浮候 丁 寸中候 戊 关中候巳 尺中候 庚 寸沉候 辛 关沉候 壬 尺沉候图　横于寸部丸丸者，任脉也。（横于寸部甲丁庚也。借算书勾股法譬之，甲乙丙直线为股，甲丁庚横线为勾，庚戊丙斜线为弦，任脉见寸口三部，如勾之横。）寸关尺俱浮者，督脉也。（甲乙丙也，如股之直。）寸关尺俱沉者，冲脉也。（庚辛壬也，亦如股之直。）从足少阴斜至足太阳者，阳维也。

　　（即从尺沉斜至寸浮，乃壬戊甲也，如弦之斜。）从足少阳斜至足厥阴者，阴维也。（即从尺浮斜至寸沉，乃丙戊庚也，亦如弦之斜。）

　　按李濒湖则以脉常行之道为中，而有时偏于外而近臂廉，有时偏于内而近臂中筋间。为图明之。

　　所谓从足少阴斜至足太阳者，乃从尺内斜至寸外也。所谓从足少阳至足厥阴者，乃从尺外至寸内也。所谓左右弹者，即内外弹也。与愚说不同，未知孰是，请质高明。

　　再按奇经之病，当以证诊，勿专恃脉，其病证详针灸奇经病篇。

　　卷之六·诸方（上）　诸方门目（上）

　　气

　　人参 白术 茯苓（各二钱） 炙甘草（一钱） 水煎服，加姜枣。

　　卷之六·诸方（上）　诸方门目（上）

　　气

　　(即四君子汤加陈皮。)

　　卷之六·诸方（上）　诸方门目（上）

　　气

　　(即异功加半夏。)

　　卷之六·诸方（上）　诸方门目（上）

　　气

　　(即四君以黄 易炙甘草。)

　　卷之六·诸方（上）　诸方门目（上）

　　气

　　乌药（二两） 香附米（八两） 陈皮 紫苏叶 干姜（各一两） 上为细末，每服一钱匕，盐汤调服。

　　卷之六·诸方（上）　诸方门目（上）

　　气

　　半夏（汤泡五次，一钱五分） 茯苓（去皮，一钱二分） 紫苏叶（六分） 浓朴（姜制，九分） 水一盏，生姜七片，红枣二枚，煎至八分，不拘时服。

　　卷之六·诸方（上）　诸方门目（上）

　　气

　　紫苏子（炒） 半夏（汤泡，各二钱半） 前胡（去芦） 甘草（炙） 浓朴（去皮，姜制） 陈皮（去白，各一钱） 川当归（去芦，一钱半） 沉香（七分） 水二钟，生姜三片，煎至一钟，不拘时服。虚冷人加桂五分、黄 一钱。

　　卷之六·诸方（上）　诸方门目（上）

　　气

　　半夏（汤洗七次，焙，二两） 青皮（去白） 浓朴（姜制，去粗皮） 紫苏（去梗） 香附（去毛，炒） 甘草（炙，各一斤） 陈皮（去白，二斤） 肉桂（去粗皮，不见火） 莪术（煨） 丁香皮（不见火） 大腹皮（制）

　　麦门冬（去心） 槟榔 木香（不见火） 草果仁（各六两） 木通（去节，八两） 白芷 藿香叶 赤茯苓（去皮）

　　白术 干木瓜 人参（去芦） 石菖蒲（各四两） 上 咀 每服四钱，水一盏半，姜三片，枣二枚，煎七分，热服。

</div>
    <div class="pagination">
<a href="医碥_page36.html">上一页</a><span>...</span><a href="医碥_page32.html">32</a><a href="医碥_page33.html">33</a><a href="医碥_page34.html">34</a><a href="医碥_page35.html">35</a><a href="医碥_page36.html">36</a><span class="current-page">37</span><a href="医碥_page38.html">38</a><a href="医碥_page39.html">39</a><a href="医碥_page40.html">40</a><a href="医碥_page41.html">41</a><a href="医碥_page42.html">42</a><span>...</span><a href="医碥_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
