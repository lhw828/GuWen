<!DOCTYPE html>
<html>
<head>
    <meta charset="UTF-8">
    <title>普济方四库 - 第 1219 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1219 页/共 1812 页</h1>
    <div class="content">　　赤小豆散【出圣恵方】治酒痔大肠中久积热毒下血疼痛赤小豆【一两炒热】黄耆【一两剉】白敛【五钱】桂心【五钱】赤芍药【五钱】黄芩【三分】生地黄【一两】当归【三分剉微炒】
　　右为细末毎于食前以槐子仁汤调下二钱
　　露蜂房煎【出圣济总录】
　　露蜂房　槐皮【各三两】栋实【五十枚】桃仁【去皮尖双仁五十枚】白
　　芷【二两】猪脂【一斤】赤小豆【捣碎一両】
　　右除猪脂外剉碎以醋拌一宿先熬脂令沸下调药煎芷赤黒色纸绞剉碎去滓磁瓦盒盛空心温酒调下一杯许晚再服再以纸裹似核大内下部中日二换即差
　　地榆汤【出圣恵方】
　　地榆【剉】黄耆【细剉】枳殻【去穰麸炒】梹榔【剉】当归【切焙】黄芩【去黒心】赤芍药【各一两】
　　右为麄末散毎服四钱七分水一钟食前去滓温服
　　艾叶散　治痔下血【方见本门诸痔类】
　　葛根汤【出直指方】治酒痔
　　白干葛　枳殻【炒】半夏【制】茯苓　生干地黄　杏仁【各五钱】黄芩　甘草【炙各一分】
　　右剉碎毎服三钱黒豆百粒姜五片白梅一个煎服
　　黄耆散【出圣恵方】治酒痔肛肠痛下血不止
　　黄耆【一两剉】赤芍药　枳殻【一两麸炒黄去瓤】当归【一两剉炒微黄】槐子仁【一两微炒黄】桑鸡【一两煆炙】白蛇【一两酒浸去皮骨涂醋炙令黄色】
　　右为末毎于食前煎黄耆汤调下二钱
　　黄耆丸　治牝痔下血下及治血痔
　　黄耆【细剉】枳实【去穣麸炒各三两】乌蛇【酒浸炙去皮骨】当归【切焙】猬皮【炙焦】赤石脂【各二两】
　　右细末炼蜜丸梧桐子大毎服二十丸空心酒下日二
　　蜗牛散【出圣恵方】治痔生疮肿痛下血不止
　　蜗牛【五枚炙令黄】蛴螬【三枚炙令黄】蝼蝈【三枚炙令黄】赤石脂【一分】白龙骨【一分】麝香【细研一分】
　　右为细末毎服食前用粥饮调下一钱
　　椿根散【出圣恵方】治牝痔下血不止疼痛大肠风冷
　　殠椿根【剉】地榆【剉】黄耆【剉】伏龙肝【研各一两】当归【切焙三分】
　　右为细末毎服食前以粥饮调下二钱
　　治酒痔肛邉生肿痛及下血不止
　　鹅不食草【五钱去泥焙干】鸡冠花【五钱微炙】欝金【五钱】麝香【五钱细研入】当归【三分剉微炒】
　　右为细末毎于食前粥饮调下二钱
　　黄耆丸【出圣恵方】治酒痔风热壅滞大肠风冷下血疼痛黄耆【一两剉】枳殻【一两去瓤麸炒微黄】乌蛇【二两酒浸去皮骨涂酥炙微黄】当归【一两剉防黄】皂荚刺【一两炙黄】
　　右为细末炼蜜丸梧桐子大毎服食前下二十丸
　　皂角子散【出圣恵方】治牝痔下血日久不止
　　皂荚子仁【一百枚麸炒黄】槐鹅【炙】牛角【尖屑炙】露蜂房【炒各一两】
　　右为细末毎服二钱七分粥饮调下食前服
　　谷精汤【出圣济总录】治牝痔生疮熏洗
　　谷精草　白矾　荆芥穂　殠椿【各五钱】
　　右剉碎用水三钟煎五七沸去滓乗热先熏后温和洗之
　　治痔生疮肿痛下血不止【出圣恵方】
　　白花蛇【二两酒浸去皮骨炙微黄】榼藤子【一两取仁】活【三分】当归【三分剉微炒】
　　右为细末毎于食前温粥饮调下一钱
　　白矾丸【出圣济总录】治牝痔下血不止
　　白矾【炭火烧令汁尽冷研为末一两】黄耆【细剉】枳实【去瓤麸炒各二两】
　　右先捣黄耆细剉枳实为细末入矾末拌匀炼蜜丸梧桐子大毎服二十丸温酒送下加至三十丸日再
　　梹榔丸【出圣恵方】治痔疾大肠疼痛生疮
　　梹榔【二两捣末】白矾【三两捣碎】黄丹【一两】
　　右将黄丹白矾入磁瓦罐内以五升火烧令通赤候冷取出细研入梹榔末相拌令匀炼蜜和丸梧桐子大毎于食前以粥饮下二十丸
　　治酒痔下血不止下部疼痛至甚【出圣恵方】
　　赤小豆【一合炒熟】当归【一两剉防炒】白矾【一两烧令汁尽】
　　右为细末毎于食前以粥蜜水调下一钱
　　又方【出圣恵方】
　　白敛【三分】黄耆【三分】赤小豆【三分炒熟】
　　右为细末毎于食前粥饮调下一钱
　　露蜂房散【出圣恵方】治痔疾风热毒气攻下部生疮肿痛
　　露蜂房【二两剉防炒】槐花【二两防炒】黄耆【二两剉】
　　右为细末毎于食前以粥饮调下一钱
　　黄连散【出圣恵方】治牝痔下血
　　黄连【去须二两】陈麯【一两】
　　右为细末毎服二钱七分入蜜少许温水调服日三
　　治痔疾下部生疮肿痛【出圣恵方】
　　猬皮【一枚】牛蒡子【一合微炒】
　　右为细末毎于食前以粥饮调下一钱服
　　治痔疾生疮破恐成瘘【出圣恵方方见本门痔漏类麝香散同】
　　治痔疾大肠疼痛生疮【出圣恵方】
　　湿生虫【一百枚炒干】五倍子【五钱】
　　右为细末用新猪脂调药涂于痔头疼痛当便止
　　治酒痔风热壅滞大肠下血疼痛【出圣恵方】
　　杏仁【四两汤浸去皮尖双仁生研】皂荚【五两去皮子生捣为末】
　　右都浆水内浸一宿入锅内以真酥二两熬令稠可丸即丸如桐子大毎于食前煎栢叶汤下二十丸
　　麝香散　治牝痔及一切内外痔痛不可忍者
　　右用括蒌新黄大者一枚以切开下顶子不去穣选不蛀皂荚子填满却取开下顶盖别用纸筋泥固济约三指厚以炭火簇合烧令红于一地坑内出火毒一宿取出入麝香末一钱研令极细入瓷瓦合盛毎服一钱七分米饮调下温酒亦得服一剂永除根本
　　百宝丸【出圣济总录】治牝痔下血肛邉生疮
　　右用枳实去穣麸炒一两为细末蜜和丸分作二十五丸与后散药同服
　　百宝散【出圣济总录】治牝痔
　　皂荚【不蛀者四挺烧灰去皂子不用研为末入麝香五分同研】皂荚刺针【生杵为末】
　　右取皂荚末抄一钱七分入皂荚针末五分七厘以水一盏同煎七分放温服发痛时嚼百宝丸一丸此散送下
　　嘉谷散【出圣恵方】治牝痔生疮肿痛有血
　　右用陈粟米炒焦半升为细末毎服一钱七分空心白汤防下次服藤子散
　　藤子散【出圣济总录】治牝痔
　　榼藤子【一枚】鸡冠花【一两】鲮鲤甲【七片鲮】
　　右藏瓶内盐泥固济留一小眼子用炭火烧烟絶为度入麝香少许同研细末毎服一钱七分温酒调下日三不拘时与前药相间服
　　白矾汤【出圣济总录】治牝痔淋洗
　　右用白矾火上枯一两研为末毎用五分七厘沸汤浸熏痔处并淋洗
　　脉痔【附论】
　　夫脉痔者臓腑蕴积风热不得宣通也风热之气乗虚流注下部故肛邉生疮痒痛血出也盖实为痛虚为痒今湿热乘虚下攻肛邉肿痒且疼又脉者血之府得热则妄行故血乃出也
　　方
　　治痔肠疾风毒攻注肛邉痒痛不止【出圣恵方】
　　楸叶【三十片】栁枝【剉二合】枳殻【一两去瓤】蛇床子【一两】防风【五钱去芦头】莽草【五钱】桑根白皮【五钱】苦参【一两】藁本【五钱】独活【五钱】牛蒡根【五钱】甘草【一两】
　　右都细剉以水一斗煎至五升去滓于避风处用软帛蘸汤乘热熨痔上
　　槐白皮膏　治脉痔下部痒痛成疮涂方【方见本门牡痔类】露蜂房丸【出圣恵方】治痔疾肛邉痒痛发歇不止
　　露蜂房【一两微炒】薏苡根【一两】卷柏【一两防炙】葳灵仙【一两】枳殻【二两麸炒炙令黄色】皂荚【一两炙令焦黄】扁蓄【一两】桑花叶【一两】
　　右为细末炼蜜丸梧桐子大毎于食前槐子汤下三十丸
　　槐荚煎丸【出圣济总录】治脉痔生疮下血痒痛
　　槐荚【一斤洗浄并子烂研入水半升煎去滓取汁】黄耆【剉】白蜜【二两与槐荚汁同熬成膏】枳殻【一两麸炒去穣】防风【去叉各五钱】杏仁【汤浸去皮尖双仁麸炒研入】皂荚子【炮去皮各三分】
　　右除前膏并杏仁外捣罗为末与杏仁和匀以槐荚膏再和杵二三百下丸梧桐子大毎服二十丸清米饮下早晚食前服之
　　枳殻散【出圣恵方】治痔疾下部肿痒痛不止
　　枳殻【二两麸炒微黄去穰】槐子【二两麸炒令香】防风【一两去芦头】活【一两】黄耆【一两剉】白蒺藜【一两微炒去刺】甘草【五钱炙令赤剉】
　　右为细末毎于食前以粥饮调下二钱
　　蛇床散【出圣恵方】治痔疾大肠久积风毒下部痒痛不歇似有虫咬
　　蛇床子　扁蓄　黄耆【剉】苦参【剉】白桐叶　附子【炮裂去皮已上各一两】
　　右为细末食前粥饮调下二钱
　　桑木耳散【出圣恵方】治痔疾痒痛
</div>
    <div class="pagination">
<a href="普济方四库_page1218.html">上一页</a><span>...</span><a href="普济方四库_page1214.html">1214</a><a href="普济方四库_page1215.html">1215</a><a href="普济方四库_page1216.html">1216</a><a href="普济方四库_page1217.html">1217</a><a href="普济方四库_page1218.html">1218</a><span class="current-page">1219</span><a href="普济方四库_page1220.html">1220</a><a href="普济方四库_page1221.html">1221</a><a href="普济方四库_page1222.html">1222</a><a href="普济方四库_page1223.html">1223</a><a href="普济方四库_page1224.html">1224</a><span>...</span><a href="普济方四库_page1220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
