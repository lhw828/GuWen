<!DOCTYPE html>
<html>
<head>
    <meta charset="UTF-8">
    <title>普济方 - 第 3158 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3158 页/共 3614 页</h1>
    <div class="content">　　雄黄（细研）当归桂心（各三分）白芷（半两）赤芍药（各半两）甘草附子（生去皮脐）黄枳壳（各三分）吴茱萸白术独活（各半两）槟榔（三分）麝香（半两细研）乳香（半两）突厥白（三分）木鳖子（半两去壳）云母粉（三分）松脂白蜡（二两）垂柳枝（一两）槐枝（一两）白檀香（半两）零陵香甘松香（各十两）黄丹（十两）麻油（二斤）上先将油于铛内。以炭火炼热。下甘松、零陵香、檀香、槐柳枝等。

　　慢火煎槐柳黑色即去之。细锉诸药。以酒半升。拌药一宿。后入油中。煎白芷色赤。绵滤过。拭铛净。

　　却倾入铛内下丹。于火上煎变色黑。不住手搅三二千遍。有油泡子飞。即成膏矣。入雄黄、麝香搅匀。安瓷盒内。蜡纸上摊贴。早晚换之。

　　五香膏治一切痈疽发背。恶毒疮肿。止痛生肌。

　　丁香（末）木香（末）薰陆香（末）麝香（末各一分）黄白芷细辛防风（去芦头）芎当归（各半两）甘草桑根白皮（各一两）槐枝（锉三合）乱发（一两烧灰）垂柳枝（锉三合）黄丹（十两）清麻油（一斤四两）上药除五味末外。并细锉。入净铛内油浸一宿。以慢火煎。令槐柳枝色黄黑为度。绵滤去滓澄清。却于铛内慢火熬药油。相次入黄丹。用柳木篦不住手搅。候丹色黑。滴水内看软硬得所。入乳香末搅匀。倾不津器内盛。每用于火畔。以纸上涂贴。日二换之。

　　乌膏治一切痈疽发背。疼痛不可忍。口干大渴。不欲食。

　　雄黄（细研）雌黄（细研）芎川升麻黄连黄柏川乌头（生去皮脐各一两）杏仁（五十枚汤浸去皮尖双仁）胡粉（一两细研）巴豆（二十枚去皮心）乱发（鸡子大）汉防己（一两）松脂（鸡子大）上药细锉。用猪脂三斤。急火煎发消尽下诸药。文火熬乌头色赤。

　　绵滤。冷用真珠末五钱。安药内。入雄黄、雌黄、胡粉搅匀。先以温水洗疮口。拭干敷之。

　　黄丹膏治一切痈疽发背。疼痛大渴。闷乱肿硬。

　　黄丹（七两）蜡（三两）白蔹（二两锉）乳香（二两末）黄连（二两锉）生油（一斤）杏仁（三两）上将白蔹等三味。以生绢袋盛。入油慢火熬半日。漉出下黄丹。柳木篦搅候变色黑膏成。入蜡、乳香更熬硬软得所。用瓷盒盛。故帛上摊贴。日二换之。

　　麝香膏治一切痈疽发背。及热风毒结肿疼痛。

　　麝香（一两细研）黄犬脂（一两）没药（半两末）朱砂（三分细研）白蜡（三分）木香（半两末）麒麟竭（三分末）叶子雄黄（半两细研）丁香（半两末）当归（二分末）黄丹（二两）油（八两）槟榔（半两末）龙脑（半两细研）上先将油于银锅内。以慢火炼令热。

　　下蜡、犬脂去火。渐下黄丹。却用火煎。不住手以柳木篦搅。变色即去火。将六味药末并香药。一处更研令匀。微火暖动。渐渐搅入令匀膏成。瓷盒盛。蜡纸上摊贴。日二换之。

　　乳香膏治一切痈疽发背。日夜疼痛。

　　乳香（半两）黄丹（三两）麻油（半斤）麝香（一钱细研）桂心（一钱）腻粉（三钱）附子（三分生去皮尖）当归（半两）上药捣为细末。取铫子于慢火上炒黄丹令赤。入油同煎。

　　时滴在水碗内。凝结如珠。便下诸药末。搅煎成膏。于瓷盒内盛。以故帛上涂贴。日二换之。

　　麒麟竭膏治一切痈疽发背。恶疮毒肿。溃后久脓水不住。肌肉不生。毒瓦斯未定。

　　收毒止痛暖肌。

　　麒麟竭（半两）雄黄（细研半两）密陀僧（细研半两）雌黄（一分细研）乱发（半两灰）朱砂（半两细研）乳香（一两细研）黄（一两）白芍药牡丹连翘丁香木香桂心当归牛膝（去苗）细辛白芷（各一两）松脂（二两）蜡（三两）黄丹（十一两）麻油（二两）油（二斤半）上黄等十二味细锉。入油内浸一宿。后用文火煎。诸药色黑漉出。

　　次下松脂、乳香、蜡消熔尽。绵滤去滓。拭铛净。却下药油。用慢火熬。相次下丹。不住手用柳木篦搅。候色变。滴水内捻看硬软得所。歇良久。入麒麟竭、雄黄、密陀僧、朱砂等末搅匀。盛瓷盒内。纸上摊贴。日二易之。

　　连翘膏治一切痈疽发背穿穴后。排脓、散毒、止痛。

　　连翘（一两半）陈油（一斤半）猪脂（七两）羊脂（五两）黄（一两半）黄丹（十四两）白芷（一两半）白芨白蔹（各一两半）乳香（二分）松脂（一两半）蜡（二两）露蜂房（一两半）乱发灰（十两）青绢绯绢（各一尺二寸烧灰）当归（二两半）白芍药桂心（各一两半）上先将油及猪羊脂微火煎。候脂消尽。锉碎黄、白芷、连翘、蜂房、白芨、白蔹、当归、芍药、桂心九味。下入油内。以微火煎。候药黄黑色。次入松脂、蜡、乳香熔尽。即以绵绞去滓。再入铛内煎。即下黄丹。以柳木篦搅。勿令住手。候药变黑色。次下青绯绢灰及发灰。搅令匀。滴于冷处软硬得所成膏。于瓷器内收。用时于故帛上摊。日二换。

　　止痛膏治一切痈疽发背。溃后日夜疼痛。排脓。

　　油（一斤）当归（一两半）白芷（一两）桂心（二分）芎本（各一两）细辛（二分）密陀僧（一两细研）黄丹（五两）麝香（二分细研）鹿角胶（一两半）蜡（三分）朱砂（一两细研）盐花（一两）腻粉（三分）乳香（三分细研）上药先取油安铛内炼沸。下当归等六味。细锉入油。煎白芷赤焦色。绵滤去滓。净拭铛。仍下药油。根据前慢火熬油、蜡并丹。不住手以柳篦搅。候色黑。次下密陀僧、鹿角胶、盐花。次下腻粉。次下乳香。次下麝香、朱砂等。慢火熬。候药黑光。即滴水内。如软硬得所药成。入铜罐中待凝。于净地上安一宿。以物盖之。出火毒。每用故帛上摊贴。日再换。

　　神秘膏治一切痈疽发背已溃后。日夜疼痛不可忍。脓不能出者。

　　生地黄汁（五合）防风（三分切去芦头）羊肾脂（二两）麻油（五两）乳香（一两）黄蜡（二两）乱发（半两）当归（半两）甘草（三分）白蔹（半两）上药细锉。以醋拌湿。先以油煎乱发消尽。下地黄汁。煎如鱼目沸。候地黄汁尽。绵滤去滓。却于火上下蜡、香、脂热搅匀。煎令稠。瓷盒盛。以故帛涂贴。看疮大小。日二易之。

　　生肌膏治一切痈疽发背。溃后肌肉不生。

　　黄丹（六两）松脂（半两）薰陆香（半两）故绯帛（一尺烧灰细研）乱发（半两）蜡（一两）故青帛（一尺烧灰细研）上药以油一斤。先煎一两沸。内发煎令消尽。

　　然后内蜡及松脂、薰陆香、青绯帛灰。煎搅匀烊。以绵滤去滓。却入铛中下丹。以火煎搅令黑色。软硬得所。贮一瓷器中。取少许涂于楸叶上贴。日二易之。

　　梃子膏治一切痈肿恶毒疮疼痛。

　　附子（生去皮脐）赤芍药当归黄连麒麟竭（各一两）没药（一两）赤柳皮（四两）黄丹（三两）杏仁（二两汤浸去皮尖双仁）清油（一斤）上药并细锉。先将清油及诸药入铛中。煎令焦黄色。待冷澄清滤过。下黄丹、麒麟竭、没药同煎。以柳木篦不住手搅。候黑色。取少许滴水中成珠。即成膏矣。放冷作梃子。多年冷漏恶疮。先用甘草煎水洗。后摊贴肿处。皂荚酒服二丸弹大。齿痈肿贴之。

　　地黄膏治一切痈疽发背。溃后疼痛不止。

　　生地黄汁（一升）松脂（一两）薰陆香（一两）羊肾脂牛膝（各一两半）蜡（一两）上药于地黄汁中煎松脂及香消尽。即内羊脂酥蜡。慢火煎令稠。膏成涂软帛上。日三二贴之。

　　麒麟竭膏治一切痈疽发背。日夜疼痛。

　　麒麟竭（一两）桂（三分）木香（半两）附子（三分生去皮脐）槟榔（半两）当归白芷（各半两）芎（二分）诃黎勒皮（半两）沉香乳香甘草（锉）没药白芨麝香（细研各半两）白檀香（三分）甘松香（一两）零陵香（半两）槐枝（二两）柏枝（一两）垂柳枝（二两）桂枝（三分）白蜡（三分）黄丹（十五两）油（二斤半）朱砂（三分细研）丁香（半两）上药先将油于铛中。以炭火炼令香。细锉甘松香、檀香、零陵香、柏槐柳枝等。

　　入油内浸一宿。以文火煎。候三般枝黄黑色即去。却下松脂并蜡化了。绵滤过。拭铛净。却倾油入铛中下丹。于火上煎。用柳木篦不住手搅。令沸转黑色。将前十七味药捣罗为末。微火上调入膏内搅二三千遍。令滴水中作珠子即膏成。用瓷盒收。于蜡纸上摊贴。甚者每日早晚换之。

　　润疮生肌膏治一切痈疽发背。肌肉不生。干急疼痛。

　　槟榔白芍药丁香细辛黄连川芎杏仁（汤浸去皮尖双仁）桂心天南星牛膝（去苗）木鳖子（去壳）羌活附子（去皮生）本防风白胶香（各一两）当归木香白芷乳香野驼脂（各一斤）麝香（半两细研）蜡（四两）羊脂猪脂上药除脂、蜡、麝香外。并细锉。以米醋半升拌匀一宿。先取三般脂。于铛属性火煎沸。即下诸药。煎半日候白芷色赤漉出。下蜡令消尽。以绵滤去滓。瓷盒盛。调入麝香令匀。看患处大小涂贴。

　　日二换之。

　　生肌膏治一切痈疽发背。败坏疼痛。

　　蛇衔草当归黄连（各一两半）黄甘草黄芩川大黄续断白芍药白芨芎莽草白芷附子（生去皮脐）细辛蜀椒（去目各一两）生干地黄（三两）薤白（一把）上药并细锉。次酒一升拌令润半日。先用腊月猪脂三斤。安铛内炼沸。渐入药煎。

　　令白芷黄赤色漉出。绵滤过。瓷盒盛。每日三两度贴患处。

　　止痛生肌膏治一切痈疽发背。

　　麒麟竭没药乳香当归（各一两）白芷（半两）黄丹（八两）上五味捣细散。

　　先用清油一斤半。煎桑白皮、柳白皮各三两令色赤。漉出滓。用绵滤过。下丹搅匀。候色黑。次下五味散。以柳木篦搅候软硬得所。即膏成矣。于故帛上摊贴。如内损疼痛。酒服五丸。如皂荚子大。

　　水杨膏治一切痈疽发背。生肌肤。收疮口。

　　水杨皮（锉）槐皮（锉各二两）黄丹（六两）麒麟竭（一两末）密陀僧（一两半细研）白松脂蜡白蔹（锉）降真香（锉各一两）油（二斤）上药先将油于铛中。以微火煎水杨皮、槐皮。后下白蔹、麒麟竭、松脂、降真香再熬。候水杨皮黄色。绵滤去滓。再入铛内重煎。入密陀僧、黄丹、蜡等。用柳木篦搅不令住手。候色变黑。旋滴放冷处。看硬软得所膏成。盛瓷器中。于软帛上摊贴。每日二换之。

　　生肌膏治一切痈疽发背。脓血不止。

　　薰陆香松脂（各一两）黄丹（二两）羊肾脂（一两）生地黄汁（二两）麻油（四两）故绯帛（五寸）上先以油煎绯帛消尽。下薰陆香、松脂、羊脂。又煎三两沸去火。下地黄汁煎尽去火。下黄丹搅煎一、二沸。下蜡候色黑。软硬得所膏成。用帛摊贴。日二易之。

　　乌蛇膏

</div>
    <div class="pagination">
<a href="普济方_page3157.html">上一页</a><span>...</span><a href="普济方_page3153.html">3153</a><a href="普济方_page3154.html">3154</a><a href="普济方_page3155.html">3155</a><a href="普济方_page3156.html">3156</a><a href="普济方_page3157.html">3157</a><span class="current-page">3158</span><a href="普济方_page3159.html">3159</a><a href="普济方_page3160.html">3160</a><a href="普济方_page3161.html">3161</a><a href="普济方_page3162.html">3162</a><a href="普济方_page3163.html">3163</a><span>...</span><a href="普济方_page3159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
