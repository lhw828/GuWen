<!DOCTYPE html>
<html>
<head>
    <meta charset="UTF-8">
    <title>圣济总录 - 第 175 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 175 页/共 447 页</h1>
    <div class="content">　　黄 （锉三分） 桑根白皮（炙，锉） 柴胡（去苗） 赤芍药（锉，微炒） 赤茯苓（去黑皮各半）两 陈橘皮（汤浸去白，焙） 麦门冬（去心，焙） 恶实（微炒） 甘草（炙）各三分上九味，粗捣筛。每服三钱匕，水二盏，煎至七分，去滓温服，不拘时候。

　　治水肿上气不得卧，头面身体悉肿。大葶苈丸方。

　　葶苈（一两一分熬研如泥） 泽漆茎（熬） 赤茯苓（去黑皮） 陈橘皮（汤浸去白，焙各半两） 甘遂 牵牛子（各三分） 郁李仁（研半两）上七味，捣研为末，炼蜜和丸如梧桐子大。每服五丸，以赤小豆饮及大麻子饮下，日再服，稍加至七丸，以大小便微利为度。若渴，即饮以小豆麻子等汁。

　　治水气肿满，咳嗽喘痞，痰涎不利，眠睡不安。杏仁半夏丸方。

　　杏仁（汤浸去皮尖、双仁，麸炒） 半夏（汤洗七遍去滑各一两） 椒目（半两） 贝母（去心，炒） 防己（各一两） 苦葶苈（二两隔纸微炒）上六味，捣罗为末，炼蜜和丸如梧桐子大。每服二十丸，食后临卧煎桑根白皮汤下。

　　治内虚外实，久有积聚，营卫不通，甚者变为赤水，此为病从心起，入于皮肤，肿满皮浓，体重上气，卧烦而躁。葶苈丸方。

　　葶苈（炒令紫半合） 防己 椒目 大黄（锉碎，醋拌炒各一两半） 蓖麻子（去皮半两）郁李仁（汤浸去皮，炒一两）上六味，捣罗为末，炼蜜同枣肉和丸，如小豆大。每服十丸，空心温酒下。如不动，加至十五、二十丸。

　　治水肿上气，大便涩。牵牛子丸方。

　　牵牛子（炒一两半） 葶苈（炒熟二两） 杏仁（去皮尖、双仁，麸炒一百枚别研） 大枣（煮去皮、核十枚研） 芒硝（半两研） 牛酥（半合）上六味，先捣前二味为末，入杏仁等研匀，次入牛酥，更捣万杵，丸如绿豆大。每服八丸至十丸，空心粥饮下。

　　治水在肺，令人咳喘上气，腹大脚肿，目下如卧蚕，微渴，不得卧，小便难，少而数，胸满隐痛，此水气迫肺也。宜利小便。泽漆根汤方。

　　泽漆根（生四两） 麦门冬（去心，焙） 甘草（炙） 人参 赤茯苓（去黑皮各一两）鲤鱼（一斤者一头）上六味，将五味粗捣筛，先用水三升，煮鱼取汁一升，去鱼。每服三钱匕，汁一盏，煎至七分，去滓温服，日三，以小便利为度，不利增服。如大便利、小便未利者，增至四合，初服一日气即下，得安卧。有寒，可加生姜二两切焙。

　　卷第八十

　　水气遍身肿满

　　论曰：肾主水，脾胃俱主土，土克水，胃为水谷之海，其气虚，不能传化水气，使水气浸渍腑脏，又脾得水湿之气，土衰不能制之，水气独归于肾，肾虚三焦不泻，经络闭塞，故水气溢于皮肤，传流四肢，所以通身肿也。其候上气体重，小便黄涩，肿处按之，随手而起是也。

　　治通身肿喘。款气丸方。

　　丁香 木香 沉香 白檀香 桂（去粗皮） 肉豆蔻（去壳） 槟榔（锉） 荜澄茄 大戟（炒） 甘遂（炒各一分） 木通（锉一两） 续随子（去皮） 海蛤 郁李仁（去皮） 瞿麦甜葶苈（炒） 桑根白皮（锉，炙） 牵牛子（各一分） 腻粉（一钱） 巴豆（慢火炮过，出油令尽一分）上二十味，捣为细末，研白粳米饭为丸，如绿豆大。每服三丸至五丸，煎橘皮汤下。

　　治遍身水肿。木通汤方。

　　木通（锉） 苦葫芦子（各一两半） 泽泻 防己（各三分） 猪苓（去黑皮） 海蛤（细研各一两上六味，粗捣筛。每服五钱匕，水七分，酒七分，入葱白五寸（切），煎至八分，去滓，食前温服，当下小便数升肿消。

　　治水气遍身肿满，皮肉欲裂，心腹内气胀，小便不利，饮食不消。甘遂丸方。

　　甘遂（一两） 葶苈（炒二两半） 赤茯苓（去黑皮一两） 陈橘皮（汤浸去白，焙） 郁李仁（各上五味，捣罗四味为细末，别捣葶苈如脂，内散中，蜜丸如梧桐子大。空心饮下七丸，日一服。如不利，稍加之，以利为度。

　　治水病通身微肿，腹大，食饮不消。小消化丸方。

　　芫花（微炒） 甘遂（微炒） 大黄（锉碎，醋拌，炒干） 葶苈（炒令紫色各一两） 巴豆（去心、皮，麸炒，研出油尽四十枚）上五味，捣罗为末，炼蜜为丸如小豆大。每服饮下三丸，不知，稍增至五丸，以知为度治水病通身肿满，喘急，大小便涩。大豆散方。

　　大豆黄（醋拌，炒干） 大黄（微煨，去皮各一两）上二味，捣罗为散。每服二钱匕，临卧时煎葱、橘皮汤调下，平明以利大肠为度。治水通身肿满，喘急，小便涩。一字汤方。

　　甘遂 大戟（去皮各一两）上二味，锉，用慢火炒令黄色，粗捣筛。每服一字匕，以水半盏，煎三五沸，便须倾出，不得煎过，去滓，温服之，不过十服大效。

　　治通身肿满，喘急，小便涩。大戟散方。

　　大戟（去皮，细切，微炒二两） 干姜（炮裂半两）上二味，捣罗为散。每服三钱匕，用生姜汤调下。良久糯米饮投之，以大小便利为度。

　　治水气通身黄肿。葶苈丸方。

　　葶苈（微炒） 防己 陈橘皮（汤去白，焙） 郁李仁 紫苏子 赤茯苓（去黑皮各半两）上六味，捣罗为末，炼蜜为丸如梧桐子大。麝香酒下二十丸，日三服，以小便利为度。

　　治水病通身洪肿。鲤鱼汤方。

　　鲤鱼（净去鳞、肠、肚一头一斤） 赤茯苓（去黑皮一两） 泽漆（微炒一两半） 甘草（炙一两） 泽泻（二两半） 人参（一两半） 杏仁（汤浸去皮尖、双仁，麸炒半两）上七味，将六味粗捣筛，先以水三升，煮鱼取一升半。每服以鱼汁一盏，入诸药末三钱匕，煎取七分，去滓温服，日二三，小便利乃止。

　　治水肿通身皆肿。桑白皮汤方。

　　桑根白皮（炙黄色，锉五两） 吴茱萸（水浸一宿，炒干二两） 甘草（炙一两）上三味， 咀如麻豆。每服五钱匕，用水二盏，生姜一枣大（切），饴糖半匙，煎至一盏，去滓温服，日再。

　　治水病通身洪肿，四肢无力，喘息不安，腹中虚胀。泽漆汤方。

　　泽漆（微炒三两） 赤小豆（微炒二两） 甘草（炙三分） 鲤鱼（净去肠、肚并鳞一头重一斤者） 麦门冬（去心，焙三分） 赤茯苓（去黑皮一两） 人参（三分）上七味，将五味粗捣筛，先用水五升，将鲤鱼与小豆同煮至二升，去滓，内药末五钱匕，入生姜一分拍破，煎一升，去滓，分二服，弱人作三服，日再，以小便利、肿气减或小溏下为度。若小便大利，还从一合始，大便利则止；若水甚，加泽漆至半斤；渴，加栝蒌根一两。

　　治水肿遍身，小便涩，腹满。赤小豆汤方。

　　赤小豆（微炒一升） 桑根白皮（炙，锉一两） 泽漆茎叶（切，炒三分）上三味，将二味绵裹，用水九升，与小豆三味，煮令熟，去绵裹诸药，只留小豆。饥则食小豆，渴即饮汁，以利为度。

　　治水气通身肿。麻黄汤方。

　　麻黄（去根节二两半） 白术（锉碎，微炒二两） 甘草（炙一两） 石膏（碎三分） 赤茯苓（去黑皮一两）上五味，粗捣筛。每服五钱匕，水二盏半，枣二枚（劈破），生姜一枣大（拍碎），同煎至一盏，去滓温服，日三。每服后盖复，令汗出瘥。

　　治水气通身肿，其脉沉迟，芍药汤方。

　　芍药（锉，炒一两） 桂（去粗皮半两） 黄 （锉三分）上三味，粗捣筛。每服五钱匕，用米醋一合，水一盏半，煎至一盏，去滓温服。心当烦勿怪，六七日即瘥，勿食盐。

　　治通身洪肿。木香丸方。

　　木香 肉豆蔻（去皮） 青橘皮（去白，焙） 槟榔（煨，锉各一两）上四味，捣罗为细末，用枣肉丸如绿豆大。每服空心温酒下二十丸，渐加至三十丸。

　　治水气通身黄肿。蒴 酒方上用蒴 根捣汁一盏，酒一盏和之，置暖处一宿。旦起空心服之，瘥。

　　治营卫不通，遍身肿满，咳嗽足肿，小便不利。通治十水。水银丸方。

　　水银（水煮一日） 芒硝 椒目（微炒出汗各三分）上三味，捣罗为细末，炼蜜丸如绿豆大。每服十丸，空心米饮下，日二服，小便利瘥。

　　治水气肿满，气息喘急，小便不利，并男子女人虚积，及遍身黄肿。白丸子方。

　　腻粉半两 粉霜 滑石（末各四钱匕） 砂 寒水石（火 过，为末） 白丁香（直者，末各三钱匕）上六味，先将腻粉、滑石二味研匀，红纸裹，更和白面作饼子，再裹合，复用酒湿红纸，裹二十四重后，用桑柴熟火烧，以面熟为度，取出与前药四味一处研匀，用水浸蒸饼心，搦干和为丸，如豌豆大。每煎生姜水下，食前吃，第一日三丸，日三；第二日四丸，日三；第三日五丸，日三；第四日六丸，日三。服后以小便无数取下水为度，服四日病未下，更加一日。如服药第二日觉口气时，便用后漱口药漱之。

　　漱口齿。贯众汤方。

　　贯众 黄连（去须各半两）上二味，粗捣筛。每用一钱匕，水一盏，煎三两沸，入龙脑少许，温温漱之，白粥养百日。

　　治水肿腹满，四肢羸瘦喘促，小便涩少妨闷。海蛤丸方。

</div>
    <div class="pagination">
<a href="圣济总录_page174.html">上一页</a><span>...</span><a href="圣济总录_page170.html">170</a><a href="圣济总录_page171.html">171</a><a href="圣济总录_page172.html">172</a><a href="圣济总录_page173.html">173</a><a href="圣济总录_page174.html">174</a><span class="current-page">175</span><a href="圣济总录_page176.html">176</a><a href="圣济总录_page177.html">177</a><a href="圣济总录_page178.html">178</a><a href="圣济总录_page179.html">179</a><a href="圣济总录_page180.html">180</a><span>...</span><a href="圣济总录_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
