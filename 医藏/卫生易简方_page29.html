<!DOCTYPE html>
<html>
<head>
    <meta charset="UTF-8">
    <title>卫生易简方 - 第 29 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>卫生易简方 - 第 29 页/共 77 页</h1>
    <div class="content">　　治遍身肿满如囊里裹浆，疾行则濯濯有声或咳喘不定 用葶苈子炒、泽泻、椒目、桑白皮、杏仁去皮麸炒、猪苓去黑皮各半两，为末，炼蜜丸如桐子大。每服二十丸，葱白汤下无时，以利为度。一方用黑牵牛头末一两，不用桑皮、杏仁。以葱白、浆水、酒煎三钱服。

　　治通身黄肿 用瓜蒂三四钱，焙干为末。用半字吹鼻内，日一度，并吹三四日；如不愈，后用黄芩末五钱，煎汤下。

　　治水气，四肢浮肿，上气喘急，大小便不通 用甘遂、大戟、芫花等分为末，枣肉丸如桐子大。空心热汤送下四十丸，以利去黄水为度，否则次早再服。

　　又方 用郁李仁、杏仁炮去皮尖、薏苡仁各一两，为末，米糊丸如桐子大。每服四十丸，不治水肿从腰以上俱肿 用麻黄四两去根节，甘草一两。每服三钱，水一盏，先煮麻黄，沸后入甘草，煎七分服，取汁避风。老虚者勿轻用。

　　治一切湿热肿满 用黑牵牛、黄芩、大黄、滑石、大椒各等分，为末，酒糊丸如桐子大。

　　每治一切水气，通身肿满 用人参一两半，葶苈四两锅内铺纸炒黄，为末，枣肉丸如桐子大。每服十五丸，桑白皮汤下，空心、食前日三服。

　　治水肿腹大如鼓或遍身皆肿 用大戟、白牵牛头末、木香等分为末。每服三钱，以猪腰一对批开，掺药在内烧熟，空心食之。如食左腰子塌左肿，右腰子塌右肿；如未全去，于腹绕脐涂甘遂末，饮甘草汤少许，其肿尽去。

　　治水气鼓胀 用楮实子一斗五升熬膏，白丁香一两，茯苓二两，为末，以膏丸如桐子大。每服三四十丸，服至小便清利及腹胀消为度。

　　治一切肿 用蓖麻子捣烂敷之。

　　又方 用紫檀末醋调，敷肿上。

　　治水肿 用赤小豆五合，大蒜一个，生姜一分，商陆根一条并切细。水煮豆烂，去姜、蒜细嚼豆，空腹食之，旋啜汁令尽，肿立消。

　　治水症 用蓖麻子二十枚水研，服之吐恶沫，加至三十枚，三日一服，瘥则止。

　　又方 用甘遂、大戟等分为末。每服一钱，大麦面一两和作饼子，灰火烧熟，临卧细嚼，茶治水肿 用甜葶苈、川椒、雄黄、泽泻、芫花醋浸炒，大戟、甘遂、赤茯苓、桑白皮、穿心巴戟各一两，为末。桑白皮浸水一盏，煎八分，空心温服，小便多为效。凡肿手心无纹，面从脚肿起，其根在心，加葶苈一两；从阴肿起，其根在肾，加泽泻一两；从肠肿起，其根在肚，加川椒一两；从口唇肿起，其根在小肠，加巴戟一两；从面肿起，其根在脾，加桑白皮一两；从胁肿起，其根在骨，加甘遂二两；从顶肿起，其根在膈，加茯苓一两。仍审察虚实加减，忌食杂物。

　　卷之五

　　胀满

　　治心腹胀 用芜青子一合，水一升，和研取汁一盏，顿服，少顷得利或吐，腹中自宽或得汗愈。

　　治水胀腹满 用蓖麻子细研末服。壮人五粒。

　　治腹满不能服药 用独蒜煨熟去皮，绵裹内下部中，冷即易。

　　治关膈胀满，大小便不通 亦用独蒜如上法，气立通。

　　治身体肿满，气急卧不得 用郁李仁一合捣末，和面作饼，吃入口即大便通利，气便安。

　　治肚腹胀满用乌头一个，枣三枚，杏仁七粒去皮尖，俱生用，以木、石臼中捣烂，丸如桐治鼓胀，身干黑瘦，多渴烦闷 用马鞭草细锉、曝干、勿令见火，以酒或水同煮至味出，去治腹内气胀满者 用槟榔为末，每服二钱，水煎服。

　　治小腹胀满 用秦艽三两，水二升，煎一升，分三服，无时温服即通。

　　治腹内气胀满，喘息不得 用葶苈子一升炒紫色，酒浸七日，研烂。每服三匙，温酒调服无时，大效。

　　治气血凝滞，腹内鼓胀 用枳壳四两去瓤切作片，分四处，并苍术、萝卜子、牛膝、茴香丸如桐子大。每服五十丸，食后米饮下。

　　治三焦痞塞，气不升降，胸膈胀满，大便秘涩，小便赤少 用槟榔、陈皮、黄芩、大黄、枳实、黑牵牛生用，等分为末，炼蜜丸如桐子大。每服五、七十丸，临卧温熟水下，更量治喜、怒、忧、思胸腹满，肠鸣走气，呕吐不食 用半夏汤洗七次、粳米各二钱，干姜炮、甘草二钱半，大附子一枚炮去皮、细锉。每服四钱，水一盏，枣二枚，煎七分，食前服。

　　治胸胁胀满，短气痰逆，或吐涎沫 用桔梗炒、半夏汤洗姜制、陈皮去白各一钱，枳实麸炒半钱。水一盏，姜五片，煎七分，温服不拘时。

　　治鼓胀心腹痞满 用大黄、桃仁、鸡屎干者等分为末。每服一钱，水一盏，生姜三片，煎汤调下，食后临卧服。

　　治三焦不调，胸满腹胀，冷气冲注刺痛 用赤茯苓、人参、陈皮去白、桔梗炒等分为末。

　　每治鼓胀气满 用苦丁香为末，枣肉丸如桐子大。每服三十丸，空心枣汤下，三服必愈。

　　治痢后肚腹满闷 用苍术四两米泔浸炒、陈皮去白、青皮去瓤各一两，木香二钱，为末，醋糊丸如桐子大。每服二十丸，空心温酒下，小儿三、五、七丸，米饮下。

　　治心腹痞满膨胀 用黄芩去粗皮、大黄去粗皮、酒浸半日纸裹煨各二两，滑石碾细飞过四两，牵牛一斤炒香取头末四两，共为细末，滴水丸如桐子大。每服五、七十丸，临卧温汤下。

　　若湿热腰痛水湿肿，加甘遂；若遍身走注疼痛，加白芥子；若发热肿痛，加朴硝；若结滞关节不通，肠胃秘涩，加郁李子；若腰腿沉重，加樟柳根。以上各加一两。

　　卷之五

　　积聚症瘕

　　治男妇五般积气成聚 用牵牛一斤生捣末八两，余渣于新瓦上炒香放冷，再捣取末四两，共治腹胀积聚症瘕 用葶苈一升炒黄，酒五升，浸七日，日服三合。

　　治症，腹中有物硬如石，刺痛 用虎杖根一斗干捣，酒渍饮之，日三服。

　　治症熨法 用茱萸三升碎之，酒和煮熟，布裹熨之，冷更炒更番熨。

　　治卒暴症，腹中有物坚如石，痛欲死 用蒴 根一小束，洗沥去水，细擘，酒二升，浸三宿，暖温服五合至一升，日三。若欲速，得服于热灰中温，令味出服之，此药无毒，大验。

　　治积聚症瘕并去“三尸”，益气延年 用雄黄二两为末，九度水飞过入新竹筒，以蒸饼塞筒口饥渴。

　　治癖 用大黄十两为末，醋三升，白蜜两匙，同煎熬丸如桐子大。一服三十丸，生姜汤下，以利为度，小儿减服。

　　又方 用郁李仁泡去皮，与面和捣为饼，如干着淡水，作饼如病患掌大，为二饼，炙黄熟。空醋饭止之。病未尽去，一二日后更进一服，以病尽为限。不得食酪及牛肉，无不效。

　　治 癖症结及诸虫并马毒疮 用马齿苋和盐、醋煮一碗，空心食，有虫尽出；汁涂疮。

　　治腹中 癖诸块 用雄雀尿和干姜、桂心，艾等分为丸，空心米饮服十丸。

　　又方 用鳖甲烧黄、合诃梨勒皮、干姜等分为丸，空心服三十丸。

　　治鳖瘕 用新熟赤黍米淘取泔汁，生服一升，不过三度愈。

　　治小腹坚大如盘，胸中满，能食而不消 用曲末方寸匕，日三服。

　　治痞 用水中生长蕨菜淡煮，吃三日，即打下恶物，仍要吃淡一月方可。

　　又方 用观音柳煎汤，露一宿，至五更饮数次，痞自消。

　　又方 用绿矾四两为末，面二两作皮包矾蒸熟，以胡桃仁十个，杏仁二十四个去皮尖，胡椒三十粒，共捣如泥，丸如桐子大。每服二十丸，空心温酒下。如剂硬，加熟蜜丸。

　　又方 用木鳖子七枚去壳捣烂，好酒拌匀，以精猪肉四两薄切，涂药炙熟，令患者旋嗅旋吃，服月余自愈。忌煎炒物。

</div>
    <div class="pagination">
<a href="卫生易简方_page28.html">上一页</a><span>...</span><a href="卫生易简方_page24.html">24</a><a href="卫生易简方_page25.html">25</a><a href="卫生易简方_page26.html">26</a><a href="卫生易简方_page27.html">27</a><a href="卫生易简方_page28.html">28</a><span class="current-page">29</span><a href="卫生易简方_page30.html">30</a><a href="卫生易简方_page31.html">31</a><a href="卫生易简方_page32.html">32</a><a href="卫生易简方_page33.html">33</a><a href="卫生易简方_page34.html">34</a><span>...</span><a href="卫生易简方_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
