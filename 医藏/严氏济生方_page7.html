<!DOCTYPE html>
<html>
<head>
    <meta charset="UTF-8">
    <title>严氏济生方 - 第 7 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>严氏济生方 - 第 7 页/共 59 页</h1>
    <div class="content">　　治伏暑伤冷，冷热不调，口干烦渴。

　　黄丹（一两一分） 巴豆（二十五枚，去皮心）

　　上同研匀，用黄蜡拌作汁，丸如梧桐子大，每服五丸，以冷水浸少顷，别以新汲水吞下。

　　诸暑门　中暑论治

　　冷香饮子

　　治老人虚人，伏暑烦躁，引饮无度，恶心疲倦，服凉药不得者。

　　草果仁（三两） 附子（炮，去皮脐） 橘红（各一两） 甘草（炙，半两）

　　上 咀，每服一两，水二碗，生姜十片，煎至半碗，去滓，沉冷，旋旋服，不拘时候。

　　诸暑门　中暑论治

　　加味香薷饮

　　治伏暑伤冷，霍乱转筋，烦渴，心腹撮痛，吐利交作，四肢厥冷。

　　香薷（半斤）扁豆（四两） 浓朴（姜制炒，六两） 槟榔（二两） 黄连（去须，三两）

　　上 咀，每服四钱，水一盏，用酒半盏，煎至八分，去滓，沉冷服，不拘时候。

　　诸湿门

　　中湿论治

　　活人书云：风雨袭虚，山泽蒸气，令人中湿，湿流关节，身体烦痛，其脉沉缓为中湿。

　　大抵中湿变证万端，挟风者，为烦热，为流走，为拘急；兼寒者，为痛，为浮肿；与风寒二气合则为痹，皆由中湿而后挟以异气而然也。治湿之法，不可大发汗，慎不可以火攻之，唯当利其

　　诸湿门　中湿论治

　　抚芎汤

　　治湿流关节，臂疼手重，不可俯仰，或自汗，头眩，痰逆恶心。

　　抚芎 白术 橘红（各一两） 甘草（炙，半两）

　　上 咀，每服四钱，水一盏半，姜七片，煎至八分，去滓，温服，不拘时候。

　　诸湿门　中湿论治

　　渗湿汤

　　治坐卧湿地，或为雨露所袭，身重脚弱，关节重疼，发热恶寒，或多汗恶风，或腿膝浮肿，或小便不利，大腑溏泄。

　　白术（二两） 人参（半两） 干姜（炮） 白芍药 附子（炮，去皮脐） 白茯苓（去皮） 桂枝（不见火） 甘草（炙。各半两）

　　上 咀，每服四钱，水一盏半，生姜五片，大枣一枚，煎至八分，去滓，温服，不拘时候。

　　诸湿门　中湿论治

　　羌附汤

　　治风湿相搏，身体疼烦掣痛，不可屈伸，或身微肿不仁。

　　羌活（去芦） 附子（炮，去皮脐） 白术 甘草（炙）

　　上等分， 咀，每服四钱，水一盏半，生姜五片，煎至七分，去滓，温服，不拘时候。

　　痼冷积热门

　　痼冷积热论治

　　一阴一阳之谓道，偏阴偏阳之谓疾。夫人一身，不外乎阴阳气血相与流通焉耳。如阴阳得其平，则疾不生，阴阳偏胜，则为痼冷积热之患也。所谓痼冷者，阴毒沉涸而不解也；积热者，阳毒蕴积而不散也。故阴偏胜则偏而为痼冷，阳偏胜则偏而为积热。古贤云：偏胜则有偏害，偏害则致偏绝，不可不察也。大抵真阳既弱，胃气不温，复啖生冷、冰雪，以益其寒，阴冱于内，阳不能胜，遂致呕吐涎沫，畏冷憎寒，手足厥逆，饮食不化，大腑洞泄，小便频数，此皆阴偏胜而为痼冷之证也。其或阴血既衰，三焦已燥，复饵酒、炙、丹石，以助其热，阳炽于内，阴不能制，遂致口苦咽干，涎稠目涩，膈热口疮，心烦喜冷，大便闭结，小便赤淋，此皆阳偏胜而为积热之证也。施治之法，冷者热之，热者冷之，痼者解之，积者散之，

　　痼冷积热门　痼冷积热论治

　　洞阳丹

　　治阳虚阴盛，手足厥冷，暴吐大下，脉细，羸瘦，伤寒阴证，悉皆治之。

　　附子（炮，去皮脐） 钟乳粉（各二两） 天雄（炮，去皮，三两） 川乌（炮，去皮，四两） 阳起石（火上为细末，酒煮神曲糊为丸，如梧桐子大，每服五十丸，空心，温酒盐汤任下。

　　痼冷积热门　痼冷积热论治

　　豆附丸

　　治久虚下寒，泄泻不止，肠滑不禁，日夜无度，全不进食，一切虚实泄泻困乏，并皆治之。

　　肉豆蔻（面裹煨） 附子（炮，去皮脐） 良姜（锉，炒） 诃子（面裹煨） 干姜（炮）

　　赤石脂（火 ） 阳起石（火 ） 龙骨（生用） 白矾（枯。各二两） 白茯苓（去皮） 桂心（不见火）

　　上为细末，酒煮面糊为丸，如梧桐子大，每服七十丸，空心食前，米饮送下。

　　痼冷积热门　痼冷积热论治

　　利膈汤

　　治上膈壅热，口苦咽干，痰唾稠粘，心烦喜冷，咽喉生疮疼痛，但是一切上壅之证，皆可服之。

　　防风（去芦） 鸡苏叶 桔梗（去芦） 牛蒡子 荆芥穗（各一两） 川升麻 人参甘草（炙。各半两）

　　上 咀，每服四钱，水一盏半，姜五片，煎至八分，去滓，温服，不拘时候。

</div>
    <div class="pagination">
<a href="严氏济生方_page6.html">上一页</a><span>...</span><a href="严氏济生方_page2.html">2</a><a href="严氏济生方_page3.html">3</a><a href="严氏济生方_page4.html">4</a><a href="严氏济生方_page5.html">5</a><a href="严氏济生方_page6.html">6</a><span class="current-page">7</span><a href="严氏济生方_page8.html">8</a><a href="严氏济生方_page9.html">9</a><a href="严氏济生方_page10.html">10</a><a href="严氏济生方_page11.html">11</a><a href="严氏济生方_page12.html">12</a><span>...</span><a href="严氏济生方_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
