<!DOCTYPE html>
<html>
<head>
    <meta charset="UTF-8">
    <title>普济方四库 - 第 211 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 211 页/共 1812 页</h1>
    <div class="content">　　又方
　　含鸡屎白良
　　又方【出肘后方】
　　用巴豆去皮针线穿咽入牵出
　　又方【出圣恵方】
　　用马蔺子半升水二升煮取一升半服之
　　又方
　　煮桃皮汁三升服之
　　治喉闭及毒气【出肘后方】
　　以附子破作大片蜜涂炙令黄含咽汁令尽更炙如前法
　　治喉痹卒不得语
　　用商陆苦酒熬令浓热傅之
　　含香法【出衞生寳鉴】　治喉痹物鲠不可进食
　　含乳香一块良久其物自化又面东丁字立热水一碗念吴水流顺七遍便吃水立下
　　治急喉塞闭方【出衞生寳鉴方】
　　露地蜂窠【烧灰】
　　用竹筒吹入喉内或烧巴豆吸烟立効
　　又方【出衞生寳鉴方】
　　大黄　郁金　巴豆【去皮不去油另研】
　　右等分为末每用一字姜汁调灌下如不能吞下即以鵞翎蘸药扫喉中吐涎立愈
　　夺命散【出衞生宝鉴方】　治喉风
　　胆矾【一两另研】白僵蚕【一两为末】乌龙尾【一两另研】天南星【半两为末】
　　右和匀每用一字以鸡翎温防药扫喉中涎出再防药入喉涎化为黄水出方用温水漱口或用沙糖为丸含化亦得如鸡豆大
　　白矾散【出衞生宝鉴方】　治纒喉风急喉痹
　　白矾【三钱】巴豆【三个出殻分作六片】
　　右用矾于铫内熬化为水入巴豆在内干去巴豆取矾研末以竹管吹入喉中立愈或是去巴豆用乌鸡子清调矾灌入喉中
　　夺命汤　治喉风
　　每服用皂角三寸去黒皮并子入甘草二寸同打碎用水一盏煎至半盏去滓入蜜少许再煎三五沸放温服连进二服立効且吃白粥一日忌麺油酒鱼腥炙煿诸热毒物一百日
　　治急喉闭并喉风【出海上方】
　　白矾【一块】
　　用刀头煆服或铫内慢火熬化入巴豆肉七粒再熬数沸撩去巴豆为末角管收藏勿令气走临用时笔管挑药吹入喉中即破
　　帐带散　治急喉闭并喉风
　　用生白矾研为末冷水调下二钱余家尝用之系于帐带上以备防急
　　朴硝散【选竒方】　治喉痹
　　朴硝【细研】黄丹【飞过细研】
　　右相拌和深粉红色遇病用芦管或笔管以半钱许吹入喉中
　　解毒玉壶散【出衞生宝鉴方】　治喉风喉闭及误吞针钱竹刺物及诸恶毒物无不疗一药医数人之疾
　　白茯苓　管仲　硼砂【别研】马勃【各二钱】紫河车【水煎】山豆根　乌鱼骨　金星凤尾草　山药　白术
　　白僵蚕　蜜陀僧【各四钱】大甘草　　　　　　　　　　　　　　　　　　【钱】寒水石【三钱】坯子胭脂【一钱】乳香【四钱别研】麝香【半钱别研】象牙末【一钱】
　　右各炒焙为末乳香麝香胭脂硼砂各研入众药末中用薄麺糊为丸如弹子大再用煆过软石膏研为衣隂干服将药一丸水一盏浸一匙服时磨药数遍饮之余药留再服
　　一匙散　治喉风
　　白僵蚕【一两】荆芥【半两】紫河车【三钱】五灵脂【一分】甘草【半两】干柏叶【二钱】薄荷【三钱】
　　右为细末每服一匙吹入喉中
　　治喉闭纒喉风百药不效疾势危甚死在湏防用此便苏再能生人
　　不蛀皂角两挺以水大盏许搅浓汁滤去滓入生麻油搅匀每服一盏强令服之未吐再一服有病者先用它药不效即急用此
　　一雪　治喉闭喉肿
　　焰硝【三两研细如粉】白矾【镕飞一两】
　　右二味拌匀以一钱掺口中口噤不开者以半钱入于小竹筒内吹在鼻中如口内血出即用新水漱之忌热麺
　　治喉闭
　　用生矾末吹喉中
　　治急喉闭开口不得者
　　右以黄蜡纸裹巴豆一个如患人鼻孔大小中心切破急以塞鼻气冲入喉中自破也已觉通利即除去濠守王亚夫方巴豆殻拍碎破以绵裹随左右纳鼻中即吐出恶物后鼻中或小疮亦无害
　　牙硝散　治喉痹及喉咽肿痛闭塞
　　白僵蚕【生去丝嘴五钱】马牙硝【二钱】
　　右同为末每服半钱生姜汁调下不以时
　　又方
　　用白矾一钱甆碟内溶成汁入巴豆二粒再矾枯豆焦为度作末蜜丸鸡豆大姜汤调服良久吐痰立愈
　　治喉痛咽喉塞喘息不通湏防欲絶神验
　　以马蔺根二两水一升半煮取一盏去滓细细吃立通
　　治喉痹
　　一方纒闭危急解髻令人防顶中发十二茎立通秃者撮其皮亦効一方青黛朴硝末吹入喉中又一方朴硝鸡子清调刷之
　　治鎻喉瘴名朴蛇瘴项大肿痛连喉
　　蜈蚣【赤足者】
　　右研水下一二节或酒下愈
　　治朴蛇瘴
　　雄黄　白芷【等分】
　　右为末刷喉项内外仍饮之
　　又方
　　野苦马汁　灯心【浸水良久捻其末】
　　以和苦马汁服之
　　又方
　　用白矾一两巴豆去殻二十个白矾入铫内滚数沸矾化开豆色黄黒顿冷去豆碾末用苇管吹入喉内即愈
　　治走马喉痹
　　一法如左右喉痹于顶上分左右头髪用挽拔之剥然有声立效此法年幼时常见郑六嫂救人甚多不得其诀近与子正话及方得其法
　　治卒喉痹
　　用鸡子一枚搅黄令相和吞下
　　又方
　　好升麻断含之喉塞亦然
　　治痹已死有余气者
　　用巴豆一枚去皮心研碎分两丸绵裹内两鼻孔约至眉间垂出余绵良久大喘勿恠吐则防去之
　　治喉闭气欲絶
　　用干漆炒令烟筒吸之
　　绛雪散　治喉痹
　　硼砂　白矾【用皂子大一块】马牙硝【一分研】硝石【四两】新巴豆【六枚】黄丹【半两】
　　右麄甆小碗一个先煨令热下前四味次下黄丹次下巴豆仍将巴豆先打碎逐旋下尽又下一个入蛇蜕皮一条自然烧化成汁入桔梗末研匀每用少许以笔管吹在患处
　　治喉痹方
　　元公章少卿说开徳府士人携仆入京其一日忽患喉痹胀满气塞不通命在顷刻询诸郡人云惟马行街山水李家可着治即与之徃李骇然曰证危甚犹幸来用巴豆油纸作撚火着烟起吹灭之令仆张口刺入喉间俄吐出紫血半合即时气寛能言及啖粥饮掺药之立愈士人甚神其技后还乡里村落一医偶得此术云咽喉病发于六腑如引手可探及刺破瘀血即已若发于五脏则受毒牢深手法药力难到惟用纸撚为第一然不言所用之意后有拾得其方者盖预以巴豆油涂纸故施火即着借其毒气直赴病处
　　又方
　　以皂角汁麻油灌未吐再服之
　　夺命丹　治纒喉风急喉闭牙闗急不能开者重舌单双肉蛾并误吞竹木鸡骨鱼刺并皆治
　　白僵蚕【炒去丝嘴】山豆根　寒水石【煆】贯众　缩砂仁紫河车　干胭脂　马屁勃【八味各一两】白茯苓【去皮】
　　乌贼鱼骨　磁石【三味各半两】乌芋【一两半俗名孛荠】南硼砂【一钱】象牙末【一钱】甘草【一两炙】飞罗麺【三两】麝香【一钱另研】金星凤尾草【一两】
　　右为细末滴水为丸每一两可作一十五丸蛤粉为衣每服用冷水半盏放药在内衮动末起吃药细细呷之一丸救数人不拘时
　　消毒丸　治喉痹口疮腮颊肿痛
　　白僵蚕【炒去丝嘴】牛蒡子【防炒】
　　右等分为细末炼蜜为丸每一两作十五丸每服一丸食后含化
　　乌龙膏治喉痹纒喉风
　　皂角【七挺捶碎水浸五升滤去滓】草乌头【剉碎】天南星【剉碎】大黄【剉碎三味各一两】
　　右件并入皂角水内煮至二升滤去滓不用再熬成膏子入新甆器内盛防凝入朴硝末一两搅匀冷入白僵蚕末一两如前收之如患喉痹每一服半匙头以甘草汤或茶清化下灌入口内立愈如药干以好酒少许润之不拘时
　　萆麻散　合疮口
</div>
    <div class="pagination">
<a href="普济方四库_page210.html">上一页</a><span>...</span><a href="普济方四库_page206.html">206</a><a href="普济方四库_page207.html">207</a><a href="普济方四库_page208.html">208</a><a href="普济方四库_page209.html">209</a><a href="普济方四库_page210.html">210</a><span class="current-page">211</span><a href="普济方四库_page212.html">212</a><a href="普济方四库_page213.html">213</a><a href="普济方四库_page214.html">214</a><a href="普济方四库_page215.html">215</a><a href="普济方四库_page216.html">216</a><span>...</span><a href="普济方四库_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
