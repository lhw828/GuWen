<!DOCTYPE html>
<html>
<head>
    <meta charset="UTF-8">
    <title>医心方 - 第 223 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 223 页/共 249 页</h1>
    <div class="content">　　又云：凡冬月忽有大热之时，夏忽有大凉之时，皆勿爱之。有患天行时气者，皆由犯此。

　　又云：冬月天地闭，血气脏，人不可劳作出汗，发泄阳气损人。

　　又云：凡忽见龙蛇，勿兴心惊怪之，亦勿注意瞻视；勿见光怪变异事即强抑，勿怪之。

　　谚云：视怪不怪，怪自坏也。

　　又云：凡见姝妙美女，慎勿熟视而爱之。此当是魑魅之物，令人深爱也。无问空山旷野，稠人广众，皆亦如之。

　　又云：旦勿嗔忌（恚），勿对灶骂詈，且勿令发覆面，皆不祥。勿杀龟蛇，勿阴雾远行，勿北向唾魁罡神凶，勿腊日哥舞凶，勿塞故井及水渎，令人聋盲。

　　《本草食禁杂法》云：勿杀龟，令人短寿。

　　《养性志》云：诸空腹不用见臭尸，尸气入脾，舌上白黄，起口常臭。

　　又云：诸欲见死尸臭物，皆须饮酒。酒能避毒瓦斯。

　　《枕中方》云：勿与人争曲直，当减人算寿也。

　　又云：亥子不可唾，亡精失气，减损年命。

　　又云：凡甲寅庚辛日，是尸鬼竟乱、精神躁秽之日也。不得与夫妻同席言语会面，必须清净沐浴，不寝以警备之也。

　　又云：三月一日不与妇人同处，大凶又云：八节日勿杂处。又云：勿以朔晦日怒。

　　又云：勿以正月四日北向杀生。

　　又云：四月八日勿杀伐草木。

　　又云：勿以五月五日见血。

　　又云：勿六月六日起立。

　　又云：勿以七月七日念恶事。

　　又云：勿八月四日市诸附足之物。

　　又云：勿九月起床席。

　　又云：勿以十月五日罚贵人。

　　又云：勿以十二月，晦日三日内不斋，烧香念道也。

　　《朱思简食经》云：刀刃不得向身，大忌，令损人年寿。

　　《养生志》云：男夫勿跋井中，古今大忌。又云：来横口舌。又云：诸得重鞭杖疮及发背者，产妇皆不用见之。

　　《延寿赤书》云：八节日当斋心谟（谨）言，必从善事，慎不可以其日震怒及行威刑，皆天人之大忌。

　　《养身经》云：人有一不当、二不可、三愚、四惑、五逆、六不祥、七痴、八狂，不可犯之。

　　一不当：吉日与妇同床，一不当。（今按：《周礼》云：一月之吉。注曰：吉，谓朔日也。）

　　二不可：饱食精思，一不可；上日数下，二不可。（今按：《尚书》云：正月上日受终于文袒。孔安国云：上日朔日也。《正义》云：上日言一岁日之上也。）

　　三愚：不早立功，一愚；贪他人功，二愚；受人功，反用作功，三愚。

　　四惑：不早学道，一惑；见一道书，不能破坏，二惑；悦人妻而贱己妻，三惑；嗜酒数醉，四惑。

　　五逆：小便向西，一逆；向北，二逆；向日，三逆；向月，四逆；大便仰头视天日月星辰，五逆。

　　六不祥：夜起裸行无衣，一不祥；旦起 恚，二不祥；向灶骂詈，三不祥；举足纳火，四不祥；夫妇昼合，五不祥；盗恚师父，六不祥。

　　七痴：斋日食熏，一痴；借物元功，二痴；数贷人功，三痴；吉日迷醉，四痴；与人诤言，以身自诅，五痴；两舌自誉，六痴；欺诈父师，七痴。

　　八狂：私传经诫，一狂；得死（罪）怨天，二狂；立功已恨，三狂；吉日不斋，四狂；怨父师，五狂；读经慢法，六狂；同学仲义相奸，七狂；欺诈自称师法，八狂。

　　卷第二十八

　　房内

　　卷第二十八

　　至理第一

　　《玉房秘诀》云：冲和子曰：夫一阴一阳谓之道，媾精化生之为用，其理远乎？故帝轩之问素女，彭铿之酬殷王，良有旨哉！黄帝问素女曰：吾气衰而不和，心内不乐，身常恐危，将如之何？素女曰：凡人之所以衰微者，皆伤于阴阳交接之道尔。夫女之胜男，犹水之灭火，知行之如釜鼎，能和五味以成羹，能知阴阳之道者成五乐，不知之者，身命将夭，何得欢乐，可不慎哉。

　　素女云：有采女者，妙得道术。王使采女问彭祖延年益寿之法。彭祖曰：爱精养神，服食众药，可得长生。然不知交接之道，虽服药无益也。男女相成，犹天地相生也。天地得交会之道，故无终竟之限。人失交接之道，故有夭折之渐。能避渐伤之事，而得阴阳之术，则不死之道也。采女再拜曰：愿闻要教。彭祖曰：道甚易知，人不能信而行之耳。今君王御万机，治天下，必不能备为众道也。幸多后宫，宜知交接之法。法之要者，在于多御少女而莫数泻精，使人身轻，百病消除也。

　　汉附马都尉巫子都年百三十八，字孝武巡将见子都于渭水之上，头上有异气， 高丈余许。帝怪而问之。东方朔相之对曰：此君有气通理天中，施行阴阳之术。上屏左右问子都。

　　子都曰：阴阳之事，公中之秘。臣子所不宜言。又能行之者少，是以不敢告。臣受之陵阳子，明年六十五矣。行此术来七十二年，诸求生者，当求所生。贪女之容色，极力强施，百脉皆伤，百病并发也。

　　《玉房指要》云：彭祖曰：黄帝御千二百女而登仙，俗人以一女而伐命。知与不知，岂不远耶？知其道者，御女苦不多耳。不必皆须有容色妍丽也，但欲得年少未生乳而多肌肉者耳。但能得七八人，便大有益也。

　　素女曰：御敌家，当视敌如瓦石，自视如金玉。若其精动，当疾去其乡。御女当如朽索御奔马，如临深坑，下有刃，恐堕其中。若能爱精，命亦不穷也。

　　黄帝问素女曰：今欲长不交接，为之奈何？素女曰：不可。天地有开合，阴阳有施化。

　　人法阴阳，随四时，今欲不交接，神气不宣布，阴阳闭隔，何以自补？练气数行，去故纳新，以自助也。玉茎不动，则辟死其舍。所以常行以当导引也。能动而不施者，所谓还精，还精补益，生道乃者。

　　《素女经》云：黄帝曰：夫阴阳交接节度，为之奈何？素女曰：交接之道，故有形状。

　　男致不衰，女除百病。心意娱乐，气力强。然不知行者，渐以衰损。欲知其道，在于定气、安心、和志。三气皆至，神明统归。不寒不热，不饥不饱。亭身定体，性必舒迟。浅纳徐动，出入欲稀。女快意，男盛不衰，以此为节。

　　《玄女经》云：黄帝问玄女曰：吾受素女阴阳之术，自有法矣。愿复命之，以恚其道。

　　玄女曰：天地之间，动须阴阳。阳得阴而化，阴得阳而通。一阴一阳，相须而行。故男感坚强，女动辟张。二气交精，流液相通。男有八节，女有九宫。用之失度，男发痈疽，女害月经，百病生长，寿命销亡。能知其道，乐而且强，寿即增延，色如华英。《抱朴子》云：凡服药千称，三牲之养，而不知房中之术，亦无所益也。是以古人恐人之轻恣情性，故美为之说，亦不可尽信也。玄素喻于水火，水火杀人又生人，于在能用与不能耳。大都得其要法，御女多多益善。若不晓其道用一两者，适足以速死耳。

</div>
    <div class="pagination">
<a href="医心方_page222.html">上一页</a><span>...</span><a href="医心方_page218.html">218</a><a href="医心方_page219.html">219</a><a href="医心方_page220.html">220</a><a href="医心方_page221.html">221</a><a href="医心方_page222.html">222</a><span class="current-page">223</span><a href="医心方_page224.html">224</a><a href="医心方_page225.html">225</a><a href="医心方_page226.html">226</a><a href="医心方_page227.html">227</a><a href="医心方_page228.html">228</a><span>...</span><a href="医心方_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
