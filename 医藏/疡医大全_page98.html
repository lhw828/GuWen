<!DOCTYPE html>
<html>
<head>
    <meta charset="UTF-8">
    <title>疡医大全 - 第 98 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 98 页/共 163 页</h1>
    <div class="content">　　银粉神丹
　　（曹振先）。专治玉茎虫蚀，生长如初，止少元头者，或舌头被人咬去，抹上此丹，亦能长全，大有神功。
　　黑铅（五钱） 寒水石（三钱五分） 轻粉（二钱五分） 水银（二钱五分） 硼砂 珍珠（各一钱）先将黑铅化开，投水银研不见星，共为细末收贮。遇前证先用葱艾花椒煎汤洗净，若怕洗畏痛，须先熏止了痛再洗，拭干上药。若舌头咬去，先用乳香、没药煎水，口噙之止痛后上药，自然生长全愈。
　　
　　儿茶散
　　 下疳蛀秆。
　　铜绿不拘多少， 红放地上冷定，又 又冷定，乳细加儿茶等分和匀后，将下疳洗净掺之。
　　下疳久不愈（海藏） 橡斗子二枚，合盛黄丹令满，以乱发浓缠定，烧烟尽为度，同研为细末，先以葱白热浆水洗疮，脓净再上药，甚者不过三次如神。
　　阴头生疮（孙真人）。蜜煎甘草末，频频涂之。
　　
　　竹节霜
　　（《百效》） 龟头因热毒马口结蕊，或粗衣抢擦损。取新竹节上霜刮下，一掺即愈。
　　下疳蚀烂 白果树叶包裹。
　　下疳。（抄本。）芦甘石 乳香 血竭 川黄连（各一钱） 轻粉（五分） 冰片（一分）研末。用米泔水洗净掺上，立见效。
　　又方蜗牛（焙干） 枯矾（各一钱）研末。湿则干掺，干则以香油调涂。
　　疳疮蛀秆。（《灵秘丹药》）二蚕茧（出过蛾者，烧存性） 轻粉（二钱） 枯矾（五分） 红绢（方圆三寸二块，烧灰） 儿茶（一钱） 五倍子（一个）研为末。酸浆水葱白川椒煎汤洗净搽之，奇效无比。
　　疳疮蛀秆。
　　银朱（水飞） 儿茶（各一钱） 轻粉（五分） 黄柏灰 老茶叶（各二分）研末，用黄蜡二钱熔化为丸，却作二十粒。每用一丸，好酒空心送下，神效无敌。
　　下疳阴疮（邵真人）。芦甘石一两，火 醋淬五次，加儿茶三钱，研末麻油调敷。
　　蜡烛卸（周鹤仙）。红 子烧灰，每一钱加梅花冰片五厘，麻油调搽。
　　下疳 圆浓五倍子一个去顶，以砂仁三颗，捣碎入于内，仍以顶合好，用湿纸包裹，火内煨极黑，取出为末，掺患处即愈。
　　又方五倍子（烧灰存性，一钱） 真冰片（少许）研极细末，掺上立效。
　　疳疮。（周小庵。）凤凰衣（焙） 橄榄仁（去油） 人参（各五分） 儿茶（ 红存性，二钱） 珍珠（一分） 金箔（十张）共乳细末，掺上立刻定痛生肌。此方加南北铅制白霜一钱，红升丹三分，乳匀掺上更妙。
　　疳疮舌烂鼻烂龟头烂。
　　黑铅（一两，装入黑狗脑内，以盐泥封固，入金粟火 红，取出冷定，去泥，研细。）每用法制铅末一钱五分，加乳香（去油） 没药（去油） 铅霜（各三分） 硼砂（二分五厘） 雄黄（一分） 金箔（十张） 寒水石（生用四分） 轻粉（二分）共乳细末，瓷瓶密贮。舌断者，用米泔水葱茶煎汤，温漱拭干上药，待长时洗去药，又渐渐搽之。龟头烂者，又以葱汤熏洗过，搽药。
　　疳疮。（常立庚）龙胆草 山栀（生用） 当归尾 木通黄芩 柴胡 泽泻 生甘草白水煎。痛加荆芥、防风、白芷梢。红肿加川连、大黄。
　　蛀秆疳烂去半段者 先用苦茶洗净，用黄连末搽三四日，待腐肉去尽，取雄犬阳茎连肉在火上炙黄， 干存性为末，每用少许，加入黄连末内掺之，犬茎末只可逐日渐加，不可骤用太多，则收口速而反裂破矣，至多亦不过与黄连末等分为率。
　　下疳。
　　轻粉 黄柏（各一钱）共研细末，先用麦门冬煎汤，浇洗掺之。
　　下疳红肿热痛 鲤鱼胆汁敷。
　　
　　大豆甘草汤
　　黑豆（一合） 生甘草（一两） 赤皮葱（三根） 槐条（六十寸） 煎洗一切疳疮。
　　
　　二子消毒散
　　肥皂子 杏仁（炒） 蝉蜕 僵蚕 皂角子（各七枚） 土茯苓（八两） 猪牙皂（一条） 荆芥防风 牛膝（各一钱） 金银花（三钱） 猪板油（二两）水八碗，煎三碗，早午晚分三次服，如结毒服二十一日痊愈。袖口疳加黄柏一钱，肥皂子加倍。杨梅疮加绿豆、侧柏叶、糯米各三钱，薏苡仁，皂角刺各二钱。内疳加海金砂、白丑、五加皮各一钱五分。
　　
　　凤衣散
　　抱鸡卵（净壳 ） 黄丹（各一钱） 冰片（二分） 轻粉（四分）研极细干掺，或鸭蛋清调搽。
　　
　　旱螺散
　　冰片 麝香（各三分） 白田螺壳（ ，三钱） 轻粉（一钱）研极细，以香油调搽之。
　　
　　白玉膏
　　 贴疳疮一切疮。
　　白芷 芦甘石（ ） 甘松 当归尾 乳香（去油） 五灵脂 三奈 北细辛 樟冰（各五钱） 没药（去油） 象皮 白蜡（各三钱） 松香 冰片 麝香（各一钱） 铅粉（十三两）先将麻油二斤熬至烟起离火；入白蜡、松香又熬，不住手搅，看有大泡，便将铅粉陆续下，但滚即取起，稍停又入火，如此数次，见有菊花纹小泡，便入前诸药末，仍取起；滴水成珠入冰麝搅匀，待凝定时倾水二三盏，入罐收贮，听摊贴。
　　
　　凤凰散
　　 治男女下疳肿烂，疼痛难堪，并一切皮破肿烂诸疮，实时消肿定痛，拔毒生肌。
　　抱鸡蛋壳（连衣壳焙）乳细末，每一钱加冰片二分密贮，用时或干掺，或猪胆汁、或麻油调搽。
　　
　　黑香散
　　 治男女下疳，痒不可当者，并一切极痒诸疮。
　　橄榄核（烧灰存性）研极细末，每一钱加冰片二分密贮。或干掺，或麻油猪胆汁俱可调搽。
　　
　　蜡烛卸
　　（下疳。）抱过鸡蛋壳（焙存性） 黄连 轻粉各等分，乳细。香油调搽，立时止痛结靥。
　　下疳。
　　陈毡灰 橄榄核（ 灰） 儿茶 轻粉（各三钱） 冰片（一钱）研极细末，搽上。用鸡蛋软皮，黄连汤煮过，贴之。
　　
　　
　　卷二十四　前阴部初婚玉茎伤损门主论
　　陈实功曰：凡初婚玉茎挤夹伤损，出血疼痛者，先以葱汤洗净，随用珍珠散加冰片掺之，腐皮渐干，痛自渐止矣。（《正宗》）
　　
　　卷二十四　前阴部伤寒瘥后内外疮门主论
　　冯鲁瞻曰：伤寒瘥后，若小便涩有血者，亦是余热毒也，名曰内外疮，亦皆有靥。若不出脓者死，宜用黄连解毒汤加生地、当归尾、连翘、木通、滑石、牛膝、蓄、琥珀、甘草梢之类。（《锦囊》）
　　
　　卷二十四　前阴部囊痈门主论
　　王肯堂曰：囊痈乃足厥阴肝经所主，乃湿热流入肝经而成，治当清肝家湿热，佐以养阴固肾。
　　又曰：肾阴毒即阴囊疽，乃坐卧湿地，久着汗湿衣 ，寒湿下攻，阴注经络，久而不散，遂生此证。初起阴囊红肿疼痛者是也。
　　朱丹溪曰：囊痈即外肾痈也，此痈生阴囊之上，其证最酷，阴道多亏，湿热相聚，致生此毒，若不速治则囊裂睾丸外悬，可用青荷叶包之，或紫苏叶洗去毛包之，或单油纸煮过包之。
　　陈远公曰：有阴囊左右生痈者，名曰便毒，生于囊之下，粪门之前，名曰囊痈。
　　三处相较，便毒易治，囊痈最难治，以囊之下为悬痈，其皮肉与他处不同，在他处皮肉或横生直生，俱易合口，而囊下横中有直，直中有横，不易收功，此皆少年贪于酒色，忍精而战，耐饥而交，或苟合有毒之妇，或斗精有疮之妓，所谓欲泄不泄，化为脓血是也。治必大补其虚，佐以化毒之味，以毒因虚而成，不治虚得乎！逐邪至神丹：金银花四两，蒲公英二两，人参一两，当归二两，生甘草一两，大黄五钱，天花粉二钱，水煎，二服痊愈，溃者三剂收功。此方用金银花、公英佐以参归大黄之大料，未免霸气。然大虚之证，又用大黄祛逐，似乎不宜。谁知毒盛乘初起之时，正气未甚衰，大补泻火之为得乎！倘因循不敢治，及至流脓出血，正气萧索，始用参补气，往往用至数斤，尚未能复元，何若早用于化毒之中，正又无伤，毒又易散，此因势利导之法，不可不知也。（《冰鉴》）又曰：有饮火酒入房，精不得泄，至半夜寒热烦渴，小便淋赤，痰涎涌盛，次日囊肿 痛，又次日囊处尽腐，玉茎下贴囊者亦腐，人以为酒毒也，谁知肝火得酒毒湿而肆疟乎！夫酒何至作腐，盖火酒大热之物也，人过饮火酒，多致醉死，死后身体腐烂，以火酒乃气，酒遇热自焚，人身五脏六腑，原自有火，以火引火，安得不炎烧耶！饮火酒入房，鼓动精房之火，宜是命门之火，非肝火也。然木能生火，肝本生相火，理之常也，入房借火酒之力，火势必猛，火动无根，复能久乎，必精泄而火解矣。无奈精欲泄而阻抑之火无泄路，又无可根据，火酒又无可解，于是火入于肝，将根据母自归也。惟是相火内火也，可附肝以为家，而酒火外火也，反得木而焚体，囊与玉茎，乃筋之火也，筋属肝，因入房而聚阴器之际，故火发而囊肿，囊肿极而茎亦腐矣。治法解酒之毒，益以补气血之品，则湿热解而腐肉长矣。用救腐汤：人参一两，当归二两，黄 二两，白术一两，茯苓五钱，黄柏三钱，炒栀子三钱，苡仁五钱，泽泻三钱，白芍一两，葛根三钱，水煎服。四剂腐肉去而新肉生，又四剂囊茎悉平复矣。酒毒成于拂抑，平肝泄火，利湿解毒宜也。何以用参、 、归、术大补气血耶？大凡气血盛者，力能胜酒，纵酣饮无碍，服火酒而腐，必成于火酒之毒，亦其气血之衰，力难胜酒，所以两火相合，遂至焚身外腐，苟不急补气血，则酒毒难消，腐肉又何以速长哉！陈实功曰：夫囊痈者，乃阴虚湿热流注于囊，结而为肿，至溃后睾丸悬挂者，犹不伤人，以其毒从外发，治当补阴清利湿热，取效者十有八九，时人误用疝家热药，多致热甚为脓，必难收敛。初宜龙胆泻肝汤，稍久滋阴，外敷金黄散，如肿痛日久，内脓已成，胀痛者即针之，内服十全大补汤加山萸肉、丹皮、泽泻治之，间以六味地黄丸服之，自安。（《正宗》）冯鲁瞻曰：书曰痈疽入囊者死，是属肝经湿热，初起肿痛，小便赤涩，治宜清利解毒为主。若脓已成而小便不利者，是毒瓦斯未散也，当针泄之。若脓既出而反痛者，是气血虚也，当补益之。倘元气未亏而阴囊悉溃，睾丸悬露者，亦不为害。（《锦囊》）又曰：若小儿患此，而由乳母多怒者，宜子母并服清肝之药。
　　又曰：阴囊溃烂，睾丸脱露，名曰脱囊。用紫苏叶茎为细末，如湿干敷，如未破用香油调涂，将青荷叶包上，内服芩、连、甘草、木通、当归之类，多得保全，患者勿惧。
　　窦汉卿曰：囊痈倘脓熟开刀，须待脓热用油头绳扎住肾子，以小刀开海底穴，其脓血即流尽矣。
　　李东垣曰：经谓痈入囊者死，将以为属肾耶？余治数人，悉以湿热入肝经施治，而以补阴药佐之，虽脓溃皮脱，睾丸悬外，亦不致死，但未知下虚人老者何如耳。（《精要》）汪省之曰：囊痈乃湿热下注，浊气顺下流入膀胱，阴道有亏，湿热不利，有作脓者，故滋阴除湿之药断不可缺，脓尽则自安耳。（《理例》）胡公弼曰：又有因腹肿胀，渐流入囊，肿甚而囊自裂开，睾丸悬挂在外，水出不止，用杉木炭末敷上，外以紫苏叶浓浓包裹，令患人仰卧养息，内以龙胆泻肝汤加滋阴药，服之自愈。（《青囊》）
　　
　　卷二十四　前阴部囊痈门主方
　　验方（《新都医案》）栝蒌 甘草节 金银花（各五钱） 连翘 柴胡 青皮（各二钱） 水煎服。
　　囊痈溃后。
　　蚌壳（ ） 黄连 青黛（各等分） 研细搽之。
　　囊痈囊漏皮硬浓而出水者皆能治。
　　苍术 吴茱萸（炒） 川芎 当归身（各一钱） 白术 天花粉 官桂 木通（各八分）青木香（一钱五分） 生黄 （二钱） 龙胆草（五分） 蛇盘果（二钱，如无即以草代之）上锉一剂，白酒一碗煎，空心服。
　　囊痈浑身发热口苦嗌干囊上红肿疼肿是也。
　　杜仲（盐水拌，炒断丝，磨为细末，用筛揉去丝，净末一两）生酒一斤，煎半斤，服之取汗，即消肿定痛。如未愈，再用一服，即愈。如外敷用明雄黄一两，百草霜一钱，研匀，蜜水调敷，如干以鸡翎蘸水润之，愈后再用除根药。用生南星、苏木、紫苏叶各五钱，陈香橼一个，共为细末。取未曾下水的犍猪尿胞一个，以酒煮烂捣化，同药末捣匀，做饼晒干烘脆，再磨为细末，蒸饼打糊为丸，空心烧盐汤送下八九十丸，服此一料，永远除根不发。
　　囊痈。
　　海螵蛸 蛤粉 儿茶（各等分）研极细掺之。
　　又方干荷叶（焙） 紫苏叶（各等分，焙）研极细，酒调浓敷赤肉上，外用油纸包扎。
　　
　　
　　卷二十四　前阴部肾囊风门主论
　　王肯堂曰：肾脏风即肾囊风疮，生于隐处，瘙痒成疮，挟有耳鸣耳痒，鼻赤齿浮，指甲缝白等证是也（《准绳》）戴院使曰： 风俗名肾脏风疮，因精水调外，为风湿所袭，从阴囊湿汗作痒起，流注四肢，手子白色，悉生疮疡。（蛇床子、吴茱萸或甘草节煎洗，外用苋菜根、茎、叶，烧存性干掺，并治阴汗生疮。）陈实功曰：肾囊风乃肝经风湿而成，其患作痒，喜浴热湿，其形肾囊疙瘩顽麻，破流脂水者是。（《正宗》）
　　
　　卷二十四　前阴部肾囊风门主方
　　绣球风 老杉木一段，烧存性，研细。用熟鸡蛋黄炒枯取油，调搽。
　　又方苦参 蛇床子（各二两） 吴茱萸（一两）水四大碗，煎一半，候温洗之，带湿扑上后药，寒水石、硫黄各等分研细，掺上，绢帛包紧。
　　又方 豆壳煎水洗。
　　又方 磨古镜水搽。
　　又方 落苏叶煎汤洗，并烧灰搽。
　　又方 韭菜煎水洗。
</div>
    <div class="pagination">
<a href="疡医大全_page97.html">上一页</a><span>...</span><a href="疡医大全_page93.html">93</a><a href="疡医大全_page94.html">94</a><a href="疡医大全_page95.html">95</a><a href="疡医大全_page96.html">96</a><a href="疡医大全_page97.html">97</a><span class="current-page">98</span><a href="疡医大全_page99.html">99</a><a href="疡医大全_page100.html">100</a><a href="疡医大全_page101.html">101</a><a href="疡医大全_page102.html">102</a><a href="疡医大全_page103.html">103</a><span>...</span><a href="疡医大全_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
