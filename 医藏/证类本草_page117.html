<!DOCTYPE html>
<html>
<head>
    <meta charset="UTF-8">
    <title>证类本草 - 第 117 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 117 页/共 244 页</h1>
    <div class="content">　　山豆根

　　山豆根　味甘，寒，无毒。主解诸药毒，止痛，消疮肿毒，人及马急黄发热，咳嗽，杀小虫。生剑南山谷。蔓如豆。（今附）

　　图经曰：山豆根，生剑南山谷，今广西亦有，以忠、万州者佳。苗蔓如豆，根以此为名。

　　叶青，经冬不凋，八月采根用。今人寸截，含以解咽喉肿痛，极妙。广南者如小槐，高尺余，石鼠食其根。故岭南人捕石鼠，破取其肠胃曝干。解毒攻热，甚效。

　　经验方：备急治一切疾患，山豆根方：右用山大豆根不拘多少，根据下项治疗。一名解毒，二名黄结，三名中药。患蛊毒，密遣人和水研已，禁声，服少许，不止再服。患秃疮，以水研敷疮上。患喉痛，含一片细咽津。患五种痔，水研服。患齿痛，含一片于痛处，患麸豆等疮，水研服少许。患头风，捣末油调涂之。患赤白痢捣末蜜丸，空心煎水下二十丸，三服自止，患腹胀满喘闷，捣末少许，煎水调一盏瘥。患疮癣，捣末，腊月猪脂调涂之。患头上白屑，捣末油浸涂。如是孩儿，即乳汁调半钱。患中宿冷虫，寸白虫，每朝空心热酒调三钱，其虫自出。患五般急黄，空心以水调二钱。患盏气，酒下二钱。患霍乱，橘皮汤下三钱。患热肿，水研浓汁涂，干即更涂。女人患血气腹肿，以末三钱，热酒不空心服之。卒患腹痛，水研半盏，入口瘥。蜘蛛咬，唾和涂之。狗咬，蚍蜉疮，蛇咬，并水研敷之。

　　卷第十一

　　三白草

　　味甘、辛，寒，有小毒。主水肿香港脚，利大小便，消痰破癖，除积聚，消疔肿。生池泽畔。

　　唐本注云：叶如水荭，亦似蕺，又似菝 。叶上有三黑点，高尺许。根如芹根，黄白色而粗大。今按陈藏器本草云：三白草，捣绞汁服，令人吐逆，除胸膈热疾，亦主疟及小儿痞满。

　　按此草初生无白，入夏叶端半白如粉。农人候之莳田，三叶白草便秀，故谓之三白。若云三黑点，古人秘之，据此即为未识，妄为之注尔。其叶如薯蓣，亦不似水荭。（唐本先附）臣禹锡等谨按蜀本图经云：出襄州，二月、八月采根用之。

　　卷第十一

　　（音闾）茹（音如）

　　 （音闾）茹（音如）　味辛、酸，寒、微寒，有小毒。主蚀恶肉败疮死肌，杀疥虫，排脓恶血，除大风热气，善忘不乐，去热痹，破症瘕，除息肉。一名屈据，一名离娄。生代郡川谷。

　　五月采根，阴干。黑头者良。（甘草为之使，恶麦门冬。）

　　陶隐居云：今第一出高丽，色黄，初断时汁出凝黑如漆。故云漆头。次出近道，名草茹，色白，皆烧铁烁头令黑以当漆头，非真也。叶似大戟，花黄，二月便生，根亦疗疮。臣禹锡等谨按蜀本图经云：叶有汁，根如萝卜，皮黄肉白，所在有之。

　　图经曰： 茹，生代郡川谷，今河阳、淄、齐州亦有之。二月生苗，叶似大戟，而花黄色。

　　根如萝卜，皮赤黄，肉白。初断时汁出凝黑如漆，三月开浅红花，亦淡黄色，不着子，陶隐居谓出高丽者，此近之也。四月、五月采根，阴干。漆头者良。又有一种草 茹，色白，采者烧铁烁头令黑，以当漆头，非真也。然古方有用两种者。姚僧垣治痈疽生臭恶肉，以白 茹散敷之，看肉尽便停，但敷诸膏药。若不生肉，又敷黄 散。恶肉仍不尽者，可以漆头赤皮茹为散，用半钱匕和白 茹三钱匕合敷之，瘥。是赤、白皆可用也。

　　圣惠方：治缓疽。用 茹一两，捣为散，不计时候，温水调下二钱匕。伤寒类要治伤寒毒攻咽喉肿，真 茹爪甲大，纳口中嚼汁咽，当微觉为佳。素问注云： 茹主散恶血。

　　衍义曰： 茹，治疥，马疥尤善。服食方用者至少。

　　卷第十一

　　蛇莓（音每）汁

　　大寒。主胸腹大热不止。

　　陶隐居云：园野亦多。子赤色，极似莓，而不堪啖，人亦无服此为药者。疗溪毒射工，伤寒大热，甚良。臣禹锡等谨按蜀本图经云：生下湿处。茎端三叶，花黄子赤，若覆盆子，撮似败酱。二月、八月采根，四月、五月收子，所在有之。日华子云：味甘、酸，冷，有毒。通月经， 疮肿，敷蛇虫咬。

　　食疗云：主胸胃热气，有蛇残不得食。主孩子口噤，以汁灌口中，死亦再活。肘后方：治毒攻手足肿痛。蛇莓汁服三合，日三。水渍乌梅令浓，纳崖蜜饮之。伤寒类要治天行热甚，口中生疮。饮蛇莓自然汁，捣绞一斗，煎取五升，稍稍饮之。

　　衍义曰：蛇莓，今田野道旁处处有之，附地生。叶如覆盆子，但光洁而小，微有绉纹；花黄，比蒺藜花差大。春末夏初，结红子如荔枝色。余如《经》。

　　卷第十一

　　金星草

　　金星草　味苦，寒，无毒。主痈疽疮毒，大解硫黄及丹石毒，发背痈肿结核。用叶和根酒煎服之。先服石药悉下，又可作末冷水服，及涂发背疮肿上，殊效。根碎之浸油涂头，大生毛发。西南州郡多有之，而以戎州者为上。喜生阴中石上净处及竹箐中不见日处，或大木下，或古屋上。此草唯单生一叶，色青，长一、二尺。至冬大寒，叶背生黄星点子，两行相对如金色，因得金星之名。其根盘屈如竹根而细，折之有筋，如猪马鬃。陵冬不凋，无花、实。五月和根采之，风干用。（新定）

　　图经曰：金星草，生关陕、川蜀及潭、婺诸州皆有之。又名金钏草。味苦，性寒，无毒。

　　叶青，多生背阴石上净处，或竹箐中少日色处，或生大木下及背阴多年瓦屋上。初出深绿色，叶长一、二尺，至深冬背上生黄星点子，两两相对，色如金，因以为名。无花、实，陵冬叶不凋。其根盘屈如竹根而细，折之有筋，如猪鬃。五月和根采之，风干。解硫黄及石毒，治发背痈肿结核。用叶半斤和根锉，以酒五升银器中煎取二升，五更初顿服，丹石毒悉下。又捣末，冷水服方寸匕，及涂发背疮上亦效。彼人用之，往往皆验。根又主生毛发，捶碎，浸油涂头良。南人多用此草末，以水一升煎取半，更入酒半升，再煎数沸，温服，取下毒黑汁，未下再服。但是疮毒皆可服之。然性至冷，服后下利须补治乃平复。老年不可辄服。

　　经验方：治五毒发背。金星草和根净洗，慢火焙干，秤四两，入生甘草一钱，捣末分作四服。

　　每服用酒一升以来，煎三、二沸后，更以冷酒三、二升相和，入瓶器内封却，时时饮服。忌生冷、油腻、毒物。

　　衍义曰：金星草，丹石毒发于背，及一切痈肿。每以根叶一分，用酒一大盏，煎汁服。

　　不唯下所服石药，兼毒去疮愈。如不欲酒，将末一、二钱，新汲水调服，以知为度。

　　卷第十一

　　草

　　 草　味甘、苦，寒，无毒。主五淋，利小便，止水痢，除疟，虚热渴。煮汁及生汁服之。生故墟道傍。

　　唐本注云：叶似蓖麻而小薄，蔓生，有细刺。俗名葛 蔓。古方亦时用之。今按别本注：又云来莓草，四月、五月采茎叶，曝干。（唐本先附）臣禹锡等谨按蜀本图经云：蔓生。叶似大麻，花黄白，子若大麻子，俗名葛勒蔓。夏采叶用。所在墟野处多有之。

　　图经曰： 草，旧不着所出州土，云生故墟道旁，今处处有之。叶如蓖麻而小薄，蔓生，有细刺。花黄白，子亦类麻子。四月、五月采茎叶，曝干用。俗名葛 蔓，又名葛勒蔓。唐·韦宙《独行方》主癞遍体皆疮者。用 草一担，以水二石，煮取一石以渍疮。不过三作乃愈。

　　而《本经》亦阙主疮功用。又韦丹主膏淋。捣生汁三升，酢二合相和，空腹顿服。当溺如白汁。又主久痢成疳。取干蔓捣筛，量多少，管吹谷道中，不过三、四瘥已若神。

　　衍义曰： 草，葛勒蔓也。治伤寒汗后虚热，锉，研，取生汁，饮一合，愈。

　　卷第十一

　　鹤虱

　　鹤虱　味苦，平，有小毒。主蛔、蛲虫。用之为散，以肥肉 汁服方寸匕。亦丸散中用。生西戎。

　　唐本注云：子似蓬蒿子而细，合叶、茎用之。胡名鹄虱。今按别本注云：心痛。以淡醋和半匕，服之立瘥。出波斯者为胜，今上党亦有。力势薄于波斯者。（唐本先附）

　　臣禹锡等谨按日华子云：凉，无毒。杀五脏虫，止疟，及敷恶疮上。

　　图经曰：鹤虱，生西戒，今江淮、衡湘间皆有之。春生苗，叶皱似紫苏，大而尖长，不光。

　　二尺许。七月生黄白花，似菊。八月结实，子极尖细，干即黄黑色。采无时。南人呼其叶为火。谨按 葵（音 ）即火 也。虽花实相类，而别是一物，不可杂用也。杀虫方中，此为最要。《古今录验》疗蛔咬心痛。取鹤虱十两，捣筛蜜和，丸如梧子，以蜜汤空腹吞四十丸，日增至五十丸。慎酒、肉。韦云患心痛，十年不瘥，于杂方内见，合服便愈。李绛《兵部手集方》治小儿蛔虫啮心腹痛，亦单用鹤虱细研，以肥猪肉汁下。五岁一服二分，虫出便止，余以意增减。

　　外台秘要：延年治蛔虫，吐水心痛。鹤虱三两为末蜜丸。平旦浆水服二十丸。千金方：治虫咬心痛。鹤虱一两为末，空心温醋下。虫当出。沈存中笔谈地菘即天名精。鹤虱是实。

　　卷第十一

</div>
    <div class="pagination">
<a href="证类本草_page116.html">上一页</a><span>...</span><a href="证类本草_page112.html">112</a><a href="证类本草_page113.html">113</a><a href="证类本草_page114.html">114</a><a href="证类本草_page115.html">115</a><a href="证类本草_page116.html">116</a><span class="current-page">117</span><a href="证类本草_page118.html">118</a><a href="证类本草_page119.html">119</a><a href="证类本草_page120.html">120</a><a href="证类本草_page121.html">121</a><a href="证类本草_page122.html">122</a><span>...</span><a href="证类本草_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
