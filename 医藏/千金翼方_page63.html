<!DOCTYPE html>
<html>
<head>
    <meta charset="UTF-8">
    <title>千金翼方 - 第 63 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 63 页/共 233 页</h1>
    <div class="content">　　吴唐草

　　味甘，平，无毒。主轻身，益气长年。生故稻田中，日夜有光，草中有膏。

　　卷第四·本草下　有名未用

　　天雄草

　　味甘，温，无毒。主益气，阴痿。生山泽中，状如兰实，如大豆赤色。

　　卷第四·本草下　有名未用

　　雀医草

　　味苦，无毒。主轻身，益气。洗浴烂疮，疗风水。一名白气。春生，秋花白，

　　卷第四·本草下　有名未用

　　木甘草

　　主疗痈肿盛热，煮洗之。生木间，三月生，大叶如蛇床，四四相值，但折枝种之便生，五月花白，实核赤，三月三日采。

　　卷第四·本草下　有名未用

　　益决草

　　味辛，温，无毒。主咳逆肺伤。生山阴。根如细辛。

　　卷第四·本草下　有名未用

　　九熟草

　　味甘，温，无毒。主出汗，止泻，疗闷。一名乌粟，一名雀粟。生人家庭中，叶如枣，一岁九熟，七月采。

　　卷第四·本草下　有名未用

　　兑草

　　味酸，平，无毒。主轻身，益气长年。生蔓木上，叶黄有毛，冬生。

　　卷第四·本草下　有名未用

　　酸草

　　主轻身延年。生名山醴泉上，阴居。茎有五叶，青泽。根赤黄。可以消玉，一名

　　卷第四·本草下　有名未用

　　异草

　　味甘，无毒，主痿痹寒热，去黑子。生篱木上，叶如葵，茎旁有角，汁白。

　　卷第四·本草下　有名未用

　　灌草叶

　　主痈肿。一名鼠肝。叶滑，青白。

　　卷第四·本草下　有名未用

　　茈草

　　味辛，无毒。主伤金疮。

　　卷第四·本草下　有名未用

　　莘草

　　味甘，无毒。主盛伤痹肿。生川泽，如蒲黄，叶如芥。

　　卷第四·本草下　有名未用

　　勒草

　　味甘，无毒。主瘀血，止精溢，盛气。一名黑草。生山谷如栝蒌。

　　卷第四·本草下　有名未用

　　英草华

　　味辛，平，无毒。主痹气，强阴，疗面劳疽，解烦，坚筋骨，疗风头。可作沐药。生蔓木上。一名鹿英。九月采，阴干。

　　卷第四·本草下　有名未用

　　吴葵叶

　　味咸，无毒。主理心，心气不足。

　　卷第四·本草下　有名未用

　　封华

　　味甘，有毒。主疥疮，养肌，去恶肉，夏至日采。

　　卷第四·本草下　有名未用

　　北荇草

　　味苦，无毒。主气脉溢。一云芹华。

</div>
    <div class="pagination">
<a href="千金翼方_page62.html">上一页</a><span>...</span><a href="千金翼方_page58.html">58</a><a href="千金翼方_page59.html">59</a><a href="千金翼方_page60.html">60</a><a href="千金翼方_page61.html">61</a><a href="千金翼方_page62.html">62</a><span class="current-page">63</span><a href="千金翼方_page64.html">64</a><a href="千金翼方_page65.html">65</a><a href="千金翼方_page66.html">66</a><a href="千金翼方_page67.html">67</a><a href="千金翼方_page68.html">68</a><span>...</span><a href="千金翼方_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
