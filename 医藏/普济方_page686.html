<!DOCTYPE html>
<html>
<head>
    <meta charset="UTF-8">
    <title>普济方 - 第 686 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 686 页/共 3614 页</h1>
    <div class="content">　　车前子决明子栀子仁黄连（去须）牵牛子（微炒）羚羊角屑木通（锉各一两）川大黄（一两半锉微炒）上为末。以牛胆汁和丸。如梧桐子大。每于食后。以温水送下三十丸。

　　洗眼秦皮汤

　　（出圣惠方）

　　治眼白睛肿起。赤碜痛痒。

　　秦皮（去粗皮）桑白皮葳蕤（各一两）玄参川大黄栀子仁青盐（汤澄下各半两）竹叶（一握）上咀。以水二大盏。煎至一盏半。入盐滤去滓。微热淋洗。冷即再暖之。

　　玄参丸

　　（出圣惠方）

　　治肺脏积热。白睛肿胀。遮盖瞳仁。开张不得。赤涩疼

　　痛。

　　玄参羚羊角川升麻汉防己杏仁（汤浸去皮尖双仁麸炒黄）沙参（去芦头）车前子桑白皮（锉）栀子仁（各一两）火麻仁川升麻（锉碎微炒各一两半）上为末。

　　炼蜜为丸。如梧桐子大。食后以温水下二十丸。临卧时再服。

　　羚羊角汤

　　（出圣济总录）

　　治肝肺热毒攻眼。白睛肿起。

　　泻肺汤

　　（出龙木论）

　　治暴风客热外障。白睛肿胀。

　　羌活黄芩黑参（各一两半）桔梗大黄地骨皮芒硝（各一两）上为末。以水一盏。散一钱。煎至五分。食后温服。

　　抽风煎

　　（出龙木论）

　　治暴风客热外障。白睛肿胀。

　　黄柏秦皮秦艽防风细辛（各一两）黄连木香（各半两）上为末。以水二盏。浸一宿。去滓。入龙脑少许。蜜四两。同煎为膏。点眼。

　　大青散

　　（出圣惠方）

　　治肝肺大热。白眼肿胀。盖覆瞳仁。疼痛。

　　川大黄（碎锉微炒）大青羚羊角屑栀子仁桑白皮（锉各一两）上咀。每服三钱。水一中盏。煎至五分。去滓。入生地黄汁半合。服之。日三四服。一方有甘草。

　　朱砂煎

　　（出圣惠方）

　　治眼白睛肿起。赤涩疼痛。

　　朱砂（细研）杏仁（汤浸去皮）青盐（各一分）马牙硝（细研）黄连（各半两末）上捣匀绵裹。用雪水三合。浸一宿。入瓷盒中。铜箸点少许。

　　大黄散

　　（出圣济总录）

　　治肝肺大热。白睛肿胀。盖覆瞳仁疼痛。

　　川大黄（锉炒碎）黄连羚羊角屑（各一两）上咀。每服三钱。水一盏。煎至六分。去

　　贴协方

　　（出圣惠方）

　　治眼白睛肿胀。赤涩热痛。

　　川大黄玄参川朴硝（各一两）上为细末。以生地黄汁。调匀令稠。摊于绵上。贴之下睑。

　　卷七十六　眼目门

　　目睛疼痛

　　（附论）夫肝气通目。目者肝之宫。又五脏六腑之积气。皆上注于目。然目有五轮。内应五脏。

　　而骨目精疼痛也。

　　龙木论云。神祟疼痛外障。此眼初患时。旧无根基。忽然发动。疼痛如锥刺。睑皮如针灸。此疾不可忍。且祝神祟。然后服药补治脏腑。不得钩割熨烙。不尔。恐生翳障。宜服羚羊角饮子。点秦皮煎立效。

　　歌曰。旧没根基忽患然。疼痛如针刺不安。或如针灸来相近。祝他神祟不虚言。痛定须还汤眼痛疼如针刺外障。此眼初患之时。微有头痛目眩。眼系常急。夜卧涩痛。泪出难开。

　　时时如针刺相似。是心脏伏毒。热气壅在膈中。以后渐生障翳。遮满相牵俱损。如此疾状。

　　宜服泻心汤。补肝散。兼锑洗出血。火针太阳穴立效。

　　歌曰。忽然睛内痛如针。热痛潜藏伏在心。遂使两眸兼系急。目拘急则痛锓锓。太阳穴处

　　光明散治眼痛。

　　当归藿香（五钱）细辛（三钱半）两头尖（一两）白芷（二两）枯矾（二钱半）蝎梢（半芎（半两）甘草（一两调服。忌热物。

　　羚羊角散治肝壅热。眼睛赤涩疼痛。心神烦热。

</div>
    <div class="pagination">
<a href="普济方_page685.html">上一页</a><span>...</span><a href="普济方_page681.html">681</a><a href="普济方_page682.html">682</a><a href="普济方_page683.html">683</a><a href="普济方_page684.html">684</a><a href="普济方_page685.html">685</a><span class="current-page">686</span><a href="普济方_page687.html">687</a><a href="普济方_page688.html">688</a><a href="普济方_page689.html">689</a><a href="普济方_page690.html">690</a><a href="普济方_page691.html">691</a><span>...</span><a href="普济方_page687.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
