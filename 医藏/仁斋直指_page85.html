<!DOCTYPE html>
<html>
<head>
    <meta charset="UTF-8">
    <title>仁斋直指 - 第 85 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 85 页/共 110 页</h1>
    <div class="content">　　荆芥穗【各半两】
　　右为末酒糊丸如梧子大每服五七十丸陈米饮入醋少许煎过要放温水送下
　　黄连贯众散【张子和方】治肠风下血
　　黄连　　　　鸡冠花　　　贯众
　　大黄　　　　乌梅肉　　　枳殻
　　荆芥【各一两】　　甘草【炙七钱五分】
　　右为末每服二钱温米饮下食前
　　一方治脏毒下血
　　用黄连四两酒浸春秋五日夏三日冬七日晒干为末以乌梅肉六两同捣为膏丸如梧子大每二三十丸空心白汤下
　　一方治肠风下血
　　滑石　　　　当归　　　　生芐
　　黄芩　　　　苍术【各等分】
　　右以水煎服或以苍术生芐不犯铁器为末丸服
　　一方治肠风脏毒
　　用茄蒂烧灰存性为末米饮调下二钱小儿服半钱诸痔
　　诸痔论
　　脏腑本虚外伤风湿内蕴热毒醉饱交接多欲自戕以故气血下坠结聚肛门宿滞不散而冲突为痔也肛边发露肉珠状如鼠乳时时滴溃脓血曰牡痔肛边生疮肿痛突出一枚数日脓溃即散曰牝痔肠口颗颗发防且痛且痒出血淋沥曰脉痔肠内结核有血寒热往来登溷脱肛曰肠痔若血痔则每遇大便清血随下而不止若酒痔则每遇饮酒发动疮肿而血流若气痔则忧恐郁怒适临乎前立见肿痛大便艰难强力则肛出而不收矣此诸痔之外证然也治法总要大抵以解热调血顺气先之盖热则血伤血伤则经滞经滞则气不运行气与血俱滞乗虚而坠入大肠此其所以为痔也诸痔出血肛门间别有小窍下如血线不与便物共道痔久不愈必至穿穴疮口不合漏无已时此则变而为瘘矣前乎治法之外抑犹有説焉肠风脏毒之与痔瘘同出而异名也歳积月累淫蚀肠头湿烂可畏此果何物致然哉虫是也其间执剂乂当为之化虫不然古书何以谓之虫痔○气血下坠冲突为痔既不能坐又不容行立行立则愈坠矣惟髙枕偃仰心平气定其肿自收
　　诸痔证治
　　清心汤素问云诸痛痒疮皆属于心心主血热诸痔受病之源也此药主之
　　黄连【浄一两】　　茯神【去木】　　　防赤茯苓【各半两】
　　右为末炼蜜圆如桐子大每服一百圆食前米饮下患痔只是吃白米稀粥防其肠胃
　　黄连阿胶圆治诸痔解热调血【方见嗽门】用枳殻散送下【方见虚劳门】或黑豆煎汤下解里热先用此○追风毒剉散治诸痔蕴热肿痛大便不通加枳殻煎【方见脚气门】
　　清凉饮治诸痔热证大便秘结
　　当归　　　　赤芍药　　　甘草【炙】
　　大黄【米丄蒸晒等分】
　　右为粗末每服二钱新水煎服
　　五痔散治诸痔不问冷热内外
　　鳖甲【醋浸炙焦】　　猬皮【剉碎炒焦】　　猪甲【剉碎炒焦】
　　蜂房【炒各半两】　　蛇皮【一条烧并各存性】
　　右为末入麝少许每服一钱半食前米饮调下
　　圣圆子诸痔通用
　　榼藤子【重一两者三个去穰酥炙】　　　　猪牙皂角【二两醋炙】猬皮【一个炙令焦】　大皂荚刺【二两烧各存性用】
　　没药【别硏】　　　槐角【各三分】　　麝【少许】
　　右为末酒麫稀糊圆桐子大每服三十圆枳殻散送下
　　鸡峯乌金散治痔漏
　　穿山甲　　　刺猬皮　　　黄牛角心【各碎炒黄】
　　猪牙皂角　　槐子　　　　皂荚刺
　　枳殻　　　　贯众　　　　阿胶【各等分再夹和】
　　牛角　　　　猬皮　　　　山甲【同炒黒】
　　右为末每服一钱半用胡桃肉研烂并调酒食前服大肠有热荆芥泡汤调下漏血不止当归煎汤调下
　　槐角圆治诸痔及肠风下血脱肛
　　槐角【去梗一两】　　防风　　　　地榆
　　当归　　　　枳殻【麸炒】　　　黄芩【各半两】
　　右为末酒麫稀糊圆梧桐子大每服三十圆米饮下
　　猬皮圆治诸痔出血里急疼痛
　　槐花【防炒】　　　艾叶【炒黄】　　　枳殻【制】
　　地榆　　　　当归　　　　川芎
　　黄耆　　　　白芍药　　　白矾【煆】
　　贯众【各半两】　　猬皮【一两炙焦】　　头发【烧三钱各存性】猪后蹄垂甲【十枚炙焦】盈尺皂角【一锭去核醋炙黄】
　　右为细末炼蜜圆桐子大每服五十圆食前米饮下
　　收痔圆诸痔通用
　　透明阿胶【炒酥】　黄连【浄】　　　贯众【各半两】
　　盈尺皂角【去核醋炙焦】　　　　　猬皮【炙焦】
　　蜂房【炒焦】　　　蛇皮【畧炒】　　　皂角刺【畧炒】
　　穿山甲【挿入热火灰中令焦】猪后蹄垂甲【烧已上各存性】
　　当归　　　　川芎　　　　槐花【并用二钱半】
　　右为末米醋煑麫糊圆桐子大每服七十圆调气用枳殻散下消血热荆芥煎汤下食前服
　　蜡矾圆治诸痔诸痈恶疮便毒
　　明白矾煆为末镕蜡圆桐子大每服七圆温熟水下
　　猪甲散治诸痔
　　猪后蹄垂甲【不拘多少烧存性】
　　右为末陈米饮调二钱空心服
　　青蛙圆治诸痔
　　青色蛙【长脚者取一个烧存性】
　　右为末雪糕圆桐子大每服十五圆空心先吃饭二匙次以胡桃肉切细煎汤调枳殻散送下若产妇发痔里急作疼用黑豆一百粒陈米一合夹煎汤下亦先吃饭二匙
　　穿山甲散治痔肛边生鼠乳或成疮痛
　　穿山甲【横取后叚尾根尽处一两炙焦存性】　　　鳖甲【半两酒炙酥】麝【半钱细研】
　　右为末每服一钱半用防茶半匙夹和沸汤调下防风煎调亦得留滓傅痔○又方单用穿山甲
　　地榆散治痔生疮肿痛
　　地榆　　　　　黄耆　　　　枳殻
　　防榔　　　　　川芎　　　　黄芩
　　赤芍药　　　槐花　　　　羌活【各半两】
　　白敛　　　　蜂房【炒焦】　　　甘草【炙各一分】
　　右剉每服三钱新水煎服
　　皂刺圆治痔痛而复痒
　　皂荚刺【二两烧烟尽存性】　　　　　防风
　　槐花【各三分】　　蛇床　　　　白矾【煆】
　　白蒺防【炒去刺】　枳殻【制】　　　羗活【各半两】
　　蜂房【炒焦】　　　五倍子【各一分】
　　右为末醋调菉豆粉为糊圆如小豆大每服五十圆以苦练根煎汤下仍用童子热尿入白矾末浇洗肛门
　　皂角煎圆治内痔肠头里面生核寒热往来
　　满尺皂角【三锭去核醋炙】　　　　刺猬皮【一两炙黄】白矾【煆一两】　　猪后蹄垂甲【十枚烧存性】
　　桃仁【浸去皮尖】　　川芎　　　　北梗
　　甘葶苈【炒焦各半两】薏苡　　　　白芷
　　右为末炼蜜圆如桐子大每五十圆桑白皮煎汤下仍以藩篱草根煎汤熏洗
　　芎归圆治痔下血不止
　　川芎　　　　当归　　　　黄耆
　　神【炒】　　　地榆　　　　槐花【防炒各半两】阿胶【炒酥】　　　荆芥穗　　　木贼
　　头发【烧存性各一分】
　　右末炼蜜圆桐子大每服五十圆食前米饮下
　　干葛汤治酒痔
　　白干葛　　　枳殻【炒】　　　半夏【制】
　　伏苓　　　　生干地黄　　杏仁【各半两】
　　黄芩　　　　甘草【各一分】
　　右剉碎每服三钱黑豆百粒姜五片白梅一个煎服
　　橘皮汤治气痔
　　橘皮　　　　枳殻【炒】　　　川芎
　　槐花【炒各半两】　　防榔　　　　木香
　　桃仁【浸去皮尖】　　紫苏茎叶　　香附
　　甘草【炙各二钱半】
</div>
    <div class="pagination">
<a href="仁斋直指_page84.html">上一页</a><span>...</span><a href="仁斋直指_page80.html">80</a><a href="仁斋直指_page81.html">81</a><a href="仁斋直指_page82.html">82</a><a href="仁斋直指_page83.html">83</a><a href="仁斋直指_page84.html">84</a><span class="current-page">85</span><a href="仁斋直指_page86.html">86</a><a href="仁斋直指_page87.html">87</a><a href="仁斋直指_page88.html">88</a><a href="仁斋直指_page89.html">89</a><a href="仁斋直指_page90.html">90</a><span>...</span><a href="仁斋直指_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
