<!DOCTYPE html>
<html>
<head>
    <meta charset="UTF-8">
    <title>圣济总录 - 第 373 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 373 页/共 447 页</h1>
    <div class="content">　　治小儿忽发黄，面目皮肉并黄。栝蒌根饮方生栝蒌根上一味，捣取汁二大合。蜜一大匙和匀，火暖分三服。

　　治小儿黄病。土瓜根汁方土瓜根汁上一味，一二岁儿取半鸡子壳。分二服，三四岁儿取一鸡子壳。分二服，早晨晚后各一。

　　治小儿身目俱黄。秦艽汤方秦艽（三分）上一味，粗捣筛。每一钱匕，入牛乳一合，同煎至五分。去滓分温日三服，量儿大小加减。

　　治小儿诸黄。瓜蒂散方瓜蒂（一十四枚） 小豆（二十粒） 糯米（四十粒）上三味，捣罗为散，吹少许入鼻中，即瘥。

　　治小儿黄病。韭根汁方韭根汁上一味，滴少许入鼻中，出黄水、即瘥。

　　治小儿胃热，身体微黄。除热粉方寒水石（碎） 芒硝 滑石（碎） 石膏（碎） 赤石脂（碎） 木香 大黄（锉） 甘草（锉）黄芩（去黑心） 防风（去叉） 芎 麻黄根（等分）上一十二味，捣罗为末。以蛤粉一升，药末三合，相和再筛，粉儿日三。

　　卷第一百七十四

　　小儿疟

　　论曰夏伤于暑，秋成 疟，小儿血气壅盛。内挟实热，因犯暑邪。客于皮肤分肉之间。

　　至秋为风冷所折，阳盛于外，阴长于内。阴阳相搏，发而成疟。先寒后热者，寒疟也。先热后寒者，温疟也。热而不寒者，瘅疟也。若汗出过多，亡阳而渴，当节其饮。多饮而小便涩，则变为饮 矣。

　　治小儿疟发作不定，多渴心烦。乌梅汤方乌梅肉（炒） 常山（各半两） 甘草（炙三分）上三味，粗捣筛。每服一钱匕，水一盏，入竹叶五片。小麦三十粒。同煎至四分。去滓温服，量儿大小加减，不拘时候。

　　治小儿温疟。常山汤方常山 淡竹叶（各一两） 小麦（一合）上三味，粗捣筛。分为四剂，每剂以水二盏。煎至一盏，去滓分温三服，一日令尽，以瘥为度，更量儿大小加减。

　　治小儿诸疟。大青汤方大青 鳖甲（醋炙去裙 ） 赤芍药（各半两） 当归（切焙） 茵陈蒿 麻黄（去节煎去沫焙） 猪苓（去黑皮各一分）上七味，粗捣筛。每服半钱匕，水半盏，煎至三分。去滓温服，日三，更量儿大小加减。

　　治小儿疟疾，身体壮热憎寒，发作有时。当归汤方当归（切焙） 赤芍药 鳖甲（醋炙去裙 ） 柴胡（去苗） 大黄（锉炒） 甘草（炙各一分） 桃仁（去皮尖双仁麸炒半两）上七味，粗捣筛。五六岁儿，每服半钱匕，水半盏。煎至三分，去滓温服、日三。更量儿大小加减。

　　治小儿疟。大黄汤方大黄（锉炒） 常山（各一分） 桂（去粗皮） 甘草（生各半两）上四味，粗捣筛。三四岁儿每服半钱匕，以水半盏，煎至三分，去滓未发前温服。吐利为效，更量儿大小加减。

　　治小儿疟疾。升麻汤方升麻 常山 蜀漆 大黄（锉炒） 葳蕤 黄芩（去黑心） 桂（去粗皮各一分） 芒硝（一两）上八味，粗捣筛。五六岁儿每服半钱匕，水半盏，煎至三分，去滓发时温服，吐利为效，更量儿大小加减。

　　治小儿疟癖实壮热，头痛欲吐。甘草汤方甘草（炙） 常山（各一两）上二味，粗捣筛。三四岁儿每服半钱匕，水半盏，入竹叶十片，同煎至三分，去滓温服，更量儿大小加减，得吐即止。

　　治小儿疟发寒热，腹胀下痢，呕逆黄瘦。柴胡汤方柴胡（去苗一分） 枳壳（去瓤麸炒二枚） 诃黎勒（大者一颗煨取皮用） 黄芩（去黑心）甘草（炙锉） 芍药 知母（焙各半两）上七味，粗捣筛。每服一钱匕，水七分，煎至四分，去滓温服。

　　治小儿诸疟。蛇蜕散方蛇蜕（烧灰）上一味研细，每服半钱或一钱匕，冷水调下。

　　又方鹿角（镑一两）上一味，粗捣筛。每服一钱匕，未发时，水半盏，煎至三分，去滓温服，更量大小加减。

　　卷第一百七十四

　　小儿水气肿满

　　论曰肾者、胃之关。开窍于二阴，水谷入胃。输于下焦。机关在肾，小儿脾肾禀受不足者，关闭不利，水液不能下输，致水聚于胃而生诸病，土不胜水，水液妄行。乘于肌肉，流溢皮肤，故为肿满，然有水肿，有风肿，皮薄如熟李者，水肿也，虚肿如吹者风肿也，治各有法，宜根据证调之。

　　治小儿水肿腹大，诸疗不瘥。泽漆丸方泽漆叶 葶苈（纸上炒各半两） 甘遂（炒） 黄芩（去黑心） 郁李仁（汤浸去皮尖炒研）芍药 猪苓（去黑皮） 杏仁（汤浸去皮尖双仁炒研） 车前子（各三分） 鳖甲（去裙醋炙）柴胡（去苗各半两）上一十一味，捣研为末。炼蜜和捣三五百杵，丸如绿豆大，五六岁儿，每服五丸，温水下，更看儿大小增减。

　　治小儿肿满结实，诸治不瘥。甘遂丸方甘遂（炒） 葶苈（纸上炒） 车前子 猪苓（去黑皮） 杏仁（汤浸去皮尖双仁炒研）芍药（各三分） 泽漆叶 黄芩（去黑心） 鳖甲（去（裙 醋炙各半两）上九味，捣研为末，炼蜜和丸。如绿豆大，五六岁儿每服五丸，竹叶汤下，以利为度，更量儿大小增减。

　　治小儿肿满。构皮汤方构木白皮（切五合即楮也） 赤小豆（四合） 赤茯苓（去黑皮一两半）上三味， 咀如麻豆大，五六岁儿每服一钱匕，水七分，煎至四分，去滓温服，日再，更量儿大小增减。

　　治小儿通体肿满，腹胀气喘。郁李仁汤方郁李仁（汤浸去皮尖炒捣研） 大黄（煨锉） 柴胡（去苗各一两半） 芍药 猪苓（去黑心） 泽泻（各一两） 赤茯苓（去黑皮） 黄芩（去黑皮各一两一分） 麻黄（去根节一分） 升麻杏仁（汤浸去皮尖双仁炒研） 鳖甲（去裙 醋炙各三分）上一十二味，粗捣筛。五六岁儿每用二钱匕，水一盏，煎至五分，去滓分温二服，日再，以利为度，更量儿大小增减。

　　治小儿水气肿满。猪苓汤方猪苓（去黑皮） 海蛤 防己 白术 葶苈子（纸上炒） 朴硝（各一分） 桑根白皮（锉）赤茯苓（去黑皮各半两）上八味，粗捣筛。五六岁儿每服一钱匕，水七分，煎至四分，去滓温服，日再，以瘥为度，更量儿大小增减。

　　治小儿水气。甘遂散方甘遂（炒） 大黄（锉炒） 牵牛子（炒各三分） 葶苈（纸上炒一分） 槟榔（煨锉半两）上五味，捣罗为散。每服一字匕，熟水调下。以利为度，更量儿大小增减。

　　治小儿肿满，服药不退。葶苈煎方葶苈（纸上炒三分） 防己（一两半） 泽漆叶 郁李仁（去皮尖炒各一两一分） 赤茯苓（去黑皮） 泽泻 杏仁（汤浸去皮尖双仁炒研如膏各三两） 柴胡（去苗二两）上八味，将七味粗捣筛。以水一斗，煎至二升半，去滓入杏仁膏，及白蜜一斤，慢火煎如稀饧，二岁儿每服半钱匕，温水调下，渐加之，更随儿大小加减。

　　治小儿水气。槟榔散方槟榔（煨熟锉） 大黄（锉炒各三分） 葶苈（纸上炒） 牵牛子（炒各半两）上四味，捣罗为散，三四岁儿每服半钱匕，熟水调下，以利为效，更随儿大小增减。

　　卷第一百七十四

　　小儿心痛

　　论曰经言心无正痛，真心痛即难治。小儿心痛者，心包络脉受邪也。包络者，心之别脉，邪气客之，则厥气上逆，痞而不散，故发为心痛。

　　治小儿冷邪气攻心痛，不欲饮食。桃仁汤方桃仁（三七枚汤浸去皮尖双仁炒黄） 浓朴（去粗皮生姜汁炙一两） 人参（半两） 陈橘皮（汤浸去白焙一分） 麦 （微炒半两） 槟榔（锉半两） 附子（炮裂去皮脐） 桂（去粗皮） 当归（切焙各一两）上九味，粗捣筛。一二岁儿每服半钱匕，水半盏，煎至三分，去滓不计时候温服。更量大小加减。

　　治小儿冷气心痛，不思饮食。槟榔散方槟榔（锉三分） 当归（切焙一两） 莪术（煨锉三分） 吴茱萸（汤洗焙干微炒一分）阿魏（一分面裹煨令面熟为度去面） 木香（三分）上六味，捣罗为细散。一二岁儿每服半钱匕，温酒调下，不计时候。

　　治小儿心疼不可忍。荜茇散方荜茇（一分） 胡椒（一分） 桂（去粗皮一分） 桃仁（汤浸去皮尖双仁炒黄半两） 木香（半两） 当归（切焙三分）上六味，捣罗为细散。一二岁儿，每服半钱匕，温酒调下，不计时候。

　　治小儿心痛，面色青黄，不欲饮食。麝香丸方麝香（细研一分） 槟榔（锉） 陈橘皮（汤浸去白皮） 肉豆蔻（去壳） 吴茱萸（汤洗焙干炒） 木香（各一两）上六味，先将茱萸，以米醋煮一二十沸后，掘一地坑子，可安得茱萸。以炭火半秤，烧坑子令通赤，以米醋半盏，及茱萸，入在坑内，用瓷碗盖之，四面以灰拥定，勿令泄气，候冷取出，与前药一处捣罗为末。入麝香和匀，醋煮面糊和丸，如黄米大，一二岁儿每服五丸，三四岁七丸，温酒下，不拘时候。

　　治小儿心痛不可忍。桃仁汤方桃仁（去皮尖双仁麸炒研） 赤芍药 桔梗（炒） 桂（去粗皮） 甘草（炙各半两）上五味，捣罗四味为末。与桃仁同研匀，每服一钱匕，水一盏，煎至半盏，去滓温服，量儿大小加减，不拘时候。

　　治小儿心痛。木香汤方木香 高良姜（炒各一分） 白术 桔梗（炒） 白茯苓（去黑皮各半两）上五味，粗捣筛。一二岁儿每服一钱匕，水一盏，煎至五分，去滓分温二服，发时并吃，更量儿大小加减。

　　治小儿心痛。紫沉消积丸方沉香（锉） 砂（各四两） 阿魏 巴豆霜（各一两以上各研别为末用蜜一斤酒化熬成膏） 丹砂（研） 丁香 干姜（炮各二两） 硫黄（研） 青橘皮（汤浸去白焙） 高良姜 槟榔（锉）木香 人参 胡椒 桂（去粗皮各四两）上一十五味，除前膏外，一十一味，捣研为细末，入前膏和捣，丸如绿豆大，以瓷合收密封，每服二丸，食前橘皮汤下，更量度加减。

　　治小儿积气冷气心痛。 砂丸方砂（二钱） 干漆（微炒） 五灵脂 胡椒 桂（去粗皮） 京三棱（炮锉） 莪术（炮各一分） 巴豆（二十一枚去皮心膜醋煮令出油研） 斑蝥（二十一枚去翅足炒）上九味，捣罗为末。研令匀，醋煮面糊和丸，如黄米大。一二岁儿每服五丸，三四岁儿每服七丸，橘皮汤下，余以意加减。

　　治小儿呕逆，心腹疼痛，化水谷，消积聚。沉香煎丸方沉香（锉） 丁香 木香 胡椒 没药（研） 丹砂（研水飞） 高良姜 槟榔（面裹煨熟去面锉） 砂（拣净水飞慢火熬干） 青橘皮（汤浸去白焙） 硫黄（研水飞各一两） 缩砂（去皮）吴茱萸（汤浸焙干） 阿魏（醋浸研澄去沙和面作饼子炙焦各半两） 巴豆（去皮心膜研出油尽一分）上一十五味，各捣研为末和匀。炼蜜丸如绿豆大，以瓷合收密封。每服二丸，食前临卧生姜橘皮汤下，量虚实大小加减。

　　治小儿心痛。胡椒丸方胡椒（四十九粒） 槟榔（一枚锉） 斑蝥（七枚去翅足）上三味，捣罗为细末，烧粟米饭为丸。黄米大，一二岁儿每服三丸，三岁以上五丸，煎菖蒲汤下。

　　治小儿心痛。姜黄散方姜黄 槟榔（锉）上二味等分，捣罗为散，温酒调下，一二岁儿每服半钱匕以下，余以意加减。

　　治小儿蛔虫攻心腹痛。楝根汤方楝根皮（有子者） 酸石榴根 槐根（各一握切碎用东引者）上三味，以水三盏，煎取一盏，去滓空心顿服。以药盏合之，即泻虫出，仰之即吐虫出，神验，儿小分减服。

　　治小儿疳虫不时咬心痛，日夜不睡。人参汤方人参 桂（去粗皮） 桃柳枝（锉焙） 野狼牙 乳香（研） 青橘皮（去白焙炒） 吴茱萸（汤浸焙炒各一分） 古老钱（四文火烧醋淬）上八味，粗捣筛。每服一钱匕，水六分。煎至四分，去滓温服，量儿大小加减。

　　卷第一百七十五

　　小儿宿食不消

　　论曰小儿肠胃嫩弱，饮食易伤。若将养失宜，乳哺不节，致脾胃不能传化水谷之气。故令乳食宿夕停滞不消。其候腹满壮热，眠寐不安。诊其三部脉俱沉者，乳不消也。

</div>
    <div class="pagination">
<a href="圣济总录_page372.html">上一页</a><span>...</span><a href="圣济总录_page368.html">368</a><a href="圣济总录_page369.html">369</a><a href="圣济总录_page370.html">370</a><a href="圣济总录_page371.html">371</a><a href="圣济总录_page372.html">372</a><span class="current-page">373</span><a href="圣济总录_page374.html">374</a><a href="圣济总录_page375.html">375</a><a href="圣济总录_page376.html">376</a><a href="圣济总录_page377.html">377</a><a href="圣济总录_page378.html">378</a><span>...</span><a href="圣济总录_page374.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
