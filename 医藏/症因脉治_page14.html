<!DOCTYPE html>
<html>
<head>
    <meta charset="UTF-8">
    <title>症因脉治 - 第 14 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 14 页/共 100 页</h1>
    <div class="content">　　当归补血汤

　　黄当归

　　转舌膏

　　见口噤不语。

　　导赤各半汤

　　见内伤不语。

　　龙胆泻肝汤

　　见前。

　　口角流涎而舌音不清，胃热也，清胃汤、栀连平胃散。口渴引饮，而舌音不清，干葛石膏汤。咳逆喘息而舌音不清，肺热也，栀连泻白散加枳桔，或凉膈散、清燥汤。肺遗热于大肠，大便闭结而舌音不清，枳桔四顺饮。上焦有痰火，舌根或硬或麻者，栀连二陈汤。上有痰火，下见大便阻滞者，指迷丸，多冲竹沥，以顺大肠。心遗热于小肠，小便赤涩而舌音不清者，导赤各半汤，大凡舌音不清，皆系上焦之热，故转舌膏为通治之方。

　　[卷一：中风总论] 外感遗尿 

　　【遗尿之症】身体发热，神志不清，小便自出而不觉，便色黄赤，此外感遗尿之症也。

　　【遗尿之因】外受表邪，内有积热，热极神昏，则遗尿不禁矣。

　　【遗尿之脉】若见浮大，外有表邪。若见沉数，里有热结。左脉弦数，外感邪热。右脉滑实，痰饮食积。

　　【遗尿之治】外有表邪，羌活防风汤。脉数里热者，导赤各半汤。脉实滑数，食填太仓者，枳实消滞汤。痰凝中脘者，二陈汤加石菖蒲，或导痰汤。便闭里实，有下症者，三化汤。

　　羌活防风汤

　　羌活防风柴胡葛根荆芥木通

　　导赤各半汤

　　见前不语。

　　枳实消滞汤

　　枳实浓朴神曲广皮莱菔子麦芽

　　二陈菖蒲汤

　　半夏广皮白茯苓甘草石菖蒲

　　三化汤

　　见前中风

　　导痰汤

　　见前痰壅。

　　三化汤

　　见前中风。

　　导痰汤

　　见前痰壅。

　　[卷一：中风总论] 内伤遗尿 

　　【遗尿之症】神气清爽，时时遗失，似无关栏，语言轻微，饮食渐少，大便滑泄，此【遗尿之因】肾元不足，真阳不能自固，肾主闭藏，肾虚则开阖失职；真阴不足，肝火内扰，肝主疏泄，火动则溺不停蓄，而遗尿之症作矣。

　　【遗尿之脉】脉见散大，中气虚寒；六脉濡软，气血不足。尺脉浮大，真火外越。尺脉沉数，真阴内竭。

　　【遗尿之治】脉散大者，中气不足，补中益气汤。尺脉浮大者，八味肾气丸。两尺沉数者，三才汤加门冬、五味、黄柏、知母。

　　补中益气汤

　　人参白术黄甘草当归广皮升麻柴胡

　　八味丸

　　治肾火衰败，真阳外越。

　　即六味地黄丸加肉桂、附子。

　　三才汤

　　天门冬地黄人参家秘加麦门冬、五味，以治遗精不禁。加黄柏、知母，治脉数精虚。

　　[卷一] 伤寒总论 

　　秦子曰：余着《伤寒大白》书，内立二十七总论，七十二症治，并详解仲景原文汇聚于各症之下，详且悉矣。今着大方杂症，又何必多赘。但仲景《伤寒论》中，中寒伤寒，同卷立名，虽已注明直中阴经者为阴症，传入阴经者为阳症。后人不知，往往于阴经之阳症，混以阴症名之，误投热剂，都致不救。余今以直中阴经之寒症，名曰中寒，另立一条。寒伤阳经之热症，名曰伤寒，亦另立一条，使展卷了然，而无阴阳误治之弊矣。

　　【伤寒之症】头痛身疼，腰脊强直，恶寒发热，此太阳经表症也；目痛，鼻干不眠，眼眶痛，或口干，或呕吐，此阳明经表症也；寒热往来，口苦胁痛，耳聋而呕，此少阳经半表半里症也。以上皆三阳经表症也。若阳经热邪不解，传入于里，恶寒身痛未除，又加小便不利，此太阳经里症也；若恶寒身痛头疼悉除，脉沉数不浮，皮肤不热，口渴唇焦，引饮消水，小便赤，大便结，潮热谵语，手足多汗，此阳明之里症也；若口干咽燥，渴而消水，或自利纯清水，心下硬痛胀满，不大便，此阳邪传入少阴里症也；若手足自温，或发身黄，或腹满实痛者，此阳邪传入太阴里症也；烦满囊缩，下利谵语，腹中痛，失气，或厥而有热，此阳邪传入厥阴里症也。

　　以上皆三阳经之热邪，传入阴经而为里症者，经虽属阴，症则阳症。若初起两经见症，或三经皆病，名曰合病；若是一经先病未罢，而又见一经者，名曰并病；凡此皆伤寒症也。

　　【伤寒之因】其人腠理空疏，偶值时令之寒，入于肌表，郁而发热，此冬月伤寒致病之因也。若热令之人，内有积热，又因非时之暴寒，外束皮毛，亦令人头疼身痛，恶寒发热，此即三时之寒热病也。

　　【伤寒之脉】浮大为表，沉数为里。左关浮紧，寒伤太阳。右关洪长，病在阳明。左关弦数，病在少阳。沉数实大，阳明里症。沉数细疾，三阴里热。

　　【伤寒之治】头疼腰痛，脉浮紧，无汗恶寒，太阳经寒伤营也，仲景冬月麻黄汤，家秘用恶寒身痛发热，又加小便不利，此热结膀胱，乃太阳经里症也，仲景冬月用五苓散，家秘用羌活木通汤。目痛鼻干不眠，脉弦长，阳明经表症也，宜汗之，冬葛根汤，余月葱白葛根汤。口渴消水，昼夜皆热，六脉洪数而长，阳明经半表半里症也，宜清之，干葛石膏汤。口燥舌苔黄，脉沉数而长，阳明之腑，里症也，未见腹痛便结等下症者，凉膈散清之；若下症悉具者，三承气汤选用。若寒热未除，口苦耳聋，或呕吐胸满，尚在少阳经，未入里也，小柴胡汤。若阳经不解，传入三阴，乃是阴经之阳症，口燥咽干而渴，腹不胀，便不结，宜清里热；若腹胀不大便，或自利纯清水，心下硬痛，此热传于少阴也，有下症者，大小承气汤选用。夫阳邪传入少阴，直至口燥咽干，内水将竭，不得不急下之，以存津液也；若手足自温，发热身黄，腹满大实痛者，此热邪传于太阴也，仲景不设承气汤下法，而立桂枝大黄汤下之，以太阴脾经为纯阴之脏，且太阳之邪，传入太阴，故用桂枝太阳之药，协大黄之功，即散太阳之表邪，复清太阴之里热。烦满囊缩，脉数而厥，先热后厥，此热深厥亦深，热邪入于厥阴经也，仲景不用大下；盖先见发热，后乃发厥，手足既已厥冷，不合大下之法，故立小承气汤，以示轻下之意，待其手足自温，然后再议清热之药，庶为缓转得宜。按伤寒里症有四经，一曰阳明，一曰少阴，一曰太阴，一曰厥阴。在阳明者，阳经之热病也；在三阴者，乃阴经之热病也，故三阴之下药，稍轻于阳明也。若热邪虽已内传，然未有下症，即热在阴经，但可清之，未可下也。如手少阴热极，神昏不语，如醉如痴，不用承气，止用导赤各半汤、泻心等汤。是以下法，必要确见腹胀痛，大便结，时下矢气，欲便而不得便，手见自汗时出，皮肤不热，面无赤色，舌上有黄黑干胎，方可用下；若见一些头疼身痛。恶寒发热，手足未见自汗，即为表邪未尽，不可下也。总令腹胀便结，不得不下。亦止用大柴胡汤，不可用承气，即用小承气，亦加柴胡、干葛、羌活，仍治三阳各经见症之表药，庶里热得清，而表邪有升散之药，不致内陷。此用下法而不碍表邪，似下法，实和解之法也。此章伤寒，别明阴症阳症两条，故略注大纲条目，若细细治法，另注《伤寒大白》书中

　　麻黄汤

　　麻黄桂枝杏仁甘草陶氏加川芎、防风、羌活。

</div>
    <div class="pagination">
<a href="症因脉治_page13.html">上一页</a><span>...</span><a href="症因脉治_page9.html">9</a><a href="症因脉治_page10.html">10</a><a href="症因脉治_page11.html">11</a><a href="症因脉治_page12.html">12</a><a href="症因脉治_page13.html">13</a><span class="current-page">14</span><a href="症因脉治_page15.html">15</a><a href="症因脉治_page16.html">16</a><a href="症因脉治_page17.html">17</a><a href="症因脉治_page18.html">18</a><a href="症因脉治_page19.html">19</a><span>...</span><a href="症因脉治_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
