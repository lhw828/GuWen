<!DOCTYPE html>
<html>
<head>
    <meta charset="UTF-8">
    <title>圣济总录 - 第 257 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 257 页/共 447 页</h1>
    <div class="content">　　又方干蟾（一枚烧灰）上一味，细研为末敷之，瘥。

　　又方鲤鱼胆（一枚）上一味，取汁磨墨相和涂之，瘥。

　　卷第一百一十八　口舌生疮

　　唇生核

　　论曰唇生核之候，大概与唇疮紧唇相类，然其肿至于生核者，盖足阳明与太阴为表里，脏腑俱有风热，风热之气，冲发二经，与血气相搏而为唇肿，外复为风冷所乘，血气凝结，聚而不散，故生核也。

　　治脾胃蕴积热气，复为风冷相搏，唇边生核，结硬疼痛，防风汤方防风（去叉半两） 菊花（一两） 升麻 独活（去芦头） 知母（焙） 黄芩（去黑心） 玄参本（去苗（炙锉） 麦门冬（去心焙上一十五味，粗捣筛，每用三钱匕，水一盏，煎至七分，去滓食后服、日三。

　　治脾胃风热，唇生核。地黄煎方生地黄（汁一升） 生麦门冬（去心） 生天门冬（去心） 葳蕤（各四两） 细辛（去苗叶）甘草（炙） 芎 白术（各二两） 黄 升麻（各三两）上一十味，除地黄汁外，并锉细，以绵裹，苦酒浸一宿，取出更用猪膏三升煎，滤过下地黄汁，并绵裹者药同煎，以膏鸣水脉尽为度，去滓盛贮，每以少许，细细含化，缓咽之。

　　治脾胃有热，风冷相乘，唇肿生核疼痛。升麻饮方升麻 前胡（去芦头） 犀角（镑各半两） 龙胆 青竹皮 葛根（锉各一分） 薏苡仁甘草（炙锉各半两）上八味，粗捣筛，每服五钱匕，水一盏半，煎至八分，去滓食后服。

　　治脾胃积热，风冷乘之，唇肿结核。黄连散方黄连（去须） 升麻 龙胆（各一两）上三味，捣罗为散，绵裹如弹子大，临卧以新汲水浸过，含化咽津。

　　治唇肿生核。恶实散方恶实（炒） 乌梅（去核各半两） 甘草（炙锉一分）上三味，捣罗为散，每服三钱匕，童子小便一盏，煎至三五沸，和滓乘热含漱冷吐，日三。

　　治唇生核，肿痛如弹方牛膝（烧灰存性研）上一味，先以针刺出恶血，次用药少许，以新汲水，调涂核上。

　　治唇黑肿生核，痛痒不可忍方古铜钱（青者四文）上一味，于石上以腊月猪脂，磨取汁涂之。

　　卷第一百一十八　口舌生疮

　　紧唇

　　论曰紧唇之候，其本与唇疮同，疮未及瘥，热积在胃，复为风湿所搏，故令口唇发肿，疮紧而痛，湿溃出黄水，久而不愈，谓之紧唇，脉经论足阳明之脉所生病，则曰唇紧者，盖阳明胃之脉侠口环唇，风热所客，则为紧唇之病，方书谓紧唇，亦为沈唇。

　　治紧唇。顺脾养肌散方山芋（一两） 人参（三两） 桂（去粗皮） 白芷 甘草（炙锉） 白术（各一两） 诃黎勒皮白茯苓（去黑皮） 黄 （锉） 木香（各半两） 肉豆蔻（两枚去皮）上一十一味，捣罗为末，每服一钱匕，如茶点热服。

　　治紧唇。水银膏方水银（研） 乳香（研各一两） 绿矾（研半两） 苦参（锉二两） 乱发（如鸡子大）细辛（去苗叶一两半）上六味，各捣研为末，先以绯帛一片裹发，麻油一斤，蜡五两，先煎十余沸，次下苦参细辛，以绯帛发消尽去滓，又以水银绿矾乳香，一处细研，投于膏中，搅令匀，慢火煎成膏，每用少许，涂唇上，以瘥为度。

　　治紧唇。刺蓟汁方刺蓟（一握）上一味，捣汁日曝之令浓，先揩口唇，令血出，以药汁涂之，兼疗刺风甚验。

　　治紧唇。皂荚涂方皂荚末上一味，每以少许水调涂之。

　　治紧唇。大黄涂方大黄（一分）上一味，捣为末，每用少许，醋调涂。

　　治紧唇，牛膝灰敷方牛膝（切一分）上一味，烧灰细研为末，渗敷之。

　　治紧唇。猪脂涂方腊月猪脂上一味，每用少许涂之。

　　治紧唇。蛇皮灰涂方蛇皮（烧灰）上一味，研令细，生油调涂疮上。

　　治紧唇。案垢灰涂方屠家肉案上垢上一味，烧作灰涂之，日三两上瘥。

　　治紧唇。马齿苋涂方马齿苋上一味，捣汁涂之。

　　治紧唇色黑痒痛方青铜钱（四文）上一味，于磨石上，以腊月猪脂磨钱，泥和猪脂如膏，涂之验。

　　卷第一百一十九

　　重舌

　　论曰重舌者，以心脾二经，蕴伏热气，循缘经络，上冲舌本，遂令舌下血脉胀起，如小舌状，故谓之重舌，盖心开窍于舌，足太阴之脉，属脾络胃，上膈侠咽，连舌本，散舌下故也。

　　治心脾有热，生重舌，红雪煎方羚羊角（镑） 升麻 吴蓝 黄芩（去黑心） 芍药 人参 大青 淡竹叶（切各一两）槟榔（为末枋木（椎碎别煎各半两）甘草（炙二上二十味，除朴硝苏枋木丹砂木香麝香槟榔外，锉如麻豆大，以水二斗五升，煎至九升，滤去滓，再煎沸，下朴硝，不住手以柳蓖搅，候水脚欲尽，下苏枋木汁，更煎三五沸，于新砂盆中，次下木香槟榔麝香丹砂等末，搅令匀，每服一钱匕，绵裹咽津，甚者蜜水调下一钱匕，食后服。

　　治心脾积热，生重舌，及时行阴黄，丹石发动一切热毒。石膏煎方石膏 凝水石 滑石（并碎各一斤） 郁金（研） 犀角（镑屑各一两） 黄芩（去黑心五两）山栀子（去皮二两） 升麻（三两） 黄连（去须三两） 芒硝（研各一斤） 马牙硝（研半两）上一十一味，先以石膏凝水石滑石等，用水三斗，入金十两，无金入银十两亦得，先煎金石药汁至一斗五升澄清，次入犀角郁金草药等，再煎至七升，去滓再煎，先下芒硝，煎三两沸，次下马牙硝，搅令化，不住手搅，良久用一新瓦盆盛，一两日凝结，每服一钱匕，用蜜水调下，大人小儿，以意加减服。

　　治重舌。牛黄散方牛黄（研） 人参（各半两） 白茯苓（去黑皮三分） 大黄（锉炒半两） 当归（切焙一分）甘草（炙半两） 丹砂（研一分） 麝香（研半两）上八味，捣罗为细散，每服半钱匕，温水调下，甚者加至一钱匕，食后服。

　　治重舌，及天行阴黄，丹石发动，一切热毒。朴麝散方朴硝（研五两） 麝香（研一分） 黄芩（去黑心半两） 山栀子（去皮一两） 甘草（炙一分）淡竹叶（一握） 芦根（锉一两）上七味，锉五味如麻豆大，入研者二味，以新汲水三升，将药入铛中，煎约半升以来，去滓澄清，取瓷瓶一个，倾药汁在内，以物盖定瓶口，用盐泥固济，慢火 一复时，去火放冷，却将瓶安在水中，无令水至瓶口，浸经一宿，至明日打破瓶子，取药如金色，研为细散，每服半钱匕，冷水调服，绵裹咽津亦得。

　　治舌肿及重舌。黄药汤方黄药 甘草（炙锉各一两）上二味，粗捣筛，每服三钱匕，以水一盏，煎至七分，去滓食后温服。

　　卷第一百一十九

　　舌肿强

　　论曰心气通于舌，脾脉侠咽连舌本，散舌下。心脾二经受风邪，则舌本强，不能卷舒，又或热气加之则肿，肿则筋脉胀急，势连咽喉，碍于呼吸，法宜刺之，泄去恶血，及饵以药治舌肿强。白茯苓汤方白茯苓（去黑皮） 牛黄（研各三分） 犀角（屑一分） 甘草（炙） 人参 羚羊角（屑） 熟干地黄（焙） 白术 桂（去粗皮各半两）上九味，粗捣筛，每服三钱匕，水一盏，煎至七分，去滓温服，日三。

　　治木舌肿强，及天行病，丹石发动，一切热毒。射干汤方射干 木通（锉） 大黄（锉炒） 马蔺子（各一两半） 漏芦（去芦头） 升麻 当归（切焙）桂（去粗皮） 甘草（炙各一两）上九味，粗捣筛，每用五钱匕，水一盏半，煎至八分，去滓分温服，日三夜二。

　　治伤寒舌肿。黄连汤方黄连（去须） 大黄（生用各一两） 大青（去根） 升麻 黄药（各半两） 甘草（炙三分）上六味，粗捣筛，每服五钱匕，水二盏，入黑豆一撮，同煎至一盏，去滓分温二服，病未退，每服更加芒硝末半钱匕，汤成下，以微利为度。

　　治牙疼连牙关急，口眼相引，木舌肿强不能转。牡蛎散方牡砺（ 研） 伏龙肝 附子（炮裂去皮脐） 白矾（ 研各半两）上四味，捣研为散，以酒和如泥，每用一钱，于患处涂贴，吐津。

　　治舌本强，两边痛。柴胡散方柴胡（去苗） 升麻（各一两） 栀子仁（半两）上三味，捣罗为散，每服一钱匕，熟水调下、日三。

　　治舌忽紧硬，逡巡能塞杀人者。涂百草霜方百草霜 好盐（各半两）上二味，同研匀，表里涂之立效。

　　治舌强不能语。矾石散方白矾（研） 桂（去粗皮各一两）上二味，捣罗为散，每用一钱匕，或半钱匕，安舌下。

　　治舌肿满口，言语不得。 虫散方虫（五枚炙） 盐（半两）上二味，细研为散，以水二盏，煎十余沸，去滓热含冷吐，以瘥为度。

　　治舌强不语。麝香散方麝香 皂荚（各半两）上二味，研捣为散，每用半钱，渗舌肿上、吐津。

　　又方蛇胆（一枚焙干）上一味，碾为末，敷舌上，有涎吐之。

　　治木舌肿强。螵蛸散方桑螵蛸（十二月者炙黄）上一味为散，每服半钱匕，莱菔汁调下。

　　治舌肿满口，气息不通，须臾杀人，急以手指刺破，溃去恶血，亦可用微针决破，次用半夏酒方半夏（十枚）上一味，以苦酒一升，煮取八合，稍稍漱口，热含冷吐，半夏动人咽喉，以姜汁解之。

　　治舌肿满塞喉欲死。蚯蚓涂方蚯蚓（一条）上一味，以少许盐花化为水，以涂咽喉舌上，良久渐消。

　　治舌卒肿起，满口塞喉，气息不通，顷刻杀人，以针决舌下两边第一大脉出血，以铜箸烧令赤，熨疮数遍，令血绝，仍以甘草汤治之方甘草（不拘多少）上一味，浓煎汤，热含冷吐，未瘥更以釜底 煤，和苦酒调涂舌上下，脱去更涂，须臾即消。

</div>
    <div class="pagination">
<a href="圣济总录_page256.html">上一页</a><span>...</span><a href="圣济总录_page252.html">252</a><a href="圣济总录_page253.html">253</a><a href="圣济总录_page254.html">254</a><a href="圣济总录_page255.html">255</a><a href="圣济总录_page256.html">256</a><span class="current-page">257</span><a href="圣济总录_page258.html">258</a><a href="圣济总录_page259.html">259</a><a href="圣济总录_page260.html">260</a><a href="圣济总录_page261.html">261</a><a href="圣济总录_page262.html">262</a><span>...</span><a href="圣济总录_page258.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
