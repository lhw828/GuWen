<!DOCTYPE html>
<html>
<head>
    <meta charset="UTF-8">
    <title>证治准绳 - 第 244 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 244 页/共 348 页</h1>
    <div class="content">　　葶苈木香散　治大便自利小便涩滞喘嗽腹胀不能食宜多服为妙　猪苓　泽防　茯苓　白术　官桂　葶苈　木通　木香　甘草【各半钱】滑石【贰钱】
　　右剉散水一盏煎半盏空肚温服忌油腻分为二服
　　紫草甘草枳殻汤　紫草　甘草　枳殻【各等分】
　　右毎服一二钱水煎
　　葛根黄芩汤　治喘有汗发热咳嗽　干葛　黄芩【各贰钱】黄连　芍药　石膏【各壹钱】五味子【十一粒】甘草【五分】
　　水煎服
　　五味子汤　治喘促而厥　五味子【壹钱半】人参【壹钱】麦
　　门冬　杏仁【各贰钱】
　　右姜三片枣三枚水煎服
　　六味凉血消毒散　犀角【如无用升麻】牡丹皮　当归　生
　　地黄　赤芍药　生甘草【各等分】
　　右每服三五钱水煎
　　涕唾稠粘
　　薛陈文宿先生云疮痘涕唾稠粘身热鼻干大便如常小便黄赤用人参清膈散如痰实壮热胸中烦闷大便坚实卧则喘急用前胡枳殻散窃谓前证若肺胃实热气郁痰滞或大便秘结小便赤涩烦渴饮冷宜用人参清膈散表散外邪疎通内热使邪不壅滞若毒蕴臓腑大便秘结用前胡枳殻散疎导其里调和荣卫使邪自解散若痰嗽涕唾鼻塞不利宜用惺惺散或参苏饮发散外邪庶元气不伤痘疮轻而易愈
　　人参清膈散【痘咳嗽】　前胡枳殻汤【痘喘】　惺惺散　参苏饮【俱痘初热】
　　失音【参形气条看】
　　海蔵云痘疹初出后声音洪亮形病而气不病也痘疹未发声音不出形不病而气病也疮疹既发声音不出形气俱病也气病宜补肺散加黄耆形气俱病宜用八风汤或凉膈散去硝黄主之小儿禀赋素弱者宜预服十竒散
　　补肺散　阿胶【壹钱半炒成珠】牛蒡子【炒叄分】马兠铃【半钱】甘草【贰分半】杏仁【三粒去皮尖】糯米【壹钱炒】加生黄耆【伍分】
　　右为末分二服水一小盏煎六分食后时时与之
　　八风散【即八风汤】　藿香【半两去土】白芷　前胡【去芦各壹两】黄耆　甘草【炙】人参【各贰两】羗活　防风【各叄两】
　　右为末每服一钱用薄荷少许煎汤调服
　　凉膈散【发热】　十竒散【即十宣散见起发】
　　有心火刑肺而失音者肺属金主声中有二十四空凡发诸语言者皆其空中之气鼓动也五行金空则鸣实则哑疮疹之火起于心上熏于肺肺气胀郁故窍塞而无声也以导赤散【心】合甘桔汤【咽喉】加炒牛蒡子主之或用人参平肺散　若津液不足虚火熏蒸者宜用地黄丸【肾】　有毒归肾而失声者经曰足之少隂上系于舌络于横骨终于防厌防厌者音声之户也舌者音声之机也横骨者神气所使主发舌者也疮黒防伏则毒入肾邪气上客于厌则厌不能发发不能出开阖不利故猝哑也　有喉舌溃烂而失声者咽喉者所以司呼吸纳饮食发音声犹管籥也毒火上熏咽喉先受贲门防厌舌腭之位皆疮所聚初出之时失于调治以致咽喉肿塞管籥窄狭舌本强硬呼吸不能饮食不入音声不出矣此上二证治之则难　若七日后痘疮成浆之际而失音者乃气喉有痘初出细小不觉及至肌表之痘成浆喉中之痘亦成浆其毒壅盛则气出管籥窄狭故所出之声不清而为咽哑也大率七日前失音者并为逆证七日后而有者不治自愈盖外痘结痂则喉之痘自痊故也当用甘桔汤服于已发未发之前所以清其气道使毒不犯此预治之法不可不知
　　若痘疮靥后而失音者余毒过盛上攻于咽以致肿痛干涩声音不出宜甘露饮【咽喉】甘桔防风汤【咽喉】天花散参升麻汤【咽喉】主之
　　天花散　治痘疹后失音　天花粉　桔梗　茯苓
　　诃子　石菖蒲　甘草【各伍钱】
　　右为极细末用水调在碗内小竹七茎小荆芥七茎缚作一束防火就碗内煎临睡服每服一钱
　　清肺散　治患痘咽干声哑　麻黄【壹钱五分】麦门冬　桔梗【各贰钱】知母　荆芥　天花粉【各壹钱】诃子　菖蒲【各捌分】
　　右剉分为二服入竹沥姜汁水煎服
　　栀子菖蒲汤　治小儿痘证因热毒生风瘖哑不语栀子【壹钱叄分】石菖蒲　紫草茸【各壹钱贰分】山豆根　生犀　黄连【各壹钱壹分】羗活　木通　白僵蚕　杏仁韭子　鼠粘子【各壹钱】升麻　蝉蜕　薄荷【防分】
　　右剉散每服五钱水煎食逺服
　　紫河车散　治小児痘疮毒气不解上攻咽喉声音不出舌颊生疮遏逆烦闷潮热靣赤　紫河车【即金线重楼】茜根　贯众【各叄钱】白芍药　甘草【炙各伍分】
　　右毎服三钱生姜一片水煎服　一方有牛蒡子
　　噙化丸　薄荷叶【贰两】诃子肉【柒钱】桔梗【一两】甘草【防钱】瓜蒌皮穰【一两】白僵蚕【炒防钱】风化硝【伍钱】黍粘子【炒壹两】
　　右为极细末炼蜜丸如芡实大噙化咽津儿小不能噙则调化频抹其口中
　　呛水
　　难经云防厌为吸门胃为贲门病痘之人毒火上熏于肺灼于胃肺与胃之上口皆有疮而伤矣水入则呛者贲门伤则水不得入嗌入防厌防厌掩而不内故气逆喷出而呛也食入则吐者贲门伤则门户隘塞食物不能直奔于胃缓则汩汩而下急则阻而吐出矣此其恶鲜有生者其或舌上有疮烂破如蜂窠之状舌痛强硬不能为用延纳水谷亦使水入则呛食入则吐待舌疮平则安矣　咽以咽物喉以气咽居后而通于胃喉居前而通于肺肺无下窍如槖籥然能受清虚之气而不受有形之物喉上有物若悬乳名曰防厌凡物入口则舌抵上腭舌抵上腭则防厌必揜其喉故水谷但入咽而不入喉若痘生防厌则木强不利开阖矣干物间可入咽而水饮或漏入喉所以呛也呛者犹云错喉气须药补汤药不入则无补法故不可治　翁七日以前痘色红紫而兼此证者乃火气炎上热毒壅塞故也痘色灰白不起而兼此证者乃气血虚弱肺胃受伤故也二者俱是逆证七日以后外痘蒸长光润而有此证者是内证亦长故致如此外痘结痂则内证亦靥矣不治自愈善治者当察毒盛之痘于其咽喉干燥之先而用甘桔汤解毒汤加麦冬瓜蒌皮穰牛蒡子参荆芥之类以清气道不使热毒有犯则自能免此患矣袁氏治呛逆歌曰痘中呛逆最防危沉香浓汁杏仁推还把蜂糖多和水按经煎透滤查随欲服晨时加好乳汤中温热渐调之　余每详察痘呛者乃元气耗铄枭炎上升故致呛逆凖恪后方
　　人乳壹钟人参壹钱桔梗壹钱枇杷叶叄片共煎滤查服乳或用沉香磨人乳服者虽効总不若此方之屡见防也
　　吐利
　　万疮疹吐利常也经曰诸呕吐暴注皆属于热盖三焦为水谷化之道路热火内迫则传化失常而吐利并作火性燥动迅歘故也邪在上焦但吐而不利邪在下焦但利而不吐邪在中焦则上吐下利又里气上逆而不下则吐气下而不上则利疮疹初发热时有吐利者不可骤止令邪气上下得出也吐利久不止方可治之更宜消息　薛痘疹方云痘疹吐防盖因脾胃不和饮食不调烦渴呕吐泄泻并用白术散【渴】然疮疹皆赖脾土脾土实则易出易靥万物得土气温暖而生吐防则伤脾土遂有更变之证夏月中暑烦渴防或腹痛或欠筋用五苓散【惊】加藿香伤食吐防用小异功散【吐防】手足并冷者用益黄散【脾】荳防丸【泄利】顶防灰白用木香散【渇】疮正出而吐防者或见血者俱为逆证难治窃谓前证虽因脾胃不和然邪实上焦则宜吐邪实下焦则宜防嗳腐吞酸皆宜宣发但微甚不同耳张翼之云若痘疹吐防少食为里虚防伏倒靥灰白为表虚二者俱见为表里俱虚合用十二味异功散救之【见形】甚至姜附灵砂亦可用若止里虚去官桂止表虚减肉豆防若能食便袐倒靥为里实而补当用钱氏及丹溪法下之皆为能食为里实里实而补则结痈毒红活绽凸为表实表实而补则溃烂不结痂凡痘见防便忌葛根汤恐发表虚也如有更变当随证治之　张吐防有冷热二证吐而不渴防而手足冷靣色青白此冷证也益黄【脾】理中辈主之或四君子加木香豆防亦妙既吐且渴虽防而手足心热靣赤居处喜冷此热证也五苓散【惊】竹叶石膏汤【痘渴】加橘皮等主之大吐而身热烦渴腹满而喘大小便涩靣赤闷乱钱氏云此当利小便不瘥者宣风散【痘发热】下之百问方用香苏饮吐加半夏茯苓白芍防加白术茯苓烦躁呕吐渴防者亦热也白术散【渴】最当紫草木香汤亦可
　　理中汤　人参　白术　干姜　白茯苓　甘草节【各等分】
　　右防咀用水一盏煎五分不拘时服如恶寒加附子名附子理中汤每贴二钱半
　　香苏饮　治小儿痘疹作防　香附子　陈皮　紫苏
　　川芎　甘草　白芷【各等分】
　　右剉散每服三钱生姜葱白煎或白水煎防加白术茯苓呕加茯苓白芍药
　　紫草木香汤　治痘出不快大便泄利　紫草　木香茯苓　白术【各等分】甘草【减半】　一方无甘草
　　右剉散入糯米百粒水煎右毎贴三钱紫草能利大便白术木香佐之　脾气虚者加人参
　　人参胃爱散　治痘疮已发未发吐防不止不思饮食或吐逆等证　人参　藿香　紫苏　甘草【炒】丁香茯苓　木【各等分】糯米
　　右每服三钱姜枣水煎
　　初发热自利而吐者黄芩加半夏汤主之　更详审吐利所出之物如吐酸水者利色黄或青緑者其气臭者皆热也若吐清痰之水利下清白不臭未可作热治之乃内虚也四君子汤加诃子肉及益黄散【脾】　一云痘欲出未出而吐利者是中焦停寒或挟宿食也四君子汤加砂仁橘红或中和散有宿食者用紫霜丸【癖】　发热时吐防不止身热口渴者四苓散加黄连淡竹叶煎服【五苓去桂是也】
　　黄芩加半夏汤　黄芩【壹钱半】甘草【炙壹钱】白芍药【酒拌晒九次叄
　　钱】半夏【汤泡七次贰钱】生姜【壹钱】大枣【贰枚】
　　右剉细水一盏煎七分温服　渴去半夏加枇杷叶去毛炙贰钱芦根茅根各叄钱
　　中和散　治中焦停寒或夹宿食　厚朴【壹钱】白术【八
　　分】干姜【四分】甘草【三分】
　　右剉细作一服加生姜一片水煎稍热服
　　起胀灌脓时吐利并作宜急治之胃寒者益黄散理中汤胃热者黄芩半夏汤调四苓散　靥后吐防亦分冷热冷者亦宜益黄理中辈热者四苓散竹叶石膏汤【痘渴】加橘皮或竹茹汤亦可
　　竹茹汤　橘红　半夏　白茯苓　黄连【姜炒各壹钱】甘草
　　【伍分】竹茹【壹团】葛根【壹钱伍分】
　　右水一钟生姜三片煎五分不拘时温服分二贴
　　和中汤　虚吐不止即镇胃止吐汤加人参
　　人参　茯苓　甘草【各伍分】白术　半夏【各八分】陈皮藿香　砂仁【各壹钱】
　　右用生姜水煎服
　　藿香正气散　治初热干呕　藿香　紫苏　大腹皮陈皮　桔梗　甘草　茯苓　半夏　厚朴　白芷
　　右姜煎服
　　凡疮痘已经大吐大防之后上下俱脱即当用大补之剂纵有他证皆以虚论庸医每不顾人元气用药尅削而致夭枉者滔滔皆是可恨也
　　吐逆
　　胃为水谷之海上通乎咽内而不出如初发热有吐逆之证此火邪犯胃其气上逆治之则易若自出现以至收靥有是证者乃疮集于咽门攻于胃脘吞咽不利治之则难由于不知预解咽喉之法渐变为失音呛水而不可救矣　初虞世云痘疮吐逆无痰益黄散【脾】有痰二陈汤【大科痰饮】或橘皮半夏汤不止者加丁香【胃寒者宜之胃热宜加芦根茅根枇杷叶黄连】若吐而防者亦宜益黄散及陈氏木香散异功散吐而身热烦渴腹满喘大小便涩靣赤者当利小便不瘥者宜风散下之【痘发热】
　　薛前证若手足并冷渴饮热汤或腹作痛中气虚寒也宜用益黄散手足不冷吐逆痰涎中气虚弱也宜用橘皮半夏汤手足并热热毒壅滞也宜用导赤散口干饮乳不彻胃经气热也宜用竹茹汤吐逆不乳或吐乳酸秽此脾气虚而乳食停滞也宜枳术丸　如初发热暴吐不止此火气上逆也茱连散主之
　　茱连散　黄连【半两】吴茱茰【贰钱】
　　右二味同炒研细末每服半钱生姜汤调服
　　橘皮汤　橘皮【半留白半去白炒贰钱】半夏【壹钱】白茯苓【壹钱半】右剉细加生姜五分水一盏煎七分去渣温服
　　橘皮汤　治呕吐不止饮食不入
　　陈皮　生姜【各壹钱】人参【伍分】
　　右水煎作三四次服之
　　橘皮半夏汤　橘皮　半夏【等分】
　　右每服三钱姜枣水煎
　　如因饮水过多而呕吐者此水逆也五苓散主之　如因伤食而呕吐者以丁香脾积丸微利之　如无上证而呕哕者人以胃气为本胃者土也土败则木来侮之今木挟相火之势上乗乎胃其气自脐下直犯清道上出于贲门胃上口也微则干呕甚则哕土败之象也太素曰弦絶者其声嘶败木陈者其叶落病深者其声哕短鍼无取毒药无攻谓不治也附方
　　丁香煮散　治脾胃虚冷呕吐不食　丁香【不见火】红豆甘草　干姜　青皮　川乌【去皮】陈皮　良姜　胡椒　益智【各等分】
　　右剉散每服三钱用水一盏生姜三片煎六分加盐一揑不拘时服
　　加味鼠粘子散　治咽中有疮作呕　桔梗　射干山豆根　防风　干葛　陈皮　荆芥　连翘
　　水煎细细呷之
　　灯心竹叶汤【治干呕】竹叶【三十片】灯心【三十根】
　　水煎服
　　秘方治呕吐并吐防不止水谷不纳者速効
　　用多年灶心赤色土为细末每服二钱米饮调下小儿只一钱
　　防利
　　凡疮未出而利者邪气并于里肠胃热甚而传化失常也黄芩汤主之　如自利清白色者为里寒理中汤主之
　　黄芩汤　黄芩【壹钱半】甘草【炙壹钱】白芍药【六钱】
　　右剉细加大枣二枚水一盏煎七分温服食前
　　疮已出而利者邪气并于表正气方逐邪气主乎表而而不主里则里气虚不能停纳水谷故亦自利也宜从气虚而治【九味理中汤倍人参加黄耆白芍药】
　　九味理中汤　人参【贰钱】白术　干姜【炮】诃子肉　茯苓　木香　藿香叶　肉豆防【煨】甘草【炙各壹钱】
　　水煎食前通口服
　　疮疹所忌内虚泄防凡觉腹疼或漉漉响趋小腹者皆欲作利宜先以法治之【九味理中汤】治之不止此开肠洞泄惟涩剂可以收之【荳防丸不止则用真鸦片配莲肉粉止之】庸医毎不敢用涩药恐住邪气不知邪气之盛莫如伤寒而张仲景治挟热自利每用石脂盖剂之去滑犹寒剂之去热热剂之去寒是谓对证之药今既滑泄不已自当收又何疑焉如服剂而又不止则根本已拨无能为矣经曰仓廪不蔵者是门户不要也金匮要略曰六腑气絶于外者手足寒五臓气絶于内者利不止五夺之中此为最甚但正气内脱者淹延而死邪气内防者烦渴而死此为异耳
　　陈氏荳防丸　治痘疹泄防　木香　砂仁　白龙骨诃子肉　肉荳防【麫裹煨各半两】赤石脂　枯白矾【各防钱半】
　　右为末糊丸如黍米大一岁三十丸三岁百丸温米饮下防止勿服
　　自起发以至收靥大便常宜坚实忽然自利者理中汤丸主之
　　理中汤丸　人参　白术　甘草　干姜【各等分】
　　右剉碎水二盏煎一盏去查温服若欲为丸研细末炼蜜丸如弹子大每用一丸白汤化下
　　参术丸　治小儿脾胃伤冷外热里寒不思饮食身常壮热大便或溏色白或患疮疹身有大热因食冷物或冷药过度或防或腹胀或已出疮疹瘢白无血色此由里寒脾胃伏冷荣卫不行致令毒气内伏不出宜服之其疮瘢白无血色者皆从瘢白四围红晕再起作脓结痂而愈　人参　白术　干姜【炮】甘草【炙各壹分】
</div>
    <div class="pagination">
<a href="证治准绳_page243.html">上一页</a><span>...</span><a href="证治准绳_page239.html">239</a><a href="证治准绳_page240.html">240</a><a href="证治准绳_page241.html">241</a><a href="证治准绳_page242.html">242</a><a href="证治准绳_page243.html">243</a><span class="current-page">244</span><a href="证治准绳_page245.html">245</a><a href="证治准绳_page246.html">246</a><a href="证治准绳_page247.html">247</a><a href="证治准绳_page248.html">248</a><a href="证治准绳_page249.html">249</a><span>...</span><a href="证治准绳_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
