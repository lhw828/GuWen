<!DOCTYPE html>
<html>
<head>
    <meta charset="UTF-8">
    <title>普济方 - 第 315 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 315 页/共 3614 页</h1>
    <div class="content">　　用矾石如指大者。导下部佳。

　　又方

　　用旱瓜蒂七枚。绵裹纳下部。如非时。酱瓜亦得。

　　治卒大便闭涩不通。

　　用削瓜菹如指大。导下部中即效。

　　又方

　　用蜜和燕屎。纳大孔中即通。又方蜜一升。水四升。煮熟。冷灌下部中。

　　治大便难。

　　用桃皮三升。水五升。煮取一升。顿服。一方水服桃花方寸匕。无花白皮亦得。又方桃叶取

　　又方

　　用车前子及叶。常服良。

　　治胀满不通。

　　用独头蒜烧熟去皮。用绵裹纳下部中。气立通。及干姜、盐、杏仁捣丸导之。并佳。

　　巴豆丸治寒癖宿食。及食饱不消。大便不通。

　　用巴豆仁一升。清酒五升。浸三日三夕。研碎合酒。微火煎令可丸。如胡豆大。欲取吐下者蜜剂方（一名霹雳煎）治大便久秘。攻不透。肺热应肛门热。闭塞生疮。用蜜不计多少。慢火熬令作剂。稀则粘手。硬则脆。稀稠得所。堪作剂。搓如枣核大。粗如箸。长一寸许。蘸小油内。入于肛门中。坐良久自透。或加盐少许。一方可丸六七寸长。纳肛门中。倒身向上头下。少时作痒即通。海藏曰蜜导用盐。相合亦可。如用草乌头末相合亦得。盐则软坚润燥。草乌头末则化寒消结。可随证阴阳所宜用之。

　　治虚人并老弱人虚秘。

　　用火麻仁淘洗净。不计多少。研细。用水滤取麻汁。以米相和。煮粥。或煮萝卜食之。

　　一方

　　蜜煎药治大便不通。

　　用明黄蜡不拘多少。油少许。盐少许。捻作锭子。放在肛门。

　　治大便秘涩不通。

　　用牵牛子半生半熟为末。每服二钱。煎姜汤调下。如未通时。再服。及热茶投之。量虚实。

　　治大便不通。气奔欲死。

　　用乌梅十颗置汤中。须臾去核。为丸如枣大。纳下部。少时即通。

　　治大肠久冷秘。

　　用威灵仙蜜丸。梧桐子大。于一更内。生姜清米饮下十丸。至二十丸。

　　治大便秘结。

　　用陈皮不去白。酒浸煮至软。焙干为末。复以温酒调服二钱。为妙。一方以米饮汤调下。

　　治大便秘涩不通。

　　用蜣螂不拘多少。炒去翅足为末。热酒调下一钱。

　　治卒大便不通秘涩。

　　用绵裹盐。丸作三丸。如手指大。纳下部中。一方。用食盐和苦酒敷脐中。干即易。

　　敷药治闭结至极。昏不知人。

　　用生大螺蛳三枚。以盐一匙和壳内。生捣碎。置病者脐下二寸三分。用宽帛紧系之。即大通

　　治大便不通。

　　用乌木长一寸许。劈破。以水煎取小半盏。服之立通。兼能利水。去燥粪。或用生姜。

　　削

　　治下部闭不通。

　　用蒴根一握。捣汁水和绞去滓。强人服一升数用之。并治香港脚。

　　治大便卒涩结不通。

　　用羊蹄根一两。锉水一大盏。煎取六分。去滓。温顿服。

　　治天行热秘肠内结。

　　用胡麻油热服一合。取利为度。食油损声令体重。生油杀虫摩恶疮。

　　治大便秘结。积热不通。名独枣汤。

　　用黑腰枣三个。擘开去核。灌水银粉于枣肉孔中塞满。湿纸裹煨。用生葱茶清嚼下。一方以五丸

　　附子散治大便冷秘。

　　用附子一枚。炮裂去皮脐。削去外面。留中心如枣大。碾为末。蜜水调下一钱。

　　土瓜根用内方。治大便不通。

　　用生土瓜根捣汁少许。水解之竹筒中。倾入下部即通。

　　玄明粉散治大便不通。

</div>
    <div class="pagination">
<a href="普济方_page314.html">上一页</a><span>...</span><a href="普济方_page310.html">310</a><a href="普济方_page311.html">311</a><a href="普济方_page312.html">312</a><a href="普济方_page313.html">313</a><a href="普济方_page314.html">314</a><span class="current-page">315</span><a href="普济方_page316.html">316</a><a href="普济方_page317.html">317</a><a href="普济方_page318.html">318</a><a href="普济方_page319.html">319</a><a href="普济方_page320.html">320</a><span>...</span><a href="普济方_page316.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
