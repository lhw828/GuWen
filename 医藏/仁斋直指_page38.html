<!DOCTYPE html>
<html>
<head>
    <meta charset="UTF-8">
    <title>仁斋直指 - 第 38 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 38 页/共 110 页</h1>
    <div class="content">　　桃枝　　　　李枝　　　　梅枝
　　桑枝　　　　石榴枝【并东向小枝各七茎长三寸】
　　青蒿【一小握】　　苦练根【白皮七寸】　生蓝青【七叶】
　　葱白【连根洗七片各寸截】
　　右以童尿一升半煎取其半去滓入安息香苏合香阿魏各一钱煎至一盏滤清调硃砂雄黄雷圆枯白矾硫黄末各半钱鸡心防榔末一钱半麝一字分作二服月头五更空心进一服五更五又进一服约午前取下瘵虫净桶盛急钳収入油铫内煮仍倾油虫入磁器灰扎埋山僻处
　　蓝汁方杀瘵虫恶虫皆化为水
　　生蓝青叶【研取自然汁一大盏】
　　右入雄黄枯白矾安息香红硬降真香末各半钱麝少许研和月头五更空心服蓝青杀诸虫解诸毒蛊毒通用此方
　　猫肝方杀瘵虫
　　黒猫生取肝晒干
　　右为末月首五更空心醇酒调服或用酒浸而食之
　　木香蛤蚧圆治劳瘵久嗽声干骨痿瘦瘁
　　蛤蚧【一对尾全者洗净酥炙】　　　　　生鳖甲【去裙醋炙焦】
　　白茯苓　　　川芎　　　　当归
　　北五味子　　牛膝【各七钱半】　　绵黄耆
　　柴胡　　　　知母　　　　贝母【去心】
　　鸡心防榔　　明阿胶【炒酥】　　巴防【酒浸去心】
　　桃仁【酒浸去皮焙各半两】肉豆冦【三个生】　木香
　　秦芁【洗】　　　羌活　　　　破故纸【炒】
　　生髪【纸撚火烧存性各三钱】
　　右细末炼蜜丸弹子大每一圆煎枣汤空心嚼下
　　参耆散治劳瘵喘咯血声焦潮热盗汗
　　柴胡　　　　明阿胶【炒酥】　　黄耆【蜜炙】
　　白茯苓　　　紫苑茸　　　当归
　　川芎　　　　半夏【制】　　　贝母【去心】
　　枳殻【制】　　　北梗　　　　秦胶【洗】
　　甘草【焙各半两】　　人参　　　　北五味子
　　羌活　　　　防风　　　　杏仁【水浸去皮】
　　欵冬花　　　桑白皮【炒各二钱半】生鳖甲【去裙米醋炙黄】
　　右麤末每服二钱半姜煎食后少顷服
　　全鳖圆治劳瘵虚热喘
　　知母　　　　贝母【去心】　　　杏仁【浸去皮各三分】柴胡【二两】　　　川芎【一两】　　　当归
　　明阿胶【炒酥各半两】
　　右麤截入厚磁器中用中等活鳖一个生宰于头上去鳖病以鳖肉并血并药用醇酒五升同浸一宿蜜纸封次早慢火同煮俟香熟取鳖令病者随意食之只留鳖甲并骨并药焙干为末以浸药酒汁调米粉为糊圆桐子大每七十圆不时米饮下
　　神授圆【方见虚劳门】论治瘵疾瘵虫有効但随时用饭头圆服之庶得药味鲜【凡服药永戒苋菜牛马肉】
　　瘵有数虫如蜈蚣如小蛇如虾防如马尾如乱丝如烂麫如苍蝇如壁蚰虫上紫下白形鋭足细而有口或如白蚁孔窍中皆出此皆劳瘵根毒若传至三人则如人形如鬼状
　　前方鳖甲生犀散已服后凖七日又再服之
　　附论
　　滑伯仁论曰劳患人者有病机之不同有形状之不一肌肤羸瘦骨热如蒸服药无効针灸无功何也对曰劳者虚劳也是因体虚之人房劳过损酒怒多端气虚血耗诸疾蜂生致使隂阳失序寒热自生阳虚曰生寒隂虚曰发热乆虚久热变为骨蒸久则成劳久劳成疰疰者住也有二十四种之名有三十六种之类有九十九种之形种种不同症症各异内有劳疰尸疰鬼疰食疰虫疰毒疰此六者为传尸之劳患灭门絶户医难治之又云所因少壮之时醉饱迷房劳伤心肾盖心主血肾主精精竭血衰失于调防而无滋化之源致生融融之热咳咳之痰隂虚盗汗夜夣鬼交遗精困倦腰背酸疼咯血咯痰颊红喉痛饮食减少骨肉枯羸是为不治故曰患此疾者有气虚有血虚气虚者易治血虚者难调故也又云治虚劳世用寒凉之药治热症热之愈热用热药治寒症寒之愈寒何也对曰东垣有云用苦寒之剂妄治劳伤之热大寒则愈虚其中大热则愈怯其内治疗无端致伤脾胃殊不知甘能缓火劳者温之保全者当求防病之初莫治已病之后察气血之亏盈审病源之要道补益温平无不効验故集诸方补附于后附诸方
　　加味十全大补汤治发热渐成劳瘵者
　　十全大补汤加柴胡黄连煎服如热在骨髓更加青蒿鳖甲煎服【方见虚热门】
　　青骨散治男子妇人五心顿热欲成劳瘵
　　生地黄【二两】　　人参【一两】　　　防风【去芦一两】
　　北柴胡【二两】　　薄荷叶【七钱半】　秦芁
　　赤茯苓　　　胡黄连【半两】　　熟地黄【一两】
　　右防咀每服五钱水一盏煎七分温服
　　太上混元丹【医方集成】治劳损五臓补益真气
　　紫河车【一具用少妇首生男子者良带子全者于东流水洗断血脉入麝香一钱在内以线缝定用生绢包褁悬胎于砂瓮内入无灰酒五升慢火熬成膏】沉香【别研】
　　硃砂【别研飞各一两】　人参　　　　苁蓉【酒浸】
　　乳香【别研】　　　安息香【酒煮去沙各二两】
　　白茯苓【去皮二两】
　　右为末入河车膏子和药末杵千百下丸如梧桐子大每服七十丸空心温酒下沉香汤尤准服之可以轻身延年补损扶虚如病证虚极又须増加后项药味
　　川巴防【去心】　　钟乳粉　　　阳起石【煅】
　　鹿茸【酒蒸】　　　龙骨　　　　附子【泡去皮脐】
　　黄茋【去芦各二两】　桑寄生　　　紫苑
　　生鹿角【镑各一两】
　　修制为末和前药为丸如妇人血海虚损荣卫不足多致潮热经不调或闭断不通又宜増加此药当归【去芦】　　　石斛【去根】　　　紫石英【煅醋汁水飞】栢子仁【炒别研】　鹿茸【酒蒸】　　　鳖甲【醋炙】
　　卷栢叶【各一两】　牛膝【去芦酒洗一两半】
　　修制为末和前药为丸汤使如前虚寒者加炮熟附子二两咳嗽者加紫苑茸二两
　　黄茋饮子【济生方】治诸虚劳瘵四肢倦怠潮热乏力日渐黄瘦胸膈痞塞咳嗽痰多甚则唾血
　　黄茋【蜜炙两半】　　当归【去芦酒洗】　　紫苑茸【去土】
　　石斛【去根】　　　地骨皮【去根】　　人参
　　桑白皮　　　附子【炮去皮】　　鹿茸【酒蒸】
　　欵冬花【各一两】　半夏【汤洗七次】　　甘草【炙各半两】
　　右防咀每服四钱水一盏姜七片枣一枚煎服此药温补荣衞枯燥不宜进唾血加阿胶蒲黄各半两
　　乐令建中汤治臓腑虚损身軆消瘦潮热自汗将成劳瘵此药大能退虚热生血气
　　经验地仙散治骨蒸肌热一切虚烦
　　五蒸汤治骨蒸劳热自汗【俱见积热门】
　　苏合香圆【和剂方】治劳瘵尸骨蒸发热肺痿喘急【方见咳嗽门】
　　地骨皮散治虚劳潮热骨蒸壮热瘵证【方见虚劳门】
　　遇仙灸【和剂方】治瘵捷法取癸亥日二更后六神皆聚时解去下衣直身平立以墨黙记腰上两傍防处谓之腰腿穴然后上床合面卧每穴灸七壮劳虫或吐或防而出取后用火焚之弃于江河中恐害人故也或依崔氏穴法灸之宜服后将军丸
　　将军丸【秘方】治尸劳瘵前灸法并此药乃异人授累经验
　　锦文大黄【酒蒸曝焙】麝香【一钱研】　　管仲
　　牙皂【去皮醋炙】　　桃仁【去皮炒】　　防榔
　　雷丸　　　　鳖甲【醋炙黄各一两】　芜荑【半两】
　　右为末先将蒿叶二两东边桃栁李桑叶各七片水一碗煎七分去滓入蜜一大盏再熬至成膏入前药末及麝安息香捣丸如梧桐子大每服三十丸食前汤下
　　七圣神効散【秘方】治男子妇人逺年近日五劳七伤喘嗽血尸劳等疾前药无効针灸不应命将终服此神効鹿茸大补汤【方见虚劳门】　十全大补汤【方见虚劳门】黄耆益损汤【方见虚劳门】　进热饮【方书无进热饮今存之】清心莲子饮【方见诸淋门】　地骨皮散【方见虚劳门】
　　鳖甲散方【方见积热门】
　　右各一贴用无灰酒三升浸磁器瓶内半月开时空心进二盏轻者半月重者一月必然痊可
　　劳瘵治例【出明医杂著】
　　王节斋曰男子二十前后色欲过度损伤精血必生隂虚火动之病睡中盗汗午后发热哈哈咳嗽倦怠无力饮食少进甚则痰涎带血咯唾出血或咳血吐血衂血身热脉沉数肌肉消瘦此名劳瘵最重难治轻者用药数十服重者期以嵗年然必须病人爱命坚心定志絶房室息妄想戒恼怒节饮食以自培其根否则虽服良药无用也此病治之于蚤则易若到肌肉消烁沉困着床尺脉沉取细数则难为矣又此病大忌服人参若曽服过多者亦难治今制一方于后治色欲证先见潮热盗汗咳嗽倦怠趂早服之
　　主方
　　川芎　　　　熟地黄【各一钱】　白芍药【炒】
　　当归【酒洗各一钱三分】黄蘖【七分水拌炒】　知母【一钱蜜水拌炒】生地黄【酒浸】　　甘草【炙各五分】　　白术【二钱三分】
　　天门冬【一钱去心】　陈皮【七分】　　　干姜【三分炒紫色】
　　生姜三片水煎空心温服
　　若咳嗽盛加桑白皮马兠铃蒌仁【各七分】五味子【十粒】若痰盛加姜制半夏贝母蒌仁【各一钱】
　　若盗汗多加牡蛎酸仁【各七分】浮小麦【一撮】
　　若潮热盛加桑白皮沙参地骨皮【各七分】
　　若夣遗精滑加牡蛎龙骨山茱茰【各七分】
　　若赤白浊加白茯苓【一钱】黄连【三分炒】
　　若兼衂血咳血出于肺也加桑白皮【一钱】黄芩山栀仁【各五分炒】
　　若兼嗽血痰血出于脾也加桑白皮贝母黄连蒌仁【各七分】
　　若兼呕血吐血出于胃也加山栀黄连干姜蒲黄【炒各一钱】韭汁【半银盏】姜汁【少许】
　　若兼咯唾血出于肾也加桔梗参侧栢叶【炒各一钱】若先见血证或吐衂盛大者宜先治血治法轻少者凉血止血盛大者先消瘀血次止血凉血盖血未多必有瘀于胷膈者不先消化之则止之凉之不应也葛可久十药神书方可次第检用方内惟独参汤止可用于大吐血后昏倦脉防细气虚者气虽虚而复有火可加天门冬【五钱】若如前所云隂虚火动潮热盗汗咳嗽脉数不可用也説见本草集要人参条下明白
　　此病属火大便多燥然须节调饮食勿令泄防若胃气复坏泄泻稀溏则前项寒凉之药难用矣急宜服药理脾胃用白术茯苓陈皮半夏神麯麦芽甘草等药胃气复然后用前本病药
　　収功保后可合补隂丸常服之及用葛可久方
　　又治劳瘵证方法【出十药补书】
　　心法附録曰夫人之生也本天地氤氲之气在乎保养真元固守根本则万病不生四肢康徤若曰不养真元不固根本疾病由是生焉且真元根本则气血精液也余尝闻葛先师有言曰万病莫若劳证最为难治盖劳之起因人之壮年气血完聚精液充满之际不能保养性命酒色是贪日夜躭嗜无有休息以致耗散真元虚败精液则呕血吐痰以致骨蒸軆热肾虚精竭面白额红口干咽燥白浊遗精盗汗饮食艰难气力全无谓之火盛金衰重则半年而毙轻则一载而亡见医者不究其源不穷其本或投之以大寒之剂或疗之以大热之药妄为施治絶不取効殊不知大寒则愈虚其中大热则愈竭其内所以世之医劳者万无一人焉先师用药治劳如羿之射无不中的今开用药次第于后用药之法如呕吐咯嗽血者先以十灰散遏住如甚者须以花蕋石散止之○大抵血见热则行见寒则凝见灰则止理之必然○止血之后其人必倦其軆次用独参汤一补令其熟睡一觉不要惊动睡起病去五分后服诸药
　　保和汤止嗽寜肺　　保真汤补虚除热
</div>
    <div class="pagination">
<a href="仁斋直指_page37.html">上一页</a><span>...</span><a href="仁斋直指_page33.html">33</a><a href="仁斋直指_page34.html">34</a><a href="仁斋直指_page35.html">35</a><a href="仁斋直指_page36.html">36</a><a href="仁斋直指_page37.html">37</a><span class="current-page">38</span><a href="仁斋直指_page39.html">39</a><a href="仁斋直指_page40.html">40</a><a href="仁斋直指_page41.html">41</a><a href="仁斋直指_page42.html">42</a><a href="仁斋直指_page43.html">43</a><span>...</span><a href="仁斋直指_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
