<!DOCTYPE html>
<html>
<head>
    <meta charset="UTF-8">
    <title>普济方 - 第 432 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 432 页/共 3614 页</h1>
    <div class="content">　　用耳中垢塞。敷之立愈。

　　又方

　　用白僵蚕直者一枚。以葱白擂汁。同僵蚕细研。涂之疮上即愈。

　　治面上疮癣方。

　　白芨白蔹白芷白茅香零陵香（各等分）上为末。赤豆末拌。共捣常用。其疮癣上自

　　治面恶疮。及甜疮流出黄水。沾肉为疮方。

　　胡粉黄连粳米赤小豆水银上捣罗为末。入胡粉、水银。研令匀。以清油旋调。

　　日

　　治面上生风疮方。

　　硫黄蜗牛壳胡粉腻粉（各一两）麝香（半两）上都细研令匀。面脂调涂之。

　　治面上风毒恶疮方。

　　胡粉松脂水银（各二两）上先以松脂合猪脂。煎令消。纳水银、胡粉、搅令匀。

　　候冷涂

　　治面上赤疮散浸。或如痱子。或如风渣。满面赤疼方。

　　黄连黄芩黄柏（各一两）腻粉（一分）上捣罗为末。入腻粉。同研令匀。用油蜡面脂调

　　治面上风毒方。

　　玉屑密陀僧珊瑚（各二两）白附子（三两）上四味末之。以酥和。夜敷面上。

　　旦洗之。亦灭瘢痕。

　　白莲散治去黑子诸般瘤瘢。

　　花碱桑柴灰风化锻石（各二钱）糯米（三钱）上件。用瓷石罐内。瓦盖口。用黄泥裹定

　　清肺散治肺经客热。鼻面风疮。

　　蔓荆子桑白皮（各一两）甘草（半两）荆芥穗（一两半）上为细末。食腊茶调下一大钱。日再。亦治面渣鼻至奇。

　　治面上风毒恶疮方。

　　硫黄（半两）杏仁胡粉（各一分）上都烂研令匀。以腊月猪脂调匀。日三二服涂之。

　　柏连散治面有热毒恶疮。

　　胡粉黄柏黄连（各等分）上为末。取敷上瘥止。若疮干。以面脂调涂之。日三。

　　一方猪脂亦可调涂。

　　治头面生疮。燥痒黄水出方。

　　密陀僧硫黄（各二钱）上为末。酥油调敷。

　　苦参丸治肺毒邪热。头面生疮。生疥癣。

　　用苦参为细末。粟米饭和丸。如梧桐子。每服五十丸。米汤下。

　　治面上肺风疮方。

　　何首乌防风薄荷乌蛇（各二钱半）苦参荆芥穗川芎香附子（各半钱）上为细末。每服三钱。食后茶酒送下。后用洗疮法。

　　易容膏治面上疮及点。

　　麻油（半斤）乳香松节松脂黄蜡白芨川升麻（各一两）白蔹（半两）上捣升麻、白蔹。细罗为末。先以油煎松节并白芨。令黄赤色。滤去滓后。入松脂、黄蜡。又煎令消。即入乳香、升麻、等末。熬成膏。倾于瓷器内收。凡面上风刺诸般恶疮。敷之极妙。

　　治面上肺风疮方。

　　用无灰酒。于沙碗钵内。浓磨鹿角尖敷之。兼服和剂局方治肾脏风黄丸即愈。

　　治面上疮及。易容方。

　　用乌蛇二两。烧灰为末。以腊月猪脂调敷之。

　　治面上五色疮方。

　　用盐汤绵浸拓疮上。日五六度易瘥。

　　治面上疮。黄水出。并眼疮方。

　　以一百五日收取桃叶。不拘多少。细末之。食后以水半盏调服方寸匕。日二。甚良。

　　治疗痱瘤子用之。仍得光润皮肤。

　　以土瓜根捣筛。浆水和匀。入夜浆水洗面。敷药。旦复洗之。百日光华射人。夫妻不相识。

　　疗疮方去面上风刺疮。

　　黄连糯米赤小豆吴茱萸上捣黄连等下筛。先于掌中研水银使极细。和药使相入。

　　以

　　治面上疮。

　　用子底黑煤。于小油中以匙打成膏子。摊在纸上。疮上贴之。

</div>
    <div class="pagination">
<a href="普济方_page431.html">上一页</a><span>...</span><a href="普济方_page427.html">427</a><a href="普济方_page428.html">428</a><a href="普济方_page429.html">429</a><a href="普济方_page430.html">430</a><a href="普济方_page431.html">431</a><span class="current-page">432</span><a href="普济方_page433.html">433</a><a href="普济方_page434.html">434</a><a href="普济方_page435.html">435</a><a href="普济方_page436.html">436</a><a href="普济方_page437.html">437</a><span>...</span><a href="普济方_page433.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
