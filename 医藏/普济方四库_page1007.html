<!DOCTYPE html>
<html>
<head>
    <meta charset="UTF-8">
    <title>普济方四库 - 第 1007 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1007 页/共 1812 页</h1>
    <div class="content">　　右粗捣筛毎服三钱以水一盏煎至七分去滓温服之不拘时
　　治饮酒连日醉不醒【出圣惠方】
　　用芜青菜并小米熟煮去滓冷内鸡子三枚调匀饮之二三升无鸡子则单饮
　　又方【出圣惠方】
　　取水中螺蛳及螺蚌等着葱椒姜豉煮如常法饮数升即觧又煮葱豉取二升饮之瘥止又煮粳米一升水五升煮烂去滓饮之
　　加味败毒散【出海上方】耑治酒过度面黑肚饱
　　人参败毒散【一贴】斑猫【一个】枇杷叶【十片】
　　右后二味同炒黄色去斑猫将枇杷叶入败毒散水一碗煎至七分临睡通服
　　芦根汤　若已服安和药仍不退者此小触动服葱豉等汤不解者可服
　　芦根　地榆　五加皮【各一握】
　　右切以水三升煎取二升服之即解
　　专治吐酒【出传信遍用方】
　　用桑树上木耳以新瓦焙干为末糯米饮调服之
　　枳术黄连丸　治酒太过眼热口疮去痰
　　枳实　半夏　白术　白茯苓　桑皮　黄连南星　陈皮　青皮　黄芩【用半】大黄【用半】
　　右各等分为末糊为丸桐子大毎服六七十丸临睡温水送下
　　解酒毒目黄者【出本草】
　　以蛤蜊煮食之
　　解丹毒　酒后烦热【方见本门觧诸毒类】
　　解酒渇
　　右用上好菘菜二斤煮作羮啜之作虀葅亦得
　　欲便难醉醉则不损人方
　　用葛花并小豆花末子为散服二三服即不醉又用葛根饮枇杷叶饮并以鸡子煮干蒲麻子服使欲便而不病人胡麻亦煞酒先食塩一撮后则饮酒亦倍
　　瓜蒌粉【出本草】耑解酒毒
　　瓜蒌根【不拘多少水浸三日淘洗】
　　右细切研水滤取汁作粉毎服三钱米饮调下
　　草节散【出本草】
　　赤马粪中草节【不拘多少畧洗合干】
　　右为细末毎服二钱米饮调下
　　荠汁丸【出本草】耑治酒食所伤并
　　杏仁【七个】巴豆【一枚去皮殻】硃砂【少许飞净】
　　右件一处研成膏丸如黄米大毎服三五丸淡荠汤汁下临卧服小儿一丸如酒积温酒下
　　治酒毒　食柑子而瘥即柚也口噙鸡舌香即丁子香沈香亦可祛口中如胶而臭【出本草】
　　知母　地骨皮　桑白皮　山栀子　麦门冬甘草【各等分】
　　右药煎汤入塩噙早起汲井水第一汲水即黄花水含之吐弃厠下即瘥
　　酒毒肺热咳红四黄汤丸【出本草】
　　宣连　大黄　山栀子　黄芩
　　右件略为末蜜丸冷噙
　　麝香丸【出本草】耑治饮酒消多及伤瓜果虚热在脾饮水多状似痟渇大抵消中之疾往往脾气衰元气耗散土不制水故水溢不收冷脾有热而元气不衰者非消渇此药主之
　　麝香【当门子】
　　右件研细以好酒濡之为丸如菉豆大毎服一十丸煎枳椇子汤送下明日再服以不渴为度枳椇子亦谓之癞汉指头盖取其似也小儿喜食之食前服
　　大酒不可安卧【出本草】
　　常令揺动转侧又当风席地及水洗饮水最忌交接房事
　　天南星丸【出本草】能去痰治酒积化酒毒
　　南星【一斤端正者】
　　右于平地上掘一窟濶五寸深一尺五寸仍略捣窟中次用刚灰于窟内簇起烧过大半除火去灰合净以煮酒一斗浇之将南星于其中覆以瓦盆用元土泥封固盆缝勿令透气一宿早取出用酒水各二升和洗切作片焙干研末入飞过辰砂一两姜汁糊为丸如桐子大又以硃砂为衣毎服五十丸至百丸生姜汤下不拘时
　　治哕气呕逆【出本草】
　　用糟篘中酒以小儿乳和少牛乳饮之亦可单服少许
　　解酒毒【出本草】
　　取塩麸子干捣为末食之
　　消酒毒【出本草】
　　取葛根蒸食之其粉甚妙一方捣汁饮三升即醒
　　治嗜酒不已【出本草】
　　以山蛩虫一节烧为灰水下服之讫便不喜闻酒过一节则毒人至死
　　解酒毒目黄【出本草】
　　以蚬肉浸取汁服一方煮食之【蚬子肉湖邉溪涧皆有之】
　　治醒酒止渴除痰唾去酒毒【出本草方见本门酒毒四黄汤丸】
　　治断酒方【出千金方】
　　栁花　腊月防头灰
　　右等分为末黄昏时酒服一杯一方水调三钱
　　治嗜酒方
　　以氊葈耳子七枚烧作灰投酒中饮之勿令人知知则不效
　　治酒苦唾
　　用萎叶为散服之愈　昔晋嵇绍有胸中寒痰毎酒后唾服之得愈
　　饮酒不醉方　治饮酒不醉以后四味
　　白扁豆【二十五粒】干葛　益智　缩砂仁【各等分】
　　右为末酒水各一碗熬成膏蒸饼为丸如桐子大吃酒时酒送下二丸
　　益脾丸【出御药院方】耑治饮酒不醉又益脾胃
　　葛花【二两】小豆花【二两】菉豆花【五钱】木香【一分】
　　右为细末白蜜为丸如桐子大煎红花汤下十丸或夜饮津液下五丸不醉大妙
　　治饮酒令人不醉方【出千金方】
　　柏子仁　麻子仁【各二两】
　　右治饮前为一服进酒三倍
　　又方【出千金方】
　　葛花　小豆花【各等分】
　　右为末服三方寸临饮时仍进葛根汁及枇杷叶饮并能倍酒又捣生葛根汁及葛藤饼和绞汁饮之又干蒲煎服亦佳
　　又方【出千金方】
　　取九月九日菊花为末临饮服方寸亦治酒醉不醒
　　又方
　　六月六日取小豆花叶隂干百日为末服之
　　又方【出千金方】
　　五月五日取井中倒生草枝隂干为末酒服之二钱
　　治饮酒令无酒气方【出千金方】
　　右用干蔓青根三七枚三遍蒸为末二钱许酒后水服之神验
　　遇仙方
　　诗曰丁香沉檀麝一钱更兼香附五分先饮时少许投壶内席上春风正遇仙
　　恶酒【附论】
　　夫酒者水谷之精也其气栗悍而有毒入肠胃则肠气逆上满于脑内薰于肝胆故令肝浮胆横而狂悖变怒失其常性故云恶酒也
　　方
　　酒恶方
　　取鹰屎灰酒服方寸效勿使饮人知
　　治恶酒健嗔方
　　用空井倒生草烧灰水调饮之勿令人知亦治饮酒不醉
　　又方
　　取其人牀上尘和酒饮之
　　酒病方
　　用豉葱白各半斤水二升煮取一升顿服
　　散酒气
　　以二月林擒实生食之
　　又方
</div>
    <div class="pagination">
<a href="普济方四库_page1006.html">上一页</a><span>...</span><a href="普济方四库_page1002.html">1002</a><a href="普济方四库_page1003.html">1003</a><a href="普济方四库_page1004.html">1004</a><a href="普济方四库_page1005.html">1005</a><a href="普济方四库_page1006.html">1006</a><span class="current-page">1007</span><a href="普济方四库_page1008.html">1008</a><a href="普济方四库_page1009.html">1009</a><a href="普济方四库_page1010.html">1010</a><a href="普济方四库_page1011.html">1011</a><a href="普济方四库_page1012.html">1012</a><span>...</span><a href="普济方四库_page1008.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
