<!DOCTYPE html>
<html>
<head>
    <meta charset="UTF-8">
    <title>普济方 - 第 2071 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2071 页/共 3614 页</h1>
    <div class="content">　　用地锦草为末。米饮下。

　　治下痢赤白。转为白脓。

　　用诃子三个。二炮一生。取皮为末。浆水沸热调服。淡水亦得。若水痢加甘草末一钱。

　　有脓

　　治痢无问赤白

　　用老酸石榴皮。微炙为末。以粟米饭丸如梧桐子大。空心服。滑则加附子、赤石脂一倍。

　　治赤白久热痢

　　取蚯蚓粪土无沙者。研末一升。炒令烟尽。水沃取半大升。漉出。再漉去粗滓。空肚服之。

　　治下痢赤白五六年者

　　上烧大荆如臂。取沥。服五六合。即得瘥。

　　治赤白痢极效方

　　用荠根叶烧灰。米饮调下。

　　治赤白痢下水谷。食不消。

　　用面熬粟米粥。服日四五止。

　　茗叶方治赤白痢。及热毒痢。

　　用茶一斤炙。浓煎一二盏吃。瘥。如久患痢。亦宜服之。

　　治赤白久下滑道。疼痛不可忍。

　　用食盐汤。温熬熨之。又炙枳实熨之。妙。

　　治脏毒赤白痢。

　　（出肘后方）用香椿净洗。别剥取樗白皮。日干为末。米饮下一钱。立效。一方用地榆。

　　密陀僧方

　　（出圣惠方）

　　治赤白痢所下不多。遍数不减。

　　用密陀僧三两。烧令黄色。研如粉。每服醋茶调下一钱匕。日三服。

　　治赤白及五脏痔泻血

　　用艾叶煎牡狗。又方。下痢脐下切痛。狗肝一具。洗细切。米一升。稀调煮粥。空心点三两合吃。椒、葱、盐、酱任性食之。

　　治小儿及大人赤白痢。

　　（出肘后方）用新槲皮细切。以水一斗。煎取五升。去滓。再煎如膏。温酒服。立瘥。

　　治赤白痢。食不下咽。

　　用雌鸡一只。治如食法。细研为。作面馄饨。空心食之。一方以醋煮。

　　治久卒赤白下痢。

　　（出肘后方）用烧马屎一丸作灰。分服。酒水随意服。

　　疗赤白痢无问新旧。入口即断方。

　　香豉心上以取豉令香干。捣为末。大升豉心。为四服。别以酒一大升。小升豉心。

　　还

　　又方

　　（出千金方）用乱头发如鸡子大。烧末。水服。不过三服。

　　神效散治赤白新旧痢疾。

　　用霜盐梅三个。用黄泥裹。以慢火煨干。研末。米饮汤调下。效。

　　治赤白痢。腹痛不能食。亦治冷痢。

　　用肉豆蔻四五个。每一个擂碎。不犯铜铁。用温面一小块。包豆蔻在内。煨熟。嚼服。

　　每服

　　治赤白痢下。寒冷谷下。一日百行。医所不疗。

　　（出肘后方）真丹、附子炮。等分。蜜和捣五十杵。服一丸。日三夜再。多赤倍朱。多白加附子。老少特

　　主赤白痢

　　（出肘后方）用葱一握切细。和米煮粥。空心食之。

　　治赤白痢所下不多。遍数不减。

　　（出圣惠方）定粉（一钱研细）用鸡子清和作饼子。用灰火烧熟。研为末。空心冷水调下半钱。

　　真人养脏汤治大人小儿肠胃虚弱。冷热不调。脏腑受寒。下痢赤白。或便脓血

　　有如鱼脑。里急后重。脐腹疼痛。日夜胸膈痞闷。胁肋胀满。全不思食。及治脱肛坠

</div>
    <div class="pagination">
<a href="普济方_page2070.html">上一页</a><span>...</span><a href="普济方_page2066.html">2066</a><a href="普济方_page2067.html">2067</a><a href="普济方_page2068.html">2068</a><a href="普济方_page2069.html">2069</a><a href="普济方_page2070.html">2070</a><span class="current-page">2071</span><a href="普济方_page2072.html">2072</a><a href="普济方_page2073.html">2073</a><a href="普济方_page2074.html">2074</a><a href="普济方_page2075.html">2075</a><a href="普济方_page2076.html">2076</a><span>...</span><a href="普济方_page2072.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
