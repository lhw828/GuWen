<!DOCTYPE html>
<html>
<head>
    <meta charset="UTF-8">
    <title>针灸大全 - 第 16 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸大全 - 第 16 页/共 18 页</h1>
    <div class="content">　　卷之五

　　金针赋序

　　大明洪武庚辰仲春，予学针法。初学于洞玄先生，孟仲倪公。明年公没过维阳，又学于东隐湖间。

　　不臻效。永乐己丑，惜予遭诬，徙居于民乐耕锄之内，故退寓西河，立其堂曰“资深”，其号曰“泉石”。心以遁守自娱，过者皆曰此读书耕者之所也。凡有疾者求治，不用于针，多用于灸，自是梓岐风谷之法荒废，而名不闻。非不以济人之心为心，盖不欲取誉于时矣。今也，予年向暮，髭鬓皆霜，恐久失传，拳拳在念，正统己未春末，养疾之暇，阅其所传针法之书，繁而无统，于是撮其简要，不愧疏庸，编集成文，名曰“金针赋”。金乃世之宝也，非富贵不能得之，岂贫贱所能有也。名其金，称其贵也。贵能劫疾于顷刻之间，故以观夫发端，而嗟夫结之，则深叹美其法，而有收效之捷异耳。篇中首论头病取足，左病取右，男女早晚之气，手足经络顺逆之理；次论补泻下针，调气出针之法；末论治病驱运气血，通接至微之妙，而又叮咛勉其学人，务必以尽精诚，则可以起沉 之疾。言虽直简，其义详明，尤其贯穿次第有序，使后之学人易为记诵，其传不泯。俟他日有窦汉卿复出，而攻之熟，造之深，得于心而应手，显用光大，必念乎今之删繁撮简成文者谁欤。是亦遗言于后也，必学者敬之哉。

　　时正统四年己未岁八月既望

　　卷之五

　　梓岐风谷飞经撮要金针赋

　　观夫针道，捷法最奇。须要明于补泻，方可起于倾危。先分病之上下，次定穴之高低。

　　头有在下而晚在上，用之必识其时。午前为早属阳，午后为晚属阴。男女上下，凭腰分之。手足三阳，手走头而头走足；手足三阴，足走腹而胸走手。阴升阳降，出入之机。逆之者，为泻为迎；顺之者，为补为随。春夏刺浅者以瘦，秋冬刺深者以肥。更观原气之浓薄，刺分浅深之尤宜。

　　原夫补泻之法，妙在呼吸手指。男子者，大指进前左转，呼之为补，退后右转，吸之为泻，，提摇而退之，出针之法；动而进之，催针之法；循而摄之，行气之法。搓则去病，弹则补虚。

　　肚腹盘旋，扪为穴闭。沉重豆许曰按，轻浮豆许曰提。一十四法，针要所备。补者一退三飞，真气自归；泻者一飞三退，邪气自避。补则补其不足，泻则泻其有余。有余者为肿为痛，曰实；不足者为痒为麻，曰虚。气速效速，气迟效迟。死生富贵，针下皆知。贱者硬而贵者脆，生者涩而死者虚。候之不至，必死无疑。

　　且夫下针之法，先须爪按，重而切之，次令咳嗽一声，随咳下针。凡补者呼气，初针刺至皮为极处，就当补之。再停良久，却须退针至人之分，待气沉紧，倒针朝病。进退往来，飞经走气，尽在其中矣。凡泻者吸气，初针至天，少停进针，直至于地，得气泻之。再停良久，却须退针，复至于人，待气沉紧，倒针朝病，法同前矣。其或晕针者，神气虚也，以针补之，以袖捣之口鼻而气回，热汤与之，略停少顷，根据前再施之。

　　及夫调气之法，下针至地之后，复人之分。欲气上行，将针右捻，欲气下行，将针左捻。欲气至。以龙虎升腾之法，按之在前，使气在后；按之在后，使气在前，运气走至疼痛之所，以纳气之法，扶针直插，复向下纳，使气不回。若关节阻涩，气不过者，以龙虎龟凤通经接气。大段之法，驱而运之，仍以循摄爪切，无不应矣。此通仙之妙。

　　况夫出针之法，病势既退，针气微松；病未退者，针气如根，推之不动，转之不移，此为邪，方可出针豆许，摇而停之。补者吸之去疾，其穴急扪；泻者呼之去徐，其穴不闭。欲令腠密，然后调气，故曰下针贵迟，太急伤血；出针贵缓，太急伤气。以上总要，于斯尽矣。

　　考夫治病之法有八：一曰烧山火，治顽麻冷痹，先浅后深，用九阳而三进三退，慢提紧按，慢以九六之法，则先补后泻也。四曰阴中之阳，先热后寒，深而浅，以六九之方，则先泻后补也。补者直须热至，泻者务待寒侵，犹如搓线，慢慢转针。盖法在浅则用浅，法在深则用深，二者不可兼而紊之也。五曰子午捣臼，水蛊膈气，落穴之后，调气均匀，针行上下，九入六出，左右转之，十遭自平。六曰进气之诀，腰背肘膝痛，浑身走注疼，刺九分，行九补，卧针五七吸，待气上行。亦可龙虎交战，左捻九而右捻六，是亦住痛之针。七曰留气之诀，瘕癖 ，针刺七分，用纯阳，然后乃直插针，气来深刺，提针再停。八曰抽添之诀，瘫痪疮癞，取其要穴，使九阳得气，提按搜索，大要运气周遍。扶针直插，复向下纳，回阳倒阴。指下玄微，胸中活法，一有未应，反复再施。

　　若夫过关过节，催运气血，以飞经走气，其法有四：一曰青龙摆尾，如扶舡舵，不进不退，龟探穴，如入土之象，一退三进，钻剔四方。四曰赤凤迎源，展翅之仪，入针至地，提针至天，候针自摇，复进其元，上下左右，四围飞旋。病在上吸而退之，病在下呼而进之。

　　至夫久患偏枯，通经接气之法已有定息寸数。手足三阳，上九而下十四，过经四寸；手足三，可使寒者暖而热者凉，痛者止而胀者消，若开渠之决水，立时见功，何倾危之不起哉？《难》曰：病有三因，皆从气血。针分八法，不离阴阳。盖经络昼夜之循环，呼吸往来之不息。和则身体康健，否则疾病竞生，譬如天下国家地方，山海田园，江河溪谷，值岁时风雨均调，则水道疏利，民安物阜。其或一方一所，风雨不均，遭以旱涝，使水道涌竭不通，灾伤遂至。人之气血，受病三因，亦犹方所之旱涝也。盖针砭所以通经脉，均气血，蠲邪扶正，故曰捷法最奇者哉。

　　嗟夫轩岐古远，卢扁死亡，此道幽深，非一言而可尽。斯文细密，在久习而能通。岂世上之贤，传之后学，用针之士，有志于斯。果能洞造玄微，而尽其精妙，则世之伏枕之 ，有缘者遇针到病除，随手而愈。

　　卷之五

　　论子午流注之法

　　夫子午流注者，刚柔相配，阴阳相合，气血循环，时穴开阖也。何以子午言之？曰：子时一者，住也。天干有十，经有十二，甲胆、乙肝、丙小肠、丁心、戊胃、己脾、庚大肠、辛肺、壬膀胱、癸肾，余两经者，乃三焦、包络也。三焦乃阳气之父，包络乃阴血之母。此二经虽寄于壬癸，亦分派于十干。且每经之中，有井荥俞经合，以配金水木火土。是故阴井木而阳井金，阴荥火而阳荥水，阴俞土而阳俞木，阴经金而阳经火，阴合水而阳合土矣。经中必有返本还原者，乃十二经出入之门户也。阳经有原，遇俞穴并过之，阴经无原，以俞穴即代之。是以甲出丘墟乙太冲之例。又按《千金》云：六阴经亦有原穴，乙中都、丁通里、己公孙、辛列缺、癸水泉，包络内关也。故阳日气先行而血后随也，阴日血先行而气后随也。得时为之开，失时为之阖。阳干注腑，甲丙戊庚壬而重见者，气纳于三焦。阴干注脏，乙丁己辛癸而重见者，血纳包络。如甲日戌时，以开胆井，至戊寅时，正当胃俞，而又并过胆原，重见甲申时，气纳三焦荥穴，属水，甲属木，是以水生木，谓甲合还元化本。又如乙日乙酉时，以开肝井，至己丑时，当脾之俞，并过肝原，重见乙未时，血纳包络荥穴，属火，乙属木，是以木生火也。余皆根据此。俱以子午相生，阴阳相济也。阳日无阴时，阴日无阳时。故甲与己合，乙与庚合，丙与辛合，丁与壬合，戊与癸合也。何以甲与己合？曰：中央戊己属土，畏东方甲乙之木所克，戊属阳为兄，己属阴为妹，戊兄遂将己妹嫁与木家，与甲为妻，庶得阴阳和合而不相伤。所以甲与己合，余皆然。子午之法，尽于此矣。

　　卷之五　论子午流注之法

　　五虎建元日时歌

　　甲己之日丙寅起，乙庚之辰戊寅头。丙辛便从庚寅起，丁壬壬寅顺行求。戊癸甲寅定时候，六十首法助医流。

　　卷之五　论子午流注之法

　　十二经纳天干歌

　　甲胆乙肝丙小肠，丁心戊胃己脾乡，庚属大肠辛属肺，壬属膀胱癸肾脏，三焦亦向壬中寄，包络同归入癸方。

　　卷之五　论子午流注之法

　　十二经纳地支歌

　　肺寅大卯胃辰宫，脾巳心午小未中，申胱酉肾心包戌，亥三子胆丑肝通。

　　卷之五　论子午流注之法

　　十二经之原歌

　　甲出丘墟乙太冲，丙居腕骨是原中。丁出神门原内过，戊胃冲阳气可通。己出太白庚合谷，辛原本出太渊同。壬归京骨阳池穴，癸出太 大陵中。

　　卷之五　论子午流注之法

　　子午流注十二经井荥俞原经合歌

　　手大指内太阴肺，少商为井荥鱼际，太渊之穴号俞原，行入经渠尺泽类。

　　盐指阳明曰大肠，商阳二间三间详。合谷阳 根据穴取，曲池为合正相当。

　　中指厥阴心包络，中冲掌中劳宫索，大陵为俞本是原，间使从容求曲泽。

　　无名指外是三焦，关冲寻至液门头，俞原中渚阳池取，经合支沟天井求。

　　手小指内少阴心，少冲少府井荥寻，神门俞穴为原穴，灵道仍须少海真。

　　手小指外属小肠，少泽流于前谷内，后 腕骨之俞原，阳谷为经合少海。

　　足大指内太阴脾，井荥隐白大都推，太白俞原商丘穴，阴陵泉合要须知。

　　足大指端厥阴肝，大敦为井荥行间，太冲为俞原都是，经在中封合曲泉。

　　足第二指阳明胃，厉兑内庭须要会，陷谷冲阳经解 ，三里膝下三寸是。

　　足掌心中少阴肾，涌泉然谷天然定，太 肾俞又为原，复溜阴谷能医病。

　　足第四指少阳经，窍阴为井侠溪荥，俞原临泣丘墟穴，阳辅阳陵泉认真。

　　足小指外属膀胱，至阴通谷井荥当，束骨次寻京骨穴，昆仑经合委中央。

　　卷之五　论子午流注之法

　　子午流注逐日按时定穴诀

　　甲日戌时胆窍阴，丙子时中前谷荥，戊寅陷谷阳明俞，返本丘墟木在寅，庚辰经注阳穴，壬午膀胱委中寻，甲申时纳三焦水，荥合天干取液门。

</div>
    <div class="pagination">
<a href="针灸大全_page15.html">上一页</a><span>...</span><a href="针灸大全_page11.html">11</a><a href="针灸大全_page12.html">12</a><a href="针灸大全_page13.html">13</a><a href="针灸大全_page14.html">14</a><a href="针灸大全_page15.html">15</a><span class="current-page">16</span><a href="针灸大全_page17.html">17</a><a href="针灸大全_page18.html">18</a><a href="针灸大全_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
