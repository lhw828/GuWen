<!DOCTYPE html>
<html>
<head>
    <meta charset="UTF-8">
    <title>普济方四库 - 第 1581 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1581 页/共 1812 页</h1>
    <div class="content">　　代赭石【煆醋淬研】　赤石脂【末各一两】　巴豆【炒三十粒去皮心出油细研】　杏仁【五十枚去皮尖麸炒别研】
　　右件合研细汤浸蒸饼丸如麻子大每服三丸乳汁或米饮下微利为度量儿大小加减
　　灵脂丸　治小儿食癎乳食不消心腹壅滞四肢惊掣硃砂　五灵脂【各一分】　巴豆【五枚去皮心纸裹出油细研】
　　右研细如粉用烧粟米饭和丸如黄米大一二嵗每服用温水下二丸以吐利为妙量儿大小以意加减
　　铅霜丸　治小儿乳食不消心腹结实壮热烦闷摇头反目口吐涎沫名为食癎
　　铅霜　腻粉【各一分】　巴豆【去皮心研纸褁出油】
　　右为末以糯米饭和丸如粟米大每服以通草薄荷汤下一丸三嵗已上加丸服
　　热癎【附论】
　　夫小儿热癎者由血气不和内有积热之所致也凡小儿骨体轻软肠胃细微易为伤动若乳食不常臓腑壅滞温搐生热不得宣通热极甚者则发癎也又心神多不宁将养过温内生邪热所以多惊甚者变成诸癎其状口眼相牵手足抽牵口中吐沫鼻内作声颈项反张腰背强直身体壮热或呌或啼者是热癎之候也宜服退癎除热之药
　　方
　　芍药丸　治少小一百二十癎止惊常服除热疾芍药　石膏【碎】　当归【切焙】　铁粉【各三分】　蚱蝉【四个自死者】　大黄【剉炒】　人参【各五分】　桂心【三分半】　银屑【研】　芎防　龙骨【研】　细辛【去苗叶】　黄芩【各二分】牛黄【二铢】
　　右为末炼蜜和丸如麻子大一服二丸日三如不知稍增可至四五丸
　　牛黄丸　治小儿热癎发歇不定眼目直视身体壮热吐沫心神烦闷
　　牛黄【半两研】　蚱蝉【三枚微炒去翅足】　石膏【研细水飞过】　龙齿【研细各二两】　栀子仁　川升麻　犀角【屑】　胡黄连　钩藤　龙胆【去芦头】　川大黄【剉碎微炒】　杏仁【汤浸去皮尖双仁麸炒微黄各三分】　金银箔【各五十片细研】
　　右为末入研了药同研令匀炼蜜和丸二三百杵丸如菉豆大每服以竹沥研五丸服量儿大小加减服之
　　紫石英散　治小儿热癎四肢抽掣每日数发宜服此除热镇心
　　紫石英　石膏【各细研水飞过】　滑石　白石脂　寒水石【各一两】　川大黄【剉炒】　硃砂【细研水飞过】　甘草【炙微赤剉】犀角【屑各半两】　龙齿【二两细研】　牡蛎【粉一分】
　　右为末每服以温薄荷汤下半钱量儿大小加减
　　钩藤汤　疗未满月儿及出月儿壮热发癎
　　钩藤【一分去皮】　蚱蝉【一枚去翅熬为末汤成下】　柴胡　升麻黄芩【去黑心】　甘草【炙】　大黄【各二分】　蛇蜕皮【二寸炙】竹沥【三合】　石膏【三分碎】
　　右切以水一升煮三合半和竹沥服一合得利下即便停后至五六十日儿一服一合以外忌海藻菘菜等若连发不醒加麻黄一分去节
　　茯神散　治小儿食癎皮肉壮热烦躁头痛宜服此药茯神　川升麻　钩藤　甘草【炙微赤剉】　犀角【屑各三分】白鲜皮　羚羊角【各半两屑】　石膏【二两】　蚱蝉【三枚微炙去翅足】　龙齿【一两】
　　右为散每服一钱以水一小盏煎至五分去渣量儿大小加减温服
　　白鲜皮散　治小儿百日以来至三四嵗发热癎瘛疭身体如火
　　白鲜皮　黄芩　川升麻　地骨皮　钩藤　犀角【屑】　胡黄连【各三分】　麦门冬【去心焙】　龙齿【各一两】甘草【一分炙微赤剉】
　　右粗罗为散每服一钱以水一小盏煎至五分去滓入牛黄末一字量儿大小加减温服
　　升麻散　治小儿热盛迷闷发癎
　　川升麻　钩藤　史君子　子芩　朴硝【各一两】石膏　龙齿【各二两】　柴胡【去苗】　赤芍药　川大黄【剉碎炒各三分婴孺方用大黄八分别候汤成和用】
　　右为散每服一钱水一小盏煎五分去滓温服量儿大小加减
　　钩藤散　治小儿风壅气盛心胷痰滞壮热发癎钩藤【一分】　蚱蝉【二枚微炒去翅足】　川升麻　麦门冬【去心焙】　甘草【剉】　川大黄【炒碎】　子芩【各半两】　石膏【一两】蛇蜕皮【五寸烧灰】
　　右为散每服一钱水一盏煎至五分去渣入竹沥半合量儿大小加减
　　犀角散
　　犀角【屑】　钩藤　参　蚱蝉【三枚微炒去翅足】　甘草【炙微赤剉】　川升麻　黄芩　栀子仁【各半两】　麦门冬【一两去心焙】
　　右为散每服水一小盏入苦竹叶七片煎至五分去滓温服量儿大小加减
　　虎睛丸　治小儿热癎摇头吐舌四肢抽掣心神惊悸虎睛【一对酒浸】　牛黄【细研】　钩藤　川大黄【微炙】　人参【去芦】　茯神【各半两】　麝香　犀角【屑三分】　硃砂【细研各一两】
　　右为末合诸药同研令匀炼蜜和丸如菉豆大一嵗儿金箔研化一丸日三服
　　治小儿癎病热多者方
　　牡荆子【十五个细洗净】　生铁【一大片半研】　甘草【一两碎】　黒豆【一大升半布袋盛】
　　右以五升大斗煎取一斗半去滓澄清滤煎如每食前取一匙和蝉殻汤及酒服之日再服重者一月永瘥
　　治小儿热癎狂啼
　　右以腊雪略温服之
　　蝉殻散　治诸癎挟热
　　蝉殻　人参【去芦头】　黄芩　川升麻【各一分】　茯神【一分】　已上捣罗为细末次用　牛黄【一分研】　天竺黄【研】　牡蛎【细研各二分】
　　右细研匀每服半钱煎荆芥薄荷汤调下
　　子芩散　治小儿热癎呕逆烦闷体热
　　子芩　人参【去芦头】　犀角【屑】　甘草【炙微赤剉】　钩藤赤茯苓　川升麻【各三分】
　　右为散每服一钱水一盏煎至五分去渣量儿大小加减服之
　　麦门冬散　治小儿体热呕吐发癎
　　麦门冬【一两去心焙】　钩藤【半两】　黄芩　赤芍药　川升麻　茯神　川大黄【一两去土炒各三分】
　　右为散每服一钱水一小盏煎至五分去滓温服
　　栀子散　治小儿热癎不知人迷闷嚼舌仰目
　　栀子仁【半两】　子芩　赤钩藤　呉蓝【各一两】　龙齿石膏【二两】　川大黄【炒研】
　　右为散每服一钱水一小盏煎至五分去渣温服更量儿大小加减服之
　　钩藤散　治小儿热癎时时戴上眼吐沫
　　钩藤【三分】　蚱蝉【三枚微炒去翅足】　人参【去芦头】　子芩牛黄【细研另入】　川大黄【剉碎炒各半两】
　　右粗罗为散每服一钱以水一盏煎五分入竹沥少许去滓入牛黄一字大小量服
　　治小儿十嵗已下及新生百日无问癎热无辜疾癖右以京三棱汁作粥与食之秘妙不可具言大效
　　治小儿癎热时气烦闷上渴
　　右取瓦上青苔衣煮服


　　普济方卷三百七十七
<子部,医家类,普济方>
　　钦定四库全书
　　普济方卷三百七十八　明　周王朱橚　撰婴孩一切癎门
　　惊癎【附论】
　　夫小儿气血微弱易为病若卒惊动伤乱精神心气不定因惊而发为癎凡养小儿当须持防或见异类必当抚抱无令恐怖若初觉儿惊急保抱之其惊自止若忽因惊成癎宜按图灸亷以摩膏不可大下葢以心气不足若下之则内愈虚手足抽掣者并不可持捉使气血凝滞失其道耳○夫惊癎忤三候大抵略相似皆口面青黒呕吐涎沫头项直手足摇动但惊即发拳癎搐搦忤即掣疭惊则喉中涎响癎则口中涎出响忤则口吐青黄白沫惊则双目视癎则口眼相引而目睛上摇忤则眼不正挿不可得而同也
　　方
　　归魂散　治小儿惊癎忤手足疭头项强直状如角弓蝎稍【一钱半炒】　蜈蚣【赤脚者半条炙】　水银粉　脑麝【各一字】花蛇肉【酒浸炙黄色秤一钱】　川乌头【尖七个生】　天南星【切碎用生姜汁浸一日为末秤半钱】
　　右为末每服婴孩半字二三嵗一字已上四五嵗半钱金银薄荷汤调下量儿虚实加减
　　清心丸　治小儿惊癎潮搐精神昏慢痰涎流溢并虚实烦躁头疼恶心风不语呕吐倦怠
　　牛黄【三钱】　脑子　雄黄【各二钱】　麝香【一钱】　川芎茯苓　柴胡　桔梗【各四两】　蒲黄　芍药【各二两】犀角【镑】　白术　黄芩　黒豆【炒】　阿胶【炒各半两】麦门冬【去心半两】　杏仁【去皮尖半两】　人参　神麯【炒各三钱】肉桂【去皮一分】　羚羊角屑【一两】　干姜【炮一分】　山药【一两三分】　甘草【一两半】　金箔【三百片】
　　右为末炼蜜丸鸡头大金箔为衣一丸竹叶汤化下
　　蚱蝉煎　治小儿惊癎频频发动经久不瘥肌体瘦弱蚱蝉【三枚微炙去趐足】　麻黄【去根节】　钓藤【各一分】　柴胡【去苗】　白芍药　犀角【屑】　知母　沙参【去芦头】　甘草【炙微赤剉】　杏仁【汤浸去皮尖双仁知膏各半两】　蛇蜕皮【五寸烧灰】生地黄汁【五分】　石膏　子芩　蜜　龙齿【各一两】
　　右除姜汁地黄汁蜜杏仁牛黄外并细剉先以水二盏煎至一盏去渣入竹沥一小盏又煎五七沸内杏仁蜜姜汁地黄汁慢火煎搅不停手约十余沸放冷于甆合中盛牛黄搅令匀每一合分为三服煮量儿大小加减
　　乌蛇牛黄散　治小儿惊癎风癎手足瘈疭口眼相引乌蛇【项下七寸酒浸一宿去皮骨炙秤一钱】　青黛【研二钱】　蝎稍【炒十枚】　牛黄【炒半钱】　麝香【研一字】　蓬【研】　龙脑【研】水银沙子【各半钱】　金箔　银箔【并研各十片】　蛇黄【醋淬三遍】　天南星【用生姜一同作饼子焙干】　墨【烧】　半夏【用生姜同作饼子焙干一钱】　乌蛇尾【酒浸一宿去皮骨炙秤一钱】
　　右研为散每服半钱量儿大小加减金银薄荷汤服
　　镇心丸　治小儿惊癎百病镇心气
　　银屑【十二铢】　水银【二十铢】　牛黄【六铢】　大黄【六分】　茯苓【三分】　茯神　人参　逺志　防已　白敛　雄黄　芍药【各二分】　紫石英　真珠　防葵　铁精【各四分】
　　右先以水银和银屑研如泥别治诸药和丸三嵗儿如麻子大二丸随儿大小增之一方无牛黄
　　延寿丹　治小儿惊癎及大人卒中恶风涎潮昏重口眼防斜四肢痑拽口噤不省大效
　　辰锦砂　腻粉　铁熖粉　白附子【各二两】　蛇黄【用醋浸少时以大火煆过】　大附子【炮各九两】　天南星【生净洗】　羗活　巴豆【捶碎用新水浸逐日换水七日后以纸褁压出油用】　牛藤【去苗酒浸焙】　蝎稍【各三两】　生金　生银【各别研一分】　麝香真牛黄【各别研一两一分】
　　右为细末以蜜丸粟米饮搜和为丸如鸡头大每中恶风痑缓及五□疾薄荷酒磨下一丸老儿半丸小儿惊癎十嵗已上一丸
　　石膏散　治小儿一嵗至四嵗壮热大惊发癎【方见本门一切癎类】
　　牛黄酒　治少小惊癎经年小劳輙发
　　牛黄　钟乳【研各八分】　麻黄【去节】　秦艽　人参【各八分】桂心【七分】　龙角　白术　甘草　当归　细辛【各五分】　杏仁【四分】　蜀椒　蜣蜋【九枚炙】
　　右切以绢袋中酒五升浸之随时月数半合日三
　　治小儿惊癎客忤发动镇心安神
　　麝香　当门子【一粒】　丹砂【一块大小相似】
　　右细研熟水灌之
　　防头丸　治小儿惊癎发动经年不断根源
　　防头【炙焦一枚】　蜣螂【去足炙七枚】　桂皮【去粗皮一两一分】芍药【一两】　蛇蜕【炙五寸】　蚱蝉【去趐足炙十枚】　白茯苓【去黒皮一两一分一方用茯神半两】　露蜂房【炙半两】　甘草【炙剉】　黄芩【去黑心】当归【切焙】　芎防　丹参【各一两】　麝香【研一分】　牛黄【研半两】　莨菪子【酒浸一宿暴干蒸熟八合】　大黄【湿纸褁煨二两】
　　右罗为末炼蜜和丸如小豆或如黍米大临时量儿大小虚实与服温酒下
　　牛黄散　治小儿惊癎发无时候
　　牛黄【细研】　赤芍药　露蜂房　黄芩　人参【去芦头】葛根【剉】　甘草【炙微赤剉】　蚱蝉【去翅足微炒】　芎防　川芒硝　蜣蜋【微炙】　桂心【各一分】　当归【剉微炒】　石膏【各半两】　蛇蜕皮【五寸炙黄】　川大黄【半两剉碎微炒】　杏仁【一分汤浸去皮尖双仁麸炒微黄】
　　右件药罗为末散每服一钱水一小盏煎至五分去滓温服更量儿分四服四嵗已下一丸分五服新生孩儿一丸分七服并用蜜水磨下如中风者发直面如桃色口眼俱闭喉中作声汗出如油及汗出不流多要下泄或泻血者并是恶候更不用服唯口噤眼开者药下立瘥如患痉虽风壅塞气息不通将絶者急化一丸生姜薄荷酒下必效
　　牛黄丸　治少小痰实结癖或腹内坚强惊癎百病牛黄　参　干姜【各二分】　苦参　丹参　桔梗甘草　人参【各四分】　甘遂【炒】　沙参【各五分】　防虫【十四个】　大黄【十二分】　蜀椒【四分出汗】　巴豆【一百枚去皮心炒别研入】　葶苈【一合半炒】
　　右为末蜜丸如小豆大一服二丸米饮下
　　归魂丸　治小儿惊癎搐搦涎潮昏塞
　　史君子【两枚以面褁于慢火中煨候面黄为度去皮不用】　水银【结沙子】香墨　芦荟　熊胆【研】　腊茶【研】　乳香【研】　龙脑【各一钱研】　蝎稍【三十枚炒】　天竺黄　青黛【研】　丹砂【研各半钱】　轻粉【二钱】　寒食面【一钱半】
</div>
    <div class="pagination">
<a href="普济方四库_page1580.html">上一页</a><span>...</span><a href="普济方四库_page1576.html">1576</a><a href="普济方四库_page1577.html">1577</a><a href="普济方四库_page1578.html">1578</a><a href="普济方四库_page1579.html">1579</a><a href="普济方四库_page1580.html">1580</a><span class="current-page">1581</span><a href="普济方四库_page1582.html">1582</a><a href="普济方四库_page1583.html">1583</a><a href="普济方四库_page1584.html">1584</a><a href="普济方四库_page1585.html">1585</a><a href="普济方四库_page1586.html">1586</a><span>...</span><a href="普济方四库_page1582.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
