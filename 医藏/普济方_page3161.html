<!DOCTYPE html>
<html>
<head>
    <meta charset="UTF-8">
    <title>普济方 - 第 3161 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3161 页/共 3614 页</h1>
    <div class="content">　　通圣膏治痈疽漏疮。一切恶疮。

　　真麻油（一斤）无蛀皂角（一尺二寸去核捶碎）降真香（二两捶碎）巴豆（四十粒去壳劈开去心）上用柳枝一握。长四五寸。以草系定。先煎油转黑色。（火稍猛不妨）取下稍定。

　　却下柳枝煎少时除去。次逐下降真香、皂角、巴豆。须防涌也。用火稍慢。以长柳二条长尺许。时时搅转。候巴豆紫黑色为度。以绵或绢绞去滓。入红色虢丹八两。作三两次下。不住手搅转。候黑光。滴少许入净冷水内得所不粘手为度。倾入石器中。乘热入少乳香末尤妙。

　　摊纸上贴患处。

　　乳香膏治一切痈疽恶疮。结毒赤肿。疼痛呻吟不忍闻。未溃贴令内消。已溃贴收

　　敛脓血。或恶疮久而未愈者贴之。拔脓生肌止痛极妙。

　　川乌（生去皮脐切）乳香（研粗）没药（研粗）太平州白芷赤芍药（切）当归（洗切）绵黄（切各半两）白芨（切一分）桑白皮（切半两）白蔹（切）桂（切）血竭（研）防风（切以上各一分）巴豆（二十一枚去壳皮）连须葱（七条）桃柳枝（各十条长四寸切）上用麻油一斤。浸药三宿。慢火熬。直令白芷焦赤色为度。以绵滤过。入黄蜡二两。渐渐再熬片时。下黄丹三两。搅令匀。再熬候滴入水中成珠子为度。收入净瓷罐中密封。用如常法。

　　乳香膏治诸般疖毒恶疮。

　　当归香白芷赤芍药木鳖（各半两）江子（二十粒）蓖麻（二十粒）草乌（一两）黄（一两）上桃柳枝各七段。长二寸。麻油一百文。重煎众药焦黑色。滴水为珠去众药。

　　旋下黄丹。春用丹三两半。夏用丹四两。秋丹三两半。冬丹三两。随时加减。下丹时不住手打。却于铁器上试软硬了。入乳香少许。屡有神验。

　　神倦膏药

　　麻油（一斤）黄丹（半斤）巴豆（二十粒）当归（半两）草乌（半两）杏仁（半两）新折柳枝（如箸大者四十截各长二寸）上绝早先煎油。慢火至巳时。方旋入柳枝二截。慢火候色焦赤。方取出。再入二截。候入尽四十截为度。仍将新绵一片。薄裹杏仁、当归、巴豆入油内。慢火煎至申时。候油烟少。即漉出去之。入黄丹于油内。后用柳枝二条。各长一尺。

　　左手顺搅。候滴水中成珠。即以瓷器收。入水中坐一日收之。发背痈疽。诸般恶疮。随大小摊帛上贴。帛中作孔出毒。合时勿令妇人、鸡、犬、猫儿、孝服人见之。

　　紫金膏治一切疮疖。生肌止痛。

　　乳香（明净者二分半）腻粉（二十文）五倍子（大者二文）上三味入瓷瓶子内烧。

　　只用槐椿枝子。烧至青白烟出。每一料用清油五两。黄丹一两。用药末一钱。用慢火煎。不住手用木篦子搅。候将成膏。倾于纸上。直待油浸过在纸上即是。每用如常法。大有妙效。

　　败风膏治本脏风毒攻疰虫疮。及热毒瓦斯流疰赤痒。

　　白芨（半两）白蔹（半两二文）白矾（一钱一文）吴茱萸（一分一文）剪草（一两半净洗细锉四文）水银（小豆大三文）麝香（二十文）上七味为末相和。先用油半盏已下。

　　于瓷碗内盛。以慢火熬令沸。更入蜡一分。同煎三五沸。却安冷处。入前药末调和。自然成膏。

　　或者疮以盐汤洗后。以药贴在疮上。

　　乌金膏治疮疖生肌止痛。消肿毒。

　　乳香没药（各半钱）麒麟竭（半两）当归（一钱）木鳖子（半两）血余（三两妇人者）黄丹（水淘去土一两）上将血余、黄丹入铫子内。用清油十两。黄蜡二两。同煎熬令黑色。

　　后入诸般药末。同煎去滓。更用慢火熬。候滴在水内成珠子不散。即住火。乃入净瓷盒内收盛。掘坑可深三尺。埋之在内。经二宿取出。用之如常法。一方有杏仁。

　　残霞膏治风毒流注。恶疮热疼。生肌化毒。

　　乌蛇（四两）五倍子（一两半）蛇皮（半两以上生使锉碎）巴豆（二十个去壳）雄黄牙硝（各一钱细研）麝香（续添一钱）上件根据法修事。于铫子内入油二两半。煎闻油香。

　　入前药熬。候药并巴豆焦黑色。漉去诸药不用。却入黄蜡一两半。慢火养成膏。以瓷器内盛。

　　但有风毒疮。以小纸摊贴妙。

　　麒麟竭膏治八发痈疽。一切恶疮软疖。无问年月深远。已成脓、未成脓。贴之即

　　效。汤火刀斧所伤。并可内服外贴。神效。

　　白芷白蔹川芎甘草（以上各四两）当归丁香（半两）木鳖子（三十八枚）没药（一两半另研）乳香（一两半另研）脑（四两）干蟾（半两）杏仁（九十八个）鼠头（腊月者两个）清麻油（二斤）麒麟竭（一两）真绯绢（一尺烧灰）黄丹（十两）室女油头发（一拳大团）上并细锉。用好酒拌浸一宿。入铛内用油煎。候药深赤色。滤去滓。另入净铛。

　　慢火煎。可少顷。即入研者麒麟竭、乳香等。及黄丹、蜡。用柳枝子不住搅打。时时滴入水。

　　试看软硬得所。即是成膏。发背未脓者。半入银石器。慢火熬及半盏许。去滓。次下乳香碾碎。又熬之。候如一茶脚许。先将蜜熬去滓放冷。却入前熬者膏子及众末搅匀。再熬候金漆状乃成。入不犯水瓷器内收之。每用少许点。大妙。

　　梧枝膏

　　用香油（一斤）黄丹（五两）槐枝柳枝梧桐树枝桑枝桃枝（各长一寸各重一两）上先用梧枝入锅内。文武火煎。俟焦黑色。滤去滓。次入黄丹不住手用柳枝搅黑色。试滴水成珠不散膏成。用如常法摊贴。

　　三黄膏治杖疮。

　　黄栀子（一两去壳）黄白皮（一两去粗皮）槐花黄连上四件为粗末。用井水一碗。

　　浸药一宿。次日去滓。用无灰白皮纸将药水浸之令透。取晒干。次用后药。

　　麻黄（三两）轻粉（五十文煎油成膏入）蓖麻子（七粒煎焦取出）杏仁（七粒煎焦取出）黄丹（一两煎油成膏入）上将油刷纸上。成油单纸。看杖疮大小贴之。如冰。累有神效。

　　司马温公解毒膏治诸疮及杖疮。尤宜贴之。

　　木鳖子（二十四个去皮）杏仁（四十八枚）蓖麻子（三十四个）巴豆（一十四个）乳香（三钱）槐枝（四两长）柳枝（二两）桃枝（二两）春秋入黄丹（三两半）夏入黄丹（四两）冬入黄丹（三两）上件药下熬黑。滴水内不散为度。如用时于水内浴贴之。用好绵一叶滤过。

　　定痛膏

　　清油（一十二两）沥青（一斤）黄丹（十两）没药乳香（各一两半另研）上先将清油熬香热。次下沥青再熬。滤去滓。次下黄丹。槐枝搅。文武火熬。滴水中成珠不散为度。去火后下没药末。搅匀。和乳香一处匀。

　　疮方通神乳香膏

　　乳香没药血竭黄丹木鳖子（二两）腻粉（三钱）乌鱼骨（二两）不灰木（四两）五灵脂（二两）海桐皮（二两）沥青（四两）蜡（一两）麝香（二钱）油（八两熬用）上先将清油、木鳖子、不灰木等药熬香热。次下沥青。熬数十沸去滓。次入黄丹。槐、柳条搅。

　　滴水中不散。再下乳香、没药、血竭、麝香、腻粉。一处搅匀。

　　寒水石膏治一切痈发背。热毒猛异。攻肌肉赤色。肿痛不可忍。未成脓及已成脓

　　。并风毒热在关节。欲结成痈。便令内消。

　　寒水石（二两）羊蹄根（一两）硝石（一两）川大黄（一两）白蔹（二分）木香（三分）附子（三分去皮脐）黄连（一分去头）丁香（三两）榆白皮（三分锉）莽草（三分）赤小豆（一合）汉防己（一两）半夏（三分）玄参甘草上十六味捣罗为细散。每用时以生蜜一合。地黄汁一合。旋调成膏。摊于生绢上贴。干即易。肿消为度。

　　卷三百十四　膏药门

　　疮肿伤折方

</div>
    <div class="pagination">
<a href="普济方_page3160.html">上一页</a><span>...</span><a href="普济方_page3156.html">3156</a><a href="普济方_page3157.html">3157</a><a href="普济方_page3158.html">3158</a><a href="普济方_page3159.html">3159</a><a href="普济方_page3160.html">3160</a><span class="current-page">3161</span><a href="普济方_page3162.html">3162</a><a href="普济方_page3163.html">3163</a><a href="普济方_page3164.html">3164</a><a href="普济方_page3165.html">3165</a><a href="普济方_page3166.html">3166</a><span>...</span><a href="普济方_page3162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
