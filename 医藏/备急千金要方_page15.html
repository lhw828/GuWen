<!DOCTYPE html>
<html>
<head>
    <meta charset="UTF-8">
    <title>备急千金要方 - 第 15 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 15 页/共 223 页</h1>
    <div class="content">　　（凡八类）

　　卷三妇人方中

　　虚损第十

　　（论一首五条 方二十首）论曰：妇人非只临产须忧，至于产后，大须将慎，危笃之至，其在于斯。勿以产时无他，乃纵心恣意，无所不犯。犯时微若秋毫，感病广于嵩岱，何则？产后之病，难治于余病也。妇人产讫，五脏虚羸，惟得将补，不可转泻。若其有病，不须 药。若行 药，转更增虚，就中更虚，向生路远。所以妇人产后百日以来，极须殷勤，忧畏勿纵心犯触及即便行房。

　　若有所犯，必身反强直，犹如角弓反张，名曰蓐风，则是其犯候也。若似角弓，命同转烛，凡百女人，宜好思之。苟或有微不慎，戏笑作病，一朝困卧，控告无所。纵多出财宝，遍处求医，医者未必解此。纵得医来，大命已去，何处追寻。学人于此一方，大须精熟，不可同于常方耳。特忌上厕便利，宜室中盆上佳。

　　凡产后满百日，乃可合会，不尔至死，虚羸百病滋长，慎之。

　　凡妇人皆患风气，脐下虚冷，莫不由此，早行房故也。

　　凡产后七日内恶血未尽，不可服汤，候脐下块散，乃进羊肉汤，痛甚切者，不在此例。

　　后两三日消息可服泽兰丸，比至盈月，丸尽为佳。不尔虚损，不可平复也。全极消瘦，不可救者，服五石泽兰丸。凡在蓐，须服泽兰丸补之，服法必七日外，不得早服也。

　　凡妇人因暑月产乳，取凉太多，得风冷，腹中积聚，百病竞起，迄至于老，百方治不能瘥，桃仁煎主之。出蓐后服之，妇人纵令无病，每至秋冬，须服一两剂，以至年内，常将服之佳。

　　卷三妇人方中虚损第十

　　四顺理中丸

　　产讫可服此方。

　　甘草 人参 白术 干姜（各一两）上四味为末，蜜和丸如梧子大，服十丸，稍增至二十丸，新生脏虚，所以养脏气也。

　　卷三妇人方中虚损第十

　　桃仁煎

　　治妇人产后百疾，诸气补益悦泽方。

　　桃仁一千二百枚，捣令细熟，以上好酒一斗五升，研滤三四遍，如作麦粥法，以极细为佳，纳长颈瓷瓶中，密塞以面封之，纳汤中煮一伏时不停火，亦勿令火猛，使瓶口常出在汤上，无令沉没，熟讫出，温酒服一合，日再服，虽丈夫亦可服也。

　　卷三妇人方中虚损第十

　　石斛地黄煎

　　治妇人虚羸短气、胸逆满闷。风气方。

　　石斛 甘草 紫菀（各四两） 桃仁（半升） 桂心（二两） 大黄（八两） 麦门冬（二升）茯苓（一斤） 生地黄汁 醇酒（各八升）上十味为末，于铜器中炭火上熬，纳鹿角胶一斤，耗得一斗，次纳饴三斤，白蜜三升和调，更于铜器中釜上煎，微耗，以生竹搅，无令着，耗令相得，药成先食酒服，如弹子一丸，日三，不知稍加至二丸。一方用人参三两。

　　卷三妇人方中虚损第十

　　地黄羊脂煎

　　治妇人产后欲令肥白，饮食平调方。

　　生地黄汁（一斗） 生姜汁 白蜜（各五升） 羊脂（二斤）上四味，先煎地黄，令得五升，次纳羊脂合煎，减半，纳姜汁复煎，令减，合蜜着铜器中，

　　卷三妇人方中虚损第十

　　地黄酒

　　治产后百病。未产前一月，当预酿之。产讫，蓐中服之方。

　　地黄汁（一升） 好曲（一斗） 好米（二升）上三味，先以地黄汁渍曲令发，准家法酝之，至熟，封七日，取清服之，常使酒气相接，勿令断绝，慎蒜、生冷，酢滑猪鸡鱼，一切妇人皆须忌之。但夏三月热不可合，春秋冬并得合服地黄，并滓纳米中炊合用之。一石、十石一准此，一升为率。先服羊肉当归汤，三剂，乃服之佳。

　　卷三妇人方中虚损第十

　　羊肉汤

　　治产后虚羸，喘乏，自汗出，腹中绞痛方。

　　肥羊肉（去脂三斤） 当归（一两，姚氏用葱白） 桂心（二两） 甘草（二两） 芎（三两《子母秘录》作豉一升） 芍药（《子母秘录》作葱白） 生姜（各四两） 干地黄（五两）上八味， 咀，以水一斗半先煮肉，取七升，去肉，纳余药，煮取三升，去滓，分三服，不瘥重作（《翼方》有葱白一斤。《子母秘录》有胸中微热加黄芩、麦门冬各一两，头痛加石膏一两，中风加防风一两，大便不利加大黄一两，小便难加葵子一两，上气咳逆加五味子一两。）

　　卷三妇人方中虚损第十

　　猪肾汤

　　治产后虚羸，喘乏，乍寒乍热，如疟状，名蓐劳方。

　　猪肾（去脂，剖一具） 香豉（绵裹） 白粳米 葱白（各一斗）上四味，以水三斗，煮取五升，去滓，任情服之，不瘥更作（《广济方》有人参、当归各

　　卷三妇人方中虚损第十

　　羊肉黄汤

　　治产后虚乏补益方。

　　羊肉（三斤） 黄 （三两） 大枣（三十枚） 茯苓 甘草 当归 桂心 麦门冬 干地黄上十味， 咀，以水二斗煮羊肉，取一斗，去肉，纳诸药，煎取三升，去滓，分三服，日三。

　　卷三妇人方中虚损第十

　　鹿肉汤

　　治产后虚羸劳损补乏方。

　　鹿肉（四斤） 干地黄 甘草 芎 （各三两） 黄 芍药 麦门冬 茯苓（各二两）人参当归 生姜（各二两） 半夏（一升） 大枣（二十枚）上十三味， 咀，以水二斗五升，煮肉，取一斗三升，去肉，纳药，煎取五升，去滓，分四服，日三夜一。

　　卷三妇人方中虚损第十

　　獐骨汤

　　治产后虚乏，五劳七伤，虚损不足，脏腑冷热不调方。

　　獐骨（一具） 远志 黄 芍药 干姜 防风 茯苓 浓朴（各三两） 当归 橘皮 甘草独活 芎 （各二两） 桂心 生姜（各四两）上十五味， 咀，以水三斗煮獐骨，取二斗，去骨，纳药煎取五升，去滓分五服。

</div>
    <div class="pagination">
<a href="备急千金要方_page14.html">上一页</a><span>...</span><a href="备急千金要方_page10.html">10</a><a href="备急千金要方_page11.html">11</a><a href="备急千金要方_page12.html">12</a><a href="备急千金要方_page13.html">13</a><a href="备急千金要方_page14.html">14</a><span class="current-page">15</span><a href="备急千金要方_page16.html">16</a><a href="备急千金要方_page17.html">17</a><a href="备急千金要方_page18.html">18</a><a href="备急千金要方_page19.html">19</a><a href="备急千金要方_page20.html">20</a><span>...</span><a href="备急千金要方_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
