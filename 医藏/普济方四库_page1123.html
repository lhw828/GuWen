<!DOCTYPE html>
<html>
<head>
    <meta charset="UTF-8">
    <title>普济方四库 - 第 1123 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1123 页/共 1812 页</h1>
    <div class="content">　　青木香散　疗一切热毒肿痛经验方并主痈疽乳痈青木香　紫葛　紫檀　朴硝【各二两】赤小豆【二合】蜀升麻【剉】白敛　生矾石【各一两】
　　右捣筛以水和如稀麫糊又以榆皮汁和之亦妙以布剪可肿大小仍每片剪两三个小孔子涂药贴肿上干即易之
　　又贴热毒消肿方
　　以商陆根芸薹苖叶根各等分捣之依上方贴効
　　又疗一切热疮消肿石膏方
　　硝石【一觔】生麻油【三升】
　　右将油先煎令黑次下硝石缓火煎令和如稠膏成以好磁瓦器中收贮以涂贴疮肿或热发服少许用好酥煎良忌生血物
　　地黄煎丸【出疮科精要】　治脏腑有热胸膈痰实气血不和经络秘濇多生疮肿及已患恶疮肿毒大小便结濇黄芩【去腐三两】黄连【五两】人参【二两】枳殻【炒去瓤】大黄【各二两半】生地黄【新者十两洗水浸研如泥】
　　右除地黄煎外并为细末再加地黄煎和捣入炼蜜丸如豌豆每服五七十丸食后温水下素有热之人日服百余丸不发疮疡年髙气弱之人亦以常服清利胸膈明目
　　漏芦汤【出济生防萃方】　治脏腑积热发为肿毒时疫肐头而洪肿咽喉堵塞水药不下一切危恶疫疠
　　升麻　大黄　黄芩【各一两】蓝叶　参【各二两】漏芦【一两】
　　右防咀每服四钱水一盏半煎至六分去滓温服肿热甚加芒硝二钱半快利为度已利去硝一方竹叶二十一片同煎
　　五香汤【出千金方】　治热毒气卒肿痛结作核或似痈疖而非痈疖使人头痛寒热气急者数日不除杀人病愈后余毒或触犯再服之
　　青木香　藿香　薰陆香　沉香　丁香【各一两】
　　右防咀以水五升煮取二升分三服不瘥更服并以滓捣薄敷肿上千金翼以麝香代藿香
　　解毒防【出济生方】　治赤热肿毒收赤晕
　　寒水石【二两】龙骨【半两】黄连【去须】黄栢【各一两】轻粉【一钱】
　　右为细末以鸡子清调用鸡翎扫疮上若是热疮加黄丹半两
　　秦皮汤【出圣济总録】　治热肿惧向暖处周身毒热蒸人者
　　秦皮【剉一两半】防风【去尖三两】车前子【防炒二两】黄连【去须三钱】
　　右麤捣筛每服五钱水一盏半煎至七分去滓温服食后临卧各一
　　麝粉散【出圣济总録】　治热肿毒
　　麝香【研一钱半】腻粉【一钱】马兠铃根【一钱】黄蘖【半两】
　　右捣硏为散用油调涂肿立消
　　防毒散【出疮科精要】　治热毒丹肿游走不定
　　石膏【生用四两】寒水石【生用四两】黄蘖　甘草【各一两】
　　右为细末每用新汲水调扫之或油涂之或小纸花贴之干则以凉水润之亦妙亦治疔肿水煎服
　　又治大热背肿身多生疮下诸热方
　　露蜂房【六两】木绯帛【一尺】乳发【三两】升麻【三两】
　　右用绯帛裹蜂房等以麻绳缚之便于炭火上烧令烟尽及热捣碎作黑灰筛之取末热时空腹酒和服一方寸匙日再服服此药五六日即看小便及大便下青黄赤汁及黑物极滑而腥臭者此热下也三五度下即休若多恐致瘦损若不大困但煮五加皮汁服亦疗疔肿
　　三黄丸【出圣济总録】　治热肿
　　黄连【去须】大黄【剉炒】黄芩【去黑心各二两】
　　右为末炼蜜丸如梧桐子大每服十五丸至二十丸温热水下不拘时
　　白龙散【出圣济総録】　治热肿赤痛
　　蛤粉　白矾【各二两】青盐【一两】
　　右同硏为末用生油调涂肿处
　　金花散【出圣济总録】　治热毒肿
　　黄蘖【二两】雄黑豆【一两紧小者是也】大黄【半两】
　　右为散浸甘草水调如膏量肿处大小摊贴以纸花葢之
　　神黄散【出疮科精要】　治一切热肿攻焮疼痛
　　黄栢末【一觔】黄丹【二两炒紫色】雄黄【一两另研】
　　右同研匀每用新水调如糊扫敷以小纸花贴稍干以蜜水润之
　　铅酒方【出圣济总録】　治热毒肿或生痈
　　铅【五两】酒【一斗无灰者】
　　右先将铅镕成汁却投入酒中又取镕汁再投入酒中如此凡十度然后滤浄使之澄清时时饮三合至五合不可太醉醉甚则吐吐则损正气也
　　恶实丸【出圣济総録】　治热毒肿
　　恶实【炒二两】山栀子【去皮五两】
　　右为末炼蜜丸如梧桐子大每服以食后良久熟水下十五丸日再夜一
　　追毒防　治一切热肿欲结疮疖焮赤疼痛
　　草乌头【去皮脐生捣为细末一两】蚌粉【五钱】
　　右拌匀每看多少临时用新汲水调摊纸上贴之
　　治两腿或徧体生热毒疮疤着清水肿烂痒痛不可忍方【出圣济総録】
　　防【炒烟尽】黄连【去须各一两】
　　右为末用腊月猪脂和涂之如疮湿即干敷
　　又方
　　用水杨枝叶不限多少水煎减半倾桶内终日浸洗
　　又方　治一切热肿毒
　　蔓青根【生一握】盐【少许】
　　右和捣敷肿上日三易一方无蔓青根以龙葵代之佳
　　甘草汤【出圣济总録】　治热毒肿或身生瘭浆
　　用甘草炙剉二两麤捣筛每服六钱用水二盏煎至一盏去滓食后良久及夜卧时各一服
　　治热肿毒
　　取白鸭粪和鸡子白封之毒自消
　　治热毒足肿疼欲絶【出肘后方】
　　以苦参酒煮渍之水和亦可
　　治天行热病手肿
　　以稻穰灰汁渍之佳
　　治热毒肿【出肘后方】
　　以恶实根及叶捣烂封之杖疮金疮取叶贴之永不畏风又痈疽及丹疹热毒皆治之明耳目利腰膝则取其子末之投酒中浸三日每日饮三两盏随意多少欲散肢节筋骨烦热毒则食前取子三七粒熟水缓呑之十服后甚良细切根如小豆大拌麪作饭煮食尤良凡皮毛间习习如虫行煮根汁浴之夏浴避风却以其子炒过末之如茶煎三七通利小便一方用苍耳汁傅之
　　治热肿
　　以山豆根用水硏浓汁涂之干即涂
　　疗热毒攻手足肿痛欲絶者
　　以猪膏和羊尿涂之佳
　　治热毒发
　　取黄雌鸡子三颗和白蜜二合服之瘥
　　治热肿
　　捣堇汁敷之良堇汁又杀鬼毒生取汁半觔服即吐出
　　治游赤肿
　　用荞麦麪醋和涂之
　　治一切热毒肿【出肘后方】
　　以商陆根和盐少许敷之日再易
　　下热气肿毒压丹疹烦热
　　以生大豆煮食之又大豆汁解诸药消肿
　　治热毒【出肘后方】
　　用浮萍捣汁敷之令遍热傅之亦可
　　疗热肿【出肘后方】
　　取黄色雄黄雌黄石烧热令赤以米醋沃之更烧醋沃其石即软如泥刮取石屑涂肿处干则以醋和涂之
　　水澄膏【出疮科精要】　治热肿痛大効
　　大黄　黄蘖　郁金　天南星　白芨　朴硝黄蜀葵花【各一两】
　　右为细末每用新汲水一盏半药末二钱搅调匀澄底者去浮水以纸花子摊于肿焮处贴之如急燥津唾润之此药除热毒赤肿神効如皮肤白色者勿用之
　　疗热肿【出本草】
　　以家芥子并栢叶捣敷之无不愈大约得山芥更妙又捣小芥子末醋和作饼子贴肿及瘰疬数看消即止空贴损肉此疗马腐骨良
　　疗热毒病攻手足肿痛疼欲脱【出本草】
　　取苍耳汁渍之
　　治热肿【出本草】
　　用龙葵菜煑作羮粥食之
　　治诸毒热肿【出本草】
　　用独行根水磨如泥封之日三四立瘥
　　消风热结赤肿【出本草】
　　用鹅胞以酒磨涂之立効
</div>
    <div class="pagination">
<a href="普济方四库_page1122.html">上一页</a><span>...</span><a href="普济方四库_page1118.html">1118</a><a href="普济方四库_page1119.html">1119</a><a href="普济方四库_page1120.html">1120</a><a href="普济方四库_page1121.html">1121</a><a href="普济方四库_page1122.html">1122</a><span class="current-page">1123</span><a href="普济方四库_page1124.html">1124</a><a href="普济方四库_page1125.html">1125</a><a href="普济方四库_page1126.html">1126</a><a href="普济方四库_page1127.html">1127</a><a href="普济方四库_page1128.html">1128</a><span>...</span><a href="普济方四库_page1124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
