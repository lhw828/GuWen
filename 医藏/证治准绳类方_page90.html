<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 90 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 90 页/共 217 页</h1>
    <div class="content">　　防风（去杈，以上各半两） 皂荚（不蛀者半斤，锉碎，用新汲水浸一宿，以熟绢滤去滓，入面少许，同煎成膏和药）

　　上为细末，以皂荚膏和丸，如梧桐子大。每服二十丸，食后用熟水送下。

　　黄 酒（一名小黄 酒） 治血痹及诸痹，甚者四肢不遂，风湿寒痹，举体肿满，疼痛不仁。下有伏水，胁下有积饮，夜梦悲愁不乐，恍惚善忘，由风虚五脏受邪所致。或久坐腰痛耳聋，卒起眼眩头重，或举体肿疼，饮食恶冷，啬啬恶寒，胸中痰满，心下寒疝。及治妇人产后余疾，风虚积冷之不除者。

　　黄 独活 防风（去叉） 细辛（去苗） 牛膝 川芎 附子（炮，去皮脐） 甘草（炙） 蜀椒（去目并合口者，炒出汗，以上各三两） 川乌（炮，去皮脐） 山茱萸（去核） 秦艽（去苗土） 葛根（各二两）

　　官桂（去粗皮） 当归（切，焙。各二两半） 大黄（生锉，一两） 白术 干姜（炮。各一两半）

　　上锉如麻豆大，用夹绢囊盛贮，以清酒一斗浸之，春夏五日，秋冬七日。初服一合，日二夜一，渐增之，以知为度。虚弱者，加苁蓉二两；下痢者，加女萎三两；多忘，加石斛、菖蒲、紫石英各二两；心下多水，加茯苓、人参各二两，山药三两。酒尽，可更以酒二斗重渍服之；不尔，可曝滓捣下筛，酒服方寸匕，不知，稍增之。服一剂得力，令人耐寒冷，补虚，治诸风冷，神妙。少壮人服勿熬炼，老弱人微熬之。

　　萆 丸 治血痹，手足 麻不仁，游走无定，及风痹等证。

　　萆 （炒） 山芋 牛膝（酒浸） 山茱萸（去核，炒） 熟地黄（焙） 泽泻（各一两） 狗脊（去毛） 地肤子（炒） 白术（各半两） 干漆（炒令烟尽） 天雄（炮，去皮脐） 车前子（炒） 蛴螬（研。各七钱五分） 茵芋（去皮茎，两钱五分）

　　上除蛴螬生研外，捣为细末，和令匀，炼蜜为丸，如梧桐子大。每服十丸至十五丸，空心用温酒送下，日二夜一。

　　第四册

　　痿

　　藿香养胃汤（《集验》） 治胃虚不食，四肢痿弱，行立不能。皆由阳明虚，宗筋无所养，遂成痿 。

　　藿香 白术 神曲（炒） 白茯苓 乌药 缩砂 半夏曲 薏苡仁 人参（各一钱半） 荜澄茄 甘草（炒。各一钱）

　　水二盅，生姜五片，枣二枚，煎一盅，不拘时服。

　　二陈汤（见痰饮。） 霞天膏（见积聚。）

　　金刚丸（《保命》） 治肾损，骨痿不能起于床，宜服此益精。

　　萆 杜仲（炒去丝） 苁蓉（酒浸） 菟丝子（酒浸，各等分）

　　上为细末，酒煮猪腰子捣和丸，如梧桐子大。每服五七十丸，空心用温酒送下。

　　牛膝丸（《保命》） 治肾肝损，骨痿不能起于床，筋弱不能收持，宜益精缓中。

　　牛膝（酒浸） 萆 杜仲（炒去丝） 白蒺藜 防风 菟丝子（酒浸） 肉苁蓉（酒浸，等分） 官桂（减半）

　　上制服同上金刚丸法。

　　加减四斤丸（《三因》） 治肾肝虚，热淫于内，致筋骨痿弱，不自胜持，起居须人，足不任地，惊恐战掉，潮热时作，饮食无味，不生气力，诸虚不足。

　　肉苁蓉（酒浸） 牛膝（酒浸） 天麻 木瓜（干） 鹿茸（燎去毛，切，酥炙） 熟地黄 五味子（酒浸）

　　菟丝子（酒浸，另研，各等分）

　　上为细末，炼蜜丸，如梧桐子大。每服五十丸，空心温酒、米饮任下。一方，不用五味子，有杜仲。

　　爆肾丸（《保命》） 治肾肝损，及脾损谷不化，宜益精缓中消谷。

　　牛膝 萆 杜仲（炒去丝） 白蒺藜 防风 菟丝子（酒浸） 肉苁蓉（酒浸） 葫芦巴 破故纸（酒炒。各等分） 官桂（减半）

　　上为细末，将猪腰子制如食法，捣烂，炼蜜和杵丸，如梧桐子大。每服五七十丸，空心用温酒送下。治腰痛不起，甚效。

　　健步丸（见痿厥。） 清燥汤（见伤暑。）

　　补阴丸 黄柏 知母（俱盐酒拌炒） 熟地黄 败龟板（酥炙，各四两） 白芍药（煨） 陈皮牛膝（酒浸，各二两） 虎胫骨（酥炙） 琐阳（酒浸，酥炙） 当归（酒洗，各一两半） 冬月加干姜（五钱半）

　　上为末，酒煮羯羊肉为丸，盐汤下。

　　四物汤 四君子汤 十全大补汤（俱见虚劳。） 木香槟榔丸（见伤食） 三化汤（见中风。） 调胃承气汤（见伤寒潮热。） 补益肾肝丸 神龟滋阴丸（俱见痿厥。）

　　补益丸（丹溪） 治痿。

　　白术（二两） 生地黄（酒浸，一两半） 龟板（酒浸，炙） 琐阳（酒浸） 当归身（酒浸） 陈皮 杜牛膝（酒浸。各一两） 干姜（七钱半） 黄柏（炒） 虎胫骨（酒炙） 茯苓（各半两） 五味子（二钱） 甘草（炙，一钱） 白芍药（酒浸） 菟丝子（酒蒸熟，研如糊，入余药末晒干。各一两）

　　诸药为末，紫河车为丸。如无紫河车，猪脑骨髓亦得。

　　虎潜丸（丹溪）

　　龟板 黄柏（各四两） 知母 熟地黄（各二两） 牛膝（三两半） 芍药（一两半） 琐阳 虎骨（酥炙） 当归（各一两） 陈皮（七钱半） 干姜（半两）

　　上为末，酒糊丸。加附子，治痿厥如神。

　　王启玄传玄珠耘苗丹三方序曰：张长沙戒人妄服燥烈之药，谓药势偏有所助，胜克流变，则真病生焉，犹悯苗之不长而揠之者也。若禀气血不强，合服此而不服，是不耘苗者也，故名耘苗丹。

　　上丹 养五脏，补不足，秘固真元，均调二气，和畅荣卫，保神守中。久服轻身耐老，健力能食，明目，降心火，益肾水，益精气。男子绝阳事无嗣，女子绝阴乃不能妊，以至腰膝重痛，筋骨衰败，面色黧黑，神志昏愦，寤寐恍惚，烦劳多倦，余沥梦遗，膀胱邪热，五劳七伤，肌肉羸瘦，上热下冷。服之半月，阴阳自和，肌肉光润，悦泽容色，开心意，安魂魄，消饮食，养胃气。

　　五味子（四两） 百部（酒浸一宿，焙） 菟丝子（酒浸） 肉苁蓉（酒浸） 杜仲（炒去丝） 远志（去心）

　　枸杞子 防风（去芦） 白茯苓（去皮） 巴戟（酒浸，去心） 蛇床子 柏子仁 山药（各二两）

　　上为细末，炼蜜丸，桐子大。每服五十丸，食前温酒、盐汤任下。

　　春煎干枣汤。夏加五味子四两，四季月加苁蓉六两，秋加枸杞子六两，冬加远志六两。食后兼服卫生汤。

　　中丹 补百损，体劣少气，善惊昏愦，上焦客热，中脘冷痰，不能多食，心腹痞满，脾胃气衰，精血妄行。

　　黄 （去芦） 白芍药 当归（去芦。各四两） 白茯苓（去皮） 人参（去芦） 桂心（各二两） 川椒（炒）

　　大附子（炮，去皮脐） 黄芩（各一两，为末，姜汁和作饼）

　　上为细末，粟米饮搜和，捣千余下，丸如桐子大。每服五十丸，温酒送下，食前。

　　小丹 补劳益血，去风冷百病，诸虚不足，老人精枯神耗，女子绝伤断产。久服益寿延年，安神志，定魂魄，滋气血脉络，开益智能，释散风湿，耳目聪明，筋力强壮，肌肤悦泽，添精补髓，活血驻颜。

　　熟地黄 肉苁蓉（各六两，酒浸） 五味子 菟丝子（各五两，酒浸） 柏子仁 天门冬（去心）

</div>
    <div class="pagination">
<a href="证治准绳类方_page89.html">上一页</a><span>...</span><a href="证治准绳类方_page85.html">85</a><a href="证治准绳类方_page86.html">86</a><a href="证治准绳类方_page87.html">87</a><a href="证治准绳类方_page88.html">88</a><a href="证治准绳类方_page89.html">89</a><span class="current-page">90</span><a href="证治准绳类方_page91.html">91</a><a href="证治准绳类方_page92.html">92</a><a href="证治准绳类方_page93.html">93</a><a href="证治准绳类方_page94.html">94</a><a href="证治准绳类方_page95.html">95</a><span>...</span><a href="证治准绳类方_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
