<!DOCTYPE html>
<html>
<head>
    <meta charset="UTF-8">
    <title>普济方 - 第 2833 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2833 页/共 3614 页</h1>
    <div class="content">　　穿地作坑。口小里大深二尺。取干鸡屎二升。以艾及荆叶捣碎。和鸡屎令可。燃火坑中烧之。令烟出。内疽于坑中熏之。以衣覆坑口。勿泄气。半日当有虫出。

　　治附骨疽

　　（出千金方）用槲皮烧末饮服方寸匕。槲叶亦可。

　　又方

　　（出千金方）用新剥鼠皮如钱孔大。贴肿上。即脓出。已溃者取猪脊上脂贴之。

　　抵圣散

　　（王氏博济方）

　　治骨疽疮。及冷漏久不合者。

　　滴乳香腻粉白矾（各等分烧存性）上为细末。每遇患时。先以盐水洗之。以津唾调疮上必愈。

　　治附骨疽蚀等疮

　　（本草）以KT螳烧为末。和腊月猪脂。敷之。

　　治骨癞病及

　　（本草）以牛膝为末。酒服方寸匕。日三。

　　卷二百八十七　痈疽门

　　瘭疽

　　（附论）夫瘭疽为病。毒发疾转。不旋踵而害人。故其字从票音。同于飘风之飘。治之不可稍缓也。古人谓人受恶风。入于肌脉。变成斯病。盖厉风蕴伏。初未知觉。毒郁既发。则若火炽烈不可响迩。是以其伏隐少而深。实黯黑而不明。其痛复应于心。毒瓦斯已深。故其证如此。

　　瘭疽者。肉中忽生点子如豆粒。小者如黍粟。剧者如梅李。或赤或黑。或青或白。其状不定。有根不浮肿。痛伤之应心。根深至肌。经久便四面悉肿。黯熟紫黑色。能坏烂筋骨。

　　若毒散逐脉。入脏杀人。南人名为拓着。毒浓肉处。即割去之。亦烧铁烙之。令焦如炭。或灸百壮。或饮葵根汁。或饮蓝青汁。若犀角汁。及升麻汁。竹沥黄龙汤等。诸单方治。专去其热取瘥。其病喜着十指。故与代指相似。人不识之。呼作代指。不急治之。亦逐脉上入脏杀人。南方人得之。皆斩其指。初指头先作黯。后始肿赤黑黯。痛入心是也。

　　复有恶肉者。身上忽有肉如黑豆粒。突出便长。推出如牛马乳。上如鸡冠状。不治自长出不止。亦不痛痒。此由春冬之时。受恶风入肌脉中。变成此疾。治之宜服漏芦汤。外烧铁烙之。日日为之。令焦尽。即以升麻膏敷上。积日乃瘥。

　　其发赤黑青白。色变不常。或臂或臀。或口齿。或肚脐。发无定处。大概多见于手指之间。根深入肌走臂逆肿。毒血流注。贯串筋脉。烂肉见骨出血。及多令人串痛狂言。痛入于心即死。突起出于外肾者亦死。此疮最虑引风。治法宣毒行血。尤当于心肾焉。盖心为万病之门。败血郁滞。烦燥嗳闷。皆毒瓦斯攻心之故也。心家为毒所攻。若于小便利之。又恐外肾虚怯。易至伤风。势得宣毒于大便。如栝蒌酒之入没药、五灵脂、皂荚刺。带生灰是也。是虽大便引导毒瓦斯。然清心行血。去风邪之剂。如何为废。心清血行。风邪解散。庶乎有瘳矣。

　　经云。在指则截。在肉则割。盖虑毒瓦斯随风走肌。随脉入腹。倏忽害人。此疾初因感受恶风。

　　入于脉理。或伤寒瘴疟之后。毒变所生。凡痈疽发开一寸。则一寸引风。非必风入于中。虚处自引风也。惟风邪袭虚。则溃烂透骨。恶血横流（天南星、生半夏、白芷梢散。能去风。

　　可以频敷。其疮疗理推展。疽痈发度行之）。

　　瘭疽一名蛇瘴。南地多有蛇毒。吐毒于蛮烟瘴雨之乡。人有伏水土风气感而触之者。数月以还。未有不发为蛇瘴也。惟赤蜈蚣。伏蛇最为上药。雄黄、白芷次之。诸蛇药亦可以制其毒矣（雄黄有毒烂肌。但宜和蛇药用）。

　　胸中痛少气。急入暗中。以手掩左眼。若右眼视见光者。胸中结痈也。若不见光。瘭疽内发。若吐脓血。此不疗之疾。宜以灰掩脓血上。不尔、着旁人也。又齿间臭热血出。是瘭疽也。七日死。疗所不瘥。宜以灰掩地血。

　　方

　　麝香摩膏

　　（出圣惠方）

　　治瘭疽散毒瓦斯。

　　麝香（半两细研）莽草（二两）川升麻（三两）寒水石黄芩（各二两）羚羊角屑射干（各三两）丹砂（细研）芎（各二两）川大黄（三两）鸡舌香（二两）生地黄（二升）羊脂（一斤）木香（二两）上药细锉。以猪脂二斤。入地黄汁羊脂诸药。煎候黄芩黑色。

　　绵滤去滓。入麝香、丹砂末搅令匀。收瓷盒中。频频以摩疮上。

　　丹砂膏

　　（出圣惠方）

　　治瘭疽。

　　丹砂（细研）犀角屑射干大黄（锉炒）芎黄芩（去黑心）升麻前胡（去芦头）沉香木香（各一两）猪脂（二斤半）生地黄（二两）麝香（半分研）上除丹砂、麝香、猪脂外。锉碎。以醋半升和匀。浸一宿。先熬脂令沸。次下诸药煎。候地黄赤黑色。以绞去滓。入丹砂、麝香末。以柳篦搅匀。瓷盒盛。敷患处。日三五上。又取二匙。以温酒调。空心日午服。一方温水调下半匙。

　　犀角丸

　　（出圣济总录）

　　治瘭疽初觉。宜速取利。

　　犀角屑（一两半）大黄（锉炒）黄芩（去黑心各二分）防风人参当归（切焙）黄栀子仁黄连（去须）干盐甘草（炙锉各半两）巴豆（十二粒去皮心）上除巴豆外。捣罗为末。研入巴豆令匀。炼蜜丸如桐子大。每日空心米饮下三丸。如未利。加五七丸。以利为度。

　　猪蹄汤

　　（出千金方）

　　治瘭疽诸疸。十指头赤痛痒。

　　白芷大黄芎黄芩黄连甘草（各一两）细辛本当归藜芦莽草（各一两）上咀。以水二斗。先煮猪蹄一具。取一斗。煮药取五升浸疮。即瘥。一方无藜芦。

　　枳实汤

　　（出千金方）

　　治瘭疽。

　　射干甘草枳实升麻干地黄黄芩（各二两）麝香（二分）前胡（三分）犀角（六分）大黄（一分）上咀。以水九升。煮取三升。下大黄沸。去滓。内麝香。分三服瘥。一方无大黄、升麻。加黄芩、麻黄、白薇、枳实、升麻、松叶。忌海藻。

　　漏芦汤治瘭疽。

　　漏芦（去芦头）白蔹黄芩（去黑心）麻黄（去根节）白薇枳实（炒）升麻芍药甘草（炙锉）大黄（锉炒各一两）上粗捣筛。每服五钱。水二盏。煎至一盏。去滓。空心温服。日三服。一方无白薇。

　　射干散治瘭疽皮肉中忽生点子如麻豆大。或如桃李。肿痛不可忍。

</div>
    <div class="pagination">
<a href="普济方_page2832.html">上一页</a><span>...</span><a href="普济方_page2828.html">2828</a><a href="普济方_page2829.html">2829</a><a href="普济方_page2830.html">2830</a><a href="普济方_page2831.html">2831</a><a href="普济方_page2832.html">2832</a><span class="current-page">2833</span><a href="普济方_page2834.html">2834</a><a href="普济方_page2835.html">2835</a><a href="普济方_page2836.html">2836</a><a href="普济方_page2837.html">2837</a><a href="普济方_page2838.html">2838</a><span>...</span><a href="普济方_page2834.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
