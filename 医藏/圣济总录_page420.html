<!DOCTYPE html>
<html>
<head>
    <meta charset="UTF-8">
    <title>圣济总录 - 第 420 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 420 页/共 447 页</h1>
    <div class="content">　　肝俞二穴，在第九椎下，两旁相去各一寸五分。治咳引两胁急痛，不得息，转侧难，撅胁下与脊相引，而反折目上视，目眩循眉头痛，惊狂鼽衄，起则目 ，目生白翳，咳引胸中痛，寒疝少腹痛，唾血短气，针入三分，留六呼，可灸三壮。

　　胆俞二穴，在第十椎下，两旁相去各一寸五分。治心腹胀满，呕则食无所出，口苦舌干，咽中痛，食不下，目黄，胸胁不能转侧，头痛振寒汗不出，腋下肿，针入五分，可灸三壮。

　　脾俞二穴，在第十一椎下，两旁相去各一寸五分。治腹胀引胸背痛，食饮倍多，身渐羸瘦，黄胆善欠胁下满，泄利体重，四肢不收， 癖积聚，腹痛不嗜食，痰疟寒热，针入三分，留六呼，可灸三壮。

　　胃俞二穴，在第十二椎下，两旁相去各一寸五分。治胃中寒腹胀，不嗜食羸瘦，肠鸣腹痛，胸胁支满，脊痛筋挛，针入三分，留七呼，可灸随年为壮。

　　三焦俞二穴，在第十三椎下，两旁相去各一寸五分。治肠鸣腹胀，水谷不化，腹中痛欲泄注，目眩头痛，吐逆饮食不下，肩背拘急，腰脊强不得俯仰，针入五分，留七呼，可灸三壮。

　　肾俞二穴，在第十四椎下，两旁相去各一寸五分。与脐平。治虚劳羸瘦，耳聋肾虚，水脏久冷，心腹 胀，两胁满引少腹急痛，目视 ，少气溺血，小便浊出精，阴中疼，五劳七伤虚惫，脚膝拘急，足寒如冰，头重身热振栗，腰中四肢淫泺，洞泄食不化，身肿如水，针入三分，留七呼，可灸以年为壮。

　　大肠俞二穴，在第十六椎下，两旁相去各一寸五分。治腰痛肠鸣腹胀，绕脐切痛，大小便不利，洞泄食不化，脊强不得俯仰，针入三分，留六呼，可灸三壮。

　　小肠俞二穴，在第十八椎下，两旁相去各一寸五分。治小便赤涩淋沥，少腹 痛，脚肿短气不嗜食，大便脓血出，五痔疼痛，妇人带下，针入三分，留六呼，可灸三壮。

　　膀胱俞二穴，在第十九椎下，两旁相去各一寸五分，足太阳脉气所发。治风劳腰脊痛，泄利腹痛，小便赤涩遗溺，阴生疮，少气足 寒，拘急不得屈伸，女子瘕聚，脚膝无力，针入三分，留六呼，可灸三壮。

　　中膂内俞二穴，一名脊内俞，在第二十椎下，两旁相去各一寸五分，挟脊起肉。治肠冷赤白痢，肾虚消渴，汗不出，腰脊不得俯仰，腹胀胁痛，针入三分，留十呼，可灸三壮。

　　白环俞二穴，在第二十一椎下，两旁相去各一寸五分，足太阳脉气所发。治腰脊挛急痛，大小便不利，针如腰户法同，挺腹端身，两手相重支额，纵息令皮肤俱缓，乃取其穴，针入八分，得气即先泻，讫，多补之，治腰髋疼，脚膝不遂，温疟，腰脊冷疼，不得安卧。劳损风虚，不宜灸，慎房劳，不得举重物，腰户见督脉条中。

　　上 二穴，在第一空腰髁下，挟脊陷中，足太阳少阳络。治腰膝冷痛，呕逆鼻衄，寒热疟，妇人绝嗣，阴挺出不收，针入三分，可灸七壮。

　　次 二穴，在第二空挟脊陷中。治疝气下坠，腰脊痛不得转摇，急引阴器痛不可忍，腰以下至足不仁，背腠寒，小便赤淋，心下坚胀，可灸七壮针入三分。

　　中 二穴，在第三空挟脊陷中，厥阴少阳所结。治丈夫五劳七伤六极，腰痛大便难，腹胀下利，小便淋涩，飧泄，妇人绝子带下，月事不调，针入二分，留十呼，可灸三壮。

　　下 二穴，在第四空挟脊陷中，足太阳厥阴所结。治腰痛不得转侧，女子下苍汁不禁，寒湿内伤痛引少腹急疼大便下血针入二分留十呼可灸三壮。

　　会阳二穴，一名利机，在阴尾骨两旁，督脉气所发。治腹中冷气，泄利不止，久痔，阳气虚乏阴汗湿，针入八分，可灸五壮。

　　附分二穴，在第二椎下，附项内廉，两傍相去各三寸，手足太阳之会。正坐取之，治肩背拘急，风冷客于腠，颈项强痛不得回顾，风劳臂肘不仁，可灸五壮，针入三分。

　　魄户二穴，在第三椎下，两旁相去各三寸，正坐取之，足太阳脉气所发。治背 痛，咳逆上气，呕吐烦满，虚劳肺痿，五尸走注，项强不得回顾，针入五分，得气即泻，又宜久留针，灸亦得，日可灸七壮，至百壮止。

　　膏肓俞二穴，在第四椎下，两旁相去各三寸，主无所不疗，羸瘦虚损，梦中失精，上气咳逆，发狂健忘，又取穴之法，令人正坐曲脊，伸两手，以臂着膝前令正直，手大指与膝头齐，以物支肘，勿令臂得动摇也，从胛骨上角，摸索至骨下头，其间当有四肋三间，灸中间，从胛骨之里，去胛容侧指许，摩KT 去表肋间空处，按之自觉牵引于肩中，灸两胛中一处至百壮，多至五百壮，当觉下咙咙似流水之状，亦当有所下出，若得痰疾，则无所不下也，如病患已困不能正坐，当令侧卧，挽上臂令前，取穴灸之，又以右手从左肩上住，指头所不及者，是穴也，左取亦然，乃以前法灸之，若不能久坐，当伸两臂，令人挽两胛骨使相离，不尔，即胛骨复其穴，灸之无验，此灸讫后，令人阳气康盛，当消息以自补养，论曰：昔在和缓不救晋侯之疾。以其在膏之上肓之下，针药不能及，即此穴是也。

　　神堂二穴，在第五椎下，两旁相去各三寸，正坐取之，足太阳脉气所发。治肩痛胸腹满，洒淅寒热，背脊强急，可灸五壮，针入三分。

　　二穴，在肩 内廉挟第六椎下，两旁相去各三寸，正坐取之，足太阳脉气所发。以手痛按之，病者言 ，针入六分，留三呼，泻五吸，治腋拘挛暴脉急引胁痛，热病汗不出，温疟肩背痛，目眩鼻衄，喘逆腹胀，肩 内廉痛不得俯仰，可灸二七壮，至百壮止。

　　膈关二穴，在第七椎下，两旁相去各三寸陷中，正坐取之，足太阳脉气所发，治背痛恶寒，脊强俯仰难，食饮不下，呕哕多涎唾，胸中噎闷，可灸五壮，针入五分。

　　魂门二穴，在第九椎下，两旁相去各三寸陷中，正坐取之，足太阳脉气所发，治食饮不下，腹中雷鸣，大便不节，小便赤黄，可灸三壮，针入五分。

　　阳纲二穴，在第十椎下，两旁相去各三寸陷中，正坐取之，足太阳脉气所发，治腹满胀，大便泄利，小便赤涩，身热目黄，可灸三壮，针入五分。

　　意舍二穴，在第十一椎下，两旁相去各三寸陷中，正坐取之，足太阳脉气所发，治腹满虚胀，大便滑泄，背痛恶风寒，食饮不下，呕吐不止，消渴目黄，可灸五十壮，至一百壮，针入五分。

　　胃仓二穴，在第十二椎下，两旁相去各三寸，足太阳脉气所发。治腹内虚胀水肿，饮食不下，恶寒背脊不得俯仰，可灸五十壮，针入五分。

　　肓门二穴，在第十三椎下，两旁相去各三寸叉肋间，与鸠尾相直。治心下大坚，妇人乳有余疾，可灸三十壮，针入五分。

　　志室二穴，在第十四椎下，两旁相去各三寸陷中，足太阳脉气所发。治腰脊强痛，食饮不消，腹中坚急，阴痛下肿失精，小便淋沥，针入五分，可灸三壮。

　　胞肓二穴，在第十九椎下，两旁相去各三寸陷中，伏而取之，足太阳脉气所发。治腰痛恶寒，少腹坚急，癃闭下重，不得小便涩痛，腰背猝痛，可灸五七壮，针入五分。

　　秩边二穴，在第二十椎下，两旁相去各三寸陷中，伏而取之，足太阳脉气所发。治腰痛不能俯仰，小便赤涩，腰尻重不能举，五痔发肿，针入五分，可灸三壮。

　　承扶二穴，一名肉 ，一名阴关，一名皮部，在尻臀下股阴冲上纹中。治腰脊相引如解，久痔尻 肿，大便难，阴胞有寒，小便不利，针入七分。

　　殷门二穴，在肉 下六寸。治腰脊不可俯仰，举重恶血注之股外肿，针入七分，浮 二穴，在委阳上一寸，展膝得之。治小肠热，大肠结，股外经筋急，髀枢不仁，可灸三壮，针入五分。

　　委阳二穴，三焦下辅 也，在足太阳之后，出于 中外廉两筋间，屈伸取之，承扶下六寸，足太阳脉之中。治腋下肿痛，胸满膨膨，筋急身热，飞尸遁注，痿厥不仁，小便淋沥，可灸三壮，针入七分。

　　委中二穴，土也，在 中央约纹中动脉，足太阳脉之所入也，为合。治腰挟脊沉沉然，遗溺，腰重不能举体，风痹髀枢痛，宜出血痼疹皆愈，委中者，血 也，热病汗不出，足热厥逆满，膝不得屈伸，取其经血立愈。

　　合阳二穴，在膝约纹中央下二寸。治腰脊强引腹痛，阴股热，膝 酸重履岁难，寒疝阴偏痛，女子经血暴脱，针入六分，可灸五壮。

　　承筋二穴，一名 肠，一名直肠，在 肠中央陷中。治寒痹转筋，肢肿大便难，脚 酸重，引少腹痛，鼻鼽衄，腰背拘急，霍乱，可灸三壮，禁针。

　　承山二穴，一名鱼腹，一名肉柱，在兑 肠下分肉之间陷中，治腰背痛，脚 重战栗不能立，香港脚膝下肿，霍乱转筋，大便难久痔肿痛，可灸五壮，针入七分。

　　飞扬二穴，一名厥阳，足太阳络别走少阴，在外踝上七寸，治血痔历节风，足趾不得屈伸，头目眩，逆气鼽衄，癫疾寒疟，可灸三壮，针入三分。

　　付阳二穴，在足外踝上三寸，阳跷隙，太阳前少阳后筋骨间，治痿厥风痹，头重 痛，髀枢股 痛，螈 风痹不仁，时有寒热，四肢不举，可灸三壮，针入五分，留七呼。

　　昆仑二穴，火也，在足外踝后跟骨上陷中，足太阳脉之所行也，为经，治腰尻痛，足肿不得履也，鼽衄，脚如结，踝如裂，头痛肩背拘急，咳喘暴满，阴肿痛，小儿发痫螈，炷如小麦大，可灸三壮，针入五分。

　　仆参二穴，一名安邪，在跟骨下陷中，拱足得之，治足跟痛不得履地，脚痿转筋，尸厥如中恶状，霍乱吐逆，癫痫狂言见鬼，针入三分，可灸七壮。

　　申脉二穴，阳跷脉所出，在外踝下陷中，容爪甲肉际，治腰痛不能举体，足 寒不能久立，坐若在舟车中，癫疾针入三分。

　　金门二穴，一名关梁，在足外踝外，足太阳之隙，阳维所别属也，治霍乱转筋，膝 酸，身战不能久立，癫痫尸厥暴疝，小儿发痫，张口摇头，身反折，可灸三壮，炷如小麦大，针入一分。

　　京骨二穴，在足外侧大骨下，赤白肉际陷中，足太阳脉之所过也，为原，治膝痛不得屈伸，目内 赤烂，疟寒热，善惊不欲食，筋挛足 酸，髀枢痛，颈项强，腰背不可俯仰，鼽衄血不止，目眩，针入三分，可灸七壮。

　　束骨二穴，木也，在足小趾本节后陷中，足太阳脉所注也，为俞，治腰如折， 如结，耳聋恶风寒，目眩项不可回顾，目内 赤烂，可灸三壮，针入三分。

　　通谷二穴，水也，在足小趾外侧本节前陷中，足太阳脉之所流也，为荥，治头重目眩，善惊引，鼽衄，颈项痛，目 ，甄权曰：结积留饮，胸满食不化，可灸三壮，针入二分。

　　至阴二穴，金也，在足小趾外侧，去爪甲角如韭叶，足太阳脉之所出也，为井，治目生翳，鼻塞头重，风寒从足小趾起，脉痹上下带胸胁痛无常，转筋，寒疟汗不出烦心，足下热，小便不利失精，针入二分，可灸三壮。

　　凡此足太阳之脉，常多血少气，刺之当出血恶气，其经从头走足，审其经脉，明其逆顺，而迎随之，以行补泻，气盛则泻之，虚则补之，热则疾之，寒则留之，陷下则灸之，不盛不虚，以经取之，此治足太阳之法也。

　　卷第一百九十一　针灸门

　　足少阴肾经

</div>
    <div class="pagination">
<a href="圣济总录_page419.html">上一页</a><span>...</span><a href="圣济总录_page415.html">415</a><a href="圣济总录_page416.html">416</a><a href="圣济总录_page417.html">417</a><a href="圣济总录_page418.html">418</a><a href="圣济总录_page419.html">419</a><span class="current-page">420</span><a href="圣济总录_page421.html">421</a><a href="圣济总录_page422.html">422</a><a href="圣济总录_page423.html">423</a><a href="圣济总录_page424.html">424</a><a href="圣济总录_page425.html">425</a><span>...</span><a href="圣济总录_page421.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
