<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 242 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 242 页/共 249 页</h1>
    <div class="content">续集脉诀四言举要卷上
六郁脉证第四十一
六郁多沉滑痰紧食气涩血芤数火细湿此言六郁证之脉也郁有六种亦为内因故脉多沉然不
尽沉也沉而滑停痰之郁也沉而紧食积之郁也沉而涩气虚不舒之郁也沉而芤血虚不濡之郁也沉
而数火伏之郁也沉而细湿着之郁也（内经曰）木郁则达之火郁则发之土郁则夺之金郁则泄之
水
郁则折之然调其气过者折之以其畏也所谓泻之（内经）五法为因五连之气所乘而致郁也（朱
震
亨曰）气血冲和百病不生一有怫郁诸病生焉又制为六郁之论立越鞠丸以治郁谓气郁而成湿滞
湿滞而成热热郁而成痰痰滞而血不行血不行而食不消此六者相因为病者也
续集脉诀四言举要卷上
痰病脉证第四十二
滑主多痰弦主留饮热则滑数寒则弦紧浮滑兼风沉滑兼气食伤短疾湿留濡细此言滑脉兼诸
脉病证也滑脉往来流利如珠之应指故主多痰弦为木盛脾必受制故主留饮留饮者背寒如掌大或
短气如渴四肢历节疼痛胁下满引缺盆咳嗽转盛谓之留饮若内有热则脉必滑数若里有寒则脉必
弦紧鼓动浮越故浮滑者兼风动疾沉下故沉滑者兼气停食于中则气为食碍脉为之短疾湿为阴邪
留必缓渗故脉亦濡细耳
续集脉诀四言举要卷上
疟疾脉证第四十三
疟脉自弦弦数者热弦迟者寒代散者折此言疟证之脉宜别也疟生于风疟多寒热往来系少阳
胆经之邪居多胆属甲木故脉自弦弦而兼数是知疟之多热也弦而兼迟是知疟之多寒也若代止而
又散乃正气虚脱邪盛正衰定主凶折
续集脉诀四言举要卷上
泄泻脉证第四十四
泄泻下痢沉小滑弱实大浮洪发热则恶此言泻痢脉证宜别也泄有脾胃大肠小肠大瘕五泄之
分泻有寒火风暑湿伤食之别痢本湿热相火之为病凡泄泻下痢之症脉沉小滑弱则吉若实大浮洪
则恶矣实大与虚相反浮洪与里相反邪盛正衰再加发热便是恶候矣
续集脉诀四言举要卷上
呕吐反胃脉证第四十五
呕吐反胃浮滑者昌弦数紧涩结肠者亡此言呕吐反胃脉证宜忌也有声有物谓之呕有物无声
谓之吐饮食入胃停久则反吐出谓之反胃上焦则脉应浮若脉见浮滑者则胃气尚存故昌若脉见弦
者木克土也若脉数者是邪火为祟若脉紧者则是寒邪作寇若脉涩者则是血少夫胃为水谷之海加
之大肠秘结是全无阴液而水谷之海枯矣未有能生者也
续集脉诀四言举要卷上
霍乱脉证第四十六
霍乱之候脉代勿讶厥逆迟微是则可怕此言霍乱脉证宜别也呕吐而又下利名曰霍乱阴阳乖
离之候是时脉或代止乃卒吐暴下元气骤伤勿惊讶也若手足厥逆上过于肘下至于膝而脉又迟微
者此系阳气大衰元气将脱必主多凶故云可怕
续集脉诀四言举要卷上
咳嗽脉证第四十七
咳嗽多浮聚肺关胃沉紧小危浮濡易治此言咳嗽脉证宜别也咳嗽不一风寒伤于皮毛痰饮停
于胸胃皮毛者肺之合也邪袭其合肺气应之故上逆而为咳胃居肺下寒痰冷冻饮料停滞于中亦上逆而
为咳（内经云）形寒饮冷则伤肺形寒固伤于外而冷冻饮料寒痰皆聚于胃也肺居最上故脉多浮耳沉
紧
小危者沉则邪入里紧则寒不散小则正气衰均主病危若浮濡在表故云易治
续集脉诀四言举要卷上
喘急脉证第四十八
喘急息肩浮滑者顺沉涩肢寒散脉逆证此言喘急之脉证宜别也呼吸疾速曰喘气息短促曰急
呼吸不利故肩亦为之耸动耳浮为阳为表为风滑为阳为痰为食盖因外邪闭遏胸膈痞塞而为喘急
息肩者有矣若能散其邪痞塞可通故曰顺脉沉涩者沉为阴为里涩为阴为虚乃元气不能接续而四
肢加寒也若更见散脉则真元将随喘而散死亡必矣故曰逆证
续集脉诀四言举要卷上
火病脉证第四十九
病热有火洪数可医沉微无火无根者危此言火热为病也病热而有火证是火病也火则脉应洪
数脉
续集脉诀四言举要卷上
骨蒸脉证第五十
骨蒸发热脉数而虚热而涩小必殒其躯此言骨蒸脉证宜别也骨蒸发热者内伤虚劳之热脉数
而虚是其本然若骨蒸热而见涩小之脉涩则精血少小则元气衰真阴日损必至于殒其躯也
续集脉诀四言举要卷上
劳极脉证第五十一
劳极诸虚浮软微弱土败双弦火炎急数此言劳极兼诸脉证也劳极者五劳六极也（巢元方病
源论云）肺劳者气短而面肿鼻不闻香臭肝劳者面目干黑口苦精神不守恐畏不能独卧目视不明
心劳者忽忽喜忘大便苦难或时鸭溏口内生疮脾劳者舌苦直不得咽唾肾劳者背难以俯仰小便不
利色赤黄而有余沥茎内痛阴湿囊生疮小腹满急此五劳各见五脏也六极者一曰气极二曰血极三
曰筋极四曰骨极五曰肌极六曰精极是即五脏所合之病虚损而至于极处也肾则多一精极故为六
极夫劳极损伤气血日耗形体渐衰所见之脉随病呈象如空虚之浮不鼓之软欲绝之微无力之弱虽
云病脉犹相宜也至若双弦乃知土败急数定为火炎盖弦为肝木双弦则木太盛久病之土故知其必
败也急数则躁疾直强邪火炎盛真阴自绝两皆不治矣
续集脉诀四言举要卷上
失血脉证第五十二

诸病失血脉必见芤缓小可喜数大可忧此言失血脉证之义也凡失血脉证故见芤象者缓小不
足与病相宜是可喜也脉数而大邪盛正衰火烁真阴诚可忧也
续集脉诀四言举要卷上
瘀血脉证第五十三
瘀血内蓄却宜牢大沉小涩微反成其害此言瘀血脉证之义也血蓄于内瘀滞不行脉宜牢大亦
因病呈象也逐之使去而致新不难矣设脉沉小涩微是病有余而脉不足矣是反成其害也
续集脉诀四言举要卷上
精浊脉证第五十四
遗精白浊微涩而弱火盛阴虚芤濡洪数此言精浊脉证之义也肾主藏精欲后方为施泄今或念
动即出或无欲自遗此肾虚不能藏摄故耳白浊者小便色白而浊形属精液证属脱亡脉安得不微涩
而弱也设见芤濡洪数之脉芤濡固为阴虚洪数实因火盛与肾之虚寒而不能藏者又当别之矣
续集脉诀四言举要卷上
三消脉证第五十五
三消之脉浮大者生细小微涩形脱可惊此言三消脉病之义也三消者上中下也渴而多饮为上
消消谷善饥为中消渴而便数有膏为下消其脉浮大者津液生而不枯气血和而不涩尚属可生若细
小微涩则气血之虚衰枯槁形气两败岂直可惊已哉
续集脉诀四言举要卷上
小便淋脉证第五十六
小便淋 鼻头色黄涩小无血数大何妨此言小便淋 脉病轻重之义也淋者淋沥不净闭者闭
塞不通其证小便少而数少腹弦急痛引于脐皆肾虚膀胱热之所成也淋分五种曰石淋劳淋血淋气
淋膏淋也又有寒热二淋寒淋者由肾气虚弱下焦受冷寒气胜则战寒而成淋也热淋者三焦有热气
搏于肾流入于胞而成淋也大抵淋虽分各种必因劳动火火盛搏气而成也夫热乘津液则水道不利
内热郁蒸而外发黄色见于鼻者以鼻为肺窍耳脉涩小者涩滞微小而不滑利也征其正衰而无血数
大为火象火证见之又何妨乎较之无血是为易治
续集脉诀四言举要卷上
大便燥结脉证第五十七
大便燥结须分气血阳数而实阴迟而涩此言燥结脉证宜分气血而当别阴阳也燥结一证大抵
血液少而火气盛也但以脉合证而属气属血自井然矣火气盛者为阳脉必有余故数实也血液少者
</div>
    <div class="pagination">
<a href="本草品汇精要_page241.html">上一页</a><span>...</span><a href="本草品汇精要_page237.html">237</a><a href="本草品汇精要_page238.html">238</a><a href="本草品汇精要_page239.html">239</a><a href="本草品汇精要_page240.html">240</a><a href="本草品汇精要_page241.html">241</a><span class="current-page">242</span><a href="本草品汇精要_page243.html">243</a><a href="本草品汇精要_page244.html">244</a><a href="本草品汇精要_page245.html">245</a><a href="本草品汇精要_page246.html">246</a><a href="本草品汇精要_page247.html">247</a><span>...</span><a href="本草品汇精要_page243.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
