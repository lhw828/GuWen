<!DOCTYPE html>
<html>
<head>
    <meta charset="UTF-8">
    <title>圣济总录 - 第 64 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 64 页/共 447 页</h1>
    <div class="content">　　治伤寒热病十日内，未得汗，表里有热，遂发斑点，或时狂言，眼目俱黄，心中烦热，大便不利。黄芩汤方黄芩（去黑心） 大青 升麻 茵陈蒿 大黄（锉炒） 朴硝（各一两） 山栀子仁 黄连（去须） 甘草（炙各半两）上九味，粗捣筛，每服五钱匕，用水一盏半，竹叶三七片，同煎至一盏，去滓温服。

　　治伤寒热毒内盛，身发赤斑。犀角汤方犀角（镑） 麻黄（去根节） 石膏（各一两） 山栀子仁（一两半） 黄连（去须三分）上五味，粗捣筛，每服五钱匕，水一盏半，煎至一盏，去滓温服。

　　治伤寒发斑，心躁烦乱。山栀子汤方山栀子仁（三分） 大青 升麻（各一两） 阿胶（炒令燥半两）上四味，粗捣筛，每服五钱匕，用水一盏半，入豉百粒，同煎至一盏，去滓温服。

　　治伤寒脏腑毒热，不得宣散，肌肤发斑。黄芩汤方黄芩（去黑心） 大青 升麻 石膏（各一两） 朴硝 山栀子仁（各半两）上六味，粗捣筛，每服五钱匕，水一盏半，豉一百粒，葱白并须二寸，生姜半分拍碎，同煎至八分，去滓温服。

　　治伤寒发斑，状如锦纹，呕逆烦闷。麻黄葛根汤方麻黄（去根节） 葛根（锉） 知母（焙） 陈橘皮（汤浸去白焙） 黄芩（去黑心各一两） 杏仁（汤浸去皮尖双仁炒） 甘草（炙各半两）上七味，粗捣筛，每服五钱匕，水一盏半，煎至一盏，去滓温服。

　　治伤寒毒瓦斯外攻皮肤，发狂躁热。犀角散方犀角（镑） 黄芩（去黑心） 大青 马牙硝（别研） 麦门冬（去心焙各一两） 山栀子仁 牛黄（别研） 赤茯苓（去黑皮） 天竺黄（别研） 黄连（去须） 甘草（炙各半两） 麝香（别研一钱）上一十二味，捣研为散，每服三钱匕，煎竹叶汤调下。

　　治伤寒热病七日以上，发汗不解，及吐下后，诸热不除，遂至发斑。阿胶汤方阿胶（炒令燥一两） 大青（二两） 甘草（炙一两）上三味，粗捣筛，每服五钱匕，水一盏半，豉百粒，煎至一盏，去滓温服。

　　治伤寒发黑斑石膏汤方石膏（一两半） 麻黄（一两去根节） 桂（去粗皮半两） 葛根（一两） 黄连（去须三分） 故鞋（一只去土细锉） 蜀椒（去目并闭口炒出汗一分）上七味，粗捣筛，每服五钱匕，水一盏半，煎至一盏，去滓温服，衣覆取汗。

　　治伤寒毒瓦斯滋盛，蒸于肌肤。发为赤斑，通身大热，头重疼痛，精神昏乱。知母汤方知母（焙） 牵牛子（炒） 山栀子仁 大黄（锉炒） 黄芩（去黑心） 牡丹（去心）麻黄（去根节各一两荆芥穗） 硝石 虎杖 射干 羌活（去芦头） 杏仁（各一分） 连翘（半两） 半夏（二钱以生姜二钱同捣捏饼子曝干）上一十五味，粗捣筛，每服五钱匕，水一盏半，煎至一盏，去滓温服。

　　治伤寒发斑烦躁，除胃内瘀热。黄芩汤黄芩（去黑心一两） 山栀子仁（一两） 甘草（炙一两） 马牙硝（半两）上四味，粗捣筛，每服三钱匕，水一盏，煎至七分，去滓温服，不计时候。

　　治伤寒发斑。黄连散方黄连（去须一两） 槟榔（锉） 甘草（炙各半两）上三味，捣罗为散，每服二钱匕，入蜜少许如汤点、放温服，不计时候。

　　卷第二十八

　　伤寒发黄

　　论曰伤寒发黄之状，身体尽变，或如熏黄，或如橘色是也。凡阳明中风，太阳中湿，皆令人发黄。盖由得病无汗，小便不利，寒湿不散，则热结脾胃，腠理闭塞，瘀热之气，与宿谷相搏而郁蒸，不能消散，故大小便结涩不通。令人身体面目，皆变黄色，其病腹满，一身尽疼发热，若其人小腹满急，眼涩疼，鼻骨痛，两膊及项强腰背急者是也，但得小便快利即渐愈，仍不用大便多，多即令人心胀，又有急黄者，身体黄甚，猝然而发，心满气喘，命在须臾，故名急黄，有初得病便黄者，或初不知是黄，死后方变黄者，此病亦因脾胃瘀热。本天行时气所作也，宜细辨之，但发热心战者，乃是急黄之候。

　　治阳明病发热汗出，此为热越，不得发黄也，但头汗出，小便不利，渴引水浆者，此为瘀热在里，身必发黄，下之宜茵陈蒿汤，又伤寒七八日，身黄如橘皮，小便不利，腹微满者。

　　宜茵陈蒿（六两） 栀子（十四个） 大黄（生三两）上三味 咀如麻豆大，每服五钱匕，水二盏，煎取一盏，去滓分温三服，后小盒饭利如皂荚汁者，其黄乃愈。

　　治伤寒瘀热在里，身必发黄。麻黄连翘汤方麻黄（根节汤煎沫二两） 连翘（二两） 杏仁（皮尖双四十枚） 枣（十二枚） 生梓白皮（切一升） 生姜（二两） 甘草（一两）上七味 咀，如麻豆大，每服五钱匕，用潦水二盏，煎取一盏，去滓温服，不拘时。

　　治伤寒身黄发热。栀子柏皮汤方栀子（十五个） 黄柏（去粗皮炙二两） 甘草（炙一两）上三味， 咀如麻豆大，每服三钱匕，水一盏半，煎取一盏，去滓温服。

　　治太阳病身黄脉沉结，小腹硬，小便利者，为无血也，小便自利，其人如狂者，血证谛也，宜服抵当汤方水蛭（三十枚炒） 虻虫（三十枚炒） 桃仁（去皮尖双仁炒一十枚） 大黄（三两）上四味， 咀如麻豆大，每服三钱匕，水一盏半，煎至七分，去滓温服。

　　治伤寒瘀热在内，湿气郁而不散，熏发肌肉，小便不利，身体发黄，利水道，消湿散方牵牛子（炒半斤只取末二两） 赤茯苓（去黑皮） 木香 陈橘皮（汤浸去白焙各半两）上四味，为散，每服二钱匕，煎葱白汤调下，不计时候。

　　治伤寒心胸坚硬，脚手心热，即变为黄。秦艽汤方秦艽（去苗土） 紫草（去苗土） 白藓皮 黄芩（去黑心） 栀子仁 大黄（锉炒各一两）上六味，粗捣筛，每服五钱匕，用水一盏半，煎至一盏，去滓温服，日三夜一。

　　治伤寒发黄，服药瘥后，未全除，余热发动。三黄散方大黄（锉炒） 黄芩（去黑心） 黄连（去须） 栀子仁 苦参（各一两）上五味，捣罗为细散，每服用米饮调下二钱匕，日三服。

　　治伤寒发黄烦热，皮肉皆黄，小便赤不利。龙胆汤方龙胆 枳壳（去瓤麸炒） 柴胡（去苗） 栀子仁 知母（切焙） 地骨皮 木通（锉）芍药 甘草（炙） 羚羊角（镑） 麦门冬（去心焙） 升麻（各半两）上一十二味，粗捣筛，每服五钱匕，用水一盏半，煎至一盏，去滓不拘时温服。

　　治伤寒发黄，或先服利药未瘥者，宜以内消汤以折热气。黄芩汤方黄芩（去黑心） 茵陈蒿 升麻（各一两） 栀子仁 柴胡（去苗） 龙胆（各半两） 犀角（镑一两）上七味，粗捣罗，每服五钱匕，用水一盏半，煎至一盏，去滓入生地黄汁一合，搅令匀，不拘时温服。

　　治伤寒发黄，面目悉黄，小便赤，宜服茵陈蒿大黄汤方茵陈蒿 栀子仁 柴胡（去苗） 柏皮（蜜炙各半两） 黄芩（去黑心） 升麻 大黄（锉炒各一两） 龙胆（半两）上八味，粗捣筛，每服五钱匕，用水一盏半，煎至一盏，去滓早晚食后温服。

　　治伤寒发黄，通身如金色者，茅根汤方茅根（洗锉） 栀子仁 茵陈蒿 地骨皮 甘草（炙各半两）上五味，粗捣筛，每服五钱匕，用水一盏半，生姜三片豉三七粒，同煎至一盏去滓，早晚食后温服。

　　治伤寒发黄壮热，骨节烦疼，两胁下气胀急硬痛、不能食，宜服柴胡枳壳汤方柴胡（去苗） 枳壳（去瓤麸炒） 黄芩（去黑心） 栀子仁 茵陈蒿 龙胆 大黄（锉炒） 甘草（炙各半两）上八味，粗捣筛，每服五钱匕，用水一盏半，煎至一盏，去滓早晚食晚温服。

　　治伤寒热毒炽盛，熏炙三焦，攻击皮肤，通身发黄，茵陈蒿黄芩汤方茵陈蒿 黄芩（去黑心） 栀子仁 升麻 秦艽（去苗土） 牡丹皮 荆芥穗 麻黄（去根节） 细辛（去苗叶） 石膏（碎） 知母焙（各半两） 黄连（去须） 大黄（锉炒各一分）上一十三味，粗捣筛，每服三钱匕，水一盏，煎至七分去滓，食后临卧温服。

　　治伤寒时气发黄，葶苈丸方甜葶苈（隔纸炒一分） 大黄（锉炒半两） 人参（一两）上三味，捣罗为末，炼蜜和丸，如梧桐子大，每服温水下二十丸，以利为度。

　　治伤寒热毒所加，猝然心中满，气喘急，发热心战。急黄丸方大黄（半两生锉） 朴硝（一分别研）上二味，用水二大盏，渍大黄一宿，次旦煎至一盏，去滓下朴硝，搅令匀，不计时候，温分三服，快利即瘥。

　　治伤寒急黄。栀子仁汤方栀子仁 柴胡（去苗） 朴硝（别研） 茵陈蒿（各半两）上四味，除朴硝外，各细锉，用水三大盏，煎二大盏，去滓下朴硝，搅令匀，不拘时候，分温三服，取利为度。

　　治时气急黄疼痛。茵陈蒿散方茵陈蒿 黄芩（去黑心） 栀子仁 大青（各一两） 大黄（锉） 朴硝（各五两） 白藓皮 葛根（锉） 升麻（各一两半）上九味，捣罗为散，每服二钱匕，新汲水调下，得利即瘥。

　　治时气面黄，腹坚气急，言语错乱。茵陈黄芩汤方茵陈蒿 大黄（蒸过） 生麦门冬（去心） 栀子仁（各四两） 青黛 升麻（各三分）黄芩（去黑心二两）上七味， 咀如麻豆大，每服五钱匕，水一盏半，煎至八分，去滓下芒硝末半钱匕，更煎一二沸、温服。

　　卷第二十八

　　伤寒发豌豆疮

　　论曰凡伤寒热毒内盛，多发 疮者，以病患里实表虚故也，里实则毒瓦斯不能内消。表虚故乘虚发于肌肉而成疮也，其疮大小形如豌豆，其色或白或赤，若头作瘭浆戴白脓者，其毒则轻，若紫黑色作根，隐隐在肌肉里者，其毒则重，甚者周匝遍身，五脏七窍皆有也。

　　治伤寒天行，壮热头痛，发疮如豌豆。石膏汤方石膏（碎二两） 柴胡（去苗） 虎杖（各一两） 知母（焙半两） 芍药（一两） 山栀子仁（三分）上六味，粗捣筛，每服五钱匕，水一盏半，煎至八分，去滓温服。

　　治伤寒热病生豌豆疮并 疮。烦闷昏迷。参麻汤方玄参（一两） 升麻（三分） 犀角（镑半两） 干蓝叶（一两） 甘草（炙锉三分）上五味，粗捣筛，每服五钱匕，水一盏半，入葱白三寸，豉一百粒，同煎至一盏，去滓温服、日二。

　　治伤寒天行热病，毒瓦斯盛生豌豆并 疮。烦躁迷闷。二黄汤方大黄（锉炒半两） 黄芩（去黑心） 麦门冬（去心焙） 芍药（各一两） 甘草（炙锉三分） 大青（半两）上六味，粗捣筛，每服五钱匕，水一盏半，煎至八分，去滓温服。

　　治伤寒发豌豆疮，四边赤肿。胡荽汤方胡荽（一握） 生地黄（一两）上二味，细切，捣绞取汁，空心顿服一盏许。

　　治伤寒热盛，发豌豆疮，升麻汤方升麻（半两） 大黄（锉炒一两） 黄连（去须） 甘草（炙锉各三分） 山栀子仁（一两）上五味，粗捣筛，每服三钱匕，水一盏，煎至七分，去滓温服日二。

　　治伤寒热病发豌豆疮，未成脓者。黄连汤方黄连（去须一两半）上一味，细锉，水一盏，煎至七分，去滓食后温服。

　　治伤寒热毒瓦斯盛，发疮如豌豆，犀角汤方犀角（镑二两） 麻黄（去根节） 黄连（去须各一两半） 木香（一两）上四味，粗捣筛，每服五钱匕，水一盏半，煎至八分，去滓温服。

　　治伤寒天行，壮热头痛，发疮如豌豆遍身。大青汤方大青（一两） 山栀子仁 犀角（镑各半两）上三味，粗捣筛，每服三钱匕，水一盏，入豉一百粒，煎至七分，去滓温服。

　　治伤寒热毒，发疮如豌豆。牡丹汤方牡丹皮 山栀子仁 黄芩（去黑心） 大黄（锉炒） 木香 麻黄（去根节）上六味，等分，锉如麻豆大，每服三钱匕，水一盏，煎至七分，去滓温服。

　　治伤寒发斑。豆疮欲出。化毒汤方甘草（微炙一两） 黄连（去须微炒一分）上二味，锉如麻豆大，每服五钱匕，水一盏半，煎至八分，去滓温服，不计时候。

　　治伤寒时行，热毒发疮，头面及身，须臾周匝，状如火疮，皆带瘭浆，随没随生。方葵菜（煮烂） 蒜齑（各不以多少）上二味，拌匀，初患急食之，不早治杀人，既瘥后，疮瘢色黑，弥岁方灭，此是恶毒时气也。

　　治伤寒热病，欲生豌豆疮，毒未出，令不成，内消散方墨（烧去烟一分）上一味，用酒三合，磨令尽，顿饮之。

　　治伤寒热病，生 疮，烦躁迷闷。紫草饮方紫草（并根细锉二两）上一味，粗捣筛，每服三钱匕，水一盏，煎至七分去滓，不计时候温服。

　　治伤寒时气，发疮如豌豆烦闷。竹叶汤方苦竹叶（切） 小麦（各二两） 石膏（碎二两）上三味，粗捣筛，每服五钱匕，水一盏半，煎至一盏，去滓温服，不计时候。

</div>
    <div class="pagination">
<a href="圣济总录_page63.html">上一页</a><span>...</span><a href="圣济总录_page59.html">59</a><a href="圣济总录_page60.html">60</a><a href="圣济总录_page61.html">61</a><a href="圣济总录_page62.html">62</a><a href="圣济总录_page63.html">63</a><span class="current-page">64</span><a href="圣济总录_page65.html">65</a><a href="圣济总录_page66.html">66</a><a href="圣济总录_page67.html">67</a><a href="圣济总录_page68.html">68</a><a href="圣济总录_page69.html">69</a><span>...</span><a href="圣济总录_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
