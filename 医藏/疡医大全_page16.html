<!DOCTYPE html>
<html>
<head>
    <meta charset="UTF-8">
    <title>疡医大全 - 第 16 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 16 页/共 163 页</h1>
    <div class="content">　　又曰：肿胀水肿，有十种之分，腰痛足冷为肾水，总而论之，肾虚不能行水，脾虚不能制水。
　　又曰：诸髓者，皆属于脑。
　　又曰：黑如乌羽者生，黑如煤炭者死。
　　又曰：实则梦腰脊解软，虚则梦涉水恐惧。
　　又曰：声喑不出，寒厥不回，二便闭，不能泄，不能禁者，肾脏气绝，不治证。
　　又曰：耳聋绝无闻，骨痛之极者，肾之经病危证。
　　补：地黄、山萸肉、芡实、山药、枸杞、桑螵蛸、牡蛎、杜仲、牛膝、龙骨、锁阳、虎骨、龟版。
　　泻：知母、黄柏。
　　温：附子、鹿茸、破故纸、肉桂、沉香、腽肭脐。
　　凉：知母、黄柏、牡丹皮、地骨皮。
　　引经报使：独活、肉桂。
　　
　　
　　卷四　内景图说（下）膀胱
　　经曰：膀胱者，州都之官，津液藏焉，气化则能出矣。
　　又曰：膀者言其横于前阴之旁，以通水也。胱者，言其质之薄而明也。合而言之，以其由虚而实，旁通水道，通身虚松，可以蓄水，渐渍而渗入胞中，胞满而溺出也。
　　　r膀胱图　p04-a41a20.bmp　r又曰：膀胱当十九椎居肾之下，大肠之前，有下口，无上口，当脐上一寸水分穴处为小肠下口，乃膀胱上际，水液由此别回肠，随气泌渗而入，其出其入，皆由气化，入气不化，则水归大肠而为泄泻，出气不化，则闭塞下窍而为癃肿。后世诸书，有言其有上口无下口，有言上下俱有口者，皆非。
　　《难经》曰：膀胱重九两二铢，纵广九寸，盛溺九升九合，口广二寸半。
　　又曰：足太阳经膀胱。
　　又曰：是经多血少气。
　　又曰：申时气血注于膀胱。
　　《灵枢》曰：膀胱在小腹之内。
　　又曰：鼻孔在外，膀胱漏泄。
　　《难经》曰：膀胱以虚受水，为津液之腑，有上口而无下口，得气海之气，施化则溲便注泻，气海之气不足，则秘涩不通。
　　经曰：水液自小肠泌别汁，渗入膀胱之中，胞气化之而为尿，以泄出也。
　　东垣曰：膀胱虽为津液之腑，至于受盛津液，则又有胞，而居膀胱之中。
　　《类纂》曰：膀胱者，胞之室也。
　　经曰：水泉不止者，膀胱不藏也。得守者生，失守者死。
　　《甲乙经》曰：膀者，横也。胱者，广也。言其体横广而短也。
　　经曰：膀胱胀者，小腹满而气癃。
　　又曰：厥气客于膀胱，则梦游行。
　　又曰：膀胱有热则淋闭，膀胱不约为遗溺。（溺，音尿，谓睡中遗尿也。）又曰：膀胱，津液之府，水注由之，然足三焦脉实，约下焦而不通，足三焦脉虚，不约下焦则遗溺也。膀胱，又名足三焦也。
　　又曰：是动病则冲头痛，目似脱，项似拔，脊病腰似折，髀不可以曲， 如结， 如裂，是为踝厥，是主筋。
　　又曰：所生病者，痔，疟，狂，颠疾，头囟顶痛，目黄泪出鼽衄，项背、腰尻、 、脚背痛，小指不用。
　　盛者人迎大再倍于寸口，虚者人迎反小于寸口也。
　　足太阳膀胱引经药歌：申膀泽（泻）滑（石）茵陈（肉）桂，猪（苓白）茯（苓）羌（活）麻（黄黄）柏蔓（荆子）亲，行下大黄并（白）术泽， （本）羌防己檗同因。
　　膀胱实热，小便赤涩。虚寒，小便数，或漏精，精冷浓稠如米泔。
　　《灵枢》曰：肾应骨，密理浓皮者，三焦膀胱浓，粗理薄皮者，三焦膀胱薄，疏腠理者，三焦膀胱缓，皮急而无毫毛者，三焦膀胱急，毫毛美而粗者，三焦膀胱直，稀毫毛者，三焦膀胱结也。
　　又曰：膀胱病者，小腹偏肿而痛，以手按之，即欲小便而不得，肩上热，若脉陷及足小指外廉，胫、踝后皆热。
　　《入门》曰：膀胱病者热结下焦，小腹苦满，胞转小便不利，令人发狂。冷则湿痰上溢而为多唾，小便淋漓或遗尿。
　　又曰：膀胱虚则小便不禁，宜既济丸，加减八味丸，倍山萸，加乌药、益智、故纸。实则小便不通，宜益元散、葵子汤、（葵子、赤茯苓、枳实、木通、黄芩、甘草、猪苓、车前子、瞿麦、滑石、姜引。《济生》）五苓散，膀胱主药也。
　　《内经》曰：膀胱不利为癃，不约为遗尿。
　　又曰：遗尿狂言，目反直视，为膀胱绝也。
　　又曰：膀胱之脉为足太阳，其终也，戴眼反折螈 ，其色白，绝汗乃出，绝汗出则死矣。
　　经曰：太阳司天，寒淫所胜，则病心澹澹大动，是寒伤心也。
　　又曰：肿胀水肿有十种之分，腹急肢瘦，为膀胱水。
　　补：橘核、龙骨、益智仁、续断、菖蒲。
　　泻：芒硝、泽泻、滑石、车前子。
　　温：茴香、乌药。
　　凉：生地、甘草梢、黄柏。
　　引经报使： 本、羌活上行，黄柏下行。
　　
　　
　　卷四　内景图说（下）心包络
　　经曰：包络者，护卫心主，不使浊气干之，正犹君主有宫城也。
　　又曰：心包络一经，《难经》言其无形。
　　　r心包络图　p04-a41a21.bmp　r滑伯仁曰：心包络，一名手心主，以脏象校之，在心下横膜之上，竖膜之下，其与横膜相粘而黄脂裹者，心也。脂KT 之外，有细筋膜如丝，与心肺相连者，心包也。此说为是，言无形者非。
　　又按《灵兰秘典论》十二官，独少心包一官，而多“膻中者，臣使之官，喜乐出焉”一段，今考心包藏居膈上，经始胸中，正值膻中之所，位居相火，代君行事，实臣使也。此一官，即心包无疑矣。
　　又曰：手厥阴经心包络。
　　又曰：是经多血少气。
　　又曰：戌时血注于心包络。
　　补：地黄。
　　泻：枳壳、乌药。
　　温：肉桂。
　　凉：栀子。
　　引经报使：柴胡、青皮、川芎。
　　《灵枢》曰：十二原，以心包经大陵穴为心之原，明真心不受邪，故知手心主代君火也。
　　又曰：是动病则手心热，臂肘挛急，腋肿甚则胸胁支满，心中澹澹大动，面赤喜笑不休，目黄，是主心包。
　　手厥阴心包络引药歌：戌包败酱柴胡（白）术，（牡）丹皮熟地与沙参，更有下行经络药，青（皮）柴（胡）熟地可相亲。
　　
　　
　　卷四　内景图说（下）三焦
　　经曰：三焦者，决渎之官，水道出焉。
　　《中藏经》曰：三焦者，人之三元之气也，主升降出入，总领五脏六腑，营卫经络，内外左右上下之气。
　　三焦通，则内外左右上下皆通，其于周身灌体，和内调外，营左养右，导上宣下，号曰中清之府，莫大于此也。形色最赤，总护诸阳，非无状空有名者也。
　　经曰：手少阳经三焦。
　　又曰：是经少血多气。
　　又曰：亥时气血注于三焦。
　　《灵枢》曰：上焦如雾，中焦如沤，下焦如渎。
　　《入门》曰：上焦主出阳气，温于皮肤分肉之间，若雾露之溉焉，故曰上焦如雾。中焦主变化水谷之味，其精微上注于肺，化而为血，行于经隧，以荣五脏周身，故曰中焦如沤。下焦主通利溲便，以时传下，出而不纳，开通秘塞，故曰下焦如渎。
　　又曰：心肺若无上焦，何以宗主营卫，脾胃若无中焦，何以腐熟水谷，肝肾若无下焦，何以疏决津液，无形而有用，主持诸气。三焦者，水谷之道路，气之所终始也。
　　　r三焦图　p04-a41a22.bmp　r《正传》曰：三焦，指腔子而言，包含乎肠胃之总司也。胸中肓膜之上曰上焦，肓膜之下，脐之上曰中焦，脐之下曰下焦，总名曰三焦。
　　东垣曰：上中下三焦，通为一气，卫于身也。三焦，非正腑也，无形而有用。
　　《入门》曰：三焦为丙火之腑，故其发也，为无根之相火。
　　经曰：下焦溢为水。
　　经曰：手少阳三焦经，与手厥阴为表里。三焦者，水谷之道路，气之所终始也，上焦者，在心下，下膈，主内而不出；其治在膻中，直两乳陷者是。中焦者，在胃中脘，当脐上四寸，不上不下，主腐熟水谷；其治在脐旁。下焦者，在脐下当膀胱际也，主分别清浊，出而不内，以传道也；其治在脐下一寸焦原也。三焦者，三原之气也。（内，音纳。上焦主出阳气，温于皮肤分肉之间，若雾露之溉焉。中焦主变化水谷之味，为血以荣五脏六腑。下焦主通利，溲以时传下，故日出而不内。溲，音搜。）《九墟》云：中焦亦并于胃中，出上焦之后，此肾受气，以别糟粕，蒸津液，化其精微上注于肺脉，乃化而为血，以奉生身，故得独行于经隧，命曰荣气。故言中焦如沤也。仲景曰：下焦不和，清便重下，大便数难，脐腹筑痛，故曰：三焦者，寄于胸中。
　　《脉诀》云：三焦无状，空有名。愚谓三焦者，三原之气也，实非无形，但不专主一脏耳。既为原气别使，又为传化之腑，由十二经始于中焦，常与卫气俱行，故扁鹊指为水谷之道路，气之所终始也。上焦出于胃上口，并咽以上贯膈布胸，走腋而至太阴之分；中焦亦并胃中，出上焦之后；下焦别回肠，注于膀胱，而渗入焉。手厥阴心包，乃其合也。布络三焦，而三焦之经则又散络心包，苟无其形，将何所凭，而包络从何所附以传化焉。
　　《三元参赞》云：其体有一脂膜如掌状，与膀胱相对，有白脉自其中出，夹脊而上贯脑，窃谓如雾如沤，喻其明之薄处，如渎云者，则又指夫渗入膀胱处也。一名外府，一名虚脏，信然。 范曰：此三焦有名无形，正脏腑有余不尽之义，苟止心肝脾肺肾，而无三焦所寄之腑，是人身与天地为二矣。
　　又曰：脏腑俱五者，谓手心主非脏，三焦非腑也，以脏腑俱六者，合手心主与三焦也。
　　《难经》曰：脏惟有五，腑独有六者，何也？所谓腑有六者，谓三焦也。有原气之别焉，主持诸气，有名而无形，其经属手少阳，此外腑也，故言腑有六。
　　又云：十二经，五脏六腑十一耳，其一经者，何等经也。然一经者，手少阴与心主别脉也，心主与三焦为表里，俱有名而无形，故言经有十二也。缘不专主一脏，故言有名无形。
　　《正理论》云：三焦者，有名无形，上合于手心主，下合于右肾，遂有命门三焦表里之说。殊不知包络相火，附名右肾。夫人之脏腑，一阴一阳，自有定偶，岂得一经而两配之理，所谓上合于心主，正言其为表里，下合右肾者，正言其与包络相火相合，又以三焦为原气之别使也，知此则知命门与肾，通三焦无两配矣。
　　《脉诀》曰：右尺脉浮，则风邪客于下焦，大便热秘，浮而虚，元气不足。沉则水病，腰脚痛；沉细下痢脐寒痛逼。迟则寒泻，小腹冷，腰脚重。数则小便赤，大便秘。浮数表热，沉数里热。滑则相火炎盛，梦泄阴虚。妇人和滑，则为有孕。涩则大便涩，津液衰，其余诊法与肾脉同。
　　又曰：是动病则耳聋浑浑 ，嗌肿喉痹。是主气。
　　手少阳三焦引经药歌：亥焦地骨（皮川）芎（黄） （白）术，附子青（皮）柴（胡）熟地逢，白虎细辛皆在内，青柴下走共川芎。
　　又曰：一切治法仿心经用。
　　海藏曰：上焦如雾，雾不散则为喘满，此出而不纳也。中焦如沤，沤不利则为留饮，留饮不散，久为中满，此上不能纳，下不能出也。下焦如渎，渎不利则为肿满，此上纳而下不出也。
　　《灵枢》曰：鼻柱中央起三焦，乃约。
　　又曰：三焦病者，腹气满，小腹尤坚，不得小便，窘急溢则水留即为胀。
　　又曰：小腹痛肿，不得小便，邪在三焦约也。
</div>
    <div class="pagination">
<a href="疡医大全_page15.html">上一页</a><span>...</span><a href="疡医大全_page11.html">11</a><a href="疡医大全_page12.html">12</a><a href="疡医大全_page13.html">13</a><a href="疡医大全_page14.html">14</a><a href="疡医大全_page15.html">15</a><span class="current-page">16</span><a href="疡医大全_page17.html">17</a><a href="疡医大全_page18.html">18</a><a href="疡医大全_page19.html">19</a><a href="疡医大全_page20.html">20</a><a href="疡医大全_page21.html">21</a><span>...</span><a href="疡医大全_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
