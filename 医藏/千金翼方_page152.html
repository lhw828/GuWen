<!DOCTYPE html>
<html>
<head>
    <meta charset="UTF-8">
    <title>千金翼方 - 第 152 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 152 页/共 233 页</h1>
    <div class="content">　　上九味， 咀。以水一斗煮取三升，分三服。

　　卷第十八·杂病上　胸中热第五

　　承气汤

　　主气结胸中，热在胃管，饮食呕逆方。

　　前胡 栀子（炙） 桂心 寒水石 大黄 知母 甘草（炙，各一两） 硝石 石膏 栝蒌（各二两）

　　上一十味，捣筛为散。以水二升，煮药五方寸匕，取一升五合，分二服。

　　卷第十八·杂病上　胸中热第五

　　半夏汤

　　主逆气，心烦满，呕吐气方。

　　半夏（洗） 生姜（各一斤，切） 茯苓 桂心（各五两）

　　上四味， 咀。以水一升，煮取三升，分三服，日三服。若少气，加甘草二两，一名小茯苓汤。

　　疗热骨蒸羸瘦，烦闷短气，喘息，两鼻孔张，日西即发方。

　　龙胆 黄连 栝蒌（各一两） 栀子（二十枚） 青葙子 苦参 大黄 黄芩 芍药 芒硝（各半两）

　　上一十味，捣筛为末，炼蜜和丸，如梧子大。饮服十丸，日二，以知为度。

　　疗积年久患热风方地骨皮 葳蕤 丹参 黄 泽泻 麦门冬（各三两，去心） 清蜜 姜汁（各一合） 生地黄汁（二升）

　　上九味， 咀。以水六升，煮药减一升，纳蜜、姜汁煮两沸，一服三合，日再大验。

　　又方：羚羊角（五两，屑） 生葛 栀子（各六两） 豉（一升，绵裹） 黄芩 干姜 芍药（各三两） 鼠尾草（二两）

　　上八味， 咀。以水七升，煮取二升半，分三服。

　　又方：枳实（三两，炙） 黄连（二两） 黄芩 芒硝（各三两）

　　上四味，捣筛为末，炼蜜和丸，如梧子，饮服三十丸，日三，稍加至四十丸。

　　生地黄煎主热方生地黄汁（四升） 生地骨皮 生天门冬（去心） 生麦门冬汁 白蜜（各一升） 竹叶（切）

　　四两）

　　上一十二味， 咀。以水一斗二升，先煮药取三升，去滓，纳地黄、麦门冬汁，微火煎五沸，次纳蜜、姜汁煎取六升下之，服四合，日二夜一，稍加至五六合。

　　治膈上热方：茯苓 麦门冬（去心） 甘草（各一斤，炙） 生地黄（六十斤，切）

　　上四味，捣三味为散，纳地黄，合捣曝干，捣筛为散，酒服方寸匕，日三，候食了服之。久服补益明目。

　　治腹中虚热，舌本强直，颈两边痛，舌上有疮，不得咽食方。

　　柴胡 升麻 栀子仁 芍药 通草（各四两） 黄芩 大青 杏仁（各三两） 生姜（切）

　　石膏（各八两，碎）

　　上一十味， 咀。以水一斗二升，煮取六升，分六服。

　　头痛身热及热风方竹沥 升麻（各三升） 防风 生姜（切） 杏仁（去皮尖、双仁，各三两） 芍药 柴胡（各四两） 石膏（碎） 生葛（各八两）

　　上九味， 咀。以水一斗，煮取四升，分四服，日三夜一，以瘥为度。

　　治膈上热方苦参（十两） 玄参（三两） 麦门冬（去心） 车前子（各三两）

　　上四味，捣筛为末，炼蜜和丸如梧子。以饮服十五丸，日二，食后服。

　　卷第十八·杂病上

　　压热第六

　　方一十三首 论一首

　　卷第十八·杂病上　压热第六

　　金石凌

　　主服金石热发，医所不制，服之立愈方。

　　上朴硝（一斤） 上芒硝（一斤） 石膏（四两） 凝水石（二两）

　　上四味，熟沸水五升渍朴硝、芒硝令消，澄一宿，旦取澄硝，安铜器中粗捣，寒水石、石膏纳其中，仍纳金五两，微火煎之，频以箸头柱看，着箸成凌。云泻置铜器中，留着水盆中，凝一宿，皆成凌，停三日以上，皆干也，若热病及石发，皆以蜜水和服半鸡子大。

　　卷第十八·杂病上　压热第六

　　七水凌

　　主大热及金石发动，金石凌不制者，服之。方：朴硝五斤 芒硝（三斤，如雪者佳） 滑石（一斤半） 玉泉石（一斤） 石膏（一斤）

　　卤碱（五斤，如凌者） 凝水石（一斤，如雪者）

　　上七味，各别捣粗筛。

　　冻凌水（五升） 霜水（一升） 雪水（一升） 露水（五升半） 寒泉水（五升） 雨水（一升）

　　东流水（五升半）

　　上七味，澄令清，铜器中纳上件七味，散极，微火煎取七升，一宿澄清纳瓷坩中净处贮之，以重帛系口，一百二十日，皆如冻凌状，成如白石英，有八棱，成就或大如箸，有长一尺者，名曰七水凌。，有人服金石发热者，以井花水和五分匕服之，一服极热，即定，伤寒发热服一刀圭，小儿发热与麻子许，不可多用，神验，买药不得争价，皆上好者，合药以腊月腊日为上，合时以清净处，先斋七日，不履秽污丧孝产妇之家，及不得令鸡犬、六畜、生妇、六根不完具及多口绕言人见之，不信敬人勿与服之，服药得热退之后七日，乃慎酒、肉、五辛等物，勿复喜恶口刑罚，仍七日斋戒持心清净。

　　卷第十八·杂病上　压热第六

</div>
    <div class="pagination">
<a href="千金翼方_page151.html">上一页</a><span>...</span><a href="千金翼方_page147.html">147</a><a href="千金翼方_page148.html">148</a><a href="千金翼方_page149.html">149</a><a href="千金翼方_page150.html">150</a><a href="千金翼方_page151.html">151</a><span class="current-page">152</span><a href="千金翼方_page153.html">153</a><a href="千金翼方_page154.html">154</a><a href="千金翼方_page155.html">155</a><a href="千金翼方_page156.html">156</a><a href="千金翼方_page157.html">157</a><span>...</span><a href="千金翼方_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
