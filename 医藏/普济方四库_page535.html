<!DOCTYPE html>
<html>
<head>
    <meta charset="UTF-8">
    <title>普济方四库 - 第 535 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 535 页/共 1812 页</h1>
    <div class="content">　　黄连马通汤　治天行时毒病或下不止咽喉痛病源隂阳隔絶邪客于足少隂之络毒气上熏攻于咽喉疼痛生疮
　　小豆【一升】　黄连【去毛】　吴茱萸【各一两】
　　马通汁【三升】
　　右以马通汁合煮取一升尽服不差再服有效忌猪肉冷水
　　青木香汤　治春夏忽咽喉痛而肿兼下痢
　　青木香　白头翁【各二两】　黄连【一两去毛】
　　右切以水五升煮取一升半分温三服小儿若病此服一合忌猪肉冷水
　　时毒药【出御药丸方】　治时疾生热肐在咽喉间増寒壮热头痛面目赤肿其状若疟防相传染无可救者并宜服之
　　大黄【生用】　寒水石【生用】　当归【各等分】
　　右为细末每服二三钱至五钱无根水调下食后服临时覻虚实加减服之
　　石膏蜜煎　治天行热病口苦下气除热喉中鸣
　　石膏【半斤】　蜜【一升】
　　右以水三升煮石膏取二升内蜜复煎取一升去滓含如枣核许
　　通气散　治时气头面赤肿或咽喉闭塞不通用之取喷七八遍泄出其毒则差若看病人用此药必不传染
　　胡【一两半】　防芦【半两】　踯躅花【二钱半】
　　猪牙皂荚　川芎【各一两】
　　右为细末用纸撚子蘸一米许絍于鼻中取为效
　　时气呕逆论
　　夫时气胃家有热谷气入胃与热相并气逆则呕逆也或吐下后饮水过多遇胃气虚冷亦为呕逆也
　　方
　　前胡散【出圣惠方】　治时气恶寒壮热食则呕逆
　　前胡【去芦头】　麦门冬【去心】　生干地黄
　　葛根【剉各一两】　陈橘皮【汤浸去白瓤焙】　甘草【炙防赤剉各半两】
　　右为散每服三钱以水一中盏入生姜半分煎至五分去滓不计时候温服
　　人参散【出圣惠方】　治时气大下后胃气虚冷呕逆不止人参【去芦头】　麦门冬【去心】　草荳防【各一两】
　　陈橘皮【汤浸去白瓤焙】　黄芪【剉】　甘草【炙微赤剉各一两】
　　右为散每服三钱以水一中盏煎至五分去滓不计时候温服
　　麦冬散【出圣惠方】　治时气烦热呕逆不止
　　麦门冬【去心】　芦根【剉】　人参【去芦头】
　　葛根【剉各二两】　陈橘皮【一两汤浸去白瓤焙】
　　右为散每服五钱以水一大盏煎至五分去滓不计时候温服
　　半夏散【出圣惠方】　治时气腹脇虚胀心膈壅滞呕逆不能食
　　半夏【汤浸七遍去滑】　柴胡【去苖】　黄芪【剉】　赤芍药人参【去芦头】　桂心　陈橘皮【浸去瓤焙】大腹皮【剉各一两】
　　右为散每服五钱以水一大盏入生姜半分枣三枚煎至五分去滓不计时候温服
　　治时气心胷胀闷逆不下食
　　人参【去芦头】　前胡【去芦头】　甘草【炙微赤剉】
　　黄芩　赤茯苓　芦根【剉各一两】　枳实【麸炒防黄】
　　木通【剉各半两】
　　右为散每服五钱以水一大盏入生芦根半两煎至五分去滓不计时候温服
　　枇杷叶散　治时气头痛壮热食即呕逆
　　枇杷叶【拭去毛炙微黄】　人参【去芦头】　黄芩
　　陈橘皮【汤浸去白瓤焙】　栀子仁【各　两半】石膏【一两】
　　右为散每服五钱以水一大盏入生姜半分枣三枚煎至五分去滓不计时候温服
　　陈橘皮散　治时气壮热呕逆不下食
　　陈橘皮【汤浸去白瓤焙】　麦门冬【去心】　人参【去芦头】
　　甘草【炙微赤剉】　葛根【剉各一两】
　　右为散每服五钱以水一大盏入生姜半分枣三枚煎至五分去滓不计时候温服
　　前胡散　治时气呕逆头痛不能食
　　前胡【去芦头】　芦根　石膏【各一两】　犀角屑
　　葛根【剉】　人参【去芦头】　陈橘皮【汤浸去白瓤焙各三分】麦门冬【一两半去心焙】　甘草【一分炙微赤剉】
　　右为散每服五钱以水一大盏入竹叶二七片煎至五分去滓不计时候温服
　　芦根散　治时气心胷妨闷呕逆不下食
　　芦根【一握剉】　前胡【去芦头】　甘草【炙微赤剉各半两】
　　桔梗【一两去芦头】　枇杷叶【半两拭去毛炙微黄】
　　右为散每服五钱以水一大盏入竹叶二七片煎至五分去滓不计时候温服
　　犀角散　治时气十日以上时有呕逆欲得饮水此胃中伏热不散
　　犀角屑【三分】　麦门冬【一两半去心焙】　黄芩
　　川朴硝　芦根【剉各一两】　石膏【二两】
　　右为散每服三钱以水一中盏入竹青茹生姜半分煎至六分去滓不计时候温服
　　治时气呕逆不下食
　　生姜汁【半两】　蜜【一合】
　　右相和令匀不计时候温服
　　治时气呕逆欲死不下食兼主伤寒
　　半夏【半两汤浸洗七遍去滑外台秘要作五两】
　　生姜【一两外台秘要作八两切令薄细勿令温恶经水浸有好】
　　右剉碎以水一大盏煎至六分去滓分二服不计时候温服外台秘要方以水三升别煮各取一升半去滓二汁相和一处共煎取二升分三服服相去如人行十里久当令下食其哕不过俄顷此方得之明侍御来彖来彖与方郎中隣居后乃得之大良效忌羊肉饧
　　又方
　　以腊月头并毛皮烧灰令烟尽捣细为散每服以粥饮调下一钱不计时候顿服外台秘要服方寸匕则下食不瘥更服烧之勿令大耗无所忌用此频效
　　又方
　　以枇杷叶一两拭去毛炙微黄为末每服二钱以水一中盏煎至五分去滓不计时候温服
　　救急薤豉粥　治天行干呕若手足逆冷
　　薤白【切】　香防【各一升】　白米【四合】
　　右以水一升煮防一沸漉去滓薤及米煮为稀粥进两碗良
　　【无方名原本缺】
　　前胡　橘皮　甘草【炙各一两】　麦门冬【三两去心】
　　竹茹　生姜【各二两】　生地黄【四两切】
　　右切以水七升煮取二升三合绞去滓分温三服服如人行六七里进一服忌海藻菘菜芜荑热麫猪肉油腻
　　小青龙汤　治天行数日或十许日而表不解心下有水热毒相抟作呕时服有欬者増损
　　麻黄【去节】　芍药　甘草【炙各二两】
　　桂心　细辛【各一两】
　　右切以水六升煮取二升温服七合阮本汤方等分虽未尝用嫌其太温余増损其分两以疗十余人皆愈忌海藻菘菜生葱生菜等
　　橘皮汤　治天行壮热呕逆不下食
　　橘皮　茯苓【各三两】　生姜【四两】
　　右切以水五升煮取一升五合去滓分温五六服中间任食一日服尽忌大酢蒜麫
　　救急疗天行呕逆不下食入则出【出肘后方】
　　取羊肝如食法须淡食不过三两度即止
　　又方【出肘后方】
　　以鸡子一枚于沸汤中煮三两沸则出水津之外熟内热吞之神效
　　生芦根汤　治天行后气膈呕逆不下食
　　灯心【一分】　生麦门冬【十二分去心】
　　人参【四分】　生芦根【一大握切】
　　右以水一大升煎取八合去滓分温三服
　　茅根汤　治瘟病有热饮水暴冷呃者
　　茅根　葛根【各切半斤】
　　右以水四升煑取二升稍温饮之呃止则停
　　治瘟病热未除重被暴寒入胃热蕴结不散变呃者以单煮梓皮稍稍饮之佳温病积饮冷结胃中热入肾中变壮热大呃者服梓皮温呃得止者也夫肾中有热者病瘥后足心皮肤喜剥脱去头须秃落是其候也
　　治温病有热饮水暴冷枇杷饮子
　　枇杷叶【拭去毛】　茅根【各半斤】
　　右切以水四升煮取二升稍稍饮之
　　前胡汤治时行疫疠壮热恶寒食即吐逆
</div>
    <div class="pagination">
<a href="普济方四库_page534.html">上一页</a><span>...</span><a href="普济方四库_page530.html">530</a><a href="普济方四库_page531.html">531</a><a href="普济方四库_page532.html">532</a><a href="普济方四库_page533.html">533</a><a href="普济方四库_page534.html">534</a><span class="current-page">535</span><a href="普济方四库_page536.html">536</a><a href="普济方四库_page537.html">537</a><a href="普济方四库_page538.html">538</a><a href="普济方四库_page539.html">539</a><a href="普济方四库_page540.html">540</a><span>...</span><a href="普济方四库_page536.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
