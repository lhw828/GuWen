<!DOCTYPE html>
<html>
<head>
    <meta charset="UTF-8">
    <title>圣济总录 - 第 154 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 154 页/共 447 页</h1>
    <div class="content">　　治鼻衄不止。千针散方刺蓟 木贼（各一方） 白面（一钱）上三味，捣罗为散，每服一钱匕，研青蒿心七枚。新水调下，并二服治鼻衄日夜不止，头痛心烦，玉粉散方石膏（研） 牡蛎（烧研如粉各一两）上二味。研匀为散，每服二钱匕，新汲水调下，候血滴间断时，再以水调药如稀糊，滴鼻内。

　　治鼻衄不止，鸡苏散方鸡苏（三两） 防风（去叉一两）上二味。捣罗为散。每服二钱匕，温水调下，更以鸡苏叶，于新水内揉软，内鼻窍即止治鼻衄不止，二花散方酸石榴花（一分） 黄蜀葵花（一钱）上二味，捣罗为散，每服一钱匕，水一盏，煎至六分，不拘时候温服。

　　治鼻衄不止。欲死，车前散方车前子（末） 牛耳中垢（等分）上二味，和成梃子。塞鼻中，立止。

　　治鼻衄不止。柳枝散方寒食杨柳枝（门傍插者一两） 人参（一分）上二味，捣罗为散，每服一钱匕，新水调下，并二服。

　　治鼻衄不止，参莲散方人参（一钱） 莲子心（一分）上二味。捣罗为散，每服一钱匕，新水调下治衄血不止。心神烦乱，头旋欲倒。通神散方乱发（烧灰） 伏龙肝（等分）上二味，研为散，每服三钱匕，新汲水调下。

　　治鼻衄不止。栗灰散方生栗（宣州大者七枚）上逐一微乱破皮。连皮烧存性，碗盖候冷，入麝香少许同研，每服二钱匕，温水调下。

　　治鼻衄不止。黄药散方黄药子（一两）上一味。捣罗为散，每服二钱匕，煎阿胶汤调下，良久以新汲水，调生面一匙投之。

　　治鼻衄血不止。法纸散方上病患衄血时，以纸接血，候滴满纸，于灯上烧作灰，每一张作一服，新汲水调下，不得令病患知。

　　治鼻衄不止，灯心散方灯心（焙一两）上一味，捣罗为散，入丹砂一钱研，每服二钱匕，米饮调下。

　　治鼻衄不止。当归散方当归（切焙）上一味，捣罗为散，每服一钱匕，米饮调下，治血热冲肺，鼻衄不止，蜗牛散方蜗牛（爆干一分） 乌贼鱼骨（半钱）上二味捣研为散，含水一口， 一字入鼻内。

　　治鼻衄血不止。吹鼻散方茆花（十茎） 乱发（一小团）上二味。烧为末，研匀，每以少许吹鼻内。

　　治鼻衄不止。诸药不验，大蒜贴足方蒜（一枚去皮细研）上一味。摊作饼子，如钱大。浓一豆许。若左窍出血，贴于左脚心下。帛系定。右窍即贴右脚心。两窍俱出，即俱贴之，血止急以温水洗脚心，令去蒜气。

　　治衄血不止。鸡苏饮方鸡苏 白茯苓（去黑皮） 射干（各一两半） 白芷 桔梗 天门冬（去心焙） 当归（切焙） 大黄（锉炒） 甘草（炙各一两） 桂（去粗皮半两）上一十味、 咀，每服二钱匕，以水一盏，生姜三片，煎取六分，空腹去滓温服。

　　治鼻衄不止方五月收刺蓟，曝干为散，每服三钱匕，温酒调下。

　　治鼻衄不止方玄明粉上临卧以冷熟水，调下二钱匕瘥。

　　又方上取楮叶捣绞取汁一二升。旋旋饮之、即止。

　　治鼻衄不止方糯米（二合）上一味，捣罗为散，冷水调下三钱匕。

　　治鼻衄不止欲绝者方茆花上取花无即以根代，每服一大把细锉。水两碗，煎浓至一碗，分二服。

　　卷第七十　鼻衄门

　　大衄

　　论曰大衄者、口耳皆血出是也。盖血为荣而藏于肝，气为卫而主于肺，肺开窍于鼻。三者相为流通，若热气乘血而甚，则气血妄行与气冲激，错溢于上窍，故鼻衄不已，而口耳皆出血也。

　　治大衄不止。远志汤方远志（去心） 天门冬（去心焙） 麦门冬（去心焙） 阿胶（炙燥） 当归（切焙） 藕节（洗净） 甘草（炙） 大黄（锉炒） 芎 （各半两） 桂（去粗皮） 没药（研） 麻黄（去节） 桃核仁（汤浸去皮尖炒令黄色各一分上一十五味，粗捣筛，每服三钱匕，以水一盏，煎至七分，去滓空心温服。

　　治血妄行，九窍皆出，服药不住者，南天竺饮方南天竺草（生瞿麦者是拇指大一把锉） 山栀子（三十枚去皮） 生姜（一块如拇指大）大枣（去核五枚） 甘草（炙半两） 灯草（如小指一大把）上六味锉。水一大碗，煮至半碗，去滓通口服。

　　治大衄口耳皆血出不止。苦参汤方苦参（锉） 黄连（去须各一两） 大黄（炒一两） 栀子（去皮七枚）上四味，粗捣筛，每服三钱匕，水一盏，入生地黄汁一合，煎至七分，去滓温服。

　　治大衄口耳皆出血不止。阿胶汤方阿胶（炙燥一两） 蒲黄（半两）上二味，粗捣筛，每服二钱匕，水一中盏，入生地黄汁一合，煎至六分，温服，急以帛系乳，随衄左右系之。两鼻窍俱出，则尽系两乳，不计时候。

　　治鼻衄至一斗，并大衄。圣效方线（五两） 人中白（一团如鸡子黄大）上二味，烧为灰研细，每服二钱匕，温水调下，治大衄口耳鼻俱出血，牡蛎散方左顾牡蛎（烧赤一分） 石膏（碎研一两一分）上二味，捣罗为散，每服一钱匕，温酒调下，早晨日午晡时，各一服，亦可蜜丸。如梧桐子大，每服三十丸、酒下。

　　治大衄不止，莱菔酒方莱菔（不拘多少用）上一味，每细锉一合，用酒一盏，先煎百沸，次下莱菔，再煎一两沸，放温滤去滓顿服治大衄，玉浆散方白面（不拘多少）上一味，每服三钱匕，用冷水调下。

　　治九窍出血，刺蓟饮方刺蓟上一味，每用一握，绞取自然汁。以酒半盏相和，顿服之，如无青汁。只捣干者为末，冷水调下三钱匕。

　　治鼻中及耳，皆出血不止，黑神散方白刺 皮（烧灰存性半两） 人中白（半钱）上二味，细研为散，每用少许，吹鼻中。

　　治大衄。口鼻出血，血上心胸气急劳热，生地黄饮方生地黄（四两） 黄芩（去黑心） 赤芍药 竹茹（各三两） 蒲黄（三大合） 地骨皮（五两）上六味。除蒲黄外， 咀如麻豆，每服五钱匕，水一盏半，煎至八分，去滓温服，食后日二。

　　治大衄不止方龙骨上为末，用芦管吹入鼻中、立止。

　　卷第七十　鼻衄门

　　久衄

　　论曰肝脏血，肺主气，今气与血俱热，故气溢则血妄行而为鼻衄。衄久不瘥，则面色不荣，目昏眩冒。

　　治鼻久衄不止。桑根白皮丸方桑根白皮（炙锉） 山栀子（去皮壳） 黄芩（去黑心） 甘草（炙锉） 羌活（去芦头） 防风（去叉） 当归（切焙） 诃黎勒（煨去核） 胡黄连（各一分） 地骨皮 人参白茯苓（去皮） 柴胡（去芦头各半两）上一十三味，捣罗为末，炼蜜和丸，如梧桐子大，每服二十丸，空心食前温酒下。

　　治鼻衄久不止，诸药不效，榴花散方石榴花（曝干） 故帛灰（各半两） 人中白（一分）上三味，同细研，更入麝香一钱研匀，少少吹入鼻中，立止。

　　治鼻衄久不止，血余散方乱发（灰一钱） 人中白（半两） 麝香（半钱）上三味，同细研匀，每用吹一小豆许，入鼻中。

　　治鼻久衄不止。阿胶汤方阿胶（炙燥二两） 蒲黄（一两）上二味，粗捣筛，每服三钱匕，水一盏，入生地黄汁二合，同煎至七分，去滓温服。

　　治鼻久衄。铅丹散方铅丹（不拘多少）上一味，细研如粉，每服二钱匕，发时新汲水调下。

　　治鼻久衄积年，或夜卧血流，常数升，众疗不瘥，谷楮叶汁方谷楮叶（五七把）上一味，捣捩取汁，日饮一二盏，不过四五剂愈。

　　治鼻衄久不止，银分散方定州白瓷器上一味，捣研为细散，每 一剜耳许，入鼻中。

　　治鼻久衄，吹鼻白矾散方白矾（烧令汁尽半两）上一味，细研罗为散，以少许吹鼻中。

　　卷第七十　鼻衄门

　　衄

　　论曰内经谓胆移热于脑，则辛 鼻渊，传为衄 瞑目，夫血得热则涌溢，得寒则凝泣，胆受胃热，循脉而上，乃移于脑，盖阳络溢则血妄行，在鼻为衄，在汗孔为 ，二者不同，皆热厥血溢之过也，今之治衄 者，专于治血，不知血之行留，气为之本，犹海水潮汐，阴阳之气使然也，明夫经络逆顺，则血与气俱流通，而无妄行之患矣。

　　治衄血汗血，热盛所致，竹茹汤方生竹茹 生地黄（切焙） 黄芩（去黑心各二两） 浦黄 芍药 麦门冬（去心皮各一两）上六味，粗捣筛，每服五钱匕，水一盏半，煎至八分去滓，食后温服，日三。

　　治鼻衄汗血，黄柏饮方黄柏（去粗皮） 葛根（锉） 黄芩（去黑心各一两半） 鸡苏（一两） 凝水石（二两） 生竹茹（半两）上六味，粗捣筛，每服三钱匕，水一盏，入生地黄半分切。煎至七分去滓，食后临卧温服。

　　治衄血汗血。白芍药散方白芍药（二两半） 生地黄汁（三合） 生藕汁（一合） 姜汁（少许）上四味，捣白药为末，先煎三物汁令沸，每以半盏，入熟水一合，白药末二钱匕，搅匀，食后温饮之。

　　治衄血汗血久不止。紫参散方紫参 黄芩（去黑心各一分） 郁金 甘草（炙各半分）上四味、捣罗为散，每服三钱匕，以生地黄汁一合，白蜜一匙，水一盏，同煎沸，微温调下、日三。

　　治血汗，鼻衄不止。定命散方丹砂 水银 麝香（各一分）上三味细研，分为二服，用新汲水调下。

</div>
    <div class="pagination">
<a href="圣济总录_page153.html">上一页</a><span>...</span><a href="圣济总录_page149.html">149</a><a href="圣济总录_page150.html">150</a><a href="圣济总录_page151.html">151</a><a href="圣济总录_page152.html">152</a><a href="圣济总录_page153.html">153</a><span class="current-page">154</span><a href="圣济总录_page155.html">155</a><a href="圣济总录_page156.html">156</a><a href="圣济总录_page157.html">157</a><a href="圣济总录_page158.html">158</a><a href="圣济总录_page159.html">159</a><span>...</span><a href="圣济总录_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
