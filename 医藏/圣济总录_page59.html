<!DOCTYPE html>
<html>
<head>
    <meta charset="UTF-8">
    <title>圣济总录 - 第 59 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 59 页/共 447 页</h1>
    <div class="content">　　治伤寒干呕，不下食。半夏汤方半夏（汤洗七遍切焙干） 芦根 淡竹茹 麦门冬（去心焙） 人参 白茯苓（去黑皮各一两）上六味，粗捣筛，每服五钱匕，水一盏半，生姜一分拍碎，同煎至一盏，去滓温服日再。

　　治伤寒后，胃间余热，干呕不止。半夏木通汤方半夏（半两汤洗七遍切焙干） 木通（锉一两） 芦根（锉一两半） 陈橘皮（去白焙半两） 柴胡（去苗一两） 麦门冬（去心焙半两） 枇杷叶（拭去毛半两姜汁炙）上七味，粗捣筛，每服五钱匕，水一盏半，入生姜一分拍碎，同煎至一盏，去滓食前温服。

　　治伤寒胃气虚冷，干呕不止。人参煮散方人参（一两） 芍药 白术（各三分） 陈橘皮（汤浸去白焙） 干姜（炮） 杏仁（汤浸去皮尖双仁麸炒） 甘草（炙锉） 枳壳（去瓤麸炒各半两） 高良姜（一分）上九味，捣为粗散，每服二钱匕，水一盏，入生姜五片，枣二枚劈破，煎至七分，去滓热服，并三服，以稀粥投之，汗出即瘥。

　　治伤寒风邪在胃，干呕不止，饮食不下。人参丸方人参 茯苓（去黑皮） 茯神（去木） 丁香 半夏（汤洗去滑焙） 白 豆（各等分）上六味，捣罗为细末，滴水为丸，如梧桐子大，每服二十丸，生姜汤下。

　　治伤寒邪热虽退，胃中不和，干呕不已，甚则吐逆。白术饮方白术 芦根 浓朴（去粗皮生姜汁炙各一两） 枇杷叶（去毛炙半两）上四味，粗捣筛，每服三钱匕，水一盏，入生姜五片，煎至七分，去滓温服。不拘时。

　　卷第二十五

　　伤寒呕哕

　　论曰伤寒呕哕者，病在足阳明胃之经也，足阳明之脉，厥而上行，即令人气逆。气逆故呕哕，仲景云，呕多虽有阳明证，慎不可下，盖为此也。又伤寒呕哕，有因热结胸中，邪气之高所致，有因吐下后，虚热在内，及饮水停积所致。证既不同，治亦随异，不可不察。

　　治伤寒后胃气逆冷，食已呕哕，即欲吐。半夏汤方半夏（一两汤洗七遍炒干） 白茯苓（去黑皮一两） 枳壳（去瓤麸炒） 人参（各半两） 白术（一两半上五味。粗捣筛，每服三钱匕，水一盏，生姜一分拍碎，煎至七分，去滓温服日二。

　　治伤寒呕哕不止。橘皮汤方陈橘皮（汤浸去白炒） 前胡（去芦头） 甘草（炙锉各一两） 白术（半两）上四味，粗捣筛，每服三钱匕，水一盏，生姜半分拍碎，煎至七分，去滓温服日二。

　　治伤寒后胸膈气满。呕哕不纳饮食。茯苓汤方白茯苓（去黑皮一两） 陈橘皮（汤浸去白炒） 枳实（去瓤麸炒各半两） 人参 白术五味子（各三分）上七味，粗捣筛，每服五钱匕，水一盏半，生姜半分拍碎，枣三枚劈破，煎至一盏，去滓温服。

　　治伤寒后服冷药过多，胃寒呕哕，不下饮食。人参汤方人参 白术 白茯苓（去黑皮） 附子（炮裂去皮脐） 陈橘皮（汤浸去白炒各一两） 桂（去粗皮） 干姜（炮各半两） 丁香（一分）上八味，粗捣筛，每服五钱匕，水一盏半，生姜半分拍碎，粳米半匙，煎至一盏，去滓温服，不拘时。

　　治伤寒呕哕不止，饮食不下。藿香汤方藿香叶（一两） 丁香 白豆蔻（去皮各一分） 高良姜（炒） 陈橘皮（汤浸去白焙各半两）上五味，粗捣筛，每服三钱匕，水一盏，煎至七分去滓，食前热呷服。

　　治伤寒脾胃虚冷，呕哕不思饮食。浓朴汤方浓朴（去粗皮生姜汁炙） 人参（各一两） 枇杷叶（炙拭去毛） 肉豆蔻（去壳各半两） 白茯苓（去黑皮一两半）上五味，粗捣筛。每服三钱匕，水一盏，生姜三片，煎至七分，去滓温服，空心食前。

　　治伤寒呕哕不止，胸满烦躁。藿香人参汤方藿香叶（三分） 人参（一两） 陈橘皮（汤浸去白焙） 甘草（炙锉各半两）上四味，粗捣筛，每服三钱匕，水一盏，入生姜三片，同煎至六分，去滓温服，不拘时。

　　治伤寒四五日，呕哕有痰，胸膈不利。人参丸方人参 浓朴（去粗皮生姜汁炙） 白茯苓（去黑皮各一两） 半夏（汤洗七遍二两）上四味，捣罗为末，用姜汁作面糊，丸如梧桐子大，每服三十丸，生姜汤下。

　　治伤寒，时多呕哕不止。定气散方高良姜（半两） 草豆蔻（去皮一枚） 甘草（炙） 木香（炮各一分）上四味，用酒浸纸裹，煨令香熟，焙干捣罗为散，每服二钱匕，醋汤调下。

　　治伤寒哕逆呕吐，虚气妄行。通正散方丁香 干柿蒂（各一两） 莲子肉（五十枚去心）上三味，捣罗为细散，每服二钱匕，温酒调下，饭饮亦得。

　　治伤寒呕哕不止，或吐酸水。丁香汤方丁香（三分） 浓朴（去粗皮生姜汁炙） 干姜（炮各一两） 高良姜（一分）上四味，粗捣筛，每服三钱匕，水一盏，煎至五分，去滓热服，不拘时，兼治一切冷气吐逆。

　　治伤寒呕哕不止。柿蒂汤方干柿蒂（七枚） 白梅（三枚）上二味，粗捣筛，只作一服，用水一盏，煎至半盏，去滓温服，不拘时。

　　治伤寒呕哕，日夜不止。荜澄茄汤方荜澄茄 高良姜（各三分）上二味，粗捣筛，每服三钱匕，水一盏，煎十余沸，入醋少许，搅匀去滓，热服不拘时。

　　治伤寒瘥后，呕哕不止者，有余热在胃脘也。竹叶加生姜汤方淡竹叶（半把） 石膏（碎四两） 半夏（汤洗七遍三分） 麦门冬（去心焙二两） 甘草（炙锉） 人参（各半两）上六味，粗捣筛，每服五钱匕，水一盏半，入粳米半匙，生姜一分切，煎至八分，去滓温服。

　　治伤寒少阴证呕哕者。四逆汤加生姜方甘草（炙锉一两） 干姜（炮三分） 附子（炮裂去皮脐半枚） 生姜（切焙一两半）上四味，粗捣筛，每服五钱匕，水一盏半，煎至八分，去滓温服。

　　治伤寒脾胃不和，呕逆寒热，和气。五积散方苍术（二十两） 桔梗（锉炒十两） 陈橘皮（汤浸去白焙六两） 白芷 甘草（炙锉各三两） 当归（切焙二两） 芎 （一两半） 芍药 白茯苓（去黑皮） 半夏（汤洗七遍各一两） 麻黄（去根节春夏二两秋冬三两） 干姜（炮春夏一两半秋冬二两） 枳壳（麸炒去瓤四两以下三物别捣） 桂（去粗皮春夏三两秋冬四两） 浓朴（去粗皮生姜汁炙二两）上一十五味，将前十二味，粗捣筛，分作六分，大锅内微火炒令香熟即止，不可过焦。

　　取出净板床上候冷，入后三物和之，和气、每服三钱匕，水一盏，入姜枣，煎至六分，去滓温服，伤寒、手足逆冷，虚汗不止，脉沉细、面青、呕逆。加顺元散一钱匕，同煎热服，产妇、经三两日不生，或胎死腹中，或气乏委顿，产道干涩，加顺元散，水七分，酒三分、同煎，相继两服，气血和顺即产，胎死者、不过三服当下。其顺元散多少，量产母虚实，伤寒、发治伤寒呕哕心腹冷疼，痰逆不消。高良姜汤方高良姜 甘草炙（锉各半两） 桂（去粗皮） 半夏（汤洗七遍炒黄各一两）上四味，粗捣筛，每服三钱匕，水一盏，入生姜三片，同煎至五分，去滓食前温服，兼治一切冷气，心腹疼痛。

　　卷第二十五

　　伤寒心悸

　　论曰伤寒心下悸者，谓悸动不定也。伤寒饮水过多，水停心下，肾气乘心，则心气虚弱，故为之悸动也，此皆由发汗以后又下之，津液燥少，若内生虚热，热则饮水，水气停积，故必振寒而心下悸也。

　　治伤寒厥心下悸，宜先治水，当服茯苓甘草汤，却治其厥，不尔水渍入胃，必作利也。

　　茯苓甘草汤方赤茯苓（去黑皮） 桂（去粗皮各二两） 甘草（炙锉一两）上三味，粗捣筛，每服五钱匕，水一盏半，入生姜一枣大拍碎，煎取七分，去滓温服。

　　治伤寒发汗不解，发热心忪惊悸，头眩目 。真武汤方赤茯苓（去黑皮一两） 芍药（一两） 附子（炮裂去皮脐半两） 白术（一两） 甘草（炙半两）上五味，锉如麻豆大，每服五钱匕，用水一盏半。入生姜半分切，同煎至七分，去滓温服。

　　治伤寒发汗过多，其人叉手自冒沁，心下悸欲得按者。桂枝甘草汤方桂枝（去粗皮四两） 甘草（炙三两）上二味，锉如麻豆大，每服五钱匕，水一盏半，煎取七分，去滓温服。

　　治伤寒脉结心悸动。炙甘草汤方甘草（炙一两） 人参（半两） 桂（去粗皮三分） 麦门冬（去心焙一两） 麻仁（一合） 生地黄（四两）上六味， 咀如麻豆大，每服五钱匕，水一盏半，酒半盏，入生姜半分切，大枣二枚劈破，治伤寒水在心下，心悸动，欲得人按。桂枝汤方桂（去粗皮二两） 赤茯苓（去黑皮一两半） 白术（一两） 甘草（炙锉三分） 陈橘皮（汤浸去白焙半两）上五味，粗捣筛，每服五钱匕，水一盏半，煎取七分，去滓温服，不拘时候。

　　治伤寒饮水过多，心下悸动不定。赤茯苓汤方赤茯苓（去黑皮二两） 陈橘皮（汤浸去白焙二两） 半夏（汤洗七遍切焙二两） 枳壳（麸炒去瓤半两） 人参（一两） 白术（三分）上六味，粗捣筛，每服五钱匕，水一盏半，入生姜半分拍碎，同煎取八分，去滓温服，不拘时候。

　　治伤寒呕哕，心下悸动，胸膈有滞水，往往头眩。茯苓半夏汤方赤茯苓（去黑皮二两） 半夏（汤洗七遍炒干三两） 陈橘皮（汤浸去白焙一两）上三味，粗捣筛，每服五钱匕，水一盏半，入生姜一分拍碎，同煎至七分，去滓温服，晚再服。

　　治伤寒吐后，心下逆满，忪悸不定，起即头眩。茯苓白术汤方赤茯苓（去黑皮一两） 白术（三分） 桂（去粗皮三分） 甘草（炙锉半两） 芎（一两）上五味，粗捣筛，每服三钱匕，水一盏，煎至六分，去滓温服。

　　治伤寒发汗后，引饮过多，心下悸动。茯苓桂枝汤方赤茯苓（去黑皮） 桂（去粗皮） 半夏（汤洗七遍炒干各一两） 甘草（炙锉半两）上四味，粗捣筛，每服三钱匕，水一盏，入生姜半分拍碎，同煎至七分，去滓温服。

　　治伤寒心下有饮，悸动不定。桂心汤方桂（去粗皮一两） 槟榔（锉） 半夏（汤洗七遍炒各半两）上三味， 咀，如麻豆大，每服四钱匕，水一盏半，入生姜五片，同煎至七分，去滓食前温服，如人行三五里再服。

　　卷第二十五

　　伤寒痞满

　　论曰伤寒病发于阴，而医误下之，邪气入里。胃中虚，客气上逆，心下满不痛，按之不坚，此为痞也。法宜泻心，唯表未解者，未可攻之，当先解表，然后攻痞，若表解而里未和，或泻心而痞不解，其人口燥烦渴，皆随证处治，其眩冒而经脉动惕者，久则成痿。若表里俱虚之人，有气痞阴阳气并竭。无阳则阴独，复加火针，因而致烦面青黄肤 者，难治。其脉微浮，而气上冲咽喉不能息者非痞，有寒在胸中故也，治属吐法。

　　治伤寒心下痞，但满不痛者。半夏泻心汤方半夏（汤洗七遍炒干一两） 黄芩（去黑心三分） 黄连（去须炒半两） 干姜（炮） 人参（各三分） 甘草（炙锉半两）上六味， 咀如麻豆大，每服五钱匕，水一盏半，入枣三枚劈破，同煎至八分，去滓食后温服。

　　治伤寒大下之复发汗，心下痞恶寒者，表未解也，不可攻痞。当先解表，表解乃攻痞，解表宜桂枝汤，方见可汗门。攻痞宜大黄黄连泻心汤方大黄（酒洗二两） 黄连（去须一两）上二味，锉细，每服三钱匕，以麻沸汤一盏渍之，须臾绞去滓温服。一方有黄芩一两治伤寒心下痞，而复恶寒汗出者。附子泻心汤方大黄（锉熬二两） 黄芩（去黑心） 黄连（去须各一两） 附子（一枚炮裂去皮脐锉煮取汁）上四味，除附子外，细锉，每服三钱匕，以麻沸汤一盏渍之，须臾绞取汁，入附子汁半合、温服。

　　治伤寒汗出解之后，胃中不和，心下痞硬，干噫食臭，胁下有水气，腹中雷鸣下利者。

　　泻心汤方人参 甘草（炙各三两） 干姜（炮） 黄连（去须各一两） 黄芩（去黑心二两） 半夏（汤洗七遍二两半）上六味，细锉，如麻豆大，每服四钱匕，水一盏半，入大枣二枚劈破，生姜半分切，同煎至七分，去滓温服。

　　治伤寒中风，医反下之，其人下利日数十行。谷不化，腹中雷鸣，心下痞硬而满，干呕心烦不得安，医见心下痞，谓病不尽，复下之，其痞益甚，此非结热，但以胃中虚。客气上逆，故使硬也。甘草泻心汤方甘草（炙四两） 黄芩（去黑心） 干姜（炮各三两） 半夏（汤洗七遍二两半） 黄连（去须一两）上五味，细锉，如麻豆大，每服四钱匕，水一盏半，入大枣二枚劈破，煎至七分，去滓温服日再。

　　治伤寒发热，若吐若下，解后心下痞硬，噫气不除者。旋复代赭汤方旋复花（三两） 代赭（ 醋淬一两） 人参 半夏（汤洗七遍各二两） 甘草（炙三两）上五味，细锉，每服四钱匕，水一盏半，入生姜半分切，大枣二枚劈破，同煎至七分，去滓温服日三。

　　治伤寒后，气结不散，胸中痞满，欲成结胸。大腹皮汤方大腹皮（并子锉） 前胡（去芦头），木通（锉） 赤茯苓（去黑皮各一两） 枳实（锉麸炒一两半） 半夏（汤洗七遍炒三分） 桂（去粗皮半两）上七味， 咀，如麻豆大，每服五钱匕，用水一盏半，入生姜一分拍碎，同煎至七分，去滓食后温服。

　　治伤寒胸中痞满，心腹气滞，不思饮食。苏橘汤方紫苏茎（锉一两） 陈橘皮（汤浸去白焙二两） 赤茯苓（去黑皮一两半） 大腹皮（锉）旋复花（各一两） 半夏（汤洗七遍焙半两）上六味， 咀如麻豆大，每服五钱匕，水一盏半，入生姜一分拍碎，枣三枚劈破，同煎至七分，去滓温服。

　　治伤寒胸中痞满，心腹冷痛。陈橘皮汤方陈橘皮（汤洗去白焙一两） 桂（去粗皮半两） 半夏（汤洗七遍炒干三分） 吴茱萸（汤洗焙炒一分）上四味， 咀，如麻豆大，每服五钱匕，水一盏半，入生姜一分拍碎，同煎至七分，去滓温服。

</div>
    <div class="pagination">
<a href="圣济总录_page58.html">上一页</a><span>...</span><a href="圣济总录_page54.html">54</a><a href="圣济总录_page55.html">55</a><a href="圣济总录_page56.html">56</a><a href="圣济总录_page57.html">57</a><a href="圣济总录_page58.html">58</a><span class="current-page">59</span><a href="圣济总录_page60.html">60</a><a href="圣济总录_page61.html">61</a><a href="圣济总录_page62.html">62</a><a href="圣济总录_page63.html">63</a><a href="圣济总录_page64.html">64</a><span>...</span><a href="圣济总录_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
