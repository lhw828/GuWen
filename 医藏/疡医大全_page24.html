<!DOCTYPE html>
<html>
<head>
    <meta charset="UTF-8">
    <title>疡医大全 - 第 24 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 24 页/共 163 页</h1>
    <div class="content">　　
　　
　　卷六论疮疡附子不可轻用
　　夫附子，味辛而甘，气温大热，有大毒。制法：以童便煮而浸之，再用文武火以烈其毒，且可助下行之力，入盐尤捷，此佐使之药，通行诸经，其性善走而不守，浮中沉无所不致，阳中之阳，故行而不止。用之得宜，有夺旗斩将之功，用之不宜，有杀身殒命之祸。每人参一钱为君，止可下附子一二分为使，再加甘草以解其毒，内外之证，遇严寒时候，疮口沉塌，四肢厥冷，寒湿疼痛，痿 拘挛，膝痛不能行步，腰脊风寒，伏阴伤寒，方可下附子，不审阴阳虚实，一概用之，使人服后，火郁中焦，气郁下焦，咆哮喘急，顷刻而毙。凡用附子者，岂可不细审之乎。
　　又曰：解附子毒，令多吸新水，连饮数碗，遂大呕泄，方解其毒，此又不可不知也。
　　
　　
　　卷六论疮疡当舍时从证
　　薛立斋曰：经云：诸痛痒疮疡，皆属心火。若肿赤烦躁，发热饮冷，便秘作渴，脉洪数实，是其常也，虽在严寒之时，必用大苦寒之剂，以泻热者。若脉细皮寒，泻利肠鸣，饮食不入，呕吐无时，手足逆冷，是变常也，虽在盛暑之时，必用辛温之剂，以助阳气。《内经》云：用寒远寒，用热远热，有假者反之，虽违其时，必从其证。
　　王肯堂曰：如肿赤烦躁，发热引冷，便秘作渴，脉洪数实，是为五实，虽在严寒之时，必用大苦寒之剂，泻其阳以救其阴。若脉细皮寒，泻利肠鸣，饮食不入，呕吐无时，手足逆冷，是为五虚，虽在盛暑之时，必用大辛热之剂，散其阴以回其阳。若执泥常法，则误矣。（《准绳》）张景岳曰：愚意罗先生以舍时从证之法，垂训后人，诚百世不磨之要道也。但时之迁变，本所难知，而证之幽显，尤不易识，何也？盖常人之所谓时者，春夏秋冬之时也，岁岁时常之主气也。谁不得而知之。而不知五六周环，则长夏有寒淫之令，三冬有炎暑之权，此则虽若舍时，而实以从时，昧者固能知此乎！又如察证之法，则凡脉细皮寒，泄泻厥冷之类，是皆已见之寒证也，又谁不得而知之。不知其来有源，有甚有渐，即诸证未见之前，而本来已具，此际便难错认，使必待焦头烂额，而后曲突徙薪，则已晚矣。此罗先生之所以明已，然则余更为虑未然，盖恐人之见之，迟而无及于事也。虽然余常见今人之于已然者尚不能见，而复欲其见未然，诚哉过矣！然余慨然之念，则不能不道其详，而深望于知音者。
　　
　　
　　卷六论疮疡用香散药
　　伍氏曰：气血闻香则行，闻臭则逆，大抵疮疡多因营气不从，逆于肉理，故郁聚为脓，得香散药则气流行，故当多服五香连翘汤、万金散、清心内固金粉散。凡疮本腥秽，又闻臭触，则愈甚者，若毒瓦斯入胃，则为咳逆，古人用此，可谓有理。且如饮食调令香美，则益脾土，养真元，保其无虞矣。
　　澄曰：脾喜馨香，药品香燥，固能行气散郁。若真阴不足，虚火上炎，素多痰火之人，又所当禁。
　　又曰：溃后疮疡生肌药中，务须少加冰麝，盖冰麝香窜，多用则走泄真气，反令疮口难敛。
　　又曰：溃后忌房内焚烧安息、沉香，烧则疮口燥痒。
　　又曰：溃后忌佩香囊、离宫锭等物，不独耗散真气，且恐引动相火遗泄。
　　
　　
　　卷六论疮疡泥用止痛药
　　薛立斋曰：夫疮疡之作，由六淫七情所伤而痛也。因气血凝滞所致，假如热毒在内，便秘而作痛者，内疏黄连汤导之。热毒炽盛， 肿而作痛者，黄连解毒散治之。
　　不应，仙方活命饮解之。瘀血凝滞而作痛者，乳香定痛散和之。作脓而痛者，托里消毒散排之。脓胀而痛者，针之。脓溃而痛者，补之。若因气虚而痛，四君加归、 。
　　血虚而痛，四物加参、 。肾虚而痛，六味地黄丸。口干作渴，小便频数者，加减八味丸，此皆止痛之法也。丹溪云：脓出而反痛，此为虚也，宜补之。秽气所触者，和解之，风寒所逼者，温散之，若泥用乳没，斯执方矣。
　　李东垣曰：夫疮疽之证候不同，寒热虚实皆能为痛，止痛之法，殊非一端，世人皆谓乳没珍宝之药可住疼痛，殊不知临病制宜，自有方法。盖热毒之痛者以寒凉之剂折其热，则痛自止也。寒邪之痛者，以温热之药，熨其寒，则痛自除矣。因风而有痛者，除其风，因湿而痛者导其湿，燥而痛者润之，塞而痛者通之，虚而痛者补之，实而痛者泻之，因脓郁而闭者开之，恶肉浸溃者引之，阴阳不和者调之，经络秘涩者利之。临机应变，方为上医，不可执方而无权也。（《十书》）
　　
　　卷六论疮疡轻投十宣散等剂
　　今人有疮疡，不审元气虚实，病之表里，病者多喜内消，而医者即用十宣散及败毒饮、流气饮之类。殊不知十宣散虽有参 ，然防风、白芷、浓朴、桔梗皆足以耗气，况不分经络时令，气血多少，而概用之乎？败毒散乃发表之药，果有表证，亦止宜一二服，多则元气反损，其毒愈盛，虽有人参，莫能补也。况非表证而用之乎？流气饮乃耗血之剂，果气结膈满，亦止宜二三服，多则血气愈伤，夫血气凝滞，多由营卫气弱，不能营运，岂可复用流气饮以益其虚，况诸经气血多寡不同，而流气饮通行十二经，则诸经皆为所损，反为败证，虽有 归，亦难倚仗，若服之过度，则气虚血耗，何以成脓，苟不察其由，而泛投克伐之剂，能无危乎！此三方者，其不可轻用亦明矣。
　　河间云：凡疮止于一经，或兼二经者，止当求责其经，不可干扰余经也。
　　
　　
　　卷六论疮疡未溃不宜概用败毒之药
　　夫疮疡之证，当察经之传受，病之表里，人之虚实，而攻补之。假如肿痛热渴，大便秘结者，邪在内也，疏通之。肿 作痛，寒热头痛者，邪在表也，发散之。
　　肿痛甚者，邪在经络也，和解之。微肿微痛，而不作脓者，气血虚也，补托之。漫肿不痛，或不作脓，或脓成不溃者，气血虚甚也，峻补之。色黯而微肿痛，或脓成不出，或腐肉不溃者，阳气虚寒也，温补之。若泥其未溃，而概用败毒，复损脾胃，不惟肿者不能成脓，而溃者亦难收敛，七恶之证蜂起，多致不救。丹溪云：肿疡内外皆壅，宜以托里表散为主。如欲用大黄，宁无孟浪之非，溃疡内外皆虚，宜以托里补接为主。如欲用香散，未免虚虚之失，治者审之。
　　
　　
　　卷六论煎药必得其法
　　凡煎药必须择亲信诚谨老实之人，洗净新药罐，用新汲甜水为上，慢火煎熬，纱绢滤渣，取清汁服之。不可近灯火之下吃药，过口之物，酸味过口，则药味甘甜，甜物过口，则药味转苦。又不宜服冷药，脾喜热，冷则不能营运。患在上，不厌频而少，少服则滋荣于上；患在下，不厌顿而多，多服则峻补于下。病在头面、颈项、臂膊者，先食而后药；病在胸膈、心下、肚腹、膀膝者，先药而后食；病在四肢者，阳中之阳，须服药于旦；病在骨髓，阴中之阴，须服药于夜。
　　
　　
　　卷六论杂忌须知
　　凡病时，忌怒，忌疑虑，忌身体不洁人来看，忌鱼、羊、鹅肉、烧酒、面食、生冷瓜果、腌腊等物，疮口敛百日后，不作渴者，方可入房。
　　凡一切痈疽疮肿毒证，将欲好之时，如往有丧人家吊孝，并拜望等项，其疮肿即复发，切忌，切忌。
　　凡痈疽大证，虽有姬外家，不得艳装相见，每见痈疽溃后，大肉已生，姬外家往来，虽无交接之事，而欲念一动，精已离宫，每致虚陷喘急而亡者数人。病者当惜生命，不可不为拒绝也。
　　
　　
　　卷六论医者宜避疮毒侵袭
　　凡视疮疡，秽气甚臭，闻之则恶心难忍，毒深者，最能染人。须先用绵纸塞鼻孔，食姜、蒜、烧酒、充饱之物，以敌秽气，切不可空心视之。吃蒜、酒后，不可口对疮上，恐秽气触疮上，令患者作痛。
　　
　　
　　卷六论藏揩脓水秽纸法
　　凡揩脓水垢纸，必须入一竹篮中，挂透风处，但腐肉瘀脓，皆人之气血所变者，日中晒之，则疮口痛，放在湿处，则脓水不干，待平愈之后，用干柴一束烧之。
　　
　　
　　卷七论初起肿疡
　　澄曰：初起肿疡者，乃痈疽恶毒，始发壅肿，七日之内，未成脓者，目曰肿疡，施治之早，仅可内消十之六七，纵不能全消，亦可移深居浅，转重就轻。但不可骤用寒凉敷药，冰凝肌肉，更勿轻投苦寒丸剂，凝滞气血，遏郁毒瓦斯，便难消散。若已八九朝，内脓已成，治无消法，若勉强消之，不独不能消散，反致气血受亏，根脚散漫，内脓不能外泄，脓汁清稀。所以消肿疡之法，贵乎早也。
　　
　　
　　卷七论内消法
　　王肯堂曰：痈疽之证，发无定处，欲令内消于初起红肿结聚之际，施行气活血、解毒消肿之药是也。当审浅深大小，经络处所，形脉虚实。如发于脑、背、腰、项、臀、 者，乃太阳经也，宜黄连、羌活。背连胁处，为近少阳，宜柴胡，并宜败毒散、仙方活命饮。形实脉实者，宜漏芦汤、内疏黄连汤、追毒丸疏利之。气虚者，参为主，血虚者，归芎为主，佐以消毒之药，随分野以引经药行至病所。六经分野，上有痈疽，其五经各随本经标本寒温，气血多少，以行补泻。惟少阳一经，虽曰气多血少，而气血皆不足也，治与气虚血虚同法。凡栝蒌、射干、穿山甲、金银花、夏枯草、蟾酥、连翘、地丁、鼠粘子、木鳖子之类，为内消之药。仙方活命饮、内消丸、柞木饮子、牛胶饮子、车辙散、返魂丹、消毒饮，为内消之方，众皆知之。殊不知补泻虚实，平治寒温，使气血各得其常，则可内消也。其外用紫葛汤淋洗，及用散涂膏贴者，亦使气血和平，而肿消热退也。
　　李东垣曰：夫痈疽丹肿之生，皆由阴阳不调，营卫凝涩，气血不流之所生也。古人有言曰：阳滞于阴则生疮，阴滞于阳则生疽。疮疽之生，有内有外，内生于脏腑胸腹之中，外生于肤肉筋骨之表，发无定处。夫郁滞之本，则因气血不流，蒸气不能外达，留滞而成内热，疮疽所生焉。若初觉气血郁滞，皮肉结聚，肿而不溃时，可疏涤风热，通利脏腑，一二行后，徐次用诸汤 渍，即得内消矣。不然，则治之稍慢，毒热不散，反攻其内，致令脓血之聚也。《内经》谓：治病必求于本。盖疮疽本乎中热之郁结不通也，其风邪寒气所聚也，治之宜温热之剂和血令内消也。辨之有法，须认风寒则肿硬色白，热毒则 肿色赤，以为异也。如有气已结聚，不可用内消之法，宜用排脓托毒之药，此皆先后之次也。
　　又曰：消者，灭也，灭其形证也。经曰：诸痛痒疮疡，皆属心火。火者，离卦也。离者，外阳而内阴，内阴壅滞，必然外攻，治当内消，使绝其源而清其内，不令外发，故云内消。乃初起微觉之时，即以汤液丸散，内服外敷，疏其源，绝其毒，实时消散，如形证已成，不用此法也。
　　程山龄曰：内消者，肿毒初起，即用药消散也。凡病痈疽、发背、对口、疔毒，其初起憎寒壮热，有似伤寒，而痛偏着一处，饮食如常者，蓄积有脓也。当初起时，脓尚未成，不过气血乖违，逆于肉理耳。外敷远志膏，或金黄如意散、铁箍散，或贴普救万全膏；内服银花甘草汤，或内消散，实时消散。若系疔疮，即宜刺破，或艾灸肿处，上搽蟾酥饼，贴以万全膏，内服菊花甘草汤，随即平伏。菊花连根带叶，皆治疔疮之圣药也。其中亦有挟风寒而发者，又宜先用荆防散，或芎芷香苏饮，冬月万灵丹以散之。随服银花、菊花等药，即可内消，务须及早下手，不可迟滞。（《十法》）
　　
　　卷七痈疽肿疡门主方
　　
　　内消散
　　（《正宗》）金银花 知母 穿山甲 半夏 大贝母 乳香（去油） 天花粉 白芨 皂角针（各一钱）酒水同煎，热服取汗。渣加秋芙蓉叶二两，捣敷患上，留顶透气。
　　
　　立消散
　　生地 龙胆草 柴胡 防风 荆芥穗 槐花 青木香（各等分） 升麻（上部加） 牛膝（下部加）酒水同煎，热服取汗，轻可立消，重者二剂。如已成将溃，禁服。
　　
　　银花甘草汤
　　（《十法》） 一切恶毒肺痈，初起立消，诚外科捷法。
　　鲜金银花（五两） 甘草节（一两）作一剂，入砂锅内，水二碗，煎一半，加无灰酒一大碗，略煎数沸，分作三服，一日夜服完，重者二剂。服至大小便利，则药力到矣。如下部加牛膝，外用生金银花捣烂，敷四围，中留一孔透气。沈内翰云：金银花干者，终不及鲜者力大而效速。
　　
　　四妙汤
　　（即神效托里散。《说约》）此疡科首用捷法，功效立奏，增减活法，医者临证酌用。
　　生黄 （五钱） 大当归 金银花（各一两） 甘草节（二钱）水煎，昼夜服尽，自可移深居浅，转重作轻。如已成，气血素亏，不能穿溃者，加白芷、皂针、山甲各二钱，一伏时自溃。
　　如已溃后，即宜删去皂针、山甲，如初起 痛，口渴加天花粉。此治痈疽、发背、肠痈之神方也。
　　澄自幼及今，数十年来，凡治一切痈疽，皆赖此方。遇大证金银花每加至六两、四两，黄 加至两许，当归加至二两，甘草节加至三钱。但见疮色不起，脓水清稀，即加肉桂转阴为阳，化毒成脓。如乳痈、乳吹，即加蒲公英一两立消，百发百中，万稳万当。
　　大毒恶疮，初起即消，已成自溃。
　　广陈皮（二钱五分） 白芷 当归尾 乳香（去油） 甘草节 没药（去油） 天花粉 防风川贝母（去心） 赤芍 穿山甲 皂针（各一钱） 连翘 肉桂（各八分）酒水同煎，热服取汗。忌犯铁器，孕妇忌服。
　　
　　槐花酒
　　（彭辛 用此方三十年，无不见效。）初起大毒 肿，服之内消。
　　槐花（四两。入砂锅内炒黄，乘热入酒二碗，煎十余沸）滤去渣，热服取汗。如未消再服取效。
　　
　　活血调气汤
　　 专主消毒散瘀。
　　荆芥 天花粉 防风 赤芍 陈皮（各一钱二分） 甘草节（八分） 川贝母（去心） 金银花白芷 当归尾（各二钱）水煎服。背上及冬月加羌活，内热及夏月加连翘、山栀，消肿加牛蒡子、穿山甲，痛甚加乳香、没药，小便涩加木通，泄泻加苍术。
　　消无名大毒。
　　陈琉璃砥（炙黄存性）研极细。轻者三钱，重者五钱，无灰酒冲服，取汗忌风。
　　
　　神援卫生汤
　　（《正宗》） 解毒消肿，清热活血止痛。
　　白芷 天花粉 连翘（各八分） 牛蒡子 荆芥 甘草节（各一钱） 乳香（去油） 没药（去油） 防风（各五分） 金银花（三钱） 当归尾 川贝母（各一钱五分）水煎服。若大便秘结热甚者加大黄酒炒，一二钱。
　　
　　芎芷香苏散
　　（《十法》） 凡毒初起多有挟风寒而发者，宜先用此药。
</div>
    <div class="pagination">
<a href="疡医大全_page23.html">上一页</a><span>...</span><a href="疡医大全_page19.html">19</a><a href="疡医大全_page20.html">20</a><a href="疡医大全_page21.html">21</a><a href="疡医大全_page22.html">22</a><a href="疡医大全_page23.html">23</a><span class="current-page">24</span><a href="疡医大全_page25.html">25</a><a href="疡医大全_page26.html">26</a><a href="疡医大全_page27.html">27</a><a href="疡医大全_page28.html">28</a><a href="疡医大全_page29.html">29</a><span>...</span><a href="疡医大全_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
