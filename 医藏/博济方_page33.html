<!DOCTYPE html>
<html>
<head>
    <meta charset="UTF-8">
    <title>博济方 - 第 33 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>博济方 - 第 33 页/共 34 页</h1>
    <div class="content">　　杏仁，性不冷亦不热，无一切忌触，亦不与诸药相妨，惟忌不淘白粳米甜水粥，邂逅吃者，有少不安，须臾即可，或客行在路，只恐不及，如法，若逢不淘白粳米甜水粥，但放令冷，任食多少无妨害，惟忌此粥，外并不妨。

　　杏仁性温平，有少苦味，久即甘美，服之三年，更不觉有苦气，惟觉甘美，性不下气，能去膈上热，肚腰□，服者当自知之。

　　取生杏仁，去皮尖双仁，服黄色者尤妙，于平旦时，空腹，未漱口时二七枚，口中退皮尖，熟嚼，令津液半口，可咽之，讫，如行一里。任吃诸食，如单觅延年者，任食肉及荤辛，如欲升腾者，即不得食一切肉及荤辛，任畜妻子，营养佣作也，肉者易败坏之物。所以不益于身，荤辛品味，仙家忌之，能断诸肉，即仙道易成，或服生杏仁一年，百病自除，二年，身轻，目明彻视千里，但得延命五十年，服经六年，骨内换尽，面若桃红，延年七纪。服经七年，行及奔马，换旧齿重生，服八年，玉女侍卫延得一百五十年，服经九年。时闻仙宫钟磬，延命五百年，服经十年，命与日月齐。如食五辛及血食，则不得闻也。经服二十年，身腾空虚而无所归，服经三十年，仙宫来迎，若断妻子、血味、五辛营养者，服之二十年，众仙来迎，白日升天，如断血味营养，只畜妻子者，四十年，一朝不觉自受众仙来迎，余性好射猎，血肉为本，今登六十游恒山顶上，得此方，便于山拾杏仁服之，经十年，自觉身轻目明，便踊跃无睡，服二十年，余已八十矣，本亦只营一百年，即拟自理，实不敢希望延年。忽有三十余人，从恒山顶上来，余欲避之不得，便卓然立，只迎去半里，便即礼拜，不敢正视。有童子先来相引，忽然莫识何处，须臾间知是仙宫，非人凡世，余故留此方，遗后明者勿轻之，勿与凡流之辈徒传必轻之以为口实也。

　　张先生服生杏仁慎忌损益法，契圣寺原师处得此法，原师于王屋山扬行真处得此本，每日旦朝空腹，取杏仁二七枚，去皮尖双仁者，面向东南，未漱口前，熟嚼，令口中津液有半口，便即咽却。如人行一里，当任意食之，恐减药力，杏仁取效，服三七日，四七日，即觉泄气过常时三倍，服三个月，脚热如火，腹中搜病不觉自愈。服经八个月，肺脏调和，搜病永断，有如婴儿之视。至十六个月，脏腑更新，胸膈通泰，上气永断，癖病消散，服经二十四个月，肝脏鲜明，肝上有瘕，皮不觉自脱落，眼目精明，眼病永除，目能远视，服经三十二个月，脾藏疏畅，胃脘开通，常自摇动，脾气永消，腹胃通快，服经四十个月，肾脏端正，去黑皮，气无壅滞，腰脐之间，结冷永尽，房屋少壮，服初满二年百害不伤，服经三年，百神覆护，三年谷气破散，脐中疼痛，忽然出生血一千片，忽惊怪，此是药来即就，止此是上上应延年之效，如三年内大肠中血不下者，亦是次上上之喜，应延年之象，如满四年无不下者，到五年内，其血更亦不来矣。如依前更来，是谷气浓重，药力未加，而药肠未来，当须加杏仁至四十七枚，乃可破得谷肠，必被药力冲破，亦同延年必仙之效耳，凡服杏仁，血下一日，不嫌饮食，二日平旦泻血，泻血之后，便闻饮食恶气，耳闻眼见，即生呕逆，如有能忍饥得七日者，是上仙如不能忍饥者。任食煮白粳米粥汁饮之，以时为之，是次仙，三日五日七日，并下血一升，皆闻食臭，八日平旦下血后，闻饮食美，任意食之，若食即须少，食之多，即令人满闷，七日别一度下血一升，到八日以上，平旦血三升二升半，八日九日十日十一日并同，至十二日以上，即两日三度下血，至十三日十四日十五日并同，至十六日别一度下血六升，或五升，十六十七十八十九日并同，至二十日以上，两日三度下血，三升四升，至二十一二十二二十三日并同，至二十六日二十七日并同，至二十八日以上，两日一度，下血四升或五升，至二十九日三十日并同，从此之后，从四日减一日，其血少于寻常三升二升，有似身轻。喻若上重檐，脱靴而行服之者当自知之矣。恰一百日，不觉血定，谷肠并被换遍，如世人只图瘥病，不要长生者，血下之后，三日，即须取桑椹或桑上青椹，杵作散，一如煎茶，服一两碗，其血即止。如无椹子末者，取蓝汁及刺蓟汁一碗，服即止其血，至时无度微肚疼，少时许，即是，可明也。

　　卷五丹药

　　吴真君服椒法

　　夫椒性禀五行，情通六义，叶青应于甲乙，皮赤在于丙丁，花黄与戊己为容，膜白兆庚辛之色，子之呈质应乎坎方，热不止蒸，暖及丹府，傍通血脉，中助真元，又能消酒食之毒，又能辟温邪之气，安和五脏，调畅三焦，阳草之中，功不可比。每金州川椒一斤，拣令净者，去目及合口者，仍于铛铫内，炒令透，于地上铺纸两重，以椒在上，用新盆内合定，周回以黄土焙之，半日许，其毒成汗，取出晒干，木臼轻杵，取红皮四五两，再入铁臼，杵为末，以木蜜为丸如桐子大。候干，以纱绢袋子盛，挂通风处，每日空心，茶酒任下，十丸至十五丸，半年加之二十丸，一年后加之二十五丸，并无所忌。又歌曰其椒应五行，其仁通六义，欲知先有功，夜间且不起，服之半年内，脚心汗如水，四时去烦劳，五脏无风气，明目腰不疼，身轻心健记，别更有异能，三年精自秘，颜色如童子，精爽又少睡，但服此神效，一生疟疾已，若能志心服，三尸自然弃，更有九般虫，各各自回避，倘逢此色人，第一书传意，虽未遇神仙，初缘已得地。

　　卷五丹药

　　至人传授神仙服饵雄黄丸

　　夫雄黄千载变为黄金，服饵莫若真人，此法微妙，不传凡世，今但录此方，久服即身轻益气，悦泽颜色，去三尸，辟百毒，远疫疠，镇心神，奇功最妙，卒莫纪陈，每择雄黄如鸡冠血色，不杂砂石者，不限多少，捣罗令细，以松脂和，杵为丸，如弹子大，每旦以酒研下一丸，服至十日，腹中三尸百虫，自下面上，紫黑皆除，除及一月，百病自瘥，耳目聪明，久服即可至神仙，常须洁净，不损药力，尤佳。

　　炼松脂法，用桑柴灰淋汁，将松脂同于锅内，或土石器中，炼成汁后，用稷皮滤过灰汁，内劲者，以水泽如雪白者用，如未精，依前法再炼之，每合前药，以和匀为服。

　　卷五丹药

　　枸杞煎

　　明目驻颜，行步康健，壮元气，润悦肌肤。

　　采枸杞子不计多少，先去蒂子，然后用清水洗净，淘出，控干后，夹布袋子一个，入枸杞子在内，于净砧上取自然汁，澄一宿，去其清水，入石器内，慢火煎成膏子，取出，入瓷器内收，每限半匙头，以温酒调下，久服神妙大有所益，如合时天色稍暖，其 下汁更不用经宿，其膏煎下，三两载，并不损坏，如永远服多煎下亦无妨。

　　卷五丹药

　　服九节菖蒲法

　　驻颜延年明耳目，去风气，通关窍，安神益智。

　　九节菖蒲，不计多少，惟生于山涧石上东流水中者，采取为妙，若是少得时，只石上水中生者亦得，不可用陂泽中生者，于八月内，采取得，去根须，净择了，以淘米汁浸三日三夜，每日换米泔，取出，控干，以硬竹削为片子，如钱浓，以布袋盛，贮于长流水中，浸三伏时，更用井花水净洗，择。如蒸饭九度，每蒸后，晒一日，候数足，不得犯铁器，于木石臼子内，细捣，罗为末，炼蜜为丸如梧桐子大，初服二十丸，渐加至三十丸四十丸五十丸，用盐汤下，茶酒亦可，忌羊血，若有余者，以纸袋盛贮，挂在风口，如服尽，更取末合，或酒煮，糊和丸亦得。

　　卷五丹药

　　金液丹诀

　　硫黄（一名石亭脂，一名金液，取三五两至十两，并 得舶上硫黄为第一，余黄并使得，但无夹杂为上，碎研入罐子内，可及八九分，无妨上件，取 药罐子一个，盛药在内，下盖子了，采狗蹄草一大握（木名五龙芮）大鉴草一大握（稻田中生，一茎四花，如田字，亦名水田草，独茎生）将二草入铁臼内，捣烂，更入一掬黄土，同杵匀如泥（若无二件草，且只将益母草代之，亦可）更将裹药罐子，底下并周匝，可浓五六分，只至口缝不裹，然后置于平土上，四面簇炭五六斤，上面安热火一斤来，烧之，直候火烧罐子九分来通赤，寻开口缝处有碧焰子起，便急手拨炭火，急将柴灰三斗都盖，勿令气焰出，直候冷，拨灰取出，刮去泥土（以上是 一度诀也，度度依此 之）第二度法，依前法，取药草裹，因 之如前法， 五度，若火候得所， 出如熟鸡子香，即是候也，若要急服，只 两度亦可服（ 度数足者妙） 炼数足，便于地上埋炉子，一宿，出火毒，凡逐度 了，刮去下面砂石妙，又取出炉子，于铫子内，着水，煮一二十沸，然后敲破炉子，取药杵烂，更入乳钵内，点煎水研烂如泥，并无粗者，却研令干，每二钱用蒸饼一两以来，汤浸，握出水了，入药内和合，更入茶臼内，杵匀如面，可丸梧桐子大，日晒干，收服，法如后。

　　一每遇患者，才腹脏稍秘，及饮食减少，似有作寒作热状候，即服此，便即效也，瘥了，日只可一服。一无患，逐日早服二十丸至三十丸，诸疾永不生。一但遇有患，更不问疾之冷热，但取药服之，以效为度，自然见神功，别药更不宜杂药，亦不得着别药，吐泻。此药自然补泻，与常不同，不问丈夫妇人老小，有患，并服无忌。一孩子，留末子细研，以米饮调，以盂子灌之，夜啼，心惊，奶伤，有痰涎者，并速研药一分以来，令服之，日二服，自然便效，逐下积物，多多与服，并无忌，若三五岁，患亦无。一泻痢不止，以黄连贝母二味，煎汤下药，恐嫌苦，杵药罗入等分，蒸饼，丸如梧桐子大，米饮下。一若患肠风痔疾，入白前末等分，依前法丸服，米饮下。一切疮顽疮，以末敷之。一应久患风气疾，肺疾，积冷病患，忽患伤寒疟疾，胸膈不利，头疼，肚热，并宜依前法多服。一只如伤寒，多被医人误下，转药，或发汗，不依前后，反却阴阳，遂致患疾难起，今后如有患才觉中着伤寒，便多取药服，令日吃一二百丸，逐下，若得泻，勿为怪，直候泻尽，病自然复平，屡曾如此医人，其验无比。一此药可疗众病，更临时看疾深浅，加减丸数服食，若皮肤之疾，可以针治药恐难到。此药至灵无比，只为世人多妄传。云有毒畏忌不服，到有疾难疗，枉有所伤，予亲传此法，以此方救疗的有依凭，倘已病痊，不须多服。

　　卷五丹药

　　金镞散

　　疗众疾。

　　白附子（泡取心，半两） 木香（半两） 地龙（三分） 肉豆蔻（半两，去皮） 干蝎（三十个） 肉桂（取两） 吴茱萸（半两，麸炒） 芍药（半两） 川芎（半两，净） 知母（半两） 白僵蚕（三分，直者） 白芜荑（取仁，半两） 白茯苓（半两） 当归（半两）

　　一个生，一个熟） 猪牙皂角（半两，生去皮） 人参（半两） 巴豆（二两，去皮，逐日换上二十味，同杵，罗为细末，次入巴豆，于乳钵内同研令匀，然后入瓷器中密封，于暖处，候至一七日后，每服一字，汤使如后。卒中风，羊髓酒，不头旋，菊花酒下；血淋，大黄汤下；腰膝疼，醋汤下；子死胎，桂心水银汤下，二服，取下；吐血，竹茹汤下；肠风背阴，繁柳草自然汁入熟酒，又槲叶烧灰调酒下；寸白虫，先吃牛脯，后以芜荑汤下；霍乱吐泻，新汲水下；肺气喘，杏仁汤下；小儿一切疾，米饮下；酒食，姜枣汤下；妇人血气，暖酒下；冷血，艾汤下；眼痛，菊花汤下；疝气，茴香汤下；五淋，木通汤下；疟疾，蒜酒汤下；久冷，椒汤下；月脉不通，热酒下；赤带痢，豆汤下；白带，艾汤下；食症，橘皮汤下；疰痛，桃仁汤下；产后，温酒下，难产同；惊风，蝎梢汤入小便少许下；疳等，米饮下；赤白痢，干姜甘草汤下；白痢，白术汤下；赤痢，地榆汤下；中热，麻黄汤下；鬼箭，桃符汤下；小儿 ，蜜汤下；漆疮，椒汤下；虎风足筋骨痛，画狮子烧灰，调汤下；精神恍惚，金银汤下；妇人淋，葵菜汤下；赤眼，甘草汤下；腰膝疼痹，牛膝汤下；吃噎，橘皮汤下；肺气，蛤蚧汤下；寒热，柳枝汤下；小儿误吞钱，腻粉汤下；水疾苦，葫芦汤下；膈上食，淡竹叶汤下；热毒风，山栀子汤下；腰宣，姜枣汤调半钱；误吃水银粉，泄不止，煎黑铅汤下；妇人血劳黄瘦病，桂心汤服后，下黑血瘥、鲜血不瘥、五劳、猪胆汤服七日后，鼻中出鲜血瘥，黑血不可治。小儿天 风，以蝉壳烧灰，入小便，调下。

　　卷五丹药

　　神仙太一丹

　　治诸病，皆医药所不及者。

　　朱砂（一两，辰州者为上不用夹砂石者） 紫石英（一两） 铁引粉（一两） 雄黄（一两） 砒霜（半两，用信州者） 银箔（二十片） 金箔（二十片） 太阴元精（半两） 麝香（一两，别研） 端午日南行猪粪上一十味，先将难研者研细后，于端午日侵早，更各细研了，却一处同研，令极匀，候午时，用三五家粽子尖，其粽子须用端午日求取，面向南溲剂，为丸如鸡豆大，凡遇大患时，每丸可疗两人，小可疾病，每丸可分为三服。

　　卷五丹药

　　舶上硫黄（一两，研令碎）水银

　　上先将未曾经使者铫子一个，坐于文武火上，令暖，入水银在内，片时后，入硫黄，用柳木槌子，研令熔匀后，拈下铫子，放冷，取出，细研，却入前药同研令匀，和溲。此药本谓之龙虎太一丹，盖用此二味故也，时多隐之。此药经久不坏，其功益盛，收时以金银器，或器内盛贮，仍以朱砂同入，合收之，其汤使如后；凡草木虫鱼鸟兽菌蕈等毒，并用温酒，和童子小便，磨下；一切药毒鬼毒，如前下；金石毒，炒鸡鸭粪，淋酒，磨下；瘟疫，用炒生姜汤下；狂走不识人者，生姜蜜水磨下；麻豆疮，生姜蜜汤磨下；阴阳二毒伤寒，三日后，煨葱酒磨下；五般瘴气，犀角末调酒磨下；五般蛊毒，炒乌鸡粪一合，并灶心土末三钱，同用酒煎十数沸，去滓，磨药，五更初服，脚不得着地，于床上垂脚坐服之；鬼交狐魅，丈夫心神迷惑，妇人则情意狂乱，或怀鬼孕，用桃仁七个，去皮尖，细研酒调下；丈夫妇人鬼疟并用猪胆酒下；飞尸遁尸，煎桃柳枝酒下；尸疰鬼疰，麝香酒下；药箭毒，桑白皮酒下；中虎毒，沙虱毒，磨犀角黄连酒下；鳖症龟背，磨犀角麝香酒下；蛇咬虎伤，炒乌鸡粪淋酒下；驴涎马汗马血入肉，闷绝欲死者，水蛭末，调酒下；心躁气壅，金银煎酒下；心疼气绝，炒生姜盐酒下；大便不通，煨葱白酒下；小便不通，煎通草汤下；肿毒入肚，磨犀角酒下；香港脚冲心，豆淋酒下；铜银冶炉烟入腹，煨葱白酒下；妇人血刺血晕，煎当归酒下；丈夫妇人中急风，炒乌鸡粪淋酒下（如是牙关噤，开口不得，用生半夏末，揩牙龈，并涂两牙关，则口开便灌药）心风，用活地龙一条，纳于生葱管内，同研，令烂，少酒投之，取清者，一盏下；头风，煎枸杞酒磨下；喉闭壅塞，薄荷酒磨下，细细咽之；一百二十般风痛，以鼠粘子酒下，要除根本，一丸分两服，空心临卧各一服；如有人卒暴死，牛马粪清磨下，如未醒，再用童便和酒下；惊怖死者，麝香酒下；如魇魅欲死者，新汲水，调灶心土磨下，更以吹，鼻散纳鼻中，不得叫唤，有灯即不得吹灭，如无灯即不得点上；中热死，口鼻血流，用牛黄酒下，又以小便沃热灰，拥心上，冷则易之；溺死者，放水出后，以新汲水和半夏末二丸，安鼻内，后以艾灰酒下；自缢死者，缓缓解下，不得割断绳子，酒和鸡冠血，并童子小便磨下，男子雌鸡冠血，女子雄鸡冠血下，仍用鸡冠血，磨丹涂喉上，次以四人将小竹筒子，于两耳鼻内齐吹，如活后，更服药十日；凡一切恶疾至死者，但心头暖，虽久可救，下药扶起令药行，即相次活矣，一右须皆空心面东服之，疾甚者，不过再服，若急疾有病，且以温酒和童子小便磨下服之，然后依所患汤使服之，或病势深重，须吐泻者，则服一丸；如吐泻过多，则以绿豆末一钱，水调服之立止，忌热食白牛肉，一切臭秽物；如孕妇不可服之

　　卷五丹药

　　青金丹

　　治众疾。

　　巴豆（二两，先去心膜皮，用头醋煮之，干，更用硫黄煮一伏时，取出，不用硫黄，杵二三百杵，研如膏） 木香 青橘皮（去瓤） 吴茱萸 附子（以上各半两，并一半生，一半熟）

　　上件同为细末，入巴豆膏，炼蜜三两，入青黛半两，研细，和丸如绿豆大。每服三五丸至十丸，服饵如后；丈夫远年气疼，醋汤下；丈夫背气痛，橘皮汤下；五般疟疾，艾汤下；咳嗽，杏仁汤下；一切风冷，柳枝汤下；痢疾，乌梅汤下；大便不通，大麻子汤下；心痛，胡椒汤下；妇人血气不通，当归汤下；赤白痢，黄连汤下；赤眼，栀子汤下；血污，葱汤下；中毒，桔梗汤下；赤白带，芍药汤下；霍乱，木瓜汤下；水泻不止，米饮下；宣转，生姜汤下。

　　卷五丹药

　　灵砂丹

　　治众疾。

　　朱砂（半两） 大附子（一两，泡去皮脐） 青橘皮（去白，一两） 面姜（一两，泡）

　　杏仁（一两，去上先将以巴豆，水五升，煮令油出水尽为度，细研，与众药末和匀，以粳米饮和为丸，如豌豆大。其治疗如右，常服，消酒食，以酒下，或温汤下；气痢，生姜汤下；痔漏，肠风胡荽汤下；大风痰，栀子汤下；心痛，热酒下；疏利滞气，津液下；疟疾，醋汤下；肺病及一切劳疾，桃柳枝各一握，煎汤下；腰疼，膝痛，酒下；水泻，新汲水下；小儿 风，桃柳枝一握，煎汤下；小便秘，灯心汤下；腰脚风，葱汤下；霍乱，木瓜汤下；发汗，麻黄汤下；臂腰疼，生姜汤下；怀胎气冲心酒下；一切风，防风汤下；阴毒伤寒，热酒下；止泻，黄连汤下；蛇虫咬伤，冷水下；宿食不消，白汤下；头痛不止，白汤下；痹气膨胀，茶下；痹，丁香汤下；五劳七伤，楮实汤下；口疮，枣汤下；香港脚上冲胸，热汤下；心痛打损，酒下；伤食，各随原色汤下；败血不散，米饮下；难产，黄叶汤下；小便涩，大黄汤下；肺气咳嗽，杏仁汤下；眼昏黑花，黑豆汤下；牙疼，茱萸汤下；小儿肚胀，石榴汤下；乍寒乍热，桃心汤下；怀胎不安，芎 汤下；口吐酸水，诃子汤下；产前泻痢，艾汤下；小儿五疳，乳汁下；胁腹疼痛，芍药汤下；大人服五丸，小儿及患人，相度虚实，加减丸数服之。

　　卷五

　　修制药法

　　予今选集名方，以防疾苦，然博文之士，不在具陈，行路之间亦虑遗忘，今略书其修合节度，列之如右。

　　凡药有酸碱甘辛苦之五味，寒热温凉四气，有毒、无毒、阴干、曝干，收采各顺岁时，新陈别其真假，凡将修合，并须精细。

　　凡药有分剂斤两，轻重多少，不可妄有增减，若用得其宜，与病相会，入口必愈。

</div>
    <div class="pagination">
<a href="博济方_page32.html">上一页</a><span>...</span><a href="博济方_page28.html">28</a><a href="博济方_page29.html">29</a><a href="博济方_page30.html">30</a><a href="博济方_page31.html">31</a><a href="博济方_page32.html">32</a><span class="current-page">33</span><a href="博济方_page34.html">34</a><a href="博济方_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
