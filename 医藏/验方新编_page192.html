<!DOCTYPE html>
<html>
<head>
    <meta charset="UTF-8">
    <title>验方新编 - 第 192 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 192 页/共 321 页</h1>
    <div class="content">　　用启窍散：熟地二两，枣皮、麦冬各一两，志肉钱半，枣仁、柏子仁、真云神各三钱，北五味二钱，石菖蒲一钱，服四剂耳中必响，再服十剂。外用龙骨一分，雄鼠胆一枚，真麝一厘，梅花冰片三厘，研绝细末，分作两丸，棉裹塞耳，不可取出，过一昼夜即通。

　　馋耳

　　用纸捻先于耳内净脓，再加枯矾、发灰、银朱等分，麝少许，吹之。又剪鳝鱼尾血滴之

　　耳冻肿痛

　　白蔹、川柏，等分为末，酒调搽即愈。

　　耳内拔脓法

　　漂苍朮，油头发，用大竹筒钻一小孔，装药筒内，烧药吹烟入耳，脓自流出。

　　耳内生粒

　　如棉子大极痛，名耳定，用老鼠刺叶（又名十大功劳叶）剪取叶尖，瓦上　灰存性，研细

　　小儿耳内出脓水久痛不止方

　　枯矾一钱，　龙骨一钱，黄丹二钱，海螵蛸二钱，麝香二厘，干胭脂七分，烧存性。共研细末，先用棉拭干脓水，再将药末吹入耳内，即愈。

　　耳疔方

　　荔枝，瓦上　存性，研细末。麻油调敷耳外，内疔即消。

　　治耳肿闭塞痛极急救方

　　白鲞鱼牙齿一对用火　，陈皮炒黄色一钱，冰片、麝香各五厘，共研细末。放入天葱管尖内塞入耳中，即愈。

　　诸虫入耳

　　以菜油少许滴耳内，其虫即死。用猫尿滴入耳中，其虫自出。取猫尿法：用生姜擦猫鼻，猫即尿。

　　又方：桃仁、松子仁各一个，捣烂将油浸透纸上，以纸捻入耳，诸虫闻香即出，不必扒挖。

　　治壁虎尾入耳

　　以龙爪葱插入耳内，一时其尾自出。

　　治臭虫入耳

　　用鳖甲烧烟熏耳，其虫立死，无害。过后可服菊花汤三日，以解火气之患。

　　小儿耳前耳后生疮

　　黄柏、枯矾、海螵蛸、滑石、龙骨各等分，共为末，如湿用干擦，如干用猪油调敷，神效。

　　耳疮耳鸣

　　用生川乌，水泡透，削如枣核，塞耳，日夜换三次，即愈。得新鲜者更妙。

　　忽然耳聋

　　用木耳一撮，醋炒，白糖拌食。

　　耳内痛

　　取池塘内久浸之竹，用刀劈开，取节内水滴入耳中。

　　耳后生血瘤时流鲜血不止

　　真田州三七，用酒磨搽之，立止。

　　耳底痛

　　用生鲜虎耳草捣取汁，滴入耳内，数次即愈。

　　头面部

　　偏头风

　　即半边头痛。

　　川芎、白芷各三钱，明天麻（姜汁炒）二钱，京子二钱，黄芩、桔梗、羌活各钱半，枳壳荷又方：甘松、山柰、白芷、川芎、　本、甘菊、羌活、防风、荆芥各一钱，北细辛五分，水煎服。三帖可除根。

　　又方：莱菔子五钱，酒酿半杯，炒干摊贴痛处，片刻即止。

　　又方，牛蒡子一两，炒研为末，每服用赤砂糖三钱煎好，和烧酒调服，稍醉即取棉被盖头出汗，即愈。如汗少，将药服尽，永不再发。

　　偏正头风

　　半边或两边俱痛。

　　甘松、山柰、白芷、川芎、　本、菊花、防风、荆芥各一钱，细辛五分，水煎，临卧服，盖被出汗，即愈。

　　又方：白槿树花子三钱，僵蚕、升麻、款冬花、天麻各钱半，葱头二个，姜皮三片，水煎，先熏鼻眼，待温即服。如头痛甚者须发汗，轻者不必发汗，四服即愈。

　　又方：石菖蒲根，捣汁冲酒服。如无鲜者，即以干石菖蒲水泡，捣汁亦可。至多不过三四服即愈。

　　偏正头风外治法

　　用旧小衬帽极油者烧灰，入姜汁一两，煎水洗，极效。

　　又方：细辛、白芷各等分为末。如热痛用水，风痛用酒以笔调匀涂痛处，即愈。

　　又方：上白面一杯，用水调匀作一圈，敷痛处，以食盐填满圈内，上加艾绒一丸，燃香火灸之，徐灸痛徐止，痛止勿灸。

　　又方：萝卜捣汁，用一匙加麝香少许调匀，仰卧注鼻孔内，左痛注右，右痛注左，两边俱痛，两鼻俱注，均极神效。

</div>
    <div class="pagination">
<a href="验方新编_page191.html">上一页</a><span>...</span><a href="验方新编_page187.html">187</a><a href="验方新编_page188.html">188</a><a href="验方新编_page189.html">189</a><a href="验方新编_page190.html">190</a><a href="验方新编_page191.html">191</a><span class="current-page">192</span><a href="验方新编_page193.html">193</a><a href="验方新编_page194.html">194</a><a href="验方新编_page195.html">195</a><a href="验方新编_page196.html">196</a><a href="验方新编_page197.html">197</a><span>...</span><a href="验方新编_page193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
