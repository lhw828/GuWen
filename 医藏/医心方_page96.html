<!DOCTYPE html>
<html>
<head>
    <meta charset="UTF-8">
    <title>医心方 - 第 96 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 96 页/共 249 页</h1>
    <div class="content">　　卷第十二

　　治小便数方第十九

　　《病源论》云：小便数者，膀胱与肾俱虚，而有客热乘之故也。

　　《范汪方》治小便一日一夜数十行方：菖蒲 黄连二物，分等，冶筛，酒服方寸匕。

　　又方：石膏半斤， 咀，以水一斗，煮取五升稍服。（以上《葛氏方》同之。）

　　《千金方》治小便利复非淋方：榆白皮二斤，水一斗，煮取五升，服三合，日三。

　　又方：三年重鹊巢烧末，服之。

　　《葛氏方》：治小便卒太数复非淋，一日数十过，令人疲瘦方：灸两足下第二指本节第一理七壮。

　　又方：不中水猪膏如鸡子者一枚炙，承下取肥汁尽服之，不过三。此二方并治遗尿也。

　　又方：鸡肠草一把，熟捣，酒一升渍一时，绞去滓，分再服。

　　《医门方》疗小便数日夜出无节度方：小豆苗叶，捣绞取汁，饮一二升，立止，极效。

　　卷第十二

　　治小便不禁方第二十

　　《病源论》云：小便不禁者，肾气虚，下焦受冷也。肾主水，其气下通于阴，肾虚下焦冷，《新录方》治小便不禁方：柏树白皮切三升，以水三升，煮取一升二合，分再服，相去十里。

　　又方：故甑带，以水三升，煮取一升二合，分二服。

　　又方：露蜂房灰，酒服方寸匕，日二。

　　又方：石榴皮子灰，酒服方寸匕。

　　又方：榆白皮切二升，水四升，煮取一升六合，二服。

　　《令李方》：小便不禁数行方：当归（二两） 甘草（五分）

　　凡二物，冶下筛，酒服半钱匕，日三，一月瘥。夏月纳茯苓，阴肿痛纳黄 分等。

　　《极要方》疗小便不禁或如血色方：麦门冬（八两，去心） 蒺藜子（二两） 甘草（一两，炙） 干姜（四两） 桂心（二两） 干地黄上，水一斗，煮取二升半，分三服。

　　卷第十二

　　治小便黄赤白黑方第二十一

　　《僧深方》治膀胱急热、小便黄赤滑石汤方：滑石（八两，碎） 子芩〔（一名黄芩）三两〕 车前子（一升） 葵子（一升） 榆皮（四两）

　　凡五物，以水七升，煮取三升，分三服。

　　《龙门方》疗人小便白稠方：取蜂房烧作灰，和水一服一匕，瘥。

　　《范汪方》治小便利多而或白精从尿后出方：栝蒌（三分） 滑石（二分） 石苇（一分）

　　三物，为散，麦粥服方寸匕，日三。

　　又云：治小便白浊而多方：桑茸（三分） 甘草（五分）

　　二物，为散，以酢浆服方寸匕，日三。

　　又云：治虚羸，少（小）便青黄白黑，白如米汁方：白善〔（一名白玉）六分〕 龙骨（五分） 牡蛎（二分） 小豆（三两，熬） 土瓜根（二分）

　　凡五物，冶筛，以酒服一方寸匕，日三。

　　卷第十二

　　治小便血方第二十二

　　《病源论》云：心主于血，与小肠合，若心家有热，结于小肠，故小便血也。

　　《养生方》云：人食甜酪，勿食大酢，变为尿血也。

　　《新录方》治尿血方：车前草，捣绞取汁，服五合，旦空腹服之。

　　又方：棘刺二升，水四升，煮取二升，分三服。

　　《范汪方》治小便血方：乌芋根五升，捣取汁，服一升。

　　《千金方》治尿血方：豉二升，酒四升，煮取一升，顿服。

　　又方：生大麻根十枚，水五升，煮取二升，分三服。

　　又方：龙骨细末，温酒服方寸匕。

　　又方：熬盐热熨少腹，并主淋。大良。

　　又方：刮滑石屑，水和涂少腹绕阴际，佳。

　　又方：灸大敦穴，随年壮。

　　又云：治房损伤中尿血方：牡蛎 车前子 桂心 黄芩四味，下筛，饮服方寸匕，日三，加至二匕。

　　又云：治虚劳尿血淋方：葵子一升，水三升，煮取一升半，日三。

　　《葛氏方》治小便血方：茅根一把，切，煮，去滓，数饮之。

　　又方：捣葱白取汁服一升。

　　《短剧方》治生地黄汤治小便血方：生地黄（半斤） 柏叶（一把） 黄芩（二两） 胶（二两） 甘草（二两）

</div>
    <div class="pagination">
<a href="医心方_page95.html">上一页</a><span>...</span><a href="医心方_page91.html">91</a><a href="医心方_page92.html">92</a><a href="医心方_page93.html">93</a><a href="医心方_page94.html">94</a><a href="医心方_page95.html">95</a><span class="current-page">96</span><a href="医心方_page97.html">97</a><a href="医心方_page98.html">98</a><a href="医心方_page99.html">99</a><a href="医心方_page100.html">100</a><a href="医心方_page101.html">101</a><span>...</span><a href="医心方_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
