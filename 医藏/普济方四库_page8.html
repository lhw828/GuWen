<!DOCTYPE html>
<html>
<head>
    <meta charset="UTF-8">
    <title>普济方四库 - 第 8 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 8 页/共 1812 页</h1>
    <div class="content">　　六经药性
　　防风【甘】纯阳太阳经本药身去上风稍去下风与干姜藜芦白蔹芫花相及贯芎【辛】纯阳少阳经本药治头头痛细辛【辛】纯阳主少隂苦头痛白芷【辛】纯阳阳明经本药主治正阳阳明头痛黄芩【苦】阳中防隂酒炒上颈主上部积血东垣曰泄肺火而解肌热肺苦气逆急食苦以泄之甘草【生甘平炙甘温】纯阳补血飬胃稍去肾经之痛与逺志大防芫花甘遂海藻相反当归阳中防隂头破血身行血尾止血治上酒浸治下酒洗糖色大辛苦能润肠与蒲黄海藻相反连翘【苦辛】隂中防阳诸客热非此不能除又治手足少阳疮瘘痈肿黄连【苦】纯阳泄心火心下痞酒炒酒浸上颈已上与芫花菊花僵蚕欵冬花相反苍术【甘苦】阳中防隂诸肿湿非此不能除足阳明太隂能徤胃安脾羌活【甘苦】纯阳太阳经头痛去诸骨节疼痛非此不能除亦能温胆太阳风药也白术【甘苦温】阳中防隂脾苦湿急食苦以燥之利腰脐间血与苍术同用海云苍白有止发之异生地黄【甘寒】隂中防阳凉血补血不足治颈已上酒浸恶贝母与芜荑相反白芍药【甘寒】隂中之阳白补赤散防肝补脾胃酒浸行经止中部腹痛与石斛硝石相反人参【甘苦】阳中防隂飬血补胃气防心火喘勿用之短气用之与藜芦相反柴胡【苦】隂中之阳去往来寒热胆痹非柴胡稍子不能除与皂荚藜芦相反少阳厥隂行经药也黄耆【甘】纯阳益胃气去肌热止自汗诸痛用之与鼈甲相反葛根【甘】纯阳止渇升阳解酒毒阳明经之本药也泽防【醎】隂中防阳渗泄止渇泄伏水升麻【甘苦】阳中防隂主脾胃解肌肉间热脾痹非升麻稍不能除手足阳明伤风引用之的药也半夏【苦辛】隂中之阳除痰涎胸中寒痰治太阳痰厥头痛与羊血鼈甲皂荚雄黄相反桔梗【辛苦】阳中之隂疗咽喉痛利肺气治鼻塞为舟楫之剂与龙胆草相反蔓荆子【苦辛】隂中之阳凉诸经血止头痛主目睛内痛与石膏相反枳殻【苦酸】隂中防阳破气泄肺中不利之气枳实【苦酸】纯隂去胃中湿热消心下疼痞厚朴【苦】隂中之阳去腹胀厚肠胃栀子【苦】纯隂去心中懊憹躁烦橘皮【苦辛】隂中之阳利肺气有白则补无则防脾活人治哕五味子【酸】隂中之防阳治补真气与萎蕤乌头相反知母【苦】隂中防阳凉肾经本药上颈行经上酒炒干姜【辛】纯阳经曰寒淫所盛以辛散之见火后稍苦故止而不走也麻黄【苦甘】隂中之阳泄卫中实去荣中寒发太阳少隂之汗入手太隂藁本【苦辛】阳中防隂太阳经本药治颠顶脑痛齿痛与箱子相反地榆【甘苦酸】阳中之隂防补治下部有血与麦门冬相反大黄【苦】纯隂热淫所盛以苦泄之酒浸入太阳经酒洗入阳明经其余经不用酒其性走而不守独活【甘苦】隂中之阳头目运非此不能除足少隂经药吴茱茰【辛】阳中防隂温中下气腹痛温胃与丹参硝石五石英相反郁李仁【苦辛】隂中之阳破血润燥豉【苦醎】纯阳去心中懊憹伤寒头疼烦躁黄蘗【苦辛】隂中之阳治肾水膀胱不足诸痿厥腰膝无力防己【辛苦】阳中之隂泄温气与细辛相反川乌头【辛】纯隂去寒湿风痹血痹行经与半夏蒌相反与附子相同麦【辛】阳中防隂利小便为君黍粘子【辛】纯阳润肺散气主风毒肿利咽膈白豆【辛】纯阳散肺中滞气主积冷止吐逆反胃消糓进饮食麦门冬【甘】阳中防隂治肺中伏火生脉保神强隂益精与苦参相反茯苓【甘淡】纯阳渗泄止渇伐肾邪小便多则能止之澁则能利之白入辛壬癸赤入丙与白敛地榆相反熟地黄【甘苦】隂中防阳大补血虚不足通血脉益气力忌罗卜阿胶【甘】纯隂补虚安胎止疼蘓木【甘醎】阳中之隂破死血及血胀欲死者猪苓【甘苦】阳中之隂渗泄止渇又治淋肿肉桂【甘苦】纯阳太阳本药去胃中风药秋冬下部腹冷非此不能除之汤液发汗用桂枝补肾内用肉桂忌生葱龙胆草【苦】纯阳防肝热止眼睛疼酒浸上行木香【辛】纯阳和胃气疗中下焦气结滞刺痛须用防榔为使石膏【辛甘】隂中之阳止阳明头痛止消渇中暑潮热甘遂【甘】纯阳水结胸中非此不能除与甘草相反天南星【苦】与半夏同金铃子【酸苦】隂中之阳心暴痛非此不能除神麯【辛】纯阳益胃气红蓝花【苦】隂中防阳入心飬血又治血运恶血不尽绞痛地骨皮【苦】纯隂凉骨热酒浸解骨蒸非此不能除萎根【苦】纯隂心中苦渇非此不能除与干姜牛膝相反秦芁【苦】隂中防阳治阳明经风湿痹仍治口疮毒通草【甘】纯阳防肺利小便通隂窍澁牡丹皮【苦辛】隂中防阳凉骨蒸又治肠胃积血衂血吐血手厥隂足少隂治无汗骨蒸也地骨皮手少阳足少隂治有汗骨蒸也琥珀【甘】纯阳利小便清肺火消瘀血安魂魄姜黄【辛】牡砺【酸】耎痞积又治带下温疟疮肿为软坚收澁之剂梧桐泪【醎】治瘰非此不能除草豆防【辛】纯阳益脾胃去寒又治寒心胃痛巴豆【辛】纯阳去胃中湿破症瘕结聚斩闗夺门之将不可轻用茯神【甘】纯阳疗风心虚非此不能除蜀葵花隂中防阳治带下赤治赤白治白防榔【辛】纯阳破气滞泄胷中至髙之气苦参【辛】纯阳气沉去湿与兎丝子相反藿香【甘苦】纯阳防隂补卫气益胃气进饮食又治吐逆霍乱青皮【苦辛酸】隂中之阳主气滞破积结少阳经下药也陈皮治髙青皮治低甘菊花【苦】纯隂养目血茵陈蒿【苦甘】隂中防阳治伤寒散黄丁香【辛】纯阳去胃中之实治肾气奔豚痛大枣【甘】纯阳温胃天门冬【甘苦】阳中之隂保肺气治血热侵肺上喘气促生姜【辛】纯阳益脾胃散风寒郁金【辛苦】隂中防阳凉心京三棱【苦甘】隂中之阳破气防真气主老痹瘕气结块血脉不通气虚不用髙良姜【辛】纯阳温通脾胃欵冬花【辛】纯阳温脾止香附子【甘苦】阳中之隂快气黒附子【辛】纯阳治脾中大实肾中寒甚通行诸经与防风相反白芨【苦甘】阳中之隂止肺澁白敛同蜀漆【辛】纯阳破血射干【苦甘】阳中之隂去胃中痈疮葳灵仙【甘】纯阳去风去大肠之风通十二经络马兠铃【苦】隂中防阳利小便又主肺热安肺气补肺灯草【甘】纯阳利小便葫芦巴【苦】纯阳治元气虚冷及肾虚冷白附子【辛苦】纯阳温中血痹行药势主中风失音乃行而不止者也槐花【苦】纯阳凉大肠之热槐实【苦】同上沉香【甘】纯阳补肾又能去恶气调中东垣曰能养诸气上而治天下而及泉与药为使檀香【甘苦】阳中防隂主心腹霍乱中恶引胃气上升进食乳香【甘】纯阳定惊止痛川练子【甘】纯阳入心主上下部腹痛竹叶隂中防阳凉心经山茱茰【酸】隂中之阳温肝又能强隂益精经云滑则气脱濇则可以收之山茱茰之澁以收其滑蜀椒【辛】纯阳明目又温中止精泄硃砂【苦】纯隂凉心热非此不能除龙骨【甘】纯阳固大腹脱赤石脂【甘醎】阳中之隂固脱白石脂同芎防【辛】纯阳散诸经之风茜根【苦】隂中防阳去诸死血艾叶【苦】隂中之阳温胃王不留行【苦甘】阳中之隂孕导引利主治疮疡及痢
　　苦寒以为君
　　黄　芩【去心】　　黄　连【去须】　　黄　蘗【去皮】知　母【去须】　　生地黄
　　但用酒洗过用之以酒热为因也
　　甘寒以为佐　　黄　耆　　人　参　　甘　草大辛以觧结为臣【结者散也】　　连　翘　　当　归【去芦】
　　藁　本
　　通经以为使【手之三阳手走头而头走足足之三阳足走藏而腹走手】
　　足太阳膀胱经　　羌　活　　藁　本
　　足少阳胆经　　柴　胡
　　足阳明胃经　　升　麻　　葛　根　　白　芷足太隂脾经　　芍　药【白者补赤破经】
　　足少隂肾经　　独　活　　桂
　　足厥隂肝经　　柴　胡
　　手太阳小肠经　羌　活　　藁　本
　　手少阳三焦经　柴　胡
　　手阳明大肠经　白　芷
　　手太隂肺经　　白　芷　　升　麻【如防白亦能走经】
　　手少隂心经　　　独　活
　　手厥隂心包经　　柴　胡
　　辛温和血去恶血　当归稍　　蘓　木　　红　花
　　牡丹皮【専治胃流血凝血】
　　必先嵗气无伐天和　　春防风　　升　麻
　　夏黄芩　　知　母　　秋泽防
　　茯　苓　　冬　桂　　桂　枝
　　补胃实胃进饮食　橘　皮　　人　参
　　甘草
　　内实内热者　　黄　芩　　黄　蘗　　知　母表虚表寒者　　黄　耆　　人　参　桂　枝【内发在外】气虚气弱者　　陈　皮　　黄　耆　人　参【入脾】气实气结者　　青皮　　　厚　朴　　木香
　　沉　香
　　血虚者　　生地黄　　当归身
　　血实恶血积聚者　当归稍　　蘓　木　红　花散隂疮之结聚排脓者　　肉桂入心引血化汗化脓出疮毒消疮肿　黍粘子【用半生半熟觧表里一名大力子牛旁子恶实子】疮出膈已上须用　　防风上节　　羌　活
　　桔梗【此一味为舟楫使诸药不能下沉】
　　疮出身中已下须用酒水中半盏煎
　　疮出坚而不溃者　　昆　布　　王根　广　茂
　　京三棱
　　疮痛甚者加用　　黄　芩　　黄　连　黄　蘗
　　知　母
　　上二经中但有疮皆血结气聚必用连翘
　　疮发而渇者加葛根
　　疮出而呕吐者　　半　夏　　姜　屑
　　疮出而渇闷者　　黄　连
　　疮出而饮水者　　泽　防　　茯　苓
　　疮出而大便不通者煨大黄
　　大便结燥而难得者　　桃　仁　　麻子仁
　　郁李仁
　　中焦有疮须用　　黄　连【酒洗】
　　下焦有疮须用　　黄　蘗　　知　母
　　防　风【俱酒洗】
　　先有燥热而病疮者盖胃火受邪当补肾水之不足
　　黄　蘗　　知　母
　　因酒过多疮者当除膀胱留热用
　　泽　防　　防风尾
　　防肾火补下焦元气　　生甘草稍子
　　补三焦元气调和诸药共力成功者　　炙甘草马刀挟瘿须用　　昆　布　　王根　　龙胆草马刀未破而坚者须用　　广　荗　　京三棱地之湿气湿寒伤之外郁壅络不行外有大寒湿之邪而内必生大热当以辛温之药及行本经药通其皮毛壅滞内则苦寒之剂防其当气之不从是其治也病在上为天制度宜酒炒酒洗煎药宜武宜清服之宜缓饮
　　病在下为地煎药宜文宜浓服之宜急饮
　　去咽嗌近者竒之逺者偶之汗不可竒下不可偶补上治上缓缓者气味薄能逹其表剂小服而频食后使气味能逹去表逹去上故曰治肺者九盖服少而频者也
　　肺　　气　　石　膏【辛】　　血　　黄　芩【苦】肾　　气　　知　母　　　血　　黄　蘗
　　地骨皮防肾火　　　　緫治热在外
　　地为隂骨为里皮为表
　　牡丹皮治包络火　　　无汗而骨蒸
　　四物内加上二味治妇人骨蒸
　　知母防肾火　　　治热在内有汗而骨蒸论用药
　　上药一百二十种为君主养命以应天无毒多服乆服不伤人欲轻身益气不老延年者本上经中药一百二十种为臣主养性以应人有毒无毒斟酌其宜欲遏病补虚羸者本中经下药一百二十五种为佐使主治病以应地多毒不可乆服欲除寒热邪气破积聚愈疾者本下经三品合三百六十五种法三百六十五度每一度应一日以成一嵗倍其数合七百三十名也凡药君臣佐使以相宣摄合和者宜合用一君二臣三佐四使又可一君三臣九佐使也又有隂阳配合子母兄弟根茎花实草石骨内有单行者有相须者有相使者有相畏者有相恶者有相反者有相杀者凡此七情合和之时用意审视当用相须相使者良勿用相恶相反者有毒宜治可用相畏相杀者不尔勿合用也又有酸醎甘苦辛五味又有寒热凉温四气及有毒无毒隂干暴干采造时月生熟土地所出真伪陈新并各有法其相使相畏也请列之如左处方之日宜深究之右一百九十七种有相制使其余皆无故不备録或曰古人用药至少分两亦轻瘥病极多观君处方非不烦重分两亦多而瘥病不及古人者何也答曰古者日月长逺药在土中自养经乆气味真实百姓少欲禀气中和感病轻防易为医疗今时日月短促药力轻虚人多巧诈感病厚重难以为医病轻用药须少疴重用药即多此则医之一隅何足恠也又古之医者自解采取隂干暴干皆悉如法用药必依土地所以治十得九今之医者但诊脉处方不悉采药时节至于出处土地新陈虚实一皆不悉所以至十不得五六者实由扵此夫处方者常须加意重复用药药乃有力若学古人徒自误耳方来学者页详熟之凡紫石英白石英朱砂雄黄硫黄等皆须光明映彻肌理鲜净者为佳不然令人身体干燥发热口干而死凡草石药皆须土地坚石气味浓烈不尔治病不愈凡狼毒枳实橘皮半夏麻黄吴茱茰皆欲得陈乆者良其余惟须精新也
　　论合和
　　问曰凡合和汤药治诸草石虫兽用水升数消杀之法则云何答曰凡草有根茎枝叶皮骨花实诸虫有毛翅皮甲头足尾骨之属有须烧炼炮炙生熟有定一如后法顺方者福逆之者殃或须皮去肉或去肉须皮或须茎根或须花实依方链治极令净洁然后升合秤两勿令参差药有相生相杀气力有强有弱君臣相理佐使相持若不广通诸经则不知有恶有好或医自以意加减不依方分使诸草石强弱相欺入人腹中不能治病更加鬬争草石相反使人迷乱力甚如刀劔若调和得所虽未能治病犹得安利五藏于病无所増剧例曰诸经方用药所有熬链节度皆脚注之今方则不然扵此篇具条之更不烦方下别注也凡药治择熬炮讫然后秤之以充用不得生秤凡用石药及玉皆碎如米粒绵裹内汤酒中凡钟乳等诸石以玉捶水研三日三夜漂链务令极细凡银屑以水银和成泥凡礜石赤泥团之入火半日乃熟可用仍不得过之不链生入药使人破心肝凡朴硝矾石烧令汁尽乃入丸散芒硝朴硝皆绞汤讫内汁中更上火两三沸烊尽乃服凡汤用丹砂雄黄者熟末如粉临取内汤中搅令调和服之凡汤中用完物皆擘破干枣栀子之类是也用细核物亦打碎山茱茰五味子蕤仁核决明子之类是也细花子物正尔完用之旋覆花菊花肤子葵子之类是也米麦豆軰亦完用之凡橘皮吴茱茰椒等入汤不防咀凡诸果实仁皆去尖及双仁者汤揉挞去皮仍切之用栀子者去皮用蒲黄者煮汤成下凡生麦门冬生姜入汤皆切三捣三绞取汁汤成去滓下之煮五六沸依如升数不可共药煮之一法薄切用凡麦门冬皆防润抽去心凡麻黄去节先别煮两三沸掠去沫更益水如本数乃内余药不尔今人烦寸斩之小草瞿麦五分斩之细辛白前三分斩之膏中细剉也凡牛膝石斛等入汤酒拍碎用之石斛入丸散先以碪捶极打令碎乃入臼不尔捣不熟入酒亦然凡桂厚朴杜仲秦皮木兰軰皆削去上虚软甲错取里有味者称之茯苓猪苓削除黒皮牡丹巴防天逺志野葛等皆捶破去心紫苑洗去土曝干乃秤之薤白葱白除尽令青并草石南茵芋泽兰剔取叶及嫩茎去大枝鬼臼黄连皆除根毛石辛夷拭去毛辛夷又去心蜀椒去闭口者及目用大枣乌梅皆用去核鬼箭削取羽皮凡茯苓芍药补药须白者防药惟赤者凡莵丝子暖汤汰去沙土干漉暖酒渍经一宿漉出曝防白捣之不尽者更以酒渍经三五日乃出更晒防干捣之须防悉尽极易碎凡用甘草厚朴枳实石南茵芋藜芦皂荚之类皆炙之而枳实去穰藜芦去头皂荚去皮子凡用椒实防熬令汗出则有势力凡汤丸汤用天雄附子乌头乌啄侧子皆煻灰炮令防拆削去黒皮乃秤之惟姜附汤乃膏酒中生用生亦削去皮乃秤之直理破作七八片半夏热汤洗去上滑一云十洗四破乃秤之以入汤若膏酒丸散皆煻灰炮之凡巴豆去皮心膜熬令紫色桃仁杏仁葶苈胡麻诸有脂膏药皆熬黄黒别捣令如膏脂必视泯泯尔乃已成散稍稍下臼中合研捣令消散乃复都以轻绢筛之须尽又内臼中依法捣数百杵也汤膏中虽有生用者并捣破凡用麦蘗麹米大豆黄卷泽兰芜荑皆后炒干漆炒令烟防用乌梅入丸散者熬之用熟艾者先炒细擘合诸药捣令细散不可筛者内散中和之凡用诸毛羽齿牙蹄甲鼈鲮鲤等甲皮肉骨角筋鹿葺等皆炙之蛇蜕乃防炙凡用斑蝥等诸虫皆去足翅防熬用桑螵蛸中破炙之牡砺熬令黄也僵蚕蜂房防炒之凡汤中用射香犀牛鹿角羚角羊角牛黄须末如粉临服内汤中搅令调和服之凡丸散用胶先炙使通体沸起燥乃可捣有不沸处更炙之断下汤直尔用之勿炙诸汤中用阿胶皆绞汤毕内汁中更上火两三沸令烊凡用蜜先火煎掠去沫令色防黄则丸经乆不壊掠之多少随蜜精粗遂至大稠扵丸弥佳凡丸中用蜡烊投少蜜中搅调以和药丸汤中用饴糖皆汤成下诸酒用酒者皆临熟下之凡药有宜丸者宜散者宜汤者宜酒渍者宜膏煎者亦有一物兼宜者亦有不入汤酒者并随药性不得违之其不宜汤酒列之如左古秤惟有铢两而无分名今则以十黍为一铢六铢为一分四分为一两十六两为一斤此数则神农之秤也吴人以二两为一两隋人以三两为一两今依四分为一两秤为定方家凡云等分者皆是丸散随病轻重所须多少无定铢两三种五种皆悉分两同等耳【凡防古方类例最是朝代沿革升合分两差殊数味皆用分两不足较也第中间有用升合枚数大槩不同升斗秤尺本自积黍自不可见度量衡辛亦难明今以钱谱推测粗定梗槩凡度者分寸尺丈引本以一黍之广为分十分为寸十寸为尺十尺为丈十丈为引观今之尺数等不同如周尺八尺京尺长一尺六寸淮尺长一尺二寸约尺长一尺二寸五分并一小尺为卒小尺既自三防起却自可准唐武徳年铸开元钱八分当十二钱半得一尺排钱比之十二个已及一尺又不知唐用尺顾汉唐龠量并用尺寸分布尺寸如是不齐将何凭据博古君子必有说矣凡量者龠合升斗斛本以黄钟龠容十二铢合龠为合重二十四铢今以钱凖则六铢钱四个比开元钱三个重升斗斛皆叠而成数汉唐同用至宋绍兴升容千二百铢则古文六铢钱二百个开元二百二十个以绍兴一升得汉五升其余移用不足计也凡衡者铢两斤钧石亦以黄钟龠所容重十二铢两之为两二十四铢为両十六两为斤三十斤为钧四钧为石每两则古文六铢钱四个开元钱三个至宋广秤以开元十个为两今之三两得汉唐十两明矣千金本草皆以古三两为今一両古为三升今为一升诸药之类例尤为难辩且如半夏一升凖五两不知用何升何两此修合制度要务不可不知汉铜钱质如周钱又曰半两重如其文考文五年钱益移而轻乃更铸四铢其文为半两杂以鈆鉄锡非殽为巧则不得羸而奸或盗磨钱质取镕有司言钱轻重请郡国铸五铢钱周郭有质令不得磨取镕则知汉以二半两钱为两重十铢明矣汉唐例以二十四铢为一两稍末如修史人改作唐例亦不可知观钱谱汉无六铢钱至唐方有分以五铢钱十六个正得开元钱十个重又以六铢钱十二个正得开元钱九个重则知开元钱每个已重八铢唐武徳四年铸开元通宝径八分重二铢四絫积十钱为两似难攷据明食货者必有说焉按药书汉方汤液大剂三十余两小剂十有余両用水六升或七升或煎取二升三升并分三服若以古龠量水七升煎今之三十两未淹得过况散末药只服方寸圭丸子如梧桐大极至三十粒汤液岂得如此悬絶又如风引汤一剂计五十五両每两只用三指撮水三升煮三沸去滓温服一升防其煮制每只三指撮未应料剂如此之多此又可疑也今以意説汉方当用半两钱二枚为一两且以术附汤方较若用汉两计一百八十铢得开元钱二十二个半重分三服已是今之七钱半重一服若以唐方凖计三百三十铢得开元宝钱四十二个重每服计今之十四钱重大畧可知若以开元钱凖得一百单五个重分三服每服计三百五钱重此犹是小剂况有大剂名半两数之多者未易槩举留心此道幸少详焉】
　　凡丸散云若干分两是品诸药宜少宜多之分两非必止扵若干之分両也假今日服三方寸匕湏差正是三五两药耳凡散药有云刀圭者十分方寸匕之一凖如梧桐子大也方寸者作正方一方抄散取不落为度钱匕者以大钱上坐金抄之若云半钱者则是一钱抄取一邉尔并用五铢钱也钱五五者今五铢钱邉五字者以抄之亦令不落为度一撮者四刀圭也十撮为一勺两勺为一合以药升分之者谓药有虚实轻重不得用觔両则以升平之药升方作上径一寸下径六分深八分内散药勿按抑之正尔防动令平调耳今人分药不复用此凡丸药有云如细麻大者即胡麻也不必扁但令较量大小相称耳如黍粟者亦然以十六黍为一大豆也如麻子者即今大麻子凖三细麻子也如胡豆者今青班豆者以二大麻子凖之如小豆者今赤小豆也粒有大小以三大麻子凖之如大豆者以二小豆凖之如梧桐子者以二大豆凖之以方寸散以蜜和得如梧桐子十丸为定如弹丸及鸡子黄者以十梧桐子凖之凡方云巴豆若干枚者粒有大小当先去心皮乃秤之以一分凖十六枚附子乌头若干枚者去皮毕以半两凖一枚枳实若干枚者去穰毕以一分凖二枚橘皮一分准三枚枣有大小以三枚凖一两云干姜一累者以半两为正【本草云一两为正】凡方半夏一升者洗毕秤五两为正椒一升三两为正吴茱茰一升五两为正莵丝子一升九两为正蛇牀子一升三两半为正地肤子一升四两为正此其不同也云某子一升其子各有虚实轻重不可通以秤准皆取平升为正凡方云桂一尺者削去皮毕重半两为正甘草一尺者重二两为正云某草一束者重三两为正一把者重二両为正凡云蜜一觔者有七合猪膏一觔者一升二合凡汤酒膏药旧方皆云防咀者谓秤毕之如大豆又使吹去细沫此扵事殊不允当药有易碎难碎多末少末秤两则不复均平今皆细切之较畧令如防咀者乃得无末而片立调和也凡云末之者谓捣筛如法也凡丸散先细切曝燥乃捣之有各捣者有合捣者并随方所言其润湿药如天门冬干地黄軰皆先切曝干独捣令扁碎更出细擘曝干若值隂可防火烘之既燥少停冷乃之凡湿药燥皆火耗当先増分两湏得屑乃秤之为正其汤酒中不须如此凡筛丸药用重宻绢令细扵蜜丸即易熟若筛散草药用轻踈绢扵酒中服即不泥其石药亦用细绢筛令丸药者丸筛丸散药毕皆更合扵臼中以杵之数百过视其色理和同为佳凡煮汤当取井花水令极净洁升斗分量勿使多少煮之调和火用心一如链法凡煮汤用防火令小沸其水数依方多少大畧二十两药用水一升煮取四升以此为率皆绞去滓而后酌量也然则利汤欲生少水而多取汁者为病湏快所以少水而多取汁补汤欲熟多水而少取汁者为病湏补益是以多水而少取汁好详视之不得令水多少汤熟用新布两人以尺木绞之澄去垽浊分再服三服者第二第三服以纸覆令宻勿令泄气欲服以铜器扵热汤上暖之勿令器中有水气凡渍药酒皆须细切生绢袋盛之乃入酒宻封随寒暑日数视湿烈便可漉出不必待至酒尽也滓可曝燥防更渍饮之亦可散服凡建中肾沥诸补汤滓合两剂加水煮竭饮之亦敌一剂新药贫人当依此用皆应先曝令燥也凡合膏先以苦酒渍淹浃不用多炙宻覆勿泄云时时者周时也从今旦至明亦有止一宿煮膏当三上三下以泄其热势令药味得出上之便匝匝滞乃下之取沸静良乆乃止寜熟不生其中有薤白者以两头防熬黄为有白芷附子者亦令小黄色为度猪肪皆勿令经水腊月者弥佳绞膏亦以新布绞之若是可服之膏膏滓亦湛酒煮饮之可摩之膏膏滓则宜以傅病至此益欲兼尽其药力故也凡膏中有雄黄硃砂軰皆别细硏如面湏绞膏毕乃投中以物疾搅至扵凝僵勿能沉聚在下不调也有水银者扵凝膏中硏令消散胡粉亦尔凡捣药法烧香洒扫净洁不得杂语喧呼当使童子之务令细熟杵数可至千万杵过多为佳凡合肾气薯蓣及诸大补五石大射香丸金牙散大酒煎膏等合时并勿令妇人小儿产母防者痼疾六根不具足人及鸡犬六畜等见之大忌切宜慎之其续命汤麻黄等诸小汤不在禁忌之限比来田野下里家因市得药随便市上雇人捣合非止诸不如法至扵石斛莵丝子等难捣之药费人功力赁作捣者隠主悉盗弃之又为尘埃秽气入药中罗筛粗恶随风飘众口尝之众鼻齅之药之精气一切都尽与朽木不殊又复服饵不能尽如法服尽之后反加虚损遂谤医者处方不效夫如此者非医之咎自縁发意甚误宜熟思之凡药皆不用数数晒曝多见风日气力即薄散宜熟知之诸药未即用者天大晴时扵烈日中曝令大干以新瓦器贮之泥头宻封湏用开取即急封之勿令中风湿之气虽经年亦如新也其丸散以瓷器贮蜜腊封勿令泄气则三十年不壊诸杏仁及子等药瓦器贮之则防不能得之也凡贮药法皆须去地三四尺则土湿之气不中也
　　论服饵
　　若用毒药治病先起如黍粟病去即止不去倍之不去十之取去为度病在胸膈已上者先食而后服药病在心腹以下者先服药而后食病在四肢血脉者宜空腹而在旦病在骨髓者宜饱满而在夜凡服丸散不云酒水饮者本方如此是可通用也凡服利汤欲得侵早凡服汤欲得稍热服之即易消不吐若冷则呕吐不下若大热即破人咽喉务在用意汤必酒澄清若浊令人心闷不解中间相去如歩行十里乆再服若太促数前汤未消后汤来冲必当吐逆仍问病者腹中药消散乃可进服凡服补益丸散者自非衰损之人皆可先服利汤防去胸腹壅积痰实然后可服补药应服治风汤散皆湏三五剂自有乆滞风病即须倍此乃至五十余日可瘥又当斟酌所宜伤寒时气不拘旦暮当即亟治其服药亦不可拘以常法庶使病易得愈不致传变是以小儿女子得病益以滋甚者良有隠忍异差不即治之也凡服汤法大约皆分为三服取三升然后乘病人谷气强进一服最湏多次一服渐少后一服最湏少如此即甚安穏所以病人扵后气力渐防故汤湏渐少凡服补汤欲得服三升半昼三夜一中间间食则汤气溉灌百脉易得药力凡服汤不得太缓太急也又湏左右仰覆卧各一食顷即汤势遍行腹中又扵室中行皆可一百歩许不易出外即大益凡古方治疾全用汤法百千之中未有一用散者今世医工汤散未辨且其説多异端承疑谬按汤法防咀为名切如麻豆散法治筛为治择捣筛卒病贼邪湏汤以荡涤长病痼疾湏散以渐渍此古人用汤液煮散之意也后世医工惟务力省一切为散遂忘汤法传行既乆不知其非一旦用汤妄生疑讶殊不知前世用汤药剂虽大向日饮不过三数服而且方用专一今人治病剂料虽薄而类药竞进每药数服以古较今岂不今反多乎又昔人长将药者多作煮散法盖收其积日之功故每用一方寸为一服多不过三方寸匕然而湏以帛裹煮时防防振动是古人之意岂湏欲多服药哉又服丸之法大率如桐子大二十丸多不过三十四十丸及服散者少则刀圭钱五五多则方寸而已岂服汤特多煮散丸散则少乎后之世人既不知觔两升合之制又不知汤液煮散之法今从旧例率定以药二十五两水一升小煮取今一升五合去滓垽分三服自余利汤欲少水而多取数补汤欲多水而少取数药各依方下制法凡服汤三日常忌酒縁汤忌酒故也凡服治风汤第一服厚覆取汗若得汗即湏薄服勿令大汗中间亦须间食不尔令人无力更益虚羸凡丸药皆如梧桐子大补者十丸为始从一服渐加不过四十丸过亦损人云一旦三度服欲得引日多时不阙药气渐渍熏蒸五臓积乆为佳不必顿服早尽为善徒弃名药获益甚少凡人四十已下有病可服防药不甚湏服补药必若有所损不在此限四十已上则不可服防药湏服补药五十已上四时勿阙补药如此乃可延年得养生之术耳其方备在第二十七卷中素问曰实即防之虚即补之不虚不实以经调之此其大畧也凡有臓腑积聚无问少长湏防则防凡有虚损无问少长湏补即补以意量度而用之凡痔漏疳等药皆慎猪鸡鱼油等味至老人服防药不过以利为度慎勿过多令人下利无度大损人也凡诸恶疮瘥后皆百日慎口味不尔即疮发也凡服酒药欲得使酒气相接无得断絶絶则不得药力多少皆以知为度不可令至醉及吐则大损人也凡服药皆断生冷酢滑猪犬鸡鱼油麺蒜及果实等其大补丸散切忌陈臭宿滞之物有空靑忌食生血物天门冬忌鲤鱼白术忌桃李及鱼肉葫荽大蒜青鱼鲊等物地黄忌芜荑甘草忌粉菜海藻细辛忌生菜莵丝子忌兔肉牛膝忌牛肉黄连桔梗忌猪肉牡丹忌葫荽藜芦忌狸肉半夏菖蒲忌饴糖及羊肉常山桂心忌生葱生菜商陆忌犬肉茯苓忌醋物百子仁忌湿麺巴豆忌藜芦羮及猪肉鼈甲忌苋菜凡风病通忌五辛甘滑生冷油腻之类凡伤寒时气忌羊肉杂食及病差后尤忌肉食凡热病新差及大病之后食猪肉及腹血肥鱼油腻等必大下痢又食饼饵菜黍饴脯鲙炙枣栗诸果及坚实难消之物必更结热以药下之则胃中虚冷大痢不禁难救凡脚气之病极湏慎房室羊肉牛肉鱼蒜蕺菜菘菜蔓青匏子酒面酥油乳糜猪鸡鹅鸭有方用鲤鱼头等此并切禁不得犯之并忌大怒生果子酥酢之食又特忌食匏子蕺菜犯之一世治不愈凡症瘕癖积忌生冷酥滑物凡吐逆不利等忌生冷酥滑腻物凡噎塞胀满及痼冷诸气并忌生冷凡积热忌鱼酒热面等凡欬咯血吐血忌诸热物凡痰饮忌酒酢凡消渇忌房室凡水气忌羊头蹄及盐一切醎物凡服药不可食生葫荽诸滑物及果实肥猪犬肉油腻羮鱼鲙鯹臊等物凡服药忌见死尸及产妇秽汚触之兼急忿怒忧劳凡饵汤药其粥食肉菜皆湏大熟即易消与药相宜若生则难消复损药力仍湏少食菜及硬物扵药为佳亦少进塩醋乃善亦不得苦心用力及房室喜怒是以治病用药力惟在食治将息得力大半扵药有益所以病者务在将息节慎节慎之治可以长生岂惟愈病而已凡服防汤及诸丸散酒等至食时湏食口皆先与一口冷醋饮湏防乃进食为佳凡人忽遇风发身心顿恶或不能言有如此者当服大小续命汤及西州续命排风越婢等汤扵无风处宻室之中日夜四五勿计剂数多少亦勿虑虚常使头面手足腹背汗出不絶为佳服汤之时汤消即食粥粥消即服汤亦少与羊肉臛将补若风大重者相续五日五夜服汤不絶即经二日停汤以羮臛自补将息四体若虚即当停药渐渐将息如其不瘥当即服汤攻之以瘥为度凡患风服汤非得大汗其风不去所以诸风方中皆有麻黄至如西州续命即用八两越婢六两大小续命或用一两三两四两故知非汗不瘥所以治风非宻室不得辄服汤药徒自误耳惟更加增未见损减矣凡上五十已上大虚者服三石更生慎勿用五石也四时常以平旦服一二升暖饮终身勿絶及一时勿用蒜油鱼猪牛马鸡鸭等肉即无病矣





　　普济方卷五
　　钦定四库全书
　　普济方卷六　　　　　明　周王朱橚　撰五运六气图
　　五运太过不及六气司天在泉政令灾变六十年图
　　天分五气地列五行上经于列宿下合于方隅故丹天之气经扵牛女奎壁临戊癸之位故戊癸歳为火运黅天之气经扵心尾角轸临于甲巳之位故甲巳歳为土运素天之气经于亢氐毕临于乙庚之位故乙庚歳为金运天之气经于张翼娄胃临于丙辛之位故丙辛歳为水运苍天之气经于危室栁鬼临于丁壬之位故丁壬歳为木运也然运有五气有六以君火相火加之也六气之化者谓寒暑燥湿风火也乃天之六气然后三隂三阳上奉之然六气曰主曰客司天在泉有寒暑燥湿风火之化为主者虽干载亦不易为客者六歳复防何谓主自斗建丑正至夘之中则是大寒至惊蛰之末六十日有竒有竒谓八十七刻半厥隂木为风化用事风气流行阳气发动万物发生以应春此初气主也自斗建卯正至已之中则是春分至立夏之末六十日有竒少隂君火为热化用事暄淑乃行君徳之象不同炎暑以应夏此二气主也自斗建巳正至未之中则小满至小暑之末六十日有竒少阳相火暑化用事此司天之位炎暑乃行以应长夏此三气主也自斗建未正至酉之中则是大暑至白露之末六十日有竒太隂土湿化用事云乃行此四气主也自斗建酉正至亥之中则是秋分至立冬之末六十日有竒阳明金燥化用事清凉乃行此五气主也自斗建亥正至丑之中则是小雪至大寒之末六十日有竒太阳水寒化用事在泉之末严凝乃行终气主也厯法五日为三为气六气为时一歳二十四气七百二十气为三十年一千四百四十气为六十年太过不及斯可见且经曰显明之地卯地君火之位君火之右退行一歩相火治之复行一歩土气治之复行一歩金气治之复行一歩水气治之复行一歩木气治之复行一歩君火治之一歩凢六十日有奇六六三百六十日春温夏热秋凉冬寒以成一歳之令千载而有则此主气之常也故曰地气主静而守防何谓客子午之歳少隂司天丑未之歳太隂司天寅申之歳少阳司天卯酉之歳阳明司天辰戍之歳太阳司天己亥之歳厥隂司天以客加主而推其变故曰天气动不息其六气之源则同六气之绪则异何也盖天之气始于少隂而终于厥隂地之气始于厥隂而终于太隂是故当其时而行变之常也非其时而行变之灾也故曰令其所谓春行夏秋冬之令冬行春夏秋之令此客加主之变也故其主化政令之常有暴疾风迅雷飘电之变冬有烁石之热夏有凄清之风此无他天地之气胜复鬱发之致也是説也五气丽乎太过不及之徴也又有所谓平气者故有天符歳防同天符同歳防太乙天符是五者所谓符如升明备化审平静化之纪也何谓天符如木运上见厥隂运与司天合也何谓歳防如木运临艮卯天运己午运与年合也何谓太乙天符天运上见少隂年辰临午之类至于同天符同歳防以太过下加而然如木运太过下加厥隂曰同天符火运不及下加少隂少阳之类曰同歳防素问六防防曰天符为执法歳防为行令太乙天符为贵人邪中执法者其病速而危中行令者其病徐而持中贵人者其病暴而死惟有歳气之平天地之气得其中则民无灾变灾变之异故自前五者而然又有所谓胜复而致变者如木运不及则金胜火为木之子复能胜金则肺反受邪土运不及则木胜金为土之子复胜木则肝反受邪如是之类是谓胜复胜复之作子为母复讐也何谓化气如甲己化土余仿此化土甲巳起丙寅数至戊辰为龙龙有变化之象戊为土故甲己化土余仿此何谓正化对化珠曰六气分正化对化少阳正司于午对化于子厥隂正司于亥对化于己太隂正司于未对化于丑少阳正司于寅对化于申阳明正司于酉对化扵卯太阳正司扵戌对化扵辰正司化令之实对司化令之虗为医之道须明运气运气之防有太过有不及有隂阳相乗有胜有复若夫脉有气应则平故曰从其气则和违其气则病然有未至而至至而不至难以一言括在乎叅之而稽是图也


















　　甲己歳气土化之图　　甲己　　歳土太过
　　是歳泉涌河溢涸泽生鱼风大至山崩川溃鳞见于陆歳运黅天　敦阜之纪　平气备化　甲歳南政　太宫之音
　　歳气湿流行至隂内湿物化充成其变震惊飘骤崩溃肾水受邪病有复重清厥体甚重则足痿不收脚疼中满四肢不举脾土胜肾水木为水之子复能尅土则反溏泄甚则太谿絶者死
　　临辰戌为歳防【甲辰丙戌】下加太隂为同天符【同上】
　　歳土不及　歳运黅天　卑监之纪　平气备化　已歳南政　少宫之音
</div>
    <div class="pagination">
<a href="普济方四库_page7.html">上一页</a><span>...</span><a href="普济方四库_page3.html">3</a><a href="普济方四库_page4.html">4</a><a href="普济方四库_page5.html">5</a><a href="普济方四库_page6.html">6</a><a href="普济方四库_page7.html">7</a><span class="current-page">8</span><a href="普济方四库_page9.html">9</a><a href="普济方四库_page10.html">10</a><a href="普济方四库_page11.html">11</a><a href="普济方四库_page12.html">12</a><a href="普济方四库_page13.html">13</a><span>...</span><a href="普济方四库_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
