<!DOCTYPE html>
<html>
<head>
    <meta charset="UTF-8">
    <title>曹氏伤寒金匮发微 - 第 19 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>曹氏伤寒金匮发微 - 第 19 页/共 23 页</h1>
    <div class="content">　　皮水为病，四肢肿，水气在皮腠中，四肢聂聂动者，防已茯苓汤主之
　　防已茯苓汤方
　　防已，黄芪，桂枝各三两，茯苓六两，甘草二两
　　上五味，以水六升，煮取二升，分温三服
　　肺主皮毛，皮水之为肺病，此固不言可知，按本篇提纲曰其脉亦浮，外证跗肿，按之没指，不恶风，其腹如鼓不渴，当发其汗，其为越婢加术汤证，无可疑者，然何以有防已茯苓汤证，曰此为渴者言之也，寒水在下，不受阳热之化，则津液不得上承而咽喉为燥，自非利小便以排水，则渴将不止，防已茯苓汤。此固利小便之方治也，太阳水气，本当作汗外泄，为表寒所遏，则皮毛之气悉化为水，而水气在皮腠中，所以在皮腠中者由皮毛而渐渍肌肉也，水渍肌肉则脾阳不达四肢，而四肢肿，肿之不已，阳气被袭，因见筋脉跳荡肌肉，寒颤如风前水叶聂聂动摇，故方中用黄芪以达皮毛，桂枝以解肌使皮毛肌肉疏畅，不至吸下行之水，更加甘草以和脾，合桂枝之温使脾阳得旁达四肢，但得脾精稍舒，而肢肿当消，所以用黄芪不用麻黄者，此亦痰饮病形肿，以其人遂痹，故不内之之例也。
　　里水越婢加术汤主之，甘草麻黄汤亦主之（越婢加术汤见上）
　　甘草麻黄汤方
　　甘草二两，麻黄四两。
　　上二味，以水五升，先煮麻黄，去上沫，内甘草，煮取三升，温服一升，重覆汗出，不汗再服，慎风寒
　　里水一证，用越婢加术，使水湿与里热悉从汗解，前文已详言之矣，此节特补出甘草麻黄汤方治，用麻黄汤之半以发表汗为急务，尽专为无里热者设也。
　　水之为病，其脉沉小属少阴，浮者为风，无水虚胀者为气，水发其汗即已，脉沉者宜麻黄附子汤，浮者宜杏子汤
　　麻黄附子汤方
　　麻黄三两，附子一枚，甘草二两
　　上三味，以水七升，先煮麻黄去上沫，内诸药，煮取二升半，温服八合，日三服
　　杏子汤方（阙，陈修园曰，恐是麻黄杏仁甘草石膏汤）水病始于太阳，而终于少阴，太阳当得浮脉，少脉即见沉脉，按太阳伤寒未经发汗，水气由三焦下注寒之藏，即为少阴始病，少阴病其脉当沉，为其在里也，小即微细之渐，伤寒少阴篇所谓脉微细者，指阴寒太甚者言之也，此时水邪未经泛滥，溢入回肠而下利，故见脉小而不见微细，水邪虽陷，与表气未曾隔绝，寒水下陷，要为中阳之虚，方治特于麻黄附子汤内加炙甘草以益中气，使中气略舒便当外达皮毛肌腠，变为汗液，而水病自除，若夫脉浮为风，与太阳中风之脉浮同，此证尚属风湿，而未成为水，水气壅在皮毛而发为虚胀，故曰气水，气水者汗液欲出不出，表气不能开泄之谓。发其其水还化气成汗，故其胀即消，杏子汤方，阙寓意可用风湿证之麻杏甘薏汤，要以发汗为一定之标准也。
　　厥而皮水者，蒲灰散主之（蒲灰散方见消渴）
　　蒲灰散一方，今人不用久矣，世皆论蒲灰为蒲黄，其实不然，而钱太医以厥而皮水之厥为皮水溃烂，以水伤阳气而厥冷，尤为背谬，此厥字即上文身肿而冷之冷，伤寒金匮中从未有以厥为溃烂者，此陈修园之盲从，不可为训者也，蒲灰即溪间有大叶菖蒲，味针，能降，味辛能开，王一仁在广益医院治病，有钱姓男子，腹如故，股大如五斗雍，臂如车轴之心，头面皆肿，遍体如冰，气咻咻不续见者皆曰必死，一仁商于刘仲华，取药房中干菖蒲一巨捆，炽炭焚之，得灰半斤，随用滑石和研，用麻油调涂益厚，涂之，改服二钱，日三服，三日而肿全消，饮食谈笑如常人，乃知经方之妙不可思义也，前数年予在家乡治谢姓小儿茎及睾丸，明若水碧，掣而服之，一夕得小便甚多，其肿即消，惟腹满不减，继以姜辛术附，后以急于沪，不复知其究意，甲戌十一月，闻此儿已十四岁已，庚午秋，治海潮寺路宋姓小儿，水肿亦用之。但其人手足不冷，小便消，内服麻黄附子细辛汤，佐以五苓冬葵子，车前子，外敷蒲灰散，夜调服一钱，五日而肿全消，每一日夜，小溲十七八，次云
　　问曰，黄汗之为病，身体肿，发热汗出而渴，状如风水，汗沾衣，色正黄如柏汁，脉自沉，何从得之，师曰，以汗出入水中浴，水从汗孔入得之，宜芪芍桂酒汤主之
　　黄芪芍药桂枝苦酒汤方
　　黄芪五两，芍药，桂枝各三两
　　上三味，以苦酒一升，水七升，相合，煮取三升，温服一升，当心烦服至六七日，乃解，若心烦不止者，以苦酒阻故也
　　黄汗之为病，变于营分日久而后发，此与水气变于卫分者不同，方其蛰伏未久，营热不甚，故身肿而冷，状如周痹，至于身体肿，发热汗出，而渴，营热始炽矣，汗沾衣，上色黄如柏汁者，血中之液乃出黄水，即此而推之，便可知黄汗之由，实起于营分郁热，所以如柏汁者，以营热所蒸益加浓厚，非如黄阐之黄，由胃底胆汁而成也，然不辨明致此之由，则治法何从下手，将清营热乎，何以处在表之湿，将疏表气乎，何以处营之热，仲师申明汗出而浴水入汗孔得之，而治法乃定矣，以表虚也，故君黄芪以营郁之当实也，故用芍药桂枝，又惧药力之不胜病气也，故煎以具挥发性通调血分之苦酒，而营分之变热始解，今人用醋和面涂伤能去瘀血，其明证也，妇人肝郁不调内痛，用醋炒柴胡，醋磨青皮白芍，其痛立解，当亦以其能达血郁之故，则苦酒之作用可知矣，庸工动称能敛肝阴，岂仲师用苦酒之旨乎，所以六七日乃解者，以久郁之邪未易载胜也，所以心烦者，营分久郁，而主血之藏虚，一时不胜药力也，
　　黄汗之病，两胫自冷，假令发热，此属历节，食已汗出，又身常暮盗汗出者，此营气气，若汗出已，反发热者，久久其身必甲错，发热不止者，必生恶疮，若身重汗出已，辄轻者久久必身润，润即胸中痛，又从腰以上汗出，下无汗，腰宽弛痛如有物在皮中，状剧者，不能食疼重烦燥，小便不利，此为黄汗，桂枝加黄芪汤主之
　　桂枝加黄芪汤方
　　桂枝，芍药各三两，甘草，黄芪各二两，生姜三两，大枣十二枚
　　上六味，以水八升，煮取三升，温服一升，须臾啜热稀粥一升，余以助药力，温覆取微汗，若不汗更服。
　　中风之证，受病于肌腠，内困于脾阳，则用桂枝汤助脾阳，以解肌，使汗从腠理外泄，脾流血而主肌肉，为血络凝聚之处，故风变肌理者，宜桂枝汤，所以达营变也，风从皮毛入，邪薄肌肉，遏其营分，是生表热，惟黄汗一证，所以异于中风者，足胫必冷，所以然者，提变于上而下通也，中风证有汗，黄汗证亦有汗，或食已汗出，或暮夜盗汗，皆为营热外达，或汗出解，反至发热，则营分热度更高，久必腠甲错而生恶疮，试观壅病外证，先病热与肿为血郁，增热继则剧痛为热甚血败，入即脓成，待医者决去其脓，其痛始定，此即营分变热必致壅脓之明证也，或身重而汗已辄，轻者湿将与汗俱去也，然汗出阳伤，久必身润，润者如目光之旋转，闪灼不不定，彼此互相跳动也，浮阳张于外，牵制胸中，胸中阴液已亏，不能外应，故润，见于外而痛应于里，若腰以上汗出而不及腰以下，则汗湿在下而腰宽弛痛，少阳三焦道路由肾而下，属膀胱不下通，故腰以下多所牵制如有物在皮中状，又其甚者，胸中发抒水气之枢机，一时停顿脾阳不能作汗外泄，故湿阻胃之上口而不能食，湿在肌肉，故身疼重，防阳被变，故烦燥，阳气在上，吸水不得下行，故小便不利，究其所以，然实由水湿变其营血所致，要知黄汗一证，肌表以久汗而虚，不同中风之为卒病，此桂枝汤所以加固表之黄芪也。
　　师曰，寸口脉迟而涩，迟则为寒，涩则为血不足，趺阳脉微而迟，微则为气，迟则为寒，寒气不足，即手足逆冷，手足逆冷，则营卫不利，营卫不利，则腹满胁鸣，相逐气转，膀胱营卫俱劳，阳气不通，即身冷，阴气不通，即骨疼，阳前通则恶寒，阴前通则痹不仁，阴阳相得其气乃行，大气一转，其气乃散，实则矢气，虚则遗溺，名曰气分。
　　气分心下坚大如磐，边如旋磐，桂甘姜枣麻辛附子汤主之
　　桂甘姜枣麻辛附子汤方
　　桂枝，生姜各三两，细辛，甘草，麻黄各二两，附子一枚炮，大枣十二枚
　　上七味，以水七升，先煮麻黄去上沫，内诸药，煮取二升，分温三服，当汗出如中心行皮中即愈。
　　仲师即明水气证治而终以血分，既明黄汗证治而终以气分欲人于同中求异而明治法也，尽水之甚者为水，水不甚即为黄汗，气之外泄而遇寒为水，水气之在里，不遇寒则仍愈为气，水可攻而气不可攻，要其证则为表里上下俱寒，如冬令雨雪坚水，阳气变伏天动，不似春夏之易散，故仲师举寸口之脉迟而涩，便可知外不达于皮毛，而太阳之阳气先虚，举趺阳之脉微而迟，醒可知里气虚寒，四肢不得禀中阳之气，中脘虚寒不能发抒营卫二气，于是太阴之腹部，厥阴少阴之胁下，悉为客寒所据，而太阳水气，不行于膀胱中脘，脾阳不通于肌腠，因而身冷里阴不濡于骨髓，因而骨痛，由是太阳之气通于前，而肾阳不与俱行，则小便已而涩涩恶寒，少阳之气通于前，而三焦之火不与俱至，则少腹满而外证不仁，故必先去其固阴逆寒，使血海之营气得温而上行，肺藏之卫气清寒而下降，然后蛰伏之气从而消释，大气者，阳气也，转则阴寒散矣，由是寒气之乘里虚者，以遗溺解而腹满胁鸣止，表里和而手足不复逆冷矣，此桂甘姜枣麻辛附子汤，所以治心下坚大如磐，边如旋杯，凝固不解之阴寒，而效如浮鼓也。
　　心下坚大如磐边如旋磐，水饮所作，枳术汤主之
　　枳术汤方
　　枳实七枚，白术二两
　　上二味，以水五升，煮取三升，分温三服，腹中软即当散也
　　疹病之法惟外证同而虚实异治者，为不易辨也，同一心下坚大如磐边如旋杯之证（旋杯，按之硬，若杯之旋转而高出）何一则宜上下表里通行温散，汗出如虫行皮中而愈，一则用攻坚燥湿，三服后腹中软而愈，尽气分之脉，必兼迟啬，水饮之脉必见沉弦，此脉之易辨者也，气分则见窒塞，水饮必将内痛，此证情之易辨者也，气为寒，约则温，以散之寒因水实则攻而和之，仲师所以称医圣也。
　　黄阐病证并治第十五
　　寸口脉浮而缓，则为风，缓则为痹，非中风，四肢苦烦，脾色必黄，瘀热以行，趺阳脉紧而数，数则为热，热则消杀，紧则为寒，食即为满，尺脉浮为伤肾，趺阳脉紧为伤脾，风寒相搏，食杀即眩，杀气不消，胃中苦浊，浊气下流，小便不通，阴被其寒热流膀胱，身体尽黄，名曰杀瘅。
　　湿与热并乃生黄色苴荣在壅酱面，在愈其明证也，故论黄瘅所由成，必先论脾藏之湿，脾主肌肉，而汗泄于肌理，气达于四肢，则湿无停阻之患，惟风中肌肉则脾阳必顿，顿则腠理闭塞而肌肉为痹。四肢为脾所主，湿热留于脾藏，故四肢苦烦，风脉本浮，湿痹肌肉则缓，寸口见浮缓之脉，脾中瘀热行周身，而面目爪甲俱黄矣，此一因也，一系胃中之热。胃热固能消谷，而肌肉外受风寒，内困脾阳，即宿食为之停阻，水杀停于中脘，湿热以日久而增，故趺阳见紧数之脉，便可决为发黄之渐，此二因也。一系风邪由肌腠入里，循三焦而下及于胃，肾为寒水之藏，下有二管，直接膀胱，为水道所从出，风阳吸于肾，则水道不行，寒邪由肌腠犯脾藏，则脾以虚寒而留湿，食谷即眩者，湿与热混杂而浊气上冒于颠也，寒入足太阴，脾不能为胃输津液作汗，湿热反致内陷，小便不通，胃中浊热无外出之路，乃由胃而流入膀胱，故于尺部少阴脉浮见肾水不流，足背趺阳脉紧风脾阳不运，皆足蕴蒸发，此三因也，名曰杀瘅。
　　额上黑，微汗出，手足中热，薄暮即发，膀胱急，小便自利，名曰女劳瘅，腹如水状不治。
　　女劳瘅证状有六，一曰额上黑，额上为颅骨覆脑处，肾虚者脑气必亏，故精气不荣于额上而见晦滞之色，陈修园以额上为心部，肾邪重而水色见于火部，直瞽说耳，二曰微汗出，微汗出似不足为病，而女劳瘅独否，尽用力入房皮毛开而汗液屡泄，泄之不已，皮毛从此不收，津液即随时漏泄，三曰手足中热，则由以欲竭精之时，手足用力太猛，少阳胆火乃乘少阴之虚流溢于劳宫涌泉二穴，四曰薄暮即发，薄暮阳衰之候，寒湿下动，乃反迫真阳而外出，五曰膀胱急，寡欲者肾阳充，充则下焦水道布气于少腹，膀胱以温和而缓，多欲者肾阳虚，虚则阳气不及州都，膀胱以虚寒而急，此证与脉紧为寒同义，可见陈修园谓肾虚累及外府，犹为未达一间也，六曰小便自利，自利者不自知而利也，肾关不固，则小溲不禁，黄坤成载谓火败水寒，蛰藏失政，尽略近之，若夫脾肾两败，腹如水状，即为不治之证，尽腹为足太阴部分，肾即在腹之两旁，肾藏无火，不能蒸化脾阳，由是脾藏虚寒，湿邪凝互从而腹满，然苟用四逆加茵陈蒿以治之，何尝不可挽救一二，昔金子久患此证，自服茵陈蒿汤，不愈乃就诊于丁君甘仁，授以附子汤加茵陈，但熟附子仅用钱半，服二剂不效，乃仍用茵陈蒿汤，以致脾气虚寒，大便色白而死为可惜也，但金本时医，即授以大剂四逆汤，彼亦终不敢服，则是有方与无方同，有药与无药同，经方见畏于世，若此可慨矣。
　　心中懊农而热，不能食，时欲吐，名曰酒瘅
　　酒者，水与杀蕴蒸而后成，随体气强弱以为量，体气强则从三焦水道下走膀胱，体气弱则留于中脘，而成湿热之媒介，胃络上通于心，胃中酒气上薰于心，故心中懊农而热，酒已变而成热，胃气大伤，故不能食，酒性上泛，故时欲吐，得甘味则益剧，此酒瘅之渐也。
　　阳明病迟，食难用饱，饱则发烦，头眩小便必难，此欲作杀瘅，虽下之，腹满如故，所以然者，脉迟故也，阳明病，胃病也。脉迟胃寒也，赛是不能消谷，故饱食即发烦，所以发烦者，蕴积不消而生热也，胃中生热必冲脑部之明证隔壁，但彼为实热，实热则生燥，此为虚热，虚热则生湿，湿邪垢腻，流入三焦，故小便必难，胃中谷食不消，湿热相搏，于是欲作谷瘅，且阳明实热下之则腹满，除阳明虚热，虽下之而腹满如故，所以然者，则以胃虚脉迟，中阳不运，非如滑大之脉便于峻攻也，余详伤寒，发微阳明篇不赘。
　　夫病酒黄瘅必小便不利，其后心中热，足下热，是其证也。
　　酒黄瘅者，或无热，靖言了了，腹满欲吐，鼻燥，其脉浮者先吐之，沉弦者先下之，酒瘅心中热，欲吐者吐之愈。
　　酒瘅下之，久久为黑瘅，目青面黑，心中如瞰蒜齐状，大便正黑，皮腠爪之不仁，其脉浮弱，虽黑微黄，故知之。
　　酒瘅之病，有相因而存至者，体虚之人，不胜酒力，故湿热渗下焦而小便不利，惟酒气上薰而心中热且酒气下移而足下热，此为酒瘅之垂成，亦有酒气不冒于心而肺独受其薰灼者，则心不热，心不热故神色安靖，出言了了，而鼻中燥热者，亦为将成之酒瘅，此时病在心肺，或为心中热，或为鼻中燥以及胃气上泛欲吐者，皆可用瓜蒂散吐之，湿热泄于上，酒瘅可以不作，若小便不利，足下热即为湿热下注，但需茵陈栀子大黄汤下之以泄其热，酒瘅亦可以不作，然必审其脉浮，而后可吐，倘属沉弦，即当先下，此即在高者引而越之，在下者引而竭之之例也，若心中热而误下之，则在上之热未除，在下之阴先竭，积久遂成黑瘅，伤其血委，故目青，跌打损伤肌腠见青色者，伤血故也，湿热不除，面色薰黄，此与湿家身色如薰黄同，但彼为黄中见黑，此为黑中见黄，为小异耳，心热仍在，懊农欲死故如瞰蒜状，犹谬所谓猢狲吃辣胡椒也，酒少饮则能生血，多饮反能伤血，热瘀在下，薰灼胞中血海，热血上行，则瘀积肠中，故大便色黑，血不荣于肌表，故皮腠爬搔而不知痛痒，酒气在上，故脉仍见浮，特因误下而见弱耳。
　　面色黑而微黄，故知非女劳之比寓意，此证黄连阿胶汤或可疗治，或借用百合病之百合地黄汤以清血热，而滋肺阴附存管见，俟海内明眼人研核之。
　　师曰病黄瘅发热烦渴，胸满口燥者，病发时火劫其汗，两热相博得然黄家所得，从湿得之，一身尽发热而黄，肚热，热在里当下之。
　　黄瘅所由成胃热与脾湿相参杂者为多，独有发热烦渴胸满口燥之证为亢热而无湿，推原其故，则以方遇他病时，证属阳热复以火劫发汗，两热相得，便与湿热参杂之证，判若天渊概云从湿得之可乎，一身尽发热面黄，肚热，仲师既明示人以瘀热在里，直可决为独阳无阴之在黄硝石汤证，伤寒阳明病之但恶热不恶寒，宜大承气汤者，即其例也。请更据伤寒发黄证而推求之，太阳魄汗未尽，瘀湿生热亦必发黄，此时湿尚未去，要不在当下之例，故有阳明病无汗小便不利心中懊农者，身必发黄，阳明病被火额上微汗出，小便不利者，必发黄，但头汗出，剂颈而还，小便不利，渴饮水浆者，此为瘀热在里，身必发黄，茵陈蒿汤主之，何同一阳明病，仲师于前二证不出方治，非以其从湿得之，湿未尽者，不当下乎，本条热在里与伤寒之瘀热在里同,法在可下.况本条一身尽发热而黄，肚热，阳明府实显然，予故曰宜大黄硝石汤也。
　　脉沉渴欲饮水，小便不利者，皆发黄
　　腹满，舌痿黄，躁不得眠属黄家
　　黄痹将成，起于蕴湿生热，此固尽人知之矣，然其所以致此歧之由，则由于辨之不早，即如仲师所述脉沉渴欲饮水，小便不利者，皆发黄，夫消渴，小便不利，脉浮者，宜利小便发汗，则仲师方治明有五苓散矣，小便不利而渴，果为肾寒，不能化气行水，则用栝蒌瞿麦丸亦足矣，何必待发黄而始治，又如腹满舌痿黄，躁不得睡，属黄家，夫腹为足太阴部分，舌苔黄腻属湿，则湿在脾藏可知，阳明病多不寐证，录胃中燥实不和也，此云躁不得睡，其为胃热无疑，此证治湿则增燥，润燥则滋湿，如欲两全，但用白虎汤加苍术可矣，果其胃中有燥矢，用茵陈蒿汤亦足矣，曲突从薪此为上策，何必焦头烂额，乃为上客乎。
　　黄瘅之病，当以十八日为期，十日以上瘥，反剧为难治，病气之衰不跗三候，伤寒太阳证，发于阴者，以七日为一候，仲师言黄家从湿得之，湿郁生热乃传阳明发于阳者，以六日为一候，伤寒输发于阴，七日愈发于阳六日愈之文谓一候也，玩太阳病七日以上自愈之条足为明证，阳明篇云，伤寒三日，阳明脉大，谓本太阳之病，过三候而反剧也，然则黄瘅以十八日为期，即属阳明篇，三日之例，阴以七为候，则伤寒三日为二十一日，阳以六为候，故黄瘅三候为十八日，所以然者，始病十八日内可发汗及利小便，可清热而去湿，正犹太阳伤寒一汗病已，更无余病，若过十八日，湿尽化热，欲攻不得，故仲师言反剧为难治也。
　　瘅而渴者，其瘅难治，瘅而不渴者，其瘅可治，发于阴部其人必呕，阳部，其人振寒而发热也。
　　非渴之难，渴而饮水之难，黄瘅之病，既从湿得之，则肠胃之中，必多粘滞宿垢，妨其水道，小便不利，湿乃日增则其证益剧，此其所以难治也，若夫不渴之证，脾阳犹能化气输津，即不治亦当渐愈，此其所以可治也，但同一黄瘅，不惟渴与不渴之异，即所发之部分，要自不同，故有脾阳不振，湿留中脘，胃底汩汁不容，势力亢而上逆，故呕，下文云诸黄腹痛非凡呕者，宜柴胡汤，即此证也，发于太阴故称阴部，太阳寒水不行于膀胱，即出于皮毛，表虚不达加以外寒，水气遇寒即病振怵，营热内抗，即生表热，后文所云诸病黄家当利小便，脉浮者当以汗解，桂枝加黄芪汤主之，即此证也，发于太阳故称阳部，阳部以太阳寒水言之，阴部以太阴湿土言之，要知黄瘅病源，以水与湿为主要，而成于胆汁之掺要，胆火炎上，不能容水与湿，乃合并而溢出皮外，此为黄瘅所由成，胆汁色黄，故其汁亦如柏汁之染物，可见太阳病由汗出不澈而有发黄之变者，皆胆汁与湿热混杂为之也。
　　谷瘅之病，寒热不食，食即头眩，心胸不安，久久发黄为谷瘅，茵陈蒿汤主之（茵陈蒿汤方，茵陈蒿六两，栀子十四枚，大黄二两，上三味，以水一斗，先煮茵陈，减六升，纳二味煮取三升，去滓分温三服，小便当利，尿如皂角汁状，色正赤，一宿腹减，黄从小便去也）谷瘅之病起于太阴之湿，成于阳明之热，太阴寒湿，与阳明之热交争，则生寒热，寒热作时。胃中饱满不食，有时思食，谷气引动胃热，上冲脑部，即病头眩，心胸不安者，胃热合胆汁上攻，胸中之湿变而生热也，湿热与胆汁混合，上于头目，则头目黄，发于皮外，则一身之皮腠黄，于是遂成谷瘅，所以用茵陈蒿汤者，用苦平之茵陈以去湿，苦寒清热之栀子以降肺胃之浊，制大黄走前阴，疏谷气之瘀，俾湿热从小溲下泄，则腹胀平而黄自去矣，按此节后仲师言分温三服，小便当利，尿如皂角汁状，鄙意大黄当走大肠，惟制大黄走小便，服制大黄者，小便多黄，而其色极深，以意会之，当是脱去制字，然既成谷瘅，大便行后，继以黄浊之小便，亦未可知也。
　　黄家，日晡所发热而反恶寒，此为女劳得之，膀胱急，少腹满，身尽黄，额上黑足下热，因作黑瘅，其腹胀如水状，大便必黑，时溏，此女劳之病，非水病也，腹满者难治，硝石，攀石散主之
　　硝石攀石散方
　　硝石熬黄，攀石烧等分
　　上二味为散，大麦粥汁和服方寸匕，日三服，病随大小便去，小便正黄，大便下黑，是其候也。
　　硝石即芒硝之成块者，攀石即皂攀能化粪为水，女劳用此方治，此亦急下存阴之义，为上文腹如水状言之也（皮水其腹如鼓，外浮而中空）
　　日晡所发热证情以属阳明，阳明当不恶寒，而反恶寒者，则以肾阴亏则阳明更燥，（观少阴之急下证可知）相火败也（观虚劳证，手足逆寒可知）燥则发热，虚则恶寒，仲师所谓女劳得之者，为其阴虚而阳越也，膀胱不得温和之气，故急，虚气膨于少腹故满，肾亏则脑虚，故脑气不荣额上而见薰色，胆胃之火下陷涌泉，故足下热，伤寒论所谓谷气不流也，伤及血海，故便血，大便色黑者，瘀血之象也，脾肾俱虚，故湿陷大肠而时溏，方用硝石以去垢，攀石以化燥屎，和以大麦粥汁以调胃而疏肝，使病从大小便去，此亦在下者，引而竭之之例也。
　　酒瘅心中懊农，或热痛，栀子大黄汤主之
　　栀子大黄汤方
　　栀子十四枚，大黄三两，枳实五枚，豉一升
　　上四味，以水六升，煮取二升，分温三服
　　酒气留于心下，上逆心藏，则心气亢而不下，往往有虚烦失眠之证，于是心阳不敛，转为懊农，酒之标气为热，从胃系上迫于心，故热痛，方用栀豉，与伤寒太阳篇治心中懊农同，加枳实则与栀子厚朴汤同，必用大黄者，民酒瘅胃热独甚也，但使胃热一去，则黄从大便去，心下诸病将不治自愈矣。
　　诸病黄家，但利其小便，假令脉浮，当以汗解之，宜桂会加黄芪汤主之（方见水气）
　　黄瘅之病起于湿，成于水，利小便发汗，仲师既出茵陈五苓散及桂枝加黄芪汤方治矣，食古而不化，此笨材也，徐忠可言当治一垂死之证，令服鲜射干至数斤而愈，又有偏于阴者，令服鲜益母草至数斤而愈，由前之说，则鼻燥头眩心中热痛，懊农欲死之证也，由后之说，则大便必黑之证也。其有不系酒瘅、谷瘅女劳瘅者，但以小便不利，湿郁发黄，服鲜车前根叶自然汁，当无不效，此又易利小便之变法也。
　　诸黄，猪膏发煎主之
　　猪膏发煎方
　　猪膏半斤，乱发如雉子大三枚
　　上三味，和膏煎之，发消药成，分再服，病从小便出
　　方用猪油半斤熬去渣，加乱发发雉子大三团入煎，发消药成，分三服，病从小便出，仲师方治如此，然但言诸黄而不言所治何证，予谓此酒瘅、谷瘅、女劳瘅通治之方也，按妇人杂病篇云，胃气下泄，阴吹而正喧，此谷气之实也，猪膏发煎主之，谷气实非谷瘅之渐乎，校千金云，太医校尉史脱家婢黄病，服此下燥粪而瘥神验，徐忠可治骆天游黄瘅，用猪膏四两，发灰四两，煎服一剂而瘥，皆其明证，至如女劳一证，相火熏灼，血分必燥，酒气伤血，血分亦燥，故二证大便皆黑，猪膏以润燥，发灰为血馀，取其入血分而和血，凡大便色黑，肌腠甲错者皆宜之，故不指定为何证也。
　　黄瘅病，茵陈五苓散主之
　　茵陈五苓散方
　　茵陈十分末，五苓散五分
　　上二味和，先食饮服方寸匕，日三服
　　黄瘅从湿得之，此固尽人知之，治湿不利小便非其治，此亦尽人知之，五苓散可利寻常之湿，不能治湿热交阻之黄瘅，倍茵陈则湿热俱去矣，先食饮服者，恐药力为食饮所阻故也。
　　黄瘅腹满，小便不利而赤，自汗出，此为表和里实，当下之，宜大黄硝石汤
　　大黄硝石汤方
　　大黄、黄柏，硝石各四两，栀子十五枚
　　上四味以水六升，煮取二升，去滓，内硝更煮取一升，顿服
　　凡热邪内壅阳明，小便必短赤，甚而宗筋内痛，时出白物，又甚则筋牵右髀而痛，此固审为大承气证矣，腹满小便不利而赤，虽证属黄瘅其为阳明里实，则因同于伤寒，自汗出则为表和，病气不涉太阳，故宜大黄硝石汤，以攻下为主，瘅病多由胃热上薰，故用苦降之栀子（此味宜生用）湿热阻塞肾膀，故加苦寒之黄柏，或云栀子黄柏染布皆作黄色，仲师用此，欲其以黄治黄是说也，予示之信。
　　黄瘅病，小便色不变，欲自利腹满，而喘不可除热，热除必哕，哕者小半夏汤主之（方见痰饮）
　　小半夏汤一方，以生半夏合生姜为寒，上逆者用之也，岂可以治黄瘅，故陈修园于本条下极称理中汤加茵陈之妙，然玩仲师本文特为误下成哕者言之，非以治瘅也，小便色不变，则肾膀无热，欲自利，则肠中无热，腹满而喘，便可决为太阴虚寒，若再事攻下，则热除而转哕，哕者虚寒上逆之变证，与欲呕之病正同，用特借之以救逆尽此证当不能食，不能食则胃中本自虚冷，客热不能消谷，伤寒阳明篇云，阳明病不能食，攻其热必哕，所以然者，胃中虚冷故也，然则此证不经误治，原宜四逆理中，予故谓用小半夏汤为误治成哕言之也。
　　诸黄肿痛而呕者，宜柴胡汤（柴胡汤方即小柴胡汤，见伤寒太阳篇，又见呕吐，按本方加减法，腹痛去黄芩加芍药）
　　黄瘅之病始于湿中于水，成于燥，予读杂病论至痛而呕者宜柴胡汤，恍然于胆火之为病也，未湿胜则腹满，水胜则小便不利，燥胜则胃热上攻而心中热疼，或上薰于肺而鼻燥，或食入胃热上浮而头眩，原其所以病黄瘅之由，则由胃底原不之胆汁不能容水与湿，水湿混入于胃，胆汁出而相抗，乃随水湿溢出皮毛，手足头目而成黄色，腹为足太阴部分，胆邪乘脾，乃病腹痛，伤寒太阳篇云，脉弦紧者，腹中剧痛，先与小建中汤，不差，与小柴胡汤，此即胆邪乘脾之治也，呕因少阳本病，此可证柴胡汤统治诸黄之旨矣。
　　男子黄，小便自利，当与虚劳小建中汤
　　此亦肝胆乘脾之方治也，首篇云，知肝传脾必先实脾，男子黄小便自利，则脾藏之湿欲去，而本藏先虚，脾虚而胆邪乘之，必有前条腹痛而呕之变，用甘味之小建中汤，此正因脾藏之虚而先行实脾，历来注家不知仲师立方之意，专为胃底胆汁发燥，内乘脾藏而设，故所言多如梦呓也。
　　惊悸吐衄下血胸满瘀血病脉证第十六
　　寸口脉动而弱，动即为惊，弱则为悸
　　此寸口当以手太阴之第一部言，非以全部分言也，寸口之脉世称左心而右肺，其实心寄肺藏之内，原不必强分左右也，寸口之脉暴按则动，细按则弱，尽仓卒之间，暴受惊怖则心为之跳荡不宁，而寸口之动应之，故动则为惊，既受惊怖，气馁而惕息，寸口之弱应之，故弱则为悸，此证不得卧寐，终合目则惊叫，又复多疑，予当治赵姓妇人一证，颇类此，中夜比邻王姓失火，梦中惊觉，人声鼎沸，急从楼梯奔下，未及地而仆，虽未波及而心中当震荡不宁，予用炙甘草汤加枣仁辰砂，五剂而卧寐渐安，不复叫呼矣。
　　师曰，尺脉浮，目睛晕黄，衄未止，晕黄去，目睛薏了，知衄今止。
　　大凡人体中浊阴下坠，则动急之脉上出鱼际，妇人临产脉出指端，妇人经来，脉浮鱼际，此血下出而脉形变于上也，浮阳上冲，则尺部浮动而数急，虚劳吐血，则尺脉浮大，阳热上冒鼻中，衄血则尺部亦浮大，此血上逆而脉形见于下也，本条以尺部脉浮而知衄血，然必合目睛晕黄，始可定为衄血，所以然者，衄为浮阳上冲脑部之证，尽目系内接及脑部，无论阳明实热，太阳标热，一犯脑部，则颅骨缝开，血从额上下走鼻孔，衄血多日，则溢入目睛而见黄色，此与太阳温病津液索亏，误发汗而微见黄色者同例，皆为血色发黄之明证，故医考试诊脉辨色，既于尺部得浮脉，更据目睛之黄与不黄，便可决衄之止与不止也。
　　又曰，从冬至春，衄者太阳，从夏至秋，衄者阳明，（原本误，今校正）
</div>
    <div class="pagination">
<a href="曹氏伤寒金匮发微_page18.html">上一页</a><span>...</span><a href="曹氏伤寒金匮发微_page14.html">14</a><a href="曹氏伤寒金匮发微_page15.html">15</a><a href="曹氏伤寒金匮发微_page16.html">16</a><a href="曹氏伤寒金匮发微_page17.html">17</a><a href="曹氏伤寒金匮发微_page18.html">18</a><span class="current-page">19</span><a href="曹氏伤寒金匮发微_page20.html">20</a><a href="曹氏伤寒金匮发微_page21.html">21</a><a href="曹氏伤寒金匮发微_page22.html">22</a><a href="曹氏伤寒金匮发微_page23.html">23</a><a href="曹氏伤寒金匮发微_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
