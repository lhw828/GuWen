<!DOCTYPE html>
<html>
<head>
    <meta charset="UTF-8">
    <title>普济方四库 - 第 150 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 150 页/共 1812 页</h1>
    <div class="content">　　右为细末每服一二钱白汤调下无时
　　治赤头风等证此方名为神圣
　　乳香　没药　川芎　石膏　雄黄【各二钱】盆硝【半钱共用】
　　右为细末每搐鼻中専治赤眼冷泪头风耳聋痒鼻塞声重如患牙疼一防便住
　　摩头散【出千金方】　治头风及风毒攻脑疼痛
　　防茹　半夏　蜀椒【各六分】乌头【八分】桂心【七分】莽草【四分】附子　细辛【各一两】
　　右治下筛以大酢和摩头记日数三日头肤痛四五日后一着药如前十月以酢浆洗头复摩药即愈若生息肉并咽喉中息肉大如枣欲塞以药摩之即愈耳鼻齿有疾并用之良
　　犀角升麻汤　治鼻额间痛或痹不仁【方见本门头面风类】金花一圣散【出朱氏集验方】　治头风
　　川芎　川乌　白芷【各等分】
　　右为细末每服一匙以生葱三寸薄荷叶三四片同煎食后调服
　　又方【出朱氏集验方】　治头风
　　杨梅皮【多用】
　　右为细末入消风散薄荷煎各一贴若杨梅皮末多则各加两贴合和为末却用十分厚白梅肉杵为丸弹子大每服一丸食后葱茶嚼下
　　徐介翁熏头风方【出澹疗方】
　　乳香　地龙【等分】指甲【不拘多少细剉】
　　右同为细末每服一捻向香炉内慢火烧之却以纸卷筒如牛角状尖上留一小孔以病人之鼻承之熏透为度遇熏时须含温水令满口熏晕即吐去必有涎痰在内仍防好茶一盏呷之即愈
　　治眉心并眉梁骨疼者痰饮也【出澹疗方】
　　宜用二陈汤煎饮吞下青州白丸子最验
　　沉香顺气汤【出家藏经验方】　専治头风
　　白术　白茯苓【各一两】缩砂仁　川芎　人参【各半两】陈皮　干姜【各三钱】半夏【切片姜汁和匀焙干半两】丁香　甘草【各三两】沉香【半两】
　　右为麤末毎服三钱水一盏半生姜七片同煎至八分去滓温服不拘时崔菊坡甞苦头风遂宁何起岩以此方进之服之而愈
　　全蝎散【出杨氏家藏方】　治头风攻注口眼不正
　　全蝎【三枚去毒醋炙】赤足蜈蚣【一条醋炙】麝香【一匙别研】神砂【一钱别研】
　　右件为细末同研匀每服一匙温酒调下食后临睡
　　细辛散【出杨氏家藏方】　治洗头伤风项背拘急甚者数搐之细辛【半两去叶土】防风【半两去芦】川乌头尖【七枚去皮生用】地龙【去土半钱】
　　右件为细末每服二钱水一盏入酒少许槐白皮一寸同煎至七分温服不拘时
　　麝香防丸【出杨氏家藏方】　清利头目消风壅
　　香白芷【四两】麻黄【去根节】藿香叶【去土】天麻【去芦】甘草【炙】羌活【去芦已上五味各一两】细辛【去叶】藁本　全蝎【去毒】川芎　雄黄【别研】白附子【炮已上六味各半两】脑子【一钱】麝香【半钱】
　　右为细末炼蜜为丸每两作一十丸每服一丸细嚼薄荷茶下不拘时
　　神效散【出衞生寳鉴】　専治头风
　　江茶【二两】香白芷【半两为细末】
　　右一处水调成膏子摊在盏内用巴豆十四个槌碎逐个烧烟薫尽为度隂干为末每服一大钱薄荷七叶白梅一个水一盏煎至六分临发时服七服立效
　　梅煎散【出衞生寳鉴】　治头风
　　南星【二两】川芎【一两】白芷【半两并生用】
　　右为细末毎服一钱水一盏半腊茶一钱白梅一个煎至半盏发时服立效
　　胜妙散【出衞生寳鉴】　治头风亦治暴感风寒发散外邪苍术【四两泔水浸一宿】草乌【二两半炮】白药　何首乌【一两】川芎【半两】白芷【一分】羌活【一钱】防风【一分】独活【一分】藿香【半两】地龙【一两去土】
　　右为细末每服一小钱用薄荷茶调下
　　金花散【出衞生寳鉴】　治头风
　　川芎【六个三个炮三个生】全蝎【十个】雄黄　白僵蚕　华拨【各六两】石膏【一两煅】香白芷　川芎【各半两】荆芥【一两】龙脑薄荷【一两】
　　右为细末每服一钱用葱白茶调下
　　天雄散【出衞生寳鉴】　治头风
　　天雄【一两如无以大川乌代之】雄黄【半两水磨澄干】川芎【一两半】全蝎【半两去土】白僵蚕【四钱直者去丝嘴】荜拨【三钱微炒】
　　右为细末每服一小盏腊茶调下如牙疼先以盐汤潄口次用药擦牙上即愈
　　通闗散【出衞生寳鉴】　治八般头风
　　用半夏为末百草霜少许以纸一条入药半夏作纸撚子焙极干毎用药时先含水一口将纸撚子防着鼻中搐之如有涎即吐去再含水再搐如此用三次见效
　　香芎散【出华陀中藏经方】　治一切头风
　　香附子【半斤炒去毛】川芎【二两】甘草【一两炙】石膏【一分研】
　　右为细末毎服一钱腊茶荆芥汤防服食后
　　右乡古贩散【出华陀中藏经方】　治头风血风又名荆芥散
　　荆芥穗【一斤】干菊花【半斤】川芎【四两】白术【二两】
　　右为细末食后茶调二钱此药明目去风
　　治男女一切头风发作有时甚则头痛大腑热宜服此方【出防命方】
　　荆芥穗【半两】防风　蝎稍　伏牛花　川芎　僵蚕【去丝】桑寄生　山茵陈　牵牛【各一分】
　　右为细末每服二钱半用水一盏先煎令沸入药末搅便急泻出和滓吃
　　通气防风汤【出试效方】　清利头目寛快胸膈夫胸中若不利者悉初由于表
　　黄耆【三钱】甘草【炙四两】人参【五钱】葛根【一钱半】防风【一钱】蔓荆子【半钱】
　　右防咀如麻豆大分作二服每服水一盏半煎至一盏去滓临睡温服以夹衣服覆面目勿语须令汗出为效比至服药前一日少语如服药毕以少语言一日极效
　　圣饼子【出余居士选竒方】　治风痰清头目
　　川芎　防风　白芷　甘草【各一两】半夏【半两麪炒】天南星【炮】川乌头【半两炮去皮脐】天麻【一两】干生姜【半两】
　　右为细末泡饼为丸如梧桐子大揑作饼子每服五七饼茶清荆芥汤任下不计时○梁李全总领方云一服见效此天下第一头风药
　　半夏丸【出十便良方】　治头风吐痰
　　半夏【四两以醋一升煑醋干为度】甘草【一两】
　　右为细末姜汁煑糊为丸以米汤不时下三四十丸
　　湖南押衙颜思退头风掣痛
　　以蜡二斤盐半斤相和于锡罗中镕令相入揑作一兠盔势可合脑大小搭头至额头痛立止
　　黒虎丹【出永类铃方】　治诸损男女头风手足麻痹
　　川乌　水鳖肉【各一斤】地龙【洗净去土十两】黒小豆【半斤】五灵脂【二两】
　　右为末以五灵脂同面糊为丸○一丸至二丸温酒薄荷茶皆下
　　又方
　　何首乌【十斤】生黒豆【半斤同煎】薄荷【二十两】青木香　牛膝【各五两】皂角【一斤烧存性】牵牛【十两炒取头末】川乌【二两炮】
　　右为末酒糊丸
　　芎防附子汤【出十便良方】　治风寒客于头中清涕项筋拘急坚硬又治胸中寒痰呕吐清水等疾
　　附子　芎防【各半两】生姜【一两】
　　右三味细切如麻子大拌匀每服五钱水二大盏慢火同煎至一盏去滓食后温服间日三四不得并服呕逆食前服
　　自然铜散【出杨氏家藏方】　治头风疼痛至甚
　　黄蘖【半两厚者】自然铜【半两】细辛【去叶土一分】胡椒【四十九粒】
　　右件生为细末毎遇头疼头风时先含水一口后用药一匙搐鼻中左疼左搐右疼右搐搐罢吐去水口咬筯头沥涎出为度
　　治头风头疼【出本草】
　　腊月乌头一升炒令黄去皮尖碾为末入绢袋盛酒三升浸一宿毎服酒一盏温服
　　治头风明目补脑【出本草】
　　折取槐嫩房角作汤以当茗
　　治头风目【出本草】
　　取鹘嘲鸟煑多食之顿进一枚至验一方以蝉蜕为末饮汤下
　　治头风痒【出本草】
　　以莽草煎汤沐之勿令入眼
　　治头中一切风【出本草】
　　以驴毛一斤炒令黄投一斗酒中渍三日空心细细饮使醉衣覆卧取汗明日更依煎服忌陈仓米麦麪等
　　治患头风【出本草】
　　用山豆根油调涂之
　　疗头风【出本草】
　　以莽草华药沐之
　　脑风【论】
　　内经尝谓风气循气府而上则为脑风夫风生高逺始自阳经然肾脉阳维之会自风府而上至脑户者督脉足太阳之会也又太阳之脉起于目内眦上额高巅上入络脑今风邪客抟其经稽而不行则脑髓内弱故顶背怯寒而脑户多风冷也
　　方
　　芎防酒【出千金方】　治脑风头重颈项强眼泪出善欠目欲眠睡憎风剧者耳鸣满眉眼疼闷吐逆倒不自禁诸风乘虚经五脏六腑皆为癫狂诸邪病悉主之芎防　辛夷　天雄　人参　天门冬　磁石栢子仁　石膏　茵芋　山茱茰　白头翁　桂心　秦芃【各三两】松罗　羚羊角　细辛　薯蓣菖蒲　甘草【各二两】防风【四两】云母【一两烧令赤末为粉】
　　右防咀以酒二斗渍七日初服二合渐加至五合日三有女人少时患风发则倒地为妇积年无儿服此酒并将磁石门冬丸服之愈生儿平复【磁石门冬九方出妇人方中】
　　桂心羌活丸【出圣济总録】　治脑风头痛久不差
　　桂【去粗皮】白茯苓【去黒皮】麻黄【去根节】白僵蚕【炒】防风【去义】枳殻【去瓤麸炒】乌蛇【酒浸去皮骨炙】苦参　酸枣仁【炒】乌头【炮裂去皮脐】犀角【镑】羌活【去芦】独活【去芦】龙骨　郁李仁【去皮研】人参【等分】
　　右为末炼蜜和丸如梧桐子大每服十丸热酒下
　　摩顶油【出圣济总録】　治风脑头旋恶心昏闷发歇不定莲子草【五六月收】吴蓝　栀子叶　麦门冬　生地黄【五味并取汁各三升】连翘　秦芁【去苗土】甘草【剉】防风【去义】细辛【去苗叶】地骨皮　大青　紫苏子叶　紫草茸【各一两】
</div>
    <div class="pagination">
<a href="普济方四库_page149.html">上一页</a><span>...</span><a href="普济方四库_page145.html">145</a><a href="普济方四库_page146.html">146</a><a href="普济方四库_page147.html">147</a><a href="普济方四库_page148.html">148</a><a href="普济方四库_page149.html">149</a><span class="current-page">150</span><a href="普济方四库_page151.html">151</a><a href="普济方四库_page152.html">152</a><a href="普济方四库_page153.html">153</a><a href="普济方四库_page154.html">154</a><a href="普济方四库_page155.html">155</a><span>...</span><a href="普济方四库_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
