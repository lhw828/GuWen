<!DOCTYPE html>
<html>
<head>
    <meta charset="UTF-8">
    <title>普济方 - 第 1233 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1233 页/共 3614 页</h1>
    <div class="content">　　天门冬丸

　　（出圣济总录）

　　治伤寒后。心肺热。上气喘逆。

　　天门冬（去心焙）白茯苓（去黑心）杏仁（汤浸去皮尖双仁炒黄别研各一两）贝母（去心）生干地黄（焙）甘草（炙锉）人参乌梅（炒各半两）上捣罗七味为末。入杏仁。研令匀。炼蜜和。更杵三五百下。丸如弹子大。食后。含化一丸。咽津。日可三五丸。

　　葶苈汤

　　（出圣济总录）

　　治伤寒后。上气喘粗。身面肿。小便涩。

　　葶苈子（隔纸微炒半两）大枣（去核五枚）上二味。用水一大盏。煎至半盏。去滓。

　　不计时候。温服。

　　麦门冬汤

　　（出圣济总录）

　　治伤寒后。肺咳唾有血。胸胁胀满。上气羸瘦。

　　麦门冬（去心焙）桑根白皮（炙锉）生干地黄（各一两）桔梗（炒三分）半夏（汤洗七遍焙干）紫菀（去苗土）淡竹茹麻黄（去根节各三分）五味子甘草（炙各半两）上粗捣筛。每服五钱匕。水一盏半。生姜一分。拍碎。枣三枚。擘破。同煎至七分。去滓。食后温

　　贝母丸

　　（出圣济总录）

　　治伤寒心肺有热。咳嗽上气。喉中作声。痰涕口干。

　　贝母（去心二两）甘草（炙三分）旋复花（半两）天门冬（去心焙一两）杏仁（汤浸去皮尖双仁研如膏四两）上捣罗四味为末。入杏仁。同研匀。炼蜜和杵三五百下。丸如弹子大。每食后含化一丸。咽津。

　　诃黎勒丸

　　（出圣济总录）

　　治伤寒后。脾胃气不和。饮食无味。上气壅闷。

　　诃黎勒（炮去核）半夏（汤洗七遍焙干炒）白术（各一两）槟榔（锉半两）人参（三分）枳壳（去瓤麸炒半两）芍药桂（去粗皮各三分）上捣罗为末。炼蜜和杵三五百下。丸如梧桐子大。每服二十丸。食后。生姜汤下。日二服。

　　人参汤主霍乱大烦渴。身热上气者。

　　人参茯苓甘草桑白皮黄白术生姜（各一两）大枣（六枚）右八味。

　　以水四升。煮取二升。去滓。温服五合。

　　李根汤

　　（出活人书）

　　治气上冲。正在心端。

　　半夏（汤洗半两）桂枝（一两）当归芍药茯苓黄芩甘草（炙各一两）甘李根白皮（二两）上锉如麻豆大。每服抄五钱匕。生姜四片。水一盏半。煎至八分。去滓。温服。

　　如圣加枳实汤

　　（出济生拔粹方）

　　治伤寒噫气者。何气使然。答曰。胸中气不交

　　故也。少阴经甘草桔梗枳实（炒各五钱）上锉细。每服五钱。入五味子半钱。水煎。

　　如圣加吴茱萸汤

　　（出济生拔粹方）

　　治伤寒气逆而甚。无汗下证。

　　甘草桔梗吴茱萸（炒各五钱）上锉细。每服五钱。入五味子半钱。同煎。

　　卷一百三十七　伤寒门

　　伤寒呕吐（附论）

　　夫伤寒呕吐。呕者。有声者也。俗谓之。吐者。吐出其物也。故有干呕。而无干吐。

　　是以于呕。则曰食谷欲呕。及吐。则曰饮食入口即吐。则呕吐之有轻重可知矣。伤寒呕。有责为热者。有责为寒者。至于吐家。则悉言虚冷也。经曰。太阴之为病。腹满而吐。食不下。

　　自利益甚。时腹自痛。又曰。胃中虚冷。故吐也。呕家则不然。呕有热者。有寒者。有停饮者。有胃脘有脓者。皆当明辨之。呕而发热者。柴胡汤证具。与其呕不止。心下急。郁郁微烦。大柴胡汤主之者。是邪热为呕者也。膈上有寒饮干呕者。不可吐也。当温之。与其干呕。

　　吐涎沫。头痛者。吴茱萸汤主之。是寒邪为呕者也。先呕后渴者。此为欲解。先渴后呕者。

　　为水停心下。此属饮家。是停饮呕者。呕家有痈脓。不须治。脓尽自愈。是胃脘有脓而呕者诸如此者。虽有殊别。大抵伤寒表邪欲传里。气上逆。则为呕也。是以半表半里证。多云呕也。伤寒三日。三阳为尽。三阴当受邪。其人反能食而不呕。此为三阴不受邪。是知邪气传里者。必致呕也。至于干姜附子汤证云。不呕不渴。为里无热。十枣汤证云。干呕短气。汗出不恶寒者。此表解。里未和也。即此观之。其呕为里热明矣。呕家之为病。气逆者。必散之。痰饮者。必下之。呕家多服生姜。此为呕家圣药。是要散其逆气也。又曰。用半夏者。

　　以去其水。水去。呕则止。是要下其痰饮也。呕多。虽有阳明证。不可攻者。谓其逆而未收敛为实也。其呕而脉弱。小便复利。身有微热见厥者。已为难治。盖谓其虚寒之甚。医者。

　　必审其邪气之虚实。病证之逆顺。为施药。治则当矣。

　　歌括曰。脉浮有表并虚细。呕吐恶寒无失气。大便坚硬。小便清。或少或多或自利。

　　脉浮者。为有表也。不可下。大抵脉浮而恶寒者。为有表也。表证未罢。不可下。脉虚细。王叔和脉微不可吐。虚细不可下。呕吐。仲景云。呕多。虽有阳明证。切不可下。恶寒者。太阳阳明合病。属表。可发汗。若是少阴证。宜温之。无失气者。谓不转失气也。根据潮大承气汤。大便坚而小便清者。不在里也。桂枝汤。大便坚而小便少。恐津液还入胃。而先硬后溏也。每日三四行。今日再行。此津液还入胃。不久当自大便也。大便坚而小便多。其脾为约。

　　又歌曰。呕吐阳明逆气行。数为胃热缓寒生。太阳合病利不利。肾证三条各有名。

　　呕吐阳明逆气。气上逆则为呕吐。水谷不下是也。伤寒呕吐证。表邪传里。里气上逆。

　　则为呕吐。水谷不下是也。伤寒呕吐。有胃热。有胃寒。有水气。有脓血。辨四者而已。胃热。脉数或紧。必有口苦舌干。烦渴之证。有胃寒者。脉弦而迟。必有逆冷。下食。大小便自利之证。水气者。先后呕。膈满。怔忪。若胃脘脓血。则腥气燥气奔逆上冲。经所谓呕家有痈脓。不须治。呕。脓尽自愈。又谓服桂枝汤吐者。其后必吐脓血是矣。大抵呕吐。皆有所出也。以下咽而出。呕也。未下咽而出者。吐也。吐特甚于呕耳。若概以呕无所出。则其间所谓干呕者。独何耶。呕吐多属阳明气逆而上行。戒不可下。汗后水药不入口者逆。呕而脉弱。小便自利。微热而厥者。虚极难调也。生姜呕家圣药。热燥者。乌梅代之。活人书云。

</div>
    <div class="pagination">
<a href="普济方_page1232.html">上一页</a><span>...</span><a href="普济方_page1228.html">1228</a><a href="普济方_page1229.html">1229</a><a href="普济方_page1230.html">1230</a><a href="普济方_page1231.html">1231</a><a href="普济方_page1232.html">1232</a><span class="current-page">1233</span><a href="普济方_page1234.html">1234</a><a href="普济方_page1235.html">1235</a><a href="普济方_page1236.html">1236</a><a href="普济方_page1237.html">1237</a><a href="普济方_page1238.html">1238</a><span>...</span><a href="普济方_page1234.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
