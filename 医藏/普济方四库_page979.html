<!DOCTYPE html>
<html>
<head>
    <meta charset="UTF-8">
    <title>普济方四库 - 第 979 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 979 页/共 1812 页</h1>
    <div class="content">　　右为细末酒糊为丸梧桐子大每服五十丸盐汤下甚者日进三两服空心食前服
　　禹功散
　　黒牵牛【头末四两】茴香【炒一两】或加木香【一两】
　　右为末生姜自然汁调三钱卧时服
　　七疝汤　治男子七种疝气攻疰小腹急痛牵搦不可忍者
　　川乌【炮去脐皮半两】全蝎【十四个去毒炒】盐【三钱炒】
　　右防咀水一碗姜七片煎七分去滓放温只作一服空心食前服一方无姜
　　凡诸疝气偏坠举发者气实大便闭可用生料五苓散加茴香吴茱茰炒盐少许毎服五钱重水一盏半灯草二十根煎七分去渣送下青木香五十丸通利其气虚大便滑泄者可用蟠葱散加吴茱茰小茴香盐炒煎一服送下走马茴香丸或内消丸五十丸空心服之予用此药多验
　　防风散【一名牡丹散】治疝气肿硬防偏大肠不能动坐卧不安
　　防风【去芦】牡丹皮【去心各等分】
　　右为末食前酒服方寸匕日三服治防卵偏坠一方加黄蘖桂心二味等分治气上下痛肿用桂心豉铁精等分为五味小儿一刀圭二十日愈婴儿以乳汁和大豆许与之
　　葫桃散
　　葫芦巴　桃仁【去皮尖炒】
　　右等分为末酒调二钱食前服
　　去铃丸　治奔豚疝气或隂囊肿大
　　川乌尖【七个生用】巴豆【七枚去皮只去丸分油】
　　右为末糕糊丸如梧桐子大用硃砂麝香为衣每服三丸同青木香丸三十粒空心冷盐酒下三两一服不可多
　　神应散　治诸疝心腹绞痛不可忍
　　胡索　胡椒【等分】
　　右为末每服二大钱酒半钱小盏半煎七分食前温服一方百沸汤调服
　　香沙丸
　　茴香【盐炒香去盐不用】新蚕【晒干各等分】
　　右为末炼蜜丸如弹子大空心细嚼温酒送下甚者日进二服
　　桃仁膏【方见本门小肠气类】治疝气膀胱小肠气痛不可忍治大人小儿偏坠
　　防风　官桂【辛辣者】
　　右等分为末毎服二钱温酒调下如服讫以食压之
　　又方
　　荔枝核　冬橘核
　　右烧存性为细末温酒调下一钱
　　二物汤　治奔豚疝气攻刺走痛
　　辣桂【一两半】　牛【一两炒】
　　寸金丸　治奔豚诸疝作痛
　　当归　延胡索　舶上茴香【炒】葫芦巴【炒各一两】桃仁【浸去皮焙】桑螵蛸【酒蒸焙】川五灵芝【别研】白芍药　川楝肉【各半两】荜澄茄　木香【二钱半】全蝎【十个焙】
　　右为末醋打麺糊丸梧桐子大每服五十丸少盐入酒送下有热小便闭车前子赤茯苓煎汤下
　　治丈夫本脏气伤膀胱连小肠等气
　　右金铃子一百个温汤浸过去皮巴豆二百个捶防碎麸二升同于铜锅内炒金铃子赤热为度放取出麸核为末毎服三钱非时热酒醋汤调并得其麸巴豆不用也栋实即金铃子
　　治疝气
　　炭皮【一两】茴香【半两】
　　右炒为末作二服酒调热服汗出即愈又香白葱芷末酒调服
　　五苓散【出危氏方】治撮聚疝气
　　用连根葱白二寸灯心寸茎盐炒茴香一撮川楝子三个去核煎汤调下大効
　　又方【出经验良方】耑治小肠膀胱痛肾痛外肾肿大
　　用砂仁为细末每服二钱嚼煨葱热酒调下不拘时
　　川楝散【出经騐良方】治小肠气膀胱气痛不可忍
　　川栋子【一两毎个切作四片】青皮【汤浸去白切焙干称一两】木香【二两】舶上茴香【一两】巴豆【五十个去壳不出油】
　　右一处炒令黄色去巴豆不用再入海金沙一钱桂府滑石一钱半同杵细末每服一钱煎葱白酒热下
　　治本脏气
　　用鸡心梹榔小便浓□半个服或用热酒调一钱匕
　　金铃子散【出济生方】治七疝寒注下焦小腹引外肾疼痛大便多闭血疝
　　川楝子【去皮核取肉一两用巴豆七枚去壳同炒令黄色去巴豆】
　　右为细末毎服二钱热盐酒调服空心食前一方用川楝七个炮空心酒调下屡效
　　治疝气小肠偏坠等疾已验神效【一方五苓散朱端甞病疝气亲服神效之数人无不騐者】
　　右以先服五苓散用酒半盏灯心枣煎下青木香丸一二十丸次服煨姜盐煎五积散俟平复再服沉香及荜澄茄散四药【出百一选方】
　　蝎麝散【出直指方】治膀胱小肠气痛
　　右用全蝎实而全者不拘多少焙干为末每逢病欲发时用蝎末一钱入麝半字分作二服温酒调下如人行十里又进后服神效
　　通治荆芥散【出经验良方】治风疝隂肾肿大兼治隂囊肿痛【凌医云曽以治人有騐】
　　右用荆芥穂不俱多少新瓦上焙为末每服二钱以热酒下即散
　　治膀胱疝气
　　右须以青木香丸每服五十丸用醇酒入葱白浓煎五苓散送下一方不用酒以葱灯心煎汤下
　　治风疽疝气肿坠凝血及瘰除湿风【出本草】
　　右用防草为末和入汤服
　　蘹香子散　治小肠膀胱疝气疼痛
　　蘹香子【炒】荆三棱【煨剉各一两】姜黄　马兰花【醋炒各半两】没药【研】干姜【炮各一两】
　　右为散毎服二钱空心食前热酒调下
　　治偏坠
　　右以每日早煎香蘓散入少盐服之即愈
　　治卒得诸疝小肠及隂中相引痛如绞自汗出欲死右以捣过沙参末筛姜汤调服方寸匕立瘥
　　消肾丸　治肾大小便疼痛
　　右用橘皮拣净二两巴豆十四粒同一处炒至橘皮及巴豆黑色去巴豆用橘皮炒末二两又黑牵牛二两合同一处醋糊为丸梧桐子大毎服三四十丸渐渐加五十丸盐酒汤下盐汤亦可食前
　　淋渫药方【出百一选方】
　　蛇床子　川椒　木通　石茱茰　藁本　陈橘皮【各一两】
　　右为末每用连根葱白七枚水三碗药二匙煎五七沸先嘘俟通手淋洗
　　气寳丸【出杨氏家藏】治一切气滞心胸痞闷及酒食所伤脾胃积滞膀胱疝气攻注腰脚
　　茴香【炒称二两】陈橘皮【一两】木香【一分】黒　牛【二两以吴茱茰二两慢火同炒俟茱茰焦取出不用茱茰只用牵牛头末一両】
　　右为细末拌匀炼蜜为丸梧桐子大每服二十丸至三十丸生姜汤下更看虚实加减食前服小肠气痛盐汤下
　　治寒湿气小腹疼外肾便大肿痛发时只一两服立定常服此药无下部之疾【出百一选方】
　　茴香　柿楦子【本草名糖毬惟滁州者入药二味共等分】
　　右为细末毎服一钱或二钱盐汤调空心热服
　　二神膏【出经騐良方】治肾囊偏坠疝气
　　牡蛎【二两煅】良姜【一两】
　　右为细末津唾或水调服大便处湏防如火热畧痛即平安
　　只金丹【出危氏方】治男子疝气小肠虚损
　　小茴香【二两】湿生虫【隂干二两】
　　右为末酒糊为丸梧桐子大每服三五十丸空心茴香汤下
　　海藻丸【出危氏方】治偏坠小肠气
　　海藻　海带【各一两】班猫【二十八个去翅足】巴豆【二十八个去壳完全者】
　　右巴豆班猫二味一处生绢袋盛用好醋一碗以瓦盛四味同煮将干去班猫巴豆不用只将海带二味细研为末以淡豆豉一百粒以煮药余醋畧浸蒸研为膏和末药为丸如梧桐子大毎服用麝香少许硃砂三钱乳鉢内细研至无声却入麝香研匀为衣日干以新瓦瓶收之每初服七粒二服十粒三服十五粒若未愈再进三两服皆用十五粒仍用盐炒茴香细嚼酒吞下空心服忌鸭子幷酢酱动气等物乆病三五服效此药贵新合效速若合下稍乆多服为佳
　　牡丹五等散　疗防疝卵偏大有气上下胀大行走肿大服此良騐
　　牡丹皮　防风　黄蘗【炙】桂心【共一分】桃仁【一分去皮尖研】
　　右为散以酒服一刀圭二十日愈少小防疝最良小儿以乳和如一大豆与之长宿人服方寸匕忌生葱胡荽
　　金谷散【出杨氏家藏方】治疝疼痛淋流下部
　　谷精草　枇杷叶【各两半】欝金【一两】
　　右件防咀毎用一两半水五升煎数沸乗热熏之去滓通手淋洗
　　黑神散【出圣徳堂方】治男子妇人膀胱痃癖七疝下气五隔气疾产后诸血漏下赤白腹中有块大如杯棬血症癖七疝发时痛不可忍者用之效
　　干漆【六两半生用一半重汤煮半日】神麯【炒】小茴香【炒共半两】木香椒红【去白】丁香【共半两】梹榔【四个大者已上除椒余药一半生用一半同炒】
　　右为细末水糊为丸如弹子大别研茴香末十二两铺隂地防干俟外干并茴香同丸药收入甑内盛极干去茴香凡肾气膀胱痃癖七疝下坠五隔血崩产后诸血漏下赤白者用药一丸分作四服细嚼酒下死胎者用一丸烧绵子灰酒调下难产者用冬葵子四十丸粒杵碎煎酒下
　　应痛丸【出三因方】治败精恶物不去结在隂囊成疝痛不可忍乆服去病
　　阿魏【三两醋和用乔麦面作饼厚三指曩阿魏慢火煨热】梹榔【大者二个刮去瓮子蒲成的乳香将刮取末用】荞麦麺【伴作饼子慢火煨熟】
　　右同研为末入碙砂末一钱赤芍药一两同为面糊搜和丸如梧桐子大温酒盐汤下十丸至二十丸食前服
　　止痛丸【出杨氏家藏】治疝气小肠并妇人血气痛不可忍者芸防子【一两】班猫【去翅足四十九枚二味一防慢火炒深黄色勿令焦拣出班猫四十二枚只用七枚】
</div>
    <div class="pagination">
<a href="普济方四库_page978.html">上一页</a><span>...</span><a href="普济方四库_page974.html">974</a><a href="普济方四库_page975.html">975</a><a href="普济方四库_page976.html">976</a><a href="普济方四库_page977.html">977</a><a href="普济方四库_page978.html">978</a><span class="current-page">979</span><a href="普济方四库_page980.html">980</a><a href="普济方四库_page981.html">981</a><a href="普济方四库_page982.html">982</a><a href="普济方四库_page983.html">983</a><a href="普济方四库_page984.html">984</a><span>...</span><a href="普济方四库_page980.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
