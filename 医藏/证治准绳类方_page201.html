<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 201 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 201 页/共 217 页</h1>
    <div class="content">　　水二盏，煎至一盏，去渣温服，食远。忌辛热物，大效。

　　第八册　口

　　口糜

　　五苓散（见消痹。） 道赤散（见发热。）

　　（胡黄连散）

　　胡黄连（五分） 藿香（一钱） 细辛 黄连（各三钱）

　　上为末，每半钱，干掺口内，漱吐之。

　　必效散白矾 大黄（各等分）

　　上为细末，临卧干贴，沥涎尽，温水漱之。

　　黄柏散黄柏（蜜涂炙干，去火毒） 白僵蚕（直者，置新瓦上，下以火爆断丝，去火毒）

　　上研极细，少许掺疮上及舌上，吐涎。

　　第八册　口

　　口疮

　　凉膈散（见发热。） 甘桔汤（见咽喉。）

　　三补丸黄芩 黄连 黄柏等分，末之，水丸。每服三十丸，白汤下。

　　金花丸黄连 黄柏 黄芩 栀子 大黄（便秘加之）

　　等分，末之，水丸。每服三十丸，白汤下。

　　黄连升麻汤升麻（一钱半） 黄连（三钱）

　　上为细末，绵裹含，津咽。

　　绿袍散黄柏（四两） 炙甘草（二两） 青黛（一两）

　　上先取二味为末，入青黛同研匀，干贴。

　　蜜柏散 黄柏不计多少，蜜炙灰色，为细末，干掺上，临卧。忌酒醋浆，犯之则疮难愈。

　　黄连散黄连 朴硝 白矾（各半两） 薄荷（一两）

　　上为粗末，用腊月黄牛胆，将药入胆内，风头挂两月取下。如有口疮，旋将药研细，入于口疮上，去其热涎即愈。

　　蟾酥绵蟾酥（五皂角子大） 硼砂 龙脑 麝香（各一皂子大）

　　上研极细，以温汤半盏化令匀，入绯绵秤半钱，蘸药汁晒干，候药汁尽，将绵寸截，每用一片，贴于患处，有涎即吐，一日三五次易之，取瘥。

　　黄连解毒汤（见发热。） 理中汤（见霍乱。） 降气汤 养正丹（俱见气。） 黑锡丹（见诸逆冲上。）

　　升麻饮 治口内生疮，齿龈肉烂升麻 玄参 黄连 羚羊角（镑） 黄芩 葛根 大黄 麦门（冬去心） 羌活 防风 甘菊花（各半两） 人参 知母 炙甘草（各二钱半）

　　上 咀，每服三钱，水一盏，煎至七分，去滓，食后温服。一方，无人参，有牛蒡子。

　　冰柏丸龙脑（少许） 黄柏（日干） 硼砂（研） 薄荷叶（各等分）

　　上为细末，研匀，生蜜和丸，如龙眼大。每服一丸，津液化下。疮甚者，加脑子研。

　　第八册　口

　　口臭

　　加减甘露饮（《本事》） 治男子妇人小儿胃客热，口臭牙宣，赤眼口疮，一切疮疼已散未散，皆可服之。（丹溪云：甘露饮，心肺胃药也。）

　　熟地黄 生地黄 天门冬（去心） 黄芩 枇杷叶（去毛） 山茵陈 枳壳 金钗石斛（各一两） 甘草 犀角（各五钱）

　　上为末，每服二钱，水一盏，煎至七分，去渣，食后临卧温服。小儿一服分作两服，更斟酌与之。

　　加减泻白散桑白皮（三钱） 地骨皮（一钱半） 炙甘草（一钱半） 知母（七分） 黄芩（五分） 五味子（二十一粒）

　　麦门冬（五分） 桔梗（二钱）

　　上 咀，水二盏，煎至一盏，去滓温服，食远，一日二服。忌酒、湿面及辛热之物。

　　生香膏 治口气热臭。

　　上用干甜瓜子，去壳研细，蜜少许调成膏，食后含化，或敷齿上尤妙。一方，空心洗漱讫，含化一丸，如枣核大。

　　地骨皮丸 治肺热口臭，口中如胶，舌干发渴，小便多。

　　地骨皮 黄 桑白皮 山栀子 马兜铃（各等分）

　　上为细末，甘草膏和丸，如芡实大。每服一丸，食后噙化。

　　升麻黄连丸 治多食肉口臭，不欲闻其秽恶。

　　升麻 青皮（各半两） 黄连 黄芩（酒洗。各二两） 生姜 檀香 甘草（生用。各二钱半）

　　上为细末，水浸蒸饼为丸，如弹子大。每服一二丸，不拘时细嚼，白汤送下。

　　第八册

　　齿

　　清胃散 治因服补胃热药，致上下牙疼痛不可忍，牵引头脑，满面发热大痛。阳明之别络入脑，喜寒恶热，乃手阳明经中热盛而作，其齿喜冷恶热。

</div>
    <div class="pagination">
<a href="证治准绳类方_page200.html">上一页</a><span>...</span><a href="证治准绳类方_page196.html">196</a><a href="证治准绳类方_page197.html">197</a><a href="证治准绳类方_page198.html">198</a><a href="证治准绳类方_page199.html">199</a><a href="证治准绳类方_page200.html">200</a><span class="current-page">201</span><a href="证治准绳类方_page202.html">202</a><a href="证治准绳类方_page203.html">203</a><a href="证治准绳类方_page204.html">204</a><a href="证治准绳类方_page205.html">205</a><a href="证治准绳类方_page206.html">206</a><span>...</span><a href="证治准绳类方_page202.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
