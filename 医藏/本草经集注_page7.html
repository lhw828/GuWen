<!DOCTYPE html>
<html>
<head>
    <meta charset="UTF-8">
    <title>本草经集注 - 第 7 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 7 页/共 72 页</h1>
    <div class="content">　　序录下　药不宜入汤酒者

　　上草木类

　　蜂子 蜜蜡 白马茎 狗阴 雀卵 鸡子 雄鹊 伏翼 鼠妇 樗鸡 萤火 僵蚕蜈蚣 蜥蜴 斑蝥 芫青 亭长 地胆 虻虫 蜚廉 蝼姑 马刀 赭魁 虾蟆 蜗牛生

　　序录下　药不宜入汤酒者

　　上虫兽类

　　寻万物之性，皆有离合，虎啸风生，龙吟云起，磁石引针，琥珀拾芥，漆得蟹而散，麻得漆而涌，桂得葱而软，树得桂而枯，戎盐累卵，獭胆分杯。其气爽有相关感，多如此类。

　　其理不可得而思之。至于诸药，尤能递为利害。先圣既明言其说，何可不详而避之。世人为方，皆多漏略。若旧方已有，此病亦应改除。假令而两种，当就其轻重，择可除而除之。伤寒赤散，吾恒不用藜芦。断下黄连丸，亦去其干姜而施之，殆无不效。何急强以相增，苟令共事乎？相反为害，深于相恶。相恶者，谓彼虽恶我，我无忿心，犹如牛黄恶龙骨，而龙骨得牛黄更良，此有以相制伏故也。相反者，则彼我交仇，必不宜合。今画家用雌黄、胡粉相近，便自黯妒。粉得黄即黑，黄得粉亦变，此盖相反之征。药理既昧，所以人多轻之。今案方处治，恐不必卒能寻究本草，更复抄出其事在此，览略看之，易可知验。而《本经》有直云茱萸、门冬者，无以辨其山、吴、天、麦之异，咸宜各题其条。又有乱误处，譬如海蛤之与鳝甲，畏恶正同。又诸芝使薯蓣，薯蓣复使紫芝。计无应如此，而不知何者是非？亦宜并记，当更广检正之。又《神农本经》相使，止各一种，兼以《药对》参之，乃有两三，于事亦无嫌。其有云相得共治某病者，既非妨避之禁，不复疏出。

　　序录下

　　玉石上品

　　玉屑 恶鹿角。

　　玉泉 畏款冬花。

　　丹砂 恶磁石，畏咸水。

　　水银 恶磁石。

　　曾青 畏菟丝子。

　　石胆 水英为之使，畏牡桂、菌桂、芫花、辛荑、白薇。

　　云母 恶徐长卿，泽泻为之使，反流水，畏 甲。

　　朴硝 畏麦句姜。

　　硝石 萤火为之使，恶苦参、苦菜，畏女菀、粥。

　　矾石 甘草为之使，恶牡蛎。

　　芒硝 石苇为之使，畏麦句姜。

　　滑石 石苇为之使，恶曾青。

　　紫石英 长石为之使，不欲 甲、黄连、麦句姜，畏扁青、附子。

　　赤石脂 恶大黄，畏芫花。

　　白石英 恶马目毒公。

　　黄石脂 曾青为之使，恶细辛，畏蜚蠊。

　　太一禹余粮 杜仲为之使，畏贝母、菖蒲、铁落。

　　白石脂 燕屎为之使，恶松脂，畏黄芩。

　　序录下

　　玉石中品

　　钟乳 蛇床为之使，恶牡丹、玄石、牡蒙，畏紫石英、 草。

　　殷孽 恶术、防己。

　　孔公孽 木兰为之使，恶细辛。

　　磁石 柴胡为之使，恶牡丹、莽草，畏黄石脂，杀铁毒。

　　凝水石 畏地榆，解巴豆毒。

　　石膏 鸡子为之使，恶莽草、毒公。

　　阳起石 桑螵蛸为之使，恶泽泻、菌桂、雷丸、蛇蜕皮，畏菟丝。

　　玄石 恶松脂、柏子、菌桂。

　　理石 滑石为之使，畏麻黄。

　　序录下

　　玉石下品

　　青 得水银良，畏乌鸡骨，杀锡毒。

　　石 得火良，棘针为之使，恶毒公、虎掌、 屎、细辛，畏水。

　　方解石 恶巴豆。

　　代赭 畏天雄。

　　大盐 漏芦为之使。

　　特生 石 火练之良，畏水。

　　序录下

　　草木上品

　　六芝 薯蓣为之使，得发良，恶恒山、畏扁青、茵陈蒿。

　　茯苓、茯神 马间为之使，恶白蔹，畏牡蒙、地榆、雄黄，秦艽龟甲。

</div>
    <div class="pagination">
<a href="本草经集注_page6.html">上一页</a><span>...</span><a href="本草经集注_page2.html">2</a><a href="本草经集注_page3.html">3</a><a href="本草经集注_page4.html">4</a><a href="本草经集注_page5.html">5</a><a href="本草经集注_page6.html">6</a><span class="current-page">7</span><a href="本草经集注_page8.html">8</a><a href="本草经集注_page9.html">9</a><a href="本草经集注_page10.html">10</a><a href="本草经集注_page11.html">11</a><a href="本草经集注_page12.html">12</a><span>...</span><a href="本草经集注_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
