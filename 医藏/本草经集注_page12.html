<!DOCTYPE html>
<html>
<head>
    <meta charset="UTF-8">
    <title>本草经集注 - 第 12 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 12 页/共 72 页</h1>
    <div class="content">　　今水银有生熟。此云生涪陵平土者，是出朱砂腹中，亦别出沙地，皆青白色，最胜。出于丹砂者，是今烧粗末朱砂所得，色小白浊，不及生者。甚能消金、银，使成泥，人以镀物是也。还复为丹，事出《仙经》。酒和日曝，服之长生。烧时飞着釜上灰，名汞粉，世呼为水银灰，最能去虱。（《新修》四○页，《大观》卷四，《政和》一○七页）

　　玉石三品　上品

　　空青

　　味甘、酸，寒、大寒，无毒。主治青盲、耳聋，明目，利九窍，通血脉，养精神，益肝气，治目赤痛，去肤翳，止泪出，利水道，下乳汁，通关节，破坚积。久服轻身，延年不老，令人不忘，志高、神仙。能化铜、铁、铅、锡作金。生益州山谷及越西山有铜处。铜精熏则生空青，其腹中空。三月中旬采，亦无时。

　　越西属益州。今出铜官者，色最鲜深，出始兴者弗如，益州诸郡无复有，恐久不采之故也。凉州西平郡有空青山，亦甚多。今空青俱圆实如铁珠，无空复者，皆凿土石中取之。又以合丹成，则化铅为金矣。诸石药中，惟此最贵。医方乃稀用之，而多充画也，殊为可惜。

　　（

　　玉石三品　上品

　　曾青

　　味酸，小寒，无毒。主治目痛，止泪出，风痹，利关节，通九窍，破症坚、积聚，养胆，除寒热，杀白虫，治头风、脑中寒，止烦渴，补不足，盛阴气。久服轻身不老。能化金、铜。生蜀中山谷及越西，采无时。（畏菟丝子。）

　　此说与空青同山，疗体亦相似。今铜官更无曾青，惟出始兴。形累累如黄连相缀，色理小卷三，《政和》九一页）

　　玉石三品　上品

　　白青

　　味甘、酸、咸，平，无毒。主明目，利九窍，耳聋，心下邪气，令人吐，杀诸毒，三虫。

　　久服通神明，轻身，延年不老。可消为铜剑，辟五兵。生豫章山谷。采无时。

　　此医方不复用，市人亦无卖者，惟《仙经》三十六水方中时有须处。铜剑之法，具在九元

　　玉石三品　上品

　　扁青

　　味甘，平，无毒。主治目痛，明目，折跌痈肿，金创不瘳，破积聚，解毒瓦斯，利精神，去寒热风痹，及丈夫茎中百病，益精。久服轻身，不老。生朱崖山谷武都、朱提，采无时。《仙经》世方都无用者。朱崖郡先属交州，在南海中，晋代省之，朱提郡今属宁州。（《新修》十页，《大观》卷三，《政和》九六页）

　　玉石三品　上品

　　石胆

　　味酸、辛，寒，有毒。主明目，目痛，金创，诸痫痉，女子阴蚀痛，石淋，寒热，崩中下血，诸邪毒瓦斯，令人有子，散症积，咳逆上气，及鼠 恶疮。炼饵服之不老，久服增寿神仙。能化铁为铜，成金银。一名毕石，一名黑石，一名棋石，一名铜勒。生羌道山谷羌里句青山。二月庚子、辛丑日采。（水英为之使，畏牡桂、菌桂、芫花、辛夷、白薇）《仙经》有用此处，世方甚少，此药殆绝。今人时有采者，其色青绿，状如琉璃而有白纹，易破折。梁州、信都无复有，世用乃以青色矾石当之，殊无仿佛。《仙经》一名立制石。（《新修》一一页，《大观》卷三，《政和》八九页）

　　玉石三品　上品

　　云母

　　味甘，平，无毒。主治身皮死肌，中风寒热。如在车船上，除邪气，安五脏，益子精，明目，下气，坚肌，续绝，补中，疗五劳七伤，虚损少气，止痢。久服轻身，延年，悦泽不老，耐寒暑，志高神仙。一名云珠，色多赤。一名云华，五色具。一名云英，色多青。一名云液，色多白。一名云砂，色青黄。一名磷石，色正白。生太山山谷齐、庐山，及琅琊北定山石间，二月采。（泽泻为之使，畏 甲，反流水，恶徐长卿。）

　　案《仙经》云母乃有八种：向日视之，色青白多黑者名云母，色黄白多青名云英，色六种并好服，而各有时月；其黯黯纯黑，有文斑斑如铁者，名云胆，色杂黑而强肥者名地涿，此二种并不可服。炼之有法，惟宜精细；不尔，入腹大害人。今虚劳家丸散用之，并只捣筛，殊为未允。琅琊在彭城东北，青州亦有。今江东惟用卢山者为胜，以沙土养之，岁月生长。

　　今炼之用矾石则柔烂，亦便是相畏之效。百草上露，乃胜东流水，亦用五月茅屋溜水。（《新修》

　　玉石三品　上品

　　朴硝

　　味苦、辛，寒、大寒，无毒。主治百病，除寒热邪气，逐六腑积聚，结固留癖，胃中食饮热结，破留血，闭绝，停痰痞满，推陈致新。能化七十二种石。炼饵服之，轻身，神仙。

　　炼之白如银，能寒能热，能滑能涩，能辛，能苦，能咸能酸，入地千岁不变，色青白者佳，黄者伤人，赤者杀人。一名硝石朴。生益州山谷有咸水之阳，采无时。畏麦句姜。

　　今出益州北部汶山郡、西川、蚕陵二县界，生山崖上，色多青白，亦杂黑斑。世人择取白软者，以当硝石用之，当烧令汁沸出，状如矾石也。《仙经》惟云硝石能化他石。今此亦云能化石，疑必相似，可试之。（《新修》一六页，《大观》卷三，《政和》八七页）

　　玉石三品　上品

　　硝石

　　味苦、辛，寒、大寒，无毒。主治五脏积热，胃胀闭，涤去蓄结饮食，推陈致新，除邪气，治五脏十二经脉中百二十疾，暴伤寒，腹中大热，止烦满消渴，利小便及 蚀疮。炼之如膏。久服轻身。天地至神之物，能化成十二种石。一名芒硝，生益州山谷及武都、陇西、西羌，采无时。（萤火为之使，恶苦参、苦菜，畏女菀。）

　　治病亦与朴硝相似，《仙经》多用此消化诸石，今无正识别此者。顷来寻访，犹云与朴硝同山，所以朴硝名硝石朴也，如此则非一种物。先时有人得一种物，其色理与朴硝大同小异， 如握盐雪不冰，强烧之，紫青烟起，仍成灰。不停沸如朴硝，云是真硝石也。此又云一名芒硝，今芒硝乃是练朴硝作之。与后皇甫说同，并未得核研其验，须试效，当更证记尔。化硝石法，在三十六水方中。陇西属秦州，在长安西羌中。今宕昌以北诸山有咸土处皆有之。（《新修》一八页，《大观》卷三，《政和》八五页）

　　玉石三品　上品

　　矾石

　　味酸，寒，无毒。主治寒热，泄痢，白沃，阴蚀，恶疮，目痛，坚骨齿，除固热在骨髓，去鼻中息肉。炼饵服之，轻身，不老增年。歧伯云：久服伤人骨。能使铁为铜。一名羽今出益州北部西川，从河西来。色青白，生者名马齿矾。已练成绝白，蜀人又以当硝石名白矾。其黄黑者名鸡屎矾，不入药，惟堪镀作以合熟铜。投苦酒中，涂铁皆作铜色。外虽铜色，内质不变。《仙经》单饵之，丹方亦用。世中合药，皆先火熬令沸燥，以治齿痛，多即坏齿，是伤骨之证，而云坚骨齿，诚为疑也。（《新修》二二页，《大观》卷三，《政和》八

　　玉石三品　上品

　　芒硝

　　味辛、苦，大寒。主治五脏积聚，久热、胃闭，除邪气，破留血，腹中痰实结搏，通经脉，利大小便及月水，破五淋，推陈致新。生于朴硝。（石苇为之使，畏麦句姜。）

　　案《神农本经》无芒硝，只有硝石，名芒硝尔。后名医别载此说，其治与硝石正同，疑此色全白，粒细，而味不甚烈。此云生于朴硝，则作者亦好。又皇甫士安解散硝石大凡说云：“无朴硝可用硝石，生山之阴，盐之胆也。取石脾与硝石，以水煮之，一斛得三斗，正白如雪，以水投中即消，故名硝石。其味苦，无毒。主消渴热中，止烦满，三月采于赤山。朴硝者，亦生山之阴，有盐咸苦之水，则朴硝生于其阳。其味苦无毒，其色黄白，主治热、腹中饱胀，养胃消谷，去邪气，亦得水而消，其疗与硝石小异。”按如此说，是取芒硝合煮，更成为真硝石，但不知石脾复是何物？本草乃有石脾、石肺，人无识者，皇甫既是安定人，又明医药，或当详。练之以朴硝作芒硝者，但以暖汤淋朴硝，取汁清澄煮之减半，出着木盆中，经宿即成，状如白英石，皆六道也，作之忌杂人临视。今益州人复炼矾石作硝石，绝柔白，而味犹是矾石尔。孔氏解散方又云：熬炼硝石令沸定汁尽。如此，硝石犹是有汁也。今仙家须之，能化他石，乃用于理第一。（《新修》二○页，《大观》卷三，《政和》八六页）

　　玉石三品　上品

　　滑石

　　味甘，寒、大寒，无毒。主治身热，泄 ，女子乳难，癃闭，利小便，荡胃中积聚寒热，益精气，通九窍六腑津液，去留结，止渴，令人利中。久服轻身，耐饥，长年。一名液石，一名共石，一名脱石，一名 石。生赭阳山谷，及太山之阴，或掖北白山，或卷山，采无时。

　　（石苇为之使，恶曾青。）

　　滑石色正白，《仙经》用之以为泥。又有冷石，小青黄，性并冷利，亦能熨油污衣物。

　　今出湘州、始安郡诸处。初取软如泥，久渐坚强，人多以作冢中明器物，并散热人用之，不正入方药。赭阳县先属南阳，汉哀帝置，明《本经》所注郡县，必是后汉时也。掖县属青州东莱，卷县属司州荣阳。（《新修》二三页，《大观》卷三，《政和》八八页）

　　玉石三品　上品

　　紫石英

</div>
    <div class="pagination">
<a href="本草经集注_page11.html">上一页</a><span>...</span><a href="本草经集注_page7.html">7</a><a href="本草经集注_page8.html">8</a><a href="本草经集注_page9.html">9</a><a href="本草经集注_page10.html">10</a><a href="本草经集注_page11.html">11</a><span class="current-page">12</span><a href="本草经集注_page13.html">13</a><a href="本草经集注_page14.html">14</a><a href="本草经集注_page15.html">15</a><a href="本草经集注_page16.html">16</a><a href="本草经集注_page17.html">17</a><span>...</span><a href="本草经集注_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
