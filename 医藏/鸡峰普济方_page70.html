<!DOCTYPE html>
<html>
<head>
    <meta charset="UTF-8">
    <title>鸡峰普济方 - 第 70 页/共 161 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鸡峰普济方 - 第 70 页/共 161 页</h1>
    <div class="content">　　卷第九　大便秘

　　宣壅丸

　　治大便秘滞有三一者三焦五脏不和热气小偏入肠胃二者风客三焦气弱传道不利三者肾虚水少麻子仁 郁李仁（去皮各二两并研为膏） 陈橘皮 羌活 川芎 木香（各一两） 槟榔（二个）

　　上同为细末与麻子仁郁李仁膏同研炼蜜和丸如梧子大每服二三十丸熟水下不以时

　　卷第九　大便秘

　　四顺饮子

　　治大便不通面目身热口舌生疮上焦冒闷时欲得冷此三阳气壅热并大肠其脉洪大大黄 赤芍药 甘草 当归（等分）

　　上为粗末每服五钱水一盏半煎至一盏温服利为度

　　卷第九　大便秘

　　麻仁丸

　　治气虚秘滞麻仁（去皮研三两） 枳实（去穣麸炒四两） 杏仁 芍药 大黄（各四两） 制浓朴（二两）

　　上为细末炼蜜和丸如梧桐子大每服三十丸熟水下不以时

　　卷第九　大便秘

　　神功丸

　　疏解秘滞及风气下流腰膝疼痛麻仁（五两） 大黄（三两） 诃子（二两） 人参（半两）

　　上为细末炼蜜和丸如梧子大每服三十丸熟水下不以时不知加之以疏为度

　　卷第九　大便秘

　　小当归丸

　　治虚人秘涩润养肠胃当归（三分） 桂（二分） 威灵仙茸（一两）

　　上为细末水煮面糊为丸如梧子大每服二三十丸空心生姜汤下不以时

　　卷第九　大便秘

　　紫苏丸

　　治有虚热秘滞紫苏子 黄橘皮（各二两） 知母（一两）

　　上为细末生姜自然汁浸过一指许于重汤上煮熬成膏可丸即丸如梧子蜜汤下二十丸

　　卷第九　大便秘

　　威灵仙丸

　　若年高之人津液枯燥无以润养肠间干涩气血俱衰艰于运化其脉燥大宜此威灵仙丸紫苏麻仁粥黄 （一两蜜炙切） 威灵仙（去土洗半两） 枳实（一两）

　　上为细末炼蜜和丸如梧子大生姜汤下二十丸又将紫苏子麻仁研水取汁煮粥甚佳

　　卷第九　大便秘

　　备急丸

　　治大便秘大黄 干姜 巴豆（等分）

　　上为细末蜜和丸如豌豆大米饮下一丸羸人服一丸绿豆大以大便利为度

　　卷第九　大便秘

　　朱砂饼子

　　治大便秘结朱砂（辰州尤佳） 巴豆（七个） 水银（一皂大）

　　上同用水熬一宿去巴豆水银将砂细研蜜和成膏置心上立效

　　卷第九　大便秘

　　大橘皮丸

　　治大便秘浓朴 橘皮（各三两） 杏仁（五两）

　　上为细末炼蜜和丸如梧子大每服五七十丸不以时米饮下

　　卷第九　大便秘

　　赤小豆散

　　治大便秘赤小豆（浸令牙出日干六两） 当归（三两）

　　上为细末温浆水调服二钱不以时

　　卷第九　大便秘

　　蒲黄散

　　若纯下清血者多因忧思之气不散而乘于血或怒气伤肝逆气上行血溢流散或饮酒过多热入于阴木贼（一两） 蒲黄（二两）

　　上研匀每服二钱米饮调下不以时

　　卷第九　大便秘

　　熏法

</div>
    <div class="pagination">
<a href="鸡峰普济方_page69.html">上一页</a><span>...</span><a href="鸡峰普济方_page65.html">65</a><a href="鸡峰普济方_page66.html">66</a><a href="鸡峰普济方_page67.html">67</a><a href="鸡峰普济方_page68.html">68</a><a href="鸡峰普济方_page69.html">69</a><span class="current-page">70</span><a href="鸡峰普济方_page71.html">71</a><a href="鸡峰普济方_page72.html">72</a><a href="鸡峰普济方_page73.html">73</a><a href="鸡峰普济方_page74.html">74</a><a href="鸡峰普济方_page75.html">75</a><span>...</span><a href="鸡峰普济方_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
