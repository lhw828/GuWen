<!DOCTYPE html>
<html>
<head>
    <meta charset="UTF-8">
    <title>解围元薮 - 第 14 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>解围元薮 - 第 14 页/共 15 页</h1>
    <div class="content">　　煎方二百另九当归 防风 风藤 生地 熟地 荆芥 木通 甘草 天麻 米仁 蜂房(烧黄香) 桑寄生 赤芍 皂刺 金银花 白藓皮大剂每帖加冷饭团一两，水煎，送丸药下。如头面，多加川芎；身上，多加升麻，本；手臂，多加五加皮；脚腿，多加牛膝、木瓜。

　　七圣散二百十金银花(四两) 杏仁(十四粒) 皂角子(七粒) 牙皂(七片) 僵蚕(十四条) 蝉蜕(二钱) 土茯苓(一斤)水四碗煎二碗，作二三次服，轻二帖，重三四帖，愈。

　　白通汤二百十一白术 木通 木瓜 前胡 柴胡 羌活 独活 花粉 金银花 风藤 牛膝 甘草 陈皮角针 蒺藜 薄荷 米仁 苍耳子 皂角子(各等分)每帖加土茯苓一两，姜枣水煎服。

　　荆神饮二百十二 治疠疮初起。

　　荆芥穗四两，水五六碗，煎去三之二，滤清服。又以一斤煎汤先熏后洗，不过三四次即愈。无毒不发。

　　火珠浆二百十三 治初生疠疮。

　　用蛇卵草取自然汁，冲酒温服数碗，一连四五次，脱愈。

　　黄龙髓二百十四 治疠疮初起。

　　取白颈蚯蚓，于盆内捣烂，加水研淘澄清，取其清水，日服一次，二三日即愈。

　　杞头汤二百十五 治疠初起，即服败毒散三四帖。

　　以枸杞头二三斤，煎浓汤熏洗二三次，愈。

　　番白饮二百十六 此真方也，并可治霉毒(家严注)。

　　番白草 紫花地丁 当归 木通 皂刺 风藤 皂角子 牛蒡子 蛇床子 僵蚕(十二个) 桑皮 米仁每帖加土茯苓四两，水酒各半，煎服十帖，病愈。

　　八仙汤二百十七 兼治疠疮结毒。

　　人参(三分) 米仁(二钱) 花粉(一钱二分) 皂刺(二十一个) 蜂房(七孔) 浮麦(一握) 冷饭团(三两) 琉璃灰(七分半)水煎温服，七帖病愈。

　　三川神应汤二百十八川芎 牛膝(各五分) 川黄连 土黄连(各一钱)先以饭团一斤半，将竹刀刮去皮，止用白肉，不用黄色，打碎不见铁器，用水四大碗，煎至二碗去渣入药，再煎取一碗，又用雄猪夹肝煎油三匙入内，服三四帖止。

　　三分散二百十九 治疠风初起。

　　用黄花酒拌，九蒸晒为末。温酒送下一二分，酒尽量饮，麻木一昼夜，随服补中汤三帖，第四日照前又服三分，又服补中汤三帖，如此三次，初服发疮，二服出水尽干，三服脱光，永不再发。

　　黄白大丹二百二十 治同上。

　　用槐花半斤，以滚汤泡去锻石，焙干为末。加白矾四两，酒糊丸桐子大。每服五六十丸，酒下，日进三服，服尽病痊。

　　坎离丹二百二十一明雄黄(一两) 明矾(二两)共为末。每服五分，热酒下，如难服，用黄米糊丸，桐子大。服三七日，全愈永无毒发。

　　枣灵丹二百二十二败龟板灰 马瓢草 地骨皮(各一两) 槐实 川椒 油胡桃(各一两)如疮大加桦皮末一两，上为末，北红枣丸，梧子大。每服三十丸，茶下，七日愈。

　　三母五子丹二百二十三益母草 知母 贝母 槐子 苍耳子 蔓荆子 皂角子 牛蒡子等分为末，每一两加虎胫骨一钱， 存性和白酒糊丸桐子大，每服一二十丸，温酒下。

　　定痛饮二百二十四 治筋骨疼痛久不愈者。

　　茜草 麻黄 乌药(各一钱) 细茶芽(三钱) 槐子炒焦 川椒(各五钱) 鱼膘肠(三钱米粉和炒成珠) 乳香(一钱) 姜(五片) 葱(五根)煎服三剂全愈。

　　七神汤二百二十五蜂房(三钱) 僵蚕(二钱) 角子(五个) 淡竹叶(二十片) 灯心(七寸长二十根) 土茯苓(四两)用蛤蟆一只，刮去腹中垢，风干，切四块，每帖下一块煎服。如服蛤蟆左前足则愈左手病，服左后足则愈左足病，上亦然。一二帖发起，三帖势定，四帖收功。

　　岁桃浆二百二十六 治疠疮初起。

　　用核桃按岁一枚取白肉，竖排炒锅内，每桃上放细茶一撮，以酒煎，嚼桃饮酒，速愈。

　　胡麻饭二百二十七大枣二十一枚去核，每枚入宫粉填满，每日以三枚和米半升煮饭食之，七日枣完，疮愈。

　　蜡矾丸二百二十八闹羊花(酒拌九蒸晒) 草乌(酒浸炒) 白矾 黄占(溶化，各等分)上为末，加蜜少许，丸卜子大。每服五六十丸，酒下。

　　糖岸散二百二十九缸中岸(半斤 ) 黑沙糖(半斤)拌匀分三次服。又以雄黄研飞发灰，枯矾各五钱，共为末，每服三钱，酒下。

　　天尘丹二百三十头垢(择妇人者) 雄黄(各二钱) 朱砂(五分)均打作十八丸，先服一半，七日退光，不愈，再服，完则定好，酒下。

　　保真饮二百三十一精羊肉四两，煮烂，取汁六七碗，入蝉壳四两，麻黄春秋用一两五钱，夏用一两，冬用二两，再煮存四碗，旋服完，吃羊肉取汗，昏沉一日，醒后三日皆退尽，无毒。如筋骨痛者，加上好点红川椒一两，不痛不必加。

　　虚鸣汤二百三十二蝉壳(四两) 仙遗粮(即土茯苓半斤) 荔枝草(一两) 麻黄春夏用七钱秋冬用(一两五钱)作一帖水三碗煎一碗，服三四日脱光，疮多凶者不过三服，即愈不发，无毒。

　　乳酥汤二百三十三精羊肉一斤，用水八碗煎至一半取起以酒送下，肉存汁，加蝉壳四两，川芎一两，威灵仙一两，麻黄春用九钱，夏用六钱，秋用八钱，冬用一两，煎至一碗温服即换衣穿之，以帛包裹头必出臭汗，用荆芥汤洗浴，其疮俱发出不过三四日脱光，无毒不发。

　　胡麻饮二百三十四金银花 赤茯苓 明天麻 胡麻(各一两) 防风 荆芥 羌活 独活 僵蚕 连翘 五加皮 地骨皮 当归 黄芩 黄连 杜仲 牛膝 黑牵牛 米仁 角刺(各五钱)均作十帖，加土茯苓一两。

　　肉核油二百三十五防风 荆芥 首乌 花粉 苦参(各三两) 冷饭团(一两) 肥皂核肉(四两) 猪脂油(四两)水一碗煎至半，作五六服，如疮多不效，再一服，全愈。忌铁器。

　　治结毒方二百三十六朱砂(五钱) 雄黄 硫黄(各七钱) 乳香 没药(各二钱)共为末，以黄占一两溶化为丸，卜子大。每服四厘，土茯苓四两煎汤下，日进三次。

　　又方二百三十七白砒〔四钱(宜减十成之八)〕 雄黄(一两) 黄占(一两) 牛黄(三钱)共为末，作丸，重一分半。空心土茯苓煎汤下，一丸。

　　雷公散二百三十八 即再造散。

　　郁金 木香(各五钱) 大黄 朴硝 白丑(半生半熟) 角刺(各一两)上为末，每服五钱，清晨面东酒下量人虚实病势轻重缓急用之，服此之后或虫如鱼脑鱼肠恶异之物而出，忌食一切毒味发风动气鲜腥盐物，半月其牛、马、驴、骡、雁、雉、禽、兽、糟食熏炙之类，终身忌之，惟鹿麝可食。

　　醉仙散二百三十九胡麻 牛蒡子 蔓荆子 枸杞子(各一两) 白蒺藜 苦参 防风 栝蒌仁(各五钱) 荆芥(二两) 蛤粉 全蝎 藿香(各七钱) 麝香 乳香 没药(各六钱) 车米(一两二钱) 丢子(半斤)上为末，每服二钱，酒下，日进三服。先服再造散，次服补剂，元气复还，然后复此忌盐、酱、油、醋、鱼、椒、果子、烧炙之物，止可食淡粥、时菜。尤忌茄芥，惟乌梢蒸食最好。服之身如醉，齿中出血或臭水，乃见功。

　　神仙紫花丸二百四十 服前二方完，即服此方，三年方保无虞。

　　白花蛇(一两) 首乌 威灵仙 荆芥(各四钱) 麻黄(二钱) 胡麻(一钱) 蛇床子(二钱)将六味锉碎，共蛇用无灰酒一大碗浸一夜，去蛇皮骨，通晒乃还原酒内，再浸再晒，酒尽方止，为末。加人参一两、木香、沉香各三钱五分，当归七钱五分，天麻、牙皂各五钱，麝香三钱、乳香、没药各一钱，雄黄、辰砂各五钱，肉豆蔻一个，定风草二钱五分，还瞳子一两， 俱不见火为末、防风、羌活、甘草、细辛、川芎、独活、苍术、芍药、枇杷叶、蒺藜、金银花、五加皮、白芷、苦参各五钱、胡麻、麻黄、牛膝、草乌、川乌、白附子、菖蒲各三钱五分，各为末，用丢子二斤去壳入瓶内，以酒拌湿箬纸密包，隔汤煮一日夜黑烂杵成膏，分作二分，每分入第一号药末六钱，第二号药末八钱，第三号药末一两五钱，和匀糯米饭捣胶丸桐子大，每服二十丸加至五六十，鸡鸣午夕三时各一服，茶下。忌劳碌、房事、盐醋糟鲜、海味、水果、辛辣之物。

　　芥朱丸二百四十一 治紫黑瘫烂等症。

　　青萍 荆芥 苦参 土朱 白花蛇(各四两)上为末皂荚熬膏，丸桐子大，每服六十丸，茶下毒从毛孔中出。

　　夺命丹二百四十二 又名九龙丹。治诸大风。

　　草乌 首乌 没药 黄芩 禹余粮 威灵仙 蒺藜 菖蒲 天麻 蓖麻子(各一两) 雷丸川椒荆芥 胡麻 麻黄 牛蒡子 白花蛇 赤芍 全蝎 乌梢蛇(各一两) 乳香 车米(各三钱) 蜈蚣(一条) 羌活 风藤(各五两) 木鳖子(一两五钱) 苍术 丢子(各半斤) 皂荚(一斤锉碎)无灰酒，浸一夜去酒以新汲水一碗探取汁，银瓷器内熬膏丸，桐子大，每服六十丸，茶下，面足觉痒乃药力至，不日全愈。

　　活血丹二百四十三 治筋骨痛甚木香 乳香(各一两) 麝香 皂角(各三钱) 大风子(四两)上为末，饭为丸芡实大，每服五十丸，茶下。加至七八十丸。

　　羌活愈风汤二百四十四 治肝肾虚败，筋骨软弱，语言蹇涩，精神昏倦，大能安养精神，调理阴阳。

</div>
    <div class="pagination">
<a href="解围元薮_page13.html">上一页</a><span>...</span><a href="解围元薮_page9.html">9</a><a href="解围元薮_page10.html">10</a><a href="解围元薮_page11.html">11</a><a href="解围元薮_page12.html">12</a><a href="解围元薮_page13.html">13</a><span class="current-page">14</span><a href="解围元薮_page15.html">15</a><a href="解围元薮_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
