<!DOCTYPE html>
<html>
<head>
    <meta charset="UTF-8">
    <title>普济方 - 第 1520 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1520 页/共 3614 页</h1>
    <div class="content">　　天门冬膏

　　（出圣惠方）

　　治咳唾稠粘。上气喘急。心胸烦闷。不能饮食。

　　天门冬（二两半去心焙）紫菀（一两去芦头）桔梗（一两去芦头）贝母（一两半煨黄）赤茯苓（三两）桑白皮（生地黄汁（五合）麦门冬汁（二合）生姜汁（一合）藕汁（二合）酥（二合）白蜜（三合）上将诸药汁及酥蜜。纳于银锅中。入诸药末。都搅令匀。以慢火熬成膏。不计时候。

　　以粥饮调下一茶匙。

　　天门冬丸

　　（出圣惠方）

　　治肺脏壅热。咳嗽痰唾稠粘。

　　天门冬（一两半去心焙）百合（二合）前胡（三分去芦头）贝母（三分炒微黄）半夏（三分汤浸七次去滑）桔梗（三分去芦头）汉防己（三分）赤茯苓（三分）生干地黄（三分）杏仁（三分汤浸去皮尖双仁麸炒微黄研如膏）上为末。炼蜜和捣三二百杵。如梧桐子大。

　　每服二十丸。生姜汤下。日进三服。

　　旋复花散

　　（出圣惠方）

　　治咳嗽。痰唾稠粘。肩背壅闷。喘促不食。

　　旋复花（一两）紫菀（一两半）桔梗（一两去芦头）射干（一两）川升麻（一两）甘草（三分炙微赤锉）陈皮（三分汤浸去白瓤）麻黄（三分去根节）大腹皮（三分锉）杏仁（三分汤浸去皮尖双仁炒微黄）上为散。每三钱一服。水一中盏。入生姜半分。煎至六分。去滓。不拘时候。温服。

　　细辛散

　　（出圣惠方）

　　治咳嗽痰唾稠粘。心胸壅滞。饮食减少。

　　细辛（一两）紫菀（一两半去苗土）五味子（三分）贝母（一两炒微黄）赤茯苓（一两）杏仁（三分汤浸去皮尖炒黄）人参（三分去芦头）甘草（一分炙微赤炒）青橘皮（三分汤浸去白瓤）上为散。每服三钱。以水一中盏。入生姜半分。煎至六分。去滓。不拘时候。温服。

　　木通散

　　（出圣惠方）

　　治咳嗽。痰唾稠粘不散。胸中壅闷。

　　木通（半两锉）麻黄（半两去根节）甜葶苈（半两隔纸炒令紫色）松罗（一两）桔梗（一两）甘草（三分炙微赤锉）乌梅（半两微炒）桑白皮（半两锉）上为散。每服四钱。水一中盏。煎至七分。去滓服。以吐为度

　　桔梗散

　　（出圣惠方）

　　治肺气咳嗽。痰唾稠粘。

　　桔梗（一两去芦头）紫菀（一两去苗土）桑白皮（一两锉）木通（一两锉）旋复花（三分）槟榔（一两）款冬花（三分）上为散。每服四钱。以水一中盏。入生姜半分。煎至七分。去滓。不计时。温服。

　　前胡散

　　（出圣惠方）

　　治咳嗽涕唾稠粘。心胸不利。时有烦热。

　　前胡（一两去芦头）麦门冬（一两半去心）贝母（一两微黄）桑白皮（一两锉）甘草（一分炙微赤黄）杏仁（半两汤浸去皮尖双仁炒）上为散。每服四钱。水一中盏。入生姜半分。煎至六分。去滓。不拘时温服。

　　皂角丸

　　（出圣惠方）

　　治咳嗽上气。痰唾稠粘。

　　皂角（三梃大者去黑皮酥炙令焦黑色）旋复花（一两）杏仁（一两汤浸去皮尖双仁炒研

　　卷一百六十二　喘嗽门

　　咳嗽不得卧（附论）

　　夫肺气不足。为风冷所伤。则咳嗽。而气还聚于肺则肺胀。邪气与正气相搏。不得宣通。

　　胸

　　方

　　宁气汤

　　（出御药院）

　　治肺气不利。咳嗽声重。咽嗌干燥。痰唾粘。不得睡卧。

　　甘草（炙）杏仁（去皮尖麸炒）紫菀（去皮）桔梗（各七钱半）五味子甜葶苈（隔纸（二两蜜水淹一热食后服。

　　治肺气咳嗽。不得睡卧。

　　（出圣惠方）人参（一两去芦头）大腹皮（一两锉）白蒺藜（三分微炒去刺）百合麦门冬（三两去分）赤茯苓盏。煎至五分。去滓。不拘时温服。

　　人参枳壳散治七情所伤。饮食不美。忧闷之气。忽患咳嗽有痰。倒头不得。气急

　　喘促。睡枳壳陈皮杏仁甘草槟榔香附子火麻灰桑白皮人参（各一钱）紫苏（二

　　百部散

　　（出圣惠方）

　　治咳嗽。昼夜不得卧。胸中不利。

</div>
    <div class="pagination">
<a href="普济方_page1519.html">上一页</a><span>...</span><a href="普济方_page1515.html">1515</a><a href="普济方_page1516.html">1516</a><a href="普济方_page1517.html">1517</a><a href="普济方_page1518.html">1518</a><a href="普济方_page1519.html">1519</a><span class="current-page">1520</span><a href="普济方_page1521.html">1521</a><a href="普济方_page1522.html">1522</a><a href="普济方_page1523.html">1523</a><a href="普济方_page1524.html">1524</a><a href="普济方_page1525.html">1525</a><span>...</span><a href="普济方_page1521.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
