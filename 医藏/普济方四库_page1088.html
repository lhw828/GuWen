<!DOCTYPE html>
<html>
<head>
    <meta charset="UTF-8">
    <title>普济方四库 - 第 1088 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1088 页/共 1812 页</h1>
    <div class="content">



　　普济方卷二百七十三
　　钦定四库全书
　　普济方卷二百七十四　明　周王朱橚　撰诸疮肿门
　　诸疔疮
　　广济疗疔肿犯之重发方
　　以青羊粪一升用水二升渍少时煑两服绞取汁一升顿服无所忌
　　又方【出肘后方】
　　以鹿角焼作灰三年大醋和刺破四畔傅上则大良
　　又方【出肘后方】
　　以马兠铃捣根以蜘蛛裹之傅疮少时根自出
　　又方【出肘后方】
　　以焼鐡针若钗烙烬疮根此方无有不应手瘥者疗背弥騐
　　又方【出肘后方】
　　用颠蟷头二枚蜘蛛短脚墨者好二物并先取隂干弥精绯方寸倒须棘刺二七枚蜂一枣许大薰陆香炲煤乱髪各一枣许大其炲煤取突上者八物先铺乱发次下绯蜂窠及诸药以髪纒裹作块长钗穿之炭防上转侧后炙热防尽停冷细温清酒一小盏子和一钱服尽一食乆即瘥瘥讫欲之后针棘根即痛变成好肉若经食犯者疗取验疾口已噤者折齿灌之入咽即其颠蟷蜘蛛无干者湿用亦得一无禁忌
　　又方【出肘后方】
　　取戸邉蜘蛛捣以醋和先挑四畔令血出根稍露用药涂干即易后旦至午后防根出大有神効一方用斑蜘蛛冷无毒
　　又方【出圣惠方】
　　取栁枝叶煎为剂涂之神効一方细挫水五斗煑取三斗去滓煎如饧刺破涂之
　　又方【出肘后方】防毒气入心
　　常饮枸杞汁至瘥
　　又方　治疔肿
　　用白犬血涂立愈及手指赤随月生死煑苦酒沸以生薤一把内中热出以傅之即愈又用韭
　　治疔疮
　　用九月九日采芙蓉花叶隂干研细如遇有疮儿用井水调银钗打成膏厚纸摊贴疮上次日用蚰蜒螺即鬼丁螺一个用银器盛打破依前调药却将油蜒螺放在疮上贴待过周日掲起其疔自出立効其药不用要摊阔
　　治疔疮
　　用多年墙内或泥土中秀钉洗净以灰火内煆入醋内淬待冷用刀刮钉锈又于火内煆红入醋淬仍前刮末再三如此煆淬刮末用纱帛细罗包裹遇人有此证略将疮口拨开挑药末在内不拘贴何膏
　　露蜂房散【出圣惠方】治疔肿
　　露蜂房　乱发　蛇蜕　棘针【各三两一方用皂荚刺代】
　　右以绯帛裹于熨斗内焼灰细研为散空心温酒调下一钱匕晩再服根自出一方用温水调下一方绯帛一尺分作四片褁上件药发防扎炭火焼存性服
　　棘鍼散【出肘后方】治疔肿内消
　　棘鍼【倒勾多年者三十二枚】大豆黄【生用四十枚】绯头【三条毎条濶一寸】乱发【如鸡子大三团】
　　右分三分各将绯一裹棘鍼豆子用发一团纒裹令周匝牢固各于炭火焼令烟尽先研两团令细温酒半盏调下候觉疮四邉软即瘥过半日未効更服一团必瘥瘥后犯之当有三五头赤黒脓出不经犯者七八日瘥勿轻之其棘鍼一年已上陈者佳此法常用神効良方
　　治疔肿病疽疮【出本草】
　　以赤翅蜂焼令黒和油涂之
　　疗疔肿【出本草】
　　用白姜石末和鸡子清傅之疔自出
　　治疔肿【出本草】
　　用苦苣折取茎中白汁傅之疔肿出根又方以苦苣捣汁傅疔疮殊验青苗隂干以备冬月为末水调傅
　　治疔疮【出本草】
　　以蚬子活侵取汁洗疮痱以糟煑蚬食之
　　治疔疮【出本草】
　　以白狗屎水绞取汁服之
　　治疔肿恶疮【出本草】
　　用铜鑛石末傅疮上良
　　治疔肿【出本草】
　　以槐叶煎汤服皮茎同用
　　治疔肿【出本草】
　　捣充蔚茎傅之仍服其汁使疔肿毒内消及治诸毒肿服之亦効一方用子
　　破疔肿【出本草】
　　以新人屎封之一日根烂
　　疗疔肿恶疮骨疽【出本草】
　　以蝮蛇皮作灰傅之
　　治疔肿疮【出本草】
　　以前药为细末用清油调涂之疮口内立効
　　又方以防毒散水煎服【方见本门热肿类】
　　又神効方
　　千金草【四两】明矾【五钱】乳香【一两】
　　右为末酒调下一钱出汗为度
　　又方　治防疔
　　两尖【一两系两头尖】巴豆【四个】
　　右为细末贴疮上纸封
　　又方　治冷疔疮
　　青靛【一两】明矾【七钱】
　　右为末井花水调服五钱仍饮热葱汤一盏被盖汗出即愈
　　治赤根疔【出千金方】
　　熬白粉冬黒蜜和傅之良
　　治一切疔疮【出本草】
　　以螲蟷焼为末和腊月猪脂傅之
　　治疔疮
　　樱桃者用佛掌花根蜜姜三件研汁服用天茄药系疮口上连珠者用鸭脚青芜苏研糖水拌刷○水晶者用水苋天茄
　　治疔疮
　　用荔枝或三个五个不用双复用狗食过米粪淘浄为末复用糯米厚粥一处研捣成膏用好皮纸摊上贴之患处纸上留了一窍只痊可
　　又方　治疔疮
　　凡黒者中央凹四畔黒肿用头发防扎住将尖叶薜荔叶捣细取汁和蜜调一盏服之又用葱白和蜜捣傅患处
　　又方　治水疔疮色黄麻木不疼
　　用刀刺四畔将桕树根经行路者取二尺许去皮捣细井花水调一盏服待防用三角银杏去殻浸在油水年久者捣盒患处亦治暗疔疮头凸红色使人昏懵狂者
　　又方　治冷疔疮
　　用生乌头切片醋熬成膏子涂疮上绢帛贴次日去绢疔根自出
　　又方　治疔疮
　　取末结子柜树根细嫩者洗净去黒皮取白皮擂细以无灰生酒调开摅去滓用药吞下解毒雄黄丸疮化黄水而散
　　夺命丹　治一切疔肿
　　血蝎【一钱】蟾酥　铜緑　明矾　硃砂　轻粉　大黄【各半钱】麻黄【半两去根节】麝香【三字】海羊【十五个去蜗牛】一方用龙脑【二字】
　　右研为细末将海羊研细烂为丸如鸡头大毎一丸先嚼葱白三寸然后用好酒送下一丸如重车行七里汗出为効
　　走马丹
　　硃砂　轻粉　粉霜　金脚信　雄黄　蟾酥百草霜
　　又方　治一切疔肿
　　班猫【不去翅足不可用多多则结顶药不能入】僵蚕　麻虫【苍耳内者炒】磁石　仙人髄　苍耳子肉　一方加轻粉
　　右用白梅猪誊为膏常以蜜湿润之遇有疮调药傅上早间傅至午前再换
　　立马囬夺命散　治疔疮咽喉乳鹅肿痛喉痹大効牡砺　当归　牛蒡子　白僵蚕【各五钱】大黄【一两】
　　右用毎五钱用青石磨刁水酒各一盏煎去滓连进二服疔疮汗者生无汗者死
　　又方　治一切疔肿
　　麻虫　江茶　僵蚕
　　右为末用蜜水调傅上
　　二乌散【出永类铃方】治发背蜂窝疔疮便毒等证
　　川乌　草乌【各一个】
　　右将新瓦一个汲新水一桶将川乌头草乌头并瓦俱浸于水桶内如无新于房上取浄瓦亦可透瓦将川乌草乌于瓦澁面磨药成膏就磨药手挑药贴于疮口明围如未有疮口慢慢涂药如三四重纸厚上用纸条透孔贴盖如药干用鸡翎蘸水扫湿如此不过三两次○一方单用草乌亦可用醋磨
</div>
    <div class="pagination">
<a href="普济方四库_page1087.html">上一页</a><span>...</span><a href="普济方四库_page1083.html">1083</a><a href="普济方四库_page1084.html">1084</a><a href="普济方四库_page1085.html">1085</a><a href="普济方四库_page1086.html">1086</a><a href="普济方四库_page1087.html">1087</a><span class="current-page">1088</span><a href="普济方四库_page1089.html">1089</a><a href="普济方四库_page1090.html">1090</a><a href="普济方四库_page1091.html">1091</a><a href="普济方四库_page1092.html">1092</a><a href="普济方四库_page1093.html">1093</a><span>...</span><a href="普济方四库_page1089.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
