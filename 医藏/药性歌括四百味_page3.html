<!DOCTYPE html>
<html>
<head>
    <meta charset="UTF-8">
    <title>药性歌括四百味 - 第 3 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>药性歌括四百味 - 第 3 页/共 8 页</h1>
    <div class="content">　　瞿麦苦寒，专治淋病，清热破血，通经立应。

　　三棱味苦，利血消癖，气滞作痛，虚者当忌。（去毛，火　切片，醋炒。）

　　五灵味甘，血痢腹痛。止血用炒，行血用生。

　　莪朮温苦，善破　癖，止痛消瘀，通经最宜。（去根。火煨切片，醋炒。）

　　干漆辛温，通经破瘕，追积杀虫，效如奔马。（捣，炒令烟尽，生则损人肠胃。）

　　蒲黄味甘，逐瘀止崩。补血须炒，破血用生。

　　苏木甘咸，能行积血，产后月经，兼治扑跌。

　　桃仁甘平，能润大肠，通经破瘀，血瘕堪尝。（汤浸，去皮尖，研如泥。）

　　姜黄味辛，消痈破血，心腹结痛，下气最捷。

　　郁金味苦，破血生肌，血淋溺血，郁结能舒。

　　金银花甘，疗痈无对，未成则散，已成则溃。（一名忍冬，一名鹭丝藤，一名金钗股，一名漏芦性寒，去恶疮毒，补血排脓，生肌长肉。（一名野兰。）

　　蒺藜味苦，疗疮瘙痒，白癜头疮，翳除目朗。

　　白芨味苦，功专收敛，肿毒疮疡，外科最善。

　　蛇床辛苦，下气温中，恶疮疥癞，逐瘀祛风。

　　天麻味甘，能驱头眩，小儿惊痫，拘挛瘫痪。

　　白附辛温，治面瘢疵，血痹风疮，中风痰湿。

　　全蝎味辛，却风痰毒，口眼　斜，风痫发搐。（去毒。）

　　蝉蜕甘寒，消风定惊，杀疳除热，退翳侵睛。

　　僵蚕味咸，诸风惊痫，湿痰喉痹，疮毒瘢痕。（去丝，酒炒。）

　　蜈蚣味辛，蛇虺恶毒，止痉除邪，祛风逐瘀。（头足赤者佳。炙黄，去头足用。）

　　木鳖甘寒，能追疮毒，乳痈腰疼，消肿最速。

　　蜂房咸苦，惊痫螈　，牙疼肿毒，瘰　乳痈。

　　花蛇温毒，瘫痪　斜，大风疥癞，诸毒称佳。（口有四撩牙，头戴二十四朵花，尾上有似指蛇蜕辟恶，能除翳膜，肠痔蛊毒，惊痫搐搦。

　　槐花味苦，痔漏肠风，大肠热痢，更杀蛔虫。

　　鼠黏子辛，能除疮毒，瘾疹风热，咽疼可逐。（一名牛蒡子，一名大力子，一名恶实。）

　　茵陈味苦，退疸除黄，泻湿利水，清热为凉。

　　红花辛温，最消瘀热，多则通经，少则养血。

　　蔓荆子苦，头疼能治，拘挛湿痹，泪眼堪除。

　　兜铃苦寒，能熏痔漏，定喘消痰，肺热久嗽。（去膈膜。根名青木香，散气。）

　　百合味甘，安心定胆，止嗽消浮，痈疽可啖。

　　秦艽微寒，除湿荣筋，肢节风痛，下血骨蒸。（新好罗纹者佳。）

　　紫菀苦辛，痰喘咳逆，肺痈吐脓，寒热并济。（去芦。）

　　款花甘温，理肺消痰，肺痈喘咳，补劳除烦。（要嫩蕊，去干。）

　　金沸草温，消痰止嗽，明目祛风，逐水尤妙。（一名旋覆花，一名金钱花。）

　　桑皮甘辛，止嗽定喘，泻肺火邪，其功不浅。（风寒新嗽生用，虚劳久嗽蜜水炒用。去红皮杏仁温苦，风寒喘嗽，大肠气闭，便难切要。（单仁者泡去皮尖，麸炒入药。双仁者有毒，乌梅酸温，收敛肺气，止渴生津，能安泻痢。

　　天花粉寒，止渴祛烦，排脓消毒，善除热痢。

　　瓜蒌仁寒，宁嗽化痰，伤寒结胸，解渴止烦。（去壳用仁。重纸包，砖压去油用。）

　　密蒙花甘，主能明目，虚翳青盲，服之效速。（酒洗，蒸过晒干。）

　　菊花味甘，除热祛风，头晕目赤，收泪殊功。（家园内味甘黄小者佳。去梗。）

　　木贼味甘，疏肝退翳，能止月经，更消积聚。

　　决明子甘，能祛肝热，目疼收泪，仍止鼻血。

　　犀角酸寒，化毒辟邪，解热止血，消肿毒蛇。

　　羚羊角寒，明目清肝，却惊解毒，神志能安。

　　龟甲味甘，滋阴补肾，逐瘀续筋，更医颅囟。（即败龟板。）

　　鳖甲咸平，劳嗽骨蒸，散瘀消肿，去痞除崩。（去裙，蘸醋炙黄。）

　　海蛤味咸，清热化痰，胸痛水肿，坚软结散。

　　桑上寄生，风湿腰痛，安胎止崩，疮疡亦用。

　　火麻味甘，下乳催生，润肠通结，小水能行。（微炒，砖擦去壳，取仁。）

　　山豆根苦，疗咽肿痛，敷蛇虫伤，可救急用。（俗名金锁匙。）

　　益母辛苦，女科为主，产后胎前，生新去瘀。（一名茺蔚子。）

</div>
    <div class="pagination">
<a href="药性歌括四百味_page2.html">上一页</a><a href="药性歌括四百味.html">1</a><a href="药性歌括四百味_page2.html">2</a><span class="current-page">3</span><a href="药性歌括四百味_page4.html">4</a><a href="药性歌括四百味_page5.html">5</a><a href="药性歌括四百味_page6.html">6</a><a href="药性歌括四百味_page7.html">7</a><a href="药性歌括四百味_page8.html">8</a><a href="药性歌括四百味_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
