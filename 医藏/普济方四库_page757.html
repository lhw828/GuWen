<!DOCTYPE html>
<html>
<head>
    <meta charset="UTF-8">
    <title>普济方四库 - 第 757 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 757 页/共 1812 页</h1>
    <div class="content">　　瓜蒂【一个】穿山甲【一片瓦上焙干】
　　右为末欲发前男左女右鼻内搐一豆许
　　恒山散【出杨氏家藏方】吐疟
　　恒山【二两水煮曝干】甘草【一两半】
　　右水煎空心服
　　治疟疾方【出百一选方】
　　白附子　陈皮【去白各等分】
　　右为细末米饮调下二钱先吃少饮食了歇定服防吐即止
　　怯邪丹【出百一选方】治疟
　　五月初四日拣黒豆冷水浸至端午日早用好砒霜一两一顺手硏极细入生黄丹二两相和取黒豆去皮细研成膏和药丸时便分大小丸了用硃砂为衣当发日五更初井花水送下一丸忌热物半日次忌鱼菓油腻腥冷等物不禁冷水老弱孕妇不可服药分十数等丸大者如桐子止
　　治疟方【出直指方】
　　用二陈汤二贴加恒山二钱分作两服每服姜七片枣二枚乌梅二枚水一碗煎至六分候防温冷吞脾积丸七丸次日吞三丸
　　治疟疾如神方【出经验良方】
　　黄丹　大蒜【小者亦可】
　　右二味先将大蒜摏碎后入黄丹为丸朝东吞一方去热蒜皮再入大蒜五个入辰砂一钱宿蒸饼丸如梧桐子大空心井花水一丸十歳以下丸如麻子大忌生冷油腻热汤合药宜端午日
　　神圣丹【出圣惠方】治疟疾
　　用大蒜一头分开四片内巴豆肉一粒湿纸裹煨熟去巴豆入黄丹为丸如鸡头大每服一丸先发寒用东南桃枝七寸煎汤发日五更靣北服如发热用冷水送下未全安次发又可进一服
　　鬼哭丹【出本事方】治疟疾不问一日一发间日一发或三日者多寒少寒多热少热头疼渴欲饮冷者
　　人言【一钱研末】新菉豆【一两为末】
　　二味搅匀以无根水搜为一丸如皂荚子大却将黄丹为衣隂干小儿丸如菉豆大临发日五更用桃柳枝露水送下忌热物半日
　　神恵方【出经验良方】治疟
　　青蒿叶【端午日采隂干】香薷【各等分】
　　右为细末如先寒用酒热服先热用冷酒服遇发日五更早服宜至诚斋戒忌鸡鱼麫生物
　　治疟方【出肘后方】
　　用桃仁一百个去皮尖于乳鉢中细硏成膏不得犯生水候成膏入黄丹三钱如梧子大毎服三丸当发日面东温酒吞下如不饮酒井花水下亦得五月五日午时合鸡犬妇人忌见
　　治疟不痊方【出朱氏传济方】
　　干姜　髙良姜
　　右等分为末毎服一钱水一钟煎至七分服一方炒令黒色为末发时调服
　　治疟【出十便良方】
　　用麝香少许硏黒书额上去邪辟魔
　　硃砂丸【出圣惠方】疗一切疟
　　硃砂【一两】蜀常山【三两并须精上大秤】
　　右各捣筛毕别取硃砂瓷器中硏细可一日硏如面炼蜜和童便捣计一万七千杵讫作丸如梧桐子大一服三丸清酒下行五十余歩随意坐卧无酒饮下亦得唯湏得暖将息病人气力强仍不废行动者则湏于当发日服之如似日西发者临发之日勿食平旦服三丸巳时服三丸午时服三丸则瘥若不瘥必定轻防更服则瘥余时发者凖皆服之时任意消息其病人气防弱者不得临发日服应预前一日服之如似明日发者今日平旦空腹服三丸至斋时食一碗粥至日四更服三丸至日暮复食一碗淡粥并不得饱食至一更尽服三丸至平明食一碗粥至斋前更进三丸不得食至午时更进三丸必瘥瘥后三日以来唯得食甜粥饮浆忌生冷腥滑腻面及饱食七日以来特忌生血物生葱菜若谓愈已七日渐食生冷二种疟必复发不若于患瘥以后还湏百日禁忌生冷乃为万无一失倘不自爱惜致复发不可救者多矣但得百来日禁生冷过百日后得食无妨此在患者自己郑重耳日乆极重者不过十服瘥重者三五服则瘥病人五十以上者一服三五十丸以下者七嵗以上者一服三丸七嵗以下者一服　丸如小者分此一丸作二丸服之或米饮下
　　既济丹【出经効济世方】治疟
　　附子【一两炮去皮炙】硃砂【半两】
　　右为末和匀以半夏麴末为糊丸如桐子大发日靣东取气一口以井花水吞下一丸黙想药至丹田
　　治疟自汗不止者【出经効济世方】
　　用草菓子以麫裹煨香熟取麫并皮烂槌碎每平胃散二钱入草菓一枚水二盏同煎七分去滓通口服
　　治病疟方【出肘后方】
　　用防妇豆防二枚合捣令相和未发时二丸欲发时一丸
　　又方【出肘后方】
　　用皂荚三两去皮炙巴豆二两去心皮捣丸如大豆大一服用一丸
　　又方【出肘后方】
　　用恒山三两秋米三百粒以水六升煮取三升分之服至发时令尽
　　又方【出肘后方】
　　用防妇兎子四枚各一以糖裹之丸服
　　治疟症方【出肘后方】
　　用黄丹新瓦焙干麫糊为丸如桐子大枣一枚去核放药在内用草纸包煨服
　　治一切疟方【出圣恵方】
　　用硫黄半两细研取五月五日午时烂嚼四十九粒防和津涶于砒针内兼吸取日光吐入药中和研为丸如菉豆大当发日空心井花水下一丸忌食热物一方炼蜜丸用温防汤下醋浸豉一宿捣为丸以防酒下亦可
　　疟丹【出朱氏集騐方】治疟疾
　　茶【一钱或腊茶】硫黄【一钱】
　　右发日早起服或寒多加硫黄少许热多加腊茶少许临发时冷水调下甚者两服即愈用之屡验
　　夺命丹【出经验良方】治寒疟
　　常山【一两细研剉先炒次用】前胡【半两同炒各为末】
　　右酒糊为丸如梧桐子大毎服三十丸温酒下三服
　　治诸疟无问新乆方【出三因方】
　　取黄丹不拘多少于五月五日用独头蒜煨熟研细搜丸如梧桐子大每服五丸当发前一食顷桃栁枝煎汤送下
　　白蜜汤【出千金方】治疟无问新乆方【方见夲门瘴疟类】
　　鬼哭散【出圣恵方】治疟疾【方见夲门瘴疟类】
　　治疟无问新乆者
　　取马鞭草汁五合酒三合分三服
　　又方【出千金方】
　　取蒂二七枚捣水渍一宿服之吐即効
　　又方【出千金方】
　　以七月上寅日采花为末酒服一方寸
　　又方【出千金方】
　　八月上寅日采麻花故鞋去两头烧作灰井花水服之
　　又方【出千金方】
　　服翘揺汁
　　又方【出千金方】
　　取桃花末水服一方寸日三服
　　又方
　　如合时具冠带向神堂前旋防咒曰弟子不为自身为取白僵蚕一个直者切作七叚用绵裹定撚为丸硃砂为衣作一服日未出靣向东左手搯寅文用桃栁枝煎汤送下
　　疟方
　　用石龙芮叶小者皆得捣细一指大男左女右于掌中后纹横二寸当中用一铜钱在上安药在钱孔中以油纸盖白防定发日早晨未发时先防
　　治疟方
　　用狗蝇一只去翅足以蜡丸之当发日冷酒吞下
　　露星散　治疟
　　取常山一味细剉每用五钱半酒半水煎去滓于当空以薄绵封盖碗露至天明时取荡温服些少呕泻无妨
　　治疟方
　　以蛇蜕皮于发疟之日塞两耳临发又以手指少许却盐醋汁服之令吐痰
　　又方
　　用常山三两切以浆水三升浸湿一宿煎取一升欲发前顿服然后防吐一方直于中庭上安刀一柄至明煎分为二服空心一服发时一服酒浸二三日服之佳
　　又方
　　用干姜炒令黒色捣末临发时以温酒调三钱服发则再服之
　　又方
　　用蒴藋一大把炙令黄色以水浓煎一盏欲发前服
　　治五疟方
　　用夜明砂捣为末每服一钱用冷茶调下
　　疗诸疟方
　　取青蒿一把水一升渍绞取汁尽服之
　　牛膝酒　治疟疾
　　用牛膝茎叶一把切以酒三升渍一宿分三服令防有酒气不即断更作不过三服止
　　黄连散　疗温疟痰疟乆不瘥
　　用宣州黄连一两捣筛为末以浓酒一盏调三钱空心顿服相次更服三钱更饮三两盏酒任意醉却睡过时方得食如渴枳实煎汤并三日服瘥忌猪肉冷水
　　治疟疾方
　　用独蒜于白灰上烧之末服一方寸
　　又方
　　防用多煮汤饮数升令得大吐便瘥
</div>
    <div class="pagination">
<a href="普济方四库_page756.html">上一页</a><span>...</span><a href="普济方四库_page752.html">752</a><a href="普济方四库_page753.html">753</a><a href="普济方四库_page754.html">754</a><a href="普济方四库_page755.html">755</a><a href="普济方四库_page756.html">756</a><span class="current-page">757</span><a href="普济方四库_page758.html">758</a><a href="普济方四库_page759.html">759</a><a href="普济方四库_page760.html">760</a><a href="普济方四库_page761.html">761</a><a href="普济方四库_page762.html">762</a><span>...</span><a href="普济方四库_page758.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
