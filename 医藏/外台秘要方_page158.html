<!DOCTYPE html>
<html>
<head>
    <meta charset="UTF-8">
    <title>外台秘要方 - 第 158 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 158 页/共 226 页</h1>
    <div class="content">　　羊踯躅花三升以水渍之半月去滓以汁洗疮一方炙鲊以敷疮上虫当出也【范汪同】
　　又方
　　桃花盐等分熟捣以醋和敷之【范汪同】
　　又方
　　皂荚十枚苦酒四升煮之去滓煎如饴以敷疮上【范汪同】
　　又方
　　新瓦罐一口安鸡屎一合酒煎成膏涂之
　　又方
　　糓木白汁【一合】　苦酒【二合】　小蒜【半合】　釡月下土【一合】
　　右四味和如泥涂之干复涂【并出第八卷中范汪同】
　　删繁疗瘑疮螺殻膏方
　　螺殻【二七枚烂者】　乱髪【烧灰】　头垢　　　龙胆【末】
　　右四味各等分合研如粉以三年油淀和敷之加腻粉妙
　　又疗瘑疮多汁方
　　水银【八分以唾手掌中研令入药用】　黄连【八分】　胡粉【八分熬令黄】
　　右三味黄连为末和以粉敷疮上【并出第二十九卷中】瘑疮久不差方五首
　　病源瘑疮积久不差者由肤腠虚则风湿之气停滞虫在肌肉之间则生长常痒痛故经久不差【出第三十五卷中】广济疗瘑疮久不差方
　　豆豉熬令极干爲末先以泔清洗疮拭干以生麻油和之敷上差以油单片褁之三日开未差更涂差止
　　又疗诸瘑疮经年依手拂疽痒引日生不差疮久则有疽虫防芦膏方
　　防芦【六分】　黄连【八分】　矾石【熬汁尽】　松脂雄黄【研各八分】　苦参【六分】
　　右六味捣以厚绢筛之用猪脂二升煎之膏成去滓入雄黄矾石末搅令和调待凝以敷之诸疮经年或搔之汁出不生痂百药疗不差悉主之瘑疥痒头疮亦効热疮者起疮便生白脓是也黄烂疮者起疮浅但出黄汁若肥疮是也侵淫疮者浅疮黄汁出兼搔之漫延长不止是也瘑疮者喜着手足相对痛痒折裂春夏随差【集验同】
　　又方
　　剉羊桃枝叶
　　右一味水煮以洗之三四度
　　刘防子疗久瘑疥癣诸恶疮毒五黄膏方
　　雄黄【二两研】　乱髪【如鸡子大烧】　黄连【一两】　黄蘗【二两】黄芩【二两】　青木香【二两】　鸡舌香【一两】　白芷【二两】狼防子【四十枚】　雌黄【二两研】
　　右十味防咀以苦酒半升渍诸药一宿以腊月猪膏三升煎取髪三四沸内诸药又三沸止绞去滓膏成敷疮日五过【出第五卷中】
　　崔氏疗疮积年不差疮汁浸四畔好肉复变成疮疮色赤黒痒不可耐搔之并汁出者方
　　黄连　　　黄蘗　　　豉心【各三分捣为末一方加蔓菁子亦有加杏仁者与黄连等分捣筛之】胡粉　　　水银　　　油脂【以上三物和之如泥】
　　右六物若虑水银不散可内掌中细细和唾研之自当散讫然后搅胡粉等以涂疮上仍取黄连末粉之此疮多有黄汁着药汁彻即易之以差为度【出第五卷中】
　　癣疮方一十一首
　　病源癣病之状皮肉瘾如钱文渐渐増长或圆或斜痒痛有匡郭里生虫搔之有汁此由风湿邪气客于腠理复值寒湿与血气相搏则血气否澁发此疾按九虫论云蛲虫在人肠内变化多端发动亦能为癣而癣内实有虫也养生方云夏勿露面卧露下堕面皮厚及喜成癣【出第三十五卷中】
　　肘后疗癣疮方
　　独活根去土捣之一把许附子二枚炮捣以好酒和涂之三日乃发欲敷药先以皂荚汤洗拭令干然后敷药便愈【出上卷中】
　　深师疗癣秘方
　　雄黄【一两研】　硫黄【一两研】　羊蹄根【一两】　白糖【一两】荷叶【一两】
　　右五味以后三种捣如泥合五种更捣和调以敷之若强以少蜜解之令濡不过三差
　　又疗癣神验方
　　用雄黄研以淳苦酒先和以新布拭癣上令伤以药涂之神効
　　又方
　　菖蒲细切取五升以水五斗煮取二斗以酿二斗米如酒法熟极饮令得极醉即愈未差更作无有不愈一云长服菖蒲末酒调并作丸佳
　　又方
　　取干蟾蜍烧灰末以猪脂和涂之良【出第二十卷中】
　　千金翼疗癣秘方
　　捣羊蹄根分着瓷中以白蜜和之刮疮四边令伤先以蜜和者敷之如炊一石米久拭去更以三年大醋和之以敷癣上燥便差若刮疮处不伤即不差【深师同出第二十三卷中】
　　救急疗癣方
　　先以针防癣上即捣瓜蔕末敷上仍先以泔洗之
　　又方
　　烊松脂捣熏黄末和更煎仍以泔清洗癣乃热敷之一两度即差【并出第五卷中】
　　必効疗癣方
　　淳甲煎涂之愈好口脂亦得
　　又方
　　附子【一枚炮】　大皂荚【一枚炙】　九月九日茱茰【四合】
　　右三味为散揩癣上令汁出敷之干癣苦酒和涂之【深师古今録验同并出第四卷中】
　　古今録验疗癣方
　　作麻浮敷癣上褁之差麻浮不差以盐及豉和捣涂之即差止
　　干湿癣方一十五首
　　病源干癣但有匡郭皮枯索痒搔之白屑出是也皆是风湿邪气客于腠理复值寒湿与血气相搏所生若其风毒气多湿气少故风沉入深故无汁为干癣其中生虫
　　又湿癣者亦有匡郭如虫行侵淫赤湿痒搔之多汁成疮是其风毒气浅湿多风少故为湿癣也其中亦有虫【出第三十五卷中】
　　肘后疗燥癣方
　　水银和胡粉研令调以涂之【范汪同】
　　又方
　　以雄鸡冠血涂之【范汪同】
　　又方
　　胡粉熬令黄赤色苦酒和涂之干即易差止
　　又方
　　以谷汁涂之
　　又方
　　捣桃白皮苦酒和敷之佳【千金同】
　　又疗湿癣方
　　刮疮令圻火灸指摩之以蛇床子末和猪脂敷之差止
　　深师疗干湿癣神方
　　取狼毒末以苦酒研之如墨法先洗刮令伤以敷之不用大涂恐壊人肉【范汪同】
　　又乌梅煎治燥湿癣方
　　乌梅【十四枚】　大蒜【十四枚】　屋尘【三合】　盐【三合】大麻子【四合】
　　右五味相和熟捣以苦酒一升半拌和以敷之日三过差
　　又香沥疗燥湿癣及瘑疥百疮方
　　柏节　　　杉节　　　沉香节　　松节【各一斤】
　　右四味悉碎一如指大以布囊盛之竟令囊注麻腴中半食顷出漉先取一枚白坩穿去底令孔如鸡鸭卵大以松叶一小把籍孔上以坩安着白盐以黄土泥塸坩合际令厚数分毕以药内坩中以生炭着药上使然其沥当流入塸中须然尽乃开出取塸中汁以薄疮上日再用之疗白秃疽疥恶疮神効【出第二十九卷中】
　　崔氏疗干湿癣方
　　取楮叶面着癣用匙背打叶叶碎即换可三四度换即差亦可只用一叶唯熟打使极碎即褁之勿令碎叶落即差
　　又疗干癣积年痂厚搔之黄水出每逢隂雨即痒方取巴豆肥者一枚炭火上烧之令脂出即于斧上以指研之如杏法以涂癣上薄敷之不过一两度便愈
　　又疗干癣诸治不差者方
　　但看癣头有痱癗子处即以小艾炷灸之差【出第五卷中】
　　古今録验疗湿癣方
　　石硫黄研大醋三年者和数数敷疮上
　　又方
　　蛇床子【一两】　　黄蘗【一两】　黄连【一两】　胡粉【一两研】
　　右四味捣筛为散内水银一枣大和猪膏研入相和以涂疮云是验方
　　又方
　　取肥猪肉薄割之于上炙之令热以薄疮上日三四度【出第四十卷中】
　　疥癣恶疮方五首
　　广济疗疥癣恶疮方
　　石硫黄六两白矾十二两熬并于瓷器中研以乌麻油和稠调如煎饼麪更熟研敷之热灸疥癣上摩一二百下干即移摩之取差【出第五卷中】
　　刘涓子疗疥癣恶疮膏方
　　丹砂【研】　　　雄黄【研】　　乱髪　　　白蜜松脂【别入各一两】　防茹【三两】　巴豆【十四枚去皮】　猪膏【二升】
　　右八味先煎猪膏乱髪消尽内松脂蜜三上三下绞去滓末防茹石药内膏中更一沸以搅令极调以敷疮上日三差止神効【出第五卷中】
　　救急疗癣疮方
　　白矾石【熬】　多年韭根　雄黄【研】　　防芦蒂　　　胡粉【各一分】　水银【三分】
　　右七味以柳木杵研水银使尽用猪脂一升煮防芦韭根蒂三沸去滓入石药等搅令相得以敷疮上甚妙
</div>
    <div class="pagination">
<a href="外台秘要方_page157.html">上一页</a><span>...</span><a href="外台秘要方_page153.html">153</a><a href="外台秘要方_page154.html">154</a><a href="外台秘要方_page155.html">155</a><a href="外台秘要方_page156.html">156</a><a href="外台秘要方_page157.html">157</a><span class="current-page">158</span><a href="外台秘要方_page159.html">159</a><a href="外台秘要方_page160.html">160</a><a href="外台秘要方_page161.html">161</a><a href="外台秘要方_page162.html">162</a><a href="外台秘要方_page163.html">163</a><span>...</span><a href="外台秘要方_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
