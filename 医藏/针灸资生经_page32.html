<!DOCTYPE html>
<html>
<head>
    <meta charset="UTF-8">
    <title>针灸资生经 - 第 32 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 32 页/共 41 页</h1>
    <div class="content">　　（见腰脊。）白环俞、治腰髋疼。脚膝不遂。肩井、治因扑伤腰髋疼。腰俞、治腰髋疼。脊强不得转。命门、主腰腹相引痛。（见螈 。）肺俞、治腰背强痛。阴陵泉、（水肿。）大肠俞、治腰痛。（明同。）下 、治腰痛不得转侧。阳辅、治腰如坐水。（见膝痛。）明下、阴市、疗腰如冷水。（见疝。）阴市、疗腰脚如冷水。（见疝。）涌泉、治腰痛大便难。京门、治腰痛不得俯仰。寒热 胀。引背不得息。肝俞、疗腰痛肩疼。（明）

　　肾俞、（见劳。）气海俞、中膂俞、（见脊。）疗腰痛。关元俞、膀胱俞、疗风劳腰痛。

　　胞肓、疗恶气腰背卒痛。下云、腰痛不可忍。俯仰难。恶寒。小便涩。昆仑、疗腰尻重不欲起。俯仰难。恶闻人音。（下）风市、疗腰尻重。起难。（见腰脚。）肾俞、疗腰痛不可俯仰转侧难。（下）腰俞、疗腰疼不能久立。腰以下至足不仁。坐起难。腰脊急强。不可俯仰。腰重如石。难举动。张仲文灸腰痛。（见腰脚。）四肢寒热腰疼不得俯仰。身黄腹满食呕。舌根直。灸第十一椎上及左右各一寸五分。三处各七壮。（千）腰俞、膀胱俞、长强、气冲、上 、下 、居 、主腰痛。三里、阴市、阳辅、蠡沟、主腰痛不可顾。申脉、太冲、阳跷、主腰痛不能举。委阳、殷门、太白、阴陵泉、行间、（铜同）主腰痛不可俯仰。甲云、委阳、殷门、主腰痛得俯不得仰。束骨、飞扬、承筋、主腰痛如折。阳辅、主腰痛如锤居中肿痛不可咳。咳则筋缩急。诸节痛上下无常。寒热。涌泉、主腰痛。大便难。（甲）

　　京门、主腰痛不可久立。（甲）腰 痛。宜针决膝腰句画中青赤路脉。出血便瘥。（千）

　　腰痛不得俯仰者。令患人正立。以竹拄地。度至脐断竹。乃以度度背脊。灸竹上头处随年壮。灸讫藏竹。勿令人得知。腰痛灸脚跟上横文中白肉际十壮良。又灸足巨阳七壮。巨阳在外踝下。又灸腰目 七壮。在尻上约左右是。又灸八 及外踝上骨约中。腰卒痛。灸穷骨上一寸七壮。左右一寸。各灸七壮。腰脊痛。灸小肠俞五十壮。（见虚损。）腰背痛。灸三焦俞随年。（见劳。）

　　有妇人久病而腰甚疼。腰眼忌灸。医以针置火中令热。谬刺痛处。初不深入。既而疼止。则知火不负人之说犹信云。

　　许知可因淮南大水。忽腹中如水吼。调治得愈。自此腰痛不可屈伸。思之、此必肾经感水气而得。乃灸肾俞三七壮。服麋茸丸愈。（予谓腰痛不可屈伸。灸肾俞自效。不服麋茸丸亦可舍弟腰疼。出入甚艰。予用火针微微频刺肾俞。则行履如故。初不灸也。屡有人腰背伛偻来觅点灸。予意其是筋病使然。为点阳陵泉令归灸即愈。筋会阳陵泉也。然则腰疼又不可专泥肾俞。不灸其他穴也。

　　风池、治腰伛偻引项筋无力不收。（铜）肺俞、治腰强。（见胸满。）束骨、治腰如折如结。耳聋恶风寒。目眩项不可顾。目内 赤烂。白环俞、治腰脊挛痛。（见腰脊痛。）

　　针灸资生经第五

　　腰脊痛（余见背痛）

　　委中、主腰痛夹脊至头KT KT 然。（千）凡腰脚重痛。于此刺出血。久痼宿疹。亦皆立已大钟、主腰脊痛。小肠俞、中膂俞、白环俞、主腰脊疝痛。次 、胞肓、承筋、主腰脊痛恶寒。合阳、主腰脊痛引腹。扶承、主腰脊尻臀股阴寒痛。涌泉、主腰脊相引如解。志室、京门、主腰痛脊急。（明下同。）脾俞、小肠俞、膀胱俞、腰俞、神道、谷中、长强。（明下同。）大杼、鬲关、水分、主腰脊急强。腰俞、疗腰髋疼。腰脊强。不得转。（明）白环俞、疗腰脊挛痛。大小便不利。百病腰髋疼不遂。腰中冷。不识眠睡。下云、疗腰脊急强。不能俯仰。起坐难。手足不仁。小便黄。腰尻重不举。志室、胞肓、疗腰脊痛急食不消腹坚急。膀胱俞疗脊急强腰至足酸重。（下）神堂疗腰脊急强逆气上攻时噎。

　　大钟（见淋。）治腰脊强痛。志室、治腰脊强痛。食饮不消。腹坚急。京骨、（见足中膂俞、治腰脊不得俯仰。（见消渴。）明下云、疗腰痛不可俯仰。夹脊膂痛。上下按之应者。从项后至此穴皆灸之。立愈。

　　复溜、治腰脊内引痛。（明下云。腰痛引脊。）不得俯仰起坐。目KT KT 。善怒多言。舌干出。足痿不收履。 寒不自温。京骨、治筋挛 酸。髀枢痛。颈项强。腰脊不可俯仰。

　　委中、治腰侠脊沉沉然。遗溺。腰重不能举体。风痹、髀枢痛。可出血。痼疹皆愈。又云、热病汗不出。足热厥逆满。膝不得屈伸。取其经血立愈。合阳、治腰脊强。引腹痛。阴股热。膝 酸重。履步难。扶承、治腰脊相引如解。（明下云。疗腰脊尻臀腰冷痛。）殷门、治腰脊不可俯仰。举重恶血注之。股外肿。章门、（见肠鸣。）次 、治腰脊痛不得转。

　　（见疝。）悬枢、治腰脊强。（明同。）不得屈伸。三焦俞、治肩背急。腰脊强。（明下同。）不得俯仰。膀胱俞、治腰脊痛。白环俞、治腰脊挛痛。大小便不利。腰髋疼。脚膝不遂。温疟。腰脊冷疼。不得安卧。劳损风虚。

　　史记、太仓公告宋建曰、君有病。往四五日。君腰胁病不可俯仰。又不得小溲。不亟治。病即入濡肾。及其未舍五脏急治之。病方今客肾濡。此所谓肾痹也。宋建曰、建故有腰脊痛。

　　往四五日。弄石不能起。即复置之。暮腰脊痛。不得溺。至今不愈。建病得之好持重。即为柔汤使服之。十八日而病愈。然则腰脊伤持重得病而入肾。灸肾俞可也。

　　针灸资生经第五

　　脊痛（余见腰脊风反张）

　　五处、身柱、委中、委阳、昆仑、主脊强反折。螈 癫疾。（千）。鬲关等、主脊强。

　　背痛。）昆仑、主脊强。背尻骨重。京门、石关、主脊 反折。阴谷、主脊内廉痛。

　　至阳、疗脊急强。（明）章门、（见水肿。）鬲俞、（背痛。）胃仓、（腹胀。）大肠俞、治脊强不得俯仰。（铜）胃俞、治脊痛。（铜见腹胀。明下同。）脾俞、大肠俞、主腹中气胀引脊痛。食多身瘦。名曰食晦。先取脾俞。后取季肋。（千）膀胱俞、疗脊急强。（见腰脊。）赤白泄洞利。腰脊痛。小肠俞五十壮。（见寒热。）气穴、治贲气上下。引腰脊痛。（见月事。）腰俞、主月闭。溺赤。脊强互引反折。汗不出。中膂俞、治肾虚消渴。腰脊不得俯仰。（见消渴。）明下云、夹脊膂痛。上下按之应者。从项后至此穴皆灸之。立愈。

　　（见腰脊。）

　　针灸资生经第五

　　腠理

　　附分、治肩背急。风冷客于腠。颈项强痛。不得顾。阳白、治背腠寒栗。重衣不得温。（铜）次 、治背腠寒。肝俞、疗腠中痛。（明下）次 、疗腰下至足不仁。背腠寒。小便赤淋。心下坚胀。（见疝。）

　　史记扁鹊之言曰疾居腠理汤熨之所及也在血脉针石之所及也。在肠胃酒醪之所及也。其在骨髓、虽司命无奈之何也。夫疾之在骨髓。盖始于居腠理也。使居腠理而能治。虽非圣人之治于无病。亦贤者治将病也。齐元侯乃以医为好利。欲治不疾以为功。而卒至于不可救。不特齐侯为然。人皆然也。吾故载扁鹊之言于腠理之末以戒人。亦使医者当治人于将病焉耳。

　　针灸资生经第五

　　骨疼（骨髓）

　　鬲俞、（见痰。）紫宫、玉堂、（并见心烦。）疗骨疼。（明）上关、主引骨痛。（千见螈 。

　　）骨痛灸绝骨五十壮。（见上气。）商丘、主骨痹烦满。鬲俞、主皮肉骨痛。（见伤寒寒热。）太白、治骨痛。（见伤寒头痛。）复溜、治骨寒热。（见寒热。）骨髓冷痛。上廉七十壮。（千）骨会大杼。（禁灸。）骨病治此。髓会绝骨。髓病治此。（难疏）

　　病在骨髓。秦越人以为司命无奈之何。则骨髓有病。病亦 矣。八十一难经疏乃云、骨杼。骨病治此。髓会绝骨。髓病治此。是尚有针灸法矣。可不针灸乎。但明堂上经云、大杼禁灸。而铜人经云可灸七壮。明堂下经云可灸五壮。素问亦同。诸经既同。惟明堂独异。灸之可也。况明堂经固云禁穴许灸三壮乎。艾炷若小、一二七壮亦可。更灸上廉绝骨等穴尤佳

　　针灸资生经第六

　　耳鸣

　　上关、下关、四白、百会、颅息、翳风、耳门、颔厌、天窗、阳溪、关冲、掖门、中渚、主耳鸣聋。（千）天容、听会、听宫、中渚、主聋。嘈嘈若蝉鸣。腕骨、阳谷、肩贞、窍阴侠溪、主颔痛引耳。嘈嘈耳鸣无所闻。前谷、后溪、主耳鸣。仍取偏历。太陵、商阳、主耳中风聋鸣。刺一分。留一呼。灸三壮。左取右。右取左。如食顷。明下云、疗耳鸣聋。

　　百会、治耳鸣耳聋。（铜）络却、治头旋耳鸣。（铜）浮白、治耳鸣嘈嘈无所闻。和 、治耳中KT KT 。（见牙紧急。）上关、治耳中如蝉声。（见偏风。）耳门、治耳鸣如蝉声。（听会、听宫、治耳蝉声。（见耳聋。） 脉、治头风耳鸣。偏历、阳溪、商阳、（见热病无汗。）络却、（见头旋。）腕骨、前谷、治耳鸣。颔厌、（见风眩。）疗耳鸣。（明）肩贞、主耳鸣无闻。（甲身伤寒寒热。）颔厌、疗耳鸣。（见偏头痛。）

　　人之耳鸣。医者皆以为肾虚所致。是则然矣。然亦有用气而得者。用心而得者。不可一概论也。若欲无此患。盖亦不使肾至于虚。且不使气、不用心可也。或微微耳鸣。只用葱管置在耳中。令气透。自不鸣矣。

　　针灸资生经第六

　　耳痛

　　上关、下关、四白、百会、颅息、翳风、耳门、（鸣下同。）曲池、颔厌、天窗、阳溪、关冲、掖门、中渚、主耳痛。少商、主耳前痛。 脉、完骨、主头风耳后痛。（见头风头痛。）

　　针灸资生经第六

　　耳聋

　　天牖、（又主耳不聪。）四渎、主耳暴聋。（千）外关、会宗、主耳浑浑淳淳。聋无所闻。

　　商阳、主耳中风聋鸣。（见耳鸣。）天牖、主耳不聪。明下云、疗暴聋。上关等、主耳鸣声。（见耳鸣。）商阳、（见热病无汗。）阳谷、（明同。）百会、治耳鸣耳聋。（铜）束骨、（见腰偻。）翳风、上关、后溪、颅囟、治耳聋。风池、治耳塞。肾俞、治耳聋肾虚。

　　（见劳瘵。）听会、治耳聋。耳中如蝉声。听宫、治耳聋如物填塞。无所闻。耳中KT KT 。

　　（明云 嘈嘈蝉鸣。）

　　外关、天窗、（明下同。）治耳鸣聋无所闻。窍阴、治卒聋。不闻人语。三阳络、液门、治耳暴聋。（见疟。）

　　四渎、治暴气耳聋。中渚、治头痛耳聋。会宗、治耳聋。（见风痫。）侠溪、治颊颔肿。耳聋。胸痛不可转。痛无常处。明下云、疗耳鸣聋。浮白、疗耳聋。（铜作鸣）

　　嘈嘈无所闻。

　　（明）玉枕、（见目痛。）疗耳聋。上关、疗耳聋。状如蝉声。下云、耳鸣声。颅息、疗小儿耳聋。（见喘。）耳门、翳风、脑空、疗耳鸣聋。（下）外关、听会、疗耳淳淳浑浑。

</div>
    <div class="pagination">
<a href="针灸资生经_page31.html">上一页</a><span>...</span><a href="针灸资生经_page27.html">27</a><a href="针灸资生经_page28.html">28</a><a href="针灸资生经_page29.html">29</a><a href="针灸资生经_page30.html">30</a><a href="针灸资生经_page31.html">31</a><span class="current-page">32</span><a href="针灸资生经_page33.html">33</a><a href="针灸资生经_page34.html">34</a><a href="针灸资生经_page35.html">35</a><a href="针灸资生经_page36.html">36</a><a href="针灸资生经_page37.html">37</a><span>...</span><a href="针灸资生经_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
