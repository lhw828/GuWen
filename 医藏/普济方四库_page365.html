<!DOCTYPE html>
<html>
<head>
    <meta charset="UTF-8">
    <title>普济方四库 - 第 365 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 365 页/共 1812 页</h1>
    <div class="content">　　右为末面和丸如梧桐子大米饮下三十丸
　　升阳汤【东垣秘藏方】　治阳蹻癎积足太阳寒恐则气下行宜升阳气
　　麻黄【八钱不去节】羌活【一两半】防风【八钱】炙甘草【半两】
　　每服秤五钱水五盏煎至一盏去滓腹空服之药后避风寒一两时辰乃作大効
　　辰砂丹【出卫生宝鉴】　治心经热癎邪
　　右用雄猪心一个破作两片去心内血用好辰砂塞满为度以布线缝合外合灯心包裹以麻线纵横纒定以糖砂壜一个入井水一半河水一半合十分满用文武火煮一复时出去猪心将硃砂研细枣肉为圆如菉豆大入茯苓二两半焙干甘草半两炒令赤色为细末每用一大钱沸汤防咽药三粒至五粒日进二服百无所忌
　　驱风散【出卫生家寳】　治暗风癎疾涎潮不省人事手足搐搦又小儿惊风等疾服一料永除根
　　防风【四两去芦】白砂蜜【半斤】硃砂【一两水飞研令极细】薄荷【四两苗儿紫心者】蜗牛【七个瓦上炒去殻细研形如蜒蚰背负殻者】皂角【十条不蛀者去边寸剉先用水浸三日去元浸水却以一碗挼取浓汁去滓入银石器内熬取五六分】天麻【四两】
　　右件为末入硃砂蜗牛先以皂角膏子和匀却旋入蜜拌为丸如桐子大每服三十丸至五十丸臈茶清送下日进三服忌猪鸡鱼面动风物
　　断癎丹【家载经验】　治因惊成癎瘥而复作连绵不除方黄耆【三钱蜜炙】防风【二钱】钩藤【三钱】细辛【去土三钱】甘草【二钱】蝉退【二钱】露蜂房【二钱】石菖蒲【三钱】桂心【去麄皮二钱】远志【去心二钱】人参【二钱】杏仁【二钱半去皮尖】半夏【泡三钱】天南星【泡三钱】
　　右为细末链蜜为丸如梧桐子大用硃砂少许麝香为衣每服二十丸煎枣汤送下一日二服临卧一服
　　乌龙丸【出卫生宝鉴】　治五风癎病
　　川乌头　草乌头　天仙子　五灵脂【各二两】黑豆【一升】
　　右为细末滴水为丸如桐子大每服五七丸温水下如中风加附子半两
　　神应丹【出卫生宝鉴】　治诸风心癎病
　　狐肝【真一具】乌鵶【一只】鸱枭【一个】白矾【一两生用】生犀角【一两为末】野狸【一个去肚肠皮毛入瓦罐内用黄泥固济用炭火煆令焦黄色】
　　右为细末用酒打面糊为丸如皂角子大硃砂为衣每服一丸温酒送下不拘时候
　　治癎病心风病【出卫生宝鉴】
　　皂角【三挺捶破挼滤汁熬如稀面糊摊纸上服干取两叶如小钱大用温浆水浸洗下去纸住于两鼻孔各一蚬殻许湏臾涎下咬筯沥涎尽服后药】代赭石【一两生用】白矾【二两生】
　　右为细末稀麫糊为丸如桐子大每服三十丸冷水送下不计时候以効为度
　　治风癎病坠痰丸【出卫生宝鉴】
　　右用九蒸九曝天南星为末姜汁糊为丸如桐子大每服二十丸煎人参汤送下若菖蒲麦门冬亦得
　　珠子辰砂丹【出卫生宝鉴】　治风癎久不愈者
　　薯蓣　人参　防风　紫石英　茯神　远志虎骨　虎睛　龙齿　五味子　丹参　石菖蒲细辛【已上十三味各二钱半】珠子末【四分】
　　右件为细末水打麫糊为丸如桐子大用硃砂二钱研细为衣每服三五十丸煎金银水送下日进三服忌鱼肉温麫动风之物
　　治风癎年久病癫狂羊声倒地不省人事或狂走持刃宜摧伏肝邪【出如宜方】
　　用蛇含石火煆九次醋淬至酥研令极细取狗胆汁丸如龙眼大发时用一粒人参煎汤磨下每一服男子用雄狗胆女子用雌狗胆
　　治心热风癎【出广称方】
　　用烂龙角浓研汁食上服二合日再服
　　治风癎病不能愈者从厚朴丸宜春秋加添外于每一料中加【出加命集】
　　人参　菖蒲　茯神【去木各一两半】
　　右依厚朴丸春秋加添法和剂服饵厚朴丸方在吐论中
　　风癎抵住丸【出永类钤方】
　　皂角【烧存性】苍耳根茎叶【日干四两】蜜陀僧【一两】
　　右为细末糊丸硃砂为衣三四十丸枣汤下日二服稍退作二十丸
　　断癎丸【出永类钤方】
　　紫石英【醋淬煆七次二两】白矾【飞过二两】
　　右作末酒糊丸白汤下二十丸
　　法煮萆麻子【出卫生宝鉴】　治诸癎病不问年深日近
　　萆麻子【去皮枝取仁二两】黄连【去湏剉如豆大一两】
　　右件用银器水一碗慢火熬水尽即添水熬三日两夜为度取去只用萆麻子仁风不得见日竹刀将萆麻子每枚切作四叚计五粒二十叚作一服用荆芥汤食后日进二服
　　龙齿丹【杨氏家藏方】　治因惊神志恍惚久而成癎时发时止
　　紫苏子【一两】龙齿　石菖蒲　远志　铁粉【别研】木香白僵蚕【炒去丝嘴】白花蛇【酒浸一宿取肉焙干称炙黄】橘红　硃
　　砂【别研留少许为衣】麻黄【去根节】天麻【去苗酒浸一宿焙】天南星【汤浸薄切片子生姜汁制一宿】人参【去芦头已上十三味各半两】全蝎【一分去毒炒】龙脑【半钱别研】麝香【一钱别研】
　　右件为细末次入研者药匀和炼蜜为丸每一两作一十五丸毎服一丸薄荷汤化下食空
　　四圣散【杨氏家藏方】　治心经蕴蓄发热成癎潮作热盛膈实涎多大便秘澁
　　白矾　川甘硝　寒水石　盆硝【已上四味各等分】
　　右入甘锅子内掲口用炭火煆入烟尽取出候冷研为末每服一钱新汲水调下食后日三服此药非特治癎寻常上焦壅盛膈热痰多亦可服
　　来苏膏　治逺年近日风癎心恙风狂中风涎沫潮閇牙关下不开破伤风搐并皆治之
　　用将皂角一个用好肥者无虫蛀去皮切碎用浆水一大盌春秋三四日冬浸七日夏浸一二日揉取净浆浸透皂角汁入银器或沙锅以文武慢火熬用栁条槐枝搅熬似膏药取出摊在夹纸上隂干収顿如遇病人取手掌大一片用温浆水化下在盏内用竹筒儿盛药水将病人扶坐定头微擡起将药吹入左右鼻孔中内良久扶起涎出为验欲要涎止将温盐汤令病人服一二口便止忌鸡鱼生硬温麫等物
　　治癎病【出本草方】
　　以象齿屑为末炙令黄饮下
　　止热狂惊癎【出本草方】
　　以菩萨石用水磨服之
　　治暗风癎疾涎作晕闷欲倒者【出本草方】
　　以芭蕉油饮之得吐便差极有奇效取之用竹筒挿皮中如取漆法
　　治马癎动发无时筋脉不收周痹肌肉不仁【出本草方】以野马肉一斤细切于豉汁中煮着五味葱白调和作腌腊食之作羮粥及白煮吃妙
　　治大人小儿久患风癎纒喉风咳嗽遍身风急中涎潮等此药不大吐逆只出涎水【出本草方】
　　用蔕不限多少细碾为末小儿壮年服一字十五以下老怯半字早晨井花水下一食顷含沙糖一块良乆涎如水出年深涎尽有一块如涎布水上如鉴矣涎尽食粥一两日如吐多困甚即咽麝香汤一盏即止矣麝香细研温水调下昔天平尚书觉昏即服之取涎有効
　　治心热风癎【出本草方】
　　以黑驴乳食上暖服六合日再服
　　驱风散【出本草方】　治风癎
　　铅丹【二两】白矾【二两】
　　右为末用三角砖相鬭以七寸纸铺砖上先以丹铺纸上次以矾铺丹上然后用纸扭却将十斤柳木柴烧过为度出细研每服二钱温酒下
　　治卒得癎【出本草方】
　　用吊藤甘草炙各二分水五合煮取二合服如小枣大日五夜三大良
　　治癎疾
　　金灯花根似蒜者一个以茶清研如泥令患者日中卧茶清调下仍旦卧日中良久吐出鸡子大物永不发如不吐即以热茶投之













　　普济方卷一百
<子部,医家类,普济方>
　　钦定四库全书
　　普济方卷一百一　　　明　周王朱橚　撰诸风门
　　风惊【论】
　　夫风惊者由体虚心气不足爲风邪所乘也心藏神而主血脉心气不足则血虚虚则血乱血乱则气并于血气血相并又被风邪所乘故多惊心神不安名曰风惊也　又云风惊者心气不足风邪干之而心不安定也内经曰心爲君主之官神明出焉又曰主明则下安今心气不足风邪相乘隂阳不和情思错乱神防散越故动作多惊也又曰昔一人被火惊患疾举身羸弱四肢无力靣色苍黄左脇下身侧上下如臂状每发则痛无时食不减大便如常小便微黄视其部分乃足厥隂肝经兼足少阳胆经也盖甲胆乙肝故青其黄者脾也诊胆脉小此因惊也惊则胆受邪腹中当有惊涎緑水遂以舟车百五十丸濬川散四五钱大加生姜自然汁平旦果下緑水四五行或问大加生姜者何也曰如胆木乘胃土此土不胜木也不胜之气寻救于子己土能生庚金庚爲大肠味辛者爲金如大加生姜使伐木然先不开脾土无由行也遂用舟车丸先通其闭塞之路是先防其所不胜后用姜汁调濬川散大小之次防其所胜也大扺阳干尅阳干腑臓尅臓故也
　　方
　　牛黄眞珠丸【出圣济总録】　治风惊鎭心安神化涎
　　牛黄【研】眞珠【研】琥珀【研】麝香【研】天竺黄【研】甘草【炙剉】铅霜【研】雄黄【研】人参【一分】茯神【去木】天南星【牛胆匮者各二钱】天麻　龙脑【研一钱半】金箔　银箔【各一十片同研入药】铁粉【研各一钱】丹砂【研半两】
　　右爲末同拌匀炼蜜和丸如鸡头大别用大金箔五片衮爲衣每服一丸细嚼人参薄荷汤下小儿半丸
　　十黄散【出千金方】　治五臓六腑血气少亡防失魄五臓觉不安忽忽喜悲心中善恐怖如有鬼物此皆发于大惊及当风从高堕下落水所致悉主之
　　雄黄　人参【各五两】大黄　黄蘗　黄耆　细辛桂心【各三分】黄连　黄耆　蒲黄　麻黄【各一分】黄环泽防　山茱萸【各二分】黄芩【二分】
　　右治下筛未食温酒服方寸匕日三不知至二匕羸劣者更加人参五分合十分一方有牛黄二分一方有蜀椒五分干姜四分一方加硃砂三分
　　金箔散【出圣惠方】　治风惊手足颤掉精神错乱
　　金箔【细研】银箔【各五十片细研】鐡粉【细研二两】龙齿　麦门冬【各一两半去心焙】人参【去芦头】琥珀【细研】犀角屑　酸枣仁【各一两防炒】茯神【一两半】防风【去芦头】葳蕤　元参　露蜂房【各三分炙微黄】牛黄【半两细研】
　　右捣细散入牛黄金箔银箔更研令细每服不计时候以薄荷酒调下一钱
　　大定心汤【出圣济总録】　治心虚中风惊悸恍惚多忘或梦寐惊魇志少不足
　　人参　白茯苓【去皮】茯神【去木】逺志【去心】龙骨　干姜【炮】当归【切焙】甘草【炙】白术　芍药　桂【去麄皮】紫苑【去苖土】防风【去乂】赤石脂【各二两】
　　右防咀每服五钱匕水二盏入枣二枚劈破煎至一盏去滓温服日三夜二
</div>
    <div class="pagination">
<a href="普济方四库_page364.html">上一页</a><span>...</span><a href="普济方四库_page360.html">360</a><a href="普济方四库_page361.html">361</a><a href="普济方四库_page362.html">362</a><a href="普济方四库_page363.html">363</a><a href="普济方四库_page364.html">364</a><span class="current-page">365</span><a href="普济方四库_page366.html">366</a><a href="普济方四库_page367.html">367</a><a href="普济方四库_page368.html">368</a><a href="普济方四库_page369.html">369</a><a href="普济方四库_page370.html">370</a><span>...</span><a href="普济方四库_page366.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
