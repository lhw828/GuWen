<!DOCTYPE html>
<html>
<head>
    <meta charset="UTF-8">
    <title>本草纲目 - 第 465 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 465 页/共 603 页</h1>
    <div class="content">　　时珍曰：今处处有之，在地中或墙石内，盖芫青、亭长之类，冬月入蛰者，状如斑蝥。

　　苏恭未见，反非陶说，非也。《本经》别名芫青，尤为可证。既曰地胆，不应复在草莱上矣。

　　盖【修治】同斑蝥。

　　【气味】辛，寒，有毒。

　　【主治】鬼疰寒热，鼠 恶疮死肌，破症瘕，堕胎蚀疮中恶肉，鼻中息肉，散结气石淋。去子，服一刀圭即下宣拔瘰 根，从小便中出，上亦吐出。又治鼻（时珍）。

　　【发明】颂曰：今医家多用斑蝥、芫青，而稀用亭长、地胆，盖功亦相类耳。

　　时珍曰：按杨氏《直指方》云：有癌疮颗颗累垂，裂如瞽眼，其中带青，由是簇头各露一舌，毒深穿孔，男则多发于腹，女则多发于乳，或项或肩，令人昏迷。急宜用地胆为君，佐以白牵牛、滑石、木通，利小便以宣其毒。更服童尿灌涤余邪，乃可得安也。

　　【附方】新三。

　　小肠气痛：地胆（去翅、足、头，微炒）、朱砂各半两，滑石一两，为末。每苦杖酒食前调服二钱，即愈。（《宣明》）鼻中息肉：地胆，生研汁，灌之。干者，酒煮取汁。又方：细辛、白芷等分。为末，以生地胆汁和成膏。每用少许点之，取消为度。（并《圣惠方》）

　　虫部第四十卷　虫之二

　　蜘蛛

　　（《别录》下品）【释名】次 （音秋。《尔雅》）、 蝓（属俞。《方言》）、 （亦时珍曰：按：王安石《字说》云：设一面之网，物触而后诛之。知乎诛义者，故曰蜘蛛。《尔雅》作 ，从黾，黾者大腹也。扬雄《方言》云：自关而东呼为北燕朝鲜【集解】弘景曰：蜘蛛数十种，今入药惟用悬网如鱼罾者，亦名妇，亦入方术家用。其余并不入药。

　　颂曰：蜘蛛处处有之，其类极多。《尔雅》云：次 、也。

　　藏器曰： 在孔穴中及草木上，陶言即蜘蛛，非矣。

　　曰：凡五色者，及大身有刺毛生者，并薄小者，并不入药。惟身小尻大，腹内有苍黄脓者为真。取屋西结网者，去头、足，研膏用。

　　宗 曰：蜘蛛品多，皆有毒。今人多用人家檐角、篱头、陋巷之间，空中作圆网，大腹深灰色者耳。遗尿着人，令人生疮癣。

　　恭曰：剑南、山东，为此虫所啮，疮中出丝，屡有死者。

　　时珍曰：蜘蛛布网，其丝右绕。其类甚多，大小颜色不一，《尔雅》但分蜘蛛、草、土及蛸四种而已。蜘蛛啮人甚毒，往往见于典籍。

　　按刘禹锡《传信方》云：判官张延赏，为斑蜘蛛咬颈上，一宿有二赤脉绕项下至心前，头面肿如数斗，几至不救。一人以大蓝汁入麝香、雄黄，取一蛛投入，随化为水。遂以点咬处，两日悉愈。又云：贞元十年，崔从质员外言：有人被蜘蛛咬，腹大如孕妇。有僧教饮羊乳，数日而平。又李绛《兵部手集》云：蜘蛛咬人遍身成疮者，饮好酒至醉，则虫于肉中似小米自出也。刘郁《西使记》云：赤木儿城有虫如蛛，毒中人则烦渴，饮水立死，惟饮葡萄酒至醉吐则解。此与云：西域赛蓝地方又以羊肝遍擦其体，经一日夜痛方止，愈后皮脱如蜕。牛马被伤辄死也。元稹《长庆集》云：巴中蜘蛛大而毒以苦酒调雄黄涂之，仍用鼠负虫食其丝尽则愈。不急救之，毒及心能死人也。段成式《酉阳杂俎》云：深山蜘蛛有大如车轮者，能食人物。若此数说，皆不可不知。《淮南万毕赤斑蜘蛛食猪肪百日，杀以涂布，雨不能濡；杀以涂足，可履水上。《抱朴子》言：蜘蛛、水马，合冯夷水仙丸服，可居水中。皆方士幻诞之谈，不足信也。

　　【气味】微寒，有小毒。

　　大明曰：无毒。畏蔓青、雄黄。

　　时珍曰：蛛入饮食不可食。

　　【主治】大人、小儿 ，及小儿大腹丁奚，三年不能行者（《别录》）。蜈蚣、蜂、虿螫人，取置咬处，吸其毒（弘景）。主蛇毒温疟，止呕逆霍乱（苏恭）。取汁，涂蛇伤。烧啖，治小儿腹疳（苏颂）。主口 、脱肛、疮肿、胡臭、齿 （时珍）。斑者，治疟疾疔肿（《日华》）。

　　【发明】颂曰：《别录》言蜘蛛治 。张仲景治阴狐疝气，偏有大小，时时上下者，蜘蛛散主之。蜘蛛十四枚（炒焦），桂半两，为散。每服八分一匕，日再。或以蜜丸亦通。

　　恭曰：蜘蛛能制蛇，故治蛇毒，而本条无此。

　　时珍曰：《鹤林玉露》载：蜘蛛能制蜈蚣，以溺射之，节节断烂。则陶氏言蜘蛛治蜈蚣伤，亦相伏尔。沈括《笔谈》载：蛛为蜂螫，能啮芋梗，磨创而愈。今蛛又能治蜂、蝎螫，何哉？又满不得吐下。名干霍乱，惟用蜘蛛生断去脚吞之则愈。但人不知，甲某时死矣。谟觉，使人验之，甲果死矣。后用此治干霍乱辄验也。按此说虽怪，正合《唐注》治呕逆霍乱之文，当亦不谬。盖蜘蛛服【附方】旧七，新十五。

　　中风口 ：向火取蜘蛛摩偏急颊车上，候正即止。（《千金方》）小儿口噤：《直指》立圣散：用干蜘蛛一枚（去足，竹沥浸一宿，炙焦），蝎梢七个，腻粉少许。为末。每用一字，乳汁调，时时灌入口中。《圣惠方》：治小儿十日内，口噤不能吮乳。蜘蛛一枚，去足，炙焦研末。入猪乳一合，和匀。分作三服，徐徐灌之，神效无比。

　　止截疟疾：葛洪方：用蜘蛛一枚，同饭捣丸，吞之。《杨氏家藏》：用蜘蛛一枚，着芦管中，密塞，绾项上。勿令患人知之。《海上》：用蜘蛛三五枚，绵包，系寸口上。《宣明方大蜘蛛三枚，信砒一钱，雄黑豆四十九粒，为末，滴水为丸豌豆大。先夜以一丸献于次早纸裹插耳内，立见神圣。一丸可医二人。

　　泄痢脱肛：疼痛已久者，黑圣散主之。大蜘蛛一个，瓠叶两重包扎定，合子内烧存性，入黄丹少许，为末。先以白矾、葱、椒煎汤洗，拭干，以前药末置软帛上，托入收之，甚是有效也。（《乘闲方》）走马牙疳，出血作臭：用蜘蛛一枚，铜绿半钱，麝香少许，杵匀擦之。无蛛用壳。（《直指》）齿 断烂：用大蜘蛛一个，以湿纸重裹，荷叶包之，灰火煨焦为末，入（《永类钤方》）耳出脓：蜘蛛一个，胭脂坯子半钱，麝香一字，为末。用鹅翎吹之。

　　吹奶疼痛：蜘蛛一枚，面裹烧存性，为末。酒服即止，神效。

　　颏下结核：大蜘蛛不计多少，好酒浸过，同研烂，澄去滓。临卧时服之，最效。（《医林集要》）瘰 结核，无问有头、无头。用大蜘蛛五枚，日干，去足细研，酥调涂之，日再上。（《圣惠方》）鼠 肿核已破出脓水者：蜘蛛二七枚，烧研，敷之。（《千金方》）便毒初起：大黑蜘蛛一枚，研烂，热酒一碗，搅服，随左右侧卧取利。不退再服，必效。

　　（疔肿拔根：取户边蜘蛛，杵烂，醋和，先挑四畔血出，根稍露，敷之，干即易。一日夜根拔出，大有神效。（《千金方》）腋下狐臭：大蜘蛛一枚，以黄泥入少赤石脂末，及盐少许，和匀裹蛛， 之为末，入轻粉一字，醋调成膏。临卧敷腋下，明早登厕，必泄下黑汁也。（《三因方》）蜂蝎螫伤：蜘蛛研汁涂之，并以生者安咬处吸其毒。（《广利方》）蜈蚣咬伤：同上（《孙真人》）。

　　蛇虺咬伤：蜘蛛捣烂敷之，甚效。

　　一切恶疮：蜘蛛晒，研末，入轻粉，麻油涂之。（《直指方》）

　　蜕壳

　　【主治】虫牙、牙疳（时珍）。

　　【附方】旧一，新一。

　　虫牙有孔：蜘蛛壳一枚，绵裹塞之。（《备急》）牙疳出血：蜘蛛壳，为末，入胭脂、麝香少许，敷之。（《直指方》）

　　网

　　【主治】喜忘，七月七日取置衣领中，勿令人知（《别录》）。以缠疣赘，七日消落，有验（苏恭）。疗疮毒，止金疮血出。炒黄研末，酒服，治吐血（时珍。出《圣惠方》）。

　　【发明】时珍曰：按：侯延庆《退斋雅闻录》云：凡人卒暴吐血者，用大蜘蛛网，搓成小团，米饮匹布。引弓射杀，断其丝数尺收之。部下有金疮者，剪方寸贴之，血立止也。观此，则蛛网盖止血之物也【附方】新四。

　　积年诸疮：蜘蛛膜贴之，数易。（《千金方》）反花疮疾：同上。

　　肛门鼠痔：蜘蛛丝，缠之，即落。

　　疣瘤初起：柳树上花蜘蛛丝缠之，久则自消。（《简便方》）

　　虫部第四十卷　虫之二

　　草蜘蛛

　　（《拾遗》）【正误】旧标作 蚜，今据《尔雅》改作草蜘蛛。见下。

　　【集解】藏器曰： 在孔穴入。形段微似蜘蛛而斑小。陶言时珍曰：《尔雅》： ， 蝥也。草 ，在草上络幕者《尔雅》相合。而陈氏所谓 ，即《尔药亦取其大者尔。有甚毒者，不可不知。

　　李氏《三元书》云：草上花蜘蛛丝最毒，能缠断牛尾。有人遗尿，丝缠其阴至断烂也。

　　又沈存中《笔谈》言：草上花蜘蛛咬人，为天蛇毒，则误矣。详见鳞部天蛇下。

</div>
    <div class="pagination">
<a href="本草纲目_page464.html">上一页</a><span>...</span><a href="本草纲目_page460.html">460</a><a href="本草纲目_page461.html">461</a><a href="本草纲目_page462.html">462</a><a href="本草纲目_page463.html">463</a><a href="本草纲目_page464.html">464</a><span class="current-page">465</span><a href="本草纲目_page466.html">466</a><a href="本草纲目_page467.html">467</a><a href="本草纲目_page468.html">468</a><a href="本草纲目_page469.html">469</a><a href="本草纲目_page470.html">470</a><span>...</span><a href="本草纲目_page466.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
