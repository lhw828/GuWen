<!DOCTYPE html>
<html>
<head>
    <meta charset="UTF-8">
    <title>普济方四库 - 第 1133 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1133 页/共 1812 页</h1>
    <div class="content">　　润泽丸　治遍身热疮疥
　　大黄【一两】黑牵牛【半生半熟】天仙子【各一两】
　　右为细末用皂角子为丸每服五七十丸温水送下
　　肾脏风发疮疥
　　鸡心梹榔【二个破开以黄丹三钱合在内用湿袋裹煨】全蝎【六个】明硫黄【四钱】
　　右为末入轻粉半钱麝香少许青黛末半钱于磁器内收每用少许清油调抹两掌揜外肾以两掌揜两乳各睡至醒次日又用经验
　　又疥方
　　柏油　明矾　花椒【各等分】
　　右为细末入香油调敷上数次立效
　　一擦膏　治一切疮疥
　　黄连【净】蛇床子【去皮】石膏【煅各等分】
　　右为末却以轻粉硫黄各三钱并和为末真麻油调傅
　　治埋头疥疮未出皮并小儿头炼脚炼并背炼
　　硫黄　蛇床子【各等分】
　　右为细末用生猪油调药搽鼻闻立效忌口一方捣为散同研令匀夜间欲卧时先以熟盐浆水洗疮取生麻油调涂之于避风处以绵被盖之取汗为度
　　快肌丸　治遍身疥疮不瘥
　　葳灵仙【去土一两半焙细末】猪胆【三枚】
　　右取胆汁和丸如梧桐子大毎服二十丸荆芥汤下无时
　　何首乌洗疮　治干湿疥满身作疮不可药者及风痒疮
　　何首乌　艾【各等分细剉】
　　右相度疮多少用药并水煎令浓于盆内盛洗之拭干敷取艾煎膏
　　治一切恶疮疥方【出圣济总録】
　　黄栢【末】石灰【研】
　　右等分研极细以生麻油和如薄麪糊浄洗疮涂四五次瘥
　　乌头煎【出圣济总録】　治疮疥甚者
　　乌头【每个四破之】大豆【一两半】
　　右同入砂瓶煑及烂每服乌头一片豆少许空心酒服下
　　立効散【出圣惠方】　治疥疮经久不愈
　　朴硝【三两研细如粉】硫黄【一分研极细】
　　右和匀临卧清油调敷上一夜三次明日便愈一方用生麻油调涂
　　乌头丸【出经验良方】
　　川乌头【一两去皮尖生用】荆芥穗【二两】
　　右为末米醋糊丸如梧桐子大每服三十丸温酒或熟水送下日三服无时
　　蝉蜕散【出危氏方】　治疥疮
　　蝉蜕　薄荷【各一钱】
　　右为末五更酒调服入混堂浴荡臭汗出尽再以汤淋之
　　枳壳丸【出圣惠方】　治一切风热生疮疥
　　枳殻【四两去瓤麪炒防黄】苦参【八两剉】
　　右为末蜜水和捣三二百杵丸如梧桐子大每于食后以酒下三十丸
　　又方　治疥疮
　　藜芦　海桐皮
　　右各等分入明矾轻粉各少许油调搽
　　治患疥已十五年遇冬则为疮昔有人少患疥十五年遇冬则为疮人教用后药取愈【出百选方】
　　羊蹄根　蛇床子根【各等分】
　　右片切如钱米泔浸二三宿漉出入生姜矾同研细裹以生布遇浴先擦洗良久以水浇三四次用即除根后数年再生用前法亦愈
　　治疥痨等疮【出百一选方】
　　硫黄　白矾
　　右各等分肥皂倍之羊蹄根又倍之同捣为丸浴时揩擦痒处防痛甚妙
　　治疥疮方【出肘后方】
　　以巴豆十粒火炮过黄色去皮膜用顺手研如麪入酥少许腻粉少许同研匀抓破以竹箆子防药不得落眼里及外肾上如煎剉着外肾以黄丹涂甚妙
　　治疗瘑疥【出十便良方】
　　用雄黄一两黄连松脂各二两发灰如弹丸大四块镕猪膏与松脂各热捣以敷疮上大良
　　又方【出肘后方】
　　用油麻茎苦酒和磨硫黄涂之并佳又煮苦参饮之良
　　薰疥法
　　取艾如鸡子大先以布裹乱发于纸上置艾薰黄辰砂末杏仁末水银各如查仁许水银于掌中以唾研涂纸上以卷末药炙干烧以薰之一云筒瓦一口一用安灰盖上以绳束之用薰疥如脚头被内置之少时火尽上隔日一薰不过再即瘥
　　治疥痨【传信适用方】
　　用猪膏炼油石灰细罗二味以意度多少一处铫内炒以干为度先铺纸在地却倾所炼猪膏石灰于其上用盆盖之出火毒一夜研末干擦
　　治疮疥【出经验济世方】
　　用地锦草裹皂角烧为灰入硫黄同研为细末入好粉油调浄浴了用一分敷疮上一分涂两手心一分涂外肾临卧盖了用两手捧外肾妇人掩玉门禁抓一夕
　　芫花膏【出圣惠方】　治疮疥
　　用芫花一味以猪脂煎焦去渣常用搽疥上
　　治疥一名硫黄散【出百一选方】
　　用硫黄不拘多少用熨斗内镕成汁以荆芥穗手撚碎投之干放冷研为细末每用药以手抓破擦药在上即愈仍不作硫黄气
　　治遍身风痒生疮疥【出肘后方】
　　用蒺藜子苖煮汤洗之立瘥
　　又方【出肘后方】
　　用茵蔯不计多少火煮浓汁洗之立瘥
　　又方【出肘后方】
　　用竹叶为末以鸡子白和之涂上不过三四立瘥
　　治疥疮方
　　杵蟹傅之亦効
　　治久疥方
　　用兎骨同醋磨敷之
　　治疥方【出肘后方】
　　用羊蹄根熟捣和猪脂涂上或入盐少许
　　治疥疮方
　　用薤叶煎汤洗之佳捣如泥敷之亦可
　　石菖蒲防　治疥瘙痒
　　用石菖蒲捣为末油调涂之
　　又方治疥疮久不瘥
　　用肉空心服之肠肚性寒患疮疥久不瘥者作羮臛食之
　　又方【出危氏方】
　　用大红川椒去目水蘸湿半日夹山查仁研膏擦手如去垢法亦効
　　肘后疗疥方【出十便良方】
　　用石灰二升以汤五升浸去汁先用白汤洗疮拭干以此汁洗之有効
　　治年久日近遍身疮疥瘾疹发防流脓出水或痒痛【出徳生堂方】
　　用好地道艾如无止用上好香艾先研为细末再以米糊和作饼子晒干再研为末每服三钱酒调浴堂内服之自汗出此药专治年久日近遍身疮疥瘾疹发防流脓出水或痒痛多苦者一服见効予得内防传吴安之因患斯疾服此药而愈予集方特载此以传流后世
　　又方【出圣惠方】　治一切疥风瘙搔之痒成疮
　　用硫黄一两细研以生麻油调令匀涂之
　　又方【出圣惠方】
　　用苦参五两剉以酒五升浸三日每于食后温服一钟
　　治疮疥风疹【出百一选方】
　　用野鸭白煑或烧作常食无时本草云此物性冷而能解金石毒故也
　　治疥方
　　用葎草连本茎叶同主疥功用入丹主膏淋捣生汁三升酢二合相和空腹顿服毒从溺或自汗出也
　　防茹散【出济生防粹方】　治疥经年不瘥
　　水银【一钱】好茶【二钱】防茹【三钱】轻粉【少许】
　　右为细末每用不拘多少小油调搽
　　硫黄散【出济生防粹方】　治疥
</div>
    <div class="pagination">
<a href="普济方四库_page1132.html">上一页</a><span>...</span><a href="普济方四库_page1128.html">1128</a><a href="普济方四库_page1129.html">1129</a><a href="普济方四库_page1130.html">1130</a><a href="普济方四库_page1131.html">1131</a><a href="普济方四库_page1132.html">1132</a><span class="current-page">1133</span><a href="普济方四库_page1134.html">1134</a><a href="普济方四库_page1135.html">1135</a><a href="普济方四库_page1136.html">1136</a><a href="普济方四库_page1137.html">1137</a><a href="普济方四库_page1138.html">1138</a><span>...</span><a href="普济方四库_page1134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
