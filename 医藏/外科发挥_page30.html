<!DOCTYPE html>
<html>
<head>
    <meta charset="UTF-8">
    <title>外科发挥 - 第 30 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科发挥 - 第 30 页/共 34 页</h1>
    <div class="content">　　郁金白芨（各一两）一方加黄连。上二味，为细末。如内痔，候登厕翻出在外，用温汤洗盖药上良久，方用枯药搽痔上，用笔蘸温水于纸上，不令药干及四散。

　　好白矾（四两）生信石（二钱半）朱砂（一钱，生研极细）上各研为细末，先用砒入紫泥罐看痔头大小，取矾末在掌中，更入朱砂少许，以唾调稀，用篦头涂痔上周遍，一日三上。候看痔头颜色焦黑为效，至夜自黄水出，切无他疑，水尽为妙，至中夜上药一遍，来日依然上药三次，有小痛不妨。换药时，以碗盛新水或温汤，在痔边用笔轻洗去痔上旧药，更上新药，仍用护肉药，次用荆芥汤洗之，三两日之后，黄水出将尽，却于药中增朱砂减白矾，则药力即缓，三两日方可增减，渐渐取之。庶不惊人，全在用药人，看痔头转色，增减浓薄敷药，方是活法，此药只是借砒信耳，又有朱砂解之。一方士将此二方在京治人多效，致富。一富人因验以百金求得之录于余，余虽未用，传人无不言效，但枯药赵宜真炼师已刊于《青囊杂纂》，如神千金方，未见刊传，大抵今人言能取痔者，皆此方也。恐气血虚或内邪者，还当兼治其内，庶不有失。

　　卷八

　　[卷八]便秘门

　　脉沉实而秘者，火在内者，宜泄之。脉涩而秘者，属血少，宜养血。脉浮而秘者，属气虚，宜补气。脉浮涩而秘者，气血俱虚也，宜补气血。

　　一男子患痈，未作脓，痛烦躁，便秘脉实，以内疏黄连汤二剂，诸症悉退；以四物加芩、连，四剂而消。

　　一男子溃后，便涩脉浮，按之则涩，以八珍汤加红花、桃仁、陈皮、杏仁，治之而愈。

　　一妇人溃后，便秘而脉涩，以四物汤加红花、桃仁、黄，治之而愈。

　　一男子溃后，便秘而脉浮，以四君子汤加陈皮、杏仁、当归，治之而愈。

　　一老人溃后，大便秘，小便赤涩，诊之脉浮数而涩，以八珍汤加黄柏、知母，治之而已。愈，阳火盛，故用前药有效，而向投苦寒之剂，必致有误也。

　　一男子溃后便涩，肌肤作痒，余以气血虚不能营于腠理，用补剂治之，彼不信，乃服风药，为主。妄投风药，祸在反掌。

　　附方

　　内疏黄连汤

　　（方见肿疡门）

　　四物汤

　　（方见瘰门）

　　八珍汤

　　（方见溃疡发热门）

　　四君子汤

　　（方见痔门）

　　滋肾丸

　　（方见下疳门）

　　加减八味丸

　　（方见作渴门）

　　[卷八]乳痈(附乳岩，并男子乳痈)

　　暴怒或儿口气所吹肿痛者，疏肝行气。痛发寒热者，发散表邪。肿痛甚者，清肝消。未成脓，疏肝行气。不作脓，或不溃，托里为主。溃而不敛，或脓清者，宜大补气血。

　　一妇人禀实性躁，怀抱久郁，左乳内结一核不消，按之微痛，以连翘饮子二十余剂，稍退；更以八珍汤加青皮、香附、桔梗、贝母，二十余剂而消。

　　一妇人因怒，两乳肿，兼头痛、寒热，以人参败毒散，二剂表证已退；以小柴胡汤加芎、归、枳壳、桔梗，四剂而消。

　　一妇人郁久，右乳内肿硬，以八珍汤加远志、贝母、柴胡、青皮，及隔蒜灸，兼服神效栝蒌散，两月余而消。

　　一妇人左乳内肿如桃，许久不痛，色不变，发热渐消瘦，以八珍汤加香附、远志、青皮、柴药不分经络虚实者，俱难治。大抵此症，四十以外者尤难治，盖因阴血日虚也。

　　一妇人因怒，左乳内肿痛发热，表散太过，致热益甚，以益气养荣汤数剂，热止脓成，欲针胃经，乳头属厥阴肝经，若忿怒伤肝，或浓味积热，以致气不行，窍不通，乳不出，则结而为肿为痛。阳明之血热甚，则肉腐为脓。若脓一成，即针之，以免遍溃诸囊之患。亦有所乳之子，膈有滞痰，口气热，含乳而睡熟，热气所吹，遂成肿痛，于起时须吮咂通，或忍痛揉散，失治必成痈患，宜青皮以疏厥阴之滞，石膏以清阳明之热，甘草节以行污浊之血，栝蒌佐之；更隔蒜灸之，其效尤捷。若有脓即针之，否则通溃，难于收敛。

　　一妇人久郁，右乳内结三核，年余不消，朝寒暮热，饮食不甘，此乳岩也。乃七情所伤肝经饼灸之，喜其谨疾，年余而消。

　　一妇人亦患此，余谓须多服解郁结养气血药，可保无虞，彼不信，乃服克伐之剂，反大如覆碗，日出清脓，不敛而殁。

　　一妇人郁久，乳内结核，年余不散，日晡微热，饮食少思，以益气养荣汤治之，彼以为缓，殁。

　　又一外家，乃放出宫女，乳内结一核如粟，亦以前汤，彼不信，乃服疮科流气饮及败毒散，三痛不痒，人多忽之，最难治疗。若一有此，宜戒七情、远浓味、解郁结，更以行气之药治之，庶可保全，否则不治。亦有二三载，或五六载，凡势下陷者，皆曰乳岩，盖其形岩凸似岩穴也，最毒。慎之！一妇人发热作渴，至夜尤甚，两乳忽肿，服败毒药，热反炽。诊之肝脉洪数，乃热血入室也，以加味小柴胡汤治之，热止肿消。

　　一妇人因怒，左乳作痛，胸膈不利，以方脉流气饮加木香、青皮，四剂而愈。

　　一妇人郁久，左乳内结核如杏许，三月不消，心脉涩而脾脉大，按之无力，以八珍汤加贝母、远志、香附、柴胡、青皮、桔梗，五十余剂而溃；又三十余剂而愈。

　　一妇人脓成，不溃胀痛，余欲针之，使毒不侵遍。彼不从，又数日痛极，始针，涌出败脓三之，否则遍溃诸囊矣，少壮者得以收敛，老弱者多致不救。

　　一妇人肿而不作脓，以益气养荣汤加香附、青皮，数剂而脓成，针之旬日而愈。

　　一妇人右乳肿，发热，怠惰嗜卧，无气以动，至夜热亦甚，以补中益气汤兼逍遥散治之而痊。

　　一妇人两乳内时常作痛，口内常辣，卧起若急，脐下牵痛，以小柴胡汤加青皮、黄连、山栀，治之而痊。

　　一产妇因乳少，服药通之，致乳房肿胀发热作渴，状伤寒，以玉露散补之而愈。夫乳汁乃气所乳之子，亦弱而多病，此自然之理。亦有屡产有乳，再产却无，或大便涩滞，乃亡津液也。《三因论》云：产妇乳脉不行有二，有血气盛，闭而不行者；有血气弱，涩而不行者。虚当补之，盛当疏之，盛者当用通草、漏芦、土瓜根辈；虚者当用炼成钟乳粉、猪蹄、鲫鱼之属。概可见矣。亦有乳出不止等症，见《外科心法》。

　　一男子左乳肿硬痛甚，以仙方活命饮二剂而止；更以十宣散加青皮，四剂脓成，针之而愈。

　　时针之，不致大溃。如出不利，更搜脓化毒之药。若脓血未尽，辄用生肌之剂，反助邪气，纵早合必再发，不可不慎也。

　　一男子年逾五十，患子不立事，左乳肿痛，左胁胀痛，肝脉弦数而涩，先以龙荟丸二服，诸解郁结。彼不从，乃杂用流气败毒之剂，致便秘发热作渴，复请，余谓：“脓成不溃，阳气虚不能鼓舞也，便秘发热，阴血竭不能濡润也。”辞不治，果死。

　　一男子因怒，左乳肿痛，肝脉弦数，以复元通气散，二服少愈；以小柴胡汤加青皮、芎、归，数剂而消。

　　附方

　　连翘饮子

　　治乳内结核。服数剂，如不消，宜兼服八珍汤。初起有表证者，宜先解散。

　　连翘川芎栝蒌仁（研）皂角刺（炒）橘叶青皮甘草节桃仁（各一钱半）作一剂，水二钟，煎一钟，食远服。

</div>
    <div class="pagination">
<a href="外科发挥_page29.html">上一页</a><span>...</span><a href="外科发挥_page25.html">25</a><a href="外科发挥_page26.html">26</a><a href="外科发挥_page27.html">27</a><a href="外科发挥_page28.html">28</a><a href="外科发挥_page29.html">29</a><span class="current-page">30</span><a href="外科发挥_page31.html">31</a><a href="外科发挥_page32.html">32</a><a href="外科发挥_page33.html">33</a><a href="外科发挥_page34.html">34</a><a href="外科发挥_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
