<!DOCTYPE html>
<html>
<head>
    <meta charset="UTF-8">
    <title>普济方 - 第 3302 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3302 页/共 3614 页</h1>
    <div class="content">　　治血崩。

　　用新缩砂仁不以多少。于新瓦上炒香为细末。米饮调下三钱。一方温酒调服。

　　治血崩方。

　　（出大全良方）用夏枯草为细末。每服二钱。米饮调下。无时候。

　　治血崩

　　（出神效方）用蚕砂不以多少为末。每服三钱五钱。热酒调下服之。

　　独圣散

　　（出仁存方）

　　治妇人血崩。脐下冷痛。

　　用良姜为末。每服三钱。浓煎艾汤调下。空心食前。老妇人加大椒一两。脐下冷痛。加五灵

　　治血崩

　　（出经验良方）用陈萝卜子炒赤细研一钱半。陈皮饮下。中年人弱者。用四物汤加茱萸、生姜、肉桂。

　　治妇人不问年老少。经血妄行如崩。

　　（出经验良方）取川椒目微炒去汗。尽放地上出毒。为细末。用陈米一勺。乌梅半个煎汤服。可安。

　　梅饮子

　　（出经验良方）

　　治妇人血崩。

　　以盐白梅七个。烧灰为末。米饮作一服。空心下。

　　治妇人积年血崩。

　　（出经验良方）用草血竭嫩者蒸。油盐姜罨吃。小酒咽下。或收为末。姜酒调服。血竭草。生于砖缝井头。

　　一笑散

　　治妇人血崩。

　　用新绵一口。烧灰研为细末。用酒调服立止。

　　治妇人血崩。

　　（出本草）用苁蓉四两。水煮令烂。薄切细研。精羊肉分四度。五味米煮粥空心服。

　　治崩中血凝注者。

　　（出本草）取生胡麻一升。捣纳热汤中。绞取半升。服立愈。

　　治崩中。血脉枯。止腹痛。

　　用艾叶醋煎服。

　　治崩中及女子月候过伤。

　　（出千金方）取小蓟根捣汁半升服之。亦可酒煮服。

　　治妇人血崩。心痛甚者。名杀血心痛。小产血过多而心痛甚者。亦用此方治之。

　　（出大全良方）用炒乌贼鱼腹内墨。醋汤调下。此鱼腹中有墨汁。遇见人过必吐其墨。以蔽其身。

　　一方

　　用乌贼鱼腹内墨。以醋摩令浓。服之。如甚者。炒墨醋调服之。

　　治妇人血崩。

　　以乌梅肥大者半斤。用酸醋浸一宿。取出。去核。研为膏。加百草霜。罗过。共乌梅膏为丸

　　一方治血崩。

　　（出神效方）以贯众去须锉碎。用酒醋三钱煎至七分。去滓。温服。一服立止。

　　治妇人血崩。

　　用骆驼毛烧灰为末。每服二钱。盐酒调下。神效。

　　治崩中带下。

　　（出本草）以鹿血和酒服之良。

　　白垩丸

　　（一名牡蛎丸出千金方）

　　治女人三十六疾胞中病。漏下不绝。

　　邯郸白垩禹余粮白芷白石脂干姜龙骨桂心瞿麦大黄石苇白蔹细辛芍药甘草黄连附子当归茯苓钟乳蜀椒黄芩（各半两）牡蛎乌贼骨（各十每服温

　　生干地黄散

　　治妇人血伤不止。腰脚酸肿。倦怠无力。心烦渴燥。面目虚浮。

　　生干地黄（焙）陈橘皮（去白炒）甘草（炙锉）白芷醋石榴皮牛角灰续断人参

</div>
    <div class="pagination">
<a href="普济方_page3301.html">上一页</a><span>...</span><a href="普济方_page3297.html">3297</a><a href="普济方_page3298.html">3298</a><a href="普济方_page3299.html">3299</a><a href="普济方_page3300.html">3300</a><a href="普济方_page3301.html">3301</a><span class="current-page">3302</span><a href="普济方_page3303.html">3303</a><a href="普济方_page3304.html">3304</a><a href="普济方_page3305.html">3305</a><a href="普济方_page3306.html">3306</a><a href="普济方_page3307.html">3307</a><span>...</span><a href="普济方_page3303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
