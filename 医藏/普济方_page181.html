<!DOCTYPE html>
<html>
<head>
    <meta charset="UTF-8">
    <title>普济方 - 第 181 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 181 页/共 3614 页</h1>
    <div class="content">　　马兜铃（三分）桑根白皮（三分锉）汉防己（半两）麻黄（三分去根节）白茯苓（一两）柴胡（三分去芦）白前（半两）大腹皮（三分锉）陈橘皮（一两汤浸去白瓤焙）桔梗（三分去芦）五味子（半两）甘草（一分炙微赤锉）紫菀（半两汤洗去苗土）杏仁（五十枚汤浸去皮尖双仁麸炒微黄）上为散。每服三钱。以水一中盏。入生姜半分。煎至六分去滓。不计时候。温服。忌炙爆、热面。

　　大腹皮散

　　（出圣惠方）

　　治肺气喘急。不思饮食。

　　大腹皮（锉）赤茯苓枳壳（麸炒微黄去瓤）桔梗（去芦头）人参（去芦头）陈橘皮（汤浸去瓤焙）半夏（汤浸七次去滑）川大黄（锉焙微炒）杏仁（汤浸去皮尖双仁炒）诃黎勒皮桂心（以上半两）甘草（一分炙微赤锉）上为散。每服三钱。以水一中盏。煎至六分去滓。不计时候。温服。

　　泽漆汤治肺气喘急。坐卧不得。

　　泽漆（一两）桑根白皮（锉）赤茯苓（去黑皮各一两半）紫菀（去土一两半）木通（锉）陈皮（汤浸去白焙各三分）紫苏叶（一两一分）甘草（炙半两）大腹（并子三颗）上锉如麻豆大。分六贴。水三盏。入生姜一分。煎取二盏去滓。三服一日尽。

　　紫菀汤治肺气喘急咳嗽。胸中塞满。

　　紫菀（去苗土）桑根白皮（锉各一两半）款冬花（一两）葳蕤（一两一分）柴胡（去苗一两半）桔梗（炒一两一分）甘草（炙半两）升麻（一两一分）射干（一分）上锉如麻豆大。分六贴。水三盏。入生姜一分。煎至二盏去滓。分三服。一日尽。

　　黄芩汤

　　（杨子建护命方）

　　治久患肺气喘急。喉中作声。上焦壅热。不能起动。

　　先宜吃解上焦黄芩（去黑心）杏仁（去皮尖双仁炒）麻黄（去根节汤煮掠去沫焙）羌活（去芦）人参升麻桔梗（炒各三分）黄连（去须半分）蛤蚧（酥炙半两）上捣筛。每服三钱。水一盏。

　　煎五沸去滓。食后临卧服。未愈。更服后葶苈丸。

　　葶苈丸

　　（杨子建护命方）葶苈子（隔纸炒半两）铅丹（细研）砒霜（夜间露七夜细研日收）半夏（汤浸去滑焙）羌活（去苗头）杏仁（去皮尖双仁炒）马兜铃（各一两）上件除砒霜、铅丹二味研如飞尘。

　　所余众药作一处杵罗为末。却和在乳钵内。烂研千百捣。令如飞尘。以枣肉丸如绿豆大。丹砂为衣。食后葱茶下三十丸。气实者。加至五七丸。

　　紫苏散

　　（出圣惠方）

　　治肺气壅滞咳嗽。发即气喘烦闷。

　　紫苏茎叶猪苓（去黑皮）陈橘皮（各一两汤浸去白焙干）马兜铃（七枚细锉如皮子）桑根白皮（锉碎裎去粗皮）麦门冬（去心）大腹皮（锉）赤茯苓（去皮）枳壳（各一两麸炒黄去瓤）上为散。每服四钱。水一中盏。入生姜半分。煎至六分去滓。不计时候。温服。

　　朴硝丸

　　（出圣惠方）

　　治肺气喘急。不得卧。无问昼夜。长倚物坐。惟食稀粥。

　　服此药。其气急当日便减。更经三五日。卧稳头着枕。小便通。心肠气散。二十日外。

　　平复如旧。兼治诸朴硝芒硝（热各二两）硝石（一两与前二味同研）犀角（镑）椒目（微炒同捣为末各一两）莨菪子（淘去浮者煮干炒黑）甜葶苈（隔纸炒紫色各半两）杏仁（汤浸去皮尖双仁麸炒二两与前二味捣如膏）上各研匀。枣肉和捣三五百杵。丸如梧桐子大。每服枣汤下十五丸。不拘时候。

　　水胶散治肺久劳。患喘急。坐卧不得。涎唾稠粘。

　　水胶覆盆子五味子京三棱（炮）香子（炒）皂角子（炮）桑椹（各一两）甘草（

　　五味子丸

　　（出圣惠方）

　　治多年肺气累疗不瘥。心膈烦闷喘促。

　　砒霜（一两以热绢裹用大萝卜一枚开一窍却以绵线系内锅中以水入灯心五束煮半日出之取砒霜研令细入后药用之）五味子（半两捣末）金箔（五十片研）黄柏（半两研末）银箔（五十片研）绿豆粉（一两）密陀僧（半两研）腻粉（一钱）上件药同研令匀。煮枣肉和丸如梧

　　通膈汤治肺气喘急烦闷。或时时咳嗽。

　　射干桑根白皮（炙锉一两）麻黄（去根节汤煮掠去沫）甘草（炙各一两）槟榔（锉）草豆蔻仁（各半两）郁李仁（麸炒去皮一两）上捣筛。每服三钱。水一盏。入生姜一枣大。

　　同煎至七分去滓。食后温服。

　　阿胶膏

　　（出圣惠方）

　　治肺气喘急。下焦虚伤。

　　阿胶（三两捣碎炒令黄燥为末）白羊肾（二对去筋膜切细研）杏仁（三两汤浸去皮尖双仁麸炒微黄研如膏）薯蓣（三两捣为末）薤白（一握细研）牛黄酥（四两）羊肾脂（四两煮去滓）上件药相和。于磁瓶内贮之。蒸半日令药成膏。每服不计时候。以暖酒调下一茶匙。

　　牛黄丸

　　（出圣惠方）

　　治肺气。定喘嗽。

　　牛黄（半两细研）人参（一两去芦头）赤茯苓（一两）诃黎勒（三分煨用皮）蛤蚧（一双头尾全者涂酥炙令黄）杏仁（三分汤浸去皮尖双仁麸炒微黄）甘草（半两炙微赤锉）上为末。入牛黄更研令匀。炼蜜蜡同丸。如芡实大。不拘时候。含一丸咽津。

　　鸡丸

　　（一名救生丹）

　　治肺气喘急。坐卧不得。

　　（出王氏博济方）鸡（二七枚汤洗焙）半夏（一分汤洗七次去滑）牵牛子（半两瓦上爆干令焦）甜葶苈（半两炒）砒霜（半分露至七宿细研收于床下）铅丹（治如砒霜者半两）上为末。

　　用炊枣肉和丸如绿豆大。丹砂为衣。食后临卧葱与腊茶汤下七丸。甚者加至十丸。一方为丸如干。

　　入

　　麻黄生姜汤治肺气喘急。

</div>
    <div class="pagination">
<a href="普济方_page180.html">上一页</a><span>...</span><a href="普济方_page176.html">176</a><a href="普济方_page177.html">177</a><a href="普济方_page178.html">178</a><a href="普济方_page179.html">179</a><a href="普济方_page180.html">180</a><span class="current-page">181</span><a href="普济方_page182.html">182</a><a href="普济方_page183.html">183</a><a href="普济方_page184.html">184</a><a href="普济方_page185.html">185</a><a href="普济方_page186.html">186</a><span>...</span><a href="普济方_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
