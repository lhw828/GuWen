<!DOCTYPE html>
<html>
<head>
    <meta charset="UTF-8">
    <title>圣济总录 - 第 314 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 314 页/共 447 页</h1>
    <div class="content">　　治蛊毒，喉中如物啮，咽之不入，吐之不出，或下鲜血，渐渐羸瘦腹大，食饮不下。桃白皮散方桃白皮（五月五日采阴干临用去黑皮一两半） 大戟（锉炒） 斑蝥（去翅足米炒各三分）上三味，捣罗为散，每服一钱匕，空心清粥饮调下，良久更吃少粥饮，当吐利，蛊毒并出，若一服未应，再服即瘥。

　　治蛊毒难愈，喉中妨闷，瘦瘁。化蛊丸方胡燕屎（炒一合） 独头蒜（五枚）上二味，同捣如膏，丸如杏仁大，每日空腹以清粥饮下十丸，至十五丸，其蛊尽化鲜血下。

　　治中蛊毒，令人腹内坚痛，面目青黄，病变无常。蜜髓煎方猪骨髓（研五两） 蜜（一碗）上二味，同煎令熟，分为十服，日三四服即瘥。

　　治中蛊毒，令人腹内坚痛，面目青黄，形露骨立，病变无常。寄生散方桃上（寄生三两）上一味，捣罗为散，每服二钱匕，不计时候，如茶点服。

　　治食中有蛊毒，腹内坚，两目青黄瘦瘁。铁精丸方铁精（不拘多少）上一味，捣罗为末，研生鸡肝和丸，如梧桐子大，曝干，每服五丸至七丸，温酒下。

　　治蛊毒。雄黄丸方雄黄（研） 丹砂（各半两） 藜芦（去芦头炙） 鬼臼 巴豆（去皮心膜研去油各一分）上五味，捣罗为末，炼蜜丸如小豆大，每服三丸，干姜汤下，逐下恶物并蛊毒为效。

　　治国中蛊毒。升麻汤方升麻 桔梗（炒） 栝蒌根（各一两）上三味，粗捣筛，每服三钱匕，水一盏，煎至七分，去滓不拘时服。

　　治蛊毒。生商陆汁方生商陆（五两）上一味，洗细切，用生姜半两和捣，取自然汁半盏，五更初服之，服了坐半时即睡，至旦不动，即以茶一盏投，得利以冷水洗手面便止，仍煮薤白粥，温饮之。

　　治蛊毒。榉皮汤方榉木皮 蔷薇根（等分）上二味，细锉，以水并酒共三盏，同煮取二盏，去滓温分二服，利下蛊物为效。

　　治蛊毒。土瓜根酒方土瓜根（一两）上一味，细锉，以酒一盏浸一宿，次日去滓，作一服，吐下蛊即瘥。

　　治蛊毒。皂荚酒方皂荚（半梃去皮子生用）上一味，细锉，以酒一盏，浸一宿，空心去滓服之，得利即瘥。

　　治蛊毒。荠 散方荠 （二两）上一味，捣罗为散，每服三钱匕，粥饮调下。

　　治蛊毒。 皮汤方木北阴白皮（一大握长五寸细锉）上一味，以水三盏，煎至一盏，去滓空腹顿服，得吐即愈。

　　治中蛊毒。胡荽根汁方胡荽根（一握洗锉）上一味，捣取自然汁半盏，不计时候服之，其蛊立下，和酒服亦得。

　　治中蛊毒。神验方相思子（三七枚）上一味，捣罗为散，每服二钱匕，空心温水调下，服后欲吐，且忍之勿便吐，不可忍即住，便取吐，其毒即快出，少时以稀粥助之。

　　治忽中蛊毒方白鸡血（不拘多少白鸭血亦得）上一味，取灌口中立解。

　　治中蛊心痛方败鼓皮（一片）上一味，烧灰细研，粥饮调二钱匕，病患须臾或自呼行蛊人姓名，便愈。

　　治诸般蛊。化蛊丸方硫黄（研一两） 木香（半两） 密陀僧（ 三分） 附子（炮裂去皮脐别为末一两）上四味，除附子别捣外，捣罗为末，先将附子末，用米醋一盏，熬成膏，入前药末，丸如梧桐子大，每服十丸，荆芥茶下，空心食前服，蛊化为水乃愈。

　　治诸蛊在脏腑，久不瘥。槟榔散方槟榔（锉半两）上一味，捣罗为散，每服一钱至二钱匕，煎葱蜜汤调下，空心食前服。

　　治中蛊毒吐血。雄黄散方雄黄（研一分） 伏龙肝（研半两） 獭肝（如枣大炙） 斑蝥（去翅足糯米炒十四枚）上四味，捣罗为散，每服二钱匕，空腹以酪浆调下，或吐虾蟆及蛇等出为验。

　　治中蛊毒吐血。 荷根汤方荷根 苦参（各一两） 败鼓皮（烧存性三分）上三味，粗捣筛，分为四服，每以水一盏，煎至七分，去滓不计时温服。

　　治中蛊吐血。麦面散方小麦面（二合）上一味，分为三服，以冷水调服，半日服尽，蛊下即瘥。

　　治中蛊吐血。桔梗汁方生桔梗（不拘多少）上一味，捣取汁，每服一小盏，日三服。

　　治中蛊吐血。桑心汤方桑木心（锉二斗）上一味，于釜中以水五斗，煮取二斗，澄清，再用微火煎取五升，夜勿食，旦服五合，吐出蛊毒即瘥。

　　治蛊毒下血。 皮散方皮（一枚烧为灰）上一味细研，以熟水调下二钱匕，日三服。

　　治猝中蛊毒，下血如鸡肝，昼夜不止，脏腑悉损。桔梗散方桔梗 伏龙肝（等分）上二味，捣罗为散，每服以温酒调下二钱匕，日三，不能下药，斡口开灌之，心中自定，服七日止，食猪肝 补之。

　　治蛊毒下血如烂肉片，心腹 痛，如有物啮，若不即治，蚀人五脏乃死。槲皮散方槲木北阴白皮 桃根白皮（各四两并细锉） 皮灰 乱发灰（各一两）大麻子汁（五升）上五味，先以水五盏，煮槲皮桃根皮，取浓汁二盏，和麻子汁，每服暖汁一盏，调乱发灰皮灰二钱匕，令患人少食旦服，须臾用水一盆，以鸡翎引吐于水中，如牛涎诸蛊并出。

　　治中蛊下血如鸭肝，腹中 痛急者。茜根汤方茜根 升麻 犀角（镑各一两） 地榆（锉） 白 荷根（各二两） 桔梗（锉炒） 柏皮（锉） 黄芩（去黑心各半两）上八味，粗捣筛，每服五钱匕，水一盏半，煎至七分，去滓不计时温服。

　　治蛊毒，吐或下血如烂肝。茜根汤方茜根 荷根（各半升）上二味，细锉，以水五盏，煎至三盏半，去滓空腹，分温三服。

　　治蛊毒吐血或下血如烂肝。苦瓠汤方苦瓠（一枚切）上一味，以水二大盏，煎取一盏去滓，空腹分温二服，吐下蛊即愈。

　　治五种蛊毒。马兜铃根汤方马兜铃根（一两）上一味，细锉，以水一盏，煎至七分，去滓空腹顿服，当时吐出蛊，未吐再服，以快为度。

　　治五蛊吐血伤心，腹中气寒，语声不出，气闷饮食吐逆，身体浮肿，烦疼寒战，梦与鬼交，及狐狸作魅，猝得心痛上叉心胸，或痛如刀刺，经年不起。雄黄丸方雄黄（研） 椒目（微炒） 鬼臼（去毛） 莽草（炙） 芫花（醋拌炒焦） 木香 藜芦（去芦枚） 斑蝥（去翅足上一十二味，捣为末，炼蜜和捣五七百下，丸如梧桐子大，每服五丸，空心粥饮下，以利为度。

　　治中五蛊下血，喉咽妨闷。犀角汤方犀角（镑三两） 荷根（四两） 黄连（去须二两） 升麻（三两） 茜根（一两）当归上七味，粗捣筛，每服五钱匕，水一盏半，煎至七分，去滓不计时候温服。

　　治五种蛊毒蛇蛊、食饮中得之，咽中如有物，咽之不下，吐之不出，闷乱不得卧，心热不能食。麝香散方麝香（研一钱）上一味，分二服，以温水空腹调下，吐出蛊毒为效。

　　治五种蛊毒，咽中如有物，咽吐不出，闷乱不卧。马兜铃根汤方马兜铃根（一两） 荷根（半两）上二味，粗捣筛，每服三钱匕，水一盏，煎至七分，去滓不计时候顿服，其蛊并吐出。

　　瘰。夺命丸方蜈蚣（炙一枚） 巴豆（去皮心膜研去油三十粒） 附子（炮裂去皮脐一枚） 矾石（烧令汁上七味，捣研为末，再研令匀，炼蜜和捣三五百杵，丸如麻子大，每服以温酒下二丸至三丸。

　　卷第一百四十八

　　马汗入疮

　　论曰诸疮未愈而为马汗淹渍者，令人身体壮热，疼痛 肿，毒瓦斯淫溢，则呕逆闷乱，传入腹中，亦能杀人。

　　治马汗入疮肿痛方马鞭梢（烧灰）上一味为末，以猪脂和，涂疮上。

　　治马汗入疮疼痛方鸡毛上一味烧灰，每服一钱匕，水调服。

　　治马汗入疮，毒瓦斯攻肿痛方马鞭（上手执处皮烧灰）上一味研细，和猪膏，涂疮上。

　　治马汗入疮肿痛方醇酒上以酒饮，任意令醉，醒必愈。

　　治马汗入疮方新汲冷水上以水不住洗疮上，水暖即易。

　　治马汗入疮，遍身毒瓦斯攻方苋菜上一味，水煮熟，取汁淋洗疮上。

　　治马汗入疮方锻石（烧赤）上一味，研细，用少许，敷疮上。

　　治马骨所刺，毒瓦斯攻人方大麻仁（半升）上一味，研细，以少水解，去滓取汁，每饮一盏，频频服。

　　治马骨刺肉中疼痛方马齿苋上一味，研细，以水少许解，去滓，每次一盏，更以此汁洗刺处。

　　治马骨刺肉方雄黄 干姜（各半两）上二味，捣研为末，调敷刺处。

　　治忽为马骨刺肉方马屎上一味，涂刺处。

</div>
    <div class="pagination">
<a href="圣济总录_page313.html">上一页</a><span>...</span><a href="圣济总录_page309.html">309</a><a href="圣济总录_page310.html">310</a><a href="圣济总录_page311.html">311</a><a href="圣济总录_page312.html">312</a><a href="圣济总录_page313.html">313</a><span class="current-page">314</span><a href="圣济总录_page315.html">315</a><a href="圣济总录_page316.html">316</a><a href="圣济总录_page317.html">317</a><a href="圣济总录_page318.html">318</a><a href="圣济总录_page319.html">319</a><span>...</span><a href="圣济总录_page315.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
