<!DOCTYPE html>
<html>
<head>
    <meta charset="UTF-8">
    <title>普济方四库 - 第 162 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 162 页/共 1812 页</h1>
    <div class="content">　　右先用醋和将洗髭后用药涂毕外用荷叶裹之约于一更时却洗去再用后方
　　无食子　诃梨勒皮【各二两】
　　右为术毎用二钱大麦麫醋和浆调涂髭外荷叶包晩洗去
　　乌髭方
　　旱莲子　没石子　荷叶　活猪鬃
　　右等分将鬃铫内炒后入余药并焦黒存性为灰以栁枝自然汁调防白即蘸水入药擦白者根穴妙
　　一醉散【徳生堂方】　治乌髭髪
　　枸杞子　莲子心　槐角子　生地黄【各四两】
　　右用好酒一斗浸春五夏三秋七冬十日饮一盏七日后饮尽一大醉见効
　　换髭法【圣惠方】
　　酸石榴皮【三两细剉】白蜜【三两】硫黄【一两细研】緑矾【一两细研】
　　右相和入瓶子中从今年十二月埋之至来年十二月内取出用涂髭发甚良
　　乌髭鬓常用揩牙药【出百一选方】
　　青塩【一两别研】杏仁【二两去皮尖】熟干地黄【洗净】旌徳乌头【各一两】
　　右为粗末将去蒂顶并瓤入药在内以麻线扎定用蚯蚓粪固济厚半寸以上隂干或有小裂缝再粪泥合将热炭一烧候烟出未尽一二分间用黄土覆之至冷取药为末每日揩牙或临睡更以津咽之尤妙
　　黒髭方【出圣惠方】
　　生干地黄【五两】皂荚【三挺不蚛者炙黄焦】酸石榴皮【三两】硫黄【一两】
　　右为末内一瓷瓶中于炊饭下蒸一炊乆用蜜和丸如酸大每夜后用生姜汁浸一丸揩齿二七日髭鬓皆黒
　　倒流油乌髭三圣膏【出御药院方】
　　酸石榴【皮子皆用】新胡桃【连青皮用】新柿子【青者连蒂用】
　　右各等分用鐡杵臼内捣烂如泥用一寸口新磁罐子黒锡三觔拍作小钱大叶子及生牛乳同拌前药令匀罐口上用木拍子油绢密封上用粗麻线扎之日内晒令极干于马粪内埋之如用时先以温浆洗净以胆皮盛临卧指蘸药撚之忌生葱生萝卜大蒜撚时须自下撚之其黒自下至髭根一方用生胡桃皮生石榴皮生杮子皮先将生石榴刮去内瓤子防丁香好者装满通秤分两然后却将胡桃皮柿子皮与所装石榴丁香匀分晒干同为细末用生牛乳和匀盛于锡盒内或瓷器内宻封之埋于马粪内一十日取出将白绵一条撚紧防些膏子于绵中待药力行至两头皆黒彻者是药成也如不黒再于粪内埋数日取出如法染髭名三青膏
　　乌云散【御药院方】
　　针砂【二两】醋【一升】荞面
　　右前二味入铁铫内同煎十数沸入荞面八钱为糊稀稠得所涂上髭发用荷叶包或用手帕裹一时辰以来温水洗净次用乌云散
　　治乌头【出儒门事亲】
　　酸石榴　五倍子　芝麻叶【各等分】
　　右同杵碎用绢袋盛之于铁器内水浸掠髪自黒
　　乌须方
　　针砂【半两炒红醋蘸三五次】荞面【半两】川百药煎【一两】
　　右用荷叶熬醋水调为膏子热搽抹上用荷叶封裹又用手帕防之至天明温水洗之黒
　　乌须发
　　针砂　百药煎　白芨【各等分】
　　右砂淘浄铜铁器中炒红入另药水调搽荷叶包之
　　一醉散　治黒发
　　槐子【四钱】旱莲花【四分】生地黄【半两】
　　右为细末无灰酒一瓶将药投酒内宻封之浸二十日取酒饮一醉后觉来须髪尽黒恐人不信将白鸡犬喂试之白毛羽皆变为黒鸡犬也
　　揩牙乌髭方【圣济总録】
　　皂荚【懐州者十条】生姜【自然汁】地黄【自然汁】
　　右以二汁和匀旋刷皂荚于火上炙以汁尽为度碾细为末入青塩拌匀逐日如齿药用
　　黒髭方【出圣惠方】
　　麻姑【八两令碎】塩花【二两】肥生地黄【一觔】
　　右捣绞取地黄汁和前件药于铛中熬令干以盖子覆之取炭末如塩泥泥之烧通赤候冷捣罗为末常用揩牙了令药少时吐却便吃姜茶一椀欲得速见防効平明午后各一度揩之即先从眉黒一月内皆变黒矣
　　染须发方【出千金方】
　　胡粉【三两】石灰【六两绢筛熬令黄】
　　右为末以榆皮作汤和之如粉先以皂荚汤洗发极净不得令有腻气即曝干夜卧以药涂发上合匀讫取桑叶相缀着头巾上徧以包发一夜至旦取醋浆热暖三徧净洗发又醋泔热暖洗发又取生胡麻苖捣取汁三升和水煮一二沸净滤以濯发讫又用油汤濯之百日黒如漆一用鸡子白和药涂一方用浆和温夕卧涂讫用油衣包裹明日洗去便黒大佳
　　涂髭鬓【御药院方】
　　沥青　白胶【各一两】
　　右为末一处用纸撚烟熏瓦盆取煤同胡桃瓤研成膏涂髭发尤妙
　　染髭发令黒永不白【出圣惠方】
　　生麻油【二升】干瓦松【一觔半】
　　右于油中煎瓦松焦即出细研为散却令入生麻油内浸之涂髭发甚妙
　　换髭发【出圣惠方】
　　碙砂【一两】酸石榴【一两】
　　右将碙砂内在石榴中心却盖封定盛于甆瓶中埋于马粪内三七日取出用洗之妙
　　又方【出圣惠方】
　　胡桃根皮【一秤】莲子草【十觔】
　　右碎剉入瓷瓮内以水五斗浸一月去滓釡中熬至五升入芸薹油一防以慢火同煎取五升收贮瓶内染头时先用炭灰汁洗后用药涂之讫即上用牛蒡叶包裹上便用油绢子裹如此五七日即黒常夜洗涂之为妙
　　染须发方【出圣惠方】
　　用塩汤洗沐后以生麻油和蒲苇灰傅之一作治白秃
　　又方【出千金方】
　　用生麻油渍乌梅常用傅头良
　　倒流油乌髭髪神方【出百一选方】
　　大诃子十六个湿纸裹慢火煨熟取皮碾末用糯米粥饮调涂在熨斗内用麻油四两灯心二十四条防无风处合熨斗在上四边畧通烟频挑灯煤尽油为度冷用刀刮下又灯上烧胡桃肉二十个存六分性桃仁八十个如胡桃烧更入百药煎二钱同研针砂半两醋一盏浸一宿尽醋入干生姜四两同研入诸药末再研极细要滋润如膏恐硬多入胡桃磁合内収如用洗髭净干搽上药以手指撚匀皂纱软帛拭之两上如漆光色一月可再染之
　　得法染鬓方【出危氏方】
　　用针砂以井水淘浄滤干醋浸炒黒为末入百药煎少许先一日将荞麦粉各半调和打为糊涂在鬓上以莲叶包裹更以绢巾兠定次早用肥皂洗净后再用诃子五钱好雄没石子一个醋炒为末百药煎少许又以荞麦粉醋调作稠糊依前封裹黒如漆一方加真胆矾或入生麝香
　　乌髭鬓揩牙药【出百一选方】
　　用不蛀皂角切作小叚长寸许镕黒铅令销成水投皂角炒如炭不可太过恐成灰取出候冷研细入塩少许逐日早晩两次揩牙已白者三四摘则变黒者便不白
　　胡桃膏【出御药院方】
　　用新小胡桃三枚和皮捣细用乳汁二盏于银石器内文武火熬竹箆子搅成膏每用时净洗髭发以笔蘸防髭发上
　　乌髭药方【一名还春膏出百一选方】
　　右针砂五两拣出麄大片不使只以细者水澄过去泥沙晒焙干以醲酸米醋浸数日后入铫内炒令针砂通红为度倾地上盖以盏复出火气磁罐宻収遇要使时约髭多寡抄令一钱或二三钱碾细和荞麦麫相等又以浓醋调令得所重汤打作稠糊第一夜临卧先以皂角温汤洗去髭上油腻次用竹箆二枚挑药连根搽髭厚药不损皮肉惟恐涂之不厚仍先以沸汤煑软荷叶相视髭厚薄剪作片子压在麄纸箔中渗干才使药涂遍了即以所剪荷叶覆之令周宻又用帛包系恐汚衣被亦要防荷叶不走作也次早起来以温汤欵欵洗之白者已黄黄者黒矣使皂角澡头未洗靣不妨但不可自使手染恐指黒亦湏耐烦第二夜再上药又四五日前以诃子不拘多少铫内使麻油煎以黒色为度取出用熟炉灰逐日换沁尽油临时用皂角水洗净焙干为细末又以诃子去核亦不拘多少麦麸同炒急手搅动令诃子赤色为度取出去尽麸碾为细末两味诃子各使净砂罐子盛每使看髭多寡使一钱或半钱并百药煎细末同煎二次重様诃子各等分又使小麦面如三味药多少以淘白米第二次泔调重汤煑如先夜糊厚薄搽髭并依上法染三五次后却以两夜药并作一处同调打糊亦得每日用胡桃油润之
　　治乌髭不老
　　用施化石灰矿四分真蚌粉二分铅粉二分黄丹一分同为末临卧以皂角汤洗髭令水调药连根均傅取蒸软荷叶包裹以帛傅外至早浣去频研核桃松子油滋之神妙
　　治头不白换髭方【出圣惠方】
　　用刮老生姜皮一大升于铛中以文武火煎之不得令过沸其铛惟得多油腻者尤佳更不湏洗刷便以姜皮置中宻固济勿令通气冷一精细人守之色未分便湏煎之缓不得令火急如其人稍疲即换人看火一复时即成置于磁鉢中极细研之李云虽旦复时若火匀即至日西药成也使时先以小物防取如麻子大先于白鬓下防药后援之以手指撚之令入肉第四日黒者当自生神效
　　治发黒
　　用羊屎方书多用近人取次内鲜鱼腹中瓦缶固济烧灰以涂髭髪令易生而黒甚效
　　苍术丸【出未集验】　乌髭鬓驻顔色壮筋骨明耳目除风气润肌肤久服令人轻徤
　　用苍术不拘多少用米泔水浸三日逐日换水候满日取出刮去黒皮切作片子曝干用慢火炒令黄色细捣末每一觔末用蒸过茯苓半觔炼蜜为丸如梧桐子大空心卧时温熟水下十五丸别用术末六两甘草末一两拌和匀作汤防之下尤妙忌桃李雀蛤两三日
　　又方【出十便良方】
　　用収自己乱头髪洗净干每一两入椒五十粒泥固封入炉大火一煆如黒糟细研酒服一钱匕髭发长黒一方烧灰用头垢和丸服
　　又方【出本草】
　　用蓬蘽笮取汁合成膏涂发不白食其子令人好顔色
　　又方【出本草】
　　用覆盆子笮取汁合成膏涂髪不白食其子令人好顔色
　　治发药
　　用风化石灰一觔用细栁条一寸长四十九根用麄栁条三根将石灰栁条一同于砂锅内慢火炒麄栁条不住搅炒细栁条如炭黒用夹纸铺于地上将石灰摊上隔一宿去火气用瓦粉半觔官粉四两土粉四两同为末用新水调涂须上以荷叶封裹次日洗去如漆
　　一撚膏【出危氏方】　乌髭须
　　用酸石榴结成时就枝上将石榴开一小孔倾水银于中却将元皮封之以麻皮纒定用牛粪泥封了候经霜摘下倾出以猪胆皮裹指醮撚白髪即黒一方用黄蜡封固放留一月取用以鸡内金蘸药染髭
　　黒髭须方
　　用蜒蚰四十九条入磁器内研京墨水食之次于马粪内埋蔵一月取出以白丝头试染如即黒到尾再入马粪内埋之待数日再取出试之性缓然后撚染髭须庻使不黒皮肤
　　治头不老泽臈泽饰发【出肘后方】
　　用青木香白芷零陵香甘松泽兰各一分用绵裹酒渍再宿内油里煎再宿加臈泽斟量硬软即火急煎着少许胡粉胭脂讫又缓火煎令粘去滓作挺以饰髪神効
　　治乌髭髪【出得生堂】
　　用腊月宰下黒牛胆装槐角子在内拴住不拘牛胆大小挂在屋内隂干一月日每日早晨服五三个温水下
　　染髭髪【出圣惠方】
　　用八九月经霜桐叶兼子多收捣碎蒸之以生布绞取油先以泔洗头净后涂此油熟揩经一宿取蜀葵杆烧灰淋汁泽之一月十度用之永黒不变也
　　又方【出圣惠方】
　　用铧铁打作四十九片如碁子大烧令赤即将水淬之又更烧淬如此四十九遍即将鐡入竹沥中浸三日后用梳撚髭髪便黒甚妙
　　变髭髪驻顔揩齿散【出圣惠方】
</div>
    <div class="pagination">
<a href="普济方四库_page161.html">上一页</a><span>...</span><a href="普济方四库_page157.html">157</a><a href="普济方四库_page158.html">158</a><a href="普济方四库_page159.html">159</a><a href="普济方四库_page160.html">160</a><a href="普济方四库_page161.html">161</a><span class="current-page">162</span><a href="普济方四库_page163.html">163</a><a href="普济方四库_page164.html">164</a><a href="普济方四库_page165.html">165</a><a href="普济方四库_page166.html">166</a><a href="普济方四库_page167.html">167</a><span>...</span><a href="普济方四库_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
