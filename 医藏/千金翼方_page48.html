<!DOCTYPE html>
<html>
<head>
    <meta charset="UTF-8">
    <title>千金翼方 - 第 48 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 48 页/共 233 页</h1>
    <div class="content">　　卷第四·本草下　虫鱼部

　　鱼

　　味甘，无毒，主百病。

　　卷第四·本草下　虫鱼部

　　鳝鱼

　　味甘，大温，无毒。主补中，益血，疗沈唇。五月五日取头骨烧之。止痢。

　　卷第四·本草下　虫鱼部

　　鲫鱼

　　主诸疮，烧以酱汁和涂之，或取猪脂煎用。又主肠痈。头灰：主小儿头疮，口疮，重舌，目翳。一名鲋鱼。合 作羹，主胃弱，不下食；作脍。主久赤白痢。

　　卷第四·本草下　虫鱼部

　　伏翼

　　味咸，平，无毒。主目瞑痒痛，疗淋，利水道，明目，夜视有精光。久服，令人喜乐，媚好，无忧。一名蝙蝠。生太山川谷，及人家屋间，立夏后采，阴干。

　　卷第四·本草下　虫鱼部

　　天鼠屎

　　味辛，寒，无毒。主面痈肿，皮肤洗洗时痛，腹中血气，破寒热积聚，除惊悸，去面黑。一名鼠法，一名石肝。生合浦山谷，十月十二月取。

　　卷第四·本草下　虫鱼部

　　皮

　　味苦，平，无毒。主五痔，阴蚀，下血赤白五色，血汁不止，阴肿痛引腰背。酒煮杀之。

　　又疗腹痛疝积，亦烧为灰，酒服之。生楚山川谷田野，取无时，勿使中湿。

　　卷第四·本草下　虫鱼部

　　石龙子

　　味咸，寒，有小毒。主五癃邪结气，破石淋，下血，利小便，利水道。一名蜥蜴，一名山龙子，一名守宫，一名石蜴。生平阳川谷及荆山山石间，五月取，着石上令干。

　　卷第四·本草下　虫鱼部

　　露蜂房

　　味苦咸，平，有毒。主惊痫螈 ，寒热邪气，癫疾，鬼精蛊毒，肠痔，火熬之良。又疗蜂毒毒肿。一名蜂肠，一名百穿，一名蜂 。生 山谷，七月七日采，阴干。

　　卷第四·本草下　虫鱼部

　　樗鸡

　　味苦，平，有小毒。主心腹邪气，阴痿，益精强志，生子，好色，补中，轻身。又疗腰痛，下气，强阴多精，不可近目。生河内川谷樗树上，七月采，曝干。

　　卷第四·本草下　虫鱼部

　　蚱蝉

　　味咸甘，寒，无毒。主小儿惊痫，夜啼癫病，寒热惊悸，妇人乳难，胞衣不出。又堕胎。

　　生杨柳上，五月采，蒸干之，勿令蠹。

　　卷第四·本草下　虫鱼部

　　白僵蚕

　　味咸辛，平，无毒。主小儿惊痫，夜啼，去三虫，灭黑 。令人面色好，男子阴疡病，女子崩中赤白。产后余病，灭诸疮瘢痕。生 川平泽，四月取自死者，勿令中湿，中湿有毒，不可用。

　　卷第四·本草下　虫鱼部

　　木虻

　　味苦，平，有毒。主目赤痛， 伤泪出，瘀血血闭，寒热酸 ，无子。一名魂常。生汉中川泽。五月取。

　　卷第四·本草下　虫鱼部

　　蜚虻

　　味苦，微寒，有毒。主逐瘀血，破下血积，坚痞，症瘕寒热，通利血脉及九窍，女子月水不通，积聚，除贼血在胸腹五脏者，及喉痹结塞。生江夏川谷，五月取，腹有血者良。

　　卷第四·本草下　虫鱼部

　　蜚蠊

　　味咸，寒，有毒。主血瘀，症坚寒热，破积聚，喉咽痹，内寒无子，通利血脉，生晋阳川泽及人家屋间，立秋采。

　　卷第四·本草下　虫鱼部

　　虫

　　味咸，寒，有毒。主心腹寒热洗洗，血积症瘕，破坚，下血闭，生子，大良。一名地鳖，一名土鳖。生河东川泽及沙中人家墙壁下土中湿处，十月取曝干。

　　卷第四·本草下　虫鱼部

　　蛴螬

　　味咸，微温，微寒，有毒。主恶血血瘀，痹气，破折血在胁下，坚满痛，月闭，目中淫肤，青翳白膜。疗吐血在胸腹不去，及破骨 折，血结，金疮内塞，产后中寒，下乳汁。一名蛴，一名KT 齐，一名勃齐。生河内平泽，及人家积粪草中，取无时，反行者良。

</div>
    <div class="pagination">
<a href="千金翼方_page47.html">上一页</a><span>...</span><a href="千金翼方_page43.html">43</a><a href="千金翼方_page44.html">44</a><a href="千金翼方_page45.html">45</a><a href="千金翼方_page46.html">46</a><a href="千金翼方_page47.html">47</a><span class="current-page">48</span><a href="千金翼方_page49.html">49</a><a href="千金翼方_page50.html">50</a><a href="千金翼方_page51.html">51</a><a href="千金翼方_page52.html">52</a><a href="千金翼方_page53.html">53</a><span>...</span><a href="千金翼方_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
