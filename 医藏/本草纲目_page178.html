<!DOCTYPE html>
<html>
<head>
    <meta charset="UTF-8">
    <title>本草纲目 - 第 178 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 178 页/共 603 页</h1>
    <div class="content">　　头风摩散，沐头中风，头面多汗恶风，当先风一日则痛甚：用大附子一个（炮）、食盐等分，为末。以方寸匕摩囟上，令药力行。或以油调稀亦可，一日三上。（张仲景方）年久头痛：川乌头、天南星等分，为末。葱汁调涂太阳穴。（《经验》）头风斧劈难忍：川乌头末烧烟熏碗内，温茶泡服之。（《集简方》）痰厥头痛如破，厥气上冲，痰塞胸膈：炮附子三分，釜墨四钱，冷水调服方寸匕，当吐即愈。忌猪肉、冷水。

　　肾厥头痛：《指南方》：用大附子一个（炮熟去皮），生姜半两，水一升半煎，分三服。《经验良方》韭根丸：治元阳虚，头痛如破，眼睛如锥刺。大川乌头（去皮微炮）、全蝎（以糯米炒过，去米）等分为末，韭根汁丸绿豆大。每薄荷茶下十五丸，一日一服。

　　气虚头痛，气虚上壅，偏正头痛，不可忍者：大附子一枚（去皮脐）。研末，葱汁面糊丸绿豆大。每服十丸，茶清下。僧继洪《澹寮方》蝎附丸：元气虚头痛，惟此方最合造化之妙。

　　附子助阳扶虚，钟乳补阳镇坠，全蝎取其钻透，葱涎取其通气。汤使用椒以达下，盐以引用，使虚气下归。对证用之，无不作效。大附子一枚剜心，入全蝎（去毒）三枚在内，以余附末同钟乳粉二钱半，白面少许，水和作剂，包附煨熟，去皮研末，葱涎和丸梧子大。每椒盐汤下五十丸。肾气上攻，头项不能转移：椒附丸：用大熟附子一枚，为末。每用二钱，以椒二十粒，用白面填满椒口，水一盏半，姜七片，煎七分，去椒入盐，空心点服。椒气下达，以引逆气归经也。（《本事方》）鼻渊脑泄：生附子末，葱涎和如泥， 涌泉穴。（《普济》）耳鸣不止，无昼夜者：乌头（烧作灰）、菖蒲等分，为末，绵裹塞之，日再用，取效。（《杨氏产乳》）耳卒聋闭：附子醋浸，削尖插之。或更于上灸二七壮。（《本草拾遗》）耳脓血：生附子为末，葱涕和，灌耳中。（《肘后》）喉痹肿塞：附子去皮，炮令拆，以蜜涂上，炙之令蜜入，含之勿咽汁。已成者即脓出，未成者即消。（出《本草拾遗》）久患口疮：生附子为末，醋、面调贴足心，男左女右，日再换之。（《经验后方》）风虫牙痛：《普济方》：用附子一两（烧灰），枯矾一分，为末，揩之。又方：川乌头、川附眼暴赤肿，碜痛不得开，泪出不止：削附子赤皮末，如蚕砂大，着 中，以定为度。（张文仲《备急方》）。

　　一切冷气：去风痰，定遍身疼痛，益元气，强精力，固精益髓，令人少病：川乌头一斤，用五升大瓷钵子盛，以童子小便浸七日，逐日添令溢出，拣去坏者不用。余以竹刀切作四片，新汲水淘七次，乃浸之，日日换水，日足，取焙为末，酒煮面糊丸绿豆大。每服十丸，空心盐汤下，少粥饭压之。（《经验方》）升降诸气，暖则宣流：熟附子一大个，分作二服，水二盏，煎一盏，入沉香汁温服。（《和剂局方》）中寒昏困：姜附汤：治体虚中寒，昏不知人，及脐腹冷痛，霍乱转筋，一切虚寒之病：生附子一两（去皮脐），干姜（炮）一两，每服三钱，水二钟，煎一钟，温服。（《和剂局方》）心腹冷痛，冷热气不和：山栀子、川乌头等分，生研为末，酒糊丸梧子大。每服十五丸，生姜汤下。小肠气痛，加炒茴香，葱酒下二十丸。（王氏《博济方》）心痛疝气，湿热因寒郁而发：用栀子降湿热，乌头破寒郁。乌头为栀子所引，其性急速，不留胃中也。川乌头、山栀子各一钱，为末。顺流水入姜汁一匙，调下。（《丹溪纂要》）寒厥心痛，及小肠膀胱痛不可止者：神砂一粒丹：用熟附子（去皮）、郁金、橘红各一两，为末，醋面糊丸如酸枣大，朱砂为衣。每服一丸，男子酒下；女人醋汤下。（《宣明方》）寒疝腹痛绕脐，手足厥冷，自汗出，脉弦而紧，用大乌头煎主之：大乌头五枚（去脐）。

　　水三升，煮取一升，去滓，纳蜜二升，煎令水气尽。强人服七合，弱人服五合。不瘥，明日更服。（张仲景《金匮玉函方》）寒疝身痛腹痛，手足逆冷不仁，或身痛不能眠，用乌头桂枝汤主之：乌头一味，以蜜二斤，煎减半，入桂枝汤五合解之，得一升。初服二合，不知再服，又不知，加至五合。其知者如醉状，得吐为中病也。（《金匮玉函》）寒疝引胁，肋心腹皆痛，诸药不效者：大乌头五枚（去角，四破）。以白蜜一斤，煎令透，取焙为末，别以熟蜜和丸梧子大。每服二十丸，冷盐汤下，永除。（崔氏方）寒疝滑泄，腹痛肠鸣，自汗厥逆：熟附子（去皮脐）、延胡索（炒）各一两，生木香半两。每服四钱，水二盏，姜七片，煎七分，温服。（《济生方》）小肠诸疝：《苏沈良方》仓卒散：治寒疝腹痛，小肠气、膀胱气、脾肾诸痛，挛急难忍，汗出厥逆：大附子（炒去皮脐）一枚，山栀子（炒焦）四两。每用三钱，水一盏，酒半盏，煎七分，入盐一捻，温服。《宣明方》：治阴疝小腹肿痛，加蒺藜子等分。虚者：加桂枝等分，姜糊为丸，酒服五十丸。虚寒腰痛：鹿茸（去毛，酥炙微黄）、附子（炮去皮脐）各二两，盐花三分，为末，枣肉和丸梧子大。每服三十丸，空心温酒下。《夷坚志》云：时康祖大夫，病心胸一漏，数窍流汁，已二十年。又苦腰痛，行则伛偻，形神憔悴，医不能治。通判韩子温为检《圣惠方》，得此方令服。

　　旬余，腰痛减。久服遂瘥，心漏亦瘥。精力倍常，步履轻捷。此方本治腰，而效乃如此。

　　元脏伤冷：《斗门方》：用附子（炮去皮脐），为末，以水二盏，入药二钱，盐、葱、姜、枣同煎取一盏，空心服。去积冷，暖下元，肥肠益气，酒食无碍。《梅师方》二虎丸：补元脏，进饮食，壮筋骨。用乌头、附子各四两（酽醋浸三宿，切作片子）炭火烧赤，以醋三升，同药倾入坑内，用盆合之。一宿取出，去砂土，入青盐四两，同炒赤黄色，为末，醋打面糊丸如梧子大。空心冷酒下十五丸，妇人亦宜。

　　胃冷有痰，脾弱呕吐：生附子、半夏各二钱，姜十片，水二盏，煎七分，空心温服。一方：并炮熟，加木香五分。（《奇效良方》）久冷反胃：《经验方》：用大附子一个，生姜一斤，锉细同煮，研如面糊。每米饮化服一钱。《卫生家宝方》：用姜汁打糊，和附子末为丸，大黄为衣。每温水服十丸。《斗门方》：用最大附子一个，坐于砖上，四面着火渐逼，以生姜自然汁淬之。依前再逼再淬，约姜汁尽半碗乃止，研末。每服一钱，粟米饮下，不过三服瘥。或以猪腰子切片，炙熟蘸食。《方便集》：用大附子一个，切下头子，剜一窍，安丁香四十九个在内，仍合定，线扎，入砂铫内，以姜汁浸过，文火熬干，为末。每挑少许，置掌心舐吃，日十数次。忌毒物、生冷。

　　脾寒疟疾：《济生方》云：五脏气虚，阴阳相胜，发为 疟，寒多热少，或但寒不热，宜七枣汤主之：用附子一枚，炮七次，盐汤浸七次，去皮脐，分作二服。水一碗，生姜七片，枣七枚，煎七分，露一宿。发日空心温服，未久再进一服。王 《百一选方》云：寒痰，宜附子；风痰，宜乌头法。用乌头性热，泡多则热散也。又果附汤：用熟附子（去皮）、草果仁各二钱半，水一盏，姜七片，枣一枚，煎七分，发日早温服。《肘后方》：临发时，以醋和附子末涂于背上。

　　寒热疟疾：附子一枚（重五钱者，面煨），人参、丹砂各一钱，为末，炼蜜丸梧子大。

　　每服二十丸，未发前连进三服。中病则吐，或身体麻木。未中病，来日再服。（庞安常《伤寒论》）瘴疟寒热，冷瘴，寒热往来，头痛身疼，呕痰，或汗多引饮，或自利烦躁，宜姜附汤主之：大附子一枚，四破。每以一片，水一盏，生姜十片，煎七分，温服。李待制云：此方极妙。

　　章杰云：岭南以哑瘴为危急，不过一二日而死。医谓极热感寒也，用生附子一味治之多愈。

　　得非以热攻热而发散小便虚闭，两尺脉沉，微用利小水药不效者，乃虚寒也：附子一个（炮去皮脐，盐水浸良久），泽泻一两。每服四钱，水一盏半，灯心七茎，煎服即愈。（《普济方》）肿疾喘满，大人小儿男女肿因积得，既取积而肿再作，小便不利。若再用利药性寒，而小便愈不通矣。医者到此多束手。盖中焦下焦气不升降，为寒痞隔，故水凝而不通。惟服沉附汤，则小便自通，喘满自愈：用生同煎，食前冷冻饮料。附子虽三、五十枚亦无害。小儿每服三钱，水煎服。（《朱氏集验方》）脾虚湿肿：大附子五枚（去皮四破），以赤小豆半升，藏附子于中，慢火煮熟，去豆焙研末，以薏苡仁粉打糊丸梧子大。每服十丸，萝卜汤下。（《朱氏集验方》）阴水肿满：乌头一升，桑白皮五升，水五升，煮一升，去滓铜器盛之，重汤煎至可丸，丸小豆大。每服三、五丸，取小便利为佳。忌油腻酒面鱼肉。又方：大附子，童便浸三日夜，逐日换尿，以布擦去皮，捣如泥，酒糊和丸小豆大。每服三十丸，煎流气饮送下。（《普济方》）大肠冷秘：附子（一枚，炮去皮，取中心如枣大，为末）二钱，蜜水空心服之。（《圣济总录》）老人虚泄不禁：熟附子一两，赤石脂一两，为末，醋糊丸梧子大。米饮下五十丸。（《杨氏家藏方》）冷气洞泄：生川乌头一两，木香半两，为末，醋糊丸梧子大。每陈皮汤下二十丸。（《本事方》）脏寒脾泄，及老人中气不足，久泄不止：。肉豆蔻二两（煨熟），大附子（去皮脐）一两五钱，为末，粥丸梧子大。每服八十丸，莲肉煎汤下。《十便良方》：治脾胃虚冷，大肠滑泄，米谷不化，乏力。用大附子十两（连皮，同大枣二升，于石器内，以水煮一日，常令水过两指。

　　取出，每个切作三片，再同煮半日，削去皮，切焙）。为末，别以枣肉和丸梧子大。每空心米饮服三、四十丸。小儿吐泄注下，小便少：白龙丸：用熟附子五钱，白石脂（ ）、龙骨（）各二钱半，为末，醋面糊丸黍米大。每米饮量儿大小服。（《全幼心鉴》）霍乱吐泄不止：附子重七钱者，炮去皮脐，为末。每服四钱，水二盏，盐半钱，煎一盏，温服立止。（孙兆《秘宝方》）水泄久痢：川乌头二枚，一生用，一以黑豆半协议煮熟，研丸绿豆大。每服五丸，黄连汤下。（《普济方》）久痢赤白：独圣丸：用川乌头一个，灰火烧烟欲尽，取出地上，盏盖良久，研末，酒化蜡丸如大麻子大。每服三丸，赤痢，黄连、甘草、黑豆煎汤，放冷吞下；白痢，甘草、黑豆煎汤，冷吞。如泻及肚痛，以水吞下。并空心服之。忌热物。（《经验后方》）久痢休息：熟附子半两（研末），鸡子白二枚，捣和丸梧子大。倾入沸汤，煮数沸，漉出，作两服，米饮下。（《圣济总录》）下痢咳逆，脉沉阴寒者，退阴散主之：陈自明云：一人病此不止，服此两服而愈。方见前阴下血虚寒，日久肠冷者：熟附子（去皮）、枯白矾一两，为末。每服三钱，米饮下。又方：熟附子一枚（去皮），生姜三钱半，水煎服。或加黑豆一百粒。（并《圣惠阳虚吐血：生地黄一斤，捣汁，入酒少许，以熟附子一两半，去皮脐，切片，入汁内，石器煮成膏。取附片焙干，入山药三两，研末，以膏和捣，丸梧子大。每空心米饮下三十丸。

　　昔葛察判妻苦此疾，百药皆试，得此而愈，屡发屡效。（余居士《选奇方溲数白浊：熟附子为末。每服二钱，姜三片，水一盏，煎六分，温服。（《普济方》）虚火背热，虚火上行，背内热如火炙者：附子末，津调，涂涌泉穴。（《摘玄方》）经水不调，血脏冷痛，此方平易捷径：熟附子（去皮）、当归等分。每服三钱，水煎服。

　　（《普济方》）断产下胎：生附子为末，淳苦酒和涂右足心，胎下去之。（《短剧方》）折腕损伤：卓氏膏：用大附子四枚，生切，以猪脂一斤，三年苦醋同渍三宿，取脂煎三上三下，日摩敷之。（《深师方》）痈疽肿毒：川乌头（炒）、黄柏（炒）各一两，为末，唾调涂之，留头，干则以米泔润之。

　　（同上）痈疽久漏，疮口冷，脓水不绝，内无恶肉：大附子以水浸透，切作大片，浓三分，安疮口上，以艾灸之。隔数日一灸，灸至五七次。仍服内托药，自然肌肉长满。研末作饼子，亦可。（薛己《外科心法》）痈疽 肉，如眼不敛，诸药不治，此法极妙：附子削如棋子大，以唾粘粘贴，用艾火灸之。附子焦，复唾湿再灸，令热气彻内，即瘥。（《千金方》）痈疽肉突：乌头五枚，浓醋三升，渍三日洗之，日夜三、四度。（《古今录验》）疔疮肿痛：醋和附子末涂之。干再上。（《千金翼》）久生疥癣：川乌头，生切，以水煎洗，甚验。（《圣惠》）手足冻裂：附子去皮为末，以水、面调涂之，良。（《谈野翁试验方》）足钉怪疾，两足心凸肿，上生黑豆疮，硬如钉，胫骨生碎孔，髓流出，身发寒颤，惟思饮酒，此是肝肾冷热相吞。用炮川乌头末敷之，内服韭子汤，效。（夏氏《奇疾方》）

　　乌头附子尖

　　【主治】为末，茶服半钱，吐风痰癫痫（时珍）。

　　【发明】时珍曰：乌附用尖，亦取其锐气直达病所尔，无他义也。

　　《保幼大全》云：小儿慢脾惊风，四肢厥逆。用附子尖一个，硫黄枣大一个，蝎梢七个，为末，姜汁面糊丸黄米大。每服十丸，米饮下。亦治久泻 羸。凡用乌附，不可执为性热。审其手足冷者，轻则用汤，甚则用丸，重则用膏，候手足暖，阳气回，即为佳也。按：此方乃《和剂局方》碧霞丹变法也，非真慢脾风不可辄用，故初虞世有金虎、碧霞之戒。

　　【附方】旧一，新七。

　　风厥癫痫，凡中风痰厥，癫痫惊风，痰涎上壅，牙关紧急，上视搐搦，并宜碧霞丹主之：乌头尖、附子尖、蝎梢各七十个，石绿（研九度，飞过）十两，为末，面糊丸芡子大。每用一丸，薄荷汁半盏化下，更服温酒半合，须臾吐出痰涎为妙。小儿惊痫，加白僵蚕等分。（《和剂局方》）脐风撮口：生川乌尖三个，金赤蜈蚣半条（酒浸炙干），麝香少许，为末。以少许吹鼻得嚏，乃以薄荷汤灌一字。（《永类方》）木舌肿胀：川乌尖、巴豆研细，醋调涂刷。（《集简方》）牙痛难忍：附子尖、天雄尖、全蝎各七个，生研为末，点之。（《永类方》）奔豚疝气作痛，或阴囊肿痛：去铃丸：用生川乌尖七个，巴豆七枚（去皮油）。为末，糕糊丸梧子大，朱砂、麝香为衣。每服二丸，空心冷酒或冷盐汤下。三、两日一服，不可多。（寮方》）割甲成疮，连年不愈：川乌头尖、黄柏等分，为末。洗了贴之，以愈为度。（《古今录验》）老幼口疮：乌头尖一个，天南星一个，研末，姜汁和涂足心，男左女右，不过二、三次即愈。

　　草部第十七卷　草之六

　　天雄

　　（《本经》下品）【释名】白幕（《本经》）。

　　时珍曰：天雄乃种附子而生出或变出，其形长而不生子，故曰天雄。其长而尖者，谓之天锥，象形也。

　　【集解】《别录》曰：天雄生少室山谷。二月采根，阴干。

　　弘景曰：今采用八月中旬。天雄似附子细而长，乃至三、四寸许。此与乌头、附子三种，本出建平，故谓之三建。今宜都 山者最好，谓为西建。钱塘间者谓为东建，气力小弱，不相似，故曰西冰犹胜东白也。其用灰杀之，时有冰强者，不佳。

　　恭曰：天雄、附子、乌头，并以蜀道绵州、龙州出者佳。余处纵有，力弱不相似。陶以三物俱出建平故名之者，非也。乌头苗名堇，音靳。《尔雅》云：芨，堇草是也。今讹堇为建，遂以建平释之矣。

　　承曰：天雄诸说悉备。但始种而不生附子、侧子，经年独长大者是也。蜀人种之，尤忌生此，以为不利，如养蚕而成白僵之意。

　　时珍曰：天雄有二种：一种是蜀人种附子而生出长者，或种附子而尽变成长者，即如种芋形状不一之类；一种是他处草乌头之类，自生成者，故《别录》注乌喙云：长三寸已上者为天雄是也。入药须用蜀产曾经酿制者。或云须重一两半有象眼者乃佳。余见【修治】 曰：宜炮皴去皮尖底用，或阴制如附子法亦得。

　　大明曰：凡丸散炮去皮用；饮药即和皮生使甚佳。

　　时珍曰：熟用一法：每十两以酒浸七日。

　　掘土坑，用炭半秤 赤，去火，以醋二升沃之，候干，乘热入天雄在内，小盆合一夜，取出，去脐用之。

　　【气味】辛，温，有大毒。《别录》曰：甘，大温。

　　权曰：大热。宜干姜制之。

　　之才曰：远志为之使。恶腐婢。忌豉汁。

　　【主治】大风，寒湿痹，历节痛，拘挛缓急，破积聚邪气，金疮，强筋骨，轻身健行（《本经》）。疗头面风去来疼痛，心腹结积，关节重，不能行步，除骨间痛，长阴气，强志，令人武勇力作不倦。又堕胎（《别录》。禹锡曰：按《淮南子》云：天雄雄鸡志气益。注云：取天雄一枚，纳雄鸡肠中，捣生食之，令人勇）。治风痰冷痹，软脚毒风，能止气喘促急，杀禽虫毒（甄权）。治一切风，一切气，助阳道，暖水脏，补腰膝，益精明目，通九窍，利皮肤，调血脉，四肢不遂，下胸膈水，破 癖症结，排脓止痛，续骨消瘀血，背脊伛偻，霍乱转筋，发汗，止阴汗。炮含，治喉痹【发明】宗 曰：补虚寒须用附子。风家多用天雄，亦取其大者，以其尖角多，热性不肯就下，故取其敷散也。

　　元素曰：非天雄不能补上焦之阳虚。

　　震亨曰：天雄、乌头，气壮形伟，可为下部之佐。

　　时珍曰：乌附、天雄，皆是补下焦命门阳虚之药，补下所以益上也。若是上焦阳虚，即属心脾之分，当用参 ，不当用天雄也。且乌附、天雄之尖，皆是向下生者，其气下行。其脐乃向上生苗之处。寇宗 言其不肯就下，张元素言其补上焦阳虚，皆是误认尖为上尔。惟朱震亨以为下部之佐者得之，而未发出此义。雷 《炮炙论》序云，咳逆数数，酒服熟雄，谓以天雄炮研酒服一钱也。

　　【附方】新三。

　　三建汤，治元阳素虚，寒邪外攻，手足厥冷，大小便滑数，小便白浑，六脉沉微，除固冷，扶元气，及伤寒阴毒。用乌头、附水二盏，姜十五片，煎八分，温服。（《肘后方》）男子失精：天雄三两（炮），白术八两，桂枝六两，龙骨三两，为散。每酒服半钱。（张仲景《金匮要略》）大风恶癞，三月、四月采天雄、乌头苗及根，去土勿洗，捣汁，渍细粒黑豆，摩去皮不落者，一夜取出，晒干又浸，如此七次。初吞三枚，渐加至六七枚。禁房室、猪鱼、鸡、蒜，犯之即死。

　　草部第十七卷　草之六

　　侧子

　　（《别录》下品）【释名】 子。

　　时珍曰：生于附子之侧，故名。许慎《说文》作 子。

　　【集解】弘景曰：此附子边角之大者，削取之。昔时不用，比来医家以疗香港脚多验。

</div>
    <div class="pagination">
<a href="本草纲目_page177.html">上一页</a><span>...</span><a href="本草纲目_page173.html">173</a><a href="本草纲目_page174.html">174</a><a href="本草纲目_page175.html">175</a><a href="本草纲目_page176.html">176</a><a href="本草纲目_page177.html">177</a><span class="current-page">178</span><a href="本草纲目_page179.html">179</a><a href="本草纲目_page180.html">180</a><a href="本草纲目_page181.html">181</a><a href="本草纲目_page182.html">182</a><a href="本草纲目_page183.html">183</a><span>...</span><a href="本草纲目_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
