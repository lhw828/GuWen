<!DOCTYPE html>
<html>
<head>
    <meta charset="UTF-8">
    <title>外台秘要方 - 第 194 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 194 页/共 226 页</h1>
    <div class="content">　　右三味熬蜡消下鸡子胡粉成饼平明空腹与吃可三顿痢止
　　刘氏疗小儿赤白痢方
　　油麻子【一撮许炒令香】
　　右一味末以蜜作浆调与服大人亦疗之
　　又疗小儿赤白痢咽胀不出方
　　黄蘗【半两炙】　当归【六分】
　　右二味切以水一升煑取六合分温服之佳
　　又方
　　莨菪子　　羊肉【薄切布上】
　　右二味以绵褁内下部中不过再差
　　小儿蛊毒血痢方九首
　　广济疗小儿热毒脓血痢方
　　羚羊角　　地榆　　　阿胶　　　赤石脂黄连　　　当归【各八分】　吴蓝　　　茜根甘草【炙各六分】　黄芩【五分】
　　右十味切以水六升煮取二升半量大小服之甚妙
　　又疗小儿热毒血痢方
　　犀角【十分】　地榆【六分】　蜜【三分】　　地麦草【五分】
　　右四味切以水三升煮取二升去滓量大小服之
　　又方
　　葱白【三两】　香防【三合】　栀子【绵褁七枚】　黄连【一两】
　　右四味切以水二升煮取九合去滓分服
　　又疗下鲜血方
　　取栀子仁烧灰末水和一钱匕服之量其大小加减服之
　　小品疗少小热痢不止栀子丸方
　　栀子仁【七枚】黄连【五分】　黄蘗【三分炙】　矾石【四分烧】大枣【四枚炙令黑】
　　右五味末之以蜜丸空腹服小豆许七丸差如未除更服忌如常法
　　古今録验疗小儿热痢子芩汤方
　　子芩【十二分】　知母　　　女萎【各六分】　竹叶【切八分】黄蘗　　　甘草【炙各四分】
　　右六味切以水二升煮取一升分服甚妙
　　又疗小儿痢血犀角榉皮煎方
　　犀角【十二分屑】　梁州榉皮【二十分炙切】
　　右二味以水三升煮取一升量大小服之神良【崔氏同】
　　又疗小儿蛊毒痢血蘘荷汤方
　　蘘荷根　　犀角【屑】　　地榆　　　桔梗【各二分】
　　右四味切以水二升煮取九合去滓服一合至再服
　　刘氏疗小儿血痢方
　　地榆　　　黄蘗　　　黄连　　　黄芩【各六分】马蔺子【二分】　茜根【一两】　生姜【三分】
　　右七味切以水二升煮取一升分服大小量与之一合至二合为度
　　小儿热渴痢方四首
　　小品疗少小壮热渴痢八味龙骨散方
　　龙骨【研】　　甘草【炙】　　赤石脂　　寒水石大黄　　　石膏　　　桂心　　　栝楼【各三分】
　　右药散以水及酒五合煮散二合量大小分服之効
　　又疗少小夏月药大下后胃中虚热渴唯可饮麦门冬汤方
　　麦门冬【去心】甘草【炙各四分】　枳实【炙】　　黄芩人参【各三分】　龙骨【六分】
　　右六味切以水二升煑取九合去滓分温服
　　古今録验疗小儿渴痢榉皮饮子方
　　梁州榉皮【十二分】　　　栝楼　　　　茯苓【各八分】人参【六分】　粟米【二合】
　　右五味切以水三升煮取一升二合去滓分服量大小与服之
　　刘氏疗小儿痢渴不彻肚胀不能食方
　　诃黎勒皮【六分】桑叶【十分炙末】
　　右二味切以水一升煮取五合去滓分服之亦治大人
　　小儿疳痢方七首
　　广济疗老小一切痢乆成疳方
　　白龙骨【六分】黄连　　　白石脂　　鸡矢白【熬】胡粉【熬】　　茯苓　　　阿胶【炙各四分】
　　右七味筛蜜丸以饮汁下五丸渐加至七丸十丸大小増减服之【鸡矢一作鸡屎矾】
　　又疗小儿疳痢渴瘦方
　　取椿木根【干末之】　　　　粟米【舂粉】
　　右二味以蜜和作丸服五丸至七丸十丸以差为度【崔氏同】
　　又疗大人小儿乆痢成疳方
　　豉【三升】　　葱白【一握】　桃叶【一楃】　盐【二十颗】苦参【五寸】　青黛【一抄】
　　右六味切以水三升煮取一升二合去滓仰卧灌下部中极妙
　　又疗小儿疳痢困垂死方
　　益母草
　　右一味煮食之取差止【崔氏同】
　　刘氏疗小儿痢大孔开并有疮疳痢经四五月吹药止痢疗疳神验方
　　黄连【二分】　麝香【少许】
　　右二味相和以竹筒吹下部中三两度差止
　　又疗小儿疳痢三嵗以上口里有疮身壮热及手足心烦大便极臭即是疳痢方
　　黄连　　　黄蘗　　　地榆【炙】　　白头翁高良姜　　酸石榴皮　生姜　　　当归【各二分】白术【一分】　龙骨【四分】
　　右十味切以水二升煮取八合分服大小量之其口中疮以卢防未赤地麦末相和涂之下部末蚺蛇胆黄连麝香敷之兼以竹筒吹少许内下部中差止亦主小儿疥疮
　　必効疗小儿乆痢无问冷热疳痢悉主之方
　　枣【一枚去核勿令皮破内胡粉令满】
　　右于炭火中烧令如炭于瓷器中研之以米饮和分服之一嵗以下分服之不过三服差王郎中处得之此方用甚妙
　　小儿无辜疳痢方三首
　　备急疗小儿无辜疳痢方
　　龙骨　　　当归　　　黄连　　　人参墨食子　　甘草【炙各一两】
　　右六味散蜜丸服三丸日再以差为度大小增减量之
　　救急疗小儿瘦头干无辜兼痢方
　　马齿苋
　　右一味绞汁服三合以差止
　　刘氏疗孩子头干肚中有无辜者益脑散方
　　地榆【六分】　蜗牛【十二分熬】　青黛【三合】　麝香【一分】人粪【烧灰】　兰香根【烧灰】蚺蛇胆【各一分】龙脑香【两豆许】
　　右八味散以饮下半钱匕量大小与服之忌如常法
　　小儿诸杂痢方四首
　　刘氏疗小儿脓痢直从春至秋冬以来不差者方薤白【切一合】　生姜　　　芜荑【各一分】　子芩黄蘗　　　阿胶　　　芍药　　　厚朴【炙】人参【各二分】　地榆　　　当归【各三分】　香防【一合】
　　右十二味切以煑银水重滤者一升半煑取九合分服以差为度秋末冬末加赤石脂半两干姜一分白术二分大小量之忌如常法
　　又疗小儿痢后虚手足心热痢纵末断亦可服之方
　　橘皮　　　生姜【各三分】
　　右二味切以牛乳半升煎取四合去滓分温服之
　　又疗小儿水痢不止方
　　厚朴【炙】　　黄连【各一两】
　　右二味切以水一升煎取六合分服杂痢此方并治之
　　又疗小儿乆痢方
　　甘草【炙】　　茯苓【各六分】　人参【四分】　黄连【各四分】厚朴【炙】　　生姜【各二分】　龙骨【八分】
　　右七味切以水一升煎取三合欲卧先取盐麫麝香为小丸内下部中后服此饮分服甚妙忌如常法小儿衂血方六首
　　深师疗少小衂血方
　　桂心【十分】　乱发【洗烧灰】　干姜【各六铢】
　　右三味筛为散服方寸匕日再
　　又方
　　烧桑耳令焦
　　右一味散以内于鼻孔中为丸以内亦得
</div>
    <div class="pagination">
<a href="外台秘要方_page193.html">上一页</a><span>...</span><a href="外台秘要方_page189.html">189</a><a href="外台秘要方_page190.html">190</a><a href="外台秘要方_page191.html">191</a><a href="外台秘要方_page192.html">192</a><a href="外台秘要方_page193.html">193</a><span class="current-page">194</span><a href="外台秘要方_page195.html">195</a><a href="外台秘要方_page196.html">196</a><a href="外台秘要方_page197.html">197</a><a href="外台秘要方_page198.html">198</a><a href="外台秘要方_page199.html">199</a><span>...</span><a href="外台秘要方_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
