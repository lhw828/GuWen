<!DOCTYPE html>
<html>
<head>
    <meta charset="UTF-8">
    <title>奇方类编 - 第 5 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇方类编 - 第 5 页/共 59 页</h1>
    <div class="content">　　黄连 桑叶 生姜三味同煎汤洗之，日久自效。

　　卷上　耳目门

　　诸物入眼中

　　用净水磨京墨，以饭箸头点入目中，即出。

　　卷上　耳目门

　　诸丝入眼

　　用笔新的润开，于眼内搅之。

　　卷上　耳目门

　　初起痘翳

　　用白水牛虱子，取血点翳上即愈。

　　卷上　耳目门

　　痘风眼

　　蛔虫揉烂取汁，搽眼边上，其效如神，永不再发，如无蛔虫，即蛆亦可。

　　卷上　耳目门

　　耳内肿毒出脓血

　　枯矾末入麝少许，吹入耳内，一日四次，或绵裹塞耳内。

　　卷上　耳目门

　　耳常鸣

　　生地黄切断，纸包火煨，塞耳数易。

　　卷上　耳目门

　　虫入耳

　　将姜搽猫鼻，其尿自出，滴入耳内，虫即出。或用芝麻枕之亦出。

　　卷上　耳目门

　　诸般耳聋

　　真细辛为末，熔黄醋为丸，如鼠粪大，绵裹一丸塞耳内，二次即愈。

　　卷上　耳目门

　　蚂蚁入耳

　　用精猪肉一块，炙香放耳边引出。或用穿山甲炒，研末调水灌之。

　　卷上　耳目门

　　蜈蚣入耳

　　将鸡肉炒香，放耳边引出。或以姜汁灌之。

　　卷上　耳目门

　　蜒蚰虫入耳

　　将羊乳滴入耳内，即化为水。

　　卷上　耳目门

　　耳内外生疮

　　五倍子炒，研为细末，水调涂之。

　　卷上　耳目门

　　眼目昏花

　　白菊花一升 红椒（去目）六两共研末。地黄汁为丸，如梧子大。卧时服五十丸，清茶下。

　　卷上　耳目门

　　眼药制炉甘石法

　　用上好炉甘石一斤，打碎，如绿豆大，入铜锅内，将童便淹二指深，以桑柴火煮，口尝有咸味方止，选出四两不升号龙砂作法。又将九两入罐内封固，用桑柴火升半炷香，冷定，取出成粉听用。

　　卷上　耳目门

　　五烹做法

　　用前升过甘石粉四两，研为末，号五烹作法听用。

　　卷上　耳目门

　　虎液法

　　（前甘石粉五两，用后药制） 荆芥 薄荷 紫苏 防风 羌活 连翘 蕲艾 苍耳子槐角 赤勺 黄连 千里光 猪胆 荣木 木 冬桑叶 牛蒡子 茺蔚子每味三钱，入铜锅内熬汁，去渣澄清，又将药渣熬水待冷，飞虎液甘石煮干，又入生姜汁三钱，焙千号虎液作法听用。又将前选出四两龙沙，用千里光、蚕砂、桑柴灰各二升，以童便烧滚润湿，用皮纸托着，又以童便烧滚滴汁二、三碗，入甘石在汁内，以罐封固，煮大半炷香，冷取出号真正龙砂听用。

　　卷上　耳目门

</div>
    <div class="pagination">
<a href="奇方类编_page4.html">上一页</a><a href="奇方类编.html">1</a><a href="奇方类编_page2.html">2</a><a href="奇方类编_page3.html">3</a><a href="奇方类编_page4.html">4</a><span class="current-page">5</span><a href="奇方类编_page6.html">6</a><a href="奇方类编_page7.html">7</a><a href="奇方类编_page8.html">8</a><a href="奇方类编_page9.html">9</a><a href="奇方类编_page10.html">10</a><span>...</span><a href="奇方类编_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
