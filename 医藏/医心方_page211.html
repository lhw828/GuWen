<!DOCTYPE html>
<html>
<head>
    <meta charset="UTF-8">
    <title>医心方 - 第 211 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 211 页/共 249 页</h1>
    <div class="content">　　治小儿竹木刺方第百四十七

　　《产经》治小儿竹木刺及针不出方：烧鹿角末水和涂疮口立出，不过一夕，良。

　　又方：生牛膝根捣敷疮口，令自出。

　　又方：嚼白梅，乌梅敷之，水和涂之。

　　又方：王不留行，瞿麦随在，服方寸匕，日三，自出。

　　卷第二十五

　　治小儿落床方第百四十八

　　《葛氏方》：治小儿落床堕地，腹中有瘀血、壮热、不欲乳哺、啼唤方：大黄 黄连 蒲黄（各二分） 芒硝（一分半）

　　以水二升，煮取一升，去滓，纳芒硝，分二三服，当大小便去血。（《产经》同之。）

　　卷第二十五

　　治小儿食不知饱方第百四十九

　　《病源论》云：小儿有嗜食，食已仍不知饱足。又不生肌肉，亦腹大，其大便数而多（泄，又呼为豁泄），此肠胃不守故也。

　　《千金方》治小儿食不知饱方：鼠屎二七枚，烧末服之。

　　卷第二十五

　　治小儿吐食方第百五十

　　《千金方》：取肉一斤，绳系曳地行数里，勿洗，火炙啖之，良。

　　卷第二十五

　　治小儿吐血方第百五十一

　　《病源论》云：小儿吐血者，是有热气盛而血虚，热乘于血，血性得热则流散妄行，气逆即血随气上，故吐血也。

　　《千金方》：油三分，酒一分，和，日再服之。

　　卷第二十五

　　治小儿咳嗽方第百五十二

　　《病源论》云：小儿咳逆，由乳哺无度，因挟风冷，伤于肺故也。

　　《产经》治少小十日以上至五十日猝得KT 咳，吐乳，呕逆。昼夜不息方：牡桂（三分） 甘草（十分） 紫菀（三分） 麦门冬（七分）

　　凡四物，以水二升，煮取半升，以绵着汤中，漉儿中口，昼夜四五过与之，即乳哺。

　　《千金方》云：主小儿大人咳逆短气，胸中吸吸，吐出涕唾。出臭脓方：烧淡竹沥，煮十沸，小儿一服一合，日五。大人一升，日五。今按：大枣丸尤验。（其方在第九卷大人方。）

　　《张文仲方》云：孩子咳嗽宜与乳母药方：竹叶（切一升） 石膏（碎） 干姜（各四两） 贝母（三两） 紫菀 百部根（各二两）

　　上六物，切，以水八升，煮取二升六合，分三服，但乳母禁食蒜面。

　　《新录方》治小儿嗽方：饮服紫菀末。

　　《僧深方》云：款冬花丸治小儿咳嗽方：款冬花（六分） 紫菀（六分） 桂心（二分） 伏龙肝（二分）

　　上四物，下筛，蜜和如枣核，着乳以日三夜二。（今按：以大枣丸治之尤验，其方在大人方中。）

　　卷第二十五

　　治小儿食鱼骨哽方第百五十三

　　《产经》云：治小儿食鱼骨哽方：以大刀环磨喉二七过，良。

　　又方：烧鱼骨末，以水饮之良。

　　又方：仍取投地鱼骨着耳上，因KT 咳之即出。

　　又方：烧鸬 羽，末，以水服之，即出。

　　卷第二十五

　　治小儿食肉骨哽方第百五十四

　　《产经》云：治小儿食诸肉，骨哽方：狸骨末服方寸匕，良。

　　又方：取雄鸡左右翮大毛各一枚，烧末，服一刀圭。

　　卷第二十五

　　治小儿食草芥哽方第百五十五

　　《产经》云：治小儿饮食过草介，杂物哽方：以好蜜少少咽之。

　　又方：末瞿麦，服方寸匕。

　　又方：以猪膏和鸡子吞之，不去复吞两三过，良。

　　卷第二十五

　　治小儿饮李、梅辈哽方第百五十六

　　《产经》云：治小儿吞李、梅之辈。塞咽不得出方：以水灌儿头上，承取汁，与饮之良。（《葛氏方》同之。）

　　卷第二十五

</div>
    <div class="pagination">
<a href="医心方_page210.html">上一页</a><span>...</span><a href="医心方_page206.html">206</a><a href="医心方_page207.html">207</a><a href="医心方_page208.html">208</a><a href="医心方_page209.html">209</a><a href="医心方_page210.html">210</a><span class="current-page">211</span><a href="医心方_page212.html">212</a><a href="医心方_page213.html">213</a><a href="医心方_page214.html">214</a><a href="医心方_page215.html">215</a><a href="医心方_page216.html">216</a><span>...</span><a href="医心方_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
