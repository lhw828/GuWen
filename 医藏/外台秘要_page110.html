<!DOCTYPE html>
<html>
<head>
    <meta charset="UTF-8">
    <title>外台秘要 - 第 110 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 110 页/共 398 页</h1>
    <div class="content">　　苦参（一大斤） 黄连（去毛） 知母 栝蒌 麦门冬（去心） 牡蛎（各五大两熬）

　　上六味捣筛。以生牛乳和。并手捻为丸。如梧子大。曝干。一服二十丸。稍稍加至三十丸。日再服。饱食讫。以浆水下。如食热面酒。加至五十丸。忌猪肉冷水。（救急同）

　　又疗骨蒸。苍梧道士方。

　　紫菀 桔梗 续断 青竹茹 五味子（各三两碎） 桑根白皮（五两） 甘草（二两炙）

　　干地黄（五两热多者用） 赤小豆（一升）

　　上九味切。以水九升。煮取三升五合。分温三服。服五六剂。十年者亦瘥。每隔五日一剂。

　　藻菘菜猪肉芜荑。

　　又疗骨蒸咳出脓病重者方。

　　皂荚（一两炙去皮绵裹） 白饧（一两） 干枣（七枚擘） 生姜（二分切）

　　上四味。以酒一大升。煮取半升。去滓。先食饭。然后服二合。如人行三四里。不吐更服二合。又如人行二三里。不吐总服尽方。便令吐即脓出。（并出第一卷中）

　　救急骨蒸之候。男子因五劳七伤。或因肺壅之后。或为瘴疟之后。宿患 癖。妇人因产后虚小儿闪癖。其病并缘此十候所致。因兹渐渐瘦损。初着盗汗。盗汗以后。即寒热往来。寒热往来非常鲜赤。若至鲜赤即极重。十则七死三活。若此以后加吐。吐后痢。百无一生。不过一月死。

　　青葙苗（六月六日采） 知母 黄连（去毛） 大黄 栀子仁 栝萎 常山 葳蕤（各八分）

　　上十一味捣筛。蜜和为丸如梧子大。饮服五丸。渐加至十五丸。日再。以知为度。因至利。忌猪肉热面葱蒜生菜海藻菘菜。

　　又疗骨蒸方。

　　毛桃仁（一百二十枚去皮及双仁留尖）

　　上一味捣。令可丸。平旦以井华水顿服使尽。服讫。量性饮酒使醉。仍须吃水。能多最精。隔日又服一剂。百日不得食肉。

　　又疗骨蒸极热方。（非其人莫浪传）

　　取干人粪烧令外黑。纳水中澄清。每旦服一小升。薄晚后服小便一小升。以瘥为限。既常服。不可朝朝取。作大坑烧二升。夜以水三升渍之。稍稍减。服小便勿用自身者。小儿者佳。

　　又方用雄黄一大两。和小便一大升。研令为粉。乃取黄理石一枚。方圆可一尺左侧。以炭火烧之石又疗骨蒸传尸方。

　　皂荚（长一尺者无相续取炙令微焦去黑皮碎之绵里） 黑饧（大如鸡子） 羊肉（大如拳煮如常法）

　　上三味。取一升无灰清酒。贮铜铛内。即着绵里煎三五沸。即漉去绵里。即纳黑饧使融液尽有禁食一如药法。（并出第二卷中）

　　必效骨蒸病。小便方。

　　取三岁童子小便五升。煎取一大升。以三匙蜜和为两服。中间如人行二十里。服此以后。每有虫蚰蜒儿。其虫在身当处出。俱令去人五步十步。闻病患小便臭者无不瘥。台州丹仙观张道

　　卷第十三

　　炙骨蒸法图四首

　　崔氏别录炙骨蒸方图并序中书侍郎崔知拂撰

　　夫含灵受气。禀之于五常。摄生乖理。降之以六疾。至若岐黄广记。抑有旧经。攻灸单行。

　　妇人以血气为本。无问少长。多染此疾。婴孺之流。传注更苦。其为状也。发干而耸。或聚或分。或腹中有块。或脑后近下两边有小结。多者乃至五六。或夜卧盗汗。梦与鬼交通。虽目视分明。而四肢无力。或上气食少。渐就沉羸。纵延时日。终于溘尽。余昔忝洛州司马。

　　常三能。未若此方扶危拯急。非止单攻骨蒸。又别疗气疗风。或瘴或劳。或邪或癖。患状既广。

　　救愈亦多。不可具录。略陈梗概。又恐传授谬讹。以误将来。今故具图形状。庶令览者易悉。

　　使所在流布。颇用家藏。未暇外请名医。旁求上药。还魂反魄。何难之有。遇斯疾者。可不务乎。

　　灸骨蒸及邪。但梦与鬼神交通。无不瘥之法。

　　使患人平身正立。取一细绳。令于脚下紧踏。（男左女右）其绳前头。使与大拇指端齐。

　　后头令当脚根后。即引向上至曲 中大横文。便截绳使断。又使患人解发分两边。使见分头路。仍平身正坐。乃取向所截绳一头。与鼻端齐。引向上路头通过。逐脊骨引绳向下。尽绳头即点着。又别取小绳一头。与唇端齐。合口处。一头向上至鼻底便截断。将此短小绳于前所点处中折。横分两边。两头各点记。使与中央初点处正横相当。此小绳两头是灸处。当脊初点者非灸处。只借为度。其点拭却。

　　又法使患人平身正坐。稍缩膊。取一绳绕其项。向前双垂。共鸠尾齐即截断。鸠尾是心歧骨。人处。恰当喉骨。其绳两头还双垂。当脊骨向下尽绳头点着。又别取一小绳。令患人合口横度两吻便割断。还于脊上所点处。横分点如前。其小绳两头是灸处。长绳头非灸处拭却。以前总通灸四处。日别各灸七壮以上。二七以下。其四处并须满二十壮。未觉效。可至百壮。乃停。候疮欲瘥。又取度两吻。小绳子当前双垂。绳头所点处。逐脊骨上下中分点两头。如横点法。谓月三日艾为佳。疗瘥百日以来。不用杂食。灸后一月许日。患者若未好瘥。便须报灸一如前法。当即永瘥。（出第七卷中）

　　张文仲说荆州人王元礼。尝家患骨蒸传尸死尽。有一道士忽教灸即断。兼更教人。无有不瘥时不欲食。两脊脉常急。患儿多咳盗汗。以指按捻脊膂四边肉。有时心胸气满急。黄瘦。膂中肉尽。遂即着床。如着床胸前自动。脊膂两边肉尽。灸疗即难。如灸候胸前肉动。非事灸法。如看病儿是病。更不须选离日。即预将艾去。即将病儿于王道头日午时灸。灸七壮。若先知其病又缓。即取离日午时大吉。欲灸覆病儿。面向下着地。取撅肋头。以病儿大拇指自捻着。展中指直向脊骨。指头脊膂中肉少肋上点记。从点记处向上至耳下尖头。即中央。屈绳从初点处向上。还当脊膂点绳所到记之。又更再屈绳从元点记处向上。还进前点记。又以杖量。取患儿中指头两节折断。还从元点记向下当脊膂点记。一边点四处。两边俱点总八处。

　　各如枣食。平复后任依常。未平复有犯重发。即不可复疗。

　　神素师灸骨蒸咳法。

　　当头耳孔横量。相离三寸许。相当灸有穴。日灸三壮。至第八日灸二七了。第三椎上。

　　第二复五日。日灸各十五壮。胫取系鞋横大文。量至膝髂（口亚切）下中分。当胫骨外。日灸一七壮。满第八日。日灸满三十五日了。当臂上皆男左女右。取头指从腕文当指当头灸。日七壮。至第八日满百壮。妇人肚胀。月节不通。取右手头指。当脐量至下腹。当指头灸。日七。满三百壮。鬲上午后灸。鬲下午前灸。（出第一卷中）

　　卷第十三

　　气骨蒸三方

　　广济疗 气心忪骨蒸热暗风。鳖甲丸方。

　　鳖甲（炙） 芍药 蝮蛇脯（炙） 大黄（各八分） 人参 诃黎勒皮（熬） 枳实（炙）

　　防风（各六分）

　　上八味捣筛为末。蜜和丸如梧子。以酒饮下二十丸。渐渐加至三十丸。日再服。不利。

　　忌苋菜生菜热面荞麦蒜粘食。（出第二卷中）

　　备急疗 癖鬼气疰忤骨蒸秘验方。

　　大黄（别渍汤欲成下一方四两） 鳖甲（炙） 钩藤 升麻 甘草（炙各二两） 丁香（二七枚汤欲成下）

　　上六味切。以水七升。煮取二升八合。去滓。分作三服。又用牛黄。犀角。（锉末）朱砂。麝苋菜海藻菘菜。（苏游同出第三卷中○一方有黄芩二两）

</div>
    <div class="pagination">
<a href="外台秘要_page109.html">上一页</a><span>...</span><a href="外台秘要_page105.html">105</a><a href="外台秘要_page106.html">106</a><a href="外台秘要_page107.html">107</a><a href="外台秘要_page108.html">108</a><a href="外台秘要_page109.html">109</a><span class="current-page">110</span><a href="外台秘要_page111.html">111</a><a href="外台秘要_page112.html">112</a><a href="外台秘要_page113.html">113</a><a href="外台秘要_page114.html">114</a><a href="外台秘要_page115.html">115</a><span>...</span><a href="外台秘要_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
