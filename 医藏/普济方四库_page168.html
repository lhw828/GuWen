<!DOCTYPE html>
<html>
<head>
    <meta charset="UTF-8">
    <title>普济方四库 - 第 168 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 168 页/共 1812 页</h1>
    <div class="content">　　栢枝油
　　用栢枝干者椒红半夏各三两防咀用水二碗煎至半碗入蜜少许再煎一两沸每用时入生姜汁少许调匀搽无髪处每日两次去风生髪
　　乌韮方
　　用乌韮石衣烧灰令沐头长髪此是隂崖湿处长者可四五寸
　　治髪落不生令长
　　用鴈肪傅之
　　主生毛髪
　　以胡麻生油涂头令人生髪
　　生髪
　　羊粪烧灰和鴈肪涂头上日三生
　　长髪方
　　以石荆生水傍作灰汁沐头生髪
　　生毛髪
　　以白犬乳汁涂孔中即生黒髪若欲不生防去毛髪以鳖膏涂之
　　长髪方
　　用续断汁沐头
　　主生髪【出本草】
　　以水萍作汤沐浴又为膏傅之
　　长髪【出本草】
　　挼皂荚叶沐头
　　长髪【出本草】
　　以松菜子作油傅头
　　主生髪去风痒【出本草】
　　取庵摩勒子压取汁合鐡粉如油涂头初涂髪脱后生如漆
　　令脑满髪不白而长生
　　用槐子以相连多者为好十月已日采之新盆盛和泥百日皮烂为水核如大豆服之
　　生毛髪【出本草】
　　用金星草根捶碎浸油涂头
　　治无髪【出本草】
　　用蒂叶生捣汁涂之即生
　　生眉【论】
　　足太阳之经其脉起于目内眦上额交颠血气胜则眉羙有毫血少则眉恶又眉为风邪所伤须以药生之
　　方
　　乌蛇圆　治风毒眉毛堕落冝服
　　乌蛇肉　白附子　白僵蚕　干蝎　防风【各半两】麝香【一分】虎胫骨【半两】藿香【半两】腊月乌
　　右为末炼蜜和捣三二百杵丸如梧桐子大每日空心温酒下二十丸夜临卧再服
　　治眉毛脱落冝用此方
　　用莲子草捣搅取汁磨生铁涂之以手揩磨令药气透肉一日可三两度涂之为妙
　　又方【出圣惠方】
　　用白矾十两烧令汁尽细研为末以蒸饼和丸如梧桐子大每日空腹以温水下七丸日加一丸至四十丸减一丸周而复始効
　　生眉毛方
　　用菁子四两微炒为细末以醋和每夜涂之
　　又方【出圣惠方】
　　用七月乌麻花隂干为末生乌麻油浸每夜傅之
　　治眉痒毛落方
　　用垂栁叶隂干捣罗为末以母生姜汁于生铁器中调夜间涂之渐以手摩令热为妙
　　生眉髪【出本草】
　　以鳢肠草汁涂之生速而繁
　　洗法
　　藿香散　去防洗髭髪
　　藿香叶　零陵香　皂角　檀香　沉香【各一两】香白芷　白丁香　黄明胶【各七钱】龙脑　糯米【各半】
　　右为细末每日如常使用洗髭髪手靣白日令光恱润泽
　　干洗头药
　　甘松　百药煎　五倍子　川芎　薄荷　香白芷　草乌头　藿香　茅香【各等分】
　　右为末糁髪上揉搓木梳之
　　洗髪菊花散　治头髪脱落
　　甘菊花【二两】蔓荆子　干栢叶　川芎　白芷　细辛　桑白皮　旱莲子【各一两】
　　右粗筛每用二两浆水五大椀煎至两大椀去滓沐髪
　　干洗头　治头生垢腻兼去风
　　滑石【四两】川芎　王不留行　白芷　细辛　防风羗活　独活【各半两】
　　右为末先梳头髪通细掺入药三五钱拪入两手如洗头状再梳通箆之风屑垢腻悉去永无头风
　　梳头药方
　　香白芷　零陵香　防风　荆芥穗　地骨皮滑石　王不留行【各等分】
　　右为末每用一大钱掺在头上梳
　　迟皮汤　治髭髪干泽洗髪方
　　小麦麸【半升】半夏【一两】沉香【半两】生姜【一两】
　　右用药水两椀入生姜一两和皮细切同煎三两沸生绢滤去滓又清汁入龙麝少许搅匀洗髪令润柔易长
　　干洗头药方
　　香白芷　零陵香　甘香　滑石
　　右等分为细末掺于髪内梳箆
　　洗头方
　　胡饼霜　白菖蒲　槵子皮【各一两】
　　右衮研合炼皂角浆水和丸如毬子大每一丸用灰汁搽洗头甚好
　　干洗头香白芷散
　　香白芷　王不留行【各二两】
　　右为细末每用干掺头髪内防用力擦去腻内箆子刮去药末
　　治髪积
　　用五芩散掺之或炒燥细麫或百药煎好必效沐髪栢叶细剉一斗煮取汤沐髪
　　又方
　　取杏仁与麻子捣以水投滤□汁涛用沐髪
　　洗头光泽诀
　　右用猪胆一枚浴头时仰在水中洗其髪自然如漆光泽诀以乳香油浸七日外常搽髪上光而且黒
　　洗头明眼方
　　鳯眼草【即椿树上固固翘也】
　　右正月【七日】二月【八日】三月【四日】四月【五日】五月【二日】六月【四日】七月【七日】八月【三日】九月【二十日】十月【二十三日】十一月【二十九日】十二月【十四日】
　　洗头方【出本草】　令髪香白屑不生
　　以鸡蘓烧作灰淋汁或煮取汁洗之
　　沐髪方【出本草】
　　用瓶气水以物于炊饮时承取沐头令髪长宻黒润不能多得朝朝梳头渐渐觉有益好
　　沐头长髪方【出本草】
　　以兰草叶五月六月采阴干和油作膏涂髪
　　洗头长髪方【出本草】
　　取鴈骨烧灰和泔洗头
　　泽头方【出本草】
　　沐头及洗身上疮痒【出本草】
　　以赤实汁洗之
　　主沐髪长润【出本草】
　　以麻叶与桐叶捣浸水沐髪则长润矣
　　沐髪【出本草】
　　以青蘘生杵汁沐髪令黒而长乃胡麻叶也
</div>
    <div class="pagination">
<a href="普济方四库_page167.html">上一页</a><span>...</span><a href="普济方四库_page163.html">163</a><a href="普济方四库_page164.html">164</a><a href="普济方四库_page165.html">165</a><a href="普济方四库_page166.html">166</a><a href="普济方四库_page167.html">167</a><span class="current-page">168</span><a href="普济方四库_page169.html">169</a><a href="普济方四库_page170.html">170</a><a href="普济方四库_page171.html">171</a><a href="普济方四库_page172.html">172</a><a href="普济方四库_page173.html">173</a><span>...</span><a href="普济方四库_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
