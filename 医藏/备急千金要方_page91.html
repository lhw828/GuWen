<!DOCTYPE html>
<html>
<head>
    <meta charset="UTF-8">
    <title>备急千金要方 - 第 91 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 91 页/共 223 页</h1>
    <div class="content">　　治同前。

　　大黄 黄连 黄芩（各四两）上三味治，下筛，先食服方寸匕，日三。亦可为丸。

　　卷十伤寒方下伤寒发黄第十四

　　五苓散

　　治黄胆利小便方。

　　猪苓 茯苓 泽泻 白术 桂心（各三十铢）上五味，捣筛为散，渴时水服方寸匕，极饮水即利小便，及汗出愈（此方与第九卷方相同

　　卷十伤寒方下伤寒发黄第十四

　　秦椒散

　　治黄胆饮少溺多方。

　　秦椒（六铢） 瓜蒂（半两）上二味治下筛，水服方寸匕，日三。

　　卷十伤寒方下伤寒发黄第十四

　　小半夏汤

　　治黄胆小便色不异，欲自利腹满而喘者，不可除热，热除必哕方。

　　半夏 生姜（各半斤）上二味 咀，以水七升煮取一升五合，分再服。有人常积气结而死，其心上暖，以此汤少许汁入口遂活。

　　治黄胆方：取生小麦苗捣绞取汁，饮六七合，昼夜三四饮，三四日便愈。无小麦， 麦亦得用之。

　　治黄胆变成黑疸，医所不能治者方：土瓜根捣汁一小升，顿服，日一，平旦服至食时，病从小便出，先须量病患气力，不得多服，力衰则起不得。

　　治发黄身面目悉黄如金色，小便如浓煮柏汁，众医不能疗者方：茵陈 栀子（各二两） 黄芩 大黄 柴胡 升麻（各三两） 龙胆（二两）上七味 咀，以水八升煮取二升七合，分三服。若身体羸去大黄加栀子仁五六两，生地黄一升。（《延年秘录》无茵陈，有栀子四两、栝蒌三两、芒硝二两，《近效方》加枳实二两。）夫黄发已久变作桃皮色，心下有坚，呕逆不下饮食，小便极赤少，四肢逆冷，脉深沉极微细迟者，不宜服此方，得下必变 也。宜与大茵陈汤除大黄，加生地黄五两，服尽汤，消息看脉小浮出形小见，不甚沉微，便可治也。脉浮见者，黄当明，不复作桃皮色，心下自宽也。

　　卷十伤寒方下伤寒发黄第十四

　　大茵陈汤

　　治内实热盛发黄，黄如金色，脉浮大滑实紧数者。夫发黄多是酒客劳热，食少胃中热，或温毒内热者，故黄如金色方。

　　茵陈 黄柏（各一两半） 大黄 白术（各三两） 黄芩 甘草 茯苓 栝蒌根 前胡 枳实（各一两） 栀子（二十枚）上十一味 咀，以水九升煮取三升，分三服，得快下，消息三四日，更治之。

　　卷十伤寒方下伤寒发黄第十四

　　苦参散

　　治人无渐忽然振寒发黄，皮肤黄曲尘出，小便赤少，大便时闭，气力无异，饮食不妨，已服诸汤散余热不除，久黄者宜吐下方。

　　苦参 黄连 瓜蒂 黄柏 大黄（各一两） 葶苈（二两）上六味治，下筛，饮服方寸匕，当大吐，吐者日一服，不吐日再，亦得下服，五日知可消息，不觉退更服之，小折便消息之。

　　治发黄方：茵陈 黄柏 栀子 大黄（各三两） 黄连（二两）上五味 咀，以水九升煮取三升，分三服，先服汤后服丸。

　　大黄（五两） 茵陈 栀子（各三两） 黄芩 黄柏（各二两）上六味为末，蜜丸如梧子大，饮服二十丸，令微利。

　　卷十伤寒方下伤寒发黄第十四

　　麻黄连翘赤小豆汤

　　治伤寒瘀热在里，身体必发黄方。

　　麻黄 连翘 甘草（各二两） 生姜（三两） 大枣（十二枚） 杏仁（三十枚） 赤小豆（一升）生梓白皮（二升，切）上八味 咀，以劳水一斗，先煮麻黄去沫，次纳诸药，煎取三升，分三服。

　　卷十伤寒方下伤寒发黄第十四

　　茵陈汤

　　治伤寒七八日内实瘀热结，身黄如橘，小便不利，腹微胀满，宜下之方。

　　茵陈（六两） 大黄（三两） 栀子（十四枚）上三味 咀，以水一斗二升，先煮茵陈取五升，去滓，次纳栀子、大黄煎取三升，分服一升，日三，小盒饭利如皂荚沫状，色正赤，当腹减，黄悉随小便去也。（范汪用疗谷疸，《短剧方》用石膏一斤）

　　卷十伤寒方下伤寒发黄第十四

　　大黄黄柏栀子芒硝汤

　　治发黄腹满，小便不利而赤，自汗出，此为表和里实当下之方。

　　大黄（三两） 黄柏 芒硝（各四两） 栀子（十五枚）上四味 咀，以水六升煮取二升，去滓，纳芒硝缓煎取一升，先食顿服之。

　　卷十伤寒方下伤寒发黄第十四

　　茵陈丸

　　治时行病急黄，并瘴疠疫气及 疟方。

　　茵陈 栀子 芒硝 杏仁（各三两） 巴豆（半两） 恒山 鳖甲（各二两） 豉（五合） 大黄（五两）上九味为末，以饧和丸，如梧子大，饮服三丸，以吐利为佳。不知加一丸。初觉体气有异，急服之即瘥，神效。

　　治急黄热气骨蒸两目赤脉方：芒硝（一两） 大黄（一两半末） 生地黄汁（八合）上三味合和，一服五合，日二，以利为度，不须二服。

　　治风疸小便或黄或白，洒洒寒热，好卧不欲动方：三月艾（一束捣，取汁铜器中煎如漆，密封之） 苦参 大黄 黄连 凝水石 栝蒌根 葶苈（各六铢）上七味以六味为末，艾煎和丸，如梧子大。先食服五丸，日二，可加至二十丸。有热加苦参，渴加栝蒌，小便涩加葶苈，小便多加凝水石，小便白加黄连，大便难加大黄。寸口脉浮而缓，浮则为风，缓则为痹。痹非中风，四肢苦烦，脾色必黄，瘀热以行。趺阳脉紧而数，数则为热，热则消谷，紧则为寒，食则满也。尺脉浮为伤肾，趺阳脉紧为伤脾。风寒相搏，食谷即眩。谷气不消，胃中苦浊，浊气下流，小便不通，阴被其塞，热流膀胱，身故尽黄，名曰谷疸。

　　治劳疸、谷疸丸：苦参（三两） 龙胆（一两）上二味为末，牛胆和为丸，如梧子大，先食以麦粥饮服五丸，日三，不知稍加之，（《删繁方》加栀子仁三七枚，以猪胆和为丸。）夫人病酒疸者，或无热，靖言了了，腹满欲吐呕者，宜吐之方，前苦参散七味者是酒疸，必小便不利，其候当心中热，足下热，是其证也。

　　夫酒疸下之久久为黑疸，目青面黑，心中如啖蒜薤状，大便正黑，皮肤爪之不仁，其脉浮弱，虽黑微黄故知之。

　　卷十伤寒方下伤寒发黄第十四

　　枳实大黄栀子豉汤

　　治伤寒饮酒，食少饮多，痰结发黄，酒疸心中懊恼，而不甚热或干呕方。

</div>
    <div class="pagination">
<a href="备急千金要方_page90.html">上一页</a><span>...</span><a href="备急千金要方_page86.html">86</a><a href="备急千金要方_page87.html">87</a><a href="备急千金要方_page88.html">88</a><a href="备急千金要方_page89.html">89</a><a href="备急千金要方_page90.html">90</a><span class="current-page">91</span><a href="备急千金要方_page92.html">92</a><a href="备急千金要方_page93.html">93</a><a href="备急千金要方_page94.html">94</a><a href="备急千金要方_page95.html">95</a><a href="备急千金要方_page96.html">96</a><span>...</span><a href="备急千金要方_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
