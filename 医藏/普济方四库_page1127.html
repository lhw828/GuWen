<!DOCTYPE html>
<html>
<head>
    <meta charset="UTF-8">
    <title>普济方四库 - 第 1127 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1127 页/共 1812 页</h1>
    <div class="content">　　又方【出肘后方】　治火丹
　　取曲蟮粪水和如泥涂之
　　疗面目身体卒得赤斑或黒斑如疮状或痒搔了肿起不即疗之甚至杀人【出十便良方】
　　用羚羊角或羖羊角屑三两水一大盏浓煎摩之数百遍若无羊角用羊脂及猪脂炼冷摩有毒者皆可用摩务令分散毒气或水摩羚羊角涂之一方烧灰三两细研以鸡子白调敷
　　又方
　　以猪槽下土泥涂之又以猪肉灼熨之即瘥
　　疗白丹方【出圣惠方】　病原白丹者初发痒痛微烦肿如吹疹起不痛不赤而白色由挟风冷故然色白也以防为末和酒涂之捣香薷叶苦蓼敷之一方单用防为末水调涂之
　　又方
　　以酸模草五叶草煮汁饮之又以渣傅丹上以荠亦佳
　　治白丹水丹着人足趺及腨胫间者作黄色如火丹状经久变紫色不疗皆成骨疮也无毒非杀人疾若成骨疮即难瘥也经言风邪客于肌中肌虚眞气发散又被寒气搏于皮肤外发腠理开毫毛淫气妄行则为痒也所以有风疹之疾皆由于此有赤者忽起如蚊蚤咬微烦且痒剧者少顷即渐渐肿起搔之随手起有白者亦见此证也疗之皆如疗丹法也疗之方捣白磁器屑以猪膏和涂之
　　疗丹毒或发背及诸肿遍身赤者
　　捣鲫鱼敷数易之良或但以生鱼皮烧捣末以鸡子白和涂之
　　治风丹
　　以苕菷子愼火草叶土硃三件中遇便者擂碎冷水澄滤过服之効
　　又方
　　蜜调土硃入酒少许服并擦疹上
　　治一切丹毒【出傅信适用方】
　　用芭蕉根捣自然汁涂及灶中黄土以水调涂
　　又方
　　用黄栢朴硝为末水调涂之
　　治火焰丹并纒腰丹
　　用生铁为末猪胆汁为膏调即可
　　治白丹【出圣惠方】
　　烧鸡屎鸡子白和涂之或以鸡粪汁拭之
　　治天母丹
　　用陈壁泥炒出火毒以鸡子清调敷之又用丝水鸡毛蘸刷之或用老鸦草捣汁刷之
　　又方【出肘后方】　治天母丹
　　以苎根三觔小豆四升水二斗煮浴之一方无小豆每日仍涂之
　　又方【出肘后方】
　　以生鱼血涂之若走行皮中浸广者名火丹至腹杀人或用鱼胆和盐傅之干即易
　　又方【出圣惠方】　治一切丹毒流肿
　　用防粘草根勿使见风洗去土捣烂贴之绞取汁饮之亦良
　　治一切丹毒徧身方【出圣惠方】
　　用芸薹子一两以酒一大盏和研去滓煎至七沸不拘时温服一合
　　莽草膏【出圣惠方】　疗身体赤瘾而痒搔之随手肿莽草【二分】当归　芎防　踯躅花　大防　细辛芍药　芫花　附子【炮】椒【各四分】猪脂【二觔半】
　　右切以猪膏合煎之附子色黄膏成滤去滓收贮以傅病日三以瘥为度一方无椒
　　延年疗赤白二疹丸
　　白术【一觔】蔓荆子【四分】防风【四分】附子【三分炮】桂心【二分】
　　右捣筛蜜和为丸如梧桐子大酒服十丸日二服稍加至十五丸若能作散服一钱禁食桃李雀肉青鱼鲊猪肉冷水生葱此疗风疹正方凡风皆由旧来有风气所以方中不得已用桂心附子白术既用一觔附子只有三分复有防风其防风即能断附子毒所以一物毒有一物制伏聼进止
　　疗丹瘾疹【出肘后方】　病原丹者肉色不变又不热但起瘾相连而微痒故谓之丹
　　以酪和盐煮热以摩之手下即消也
　　又方【出圣惠方】
　　以白芷根叶煮汁洗之効
　　又方【出圣惠方】
　　以愼火草叶烂捣封之甚良一方作防火草
　　治凡赤时发冷即止白天隂冷即发方【出圣惠方】以酒煮石楠拭之极効
　　又方【出百一选方】
　　以酒煑蒴藋拭之良一方用叶捣涂之
　　又方【出圣惠方】
　　以白术末酒服方寸匙三日尽五觔忌桃李蒜青鱼鲊雀肉
　　又方　治丹及燥瘤
　　淋石灰汁渍之及洗之一方以石灰和醋调涂
　　又方【出圣惠方】
　　取芥子末以酢浆水服方寸匙日三服瘥
　　又方【出圣惠方】　疗身体赤瘾而痒搔之随手肿
　　以矾石二两酒三觔渍令烊拭上立瘥或但以水煮白矾汁
　　又其赤心家稍虚热气相搏其色赤宜作芒硝汤拭之【出千金方】
　　以芒硝三两用汤一升内芒硝令消散以帛沾取拭即渐除汤尽更合以前二件赤白方一方治丹毒以芒硝细研为末水调涂之
　　夫赤由冷湿搏于肌中甚即为热成赤也得天热则剧得冷即减此方疗之及治一切丹毒【出圣恵方】
　　取生蛇啣草捣极烂以涂之最验
　　白者由风气搏于肌中之热热与风相搏遂为白也得天隂雨则剧出风中亦剧得晴暖则减着衣身暖亦减此方疗之【出圣惠方】
　　以水煮枳实拭之佳又捣末熬膏青布裹熨之又用鸡肠草生捣烂如泥封上用五六次効亦可生食煑作菜食之益人去脂膏毒气
　　治丹毒【出百一选方】
　　用豆叶捣涂之
　　治五色游毒【出千金方】
　　用牛粪涂之干即易
　　治丹毒【出肘后方】
　　捣松叶涂之愈
　　十二味单方【出十便良方】　疗丹毒或得一物瘥方
　　水苔　生地黄　生松叶　蒴藋叶　慎火草浮萍草　豆防【水和】大黄【水和】栀子【水和】黄芩【水和】豆叶硝
　　右十二味但得一物捣以贴之即瘥赤小豆末和鸡子涂之无鸡子水和用之
　　治纒腰丹毒【出家藏经验方】
　　先用麻油搽次用糯米同韮擂成膏涂
　　治积年久有时发动
　　用干地黄十分甘草五分干漆五分术五分桂一尺捣筛酒服一匙日三服
　　疗萤火丹从头起【出本草】
　　以慎火草捣和苦酒涂之
　　疗灶丹从两脚起赤如火烧【出本草】
　　用五加叶根烧灰五两取煅铁家伙槽中水涂之
　　治丹毒烦热【出本草】
　　用菉豆生硏绞汁服
　　治火丹疮【出本草】
　　用龙葵和土捣敷之良
　　疗野火丹从背上两脇起【出本草】
　　用白僵蚕二七枚和愼火草捣涂之
　　治大人小儿风【出本草】
　　以吴茱萸一升酒五升煑取一升帛染拭之
　　治热游赤肿【出本草见本门热肿类】
　　治丹赤肿【出本草】
　　用括蒌为末二两酽醋调涂之
　　治丹毒痈肿【出本草】
　　以陈白芨磨敷疮上
　　治热肿丹毒【出本草】
　　以积雪草捣敷之
　　疗烟火丹发从背起或两脇及足赤如火【出本草】
　　以景天草珎末一两捣和如泥涂之
　　治丹毒瘤【出本草】
　　以蜈蚣一条干者白矾皂子大一块雷丸一个百部二钱秤同为末醋调搽
　　夫大人小儿疮肿丹毒发热疼痛不止有一法面北端想北滔天水山无际大寒严冷之气一口吹在疮肿之处立止用法之人大忌五辛之菜五厌之肉所病之人切忌鸡猪鱼酒醋湿麪等物无药之处可用此法救人【出儒门事亲书】
　　疥癣【附论】
</div>
    <div class="pagination">
<a href="普济方四库_page1126.html">上一页</a><span>...</span><a href="普济方四库_page1122.html">1122</a><a href="普济方四库_page1123.html">1123</a><a href="普济方四库_page1124.html">1124</a><a href="普济方四库_page1125.html">1125</a><a href="普济方四库_page1126.html">1126</a><span class="current-page">1127</span><a href="普济方四库_page1128.html">1128</a><a href="普济方四库_page1129.html">1129</a><a href="普济方四库_page1130.html">1130</a><a href="普济方四库_page1131.html">1131</a><a href="普济方四库_page1132.html">1132</a><span>...</span><a href="普济方四库_page1128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
