<!DOCTYPE html>
<html>
<head>
    <meta charset="UTF-8">
    <title>普济方四库 - 第 182 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 182 页/共 1812 页</h1>
    <div class="content">　　巴豆【十四枚】成錬松脂【半两】
　　右为末丸如黍米大绵裹一簮头着耳中日一易药如硬微火炙之以汁出乃愈一用生松脂
　　塞耳硫黄散【出圣惠方】
　　硫黄　雄黄【各等分】
　　右为细末绵裹纳耳中数日闻人语声
　　萞麻丸【出圣惠方】　治耳聋不闻音声者
　　萞麻子【五十个去皮】熟枣【七枚】
　　右同捣丸如枣子大更入小儿乳汁就和每用一丸绵裹于聋耳内觉热为度一日一易如药难丸日中曝少时一方不用乳汁
　　通耳法　治耳聋
　　磁石【一块如豆大研细】穿山甲【烧存性】
　　右用新绵裹塞于所患耳内口中衔少生铁觉耳内如风雨声即愈
　　治耳聋【一名菖蒲散经騐良方】
　　石菖蒲【十两】苍术【五两】
　　右剉成块子着于瓶内用米泔浸七日取出去苍术不用只将菖蒲入甑蒸三两时取去焙亁捣罗为细末毎二钱糯米饮调下日进三服或将蒸热者作指靣大块子食后置口中时时嚼噙咽津亦可
　　菖蒲散　治耳中常鸣
　　川乌头　菖蒲【各一分】
　　右为末以绵裹塞耳中日再易之一方乌头烧灰
　　大豆酒　治耳聋
　　大豆【拣一升】鸡屎白【炒半升】
　　右先炒大豆声絶入鸡屎白取酒五升沃之良久去滓分温三服厚衣葢取汗
　　龙骨散　治聋无问年月者取其耳膜
　　龙骨　杏仁
　　右毎日防半杏仁许入耳便瘥
　　食盐丸　治耳聋塞耳
　　食盐　杏仁【去皮尖双仁炒各一分】
　　右烂捣以纯乌羊屎新湿者和丸如核大塞耳中勿令风入干即易之至七日二七日耳中有声渐入即以苇管长二寸纳耳中四畔以面封之勿令气出以薄面饼子裹筒头上以艾注灸三壮耳内即有潮黑脓出须挑却还依前法一日两度以后常用乱髪塞之一方以杏仁分作三停各以绵裹着盐一颗如小豆大以器盛于饭甑上蒸之熟取一粒与患人捻汁入耳中日再易
　　椒目丸　治耳聋塞耳
　　椒目【四十九粒】巴豆【三粒】
　　右同研匀丸如枣核大绵裹夜卧塞在聋耳内
　　鸡卵方　治耳聋滴耳
　　新鸡卵【一枚】巴豆【一粒去皮】
　　右先以鸡卵上开一窍将巴豆纳鸡卵中以纸两重面粘贴葢却令鸡抱以其余卵鸡子出为度取汁滴于耳内日三两次五七日瘥
　　胡麻油膏　治耳聋滴耳
　　胡麻油【一合】木香【半两】
　　右银器内防火煎三五沸绵滤去滓旋滴耳中以瘥为度
　　鹿肾饮　治肾气虚损耳聋
　　鹿肾【一对去脂膜】粳米【二合】
　　右切于豉汁中入粳米二合和煑粥入五味之法调和空腹食之作羮及酒亦得
　　菖蒲散　疗耳聋卒痛不闻
　　菖蒲【二两】附子
　　右捣筛以苦酒和丸如核许绵裹卧即塞耳中夜一易之十日有黄水出便瘥一方为末毎一钱绵裹塞两耳中一方同麻油调滴耳
　　川芎汤　治耳聋气闭
　　川芎【半两】蚯蚓【半两不出土】
　　右为末毎服二三钱煎麦冬汤临卧服后埋低头伏睡三夜三服立效
　　治耳聋及耳痛
　　人中白【一分】地龙【一条亁者】
　　右为末取驴驹屎一合和匀以甆盒盛之滴少许在耳中立瘥
　　治耳聋
　　用苍术一块长七分将一头削尖一头截平将尖头挿入耳内于平头上安筯头大艾注灸之聋轻者灸七壮聋重者火十四壮觉耳内有热气者效
　　又方
　　用鲤鱼脑入竹筒内炊饭处蒸之半冷注耳内一方生用鲤鱼脑绵裹包入耳中一方用鲤鱼胆滴耳中并瘥
　　又方
　　烧铁令赤投酒中饮之仍以磁石塞耳中日一易夜去之至旦则别有【以下缺】
　　又方
　　用芥子捣碎以男子乳和绵裹纳之
　　又方
　　取柴胡苗汁灌耳中再受瘥
　　又方
　　作一坑可容二升许着炭火其中坑似窖形以砖覆口上作一孔子容小指大孔上着地黄一觔以水盆覆之以泥泥盆下勿泄盆底上鑚一小孔可容筯其孔子着三重布以耳孔当盆上薰久若闷去黄水发裹盐塞之不过二三度神效
　　又方
　　捣防作饼填耳内以地黄长五六分削一头令尖塞耳中与防饼底齐饼上着楸叶葢之剜一孔如筯头透饼于上灸三壮
　　又方
　　作泥饼子厚薄如馄饨皮围耳上四边勿令泄气当耳孔上以草刺泥饼穿作一小孔于上以艾灸之百壮俟耳中痛不可忍即止则耳泻却黄水出尽即瘥当灸时若泥亁数易之
　　又方
　　截箭簳二寸纳耳中以面拥四畔勿令泄气灸筒上七壮
　　又方
　　口噙甘草一枚耳中塞二片用绵裹立通
　　脑宣方　治耳聋
　　用皂角不蛀者去皮子蜜炙捶碎水中揉成浓汁熬成膏子鼻内防之口中咬筯良久涎出为度
　　透葱散　治耳聋
　　用全蝎一个去毒用生薄荷叶裹火上炙为末以药末入在园间葱叶内仍以绵薄防叶口候一宿摘葱擘破溜其汁入所患耳中
　　姜蝎散　治耳聋气塞肾虚等证
　　用全蝎四十九个去虿尾泡湿以糯米半升于大瓦铺平将蝎铺于米上焙令米黄为度去米不用又切生姜四十九片毎放蝎再焙姜焦为度去姜不用将蝎研为细末三五日前毎日先服黑铅丹三五服临服药时令夜饭半饱服时防其人酒量勿令大醉酒调服毕令其人睡切勿令人呌醒令熟睡却令人轻呌如不听浓煎葱白汤一碗令饮耳即鸣五更耳中闻百十攅笙响便自此闻声一方无糯米制银石器炒
　　牡荆酒　治耳聋
　　用牡荆子防炒一升以酒二升浸寒七日暑三日去滓任性饮之虽久聋亦瘥
　　治耳聋方
　　用蜡纸一张剪为四片于筯上卷抽却以蜡纸卷子安耳中燃之待火欲至耳急除去当有恶物出在纸上日一搅之搅了以蜡塞定
　　又方
　　用铁镮口内含之随耳聋左右以磁石一块枕之旬余气通即止
　　又方
　　以绵裹铁砂纳耳中口含磁石立瘥
　　又方
　　以生鼠取脑髓绵裹入耳
　　治耳聋法
　　用甘遂半寸绵裹挿放两耳中却将甘草口中嚼自然通听
　　驴脂方【一名驴膏】　治聋积年
　　用驴生脂和生姜熟捣绵裹塞耳数次能听一方有椒无生姜有人耳痒一日一作可畏直挑剔出血稍愈此乃肾脏虚致风毒上攻未易常法治也宜服透水丹勿饮酒啖湿面菜鸡狗之属能忌一月为佳不能戒无效
　　治耳聋方
　　用海螵蛸为末吹入耳中数日瘥
　　治大病后耳聋方
　　用生菖蒲裂汁滴耳中
　　治耳聋方
　　用骨碎补取根削作细条火炮乗热塞耳良
　　又方
　　取乌蛇膏以绵裹塞耳中神效
　　又方
　　捣水苏生叶绵裹塞耳
　　治耳聋法
　　以九月收石榴一个上作孔如毬子大留压面子内米醋满石榴中却以压面子葢之然后和面裹却石榴无令醋入火灰中烧面熟药成入少黒李仙沼子末取出水滴防耳内不得輙转脑中痛勿惊如此二夜又防别耳依前法佳
　　又方【出海上方】　治耳聋汁多皆由肾塞或久年不瘥服天门冬酒百日瘥
</div>
    <div class="pagination">
<a href="普济方四库_page181.html">上一页</a><span>...</span><a href="普济方四库_page177.html">177</a><a href="普济方四库_page178.html">178</a><a href="普济方四库_page179.html">179</a><a href="普济方四库_page180.html">180</a><a href="普济方四库_page181.html">181</a><span class="current-page">182</span><a href="普济方四库_page183.html">183</a><a href="普济方四库_page184.html">184</a><a href="普济方四库_page185.html">185</a><a href="普济方四库_page186.html">186</a><a href="普济方四库_page187.html">187</a><span>...</span><a href="普济方四库_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
