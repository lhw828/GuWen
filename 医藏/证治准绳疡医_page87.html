<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 87 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 87 页/共 122 页</h1>
    <div class="content">　　上以油五两，煎前药得所，去药。却用麝香一分、腻粉十钱、硫黄、雄黄各半两，同研令匀，入在油内更煎搅五七沸，泻出，瓷器盛之。非时使也。

　　五龙膏 治疥癣。

　　硫黄 白矾 白芷 吴茱萸 川椒（各等分）

　　上为细末，煎油调涂之。

　　枫实膏 治风疮燥痒，疥癣。

　　大枫子肉（半两） 轻粉 枯矾（各些少）

　　上捣为膏，擦疮上。

　　卷之五

　　疥

　　严子礼云：夫痂疥之为病，虽苦不害人，然而至难可者多矣。《素问》云：诸痛痒疮，皆属于心。多由心气郁滞，或饮食不节，毒蕴于肠胃；发见于皮肤。古方有所谓马疥、水疥、干疥、湿疥种类不一，生于手足乃至遍体。或痒、或痛、或 、或肿、或皮肉隐嶙，或抓之凸起，或脓水浸淫。治之内则当理心血，祛散风热；外则加以敷洗，理无不愈。夫痂疥者，皆由风热而生，遍体瘙痒，搔之皮起，或血出或水出，结作干痂，其中有虫，人往往以针头挑出，状如水内 虫，此盖由肌肉之间，深受风邪热气之所致也。

　　〔丹〕 疮在上多服通圣散，在下多以藏用丸下，脚肿出血，加血分湿热药。

　　〔薛〕 疥疮属脾经湿毒积热，或肝经血热风热，或肾经阴虚发热。其体倦食少，为脾经湿热，用补中益气汤。饮冷作痛，为脾经积热，用清热消毒散。搔痒发热，为脾虚风热，用人参消风散。搔痒作痛为风热，用当归饮子。便秘作痛，为热毒，用升麻和气饮。热渴便利，为脾肺虚热，用竹叶黄 汤、内热晡热，或时寒热，属肝经血虚风热，用加味逍遥散、六味丸。体倦少食，或盗汗少寝，为脾气郁结，用加味归脾汤。逍遥散、地黄丸。若发热盗汗，或吐痰口干者，为肾经虚热，用六味丸料煎服。 稽勋李龙冈，遍身患此，腿足为甚，日晡益 ，口干作渴，小便频赤，此肾经虚热，用补中益气汤、六味丸而痊。 一儒者善嚏患痒，予以为内有湿热，腠理不密，外邪所搏也，与补中益气汤加白芷、川芎治之。不从，自服荆防败毒散，盗汗、发热、作渴、 痛、脓水淋漓，仍用前汤倍加参、 、五味而痊。 一儒者患在臂脚，日晡或痒或胀，形体倦怠，自服败毒散，痛处发肿，小便赤涩，此肺肾阴虚，予用补中益气汤加五味子、麦门冬而愈。 一儒者患此，误用攻伐之剂，元气虚而不能愈，用补中益气汤加茯苓，其疮顿愈。又因调养失宜，日晡益甚，用八珍汤加五味、麦门五十余剂而愈。 一男子，色黯作痒出黑血，日晡益甚，其腿日肿夜消，予以为气血虚而有热，朝用补中益气汤；夕用加味逍遥散而愈。

　　一男子时疫愈后，所患如之，用前药补养而愈。有同患用砭法，出血而死。此因阴虚血热，色黑作痒也，何乃反伤阴血哉！ 一妇人久不愈，食少体倦，此肝脾亏损而虚热，先用补中益气汤加川芎、炒山栀，元气渐复，更以逍遥散而疮渐愈。若夜间谵语，此热入血分，用小柴胡汤加生地黄治之。血虚者四物合小柴胡汤，热退却用逍遥散，以补脾胃生阴血。亦有寒热如疟，亦治以前药。

　　〔丹〕 何小官生疮。小便黄，用通圣散一钱半煎，下黄精丸。

　　防风通圣散 治风热疮疥，久不愈。（方见肿疡。）

　　麻黄饮 治上体生疮，或痒或痛，黄水浸淫，结痂推起，蔓延于三阳之分，根窠小带红肿，此是湿热症。

　　麻黄（去根留节） 防风 苍术（各半两） 陈皮 紫背萍 黍粘子（各七钱半） 黄芩（四钱） 滑石（一两） 羌活 石膏（ ，六钱半） 缩砂 荆芥（各二钱半） 苍耳草 生甘草（各三钱半） 薄荷叶（一钱半）

　　上 咀。每服六钱，水一盅半猛火煎取六分，入好酒四五滴，去滓。热服须得通身有汗，其疮自安。甚者服至百服之后，看汗出到何处，若自上而下出过脚曲 ，其疮自愈。

　　消毒散（《局方》）

　　防风（一两） 甘草（二两） 荆芥穗（三两） 黍粘子（四两）

　　为粗末。每服三钱，水一盏煎七分，去渣。食后温服。

　　子和治 皋韩吉卿，自髀至足生湿 疮，大者如钱，小者如豆，痒则搔破，水到则浸淫，状类虫行裤袜，愈而复生，瘢痕成凹，十余年不瘥。戴人哂之曰：此湿 疮也，由水湿而得，故多在足下，以舟车、浚川大下十余行，一去如扫。

　　升麻和气饮 治疮疥发于四肢臀髀，痛痒不常，甚致憎寒发热，攻刺疼痛，浸淫浮肿；及癞风入脏，阴下湿痒，耳鸣眼痛。

　　苍术（二两） 桔梗（去芦） 升麻 干葛（各一两） 陈皮（去白，六钱） 甘草（炙） 芍药（各七钱半） 半夏（洗七次） 当归（去芦） 白芷 茯苓（去皮，各二钱） 枳壳（麸炒，去穣） 浓朴（姜制）

　　干姜（炮，各半钱） 大黄（蒸，半两）

　　上为 咀。每服四大钱，水一盏半，生姜三片，灯心十五茎，煎至七分，去滓。食前服。

　　枳壳散 治痂疥，瘙痒麻痹。

　　枳壳（二两，麸炒，去穣） 白蒺藜（半升） 苦参（去芦） 蔓荆子（各一两）

　　上为细末。每服三钱，温酒调下，不拘时日，进二服。

　　枳壳丸 治一切风热生疮疥。

　　枳壳（四两，麸炒去穣） 苦参（去芦，八两）

　　上为细末。炼蜜和捣三二百下，丸如梧桐子大。每服三十丸，食后温酒送下。

　　苦参丸 治痂疥瘙痒。

　　苦参（一斤，为末） 皂角（二斤）

　　上用皂角，将水一斗浸，揉浓汁滤去渣。用清汁熬成膏子，和苦参末为丸，如梧桐子大。每服三五十丸，煎荆芥酒送下，或薄荷酒亦得，不拘时候。

　　赤小豆散 治干湿疥。

　　赤小豆（二合，炒干纳醋中，如此七次） 升麻 薏苡仁 黄 （锉，各七钱半） 人参 白蔹瞿麦穗 当归（切锉） 黄芩（去黑心） 猪苓（去黑皮） 防风（去叉） 甘草（炙，各半两）

　　上为细末。每服三钱匕，空心粥饮调下，日二夜一。

　　脂调散 治疥疮，脓窠疮神效。

　　蛇床子（二两） 茹 草乌头 荆芥 花椒 苦参（各一两） 雄黄 硫黄 明矾（各半两）

　　上为细末，猪脂调搽。

　　扫疥散 治诸疥疮，热疮，遍身疮疖，神效。

　　大黄 蛇床子 黄连 金毛狗脊 黄柏 苦参（以上六味，各五钱，同为极细末，入后药）

　　硫黄 水银（茶末杀之，各四钱） 雄黄 黄丹（各二钱五分） 轻粉（一钱） 大枫子（去壳） 木鳖子（去壳，各五钱，同前六味细末。杵擂匀）

　　上用生猪脂调，洗浴后搽疮上。此药宜晒合之不见火。涂疮疥效如扫，故名扫疥。

　　秘传一擦光 治疥疮及妇人阴蚀疮，漆疮，天火丹，诸般恶疮神效。

　　蛇床子 苦参 芜荑（各一两） 雄黄（半两） 枯矾（一两二钱） 硫黄 轻粉 樟脑（各二钱）

　　大枫子（取肉） 川椒（五钱）

　　上为细末，生猪油调敷。

　　又方 治证如前，兼小儿癞头疮，治之。

</div>
    <div class="pagination">
<a href="证治准绳疡医_page86.html">上一页</a><span>...</span><a href="证治准绳疡医_page82.html">82</a><a href="证治准绳疡医_page83.html">83</a><a href="证治准绳疡医_page84.html">84</a><a href="证治准绳疡医_page85.html">85</a><a href="证治准绳疡医_page86.html">86</a><span class="current-page">87</span><a href="证治准绳疡医_page88.html">88</a><a href="证治准绳疡医_page89.html">89</a><a href="证治准绳疡医_page90.html">90</a><a href="证治准绳疡医_page91.html">91</a><a href="证治准绳疡医_page92.html">92</a><span>...</span><a href="证治准绳疡医_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
