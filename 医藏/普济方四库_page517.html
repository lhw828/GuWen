<!DOCTYPE html>
<html>
<head>
    <meta charset="UTF-8">
    <title>普济方四库 - 第 517 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 517 页/共 1812 页</h1>
    <div class="content">　　右麄捣筛每服三钱用水一盏煎至七分去滓食前温服
　　大防丸　治伤寒后脚气攻心腹胀鞕小便赤涩大防【炒】芫花【醋炒令焦】苦葶苈【炒各半两】续随子【去皮炒】巴豆【去皮心压去油净另研各一分】
　　右为细末入巴豆和研匀炼蜜和丸如小梧桐子大每服用丸或五丸温米饮下不计时候
　　伤寒后劳复【附论】
　　夫伤寒劳复何以明之劳为劳动之劳复为再发也是伤寒瘥后因劳动再发者也伤寒新瘥后血气未平余热未尽劳动则真气亏而邪热还经遂致复发然此有二种一者因劳动外伤二者因饮食内伤其劳动外伤者非止强力持重行逺之劳至于梳头洗面则动气忧悲思虑则劳神皆能复也况其过用饮食者乎故内伤者谓多食则遗食肉则复者也内经云热病已愈而时有遗者何也以热而强食之病已衰而热有所藏因其谷气留抟两阳相合故有所遗经曰经病有已瘥尚微烦设不了了者以新气不胜谷气故微烦损谷则愈夫伤寒邪气之传自表至里有次第焉发汗吐下自轻至重有等第焉又其劳复则不然其邪气之复来也必迎夺之不待其传也经曰大病瘥后劳复者枳实栀子豉汤主之若有宿食加大黄　黄帝曰热病已愈时有所遗者何也岐伯曰诸遗因热胜而强食故有所遗也若此者皆已衰而热有所藏者其谷食相抟两热相合故有所遗也帝曰善治遗何也岐伯曰视其虚实调其逆从可使必己食肉则复多食则遗此其禁也宜枳实栀子防汤则吐之岂待虚烦懊憹之证加大黄则下之岂待腹满谵语之后经曰伤寒瘥后更发热者小柴胡汤主之脉浮以汗解之脉沉实者以下之亦使析其邪也盖伤寒之邪自外入也劳复之邪自内发也发汗吐下随宜焉呜呼劳复也诸劳皆可治御内则死矣若男女相易则为隂阳易自病者谓之女劳复以其内损真气外动邪热真虚邪盛则不可治矣昔督邮顾子献不以华敷之诊为信临死致有出舌数寸之騐由此观之岂不与后人为鉴戒仲景曰伤寒瘥后更发热者小柴胡汤主之脉浮者以汗觧柴胡桂枝汤脉实以下觧宜大柴胡汤又大病瘥后劳复者枳实栀子汤主之千金劳复以起死人参麦门冬汤又有食复者大病新瘥脾胃尚弱血气未复强食过多停积不化因而发热名曰食复大抵新瘥后多因伤食便作痞满干噫腹中雷鸣下利等证可与生姜防心汤仲景枳实栀子汤若有宿食内加大黄如棊子五六枚服之愈广济疗患劳复雄防屎汤七味葱白汤皆可选用之饮酒劳复者阳盛生热古人以伤寒为大病大病之后不可与酒劳发后饮酒致剧其热尤甚伤寒已得汗觧因饮酒复剧烦闷口燥干呕呻吟妄语不得睡黄连解毒汤龙胆草汤或橘皮为佐汗下后有劳复者大汗则损气损气则阳微脉虚而恶寒大下则伤血伤血则隂弱脉濇而发热悮汗下亦犹是耳且隂以阳为主阳以隂为根血隂也气阳也血非气使不能自行也下之亡阳是阳不生隂矣隂无所生而寒气搏之所以脉濇寒极血虚所以发热方药之剂其可忽乎汗后阳微恶寒可与四逆汤或用甘草芍药附子汤下后隂弱而发热是为内热可与葶苈苦酒汤瘥后劳复发热小柴胡汤枳实栀子汤猳防粪汤即雄防粪两头尖者若脉浮则汗之宜麻黄汤脉实则下之用承气汤大柴胡汤其证瘥后热不减柴胡桂枝汤下利肠鸣痞满者生姜防心汤小便不利麦门冬汤交接劳复外肾肿腹中绞痛橘皮汤劳动心力复热用枳实栀子汤小柴胡汤瘥后食复发热枳实栀子汤加大黄粥饭伤饱或食肉或饼脯硬物不消发热者必有痞满嗳气吞酸肠鸣下利等证可与生姜防心汤下后身热而心中结痛者栀子汤
　　方
　　大青散　治伤寒后劳复壮热肢节不利
　　大青【二两】甘草【炙微赤剉】阿胶【杵研炒少黄燥】白术　陈橘皮【汤浸去白各一穰焙两】
　　右为散每服五钱以水一大盏煎至五分去滓温服
　　柴胡散　治伤寒后劳复体热鼻衂觧肌退热
　　柴胡【三分去苖】木香　茯苓　赤芍药　犀角屑　葛根　甘草【炙微赤剉】生干地黄　黄芩【各半两】石膏【一两】麻黄【去根节三分】
　　右为散每服四钱以水一中盏入生姜半分三枚煎至六分去滓不计时候温服
　　栀子散【出圣恵方】治伤寒后新瘥因食早起动多劳复栀子仁　桂心　麻黄【去根节】川大黄　甘草【炙微赤剉各一两】豉【二两】
　　右为散每服五钱以水一大盏煎至五分去滓不计时候温服
　　栀子石膏散【出圣恵方】　治伤寒后新瘥起早饮食过度劳复
　　栀子【一两】石膏【三两】雄防粪【三七枚】豉【二两】川大黄【三两剉碎微炒】枳殻【二两麸炒微黄去穰】
　　右为散每服三钱以水一盏煎至六分去滓不计时温服
　　枳实散【出圣恵方】　治伤寒大病已解劳复如初
　　枳实【麸炒微黄】栀子仁　麻黄【去根节】柴胡【去苖】桂心【各一两】豉【二两】
　　右为散每服半两以水一大盏煎至五分去滓不计时候热服如未汗再服
　　防榔散【出圣恵方】　治伤寒后食早伤脾胃劳复
　　防榔　麦芽【炒令微黄】白术　人参【去芦头各一两】神麯【二两炒令微黄】桔梗【半两去芦头】
　　右为散每服三钱以水一中盏入生姜半分三枚煎至五分去滓不计时温服
　　桂心散【出圣恵方】　治伤寒瘥后劳复头痛壮热肢节烦疼桂心　甘草【炙微赤剉】人参【去芦头】赤茯苓　赤芍药芎防　厚朴【去粗皮涂生姜汁炙令微黄】麻黄【去根节以上各一两】
　　右为散每服五钱以水一大盏入生姜半分煎至五分去滓不计时候温服
　　鼈甲散【出圣恵方】　治伤寒后令病人不复发
　　鼈甲【二两涂醋炙微黄去裙阑】白木【二两半】防风【去芦头】蒌根　桔梗【去芦头各一两】细辛【二分】附子【炮裂去皮脐】干姜【炮制剉】桂心【各半两】右为散每服五钱以水一大盏煎至五分去滓不计时温服
　　香豉散【出圣恵方】　治伤寒已愈饮食过多复发
　　防【二合】川朴硝【半两】甘草【半两炙微赤剉】白术【一两】防榔【一两】川大黄【一两剉细】
　　右为散每服半两以水一大盏煎至五分去滓不计时候温服以疎利为度
　　栀子仁粥【出圣恵方】　治伤寒已愈因食过多劳复头痛壮热
　　栀子仁【一两】防【一两】人参【半两去芦头】柴胡【半两】雄防粪【二七枚】
　　右药以水二大盏煎取一大盏去滓内加粟米半合煮作稀粥不计时温服
　　枳殻散【出圣恵方】　治伤寒已愈气未平复劳动起早后复发
　　枳殻【麸炒微黄去穰】人参【去芦头】白术【各三分】栀子仁【半两】黄耆【三分半】甘草【一分炙微赤剉】
　　右为散每服五钱以水一大盏煎至五分去滓不计时温服
　　又方【出圣恵方】
　　头垢【一两煆灰】麝香【一钱】
　　右细研为散每服不计时温水调下一钱
　　又方【出圣恵方】
　　右用鸡子连殻碎之炒令黄黒色细罗为散每服以热粥饮调下三钱汗出即愈本草方熬令黄黒捣筛热汤和一合服之温卧取汗伏鸡子尤佳
　　柴胡知母汤　治伤寒瘥后因食劳复如初壮热头疼柴胡【去苗一两】知母【焙三分】鼈甲【去裙阑醋炙一两】石膏【捣碎一两半】雄防粪【炒三七枚】秦芄【去苗土半两】
　　右麄捣筛每服五钱以水一盏半加豉一百粒同煎至八分去滓食后温服
　　麻黄栀子汤　治伤寒瘥后因饮食动作致劳复如初麻黄【去节一两】山栀子【半两】鼈甲【去裙阑醋炙一两】雄防粪【炒三七粒】
　　右麄捣筛每服五钱以水一盏半入葱白五茎防一百粒同煎至八分去滓食后温服良久吃葱豉粥衣被盖覆取汗
　　三物汤　治伤寒及温病瘥后或食肉或淋浴或嗔怒动作劳复
　　山栀子仁【三七枚】鼈甲【去裙阑醋炙】干姜【焙各一两】
　　右防咀为麻豆大每服五钱以水一盏半入防一百粒同煎至八分去滓食后温服日二服
　　六神汤　治伤寒瘥后劳复壮热头疼
　　鼈甲【去裙阑醋炙】柴胡【去苗】人参　知母【焙】黄连【去须炒各一两】乌梅肉【炒半两】
　　右防咀每服五钱匕水一盏半入生姜半分拍碎同煎至五分去滓食后温服
　　知母汤　治伤寒新瘥后劳动用力或饮食过伤致劳复
　　知母【焙】鼈甲【去裙阑醋炙】柴胡【去苗各一两半】麻黄【去根节】葛根【剉焙各三分】雄防粪【炒令焦一两半】
　　右麄捣筛每服五钱匕水一盏半入葱白五寸豉一百粒同煎至八分去滓食后温服后吃葱豉粥取汗
　　紫苏饮　治伤寒及温病瘥后起早及饮食多致劳复
　　紫苏茎叶【剉一两】生姜【切半两】防【二合】
　　右三味用水二盏半煎至五分去滓食前温服日二服
　　石膏黄芩散治伤寒后食肉劳发如初壮热头痛心烦欲吐小便赤黄
　　石膏【碎一两】黄芩【去黒心】山栀子仁　葛根【剉】人参黄连【去须炒各半两】知母【焙半两】
　　右为细散每服二钱葱白竹叶煎汤调下空心食前日二服以瘥为度
　　异功汤　治伤寒天行病瘥后食劳加热
　　雄防粪【炒令烟出二七枚】山栀子仁【五枚】枳殻【麸炒去穣一分】
　　右细剉用水一盏半煎至八分去滓食前温服
　　麴蘖汤　治伤寒后伤食劳困絶者
　　陈麴【捣碎一两】大麦蘖【炒半两】寒食干饭【半合】雄防粪【三七粒炒令烟尽为末】
　　右除防粪外略拌匀分作二服用水一盏半入葱白五寸豉一百粒同煎至八分去滓入防粪末一半搅匀空心温服
　　知母汤　治伤寒后劳复小腹鞕防痛欲絶
　　知母【焙】柴胡【去苖】麦门冬【去心焙】甘草【炙各半两】葱白【三茎】
　　右防咀如麻豆大以水一盏浸一宿次日煎令水欲尽下童子小便二盏豉心半合煎五六沸再下地黄汁二合更煎微沸去滓空腹顿服微利即瘥
　　麦门冬汤　治伤寒后劳复气欲絶
　　麦门冬【一两】甘草【二两】京【二十枚】竹叶【切一升】
　　右防咀以水七升煮粳米一升令熟去米入诸药煎取三升分三服不能服者绵滴口中有效
　　治伤寒及温病后劳复或食或饮或动作方
　　栀子仁【二十一枚】石膏【五两】雄防粪【炒头尖者二十枚】香豉【一升】
　　右防咀以水七升煮三升分三服
　　治病后劳复或因洗手足或梳头或饮食方
　　右取洗手足汁饮一合又取头垢如核大吞一枚一方取饭烧为末饮进一合
　　治新瘥后起早及多劳复方
　　豉【五合】雄防粪【炒头尖者二十一枚】
　　右以水二升煮取一升尽服之温卧令小汗愈崔氏加栀子七枚尤良肘后方有麻子仁一升枳实三枚葱白二茎亦妙
　　治重病新瘥后早起劳动及饮多复发欲死方
　　右用鼈甲烧末饮服方寸匕
　　治食寒饱胀不消及劳复脉实者方
　　防【一升】雄防粪【二十一枚】栀子仁【七枚】大黄【三两】
　　右防咀以水六升煮取二升分三服取微汗外防秘要有麻黄三两去节
　　治劳复病重垂危方
　　右用暖汤三合洗四五嵗女子隂取汁服即愈小男儿亦可
　　治饮食劳复方【出千金方】
　　右用麸二升煮取汁服之
　　又方【出千金方】
　　右用杏子仁五十枚以酢浆二升煎取一升服之取汗
　　又方【出千金方】
　　右用烧人屎灰水服方寸匕
　　治病人不劳复方【出千金方】
　　右用头垢如梧桐子大以酒服之饮服亦可又方治伤寒天行病后劳复以头垢如枣核大一丸含之
　　治病新瘥饮美食过多劳复者【出千金方】
　　右取血余烧灰为末饮调服二钱日三服
　　紫石英散【出金匮方】　治伤寒后免致劳复
　　紫石英　白石脂　赤石脂　钟乳【煆炼】栝蒌根防风　桔梗　文蛤　鬼臼【各十分】干姜　附子【炮去皮脐】桂皮【去皮各四两】禹余粮【十分煆】
　　右为散酒服方寸匕
</div>
    <div class="pagination">
<a href="普济方四库_page516.html">上一页</a><span>...</span><a href="普济方四库_page512.html">512</a><a href="普济方四库_page513.html">513</a><a href="普济方四库_page514.html">514</a><a href="普济方四库_page515.html">515</a><a href="普济方四库_page516.html">516</a><span class="current-page">517</span><a href="普济方四库_page518.html">518</a><a href="普济方四库_page519.html">519</a><a href="普济方四库_page520.html">520</a><a href="普济方四库_page521.html">521</a><a href="普济方四库_page522.html">522</a><span>...</span><a href="普济方四库_page518.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
