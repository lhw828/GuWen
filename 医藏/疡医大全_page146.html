<!DOCTYPE html>
<html>
<head>
    <meta charset="UTF-8">
    <title>疡医大全 - 第 146 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 146 页/共 163 页</h1>
    <div class="content">　　
　　回生丹
　　 治跌打损伤如神黑豆（炒去皮） 蒲黄 当归 桂心 赤芍药 干姜（各八两） 茄种（晒干，四两）择天德、月德日修合，忌生人鸡犬，碾细炼蜜为丸，每服二钱，童便冲酒送下。
　　
　　接骨紫金丹
　　 治跌打损伤，昏迷不省人事，瘀血攻心，发热。
　　土鳖虫（十个，去头、足，酒浸晒露三日夜，取出炒） 骨碎补（切片，露三夜晒干） 自然铜（火 醋淬七次） 巴豆霜 乳香（去油） 瓜儿竭 没药（去油，各五钱） 当归尾（酒浸一夜焙） 硼砂（各三钱） 地龙（十四条，酒浸去土晒干）共碾细末。每服三分，好酒送下。
　　
　　神效散
　　肉桂（去皮） 红花（各一钱七分） 川乌 草乌（各二钱）共碾细末。每服二分，酒调下，伤重者不过三分即愈。此方乃跌打损伤，起死回生，活人千万，富贵之家备以济人。
　　
　　活血丹
　　土鳖虫（酒浸死，晒干） 五加皮 刘寄奴 花头 桃仁（去皮、尖） 山楂（各四两） 大黄（陈酒煮干，八两） 元胡索（醋煮） 蓬莪术（醋炒） 牡丹皮 当归（酒洗） 牛膝（酒洗） 红花（各三两） 香附（童便浸、炒三两） 京三棱（醋炒） 降香节 凌霄花 苏木 青皮 枳实 赤芍药 威灵仙槟榔 川芎（各二两） 乳香（去油） 没药（去油，各一两）共碾细末。每服二钱，壮者三钱，陈酒调服，核桃肉四五枚过口。
　　
　　透骨丹
　　 治跌打损伤，深入骨髓，或隐隐疼痛，或天阴则痛，或年远四肢沉重无力，此药主之。真神方也。
　　真血竭 乳香（去油） 没药（去油，各三钱）闹杨花子（一两，火酒浸炒三次，童便浸炒二次，再焙干）各碾末称准和匀，再加麝香一分，再碾，瓷瓶收贮封固。初服三分，壮者五六分，不必吃夜饭，要黄昏睡好方服，酒可尽量饮，荤用猪肉过口，素用豆腐过口，服后避风，有微汗出为效。忌房事，酸、咸、茶、醋等物，及诸般血。如虚弱者间五日一服，壮实者，间三日一服。
　　
　　接骨散
　　黄麻（烧灰，二两） 头发（烧灰，一两） 乳香（去油，五钱）碾匀，每服三钱，温酒调服，跌扑闪肭，骨折疼痛立止。
　　
　　通遵散
　　 折伤跌仆极重，大小便不通，最危之证，先用此药，打下夹血，然后服补药。
　　枳壳 大黄 皮硝（各二钱） 陈皮 浓朴 当归 木通 红花 苏木（各一钱） 甘草（五分）水煎热服，以通利为度。但此药切不可用酒煎，令人闷绝而死。凡小儿、孕妇不可服。
　　
　　和伤活血汤
　　 损伤瘀血腹胀内壅，红肿暗青瘀痛，昏闷欲死，伤最重者服之。
　　大黄（五钱） 桃仁（打碎，四十九粒） 穿山甲（炒碾） 当归尾 威灵仙 红花 苏木 生地五加皮（各二钱） 乳香（去油） 天花粉 没药（去油） 川芎（各五分） 血竭（二分） 甘草（三分）水酒各一碗煎，临服入童便一杯和服，以泻出瘀血为效。
　　又方五加皮 茜草 刘寄奴 红花（各一钱五分） 青木香 枳壳 蓬莪术 乌药 京三棱 桃仁 赤芍药（各一钱） 当归（二钱）头生酒二斤，煎一斤半，鸡鸣时服。
　　又方当归 苏木（槌碎） 红花 胡桃肉（各四两）好酒十碗煎四碗，任饮醉，渣乘热敷伤处。
　　又方羊踯躅（炒黄） 大黄 赤芍药 当归 红花（各三钱） 生地（五钱） 牡丹皮（二钱） 土狗（十个，槌碎） 土虱（三十个，捣烂）酒煎去渣，入自然铜火 醋淬七次，碾细，一钱调服，一夜其骨自合。
　　又方泽兰叶（三钱） 百部（三钱） 刘寄奴 猴姜 苏木（各一钱） 陈皮（五分） 乳香（去油，六分）甘草（三分） 没药（去油，六分） 金银花（一钱五分）酒煎服，盖暖出汗。
　　
　　泽兰汤
　　 通二便，除肠中瘀血，乃活命之神丹也。
　　泽兰叶 当归（各五钱） 牡丹皮（三钱） 红芍药 青木香（各一钱五分） 红花（一钱） 桃仁（十粒，去皮、尖，碾）水煎，热酒冲服。如大便不通，加炒大黄二三钱。
　　跌仆停瘀。
　　当归尾 红花 川羌活 没药（去油） 赤芍药 桃仁（去皮、尖） 川续断 猴姜（各八分） 真桂枝（三分）白酒煎服。
　　打仆损伤，痛不可忍者。
　　于白术（五两） 当归（焙） 上肉桂（刮去皮） 白芷 炙甘草 乳香（去油另研） 没药（去油另研，各一两）研细末。每服二钱，温酒调下。
　　跌打损伤药酒当归 五加皮 生地（各一两） 破故纸 骨碎补（去毛） 十大功劳 薏苡仁 紫荆皮（各五钱） 广木香（三钱） 羌活（三钱） 川芎 杜仲（各八钱） 莪术 桃仁（各三钱） 虎骨（酥炙，一两二钱）好酒二十斤入坛封固，隔水煮三炷香，取起退火一七，早晚听饮。
　　跌打断筋折骨，疼不可忍 路傍墙根脚下人便溺处陈碎瓦片一块，洗净火米醋淬至酥黄为度，刀刮为末。每服三钱，好酒调服。看伤上下，分食前后服之。如无碎瓦，碎砖亦可。
　　又方 活蟹捣汁，冲热酒服。
　　又方 多年粪窖内砖约三五十年者，洗净打碎，火 醋淬，以酥为度，研细。每服三钱，热酒调服神奇。
　　又方土鳖虫（二十个，多更妙） 小便霜（二钱）白酒冲服。外用熟附子、肉桂、当归、川芎研末，入凤凰胎，如无，以小公鸡代之。热糯米饭同捣敷伤处。
　　跌打损伤兼治夹棍杖疮 麻油半斤，男妇乱发洗净二两，将油滚起，入发熬化，再加生酒搅匀吃下，尽量饮醉，被盖出汗，伤处以杉木皮扎紧，绵包即愈。
　　跌打气绝 仙人柴即九里香叶。捣自然汁一杯，灌下即苏。但心口有微热，能受此药，无有不活，名救命丹。
　　治折伤筋骨，遇天阴则痛。益母草不拘多少，用水熬膏，随痛上下，食前后用酒化服。
　　又方 韭菜汁和童便饮之，散去瘀血。骨折者蜜和葱白捣匀，浓封患处，酒调白芨末二钱服之。
　　打伤瘀凝骨节（《肘后方》）生铁一斤，酒五斤，煎一斤饮之。
　　打得青肿过腿面者（《启玄》）。三七鲜梗、叶捣烂，敷在青处，瘀血即消，如神。
　　如无三七，即白萝卜捣敷亦效。
　　跌打损伤 生蟹一只，白矾三钱捣化敷伤处，用杉木皮夹好。
　　又方 马屎炒热包熨之，冷又换。如此二三十遍，肿消痛止，内以干荷叶 灰，童便冲酒调服。
　　又方 独核肥皂、生姜、葱头共捣烂，滚烧酒调摊于青布上贴伤处，如冷用火逼之。再以红花、苏木、胡桃肉、乳香（去油），酒煎饮之取汗。
　　跌打损伤及踢伤折臂不动者。
　　肉桂 硫黄（各一两）研末。糯米饭同捣，敷伤处，再敷一次，痊愈。
　　闪跌 木耳瓦上 研，每服三钱，酒调服。
　　闪跌。
　　活松丝 松HT 槿桑柚根炭 乳香（去油） 黄栀子 独核肥皂 没药（去油） 锅煤（各等分）共碾细。用无盐陈酒糟和炼成泥，敷上裹紧；隔日药干，以热酒润药，复上前药可也。
　　打扑坠损，恶血攻心，闷乱疼痛 未展荷叶阴干，一味为末，食前用热童便一盏调服三钱，以利下恶物为度。
　　
　　韭菜散
　　 石炭同韭菜捣成饼，贴墙上候干，细碾听用，敷之止血如神。
　　洗跌打损伤。
　　刘寄奴 猴姜 紫苏叶 红花 番白草 青葱 甘草（各一两）煎水盈盆，令被伤人稳坐盆内，周遭围好，上面遮盖，不可透风，熏透，待温淋洗，疼痛如失。
　　又方南独活（三两） 地骨皮（二两六钱） 骨碎补（一两二钱） 透骨草 川续断 五加皮（各一两）羌活 食盐（各三钱）先用水十碗煎五碗；渣用水八碗煎四碗；三次水六碗煎三碗；四次水四碗煎二碗，共入砂锅内煎滚，熏洗，神效。
　　洗闪跌 马尾松毛不拘多少，入锅内熬至水面起丝为度，熏洗搓揉。
　　又方 紫果子藤煎汤揉洗。
　　跌打破损血出 血竭细末掺之。
　　又方 飞面遏上即血止结疤，不复溃脓。
　　
　　黑丸子
　　 治鹤膝风并跌仆损伤风湿，筋骨疼痛，或瘀血壅滞。
　　白蔹 赤小豆（各一两六钱） 白芍药 百草霜（各一两） 当归 白芨 骨碎补（焙，各八钱） 天南星 川乌（各三钱） 牛膝（六钱）酒糊丸桐子大。每服三十丸，盐汤温酒任下。
　　折损或金疮出血。
　　五倍子（一两） 生半夏 枯矾（各一两五钱） 乳香（去油） 没药（去油，各五钱） 无名异（一两）龙骨（ ，三钱）共为细末搽之，不怕风，不作脓，止血如神。
　　闪跌疯气痛。
　　硫黄（二两） 银朱 明雄黄 辰砂（各三钱） 川乌 草乌（各一钱五分） 生大黄 黄柏（各一钱） 麝香（一分）先将硫黄熔化，入诸药末搅匀，地上预铺大纸一张，将药倾上，再用纸一张盖上，压扁成块，候冷，每纸一寸，可裁十块，每用一块点着，放粗浓草纸上，不住手以浓纸移熨药尽，又换药点熨至热气透入肌骨，则气血立刻流通，其患如失。
　　秘制跌打损伤，风疼闪仆，凝血闷气神效膏药。
　　全当归 川乌 白芨 防风 木鳖子 生地黄 赤芍药 白芷 头发 白蔹（各一两） 没药（去油，五钱） 槐、柳、桑、枣、桃枝（各一寸）上药入麻油二斤浸透，桑柴火熬枯去渣，复入净锅内微火熬至滴水成珠，始下飞丹十二两足，务使老嫩合宜，将凝，投去油乳香五钱化尽，倾入水盆内揉扯以拔火毒，收用摊贴。临贴时加麝香半分，每张重五钱，重者一张，轻者一张贴三四人。
　　此方不可加减一，时致取不效。
　　跌打闪挫，风气痛，冷头风。
　　穿山甲（去皮，净，槌碎） 番木鳖（水泡，刮毛，切片） 官桂（切片） 当归（各一两二钱） 槐枝 柳枝（各一两） 枳壳（一两四钱）麻油六斤浸透，先用文火熬至黑色，槐枝棍搅，滤去渣，称油轻重，每油一斤，加丹八两熬滚，徐徐投下，不住手搅匀，滴水成珠，以手试之，老嫩得宜。再入乳香去油、没药去油、丁香、儿茶各六钱，俱研细，搅匀，入有盖瓶内埋土中七日去火气，任摊贴。
　　
　　木鳖膏
　　（家秘）。治跌打损伤，肿痛疮疡，一切诸风气痛。真麻油三斤，番木鳖子一百四十七粒，入锅内熬至番木鳖黑脆为度，熬时以柳枝频搅，将木鳖子捞起，再入铅粉炒黄色三十两，徐徐投下，逐渐成膏。以缸盛井水，将膏倾入，置露处出火气，一宿捞起，听摊。用后掺药。
　　
　　掺药
　　（家秘）。
　　三奈（上上者） 北细辛 川乌 樟冰 肉桂 当门子 大茴香 母丁香 乳香（去油） 没药（去油） 甘松 自然铜（ 红，醋淬七次） 半夏 大黄 荜茇 皂角 干姜 白芷小茴香（各五钱） 阿魏（三钱）忌见火。即自然铜亦须放倾银罐内 ，逐味另研，合匀密贮，勿泄香气，多少随用可也。如骨碎者不可多用麝香，以其性热而散，能耗髓也。若伤损血积龌龊者，先贴无掺药膏药一个，贴一二时辰揭起，则伤口血迹被膏揭净，然后用掺药之膏贴之。倘无木鳖膏，即寻常膏药亦可用。
　　
　　金丝万应膏
　　 治跌仆损伤，并寒湿香港脚，痛不可忍；小儿脾疳泻痢，不肯服药，贴肚上；咳嗽贴背心。
　　沥青（二斤，净末） 萆麻子（二百粒，去皮壳） 木鳖子（二十八枚，去壳，切片） 乳香 没药（去油，各一两） 黄蜡（二两） 麻油（夏二两，春、秋各四两） 威灵仙（二两）先将沥青、灵仙下锅熬化焦黄色。滤过，倾入水盆候冷取出，称二斤再下锅熔开，下麻油、黄蜡、萆麻子泥，用槐柳枝不住手搅匀，慢火熬至滴水不散，不粘手为度，扯拔如金丝状。如硬加油少许，如软加沥青，试得如法，却下乳香、没药末，起锅在炭火上再用槐柳枝搅数百次，又以粗布漉下水盆内，扯拔如金丝为度。
　　风气跌扑膏药神方（《锦囊》）男发（一大团） 萆麻子（去壳，二百粒） 猪脂（熬油，二斤八两） 麻油（八两）以上先熬至发化、萆麻子焦枯，再入后药：熟地 威灵仙（各三两） 金银花（二两） 川乌 草乌（各六钱） 肉桂（去皮） 白芷（各一两）独活 当归身（各一两五钱）以上熬至药色焦枯，去渣，细绢滤过，慢火再熬，不住手搅，入后药收之：乳香（箬上炙，去油，研细） 没药（箬上炙，去油，研细，各一两） 麝香（二分） 真黄丹（炒燥罗细，八两） 明松香（水煮三次，去水熔化，入夏布滤过，净六两）以上先将松香、黄丹下后，炼至软硬得所，滴水成珠离火，再下乳、没、麝打匀藏瓷器中，旋用旋摊。
　　打仆损伤及一切痈肿未破，贴令内消。（《本事》）生地黄（研如泥） 广木香（研细末）先以地黄膏随肿大小摊于纸上，掺木香末一层，又再摊地黄膏贴肿上，不过三五度即愈。
　　跌打青肿 真三七嚼涂患处。
　　
　　蚌霜散
</div>
    <div class="pagination">
<a href="疡医大全_page145.html">上一页</a><span>...</span><a href="疡医大全_page141.html">141</a><a href="疡医大全_page142.html">142</a><a href="疡医大全_page143.html">143</a><a href="疡医大全_page144.html">144</a><a href="疡医大全_page145.html">145</a><span class="current-page">146</span><a href="疡医大全_page147.html">147</a><a href="疡医大全_page148.html">148</a><a href="疡医大全_page149.html">149</a><a href="疡医大全_page150.html">150</a><a href="疡医大全_page151.html">151</a><span>...</span><a href="疡医大全_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
