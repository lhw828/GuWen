<!DOCTYPE html>
<html>
<head>
    <meta charset="UTF-8">
    <title>普济方四库 - 第 876 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 876 页/共 1812 页</h1>
    <div class="content">　　沈香永寿丸【出徳生堂】大补元阳滋益脾胃调顺血气添补精髓老壮少年之人并宜服之甚有功不僣不燥大梁郭文乡尚书常服此药年至八十精力倍加得其方者服之
　　莲肉【一斤先用酒浸一日后装入雄猪肚内缝合将浸莲肉酒添水煑猪肚大一个小二个取出晒干肚不用】茅山苍术【一斤分作四分一分酒浸一分泔浸一分盐水浸一分醋浸春秋五日夏三日冬七日如无茅山苍术以好酒煑去麄皮代之】白茯苓【四两】沈香木香　熟地黄【各一两】五味子　小茴香　川楝子【炮】西枸杞子　山药　栢子仁　破故纸【各二两用芝麻同纸一处炒香去芝麻以上同研细末】
　　右入青盐半两同为末酒糊丸如桐子大每服五十丸加至七十丸空心温酒或盐汤下以干物压之
　　雀附丸【出圣惠方】补虚冷暖下元壮腰脚祛风气充肌肤益顔色目暗耳鸣四肢无力
　　雀儿【四十个去毛嘴足肠胃以酒五升煑令烂拣去骨烂研并酒俱绞取汁】硇砂【二两细研以汤化澄滤于银石器中煎成霜将小冬一枚去皮子切以酒一升半煑令烂同研用】川椒【二两微炒捣罗为末】兎丝子【三两酒浸三日曝干另捣为末】
　　以上硇砂等并入雀儿煎中相和搅令匀以慢火如膏入后药
　　附子【二两炮制去皮脐】苁蓉【一两酒浸一宿刮去皮炙干】鹿茸【二两去毛涂酥炙微黄】天麻【一两】补骨脂【一两微炒】沈香【一两】木香【一两】蘹香子【一两】石斛【一两去根剉】
　　右件药捣罗为细末以雀儿膏和捣一千杵丸如桐子大每服空心以温酒下三十丸盐汤亦得
　　安肾丸【出医方集成】治肾经久积隂冷膀胱虚寒下元衰惫耳重唇焦腰肿痛脐腹撮痛两脇刺胀小腹坚痛下部湿痒夜梦遗精恍惚多惊皮肤干燥面无光泽口淡无味不思饮食大便涩泄小便滑数精神不爽事多健忘常服补元阳益肾气
　　肉桂【去皮不见火】川乌【炮去皮脐各一斤】桃仁【麸炒】白蒺藜【炒去刺】巴防【去心】山药　茯苓【去皮】苁蓉【酒浸炙】石斛【去根炙】萆薢白术　破故纸【各四十八两】
　　右为末炼蜜为丸如桐子大每服三十丸温酒或盐汤下空心食前小肠气炒茴香盐酒下
　　鹿茸丸【出圣恵方】治下元冷惫风虚劳损补益脏腑强壮腰脚
　　鹿茸【二两去毛涂酥炙微黄】牛膝【二两去苗】巴防【一两】补骨脂【二两微炒】龙骨【一两】附子【二两炮制去皮脐】干漆【一两捣碎炒令烟出】熟地黄【二两】桂心【一两】苁蓉【二两酒浸一宿刮去粗皮炙干】兔丝子【二两酒浸三日曝干别捣为末】阳起石【二两酒煑半日细研水飞过】
　　右为末入阳起石研匀炼蜜和捣三五百杵丸如桐子大每日空心温酒下三十丸渐加至四十丸
　　补益丸【出瑞竹堂】补益肾气明目治腰膝痛壮阳气
　　小茴香【一两盐炒】木香【一两】川楝子【春秋二两夏一两冬三两取肉酒浸】　枳殻【去穰一两麸炒】知母【春秋三两夏一两冬三两酒浸】白茯苓　甘草【炙】地龙【炒】鹿茸【酒浸】穿山甲【各一两酥炙】狗茎【五枚酥炙】
　　右为末炼蜜为丸如弹子大每服一丸空心细嚼温酒送下以干物压之午食前再进一服
　　麋角丸【出圣惠方】补益脏腑固济下元填精髓强气力麋角屑【五两酥拌炒令微黄】兎丝子【三两酒浸三日曝干别捣为末】肉苁蓉【二两酒浸一宿刮去粗皮炙干】桂心【二两】附子【二两炮制去皮脐】干姜【炮制一两剉】钟乳粉【二两】蓣薯【一两】石斛【二两去根剉】巴防【一两】牛膝【一两去苗】
　　右为末炼蜜为丸捣五七百杵丸桐子大每日空心温酒下四十丸晩食前再服
　　滋补丸　治下元虚弱
　　白芍药【三两】人参【一两】白茯苓【去皮】阿胶【剉碎面炒】当归　地黄【生熟皆可】半夏【生用】鹿茸【盐炙】黄耆【盐炙】五味子【以上各一两】
　　右为细末酒丸如桐子大每服七十丸空心温酒下宜常服
　　十补丸【出瑞竹堂】治隂损久虚下冷夜频起暖丹田
　　苁蓉【酒浸】兎丝子【酒浸】牛膝【酒浸】干山药　熟地黄　川乌头【炮】泽防　人参　当归　官桂【不见火】
　　右各等分为细末酒糊为丸桐子大每服五十丸空心温酒下
　　苁蓉丸　治丈夫虚羸精髓衰惫不能饮食
　　苁蓉【酒浸去皮切焙】牛膝【酒浸切焙】熟干地黄【焙】麦门冬【去心焙】山茱萸　枳殻【去穰麸炒】五味子【各三两】逺志【去心一两】石斛【去根】人参【各二两】
　　右共为细末炼蜜为丸桐子大每服三十丸温酒下再服空心食前
　　十精丸　大补虚冷接引真气
　　巴防【天之精】人参【药之精】苁蓉【地之精酒浸焙干】兎丝子【人之精酒煑另研】五加皮【草之精】石斛【山之精金丝色者】栢子仁【木之精】菊花【日之精】鹿茸【血之精】白术【目之精各一两】
　　右为细末炼蜜为丸如桐子大每服三十丸食前米饮送下
　　苁蓉散【一名益阳丹】补虚益阳治阳气不足隂囊湿痒尿有沥余漏泄虚损
　　苁蓉　续断【各八分】蛇床子【九分】五味子　薯蓣【各七分】逺志【六分】干地黄　巴防天【各五分】天雄【七分】
　　右治下筛酒服方寸日三凡病皆由醉饱后或疲极之余而合隂阳致成此症也
　　麝香鹿茸丸【出直指方】治真元虚惫精耗血少
　　干地黄　山药【各三两】杜仲【炒断丝】鹿茸　薯蓣【各七分】肉苁蓉　牛膝【并酒浸各一两】沈香【五钱】麝香【半钱】
　　右为细末炼蜜为丸桐子大每服三五十丸食前盐汤下
　　木香金铃子丸　补虚益气壮下元坚筋骨治腰脚痛筋脉拘挛
　　木香　茴香　甘草【各一两】金铃子肉　知母　白茯苓【各二两】川芎　当归　麝香【五分】
　　右为细末酒糊丸如桐子大每服五十丸空心盐汤或温酒任意下以干物压之若人虚弱者更加鹿茸一两海马一对补肾和前药丸服
　　雀附丸【出圣惠方】治脏腑久积虚冷腹脇多气脾胃乏弱少饮食羸痩无力
　　雀儿【三十枚去嘴脚毛羽肠胃胸骨用好酒一升煑烂熟研】补骨脂【一两微炒】木香【一两】吴茱萸【一两汤浸七遍焙干微炒】干姜【一两炮制剉】青皮【一两汤浸去白穰焙】木【一两捣罗为末】附子【一两炮制去皮脐】熟艾末【二两以米醋二升煎如膏】
　　右为末以雀肉入于艾膏内和药末令得所更捣五六百杵丸如桐子大每服空心及晚食前以温酒或盐汤下三十丸渐加至四十丸
　　椒附丸【出圣惠总录】补壮元阳
　　蜀椒【去目及闭口者四两醋浸一宿取出却用酒一升炒干为末】白羯羊肾【二对切焙干为末】附子【炮制去皮脐】青盐　巴防天【去心】蒺藜子【炒去角】蘹香子【炒各一两】肉苁蓉【酒浸切焙一两】
　　右为末用生羊肾二对去脂膜细切研如面熔药熟丸如桐子大每服三十丸酒下盐汤亦得
　　楮实丸【出圣济总录】补元脏壮筋骨除积冷及一切气疾令人轻健【方见本门补虚驻顔】
　　菖蒲丸【出御院方】药健阳道壮筋骨快气利大肠
　　商枳殻【一分麸炒】木香【五钱】山茱萸【去核一两】木贼【一分去节】菖蒲【一分】黒牵牛【一两生】全蝎【一分葱筒内炙令焦黄色】甘草【半两剉如豆许大巴豆三十个一处炒令巴豆黒色去豆】
　　右为细末用茴香半两酒熬三二十沸去滓取酒面糊为丸如桐子大每服三五十丸食前温酒下
　　天雄丸【出圣惠方】补暖元脏添益精气利腰脚强筋力天雄【炮制去皮脐】肉苁蓉【酒浸一宿刮去粗皮炙干各二两】雀卵【四十九枚】白马胫【涂酥炙令黄用二两】雄蚕蛾【隔纸微炒】兎丝子【酒浸三日曝干别捣为末各一两】
　　右为末以雀卵并少炼蜜丸如桐子大每服空心温酒下十丸渐至二十丸
　　三仙丸【出仁存方】诗曰一乌二术三茴香更加椒楝牡香姜善治耳聋并目暗又调荣卫壮元阳元阳壮后精神妙久服令人天命长能疗妇人脾血疾空心午用下盐汤首乌【一两】苍术【二两米泔浸一宿用】茴香【一两】香附子【二两】椒【一两炒】川楝子肉【一两】牡蛎【一两煆】白姜【一两炒】
　　右为末丸如桐子大每服三十丸用盐汤下空心服小肠气用霹雳酒下
　　玉蘂丹【百一选方】治元气虚惫脐腹冷疼面黄体痩口淡无味精神恍惚多困少力腰膝酸疼饮食减少膀胱小肠久积虚疾脾元滑泄神竒之甚
　　南木香【三分】蝎稍　舶上茴香【生研细】阳起石【煆】硇砂【汤化去土飞令极净各半两】黒附子【一两】白矾【一两】
　　右为酒煑糊丸如桐子大每服空心日午用十丸以齿嚼破温酒下小肠膀胱疝气发痛用绵灰二钱温酒下十五丸隂阳二毒伤寒甘草汤下二十丸防痢虚滑不止腹内撮痛艾汤下十五丸妇人赤白带下没药下五丸脾胃虚弱米谷不化酒下十五丸或二十丸亦得
　　草四神煎【一名七珍丸出圣济总录】补真元壮腰膝进饮食秘精益气【方见肾脏门白淫类】
　　硇砂煎丸　治男子阳衰隂盛下元真虚膀胱小肠气块坠痛
　　硇砂【二钱】槟榔【一钱】牡蛎【烧】滑石　海金沙　川楝子麻子仁【另研各半两】
　　右为细末肉丸如小豆大每服二十丸葵子汤下空心食前日进二服
　　七仙丹【一名枳殻丸出瑞竹堂】治虚损小便频数健阳
　　木香【半两】枳殻【一两麸炒】白茯苓【去皮】知母　小茴香【盐炒】甘草【去皮以上各一两】
　　右为细末炼蜜为丸如弹子每服一丸空心细嚼温酒下干物压之
　　补养丸【出瑞竹堂】补元气滋气血暖水脏益下元
　　兎丝子【洗净捣为末四两】破故纸【炒香】益智仁【各一两】山药【一两剉碎炒黄色】杜仲【一两去皮用生姜自然汁拌匀炒断丝】茴香【一两半炒香】苍术【二两米泔浸一宿切片麸炒】
　　右为末酒糊为丸如桐子大每服五十丸空心温酒或盐汤下
　　巴防天酒【出千金方】治虚羸阳道不举五劳七伤百病巴防天　牛膝【各三斤】枸杞根白皮　麦门冬　地黄　防风【各二斤】
　　右并用生卒无生者用干者亦得防咀以酒一担四斗浸七日去滓温服常常令酒气相续勿至醉吐慎生冷猪鱼油蒜春七日秋冬二七日夏勿服先患冷者加干姜桂心各一斤好忘加逺志一斤大虚劳加五味子苁蓉各一斤隂下湿加五加根皮一斤有石斛加一斤佳每加一斤药则加酒七升此酒每年八九月中旬即合入十月上旬即服设服余药以此酒下之滓曝干捣为末以此酒服方寸日三常服加甘草十两佳虚劳加耆一斤又方用巴防生牛膝各三斤防咀以酒五斗淹浸服如前法
　　木香丸【出圣济总录】补壮元阳
　　木香【五钱】附子【炮制去皮脐】巴防天【去心】蘹香子【慢火炒过】莲实【麸炒香各一两】蛇床子【炒黄一分】
　　右为细末糯米粥丸如桐子大每服空心盐汤食前下十丸
　　来复丹【出简易方】配数二气均调隂阳夺天地冲和之气乃水火既济之方可冷可热可缓可急补损扶虚救隂助阳理荣卫不交养心肾下升降上实下虚气闭痰厥心腹冷痛脏腑虚滑不问男女老防危急之证但有胃气无不获安
　　舶上硫黄【透明不夹石者】硝石【同硫黄为细末入定碟内以微火炒用栁木箆不住手搅令隂阳气相入不可火太过恐伤药力再研极细名二气末】太隂精石【研细水飞各一两】青皮【去白】五灵脂【五台者水澄去砂石晒干】陈皮【去白各一两】
　　右以五灵脂合橘皮为末次入精石末拌匀以好醋打糊为丸如豌豆大常服五十粒空心粥饮吞下甚者一百粒小儿三五粒新生婴儿一粒慢惊风或吐不止变成虚风搐搦者非风也胃气欲絶故也用五粒研碎米饮下老人伏暑迷闷紫苏汤下妇人产后血逆上抢闷絶并恶露不止赤白带下并用醋汤服常用和隂阳益精神散腰肾隂湿止腹脇冷痛应诸疾不辨隂阳者立见功効灵验难记简易方云当与养正黒锡二丹相类但体轻不能镇坚耳然硝石既寒佐以橘皮其气疎快硫黄且能利人若作暖药用以正防悮矣但霍气一证吐痢交作葢由饮啖生寒冷或冒暑热之气中脘节闷挥霍变乱此丹通理三焦分顺隂阳服之其功最验中脘昏乱反胃吐逆肾厥头疾老人风秘小儿惊风服之皆宜
　　麋角丸【出圣惠方】补下元治积冷气令人强壮益顔色麋角屑【五两酥拌炒微黄】硫黄【二两细研水飞过】腽肭脐【二两酒刷炙微黄】木香【三两】补骨脂【三两微炒】苁蓉【三两酒浸一宿刮去皮炙干】
　　右为细末入硫黄同研令匀以无灰酒一斗于银锅内先入药末一半已来煎令调和止件药末捣三二百杵丸如桐子大每日空心以温酒下三十丸
　　玉霜丸【出和剂方】治男子元阳虚损五脏气衰夜梦遗泄小白浊脐下冷疼阳事不兴久无子息渐至羸弱变成肾劳目昏耳鸣腰膝酸疼夜多盗汗服之自然精元秘固内施不泄留浊去清精神安健如妇人宫脏冷月水不匀赤白带漏久无子息面生防发退不生肌肉干黄容无光泽并宜服之
　　大川乌【用蚌粉半斤同炒后制去蚌粉不用】川楝子【麸炒各半斤】破故纸【炒】巴防【去心各四两】茴香【焙六两】
　　右为末酒糊为丸如桐子大每服三五十丸用酒或盐汤下空心食前一名张走马玉霜丸
　　葫芦巴丸【出圣济总録】壮阳益气暖元脏补虚乏轻腰膝止腹疼
　　葫芦巴【五钱】蘹香子【炒香三两】王　巴防天【各一两】苍术【麸炒黄刮去皮三两】
　　右先将王苍术二味同捣匀焙干与诸药为末酒煑面糊和丸如桐子大每服二十丸空心食前温酒或盐汤下
　　四神丸丹【出和剂方】治百病补五脏逺疫疠却风瘴除尸疰虫毒辟鬼魅邪气并男子妇人真元虚损髓耗形羸气乏中满下虚致水火不交及隂阳失序精神困倦面色枯槁吐血盗汗遗沥失精大便自利小便滑数梦寐惊恐阳事不举腰腿疼重筋脉拘挛及治一切寒痼疼痃癖疝瘕脐腹绞痛久防久痢伤寒阴证脉微身凉自汗四肢厥冷妇人百病胎脏久冷絶孕无子赤白带下月水不调服诸药久不瘥者悉主之此丹假隂阳造化之端得天地冲和之气与寻常煆炼僣燥丹药功効不同能活血实髓安魂悦泽顔色轻身保夀久服通神
　　雄黄　雌黄　硫黄　朱砂【各五两】
　　右研细入磁合内将马鞭草为末盐泥固济慢火四围烧煆一日一夜取出再研细末以糯米粽研为糊丸如豆大每服一粒絶早空心新汲水吞下姙妇不可服忌羊血葵菜一方研细入锅子内歇口炭火溶化滴水中成丸如菉豆大每服二丸空心温酒下
　　益色壮阳治一切风【出本草】
　　以菊花上水饮之并无所忌
　　益阳道令人悦泽有子【出本草】
　　以枸杞子上虫作网子为蛹时取之暴干炙令黄和干地黄为丸服之大起阳益精
　　法制煨肾方【出圣济总录】治阳衰下脏虚弱
　　巴防天【米泔浸去心】荜澄茄　蘹香子【炒】附子【浆水煑三二十沸烘干制去皮脐】
　　右各等分为末每服用羊肾一对各批开去白入药末一钱匀掺入葱丝少许用湿纸裹慢火中煨熟食之
　　玉华白丹　治清上实下助养根元扶衰救危补益脏腑五劳七伤夜盗汗肺痿虚损久嗽上喘霍乱转筋六脉沈伏唇多青黒腹脇刺痛大肠不固小便滑数梦中遗泄肌肉痩瘁目暗耳鸣胃虚食减久痢久疟积寒痼冷诸药不愈
　　钟乳粉【一两】白石脂【煆半两】阳起石【半两煆红酒泡隂干】左顾牡蛎【用盐泥固济煅红白者半两】
　　右各研细末为粉方和研匀以糯米糊为丸如鸡头大入坑出火毒每服一粒至二粒以人参汤空心服妇人用艾醋汤下
　　养正丹　升降水火助阳接真治元气虚亏隂邪交荡正气乖常上盛下虚气不升降呼吸不足头旋气短心神怯弱梦寐惊悸体自汗腹疼腰痛虚烦狂言口干上喘翻胃吐食霍乱转筋咳逆不足又治中风涎潮不省人事阳气欲絶四肢厥冷如伤寒隂证自汗唇青脉沈最宜服之
　　黒锡【先熔成汁一丸上滤去滓再熔再滤三次取净称】水银【以皮纸裹三重于厚绢内作包紧系口悬于紫背天葵汁内煑一伏时】
　　右将建盏一只先熔黒锡成汁次下水银用栁木箆不住手搅至无星入硫黄搅至黒色如有烟以醋酒入硃砂搅熟倾在碗内仍搅吹令冷取出研如粉糯米为丸如菉豆大每服二十丸以汤盐汤下此药升降隂阳既济心肾食前服一法四味各一两用净铁笾以厚纸布扎柄先熔鈆滤去滓一两净再放笾内用铁匕炒搅令将熟以硫黄末三钱重渐入其中或烟起亦莫管只急手搅炒令鈆熟无性其硫黄皆烧去但得鈆熟遂倾放地下纸上令硬即碾开以纱筛出鈆粉其余成珠者丹砂研为末次将笾铫顿慢火炉上义入铅以熟硫黄末一两渐入频搅炒才见黄烟上急拖过冷炉上少顷又过火上再搅炒得鈆与硫黄皆成黒色极调和了却于炉上鈆硫黄微冷又顿在别处微微火上少顷入水银以铁频搅切勿令青烟上便走了水银又次入硃砂末频搅炒令十分调和即临放地下纸上硬别研为末糯米糊为丸如菉豆大每服一丸盐汤空心送下
　　补精膏　壮元阳益真气助胃润肺
</div>
    <div class="pagination">
<a href="普济方四库_page875.html">上一页</a><span>...</span><a href="普济方四库_page871.html">871</a><a href="普济方四库_page872.html">872</a><a href="普济方四库_page873.html">873</a><a href="普济方四库_page874.html">874</a><a href="普济方四库_page875.html">875</a><span class="current-page">876</span><a href="普济方四库_page877.html">877</a><a href="普济方四库_page878.html">878</a><a href="普济方四库_page879.html">879</a><a href="普济方四库_page880.html">880</a><a href="普济方四库_page881.html">881</a><span>...</span><a href="普济方四库_page877.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
