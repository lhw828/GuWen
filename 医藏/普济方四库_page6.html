<!DOCTYPE html>
<html>
<head>
    <meta charset="UTF-8">
    <title>普济方四库 - 第 6 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 6 页/共 1812 页</h1>
    <div class="content">　　右防咀煎一盏食前服迟在上焦
　　当关腹痛饮浆难
　　主脉缓客脉迟缓迟相合腹中痛甚桂枝加附子汤桂　附子【炮各一両】甘草【三钱半】
　　右防咀煎服或理中丸脉廽以消食丸迟在中焦
　　流入尺中腰脚重厚衣重覆也嫌单
　　主脉数客脉迟数迟相合水能尅火阴气盛可用附子理中丸迟在下焦
　　六伏者阴也主毒气闭塞三关四肢沉重手足自冷主伏脉伏行于筋下气伏于内
　　阴毒伏气切三焦不动荣家气不调不问春秋与冬夏徐徐发汗治能消
　　经曰清形以爲汗麻黄附子细辛汤或秋冬以升麻汤春夏以麻黄汤当缓与之阴盛阳虚汗之则愈
　　积气胸中寸脉伏
　　主脉濇客脉伏濇伏相合主胸中积气治之沉香丸或加减温白丸伏在上焦浊气在上则生防胀
　　当关肠癖常瞑目
　　主脉缓客脉伏缓伏相合主中焦伏而不散乃风湿之气故肠癖瞑目治以五膈寛中散
　　白荳蔲【一両】缩砂仁　青皮　陈皮【去白】丁香【各二両】厚朴【制八両】甘草【炙】木香【各一両半】香附子【炒八両】
　　右爲极细末每服三钱白汤服无时清上实下如发之用羌活前药不已然后用此伏在中焦【一云血散则膓癖不散则瞑目】
　　尺部见之食不消坐卧非安还破腹
　　主脉数客脉伏数伏相合邪胜寒之甚而不能化食故破腹坐卧不安治之以生姜枣汤【一名四白汤】
　　白术【一両】黄耆　茯苓　白芍药【各半両】
　　右爲麄末毎服半両入生姜煎服不已养脾丸伏在下焦清气在下则生飱泄脏不藏矣
　　七濡者阴也主少力五心烦热脑转耳鸣下元极冷按之似有举还无髓海丹田定已枯四体骨蒸劳热甚脏腑终传命必殂
　　髓者肾之四体骨蒸者肾气衰絶终传者七传也土来尅水必殂也
　　濡脉闗前人足汗
　　主脉濇客脉濡濇濡相合肺气虚也而卫不能固于荣故多汗桂枝汤主之濡在上焦
　　当关气少精神散
　　主脉缓客脉濡缓濡相合精神散失乃气衰也治以定志丸或四君子汤加茯神濡在中焦至此难治也
　　尺部绵绵即恶寒骨与肉疎都不管
　　主脉数客脉濡数濡相合主骨痿不能起于床五损至骨俱尽故不治
　　八弱者阴也主气居于表生产后客风面肿气弱多伤也
　　三关怏怏不能前只爲风邪与气连年少得此须忧重老弱逢之病却痊
　　脉若烂绵者阳气弱也以应秋毛之脉气弱多伤怏怏者轻手乃得不前者重手稍无是也少年得此须忧重者乃春夏也此时当洪大而有力今反无力而不前故忧其重也是春夏爲逆秋冬为顺老弱逢之病却痊老弱者秋冬也秋冬脉当浮毛故爲顺
　　关前弱脉阳道虚
　　主脉濇客脉弱濇弱相合阳气虚也治之以五补丸为久补四逆汤急治之
　　关中有此气多踈
　　主脉缓客脉弱缓弱相合胃气内虚故气多疎散治之以益黄散平胃散选用之弱在中焦
　　若在尺中阴气絶酸疼引变上皮肤
　　主脉数客脉弱数弱相合主下部损肾气内絶既阴絶阳盛疼引于皮肤是三焦无阴镇抚阳离其原也气已损于肺无法可治也







　　普济方卷三
<子部,医家类,普济方>
　　钦定四库全书
　　普济方卷四　　　　　明　周王朱橚　撰方脉总论
　　九道病脉
　　细为气血俱虚　为病在内　为积　为伤湿　为后泄　为寒　为神劳　为腹满　为忧伤过度　细而为症瘕积聚　为刺痛　细而滑为僵仆　为发热为呕吐　数为热　为虚　为吐　为痛　为烦渴为烦满　动为痛　为惊　为挛　为泄　为恐
　　虚为寒　为虚　为脚弱　为食不消化　为伤暑促经并无文释曰其促有五一曰气二曰血三曰饮四曰食五曰痰但藏热则脉数以气血痰饮留滞不行则止促止非恶脉也　结为痰　为饮　为血　为积为气　释曰气寒脉缓则为结数则为促虽缓数不同结亦当如促脉分别可也　散经无文释曰六府气絶于外则手足寒上气五脏气絶于内则下利不禁甚者不仁其脉皆散散则不聚病亦危矣　革为满　为急为虚寒相搏妇人半产漏下　释曰革者革也固结
　　不移之状三部应之亦皆危脉也　代者一藏絶他藏代至　释曰代真死脉不分三部随应皆是如前所例皆本圣经学者当熟读令心开眼明识取体状然后交络互识所谓六经流注五藏相传各以部位推寻使了然不昧其如随病分门诸脉证状尤当参对审详之如是精诚方可为医者不尔则傍倚圣教欺罔贤良为含灵之巨贼幸宜勉旃
　　九道脉名
　　一长者有余而过也故属于阳其脉举按皆有余再再寻之往来流利出于三关如持竿之状是谓长也病应浑身壮热坐卧不安神思恍惚甚则阳虚内胜三焦不利法宜汗而散之　二短者不及之脉故属于隂凡物短长各有所宜适当其可然后为中夫长短未始有定体质于中而过者为长质于中而不及者为短有中短乃见焉其脉按举之间虽往来洪盛而不及本位故曰短病应邪气内结宿食成瘕心腹切痛三关不利阳邪虚抟三焦气厥外为寒热内则便硬于法宜引而竭之三虚者隂也不实之象阳为实隂为虚阳气自得
　　肝气不胜则少力多惊故其脉动为虚指下寻之不足举之亦然往来无力似浮而弱不欲内固之意是谓虚状原其病本阳邪内结恍惚无定故发狂热厥与夫谵言妄谬夣寐虚惊在小儿则主惊风　四促者阳盛也阳邪上忤气有偏盛偏衰故也其脉指下按之有余举之洪数下游三关并朝寸口虽盛疾如此必时一止而乃复来谓之促夫脉之行度亦有隂阳之从阳邪奔止血朝于心荣衞趋蹶徐疾不常脉则因之时止而促尔其病令人三焦不和积聚忧思气逆而厥故上盛下虚上溢下絶其宜服退不宜进故法以退之者生进之者死　五结者隂盛也真阳已极衰弱也夫脾布中和因阳而发阳衰隂盛则脾气忤而不能施化故脉来缓缓然时一止而复来或往或来或聚或散谓之结凡以胶塞而不可解隂盛故也病应四肢劳倦忧闷烦躁切痛上下连连相续气忤不施故法宜通导以去其结也六代者隂也内经曰代则气衰葢心散则气衰不能
　　下应于土脾不得安其常故脉代也说文曰代者更也脾不安常而然其脉按之动而复起再再寻之不能自还病应形容羸瘦不能言正气欲絶神无所居　七牢者坚也固围之象气之结故若是仲景云寒则牢坚而沉结指下寻之不见举之全无再再寻之小而有力断续不常见故曰牢葢重隂之所入以隂包阳故似无而按有病应骨中疼痛气血不守荣衞解散是以胷中气促而并夫脾与胃相为表里十二经脉之所本而平人之常气皆禀于胃今已脾胃不能符御则生生之道曷可全乎法以牢为水火相刑必死之候　八动者阳与隂相搏也仲景云隂阳相名曰动又曰数脉见于关上下无头尾厥厥摇者曰动以其脉混混然指下寻之似有举之全无再再寻之不离其处病应四体虚劳烦满崩中乆病血虚于内溢而自利　歌曰举无再再觅方逢　体倦虚劳利血浓　女子崩中宜速救　血虚崩溃药无功　九细者精气虚弱之极而形容不足内经曰细则气少其脉之状稍稍应指往来如绵至微而不絶谓之细脉虽为虚弱之极然必应于诊者为正要之精气既已怯弱阳道由是衰微病必胫痠髓冷力乏精气皮毛焦干形容枯瘁温之以气补之以味岂可缓也　謌曰　指下寻之极细微　胫痠髓冷不支持遗精髪槁形枯瘁　速灸关元岂可迟
　　九道脉主治
　　一长者阳也洁古云长法干此阳明脉故尺寸俱长身热目痛鼻干不得卧当汗阳化气也
　　长脉迢迢度三关指下时来又却还阳毒在脏三焦热徐徐发汗始能安
　　云岐曰阳毒在脏何由言发汗非在五脏之本阳毒之气在五臓之标何为五臓之本肝心脾肺肾是也何为五臓之标血毛皮脉肌肉筋骨是也以其在五臓之标故徐徐发汗者为在标之深逺也急则邪不能出发之以升麻汤发在阳明标一法加羌活麻黄中治法以地骨皮散治浑身壮热
　　地骨皮　　　茯　苓【各半两】　柴　胡
　　黄　芩　　　生地黄　　　知　母
　　石　膏【各二两】
　　如自汗已多加知母防咀入生姜煎徐徐发者汗之缓也
　　二短者隂也主四肢恶寒腹中生气宿食不消短法坤腹中有宿食当下之短主隂成形隂不化谷也
　　短脉隂中有伏阳气壅三焦不得昌臓中宿食生寒气大防通肠必得康
　　宿食生寒气何由通畅谓隂中伏阳故也使三焦之气宣行于上下故用巴豆动药也外药随见证应使之此在上脉交论内细说之病久温白丸新病备急丹
　　三虚者隂也主少力多惊心中恍惚小儿惊风虚怯离虚脉者离火也中虚之象心主血也血虚则脉息难成惊风治以防青丸
　　恍惚心中多悸惊三关定息脉难成血虚臓腑生烦热补益三焦便得宁
　　恍惚者阳主动之貌脉难成往来之象烦热者血虚也欲令气血实故补益三焦命门以助心神之气也是以男子藏精妇人系胞宜以加减小柴胡汤主之
　　柴　胡【去苖】　黄　芩【各一两】　地骨皮
　　人　参　　知　母　　　半　夏【制】
　　茯　苓【各一两】　炙甘草【三钱】　　白芍药【八钱】
　　右防咀每服一两生姜水煎久疾虚烦不得眠酸仁汤治之
　　四促者阳也促脉象坎主中盛满之象遇坎而退则是脉八九至并寸口渐渐退则活退则隂生逆之促而散也一云促者热数并居寸口阳太过隂不及也
　　促脉前来已出关常居寸口血成班忽然渐退人生也若要痊除命在天
　　升多而不降前曲后直如操带钩曰死渐退者以阳得隂则解如散丝者独阳脱隂知命在天也
　　五结者隂也主四肢气闷连痛时来结脉象兑金动而有止曰结应腹中之右旁故曰结聚也血流而不行气滞而不散脾主四肢结而不通故闷痛
　　积气生于脾臓旁大肠疼痛阵难当渐宜稍防三焦火莫谩多方立纪纲
　　生气是三焦之气旺于脾臓旁脾受湿而反热传至大肠故发疼痛乃大肠金受三焦火邪故入大肠药防三焦火邪则愈禁暴用寒药急攻当缓缓下之
　　六代者隂也主形容羸瘦口不能言不因病羸瘦脉有止曰代代真死脉也若暴损气血以至元气不续而止可治以人参黄耆汤
　　人　参　　　白茯苓　　　熟地黄
　　甘　草【炙】　　地骨皮【各半两】　黄　耆
　　白芍药　　　桔　梗　　　天门冬
　　半　夏【制】　当　归【各一两】　陈　皮【去白二两】
　　右防咀入生姜十片水煎一两去滓食前服滋养血气调和荣衞和顺三焦通行血脉若伤寒代者炙甘草汤
　　代脉时时动若浮再而复起似还无三元正气随风去魂魄冥冥何所居
　　浮甚阳太过沉甚隂太过浮甚八至九至死在外沉甚一至二至死在内脾脉居中土之象生三元正气代者似有似无曰代风邪害于脾故云正气随风去
　　七牢者隂也牢脉象震其脉不来不往曰牢其性而急前后水火相乘之象水能尅火得相胜则死
　　脉入皮肤辨息难时时气促在胷前只言水火相刑尅欲要痊除更问天
　　牢者木也前后有水火相乘之象以牢为隂助水尅火故云命在天又云水火并于胷寒热发于表之象以为牢脉也
　　八动者隂也主四体虚崩中血痢动脉象艮山也不来不往曰动山止之貌动而不移也崩中血痢治之以赤石脂丸及禹余粮汤
　　动脉根源气主隂三关指下碍沉沉血山一倒经年月志士名医只可寻
　　以衞为叶荣为根血去则根亡而叶凋此脉寸有尺无絶无根叶此脉第三同断病也宜内补丹出元戎方一云动主血败不止面色无光治之以养血气八物汤
　　当　归　　　白芍药　　　地　黄【熟用】白　术【各一两】　人　参　　　干　姜【灼】茯　苓　　　桂　　【各半两】
　　右防咀每服一两生姜七片水煎食前服
　　九细者隂也主腰酸髓冷乏力折精肾无所养阳不荣于下隂不荣于上隂阳不能相守乏力无精治法春夏地黄丸秋冬八味丸主之
　　乏力无精胫里酸形容憔悴髪毛干如逢冬季经霜月不疗其疴必自痊
　　细脉象巽风也为木风主髪阳气内不润于皮毛致毛髪干至秋则失冬时气平故不疗自愈此诸阳发于春夏诸隂发于秋冬吉也普济茴香丸主之上气浮肿本在表宜解肌汤
　　葛　根　　　黄　芩【各一两】　麻　黄【去节半两】赤芍药【四钱】
　　右防咀一两生姜七片水二盏煎至一盏去滓热服食前若汗出浮肿是邪从汗出浮者阳也当发散而解之若不愈诸消肿药治之肩息频者喘者脉浮而滑亦在于表宜麻黄汤发表也
</div>
    <div class="pagination">
<a href="普济方四库_page5.html">上一页</a><a href="普济方四库.html">1</a><a href="普济方四库_page2.html">2</a><a href="普济方四库_page3.html">3</a><a href="普济方四库_page4.html">4</a><a href="普济方四库_page5.html">5</a><span class="current-page">6</span><a href="普济方四库_page7.html">7</a><a href="普济方四库_page8.html">8</a><a href="普济方四库_page9.html">9</a><a href="普济方四库_page10.html">10</a><a href="普济方四库_page11.html">11</a><span>...</span><a href="普济方四库_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
