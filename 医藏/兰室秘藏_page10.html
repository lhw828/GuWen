<!DOCTYPE html>
<html>
<head>
    <meta charset="UTF-8">
    <title>兰室秘藏 - 第 10 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰室秘藏 - 第 10 页/共 19 页</h1>
    <div class="content">　　阴阳别论云阴虚阳搏谓之崩妇人脾胃虚损致命门脉沉细而数疾或沉弦而洪大有力寸关脉亦然皆由脾胃有亏下陷于肾与相火相合湿热下迫经漏不止其色紫黑如夏月腐肉之臭中有白带者脉必弦细寒作于中中有赤带者其脉洪数疾热明矣必腰痛或脐下痛临经欲行先见寒热往来两胁急缩兼脾胃证出见或四肢困热心烦不得眠卧心下急宜大补脾胃而升举血气可一服而愈或人故贵脱势人事疏少或先富后贫心气不足其火大炽旺于血脉之中又致脾胃饮食失节火乘其中形质肌肉容颜似不病者此心病也不形于诊故脾胃饮食不调其证显矣而经水不时而下或适来适断暴下不止治当先说恶死之言劝谕令欢死而心不动以大补气血之药养脾胃微加镇坠心火之药治其心补阴泻阳经自止矣痿论云悲哀太甚则胞络绝也阳气内动发则心下崩数溲血也故本病曰大经空虚发则肌痹传为脉痿此之谓也

　　卷中　妇人门

　　经漏不止有二论

　　治女子漏下恶血月事不调或暴崩不止多下水浆之物皆由饮食不节或劳伤形体或素有心气不足因饮食劳倦致令心火乘脾其人必怠惰嗜卧四肢不收困倦乏力无气以动气短上气逆急上冲其脉缓而弦急按之洪大皆中指下得之脾土受邪也脾主滋荣周身者也心主血血主脉二者受邪病皆在脉脉者血之府也脉者人之神也心不主令包络代之故曰心之脉主属心系心系者包络命门之脉也主月事因脾胃虚而心包乘之故漏下月事不调也况脾胃为血气阴阳之根蒂也当除湿去热益风气土伸以胜其湿又云火郁则发之当归(酒洗) 独活(各五分) 蔓荆子(七分) 防风 炙甘草 升麻 本(各一钱)柴胡 羌活 本 黄 (各一钱五分)上锉如麻豆大勿令作末都作一服以洁净新汲水三大盏煎至一大盏去渣空心热服待少时以早饭压之可一服而已如灸足太阴脾经中血海穴二七壮亦已此药乃从权之法用风胜湿为胃下陷而气迫于下以救其血之暴崩也并血恶之物住后必须黄人参炙甘草当归之类数服以补之于补气升阳汤中加以和血药便是也若经血恶物下之不绝尤宜究其根源治其本经只益脾胃退心火之亢乃治其根蒂也若遇夏月白带下脱漏不止宜用此汤一服立止

　　卷中　妇人门

　　经漏不止有二论

　　治妇人血崩是肾水阴虚不能镇守包络相火故血走而崩也黄芩 荆芥穗 蔓荆子(各一钱) 黄柏 知母 本 细辛 川芎(各二分) 黄连 羌活柴胡 升麻 防风(各三分) 生地黄 当归(各五分) 甘草(一钱) 红花(少许)上 咀都作一服水三大盏煎至一盏去渣稍热空心服之足太阴脾之经中血海二穴在膝膑上内 白肉际二寸中治女子漏下恶血月事不调逆气腹胀其脉缓者是也灸三壮足少阴肾之经中阴谷二穴在膝内辅骨后大筋下小筋上按之应手屈膝取之治膝如锥不得屈伸舌纵涎下烦逆溺难少腹急引阴痛股内 痛妇人漏血不止腹胀满不得息小便黄如蛊女子如妊身可灸二壮

　　卷中　妇人门

　　经漏不止有二论

　　治癫疝白带下疰香港脚腰以下如在冰雪中以火焙炕重重浓绵衣盖其上犹寒冷不任寒之极也面白如枯鱼之象肌肉如刀割削瘦峻之速也小便不止与白带长流而不禁固自不知觉面白目青蓝如菜色目KT KT 无所见身重如山行步欹侧不能安地腿膝枯细大便难秘口不能言无力之极食不下心下痞烦心懊 不任其苦面停垢背恶寒小便遗而不知此上中下三阳真气俱虚欲竭哕呕不止胃虚之极也脉沉厥紧而涩按之空虚若脉洪大而涩按之无力犹为中寒之证况按之空虚者乎按之不鼓是为阴寒乃气血俱虚之极也茴香(五钱) 黑附子(炮制去皮脐) 良姜(各七钱) 当归(一两)上四味锉如麻豆大以上等好酒一升半同煮至酒尽焙干炙甘草 苦楝(生用) 丁香(各五钱) 木香 升麻(各一钱) 柴胡(二钱) 炒黄盐 全蝎(各三钱) 延胡索(四钱)上与前四味药同为细末酒煮面糊为丸如梧桐子大每服五七十丸空心淡醋汤下忌油腻冷物酒湿面

　　卷中　妇人门

　　经漏不止有二论

　　治白带久下不止脐腹冷痛阴中亦然目中溜火视物KT KT 然无所见齿皆恶热饮痛须得黄连细末擦之乃止惟喜干食大恶汤饮此病皆寒湿乘其胞内故喜干而恶湿肝经阴火上溢走于标故上壅而目中溜火肾水侵肝而上溢致目KT KT 而无所见齿恶热饮者是阳明经中伏火也治法当大泻寒湿以丸药治之故曰寒在下焦治宜缓大忌汤散以酒制白石脂白龙骨以枯其湿炮干姜大热辛泻寒水以黄柏之大寒为因用又为乡导故云古者虽有重罪不绝人之后又为之伏其所主先其所因之意又泻齿中恶热饮也以柴胡为本经之使以芍药五分导之恐辛热之药大甚损其肝经故微泻之以当归身之辛温大和其血脉此用药之法备矣黄柏(酒洗) 白芍药(各五分) 柴胡 白石脂(各一钱火烧赤水飞细研日干) 白龙骨(酒煮日干水飞为末) 当归(酒洗各二钱) 干姜(四钱炮)上件除龙骨白石脂水飞研外同为细末水煮面糊为丸如鸡头仁大日干空心多用白沸汤下无令胃中停滞待少时以早饭压之是不令热药犯胃忌生冷硬物酒湿面

　　卷中　妇人门

　　经漏不止有二论

　　治妇人血海疼痛当归 甘草 木香(各五钱) 乌药(一两) 香附子(二两炒)上 咀每服五钱水二大盏去渣温服食前

　　卷中　妇人门

　　经漏不止有二论

　　治白带下阴户中痛控心而急痛身黄皮缓身重如山阴中如冰生黄芩 橘皮(各五分) 防风 高良姜 干姜 郁李仁 甘草(各一钱) 柴胡(一钱三分) 白葵花(七朵)上锉如麻豆大分作二服每服水二大盏煎至一盏去渣食前稍热服

　　卷中　妇人门

　　经漏不止有二论

　　治妇人久虚积冷经候不行 瘕癖块腹中暴痛面有 HT 黎黑羸瘠砂(纸隔沸汤淋熬取) 红豆(各五钱) 桂心(另为末) 木香 干姜(各一两) 砂仁(二两) 经花蕊石(研一两五钱) 斑蝥(一百个去头翅) 生地黄汁 童子小便(各一升) 腊月狗胆(七枚) 芫蜻(三百个去头足糯米升炒米黄去米不用)上九味为细末同三汁熬为膏和丸如鸡头大朱砂为衣每服一丸温酒细嚼食前服米饮亦可孕妇不可服

　　卷中　妇人门

　　经漏不止有二论

　　治崩漏不止盖心气不足劳役及饮食不节所得经隔少时其脉二尺俱弦紧洪按之无力其证自觉脐下如冰求浓衣被以御其寒白带白滑之物多间有如屋漏水下时有鲜血石尺脉时微洪也熟地黄 白芍药(各三分) 川芎 丁香(各四分) 阿胶(六分) 生艾叶(一钱) 当归(一钱二分)上川芎为细末当归酒洗锉熟地黄丁香为细末艾亦锉都作一服水二大盏先煎五味作一盏零二分去渣入胶再上火煎至一大盏带热空心服之

　　卷中　妇人门

　　经漏不止有二论

　　丁未仲冬郭大方来说其妻经水暴崩不止先曾损身失血自后一次缩一十日而来今次不止其人心窄性急多惊以予料之必因心气不足饮食不节得之大方曰无到彼诊得掌中寒脉沉细而缓间而沉数九窍微有不利四肢无力上喘气短促口鼻气皆不调果有心气不足脾胃虚弱之证胃脘当心而痛左胁下缩急有积当脐有动气腹中鸣下气大便难虚证极多不能尽录拟先治其本余证可以皆去安心定志镇坠其经调和脾胃大益元气补其血脉令养其神以大热之剂去其冬寒凝在皮肤内少加生地黄去命门相火不令四肢痿弱黄连(一分) 生地黄(三分) 炒神曲 橘皮 桂枝(各五分) 草豆蔻仁(六分) 黄人参 麻黄(不去节各一钱) 当归身(一钱五分) 杏仁(五个另研如泥)上 咀作二服水二大盏半煎麻黄令沸去渣煎至二盏入诸药同煎至一大盏于巳午之间食消尽服之一服立止其胃脘痛乃胃上有客寒与大热药草豆蔻丸一十五丸白汤送下其痛立止再与肝之积药除其积之根源而愈

　　卷中　妇人门

　　经漏不止有二论

　　治妇人经脉漏下不止其色鲜红时值七月处暑之间先因劳役脾胃虚弱气短气逆自汗不止身热闷乱恶见饮食非惟不入亦不思食沉懒困倦四肢无力大便时泻后再因心气不足经脉再下不止惟觉气下脱其元气逆上全无惟觉心腹中气下行气短少不能言是无力以言非懒语也此药主之柴胡(二分) 炙甘草 生地黄(各三分) 橘皮(不去白) 熟地黄(各五分) 黄 (一钱五分) 苍术(泔浸去皮) 当归身 白芍药 白术(各二钱)上十味 咀如麻豆大分作二服水二盏半煎至一盏去渣稍热空心服之

　　卷中　妇人门

　　经漏不止有二论

　　治经水不止鲜红项筋急脑痛脊骨强痛炙甘草 当归身 葛根(各三分) 独活 本 升麻(各五分)柴胡(七分) 羌活 苍术(各一钱) 红花(少许)上锉如麻豆大都作一服水四大盏煎至一盏去渣空心稍热服取微汗立止一妇人经候凝结黑血成块左厢有血瘕水泄不止谷有时不化后血块暴下并水俱作是前后二阴有形血脱竭于下既久经候犹不调水泄日见三两行食罢烦心饮食减少甚至瘦弱东垣老人曰夫圣人治病必本四时升降浮沉之理权变之宜必先岁气无伐天和无盛无虚遗人夭殃无致邪无失正绝人长命故仲景云阳盛阴虚下之则愈汗之则死阴盛阳虚汗之即愈下之即死大抵圣人立法且如升阳或发散之剂是助春夏之阳气令其上升乃泻秋冬收藏殒杀寒凉之气此病是也当用此法治之升降浮沉之至理也天地之气以升降浮沉乃从四时如治病不可逆之故经云顺天则昌逆天则亡可不畏哉夫人之身亦有四时天地之气不可止认在外人亦体同天地也今经漏不止是前阴之气血已脱下矣水泄又数年是后阴之气血下陷以脱矣后阴者主有形之物也前阴者精气之户下竭是病患周身之血气常行秋冬之令阴主杀此等收藏之病是也阳生阴长春夏是也在人之身令气升浮者谷气上行是也既病患周身血气皆不生长谷气又不胜其肌肉消少是两仪之气俱将绝矣既下元二阴俱脱血气将竭假令当是热证令下焦久脱化为寒矣此病久沉久降寒湿大胜当急救之泻寒以热除湿以燥大升大举以助生长补养气血不致偏竭圣人立治之法既湿气大胜以所胜治之助甲风木上升是也故经云风胜湿是以所胜平之也当先调和胃气次用白术之类以燥其湿而滋元气如其不止后用风药以胜湿此便是大举大升以助春夏二湿之久陷下之至治也

　　卷中　妇人门

　　经漏不止有二论

　　血脱益气古圣人之法也先补胃气以助生发之气故曰阳生阴长诸甘药为之先务举世皆以为补殊不知甘能生血此阳生阴长之理也故先理胃气人之身内胃气为宝柴胡 升麻(各五分) 炙甘草 当归身(酒洗) 陈皮(各一钱) 人参(去芦有嗽去之)炒神曲(各一钱五分)黄 (二钱) 白术(三钱) 生黄芩(少许)上 咀每服二钱水二大盏煎至一盏去渣稍热服如腹中痛每服加白芍药(三分) 中桂(少许)如渴或口干加葛根(二分) 不拘时候

　　卷中　妇人门

　　经漏不止有二论

　　治经水不止如右尺脉控之空虚是气血俱脱大寒之证轻手其脉数疾举指弦紧或涩皆阳脱之证阴火亦亡见热证于口鼻眼或渴此皆阴躁阳欲先去也当温之举之升之浮之燥之此法当大升浮血气切补命门之下脱也肉桂(去皮盛夏勿用秋冬用) 白芍药 红花(各五分) 细辛(六分) 人参(去芦) 熟地黄川芎(各一钱) 独活根 黑附子(炮制去皮脐) 炙甘草(各一钱五分) 羌活 本(去土)防风(各二钱) 白术 当归 黄 柴胡(各三钱) 桃仁(十个汤浸去皮尖细研)上 咀每服三钱若病势顺当渐加至五钱每服水三盏煎至一盏空心热服

　　卷中　妇人门

　　半产误用寒凉之药论

　　妇人分娩及半产漏下昏冒不省瞑目无所知觉盖因血暴亡有形血去则心神无所养心与包络者君火相火也得血则安亡血则危火上炽故令人昏冒火胜其肺瞑目不省人事是阴血暴去不能镇抚也血已亏损往往用滑石甘草石膏之类乃辛甘大寒之药能泻气中之热是血亏泻气乃阴亏泻阳使二者俱伤反为不足虚劳之病昏迷不省者上焦心肺之热也此无形之热用寒凉之药驱令下行岂不知上焦之病悉属于表乃阴证也汗之则愈今反下之幸而不死暴亏气血生命岂能久活又不知内经有说病气不足宜补不宜泻但瞑目之病悉属于阴宜汗不宜下又不知伤寒郁冒得汗则愈是禁用寒凉药也分娩半产本气不病是暴去其血亡血补血又何疑焉补其血则神昌常时血下降亡今当补而升举之心得血而养神不昏矣血若暴下是秋冬之令大旺今举而升之以助其阳则目张神不昏迷矣今立一方补血养血生血益阳以补手足厥阴之不足也

　　卷中　妇人门

　　半产误用寒凉之药论

　　红花(三分) 蔓荆子 细辛(各五分) 生地黄(夏月多加之) 熟地黄(各一钱) 本川芎(各一钱五分) 防风(诸阳既陷何以知之血下脱故也) 羌活 独活 炙甘草 柴胡(去苗)当归身(酒洗) 葛根(各二钱) 白芍药 升麻(各三钱)上 咀每服五钱水二盏煎至一盏去渣食前稍热服

　　卷中　妇人门

　　半产误用寒凉之药论

　　治脐下冷痛赤白带下当归(二分) 炒盐(三分) 蝎梢 升麻(各五分) 甘草(六分) 柴胡(七分) 黄柏(少许为引用) 附子(一钱) 干姜 良姜(各一钱)上为粗末每服五钱水五盏煎至一盏去渣稍热服或为细末酒面糊为丸亦可

　　卷中　妇人门

</div>
    <div class="pagination">
<a href="兰室秘藏_page9.html">上一页</a><span>...</span><a href="兰室秘藏_page5.html">5</a><a href="兰室秘藏_page6.html">6</a><a href="兰室秘藏_page7.html">7</a><a href="兰室秘藏_page8.html">8</a><a href="兰室秘藏_page9.html">9</a><span class="current-page">10</span><a href="兰室秘藏_page11.html">11</a><a href="兰室秘藏_page12.html">12</a><a href="兰室秘藏_page13.html">13</a><a href="兰室秘藏_page14.html">14</a><a href="兰室秘藏_page15.html">15</a><span>...</span><a href="兰室秘藏_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
