<!DOCTYPE html>
<html>
<head>
    <meta charset="UTF-8">
    <title>本草纲目 - 第 521 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 521 页/共 603 页</h1>
    <div class="content">　　介部第四十六卷　介之二

　　甲煎

　　（《拾遗》）【集解】藏器曰：甲煎，以诸药及美果、花烧灰和蜡成口脂。所主与甲香略同，三年者良。

　　时珍曰：甲煎，以甲香同沉麝诸药花物治成，可作口脂及焚 也。唐　李义山诗所谓“沉香甲煎为廷燎”者，即此。

　　【气味】辛，温，无毒。

　　【主治】甲疽，小儿头疮吻疮，口旁馋疮，耳后月蚀疮，虫蜂蛇蝎所螫之疮，并敷之（藏器）。

　　介部第四十六卷　介之二

　　田螺

　　（《别录》下品）【集解】弘景曰：田螺生水田中，及湖渎岸侧。形圆，大如梨、橘，小者如桃、李，人煮食之。

　　保升曰：状类蜗牛而尖长，青黄色，春夏采之。

　　时珍曰：螺，蚌属也。其壳旋文。其肉视月盈亏，故王充云：月毁于天，螺消于渊。《说卦》云：离为螺，为蚌，为龟，为鳖，为蟹。皆以其外刚而内柔也。

　　肉

　　【气味】甘，大寒，无毒。

　　【主治】目热赤痛，止渴（《别录》）。煮汁，疗热醒酒。用真珠、黄连末内入，良久，取汁注目中，止目痛硬，小利湿热，治黄胆。捣烂贴脐，引热下行，止噤口痢，下水气淋闭治瘰 癣疮（时珍）。

　　【附方】旧三，新二十一。

　　消渴饮水日夜不止，小便数者：《心镜》：用田螺五升，水一斗，浸一夜，渴即饮之。每日一换水及螺。或煮食饮汁亦妙。《圣惠》：用糯米二升，煮稀粥一三升在内，待螺食粥尽，吐沫出。乃收任性饮之，立效。

　　肝热目赤：《药性论》：用大田螺七枚洗净，新汲水养去泥秽，换水一升浸洗取起。于净器中，着少盐花于甲内，承取自然汁点目。逐个用了，放去之。

　　烂弦风眼：方法同上，但以铜绿代盐花。

　　饮酒口糜：螺、蚌煮汁饮。（《圣惠》）酒醉不醒：用水中螺、蚌，葱、豉煮食饮汁，即解。（《肘后》）小便不通，腹胀如鼓：用田螺一枚，盐半匕，生捣，敷脐下一寸三分，即通。熊彦诚曾得此疾，异人授此方果愈。（《类编》）噤口痢疾：用大田螺二枚捣烂，入麝香三分作饼，烘热贴脐间。半日，热气下行，即思食矣。甚效。（丹溪）肠风下血一选方》）大肠脱肛：脱下三五寸者。用大田螺二三枚，将井水养三四日，去泥。用鸡爪黄连研细末，入厣内，待化成水。以浓茶洗净肛门，将鸡翎蘸扫之。以软帛托上，自然不再复发也。

　　（《德生堂经验方》）反胃呕噎：田螺洗净水养，待吐出泥，澄取晒半干，丸梧子大。每服三十丸，藿香汤下。

　　烂壳研服亦可。（《经验方》）水气浮肿：用大田螺、大蒜、车前子等分，捣膏摊贴脐上，水从便旋而下。象山县民病此，得是方而愈。（仇远《稗史》）酒疸诸疸：用田螺将水养数日，去泥，取出生捣烂，入好酒内，用布帛滤过，将汁饮之，日三服，自效。（《寿域》）香港脚攻注：用生大田螺捣烂，敷两股上，便觉冷趋至足而安。又可敷丹田，利小便。董守约曾用有效。（《稗史》）痔漏疼痛：《乾坤生意》：用田螺一个，入片脑一分在内，取水搽之。仍先以冬瓜汤洗净。

　　孙氏：用田螺一枚，用针刺破，入白矾末同埋一夜，取螺内水扫疮上，又善能止痛也，甚妙。

　　《袖珍》：用马齿苋汤洗净，捣活螺蛳敷上，其病即愈。

　　腋气狐臭：《乾坤生意》：用田螺一个，水养，俟厣开，挑巴豆仁一个在内，取置杯内，夏一夜，冬七夜，自然成水。常取搽之，久久绝根。又方：大田螺一个，入麝香三分在内，埋露地七七日，取出。看患洗拭，以墨涂上，再洗。看有墨处是患窍，以螺汁点之，三五次即瘥。

　　瘰 溃破：用田螺连肉烧存性，香油调搽。（《集要方》）疔疮恶肿：用田螺入冰片，化水点疮上。（《普济》）风虫癣疮：用螺蛳十个，槿树皮末一两，同入碗内蒸熟，捣烂，入矾红三钱，以盐水调搽。（孙氏）绕指毒疮：生手足指上。以活田螺一枚，生用捣碎缚之，即瘥。（《多能鄙事》）。

　　妒精阴疮：大田螺二个，和壳烧存性，入轻粉同研，敷之，效。（《医林集要》）

　　壳

　　【气味】甘，平，无毒。

　　【主治】烧研，主尸疰心腹痛，失精。水渍饮汁，止泻（《别录》）。烂者烧研水服，止反胃，去卒心痛（藏器）。烂壳研细末服之，止下血。小儿惊风有痰，疮疡脓水（时珍）。

　　【附方】新三。

　　心脾痛不止者：水甲散主之。用田螺壳（溪间者亦可），以松柴片层层叠上，烧过火，吹去松灰，取壳研末。以乌沉汤、宽中散之类，调服二钱，不传之妙。（《集要》）小儿头疮：田螺壳烧存性，清油调，掺之。（《圣惠》）小儿急惊：远年白田螺壳烧灰，入麝香少许，水调灌之。（《普济》）

　　介部第四十六卷　介之二

　　蜗螺

　　（《别录》）【释名】螺蛳。

　　时珍曰：师，众多也。其形似蜗牛，其类众多，故有二名。烂壳名鬼眼睛。

　　【集解】《别录》曰：蜗螺生江夏溪水中。小于田螺，上有棱。

　　时珍曰：处处湖溪有之，江夏、汉沔尤多。大如指头，而壳浓于田螺，惟食泥水。春月，人采置锅中蒸之，其肉自出，酒烹糟煮食之。清明后其中有虫，不堪用矣。

　　藏器曰：此物难死，误泥入壁中，数年犹活也。

　　肉

　　【气味】甘，寒，无毒。

　　【主治】烛馆，明目下水（《别录》）。止渴（藏器）。醒酒解热，利大小便，消黄胆水肿，治反胃痢疾，脱肛痔漏（时珍。又曰：烛馆二字疑讹误）。

　　【附方】新六。

　　黄胆酒疸：小螺蛳养去泥土，日日煮食饮汁，有效。（《永类》）黄胆吐血：病后身面俱黄，吐血成盆，诸药不效。用螺十个，水漂去泥，捣烂露一夜，五更取清服。二五淋白浊：螺蛳一碗，连壳炒热，入白酒三碗，煮至一碗，挑肉食之。以此酒下，数次即效。（《扶寿精方》）小儿脱肛：螺蛳二三升，铺在桶内坐之，少顷即愈。（《简便》）痘疹目翳：水煮螺蛳，常食佳。（《济急仙方》）白游风肿：螺蛳肉，入盐少许，捣泥贴之，神效。（叶氏《摘玄方》）

　　烂壳

　　时珍曰：泥中及墙壁上年久者良。火 过用。

　　【气味】同。

　　【主治】痰饮积及胃脘痛（震亨）。反胃膈气，痰嗽鼻渊，脱肛痔疾，疮疖下疳，汤火伤【发明】时珍曰：螺乃蚌蛤之属，其壳大抵与蚌粉、蛤粉、蚶、蚬之类同功。合而观之，自可神悟。

　　【附方】新十。

　　卒得咳嗽：屋上白螺（或白蚬）壳，捣为末。酒服方寸匕。（《肘后方》）湿痰心痛：白螺蛳壳洗净，烧存性，研末。酒服方寸匕，立止。（《正传》）膈气疼痛：白玉散：用壁上陈白螺蛳烧研。每服一钱，酒下小儿软疖：用鬼眼睛（即墙上白螺蛳壳）烧灰，入倒挂尘等分，油调涂之。（《寿域》）阴头生疮：用溪港年久螺蛳烧灰，敷之。（《奇效》）汤火伤疮：用多年干白螺蛳壳 研，油调敷。（《澹寮》）杨梅疮烂：古墙上螺蛳壳、辰砂等分，片脑少许，为末，搽之。

　　小儿哮疾：向南墙上年久螺蛳为末，日晡时以水调成，日落时举手合掌皈依，吞之即效。

</div>
    <div class="pagination">
<a href="本草纲目_page520.html">上一页</a><span>...</span><a href="本草纲目_page516.html">516</a><a href="本草纲目_page517.html">517</a><a href="本草纲目_page518.html">518</a><a href="本草纲目_page519.html">519</a><a href="本草纲目_page520.html">520</a><span class="current-page">521</span><a href="本草纲目_page522.html">522</a><a href="本草纲目_page523.html">523</a><a href="本草纲目_page524.html">524</a><a href="本草纲目_page525.html">525</a><a href="本草纲目_page526.html">526</a><span>...</span><a href="本草纲目_page522.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
