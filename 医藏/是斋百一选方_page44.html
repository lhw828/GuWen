<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 44 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 44 页/共 78 页</h1>
    <div class="content">　　薄荷（二两）菊花甘草川芎（各一两）防风（七钱重）白芷（半两）上为细末，食后茶少许，沸汤点服。如伤风，用酒调服，其效尤速！ 

　　[卷之九　第十二门] 治赤目后暴翳 

　　孙盈仲方。淮西韩参议丸修亲曾用，一日退两翳。

　　鹅不食草塞鼻中立瘥。

　　又方，独生鼓槌头草以绵裹塞鼻。

　　[卷之九　第十二门] 攻毒散 

　　治风毒上攻，两眼暴赤肿，隐涩难开，初发便洗。

　　干姜（不以多少，洗净）上一件咀，每用二钱，以薄绵紧裹，沸汤泡，乘热洗之，如冷，再烫更洗。

　　[卷之九　第十二门] 明上膏 

　　冀州郭家明上膏，治远年日近，不睹光明，内外障眼，攀睛瘀肉，连脸赤烂，隐涩难开。

　　怕日羞明，推眵有泪，视物茫茫，时见黑花，或脸生风粟，或翳膜侵睛，时发痒疼，并皆治疗。此药神妙无比，不可尽述。兼治口疮，涂之立愈，吉宰曾合甚奇。

　　白沙蜜（一斤）黄丹（四两）砂（别研）乳香（别研）青盐（别研）轻粉（别研）硼砂（石井泉石云母石（各一两）黄连（去须）乌贼鱼骨（各半两）上件药于净室中，不得令鸡犬妇人见，用银石器内慢火先炒黄丹，令紫色，次下蜜，候熬得沫散，其色皆紫，次入腊月雪水三升，再熬二十余沸，将其余药碾成末，一处同熬，用筋滴在指甲上成珠，不散为度，以浓纸三张铺在筲箕内，倾药在纸上，滤过，再用瓶子盛，放在新水内浸三昼夜，去火毒，其水日一易之，看病眼轻重，临晚用筋蘸药，点大头，以眼涩为度。若治内障眼，用面水和成条，捏作圈子，临睡置眼上，倾药在内，如此用之，一月见效。

　　[卷之九　第十二门] 咒偷针眼 

　　已结赤肿，未成脓者，神验！取患人衣衫角，以手紧捻，定于所患眼大上，之，每一即念一声云：移甚底移橛眼，如此一气念七遍，七讫，即随声就手捻，令紧打一结，结定，自然便退，直候眼安方解。切在志诚，不须令病患知咒语，或欲自咒自移亦可。

　　[卷之九　第十二门] 五退散 

　　治眼疾五退散，治内障得效。

　　龙蜕（蛇皮）蝉蜕凤凰蜕（乌鸡卵壳）佛蜕（蚕纸）人蜕（男子退发）上等分，不以多少，一处同烧作灰，研为细末，每服一钱，用熟猪肝吃，不拘时候，日进三服。

　　[卷之九　第十二门] 金水膏 

　　钱寿叔施此药，亲见数人两目浓翳皆磨去，甚妙！乳香（研）砂（研）白矾（飞过研，各半字）当归（半钱）黄连（一钱，去须）白沙蜜（上件药，除蜜外先研令极细，却同蜜一处拌匀，入新竹筒内，用油纸数重，以线紧扎，勿令水入，于净锅内用水煮，自早至午，水干则添，取出，倾药，以绵绢滤去滓，入净器中，埋地上一宿，取出点之，点毕，以温水洗。眼翳薄者，点三、五次，即随药下。点药筋用金为之最妙。多点则取效尤速。亦见《陆氏续方》，叙述颇详。

　　[卷之九　第十二门] 五生散 

　　治目赤，去头风，退昏，钱文子传。

　　天雄附子尖（各半两）防风天南星川续断（并生用，各一两）上为饮子，每服二钱重，水一盏半，生姜七片，酒少许，煎至六分，食后温服。因头风而病目者，服之必效！ 

　　[卷之九　第十二门] 如神饼子 

　　治目生翳膜。

　　乌鱼骨（去皮，细研）木贼（去节，为末）朱砂（水飞，各一钱）南硼砂（四皂子大，细研上四味同研三千遍，汤溶蜡少许，以柳枝子搅四十九遍，入脑子少许，更多尤妙，于五月五日合丸作饼子，如此○大，每用一饼子临卧安于目内，来早以净水于盏内洗，自见取下者，病也。临卧再用，一饼子可使三次。

　　眼药，旧日京师太庙相对铁汤瓶家方。

　　蕤仁（细研，竹纸裹，压去油）芜苡仁（新者，细研，竹纸裹，压去油，二件各四十九粒）透明硼砂（如指大，细研，如磨翳多用之，赤目少用之）生龙脑（如硼砂大，细研，少上四味同研匀，将砂将沙糖如指大先筛极细，须夹绢筛过，与前药再研？银瓷盒子收之，以铜筋点，凡眼中百疾皆治之。

　　[卷之九　第十二门] 伤寒后青盲日近者可治 

　　仙灵脾（一两）淡豆豉（四十九粒）上二味水一碗半煎至一碗，露冷，令病患顿饮之，即瘥。

　　[卷之九　第十二门] 治赤眼后生翳膜 

　　兰香子洗净晒干，每用一粒，以箸点大头，闭目即觉药在目内团圆旋转，药力过即不转，须臾，自随眵泪出。若翳膜在上如鱼眼然，再易一粒，以病退为度。庐州彭知录名大辩，蕃遂传得，屡以治人。

　　唐丞相李恭公扈从，在蜀中日患眼，或涩，或生翳膜，或即疼痛，或见黑花如豆大，累累数十不断，或见如飞虫翅羽，百方治之不效。僧知深云：相公此病缘受风毒，夫五脏实则泻其子，虚则补其母，母能令子实，子能令母虚，肾是肝之母，今肾受风毒，故令肝虚，肝虚则目中恍惚，五脏亦然。香港脚，消中，消渴，诸风等皆由肾虚也，地黄丸悉主之。

　　生干地黄（一斤）熟干地黄（一斤）石斛（去苗）枳壳（麸炒，去穣）防风（去芦，各四两）牛膝（酒浸）杏仁（去皮尖，麸炒黄，为末，入瓦器中，研去油）上为细末，不许犯铁器，炼蜜丸如桐子大，空心以豆淋酒下五十丸。豆淋酒法：黑豆半升，净拣簸，炒令烟出，以酒三升浸之，不用黑豆，用此酒煮独活，即是紫汤也。

　　[卷之九　第十二门] 洗风赤烂眩眼 

　　五倍子（槌碎，去蛀末）蔓荆子（拣净）上二味煎洗。

　　[卷之九　第十二门] 治烂眩眼 

　　傅季万其兄养正家婢曾用有效。

　　上以复盆子叶熟，将汁眼上，今人谓之园钩子，或云用纱帛子覆眼上，用药揩之，少顷，纱帛上小虫子无数。

　　[卷之九　第十二门] 治风眩赤眼 

　　防风（一寸许）铜青（一块，黑豆大）杏仁（两个，去尖，不去皮）上各细切，于盏中新汲水浸，汤瓶上顿，令极热，乘热洗之。如痛者，加当归数片 

　　[卷之九　第十二门] 治烂眩风眼 

　　田螺一个，以水养数日，去尽泥沙，候靥开，以铜绿一豆许入在内，即化成水，以鹅毛蘸水刷眼眩上，数次即愈。不可以余药治它，入眼即再发也。

　　又方，陈行之传。

　　用小儿吐下蛔虫，阴干，生用，碾为末，轻粉和匀，如湿，干掺，如干，以津唾调敷。

　　[卷之九　第十二门] 治烂眩风眼 

　　两痒痛。陆景渊之子曾苦此，泪渍两颊，皆成疮，百药不效，因理故书得此方，试点之，须臾药泪俱下，循疮中流出，其间有小虫，自此遂愈，甚妙。

　　黄连淡竹叶（各一两）柏树皮干（用一两半，湿用二两）上三味咀，以水二升，煎至五合，稍冷，用滴目两及洗烂处，日三、四用。

　　[卷之九　第十二门] 治洗头风 

　　新通草（于新瓦上烧，存性）上为灰，每服二钱，热酒调下，牙关紧者，斡开口灌。

　　[卷之九　第十二门] 四柱散 

</div>
    <div class="pagination">
<a href="是斋百一选方_page43.html">上一页</a><span>...</span><a href="是斋百一选方_page39.html">39</a><a href="是斋百一选方_page40.html">40</a><a href="是斋百一选方_page41.html">41</a><a href="是斋百一选方_page42.html">42</a><a href="是斋百一选方_page43.html">43</a><span class="current-page">44</span><a href="是斋百一选方_page45.html">45</a><a href="是斋百一选方_page46.html">46</a><a href="是斋百一选方_page47.html">47</a><a href="是斋百一选方_page48.html">48</a><a href="是斋百一选方_page49.html">49</a><span>...</span><a href="是斋百一选方_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
