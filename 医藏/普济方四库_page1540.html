<!DOCTYPE html>
<html>
<head>
    <meta charset="UTF-8">
    <title>普济方四库 - 第 1540 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1540 页/共 1812 页</h1>
    <div class="content">
　　普济方卷三百六十六
　　钦定四库全书
　　普济方卷三百六十七　明　周王朱橚　撰婴孩诸风门
　　总论
　　夫风者百病之长善行而数变小儿血气未定肌肉脆弱腠理虚踈为邪风所中以春甲乙得之则中于肝以夏丙丁得之则中于心以季夏戊巳得之则中于脾以秋庚辛得之则中于肺以冬壬癸得之则中于肾各随其腑臓之虚所中则为臓腑之风或客于皮肤肌肉荣衞或留于节膜骨髓随其变化为病不一各有微甚之状大约与大人所得证候皆同特小儿治之分剂多寡差殊宜消息以调之　杨氏曰血气未定寒温失调内则盛热蕴蓄外则腠理虚开致风邪自背上五臓俞而入乗其外虚而暴中之其状昏不知人壮热狂躁搐掣气麄口噤痰潮必有五脏中风之证盖风寒暑湿亦入杨氏曰又有小儿多因感风久嗽不能发散致风邪入肺臓之络遂中肺风目能视人口不能言是其候也杨氏曰是风也始入于凑肤次达于经络而抟于筋脉风入颔颊之筋则口防而牙紧风塞咽喉声音之门则语不出而失音风与气抟以痰隔则喉间如鼾防之响于筋脉得寒则拘急挛痛脉必浮紧得热则缓弛不随脉必浮洪风夹寒邪即挛风湿夹热气即缓弛宜追风毒剂散等大抵脉浮病在表脉实病在里脉促病在上在表宜散发在里宜防导促于上胷膈澎湃者宜吐之若虚寒者附子川芎不可缺古人治法以灼艾为本又当消息权度而投剂焉朱氏曰凡治风先理气不可专服风药攻之愈急则风势愈甚且调气活血和平荣衞调畅则风疾不治而自愈　风证其中人也卒其人也晕激人痰潮昏人神乱邪气反缓正气反急正气引邪为防斜为视为掣纵为搐搦为痈痪为反张在阳则皮肤缓缓则四肢不收在阴则腹里急急则一身不能仰随其邪气表里深浅受证也　偏枯者血气偏虚半身不遂股肉枯瘦骨间疼痛风痱者神智不乱身体不痛四肢不拳一臂不随能言者可治风癔者忽然迷仆舌强不语喉中窒塞噫噫有声身软有汗则生风痹者风寒湿三气合而为痹其人肉厚身顽不知痛痒风多则走注寒多则疼痛湿多则重着在筋则筋屈不伸在脉则血凝不流在肉则不仁内经曰荣气虚则不仁明理曰不仁者不知痛痒也在骨则癃重心中风偃卧不能倾侧发失音其舌焦赤若汗流唇赤可治灸心俞若唇上白黒青黄乃心坏为水不治肝中风踞坐不能低头上视多在脇偏疼诸筋挛急头目瞤动若其目青绕两目连额微青面黄者可治灸肝俞若大势青黒目一黄一白不治脾中风踞致腹满皮肉瞤动四肢不收若唇黄身通黄吐醎汁可治灸脾俞若手足青足冷或目下清不治肺中风偃卧胷满气短喘息时嗽躁闷汗出不能治有口不能言若鼻四围至口及目下色白者可治灸肺俞若鼻口目下色黄乃肺坏为血及寻衣摸空不治肾中风踞坐面浮腰脊痛引小腹其耳黒视左右脇防防黄色可治灸肾俞若脇上黄防面如土色毛髪直齿黄赤不治胃中风腹满胀膈塞不通张口喘息额上多汗　杨氏曰或曰中风诸臓不关诸府然胃为五糓之海皆取气于胃孙真人曰所谓饱食伤胃祛其胃风是也【三因方云灸胃俞穴在脊二椎骨下两傍各一寸半】中风多是恶风自汗心风脉浮洪肝风脉浮肾风脉浮滑肺风脉浮濇脾风脉浮缓或以三部候之或以本臓脉取之不可一槩论也【中风恶证诗曰中风恶证细推求口噤嘘迟脉数忧眼合不开并证而绯面黒手难收口开吐沫气麄大髪直头汗不流鼾防哀鸣兼鼻冷遗尿防血并皆休】　中风者人之骤病一时仓卒若未能精审五臓受证且先与搐鼻开关豁痰气盖中风皆因痰欝气滞而作痰消气下病势稍苏然后辨证灸治凡治风先理气治风良剂小续命汤良排风汤次之然二药主风不主气须以人参顺气散乌药顺气散佐助其间气一流行则风自踈散矣顺气则苏合香丸南木香軰消痰则白丸子南星半夏可用如银粉铅硝等谨勿妄施寒毒入胃则血脉凝滞真气销铄而成废人热极则生风大纲然耳亦有胃虚气虚血虚而生风者则天雄附子官桂川芎不可缺也　又小儿三五歳或七八歳至十余歳发惊涎潮搐搦如拽踞不省人事目瞪喘急将欲死者内经曰此症得之在母胞胎之所受悸愓惊骇恐惧之气故令小儿轻者为惊风天吊重者为癎病风搐胎中积热者为脐风已上诸风证可用吐涎散吐之吐讫宜珠犀龙麝清凉坠痰之药方食乳子母皆宜服之安魂定魄之药定志丸之类是也故妇人怀孕之月大忌悲忧惊怖纵得子必有前疾小儿风热涎嗽者以通圣散加半夏同煎温服
　　中风【附论】
　　夫小儿中风者由气血未定肌肤嫰弱设若将养乖宜寒温失度腠理虚开则为风所中也
　　方
　　蛇头丸　若儿搐搦不已惊狂迷闷角弓反张或昏沉啮齿双目直视频唤不省变为痫证亟宜服此药以除之却不可多进须仍以疎风药相间调理凡服此药亦须先以木香乌药枳殻防榔磨少许灌之却服庶使关节通透药力无不利
　　朱砂【三钱】紫粉【五钱】全蝎【十五个去毒】生麝香【半钱】花蛇头【酒浸去皮骨五钱】沉香　真欝金　五灵脂　白附子【各五钱】金银箔【各五片】片脑子【半分】蛇含石【二两炒醋煅令赤浓煎甘草汤淬以手撚得碎为度方可用】僵蚕　南星　天麻【各五钱】
　　右为末炼蜜丸小指头大每服大者一丸小者半丸随证依后大风膏汤引下一方加防风
　　大风膏　定诸般风搐
　　天麻【三钱】防风【一两】天竺黄【五钱】花蛇【酒浸去皮骨】蛇含石【二两烧红淬醋煮七遍】青黛　紫粉【各三钱】僵蚕【炒去丝五钱】蜈蚣【酒浸去粪一条】代赭石【一两烧醋淬七遍】白附子　辰砂【各五钱】麝香【半钱】全蝎【五个去毒】天南星【三两姜汁浸焙干】
　　右为末炼蜜丸久留用面糊丸如小指头大每服大者一丸小者半丸慢惊冬子仁汤下搐搦鸡冠血薄荷汤急惊斑竹叶薄荷汤下化涎桑白皮汤退潮热薄荷磨刀水止嗽北五味子杏仁夜啼灯心灶心土蝉退浓磨灌下
　　天南星丸　治小儿中风四肢拘急心神闷乱腰背强硬
　　天南星【一分炮制】腻粉【一分研入】白附子【半两炮制】半夏【半两汤洗七次去滑】麻黄【半两去节根】五灵脂【一两】干蝎【一两微炒】金箔银箔【各二十片】槐子【微炒】防风【去芦头】朱砂【细研水飞过】犀角屑【各半两】牛黄【细研】麝香【各一分细研】
　　右为末入研了药都研令匀用醋一大盏入药末一半以慢火成膏次入余药末和丸如菉豆大一歳一丸二歳二丸三五歳至三丸以温酒下日三四服
　　长理石汤　治小儿卒中风状如欲絶增损续命长理石【碎】赤石脂【碎】石膏【碎】滑石【碎】桂【去麄皮】白石脂【碎】大黄【剉炒令香】防风【去义】牡蛎【烧碎】龙骨【碎】麻黄【去根节先煎掠去沫焙】括楼根【剉各半两】甘草【炙一两】寒水石【一分】
　　右麄捣筛一二歳小儿每服一钱水半盏煎至三分去滓温服服后汗出以粉之若有热者增大黄不汗者加麻黄无寒水石以朴硝代之日三服量儿大小加减
　　牛黄丸　治小儿中风手足搐搦及惊风
　　牛黄【细研】干蝎【微炒】防风【各一两去芦头】犀角屑【半两】麝香【细研】铅霜【各一分细研】天麻　天竺黄【细研】白附子【炮裂】乌蛇肉【各半两炙令黄】天南星【一分炮裂】腻粉【一钱】朱砂【半两细研水飞过】
　　右为末入研了药令匀炼蜜和丸如菉豆大每服用温薄荷酒研下三丸更量儿大小加减服之
　　续命汤　治小儿卒中风恶毒及久风四肢不随并軃躄不能行歩角弓反张【一名苦生汤】
　　甘草【炙半两】黄芩【去黒心一两】石膏【一分】人参【一分】麻黄【去根节先煎掠去沫焙二两】芎防　葛根　升麻　杏仁【十枚汤泡去皮尖双仁麸炒令热】当归【切焙】桂【去麄皮】独活【去芦头各半两】
　　右麄捣筛三四歳儿每服一钱水七分煎至四分去滓连夜三四服量儿大小加减服之汗出粉之避风
　　青黛膏　治中风昏闷呵欠手足微冷
　　天麻【半两】白附子【三钱】蝎稍【半两】麝香【一钱】花蛇肉【酒炙】天竺黄【二钱】青黛【二钱】朱砂【三钱】
　　右为末炼蜜丸皂角子大薄荷汤下
　　花蛇丸　治中风项强天吊惊风癎疾
　　僵蚕【炒】白附子　南星　朱砂　全蝎　花蛇肉【酒浸炙十次去骨各等分】
　　右为末烂饭为丸如粟大麝香汤下
　　大续命汤　治中风痱身体不能自收口不能言冒昧不知疼痛筋脉拘急小儿凡得中风之疾未作他病可服
　　麻黄【去节一两半】桂【去皮】当归【洗去土】人参　石膏　白姜【各一两】甘草【炙】川芎　白芍药【各半两】杏仁【三分去皮尖双仁炒】
　　已上十件系本方　续加　防风【去芦】犀牛角屑【各半两】右防咀每服二钱水半盏薄荷二叶煎三分去滓服
　　排风汤　治中风狂言失音不语精神昏困诸般恶证白鲜皮　白术　白芍药　桂【去皮】当归【洗酒浸一宿】芎防　防风　杏仁【去皮尖双仁麸炒】甘草【炙半两】川独活【去芦】白茯苓【去黒皮】麻黄【去根节各一两半】
　　右防咀每服二钱水半盏生姜三片煎至三分大小以意加减热盛痰壅大便不利当用金星丸下自利可服夺命散
　　小续命汤　治中风不省人事涎鸣反张失音厥冷【方见本门痉痓类】
　　银白散　治或吐或防涎鸣微喘露睛惊跳【方见惊风门一切惊风类】
　　槐子煎　治小儿中风不省
　　槐子【一两炒】白僵蚕【一两炒】防风【一两】白附子【一两】干姜【半两】麻黄【半两去节】半夏【半两汤洗七遍】
　　已上捣罗为细末用好醋两大盏慢火成膏次用朱砂【半两水飞】牛黄【一分】麝香【一分】金箔【二十片细研】
　　右拌匀和成膏如菉豆大每服五粒温酒下量儿大小加减若牙关紧急即化破灌之
　　石膏汤　治小儿风痱不能语口眼防斜四肢不随石膏【碎一两】甘草【炙半两】射干【半两】桂【去麄皮半两】麻黄【去根节先煎掠去沫焙一两】芍药【半两】细辛【去苖叶一分】当归【切焙半两】
　　右麄捣筛二三歳儿每服一钱水半盏煎至三分去滓温服日三量儿大小加减服
　　羗活散　治小儿中风筋脉拘急或手足瘛疭等羗活【去芦头三分】芎防【三分】防风【去乂三分】天麻【半两】白附子【一分】当归【炙干切焙三分】麻黄【去根节煎掠去沫焙半两】甘草【炙一两】
　　右为散一二歳儿每服半钱乳汁调服三四歳儿服一钱七日三服如无乳熟水调服亦得量儿大小加减服之乳母亦用暖酒调下一钱
　　大黄汤　治少小中风状如欲絶
　　大黄　牡蛎　龙骨　括蒌根　甘草　桂心【各十二铢】赤石脂　寒水石【各六铢】
　　右防咀以水一升内药半两煑再沸绞去滓半歳儿服如鸡头子大一枚大儿尽服入口中即愈汗出粉之药无毒可每日二服有热加大黄不汗加麻黄无寒水石朴硝代之
　　螵蛸散　治小儿中风痰盛
　　桑螵蛸　天麻【各一两】天南星【炮】白僵蚕【炒】干全蝎【一分】
　　已上捣罗为末次用
　　腻粉　牛黄　麝香【各一钱研】
　　右同拌匀再研细每服一字至半钱温酒调下量儿大小加减
　　羚羊角散　治小儿中风筋脉拘急项强腰背硬手足搐搦发渴不定
　　羚羊角【屑】防风【去芦头】麻黄【去根节】黄芩　桂心　细辛　甘草【炙微赤剉已上各半两】羗活【三分】
　　右为散每服一钱以水一小盏煎至五分去滓入竹沥半合更煎一两沸温服量儿大小加减频服汗出効一方无竹沥用木同煎或麝香
　　朱砂丸　治小儿中风口眼偏斜筋脉拘急及胎中疾病
　　朱砂【半两研细水飞过】牛黄【细研】麝香【细研】干蝎【微炒】天麻　白附子【炮制】白僵【微炒】干姜【炮制已上各一分】
　　右为散入研了药令匀用软粳米饭和丸如黍米大每服以乳汁化下日三服更量儿大小加减服之【一方无干姜】
　　摄生饮　治中风一切卒中不论中寒中暑中湿中气及痰饮之类
　　南星【大者湿纸裹炮用二钱】半夏【用白者汤泡七次】南木香【各二钱】细辛　石菖蒲　苍术　甘草【炒各二钱】
　　右剉散每服一钱姜三片慢火煎取其半调苏合香丸一粒灌下痰盛者又加全蝎
　　防风温胆汤　消痰顺气踈风
　　半夏　枳殻【去穰麸炒】茯苓【各半两】陈皮　防风【各二钱半】甘草【一钱半】人参【二钱】
　　右剉散每服一钱入生姜紫苏叶同煎服効一方无人参
　　白玉丹　治小儿中风涎潮
　　天南星【用生一两】半夏【用生一两】白僵蚕【一两炒】桂心【一两】石菖蒲【一两一寸九节已上捣罗为末次用】腻粉【一分】龙脑【一分并细研】
　　右拌匀取生姜汁和如黍米大每服十粒煎人参汤下
　　追风散　治小儿因惊中风角弓反张及慢脾风全蝎【一个】母丁香【一个】蔕【七枚】赤小豆【四十九粒】
　　右为细末大小加减一字许米饮调灌之吐出风涎方可治然后服药
　　天麻丸
　　天麻【一钱】白附子【一钱】大附子【炮去皮脐一钱】赤脚蜈蚣【一钱】白花蛇项肉【一钱】羗活【一钱】麻黄【半两槌研水煎去滓成膏】
　　右为末以麻黄膏搜为丸如梧桐子大每服一钱薄荷汤酒磨化咽下立愈
　　牛黄散　治小儿中急风口眼但搐搦背强直手足拘急
　　牛黄【一分细研】麝香【一钱细研】腻粉【一钱研入】天南星【一分生使】桑螵蛸【三分微炒】干蝎【一两半生用半微炒】白花蛇【一两半腰已前者酒浸去皮骨炙令微黄】
　　右为散都研令匀每服以温酒调下一字量儿大小以意加减服之
　　追风毒剉散　治中风内外皆热
　　大黄【一分】梹榔　桑白皮【各半两炒】羗活【一两】防风【半两】郁李仁【一分炒】
　　右剉散每服一钱黒豆三十粒同煎乳食后服
　　白花蛇散　治小儿中风啼声不出及心肺中风尤宜服
　　白花蛇【半两酒浸去皮骨炙黄】羚羊角【一两屑】桂心【一两】菖蒲【一两一寸九节】人参【一两去芦头】川乌头【半两炮去皮脐】
　　右为细末每服一字至半钱防麝香荆芥汤调下并服之
　　欝金丹　治小儿潮发涎盛者
　　欝金【末】天南星【炮】蝎稍　桔梗【各半两】
　　已上捣罗为末次用
　　腻粉【一钱】巴豆【五枚童子小便浸一宿去油心膜】
　　右研匀滴水和如黍米大每服五粒煎荆芥汤冷下量儿大小加减
　　半金散　治心肺中风宜服之
　　南星【畧炮二钱】木香【一钱】橘皮【一钱】全蝎【二个焙】甘草【炒半钱】
　　右剉细每服一钱姜三片慢火煎熟与之虚冷者加熟附子川芎少许添姜一钱
　　比圣丹　治小儿心中肺风并宜服之
　　干全蝎【炒一两】羗活　白附子　天南星【各半两生用】川附子【一枚重半两炮去皮脐】
　　右为细末入腻粉一钱研匀炼蜜和如菉豆大每服五粒至七粒煎荆芥汤下量儿大小加减服之
　　慎火草散　治小儿汗出中风一日头颈腰背热二日即腹热手足不屈
　　慎火草【干者半两景天草是也】麻黄【去根节先煎掠去沫炮】丹参　白术【各一分】
　　右为散二三歳儿每服半钱浆水调服三四歳儿服一钱匕日三服量儿大小加减
　　三生饮　治一切卒中不论中风中寒中暑中湿中气及痰饮之类
　　南星【生】川乌【生】半夏【生】木香【各一钱】
</div>
    <div class="pagination">
<a href="普济方四库_page1539.html">上一页</a><span>...</span><a href="普济方四库_page1535.html">1535</a><a href="普济方四库_page1536.html">1536</a><a href="普济方四库_page1537.html">1537</a><a href="普济方四库_page1538.html">1538</a><a href="普济方四库_page1539.html">1539</a><span class="current-page">1540</span><a href="普济方四库_page1541.html">1541</a><a href="普济方四库_page1542.html">1542</a><a href="普济方四库_page1543.html">1543</a><a href="普济方四库_page1544.html">1544</a><a href="普济方四库_page1545.html">1545</a><span>...</span><a href="普济方四库_page1541.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
