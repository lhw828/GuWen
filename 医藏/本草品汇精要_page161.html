<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 161 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 161 页/共 249 页</h1>
    <div class="content">晒干
【用】实【色】皮赤肉黄【味】苦【性】微温【气】气浓于味阳中之阴【臭】香【主】温中
【制】去皮舂白用【治】（疗）（日华子云）下气止咳嗽除烦止渴退热（孟诜云）患鳖瘕者以
新熟
赤黍米淘取泔汁生服一升不过三度愈（别录云）饭食之除烦热主泄痢○汁敷小儿鹅口不乳【合
治】米三两煮薄饮合酒和饮之治伤寒后男子阴易发汗出愈随人加减【禁】不可与蜜并葵同食
卷之三十五米谷部中品
谷之草
无毒 丛生
白粱米主除热益气（名医所录）【苗】（唐本注云）苗实与诸粱都相似但白粱穗大而多长
芒
谷亦粗扁而长不似粟圆也其米白大食之香美为黄粱之亚矣【地】（图经曰）旧不着所出州土
今
京东西河陕间及处处皆种莳之【时】（生）春生苗（采）八九月取实【收】晒干【用】实【色】
白【味】甘【性】微寒【气】气之薄者阳中之阴【臭】香【主】和中益气【治】（疗）（孟诜
云）除胸膈中客热移五脏气续筋骨（别录云）米五合水一升煮粥顿服之治霍乱不止○炊饭食
之
治虚热和中止烦满○粱粉取铁铛熬令赤以涂手足忽发疣以众人唾和涂上浓一寸即消【合治】
用米汁二合合生姜汁一合服之治患胃虚并呕吐食及水者
卷之三十五米谷部中品
谷之草
无毒 丛生
黄粱米主益气和中止泄（名医所录）【苗】（唐本注云）苗实与白粱相似但穗大毛长谷米
俱粗于白粱而收子少不耐水旱食之香美逾于诸粱人号为竹根黄也【地】（陶隐居云）出青冀
州
（唐
实【色】
黄【味】甘【性】平缓【气】气浓于味阳也【臭】香【治】（疗）（日华子云）去客风治顽痹
（
别录云）米粉半升水一半和绞如白饮顿服治霍乱烦躁○米五升水一斗煮取三升清澄稍稍饮之
治霍乱吐下后大渴多饮则杀人○作饮食之止痢去当风卧湿遇冷所中等症【合治】米末一升合
蜜水和敷小儿面身生疮如火烧○米粉和鸡子白敷小儿赤丹不止
卷之三十五米谷部中品
谷之草
无毒
米主寒中下气除热（名医所录）【苗】（陶隐居云）此是以米为 尔非别米名也（唐本
注
云） 者生不以理之名也皆当以可生之物为之即麦作 之义陶称以米为 其米岂能更生乎止
当取 中之米尔按食经称用稻 稻即 谷之名明非米作（衍义曰） 米即稻 米也若已作米
则
难生 矣今谷神散中用之性又温于大麦 也【收】曝干【用】 【色】黄白【味】苦甘【性】
微温【气】气浓于味阳中之阴【臭】香【主】消宿食开胃口【制】研碎用【治】（疗）（日华
子云）
卷之三十五米谷部中品

谷之草
无毒
舂杵头细糠主卒噎（名医所录）【地】（陶隐居云）旧不载所产今在处皆有治食卒噎不
下刮
取含之即去亦是舂捣之义尔天下事理多有相影响如此者（绍兴校定云）本经虽不载性味然固
当
同米性矣止云主卒噎盖借意为用而已【时】（生）无时（采）无时【色】黄白【味】甘【性】
平
【气】气之薄者阳中之阴【臭】香【主】噎食【治】（疗）（陶隐居云）治卒噎不下刮取含之
即去（别录云）烧末服方寸匕令易产【合治】合蜜丸如弹子大不拘时含一丸咽津治膈气咽喉
噎
塞饮食不下【禁】不可作枕与小儿枕枕之能损目
卷之三十五米谷部中品
谷之草
无毒 丛生
小麦主除热止燥渴咽干利小便养肝气止漏血唾血以作曲温消谷止痢以作面温不能消热止
烦（名医所录）【苗】（图经曰）小麦乃世之作面常食之物也其麦秋种冬长春秀夏实具四时中
和
之
味甘温而有毒作曲则平胃止痢作 则微寒其皮为麸则味甘寒无毒又麦苗味辛寒而无毒苗上黑
霉（明饥切）谓之麦奴又有女曲黄蒸女曲完小麦为之又名 （音桓）子黄蒸磨小麦为之又
名黄衣
也【地】（图经曰）旧不着所出州土今南北处处有之【时】（生）秋生苗（采）夏取实【收】
曝干
【用】苗实面曲【色】黄【味】甘【性】微寒【气】气之薄者阳中之阴【臭】朽【主】止消
渴利小便【制】去芒壳用【治】（疗）（图经曰）麸调中去热（药性论云）麦能杀肠中蛔虫熬
末服
之（唐本注云）女曲黄蒸并消食止泄痢下胎破冷血（日华子云）麦黄温中下气消食除烦○麦
苗除
烦闷解时疾狂热消酒毒退胸膈热患黄胆人绞汁服并利小肠作齑吃甚益颜色（陈藏器云）麸和
面
作饼止泄○调中去热健人蒸热袋盛熨人马冷失腰脚○麦苗除酒疸目黄消酒毒暴热○麦奴主热
烦（蜀本云）麦作 （充小切）主消渴止烦（孟诜云）炒粉一合和服断下痢（食疗云）麦养
肝气煮饮
服之良作粉调经络续气脉（衍义曰）麦止暴淋煎汤饮之为面水调治人中暑马病肺卒热亦以水
调
灌愈（孙真人云）小麦除热止渴利小便养心气（别录云）麦除烦热少睡多渴用作饭水淘食之
○面
疗鼻衄以冷水调浆服之立瘥○患头上皮虚肿薄如蒸饼状如裹水以口嚼面敷之瘥（补）（日华
子
云）面养气补不足助五脏久食实人（陈藏器云）面补虚实人肤体浓肠胃强气力（孟诜云）作
粉补
中益气和五脏调脉【合治】小麦麸合醋蒸包所伤折处止痛散血○白面半斤炒令黄色合醋煮为
糊涂于乳上疗妇人乳痈不消○麸炒合醋贴窨时疾热疮汤火疮烂扑损折伤瘀血【禁】小麦动风
气作酱和鲤鱼食之令人患口疮【解】麦奴解丹石天行热毒
卷之三十五米谷部中品
谷之草
无毒附麦 丛生
大麦主消渴除热益气调中又云令人多热为五谷长（名医所录）【名】 （音牟）麦【苗】
（图
经曰）苗叶与小麦相似但实差大而皮浓为五谷长故谓之大麦入药用之以秋种夏收者为佳然春
种者不具四时之气故不及也今医家惟作 则味甘无毒以为开胃消食之要药也【地】（图经曰）
旧不着所出州土今关中南北皆能种莳处处有之【时】（生）秋生苗（采）夏取实【收】曝干
【用】
实及苗 【色】黄【味】咸【性】温微寒【气】气浓于味阳中之阴【臭】朽【主】益气调中
</div>
    <div class="pagination">
<a href="本草品汇精要_page160.html">上一页</a><span>...</span><a href="本草品汇精要_page156.html">156</a><a href="本草品汇精要_page157.html">157</a><a href="本草品汇精要_page158.html">158</a><a href="本草品汇精要_page159.html">159</a><a href="本草品汇精要_page160.html">160</a><span class="current-page">161</span><a href="本草品汇精要_page162.html">162</a><a href="本草品汇精要_page163.html">163</a><a href="本草品汇精要_page164.html">164</a><a href="本草品汇精要_page165.html">165</a><a href="本草品汇精要_page166.html">166</a><span>...</span><a href="本草品汇精要_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
