<!DOCTYPE html>
<html>
<head>
    <meta charset="UTF-8">
    <title>医垒元戎 - 第 2 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 2 页/共 44 页</h1>
    <div class="content">　　右剉如麻豆大毎服五钱水一盏半枣一枚煎至八分日三服三日后不解者再服脉浮者宜再服脉沈实者下
　　仲景麻黄汤【治伤寒无汗脉浮而】
　　麻黄【去节一钱】官桂【去浮皮一钱】甘草【半钱煮】杏仁【三个半】
　　右为麤末毎服五钱水一盏半煎至八分去滓温服夏加知母黄芩石膏恐有斑黄之变惟冬与春病人素虚寒者不宜加此
　　仲景桂枝各半汤
　　桂枝【一钱半】芍药【一钱】　生姜【一钱】　甘草【一钱】
　　麻黄【一钱】　杏仁【二枚半】枣【半枚】
　　右为麤末毎服五钱水一盏半煎至八分去滓温服
　　奉议先生云治伤风得伤寒脉伤风脉证脉不同故宜各半汤
　　桂枝二麻黄一汤　　　　桂枝二越婢一汤
　　大青龙汤【麻黄杏仁甘草石膏汤大青龙汤去桂是也】
　　麻黄【三钱】　桂【一钱】　　杏仁【二枚】　生姜【五钱】
　　枣【一枚】　　甘草【一钱】　石膏【一钱半】
　　右为麤末毎服五钱水一盏半煎至八分去滓温服汗周止后服
　　小青龙汤
　　麻黄　　细辛　　亁姜　　甘草
　　桂枝　　芍药【各三字】五味子【各半钱】半夏【一钱一字】生姜【三片】　枣【一枚】
　　右为麤末水一盏半煎至八分去滓温服日三夜二后人增损为葢散大青龙去桂石膏倍杏仁治
　　仲景杂方治客忤
　　麻黄【四两】　杏仁【七十枚】甘草【三两】
　　右以水八升煮取三升服之
　　又方
　　桂【一两】　　生姜【三两】　栀子【十四枚】防【五合】
　　右以酒三升搅煮之去滓顿服取差一法用桂枝一法用麻黄以其有汗无汗也
　　仲景麻黄升麻汤
　　治坏证伤寒六七日大下后寸脉沈而迟手足厥下部脉不至咽喉不利唾脓血泄利不止者为难治升麻【一两一钱】麻黄【去节二两】知母　　黄芩
　　葳蕤【各十八铢】石膏　　白术　　亁姜
　　芍药　　天门冬　桂枝　　茯苓
　　当药【一两一钱】甘草【六铢】
　　右十四味以水一斗先煮麻黄一两沸去上沫内诸药煮取三升去滓分温三服相去如炊三斗米顷令尽汗出愈寸脉沈迟下部又不至泄利久不止不可轻用此药
　　海藏云仲景麻黄升麻汤条下为下之而寸脉沈迟或厥或咽喉不利咳下脓血或下利不止断作难治此药有桂枝有麻黄汤有亁姜芍药甘草汤有白虎汤内更有少阳药黄芩是也此是三阳合而标病不应不应下而下之坏而成肺痿也若脉不迟者去亁姜官桂不下利者亦去之寸口脉小者去黄芩此随证而加减之也前人全用药以某前证悉备故用三阳标药以治之经曰治病必求其本是也
　　肺痿之源
　　衍义云有一温病已十二日诊之其脉六七至而濇寸稍大尺稍小发寒热颊赤口亁目不了了耳聋问之病后数日经水乃行此属少阳热入血室也若治不对病则必死乃按其证与小柴胡服之二日又与小柴胡汤加桂亁姜也一日寒热遂止又云我脐下急痛又与抵当丸微利脐下痛痊身渐凉脉渐匀尚不了了乃复与小柴胡汤次日云我但胞中热燥口鼻亁又少与调胃承气汤不得利次日又云心下痛又与陷胞丸半服利三行之日虚烦不宁时妄有所见时复狂言虽知其中有燥屎以其极虚不敢攻之遂与竹叶汤去其烦热其夜大便自通至晓两次有燥屎数枚而狂言虚烦尽解但咳唾此肺虚也若不治恐乘虚而成肺痿遂与小柴胡去人参大枣生姜加亁姜五味子汤一日咳减二日而病悉愈以上皆用张仲景方
　　王朝奉阳毒条下有金匮千金唾脓血二条内有吐血肺痿失治久不愈变肺痈为难治孙真人详説并药证具见甘桔例少阴条下并出仲景金匮祖方
　　仲景麻黄杏仁甘草石膏汤
　　麻黄附子细辛汤　　　　麻黄连翘赤小豆汤麻黄附子甘草汤【主治修制并见活人】
　　易简杏子汤
　　治一切咳不问外感风寒内伤生冷及虚劳咯血痰饮停积悉皆治疗
　　人参　　半夏　茯苓　干姜　甘草
　　官桂　　芍药　五味子　细辛
　　右防咀毎服四钱水一盏半杏仁去皮尖剉五枚姜五片煎至六分去滓食前服
　　若感冐得之加麻黄等如脾胃素实者用罂粟殻去筋膜碎剉以醋淹炒等分加之毎服添乌梅一枚煎服其效尤验若呕逆恶心者不可用此法又云杏仁人参倍加麻黄添芍药加麻黄之数亁姜五味子各増一半名小青龙汤大治久年咳气虚喘急皆得其宜二方中有麻黄有汗人不宜服此剂
　　仲景麻黄汤例
　　仲景麻黄杏仁薏苡仁汤【治风湿身烦疼曰脯剧者】
　　麻黄【三两】　杏仁【三枚】　甘草　　薏苡仁【各一两】
　　右四味以水四升煮取二升分温服
　　仲景薏苡仁附子汤【治胸痹偏缓急者】
　　薏苡仁【一十五两】附子【十枚炮】
　　右二味杵末毎服方寸日三
　　活人麻黄葛根葱防汤
　　治伤寒三二日头项腰脊痛恶寒脉浮而四味随定夺分两
　　右剉如麻豆大水煮麻黄去沫次下葛根二十沸次下豉次下葱白煎成去滓温饮少时以葱醋粥投之覆衣取汗后有活人葱白例并王朝奉葱白等方
　　活人知母麻黄汤　　　　易老解利法
　　亁山药【一两】藜芦【一钱】
　　右为细末纸燃蘸少许鼻内防之
　　麻黄醇酒汤【治黄疸病】
　　凡用麻黄去节去沫曝亁再用麻黄一把去节绵裹美酒五升煮取半升去滓顿服
　　一法治风此个风字非伤风自汗即中风痹而无升故用麻黄后越婢中有风痹字
　　麻黄【一两】　穿山甲【二钱】人参【二钱】　甘草
　　水酒各一碗同煎服
　　越婢汤【治风湿痹脚气弱】
　　麻黄【去节去沫焙二两】石膏【四两】　白术【一两】
　　附子【一两炮】甘草【煮半两】
　　右剉如麻豆大毎服四钱水一盏半生姜三片枣一枚煎至八分去滓温服
　　通顶散【解利伤寒】
　　藜芦【半两】　踯躅华【一钱】藿香叶【二钱】
　　右为细末纸燃蘸少许鼻内防之
　　活人独活散【治伤寒温湿】
　　羌活　　独活　　防风　　细辛
　　黄芩　　川芎　　甘草　　人参
　　茯苓　　枳殻　　甘菊华　石膏
　　麻黄　　蔓荆子　薄荷　　生姜
　　右十三味为麄末坐姜薄荷水煎去滓温服年高者以川芎代黄芩自汗者减麻黄风湿证多自汗故减麻黄
　　活人败毒散
　　治伤风温疫风湿风风痰卑湿
　　羌活　　独活　　前胡　　柴胡
　　枳殻　　人参　　茯苓　　桔梗
　　甘草　　川芎
　　为细末生姜水煎或沸汤防亦可大人小儿皆宜瘴烟之地温疫时行或人多风痰或处卑湿脚气此药不可阙也
　　海藏云伤寒得伤风脉伤风得伤寒脉故仲景有大青龙之剂及汗出过多戒不可服有筋惕肉瞤之证许公学士谆谆以此则知麻黄桂枝不可轻用也及洪川韩氏又有桂枝之戒以其乱治贵贱之不同芳草韲盐之不等故耳至于杨氏明理特有互见脉体非精于持诊者则未易能也后之学者安所适从哉
　　先师洁古老人博采众方别立一法作十味大羌活汤无问有汗无汗中风中寒悉皆治之使喜温者去五积之变热好凉者除双解之变寒虽市夫农子用而无失自非圣贤之前身岂能笔下有此胸次耶
　　易老大羌活汤
　　治伤寒脉浮而伤风脉浮而缓并解两感恶候羌活　　防风　　白芷　　川芎
　　细辛　　甘草　　苍术【制】　生地黄
　　黄芩
　　右麤末毎服五钱生姜五七片水一盏半煎至七分去滓稍热服无时　大羌活汤全生地黄木许臼中别为麤末各等分称之名曰羌活地黄各半汤解利两感伤寒有神详説见难知易老大羌活汤剂料大小服饵温热加减并从缓急法
　　法加大黄治风热淫于内同泻青丸主治并见钱氏一法治破伤风用豆淋酒煎素有寒者加草乌头
　　白末一字服之
　　芎辛例
　　芎辛汤【治头风鼻塞身重肩背拘急】
　　川芎【半两】　细辛根【二钱】甘草【一钱半】
　　右为麤末量多少水煎去滓分二服临卧　一法加吴白芷辛夷甘菊华治鼻出黄水浊涕不絶脑痛目昏
　　易简芎辛汤
　　治一切头痛发热者不当服其余痰厥饮厥肾饮等证偏正头痛不可忍者只以此药并圣饼子不拘病退但多服此自能作效仍服养正丹黑锡丹并用此药调钟乳粉间服诸证头痛揵之法法以逾此但头疼多用石膏葢取其能坠痰饮然恐性寒故以钟乳代之肾厥头疼尤得其宜或以石膏煆过为末用亦得
　　生附子　川乌头【生】南星【炮】　亁姜
　　细辛　　川芎【各一两】
　　防咀毎服四钱水二盏姜五片茶芽少许煎至六分去滓食前服　若气壅塞盛只用川芎一两细辛半两甘草三钱煎至如前服　又一方治头疼以细辛二钱川芎白芷减半为细末搐入鼻中　一方治气虚人头疼以附子一只生去皮切作四片用生姜自然汁一大盏浸一宿慢火煮亁再煮再蘸再煮后以防尽姜汁为度高良姜等分为细末臈茶调服之又治着湿头重晕用川芎白术生附子等分官桂甘草减半毎服四钱姜十片煎服
　　白龙丸
　　治男子妇人一切风徧身疮癣手足顽麻偏正头疼鼻塞脑闷大解伤寒头风又治雾露之气或发热川芎　　细辛　　甘草　　藁本
　　白芷【各等分】
</div>
    <div class="pagination">
<a href="医垒元戎.html">上一页</a><a href="医垒元戎.html">1</a><span class="current-page">2</span><a href="医垒元戎_page3.html">3</a><a href="医垒元戎_page4.html">4</a><a href="医垒元戎_page5.html">5</a><a href="医垒元戎_page6.html">6</a><a href="医垒元戎_page7.html">7</a><span>...</span><a href="医垒元戎_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
