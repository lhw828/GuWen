<!DOCTYPE html>
<html>
<head>
    <meta charset="UTF-8">
    <title>针灸资生经 - 第 38 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 38 页/共 41 页</h1>
    <div class="content">　　曲池、治伤寒余疾。皮肤干燥。通理、主热病。先不乐数日。（千）鱼际、阳谷、主热病。振栗鼓颔。腹满阴痿。色不变。尽泽、主气隔喜呕。鼓颔。不得汗。肾俞、主头身热赤。振栗。腰中四肢淫泺。欲呕。三间、主气热。身热喘。（甲云。寒热口干。身热喘息。目急痛。善惊。）鱼际、治热病寒栗鼓颔。腹满阴痿。色不变。中冲、少冲、关冲、劳宫、太陵、阳溪、天 、主热病烦心。心闷汗不出。掌中热。心痛身热如火。舌本痛。

　　间使、主热病烦心。喜哕。胸中澹澹。喜动而热。巨阙、主烦心喜呕。曲泽、主伤寒温病。身热烦心。口干。支正、少海、主热病先腰胫酸。喜渴数饮食。身热项强痛。天井、主振寒颈项痛。委中、主热病夹脊痛。风门、治伤寒颈项强。目瞑。（明有鼻塞字。）多嚏鼻鼽。出清涕。（铜）

　　阴毒沉困。药饵难为工。但灸脐中三百壮。艾如半枣。手足不暖。不可治也。（见本事或心迷耳聋叫不应。因食冷得疾者。予以理中汤救数人矣。若复渴则煎五苓散与服。或煎人参汤服。皆效。（千金云。伤寒多从风寒得之。始表中风寒。入里则不消矣。未有温覆而不

　　针灸资生经第七

　　黄胆

　　脾俞、胃管、大溪、主黄胆。（千）然谷、主黄胆。一足寒一足热。喜渴。太冲、主黄胆中、主黄胆腹满不能食。脾俞、主黄胆喜欠。不下食。胁下满欲吐。身重不欲动。劳宫、主黄胆目黄。中管、太陵、主目黄振寒。脾俞、治黄胆。（铜见腹胀。）脾俞、疗腰身黄胀满。腹肚泄痢。身重。四肢不收。黄胆邪气积聚。腹痛寒热。（明）章门、疗身黄羸瘦。（明下见鼓胀。）寅门穴、治马黄黄胆。上龈里穴针三 。治马黄黄胆。上 穴针三。治马黄黄胆四时等病。舌下穴侠舌两边。针治黄胆。唇里穴针三 。治马黄黄胆。

　　寒暑温疫。颞 穴、针灸治四时寒暑所苦。疸气温病。侠人中穴火针、治马黄黄胆疫。通身并黄。语音已不转者。侠承浆穴、治马黄急疫。巨阙七壮。治马黄黄胆急疫等病。

　　上管灸七壮。治马黄黄胆。男阴缝穴扳阴反向上灸。治马黄黄胆。风府针之。治头中百病。马黄黄胆。热府、针灸治马黄黄胆。肺俞灸主黄胆。通治百毒。心俞、脾俞、肾俞俞、脚后跟、针灸治马黄黄胆。寒暑诸毒。耳中穴、灸治马黄黄胆。寒暑疫毒。颊里穴、针主治马黄黄胆。寒暑温疫。颊两边同法。手太阳灸随年壮。治黄胆KT 。

　　石子头穴、灸七壮。治马黄黄胆。钱孔穴、灸百壮。治黄胆。太冲穴、针灸治马黄温疫。（千）

　　五苓散治疸病发渴立效。瘀热在里。身黄肿。煎茵陈下。（服此不效。方可针灸。）

　　针灸资生经第七

　　伤寒头痛（余见头痛）

　　温留、主伤寒寒热。头痛哕衄。肩不举。（千）悬颅、主热病头痛身热。悬厘、鸠尾热病偏头痛。引目外 。少泽、主振寒。小指不用。头痛。神道、关元、主身热头痛。

　　进退往来。三焦俞、主头痛。食不下。太白、主热病。先头重颜痛。烦闷心身热。热争则腰痛不可俯仰。又热病满闷不得卧。身重骨痛不相知。温溜、治伤寒身热。头痛哕逆。肩不得举。（铜）风池、治头痛。鱼际、掖门、中渚、通理、主头痛。（千）天池、疗头痛。（此见寒热。）支正等、主头眩痛。（见伤寒寒热。）头痛颠颠然。先取涌泉云云。（见伤寒。）鱼际、疗头痛汗不出。（见寒热。）

　　治伤寒头痛药多矣。惟浓煎五苓散服。必效。不必针灸。予屡施与人皆效故也。

　　针灸资生经第七

　　伤寒寒热

　　（余见自汗 伤寒无汗）

　　支正、少海、主热病。先腰胫酸。喜渴。身热项强。振寒寒热。甲云、主振寒寒热。颈项肿。实则肘挛头眩痛。虚则行疣痂。（千）曲泽、主伤寒温病。身热烦心口干。甲云、主心澹善惊。身热烦心。口干手清。逆气呕唾。肘 。善摇头颜青。汗出不过肩。三间、主气热身热喘。甲云、寒热口干。身热喘息。口急痛。善惊。肩贞、主寒丘、主寒热好呕。大椎、主伤寒热盛烦呕。鬲俞、中府、主寒热。皮肉骨痛。少气不得卧。支满、肩井、关冲、主寒热凄索。气上不得卧。列缺、主寒热掌中热。曲池、主伤寒余热不尽。天井、主伤寒振寒。颈项痛。冲阳、主振寒而欠。后溪、主身热恶寒

　　针灸资生经第七

　　寒热

　　（又见伤寒寒热 中风寒热）

　　复溜、治骨寒热汗注不止。（铜）至阳、治寒热解散。淫泺胫酸。四肢重痛。少气难言。（明同。）光明、治身解寒。淫泺 酸。不能久立。哑门、治寒热风痉。脊强反折。（铜）

　　陶道、神堂、（见肩痛。）风池、治洒淅寒热。阴 、治洒淅畏寒。厥逆。鱼际、治洒淅恶风寒。虚热。舌黄身热。头痛咳嗽。汗不出。痹走胸背痛。不得息。浮白、治发寒热。肾俞、治头重身热。（见劳瘵。）颅囟、治身热头重。胁痛不得转侧。太白、阳纲、治身热。（并见腹胀。）曲差、治身体烦热。脑空、治劳疾羸瘦体热。肺俞、治寒热喘满。（见劳瘵。）天池、治寒热胸鬲满。（见鬲满。）少冲、治乍寒乍热。（见伤寒。）

　　神道、（见头痛。）少海、治寒热。胆俞、治振寒。（见头痛。）临泣、治洒淅振寒。（见腋肿。）鱼际、疗虚热洒洒毛竖恶风寒。舌上黄。身热咳嗽喘。痹走胸背不得息。头痛甚。汗不出。热烦心。少气不足。（明）鬲俞、疗寒热骨痛。（见痰。）天突、（见颈肿。）疗身寒热。（下）脑空、疗身寒热。引项强急。飞扬、光明、主寒热。（千见伤寒无汗。）

　　脏腑积聚。心腹满。腰背痛。饮食不消。吐逆。寒热往来。小便不利。羸瘦少气。三焦俞随。（又见劳。）又胃管百壮。（至千壮佳。）小肠俞、主三焦寒热。（如灸肾法。）随年。又膀胱三焦津液下大小肠。寒热赤泄洞痢。腰脊痛。又小带下。五十壮。四肢寒热。腰疼不得俯仰。身黄腹满。食呕。舌根直。灸脾俞并椎三穴。各七壮。盗汗寒热恶寒。肺俞随年壮。针五分。又阴都百壮。多汗寒热。玉枕五十。（千翼）涌泉、主身体腰脊如解。（见

　　针灸资生经第七

　　腹寒热气

　　（冷气 又见劳）

　　行间、主腹痛而热。（千）中极、主腹中热。（并见腹痛。）五脏热。及身体热。脉弦急着身热。（腹痛。）凡腹中热。喜渴涎出。是蛔也。手持之。勿令得移。以针刺中管。（亦不可容易针。）气冲、主腹中大热不安。（见腹胀。）关元、主寒气入腹。久冷、灸天枢百壮。（见 瘕。）阴陵泉、（见水肿。）三阴交、（见 癖。）治腹寒。隐白、疗腹中寒热。

　　下廉、疗热风冷痹。上关等、主寒热（千见螈 癫。）飞扬等、治寒热。（铜各见癫疾。）哑门等、治寒热。（见螈 。）

　　少冲、治乍寒乍热。（见伤寒。）岐伯云、但是积冷虚乏病。皆宜灸关元。（明下）三里、疗脏腑久积冷气。心腹胀满。天枢、疗久积冷气。绕脐切痛。时上冲心。（铜同。）中极、疗冷气。（见积聚。）漏谷、（见 癖。）会阳、治冷气。（铜见泄泻。）下管、治六腑气寒。不嗜食。气海、治冷气上冲心。隐白、主腹中寒冷气。胀满。（千）太冲、主上气冷发。腹中雷鸣。（见上气。）结气寒冷。灸太仓百壮。（见结气。）凡脐下绞痛。流入阴中。发作无时。此冷气。灸关元百壮。商丘、主心下寒。（见腹满。）鸠尾、少冲、商丘、主心寒。冷气上。灸龙颔百壮。（并心痛。）阳交、主寒厥惊狂。冲门、治腹寒气满。（铜见积聚。）

　　千金翼云、五劳六极。复生七伤。变生七气。积聚坚牢如杯。留在腹内。心痛烦冤。不食。时来时去。发作无常。寒气为病。则吐逆心满。热气为病。则恍惚闷乱。长如眩冒。又复失精云云。宜服局方七气汤。若冷气忽作。药灸不及。只用火针微刺诸穴与疼处。须臾即定。神效。

　　针灸资生经第七

　　身寒痹

　　（湿痹不仁 又见手足痹不仁）

　　鬲俞、（明同。）治身常湿。（铜见 癖。）丰隆、主身湿。（千）曲池、列缺、主身。时时寒。中封、主痿厥。身体不仁。少气湿重。合阳、主膝股重。漏谷、主久湿痹不能行。铜云、不能久立。悬钟、主湿痹不肿。髀筋急 胫痛。绝骨、主髀躯痛。膝胫骨摇。酸痹不仁。筋缩。诸节酸折。临泣、主身痹。洗淅振寒。商丘、主骨痹烦满。凡身体不仁。先取京骨。后取中封、绝骨。皆泻之。中封、主痿厥。身体不仁。

　　少气湿重。膝肿。风市、主缓纵痿痹。 肠疼冷不仁。中渎、主寒气在分肉间痛。苦痹不仁。阳关、主膝外廉痛。不可屈伸。胫痹不仁。绝骨、主酸痹不仁。又主身重。（见上。）环跳、治冷风湿痹。（铜见腰痛。）条口、（见膝痛。）治湿痹。下 、治寒湿内。（见月事。）委中、疗风湿痹。（明见脚弱。）下廉、疗偏风热风冷痹不遂。风湿痹。灸疮瘥。冷痹即已。鱼际、疗痹走胸背。（明见寒热。铜同。）

　　治冷痹胫膝疼。腰脚挛急。足冷气上。不能久立。有时厌厌嗜卧。手足沉重。日觉羸瘦名复连病。令人极无情地。常愁不乐。健忘嗔喜。有如此候。即当灸悬钟绝骨随年。一灸即愈。不得再灸也。若年月久更发。根据法更灸。若意便欲多者。七日外更七壮。（千翼）虚损论曰：疾之所起。生自五劳。五劳既用。二脏先损。心肾受邪。即生六极。一曰气极。气极令。五脏不足。外受邪气。多寒湿痹云云。又曰：五劳六极七伤。七气积聚。变为病者。甚则令人得大风缓急湿痹不仁。偏枯筋缩。四肢拘挛。令人无子云云。

　　针灸资生经第七

　　自汗

　　（伤寒自汗 盗汗）

　　玉枕、（见目痛。）疗多汗。（明）鬲俞、（见痰。）疗汗出。阴跷、疗女人汗出。（事。）阴跷等、（见腹痛。）主汗出。（千）飞扬、涌泉、颔厌、后顶、主颈项疼。历节汗出。昆仑、主疟多汗。（千）然谷、主温疟汗出。复溜、治骨寒热。汗注不止。（铜）

　　大敦、治心痛汗出。（见卒疝。）缺盆、治汗出。（见瘰 。）中府、治风汗出。（见肺气。）少商、治汗出而寒。（见喜噫。）冲阳、主汗出。（见疟）灸手足心热盗汗。（见劳。

　　牡蛎散治卧即盗汗。风虚头痛。牡蛎熬黄、白术防风各三两。酒服方寸匕。日二。止汗。无出此方。一切泄汗服之。三日皆愈。此千金方所载也。本事方云、如恶风加防风一倍。

　　气虚加术。面肿加牡蛎。盖增益之也。亦有牡蛎散治虚劳盗汗不止。牡蛎 麻黄根黄 、等分为末。第二钱、水一盏煎七分。温服。予皆用之验。故附此。（本事又有二方。）

　　列缺、曲池、主热病烦心心闷。先手臂身热螈 。唇口聚。鼻张。目下汗出如珠。（千）

　　处、攒竹、正营、上管、缺盆、中府、主汗出寒热。承浆、主汗出衄血不止。百会、主汗出而呕痉。大都、主热病汗出。目厥足清。外台乃云、汗不出。厥、手足清。复留、主寒热无所安。汗出不止。风逆四肢肿。

　　凡热病烦心。足寒清。多汗。先取然谷。后取太溪。大指间动脉。皆先补之。列缺（水肿。）肺俞、心俞、主汗出。（中风。）

　　伤寒自汗。盖阴证也。惟理中汤最佳。予屡教人服验。若只额上有微汗。与夫上一节有。最宜煎五苓散服之。（见既效方。）单方歌云、疫病汗如水。论中号湿温。烧故竹扇灰。汤调效莫论。其论颇有理。药必可用也。（多汗亦有用心得者。宜灸心俞。服镇心丹皆效。）

</div>
    <div class="pagination">
<a href="针灸资生经_page37.html">上一页</a><span>...</span><a href="针灸资生经_page33.html">33</a><a href="针灸资生经_page34.html">34</a><a href="针灸资生经_page35.html">35</a><a href="针灸资生经_page36.html">36</a><a href="针灸资生经_page37.html">37</a><span class="current-page">38</span><a href="针灸资生经_page39.html">39</a><a href="针灸资生经_page40.html">40</a><a href="针灸资生经_page41.html">41</a><a href="针灸资生经_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
