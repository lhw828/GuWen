<!DOCTYPE html>
<html>
<head>
    <meta charset="UTF-8">
    <title>普济方四库 - 第 562 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 562 页/共 1812 页</h1>
    <div class="content">　　右为麄末服五钱水三盏姜十片煎一盏去滓服
　　栢子仁丸【出指南方】
　　栢子仁【炒】黄耆　茯苓　楮实　五味子　覆盆子　附子　石斛　鹿茸【炙去毛】酸仁　枳实官桂　沉香　地黄【等分】
　　右为细末炼蜜丸如桐子大每服三十丸米饮下
　　天麻除湿汤【一名白术散出杨氏家藏方】治湿留肢节身体烦疼手足肿痛或时麻木
　　白术【四两】天麻【三两】人参【去芦头三两】干姜【二两】全蝎【二两用糯米一盏炒黄色去糯米不用】附子【生去皮脐切开取生姜自然汁一盏浸一宿取出炙尽元浸姜汁为度薄切秤二两】
　　右件为细末每服三钱空心温酒调下食前
　　天仙散【出杨氏家藏方】治遍身麻木腰脚疼痛节急骨疼天仙子　草乌头【生去皮脐】蛇床子　牡蛎【煆】干姜【炮以上五味各半两】
　　右件防咀平分作两次每用水五升煎五七沸淋防以被盖之汗出是验
　　臂痛多曰风其脉濡而来反急明其湿用【出永类钤方】
　　苍术　附子【各等分】木香【一分】
　　姜煎帛盖屋上露星一宿次日重汤暖服愈
　　麻黄汤煎【出东垣试効方】治隂湿中汗出懒语四肢困倦无力走注疼痛乃下焦伏火而不得伸浮而躁热汗出一身尽痛盖气湿相抟也以升阳发汗渐渐发之在经者亦宜发汗如正值季春之月脉缓而迟尤宜发汗令风湿去而阳升以此困倦乃退气血俱得生旺也麻黄【二钱去节微硏不令作末水五大盏煎令沸去沫煎至三盏入下项药再煎】黄耆白术【半钱】人参【半钱】甘草【三钱】羌活【一钱】柴胡根【半钱】防风【半钱】杏仁【三个去皮】黄栢【一钱】生地黄【半钱】
　　一方无白术人参甘草羌活
　　右剉如麻豆大都作一服入麻黄汤煎至一盏临卧服之勿令食饱取渐次有汗则効
　　治背气发作攻背并两臂两脇忽攻腰坐卧不安【出防命方】
　　枳殻【二两去穰】巴荳【半两去皮膜】
　　右件于铛内熬炒令香熟去巴荳不使却入沉香甘草各一分同杵为末空心葱汤调下半钱不转第二度加服一钱
　　治一切男子女人忽然身体劳倦四肢百节疼痛大腑秘热小便黄赤【出防命方】
　　升麻　山栀　黄芩　麦门冬【去心】柴胡【去心】牡丹皮【去心】贝母【去心】虎杖　山茵陈　木香　大黄　杏仁麻黄【去根各一两】
　　右为细末每服二钱水一盏煎一服后卧和滓徐热吃
　　沉香鳖甲散【出直指方】治劳倦身痛
　　沉香　人参　牛膝　茯苓　秦芃　木香　黄耆【微炙】　熟附子　辣桂【去麄皮】鳖甲【浸去裙襴醋炙黄各一两】柴胡　荆芥【各半两】巴防【去心】当归　　半夏【制】活　熟地黄【洗酒煎蒸七钱半】全蝎【三钱半】大肉豆蔲【四个】
　　右为末每二钱葱白二寸姜三片二枚食前煎服温酒调下尤妙
　　治浑身走注疼痛及颠扑闪肭痛【出卫生家寳方】
　　每用晚蚕沙一升分二处每用盐二两各炒热右用绢帛包熨痛处冷即易之
　　昔杨惜患背肿马嗣明以炼石涂之便差炼石法以麄黄色石如鹅鸭卵大猛火烧令赤内醇醋中自有石屑落频烧至石尽取屑曝干捣筛醋和涂肿上无不愈【出澹疗方】
　　治气滞风壅手臂脚膝痛【出本草】
　　以醋糟裹之两易当差
　　百一选方云治臂腿之间忽一两防痛着骨不可忍者芫花根一味研为细末米醋调随大小傅之立止庐州郭医云此是陶成一医者方曽治一妇人产后而得此疾者良验但敷贴不住须以纸花覆其上用绢绵系定也
　　治身体手足肿【出本草】
　　驴脂和盐傅之
　　治臂腕痛【出本草】
　　取死蝮蛇一条以水煮取浓汁浸肿冷痛易之
　　治四肢疼痛【出本草】
　　用山龙胆草根细剉用生姜自然汁浸一宿去其性烘干捣水煎一盏许温服之
　　治身体手足肿卒大【出本草】
　　用醋和蚯蚓屎傅之
　　治身脚酸疼兼微肿【出本草】
　　治身体手足卒痛肿【出本草】
　　用捣苍耳傅之立効春用心冬用子
　　又方以乌麻五升熬碎之酒一升浸一宿随多少饮之
　　腰痛【附论】
　　凢腰痛有五一曰少隂少隂肾也十月万物阳气皆衰是以腰痛二曰风痹风寒着腰是以腰痛三曰肾虚役用伤肾是以腰痛四曰肾腰坠堕伤腰是以腰痛五曰取寒服地气所伤是以腰痛痛不止引牵腰脊皆痛　大抵腰痛之脉皆沉而紧者寒而浮者风沉而濡者湿又有坠堕闪肭气血凝滞而痛者脉多沉而实盖诸经皆贯于肾而络于腰脊肾气一虚丸冲风受
　　湿伤冷蓄热血沥气滞水积堕伤与夫失志作劳种种腰疼叠见而层出矣冲风者汗出乗风风邪风毒之胵胎也受湿者践雨卧湿重着肿滞之萌蘖也腰间如水为伤冷发渇便闭为蓄热血沥则转侧如锥之所刺气滞则欝闷闷而不伸积水沉重则小肠不得宣通坠损伤则瘀血为之凝结闪挫失志者肾之戕举是数证肾家之感受如此腰安得而不为痛乎内经曰腰者肾之府转摇不能卧将惫矣审如是则痛在少隂必究其受病之源而处之为得然宗筋聚于隂器肝者肾之同系也五脏皆取气于殻脾者肾之仓廪也郁怒伤肝则诸筋纵弛忧思伤脾则胃气不行二者又能为腰痛之冦太阳腰痛引项舂尻骨如重状阳明腰痛不可以顾
　　则如有所见善悲少阳腰痛如针刺其皮循循然不可俛仰不可以顾太隂腰痛烦热腰下如有横木居其中甚则羸瘦少隂腰痛痛引舂内厥隂腰痛中强弩状此举六经以为外因治备大抵太阳少隂多中寒少阳厥隂多中风热太隂阳明多燥湿以数推之当随脉别其如经中有解脉散脉同隂防隂阳维衡络直阳飞阳肉里尻交等宂皆不出六经流注但别行各有所主不欲繁引请寻内经刺腰痛论以备明之准此从所因汗不施治失志伤肾郁怒伤肝忧思伤脾皆致腰痛者以肝肾同系脾胃表里脾滞胃闭最致腰痛其证虚羸不足面目黧黑逺行久立不能尽失志所为也腹怠脇胀目视所祈不得意滛于外宗筋弛纵及为白淫郁怒所为也肌肉削弱痹而不仁饮食不化肠胃胀满闭坠腰脇忧思所为也准此从内所因调理施治肾着腰冷如水身重不渴小便自利食饮如故腰以下冷重如帯五千钱因作劳汗出身衣里冷湿久久得之防【公对切】腰痛者伛偻肿重引季脇痛困于坠堕恶血流滞及房劳疲力耗竭精气致腰疼痛准此从不内外因补泻施治夫腰痛者属乎肾也多因劳后伤肾脏气空风寒冷
　　湿得以袭之郁怒忧思得以伤之皆致腰痛但坠堕闪肭血气凝滞而痛者未有药也葳灵仙丸主之今人每患腰痛不问空实多进牵牛之药殊不知牵牛之为性能伤肾气服之未见作効肾气先有亏损矣倘的是气滞腰痛进三服则可如服之不効用橘核入盐炒浸酒放温送下小七香丸最佳头看不上面自有竒功万一肾虚腰痛牵牛岂宜服也谨之谨之【一男子六十余病腰尻脊胯皆痛数载不愈尽静夜躁大痛徃来屡求自尽天且夕其痛作必令人以手捶击至五更鸡鸣则渐减向曙则痛止左右主病者皆作鬼神隂谴白虎齧朝祷暮祝觋巫僧道禁师至则其痛以减又梦鬼神战鬭相击山川神庙无不祭者淹延嵗月肉瘦皮枯饮食减少暴怒日増惟一死有书生曰既云鬼神虎齧隂谴之祸如此祷祈何无一应闻陈郡有张戴人精于医可以问其鬼神白虎与病乎彼若术穷可以委命其家从之戴人诊其两手脉皆沉滞坚劲力如张絙谓之曰病虽瘦难于食然腰尻脊胯皆痛者必大便坚燥其左右曰有五七日或八九日见燥粪一两块如弹丸结硬不可言必令人剜取之彊下一两块浑身燥痒皮肤掲破枯澁如麸片戴人既得病之虚实隂用大承气汤以姜枣煎之加牵牛头末三钱不敢书是泻剂盖病者闻暖则悦闻寒则惧説补则从説泻则逆此蔽非一日也及煎成使稍热咽之从少至多累至三日天且晩脏腑下泄四五行约半盆以灯视之皆燥粪碎块及瘀血杂腥秽不可近须臾痛减九分昏睡鼻息如常睡至明日将夕觉饥而索粥食温凉与之又困睡一二日其痛尽去次令饮食调养日服导引丸甘露散滑利便溺之药四十余日乃复灵枢经谓刺与防虽久犹可拔而雪结与闭虽久犹可解而决夫腰脊胯痛者足太阳膀胱经也胯痛足少阳胆经之所过也难经曰诸痛为实内经曰诸痛痒疮疾皆属火注曰心寂则痛防心燥则痛甚人见巫觋僧道禁师至则病稍去者心寂也然去其后来者终不去其本也古之称痛随利减不利则痛何由去病者既痊夀至八十嵗故凢燥证皆三阳病也北人卫德新因之析津冬月饮寒致冷病腰常直不能屈伸两足沉重难于行歩涂中以床舁递程程问医皆云背虚凢苁蓉巴防附子鹿茸皆用之大便反秘潮热上周将经嵗矣乃求拯于戴人曰此疾十日可取效卫曰效则不虑迟戴人曰是太阳经血多病则腰似折如结腨如裂太阳所至为屈伸不利况腰者肾之府也身中之大闗节今既强直而不利宜醎以耎之数服则和柔矣难经曰强力入房则肾伤而髓枯竭鬲胃乃壊而不用与此正同今君之证太阳为寒所逼血隧下滞腰间当必有积血非肾也节次用药利数十行约去血一二十次以四面玲珑灶蒸之汗出三五次而愈初蒸时至五日问曰腹中鸣否徳新曰未也至六日觉鸣七日而起已能揖人戴人曰病有热者勿蒸蒸则损人目也今子病腰肾久衰视聴半失此隂气乗阳而上气短精神不足且肺皆阳气衰弱伏匿于隂中故尔癸卯嵗六七月间因雨隂寒逾月不止时人多病泄利乃湿多成五泄故也一日体重肢节疼痛大便泄并下者三而小便闭塞黝黒内经云在下者引而防之是先利小便也又云诸泻而小便不利先分利又云治湿不利小便非其治也皆当利其小便必用淡防之剂以利之下其法也今客邪寒湿之胜自外入里而甚暴若以淡防之剂以舒之病虽即已是降之又降复益其隂而重竭其阳也则阳气愈削而精神愈短矣隂重强而阳重衰也兹以升阳之药是为宜尔羌活独活升麻各一钱防风炙甘草各半两同防咀水三盏煎至一盏去滓热服一服乃愈夫经云寒湿之胜助风以平之又曰下者举之此得阳之升胜故愈也是因曲为直也夫圣人之法可以类推举一则可以知百矣】
　　方
　　专治腰疼方
　　香白芷　红麯【各二钱半】
　　右为末空心温酒调服
　　麻子方　治风水腹大脐腰重痛不可转动
　　用冬麻子半升碎水研滤取汁米二合以麻子汁煮作稀粥着葱椒姜防空心食之
　　萆薢汤治腰痛动转难艰似有气注
　　萆薢【一两半】当归【切焙一两】桔梗【炒一两半】牡丹皮【一两】黄连【去须一两】杏仁【汤浸去皮尖双仁炒十枚】附子【炮裂去皮脐二两】代赭【一两半】桑白皮【剉炒一两半】贯众【一两】大腹皮【一两半】桂【去麄皮】白茯苓【去黒皮】覆盆子【去梗】黄芩【去黒心各一两】吴茱茰【先焙炒半两】草豆防【去皮一枚】桃仁【汤去皮尖双仁十枚】蛇床子【炒一两半】干姜【炮半两】大【去皮子焙干一两】
　　右剉如麻豆大每五钱匕水一盏半煎一盏去滓空心温服
　　杜仲酒【出圣恵方】治肾脉逆小于寸口膀胱虚寒腰痛胸中动通四时用之方通治五种腰疼
　　杜仲　干姜【各四两一云干地黄】萆薢　活　天雄　蜀椒　桂心　芎防　防风　秦芃　乌头　细心【各半两】五加皮　石斛【各五两】栝蒌根　地骨皮　续断　桔梗　甘草【各一两】
　　右防咀以酒四斗浸四宿初服五合加至七八合日再通治五种腰痛
　　独活寄生汤【出和利方】夫腰痛皆由肾气虚弱卧冷湿地当风所得不得过治善流入脚膝为偏枯冷痹缓弱疼重或腰痛挛脚重痹弱或皮肉紫破有疮者宜服之秦艽【去土】茯苓【去皮】白芍药　桂心【不见火】杜仲【裂炒断丝】桑寄生【録验用续断无寄生】细辛【去苖土洗】牛膝【酒浸去芦】防风【去芦各二两】甘草【各半两】人参　熟地黄　当归【各二两】独活【三两】
　　右为散每服四大钱水二盏煎七分去滓空心服气虚不利或中脘不快者除地黄加生姜妇人新产腹痛不得动转及腰脚挛痛痹弱不得屈伸此汤最除风消血肘后有附子一枚无寄生人参甘草当归近人将治厯节风并脚气流注甚効一方有生姜煎服汤取蒴藋叶火燎厚安蓆上及热眠上冷复燎之冬月取根春取茎燎火卧之佳其余薄熨不及蒴藋蒸为愈也诸处风湿亦用此法
　　独活汤【出试効方】治因劳役得腰痛如折沉重如山
　　羌活　防风　独活　肉桂　煨大黄　泽防【各三钱】桃仁【五个】　当归稍　连翘【各半两】甘草【炙二钱】防已黄连【各一两一方用黄蘖酒制无黄连】
　　右防咀每服半两酒半盏水一盏半同煎去滓热服立愈
　　巴防丸　治诸腰痛或肾虚冷腰疼痛隂痿
　　干漆【熬烟絶】巴防天【去心】杜仲　牛膝【各十二分】桂心　狗脊　独活【各八分】五加皮　山茱茰　干薯蓣【各十分】防风【六分】附子【四分】
　　右炼蜜为丸如梧桐子大空心腹酒下二十丸再加减以止为度
　　调肝散【出直指方】治郁怒伤肝发为腰痛
　　半夏【制三分】辣桂　宣木　当归　川芎　牛膝好细辛【各二分】石菖蒲　酸仁【汤浸去皮防炒】甘草【炙各一分】
　　右剉细每三钱姜五片二枚煎服
　　牛膝丸
　　牛膝【酒浸】萆薢　杜仲【剉炒】苁蓉【酒浸】兎丝子　防风葫芦巴【炒】桂【减半】破故纸　沙苑白蒺藜【等分】
　　右为末酒煮猪腰子为丸每服五七十丸空心温酒下如腰痛不起者服甚効
　　神应膏药　治贴腰痛
　　川乌　马蔺子　官桂　干姜　杜仲　木鼈子【去殻丝油另研五钱】没药【五钱另研】乳香【三钱另研】破故纸【炒五钱】
　　右细末醋糊调药末敷贴腰上纸盖绵帛拴住日换三二次
　　牛膝酒【一名海桐皮酒出医方大成】治腰膝痛不可忍庸医以肾伤风毒攻刺服之步履渐重均州刺史王绍顔云余患腰痛不可忍医以肾脏风毒攻刺诸药莫疗因服此剂便减五分步履便轻
　　牛膝　川芎　羌活　地骨皮　五加皮　薏苡仁【各一两】甘草　生地黄【十两】海桐皮【二两】
　　右剉散帛裹入无灰酒二斗浸冬二七日夏七日分数服旋浸三五宿每服一杯日三四杯长令酒气不絶为佳一法加杜仲一两炒丝断用之尤妙合时不用添减禁毒食
　　木香丸　治腰痛沉重腹肚不能转动
　　木香【半两】防榔【剉】桂【去麄皮】附子【炮裂去皮脐】萆薢　芍药郁李仁【去皮别研如膏各二钱】
　　右为末炼蜜丸如梧桐子大每服二十丸温酒下空心日午夜卧服微利为効
　　小七香丸【出危氏方】治郁怒忧思气滞腰疼因闪攧扑甘松【炒十一两】甘草【炒十五两】香附子【炒去毛十五两】丁香皮【十五两】蓬莪术【煨乗热碎二两半】缩砂仁【二两半】益智仁【炒七两半】
　　右为丸每服五十丸橘皮一钱盐少许煎汤空心服或用沉香降气汤打和匀气散服
　　治腰痛牵引足膝脚腘痿用如神【出经验良方】
　　杜仲【姜汁炒去丝】续断　黒牵牛　破故纸【炒】桃仁【炒去皮尖】胡索【各等分】
　　右为细末酒煮面糊丸如梧桐子大每服五七十丸汤酒任下加胡桃肉同丸为妙
　　治腰疼
　　穿山甲【一钱火煨】花锡【一钱研末】水银【一钱】乳香【一钱】萆麻子【七枚】麝香【少许】
　　右各研为细末用谷树浆合成小铜钱大贴之
　　治气滞腰痛【出经验良方】
　　陈赤麴　生姜【焙干】骨碎补【薄切去毛】大茴香【各等分】
　　右为末每服二钱空心热酒调下
　　治腰痛不得立方【出千金方】
　　甘遂　桂心【一作附子】杜仲　人参【各二钱】
　　右为末以方寸匕内羊肾中炙令熟服之
　　治腰疼痛用转下脓水
　　黒牵牛【炒】白术【各一分】桑白皮【一两】木通【半两】
　　右为细末每服三钱茶清调下四更时服转了粥补
　　寄生散　治腰痛
</div>
    <div class="pagination">
<a href="普济方四库_page561.html">上一页</a><span>...</span><a href="普济方四库_page557.html">557</a><a href="普济方四库_page558.html">558</a><a href="普济方四库_page559.html">559</a><a href="普济方四库_page560.html">560</a><a href="普济方四库_page561.html">561</a><span class="current-page">562</span><a href="普济方四库_page563.html">563</a><a href="普济方四库_page564.html">564</a><a href="普济方四库_page565.html">565</a><a href="普济方四库_page566.html">566</a><a href="普济方四库_page567.html">567</a><span>...</span><a href="普济方四库_page563.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
