<!DOCTYPE html>
<html>
<head>
    <meta charset="UTF-8">
    <title>普济方 - 第 1422 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1422 页/共 3614 页</h1>
    <div class="content">　　犀角屑黄芩栀子仁川升麻（各半两）茵陈川大黄（锉碎微炒）川芒硝甘草（炙微赤锉各三分）甜竹叶上细锉散。每服半两。以水一大盏。煎至五分。去滓。不计时候。温服。

　　栀子仁散

　　（出圣惠方）

　　治遍身黄如橘色。心胁满急。

　　栀子仁黄芩柴胡（去苗）川升麻龙胆草川大黄（锉碎微炒各一两）栝蒌根（一枚干者）川芒硝（二两）甘草（半两炙微赤锉）上为粗散。每服四钱。以水一中盏。

　　入葱白两茎。煎至六分。去滓。不计时候。温服。

　　苦参散

　　（出圣惠方）

　　治热病多有内瘀。即成黄胆。若用瓜蒂散吹鼻中。令黄

　　汁出后多瘥。忽然振寒便发黄。皮肤如黄尘出。小便赤少。大便时闭。气力有异。食

　　饮不妨。余热不除久黄者。

　　苦参（锉）黄连（去须）甜葶苈（隔纸炒令紫色）黄芩川大黄（锉碎微炒各半两）瓜蒂（一分）黄柏（一分锉）上为细散。每服以粥饮调下二钱。不拘时候。

　　茵陈丸

　　（出圣惠方）

　　治热病发黄病。

　　茵陈（半两）恒山（一分）栀子仁鳖甲（涂醋炙令微黄去裙）川朴硝川大黄（锉碎微炒）木香犀角屑杏仁（汤浸去皮尖双仁麸炒微黄锉研如膏各一两）川升麻巴豆（一分去皮心研纸裹压去油）上为末。入杏仁、巴豆、同研令匀。炼蜜和捣三二百杵。丸如梧子大。每服空心。煎乌梅汤下三丸。如人行十里。或利或汗或吐为效。如未应。即再服三丸。

　　猪膏发煎方

　　（出圣惠方）

　　治热病诸黄。

　　猪膏（八钱）乱发（如鸡子大二枚）上安猪膏等于铛中。煎令发消尽。研绞去滓。

　　不计时候。分为四服。如人行五里再服。服尽则病从小便出。

　　瓜蒂散

　　（出圣惠方）

　　治热病毒贯脏腑。深入骨髓之间。或为黄胆、黑疸、赤

　　疸

　　、白疸、谷疸、马黄等疾。喘急须臾不绝。又治酒疸。脉浮腹满欲呕。宜吐之。

　　瓜蒂（二七枚）赤小豆（二七枚炒熟）秫米（二七粒）上为细散。取如大豆粒。

　　吹于鼻中。当有黄水出为效。一方为末。每服半钱。米饮下。以吐为度。

　　又方

　　（出圣惠方）以瓜蒂二七枚。捣碎。以水一中盏。煎至五分。去滓温服。一名一物瓜蒂汤。太阳中。

　　身热疼重。而脉微弱。此以夏月伤冷水。水行皮中所致也。此汤主之。

　　治暴黄腹胀。遍身如橘子色。小便不利。并天行温热病。瘀热在里。头汗出。身

　　无汗。烦渴饮水。小便赤涩。发黄手足冷方。

　　（旅舍备要方）枳壳（麸炒去瓤一两）大黄（三分）肥栀子（十四枚）茵陈蒿（去枝梗六分）上为散。

　　每服三钱。水一盏半。煎至一盏。去滓。温服。小盒饭如皂荚汁出。黄从小便出也。

　　治毒黄热病。

　　（本草）以东行母猪粪一升。宿浸。去滓顿服。

　　卷一百五十三　热病门

　　热病后脾胃虚不思饮食

　　（附论）夫热病毒瓦斯盛时。心胸烦躁。多服冷药。及过于转泻。或饮水过多。水停心下。伤于胃口。病折以后。热势既退。脾胃乃虚。不能摧伏五谷。故不思饮食也。

　　方

　　人参散

　　（出圣惠方）

　　治热病后。脾胃虚。不思饮食。胁下有气。腹肚不调。

　　人参（一两去芦头）枳壳（麸炒微黄去瓤）甘草（炙微赤锉）黄（锉各半两）沉香（一两）浓朴（二两去粗皮涂去姜汁炙令香熟）上为散。每服三钱。以水一中盏。入生姜半分。枣三枚。煎至六分。去滓。食前温服。

　　白术散

　　（出圣惠方）

　　治热病后。脾胃气虚。四肢疼痛。不思饮食。

　　白术（一两）麦门冬（去心）前胡（去芦头）桂心白芍药当归半夏（汤洗七次去滑）甘草（炙微赤锉各半两）黄（锉）人参（去芦头各三分）白茯苓陈橘皮（汤浸去白瓤各一两）上为散。每服五钱。以水一大盏。入生姜半分。枣三枚。煎至五分。去滓。食前温服。

　　丁香散

</div>
    <div class="pagination">
<a href="普济方_page1421.html">上一页</a><span>...</span><a href="普济方_page1417.html">1417</a><a href="普济方_page1418.html">1418</a><a href="普济方_page1419.html">1419</a><a href="普济方_page1420.html">1420</a><a href="普济方_page1421.html">1421</a><span class="current-page">1422</span><a href="普济方_page1423.html">1423</a><a href="普济方_page1424.html">1424</a><a href="普济方_page1425.html">1425</a><a href="普济方_page1426.html">1426</a><a href="普济方_page1427.html">1427</a><span>...</span><a href="普济方_page1423.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
