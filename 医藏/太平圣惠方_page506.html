<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 506 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 506 页/共 791 页</h1>
    <div class="content">　　又方。

　　取乌樟根晒干。捣细罗为散。薄敷疮上神效。

　　又方。

　　上取紫檀末。以敷疮上。止痛止血生肌。甚效。

　　治金疮。或肌肉断裂方。

　　上剥取新桑皮。作线缝之。又以新桑皮裹之。又以桑白汁涂之。极验。小疮但以桑皮裹之便瘥。如断筋。取旋复根捣封之。即续。

　　治金疮。止痛牡蛎散方。

　　牡蛎（半两） 石膏（一分）上件药。捣罗更细研。用炼了猪膏调成膏。以封疮上。痛即立止。

　　治金疮。生肌破血补损。紫葛汤方。

　　紫葛（二两细研）上以顺流河水三大盏。煎取一盏五分。去滓。食前分温三服。以酒煎亦妙。

　　治刀伤斧斫等疮方。

　　上取黑毡。烧为灰。细研。敷伤损处。封裹勿动。直待生肌为妙。

　　治金疮止痛方。

　　上取马蹄烧灰。研令极细。不计时候。以暖酒调下二钱。

　　又方。

　　上取杨木白皮。熬令燥。捣细罗为散。不计时候。以温酒调下一钱。更以末敷疮中即愈又方。

　　上取雄黄末敷疮上。当有汗出即瘥。

　　又方。

　　上取贝齿末。以温酒调下一钱。并主中箭毒。

　　又方。

　　磁石上捣罗为末敷疮上。止痛断血。

　　卷第六十八

　　治金疮血不止诸方

　　夫金疮血出不断。其脉大而止者。三七日死。金疮血出不止。前赤后黑。或黄或白。肌肉腐臭。寒冷强急者。其疮虽愈亦难疗也。

　　治金疮血出不止。宜敷龙骨散方。

　　龙骨（三两） 当归（一两微炒） 芎 （一两） 续断（一两） 熟干地黄（一两） 鹿茸（半两去毛涂酥炙令微黄） 乌樟根（一两） 突厥白（一两）上件药。捣细罗为散。用敷疮上。血出即止。如服。即每服以温酒调下二钱。日三服。

　　治金疮疼痛。止血灭瘢。麒麟血散方。

　　麒麟血（一两） 突厥白（一两） 密陀僧（四两） 小鹰粪（二两） 锻石（一斤以小便五升浸三日后飞淘曝干）上件药。捣细罗为散。瓷器中贮。封闭。勿令尘土污之。但是金刃伤损。浓敷散。以帛子封裹。勿令通风。及沾水。三日后即开。不见瘢痕。凡金刃所伤。不令着风即瘥矣。

　　治金疮疼痛血不止。宜敷雄黑豆散方。

　　雄黑豆（半升紧小者是也） 黄柏（半斤锉） 芸苔子（四两） 桑根白皮（四两锉） 黄连（二两去须） 龙骨（二两用） 乌贼鱼骨（四两）上件药。捣细罗为散。每用敷疮上。

　　治金疮。刀箭所伤。血不止。日夜疼痛。川大黄散方。

　　川大黄（一两锉生用） 甘草（一两锉生用） 黄柏〔三（五）两锉〕 甘菊花（一两）旋复花（一两〕 蔓荆花（一两上件药。捣细罗为散。敷之神效。

　　治金疮。俱刀斧伤损。出血不止。宜用此方。

　　石榴花（半斤） 锻石（一斤炒）上件药。捣细罗为散。敷疮上。以帛裹。勿令着风水。疮合即瘥。

　　治金疮血不止。宜敷锻石散方。

　　锻石（二斗以小便浸五日细淘过）大麻心（五两） 叶（一两） 桑叶（五两） 青蒿叶（半斤） 刺蓟（六两） 益母草（六两） 芸苔子（六两）上以端午日收采相和。锻石内臼中。杵令烂溶。作片。晒干。要用。即旋捣罗为散。以敷疮上。

　　治金疮血不止疼痛方。

　　上以麒麟血捣罗为末。敷疮上。

　　又方。

　　生粟子（一升晒干） 干姜（三分炮裂锉） 白芨（五两）上件药。于端午日捣。细罗为散。瓷器中贮。每日于疮上敷之。止痛极效。

　　又方。

　　上取白芍药锉炒令黄。捣细罗为末。敷疮上极效。

　　又方。

　　上以雄黄细研如粉。敷疮上即愈。

　　又方。

　　上以龙骨捣末细研。敷疮上。

　　又方。

　　上用桑根半斤。锉。以水一斗。煎取五升。不计时候。暖服一盏。服尽即效。

　　又方。

　　上以锻石捣为末。浓敷疮上。用帛子裹之。若疮口深不合者。纳少许末。令疮渐渐合也又方。

</div>
    <div class="pagination">
<a href="太平圣惠方_page505.html">上一页</a><span>...</span><a href="太平圣惠方_page501.html">501</a><a href="太平圣惠方_page502.html">502</a><a href="太平圣惠方_page503.html">503</a><a href="太平圣惠方_page504.html">504</a><a href="太平圣惠方_page505.html">505</a><span class="current-page">506</span><a href="太平圣惠方_page507.html">507</a><a href="太平圣惠方_page508.html">508</a><a href="太平圣惠方_page509.html">509</a><a href="太平圣惠方_page510.html">510</a><a href="太平圣惠方_page511.html">511</a><span>...</span><a href="太平圣惠方_page507.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
