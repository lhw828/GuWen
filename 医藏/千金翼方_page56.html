<!DOCTYPE html>
<html>
<head>
    <meta charset="UTF-8">
    <title>千金翼方 - 第 56 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 56 页/共 233 页</h1>
    <div class="content">　　葱根

　　主伤寒头疼。

　　卷第四·本草下　菜部

　　葱汁

　　平，温。主溺血，解藜芦毒。

　　卷第四·本草下　菜部

　　薤

　　味辛苦，温，无毒。主金疮疮败，轻身不饥，耐老。归于骨，莱芝也。除寒热，去水气，温中，散结，利病患。诸疮，中风寒水肿以涂之。生鲁山平泽。

　　卷第四·本草下　菜部

　　韭

　　味辛，微酸，温，无毒。归于心，安五脏，除胃中热。利病患，可久食。子：主梦泄精，溺白。根：主养发。

　　卷第四·本草下　菜部

　　白荷

　　微温。主中蛊及疟。

　　卷第四·本草下　菜部

　　菜

　　味甘苦，大寒。主时行壮热，解风热毒。

　　卷第四·本草下　菜部

　　紫苏

　　味辛，温。主下气。除寒中。其子尤良。

　　卷第四·本草下　菜部

　　水苏

　　味辛，微温。主下气杀谷，除饮食，辟口臭，去毒，辟恶气。久服通神明，轻身耐老。

　　主吐血、衄血、血崩。一名鸡苏，一名劳祖，一名芥 ，一名芥苴。生九真池泽，七月采。

　　假苏：味辛，温，无毒。主寒热鼠 ，瘰 生疮，破结聚气，下瘀血，除湿痹。一名鼠 ，一名姜芥。生汉中川泽。

　　卷第四·本草下　菜部

　　香薷

　　味辛，微温，主霍乱腹痛吐下，散水肿。

　　卷第四·本草下　菜部

　　薄荷

　　味辛苦，温，无毒。主贼风，伤寒发汗，恶气，心腹胀满，霍乱，宿食不消，下气。煮汁服，亦堪生食。人家种之，饮汁发汗，大解劳乏。

　　卷第四·本草下　菜部

　　秦荻梨

　　味辛，温，无毒。主心腹冷胀，下气消食，人所啖者，生下湿地，所在有之。

　　卷第四·本草下　菜部

　　苦瓠

　　味苦，寒，有毒。主大水，面目四肢浮肿，下水，令人吐。生晋地川泽。

　　卷第四·本草下　菜部

　　水芹

　　味甘，平，无毒。主女子赤沃，止血养精，保血脉，益气，令人肥健，嗜食。一名水英。

　　生南海池泽。

　　卷第四·本草下　菜部

　　马芹子

　　味甘辛，温，无毒。主心腹胀满，下气消食。调味用之，香似橘皮，而无苦味

　　卷第四·本草下

　　菜部

　　味甘，寒，无毒。主消渴，热痹。

　　卷第四·本草下　菜部

　　落葵

　　味酸，寒，无毒。主滑中散热。实：主悦泽人面。一名天葵，一名蘩露。

</div>
    <div class="pagination">
<a href="千金翼方_page55.html">上一页</a><span>...</span><a href="千金翼方_page51.html">51</a><a href="千金翼方_page52.html">52</a><a href="千金翼方_page53.html">53</a><a href="千金翼方_page54.html">54</a><a href="千金翼方_page55.html">55</a><span class="current-page">56</span><a href="千金翼方_page57.html">57</a><a href="千金翼方_page58.html">58</a><a href="千金翼方_page59.html">59</a><a href="千金翼方_page60.html">60</a><a href="千金翼方_page61.html">61</a><span>...</span><a href="千金翼方_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
