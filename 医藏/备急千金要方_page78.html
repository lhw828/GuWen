<!DOCTYPE html>
<html>
<head>
    <meta charset="UTF-8">
    <title>备急千金要方 - 第 78 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 78 页/共 223 页</h1>
    <div class="content">　　治腰脚疼痛不遂风虚方。

　　杜仲（八两） 石南（二两） 羌活（四两） 大附子（五枚）上四味 咀，以酒一斗渍三宿，每服二合，日再。偏宜冷病妇人服之。

　　卷八治诸风方

　　风痱第五

　　（论二首 方九首 灸法一首）论曰：夫风痱者，猝不能语口噤，手足不遂而强直者是也。治之以伏龙肝五升为末，冷水八升和搅，取汁饮之，能尽为善。（《肘后》此方治心烦恍惚，腹中痛满，绝而复苏。）自此以下九方皆主此风，用之次第宜细寻之。

　　论曰：凡欲医此病，当知先后次第，不得漫投汤药以失机宜，非但杀人，因兹遂为痼疾。已既得之，当进三味竹沥，饮少似有胜于常，更进汤也。竹沥饮子，患热风者，必先用此制其热毒。

　　卷八治诸风方风痱第五

　　竹沥汤

　　治四肢不收、心神恍惚、不知人不能言方。

　　竹沥（二升） 生葛汁（一升） 生姜汁（三合）上三味相和，温暖，分三服。平旦、日晡、夜各一服，服讫觉四体有异似好，次进后汤方：竹沥（一升） 生葛汁（五合） 川芎 防己 附子 人参 芍药 黄芩 甘草 桂心（各一两） 生姜（四两） 羚羊角（二两） 石膏（六两） 杏仁（四十枚） 麻黄 防风（各一两半）上十六味 咀，以水七升煮减半，纳沥煮取二升五合，分三服，取汗，间五日更服一剂，频与三剂，渐觉少减，仍进后方。

　　竹沥（三升） 防风 升麻 羚羊角 防己 桂心 芎 （各二两） 麻黄（三两）上八味 咀，以水四升合竹沥煮取二升半，分三服，两日服一剂。常用加独活三两最佳，此方神良，频进三剂。若手足冷者加生姜五两、白术二两。若未除更进后方。

　　竹沥（一升） 甘草（一本作葛根二两） 人参 川芎 独活 升麻（各一两） 防风 麻黄枚）上十七味 咀，以水八升煮减半，纳沥煮取二升半，分三服，相去如人行十里久，更服。若有气者，加橘皮、牛膝、五加皮一两。

　　卷八治诸风方风痱第五

　　煮散

　　凡风痱服前汤得瘥，讫可常服此除风方。

　　防风 防己 独活 秦艽 黄 芍药 人参 白术 茯神 川芎 远志 升麻 石斛牛膝 羚羊角 丹参 甘草 浓朴 天门冬 五加皮 地骨皮 黄芩（《翼方》作薯蓣）桂心各（一两，一云各四两） 干地黄 橘皮 生姜 麻黄（各三两） 槟榔 本（《翼方》作附子） 杜仲（《翼方》作麦门冬） 乌犀角（各二两，《翼方》作山茱萸） 薏苡仁（一升石膏六两，一云三两）上三十三味捣筛为粗散，和搅令匀，每服以水三升、药三两煮取一升，绵滤去滓，顿服之，取汗，日一服。若觉心中热烦、以竹沥代水煮之。

　　卷八治诸风方风痱第五

　　荆沥汤

　　凡患风人多热，常宜服此方。

　　荆沥 竹沥 生姜汁（各三合）上三味相合，温暖为一服，每日旦服煮散，午后进此，平复好瘥乃止。

　　卷八治诸风方风痱第五

　　独活煮散

　　治诸风痱方。

　　独活（八两） 川芎 芍药 茯苓 防风 防己 葛根（各一两） 羚羊角 当归 人参桂心 麦门冬 石膏（各四两） 磁石（十两） 甘草（三两） 白术（三两）上十六味各切锉，分为二十四份，每份入生姜、生地黄切一升、杏仁二七枚，以水二升，煮取七合。或日晚、或夜中、或日一服，或间日服，无所忌。

　　卷八治诸风方风痱第五

　　五补丸

　　凡风服汤药多患虚热翕翕然，宜除热方。

　　防风 人参 苁蓉 干地黄 羚羊角 麦门冬 天门冬（各一两半） 芍药 独活 干姜白术 丹参 食茱萸（一云山茱萸） 甘草 茯神 升麻 黄 甘菊 地骨皮 石斛 牛膝五加皮 薯蓣（各三十铢） 秦艽 川芎 桂心 防己 生姜屑 黄芩（各一两） 附子（十八铢） 石膏（三两） 寒水石（三两）上三十二味为末，蜜和丸如梧子大，生姜蜜汤服二十丸，日三，稍加至三十丸，忌油面蒜生冷酢滑及猪羊鸡鱼等肉。

　　论曰：古人立方，皆准病根冷热制之。今人临急造次搜索，故多不验。所以欲用方者，先定其冷热，乃可检方，用无不效，汤酒既尔，丸散亦然。凡此风之发也，必由热盛，故有竹沥、葛汁等诸冷药焉。后之学人，不能仔细识其方意，故有兹论具而述之。其人无密室者，不可与疗风。强人居室不密，尚中风邪，况服药之人乎。

　　治风痱不能语手足不遂方：度病者手小指内歧间至指端为度，以置脐上直望心下，以丹注度上端毕，又作两度。续所注上合其下，开其上取其本，度横置其开上令三合，其状如倒作“ ”字形。男度左手，女度

　　卷八治诸风方

　　风懿第六

　　（论三首 方二十三首 针灸法六首）

　　卷八治诸风方风懿第六

　　独活汤

　　治风懿不能言，四肢不收、手足 曳方。

　　独活（四两） 桂心 芍药 栝蒌根 生葛（各二两） 生姜（六两） 甘草（三两）上七味 咀，以水五升，煮取三升，分三服，日三。

　　论曰：脾脉络胃挟咽，连舌本，散舌下。心之别脉系舌本，今心脾二脏受风邪，故舌强不得语也。

　　治中风口噤不能言方：防己 桂心 麻黄（各二两） 葛根（三两） 甘草 防风 芍药（各一两） 生姜（四两）上八味 咀，以水六升，煮取二升半，分三服，喑哑不语皆治之。

　　卷八治诸风方风懿第六

　　石南汤

　　治六十四种风注走入皮肤中如虫行，腰脊强直、五缓六急、手足拘挛，隐疹搔之则作疮、风尸身痒，猝风面目肿起，手不出头、口噤不能言方。

　　石南 干姜 黄芩 细辛 人参（各一两） 桂心 麻黄 当归 芎 （各一两半） 甘草（二两） 干地黄（十八铢） 食茱萸（三十铢）上十二味 咀，以水六升、酒三升，煮取三升，分三服，大汗勿怪。

　　治中风口噤不知人者方：芥子（一升） 酢（三升）上二味煮取一升，敷头以布裹之，日一度。（《肘后》以治猝不得语。）又方 豉（五升） 吴茱萸（一升）上二味以水七升，煮取三升，渐饮之。（《肘后》以治不能语。）又方 白术四两，以酒三升，煮取一升，顿服。

　　又方 服荆沥一升。

　　又方 服淡竹沥一升。

　　卷八治诸风方风懿第六

　　针灸法

　　中风口噤不得开，灸机关（《翼》名颊车）二穴。穴在耳下八分小近前，灸五壮，即得语，又灸，随年壮。僻者逐僻，左右灸之。中风失喑不能言语，缓纵不随，先灸天窗五十壮，息火仍移灸百会五十壮，毕还灸天窗五十壮者。始发先灸百会，则风气不得泄。内攻五脏，喜闭伏仍失音也。所以先灸天窗，次百会佳。一灸五十壮悉泄火势，复灸之，视病轻重，重者一处三百壮大效。凡中风服药益剧者，但是风穴悉皆灸之三壮，无不愈也。

　　论曰：风寒之气客于中，滞而不能发，故喑不能言及喉痹失音，皆风邪所为也，入脏皆能杀人。故附之于治风之末。凡尸厥而死脉动如故，此阳脉下坠，阴脉上争，气闭故也。针百会入三分，补之，炙熨斗熨两胁下，又灶突墨弹丸大，浆水和服之。又针足中趾头去甲如韭叶，又刺足大趾甲下内侧去甲三分。

</div>
    <div class="pagination">
<a href="备急千金要方_page77.html">上一页</a><span>...</span><a href="备急千金要方_page73.html">73</a><a href="备急千金要方_page74.html">74</a><a href="备急千金要方_page75.html">75</a><a href="备急千金要方_page76.html">76</a><a href="备急千金要方_page77.html">77</a><span class="current-page">78</span><a href="备急千金要方_page79.html">79</a><a href="备急千金要方_page80.html">80</a><a href="备急千金要方_page81.html">81</a><a href="备急千金要方_page82.html">82</a><a href="备急千金要方_page83.html">83</a><span>...</span><a href="备急千金要方_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
