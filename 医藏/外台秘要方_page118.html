<!DOCTYPE html>
<html>
<head>
    <meta charset="UTF-8">
    <title>外台秘要方 - 第 118 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 118 页/共 226 页</h1>
    <div class="content">　　楝木东引根切
　　右一味水煮取浓汁含之数吐勿咽【肘后同并出第五巻中】
　　备急疗诸瘘方
　　取葶子细罗取好白蜜和丸毎欲着药先温泔洗着疮孔中以丸内之若塞以物道开日三度疮痛是差候勿停药大効【出第五巻中】
　　必効疗诸瘘方
　　先以泔清温洗以绵拭之取葵叶微火暖贴之引脓不过三二百叶脓尽出即肉生王丞频用大奇効
　　腋臭方三十七首
　　病源人腋下臭如葱豉之气者亦言如狐狸之气者故谓之狐臭此皆血气不和蕴积故气臭【出第三十一巻中】肘后疗人体及腋下状如狐气世谓之胡臭方炊甑饭及热丸以拭腋下臭仍与犬食之七日一如此即差【文仲备急同】
　　又方
　　煮鸡子两枚熟去殻及热各内腋下冷弃之三路口勿反顾三为之【文仲备急并同】
　　又方
　　烧好矾石末绢囊盛之常以粉腋下不过十度【小品集验文仲备急同】
　　又方
　　青木香【二两】　附子【一两】　　矾石【半两烧】　白灰【一两半】
　　右四味细末着粉腋下汗出因以粉之亦差
　　又方
　　青木香【一斤】　石灰【半斤熬】
　　右二味常以粉身亦差并末傅之
　　又方
　　干姜　　胡粉　　　白灰【等分】
　　右三味合作末粉之【范汪同并出第五巻中】
　　千金疗胡臭漏腋有天生胡臭有为人所染臭者天生者难疗为人所染者易差然须三年傅白矾散勿止并服五香丸乃可得差勿言一度傅药即差止可傅药时暂得一度差耳凡胡臭人通忌食芸薹五辛疗之终身不差胡臭方
　　辛夷　　芎防　　　细辛　　　杜蘅
　　藁本【各三分】
　　右五味防咀以苦酒渍之一宿煎三日取汁傅之以差为度【小品集验必効范汪同】
　　五香丸主口臭及身臭止肿痛散血气方
　　豆蔲子　　丁香　　　藿香　　　白芷青木香　　当归　　　桂心【各一两】　零陵香【一两】甘菘香【二分】　香附子【二两】　槟榔【二枚】
　　右十一味下筛蜜丸如大豆日三夜一时含之咽津五日内口香十日身香二七日衣被香三七日下风人闻香四七日静洗手水落地香五七日把他人手亦香禁五辛下气去臭第一【出第六卷中】
　　又石灰散主胡臭方
　　青木香　　枫香　　　丁香　　　薫陆香【各二
　　两】　　　　阳起石　　橘皮【各三两】　矾石【四两烧】石灰【一升熬】
　　右八味下筛以绵作篆子麤如四指长四寸展取药着上即以绢囊盛之系着臂先以布拭揩令痛然后夹之
　　又方
　　水银胡粉面脂研和傅之大验【救急同】
　　又方
　　辛夷　　　细辛　　　芎防　　青木香
　　右四味等分下筛作散熏毕粉之
　　又方
　　伏龙肝作泥傅之良
　　又方
　　牛脂和胡粉三合煎令可丸涂腋下一宿即愈【集验同】
　　又方
　　三年苦酒和石灰傅之
　　又方
　　赤铜屑以酢和银器中炒极热以布裹熨腋下冷复易差止
　　又方
　　附子【炮】　　石灰【熬】　　青木香【三两】　矾石【三分烧】米粉【一升】
　　右五味筛常粉之
　　又方
　　马齿草一束
　　右一味碎以蜜和作以纸裹之以泥糊纸厚半寸暴干以火烧熟破取更以少许蜜和使热勿令冷先以生布揩之夹药腋下痛乆忍不能得然后以手中勒两臂差【出第二十五卷中】
　　崔氏疗胡臭有効方
　　先用泔清净洗又用清酢浆水净洗讫微揩使破取铜屑和醶酢热揩之不过三四度差
　　又方
　　胡粉　　　铜青
　　右二味等分研以人乳和涂腋下若成疮且停疮差又涂以差为度【出第四巻中】
　　张文仲疗胡臭若股内隂下常汗湿且臭或作疮者方但以胡粉一物粉之即差常用大验【备急同】
　　又隠居効验胡臭方
　　鸡舌香　　藿香　　　青木香　　胡粉【各二両】
　　右四味散作粉绵褁内腋下常傅即差【备急同出第七卷中】
　　救急疗腋臭方
　　铜屑【一升】　　石灰【三升熬】
　　右二味合和囊盛粉之有汗便粉之
　　又方
　　甘草【炙】　　松根白皮　甘子　　大枣【各四分】
　　右四味为散食后服方寸匕日三【出第三巻中】
　　又方
　　鸡矢　　　白矾石【熬令汁尽】黄矾【熬】　　附子【炮】木兰皮　青木香【各一大两】
　　右六味为散粉之又石龙衣一大两蛇蜕皮是也以子日夜半烧为灰服之
　　又方
　　常以盐緑和醶酢涂之一遍一年再涂永除以胡粉和水银和令相入涂腋下十日以来无气【出第八巻中】
　　又方
　　黄矾　　　细辛　　　芎防【各二两】　雄黄【一两】
　　右四味下筛为散先以泔清洗腋拔去毛令血出以粉腋下【出第九卷中】
　　必効疗腋臭方
　　好砂【二两】　好白矾【熬】　蜜陀僧【各三两】酢酪【二两】胡粉【二分】　　金屑【八分】　　鈆锡　　　生铜屑【各二分】
　　右八味并研令细酢一升新铜器中盛药密封其口二七日看上青緑色郁郁然其药即成还须研令极细至用时若干更以好酢和药以涂病处若有毛先拔去以石灰水净洗拭使干以生布揩令微赤可作疮一日一涂洗逺不过十日即待腋疮差讫更取铜屑细研成粉粉病处日五六即止病差终身不得带麝香食胡荽
　　又方
　　取五月五日承露百草隂干火烧为灰用井华水和灰为团重火链如燂灰色链讫即以醶酢和为饼厚如掌大小径二寸以来即于两腋下挟即易夹时一身连头并闷二日后若病不差复着药微发亦不甚臭还依法疗之永防
　　又金错屑涂法
　　金错屑【一铢】　银错屑【一两】　赤铜屑　　香附子胡粉　　　钱错屑【各一两】三年醋【三升】
　　右七味以羊酪一升于铜器中煮得二沸以用涂之
　　又方
　　三年醶酢【二升】碎铜【一斤】　　盐【半合】　　　灰【二合】
　　右四味浸药搅药色青即涂腋下日三四涂三日小愈一月全差
　　又方
　　大铜钱【二七文】白梅【二七个】　盐【一升】
　　右三味以五月五日水一升共置瓶子裹挂户上百日毕可取用涂不得妇人为涂药食粘食蒜发
　　又方
　　以酢五合内铜器中以钱十四文胡粉五铢置中泥头七日后以粉十铢和之讫去腋下毛日再傅之合药勿令人见秘之
　　又方
　　以首子男儿乳汁浸盐研铜青拔去毛使血出涂差
　　又方
　　醶醋浸青木香置腋下夹之即愈
　　又方
　　钱【三七文】　　胡粉【三两】　　马齿草【粗茎三两】青木香【二两】大酢【半升】
　　右五味切先以醋渍钱五六日然后总渍诸药一物煮五六沸置垍器中先以石灰汁洗病处拭干讫涂之以差为度【并出第三巻中】
　　古今録验疗胡臭青羊脂粉方
　　胡粉　　　铜青【等分】
　　右二味先以盐汤洗两腋下及着药且淋洗又以青羊脂和傅数日差
</div>
    <div class="pagination">
<a href="外台秘要方_page117.html">上一页</a><span>...</span><a href="外台秘要方_page113.html">113</a><a href="外台秘要方_page114.html">114</a><a href="外台秘要方_page115.html">115</a><a href="外台秘要方_page116.html">116</a><a href="外台秘要方_page117.html">117</a><span class="current-page">118</span><a href="外台秘要方_page119.html">119</a><a href="外台秘要方_page120.html">120</a><a href="外台秘要方_page121.html">121</a><a href="外台秘要方_page122.html">122</a><a href="外台秘要方_page123.html">123</a><span>...</span><a href="外台秘要方_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
