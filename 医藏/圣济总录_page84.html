<!DOCTYPE html>
<html>
<head>
    <meta charset="UTF-8">
    <title>圣济总录 - 第 84 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 84 页/共 447 页</h1>
    <div class="content">　　治冷热不调，霍乱吐利，宿食不消。理中丸方人参 白术 高良姜（各八两） 干姜（炮） 桂去粗皮（各六两）上五味。捣罗为末，炼蜜和丸，如梧桐子大。每服二十丸，空心米饮下，日再。

　　治霍乱吐逆，开胃和气。藿香散方藿香叶（焙一两） 诃黎勒皮（焙十枚） 人参 丁香（各半两） 糯米（三百粒） 石莲心（二百枚） 甘上七味。捣罗为散，每服二钱匕，煨和皮生姜一块，枣两枚，同煎浓汤调下，食前空心治脾胃虚冷呕逆，霍乱泻痢胀满。诃黎勒丸方诃黎勒皮 五倍子 黄连（去须） 钟乳粉 白矾（熬令汁枯各四两） 缩砂蜜（去皮）浓朴（去粗皮生姜汁炙） 当归（切焙） 酸石榴皮（锉炒） 胡椒樗根皮（锉各二两半） 干姜（炮一两半） 干木瓜（锉） 乌梅肉（炒） 橡实（微炒各五两） 肉豆蔻（煨去壳五枚） 陈橘皮（汤浸去白焙二两）上一十七味。捣罗为末，醋并艾叶汁，煮面糊和丸，梧桐子大。每服五十丸，枣汤下，空心食前，日二服。

　　治冷热不调，霍乱吐利，宿食不消。五味理中丸方甘草（炙锉） 人参 桂（去粗皮） 干姜（炮） 高良姜上五味。各等分，捣罗为末，炼蜜和丸，如梧桐子大。每服三十丸，温酒下，空心食前，日再服。

　　卷第三十八　霍乱门

　　霍乱四逆

　　论曰四肢为诸阳之本，阳气之所通也，霍乱吐利，阳气曝厥，故四肢逆冷而脉微欲绝也。古法治四逆，专于通脉，盖营卫流行，气道升降，则手足自和，逆者顺矣。

　　治霍乱多寒，手足厥冷，脉绝。四逆茱萸汤方吴茱萸（洗炒四两） 当归（切焙） 桂（去粗皮） 芍药（各三两） 细辛（去苗叶）木通（锉） 甘草（炙各上七味，粗捣筛，每服五钱匕。生姜一枣大拍碎，枣三枚劈破，水一盏，酒半盏，煎至八分，去滓温服。

　　治霍乱呕逆，四肢厥冷，烦闷流汗，饮食不化，心腹虚满，拘急短气。理中汤方麦门冬（去心焙六两） 人参 白术（各五两） 干姜（炮六两） 甘草（炙五两） 附子（炮裂去皮脐）上七味。锉如麻豆，每服三钱匕，水一盏，煎至五分，去滓温服。

　　治霍乱四逆吐下，烦呕转筋，肉冷汗出，体痹气急垂死，音声不出，脉不通者。附子汤方附子（炮裂去皮脐） 人参 浓朴（去粗皮生姜汁涂炙干） 白茯苓（去黑皮） 甘草（炙） 陈橘皮（去上一十味。锉如麻豆，每服五钱匕，水一盏半，煎至八分，去滓温服，随药吐者，更服勿止。

　　治霍乱脉微欲绝，或恶寒四肢拘急，手足厥逆，或吐利已定，汗出而厥，四逆不解。通脉四逆汤方甘草（炙二两） 附子（炮裂去皮脐二枚） 干姜（炮三两）上三味。锉如麻豆，每服五钱匕，水一盏半，煎至八分，去滓温服，脉出即愈，面色赤者，加葱白二茎同煎，腹痛去葱白，加芍药二两，呕加生姜一分切同煎，咽痛去芍药，加桔梗并人参二两，以吐利止为度。

　　治霍乱吐利，手足逆冷。龙骨汤方龙骨（白者碎） 附子（炮裂去皮脐各一两） 干姜（炮） 甘草（炙） 人参（各一两半）上五味。锉如麻豆，每服三钱匕，水一盏，煎至七分，去滓温服。

　　治霍乱吐利已定，汗出厥冷，四肢拘急，腹中痛不解，脉欲绝。桔梗汤方桔梗（锉炒一两） 甘草（炙） 附子（炮裂去皮脐各二两） 干姜（炮一两）上四味。锉如麻豆，每服三钱匕，水一盏，煎至七分，去滓温服。

　　治霍乱吐下，虚冷厥逆。干姜汤方干姜（炮） 甘草（炙） 人参（各二两） 附子（炮裂去皮脐一枚）上四味。 咀，如麻豆，每服六钱匕，水二盏，煎至一盏，去滓温服，下甚者，加龙骨捣研二两，腹痛不止，加当归二两切焙。

　　卷第三十八　霍乱门

　　霍乱欲死

　　论曰霍乱欲死者，真气厥而邪气盛也，或邪气暴争而未得吐利，或吐利虽极而邪气犹胜，故真气为之困乏。其证烦闷痞满，四逆自汗，脉微若绝者是也，此由阴阳痞隔，不得升降。内经所谓出入废则神机化减，升降息则气立孤危也。

　　治霍乱吐利已止，汗出而厥，四肢拘急不解，脉微欲绝。通脉四逆汤方附子（炮裂去皮脐一枚） 甘草（炙一两半） 干姜（炮三分）上三味。锉如麻豆，每服三钱匕，水一盏半，煎至一盏，去滓温服，脉出即愈。若面色赤者，每服加葱白三寸，腹中痛者，每料加芍药二两，仍去葱白，呕逆者，每服加生姜五片，咽痛者，去芍药加桔梗一两，利止脉不出者，去桔梗加人参二两，皆与方相应，乃服之。

　　（仲景用通脉四逆加猪胆汁汤）治霍乱吐利，烦呕转筋，肉冷汗出，手足指肿，喘息垂死，语音不出，脉不通。人参汤方人参 附子（炮裂去皮脐） 浓朴（去粗皮生姜汁炙） 白茯苓（去黑皮）甘草（炙） 陈橘皮（汤浸去上一十味。锉如麻豆，每服三钱匕，水一盏，煎至七分，去滓温服不拘时。

　　治霍乱吐利不止，腹痛转筋，烦闷欲死。赤茯苓汤方赤茯苓（去黑皮） 五味子 藿香叶（各半两） 黄 （锉） 当归（切焙） 白术（炒各一分） 干木瓜 人参（各一两）上八味。粗捣筛，每服三钱匕，水一盏，煎至七分，去滓温服，不拘时。

　　治霍乱不吐不利，气胀满闷欲绝者。阿魏丸方阿魏 青橘皮（汤浸去白焙各一分） 酸石榴皮 五味子（各半两） 陈曲（炒一两）上五味。先捣后四味。细罗为末，与阿魏同研令匀，用糯米糊丸，如梧桐子大。每服二十丸，温熟水下，如脚转筋绝甚者，研开、温熟水调下。

　　治霍乱吐不止欲死。生姜散方生姜（二两切焙） 陈橘皮（汤浸去白焙） 干木瓜（各一两）上三味。捣罗为散，每服二钱匕，温水调下，连三五服。

　　治饮食伤饱，取凉过度，霍乱胀闷欲死，上下不通。雄雀粪散方雄雀粪（二十一粒炒）上一味。研细，用暖酒半盏调服，未效再服。

　　治霍乱多寒，手足厥冷脉绝。吴茱萸汤方吴茱萸（半升洗焙炒） 当归（切焙） 桂（去粗皮） 芍药（各三分） 细辛（去苗叶） 木通（锉） 甘草上七味。 咀，如麻豆大，每服五钱匕，水一盏，酒半盏，入生姜一枣大拍碎，枣二枚劈，煎至一盏，去滓温服，如气痞，加葛根半两，去枣。

　　卷第三十八　霍乱门

　　霍乱心腹痛

　　论曰霍乱者，由脾胃虚弱，外客风冷之气，阴阳不和，致水谷相并，清浊莫分，变乱于肠胃之间，令人心胸烦懊，闷乱不安，因名霍乱。然邪气上干于阳络，则心痛而呕吐，下搏于阴经，则腹痛而泄利，故谓之霍乱心腹痛也。

　　治霍乱吐逆，心腹疼痛，或便利数多，冷热不调。诃黎勒丸方诃黎勒皮（炒） 陈橘皮（汤浸去白焙各一两） 生姜（切炒三分） 甘草（炙半两）上四味，捣罗为末，炼蜜和丸，如梧桐子大。每服二十丸，煎生姜米饮下，不计时候。

　　治霍乱吐泻，心腹疼痛。理中丸方高良姜（锉） 白术（各一两） 桂（去粗皮） 甘草（炙各半两）上四味。捣罗为末，炼蜜和丸，如弹子大。每服一丸，不计时候，浓煎橘皮汤化下。

　　治霍乱心腹痛，烦呕不止。桂心汤方桂（去粗皮三两） 浓朴（去粗皮涂生姜汁炙四两） 枳实（去瓤麸炒五两）上三味。粗捣筛，每服三钱匕，生姜三片，水一盏，煎至七分，去滓温服不拘时。

　　治霍乱中冷心腹痛。当归汤方当归（切焙三两） 桂（去粗皮） 甘草（炙各二两）上三味，粗捣筛，每服三钱匕，水一盏，煎至七分，去滓温服不拘时。

　　治霍乱吐下虚烦不止，心腹绞痛。温中汤方人参 干姜（炮） 白术 甘草（炙） 当归（切焙）上五味。等分，粗捣筛，每服三钱匕，水一盏，煎至七分，去滓温服不拘时。

　　治霍乱心腹痛。荠 饮方荠 浓朴（去粗皮涂生姜汁炙锉） 知母（焙） 栝蒌（实） 枳壳（去瓤麸炒） 葛根（锉） 犀角（镑） 桔梗（炒） 陈橘皮（去白切焙） 白茯苓（去黑皮） 甘草（炙）人参 蓝实（炒） 黄芩（去黑心各一两）上一十四味。粗捣筛，每服三钱匕，水一盏，煎至七分，去滓温服不拘时。

　　治霍乱宿食不消，心腹 痛。抵圣散方浓朴（去粗皮生姜汁涂炙四两） 白术（二两） 吴茱萸（汤洗焙干炒一两） 高良姜（半两） 人参 白茯苓（去黑皮） 甘草（炙锉） 木香 枳壳（去瓤麸炒） 草豆蔻（去皮） 陈橘皮（去白焙各一两）上一十一味。捣罗为散，每服二钱匕，沸汤调下，不拘时候。

　　治霍乱心腹痛急，如中恶。菖蒲汁方生菖蒲（锉碎四两）上一味。以水同捣，绞取汁一盏，分为四服，每用热汤和温服，并三服。

　　治霍乱心腹 痛。沉香丸方沉香 丁香 犀角（镑） 枳实（去瓤麸炒） 肉豆蔻（去壳炮） 木香 蓬莪术（炮各半两） 胡椒（一分） 槟榔（锉四枚） 乳香（研） 没药（研各半两） 巴豆（去皮心研出油） 麝香（研各一钱）上一十三味。先捣前九味为末，与巴豆没药乳香麝香和令匀，糯米粥为丸，如莱菔子大。每服五丸，用生姜橘皮煎汤下，加至十丸。

　　治霍乱吐下，心腹痛干呕，手足冷不止。干姜汤方干姜（炮） 甘草（炙） 人参（各一两） 附子（炮裂去皮脐一枚）上四味。锉如麻豆，每服三钱匕，水一盏，煎七分，去滓温服，不拘时。

　　治霍乱猝曝心腹痛。备急丸方干姜（炮） 大黄（炮各一两） 巴豆（去皮心炒干别研半两）上三味。捣罗二味为末，与巴豆和匀，面糊为丸，如绿豆大，每服二丸，橘皮汤下，得利为效，痛止勿服。

　　治霍乱心腹痛烦不止，或呕。浓朴汤方浓朴（去粗皮生姜汁炙锉） 桂（去粗皮） 枳壳（去瓤麸炒各二两） 芍药 槟榔（锉各一两）上五味。粗捣筛，每服三钱匕，水一盏，入生姜五片，煎取七分，去滓温服，不拘时。

　　治霍乱吐利不止，心腹俱痛。桃叶饮方桃叶（秒冬取枝捣一升）上一味。捣碎，以水五盏，和绞取汁，每温服一盏，不拘时。

　　治霍乱心腹冷痛，呕逆恶心，大肠滑泄。缩砂蜜散方缩砂蜜（去皮炒） 陈曲（炮） 白术（锉炒） 干姜（炮） 龙骨 赤石脂 吴茱萸（汤浸焙炒） 芎上九味。等分，捣罗为散，每服二钱匕，热米饮调下，不拘时。

　　治霍乱吐泻不止，心腹 痛烦渴。良姜散方高良姜（锉炒一分） 苍术（米泔浸一宿锉炒） 麦门冬（去心焙） 陈橘皮（汤浸去白焙） 肉豆蔻（去壳） 吴茱萸（汤浸锉炒） 人参 诃黎勒皮（各三分）上八味。捣罗为散，每服三钱匕，米饮调下，不拘时服。

　　卷第三十八　霍乱门

　　霍乱心腹筑悸

　　论曰肾水也，脾土制之，水乃下行，今霍乱吐下，脾胃既虚，则土不能制水，故肾气上乘于心，心气乃筑筑然而悸动也。

　　治霍乱吐下过多，脐上筑悸，恐作奔豚。理中去术加桂汤方甘草（炙） 人参 桂（去粗皮各三两） 干姜（炮一两）上四味。粗捣筛，每服三钱匕，水一盏，煎至七分，去滓温服不拘时。

　　治霍乱心腹筑悸。附子汤方附子（炮裂去皮脐一两） 白茯苓（去黑皮） 人参 甘草（炙） 干姜（炮各二两）上五味。锉如麻豆，每服三钱匕，水一盏，煎至七分，去滓温服日三。

　　治霍乱脐上筑悸，及四肢逆冷。附子汤方附子（炮裂去皮脐半两） 半夏（生姜汁制炒） 甘草（炙各一两）上三味。锉如麻豆，每服三钱匕，水一盏，枣一枚劈破，粳米一撮，煎至七分，去滓温服日三。

　　治霍乱洞泄不止，脐上筑悸。干姜汤方干姜（炮） 人参 甘草（炙各三两） 白茯苓（去黑皮） 陈橘皮（汤浸去白焙各四两） 桂（去粗皮）上七味。粗捣筛，每服三钱匕，水一盏，煎至七分，去滓温服，日三。

　　治霍乱脐上筑悸。平胃汤方干姜（炮二两） 附子（炮裂去皮脐半两） 人参 甘草（炙） 白茯苓（去黑皮各三两）上五味。锉如麻豆，每服三钱匕，水一盏，煎至七分，去滓温服日三。

　　治霍乱心下筑悸，肾气动。茯苓汤方白茯苓（去黑皮） 人参（各三两） 甘草（炙） 白术（各二两） 干姜（炮一两）上五味。粗捣筛，每服三钱匕，水一盏，煎至七分，去滓温服日

</div>
    <div class="pagination">
<a href="圣济总录_page83.html">上一页</a><span>...</span><a href="圣济总录_page79.html">79</a><a href="圣济总录_page80.html">80</a><a href="圣济总录_page81.html">81</a><a href="圣济总录_page82.html">82</a><a href="圣济总录_page83.html">83</a><span class="current-page">84</span><a href="圣济总录_page85.html">85</a><a href="圣济总录_page86.html">86</a><a href="圣济总录_page87.html">87</a><a href="圣济总录_page88.html">88</a><a href="圣济总录_page89.html">89</a><span>...</span><a href="圣济总录_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
