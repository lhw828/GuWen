<!DOCTYPE html>
<html>
<head>
    <meta charset="UTF-8">
    <title>华佗神方 - 第 5 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 5 页/共 81 页</h1>
    <div class="content">　　二○○三·华佗治牙痛要诀

　　宜辛散，忌凉遏。

　　世传华先生治牙痛：一撮花椒水一盅，细辛白芷与防风。浓煎漱齿三更后，不怕牙痛风火虫。实则先生之医术，虽本乎仙人，其用药则由己。如宜辛散，忌凉遏，即治百般牙痛之秘诀也。故知治病不必拘定汤药，盖汤药可伪造，可以假托，且当视其病之重轻，人之虚实，时之寒燠，而增减之。故有病同药同，而效与不效异。医者于此，宜知所酌夺矣。（孙思邈注）

　　卷二·华佗临症神方

　　二○○四·华佗治死胎要诀

　　朱砂，鸡白，蜜， 砂，当归末等分，酒服，出。

　　按：此系《普济方》。考《魏志》甘陵相夫人有身六月，腹痛不安，先生视之曰：胎已死。使人手摸知所在，在左则男，在右则女。人云在左，于是为汤下之，果下男形，即愈。

　　然用何汤药，则末言明，不能无疑。意先生善解剖，固有下之之术，不专恃汤药，特以汤药为辅佐品乎。今观此书，则知先生之治斯症，固有汤药在也。因为稽考故事以实之，且余亦尝用此方下胎，屡见奇效，人且视为仙方也。（孙思邈注）

　　卷二·华佗临症神方

　　二○○五·华佗治矢镞入骨要诀

　　刮骨，肉，骨，理筋，补筋。

　　按《襄阳府志》：关羽镇襄阳，与曹仁相拒，中流矢，矢镞入骨。先生为之刮骨去毒，出血理筋，创果愈。盖即本此二语，而见之于实事也。若治毒不敢刮，必致毒瓦斯蔓延；见筋不敢理，必致筋肉短缩，其害无穷。凡为医者，宜熟悉此二语，勿见筋骨而胆怯，只求刮理得法，自不难立见奇效，而病家亦不得以须受刮理，而遽增惶骇也。（孙思邈注）

　　卷二·华佗临症神方

　　二○○六·华佗治膝疮要诀

　　己戍相投。

　　凡蛇喜嗅血腥，故人染蛇毒或服蛇子，必能生蛇，以其遇血腥能生长也。犬之黄色者，其血腥尤甚，使之用力于足部，其血郁闷已极，有直冲之性，蛇嗅之必出也。昔余见有屠狗者，旁有数童子围观之，忽有一童子，目注墙角，咋曰：“蛇来矣。”旋又有二童子，惊相告，谓有二蛇在屋瓦上蜿蜒来矣。余初不解其故，今读华先生秘方，始知之。建安中，琅琊有居民曰刘动者，其女年二十许，左膝上忽发一疮，痒而不痛，凡患数十日而愈。已而复发，如是经七八年，迎先生使治之。先生视之曰：易耳。当得稻糠色犬一头，良马三匹，以绳犬颈。使驰骤，马前而犬后，马力竭，辄易之，计马与犬共行三十余里，俟犬不能驰，再令人强曳之，使续走二十余里。乃以药饮女，女即安卧，昏不知人，急取犬剖腹，俾血如泉涌，以犬之近后足之前所断之处，令向疮口相距二三寸许停之，须臾则有若蛇者，蜿蜒从疮中出，速以铁锥贯蛇项，蛇在皮中，摇动良久，移时即不动，引出之长凡三尺许，惟有眼球而无瞳，又为逆鳞耳。乃以膏敷于疮面，凡七日而愈。（孙思邈注）

　　卷二·华佗临症神方

　　二○○七·华佗治湿浊上升要诀

　　病有不能顺治，可逆治。

　　有人苦头眩，头不得举，目不得视，积时年许。先生视之，使悉解衣倒悬，令头去地一、二寸，濡布拭身体，令周匝，候视诸脉尽出五色。乃令弟子数人，以钺刀决脉，五色血尽，视赤血出乃下。以膏摩，被覆，汗出周匝，饮以葶苈犬血散之立愈。此即逆治之法也。（孙思邈注）

　　卷二·华佗临症神方

　　二○○八·华佗治寒热要诀

　　冷浴生大热。

　　有妇人久病经年，世谓寒热交往病。冬日十一月中，先生令坐石槽中，以寒水汲灌之，云当满百。始七八灌，战欲死，灌者亦惧而欲中止。先生令满数，至将八十灌，热气乃蒸出，嚣嚣高二、三尺，满百灌，乃令燃火温床浓覆，良久汗洽出，着粉汗糁便愈。按：冷浴有反激之力，初极冷，继极热，足以清毛管，出廉料。有经络肌肤为寒湿所困，不能发汗者，冷浴最效。余体肥，从不服表剂，不适则冷浴，浴后辄觉肌畅神爽，始信仙方不欺人也。惟体弱者不宜冒昧行之，违之则有损。又冷浴之后，宜用干布揉擦，斯不可不察耳。（孙思邈注）

　　卷二·华佗临症神方

　　二○○九·华佗治腹痛脾腐要诀

　　物生于土，土燥物枯，可掘而润之，据此可以治脾。

　　一人病腹中半切痛，十余日中，须眉堕落，先生视之曰：“此脾半腐也，宜刳腹，施以洗伐。”即饮以药，令卧，破腹视脾，半腐坏，刮去恶肉，以膏敷创，饮之药，百日而平复。

　　（

　　卷二·华佗临症神方

　　二○一○·华佗治脚病要诀

　　阴络腹行，阳络背行，缘督为治，支无不伸。

　　一人病脚 不能行，先生切脉后，即使解衣，点背数十处，相间一寸或五寸，从邪不能当，言灸此各七壮，灸创愈，即能行也。后灸愈，灸处夹背一寸上下行，端直均调，如引绳也。

　　按：先生以四言为主要，知药所不及，乃易之以灸。人谓灸不难，得穴难。余谓得穴非难，因有图可按，体格部位可稽也。惟病之应灸与否，又灸从何起，迄何止。有胆有识，斯诚难耳。先生之享大名于后世也，即此胆与识为之基也。（孙思邈）

　　卷二·华佗临症神方

　　二○一一·华佗治酒毒要诀

　　讳疾忌医，死。

　　酒之发酵，足伤肺翼，害肠胃，惟葛花可解。暨渎严昕与数人共候，先生适至，谓昕曰：“君身中佳否？”昕曰：“无他。”先生曰：“君有疾急见于面，毋多饮，多饮则不治。”与以葛花粉令服之，昕不能信，复饮，归行数里，卒头眩堕自车，人扶之，辇回家，越宿死。

　　（孙思邈注）

　　卷二·华佗临症神方

　　二○一二·华佗治虚损要诀

　　乘虚御内，亡。

　　故督邮顿子献得病，已瘥，诣先生。先生为切其脉，曰：“尚虚未得复，勿为劳事。御内即死，临死当吐舌数寸。”其妻闻其病除，自百余里来省之，止宿交接，中间三日，病发，一如先生言。

　　按：肾水愈不足，相火愈妄动，故患虚损者，愈喜近女色。致女欲拒而不能，非腰痛如割，

　　卷二·华佗临症神方

　　二○一三·华佗治胃管要诀

　　地数五，土求其平，母使木梗。

　　督邮徐毅得病，先生往省之，毅谓先生曰：“昨使医吏刘租针胃管讫，便苦咳嗽，欲卧不安。”先生曰：“刺不得胃管，误中肝也，食当日减，五日不救。”果如先生言。

　　按：人谓咳嗽从肺，不知肝风煽动，使肺不舒，亦足致嗽，所谓木刑金也。人谓减食由胃，不知肝气下行，使胃作胀，不能进食，所谓木克土也。人谓不眠由肾，不知肝为血海，肝病血虚，势难安眠，所谓木耗水也。胃属土，地属五，五为地数之终，终而不能复始，故五日不救也。仙传数语，足以当千万部医书，有如是者。（孙思邈注）

　　卷二·华佗临症神方

</div>
    <div class="pagination">
<a href="华佗神方_page4.html">上一页</a><a href="华佗神方.html">1</a><a href="华佗神方_page2.html">2</a><a href="华佗神方_page3.html">3</a><a href="华佗神方_page4.html">4</a><span class="current-page">5</span><a href="华佗神方_page6.html">6</a><a href="华佗神方_page7.html">7</a><a href="华佗神方_page8.html">8</a><a href="华佗神方_page9.html">9</a><a href="华佗神方_page10.html">10</a><span>...</span><a href="华佗神方_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
