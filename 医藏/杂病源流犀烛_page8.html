<!DOCTYPE html>
<html>
 <head>
  <meta charset="utf-8"/>
  <title>
   杂病源流犀烛 - 第 8 页/共 9 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   杂病源流犀烛 - 第 8 页/共 9 页
  </h1>
  <div class="content">
   伏暑症  暑久伏病也。说人受暑邪，当时即发谓之暑病。若热毒之气既已受之，或为些小风寒所固，此毒遂渐渐入内，优於三焦肠胃之间，或秋或冬，久久而发，此暑毒优於人身之内者也（宜消暑丸、香茹饮）。亦有夏月，曝书曝衣，暑气未散，随即收藏，至秋冬近之，其气亦从口齿而入，入而即发，此暑毒伏於物而触於人者也。故伏之一字虽同，其所以伏则异。然此二端，其变生之病，或霍乱吐泻，或泄痢腹痛，或疟发寒热，皆能致之，皆当细询其因以为治（宜香茹饮、藿香正气散）。甚或有身热足冷者，其势则甚危矣（宜五苓散下来复丹）。    伏暑症治     仲景曰：伏暑之症，背寒面垢，少有劳，身即热，口开，前板齿燥，小便已洒洒然毛耸。《入门》曰：每於夏月後发者，为伏暑也。又曰：伏暑者，即冒暑久而藏伏者也。其呕渴恶心下血，及年深暑毒不差者，宜酒蒸黄连丸。其烦渴引饮或泄利者，宜桂苓甘露散。其肠  下痢赤白癃闭者，宜益元散。其暑邪伏久伤肺，喘咳烦渴气促者，宜清肺生脉饮。其大烦大渴及霍乱後渴者，宜濯热散。

　　暑风  因暑而感生风病也。病人忽手足搐，昏迷不省，脉浮而虚，急先以温水化苏合丸灌之，俟醒再用药（宜黄连香茹饮加羌活二钱，大效）。若呕吐（宜加陈皮、藿香），小便不利（宜加茯苓、猪苓、泽泻、滑石），有痰（宜加生姜），大渴）宜去半夏加花粉），泻利不止（宜加白术），转筋（宜加木瓜），腹满身重，难以转侧，口不仁，面垢，谵语，遗尿，此热兼  也（宜白虎汤），各当加减为治。或更病热重，搐搦，厉声吟呻，角弓反张，如中恶之状，亦或先病热，服表散药後，渐成风病，谵语，狂呼乱走，气力百倍，此亦暑风，与阴风不同，宜解散化痰，不可汗下（宜竹叶石膏汤去叁、米，加黄连、知母）。日久脾胃弱，必兼温补。若脉实，必须吐之。若欲预却，则以壮元为主（宜四君子汤，生脉散）。凡患暑风，误作  治必不救。    暑风症治     《得效》曰：中暑复伤风，搐搦不省人事，曰暑风。《入门》曰：暑风、暑厥者，但以手足搐搦为风，手足逆冷为厥，并宜二香散，或人叁羌活散合香茹饮服之。《医鉴》曰：夏月感寒者，乃取凉之过也，或纳凉致风寒以伤其外，或食生冷以伤其内故也；若感暑风，痰塞喘急，六和汤倍半夏加羌活、川芎。又曰：感冒暑风，身热头痛，或泄泻呕吐，以二香散主之。又曰：凡暑月伤风、伤寒，悉以二香散解表发散。

　　暑泻  专受暑而成泻利病也。其原有新有久。新者，暑毒入於口齿，伤於肠胃，数日间其邪即发，或挟食，或挟湿，以致烦渴尿赤，自汗面垢腹痛，所泻如水直注，日夜无度（宜以炒黄连为君，葛根、升麻佐之，或桂苓甘露饮）。久者，暑邪留於三焦肠胃之间，以致久而成泄，所泻亦是水，但不如新者之暴迫直注，其兼症亦相同（宜玉龙丸）。此新久之别也。而其症之所现虽同属暑泻，其为治又有当分辨者。如暑伤心脾，呕吐泄泻，或霍乱转筋，及浮肿疟痢（宜六和汤）。如暑热引饮过多，致水暑交并，而上吐下泻（宜解暑三白散）。如伤暑上吐下泻，而兼烦乱（宜香朴饮子）。如暑月烦渴，引饮过多，脾胃停积冷湿，致成吐泻（宜大顺散）。以上数条，皆难混治。若受暑而泻，别无他故，则惟清暑足已（宜消暑十全饮、香茹汤）。其或有盛暑伤於外，阴冷伤於内，为内外受迫者，此症更重，非可易视矣（宜连理汤、桂苓元、缩脾饮）。此暑泻诸症，当与泄泻条叁看。                    暑泻症治   《医鉴》曰：腹痛水泻者，胃与大腹受暑。恶心呕吐者，胃口有痰饮而又受暑也。宜消暑十全饮。

　　疰夏  脾胃薄弱病也。然虽由脾胃薄弱，亦必因胃有湿热及留饮所致。昔人谓痿发於夏，即名疰，以疰夏之症，必倦怠，四肢不举，羸瘦，不能食，有类於诸痿故也。然疰夏与痿，其原毕竟有异，且痿为偶患之疾，此为常有之事，凡幼弱人多有之，故必以清暑益气，健脾扶胃为主也。故前既列夏痿之症於暑病篇，而此又详及疰夏（宜叁归益元汤、生脉散为主，酌加白术、半夏、陈皮、茯苓、扁豆子、白芍、木瓜、泽泻、炙甘昔亦可）。    疰夏症治   仲景曰：平人脉大为劳，极虚亦为劳。夫劳之为病，其脉浮，又手足烦热，寒精自出，脚酸削，不能行，小腹虚满，春夏剧，秋冬瘥，谓之疰夏病。东垣曰：仲景言脉大者，极虚者，气损也。春夏  者，时助邪也。秋冬瘥者，时胜邪也，黄儀建中汤治之可也。丹溪曰：人遇春末夏初，头痛脚弱，食少身热，世俗谓之疰夏病，属阴虚元气不足，宜补中益气汤去升、柴，加黄柏、白芍、麦冬、五味子，有痰加南星、半夏。又曰：疰夏病宜服生脉散、叁归益元汤。东垣曰：暑夏宜补气。说以夏至阳尽阴生，腹中之阳虚也，今人夏月服生脉散为此故耳。治暑病方四十    白虎汤    总治     石膏煨  知母甘草  粳米    桂苓甘露饮    又     茯苓  猪苓白术  滑石各二两  寒水石  炙甘草  泽泻各一两  肉桂三钱  共为末，水下。一方有人叁、香茹。    此方兼治伏暑，烦渴引饮。    天水散    又     滑石六两  甘草一两  此即六一散之别名也。    瓜蒂汤    中       瓜蒂十四个，水一升，煮五合，顿服。    解暑三白汤    冒暑     茯苓  泽泻白术各二钱  姜三片  灯草二十茎    消暑十全饮    寒袭     香茹一钱半扁豆  厚朴  苏叶  白术  赤苓  藿香  木瓜  白檀香各一钱  甘草五分    此方兼治伤暑吐泻。    十味香茹饮    脾虚     香茹钱半厚朴  扁豆  人叁  白术  茯苓  黄儀  木瓜  甘草各七分    六和汤    食伤     香茹  厚朴各钱半  赤苓  藿香  扁豆  木瓜各一钱  砂仁半夏  人叁  杏仁  甘草各五分  姜三  枣二  一方加麸炒黄连一钱，名清暑六和汤。    藿香正气散    生冷       白术  白芷茯苓  厚朴  桔梗  紫苏  藿香  炙草  陈皮  半夏  大腹皮  姜  枣    香茹饮    伤暑     香茹  扁豆  厚朴  甘草    益元散    小便少     滑石  甘草    麦冬汤      燥渴     石膏  知母  白芍  茯苓  山栀  竹茹  麦冬  白术  扁豆人叁  陈皮  乌梅  莲肉  甘草    生津丸    发渴       白糖  乌梅  薄荷  柿霜  硼砂  蜜丸，噙化。    补中益气汤    脾胃     人叁  竹叶麦冬  石膏  半夏  甘草  梗米  姜汁    苍术白虎汤    役劳     石膏  苍术知母  甘草  梗米    竹叶石膏汤    虚汗     人叁  竹叶麦冬  石膏  半夏  甘草  粳米  姜汁    白虎加人叁竹叶汤    虚火     石膏知母  粳米  甘草  人叁  竹叶    人叁白虎汤    昏晕     人叁  石膏粳米  甘草  知母    选奇汤    被风     羌活钱半  防风黄芩各一钱  甘草八分  食後，稍热服。    冷香饮子    内伤     生附子  草果橘红  甘草各一钱  姜五片  冷服。    浆水散    又     附子  肉桂  乾姜甘草各五钱  良姜  半夏各二钱半  浆水即淡醋，每八分，多至一钱调下。  如虚热喘乏加人叁。  汗多加黄儀、五味子。    桂苓甘露饮    霍乱     滑石二两茯苓  泽泻  寒水石  石膏  甘草各一两白术猪苓  肉桂各五钱  每末一钱，姜汤或开水下。一方加人叁、香茹。    大顺散    夹暑     甘草  乾姜  杏仁  官桂  等分，先将甘草用白砂炒，次入姜，再次入杏仁炒，然後筛去砂，入桂，共为末，每三钱开水下。    五苓散    身热       白术  肉桂  泽泻  茯苓  猪苓    来复丹    又     倭硫黄  元精石硝石  青皮  陈橘皮  五灵脂  醋糊丸，绿豆大，每三十丸，空心，米汤下。    黄连香茹散    暑风 香茹二钱  厚朴钱半  黄连七分半  水煎，入酒少部，冷服。    四君子汤    壮元     人叁  茯苓白术  甘草    生脉散  又     人叁  麦冬  五味子    黄连解毒汤      暑痿     黄连  黄柏黄芩  山栀    二陈汤    绞肠痧     茯苓  半夏陈皮  甘草    胃苓汤    霍乱     苍术  厚朴  陈皮  甘草  白术  茯苓  猪苓  泽泻  肉桂    败毒散    暑疡 茯苓  甘草  枳壳  桔梗  柴胡  前胡  薄荷  羌活  独活川芎连翘  防风  荆芥  金银花  姜三片一名连翘败毒散。    此方兼治一切痛疽初发，憎寒壮热，甚者头痛拘急，状似伤寒。    凉膈散    暑疮     大黄  芒硝  山栀  连翘  黄芩  甘草  薄荷  为末，竹叶、生蜜汤下。    承气汤    又     大黄  芒硝  厚朴枳实    消暑丸    阳明     半夏一斤醋煮茯苓  甘草各半斤  姜汁糊丸，每二钱，水下。    清燥汤    气血虚     黄儀  黄连神曲  五味子  柴胡  猪苓  甘草  白术苍术  麦冬  生地  陈皮  茯苓  泽泻  人叁  当归  升麻  黄柏    温辛散    保养     木香  陈皮  羌活  苍术  紫苏  厚朴  姜  葱    朱砂安神丸    又     黄连六钱  甘草  生地各三钱半  当归钱半  朱砂五分蜜丸，黍米大，津下三十丸。    清肺生脉饮    暑伤肺     黄芩二钱人叁  麦冬  当归  生地各一钱  五味子十粒    清暑益气汤    总治 苍术一钱半黄儀  升麻各一钱  人叁  陈皮  神曲  泽泻各五分  酒黄柏  当归  青皮  麦冬  葛根  甘草各三分  五味子九粒  此方以苍、曲、青、陈、泽泻五种理脾，馀十味清暑补气。    李东垣清暑益气汤变症加减法附後：    其法曰：如心火乘脾，乃血受火邪而不升发，阳气优於地中，地者，脾也，必用当归和血，少用黄柏以益真阴。如脾胃不足之症，须少用升麻，乃足阳明太阴引经药也，使行阳道，自脾胃左达少阳行春令，生物之根也，更少加柴胡，使诸经有迁生发阴阳之气，以滋春之和气也。如脾虚，缘心火亢盈，而乘其土也。其次肺气受邪，为热所伤，必多用黄儀，甘草次之，人叁又次之，三者皆甘温阳药也。脾始虚，肺气先绝，故用黄儀以益皮毛之气，而填腠理，不令自汗而损元气也。上喘气短懒言，必用人叁以辅之。心火乘脾，必用炙草以泻火热，而补脾胃中元气，甘草最少，恐湿满也。若脾胃之急痛，并脾胃太虚，腹中急缩，腹皮急缩者，却宜多用。经曰：急者缓之，若从权，必用升麻以引之，恐左迁之坚邪盛，卒不肯退，反致项上及臀尻肉添而反行阴道，故引以行阳道，使清气他出右迁而上行，以和阴阳之气也。若中满，去甘草，咳甚去人叁，口乾嗌乾加乾葛。如脾胃既虚，不能升浮，为阴火伤其生发之气，荣血大亏，荣气优於地中，阴火煎熬，血气亏少，且心包与心主血之血减则心无所养，致心乱而烦，病名曰  ，  者，心惑而烦闷不安也，是由清不升，浊不降，清浊乱於胸中，周身血气逆行而乱。经曰：从下上者，引而去之，故当加辛温甘剂以生阳，阳生而阴长。或曰：甘温何能生血，又非血药也？曰：仲景之法，血虚以人叁补之，阳旺则能生阴血也，更加当归和血，又宜稍加黄柏以救肾水。说甘寒泻实火，火减则心气得平而安也。如烦乱犹不能止，少加黄连以去之。说将补肾水，使肾水旺而心火降，抉持地中阳气也。如气浮心乱，则以朱砂安神丸镇之，得烦减，勿再服，以防泻阳气之反陷也。如心中痞，亦少加黄连。气乱於胸，为清浊相乾，故以陈皮理之，能助阳气之升，而散滞气，又助诸甘辛为用，故长夏湿土客邪火旺，可从权加二术、泽泻，上下分泻其湿热之气。湿热太盛，主食不消化，故食减，不知壳昧，加炒曲以消之，更加人叁、麦冬、五味泻火，益肺气，助秋损也，此乃伏中长夏正旺之时药也。    鳌按：东垣加减法，极精当，极周密，良为本方变化之妙。但血气虚弱者，固用无不效。若壮盛人，不但无央，恐反助湿火，则又不可不斟酌也。治伏暑方十    消暑丸    治伏暑     半夏八两  赤苓  甘草各四两  用醋二升煮半夏，醋乾，共炒为末，姜汁糊丸，每四五十丸，开水下，药下即苏。    香茹饮    又     方详上。    藿香正气散    又     方详上。    五苓散    又     方详上。    来复丹    又     方详上。    酒蒸黄连丸    又     黄连四两，酒七合，浸一夜，蒸乾为末，面糊丸，每二三十丸，热水下，以胸膈凉不渴为验，一名小黄丸。    桂苓甘露散    又     滑石一两  石膏  寒水石  泽泻  葛根  白术  赤苓  甘草各五钱  人叁  桂皮  藿香各二钱半  木香一钱二分半  每末二钱，白汤下。    益元散    又 滑石六两  炙甘草一两  一名六一散。又名天水散。又名神白散。本方加乾姜五钱，名温六丸，治因寒吐泻反胃。本方加红曲五钱，名清六丸，治湿热泄，俱以饭丸。    清肺生脉饮    又 黄芩二钱  当归生地  人叁  麦冬各一钱  五味子十粒    濯热散    又 白矾  五倍子  乌梅肉  甘草各一两  共为末，入白面四两拌匀，每二钱，新汲水调下。一名龙须散。治暑风方九    黄连香茹饮    暑风     香茹三钱厚朴钱半  黄连七分半  入酒少部，水煎冷服。一名黄连香茹散。    白虎汤    又     方详上。    竹叶石膏汤    又 人叁  竹叶麦冬  石膏  半夏  甘草  粳米    四君子汤    又     方详上。    生脉散    又     方详上。    二香散    又     香茹  香附各二钱苍术  苏叶  陈皮各一钱  厚朴  扁豆  甘草各五分  姜三片  木瓜二片  葱白二茎    人叁羌活散    又     羌活  独活柴胡  前胡  枳壳  桔梗  人叁  赤苓  川芎  甘草各六分  天麻  地骨皮各三分  薄荷三叶    香茹饮    又     香茹  厚朴  扁豆子  甘草    六和汤    又     香茹  厚朴各钱半赤苓  藿香  扁豆  木瓜各一钱  砂仁  杏仁  半夏  人叁  甘草各五分  姜三  枣二本方加麸炒黄连一钱，名清暑六和汤。治暑泻方十一    桂苓甘露饮    暑泻     滑石二两茯苓  泽泻  寒水石  石膏  甘草各一两白术猪苓  肉桂各五钱  每末二钱，姜汤调下。    玉龙丸    又     硫黄  消石  滑石明矾  水丸。    六和汤    又     方详上。    解暑三白汤    又     方详上。    香朴饮子    又     香茹钱半  厚朴扁豆  赤茯苓  泽泻  陈皮  木瓜  半夏人叁  乌梅肉  苏叶各七分  甘草五分  姜三  枣二    大顺散  又 甘草切长一寸二两乾姜  杏仁  肉桂各四钱  先将甘草以白砂同炒，次入姜同炒，次入杏仁同炒，筛去砂，入桂，为末，每二钱，水煎温服。如烦躁，井水调下。    消暑十全饮    又     香茹一钱半厚朴  扁豆子  苏叶  白术  赤苓  藿香白檀香  木瓜各一钱  甘草五分    香茹汤    又     香茹三钱  厚朴扁豆子  赤苓各一钱半  甘草五分  水煎服。或为末汤点二钱服，他暑药皆不及此。    连理汤    又     人叁  白术  乾姜茯苓  黄连  炙甘草    桂苓丸    又 肉桂  赤苓  等分，蜜丸，每两作八丸，每一丸，井水化下。    缩脾饮    又     砂仁钱半  草果乌梅肉  香茹  甘草各一钱  葛根  扁豆子各七分  姜五治疰夏病方四叁归益元汤    疰夏       当归  白芍熟地  茯苓  麦冬各一钱  陈皮  酒黄柏酒知母各七分  人叁五分  甘草三分  五味子十粒  枣二枚  米一撮生脉散    又     方详上。黄儀建中汤    又       白芍  桂枝生姜  甘草  大枣  饴糖  黄儀补中益气汤  又     方详上。附录服药总法    周禹载曰：伤暑伤寒温凉诸症，皆邪气欺正气也，用药如对敌，药入则邪渐退，药力尽而邪又渐炽，必一服周时，即详势诊脉，药对则日夜连进三五服，以邪退病实为主。此法惟仲景《伤寒论》、孙思邈《千金方》中载之。孙曰：夏天日五夜三服，冬天日三夜五服，必期病退而後止，如御敌者，愈驱愈逐，加精锐荡平而後班师，此万全之胜算也。自宋以後，此法不传，故取效寡，而活人之央疏，愚用此法，屡获神奇之效。

　　疟疾源流    诸疟，暑病也。邪入於阴，则阴实阳虚而发寒；邪入於阳，则阳实阴虚而发热。经故曰：寒热更作，阴阳相移也。说暑邪伤，或舍皮肤之内，与卫气并居，因随日行阳夜行阴之卫气并行，而得阳则外出，得阴则内搏，是以有日作之疟。或邪舍深而内搏於阴，则邪在脏矣，在脏者其行迟，不能随卫气之行阳行阴，以准外出内搏之候，故阴常与阳争不得出，而有间日一作之疟。或邪与卫气会於六腑，有时相守，不能相争，因又有休数日一作之疟。此《内经》论疟之精蕴，有可悉其源流者也。然疟虽原於热，而疟之发实因於寒与风。经曰：夏伤於暑，汗大出，腠理开发，因凄沧之水寒藏皮肤中，秋伤风则病成。夫所谓水者，因浴而受水之气也。所谓寒者，因暑乘凉而反受寒也。是水寒之气，当盛夏之时，与暑热之邪并伏皮肤之内，迨秋风外束，而新凉之阴欲入，暑阳从内拒之，暑阳欲挟水寒之气而出，新凉之阴又从外遏之，阴阳相搏而成疟。此疟所以原於暑，而发必因於寒与风也。特风寒之感，必有重轻，有先後。经曰：先伤寒，後伤风，故先寒後热，病名寒疟。固已，其曰先伤风，後伤寒，故先热後寒，病名温疟者，其先伤之风，乃由盛暑汗出当风所感之风言，非指新秋外束之风言也。既当风而受风，复因贪凉而反受寒，此风与寒之邪，均伏於皮肤内，至秋重又感风而作也。其曰：肺素有热，气盛於身，发则阳气盛，其气不及於阴，而但热不寒者，又名瘅疟。凡此皆指应暑之疟言之，其实四季之气，寒热相劫，皆能为疟，经所云秋病者寒甚，冬病者寒不甚，春病者恶风，夏病者多汗是也。故於温疟复中之曰：温疟者，得之冬中於风，寒气藏於骨髓，至春阳大发，邪不能自出，因遇大暑，腠理发泄，兼有所用力，邪与汗皆出，此病藏於肾，自内而出之外者，据是推之，四时皆能为疟益信矣。至发之时，有或晚或早者，以邪必客风府，风府者，项骨第一节之位。项骨有三节，脊骨二十一节，共二十四节，下为尾侱骨。邪自风府，日下一节，故发晚，二十五日直至侱骨，二十六日邪复自後而前，入於脊内，以注伏膂之脉，由是邪在伏膂，循脊上行，为自阴就阳，却无关节之阴，其邪亦日退，九日即出缺盆，而发渐早，故疟之发，无论日与间日，其邪随经络以内搏者，必俟卫气相会合，病乃发也。总之，邪之浅者，日随卫气为出入，卫气一日一夜与邪气会於风府，疟即相应而发。邪之深者，即留着於内，不能日随卫气出入，须俟卫气周流，适与邪气相值，而相值之候，或间日，或休数日，相值之时，或早或晚，既不能拘，故病亦不能日发，且不能有定时耳。疟之为义，如是尽矣。    试进详治之之法。古人云：有汗欲其无汗，养正为先（宜叁、苓、儀、术等，秋冬加桂枝）。无汗欲其有汗，散邪为急（宜柴胡、葛根、石膏、羌活、姜皮、人叁、苍术等）。其大旨也。要而论之，疟之发，如冰冷，如火热，如风雨骤至，猝不可当，其病为逆，殊不易治。而究其故，要皆中气不足，脾胃虚弱，暑邪与风寒乘虚客之而作，故治之者，莫先於清暑益气，祛风消痰，兼理脾胃，而又随经随症，投药解散之，则庶几其有济矣。何则？疟之作，六经皆有现症。足太阳症，腰痛头疼且重，遍身骨痛，小便短赤，寒从背起，先寒後热，热止，汗出难已。说邪在三阳盛於表，故汗出不收也（宜羌活黄芩汤加减）。足阳明症，头疼鼻乾，渴欲引饮，不得眠，先寒，洒淅寒甚，久乃热，甚则烦躁，畏日月火光，热去汗出。说以阳明为热甚之腑，寒胜之故先寒，久乃热也。畏日月火光者，热腑而为阴邪所掩，故触乎热反畏之也（宜大剂竹叶石膏汤加减）。足少阳症，口苦，耳聋，胸胁痛，或呕，身体解俴，见人惕惕然，寒不甚，热不甚，热多，汗出甚，说以病在半表里，故寒热俱不甚。邪在胆而怯，故心惕。少阳主木火，故热多，且汗出甚。解俴者，倦怠不耐烦也（宜小柴胡汤加减）。又上三阳经疟，大约多热多渴，亦易得汗，急宜大剂以逐暑邪，除热渴，去头疼（宜辛寒如石膏、知母、柴胡，甘寒如葛根、麦冬、竹叶、梗米，苦寒如黄芩为君，兼寒甚者用辛温如姜皮、桂枝，脾胃虚弱饮食不消者，补以叁术，佐以蔻仁、砂仁、草蔻、麦芽、枳壳、陈皮、山楂、神曲以为消导）。下午或空日，兼服扶脾开胃之药，大补元气（宜叁术健脾汤），自然易瘳。士材李氏云：在太阳曰风热疟，宜汗；阳明曰热疟，宜下；少阳曰风热疟，宜和。其法亦可临时酌用。足太阴症，不乐，善太息，不嗜食，先寒後热，或寒多。若脾疟，必寒从中起，善呕，呕已乃衰，然後发热，热过汗出，乃已。热甚者或渴，否则不渴，喜火。说以脾喜乐，病则否，上焦痞塞，故好太息而不嗜食。太阴主里，邪不易解，故多寒热。脾病及胃，故善呕也（宜桂枝汤加减，叁用建中汤，脾寒诸疟宜橘皮散）。足厥阴疟，腰痛，少腹满，小便不利如癃状，意恐惧，易太息，先寒後热，甚者色苍苍如欲死，或头疼而渴。说以厥阴之脉环阴器，抵少腹，布胁肋，故多腰腹小便之病。凡小水不利为癃，如癃者，病不在小水，而在邪之隐，急数欲便也。肝气不足，故恐惧而太息（宜先用三黄石膏汤以祛暑邪，次用鳖甲牛膝汤加减）。足少阴症，腰痛脊强，口渴，呕吐甚，小便短赤，欲闭户牖而处，寒从下起，寒热俱甚，热多寒少，其病难已。说以少阴主里，则阴气上冲，故呕吐甚。肾病则阴虚，阴虚故热多寒少。病在阴，故欲暗处。肾阴脏，而邪居之，故难已也（宜先用人叁白虎汤，次用鳖甲牛膝汤加减。以上治六经诸疟，悉本缪仲淳法）。是知三阳疟其邪浅，发在夏至後，处暑前。三阴疟其邪深，发在处暑後，冬至前。其大较也。三阴三阳疟，俱有日作间作之症，前辈谓三阳疟定日作，三阴疟定间日者非也。独三日疟，即经所云休数日作者，乃必发於三阴耳。故必审其脉症，知为何经，然後决经治之。丹溪谓为作於子午卯酉日者，少阴经疟；作於寅中巳亥日者，厥阴经疟；作於辰戌丑未日者，太阴经疟。亦是审验三阴经法（宜以鳖甲牛膝为君，加入引经药，作於夜而使燥者加当归，脾胃弱者勿加，佐以姜皮，热甚勿人，大剂与之）。既审知何经而施治。其或有痰兼去痰（宜加槟榔、半夏）。有癖兼除癖（宜加常山）。经络阻碍，兼透经络（宜加川山甲）。若止暑结荣分，则槟榔等俱无所用（宜鳖甲、香茹、生姜）。此治三日疟之大法也。邪气深伏，并能为五脏疟。如肺疟则心寒，寒甚则热，热时善惊，如有所见。说以肺为心覆，寒邪乘所不胜，故心寒。心气受伤，故善惊也（宜桂枝加芍药汤）。心疟则烦心甚，欲得清水，反寒多而不甚热。说以邪在心，故烦欲得水以解，心阳脏，而邪居之，则阳虚阴盛，故反寒多不甚热也（宜桂枝黄芩汤）。肝疟则面青太息。状若死。说以肝气苍，肝郁则气逆，故太息。木病则强，故若死也（宜四逆汤）。脾疟则寒时腹痛，热时腹鸣，鸣已汗出。说以脾至阴，而邪居之，故寒而腹痛。寒已而热，脾气得行，故腹中鸣。鸣已，阳气外达，故汗出而解也（宜小建中汤、橘皮散）。肾疟则腰脊痛，大便难，目暄暄然，手足寒。说以肾脉贯脊，开窍於二阴，故腰脊大便病。目不明，水亏也。手足寒，阴厥也（宜桂枝加归芍汤）。但前既言六经疟，而此又言五脏疟者，以前就经言，邪只中诸脏之经，此就部言，邪并中诸脏之部，故非重复也。    此外又有风、寒、暑、湿、痰、食、血、劳、瘴、疫、鬼、牝、疟母等症，士材谓为疟之兼病，非因而成疟者是也。然既有此等兼病，则必有其所由然，与其所以治。风疟者，自感风而得，风为阳邪，故其症先热後寒，恶风自汗，头疼烦躁（宜川芎、白芷、细辛、青皮、槟榔、紫苏）。寒疟者，自感寒而得，与经言寒疟不同，寒为阴邪，故先寒後热，且寒多热少，恶寒无汗，挛痛而惨（宜姜、桂、厚朴、草果等，附子亦可酌用。暑疟者，专受暑而得，与凡疟之因暑而反受风寒以成者不同，故但热不寒，或多热，里实不泄，烦渴而呕，肌肉消削（宜益元散、香茹饮、小柴胡汤叁用之，或加竹沥）。湿疟者，感受湿气而成，其症寒热相等，小便不利，身体重痛，肢节烦疼，呕逆胀满（宜叁用胃苓汤、除湿汤、五苓散、加味二陈汤）。痰疟者，痰结胸中，与凡疟所挟之痰更甚，故寒热乍已，胸中满闷不退，或头疼肉跳，吐食呕沫，甚则昏迷卒倒，皆是痰涎强聚之故（宜二陈汤、导痰汤）。食疟者，饮食不节，食滞痰生所致，故寒已复热，热已复寒，寒热交并，饥不能食，食则胀满呕逆，腹痛，亦名胃疟（宜青皮、陈皮、砂仁、蔻仁、麦芽、草果、山楂、神曲）。血疟者，或衄血，或便血，或女人月事适来，皆是血症（宜於治疟药中加桃仁、蓬术、延胡索等）。劳疟者，以真元不足，表里俱虚，或作劳，或房劳所致，故病发於阴，即久疟也，其症寒热甚微，寒中有热，热中有寒，最难调治（宜补中益气汤酌加鳖甲、牛膝、首乌。瘴疟者，感受山岚湿涧之毒气，以至败血瘀心，瘀涎聚脾，故乍寒乍热，迷困发狂，或哂而不言，岭南最多此症（宜小柴胡汤加大黄、木香。疫疟者，一方长幼相似，因染时行不正之气，变成寒热，须叁气运用药（宜五瘟丹、不换金正气散）。鬼疟者，亦感时行不正之气，以至成疟，寒热日作，或甚或不甚，每发必胡言乱语，见神见鬼，多生恐怖（宜苍术、白芷、桃仁、雄黄）。牝疟着，阳气素虚，又久受阴湿，阴盛阳虚，故但寒不热，气虚而泄（宜柴胡姜桂汤，或加黄芩）。至於疟母者，缘治之失宜，营卫亏损，邪伏肝经，挟血挟痰挟食，胁下结成块是也，必以补虚为主，不可轻用攻剂（宜叁用小柴胡汤、四君子汤加鳖甲、肉桂、射乾、牡蛎、砂仁、三  、青皮）。而犹有未尽者，更陈列之。疟必由中气虚，若用破气药，则中气愈伤，邪不得解，甚则中满不思食，作泄，恶寒，口乾，种种变生，急难医治，如或遇此，速宜培补真气（宜六君子汤）。疟病必挟痰，所谓无痰不成疟是也，然痰有寒热之分，不容概治（热痰以贝母为君，竹茹、竹沥、橘红、茯苓、瓜蒌霜佐之，寒痰发疟，寒多不渴，以半夏、白术、橘皮为君，姜皮佐之）。疟病必挟风，有风者先治其邪（宜以首乌为君，白术、橘皮为臣，葛根、羌活、姜皮为佐，不头疼去羌活）。疟有暑湿热之邪内伏，百药不效者，尤宜详审，或稍下之亦可（宜青蒿、苍术、枳实）。疟有寒甚而因於虚者，治必兼补兼散（宜以甘温如叁、儀、术为君，辛甘如姜皮、桂枝为佐）。疟发在阴分者，不得概有阳分药（宜以当归、牛膝为君，佐以乾姜，如热甚而渴，去姜，加知母、麦冬、竹叶、鳖甲等）。疟发日久，多热不解者，必本阴虚，当益阴除热（宜鳖甲、牛膝为主）。疟发日久，多寒不解者，必本阳虚，当补中益气宜以叁、儀、术为主）。疟发日久，并寒与热不歇者，为有根，根者何？水饮败血结癖是也。说水饮皆能生寒热，败血为暑热之毒，结癖为疟母，而有结癖者胁必痛，以癖必结於胁下也。凡此皆为寒热不歇之根，故挟水饮者当逐水饮，挟败血者当消暑毒，有结癖者当攻其癖，能随症疏利之，寒热自除矣。《直指》云：疟多用常山，以水在上能吐之，水在中下能破其结而下其水。斯言良是也，此皆治疟之要法，不可不知者。若疟後变症，惟痢最为危急，而其变痢之由，有因暑邪太盛，解散不早，即或解散，不能通畅，以至陷入於里，变而为痢者，急用表里分消之法以治之（宜以芩、连、芍、草、滑石、红曲以消里，葛根、升、柴以治外，脾胃弱加人叁、扁豆、莲肉），连进大剂，以痢愈为度，痢愈疟亦止，即不止，其发亦轻，仍随经随症施治。有因误下邪气隐於内，变而为痢者，则必兼腹满、肿胀、呕恶、不思食等证，法宜逐邪去滞以培土（宜芩、连、芍草、滑石、红曲、葛根、柴胡、人叁、莲肉等，及陈皮、藿香、厚朴、姜皮），亦以痢愈为度。此二因者，症之最急，治之之药，必宜大剂，若胆小，虽用药不谬，终不去病，以致迁延不救。其次疟劳，或素有弱症，而又患疟，以致旧病更深，或因疟煎熬日久顿◎，精神衰耗，内热不清，肌肉消削，浙至往来潮热，致成痨瘵，急宜察其何经受病，以补益调理之（宜补中益气汤、八味丸为主）。其次厥疟，总由气血亏虚，调理失宜，或因寒而厚衣重被，至发热不去，过伤於暖，或因热而单衣露体，虽过时犹然，至又感寒，遂成厥疟，治者当分别寒热，不得混施汤剂（热厥宜升阳散火汤，寒厥宜建中汤，及附、桂、吴萸，俱可酌用，或兼气虚，叁用叁儀益气汤，或兼血虚，叁用四物汤。以上种种诸法，固合疟之症变为治矣，宁患有未瘳乎。至如似疟非疟一症，亦恶寒，亦发热，亦或连日作，或间日作，而其与疟分别处，惟在乎脉不必弦，皆由感冒风寒，忽觉毛寒股栗，百骸鼓撼，呕不能食，未几而发热，有似疟状也，其或有热多者（宜小柴胡汤），或有寒多者（宜人叁养胃汤），或有内伤虚者（宜补中益气汤加山楂、麦芽、蔻仁以扶脾胃），皆宜随症施治，自止矣。然伤寒痨病，各有如疟，各宜从本病施治，即痰饮俉疝，积聚伤食，暑湿燥火，痈疽疮毒等症，俱有寒热似疟者，须细间其原，不得概认为疟。  脉  法       《要略》曰：疟脉自弦，弦数多热，弦迟多寒，弦小紧者宜下之，弦迟者可温之，弦而紧者可发汗，浮大者可吐之，弦数者风发也，以饮食消息止之。《脉经》曰：疟脉自弦，微则为虚，代散则死。丹溪曰：疟脉多弦，但热则带数，寒则带迟，亦有病久而脉极虚微无力，似乎不弦，然必於虚数之中见弦，但不搏手耳，细察之可也。《医鉴》曰：弦短者伤食，弦滑者多痰，虚微无力为久疟。《回春》曰：疟脉迟缓者，病自愈。    疟疾形症       《内经》曰：阴阳交争，阳并於阴，则阴实而阳虚。阳明虚则寒栗鼓颔。太阳虚则腰背头项痛。三阳俱虚则阴气胜，阴胜则骨寒而痛，寒生於内，故中外皆寒。阳盛则外热，阴虚则内热，内外皆热，则喘而咳，故欲饮冷。《入门》曰：卫虚则先寒，营虚则先热，表邪多则寒多，里邪多则热多，表里相半则寒热相等。丹溪曰：人之荣卫昼行於阳，阳表也，夜行於阴，阴里也，荣卫行到，病所不通，乃作寒栗鼓振，头颔中外皆寒，腰脊俱痛，此邪气入於内也。寒战俱已，内外皆热，头痛如破，渴欲饮冷，烦满欲吐，自汗，此邪气发於外也。《三因》曰：暑疟则单热，温疟则多寒，寒疟则先寒後热，风疟则先热後寒，馀皆先寒後热。又曰：阳不足，则阴邪出表而与阳争，乃阴胜而为寒，阴不足，则阳邪入里而与阴争，乃阳胜而为热。若邪入而正气不与之争，则但热而无寒。阳不足，则先寒，阴不足，则先热。东垣曰：身後则为太阳，太阳者，膀胱水寒也；身前为阳明，阳明者，大肠金燥也；少阳之邪在其中，近後膀胱水则恶寒，近前阳明金则发热，故往来寒热而为疟。    疟发日数     丹溪曰：三日一发者受病一年，间日一发者受病半年，连日发者受病一月，二日连发住一日者气血俱受病也。又曰：三日一发，阴经受病最重。《入门》曰：阳为腑，邪浅与荣卫并行，一日一件；阴为脏，邪深横连膜原，不能与正气并行，故间日蓄积乃作，或三四日一作，久则必为疟母。    疟发时刻       《保命》曰：从卯至午作者，邪在外也；从午至酉作者，邪在内也；从酉至子作，或至寅作者，邪在血分也。《入门》曰：阳为子时至巳，阴为午时至亥，如作审卯而退於未中，或作未中而退於子丑，皆谓之阴阳不分，须用药趱早，或移时分，定阴阳，然後阳疟截住，阴疟升散。    疟发昼夜宜分治       《医鉴》曰：气虚则日发，宜补中益气汤加半夏、黄芩，六君子汤；血虚则夜发，宜麻黄黄芩汤，柴胡芎归汤。    疟疾治法     《保命》曰：太阳曰寒疟，宜汗；正阳明曰热疟，宜下；少阳曰风疟，宜和。三经皆谓暴疟。在三阴俱曰温疟，宜汗下和。疟者，老疟也，故曰久疟，又曰太阳疟，宜桂枝羌活汤、麻黄羌活汤。阳明疟，宜柴苓汤、人叁白虎汤；少阳疟，宜柴胡桂枝汤、柴胡加桂汤。三阴疟，总宜白虎桂枝汤、麻黄白术汤。太阳阳明合疟，宜桂枝芍药汤、桂枝石膏汤。三阳合疟，宜桂枝黄芩汤以和之。《正传》曰：伤寒馀热未尽，重感於寒而变疟，名曰温疟，亦名风疟，此为伤寒坏症，其症先热後寒，不得作正疟疾治。《入门》曰：桂枝汤治太阳，白虎汤治阳明，小柴胡汤治少阳，意甚明白。挟痰合二陈汤，挟食合平胃散，尿涩合五苓散，便闭合大柴胡汤，无汗加葛根、苍术，有汗加黄芩、白术，气虚加人叁、白术，热甚加芩、连，寒多加草果，口渴加乌梅，夜作加桃仁、赤芍，日久加常山、槟榔吐之，治疟之法尽矣。又曰：疟无汗，宜用柴胡、升麻、川芎；多汗，宜用白术、乌梅。《得效》曰：疟疾者，阴阳交争，寒热互作，用药须半生半熟、半冷半热，乃收十全之央，说所以分阴阳，解寒热也。《直指》曰：凡疟方来，与正发时，不可服药，恐药病交争，转为深害，须未发两时之前，或发日清晨与服，仍节饮食，避风寒，远酒色，慎起居，无不愈。《医鉴》曰：如疟疾寒热大作，此太阳阳明合病也，谓之大争，寒作则必战动，热发则必汗泄。经曰：汗出不愈，知为热也，不治之，恐久而传入阴经，故宜用桂枝芍药以解之。若服此汤後，寒热转甚者，知太阳阳明少阳三经合病也，故又宜桂枝黄芩汤以和之。                              ，    疟疾难治不治症       《灵枢》曰：寒热脱形，脉坚搏逆也，死不治。《得效》曰：久疟复作，虚浮不食者，难治；久疟腰脊强急    者，必不治    疟疾导引法       《保生秘要》曰：平身坐定，双手擦掌抚肾囊，两肘靠膝，以声势向前躬而後抑，如此用力起五九之数，约汗透身，轻爽而自愈，慎风邪。    疟疾运央       《保生秘要》曰：定艮起念，运上风门穴，多着工夫，说风感此透也渐运入内，又散出外，上泥丸，降心头推开，或吐而愈，不吐亦愈。治疟方四十六    羌活黄芩汤    太阳疟     羌活  黄芩  陈皮  前胡  猪苓  甘草  知母  如口渴，即兼阳明，宜倍知母，加麦冬、石膏；渴而汗少或无汗，加葛根。如深秋或冬无汗，加姜皮。因虚汗少或无汗，加人叁、麦冬、姜皮；因虚汗多，加黄儀、桂枝，汗止即去桂枝。若素有热，勿入桂枝，代以白芍、五味子。若发於阴加当归。小便短赤或涩，加六一散，春温以茯苓、猪苓代之。    桂枝羌活汤    又     桂枝  羌活防风  甘草各一钱半    此方能治太阳疟，自汗，头项痛，腰脊强。    麻黄羌活汤    又 麻黄  羌活  防风  甘草  此方能治太阳疟无汗，即前方去桂枝用麻黄也。    柴苓汤    阳明疟 柴胡一钱六分泽泻一钱三分  赤苓  猪苓  白术各七分半半夏七分  黄芩    人叁  甘草各六分  桂心三分  姜三片    竹叶石膏汤    又     竹叶  石膏人叁  麦冬  甘草  生粳米  无汗或汗少呕者，加葛根。虚而作劳，加人叁。汗多加白术。痰多加橘红、贝母，得汗即解。寒热俱甚，渴甚，汗多，寒时指甲紫黯者，加桂枝。    小柴胡汤    少阳疟     柴胡  黄芩人叁  半夏  甘草  姜  枣  渴者去半夏，加石膏、麦冬。肺热去人叁，倍麦冬，加知母。有痰不渴，加贝母、白术、茯苓、姜皮。阴虚有热，虽呕吐，忌用半夏、生姜，恐损津液。至声哑，加竹茹、橘皮、茯苓、乌梅、麦冬。    柴胡桂枝汤    又     柴胡二钱  甘草五分  姜三  枣二    此方能治少阳疟，寒热乍往乍来。    柴胡加桂汤    又     柴胡三钱  黄芩  桂枝各二钱半  半夏一钱  甘草四分姜三  枣二    桂枝芍药汤    二阳疟   桂枝一钱赤芍  知母  石膏  黄芩各二钱    桂枝石膏汤    又     石膏  知母各三钱  黄芩二钱  桂枝一钱    桂枝黄芩汤    三阳疟     柴胡二钱石膏  知母各一钱半  人叁  黄芩  半夏甘草各一钱二分  桂枝一钱    叁术健脾汤    凡疟总服     人叁橘红  茯苓  白蔻仁  山楂  麦芽  藿香白术白芍  山药  肺火去叁、术，加麦冬、石斛、乌梅。停食必恶食，倍山楂，加神曲。伤肉食加黄连、红曲。伤谷食加枳实、草果。伤面食加莱菔子，食消即已，单用本方。胃素有湿痰，其症不渴，寒多，方可用半夏、橘红、苍术、白术，大剂与之。呕甚加姜皮。    白虎桂枝汤    三阴疟     石膏四钱知母二钱  桂枝  甘草各一钱  粳米一合三阴疟其脉如平，无寒但热，骨节烦疼，时便难，朝发暮解，暮发朝解，此方治之。    麻黄白芍汤    又     麻黄  桂皮青皮  陈皮  半夏曲  白芷  苏叶  赤苓白术  桔梗  细辛  槟榔  甘草各七分  姜三片  枣二枚    桂枝汤    太阴疟     桂枝  芍药甘草  姜  枣  有痰加陈皮、白术。    建中汤  又     橘皮散    脾寒诸疟     广皮八两去白切，姜汁浸过一宿，砂罐内重汤煮乾，焙，研末，每服三钱，大枣十枚去核，水一碗，煎至半碗，发前服，即以枣下之。    此方非寒极甚者，勿与服。    三黄石膏汤    厥阴疟     鳖甲牛膝汤    又     鳖甲  牛膝当归  陈皮  柴胡  热甚而渴，倍鳖甲，加花粉、麦冬、知母。脾胃弱或溏泄，去当归，加人叁。寒甚，寒多指甲青黯，加人叁、姜皮、桂枝。肺火忌用叁，止多服本方。    人叁白虎汤    少阴疟阳明疟     人叁  石膏  知母  甘草  粳米  凡少阴疟，先用本方加桂枝以祛暑邪，後加鳖甲、牛膝。热甚，倍知母，加麦冬。寒甚加桂枝。热甚而呕，加竹茹、人叁、陈皮。用桂枝、牛膝者，肝肾同一治也。    桂枝加芍药汤    肺疟     桂枝  芍药  甘草  姜  枣  芍药倍用。    桂枝黄芩汤    心疟     桂枝  芍药甘草  黄芩  姜  枣四逆汤    肝疟     附子  乾姜  甘草小建中汤    脾疟     桂枝  芍药甘草  饴糖  姜  枣桂枝加归芍汤    肾疟   桂枝  芍药  甘草  当归  姜  枣  芍药倍用。益元散    暑疟     滑石  甘草  朱砂    香茹饮    又     香茹  厚朴  扁豆子  甘草    胃苓汤    湿疟     苍术  厚朴  陈皮  甘草  白术  肉桂  茯苓  猪苓  泽泻  除湿汤    又     苍术  厚朴  陈皮甘草  白术  茯苓  半夏  藿香    加味二陈汤    又     半夏  陈皮茯苓  甘草  黄芩  羌活  苍术    二陈汤    痰疟     半夏  陈皮  茯苓  甘草    导痰汤    又     半夏  南星  赤苓枳实  广橘红    甘草  生姜    不换金正气散    又     苍术二钱厚朴  陈皮  藿香  半夏  甘草各一钱  姜一片  枣二枚    五瘟丹    疫疟     黄连火戊癸年为黄柏水丙辛年为君  黄芩金乙庚年为君  甘草土甲己年为君  香附木丁壬年为君  紫苏叶各一两  为君者倍入，皆生用，冬至日制为未，用锦纹大黄三两熬成膏，为丸，弹子大，朱砂、雄黄为衣，再贴金箔，每一丸，井华水磨服。    补中益气汤    劳疟昼发疟 人叁黄儀  白术  甘草  陈皮  归身  升麻  柴胡柴胡姜桂汤    牝疟     柴胡  乾姜桂枝  黄芩  花粉  牡蛎  甘草六君子汤    疟母昼发疟     人叁白术  茯苓  甘草  半夏  陈皮调中益气汤    疟痨     人叁  黄儀白术  甘草  当归  白芍  柴胡  升麻  陈皮  五味子归脾汤    疟痨     人叁黄儀  当归  白术  枣仁  远志  茯神  圆眼  木香甘草  姜  枣八味丸    疟痨     熟地  山药  山萸  丹皮  茯苓  泽泻  附子  肉桂升阳散火汤    热厥疟   升麻  柴胡  羌活  独活  葛根  白芍  防风  甘草    理中汤    寒厥疟     人叁  白术炮姜  炙草    叁儀益气汤    气虚疟     人叁  黄儀  白术  五味  麦冬  陈皮  炮附子  炙甘草    四物汤    血虚疟 川芎  当归白芍  熟地    麻黄黄芩汤    夜发疟     麻黄三钱黄芩二钱  桂心一钱  甘草一钱半  桃仁十五个  临卧服。桃仁味甘苦辛，肝者，血之海，血受邪则肝气燥，经所谓肝苦急，急食甘以缓之，桃仁散血缓肝。谓邪气深远而入血，故夜发，乃阴经有邪，此汤乃发散血中风寒之剂也。    柴胡芎归汤    又     柴胡  葛根川芎各一钱  桔梗  当归  赤芍药  人叁厚朴  白术  白茯苓  陈皮各七分  红花甘草各三分  姜三片  枣二枚  乌梅一枚    此方能治夜发之疟，引出阳分而散，後再服人叁截疟饮，自愈矣。    人叁载疟饮    截一切疟     人叁白术  茯苓  当归  青皮  厚朴  柴胡  黄芩知母  酒常山  草果  醋鳖甲各八分肉桂  甘草各三分  姜三片  枣三枚  乌梅一个  桃仁七粒水煎，露一夜，五更空心服，渣再煎，朝服，糖拌乌梅下药。忌鸡、鱼、豆腐、面食、辛辣物。此方虚人尤妙。    截疟饮    又     黄儀二钱  人叁白术  茯苓各钱半  砂仁  草果  橘红各一钱五味子八分  甘草六分  乌梅三个  姜三片  枣二枚此方治虚人久疟不止，极效。    截疟方    又     人叁自四钱至一两，姜皮或生姜相配，露一夜，发日五更服，必止。甚者连进二服或三服。如贫，以白术代叁。夜发者加当归，无不应手取效。此必久疟料无处邪内滞，方可服。    人叁养胃汤    似疟非疟     人叁白术  橘红  半夏曲  丁香  木香  藿香神曲  麦芽  茯苓  砂仁  厚朴  建莲  甘草各七分  姜三片附载倪涵初治疟四方    第一方    广皮  姜半夏  茯苓  威灵仙各一钱  制苍术  姜厚朴  柴胡  黄芩各八分  青皮  槟榔各六分  炙甘草三分  头痛加白芷，加姜三片，上咀片，如法炮制，河井水各一杯，煎九分，饥时服，渣再煎服。此方平胃消痰，理气除湿，有疏导开先之央，受病轻者，二贴即愈，勿再药可也。若二贴後病势虽减而不全愈，必用第二方，少则三贴，多则五贴而已。    第二方    生首乌三钱  知母  醋鳖甲各二钱  白术  威灵仙  当归各一钱  茯苓活黄芩  柴胡  陈皮各八分  炙甘草三分姜三片  井水、河水各一杯，煎八分，加无灰酒五分，再煎一沸，空心服，渣再煎服。此方补泻互用，虚实得宜，不用人叁、黄儀，屏去常山、草果，平平无奇，却有神效，即极弱之人犯极重之病，十贴後，立有起色，央奏万全，所云加减一二即不灵应者，正此方也。    第三方    黄儀  当归各一钱二分  人叁  白术各一钱  柴胡  陈皮各八分  升麻四分  炙甘草三分  或加首乌二钱，炒知母一钱。或又加麦芽一钱，青蒿子八分皆可。姜一片，枣二枚，水二杯，煎八分，半饥时服三五贴，元气充实，永不发矣。方虽有三，第二实为主方，既不刻削，亦可峻补，央独归之。其第三方专为有力者设，若贫家，只多服第二方可也。疟之为害，南人患之，北人尤甚，弱者患之，强者尤甚，虽不至遽伤人命，然不治则发无已时，治之不得其道则邪怒内伏，正气日虚，久而久之，遂不可治。予所定三方，甚为平易无奇，绝不入常山、草果等劫剂，且不必分阳疟阴疟，连日间日三日，及非时疟，人无分老幼，疾不论久近，此三方不用加减，惟按次第服之，无不应手而愈也。    久疟全消方    威灵仙  醋莪术  炒麦芽各一两  生首乌二两  金毛狗脊八钱  青蒿子  黄丹  穿山甲水煮切细炒成珠  醋鳖甲各五钱  如小儿，加炙鸡肫皮五钱。用山药粉一两，饴糖一两，水一小碗为糊丸，每半饥时，姜汤下二三钱。凡处暑後冬至前，或间日，或非时，缠延日久，须治疟母，予尝酌定此方以治人，服不半料，无不全愈收央。附载缪仲淳治疟诸法及诸药要品热多（贝母  麦冬  葛根竹叶知母黄芩  柴胡乌梅首乌鳖甲  牡蛎  石膏  橘红  滑石  牛膝茯苓）    寒多（桂枝姜皮  人叁  白术苍术黄儀  归身炙草半夏  橘红  蔻仁  草蔻仁）    汗多（人叁  白术  黄儀  秋冬加桂枝）。    无汗（葛根  柴胡  石膏  羌活  姜皮  人叁  苍）    疟母（鳖甲  射乾  牡蛎三    砂仁  肉桂人叁青皮陈皮  甘草）

　　痢疾源流    诸痢，暑湿病也。大抵痢之病根，皆由湿蒸热壅，以至气血凝滞，渐至肠胃之病。惟由湿热，故多偏於燥，里急後重，小便赤涩，皆其症也。惟由气血郁滞，故血主於心，而热郁伤血者，心亦由是而病。气生於肺而凝滞伤气者，肺亦由是而病。至心之表为小肠，肺之表为大肠，二经出纳水谷，转输糟粕，而胃又为二经之总司，故心移病小肠，则血凝而成赤痢，肺移病大肠，则气结而成白痢，而血与气之凝结，必挟饮食痰涎，始成积滞。其饮食痰涎，皆贮於胃，故痢之病，不离乎胃，此病起心肺而及於胃者也。亦有胃家本经湿热，传染於大小肠者，则以大小肠为出纳转输之官，而胃家饮食痰涎之积滞，必由大小肠出，故病又从胃而及二经，其所痢又必兼黄。说以黄为土色也，则就所痢之色，其或是赤，可知病因於血，即病根於心；其或是白，可知病因於气，即病根於肺；其或是黄，可知病因於饮食痰涎，即病根於胃。从其根而治之，各投以引经之药为向导（心，黄连、细辛；肺，桔梗、升麻、白芷、葱白；胃，白芷、升麻、葛根、大黄），岂可概从汤胃之说乎哉。特所谓从根而治者，伤气分则调气益气（宜导气汤、异央散、四七汤、木香化滞汤），伤血分则和血补血（宜阿胶四物汤、四物地榆汤加山栀、槐花等），伤胃分则安胃养胃（宜胃苓汤、香砂枳术丸、保和丸），固各有所主矣。而要法则必先祛暑邪兼渗湿（宜茹苓汤、胜湿汤），虽病在气血，亦必兼理脾胃为主，经云安谷则昌，绝谷则亡，此之谓也。至於痢久则伤肾，则以肾为胃关，开窍於二阴，病既或由心肺而及胃，以注於二经，或专由胃以及大小肠而注於二经，总未有不伤肾者，故治必当补肾（宜熟地炭、丹皮、沉香、山药、远志、黄柏），使命门之火旺，有以生土，将饮食自进，垢滞自化矣。此各经致痢之原，不可不别而治也。若但拘痢无止法一言，概行攻伐，必愈损血耗气，或又拘初则行、久则涩之语，每至固涩之後，壅滞气血，变为肿胀喘急（宜木香调气汤、苏子降气汤），非不审其经以治其根而及其流之过哉。总之，痢之由於气者，必疏通之。由於血者，必调和之。由於饮食痰涎者必推荡之。以至由气血而伤及脾胃，必培补中宫（宜归脾汤、六君子汤）。由气血与脾胃而伤肾，必峻补元阳（如附、桂、五味、补骨脂、赤石脂、禹馀粮等，俱可选用。此治痢之大凡也。然而病之由来不一，更变无穷，固不得不求其详也。试条举之：或发痢冒暑而成，自汗发热面垢，呕渴，腹痛，小便不通，此暑湿积滞皆有之（宜香茹饮、五苓散，藿香正气散中加木香、黄连、香茹）。或初发时即里急後重，所下无多，才起腹又痛，此湿热凝滞之故（宜藿香正气散加木香、黄连、枳壳，或檀香、乳香、冰片、麝香）。或里急，登圊反不出，则由於气滞（宜苏子降气汤、木香化滞汤，重者承气汤）。或里急而频见汗衣，则为气脱（宜理中汤，补中益气汤去当归加肉果）。或後重而至圊稍减，则为火迫（宜治痢方中加黄连为主）。或後重而至圊不减，则为虚滑（宜真脏汤）。或後重而到圊转甚，则为下陷（宜治痢方中加升麻举之，甘草缓之）。或腹中疼痛不止，则由肺邪郁在大肠（宜桔梗、苏子为君，白芍、甘草、陈皮、木香、当归以佐之；恶寒加乾姜，恶热加黄连，虚弱用建中汤。一方，枳壳、黄连等分，槐花一两拌炒，去槐花，用二味，煎好入乳香、没药各八分，为治腹痛神妙之品）。或大孔痛，宜分寒热为治（热治於下，宜芩、连、槐花、木香、槟榔；挟寒，理中汤，外以炒盐熨之）。或痢已止，但虚坐努责不得解，则由血虚（宜四物汤去川芎，加红花、陈皮、甘草）。或老人深患痢呃逆，最宜小心（宜黄柏末，米饮丸，叁、苓、米汤下）。或胎前作痢，不可轻用伤胎药（宜芩、连、白芍、炙草、橘红、枳壳、红曲、莲肉，略用升麻亦可，未满七月，勿用滑石。或产後作痢，积滞虽多，腹痛虽极，不可轻用荡  涤药（如大黄、芒硝之类），恐伤胃气，致不可救（宜人叁、白术、当归、红曲、升麻、炙甘草、滑石、益母草）。恶露未尽者兼治之（宜加乳香、没药、砂仁）。血虚者稍清理之（宜加阿胶）。以上总言治痢之法也。    而赤白之人发，亦有宜别者。赤则如下脓血，由脾经受湿也（宜苍术地榆汤）。下血不止，热毒凝滞也（宜郁金散）。纯下血而色鲜红，心家伏热也（宜犀角丸）。赤痢久而百法不效，脉沉弦而左为甚，秽物甚少，但有紫黑血水，此瘀血也（宜乳香、没药、归尾、桃仁、木香、槟榔，甚者加大黄）。白则如鼻涕，如冻胶，此由气分致病，亦名冷痢（宜先用沉香、木香、蔻仁、砂仁，次用理中汤加木香）。甚有不能食者（宜肉果、陈米）。赤白痢则赤白各半，此由冷热不调也（宜小驻车丸）。又有水谷痢，由脾胃气虚，不能消化水谷，糟粕不聚，变而为水谷痢也。飧泄亦曰水谷痢，当叁看（宜保和丸）。又有脓血痢，凡脓血稠粘，里急後重，皆属於火，故内经曰：溲涩而使脓血。言病因也。又曰：知气行而血止。言治法也。故易老云：行血则便脓自愈，调气则後重自除，重剂则以大黄汤下之，轻剂则以芍药汤和之。然而所便脓血，自有三部：如脉沉恶寒，或腰痛脐下痛，此中部血也，非黄芩不能治；如烦躁，先便脓後见血，此上部血也，非黄连不能治；如脉沉恶寒，先见血，後便脓，此下部血也，非地榆不能治。但此便脓血，与前赤痢下如脓血者不同，以前则湿病，此则火病也。又有风痢，恶风，鼻塞身重，色青或纯下清水（宜苍术防风汤）。或所下似痢非痢，似血非（血宜苍廪汤）。或纯下清血（宜露风汤）。又有寒痢，所下白如鸭溏，肠鸣，痛坠不甚（宜理中汤）、诃子肉汤）。日久则宜补肠（宜黄连补肠汤）。又有湿痢，腹胀甚，身重，下如黑豆汁，或赤黑混浊，此危症也（宜加味除湿汤）。又有热痢与暑痢，似同而异，背寒，齿乾面垢，烦冤，燥渴引饮，皆暑症，不宜轻用热药。其冷热蕴积肠胃间，滑泄垢腻者，名肠垢，即为热痢（宜芩连芍药汤）。又有气痢，状如蟹渤，拘急独甚（宜气痢丸）。又有疫痢，一方一家之内，上下大小传染相似，是疫毒痢也，当察运气之相胜以治之（宜人叁败毒散加芍药）。至噤口一症，食不得入，到口即吐，尤为危急，以胃气绝，或毒气上冲心肺，症兼头疼心烦，手足湿热，不易治也（宜仓廪汤）。而其致噤之故，又各有异。有因宿食未化噎而不下者（宜加山楂、麦芽、神曲、枳实）。有因邪留胃中，脾气因滞涩者（宜加黄连、枳壳、厚朴。有因水饮痰涎积聚者（宜加二术、二苓、半夏，重者加甘遂）。有因火炎气冲者（宜加芩、连、枳壳、茯苓、桔梗、橘红、菖蒲等）。有因胃家虚冷呕逆者（宜加桂、姜、苓、术）。有因积腻太多，恶气熏蒸者（宜加香、连、枳、朴、大黄等）。有因肝邪乘脾而呕吐者（宜加香、连、白芍、吴萸、青皮、陈皮）。各以所因治之。仲景用叁、连、石菖、粳米煎汤细呷，大妙。又有休息痢，所谓屡止屡发久而不愈者。或因补涩太早，积滞未清（宜香连丸加茯苓、枳实）。或因饮食不节（宜香连丸加白术、枳壳、神曲、山楂）。或因房欲不戒（宜补中益气汤加木香、肉果）。或因虚滑太甚，却无积滞（宜粟壳、椿白皮、人叁、白术、木香、梗米）。亦各以所因治之。又有五色痢，所下五色俱有，乃脾胃食积及四气相并，或湿毒甚盛故也，当先通利（宜秘方养藏汤）。又有毒痢，或痧毒内陷，致有脓血，各药不效，此险症也（宜忍冬藤为君，地榆、丹砂、犀角汁佐之）。至如下後痢已减，便久而不能全愈，此由虚也，然不可骤用涩药，恐因涩而肠胃不利，反作痛（宜白芍、茯苓、木香、甘草、升麻、陈皮，或应用涩药，须倍加砂仁、陈皮和之，香叁丸亦可。久痢已成坏病，变态百出，当勿拘脉症，概用补益以治之（宜叁、附、香、砂、儀、术，亦或得生）。久痢变成痛风，皆调摄失宜之故（宜补中益气汤加羌、独、虎骨、松节、乳香、黄柏、苍术、桃仁）。总之，痢之为患，艰涩难出者，急与疏通，滑润易出者，酌为兜涩。然或疏通而误用巴豆、牵牛等味，以致洞泄肠开而毙，或兜涩而误投诃子、粟壳、亚芙蓉、肉豆蔻等味，以致便闭腹胀，或湿热上攻，肢节肿胀，拘挛作痛而死，罪皆由医者之妄耳，可不慎乎哉。    脉  法     仲景曰：下痢脉微弱数者，为欲目前；虽发热不死，下痢脉大者为未止；下痢日十馀行，脉反实者死。《脉经》曰：肠  下脓血，脉沉小留连者生，数疾且大有热者死。《脉诀》曰：下痢微小却为生，脉大而浮洪，却无差日。又曰：无积不痢，脉宜滑大，浮弦急死，沉细无害。丹溪曰：见痢，身凉脉细者生，身热脉大者死。    辨便色       《入门》曰：热痢紫黑色，寒痢白如鸭溏，湿痢下如黑豆汁，风痢纯下清水，气痢状如蟹沫，积痢色黄或如鱼脑，虚痢白如鼻涕、冻胶，蛊疰痢黑如鸡肝。又曰：血寒则凝，痢色必紫黑成块，或杂脓血。说脓为陈积，血为新积也。    痢疾原委       《医鉴》曰：滞下之症，《内经》所载有血溢、血泄、血便、泄下，古方则有消脓血及泄下，近世并呼为痢疾，名虽不同，其实一也。    痢疾宜从六淫例治     缪仲淳曰：滞下者，俗呼为痢疾，皆由暑湿与饮食之积滞，胶固而成，其症类多里急後重，数登圊而不便，或发热，或口渴，或恶心不思食，何莫非暑之标症也，必用六一散，黄连、芍药为主，而後随其所苦为之增损，伤气分则调气益气，伤血分则行血和血，然未有不先治暑而可获者矣。治病必求其本，其斯之谓欤。    痢疾四大忌     倪涵初曰：痢为险恶之症，生死所关，不惟时医治之失宜，而古今治法乾家，多不得其道，是以不能速收全效。  今立方何以为奇（倪氏三方附後），不泥成法，故奇也。立论何以为妙（即此四大忌论），不胶成说，故妙也。然其药品，又不外乎常用之味，有识者切不可更张，勿为庸医所误，遵而用之，百试百效者也。又曰：古今治痢，皆云热则清之，寒则温之，初起盛热则下之，有表症则汗之，小便赤涩则分利之，此五者举世信用，如规榘准绳之不可易。予谓惟清热一法无忌，馀则犯四大忌，不可用也。何谓四大忌？一曰忌温补，痢之为病，由於湿热蕴积，胶滞於肠胃中而发，宜清邪热，导滞气，行瘀血，而其病即去，若用叁、术等温补之药，则热愈盛，气愈滞，而血亦凝，久之，正气虚，邪气盛，不可疗矣，此投温补之剂为祸最烈也。  二曰忌大下，痢因邪热胶滞肠胃而成，与沟渠壅塞相似，惟用磨刮疏通则愈，若用承气汤大下之，譬如欲清壅塞之渠，而注狂澜之水，壅塞必不能清，无不岸崩堤塌矣，治痢而大下之，胶滞必不可去，徒伤胃气，损元气而已，正气伤损，邪气不可除，壮蓄犹可，弱者危矣。（鳌按：此条之论，应为凡治痢而必用大下者戒，固不可不遵。若邪积滞，壅遏太甚，三焦不能宣通，饮食不能容纳，并有气闭不得升降者、痢下虽多，终不能一时通，而正气为邪气遏塞日久，亦不免伤残，如此等症，非用大黄等推荡之，亦未易奏效，总在临时酌剂，不可固执耳。  但即用下药，亦催大黄一味为无弊，不得已佐以元明粉亦可，其馀如牵牛、巴豆等，慎勿轻投也）。三曰忌发汗，痢有头痛目眩，身发寒热者，此非外感，乃内毒熏蒸，自内达外，虽有表症，实非表邪也，若发汗，则正气已耗，邪气益肆，且风剂燥热，愈助热邪，表虚於外，邪炽於内，鲜不毙矣。四曰忌分利，利小便者，治水泻之良法也，以之治痢，则大乖矣。痢因邪热胶滞，津液活涩而成，若用五苓等剂，分利其水，则津液愈活而滞涩更甚，遂至缠绵不已，则分利之为害也。若清热导滞，则痢自愈，而小便自清，又安用分利为哉。（鳌按：此诚百试百效之良法）。馀於此一症，素畏其险恶，用心调治，经今二十馀年，百试百验，既而身自患之，试验益精，然後能破诸家之迷障，而为奇妙之方论，是用述其颠末，以拯人之疾苦，而悉登诸寿域也。    八痢危症     《入门》曰：一冷痢白积；二热痢赤积；三冷热不调，积下赤白；四疳痢黄白积，或见五色；五惊痢青积，不臭；六休息痢，屎黑如鱼肠；七脓痢，腹胀肛痛便臭；八蛊疰痢，下紫黑血如猪肝。总以小驻车丸、真人养脏汤治之。    白痢变症     《直指》曰：凡泄利无已，变作白脓，点滴而下，用温脾药不愈，法当温肾。说肾主骨髓，白脓者，骨髓之异名也，其症面色微黑，骨力羸弱，的见肾虚，当为用破故纸、当归、木香、肉桂、乾姜之属。    治痢用药大法       《入门》曰：色黑大黄，色紫地榆，色红黄芩，色淡生姜，色白肉桂，色黄山楂，痛甚木香、山栀。（鳌按：生姜、肉桂二味，虽痢色淡白，亦当斟酌用之，未可遽定为金针也）。    痢疾吉凶辨       《脉经》曰：下痢有发热而渴，脉弱者，自愈；下痢脉数，有微热，汗出，今日愈。《内经》曰：下痢如鱼脑髓者，半生半死；身热脉大者，半生半死；下痢如尘腐色者死；下纯血者死。忡景曰：下痢手足厥冷，无脉者，灸之，灸之不温，脉不还，反微喘者死；下痢脉绝，手足冷，  时脉还，手足温者生，脉不还者死，《入门》曰：下痢谵语直视，及厥躁不得眠，汗不止，无脉者死。《得效》曰：下痢身凉能食，小便通，易愈；身热多汗，渴甚，小便不利，手足厥冷，灸不温，兼微喘，不食者死。《永类钤方》曰：痢不治症，脉大身热，鸭屎，发渴，咳逆，五色，红水，噤口，唇红，手足冷，气喘，皆是也。痢後烦渴欲饮为心绝，小便绝不通为胃绝。又日：下痢小便不通，或绝无者，此毒气并归一脏，胃乾者必死。省翁曰：小儿之痢，重伤胃气，全不饮食，名曰噤口。肛门宽大，深黑可畏，腹肚疼痛，里急後重，鲜血点滴，名曰刮肠。日夜频并，饮食直过，名曰滑肠。皆为恶候。又曰：小儿痢，谷道不闭，黄汁长流者，不治。  治痢方四十二    导气汤    调气益气     大黄  黄连木香  江枳壳  槟榔  黄芩  当归  白芍    异央散    又     人叁  白术  茯苓甘草  陈皮    四七汤    又     茯苓  半夏  厚朴  苏叶  姜    木香化滞汤    又 当归  柴胡  木香  陈皮  草蔻仁  香附  甘草  红花  半夏胸满加枳壳、桔梗，腹胀加厚朴、枳实，小腹痛甚加青皮、槟榔，热加山栀，气痛加乌药，怒倍柴胡。    阿胶四物汤  和血补血     阿胶川芎  当归  白芍药  地黄    四物地揄汤    又 川芎  当归白芍  地榆    胃苓汤    又     苍术  厚朴  陈皮甘草  白茯苓  猪苓  白术  泽泻  肉桂    香砂枳术丸    又     木香  砂仁枳壳  白术    保和丸      又     山楂  神曲  半夏陈皮  莱菔子    麦芽    黄连  茯苓  连翘    小驻车丸    赤白痢     黄连三两阿胶一两半一当归一两  乾姜五钱  醋糊丸，米汤下四五十丸。    大承气汤    气滞     大黄  芒硝厚朴  枳实    小承气汤    又     生大黄  厚朴枳实    茹苓汤    祛暑     香茹  黄连  厚朴  扁豆  茯苓  猪苓  白术  泽泻  甘草    胜湿汤    除湿     苍术  羌活  防风  甘草  黄柏  黄连  猪苓  泽泻    苏子降气汤    气滞     苏子  半夏前胡  炙草  陈皮  当归  沉香    木香调气汤  胀喘     木香  藿香砂仁  蔻仁  甘草    归脾汤    补中     人叁  黄儀  当归  白术  茯神  枣仁  炙草  桂圆  远志木香  姜  枣    六君子汤    又     人叁  白术  茯苓  甘草  广橘皮  半夏    香茹饮    暑湿     香茹  厚朴  扁豆  甘草    五苓散    又     茯苓  猪苓  泽泻白术  肉桂    藿香正气散      又 藿香  紫苏白芷  茯苓  大腹皮  厚朴  白术  半夏陈皮  桔梗  甘草    理中汤    气脱虚寒房欲     人叁白术  炮姜  甘草    补中益气汤    又     人叁  黄儀白术  归身  炙甘草  陈皮  升麻  柴胡    真人养脏汤    虚滑     人叁  诃子白术  白芍  当归  木香  肉桂  甘草  肉果  粟壳    建中汤    肺郁       白芍  桂枝  甘草  饴糖  姜  枣    苍术地揄汤    脾湿     苍术  地榆    郁金散    热毒     郁金  槐花  甘草  食前，豉汤下。    犀角丸    心热     犀角  朱砂各二钱  牛黄  人叁各三钱  丸如麻子大，灯  心、龙眼汤下二钱。    仓廪汤    噤口风痢     人叁  枳壳茯苓  炙甘草  前胡  川芎  羌活  独活桂枝  柴胡  加姜、陈米。    香连丸    总治     黄连吴萸炒去吴萸  木香  等分，醋糊丸。    香叁丸    久痢     木香四两  苦叁酒炒六两  甘草一斤熬膏丸，每服三钱。白痢姜汤下，赤痢甘草汤下，噤口痢砂仁、莲肉汤下，水泻猪苓、泽泻汤下。此方必痢久方可用，早服不得。    大黄汤    脓血痢     大黄一两切，好酒二盏，浸半日，煎一盏半，去渣，分二次顿服，以利为度。此方用酒煎者，欲上至颠顶，外彻皮毛也。    芍药汤    又       白芍二钱  黄连黄芩  归尾各一钱  大黄七分  木香  槟榔甘草各五分  桃仁五粒去皮尖  行血则便脓愈，调气则後重除，此方是也。    苍术防风汤    风痢     苍术  防风麻黄  生姜        露风汤    又     杏仁七粒  樗根皮掌大一块  乌梅一个  草果一个  石榴皮半个  青皮二个  甘草一寸  姜三片  煎好去渣，露一宿，次早空心温服。    黄连补肠汤    寒痢     黄连四钱赤苓  川芎各三钱  石榴皮  地榆各五钱伏龙肝二钱  锉作末，每服八钱，煎服自效。    加味除湿汤    湿痢     半夏  厚朴苍术各一钱二分  广藿香  陈皮  赤苓各七分  木香  肉桂  甘草各五分  加姜三、枣二。    芩连芍药汤    热痢 白芍二钱黄芩  黄连  广木香  枳壳各一钱半  陈皮一钱  炙甘草三分    气痢丸    气痢     诃子皮  陈皮厚朴各五钱  蜜丸，火汤下三十丸。    羚羊角丸    蛊疰痢 黄连二两羚羊角  黄柏各一两五钱  茯苓一两  蜜丸，茶下。    茜根丸    又     茜根  犀角  丹皮当归  黑地榆  黄连  枳壳  白芍  等分，醋糊丸。    秘方养脏汤    五色痢     栗壳一钱半  陈皮  枳壳  黄连  木香  乌梅  厚朴杏仁  炙草  枣二枚  黑豆三十粒附载倪涵初治痢三方    初起第一方  川连一钱二分  黄芩  白芍  查肉各一钱二分  枳壳  厚朴  槟榔青皮各八分  当归  地榆  甘草各五分  红花酒炒三分  桃仁一钱去皮尖研如粉  木香二分  水二碗，煎一碗，空心服，渣再煎服。    此方不拘红白噤口，里急後重，身热头痛皆可服。如单白者，去地榆、桃仁，加橘红四分，木香三分。滞涩甚者，加洒炒大黄二钱，服一二剂，仍去之。若用一剂滞涩已去，不必用第二剂。用大黄於壮盛之人，亦不可拘二钱之数。此方用之於痢起三五日，神效，用之於旬亦效，惟十日半月外，则当加减矣，另详於左。    加减第二方  川连酒炒六分生用四分黄芩酒炒六分生用四分  白芍酒炒六分生用四分  山楂一钱  桃仁六分  当归五分  广橘红  青皮  槟榔  地榆各四分  甘草炙三分生用二分  红花三分  木香二分  煎服法照前。如延至月馀，脾胃弱而虚滑者，法当补理，其方另具於下。    补理第三方  川连  黄芩各酒炒六分白芍酒炒四分  广皮六分  白术土炒  当归人叁  炙甘草各五分  煎服法照前。以上三方，如妇人有孕，去桃仁、红花、槟榔。以上三方，随用随效，其有不效者，必初时服叁术补剂太早，补塞邪气在内，久而正气已虚，邪气益盛，缠延不止，欲补而涩之则助邪，欲清而疏之则愈滑，遂至不可救药，虽有奇方，无如之何，则初起即投温补杀之也。附载缪仲淳治痢诸法及诸药要品腹痛宜和（黄连四钱  白芍三钱炙甘草一钱半黄柏一钱升麻七分煎服）。  胃弱宜和（前方去黄柏，加人叁三钱，橘红二钱  莲子四十粒）里急宜解（前方加当归二钱）後重宜除（前方加枳壳槟榔各一钱半木香汁七匙）口渴小便赤涩短少或不利宜利（前方加枳壳槟榔滑石各一钱半）身重宜除湿（茯苓泽泻）脉弦宜去风（秦艽防风）风邪内闭宜汗（麻黄  白芷  葛根）身冷自汗宜温（附子  乾姜）赤多宜清（山楂  红曲  乌梅）脓血稠粘宜重药竭之（大黄  芒硝）白多宜温（吴茱萸）        溏为利宜温（木香  肉桂）      恶心饮呕即噤口痢宜清胃（人叁  扁豆  白芍  以绿色升麻六七分佐之）    久痢不止宜敛（人叁三钱  茯苓二钱  砂仁一钱五分  肉果煨一钱）1

　　卷十六

　　湿病源流    经曰：诸湿肿满，皆属脾土。此言土湿过甚，则痞塞肿满之病生，经故又曰：诸痉强直，积饮痞膈，中满吐下霍乱，体重肘肿，肉如泥，按之不起，皆属於湿也。说太阴湿土，乃脾胃之气也。然则湿之气病，内外因固俱有之。其由内因者，则本脾土所化之湿，火盛化为湿热，水盛化为寒湿，其为症状，发热恶寒，身重自汗，筋骨疼，小便秘，大便溏，腰疼肘肿，肉如泥，脚如石坠，其为脉必缓，浮缓湿在表，沉缓湿在里，弦缓风湿相搏，治法则以燥脾利溲为主（宜五苓散加苍术、半夏、厚朴。其由外因者，则为天雨露，地泥水，人饮食，与汗衣湿衫，其为症状，头面如裹滞重，骨节疼，手足酸软，腿膝  肿，挟风痰则麻，兼死血则木，动邪火则肿疼，或疝气偏坠，目黄，其为脉亦必缓，治法则以燥湿祛风为主（宜除温羌活汤，虚者独活寄生汤）。湿病之因，内外不同如此，然不论内外，其熏袭乎人，多有不觉，非若风寒暑热之暴伤，人便觉也。至病之为患於身者，其部分尤不可不辨：如湿在上，宜防风，风能燥湿，犹湿衣悬透风处则乾也；湿在中，宜苍术，犹地上有湿，灰多则渗乾也；湿在下，宜利小便，犹欲地乾，必开水沟也；湿在周身，宜乌药、羌活等；湿在两臂，宜桑条、威灵仙等；湿在两股，宜牛膝、防己、    等。分其部位而治之。而一身之患，有不尽去者乎。且同一湿也，而有中湿、寒湿、风湿、湿  、湿热、湿温、酒湿及湿痰、破伤湿之不齐焉。中湿者，其脉沉而微缓，腹侾胀，倦怠，且湿喜归脾，流於关节，四肢疼痛而烦。或一身重着，久则浮肿喘满，昏不知人。挟风则眩晕呕哕，挟寒则挛拳掣痛。《内经》曰：面色浮泽，是为中湿。此尤显而可验者也（宜除湿汤、加味术附汤）。寒湿者，虽夏月亦觉清凉，多中於血虚之人，发则关节不利，牵掣作痛（宜虎骨、官桂、当归）。若腰下冷重或痛，便为肾着，宜肾着汤。前辈云：凡湿，以尿赤而渴为湿热，以尿清不渴为寒湿，是其验也。风湿者，太阳经感风，与湿相搏，其骨节酸疼，不能转侧者，湿气也。其掣而不能屈伸者，风也。其汗出身寒，脉沉微，短气，小便清而不利者，寒闭也。其恶风者，表虚也。其或微肿者，阳气不行也。然虽恶风寒，宜微汗之，不得用麻黄、葛根辈，便其大汗，若使大汗，则风去湿留，反能为患（宜除湿羌活汤）。湿热者，肢节疼，肩背重，胸满身疼，流走胫肿作疼（宜当归拈痛汤，疼甚加倍服之）。或有气如火从脚下起入腹，此亦湿郁成热而作（宜二妙丸加牛膝、防己）。湿痰者，痰涎流注肌肉间，时作酸疼（宜祛湿痰汤）。湿温者，两胫逆冷，胸腹满，多汗，头痛妄言，必其人尝伤於湿，因而中暑，暑湿相博，则发湿温，其脉阳濡而弱，阴小而急，治在太阳，不可发汗，汗出必不能言，耳聋，不知痛所在，身青，面色变，名曰重  ，如此死者，乃医杀之（宜苍术白虎汤）。酒湿者，亦能作  症，口眼嘴斜，半身不遂，浑似中风，舌强语涩，当泻湿毒，不可作风病治而汗之（宜苍术汤）。破伤湿者，因破伤皮肉，而入水湿，口噤身强直者是也（宜用甘草汤调服  蛎末二钱，仍取末敷疮口）。湿  详在风门。此风寒暑等当各因所兼而治之者也。至其伤湿之故，则有缘肾虚者，必身重腰冷，如坐水中，不渴，小便利（宜肾着汤）。有由体气虚弱者，必身重，或便溏（宜清燥汤）。有因坐卧湿地，当风凉，致腰背足膝疼，偏活拘挛者（宜独活寄生汤）。有因年老衰  ，及女人肾虚血竭，致腰脚疼者（宜独活寄生汤）。有由下焦冷湿，致身重腰冷，却能饮食者（宜乾姜散）。有缘风湿相搏，夏月身重如山者（宜胜湿汤）。所由既异，为治亦殊，辨之诚宜切矣。若夫湿流关节一症，身体烦疼，为病尤剧。其夹风者，必加烦热，流走拘急。其夹寒者，必加挛痛浮肿（湿症，宜茯苓川芎汤；夹风宜防风汤；夹寒，宜加减五积散）。三者合则成  矣，另详  症。此皆不可不知者也。总之，湿之中人，必原於虚，强壮者无虑也。  治湿之法，惟当渗利小便，别无他法也。古书有加减二陈汤法，以之治湿，颇极神效，奉为蓍蔡可也。    脉  法   《难经》曰：湿温之脉，阳濡而弱，阴小而急。《脉诀》曰：伤湿之脉细濡，湿热之脉缓大。《脉诀》曰：脉浮而缓，湿在表也，脉沉而缓，湿在里也。《活人书》曰：身痛脉沉为中湿，脉浮为风湿。《人门》曰：寸口阴脉紧者，雾露浊邪中於少阴之分，名曰浑阴；寸口阳脉紧，或带涩雾露清邪中於上焦太阳之分，名曰  阳，中雾露之气也；阴阳脉俱紧者，上下二焦俱中邪也，必吐利後，脉不紧，手足温则愈；若阴阳脉俱紧，口中气出，唇口乾燥，  卧足冷，涕出，舌苔滑，勿妄治也。    暑湿异处       《内经》曰：地之湿气感人，害人皮肉筋脉，说湿伤形，形伤故痛。仲景曰：湿伤关节，则一身尽痛。《活人书》曰：风湿相搏，则骨节烦疼，湿则关节不利，故痛。《人门》曰：暑病多无身痛，说伤气而不伤形故也。    湿病类伤寒       《活人书》曰：中湿、风湿、湿温，皆类伤寒。中湿之由风雨袭虚，山泽蒸气，湿流关节，一身尽痛。风湿者，其人先中湿，又伤风也。其人中湿，因又中暑，名曰湿温。又曰：伤寒有五，其一为中湿，说风湿之气中人为病，发热与温病相类，故曰湿温。故《难经》曰：湿温之脉，阳濡而弱，阴小而急也。    湿病原由症治     《内经》曰：因於湿，首如裹，大筋  短，小筋弛长。注云：受热则缩而短，得湿则引而长。《钩元》曰：湿病本不自生，因火热怫郁，水液不能宣通，停滞而生水湿也。仲景曰：太阳病，关节疼痛而烦，脉沉而细者，此名中湿，亦曰湿  。又曰：病者一身尽疼，发热，日哺所剧者，此名风湿。丹溪曰：湿本土气，火热能生湿土，故夏热则万物润，为凉则万物燥也。夫热郁生湿，湿生痰，故用二陈汤加酒芩、羌活、防风去风行湿，说风能胜湿也。又日：湿者，土浊之气。实为诸阳之会，其位高，其气清，其体虚，故聪明得以系焉。湿气熏蒸，清气不行，沉重而不爽利，似乎有物蒙冒之，失而不治，湿郁为热，热留不去，热伤血不能养筋，故大筋为拘挛。湿伤筋不能束骨，故小筋为痿弱。又曰：湿上甚而热，治以苦温，佐以甘辛平胃散主之。湿在上，宜微汗而解，不欲汗多，故不用麻黄、乾葛，宜微汗，用防己黄芩汤。湿在中下，宜利小便，此渗淡治湿也，五苓散主之。《入门》曰：雾露浊邪中下焦，名曰浑阴。气为栗，令人足胫逆冷，小便妄出，或腹痛下利，宜理中汤、四逆汤。雾露清邪中於上焦，名曰  阳，令人发热头痛，项强颈挛，腰痛胫酸，宜九味羌活汤、藿香正气散。《正传》曰：湿家治法，大概宜发微汗，利小便，使上下分消，是其治也。《医鉴》曰：太阳发汗太多，因致痉，湿家大发汗，亦作痉。说汗太多则亡阳，不能养筋，故筋脉紧急而成痉，其症身热足冷，项颈强急，时头热，面赤目赤，独头面摇，卒口噤，背反张者是也。缪仲淳曰：伤於暑湿而成瘫痪，四肢不能动，宜用自然铜烧红酒浸一夜，川乌头炮、五灵脂、苍术酒浸各一两，当归二钱酒浸，为末，酒糊丸，每七丸，酒下，觉四肢麻木即止，只虚人有火未宜轻用。其有中湿骨痛者，白术一两，酒三盏，煎一盏，顿服，不饮酒以水代之。至如寻常湿气作痛，则取白术熬膏，白汤点服。叶天士曰：时令湿热之气，触自口鼻，由募原以走中道，遂至清肃不行，不饥不食，但湿乃化热之渐，致机窍不为灵动，与形质滞浊有别，此清热开郁，必佐芳香以逐秽为法，宜用括蒌皮、桔梗、香豉、黑山栀、枳壳、郁金、降香末。又曰：本人体壮有湿，近长夏，阴雨潮湿，着於经络，身痛自利发热。仲景云：湿家大忌发散，汗之则变痉厥。脉来个弱而缓，湿邪凝遏阳气，病名湿温。湿中热气，横冲心包络，似致神昏，四肢不暖，亦手厥阴见症，非与伤寒同法也，药用犀角、连翘心、元叁、石菖蒲、野赤豆皮、金银花煎送至宝丹。又曰：仲景云：小便不利者，为无血也；小便利者，血症谛也。此症是暑湿气蒸，三焦弭漫，以致神昏，乃诸窍阻塞之兆。至小腹硬满，大便不下，全是湿郁气结，彼夯医犹以滋味呆钝滞药与气分结邪，相反极矣，当用甘露饮法，猪苓、浙茯苓、寒水石、晚蚕沙、皂荚子去皮。又曰：厥阴为病，必错杂不一，疟痢之後，肝脏必虚，发症左胁有痞，腹中傀儡外坚，胁下每常汩汩有声，恶虚就实，常有寒热，胃中不知饥，而又嘈杂吞酸，脉长而数，显然厥阴阳明湿热，下渗前阴，阳缩而为湿热症也，须用升发阳明胃气，渗泄厥阴湿热，其症自愈，苍术、半夏、茯苓、橘红、当归、通草、茴香、柏子仁、沙蒺藜、川楝子，即为丸方。治湿病方二十三    五苓散    内因       肉桂  白术  茯苓  猪苓  泽泻    除湿羌活汤    外因     苍术    貌坌  @防风  柴胡  升麻    独活寄生汤    外因虚   独活  桑寄生  熟地  牛膝    杜仲  秦艽  白芍  细辛  人叁  茯苓  当归  防风  甘草  姜    加味术附汤    中湿   附子二钱白术  炒甘草  赤苓各钱半  姜七  枣二    水煎，日再服。才见身  ，三服後当如冒状，勿怪，说术附并行皮中，逐水气故耳。    除湿汤    又     半夏  苍术  厚朴各钱半  陈皮  藿香各七分半  甘草五分姜七  枣二    当归拈痛汤    湿热     羌活  茯苓人叁  葛根  升麻  当归  苍术  知母  苦叁  防风  泽泻  猪苓  白术  茵陈草  炙甘草    祛湿痰汤    湿痰     茯苓  胆星半夏  羌活  独活  当归  黄芩  白术  苍术  陈皮  薄荷  甘草  香附  防己  威灵仙    肾着汤    肾虚     炮姜  茯苓  白术  炙甘草  如小便赤，大便泄，加苍术、陈皮、丁香。    清燥汤    体气虚     黄儀  黄连神曲  猪苓  五味子  柴胡  甘草  白术苍术  麦冬  陈皮  生地  茯苓  人叁  泽泻  当归  黄柏  升麻    乾姜散    下焦     乾姜  茯苓  白术  甘草    胜湿汤    风湿     羌活  防风  苍术  甘草  黄连  黄柏  猪苓  泽泻    茯苓川芎汤    湿症     茯苓  桑皮防风  苍术  麻黄  赤荷  当归  官桂  甘草  川芎  枣    防风汤  夹风     防风  葛根  羌活  秦艽  桂枝  甘草  当归  杏仁  黄芩赤苓  姜  水煎，入酒少部服    加减五积散      夹寒     茯苓  白芷半夏  川芎  当归  陈皮  甘草  乾姜  桔梗  赤芍  苍术  麻黄  厚朴    加味二陈汤    总治     陈皮  半夏茯苓  甘草  加制苍术、羌活、黄芩。    因症加减法附後：  如或湿在上，头重呕吐，倍苍术。湿在下，足胫肘肿，加升麻。湿在内，腹胀中痞，加猪苓、泽泻。湿在外，身重浮肿，倍羌活取汗。肥人湿，沉困怠惰，是气虚，加人叁、白术。瘦人是湿热，倍黄芩，加白术、白芍。瘦白亦是气虚，照肥人治之。防己黄儀汤    湿在上     防己  黄儀各三钱  白术二钱  甘草钱半  姜三  枣二平胃散    又     苍术  厚朴  陈皮甘草单苍术膏    又     苍术一味熬膏。二陈汤    热生湿     茯苓  甘草半夏  陈皮藿香正气散    清邪     霍香  白芷茯苓  紫苏  厚朴  白术  陈皮  桔梗  关夏  甘草  大腹皮九味羌活汤    又     羌活  白芷细辛  生地  防风  苍术  甘草  川芎  黄芩姜四逆汤    浊邪     附子  乾姜  甘草理中汤    又     人叁  白术  炙草乾姜

　　痰饮源流    痰饮，湿病也。经曰：太阴在泉，湿淫所胜，民病饮积。又曰：岁土太过，时雨流行，甚则饮发。又曰：土郁之发，太阴之复，皆病饮发。《内经》论痰饮，皆因湿土，以故人自初生，以至临死，皆有痰，皆生於脾，聚於胃，以人身非痰不能滋润也。而其为物则流动不测，故其为害，上至巅顶，下至涌泉，随气升降，周身内外皆到，五脏六腑俱有。试罕譬之，正如云雾之在天壤，无根底，无归宿，来去无端，聚散靡定，火动则生，气滞则盛，风鼓则涌，变怪百端，故痰为诸病之源，怪病皆由痰成也。然天之云雾，阳光一出，即消散无踪，人身之痰，若元阳壮旺，亦阴湿不凝，而变灭无迹，其理固相同也。  即痰之在一身着言之：在肺曰燥痰，其色白，咯出如米粒，多喘促，寒热，悲愁，脉必涩（宜利金丸）。在心曰热痰，其色赤，结如胶而坚，  多烦热，心痛，口乾，唇燥，喜笑，脉必洪  （宜半黄丸）。在脾曰湿痰，其色黄，滑而易出，多  倦怠，软弱喜卧，腹胀食滞，脉必缓（宜白术丸），  或挟虚（宜六君子汤），挟食（宜保和丸），挟暑（宜消暑丸），  挟惊（宜妙应丸），各宜从脾分治。在肝曰风痰，其  色青，吐出如沫，多泡，四肢闷满，躁怒，二  便闭，脉必弦（宜川芎丸加半夏、南星，防风丸）。在肾  曰寒痰，其色有黑点，吐出多稀，多小便急  痛，足寒逆，心恐怖，脉必沉（宜胡椒理中丸或加  星、半）。此痰之由於五脏者也。若由於外感而  生者，一曰风痰，多瘫痪奇症，头风眩晕，暗  风闷乱，或搐搦俽动（宜青洲白圆子）。二日寒痰，即    冷痰也，骨  ，四肢不举，气刺痛，无烦热，  凝结清冷（宜温中化痰丸、温胃化痰丸）。三曰湿痰，身  重而软，倦怠困弱（宜山精丸、三仙丸）。四曰热痰，  即火痰也，多烦热燥结，头面烘热，或为眼  烂喉闭，癫狂嘈杂，懊倄怔忡，其色亦黄（宜清  气化痰丸、清热导痰汤）。五曰郁痰，即火痰郁於心  肺间，久则凝滞胸膈，稠粘难咯，多毛焦，咽  乾，口燥，咳嗽喘促，色白如活骨（宜节斋化痰丸）。六曰气痰，七情郁结，痰滞咽喉，形如败絮，  或如梅核，咯不出咽不下，胸膈痞闷（宜清火豁  痰丸）。七曰食痰，饮食不消，或挟瘀血，遂成  窠囊，以至痞满不通（宜黄瓜蒌丸）。八曰酒痰，因饮酒不消，或酒後多饮茶水，但行酒，次日  即吐，饮食不美，呕吐酸水等症（宜瑞竹堂化痰丸）。  九曰惊痰，因惊痰结成块在胸腹，发则跳动，  痛不可忍，或成癫  ，在妇人多有此症（宜妙应  丸）。以上如风寒湿火等痰，虽与五脏所发者或  有相似，然内因与外因毕竟有别。此外，又  有相火咳血痰（宜滋阴清化丸）。胃热郁结臭痰（宜清  胃汤加减用）。郁气凝聚成块痰（宜清气化痰丸）。脾气  不运柔痰（宜叁术健脾丸）。骨节空处结核痰（宜滚痰  丸）。风气发涌所生白沫潮痰（宜生铁落汤）。郁火凝  结，久成痰毒（宜先服舟车神佑丸，次服寻痰汤）。劳损  所生，如鸡蛋白痰，即俗所谓白血（宜金匮肾气丸  加消痰药）。心胆被惊，神不守舍，或痰迷心窍，  妄言妄见（宜寿星丸）。风痰注痛，或在腰脚，或在手臂（宜踯躅花丸）。上膈风热痰实（宜桔梗芦散）。顽痰  壅遏胸膈，久而不化（宜青绿丸）。胸胃中有痰，头痛不欲食（宜矾吐法）。痰血凝聚，致成结胸（宜紫芝丸）。阴虚火动生痰，不堪用燥剂（宜五味天冬丸）。中  气滞，痰涎烦闷，头目不清（宜三仙丸）。种种不一，总由气血阴阳，升降怫逆而成。虽然同焉是物，稠粘者为痰，清稀者即为饮。饮有八：一曰留饮，水停心下，背冷如手掌大，或短气而渴，四肢历节痛，胁痛引缺盆，咳嗽转甚，脉沉是也，久则骨节蹉跌，恐致癫  也（宜导痰汤）。二曰痰饮，水走肠中，辘辘有声是也（宜苓桂术甘汤）。三曰癖饮，水癖在两胁下，动摇有声是也（宜十枣汤）、三花神佑丸）。四曰溢饮，水流四肢，当汗不汗，身体疼重是也（宜大青龙汤）。五曰悬饮，饮後水流胁下，咳唾引痛是也（宜十枣汤）。六曰伏饮，膈满呕吐，喘咳寒热，瓷出，恶寒，腰背痛，身俽惕是也（宜倍术丸）。七曰支饮，咳逆，倚息，短气，不得卧，形如肿是也（宜五苓散）。八曰流饮，饮水流行，遍体俱注无定在是也（宜三花神佑丸）。此外又有饮食胃寒，或饮茶过多，致成五饮及酒癖（宜姜桂丸）。或患支饮，时苦冒眩（宜泽泻汤）。饮癖，呕酸嘈杂，胁痛食减（宜苍术丸）。冷饮过度，遂令脾胃气弱，不能消化，饮食入胃，皆变成冷水，反吐不停（宜赤石脂散）。种种不一，总由饮食水浆，乘时失度而成。虽然，曰痰曰饮之外，又有非痰非饮，时吐白沫，不甚稠粘者，脾虚不能摄液，故涎沫自出也（宜六君子汤加生姜、益智仁或以半夏、乾姜等分，为末服之）。又有时吐酸水，非关食滞者，必由停饮所致也（宜苍半苓陈汤）。又有呕清水者，渴欲饮水，水入即吐，此名水逆也（宜五苓散）。又有痰极腥臭，或带脓血者，必肺胃痈也（肺宜清金饮，胃宜葵根汤）。凡此皆痰饮之属也，要之，治痰治饮，不外理脾理气两法。说脾胃健运自无痰，故曰治痰先理脾胃。气道顺，津液流通亦无痰，故曰治痰必理气。但昔人云：脾喜温燥，恶寒润，宜以二术、星、夏为要药矣；肺喜凉润，恶温燥，宜以二母、二冬、地黄、桔梗为要药矣。旨哉斯言，其诚有不可混治者乎。然而土能生金，金不能助土，脾痰断不可用肺药，肺痰稍助脾以生肺，痰自益消也，是在临症时消息之可耳。    脉  法       仲景曰：脉双弦者，寒也；偏弦者，饮也。又曰：肺饮不弦，但苦喘短气。又日：脉沉而弦者，此悬饮内痛。又曰：脉浮而细滑者伤饮。《提纲》日：痰脉弦滑。《三因》曰：饮脉皆弦微沉滑。丹溪曰：久得涩脉，必费调理，以痰胶固，脉道阻塞也。《医鉴》曰：脉沉弦细，谓大小不匀，俱痰饮为病也。    痰涎饮不同       《直指》曰：优於包络，随气上浮，客肺壅嗽而发动者痰也。聚於脾元，随气上溢，口角流出而不禁者涎也。惟饮生於胃腑，为呕为吐，此则胃家之病。又曰：水与饮同出而异名，人惟脾土有亏，故所饮水浆，不能传化，或停心下，或聚胁间，或注经络，或溢膀胱，往往因此成疾。又曰：饮者，因饮水不散而成病；痰者，因火炎熏灼而成疾；故痰稠浊，饮清稀。    痰饮药宜分治       缪仲淳日：夫痰之生也，其出非一，药亦不同。由於阴虚火炎，上迫乎肺，肺气热，则煎熬津液，凝结为痰，是谓阴虚痰火，痰在於肺，而本於肾，治宜降气清热，益阴滋水，法忌辛温燥热补气等药。由於脾胃寒湿生痰，或饮啖过度，好食油面猪脂，以致脾气不利，壅滞为痰，甚至流於经络，皮里膜外，或结块，或不思食，或彻夜不眠，或卒然眩仆，不知人事，或发癫  ，或昔肥今瘦，或叫呼异常，或身重腹胀，不便行走，或泄泻不止，或成瘫痪，种种怪症，皆痰所为，故昔人云：怪病多属痰，暴病多属火，有以夫，此病在脾胃，无关肺肾，治宜燥脾行气，散结软坚，法忌滞腻苦寒湿润等药，及诸般厚昧。由於风寒之邪，郁闭热气在肺，而成痰嗽  喘，病亦在肺，治宜豁痰除肺热药中加辛热辛温，如麻黄、生姜、乾姜之属以散外寒，则药无格拒之患，法忌温补酸收等药。病因不齐药亦宜异，利润，利燥及利发散，各有攸当，非可混而施也。夫世每以痰饮混称，药亦混投，殊不知痰之与饮，其由来正自有别，其状亦殊，痰质稠粘，饮惟清水，特其色有异，或青或黄，或绿或黑，或如酸浆，或优於肠胃，或上支胸胁，刺痛难忍，或流於经络四肢，则关节不利。支饮上攻，为心痛，为中  痛，甚则汗出，为呕吐酸水、苦水、黄水等。种种各异，或发寒热，不思饮食，及不得安眠，皆其候也。此症多因酒後过饮茶汤，则水浆与肠胃中饮食湿热之气凝而为饮，或因情抱抑郁，饮食停滞，不得以时消散，亦能成饮。总之，必由脾胃有湿，或脾胃本虚，又感饮食之湿，则停而不消，此饮之大略也，治宜燥湿利水，行气健脾为主，乃为得也。其药大都以半夏、茯苓、白术、人叁为君，佐以猪苓、泽泻以渗泄之，白豆蔻、陈皮以开散之，苏梗、旋覆以通畅之，东垣五饮丸中有人叁，其旨概可见矣。    痰病似邪祟     东垣曰：血气者，人之神也，神气虚乏，邪因而入，理或有之，若夫血气两虚，痰客中焦，妨碍升降，不得运用，致十二官失职，视听言动，皆有虚妄，以邪治之，必死，先宜多饮姜，盐汤探吐，或多灌竹沥、香油，次服消痰药饵。    辫痰色       《入门》曰：寒痰清，湿痰白，火痰黑，热痰黄，老痰胶。    痰饮原由症治     丹溪曰：凡有痰者，眼皮及眼下必有烟灰黑色。又曰：凡病百药不效，关脉伏而大者，痰也，控涎丹下之。又曰：脾虚不能勓趕肾水，多唾痰，唾而不咳者，宜八味丸。又曰：大病後多唾痰，此胃冷也。又曰：病人多唾白沫，乃胃口上停寒也。又曰：凡病久淹延，卒不死者，多因食积痰饮所致。所以然者，因胃气亦赖痰积所养，饮食虽少，胃气卒不便虚故也。又曰：痰在膈上必用吐法，泻亦不能去，脉浮者宜吐，胶固稠浊者必用吐。又曰：痰在经络中，非吐不可，此中就有发散之意，不必在出痰也。又曰：凡用吐药，升提其气，便吐也。又曰：气实痰热结者，难治。《入门》曰：一切痰症，食少，肌色如故，一切水症，胁硬，心下怔忡。又曰：痰新而轻者，味淡色清白稀薄；久而重者，黄浊稠粘凝结，咯不出，渐成怒味，酸辛腥臊咸苦，甚至带血而出。但痰症初起，头痛发热，类外感表症，久则潮咳夜重，类内伤阴火，痰饮流注，支节疼痛，又类风症。但痰症胸满食减，肌色如故，脉滑不匀不定为异耳。又曰：俗云十病九痰，诚哉斯言。又曰：痰厥者，皆因内虚受寒，痰气阻塞，手足厥冷麻  ，晕倒，脉沉细也。《回春》曰：凡臂难，遍身骨节痛，坐卧不宁，痰入骨也。又曰：眼黑而行步吟呻，举动艰难，入骨痰也，其症必遍身骨节痛，眼黑，面土色，四肢痿  。屈伸不便者，风湿痰也。眼黑气短促者，惊风痰也。眼黑颊赤，或面黄者，热痰也。咯之不出者，痰结也。胁下痛，作寒热，咳嗽气结亦痰结。《局方》曰：胸中有寒，则喜唾痰。《资生经》日：痰涎病不一，惟痨瘵有痰为难治，最宜早灸膏肓、四花穴。《全婴方》曰：肺胃虚则生粘痰，痰涎滞咽喉，如曳锯声，时或瘛  。或因吐泻所致，脾虚肺亦虚，痰涎流溢，变成癫  ，尤为难治。《得效》曰：有痰饮流注者，人忽胸背手脚腰隐痛不可忍，连筋骨牵引钓痛，坐卧不宁，时时走易不定，不可便用风药，及妄施针灸。亦不可疑为风毒结聚欲为痈，乱用药贴，此乃痰涎伏在心膈上下，变为此疾，能令人头痛难举，神昏意倦，多睡，食少味，痰唾稠粘，夜间喉中如锯声，多流涎，手足冷  ，气脉不通。亦不得认为瘫痿，凡有此疾，只服控涎丹，其疾如失。丹溪曰：有痰核块者，人身上中下，有块如肿毒，多在皮里膜外，此因湿痰流注，作核不散，间其平日好食何物，用药吐下之，方用消痰散核之剂，如二陈汤，加大黄、连翘、柴胡、桔梗、姜黄连、白芥子，水煎，入竹沥，多服自消。《医鉴》曰：痰饮流注於胸背头项腋胯腰腿手足，聚结肿硬，或痛或不痛，按之无血潮，虽或有微红，亦淡薄不热，坚如石，破之无脓，或有薄血，或清水，或如紫汁。又有坏肉如败絮，或如瘰倁，在皮肉间如鸡卵可移动，软活不硬，惟觉咽喉痰结，作寒作热。《回春》曰：浑身有肿块，或骨体串痛，都湿痰流注经络也。    痰火导引       《保生秘要》曰：伸足坐定，以双手掐儿诀撑起，用力低头，躬身而下，扳足尖三次，如诀，用力而起，咽津下降幽阙，躬起二十四回，守运後央。    运  央     《保生秘要》曰：取静千晌，用十六字提咽指腰存想，念  在  ，次运尾闾八九度，入静，自然痰火自降。治痰饮方五十一    利金丸    燥痰     桔梗  贝母  陈皮  枳壳  茯苓  甘草  姜    半黄丸    热痰     南星  半夏  黄芩  等分，姜汁浸蒸饼研丸，姜汤下四五十丸。    白术丸    湿痰     南星  半夏  白术  汤浸蒸饼丸，食後姜汤下。    六君子汤    挟虚     人叁  茯苓白术  炙草  半夏  陈皮    保和丸    挟食     山楂  神曲  半夏  橘红  茯苓  麦芽  连翘  黄连  莱菔子  水泛丸。    消暑丸    风挟暑   茯苓  半夏甘草  姜汁糊丸，忌见生水，每五十丸，姜汤下，入夏後不可缺也。    妙应丸    湿挟惊     甘遂  大戟白芥子  糊丸，梧子大，卧时姜汤下七丸至十丸。气实痰猛者，量加丸数，或加朱砂为衣。痛甚加全蝎，酒痰加雄黄，惊痰成块加穿山甲、鳖甲、蓬术、元胡索，即控涎丹。    防风丸    风痰     防风  川芎  甘草  天麻  蜜丸，重一钱，朱砂为衣，荆芥汤化下一丸。    川芎丸    又     川芎  薄荷  桔梗甘草  防风  细辛  蜜丸，每丸重三分，食後、卧时，茶清嚼一丸。    胡椒理中丸    寒痰     胡椒  甘草荜拨  良姜  细辛  陈皮  乾姜  白术  款冬花  蜜丸，每服三十丸至五十丸。    青州白圆子    寒痰     半夏七两南星三两  白附子二两  川乌五钱    上为细末，水浸，春五、夏三、秋七、冬十，朝夕换水。日数足，取绢袋中滤过，其渣再研滤，以尽为度，澄清去水，晒乾，又为未，糯火粥和丸，绿豆大，姜汤下三五十丸。    温中化痰丸    又     青皮  陈皮良姜  乾姜  等分，醋糊丸，米饮下五十丸。    温胃化痰丸    又 半夏三两  炮姜  陈皮  白术各二两  姜汁糊丸，姜汤下二三十丸。    山精丸  湿痰     苍术二斤，黑桑椹一斗取汁，将苍术收浸九次，晒乾，入杞子、地骨皮末各一斤，蜜丸，温汤下百丸。  三仙丸    又     半夏、南星各一斤，为末，姜汁调作饼，放筛中，将艾叶说发黄色，造成曲收之。此须三四月造，每曲四两，入香附末二两，姜汁糊丸，姜汤下五十丸。    清气化痰丸热痰     半夏二两陈皮  赤苓各一两半  黄芩  连翘  山栀桔梗  甘草各一两  薄荷  荆芥各五钱  姜汁糊丸，姜汤下五十丸。    此方乃二陈汤合凉膈散也。    清热导痰汤    又     瓜蒌仁  黄连黄芩  南星  半夏  陈皮  赤苓  桔梗  白术  人叁各七分  枳实  甘草各五分  姜三枣二  冲竹沥、姜汁。    节斋化痰丸    郁痰     天冬  黄芩橘红  海粉  瓜蒌仁各一两  芒硝  盐水炒香附  桔梗  连翘各五钱  青黛二钱  蜜入姜汁少部，丸芡子大，细嚼一丸，开水下。    清火豁痰丸    气痰 制大黄二两半白术  枳实  陈皮各二两  山栀  半夏  酒黄连  酒黄芩  南星各两半  贝母一两二钱连翘  花粉  茯苓  神曲  白芥子各一两元明粉七钱  青礞石以焰硝一两同  金色青黛  甘草各五钱  沉香二钱  竹沥为丸，茶清下五七十丸。    黄栝蒌丸    食痰     栝蒌仁  神曲半夏曲  查肉  等分，瓜蒌汁丸姜汤、竹沥下五十丸。    瑞竹堂化痰丸    酒痰     半夏  南星  生姜  白矾  皂角各四两  同入砂锅内水煮，以南星无白点为度，去皂角不用，再入青皮、陈皮、葛根、苏子、神曲、麦芽、查肉、莱菔子、香附、杏仁各一两，姜汁糊丸，食後、临卧，茶、酒任下五七十丸。    滋阴清化丸    相火痰     天冬  麦冬  生地  熟地  知母  贝母  茯苓  山药花粉  五味子  甘草  蜜丸，噙化。    清胃汤    胃痰     升麻  当归  黄连  丹皮  生地  清气化痰丸    郁气痰     半夏  南星  白矾  皂角  乾姜  先将白矾等三味，用水五碗，煎三碗，入星、夏浸二日，再煮至星、夏无白点，晒乾，又用莱菔子、橘红、青皮、杏仁、葛根、山楂、神曲、麦芽、香附，蒸饼丸，每六七十丸茶汤下。如素厚味，胸满痰盛，内多积热郁结者，无不愈。如脾胃虚弱切忌。            叁术健脾丸    脾不运     人叁  白术  茯苓  陈皮  炙甘草  白芍  当归  姜枣  滚痰丸    结核     大黄  黄芩  青礞石  沉香百药煎  水丸，空心，白汤下三钱。此药但取痰积自肠中次第而下，并不刮肠大泻，为痰家圣药。  生铁落汤    潮痰     生铁落先煮水入石膏三两，龙齿、茯苓、防风各两半，元叁、秦艽各一两，煎好，再加竹沥半小杯。    此方专取生铁落重坠之性，能降痰热之郁结於肠胃经络者。    舟车神佑丸    痰毒     甘遂  芫花大戟  大黄  青皮  黑牵牛头末  陈皮  木香  槟榔  轻粉  水丸，椒子大，空心服五丸，日三服。如痞闷者，多服反烦满，宜初服二丸，每服加一丸，以快利为度。    导痰汤    又     半夏  南星  赤苓枳实  橘红  甘草  食後，姜汤下三四钱。水煎亦可。    金匮肾气丸    白痰     熟地  山药山萸  丹皮  茯苓  泽泻  附子  肉桂  牛膝  车前子    寿星丸    被惊     天南星一斤，先掘土坑一尺，以炭火三十斤烧赤，入酒五升，渗乾，乃安南星在内，盆覆定，以灰塞之，勿令走气，次日取出为末，朱砂二两，琥珀一两，共为末，姜汁糊丸，每三十丸至五十丸，人叁、菖蒲汤下，日三服。    踯躅花丸    注痛     踯躅花  南星并生时捣作饼，甑上蒸四五遍，以稀葛囊盛之，监时取焙为末，蒸饼丸，每服三丸，温酒下。腰脚骨痛空心服，手臂痛食後服，大良。    桔梗芦散      上膈     桔梗芦生研末，白汤调服一二钱，探吐。                青绿丸    顽痰     石青一两  石绿五钱  水飞为末，曲糊丸，绿豆大，每服十丸，温水下，吐去痰一二碗，能不损人。    矾吐法    痰辟       白矾一两  水二升，煮一升，纳蜜半合，频服，须臾大吐。不吐，饮少热汤引之。    紫芝丸    痰血     五灵指飞  半夏汤泡  等分，姜汁糊丸，每饮下二十丸。    五味天冬丸    阴虚     天冬一斤，浸洗去心，净肉十二两。五味子，水浸去核，取肉四两。并晒乾，不见火，捣丸，每茶下二十丸，日三服。    苓桂术甘汤    痰饮     桂枝  白术茯苓  甘草    大青龙汤    溢饮     麻黄  桂枝甘草  杏仁  石膏  姜  枣    十枣汤    悬饮     芫花  甘遂  大戟  水杯半，先煎大枣十枚，取八分，入药末七分，平旦温服，病不除，再服五分。    五苓散    支饮     茯苓  白术  猪苓  泽泻  肉桂    三花神佑丸    流饮     苍半苓陈汤    酸水     苍术  半夏茯苓  陈皮    清金饮    肺痈     刺蒺藜  苡仁橘叶  黄芩  花粉  牛蒡子  贝母  桑皮桔梗    葵根汤    胃痈     葵根一两  黄儀白术各三钱    倍术丸    伏饮       肉桂  乾姜  白蜜丸，每三十丸，米饮下。    八味丸    不咳     熟地  山萸  丹皮  茯苓  泽泻  附子  肉桂    姜桂丸    五饮       白术一斤  炮乾姜  肉桂各八两  蜜丸，每服二三十丸。    泽泻汤    支饮     泽泻五两  白术二两  水二升，煮一升，分二服。    赤石脂散    吐水     赤石指一斤捣筛服方寸匕，酒饮任下，稍加至三匕，服尽一斤，终身不吐痰水，又不下痢，补五脏，令人肥健。有人痰饮诸药不效，用此遂愈。    苍术丸    饮癖     苍术一斤去皮切片为末  油麻五钱水二钱滤研汁  大枣五十枚煮去皮核  捣丸，每空心汤下五十丸，增至一二百丸。忌桃、李、雀肉，服三月而疾除。若再常服，不呕不痛，胸膈宽利。初服时必觉微燥，以山栀末汤解之，久服自不觉燥。

　　诸疸源流（黄胖）    诸疸，脾湿病也。疸有五，曰黄疸，曰谷疸，曰酒疸，曰女劳疸，曰黄汗，其名各别。仲景谓当以十八日为期，治之十日以上瘥，反剧为难治，其故何也？说疸病既成，则由浅而深，当速治，曰十八日者，五日为一候，三候为一气，若其病延至十五日，又加三日，则一气有馀，虽未满四候，而愈则竟愈，故曰为期，过此则根渐深而难拨。曰治之十日以瘥者，言至十日外必宜瘥，倘不瘥而反剧，必不若初治之可取效，而为难治矣，此仲景言诸疸之期也。古人谓黄疸之为病，如罨曲罨酱，湿热郁蒸变色，大抵湿胜则所蒸之色若熏黄黑晦，热胜则所蒸之色若橘黄鲜亮，最宜分别。而熏黄黑晦一症，若兼一身尽疼，乃是湿病，非疸，当从湿治（宜除湿羌活汤、茯苓渗湿汤）。疸则身未有疼者。试即五疸形症治法详言之：如遍身面目悉黄，寒热，食即饥，黄疸也。经言目黄者曰黄疸，以目为宗脉所聚，诸经之热上熏於目，故目黄，可稔知为黄疸也（宜茵陈五苓散连服，以小便清为度）。若无汗则汗之（宜桂枝黄儀汤）。腹满，小便涩，出汗，则斟酌下之（宜酌用硝黄汤）。腹满欲吐，但以鸡翎探吐之，呕则止之（宜小半夏汤）。如食已头眩，寒热，心中怫郁不安，久则身黄，谷疸也。因饥饱所致、亦名胃疸，以胃气蒸冲得之。经曰：已食如饥者，胃疸是也（宜茵陈汤）。如身目黄，腹如水状，心中懊倄，不食，时欲吐，足胫满，小便黄赤，面黄而有赤斑，酒疸也，因酒後胃热，醉卧当风，水湿得之（宜栀子大黄汤、加味柴胡汤）。若但心满不食，尿赤，则不用前剂（宜当归白术汤）。或变成腹胀，渐至面足肿及身，急须培土（宜藿香扶脾饮）。如薄幕发热恶寒，额黑，微汗，手足热，腹胀如水，小腹满急，大便时溏，女劳疸也，实非水湿，因房事後醉饱而成。经所云溺黄赤安卧者黄疸，《正理论》谓得之女劳者是也（宜加味四君子汤）。若兼小便不利，解之（宜滑石散）。兼身目黄赤，小便不利，清理之（宜肾着汤）。如不渴，汗出同栀子水染衣，黄汗也，因脾热汗出，用水澡浴，水入毛孔而成（宜黄儀汤）。以上五疽之异，所可分按者也。然而五疸之中，惟酒疸变症最多，说以酒者，大热大毒，渗入百脉，不止发黄而已，溢於皮肤，为黑为肿，流於清气道中，则胀，或成鼻痈，种种不同也（黑疸详在後）。其馀又有阴黄，乃伤寒兼症，四肢重，自汗，背寒身冷，心下痞硬泻利，小便白，脉紧细空虚，此由寒凉过度，变阳为阴，或太阳太阴司天之岁寒湿太过，亦变此症（宜茵陈四逆汤）。又有虚黄，口淡，怔忡，寒热，溲白，耳鸣，脚软，怠惰无力，凡郁不得志人，多生此症（宜人叁养荣汤）。又有风黄，身不黄，独目黄，其人肥，风不外泄故也（宜青龙散）。又有瘀血发黄，身热，小便自利，大便反黑，脉芤而涩，常用药下尽黑物为度（宜桃仁承气汤）。又有天行疫疠，以致发黄者，俗谓之瘟黄，杀人最急（宜茵陈泻黄汤、济生茵陈汤）。五疸之外，又有可历举者如此。大约疸症渴者难治，不渴者易治。  治之之法，上半身宜发汗，下半身宜利小便，切不可轻下，惟有食积当用消导（宜茵陈汤），馀则以利水除湿，清热养胃为主。（总治诸疸，宜化疸汤、茯苓泽泻汤）。故丹溪以为五疸不必细分，但以湿热概之也。夫丹溪之言虽若太简，其实五疸之因，不外饮食劳役，有伤脾土，不能运化脾土虚甚，湿热内郁，久而不泄，流入皮肤，於周身，故色若涂金，溺若姜黄耳，则是不可不辨者。诸疸之症，而治之有要者，丹溪之言极为真切也。特治之之时，既概以湿热，复能察各症之由，加药以瘳之，更为对症先误耳。至於治疸之药，不宜多用寒凉，必君以渗泄，佐以甘平，斯湿可除，热易解。若太寒凉，重伤脾土，恐变为腹胀，此防於末然者也。若既成腹胀者，治法必须疏导湿热於大小二便之中。总之，新起之症，惟通用化疸、渗湿二汤，及久病则宜补益（宜叁术健脾汤，色疸久，加黄儀、扁豆子）。若疸病久而口淡咽乾，发热微寒，或杂见虚症，赤白浊，又当叁酌治之（宜当归秦艽散）。久而虚，必温补（宜人叁养荣汤，或四君子汤下金匮肾气丸）。若素虚弱，避渗泄而过滋补，以致湿热增甚，又不在久病调补之例。而亦有服对症药不效，耳目皆黄，食不消者，是胃中有乾粪也，宜饮熬猪油，量人气禀或一杯，或半杯，日三次，以燥粪下为度即。    夫诸黄之为病，其源流症治，亦既详言之矣。若夫黑疸，为症尤重，故特表而出之。大约黑疸专由女劳，亦兼由於酒，惟此二者有以致之。其他疸病，虽有变症，必不致黑。试举仲景之言以证之。《金匮》曰：额上黑，微汗出，手足中热，薄幕即发，膀胱急，小便自利，名曰女劳疸。腹如水状，不治。说言黄，虽必由伤脾，而致伤之原，有因肾者，额为心部，黑为水色，肾邪重则水胜火，而黑见於额也。手劳宫属心，足涌泉属肾，水火不相济，故热。又以幕交於酉，酉主肾，因原有虚热，卫气并之，即发於手足而热也。膀胱为肾腑，脏虚则腑急，然虽急而非热流膀胱之比，故小便仍利也。迨至腹如水状，则脾精不守，先後天俱绝矣，其可治乎，此女劳之所以成黑疸也。又曰：黄家日晡所发热，而反恶寒，此为女劳得之。膀胱小腹满，身尽黄，额上黑，足下热，因作黑疸，其腹胀如水状，大便必黑，时溏，此女劳之病，非水也。腹满者难治，消矾散主之。仲景为立方，因详辨女劳疸症，其初亦未遽即黄，故如日晡发热，反恶寒，少腹满，身尽黄等症，皆与他疸病相类，惟额黑、足热、膀胱急、小便利，为女劳所独，以正愈亏而邪愈肆，故曰因作黑疸。说至是而肾邪遍於周身，不独额上见黑，而周身渐黑，且肾邪遍於肠胃，不独周身黑，而大便亦黑。腹胀如水状者，水肆则土败。时溏泄者，土败则不坚。然曰似水，则非真水，故曰此女劳之病，非水也。至於腹满，则土之败已极，肾邪益不能制，而何可治乎。然则黑疸之为病，固自有由，而黑疸之云黑，所以专属女劳之伤肾者言也（宜沈氏黑疸方）。其又曰：酒疸，下之，久久为黑疸，目青面黑，心中如  蒜  状，大便正黑，皮肤爪之不仁，其脉浮弱，虽黑微黄，故知之者，以酒疸始亦本黄。或因误下，则阳明病邪从支别入少阴，故积淅而肾伤，肾伤，故亦从肾色而变为疸也。惟其然，肝肾同原，故肝亦病而目青，肾气上乘而面黑。且肾邪乘土，故大便俱黑。土伤则  ，故皮肤不仁肾邪盛而正气虚，故脉浮弱。似此种种，竟同女劳之疸，何以辨其为酒疸？不知肾元虽病，而其实酒热未除，故心中如  蒜  ，皆酒积之为味也。虽误下伤肾而黑，然实因酒而脉终浮，故黑色中犹带微黄，不如女劳疸之纯黑也。然则酒疸之黑，虽亦由伤肾，而要与女劳有别矣（宜沈氏黑疽方）。馀故曰：黑疽专由女劳，兼由於酒，曰专曰兼，其亦可知矣。虽然，疸至於於黑，危险极矣，虽立治之之法，亦未必尽效，  徒咎医之不良也。    脉  法       《脉诀》曰：五疽实热，脉必洪数，其或微涩，悉属虚弱。《直指》曰：疸脉缓大者顺，弦急而坚者逆。    诸疸原由症治     仲景曰：寸口脉浮而缓，浮则为风，缓则为  ，  非中风，四肢苦烦，脾色心黄，瘀热以行。《入门》曰：经云湿热相交，民病瘅，瘅即黄疸，阳而无阴也。又曰：诸发黄，皆小便不利，惟瘀血发黄，小便自利。说热结下焦，则热伤下焦而小便不利，血结下焦，则热但耗血而不耗津液，故小便自利也。海藏曰：凡病，当汗而不汗，当利小便而不利，皆生黄。说脾主肌肉，四肢寒湿，与内热相合故也。《正传》曰：五疸同是湿热，终无寒热之异。仲景曰：脉沉，渴欲饮水，小便不利者，必发黄。丹溪曰：凡时行感冒，及伏暑未解，宿食未消，皆能发黄。时行疫疠，亦能发黄，人最急。又曰：黄疸因食积者，下其食积，其馀但利小便为先，小便利，黄自退。《千金方》曰：伤寒病遇太阳太阴司天，若下之太过，往往变成阴黄。寒水太过，士气不及，往往变成此疾。缪仲淳曰：凡黄有数种，伤酒黄，误食鼠粪亦作黄。因劳发黄，多痰涕，目有赤脉，益憔悴或面赤恶心者是也，用秦艽五钱，酒半升浸，绞取汁，空腹服，或利便止，就中饮酒人易治，屡用得效。又法，黄疽、谷疸，用龙胆苦叁丸。酒疸用茵陈蒿酒、猪项肉丸。甚至心下懊痛，足胫满，小便黄，饮洒发赤黑黄斑者，由大醉当风，入水所致，用黄儀散。女劳疸，因大热大劳，交接後入水所致。身目俱黄，发热恶寒，小腹满急，小便难，用二石散。其气短声沉者，用月经灰酒。其体重不眠，眼赤如朱，心下块起若瘕者，十死一生之症，宜烙舌下，灸心哄、关元二七壮，以妇人内衣烧灰，酒服二钱。时行黄疸，用小麦汤。走精黄疽，多睡，舌紫甚，面裂，若爪甲黑者，多死，用豉五钱，牛脂一两煎过，棉裹烙舌，去黑皮一重，浓煎豉汤饮之。急黄欲死，用雄雀粪汤化服之，立苏。  黄如金，好眠吐涎，用白鲜皮汤。妇人黄疸，经水不调，因房事触犯所致，用蜡矾丸。徐忠可曰：仲景言黄疸初时由风，兼挟寒湿，後则变热，然其立方，虽有谷疸（茵陈蒿汤主之）、女劳疸（消矾散主之）、酒疸（栀子大黄汤主之）、正黄疸（发汗，桂枝加黄儀，谷气实，猪膏发煎；两解表里，茵陈五苓散；有里无表，大黄消石汤；真寒假热，小半夏；无表里而虚，小建中汤）之别，未常专於治风，专於治寒，专於治湿，惟清热开郁。而为肺为胃，为脾为肾，分因用药，绝不兼补，岂非治黄疸法以清热开郁为主，虽亦有汗下之说，而破气与温补，大汗及大下，皆非所宜乎。

　　黄胖  宿病也。与黄疸暴病不同，说黄疸眼目皆黄，无肿状，黄胖多肿，色黄中带白，眼目如故，或洋洋少神，虽病根都发於脾，然黄疸则由脾经湿热蒸郁而成，黄胖则湿热未甚，多虫与食积所致，必吐黄水，毛发皆直，或好食生米、茶叶、土炭之类（宜四宝丹）。有食积用消食之剂（宜神曲、红曲、山楂、谷芽、麦苛、菔子）。针砂消食平肝，其央最速，不可缺，又须带健脾去湿热之品治之，无不愈者（宜二术、茯苓、泽泻）。力役人劳苦受伤，亦成黄胖病，俗名脱力黄，好食易饥，怠惰无力（宜沈氏双砂丸），此又在虫食黄病之外者。  黄胖症治       《得效》曰：食劳疳黄，一名黄胖。夫黄疸者，暴病也，故仲景以十八日为期，食劳黄者，久病也，至有久而终不愈者。《正传》曰：绿矾丸、褪金丸二方，治黄胖病最捷。缪仲淳曰：脾病黄肿者，用青矾四两  豕狗]子，当归四两酒醉浸七日焙，百草霜三两，为末，以浸药酒打糊丸，梧子大，每服五丸至七丸，温水下，一月後黄去，立效。又脾劳黄病，针砂四两醋淬七次，乾漆烧存性二钱，香附三钱，平胃散五钱，为末，蒸饼丸，汤下。又好食茶叶面黄者，每日食榧子七枚，以愈为度。《入门》曰：黄病爱吃茶叶者，用苍术、白术各三两，石膏、白芍、黄芩、南星、陈皮各一两，薄荷七钱，砂糖煮神曲糊丸，空心，砂糖水吞下五七十丸。又黄病吃生米者，用白术一钱半，苍术一钱三分，白芍、陈皮、神曲、麦芽、山楂、茯苓、石膏各一钱，厚朴七分，藿香五分，甘草三分，砂糖末一匙冲服。治黄疸病方三十七    除湿羌活汤    湿似疽     苍术    说@羌活  防风  升麻  柴胡    茯苓渗湿汤  诸疸     茵陈  茯苓猪苓  泽泻  白术  苍术  陈皮  黄连    山栀  秦艽  防己  葛根  食後服。    桂枝黄儀汤    又     桂枝  白芍甘草  生姜  大枣  黄儀    此治无汗须热服，须臾，饮滚水以助之即汗，如无汗再服。    硝黄汤    又 大黄  硝石  黄柏山栀    小半夏汤    又     半夏  生姜    茵陈汤    谷疸     茵陈  山栀  大黄                          栀子大黄汤    酒疽       山栀  大黄枳实  淡豉  葛根加味柴胡汤  又 茵陈草  柴胡黄芩  半夏  黄连  淡豉  葛根  大黄当归白术汤    又     茵陈草  当归白术  黄芩  甘草  半夏  枳实  前胡  茯苓  枣仁藿香扶脾饮    又 炙甘草    厚朴半夏  藿香  木香  陈皮  麦芽  日二服。加味四君子汤    女劳     人叁  黄儀  茯苓  白术  炙草  白芍  扁豆  姜枣滑石散    又     滑石钱半  活矾三分    为末，大麦汤下。肾着汤      又     升麻    防风  苍术白术  羌活  独活  茯苓  猪苓  柴胡葛根  甘草  泽泻  人叁  神曲  黄柏又方，四苓合四物，去川芎，加茵陈、麦冬、滑石。    黄儀汤    黄汗     黄儀  赤芍  茵陈  石膏  麦冬  淡豉  甘草  生姜  竹叶    茵陈四逆汤    阴黄     茵陈  附子甘草  乾姜    济生茵陈汤  疫疸     茵陈四钱大黄二钱  山栀一钱    茵陈泻黄汤  又     茵陈草  葛根姜黄连  山栀  白术  赤苓  白芍  人叁木通  木香  姜  枣    人叁养荣汤  虚黄     人叁  当归白芍  陈皮  黄儀  肉桂  白术  炙草  熟地  茯苓  远志  五味  姜  枣    青龙散    风黄     防风  荆芥  首乌  生地  威灵仙  每末一钱，食後开水下，日三次。    桃仁承气汤    血黄     大黄  芒硝厚朴  枳实  桃仁    化疸汤    总治 茵陈  苍术  木通  山栀  茯苓  猪苓  泽泻  苡仁    停滞加神曲、麦芽、山楂，酒疸加葛根、苜蓿，劳加当归、红花，瘀血加琥珀、丹皮、红花、红曲、蒲黄、桃仁、五灵脂、延胡索。    叁术健脾汤    久疽 人叁  白术茯苓  当归  陈皮  白芍  炙草  大枣    当归秦艽散    又 川芎  当归白芍  熟地  茯苓  秦艽  白术  陈皮  半夏  炙草                四君子汤    又     人叁  茯苓  白术  炙草    金匮肾气丸    又     熟地八两  山萸  山药各四两  丹皮  茯苓  泽泻各三两附子  肉桂各一两，牛膝  车前子各两半    硝矾散    黑疸     硝石  矾石烧等分，为末，大麦粥汁服方寸匕，日三服，病随大小便去，小便正黄，大便正黑，是其候也。    硝能散虚郁之热，为体轻脱，而寒不伤脾。矾能却水，而所到之处，邪不复侵，合而用之，散郁热，解肾毒，其於气血阴阳汗下补泻等治法，毫不相涉，所以为佳。    沈氏黑疸方    又     茵陈蒿四两，捣取汁一合，瓜蒌根一斤，捣取汁六合，冲和，顿服之，必有黄水自小便中下。如不下，再服。    此金鳌自制方也，简便方单用瓜蒌根汁以泄热毒，为黑疸良方。馀复加茵陈汁以为湿邪引导，较为真切，故用之辄效也。    龙胆苦叁丸    谷疸劳疸     龙胆草一两  苦叁三两  牛胆汁丸，梧子大，食前，以生大麦苗汁或麦饮下五丸，日三服，不减，稍增。谷疸照原方。劳疸再加龙胆一两、山栀子三七枚，更妙，猪胆汁丸亦可。    茵陈蒿酒    酒疸     茵陈蒿四根山栀七枚  大田螺一个连壳打烂  以百沸白酒一大盏，冲汁饮之。    猪项肉丸    又     猪项肉一两剁如泥  甘遂末一钱  和作丸，纸包，煨香食之。酒下，当利出酒布袋也。    黄儀散    又     黄儀二两  木兰一两  每末方寸匕，酒下，日三服。    二石散    女劳     滑石  石膏  等分，为末，每方寸匕，大麦汁服，日三次，小便大利愈。腹满者不治。    月经灰酒    又     女人月经和血衣灰，酒服方寸匕，日二服，三日瘥。    小麦汤  时行     小麦七升  竹叶五升切  石膏三两  水一斗半，煮取七升，细服，尽剂愈。    白鲜皮汤      黄       白鲜皮  茵陈蒿  等分，水二钟，煎服，日二服。    蜡矾丸    妇人       白矾  黄蜡各五钱  陈皮三钱  化蜡作丸，以调经汤下。治黄胖方四    四宝丹    黄胖     使君子肉二两槟榔  南星制各一两  以此三味为主，如吃米，加麦芽一斤。如吃茶叶，加细茶一斤。如吃土加垩土一斤。如吃炭，加黑炭一斤。蜜丸，空心，砂糖水送下五十丸。    绿矾丸    又     五倍子炒黑  神曲炒黄各八两  针砂炒红醋淬  绿矾姜汁炒白各四两  姜汁煮枣肉丸，温酒下六七十丸，米饮下亦可。终身忌食荞麦面，犯之必再发不治。    褪金丸    又     针砂醋淬  便香附各六两    白术  苍术各二两半  陈皮  神曲麦芽各两半  厚朴  甘草各一两  面糊丸，米汤下五七十丸。忌鱼腥湿面生冷等物。有块加醋三  、醋蓬术各一半。    沈氏双砂丸    脱力黄   针砂四两炒红红醋淬至白色  砂仁一两生研  香附便浸炒五钱  皂矾白馒头包    @两  广木香生研一两  大麦粉三升  胡桃肉四两，生捣如泥，同黑枣一斤煮烂，去皮核为丸，每服一钱半。脱力劳伤陈酒下，一切黄病米饮下，每病不过服四两，多至六两，无不愈。此金鳌自制方也，用以治脱力黄及一切黄，神效。附载杨氏黄病方二    馀粮丸    总治脱力劳伤黄病，及一切黄胖病仙方也     馀粮石醋  @斤  海金沙醋炒二两  皂矾浮麦醋炒四两      草酒炒二两  益母草蜜酒炒二两  百草霜醋炒二两  香附便浸盐酒炒四两  茵陈酒炒二两乌龙尾醋酒炒二两  广皮焙二两  砂仁姜汁炒二两  白蔻仁烘二两  松梦茶焙脆二两木香晒二两  生地酒煮晒二两  归身炒二两白芷二两  陈香橼切片晒二两  川贝母去心晒二两  川椒晒二两  延胡索酒炒二两  漆渣炒烟尽二两  大枣六斤煮，取肉作丸，豌豆大，朝七暮八，开水送下，以病愈为度。    香附丸    治同上     香附童便浸炒一斤  针砂醋  @两  厚朴姜汁炒五两  甘草炒一两  陈皮去两  白芍炒五两制苍术五两  山楂肉炒黑五两  茯苓乳蒸晒焙三两  青皮炒六两  苦叁炒春夏二两秋冬一两  白术土炒三两  醋糊丸，每一钱，米饮下，弱者七八分，白术汤下。忌一切生冷油腻腥发磁硬之物，服过七日，手心即凉，内有红晕起，调理半月即愈矣。虚弱人宜佐以四君子汤。1

　　卷十七

　　燥病源流    经曰：诸涩活涸，乾劲皴揭，皆属於燥。夫阳明燥金，乃肺与大肠之气也，故燥之为病，皆阳实阴虚，血液衰耗所致，条分之，虽有风燥、热燥、火燥、气虚燥之殊，要皆血少火多之故，是以外则皮肤皴揭，中则烦渴，上则咽鼻焦，下则溲赤便难。阳有馀而阴不足，肺失清化之源，肾乏滋生之本，痿消噎挛，皆本於此，治法惟以滋金养血为主（宜滋燥饮）。所谓热燥，病在里者也，耗人津液，故便秘，消渴生焉（宜大补地黄丸）。所谓风燥，病在表者也，肌肤活，毛发槁，故乾疥爪活生焉（宜养荣汤）。所谓火燥，病亦在里者也。东垣云：饥饱劳役，损伤胃气，及食辛辣厚味而助火，邪优於肺中，耗散真阴，津液亏少，故大便燥结，而其燥结，又有风燥热燥、阳结阴结之殊，治法总惟辛以润之，苦以泻之（宜大黄、黄芩、黄连、黄柏、连翘、山栀、元叁、知母、石膏、童便、当归、木通、麻仁、甘菊、柏子仁、蔗浆、梨汁）。而此热燥、风燥、火燥，其原总不外气血之虚燥。说惟气血之虚，先有致燥之由，故风热火相感而成病也。然气虚之燥，其症则为痿  ，以肺热不能管摄一身也。血虚之燥，其症则为噎嗝，以胃槁不能收纳饮食也（气虚燥宜以黄儀为君，黄柏为臣，黄芩为使；血虚燥宜以归身为君，白芍为臣，生地为佐）。其本病亦有易见者，至於燥病之发不一，疗治之法亦不一。试列举之，一切燥热，可概治也（宜大补地黄丸）。咽乾鼻燥，必清上部也（宜清凉饮）。大肠风秘燥结，必理中焦也（宜镇风润气丸、辛润汤、元戎四物汤）。皮肤皴裂，血出肌肉燥痒，是火型金，必清肺以保金也（宜加减四物汤）。筋燥爪活，必滋养其荣血也（宜养荣汤）。皮肤拆，手足爪甲活，搔之屑起，血出痛楚，必养血以泽肤也（宜生血润肤饮、琼指膏、天门冬膏）。肠胃活燥，大便秘结，必清燥以润肠也（宜当归承气汤）。如是而燥病有不愈者哉。    脉  法     《入门》曰：伤燥脉涩。《正传》曰：脉紧而涩，或浮而弦，或芤而迟，皆燥脉也。    燥病原由症治       《类聚》曰：燥者肺金之本，燥金受热化以成燥涩。由风能胜热，热能耗液而成燥也。燥於外则皮肤皴揭而瘙痒，燥於中则精血活涸，燥於上则咽鼻乾焦，燥於下则便尿闭结，故日：燥为肺金病也，宜当归承气汤。《正传》曰：火热胜，则金衰而风生。缘风能胜湿，热能耗液而为燥，阳实阴虚，则风热胜於水湿而为燥也。说肝主筋而风气自甚，又燥热加之，则筋太燥也。燥金主於收敛，故其脉紧涩，而为病劲强紧急而口噤也。夫燥之为病，血液衰少，不能荣养百骸故也。《入门》曰：经云，燥者润之，养血之谓也，积液固能生气，积气亦能生液，宜服琼王膏。又曰：皮肤皴揭拆裂，血出大痛，或皮肤搔痒，爪甲浮起乾活，皆火烁肺金，燥之甚也，宜以四物汤去川芎合生脉散，加天冬、花粉、知母、黄柏、酒红花、生甘草之类。东垣曰：荣卫活涸，湿剂所以润之，二冬、人叁、杞子、五味，同为生脉之剂。《叶氏医案》曰：燥有由阳过动伤液者，一老人舌腐肉消肌活，心事繁冗，阳气过动，致五液皆涸而为燥，冬月无妨，夏月深处林壑，心境凝然，每早服牛乳一杯。又曰：上燥治气，下燥治血，此定评也。今阳明胃腑之虚，因久病呕逆，投以辛耗破气，津液劫伤，胃气不主下行，致肠中传送失司，经云六腑以通为补，半月小效，全在一通补工夫，岂徒理燥而已。议甘寒清补胃阴，用生地、天冬、人叁、甜梨肉、生白蜜。又曰：阳津阴液重伤，馀热淹留不解，临晚潮热，舌色若赭，频饮，救亢阳焚燎，究未能解渴，形脉俱虚，难投白虎，当以仲景复脉一法，为邪少虚多，使少阴厥阴二脏之阴少苏，冀得胃关复振，因左关尺空数不藏，非久延所宜耳，此亦治热动阴液之法也，用人叁、生地、阿胶、麦冬、桂枝、炙草、生姜、大枣。华岫云曰、燥为乾涩不通之候，内伤外感宜分。外感者，由於天时风热过胜，或因深秋偏亢之邪，始必伤人上焦气分，法以辛凉甘润肺胃为先，喻氏清燥救肺汤是也；内伤者，乃人之本病，精血下夺而成，或因偏饵燥剂所致，病从下焦阴分先起，法以纯阴静药，柔养肝肾为宜，大补地黄丸、六味丸是也。要知是症大忌苦涩，最喜甘柔，若气分失治，则延及於血，下病失治，则槁及乎上，喘咳痿厥三消噎嗝之萌，总由此致。大凡津液结而为患者，必佐辛通之气味；精血竭而为患者，必藉血肉之滋填；在表佐风药而成央；在腑以缓通为要务。古之滋燥养荣汤、润肠丸、五仁汤、琼脂膏、牛羊乳汁等法，各有专司也。治燥病方十九    滋燥饮    总治     秦艽  花粉  白芍  生地  天冬  麦冬  加蜜、童便服。人乳、牛乳、梨汁、蔗汁，时时可服。    大补地黄丸    热燥         熟地  当归  杞子  山药  山萸  白芍  生地  元叁酒知母  酒黄柏  肉苁蓉  蜜丸，盐汤下。    养荣汤    风燥     当归  白芍  熟地  生地  秦艽  黄芩  防风    清凉饮    清上部   黄连  黄芩薄荷  当归  元叁  白芍  甘草  便少加大黄。    镇风润气丸    风秘     大黄  麻仁山萸  山药  牛膝  槟榔  枳壳  独活  车前子  菟丝子  郁李仁。    辛润汤    又     熟地  生地  升麻红花  炙甘草  槟榔  归身  桃仁    元戎四物汤    又 川芎  当归  白芍  生地  煨大黄  桃仁    加减四物汤    保肺   当归  白芍生地  麦冬  元叁  花粉  甘草  黄柏  五味子    生血润肤饮    润肤     天冬一钱半生地  熟地  麦冬  当归  黄儀各一钱  酒芩  桃仁泥  瓜蒌仁各五分  升麻二分  酒红花一分  五味子九粒    天门冬膏    又     天门冬去心，生捣绞汁，滤去渣，砂锅熬成膏，服一二匙。    当归承气汤    润肠     当归  大黄各二钱  芒硝七分  甘草五分  水煎临时入芒硝搅和服。                      四物汤    燥甚     川芎  当归  白芍  熟地生脉散    又     人叁  麦冬  五味子炙甘草汤    热劫     炙草  阿胶生地  麦冬  人叁  麻仁清燥救肺汤    伤气     桔梗  黄芩麦冬  花粉  桑皮  生地六味丸    伤血     生地  山药  山萸  丹皮  茯苓  泽泻滋燥养荣汤    总治     熟地  生地黄芩  甘草  白荷  当归  秦艽  防风润肠丸    又     归尾  羌活  桃仁麻仁  大黄  一方加秦艽、防风、皂角子。五仁汤    又 桃仁  杏仁  柏子仁  松子仁  郁李仁    琼脂膏    又     生地二十斤打汁去渣  白蜜二升煎沸去沫  鹿角胶  真酥油各二斤  生姜二两取汁  先以慢火熬地黄汁数沸，棉滤取净汁，又煎二十沸，下胶，次下酥蜜，同熬至如饴，磁器收贮，每服一二匙，温酒下。

　　三消源流（消瘅）    三消，燥病也。三消之症，分上中下。上消者，舌赤裂，咽如烧，大渴引饮，日夜无度。中消者，多食易饥，肌肉燥，口乾饮水，大便鞭，小便如泔。下消者，烦躁引饮，耳轮焦，便溺不摄，或便如胶油。三消之由：上消肺也，由肺家实火，或上焦热，或心火  猁耵  中消脾也，由脾家实火，或伏阳蒸胃。下消肾也，由肾阴虚，或火伏下焦。经曰：心移寒於肺，为肺消，肺消者，饮一溲二，死不治。又曰：心移热於肺，传为鬲消。又曰：奇病有消渴，皆上消也，多饮而渴不止者也。说肺主气，其能通调水道而有制者，赖心君火，时与以温气而为之主，以润燥金，故肺之合皮，其主心也，若心火不足，不能温金，而反移以寒，寒与金化，则金冷气沉而不得升，犹下有沟渎，上无雨露，是以饮一溲二也，是肺气以下而活索也，故曰肺消死不治，此因於寒者也。肺本燥金，心腹以热移之，为火燥相即，因而鬲上焦烦，饮水多而善消，此因於热者也。可见上消之由，有阴有阳，不可不辨。而多饮易消，火气炎郁，所以为奇病也。经又日：瘅成为消中。又日：胃中热则消谷，令人善饥。又曰：二阳结，谓之消，皆中消也。此说结於本气，阳明气盛热壮，然以血多津守，未尝有所结，今言其结，则阳邪盛而伤阴，活其津液，故结在中焦。阳明亢甚，故消谷善饥。又热亢能消，精液不荣肌肉，故名曰消也。经又日：溲便频而膏浊不禁，肝肾主之，此下消也。说缘肾水亏损，津液活竭，水亏火旺，蒸烁肺金，肺被火邪，不能生肾，故成了消也。赵献可言三消之症，总由煎熬既久，五脏燥烈，能食者必发胸疽背痈，不能食者必发中满鼓胀，治者不必分上下，概用清肺滋肾之药，上消小剂，中消中剂，下消大剂（宜概用六味丸加麦冬、五味子）。其或命门火衰，火不归元，游於肺为上消，游於胃为中消，必用引火归元之法，渴病若失矣（宜八味丸，冷水服之）。若过用寒凉，恐内热未除，中寒又起。献可此言诚能於消病中寻源讨流，但必切脉合症，确然审是命门火衰，然後可用桂附，若由热结所致，下咽立毙矣，慎之谨之。大约善治三消者，必补肾水真阴之虚，泻心火燔灼之势，除肠胃燥热之邪，济心中津液之衰，使道路散而不结，津液生而不活，气血利而不涩，则消症无不愈矣。夫三消之成，总皆以水火不交，偏胜用事，燥热伤阴之所致，而要之五行之气相成，阳胜固能消阴，阴胜亦能消阳，如经言二阳之病，传为风消。二阳者，阳明也，阳明既病，木邪起而胜之，既胜，则精血不荣，肌  肉风消也，故由燥阳伤阴，而气不化水固为消。由阴邪偏胜，而阳不帅阴，其水不化气亦为消，其消一也（总治三消，宜人叁白术散、桑白皮汤、活血润燥生津饮、大黄甘草饮子。又有中消而口甘者，由脾热中消而口苦者，由胆热，此二种《内经》谓之瘅症，与消病一类却非即消病。说口甘者，脾瘅，肥美之所发。肥令人内热，甘令人中满，中满热郁，其气上溢，久亦转为消渴也，经则治之以兰草，除陈气也。  兰性味甘寒，能利水道，其清气能生津止渴，除陈积畜热也。口苦者，胆瘅。肝取决於胆，而数谋虑不决，胆气虚，其气上溢，而口为之苦，以胆之脉会於咽也。治法俱同三消，特各加引经药使归於肝脾。      至三消分治之方，可详举之：有烦渴能食者（宜人叁白虎汤）。有消渴胸满心烦，无精神者（宜人叁宁神汤）。有消渴便乾，阴头短，舌白燥，口唇裂，眼涩而昏者（宜止消润燥汤）。有消渴後身肿者（宜紫苏汤）。有消渴面目足膝肿，小便少者（宜瞿麦饮）。有消渴咽乾面赤烦躁者（宜地黄饮）。有消渴盛於夜者（宜加减地黄丸）。有消渴由心火上炎，肾水不济，烦渴引饮，气血日消者（宜降心汤）。有心火炽热，口乾烦渴，小便赤涩者（宜清心莲子饮）。有消渴小便数，舌上赤脉，肌体活瘦者（宜和血益气汤）。有消渴而上焦烦热，为膈消者（宜人叁石膏  汤）。有消渴不能食者（宜麦门冬饮子）。有老人虚人大渴者（宜人叁麦冬汤）。以上皆上消之属（通治上消宜生津养血汤、黄芩汤）。有消中饮食多，不甚渴，小便数，肌肉瘦者（宜加减白术散）。有消谷善饥者（宜加减白术散）。有能食而瘦，口乾自汗，便结溺数者（宜清凉饮）。有消中而瘦，二便秘者（宜兰香饮子）。有消中由胃热者（宜藕汁膏）。有消中而中焦燥热，肌肉瘦削，大便鞭，小便数而黄赤者（宜生津甘露饮）。有消中後腿渐细，将成肾消者（宜茯苓丸）。以上皆中消之属（通治消中，宜调胃承气汤、加减三黄丸、黄连猪肚丸、顺气散）。有肾消大渴饮水，下部消瘦，小便如脂液者（宜元菟丹）。有肾虚水涸燥渴者（宜双补丸）。有肾消大渴便数，腰膝疼者（宜肾沥丸）。有肾消尿浊如膏者（宜人叁茯苓散）。有肾消口燥烦渴，两脚活瘦者（宜加减肾气丸）。有肾虚消竭，小便无度者（宜鹿茸丸）。有肾消茎长而坚，精自出者，此孤阳无阴，即强中症也，最难治，说此亦由耽好女色，或服丹石以恣欲，久则真气脱而热气盛，故饮食如汤沃雪，肌肤削，小便如膏油，阳易兴而精易泄也（宜六味丸、石子  儀汤、黄连猪肝丸）。以上皆下消之属（通治下消，宜补肾地黄丸、加减八味丸）。消症之不同如此。此外又有食俴症。经曰：大肠移熟於胃，善食而瘦，谓之食俴。胃移热於胆，亦名食俴。注云：俴者，易也。饮食移易而过，不生肌肉也，治之与消中同。而又有酒渴症，由平日好酒，热积於内，津液活燥，烦渴引饮，专嗜冷物也（宜乌梅木瓜汤）。而又有虫渴症，由虫在脏腑之间，耗其精液，而成消竭也（宜苦楝汤）。而又有类消症，其人渴欲求饮，饮一二口即厌，不比消渴之无厌，此由中气虚寒，寒水泛上，逼出浮游之火於喉舌间，故上焦欲得水救，水到中焦，以水遇水，故厌也（宜理中汤送八味丸）。又经云：二阳之病发心脾，有不得隐曲，女子不月。阳明位太阴之表而居中，於腑则胃当之，非若手阳明大肠之以经络为阳明比也。其病发心脾者，胃与心为生土之母子，而脾与胃为行津之表里。发者，发足之义。人之情欲，本以伤心，劳倦忧思，本以伤脾，脏既伤，则必连及於腑，又必从其能连及者，如母病必及子。故凡内而伤精，外而伤形者，皆能病及胃，此二阳之病，发自心脾也。然阳明为生化之本，其气盛，其精血下行，化荣卫而润宗筋，化源既病，则阳道外衰，故不得隐曲而活涩，女子则不月。说心脾为真阴之主，胃为真阳之主，伤真阴必使真阳无守，二阳既病，仓廪空而饷道绝，为生死之关，然必自真阳之伤为之，故曰发心脾也。  治亦同三消，叁其症而用方主之可也。至於消渴既久，其传变之症，在能食者必发痈疽背疮，不能食者必至中满鼓胀，何也？津液竭则火邪胜，故发痈脓，且痛甚而或不溃，或流赤水也。又如上中二消，制之太急，寒药多而胃气伤，故成中满，甚而水气浸渍，溢於皮肤，则为肿胀，所谓上热未除，中寒之症复生也。夫至痈疽胀满，亦与强中等症，皆为传变而不易治矣。    脉  法       《内经》曰：消渴脉实大，病久可治；脉悬小坚，病久不可治。仲景曰：趺阳脉数，胃中有热，即消谷引饮，大便必坚，小便即数。《脉经》曰：消渴脉，当得紧实而数，反得沉涩而微者死。又曰：心脉滑为渴，滑者，阳气胜也。心脉微小为消瘅。又曰：脉数大者生，沉小者死。    消渴与脚气反       《本事》曰：消渴脚气，虽皆为肾虚所致，其为病则相反。脚气始发於二三月，盛於五六月，衰於七八月。消渴始发於七八月，盛於十一二月，衰於二三月。其故何也？说脚气，壅疾也。消渴，宣疾也。春夏阳气上，故壅疾发，则宣疾愈。秋冬阳气下，故宣疾发，则壅疾愈。审此二者，疾可理也。    消渴原由症治       《本事》曰：消渴之症，全由坎水衰少。何也？肺为五脏华说，若下有暖气蒸，则肺润。若下冷极，则阳不能升，故肺乾而渴。譬如釜中有水，以火暖之，又以板覆，则暖气上腾，故板能润。若无火力，则水气不能上升，此板终不能润。火力者，腰肾强盛，常须暖补肾气，饮食得火力则润上而易消，亦免乾渴之患，宜肾气丸。又曰：消渴者肾虚所致，每发则小便必甜。以物理推之，淋饧醋酒作脯法，须臾即甜，足明人之食後，滋味皆甜，流在膀胱。若脾肾气盛，则上蒸炎气，化成精气，下入骨髓，其次为脂膏，又其次为血肉，其馀则为小便，故小便色黄，血之馀也。五脏之气咸润者，则下味也。若腰肾既虚冷，则不能蒸化谷气，尽下为小便，故味甘不变，其色清冷，则肌肤活槁也。《直指》曰：自肾消而析之，又有五石过度之人，真气既尽，石势独留，阳道兴强，不交精泄，名曰强中。消渴，轻也。消中，甚焉。消肾，又甚焉。若强中，则毙可立待。《类聚》曰：五脏六腑，皆有津液，热气在内，则津液竭少，故为渴。夫渴者，数饮水，其人必头目眩，背寒而呕，皆因里虚故也。《入门》曰：饮水而安者，实热也；饮水少顷即吐者，火邪假渴耳。丹溪曰：三消多属血虚不生津液，宜以四物汤为主。上消加人叁、五味、麦冬、花粉煎，入藕汁、地黄汁、牛乳。酒客生葛根汁冲服。中消加知母、石膏、寒水石、滑石。下消加黄柏、知母、熟地、五味子。又曰：养肺降火生血为主，分上中下治之。又曰：消渴症，小便反多，如饮水一斗，小便亦一斗，宜肾气丸。徐忠可曰：仲景云：厥阴之为病消渴，气上冲心，心中疼热，饥而不欲食，食即吐，下之不肯止。夫厥阴之为病消渴七字，乃消渴之大原，然或单渴不止，或善食而渴，或渴而小便反多，後人乃有上中下之分，不知上中下似不同，其病原总属厥阴。厥阴者，风木之脏也，与风相得，故凡中风，必先中肝。然风善行而数变，故在经络，在血脉，在肌肉，各各不同。而又有郁於本脏者，则肝得邪而实，因而乘其所胜。阳明受之，乘其所生，少阴受之，於是上中下或有偏胜，现症稍殊，皆为消渴，皆由厥阴风郁火燔，故曰厥阴之为病消渴。《内经》亦有风消二字，消必兼风言之，亦此意也。又曰：《内经》云，二阳结，谓之消。仲景独言厥阴，似乎互异，不知邪气浸淫，病深肠胃，气聚不散，故曰结，其使肠胃之气不能健运而成三消，则厥阴实为病之本。如果病专肠胃，则下之为中病，消渴宜无不止矣。然多食而饥不止为中消，此又云饥不欲食，则知消渴之病，亦有不欲食者，但能食而渴者，全重二阳论治。饮一溲二，重在肾虚论治。其不能食而气冲者，重在厥阴论治。此又临症时微细之辨乎。缪仲淳曰：三消渴疾，以僔鱼涎和黄连末为丸，每五七丸，乌梅下，日三服取效。又曰：用白芍、甘草等分为末，每一钱，水煎，日三服。有人患消渴九年，服药止而复作，得是方服之，七日顿愈。古人处方，殆不可晓，不可以平易而忽之。又方，用瓜蒌根、黄连各三两，为末蜜丸，每三十丸，麦冬汤下，日二服。其饮水无度，小便数者，用田螺五升，水一斗浸一夜，渴即饮之，每日一换水及螺，或煮食饮汁亦妙。其饮水无度，小便赤涩者，用秋麻子仁一升，水三升，煮三四沸饮，不过五升瘥。其肾消饮水，小便如膏油者，用茴香、苦楝子等分炒，为末，每食前酒服二钱。其消渴饮水，骨节烦热者，用芭蕉根捣汁，时饮一二合。其消渴不止，下元虚损者，用牛膝末五两，生地汁五升浸之，日晒夜浸，汁尽为度，蜜丸，空心酒下三下丸，久服壮筋骨，驻颜色，黑须发，津液自生。其胃虚消渴者，羊肚煮烂，空腹服之。其消渴烦乱者，乾冬瓜瓤一两水煎服。其消渴蠃瘦，小便不禁者，兔骨和大麦苗煮汁服极效。其消中易饥者，用苁蓉、山萸、五味，蜜丸，每盐酒下二十丸。其三消骨蒸者，以冬瓜自然汁浸晒黄连末七次，又以冬瓜汁和丸，每三四十丸，大麦汤下。寻常口渴，只一服见效。其强中消渴者，用猪肾一具，    、石膏各三两，人叁、茯苓、磁石、知母、葛根、黄芩、花粉、甘草各二两，黑大豆一升，水一斗半，先煮猪肾大豆取汁一斗，去渣，下药再煮三升，分三服，名猪肾    汤，後人名为石子    汤。

　　消瘅  肝心肾三经之阴虚而生内热病也。即经所谓热中，与三消异。《灵枢经》言：五脏皆柔弱者，善病消瘅。夫皆柔弱者，天元形体不充也。其本大气不足，五脏气馁，阴虚生内热，自是内热不解，而外消肌肉，故五脏之脉，皆以微小者为消瘅，是五脏之气，不能充满於荣分，而内有郁热以烁之也。故法以脉实大者为顺，虽病可治。若脉悬小而坚，则精活血槁，必不能耐久矣。是知消瘅之病，本起於不足，必以滋阴平肝清热为主也（宜生地黄饮子、玉泉丸）。    消瘅症治       《内经》注曰：瘅，谓消热病也。多饮数溲，谓之热中。多食数溲，谓之消中。《内经》曰：凡消瘅，肥实人则膏梁之疾也。此人因数食甘美而多肥，故其气上溢，转为消渴。注曰：食肥则腠理密，而阳气不得外泄，故肥令人内热。甘者，性气和缓而发散逆，故甘令人中满。然内热则阳气炎上，炎上则欲饮而嗌乾，中满则阳气有馀，有馀则脾气上溢，故转为消渴。《入门》曰：消者，烧也，如火烹烧物者也。    鳌按：消为肌肉烁，瘅为内郁热，二字连读，为一症之名，非如《内经》言瘅成为消中，消为三消，瘅为瘅病也。即《内经》言肥甘之病，亦消渴之类，非消痒，姑附於此。治三消方四十四    六味丸    总治     地黄  山药  山萸  丹皮  茯苓  泽泻    八味丸    又     熟地  山药  山萸丹皮  茯苓  泽泻  附子  肉桂    人叁白术散    又     人叁  白术当归  白芍  山栀  大黄  连翘  泽泻  花粉葛根  茯苓各一钱  官桂  木香  藿香各五分  廿草六分  寒水石四钱  石膏八钱磁石  芒硝各六钱  共为末，每取五钱，加蜜少部服，渐加至两部，日二三服。    桑白皮汤    又     桑白皮新生者二钱  茯苓  人叁  麦冬  葛根  山药  肉桂各一钱  甘草五分  水煎服。    大黄甘草饮子    又     大黄两半甘草大者四两  黑豆五升另煮三沸去苦水另用井水一桶同煮，豆烂，令病人食豆饮汁，无时，不三剂病去。    活血润燥生津饮    又     天冬  麦冬  五味子  瓜蒌仁  火麻仁  生地  熟她花粉  当归  甘草各一钱  水煎服。    人叁宁神汤    上消     人叁  生地甘草  葛根  茯神  知母  花粉  竹叶  五味子    人叁白虎汤    又     人叁  石膏甘草  知母    止消润燥汤  又     升麻钱半  杏仁  桃仁  麻仁  归身  荆芥  知母  黄柏石膏各一钱  熟地二钱  柴胡七分  甘草五分  川椒  细辛各一分  红花二分半  热服。    紫苏汤    又     紫苏  桑皮  赤苓各一钱  郁李仁二钱  羚羊角七分半  槟榔七分  肉桂  木香  独活  枳壳各五分    瞿麦饮    又     瞿麦  泽泻  滑石各一钱  防己一钱半  黄芩  大黄各五分桑螵  三个    地黄饮    又     熟地  生地  天冬麦冬  人叁  枇杷叶  枳壳  石斛  泽泻黄儀  甘草    加减地黄丸    又     熟地  山药山萸  丹皮  五味子  百药煎    降心汤    又     花粉二钱  人叁远志  当归  熟地  茯苓  蜜黄儀  五味子甘草各一钱  枣二枚    清心莲子饮    又     莲子二钱  赤苓  人叁  黄儀各一钱  黄芩  麦冬  车前子  地骨皮  甘草各七分    人叁石膏汤    又     人叁钱七分石膏四钱  知母二钱三分  甘草钱三分    和血益气汤    又   酒黄柏  升麻各一钱  酒生地  酒黄连各八分  杏仁  桃仁  石膏各六分  知母  羌活  防己各五分归梢四分  生甘草  炙甘草  麻黄根  柴胡各三分  红花分半      麦门冬饮子    又     麦冬二钱  知母  花粉  人叁  五味子  葛根  茯神  生地  甘草各一七  竹叶十片      人叁麦冬汤    又     人叁  茯苓甘草  杞子  五味子  麦冬    生津养血汤    通治上消     当归白芍  生地  麦冬各一钱  川芎  黄连各八分  花粉七分  蜜知母  蜜黄柏  莲肉  乌梅肉  薄荷  甘草各五分    黄芩汤    又     片芩  山栀  桔梗麦冬  当归  生地  花粉  葛根  人叁  白芍各一钱  乌梅一个，水煎服。    清凉饮    中消     甘草冬用梢  防风梢  羌活  龙胆草  柴胡  黄儀  茯苓生地  酒知母  防己  桃仁  杏仁  当归黄柏  石膏    兰香饮子    又     石膏三钱  知母钱半  生甘草  防风各一钱  炙甘草  人叁兰香叶  连翘  白豆蔻  桔梗  升麻各五分半夏二分  蒸饼糊调成饼，晒乾为末，每二钱，淡姜汤下。    生津甘露汤    又     石膏  龙胆草黄柏各一钱  柴胡  羌活  黄儀  酒知母酒黄芩  炙甘草各八分  归身六分  升麻四分  防风  防己  生地  生甘草各三分  杏仁六个  桃仁五个  红花少部  水煎，加酒一匙，不拘时，稍热服。一名清凉饮子。    藕汁膏    又     藕汁  生地汁  牛乳和黄连末、天花粉末，佐以姜汁，白蜜为膏，挑取留舌上，徐徐以白汤送下。日三四次。    加减白术散    又     葛根二钱  人叁  白术  茯苓各一钱  木香  知母  黄柏甘草各五分  五味子九粒    茯苓丸    又 茯苓  黄连  花粉熟地  覆盆子        人叁  元叁  石斛蛇床子鸡肫皮  磁石汤下。    调胃承气汤    通治中消     加减三黄丸    又     大黄  黄芩黄连  生地    黄连猪肚丸    又     雄猪肚全具黄连五两  麦冬  瓜蒌根  知母各四两  将四味为末，入肚内线封口，蒸烂捣，入蜜少部丸，每百丸米饮下。    顺气散    又     大黄  芒硝各二钱炙甘草一钱  元菟丹    下消     菟丝子酒浸通软乘湿研焙乾别取末十两  五味子酒浸别为末净七两  茯苓  莲肉各三两  别研乾山药末六两，将所浸酒添酒打糊丸，空心，食前米饮下。    双补丸    又     鹿角胶  人叁  茯苓  苡仁  熟地  苁蓉  归身  石斛  黄儀木瓜  五味  菟丝子  覆盆子各一两  沉香泽泻各五钱  麝香一钱    肾沥丸    又     鸡肫皮  人叁  黄儀  肉桂  泽泻  熟地  远志  茯苓  归身龙骨  桑螵  各一两  麦冬  川芎各二两五味子  元叁  炙草各五钱  磁石二两研淬去赤水  每末五钱，用羊肾煮汤代水煎，日二服。    加减肾气丸    又     熟地二两  丹皮  茯苓  山萸  五味子  泽泻  山药  鹿茸各一两  肉桂  沉香各五钱  蜜丸，空心下七八十丸。    人叁茯苓散    又     滑石  寒水石各钱半  甘草七分  赤苓  葛根  黄苓  薄荷  大黄各五分  连翘三分  人叁  白术泽泻  桔梗  天花粉  山栀  砂仁各二分    一名人叁散。    鹿茸丸    又     麦冬二两  鹿茸熟地  黄儀  五味子  鸡肫皮麸炒  酒浸肉苁蓉  破故纸  酒牛膝  山萸  人叁各七钱半  地骨皮  茯苓  元叁各五钱  蜜丸，空心米饮下。    石子    汤    又           石膏各钱半  人叁  茯苓  花粉  磁石  知母  葛根  黄芩    甘草各一钱  先以水三盏，煮猪腰一个、黑豆一合至半，去渣入药，煎七分，食後服，次服黄连猪肚丸。    补肾地黄丸    通治下消     黄柏一斤切  生地半斤酒浸二日蒸烂研膏与黄柏拌晒乾  茯苓四两  天冬    熟地  人叁  甘菊各二两  酒条芩  生片芩  当归  枳壳  麦冬各一两  水丸，空心盐、酒下七八十丸。    加减八味丸    又     熟地二两  山药  山萸各一两  酒蒸泽泻  茯苓  丹皮各八钱  五味子略炒一两半  肉桂五钱  蜜丸，五更初未言语时，盐汤下五六十丸，临卧再服。此方有五味，最为得力，不惟止渴，亦免生痈疽，久服永除渴疾，气血加壮。                          乌梅木瓜汤    酒渴     乌梅打碎木瓜各二钱  炒麦芽  草果  甘草各一钱姜五片    苦楝汤      虫渴     苦楝根皮一握切焙  麝香少部  水煎，空心饮之。    金匮肾气丸    补气     熟地  山药山萸  丹皮  茯苓  泽泻  附子  肉桂  牛膝  车前子    四物汤    补血     川芎  当归  白芍  地黄治消瘅诸药要品及方二    滋阴清热平肝（地黄元叁麦冬鳖甲  沙叁山药黄柏枣仁丹皮知母  白芍川续断青蒿牛膝五味  山萸  阿胶珠沙蒺藜柏子仁地骨皮杞子金石斛车前子）    玉泉丸    消瘅     花粉  葛根各两半  麦冬  人叁  茯苓  乌梅  甘草各一两生黄儀  蜜黄儀各五钱  蜜丸，弹子大，每一丸，温水嚼下。    生地黄饮子    又     人叁  黄儀生地  熟地  金石斛  天冬  麦冬  枳壳枇杷叶  泽泻各一钱  甘草五分    此方乃二黄元合甘露饮也，生精补血，润燥止渴，佐以泽泻、枳壳，疏导二府，使心火下行，则小便清利，肺金润泽，火府流畅，宿热既消，其渴自止，造化精深，妙无伦比。

　　火病源流    火有三：一曰君火，一曰相火，一曰龙雷之火。人之心为君，以照临为德，故居神之物，惟火为之，所谓君火也。君火不以火用，惟建极於广明。广明即  中，为神明喜乐之官。广大清明之地，君主居之，以照临十二官，为生之本，荣之居，初非以燔灼为令也。经故曰：君火以明。以明者，言照临之不爽也。後人昧乎明字之义，因改曰君火以名，亦可发一笑矣。然君火虽不用，有时无精以养，则神空飞而有自焚之患，则亦有灼热之时。相火者，心包代君行事，在三焦之中，处两阳合明之地，所以应天之夏令，而主乎腐熟水谷。故经曰：阳明者，午也。经以阳明当棉火夏令，不言心包，而心包在其中矣。说人之相火，起少阳胆，游行三焦，督署於心包，为阳明胃腐熟水谷之主。故曰少阳相火，火之能相在少阳耳。丹溪诸公，乃以龙雷之阴火为相火，後人多承袭其讹，其不知相火，先不知龙雷之阴火矣。所谓龙雷者何？昙氏曰：性火真空，性空真火，遍满法界。阴符曰：火生於木，祸发必勄镃说阳隧真形，即在阴物奠宅之中，故此火则隐胎坎水，朕兆风木，实在乎君相有形之外。是谓龙雷，无故则不现，虽激之亦不起，惟水涸木活，气逆血沸，则势将焚巢燎原而不可止。此火若起，则反君灭相，岂君相治平之火乎。缘此火不起於子半，不循行於少阳胆，猝犯之而猝起，所谓火生於木，祸发必劶  ]。何前人竟谓之相火哉，然而相火之为害亦大矣。甚则为元气之贼，又能煎熬真阴，阴虚则病，阴绝则死，皆相火之为也。夫火主动，凡动皆属火，醉饱胃火动，恚怒肝火动，悲哀肺火动，房劳肾火动，心火能自焚，是五脏又皆有火也。且火动即身热，其因於五脏者各不同。如按至肌肉之下，至骨上，乃肝之热，寅卯时尤甚，其症必兼四肢满闷，便难，转筋，多怒多惊，筋疲，不能起於床（宜柴胡饮子）。如按至皮肤之下，肌肉之上，轻手乃得，微按至皮毛之下，则热，少加力按之，则全不热，是热在血脉也，乃心之热，日中尤甚，其症必兼烦心，心痛，掌中热而  ]宜导赤汤）。如轻手按不热，重按至筋骨亦不热，在不轻不重间，此热在肌肉也，乃脾之热，夜尤重，其症必兼怠惰嗜卧，四肢不收，无气以动，宜分虚实（虚宜补中益气汤，实宜泻黄散）。如轻按不热，重按至骨，其热炙手，乃肾之热，亥子时尤甚，其症必兼骨苏苏然如虫蚀，其骨因热不任，亦不能起於床（宜滋肾丸）。如轻手乃得，略按全无，此热在皮毛也，乃肺之热，日西尤甚，宜分轻重（轻者泻白散，重者凉膈散）。是五脏之热所宜审也。且火动则热壅，其见於三焦者又各不同。如热在上焦，因咳而为肺萎，或口舌生疮，眼目赤肿，头项肿痛（宜凉膈散加减、凉膈散、清心汤）。如热在中焦，大便坚结，或胸膈烦躁，饮食不美（宜四顺清凉饮、桃仁承气汤）。如热在下焦，尿血淋闭，或小便赤涩，大便秘结（宜立效散、防风当归饮子）。是三焦之热所宜审也。然而火之虚实又宜辨，如遇发热，脉沉实而大者为实，浮而虚数者为虚也。火之燥湿又宜辨，燥火疼而不肿，湿火肿而不疼；又燥火筋缩而疼，湿火肿胀而疼；又燥火口渴便闭，湿火口不渴而大便滑也。痰与火又宜辨，如病之有形者总是痰，红肿结核，或疼或不疼是也；病之无形者总是火，但疼不肿是也。火变病又宜辨，如睡觉忽腰背重滞，转侧不便；如隆冬薄衣不冷，非关壮盛；如平时筋不缩，偶直足一曲即缩；如食时有涕无痰，不食时有痰无涕；如弱症左侧睡，心左坠一响，右侧睡，心有坠一响；如心中滴滴当当若有响声；如头眩耳鸣目晕。皆火之变幻也。治火之药又宜辨，如心火（宜黄连、生地、麦冬、木通）。小肠火（宜赤苓、木通）。肝火（宜柴胡、黄芩）。胆火（宜连翘、龙胆草）。脾火（宜白芍、生地）。胃火（宜石膏、葛根、大黄。肺火（宜山栀、黄芩、桑皮、石膏）。大肠火（宜大黄、黄芩）。肾火（宜黄柏、知母）。膀胱火（宜黄柏、滑石）。三焦火（上宜山栀，中宜地骨皮）。心包络（宜麦冬、丹皮）。燥火（宜生地、当归、麦冬）。湿火（宜苍术、木通、茯苓、猪苓）。实火（宜大黄、芒硝）。实火热甚（宜黄连、黄柏、黄芩、山栀，如欲下之，宜加大黄）。虚火（宜姜皮、竹叶、麦冬、童便、甘草、生姜）。虚火宜补（宜人叁、黄儀、白术、炙草、生姜）。郁火（宜青黛）。郁火重按烙手，轻按不觉，此热在肌肉之内，取汗则愈（宜升麻、葛根、羌活以发热郁之火，青黛以宣五脏郁火，山栀以利小便而解郁火）。血中火（宜生地）。血虚发热（宜当归、生地、熟地）。气如火从足下起入腹，为虚热之极，十不救一（宜六味加肉桂，大剂作汤，夕用附子末，津调涂涌泉穴，或愈）。无根之火，游行作热（宜元叁、麦冬）。肾水受伤，为真阴失守（宜六味加元叁作汤服）。痰结热火（宜竹茹、竹沥、花粉、天冬）。过食生冷，遏抑少阳之火於脾部（宜加减发郁汤）。是皆火之为病，所当悉心究之者。火之见症又宜辨，二便忽闭，火也，以利小便为先（宜赤苓、猪苓、泽泻、通草、车前孔、滑石、海金沙、防己、扁畜、瞿麦）。气逆冲上，火也，以降气清热为先（宜郁金、苏子、麦冬、枇杷叶）。躁扰狂越，詈骂惊骇，火也，以清镇凉解为先（宜牛黄、黄连、黄芩、山栀、滑石、知母、童便、石膏，大便秘加大黄，不行再加芒硝）。猝眩仆，九窍流血，火也，以降折清凉为先，然多不治（宜犀角汁、童便、竹沥、盐汤、蓝汁、梨汁、蔗汁）。猝心痛，火也，以凉心解毒为先（宜山栀、白芍、生甘草、元胡索、苏子、盐汤）。目暴赤肿痛甚，火也，以凉血清热为先（宜生地、赤芍、黄柏、荆芥、山栀、木通、黄连、大黄、元叁、连翘、龙胆章、童便）。头面忽然赤肿或痛，火也，以清热消毒为先（宜甘菊、牛蒡子、连翘、荆芥、石膏、竹叶、薄荷、蝉退、元叁、知母、甘草、大黄）。口乾舌苦，忽大渴思冰水，火也，以清润生津为先（宜石膏、知母、元叁、麦冬、竹叶、花粉、五味子、梨汁、蔗汁、童便）。暴喑，火也，以降气发音为先（宜苏子、贝母、桔梗、百部、竹沥、天冬、麦冬、薄荷、元叁、桑皮、梨汁、枇杷叶）。暴注，火也，以利水泄热为先（宜茯苓、黄连、黄芩、滑石、白芍  葛根、木通、甘草）。禁栗如丧神守，火也，以清热镇神为先（宜朱砂、黄芩、山栀、知母、牛黄、黄连、童便、石膏）。俽瘛瞀乱，火也，以和肝涤热为先（宜白芍、竹叶、元叁、黄连、石膏、黄柏、知母、甘菊、生地、麦冬）。症状不同，而各有所以治之如此。总之，治火切不可久任寒凉之品，重伤脾胃，便不可救，故化而裁之因乎变，神而明之存乎人。    脉  法       《脉经》曰：火脉洪数，虚则浮。《脉诀》曰：骨痿劳熟，脉数而虚，热而涩小，必捐其躯，加汗加咳，非药可治。丹溪日：脉实数者有实热。《正传》曰：脉浮而洪数，虚火。沉而实大，实火。洪数见左寸，心火。有寸肺火。左关肝火。右关脾火。两尺肾经命门之火。男子两尺洪大，必遗精，阴火盛也。    火论四条 缪仲淳曰：夫火者，阳也，气也，与水为对待者也。水为阴精，火为阳气，二物匹配，名曰阴阳和平，亦名少火生气，如是则诸病不作矣。倘不善摄养，以致阴亏水涸，则火偏胜阴，不足则阳必凑之，是谓阳盛阴虚，亦曰旺火食气，是知火即气也，气即火也。东垣亦曰火与元气不两立，亦指此也。譬诸水性本流，过极即凝为冰，解则复常，非二物也。说平则为水火既济。火即真阳之气，及其偏，则即阳气而为火也，始与元气不两立矣。故戴人日：莫治风，莫治燥，治得火时风便了。正指火之变态多端，为病不一，了此，则皆可辨也。人身之有阴阳，水一而已，火则二焉，是禀受之始，阳常有馀，阴常不足也。故自少至老，所生疾病，由於真阴不足者恒也。若真阳不足之病，千百中一二矣。阳者，气也、火也、神也。阴者，血也、水也、精也。阴阳和平，是为常候。若纵恣房室，或肆情喜怒，或轻犯阴阳，或嗜好辛热，以致肾水真阴不足，不能匹配阳火，遂使阳气有馀，气有馀即是火，故火愈盛而水愈涸，於是而吐血、咳嗽、吐痰、内热、骨蒸、盗汗，种种阴虚之病。医者又不明，凡见前症，不分阴阳，概施温补，叁儀二术，还佐姜桂。倘遇卢剧，辄投附子，死犹不悟，良可悯也。虽然，亦病家不明有以致之，何则，难成易亏者，阴也。益阴之药，必无旦夕之效，助阳之药，能使胃气一时暂壮，饮食加增，或阳道兴举，有似神旺。医者病者，利其速效，宜乎服药者多毙，勿药者反得存也。人身以阴阳两称为平，偏胜则病，此大较也。水不足，则火有馀，阴既亏，则阳独盛。说阴阳之精，互藏其宅，是阳中有阴，阴中有阳也。故心，火也，而生赤液。肾，水也，而藏白气。赤液为阴，白气为阳，循环不息，此常度也。  不知摄养，亏损真阴，阳无所附，而发越上升，此火空则发，周身之气并於阳也。并於阳则阳盛，故上焦热而咳嗽生痰，迫血上行，而为吐衄，为烦躁，为头痛，为不得眠，为胸前骨痛，为口乾舌苦，此其候也。阳愈盛，则阴虚，阴愈虚则为五心烦热，为潮热骨蒸，为遗精，为骨乏少力，为小水短赤，丹田不暖，则饮食不化，为泻泄，为卒僵仆，此其候也。  治之之要，当亟降气，当急益精。气降则阳交於阴，是火下降也。精血生，则肾阴来复，是水上升也。此坎离而既济也。至此则阴阴二气复得其平矣。经曰：形不足，补之以气。人叁、黄儀、人胞、羊肉、红铅之属是已，益阳气也，乃可以却沉寒。经曰：精不足，补之以味。人乳、鳖甲、地黄、黄柏、杞子、牛膝、天冬之属是已，补阴精也，乃可以除伏热。    火病原由症治       《内经》日：心热病者，颜先赤。颜即额也。脾热病者，鼻先赤。肝热病者，左颊先赤。肺热病者，有颊先赤。肾热病者，颐先赤。《纲目》曰：心肺居胸背，心热则胸热，肺热则背热。肝胆居胁，肝胆热则当胁热。肾居腰，肾热则当腰热。胃居脐上，胃热脐以上热。肠居脐下，肠热则脐以下热。（以上言脏腑发热部分）。东垣曰：凡病，昼病在气，夜病在血。昼发少而夜发多者，足太阳膀胱血中浮热，微有气也。有时发，有时止，知邪气不在表，不在里，而在经络中也。夜发多者，是邪气下陷之深，当从热入血室而论之，宜泻血汤、退热汤。海藏日：昼热则行阳二十五度，宜柴胡饮子。夜热则行阴二十五度，宜四顺清凉饮。平旦发热，热在行阳之分，肺气主之，故宜白虎汤以泻气中之火。日晡潮热，热在行阴之分，肾气主之，故宜地骨皮散以泻血中之火。《入门》曰：气分实热，白虎汤。血分实热，四顺清凉饮。气分虚热，清心莲子饮。血分虚热，滋阴降火汤。（以上言昼夜发热之异）。丹溪曰：火能消物，凡烁金亏土，旺木涸水者，皆火也。河间曰：火之为病，其害甚大，其变甚速，其热甚张，其死甚暴。人身有二火，一君火，一相火，在气交中，多动少静，凡动皆属火化，动之极也，病则死矣。又有脏腑阴阳之火，根於五志之内，六欲七情激之，其火随起。东垣曰：相火易起，五性厥阳之火相扇，则妄动矣。火起於妄，变化不测，无时不有煎熬真阴，阴虚则病，阴绝则死。又曰：火者，元气、谷气、真气之贼也。（以上言火为元气贼）。丹溪曰：病人自言冷气从下而上，非真冷气也，此上升之气自肝而出，中挟相火，自下而上，其热为甚。自觉其冷者，火极似水，积热之甚也，阳亢阴微，故见此症。冷生气者，高阳生之谬言也。又曰：气从左边起，肝火也，宜回金丸。气从脐下起，阴火也，宜黄柏丸、坎离丸。气从足下起，入腹，乃虚之极也，宜滋阴降火汤，外用津调附子末涂涌泉穴，引热下行。说火起於九泉之下，十不救一。（以上言上升之气属火）。东坦日：能食而热，口舌乾燥，大便难者，实热也，以辛苦大寒之剂下之，泻热补阴，脉洪盛而有力者是也。不能食而热，自汗气短者，虚热也，以甘寒之剂泻热补气，脉虚而无力者是也。海藏曰：五脏阴也，所主皆有形，骨肉筋血皮毛是也。此五脏皆阴足，阴足而热反胜之，是为实热。若骨痿肉烁，筋缓血活，皮聚毛落者，阴不足。阴不足而有热，乃虚热也。丹溪曰：实火可泻，黄连解毒汤之类。虚火可补，四君子汤之类。（以言火热有虚实）。《内经》曰：阴虚则发热，阳在外为阴之卫，阴在内为阳之守。精神外驰，嗜欲无节，阴气耗散，阳无所附，遂致浮散於肌表之间而恶热，当作阴虚治之。又曰：恶寒战栗，皆属於热。又曰：病热而反觉自冷，实非寒也。古人遇战寒之症，有以大承气汤下燥粪而愈者，明是热症耳。丹溪日；恶热非热，明是虚症；恶寒非寒，明是实症。仲景曰：其人亡血，必恶寒，後乃发热无休止，其阴脉必迟涩，或微涩。（以上言恶热恶寒）。阳虚外寒，阳盛外热者，《内经》曰阳受气於上焦，以温皮肤分肉之间。今寒气在外，则上焦不通。上焦不通，则寒气独留於外，故寒栗。又曰：上焦不通利，则皮肤密致，腠理闭寒，玄府不通，卫气不得泄越，故外热。阴虚内实，阴盛外寒者，《内经》曰有所劳倦，形气衰少，谷气不盛，上焦不行，下  不通，胃气热，热气熏胸中，故内热。又曰：厥气上逆，寒气积於胸中而不泻，不泻则温气去，寒独留而血凝涩，涩则脉不通，其脉盛大以涩，故中寒。（以上言阴阳虚盛而致内外寒热。方广曰：阴虚阳虚，丹溪辩之明矣，何则？日夜发热，日重夜轻，口中无味，阳虚症也。午後发热，夜半则止，口中有味，阴虚症也。阳虚之症责在胃，阴虚之症责在肾。说饥饱伤胃，则阳虚矣。房劳伤肾，则阴虚矣。以药论之，甘温则能补阳气，苦寒则能补阴血。如四君子补阳气，四物补阴血是也。若气血两虚，但以甘温补气，气旺则能生血也。若只血虚而气不虚，亦用甘温补气，气旺而阴血愈作矣。故阳虚与阴虚，甘药与苦药，不可不慎也。《入门》曰：气虚热，升阳以散之，宜补中益气汤、益胃升阳汤。血虚热，滋阴以降之，宜滋阴降火汤、坎离丸。气血俱虚热，升阳滋阴兼用之，宜十全大补汤、人叁养荣汤加知母、黄柏。（以上辨阴虚阳虚）。丹溪曰：饮酒人发热者难治，不饮酒人因酒发热者，亦难治也。仲景曰：饮酒发热，黄连解毒汤加葛根主之。（以上言饮酒发热）。《直指》曰：其人血滞而发热者，脉涩，必有漱水之症，必有呕恶之症，必有两足厥冷之症，必有小腹结急之症，或吐血，或鼻衄，宜用柴、芩，佐以川芎、白芷、桃仁、五灵脂，更加大黄、蜂蜜，使滞血宣通，黑物利去，则热不复作矣。（以上言滞血发热）。《入门》曰：火不妄动，动由於心。静之一字，其心中之水平。又曰：神静则心火自降，欲断则肾水自升。（以上言制火有方）。丹溪曰：退热之法，全在清心，必用麦冬、灯心、白术、茯苓。说心者，一身之宰，心不清，则妄动而热不退。热能伤血，血滞则气郁，而热愈不退。退热之法，又在调血，宜用芎、归。若阳浮於外，则当敛以降之，宜叁苓白术散。《直指》曰：凡壮热烦躁，用柴、芩、大黄解利之。其热不退，宜用黄芩、川芎、乌梅作剂，入黄连、生地、赤苓、灯草煎汤，其效甚速。说芎地皆能调血，心血一调，其热自退。骆隆古曰：风火既炽，当滋肾水可耳。（以上言退热有法）。海藏曰：君火者，心火也，可以湿伏，可以水灭，黄连之属可以制之。相火者，龙火也，不可以水灭，惟从其性而伏之，黄柏之属可以降之。又曰：上焦热，栀子、片芩；中焦热，黄连、白芍；下焦热，黄柏、大黄。东垣曰：黄连泻心火。黄芩泻肺火。白芍泻脾火。柴胡泻肝火，黄连佐之。知母泻肾火。木通泻小汤火。条芩泻大肠火。柴胡泻胆火，黄连佐之。（鳌按：泻胆火龙胆草为最）。石膏泻胃火。黄柏泻膀胱火。《入门》曰：主治各经热药，肝之气柴胡，血黄芩；心之气麦冬，血黄连；脾之气白芍，血大黄；肺之气石膏，血栀子；肾之气元叁，血黄柏；胆之气连翘，血柴胡；胃之气葛根，血大黄；大肠之气连翘，血大黄；小肠之气赤苓，血木通；膀胱之气滑石，血黄柏；心包之气麦冬，血丹皮；三焦之气连翘，血地骨皮。（以上言脏腑泻火清热药）。丹溪曰：除热泻火，非甘寒不可。有大热脉洪大，服苦寒剂而不退者，加石膏。火妄动，夏月用益元散镇坠之。虚热用荆芥、薄荷、山栀、黄芩，实热用大黄、芒硝。实火可泻，黄连解毒汤之类；虚火可补，叁、术、甘草之类。火盛者不可骤用寒凉，必兼温散。火急甚者必缓之，生甘草兼泻兼缓，叁术亦可。火盛发狂，人壮气实者，可用正治，冰水之类饮之。虚者用生姜汤，若投冰水立死。补阴则火自降，黄柏、生地之类。又曰：芩、连、白芍、知母、柴胡，皆苦寒能泻五脏有馀之火。若内伤劳倦，为阳虚之病，以甘温除之，如叁、儀、甘草之属。相火炽盛，日渐煎，为血虚之病，以甘寒降之，如归、地之属。心火亢极，为阳强之病，以咸冷折之，如硝、黄之属。肾水受伤，真阴失守，为阴虚之病，以壮水之主制之，如生地、元叁之属。命门火衰，为阳脱之病，以温热济之，如附、桂之属。胃虚食冷，遏抑阳气，为火郁之病，以升散发之，如升麻、葛根之属。（以上言通治火热之药）。治火病方四十八方    六味丸    虚热     熟地  山萸  山药  丹皮  茯苓  泽泻    加减发郁汤    火遏     升麻  葛根羌活  柴胡  细辛  香附  葱白    泻血汤      夜热     酒生地  柴胡各一钱  熟地  蒲黄  丹叁  酒当归  酒防己羌活  炙甘草各七分  桃仁泥二分    退热汤    又     黄儀钱三分  柴胡一钱  酒黄连  黄芩  甘草  赤芍  地骨皮生地  苍术各七分  归身  升麻各五分    柴胡饮子    昼热     柴胡  黄芩人叁  当归  赤芍  大黄  甘草各一钱  姜三片    四顺清凉饮    积热     蒸大黄  赤芍  当归  炙草各一钱二分  薄荷汁    白虎汤      朝热     石膏  知母  甘草  粳米    地骨皮散    骨蒸     石膏二钱  柴胡  黄芩  知母  生地各一钱  羌活  麻黄各七分半  赤苓  地骨皮各五分  姜三片    清心莲子饮    心火     莲子二钱赤苓  人叁  黄儀各一钱  黄芩  麦冬  地骨皮  车前子  甘草各七分    滋阴降火汤  血热     白芍钱三分当归钱二分  熟地  麦冬  白术各一钱  酒生地八分  陈皮七分  盐知母  盐黄柏  炙草各五分  姜三片  枣二枚    黄连解毒汤    实火     黄连  黄芩黄柏  山栀各钱二分半  加连翘、柴胡、赤芍各一钱。    四君子汤    虚火     人叁  茯苓白芍  甘草  凉膈散    积热     连翘二钱  大黄芒硝  甘草各一钱  薄荷  黄芩  山栀各五分竹叶七片  蜜少部  煎至半入硝。    清心汤    上焦热     甘草钱七分连翘  山栀  酒蒸大黄    薄荷  黄连  黄芩各七分  朴硝五分  竹叶七片  蜜少部    加减凉膈散    又     连翘二钱  甘草钱半  山栀  黄芩  桔梗  薄荷各五分竹叶七片    桃仁承气汤    中焦热     桃仁  大黄  芒硝  甘草  桂枝    立效散    下焦热       瞿麦四钱  山栀二钱  甘草一钱  姜  灯心    防风当归饮子    又     滑石三钱柴胡  人叁  赤苓  甘草各一钱  大黄  当归  赤芍  防风各七分  姜三片    此方乃专治风热、燥热、湿热，补虚之妙剂。    五蒸汤    诸蒸     石膏二钱  生地葛根各钱半  知母  黄芩  赤苓各一钱  甘草五分  竹叶七片  粳米一撮  小麦二撮  五蒸丸    又     青蒿童便浸  地骨皮  生地  石膏各一两  当归七钱  胡黄连五钱  醋鳖甲一片  蜜丸，小麦汤下七十丸。    荆蓬煎丸    骨蒸     三    蓬术俱酒浸三日夏一日同巴豆二十八粒炒去豆汤浸去自各二两  木香  枳壳  青皮  茴香  槟榔各一两  糊丸，姜汤下三五十丸。    清骨散    又     生地  柴胡各二钱熟地  人叁  防风各一钱  薄荷七分  胡黄连  秦艽  赤苓各五分    柴前梅连散    又     柴胡  前胡乌梅  黄连各一钱  童尿二盏  猪胆一个猪脊髓一条  韭白五分  煎至一盏服。    此劫剂也，胃虚人忌用。    加减小柴胡汤    五心热     柴胡黄芩  人叁  甘草  加香附、黄连、前胡。    升阳散火汤    又     升麻  葛根羌活  独活  人叁  白芍各一钱  柴胡  甘草各七分  防风五分  甘草三分    火郁汤    又     羌活  升麻  葛根白芍  人叁  银柴胡  甘草各一钱  防风五分  葱白    四七汤    骨厥     半夏曲  茯苓苏叶  厚朴  姜  大枣    补中益气汤    潮热     黄儀钱半人叁  白术  炙草各一钱  归身  陈皮各五分  升麻  柴胡各三分    茯苓补心汤    劳心       白芍二钱熟地钱半  当归一钱二分  川芎  茯苓  人叁  前胡  半夏各七分  陈皮  枳壳  葛根桔梗  苏叶  甘草各五分  姜三  枣二    加减逍遥散    又     当归  白芍柴胡  茯苓  白术  甘草  煨姜  薄荷  加胡黄连、麦冬、地骨皮、黄芩、秦艽、木通、车前子，等分，入灯心。    四物二连汤    又     川芎  当归白芍  熟地  胡黄连  黄连    叁苏饮    又     人叁  苏叶  葛根半夏  前胡  桔梗  枳壳  陈皮  茯苓  甘草  木香  生姜  大枣    三黄丸    积热     煨大黄  黄芩黄连  等分，蜜丸，热水下三五十丸。    三黄汤    又     取三黄丸料，每用一钱半，水煎服。    洗心散    又   麻黄  大黄  当归荆芥穗  赤芍  甘草各一钱  白术五分  薄荷七叶    四金丸    肝火     黄连六两  吴萸一两  蒸饼丸，空心，白汤下三五十丸。一名左金丸，又名萸连丸。    黄柏丸    阴火     黄柏一味，炒为末，水丸，空心服。    坎离既济丸    又     酒当归二两熟地  酒生地  山萸  酒牛膝  天冬  麦冬各四两  酒白芍  五味子  山药  酥炙龟板各三两  酒知母  盐知母各二两  酒川柏盐川柏各三两  川芎一两  蜜丸，盐汤下三五十丸。    四物汤    阴虚血     川芎  当归白芍    地黄    益胃升阳汤    内伤       白术一钱半人叁  神曲各七分半  黄儀一钱  归身  陈皮  炙甘草各五分  升麻  柴胡各三分  黄芩二分    十全大补汤    升阳滋阴     人叁白术  茯苓  甘草    川芎  当归  白芍  地黄  黄儀  肉桂各一钱  姜三  枣二  人叁养荣汤    又     酒白芍二钱人叁  当归  黄儀  白术  陈皮  肉桂  炙草各一钱  五味子  熟地  防风各七分半远志五分  姜三  枣二    橘皮汤    虚损     橘皮三钱  竹茹甘草各一钱  人叁五分  姜三  枣二    人叁竹叶汤    又     石膏  麦冬各二钱  半夏一钱  炙甘草  人叁各五分  竹叶七片  粳米一撮  姜三片    淡竹茹汤    又 麦冬  小麦各二钱  半夏钱半  白茯苓  人叁各一钱  甘草五分  竹茹一钱二分  姜三  枣二    既济汤    又     竹叶  人叁  麦冬半夏  甘草  生姜  粳米  附子    此即竹叶石膏汤去石膏加附子。    竹叶石膏汤    又     竹叶  石膏人叁  麦冬  半夏  生甘草  生姜  粳米    阴虚生内热汤    又     川芎  当归苍术  陈皮各八分  白术  麦冬  沙叁各七分  白芍  花粉各六分  元叁五分  黄柏三分  甘草二分  姜三片  久服去川芎，冬月加补骨脂。

　　诸血源流（蓄血症  脱血症）    诸血，火病也。血生於脾，统於心，藏於肝，宣布於肺，根於肾，灌溉於一身，以入於脉，故曰血者，神气也。其入於脉，少则涩，充则实。生化旺，诸经赖以长养。衰耗竭，百脉由此空虚。说血蜀阴，难成而易亏，人非节欲以谨养之，必至阳火盛炽，日渐煎熬，真阴内损，而吐衄妄行於上，便溺渗泄於下，精神损而百病生矣。故经日：心主血而不能藏，夜则复归於肝，肝藏血而不能主，昼则听令於心。心为君，肝为相，君火动，相火从之。相火动，六经之火从之。火动则血随以动，迨至六经受伤，血液流进，聚於两胁胸膈之间，从火而升，为吐为咯。伤重者从夹脊而上如潮涌生，法当任其出，不得强遏，以所出皆败血，即遏之亦不归经也，必与以消瘀之品，佐以润下之剂，使败血下行，乃服止血药以归其经，再服补血药以还其元，此正治也。试与诸血症详言之：吐血者，吐出全血也。阳症血色鲜红，阴症血色如猪肝紫黯。或由七情妄动，形体疲劳，阳火相迫错行。脉洪口渴便结者，须用凉药（宜二冬、二母、生地、丹皮、山栀、白芍、黄柏、犀角）。若气虚挟寒，阴阳不相为守，血亦妄行，必有虚冷之状，说阳虚阴必走也（宜理中汤加木香、乌药。血症久，古人多以胃药收央，如乌药、沉香、炮姜、大枣，此虚家神剂也。而其条分薄判，则有伤酒食醉饱，低头掬损肺脏，吐血汗血，或口鼻妄行，但声未失者（宜槐花散）。有劳瘵而吐血者（宜神传膏）。有劳心而吐血者（宜米莲散）。有肺痿而吐血者（宜黄明胶散）。有阳虚而吐血者（宜生地黄膏）。有忧恚吐血，烦满少气，脚中疼痛者（宜柏叶散）。有气郁而吐血者（宜香附散）。有心热而吐血者（宜蒲黄汤）。有吐痰夹血，心烦骨蒸者（宜人中黄散）。有坠跌瘀血，积在胸腹，吐血无数者（宜乾藕节散）。有忽然吐血一二口，或心衄，或内崩者（宜阿胶汤、茜根煎）。皆当治。而古人试血之法，又不可不知。如吐在水碗内，浮者，肺血也；沉者，肝血也；半浮半沉者，心血也。各随所见。以羊肺、羊肝、羊心煮熟，蘸白芨末，日日食之。咯血者，痰中咯出血疙瘩，与吐血症相类，轻则身凉脉微，重则身热脉大，急则治标（宜十灰散、花蕊散），缓则治本（宜四物汤、犀角地黄汤），当斟酌行之。而其条分薄判，则有由肺热者（宜青饼子）。有由肺损者（宜薏苡仁散）。皆当治。咳血者，火乘金位，肺络受伤，故血从咳嗽出也。先痰嗽而後见红者，是积痰生热，宜急降痰火（宜橘红、苏子、贝母、麦冬、黄连、瓜蒌霜）。先见红而後痰嗽者，是阴虚火动，痰不下降，宜滋阴降火（宜补阴丸加麦冬）。而其条分薄判，则有肺家热郁而咳血者（宜紫菀丸）。有咳血而极甚不止者（宜桑白皮散）。有肺破而嗽血不止者（宜海犀膏散）。皆当治，而此条又当与咳嗽条互叁。衄血者，劳伤元气，阴虚火动，邪火上冲，气归於肺也，宜清肺降火（宜白虎汤加地黄、犀角、丹皮、白芍、山栀、扁柏）。而其条分薄判，则有由肺经实热者（宜青黄散）。有由少小鼻破衄血，小劳辄出者（宜桑耳塞鼻丹）。有由病後常衄，小劳即作者（宜石膏牡蛎丸）。有衄至五七日不住者（宜人中白散）。有口鼻出血如涌，因酒色太过者（宜荆芥散）。有火热上升，而衄极甚，或不止者（宜沈氏止衄丹）。牙血者，阳明经热火上攻所致，或挟风或挟湿，或系血热，或系气实（宜清胃汤加减），或大寒犯脑（宜白芷散），须就脉症辨之。（总治宜用百草霜，擦牙立止）。舌上无故出血者，全属心火，舌为心苗也（宜槐花末擦之）。而其条分薄判，则有舌硬而出血者（宜木贼煎）。有舌肿出血如泉者（宜涂舌丹）。有舌上出血，窍如针孔者（宜紫金沙丸）。溺血者，一因膀胱火，即血淋之属，溺出必痛（宜小苏饮子，或四物汤加发灰、山栀、牛膝）。一因下元虚冷，即尿血，溺出不痛（宜金匮肾气丸）。而其条分薄判，则有由劳伤者（宜茅根汤）。有由阴虚者（宜叁儀梦卜散）。有卒然尿血不止者（宜龙胆草汤）。有不问男妇患溺血者（宜龙骨散、郁金散、二草丹）。皆当治。肠风者，肠胃间湿热郁积，甚至胀满而下血也（宜槐花散，或四物汤加阿胶、山栀、地榆）。而其条分薄判，则有风入大肠，留滞不散，挟湿而成者（宜加减四物汤）。有阴分虚，血不循经而成者（宜四物汤、地榆散合用）。皆当治。便血者，《内经》谓之结阴病，由於阴气内结，不得外行，血无所禀，渗入肠间，遂成此症，与肠风不同，《内经释》云，其脉必虚涩者是也（宜平胃地榆汤、结阴丹、清脏汤、榆砂汤）。而其条分薄判，有先便後血，仲景谓之远血者（宜黄土汤）。有先血後便，仲景谓之近血者（宜赤小豆当归散）。有内伤下血，必有以解脉络之结者（宜连壳丸）。有实热积於内而使血者（宜当归承气汤）。有结阴下血，而腹痛不已者（宜地榆甘草汤）。有由脾湿便血者（宜苍术地榆汤）。有大便泻血，三代相传者（宜砂仁末米汤热服二钱，以愈为度）。有脏毒下血者（宜大蒜丸、旱莲草散、乾柿散）。有痔漏脱肛泻血，面色萎黄，积年不瘥者（宜白术丸）。有五肿肠风痔漏泻血：粪前有血，名外痔。粪後有血，名内痔。大肠不收，名脱肛。谷道四面儯  奶，名举痔。头上有孔，名俈疮。内有虫，名虫痔者。（宜槐角丸）。有瘀血内漏者（宜蒲黄散子）。有下血虚寒，日久肠冷者（宜熟附子丸）。有便血及肠风用寒药热药及脾虚药俱不效者（宜山楂子散）。有便血止後，但觉丹田元气虚乏，腰膝沉重少力者（宜桑寄生散）。有卒泻鲜血，喷出如竹筒者（宜小苏打汁，温服一升）。有肠胃积热，及因酒毒下血，腹痛作渴，脉弦数者（宜黄连丸、酒蒸黄连丸）。有大肠素虚挟风，又饮酒过度挟热，下痢脓血，且痛甚，多日不瘥者（宜乌梅丸、樗白皮散）。有风邪入脏，或食毒积热，大便鲜血，疼痛肛出，或久患酒痢者（宜木馒头散）。皆当治。痰涎血者，脾家畜热所致（宜加味逍遥散、清肺汤）。而痰唾中带有红丝红点，病尤为甚。其条分薄判，则有由六经之火者（宜山栀地黄汤）。有由思虑伤心伤肺者（宜天门冬汤）。有由於阴分虚弱者（宜清火滋阴汤）。呕血者，血从口涌出，多至成盆成碗者，始必大怒，以致肝气上逆，治以降气清热为主（宜苏子、郁金、橘皮、甘草、降香、蒲黄、当归、青黛、麦冬、生地、赤芍、童便、天冬、麦冬）。而其条分薄判，则有饮酒过多，积热涌盛，或至垂死者（宜葛黄丸）。有饮食过度，负重努力，伤胃而大呕者（宜是斋白术散）。有阳乘於阴血溢妄出者（宜四生丸）。有内伤心肺，血如涌泉，从口鼻出，须臾不救则死者（宜侧柏散）。有血出如泉，诸药不能效者（宜七生汤）。有因虚劳，五内崩损，涌出可升斗计者（宜花蕊石散）。皆当治。肠  者，东垣谓为水谷与血，另作一派，如唧桶涌出也。长夏湿热太甚，正当客气盛而主气弱，故肠  之病甚也。总之，肠风、脏毒、便血、肠  四者，虽相似而各有辨。肠风由邪气外入，随感随见，所以下清血而色鲜，必在粪前。脏毒由蕴积热毒，久而始见，所以下浊血而色黯，必在粪後。便血兼由湿热风虚，所以下血或清或浊，亦不论粪前粪後。肠  则客气盛而正气衰，所以血与水谷齐出。固不可不详审而治之也。然则肠  之不得用肠风等药明矣（宜凉血地黄汤、当归和血散、升阳除湿和血汤、加味香连丸）。而其条分薄判，则有唧出之血，远散如筛，色紫黑，腰腹沉重，名曰湿毒肠  者（宜升阳补胃汤）。有唧出血色紫黑，腹痛恶寒，有关脉按之无力，喜热物熨之，而由於内寒者（宜益智和中汤）。有因饱食发为肠  者（宜香壳丸）。有下血作派，唧出有力，而远射四散如筛，腹中大痛者（宜芍药黄连汤）。皆当治。九窍出血者，因火盛之极，故卒然大惊，九窍皆出血也（宜侧柏散、沈氏犀角汤）。而其条分薄判，则有九窍四肢指岐间出血，乃暴怒所为者（宜小苏散，或以井华水卒  其面，勿令病人先知）。有指缝搔痒成疮，有窍出血不止者（宜多年粪桶箍篾烧灰，傅之即止）。有血自皮肤间溅出者（宜以煮酒坛上纸揉碎如杨花，摊在出血处，按之即止）。有  中出血不止，乃血虚者（宜十全大补汤）。有遍身不论何处，无故出血者（宜五花汤）。皆当治。血汗者，或有病，或无病，汗出而色红染衣，亦谓之红汗，《内经》以为少阴所至，河间以为胆受热而血妄行，《本草》以为大喜伤心，喜则气散，而血随气行。其原虽不同，而治之则一（宜黄儀建中汤兼服妙香散，以金银器、大小麦、麦冬煎汤调下，或定命散）。薄厥症者，得於大怒气逆，阴阳奔并，不必素有病，而忽吐血以升斗计，脉弦急者是也（宜六郁汤）。唾血者，鲜血随唾出，其原本於肾也（宜滋阴降火汤）。而其条薄判，有唾中带红丝者，乃是肺痿难治（宜人叁平肺散）。有由热郁所致者（宜河间生地黄散）。有阴虚火动而唾血者（宜清唾汤）。有由劳心动火者（宜元霜雪梨膏）。皆当治。以上诸血疰，或轻或重，或缓或急，其原各有所因，其症各有所见如此。然而一切去血过多，则必致眩晕闷绝，以虚故也（宜大剂芎归汤煎服救之，全生活血汤、生地芩连汤亦佳）。故凡吐衄太多不止者，当防其血晕，急取茅根烧烟，将醋洒之，令鼻嗅气，以遏其势。或蓦然以冷水  其面，使惊则止。或浓磨京墨汁饮之，仍点入鼻中。如此顶防，庶可免血晕之患。至妇人崩漏，及产後血症，俱详在《妇科》，  不赘。    脉  法       《灵枢》曰：衄而不止，脉大者逆。《内经》曰：脉至而搏，血衄身热者死。又曰：腹胀便血，脉大时绝者死。《难经》曰：病若吐衄，脉当沉细，反浮大而牢者死。仲景曰：脱血而脉实者，难治。《脉经》曰：脉得诸涩濡弱，为亡血。《脉诀》曰：诸症失血，皆见芤脉，脉贵沉细，浮大难治。《正传》曰：芤为失血，涩为少血。又曰：亡血之脉，必大而芤，大为发热，芤为失血。丹溪曰：吐衄血，脉滑数者难治。又曰：吐唾血，脉细弱者生，实大者死。又曰：诸失血症，脉大且数者逆也。    论治血三法药各不同     缪仲淳曰：血虚宜补之，虚则发热，内热法宜滋益荣血，用甘寒甘平酸寒酸温之品（宜熟地、白芍、牛膝、炙草、鹿角胶、杞子、人乳、肉苁蓉、生地、枣仁、龙眼、甘菊）。血热宜清之凉之，热则为痈肿疮疥，为齿衄，为牙齿肿，为舌上出血，为舌肿，为赤淋，为血崩，为月事先期，为热入血室，为赤游丹，为眼暴赤肿痛，法宜酸寒苦寒咸寒辛凉以除实热（宜童便、生地、犀角、茜草、山栀、青黛、大蓟、小蓟、荆芥、丹皮、赤芍、地榆、黄连、大黄、天冬、元叁）。血瘀宜通之，瘀必发热发黄，作痛作肿，及作结块癖积，法宜辛温辛热辛平辛寒甘温之剂，以入血通行，佐以咸寒，乃可软坚（宜当归、红花、桃仁、苏木、肉桂、五灵脂、蒲黄、姜黄、郁金、三  、花蕊石、韭汁、左牡蛎、芒硝、延胡索、     乾漆、童便、没药、丹叁、乳香）。说血为荣，阴也，有形可见，有色可察，有症可审者也，病既不同，药亦各异，治之之法，要在合宜而已，谨之。    论治吐血三要 缪仲淳曰：吐血宜降气，不宜降火。说气有馀即是火，气降则火降，火降则气不上升，血随气行，无溢出上窍之患矣。降火必用寒凉之药，反伤胃气，胃气伤，则脾不能统血，血愈不能归经矣。今之疗吐血者，大患有二：一则专用寒凉之味，如芩、连、山栀、青黛、柿饼灰、四物汤、黄柏、知母之类，往往伤脾作泄，以致不救。一则专用人叁，肺热还伤肺，咳逆愈甚。亦有用叁而愈者，此是气虚喘嗽。气为阳，不由阴虚火炽所致，然亦百不一二也，宜以白芍、炙草制肝，麦冬、薄荷、橘红、贝母、枇杷叶清肺，苡仁、山药养脾，韭菜、降香、苏子下气，青蒿，鳖甲、丹皮、地骨皮、银柴胡补阴清热，枣仁、茯神养心，山萸、杞子、牛膝补肾，此累试辄验之方。然阴无骤补之法，非多服药不效，病家欲速其央，医士张皇失主，百药杂试，以致损命而不悟，悲夫，宜行血，不宜止血。血不循经络者，气逆上壅也。夫血得热则行，得寒则凝，故降气行血，则血循经络，不求其止而自止矣。止之则血凝，血凝必发热恶食，及胸胁痛，病日沉痼矣，宜补肝不宜伐肝。经曰：五脏者，藏精气而不泻者也。肝为将军之官，主藏血，吐血者，肝失其职也。养肝则肝气平，而血有所归，伐之则肝不能藏血，血愈不止矣。    辫验血色 王海藏曰：初便褐色者重，再便深褐色者愈重，三便黑色者尤重。色变者，以其有火燥也，不可不辨。《纲目》曰：新血鲜红，旧血瘀黑。又曰：风症色青，寒症色黯，暑症色红，湿症如烟煤屋漏水。    诸血原由症治     《内经》曰：诸血者，皆属於心。又曰：大怒则形气绝，而血菀於上，使人薄厥。又曰：怒则气逆，甚则呕血。《入门》曰：暴喜动心，不能生血，暴怒伤肝，不能藏血，积忧伤肺，过思伤脾，失志伤肾，皆能动血。《正传》曰：暴喜伤心，则气缓而心不出血，故肝无所受。暴怒伤肝，则气逆而肝不纳血，故血无所归。又房劳过度，以致阴火沸腾，血从火起，故错经妄行。以上皆七情动血之病也。《直指》曰：凡热皆出於心，热甚则能伤血。《三因》曰：凡血，得热则洋溢，故鲜。得寒则凝滞，故瘀。瘀者黑色也，鲜者红色也。丹溪曰：诸见血皆热症，所谓知其要者，一言而终是也。又曰：血见热则行，见寒则凝，凡口鼻出血，皆系阳盛阴虚，有升无降，血随气上，越出诸窍，法当补阴抑阳，气降则血归於经也。以上皆言火热伤血之病也。《灵枢》曰：卒然多饮食，则胀满，起居不节，用力过度，则阳络脉伤，伤则血外溢而衄，阴络脉伤，则血内溢而後血。《内经》日：血由上窍出，为血溢；由大小便出，为血泄。以上皆言内伤失血之病也。丹溪曰：血妄行於上则吐衄，衰涸於下则虚劳，妄返於下则便红，积热膀胱则癃闭尿血，渗漏肠间则为肠风，湿壅热瘀则为滞下，热极腐化则为脓血，火极似水则紫黑，热胜於阴则发疮疡，湿滞於血则发痛痒，瘾疹皮肤则为冷  ，畜之在上其人喜忘，畜之在下其人喜狂，以上言诸失血病也。《入门》曰：凡血逆行难治，顺行易治，无潮热者轻，有潮热者重，潮盛脉大者死，九窍血身热不得卧者即死。东垣曰：诸血症，身热脉大难治，身凉脉静易治。又曰：血溢上行，或吐呕唾，逆也，凶也；若变而下行，为恶痢，顺也，吉也。故仲景云：畜血症下血者，当自愈。无病人忽然下血利者，其病进也。今病血症上行，而复下行为恶痢者，其邪欲去，是知吉也。仲景曰：吐血咳逆上气，脉数有热，不得卧者死。《直指》曰：无故忽然泻下恶血，名曰心绝，难治。又曰：伤寒太阳症衄血者，病欲愈。热结膀胱，血自下者，亦欲愈。观此则他病伏热之人，上焦瘀热而作吐者，亦病之欲愈也。虽然，血既吐而自止，则可矣。以上皆言诸血病之吉凶也。丹溪曰：凡药治血，不可单行单止，及纯用寒凉，如用，须酒炒酒煮。又日：血症久服药不效，以川芎为君乃效也。《入门》曰：若呕吐血出未多，必有瘀在胸膈，当先消瘀而凉之止之，消瘀宜犀角地黄汤。又曰：治血，防风为上使，连翘、黄连为中使，地榆为下使，不可不知。东垣曰：血不足用甘草，血瘀黑用熟地，血鲜红用生地，若脉洪实痛甚用酒大黄，和血止痛用当归。以言治血药法也。    咳红导引法   《保生秘要》曰：坐定兀子上，以双手搭项，蹲身闭气三七口，如气稍急，微微放之，放而又闭，日行五次，兼用运法极妙。    运  央     《保生秘要》曰：艮念数日，绦胸前推开，次运涌泉水洗心，或封固脐凝守。

　　蓄血  瘀血郁积也。而瘀血之郁积，当有上中下之分。如衄呕唾吐血，皆属上部，  蓄於此，其症必兼善忘（宜犀角地黄汤）。血结胸中，则属中部，  蓄於此，其症必兼胸满身黄，漱水不欲咽（宜桃仁承气汤）。血凝下焦，又属下部，  蓄於此，其症必兼发狂粪黑，小腹硬痛，须尽下黑物为效（宜抵当汤、抵当丸）。医者能分三部治之，蓄血之症，无遁情矣。而仲景云：伤寒热病，身黄屎黑，发狂喜忘者，为蓄血。仲景云然者，乃是伤寒热病亦有蓄血之症，非蓄血止属伤寒热病才有之也，治之之法，虽大略相同，而倘由伤寒热病者，则必随本症而调剂治之，与单病蓄血者应稍殊也。  蓄血原由症治       《海藏》曰：喜忘发狂，身黄屎黑，疾已甚也；但小腹满，小便不利者，轻也。《直指》曰：蓄血外症，痰呕燥渴，昏愦迷忘，常喜汤水沃口。《入门》曰：凡病日轻夜重，便是瘀血。又曰：通治三焦蓄血，生地黄汤。丹溪曰：生韭菜汁，善治胸膈间瘀血，甚效。《纲目》曰：瘀血燥结，宜用玉烛散。《直指》曰：下焦蓄血，宜桃仁、五灵脂、生地、大黄、甘草，利而逐之。《本草》曰：没药、苏木、水蛭、虻虫、桃仁留尖、五灵脂，皆破瘀血。

　　脱血  冲脉病也。《灵枢》日：冲脉为血之海，血海不足，则身少血色，面无精光，是名血脱。又曰：血脱者，色白，夭然不泽，其脉空虚。然则据经之言，脱血之症，固由冲脉不足，但其所以不足之故，有由先天赋畀，本来衰弱，而後天又不能培养，以致  然如不胜衣者。有先天赋畀，本来充盛，而或因思虑过伤，或因房劳过伤，或努力过伤，或因酒食过伤，皆能亏耗真阴，真阴既亏，血自消散而不泽者。且真阴既亏，火热愈炽，或致衄吐溺便，上下失血，而夭然血不华者。凡此皆脱血之所由来也，故附列此条於诸血之後（宜四物汤、三才丸、补荣汤、加减四物汤）。    脱血原由症治       《内经》曰：臂多青脉曰脱血。又曰：安卧脉盛，谓之脱血。东垣日；六脉弦细而涩，按之空虚，其色必白而夭不泽者，脱血也。    鳌按：《灵枢》谓鼻头色白者，为亡血。身少血乜，面无精光者，为脱血。则知亡血之色之白，仅在鼻头，而脱血之色之白，且由面而及於一身，此其所以异也。亡血者，即诸失血也，乃一时暴来之病，非若脱血为由内而渐致之病也。治诸血方一百零三    理中汤    气虚     人叁  白术  炙草  乾姜    槐花散    吐血     槐花二两  百草霜五钱  每末二钱，茅根汤下。    神传膏    又     剪草一斤，洗净，晒为末，入生蜜二斤和为膏，忌铁器，盛磁瓶内，一日一蒸，九蒸九晒乃止。病人五更面东坐，勿言语，挑膏四匙食之，良久，以粥汤压之，药只冷服，米汤亦勿太热，或吐或否，总不妨。如久病肺损咯血，只一服愈。寻常嗽血妄行，每服一匙可也。上部血，须用翦草、丹皮、天冬、麦冬。部学士云：翦草治劳瘵吐血损肺，及血妄行。    米莲散    又     糯米五钱  莲子心七枚  为末，酒服多效，或以墨汁作丸服之。    黄明胶散    又     黄明胶炙乾  花桑叶阴乾各二两  研末，每三钱，生地汁调下。    生地黄膏    又     生地一斤，打汁，入酒少部，以熟附两半，去皮脐，切片入汁，内石器煮成膏，取附片焙乾，入山药三两研末，以膏捣丸，空心，米饮下三十丸。    柏叶散  又     柏叶为末，米饮调下二方寸匕。    香附散    又     香附为末，每服二钱，童便调下。    蒲黄汤    又 蒲黄末三钱，煎汤服。每日温酒或冷水调跟亦可。  人中黄散  又     人中黄为末  每服四钱或三钱，用茜根汁、姜汁、竹沥，和匀服之。    乾藕节散    又     乾藕节为末，酒服方寸匕，日二次。    阿胶汤    又     阿胶二两  蒲黄六合  生地三升  水五升，煮三升，分服。    茜根煎    又     茜根一两为末  每末二钱，水煎冷服，亦可水调服。    十灰散  咯血     大蓟  小蓟  柏叶  荷叶  茅根  茜根  丹皮  呩  @大黄栀子黄  等分，烧存性研末，或藕汁或莱菔汁磨京墨半匙下五钱，立止。    花蕊散    又     花蕊石研极细，童便一杯煎温，调服三钱或五钱，用酒一半，女用醋一半与童便和服亦可，总使瘀化黄水再调治。  四物汤    又     川芎  当归  白芍熟地各一钱二分半  水煎服。一方，春倍川芎，夏倍白芍，秋倍地黄，冬倍当归。又方，春加防风，夏加黄芩，秋加天冬，冬加桂枝。当归和血归经，白芍凉血补肾，生地黄生血宁心，熟地黄补血滋肾，川芎行血通肝。刘宗厚曰：欲求血药，其四物之谓乎。夫川芎，血中气药也，通肝经，性味辛散，能行血滞於气也；地黄，血中血药也，通肾经，性味甘寒，能生真阴之虚者也；当归分三治，血中主药也，通肝经，性味辛温，全用能活血，各归其经也；白芍，阴分药也，通脾经，性味酸寒，能凉血，又治血虚腹痛，若求阴药之属，必於此而取则焉。    犀角地黄汤    又     犀角  生地黄连  黄芩  大黄    青饼子    又     青黛一两  杏仁以牡蛎粉炒过一两  研匀，黄蜡化和，作三十饼，以乾柿半个夹定，湿纸包，煨香嚼食，粥饮送下，日三。    薏苡仁散    又   薏苡仁为末，以熟猪肺切蘸，空心食之，苡仁补肺，猪肺引经也。    补阴丸    咳血     龟板  杞子  黄柏  知母  杜仲  砂仁  甘草  五味子  侧柏叶  用猪脊髓、地黄膏为丸。  紫菀丸  又 紫菀  五味子  等分，蜜丸，芡子大，含化。    桑白皮散    又     鲜桑根白皮一斤，米泔浸三宿，刮去黄皮，锉碎，入糯米四两，焙乾为末，每一钱，米饮下。  海犀膏散  又 海犀膏即水胶一大片，炙黄，涂酥再炙，研末，每三钱，白汤化服。    白虎汤    衄血     石膏  知母  粳米  竹叶                            青黄散    又     青黛  蒲黄各一钱新汲水服之，或青黛、发灰等分，生地汁调下亦可。    桑耳塞鼻丹    又 桑耳炒焦捣末，每发时以杏仁大塞鼻中，数次即可断。  石膏牡蛎丸  又 石膏五钱  牡蛎一两  每末方寸匕，酒服，蜜丸亦可，日三次。    人中白散    又     人中白新瓦上焙乾，入麝少部，温酒调服，立效。  荆芥散  又 荆芥炭  每二钱，研，陈皮汤下，不过二服也。    沈氏止衄丹    又   香附二两  川芎一两  黑山栀    黄芩各五钱  共为末，每服二钱，开水下，不过一服即止，重者亦止二三服。    此金鳌自制方也，用之无不验。  清胃汤    牙血 升麻  当归  黄连  生地  丹皮    白芷散    又     木贼煎    舌血     木贼草煎水漱之，立止。    涂舌丹    又 乌贼骨    蒲黄  等分，炒为细末，涂舌上。  紫金沙丸    又     紫金沙即露蜂房顶上实处一两  贝母四钱  芦荟三钱  蜜丸，芡子大，每一丸，水一小杯，煎五分温服。如吐血，温酒调服。    小蓟铁子    溺血     藕节二钱  当归一钱  山栀八分  小蓟  生地  滑石  通草  蒲黄各五分  甘草三分  竹叶七片    金匮肾气丸    又     熟地八两  山药  山萸各四两  丹皮  茯苓  泽泻各三两附子  肉桂  车前子  牛膝各一两    茅根汤      又     茅根  姜炭  等分，入蜜一匙，水二杯，煎一杯。    叁儀梦卜散    又     人叁  盐黄儀等分，为末，用红皮大梦卜一枚，切四片，用蜜二两，将梦卜逐片蘸炙令乾，再炙，勿令焦，蜜尽为度，每用一斤，蘸药食之，仍以盐汤送下，以瘥为度。    龙胆草汤    又     龙胆草一虎口水五升，煮二升半，分五服。    郁金散    又     郁金  槐花各一两每末二钱，淡豉汤下。    龙骨散    又     龙骨  升翩 每服方寸匕，日三。    二草丹    又     金陵草即旱莲草、车前草各等分，捣汁，每空心服三杯，愈乃止。    槐花散    肠风     槐花二钱  苍术厚朴  陈皮  当归  枳壳各一钱  乌梅肉炙甘草各五分    加减四物汤    又     生地  当归川芎  侧柏叶各一钱  枳壳  荆芥  槐花炙草各五分  乌梅一枚  姜三片    地榆散    又     地榆 

　　卷柏各五钱砂瓶煮十馀沸，温服。    平胃地榆汤    便血     苍术  升麻炮附各一钱  地榆七分  葛根  厚朴  白术陈皮  赤苓各五分  乾姜  当归  神曲  白芍  益智仁  人叁  炙草各三分  姜三  枣二    结阴丹    又     枳壳    威灵仙  黄儀  陈皮  椿根白皮  首乌  荆芥穗各五钱米糊丸，每五七十丸，米汤少入醋下。    清脏汤      又     生地一钱  酒洗当归  地榆各八分  山栀  黄芩  黄柏各七分白芍  黄连  阿胶  侧柏叶各六分  川芎槐角各五分    榆砂汤    又     地榆四两  砂仁七枚  生甘草钱半  炙草一钱    黄土汤    又     灶中黄土三钱  熟地  白术  附子  阿胶    黄芩  炙草各一钱    赤小豆当归散    又     赤小豆五两浸令芽出晒乾  当归一两  每末二钱，浆水调服，日三服。    连壳丸    又     黄连  枳壳各二两锉  以槐花四两同炒去槐花  蒸饼丸，白汤下五七十丸。    当归承气汤    又     当归二钱  厚朴  枳实  大黄各八分  芒硝七分    地榆甘草汤  又     地榆四两  炙甘草三两  每末五钱，水二盏，入砂仁末一钱，煎盏半，分二服。  苍术地榆汤    又     苍术二两  地榆一两  分二帖，水煎，食前温服。    大蒜丸    又     煨大蒜二枚  淡豉十枚  同捣丸，梧子大，香菜汤送二十丸，日二服，安乃止，永绝根本，无所忌。此药甚妙，大蒜九蒸更佳，仍以冷  水送下。    旱莲草散    又     旱莲草瓦上焙，研末，每服二钱，米汤下。    乾柿散    又     乾柿烧存性，汤服二钱愈。有人患此半月，自分必死，服此方即愈。    白术丸    又     白术一斤土炒研末，生地半斤，饭上蒸熟，捣和，乾则少入酒丸，每十五丸米饮下，日三。    槐角丸    又     槐角去梗炒一两地榆  酒当归  麸炒枳壳  防风  黄芩各五钱  酒糊丸，米饮下五十丸。    蒲黄散子  又     蒲黄末二两  每方寸匕，水调下，服尽止。    熟附子丸    又     熟附子去皮  活矾各一两  每末三钱，米饮下。又方，熟附一枚，生姜三钱半，水煎，或加黑豆一百粒。    山楂子散  又     山楂净肉为末艾汤调下，应手而效。    桑寄生散    又     桑寄生为末，每服一钱，非时，白汤点服。    黄连丸        又     黄连四两作四分一生研一炒研一炮研一水浸晒研  条芩一两防风一两  面糊丸，每五十丸，米泔浸枳壳水送下。冬月加酒蒸大黄一两。    酒蒸黄连丸    又     黄连四两，酒浸一宿，晒乾为末，酒糊丸，熟水下三五十丸。    乌梅丸    又     乌梅三两烧存性醋煮米糊丸，每空心，米饮下二十丸，日三。    樗白皮散    又     樗白皮  人叁各一两  每末二钱，空心，温酒调服，米汤亦可。忌油腻湿面青菜果子甜物鸡猪鱼羊蒜薤等。    木馄头散    又     木馒头烧存性    @乌梅肉  炙甘草  等分，每末二钱，水一盏，煎服。    加味逍遥散    痰涎     丹皮  白术各钱半  当归  赤芍  桃仁  贝母各一钱山栀，黄芩各八分  桔梗七分  青皮五分甘草三分                                清肺汤    又     赤苓  陈皮  当归生地  赤芍  天冬  麦冬  山栀  黄芩  紫菀  桑皮  阿胶珠各七分  甘草三分  枣二枚  乌梅一个    山栀地黄汤  又     山栀钱二分生地  赤芍  知母  贝母  瓜蒌仁各一钱花粉  丹皮  麦冬各五分    天门冬汤  又     天冬  远志  白芍  藕节  麦冬  黄儀  阿胶  没药  当归生地各七分  人叁  甘草各三分  姜三片    清火滋阴汤    又     天冬  麦冬生地  丹皮  赤芍  山栀  黄连  山药  山萸  泽泻  甘草  赤苓各七分  加童便    葛黄丸    呕血     黄连四两  葛花三两无则葛根代之  用大黄末，水熬成膏为丸，温水下百丸。    是斋白术散    又       白术二钱  人叁  黄儀  茯苓各一钱    山药  百合各七分半  甘草五分  前胡  柴胡各二分半  姜三枣二    四生丸    又   生荷叶  生艾叶生侧柏叶  生地黄叶如无以鲜生地代  等分，捣烂丸，如鸡子大，每取一丸，水一盏，煎服，或盐汤化服亦可。一方无荷叶，有生薄荷叶。    侧柏散    又     侧柏叶蒸乾二两半荆芥穗炭  人叁各一两  每末三钱，入白面二钱，新汲水调如稀糊服。七生汤    又     生地  生荷叶  生藕节  生茅根  生韭菜各一钱  生姜五钱上共捣取自然汁一碗，浓磨京墨同服。    凉血地黄汤    肠       知母  黄柏各钱半  熟地  当归  槐花  青皮各七分    当归和血散      又   当归  升麻各钱半  槐花  青皮  荆芥  白术  熟地各七分    川芎五分  共为末，每二钱，空心，米饮下。一名槐花散。    升阳除湿和血汤    又       白芍钱半黄儀  炙草各一钱  陈皮  升麻各七分  生地  丹皮  生甘草各七分  当归  熟地  苍术  秦艽  肉桂各三分    加味香连丸    又     黄连  淡吴萸各一两  木香一钱  煨白豆蔻一钱半  乳香没药各钱二分  水浸乌梅肉捣丸，每三十丸，甘草汤下。    升阳补胃汤  又       白芍一钱半升麻  羌活  黄儀各一钱  生地  熟地  独活  柴胡  防风  丹皮  炙草各五分  当归葛根各三分  肉桂二分    益智和中丸    又       白芍一钱半当归  黄儀  升麻  炙草各一钱  丹皮  柴胡  葛根  半夏  益智仁各五分  桂枝四分肉桂    炮姜各二分    香壳丸    又     黄连一两  枳壳厚朴各五钱  当归四钱  荆芥穗  木香  黄柏各三钱  刺  皮一个烧灰  面糊丸，温水下五七十丸，日二服。一名加味连壳丸。    芍药黄连汤    又       白芍  黄连当归各二钱半  炙草一钱  大黄五分  肉桂二分半    沈氏犀角汤    九窍血     犀角磨汁黄连    荆芥炭  小蓟各一钱  龙骨生研八分黄芩钱半  人叁五分  水二杯，煎一杯，入侧柏汁五匙服。    此金鳖自制方也，用之效。    小蓟散    又     小蓟、百草霜、香附、蒲黄炒  各用五钱为末，或掺或擦牙，立止。                                  五花汤    又     水芦花  红花  槐花  茅花  白鸡冠花  等分，水煎服。    黄儀建中汤    血汗     妙香散    又     定命散    又     朱砂  寒水石  麝香  等分，每末五分，新水调下。    六郁汤    薄厥症     香附  苍术神曲  山栀子  连翘  陈皮  川芎  赤苓贝母  枳壳  苏叶各一钱  甘草五分  姜三    滋阴降火汤    唾血 白芍钱三分当归钱二分  熟地  麦冬  白术各一钱  酒生地八分  陈皮七分  盐知母  盐黄柏各五分  姜三  枣二    人叁平肺散    又     桑皮二钱  人叁  知母  地骨皮  炙草各一钱  天冬  赤苓各八分  陈皮  青皮各五分  五味子二十粒  姜三片    河间生地黄散    又     杞子  柴胡黄连  地骨皮  天门冬  白芍  黄芩  黄儀生地  熟地  生甘草各七分    清唾汤    又     知母  贝母  桔梗黄柏盐水炒  熟地  元叁  天冬  远志  麦冬各一钱  姜炭五分    元霜雪梨膏    又     雪梨六十个去心打取汁二十钟酸者不用  生藕汁十钟  生地汁十钟  麦冬煎浓汁五钟  生莱菔汁五钟白茅根汁十钟    上汁合和，重滤去渣，火上煎炼，入炼蜜一斤，饴糖八两，姜汁半酒杯，火上再熬如稀糊，收好，每服三五匙，日三次，不拘时。    芎归汤    眩晕     生地芩连汤    又     生地  川芎当归各钱半  赤芍  山栀  黄芩  黄连各七分防风二钱  水煎，徐徐呷下。    此方兼治男子失血过多，女人崩漏过度，因而涸燥，循衣摸床，撮空，闭目不省，扬手掷足，错语失神，鼻乾气粗，并及眩晕，皆危症也，以此救之。    全生活血汤    又       白芍  升麻各一钱  防风  羌活  独活  柴胡  归身  葛根  甘草各七分  川芎    诮U五分  生地熟地各四分  蔓荆子  细辛各三分  红花二分    此方兼治崩漏太多，昏冒不省，闭目无所知觉。说因血暴亡也，血去则心神无所养，暴损气血，岂能久活。当补而升举之，以助其阳，则目张神不昏迷矣。此方补血养血，生血益阳，以补手足厥阴之不足。治蓄血方五    犀角地黄汤    上部     生地三钱赤芍二钱  犀角镑  丹皮各一钱  一方加当归、黄芩、黄连各一钱。    桃仁承气汤    中部     桃仁  甘草桂枝  大黄  芒硝    抵当汤      下部     抵当丸    又     生地黄汤    总治 生地汁一升无则用於生地二两  乾漆五钱  生藕汁半升无则用刺蓟汁升半  生蓝叶汁半升无则用於末半升  虻虫二十个炒  水蛭十个炒  大黄一两  桃仁研五钱  水一升，可熬至二升，放冷，分二服，先服至半日部，血未下再服之。此药比抵当汤丸甚轻，恐服抵当汤丸下血不止，故以此主之。    此方专治蓄血症，脉沉细微，肤冷，脐下满，或狂或躁，大便色黑，小便自利，老幼气弱者尤宜。治脱血症方四四物汤    总治     川芎  当归  白芍  生地三才汤    又     熟地  天冬  人叁蜜丸，酒饮任下百丸。加减四物汤    又     侧柏叶  生地当归  川芎各一钱  枳壳  荆芥  槐花  炙草各五分  姜三  乌梅一补荣汤    又     当归  白芍  生地熟地  赤苓  山栀  麦冬  陈皮各一钱  人叁  甘草各五分  枣二枚  乌梅一个

　　嗳气嘈杂吞酸恶心源流    嗳气嘈杂吞酸恶心，皆火病也。嗳气者，即《内经》之噫气。经云：五气所病，心为噫。又云：寒气客於胃，厥逆，从下上散，复出於胃，故为噫。窃按嗳气一症，总由胃弱不和，三焦失职。经云：寒气客胃者，必先有火郁於胃中，又为客寒所遏，清无所归而不得升，浊无所纳而不得降。又或挟痰，或挟食，或挟气，故随胸中之气而上逆也（宜香附散）。而致嗳之原，更有由脾肺郁者，有由胃阳虚者（脾肺郁，宜杏仁、桔梗、郁金、厚朴、半夏曲，胃阳虚，宜生白术、茯苓、益智、厚朴、半夏曲）。皆当详察。嘈杂者，即心嘈。《内经》云：饮入於胃，游溢精气，上输於脾，脾气散精，上归於肺。又云，脾主为胃行其津液，刚知胃阳易燥，必赖脾阴养之。脾阴易湿，必赖胃阳运之。若表里不和，则鲜冲和之气，致生嘈杂之病。其原有火动其痰者，必痰多脉滑而数，当先治痰，次治火（宜二陈汤加黄芩、黄连）。有食郁作热者，必脉数实而大，当先治火，次消导（宜生地、黄芩、木通、神曲、山楂、麦芽）。有湿痰壅盛者，必脉沉而滑，当去湿消痰（宜白术丸）。有气郁胸膈者，必脉沉而涩，当开郁理气（宜气郁汤）。又有嘈杂至於醋心吐水者（宜槟榔橘皮汤）。有嘈杂醋心，上攻直至咽喉者（宜吴茱萸汤）。有嘈杂由心阳热，而心中烦，头汗泄者（宜茯神、淮小麦、朱砂、柏子仁）。有妇人时患嘈杂，皆血液汗瓷，变而为痰。或言是血嘈，多以猪血炒食自愈。说以血导血归原之意也。即或蛔虫作嘈杂，虫得血腥亦饱伏也。又有肝阴虚，经水十日半月一至，夜分多嘈杂者（宜生地、阿胶、天冬、茯神、白芍、丹皮）。皆当详察。吞酸者，郁滞日久，优於脾胃间，不能自出，又咽不下。倘肌表复遇风寒，则内热愈郁，而酸味刺心。肌肤得温暖，则腠理开发。或得香热汤丸，则津液流通，郁热暂解（宜二陈汤、左金丸）。或有食已吞酸，则因於胃气虚冷（宜吴萸、炮姜等分为末，汤服一钱或八分）。另有叶酸，吐出酸水如醋，是津液郁积日久，湿中生痰，故从火化，遂作酸味随上升之气而吐也（宜平胃散加木香、砂仁、查肉、神曲）。恶心者，由痰凝胃  ，或湿热壅遏膈中，故欲吐不吐，欲呕不呕，心中兀兀，如畏舟车者然（宜橘红、半夏、山栀、黄连）。此四者，皆胃家之病，而治之之法，固不离乎胃矣。而亦有时不专主胃者，说胃司纳食，主乎通降，通降则无此四者之病，其所以不通降而生病之故，皆由肝气冲逆，阻胃之降泡。古人胃病治肝实，有见於此，所以嗳气嘈杂吞酸恶心诸症，於理胃药中，必加平肝之品也。    嗳气等原由症治       《灵枢》曰：足太阳之脉病，是动，则病腹胀善噫。《内经》曰：太阴病，所谓上走心为噫者，阴盛而上走乎阳明，阳明终属心，故上走而噫也。《脉经》曰：寸脉紧，寒之实也，寒在上焦，胸中必满而噫。仲景曰：上焦受中焦之气未和，不能消，故能噫。又日，上焦之气，不至其部，则物不能传化，故噫而吞酸。又日：寸口脉弱而缓，弱者阳气不足，缓者胃气有馀，噫而吞酸，食卒不下，气填於隔上。《活人书》曰：伤寒噫气，由中气不交故也。少阴经至胸中交於厥阴，水火相搏而有声，故噫气。《入门》曰：噫气，转出食气也。胃中郁火，膈上稠痰，饮食郁成，宜香附、石膏、半夏、南星、栀子治之，亦治嘈杂。又曰：气实噫者，食罢噫转腐气，甚则物亦然，湿热所致也。气虚噫者，浊气填胸也。不因饮食常噫者，虚也。说胃有浊气，膈有湿痰，俱能发噫也。宜六君子汤加沉香为君，厚朴、苏叶为臣，吴萸为使以治之。亦有善饮酒，每朝常噫不吐者。《正传》曰：痰在中焦，作噫气吞酸，胃  当心痛，或呕清水，恶心，以茯苓、陈皮、半夏、甘草、白术、苍术、神曲、麦芽、砂仁、川芎、草蔻仁、枳实、猪苓、泽泻、吴萸、黄连、槟榔、木香、山栀之类治之效。又曰：河间原病式言酸者，肝木之味，由火盛劶   不能平木，则肝木自甚，故为酸，是以肝热则口酸也。所以中酸不宜食粘胃油腻者，谓能令气郁不通畅也。丹溪曰：俗谓之心嘈，似饥不饥，似痛不痛，而有懊倄不自宁之况，其症或兼嗳气，或兼痞满，渐至胃  作痛，皆痰火为患也，治法以半夏、橘红辈消其痰，芩、连、石膏、山栀、知母辈降其火，二术、芍药辈健脾行湿，壮其本元则安。又曰：此乃食郁有热，黑山栀、姜炒黄连必用之药。又曰：《内经》言诸呕吐酸，皆属於热，以为热，言其本也；东垣言作热攻之，必误，则又以为寒，言其末也。    吞酸导引法       《保生秘要》曰：於肝经肺经二穴，掐之九九，擦亦九九，行央後自效。    运  央       《保生秘要》曰：先服气凝定，归元半响，次行胃口，洗涤邪火，至转大肠散浊，复元，又凝定气自愈。治嗳气嘈杂吞酸吐酸恶心方九    香附散    嗳气     香附  山栀  黄连  橘红  半夏    六君子汤    又     人叁  茯苓  白术    炙草  陈皮  半夏    二陈汤    嘈杂 茯苓  半夏  陈皮  甘草    白术丸    又       白术  南星  半夏    气郁汤    又     香附  苍术  橘红半夏  茯苓  贝母  川芎  山栀  甘草  紫苏  木香  尖槟榔    槟榔橘皮汤    又     槟榔四两  橘皮一两  每末方寸匕，空心，生蜜汤下。    吴茱萸汤    又     淡吴萸  水煎，顿服。有人心如蜇破，服此，二十年不发也，累用有效。    左金丸    吞酸     黄连  吴萸    平胃散    吐酸     苍术  厚朴  陈皮  甘草

　　呃逆源流    呃逆，火病也。经曰：诸逆冲上，皆属於火是也。呃逆一症，古名哕，後名咳逆，又名吃忒。其故有三：一曰热逆，胃火乾气上逆，脉洪大而数，必口乾舌燥，面赤便秘（宜平胃散加清火药）。阴火上炎而呃，其气从脐下逆上，说上升之气至肝而出，中挟相火也（宜山栀、黄连清火，木香理气，茯苓、半夏理脾）。胃中停痰阻塞，致痰火郁遏，不得疏泄，亦呃（宜叁用二陈汤、半黄丸）。温病发呃，乃伏热在胃，令人脑满而气逆，逆而呃，或大下，胃中虚冷，亦致呃（宜茅葛汤）。一曰气呃，劳役过度，努伤中焦，丹田之气，逆而上行，故呃，急调气（宜调气平胃散、人叁利膈汤）。中气大虚，不时发呃，急补益（宜补中益气汤）。元气不足，胃虚而呃，非培元不可（宜人叁理中汤）。肺气郁  ，面冷频呃，总在咽喉不爽，当开上焦之  ，说心胸背部，须藉在上清阳舒展，乃能旷达也（宜枇杷叶、川贝、郁金、射乾、通草、淡豉）。痢後发呃，极为险症（宜六君子汤）。伤寒汗吐下後，或泻利日久，或大病後气呃，为中气极虚（宜十全大补汤，兼热加竹茹、丹皮，兼寒方加丁香、附、桂，脉沉数大、便秘，宜稍加大黄）。男女伤寒，及一切杂病，手足逆冷而呕且呃（宜姜橘汤）。呃逆之甚，至於短气，急疏导之（宜紫苏二钱、人叁一钱，煎服）。食伤脾胃，复病呕吐，发呃下利，两脉微涩，是阳气欲尽，浊阴冲逆，急候也，舍理阳驱阴无别法（宜乾姜、吴萸、人叁、茯苓、丁香、柿蒂、炮熟附子）。病後气逆，不能归元，致呃呃连声不止，声闻屋外（宜刀豆子烧存性，白汤调服二钱即止）。温病饮水过多，气滞，呃逆不止（宜枇杷叶、茅根各半斤煎水，徐徐服）。呃而心下悸，说缘水气停郁（宜二陈汤加木香、竹沥、姜汁）。痰气滞，其气从胸中起中州，元气郁也（宜气郁汤）。或脉小舌白，气逆吃忒，畏寒微战，胃阳虚，肝木上犯，必议镇肝安胃理阳法（宜代赭石、人叁、丁香、橘皮、茯苓、淡乾姜、半夏）。若无别症，忽然发呃，气从胃中而起，只                          是气不顺（宜木香调气散）。若痰结碍逆而吃忒，乃为痰呃（宜先用盐汤探吐法，後服导痰汤）。阴火从少腹上冲呃逆，夜分转甚，乃荣血亏伤之故（宜四物汤加知母、黄柏、竹茹、陈皮、茯苓）。呃而专由於火，则曰火呃（宜乾柿生姜煎服）。呃而音高连声，尚为有力，为实，可治；若呃一二声而音低者，中气稍绝，而不能接续，则虚之极，旦发夕死；病後大发呃，亦由真元之气绝，不治。一曰胃寒，手足冷，呕吐，无热症，脉迟涩，为胃寒之候（宜丁香柿蒂汤）。胃虚寒，致胸满而发呃（宜丁香柿蒂汤）。胃家寒冷，久呃不能止（宜沉香散）。肾气自腹中赶上，筑於咽喉，逆气连属而不能出，或至数十声，上下不得喘息，此由寒伤胃  ，肾虚气逆，上乘於胃，与气相并。经云：病深者，其声哕也（宜吴茱萸散）。吐利後胃气虚寒，手足厥冷，必伤土气（宜理中汤加丁香、白术、枳壳）。或脉歇止，汗出呃逆，大便溏，此劳倦积伤，胃中虚冷，阴浊上乾（宜人叁、茯苓、淡乾姜、炒川椒、代赭石、炒乌梅肉）。若为冷物所阻，或误投寒剂所遏，至阳不得上升而呃，阳症伤寒，胸中饮食未消，误服石膏、人中黄之类而呃，均宜散其寒，越其热，不使寒热抑遏（宜丁香柿蒂散）。以上三者，皆呃症之由也，故有谓呃证属寒多而热少者，又有谓呃症属热多而寒少者，皆一偏之见。说呃之为症，总属乎火，即如胃寒诸症，亦必火热为寒所遏而然，若纯由乎寒，则必不相激而逆上矣。故人有寻常并无疾病，或一张口而寒气相袭，立时发呃者，俗名之曰冷呃，其得竟谓之冷病乎。说相袭者寒气，而相袭之时，必阳气适当上升，故寒气一袭，阳即不得越而呃也。若阳当下降，而非上升之时，虽寒袭之，亦必不呃也。然此偶然感发，不足为病，非若前文三因之症，必须调治也。至如《活人书》所载呃逆阴症，胃寒脉细虚极（宜丁香柿蒂散、羌活附子汤）。呃逆阳症，发热口苦，胸满脉数（宜橘皮竹茹汤，或小柴胡汤加橘皮、竹茹）。《入门》所载痢後呃逆（宜人叁、白术煎汤，调益元散顿服，自止。痢後胃阳衰，气弱不相续而呃逆（宜补中益气汤加竹茹、生姜、附子）。饮食填塞胸中，或食物太甚，噎而不下，发为呃逆（宜三香散或二陈汤加枳壳、砂仁、苏叶。《正传》所载痰闭於上，火动於下，无别症，忽发呃逆，从胸中起（宜二陈汤加芩、连、桔梗、姜炒山栀）。痰挟气虚而呃逆（宜六君子汤）。《纲目》所载胃中虚冷，不能食，饮水则呃逆，或饮水太过，或水结胸而呃逆（宜小陷胸汤）。或但饮水多而呃逆，别无恶候（宜五苓散）。《回春》所载过笑而呃逆（宜灯草探鼻取嚏）。皆所当究者也。总之，呃逆甚危，不得视为寻常易瘳之症，倘寻常视之，危毙立见。    脉  法     《医鉴》曰：呃逆之脉，宜浮缓，若弦促代急微结，难治，散大者必死。    呃逆症治       《入门》曰：呃逆当分有馀不足：不足者，因内伤，及大病後发，其症胃弱面青，肢冷便软；有馀者，因外感冒燥，及大怒大饱而发，其症面红体热，便闭。便软者泻心汤主之，便闭者大承气汤主之。《纲目》曰：《灵枢》云呕以草刺鼻令嚏而已，无息而疾迎引之立已，大惊之亦已。详此三法，正是治呃逆之法。今人用纸捻刺鼻取嚏，嚏则呃逆立止，或闭口鼻气，使之无息亦立已，或作冤盗贼大惊骇之亦立已，此以哕为呃逆，正得经旨也。谓之哕者，呃声之重也。谓之呃者，哕声之轻也。皆因病声之轻重而名之也。又曰：呃声频密相连者为实，可治；若半时呃一声者为虚，难治，多死，死在旦夕；呃至八九声气不回者，难治；呃逆小便秘涩，或腹满者，不治；脉见沉微散者死；泻痢後呃逆，及伤寒结胸发黄而呃逆，俱难治。治呃逆方二十七平胃散    热呃     苍术  厚朴  廿草  陈皮二陈汤  痰呃     茯苓  陈皮  甘草    半夏半黄丸    又     半夏  南星  黄芩姜汁漫蒸饼丸，食後姜汤下七十丸。茅葛汤    热呃     茅根  葛根各半斤  水三升，煎升半，每温饮一盏，哕止即停。调气平胃散  气呃   木香  檀香乌药  蔻仁  砂仁  藿香  苍术  厚朴  陈皮  甘草人叁利膈汤    又   木香  槟榔人叁  当归  藿香  甘草  枳实  厚朴  大黄    补中益气汤    虚呃     人叁  黄儀归身  白术  陈皮  甘草  升麻  柴胡    人叁理中汤    胃虚     人叁  白术甘草  乾姜    六君子汤    痢後     人叁  茯苓白术  甘草  半夏  陈皮    十全大补汤    虚极     肉桂  炙草白芍  黄儀  当归  川芎  人叁  白术  熟地  茯苓  姜  枣    姜橘汤    病後     橘皮四两  生姜一两  水煎，徐呷乃止。    木香调气汤  忽呃     木香  藿香砂仁  蔻仁  甘草  导痰汤    痰呃     南星  半夏  茯苓  枳实  陈皮  甘草    四物汤    血亏     川芎  当归  地黄  白芍                          丁香柿蒂汤    胃寒     丁香  柿蒂人叁  茯苓  良姜  橘皮  半夏各五钱  甘草二钱半  生姜七钱半  共为粗末，每三钱，煎服，或调苏合丸服亦可。一方七味各一钱，甘草五分煎服    沉香散  久呃   沉香  紫苏  白蔻仁各一钱  共为末，每柿蒂汤服五七分。    理中汤    吐痢後       白术  乾姜炙草    气郁汤    郁呃     香附  茯神  藿香  桔梗  木香  枳壳  厚朴  砂仁    丁香柿蒂散    寒呃     丁香  柿蒂各二钱  共为末，生姜五斤  煎汤调下。如治伤寒呃逆，每末一钱，人叁汤下。本方  古治虚人呃逆，加人叁一钱。《三因方》加贝母、甘草等分。《卫生方》加青皮、陈皮。《易简方》加半夏、生姜。    羌活附子汤      胃寒 羌活  附子茴香  炮姜  木香  丁香各一钱  入盐一撮，同煎服。  橘皮竹茹汤  阳症     橘皮三钱人叁二钱    竹茹四钱  甘草一钱  姜五片枣二枚，加白术，枳壳尤妙。    小柴胡汤    又     柴胡  黄芩  人叁  半夏  甘草    益元散    痢後     滑石  甘草    三香散    食呃     沉香  木香  蔻仁  苏叶  藿香    小陷胸汤    水结     黄连  半夏瓜蒌实    生姜泻心汤    便软   生姜  黄连黄芩  半夏  人叁  甘草  乾姜  大枣    大承气汤    便闭     大黄  芒硝枳实  厚朴1

　　卷十八  内伤外感门

　　内伤外感源流（脱营失精）    内伤外感，内外因所生病也。外感者，风寒暑湿燥火六淫之邪，感乎一身。内伤者，饮食劳役七情之逆，伤及五脏。外感当泻不当补，内伤当补不当泻，治法迥别。故外感有头疼发热之候，不可误敛。内伤亦有头疼发热之候，不可误汗。东垣云：左手人迎脉大於气口，为外感；右手气口脉大於人迎，为内伤。外感寒热齐作而无间，内伤寒热间作而不齐。外感恶寒，虽近火不除；内伤恶寒，则就温即解。外感恶风，乃不禁一切风；内伤恶风，惟恶些小贼风。外感显在鼻，故鼻气不利，壅盛而有力；内伤显在口，故口不知味，而腹中不得和。外感邪气有馀，故发言壮厉，且先轻後重；内伤元气不足，故出言懒弱，且先重後轻。外感手背热，手心不热；内伤手心热，手背不热。外感头疼不止，至传里方罢；内伤头疼，则时作时止。外感起即着床，非扶不起，筋挛骨痛；内伤怠惰嗜卧，四肢不收。外感不能食，然口则知味而不恶食；内伤则恶食，而口不知味。外感三日後谷消水去，邪气便传里，必渴；内伤邪在血脉中有馀，故不渴。若饥饿，内伤房劳太过，比之内伤饮食尤为不足，当大补回阳，尤恐或迟，切不可误作外感治。若伤寒温病热病湿病，比之寻常感冒，尤为险重，当按经对症，速去其邪，切不可误作内伤治。内伤外感之相反，而治法之不同如此，医者安可不先了然於心，以使了然於临症时哉。    内伤脉法     仲景曰：跌阳脉浮而数，浮伤胃，数伤脾，邪气独留，心中即饥，邪热不杀谷，潮热发渴。又曰：寸口脉弱而迟，弱者卫气微，迟者荣中寒。荣为血，血寒则发热。卫为气，气微者心内饥，饥而虚满不能食也。寸口脉弱而缓，弱者阳气不足，缓者卫气有馀。噫而吞酸，食卒不下，气填於膈上也。注曰：胃中有未消谷，故噫而吞酸，寸口脉紧，胸中有宿食不化，脉紧如转索无常者，有宿食也。东垣曰：阳脉滑而紧，滑则胃气实，紧则脾气伤，待食不消者，此脾不和也。脉浮滑而疾者，此食不消，脾不磨也。《脉诀》曰：内伤劳役，豁大不禁，若损胃气，隐而难寻，内伤饮食，滑疾浮沉。《正传》曰：有寸气口脉急大而数，时一代而涩，此饮食失节，劳役过甚，太过之脉也。右关胃脉损弱，甚则隐而不见，但内显脾脉之大数浮缓，时一代，此饮食不节，寒温失所之脉也。右关脉沉而滑，此宿食不消之脉也。丹溪曰：宿食不消，则独右关脉沉而滑。经云：脉滑者，有宿食是也。  外感脉法   东垣曰：左手人迎脉紧盛，大於气口一倍，为外感之邪。李士材曰：左为人迎，辨外因之风，以左关乃肝胆脉，肝为风脏，故曰人迎紧盛作伤於风，勿以外因，兼求六气。    鳌按：士材专论人迎，故但主风，若云外感，则统言六淫之邪自外相感者，其脉各详於诸杂病中，故  不胪列。  辨内外伤症     方广曰：外感内伤，乃病之大关键，丹溪言内伤症，皆以补益为主，看所挟而兼用药。但先生之言，引而不发，予今补之。如内伤挟外感者，则於补中益气汤内，春加川芎、柴胡、防风、荆芥、紫苏、薄荷，夏加葛根、石膏、麦冬、薄荷、升麻、柴胡，秋加羌活、防风、荆芥，冬加麻黄、桂枝、乾姜之类。《入门》曰：若显内症多者，则是内伤重而外感轻，当以补养为先。若显外症多者，则是外感重而内伤轻，宜以发散为主。    内伤原由症治     《入门》曰：饮食伤，食养阴，饮养阳，饮食无过，则入於口，达於脾胃，入於鼻，藏於心肺，气法相承，阴阳和调，神乃自生。说精顺五气以为灵，若食气相恶，则伤其精。神受五味以成体，若食味不调，则伤其形也。又曰：劳倦伤，手按心口不痛。饮食伤，手按心口痛。王安道曰：劳倦伤，诚不足也。饮食伤，尤当於不足之中，分其有馀不足。何者？饥饿不饮食，与饮食太过，虽皆失节，然饥饿不饮食者，胃气空虚，此为不足，固失节也。饮食自倍而停滞者，胃气受伤，此不足之中兼有馀，亦失节也。东垣曰：劳倦亦有二焉，劳力纯伤气，劳心兼伤血，房劳伤肾，与劳倦相似，七情动气，脉与饮食无二。鳌按：食伤与不能食，另详源流於後，此条特因前人言劳倦饮食二伤杂出，故类摘於此。（以上言劳倦饮食二伤之异）。《内经》曰：劳则气散气短，喘促汗出，内外皆越，故气耗矣。又曰：阴盛生内热，奈何？曰：有所劳倦，形气衰少，谷气不盛，上焦不行，下  不通，而胃气热，热气熏胸中，故内热。《入门》曰：经言阴虚生内热，劳倦伤之原也。说此阴虚，指身中之阴气，与水谷之味耳。又曰：房劳伤肾，与劳倦相似，均一内伤发热症也。劳倦因阳气之下陷，宜补其气以升提之。房劳因阳火之上升，宜滋其阴以降下之。一升一降，迥然不同。又曰：七情动气，脉与饮食无二。说饮食七情，俱能闭塞三焦，熏蒸肺胃清道，肺为气主，由是而失其传化之常，所以气口脉独紧且盛，其症呕泄痞满腹痛亦相似。但伤食则恶食，七情难作饱，却不恶食。东垣曰：喜怒不节，起居不时，有所劳倦，皆损其气，气衰则火旺，火旺则乘脾土，脾主四肢，故困热，无气以动，懒於言语，动作喘乏，表热自汗，心烦不安，当息心静坐以养其神，以甘寒泻其热火，酸味收其散气，甘温调其中气。《正传》  曰：经言劳者温之，损者益之。夫劳则动之太过，而神不宁矣，故温之，温者，养也，温之者，调其饮食，适其起居，从容以待其真气之复常也。东垣乃谓宜温药以补元气而泻火邪，又以温能除大热为《内经》所云，而考《内经》，并无此语，不能无疑也。又经言形不足者，温之以气，其温字，亦是滋养之  义，非指温药也（以上单言劳倦伤）。《内经》曰：水谷之寒热，感则害人六腑。又曰：阴之所生，本在五味，阴之五宫，伤在五味。注曰：阴，五脏也。丹溪曰：伤食症，亦有头痛发热，但身不痛为异耳。又曰：补脾胃药内，必用心经药，以火能生土故也。古方用益智仁正是此意。又曰：张易老枳术丸，用白术二两补脾，枳实一两消痞，东垣加陈皮一两和胃，一补一泻，简而又当，故能治饮食不消，心下痞闷之症。说以用药大法，所贵服之强人胃气，令益厚，虽重食、猛食、多食，亦不复致伤也。又曰：酒虽与水同体，然伤於肠胃，则升之不散，降之不下。郁於气分，逐气升降而半有消耗，如人饮醇酒，则小便少，此其可验，故治法宜汗，宜利小便为主，後世与伤饮食法同治，大谬。又曰：酒性喜升，气必随之，痰郁於上，尿涩於下，肺受贼邪，金体必燥，恣饮寒凉，其热内郁，肺气得热，必大伤耗，其始病浅，或自汗，或心脾痛，尚可发散而去之。及久而病深，则为消渴，为黄疸，为肺萎，为内癖，为鼓胀，为失目，为哮喘，为劳嗽，为癫  ，为难明之疾，可不慎乎。《得效》曰：久饮酒者，脏腑积毒，致令蒸筋伤神，腐肠损寿。东垣曰：饥饿胃虚为不足，故须补益。饮食停滞为有馀，故须消导。又有物滞气伤，必须消补兼行者。亦有物暂滞而气不甚伤者，宜消导独行，不须兼补。亦有既停滞而复自化者，不须消导，但当补益（以上单言饮食伤）。《回春》曰：脾胃俱实，则过时而不饥，多食而不伤。脾胃俱虚，则不能食而瘦，与之食则少食，不与则不思食，饥饱不知。又曰：食少而肥者，难肥而四肢不举，说脾困邪胜也。食多而瘦者，胃伏火邪於气分，则能食，虽多食而不能生肌也（以上言脾胃虚实）。东垣曰：食入则困倦，精神昏冒而欲睡者，脾虚弱也。又曰：脾胃不节，损其胃气，不能勏   散於肝，归於心，溢於肺，食入则昏冒欲睡，得卧则食在一边，气暂得舒，是知升发之气不行也。《回春》曰：劳伤者，过於劳役，耗损元气，脾胃虚衰，不任风寒，故昏冒（以上言食後昏倦）。《入门》曰：凡内伤脾胃，始则四肢困热，无气以动，表热自汗，心烦不安，胃气热，热气熏胸中，为内热症，宜以甘温补中益气。东垣曰：凡脾胃症，调治差误，或妄下之，则末传为寒中，复遇时寒，则四肢厥逆，心胃绞痛，冷汗出。夫六气之胜，皆能为病，惟寒毒最重，阴主杀故也，宜温胃益中（以上言内伤病，始为热中，终为寒中）。《原病》曰：四方温凉不同，嗜欲因以成性，若移旧土，多不习伏，必以饮食入肠胃，肠胃不习，疾病必生，故有不伏水土病。《入门》曰：不伏水土病，与湿瘴同原，皆可随水土风气冷热，加减用药，然总宜以扶脾健胃为主，不可妄治（以上言不伏水土病与内伤同）。

　　脱营失精  失志病也。经曰：尝贵後贱，名曰脱营。尝富後贫，名曰失精。虽不中邪，病从内生，身体日减，气虚无精，病深无气，洒洒然时惊，病深者，以其外耗於卫，内夺於荣。注云：血为忧煎，气随悲灭，故外耗於卫，内夺於荣也。说人如愤恨必伤肝，思虑必伤脾，悲哀必伤肺。若後贫後贱之人，忧愁思虑，愤恨悲哀，无一不有，故内伤脏腑，伤则各经火动，并伤元气，日渐日深，病发则饮食无味，神倦肌瘦也，治之可不察其由哉（宜内服镇心丹、升阳顺气汤，外用香盐散，日擦牙齿，自愈）。    脱营失精治法   东垣曰：心者，君主之官，神明出焉。凡恚怒悲忿，忧思恐俱，皆损元气。心者神之舍，心君不宁，化而为火，火者土神之贼也，故曰阴火太盛，经营之气不能颐养於神，乃脉病也。人心之神，真气之别名也，得血则生，血生则脉旺。脉者，神之舍，若心生凝滞，则七神离形，而脉中惟有火矣。善治病者，惟在调和脾胃，使心无凝滞，或生欢欣，或逢喜事，或居温和，或食滋味，或见可欲事，则爽然如无病矣，说胃中元气得舒伸故也。    鳌按：东垣此论，虽未专主脱营失精病，而脱营失精病所以调治安养之者，亦当如是，故录之。治内伤诸药要品消导积滞（山楂  草果槟榔神曲  麦芽京三  枳实枳壳红曲  厚朴橘红蓬莪术  砂仁  谷芽  藿香莱菔子）开解郁结（青皮陈皮砂仁蔻仁  枳壳枇杷叶  枳实郁金苏子乌药木通紫厚朴木香檀香藿香苍术  降香）补益虚衰（人叁  白术归身  山药  百合菟丝子黄儀苍术建莲龙眼  熟地  肉苁蓉茯苓  茯神扁豆子）治外感诸药要品发散风寒（川芎  诳    @白芷桔梗桑白皮细辛防风  荆芥前胡  紫苏  苦杏仁薄荷石膏升麻柴胡麻黄川羌活生姜独活细辛葱白  桂枝乾姜）疏泄风热（石膏知母  甘草麦冬前胡淡竹叶  桔梗薄荷  葛根桑皮）治脱营失精方三    加减镇心丹    内服     天冬  黄儀熟地  酒归身各一两半  麦冬  生地  山药茯神各一两  五味子  远志肉  人叁各五钱蜜丸，朱砂为衣。    升阳顺气汤    又     黄儀二钱  人叁  半夏各一钱  神曲七分半  当归  草蔻仁  陈皮  丹皮  升麻  柴胡各五分  黄柏炙草各二分半  姜三片香盐散    擦牙     大鼠骨一具  ㄓ椒  乳香炙各二两  白蒺藜  青盐各一两

　　伤食不能食源流（此篇当与内伤外感总论源流叁看）  伤食，脾虚病也。脾家之气虚，故所食之物，皆足为害。伤食之脉，左手平和，右手气口紧盛。伤食之症，必胸膈痞塞，噫气如败卵（总治宜保扁丸、平胃散、胃苓汤为主）。且伤食者必恶心吞酸（宜加橘皮、半夏、山栀、黄连）。伤食者必多吐泻（宜焦术、神曲、陈皮、姜、枣）。伤食者必恶饮食（宜陈皮、山药、扁豆、莲子、茯苓、自芍、山楂、砂仁、谷芽、麦芽、草果、草蔻仁）。伤食者必不能消化（宜以谷芽、麦芽、肉豆蔻为主）。伤食者必头疼发热（宜石斛、柴胡、白术、炙甘草、麦芽、陈皮、白芍）。凡此，皆其症之所兼及者也。至於所伤之物，既种种不同（宜各用主治之药，详载手後）。所伤之候，又有乍伤、宿食之各异（乍伤宜平胃散，宿食宜大安丸）。所伤之因，又有兼寒（宜理中汤加丁香、蔻仁）、兼湿（宜除湿汤加麦芽、神曲）、兼痰（宜调气平胃散）之各殊，皆当审所伤之轻重，元气之虚实，脏腑之强弱，时候之寒暖，或当消导，或当补益，或当以消导为主而兼补益，或当以补益为主而兼消导，且於消导补益之中，或当兼疏散，或当兼渗泄，或当兼下利，各随宜以治之，慎勿专任攻伐，致戕天和，有太过之弊，斯称王道。    不能食，脾胃俱虚病也。东垣云：脾胃旺，能食而肥；脾胃虚，不能食而瘦。此之谓也。故治之者必当知不食之故，由於脾胃之虚，急当补益（宜补中益气汤），而不可用诛伐，使元气愈虚，斯为要着。或补之不效，更当兼补其母，使火以生土，土自健运（宜八味丸、二神丸）。补母不效更当兼顾其子，使金不窃母之气以自救，致脾胃益虚，则土自能保（宜茯苓、人叁、  桔梗、甘草。惟审知脾胃中或有积滞，或有实火，或有寒痰，或有湿饮，而元气未衰，邪气方甚者，方可稍用消导，而仍以补益为主（宜异央散、香砂枳术丸）。其有挟郁者，开之（宜育气丸）。动气者，平之（宜异央散加木香、沉香）。上焦湿热阻气者，开提之（宜枇杷叶、苏子、杏仁、黄芩、降香、土瓜蒌皮。胃伤恶食，络虚风动浮肿者，和解之（宜人叁、檀香泥、新会皮、炒荷叶蒂、炒粳米）。心营热入，胃汁全亏，不饥不食，假寐惊跳者，调摄之（宜鲜生地、竹叶心、金银花、火麻仁、麦门冬、生知母）。脾胃虚，不能消化水谷，胸膈痞闷，腹胁膨胀，连年累月，食减嗜卧，口无味者，通快之（宜消谷丸）。腹中虚冷，不能食，食辄不消，羸弱生病者，温暖之（宜苍术丸）。时病後，胃气未和，知饥不纳者，调养之（宜茯神、枣仁、川石斛、知母、鲜莲子、鲜省头草）。夫然後脾胃益快，自然进食矣。    脉  法       《灵枢》曰：脉小而寒者，不嗜食。东垣曰：右手气口脉大於人迎一倍，为内伤饮食。    伤食不食症治       《灵枢》曰：善饥而不嗜食，以精气并於脾，热气留於胃，胃热则消谷，谷消故善饥，胃气上，则胃  寒，故不嗜食也。《内经》曰：太阴所谓恶闻食臭者，胃无气故也。《入门》曰：恶闻食臭者，膀胱移热於小肠也。又曰：口多嗜味，阴虚火动故也。阴虚则口中有味，阳虚则口中无味也。丹溪曰：恶食者，胸中有物，宜导痰补脾。又曰：不进食，服脾药不效者，说肾气虚弱，真元衰削，是以不能消化饮食，譬之釜中水谷，下无火力，终日米不熟，其何能化。黄鲁直日服菟丝子数匙，十日外，饮啖如汤沃雪，亦此理也。又曰：一室女因事忤意，郁结在脾，半年不食，但日食荞麦数口，或馒头弹子大，深恶粥饭，予意脾气实，非枳实不能开，以温胆汤去竹茹，与数十帖而安。《内经注》曰：思则气结者，系心不散，故气亦停留而为结也。《得效》曰：思伤脾者，脾在志为思，思则气化不行，精衰中  ，不得饮食，腹胀满，四肢怠惰。治所伤诸物主治之药    伤酒（轻者葛根、葛花、枳  子、神曲、黄连、白蔻仁，甚者甘遂、黑牵牛子）。    伤谷（轻者麦芽、谷芽、神曲、砂仁，甚者  内金）。    伤曲（莱菔子、姜，酒煎）。    伤茶（轻者姜黄、芝麻，甚者萸、椒、姜）。    伤肉（轻者山楂、阿魏，甚者硝石、硼砂）。    伤菜（丁香、麝香、肉桂）。    伤蛋（蔻仁、橘红、豆豉、姜汁）。    伤鱼鳖（紫苏、陈皮、木香、姜汁，白马尿专治鳖积）。    伤狗肉（杏仁、山楂）。    伤糯米（大麦面，研末酒服）。    伤瓜（  鱼炙食，瓜皮煎汤）。治伤食方七    保和丸  总治 查肉二两  半夏橘红  麦芽  神曲  茯苓各一两  连翘  莱菔子  黄连各五钱    胃苓汤    又     苍术  厚朴  陈皮甘草  茯苓  猪苓  白术  桂心  泽泻  姜枣  此方即平胃、五苓二散合用。又名对金锭子。    平胃散    乍伤     苍术  厚朴  陈皮  甘草    大安丸    宿食     山楂  神曲  半夏  橘红  茯苓  麦芽  连翘  菔子  黄连白术  此即保和丸加白术一两也。  理中汤    兼寒     人叁  白术  甘草  生姜  除湿汤    兼湿     苍术  厚朴  半夏各钱半  藿香  陈皮各七分半  甘草五分姜七  枣二    调气平胃散    兼气     木香  檀香藿香  砂仁  蔻仁  乌药  厚朴  苍术  陈皮  甘草治不能食方八    补中益气汤    总治     人叁  黄儀当归  白术  陈皮  甘草  柴胡  升麻      八味丸    补火     地黄  山药  山萸  茯苓  丹皮  泽泻  附子  肉桂      二神丸    又 补骨脂四两  肉豆蔻二两  共为末，大枣四十九枚，生姜四两，同煮烂，枣去皮核，去姜，捣丸，豁汤下三钱。    异央散    消补 人叁  茯苓  白术  甘草  橘红      温胆汤    脾结     陈皮  半夏  茯苓  甘草  枳实  竹茹  姜  枣  如心虚，加人叁、枣仁。心内烦热，加黄连、麦冬。口燥舌乾，去半夏，加麦冬、五味、花粉。表热未清，加柴胡。内虚大便自利，去枳实，加白术。内热心烦，加山栀。    育气丸    挟郁     木香  丁香  藿香  檀香  砂仁  蔻仁  人叁  白术  茯苓炙草  山药  橘红  青皮  荜澄茄  每末二钱，木瓜汤下。      消谷丸  通快     神曲六两  炒乌梅肉  炮姜各四两  麦芽三两  蜜丸，每米饮下五十丸，日三服。      苍术丸    温暖     制苍术二斤  神  曲一斤  蜜丸，每三十丸，米汤下，日三服。大冷加乾姜三两，腹痛加当归三两，羸弱加炙甘草二两。

　　诸郁源流    诸郁，脏气病也。其原本由思虑过深，更兼脏气弱，故六郁之病生焉。六郁者，气血湿热食痰也。诸郁之脉皆沉。六郁所挟，则兼芤涩数紧滑缓，或沉结促代，最宜细诊。说郁者，滞而不通之义。百病皆生於郁，人若气血冲和，病安从作。有怫郁，当升不升，当降不降，当化不化，或郁於气，或郁於血，病斯作矣。治郁之法，不外《内经》所言木郁达之，火郁发之，土郁夺之，金郁泄之，水郁折之数语。後之解者，以吐训达，而以烧盐三两，温汤二升毕达之义。以汗训发，而以升麻、柴胡、羌活、防风毕发之义。以下训夺，而以槟榔、枳实、大黄、厚朴毕夺之义。以解表利小便训泄，而以橘红、苏子、桑皮、木通、猪苓、泽泻毕泄之义。以遏制冲逆训折，而以黄柏一味毕折之义。用之有应有不应，以五者仅为一偏之治，不知立言者原无过，解之者自误也。王安道、张介宾皆能扩充《内经》之旨，馀因撮其要而为之论。夫达者，通畅之义。木郁风之属，脏应肝，腑应胆，主在筋爪，伤在脾胃，症多呕酸。木喜条鬯，宜用轻扬之药，在表疏其经，在里疏其脏，但使气得通行，均谓之达。若专用吐，谓肺金盛，抑制肝木，则与泻肺气、举肝气可矣，何必吐。谓脾浊下流，少阳清气不升，则与抑胃升阳可矣，又何必吐。木郁固有吐之之理，而以吐总该达字，则未也（直达郁汤）。发者，越之也。火郁之病，为阳为热，脏应心，腑应小肠、三焦，主在脉络，伤在阴分。凡火之结聚敛伏者，不宜蔽遏，当因其热而解之散之，升之扬之。如腠理外蔽，邪热怫郁，则解表取汗以散之。如龙火郁甚，非苦寒沉降之剂可治，则用升浮之品，佐以甘温，顺其性而从治之，汗未足以概之也（宜发郁汤）。夺者，直取之谓也。湿滞则土郁，脏应脾，腑应胃，主在肌肉、四肢，伤在血分，当理其滞。滞在上宜吐，滞在中宜伐，滞在下宜泻，皆夺也，夺岂止於下哉（宜夺郁汤）。泄者，疏利之也。金郁之病，为敛闭，为燥塞，脏应肺，腑应大肠，主在皮毛、声息，伤在气分，或解表，或利气，皆可谓泄。利小便是水郁治法，与金郁无关（宜泄郁汤）。折者，调制之也。水之本在肾，标在肺。实土可以制水，治在脾。壮火可以制水，治在命门。自强可以帅水，治在肾。分利可以泄水，治在膀胱。凡此皆谓之折，非独抑之而巳（宜折郁汤）。《内经》言五郁之旨，其有可阐明而得之者也。而丹溪又谓病之属郁者八九，须视所挟以开导之，因分气血湿火食痰为六郁。又谓六者有相因之势，气郁则留湿，湿滞则成火，火郁则生痰，痰滞则血凝，血凝则食结，而遂成痞块，故着越鞠丸通治诸郁。以香附理气，川芎调血，苍术开湿，山栀治火，神曲疗食，痰郁加贝母，此以理气为主，不易之品也。若湿盛加白术、茯苓，血甚加桃仁，红花，火盛加黄芩，青黛，食甚加山楂、厚朴，痰盛加胆星、浮石，此又因病而变通之法。又春加防风，夏加苦叁，秋冬加吴萸，乃经所云升降浮沉则顺之，寒热温凉则逆之也，此法最为稳当。虽然，丹溪以越鞠通治诸郁，固属不易，而既分为六郁，则其症其治，又有不可不详者。如求谋横逆，贫窘暴怒，悲哀思虑，皆致胸满胁痛，脉必沉涩，是气郁（宜气郁汤，内香附、川芎、木香是要药，又木香调气散）。胸胁痛者，兼血郁，盛怒叫呼，挫闪，饥饱劳役，致胸胁间常如针刺痛，或能食，小便淋，大便红，脉沉芤而涩，是血郁（宜血郁汤，内桃仁、红花、香附，并加青黛、川芎要药）。雾露风雨，坐卧湿衣湿衫，皆致身重疼痛，首如物蒙，倦怠好卧，阴寒则发，脉沉涩而缓，是湿郁（宜湿郁汤，内苍术、川芎、赤苓，并加白芷为要药，又渗湿汤）。不发热，常觉自蒸不能解，目蒙口渴，舌燥便赤，脉沉而数，是热郁。或昏瞀，或肌热，闷之烙物，皆是热郁（宜火郁汤，又青黛、香附、苍术、川芎、山栀为要药）。酸嗳腹满，不能食，黄疽鼓胀痞块，脉紧实，是食郁（宜食郁汤，内神曲、苍术、香附，并加山楂、醋炒针砂为要药）。动则喘满或嗽，寸脉沉而滑，是痰郁（宜痰郁汤，内香附、瓜蒌、南星、海浮石为要药，又升发二陈汤）。且不特是也。经云：五郁之发，乃因五运之气，有太过不及，遂有胜复之变。由是推之，六气着人，皆能郁而致病。如风邪袭人而郁，头痛目胀，鼻塞声重者是（宜神术散）。寒之所郁，呕吐清水，腰腹痛，俉疝症瘕，下利清白者是（宜五积散散）。且如伤寒之邪，郁於卫，郁於营，或郁在经在腑在脏皆是，其方治详伤寒书，可叁看。暑热或郁，必为阴寒所遏，阳气不得发越，头痛肢节痛，大热无汗者是（宜六和汤、苍术白虎汤）。湿气之郁，结在三焦（宜正气散加防己、大豆黄

　　卷）。瘟疫之邪所郁，客於募原，其方治详温疫篇，可叁看。风寒湿三气杂感而郁，致成  症，其方治详诸  篇，可叁看。总之，结不解散，即谓之郁，此又外感六气而成者。要之《内经》之论五郁，是言脏气。论六气之郁，是言客气。丹溪论郁，是言病气。皆当稔悉。此外又有忧愁思虑之郁，先富後贫曰失精，先贵後贱曰脱荣，此郁开之极难，然究不外木达火发之义。赵献可则又谓东方生生之气，在木治木，诸郁自散，加味逍遥散最妙，柴胡、薄荷能升能清，逆无不达，兼以陈皮、川芎、白芍损肝之过，丹皮、山栀泻肝之实。木盛土衰，甘、术扶之。木伤血病者，当归养之。木实火燥，茯神宁之。少加吴萸为反佐，取其气燥入肝，辛热疏利。散剂之後，继以六味丸加柴胡、白芍。前之用逍遥散者，风以散之也。继之用六味丸者，雨以润之也。献可之法，虽进一步，然消息得宜，亦有至理。治郁者惟以五郁为本，详察六气之害，叁用丹溪、献可之论，庶乎得之矣。总之，凡治诸郁，均忌酸敛滞腻  ，宜开发志意，调气散结，和中健脾，如是止耳，否则非其治也。    脉法       《正传》曰：郁脉多沉伏，或促或结或代。丹溪曰：积脉弦坚，郁脉沉涩。    诸郁原由症治       《明理》曰：气血恬和，百病不生，一有怫郁，诸疾生焉。郁者，病结不散也。丹溪曰：治郁之法，顺气为先，降火化痰消积，分多少而治，苍术、川芎，总解诸郁。《正传》曰：热郁而成痰，痰郁而成癖，血郁而成症，食郁而成痞满，此必然之理也。《医鉴》曰：六郁为积聚症瘕倂癖之本。又曰：六郁治法，通用六郁汤、越鞠丸、加味越鞠丸、越鞠保和丸。缪仲淳日：心气郁结，用羊心一具，同番红花水浸一盏，入盐少部，徐徐涂心上，灸热食之，令人心安多喜。若忧郁不伸，胸膈不宽者，贝母去心，姜汁炒研，姜汁面糊丸。每服七十丸，白蒺藜汤下。《叶氏医案》曰：郁损心阳，阳坠入阴为淋浊，由情志内伤，即为阴虚致病。说心藏神，神耗如溃，诸窍失司，非偏寒偏热药可治，必得开爽，冀有向安，宜妙香散。又曰：悲泣乃情怀内起之病，病生於郁，形象渐入，按之坚硬，正在心下，用苦辛降，当先从气结治，宜黄连、乾姜、半夏、姜汁、茯苓、连皮瓜蒌。又曰：惊惶忿怒，都主肝阳上冒，血沸气滞瘀浊，宜宣通以就下，误投止塞，旧瘀不清，新血又瘀络中，匝月屡屡反复，究竟肝胆气血皆郁，仍宜条达宣扬。漏疡在肛，得体中稍健，设法用旋覆花、新绛、青葱管、炒桃仁、柏子仁。治诸郁方二十六    达郁汤    治木 升麻  柴胡  川芎  香附  桑皮  橘叶  白蒺藜    发郁汤    治火     丹皮  柴胡  羌活  葛根  远志  菖蒲  葱白  细辛    夺郁汤    治土     苍术  藿香  香附  陈皮  砂仁  苏梗  生姜  草蔻仁省头草    泄郁汤    冶金     柴菀  贝母  桔梗  沙叁  香附  砂仁  白蒺藜    折郁汤  治水       白术  茯苓  猪苓  泽泻  肉桂  丁香  木通  白蔻仁    越鞠丸    总治     香附  苍术  川芎  山栀  神曲  水丸，或加陈皮、半夏、茯苓、砂仁、甘草、苏子、卜子。    气郁汤    治气     香附  苍术  橘红  半夏  贝母  山栀  茯苓  川芎  甘草柴苏  木香  槟榔    血郁汤    治血     丹皮  红曲  通草  香附  降香  苏木  山楂  麦芽  桃仁韭汁  穿山甲    湿郁汤    治湿     苍术  白术  厚朴  赤苓  半夏  川芎  羌活  独活  香附甘草  生姜火郁汤    治火     连翘  薄荷  黄芩  槐仁  麦冬  甘草  郁金  竹叶  全瓜蒌食郁汤    治食     苍术    厚朴    川芎  陈皮  神曲  山栀  枳壳  炙草  香附砂仁痰郁汤    治痰     苏子  半夏  前胡  炙草  当归  陈皮  沉香  以上名苏子降气汤。今加瓜蒌净仁、胆星、枳实、香附、浮石。如虚加黄儀。寒冷加肉桂。    神术散    治风     苍术    说@白芷  细辛  羌活  川芎  甘草    五积散    治寒     当归  白芷  茯苓  半夏  川芎  白芍  甘草  枳壳  麻黄桂皮  陈皮  桔梗  厚朴  苍术  乾姜  姜枣    正气散    治湿     藿香  柴苏  白芷  茯苓  白术  陈皮  厚朴  桔梗  甘草半夏曲  大腹皮  姜  枣    六和汤    治暑     人叁  白术  半夏  砂仁  茯苓  扁豆  藿香  厚朴  杏仁木瓜  炙草  香茹  姜  枣    苍术白虎汤    又     制苍术  知母石膏  甘草  粳米    加味逍遥散    总治     茯苓  白术白芍  当归  柴胡  甘草  以上名逍遥散。加山栀、丹皮。    六味丸    又     熟地黄  山药  山萸  茯苓  丹皮  泽泻    木香调气散    治气     木香  乌药香附  枳壳  青皮  陈皮  厚朴  川芎  苍术各一钱    砂仁五分  桂枝    甘草各三分姜三片    升发二陈汤    治痰     半夏二钱赤苓  陈皮  川芎各一钱半  柴胡  升麻防风  甘草各一钱  姜三片    六郁汤    开泄     香附  苍术  神曲  山栀  连翘  陈皮  川芍  赤苓  贝母苏叶  枳壳各一钱  甘草五分  姜三片  六郁汤    通治     香附二钱  川芎苍术各一钱半  陈皮  半夏各五分  姜三片    附加减法：气郁，加木香、槟榔、乌药、苏叶。湿郁，加白术、羌活、防己。热郁，加黄连、连翘。痰郁，加南星、瓜蒌、海粉。血郁，加桃仁、丹皮、韭汁。食郁，加山楂、神曲、麦芽。    越鞠保和丸    又       白术三两  山查二两  苍术  川芎  神曲  香附  陈皮半夏  枳实  茯苓  酒黄连  酒当归各一两山栀  莱服子  连翘  木香各五钱  姜汁化蒸饼丸。    此方能开郁行气，消积散热。    加味越鞠丸    又     姜苍术  川芎香附  神曲  山栀各四两  陈皮  白术  黄芩各两半  查肉二两  糊丸。    妙香散    心阳 

　　色欲伤源流    色欲伤，精气神病也。说以三者相因，不能离贰，尝考养生家言，精能生气，气能生神，荣卫一身，莫大於此。养生之士，先宝其精，精满则气壮，气壮则神旺，神旺则身健，身健而少病，内则五脏敷华，外则肌肤润泽，容颜光彩，耳目聪明，老当益壮矣。此养生者以精气神为主，而尤以精为宝也。又按医家言，气者神之祖，精乃气之子，气者精神之根蒂也。又言，凡阴阳之要，阳密乃固。故曰阳强不能密，阴气乃绝。阴平阳秘，精神乃治。阴阳离决，精气乃绝。此医者亦以精气神为主，而尤以精为宝也。然则欲神之旺，必先使气之充，欲气之充，必先使精之固。男女居室，虽生人之大欲所存，为圣王所不能禁，然使行之有节，保之有方，阴阳交接之间，亦何至受伤，何至受伤而成病。其所以受伤者，乃淫欲无充之故也。《灵枢经》曰：五谷之津液，和合而为膏，内渗入於骨空，补益髓脑，而下流於阴股。阴阳不和，则使液溢而下流於阴下，过度则虚，虚则腰背痛而胫酸。《真诠》云：五脏各有藏精，并无停泊於其所。说人未交感，精涵於血中，未有形状。交感之後，欲火动极，而周身流行之血至命门，而变为精以泄焉。故以人所泄之精，贮於器，拌少盐酒，露一宿，则复为血矣。据此，则知血者，五谷之津液所充。而精者，又人身之血所由以化。精顾不甚重欤，而犹谓可或伤欤。且夫欲之不可纵也，良非无故。《养生书》曰：凡觉阳事辄盛，若一度制得，则一度火灭，一度增油。若不能制，纵欲施泻，即是膏火将灭，更去其油，不可不谨自防也。观於添油灭火之论，人  精伤无度，而其为病，且有不可胜言者。讵第如《灵枢经》云胫酸腰痛而已乎。若梦遗，若滑泄，若尿精，若白淫，若漏精，种种名状，不可指屈，而其後必至  然羸瘦，渐成痨瘵。若水流下，不可收挽。若火燎原，不可救灭。此无他。精伤则气馁，气馁则神散，合精气神而皆为病，故即精气神而不能葆也。即精气神而不能葆，故极精气神所生之病，益复戕其精气神而无不委顿，以至於死也。嗟乎，色欲之为害，一至於此。而其详有可得而言者，其或心火旺，肾水衰，心有所欲，速於感动，疾於施泄欤（宜大凤髓丹、金锁思仙丹）。其或君火偶动，相火随之，而妄思淫泄欤（宜黄连清）。其或阴虚火动，夜必成梦，梦则多泄，泄则愈虚，虚则愈梦欤（宜保精汤、鹿角散）。其或少壮气盛，情欲动中，所愿不遂，意淫於外，致成梦泄欤（宜猪苓丸）。其或经络热而焚燎，心经热而恍惚，闭目即若有见，无夜不梦，无梦不泄欤（宜清心丸）。其或始由房劳太甚，精伤窍滑，无论梦与不梦，合目即遗欤（宜樗根皮丸）。其或肝肾两伤，精气衰弱，脉象空虚，悲愁欲哭，面色夭白，为脱精脱神欤（宜巴戟丸、固精丸）。其或阳虚精脱，未交先泄，或乍交即泄，滑浏不禁欤（宜芡实丸、锁阳丹）。其或无故精流不止，日夜皆然，其属危急欤（宜秘元丹、约精丸）。其或房劳邪术，损伤肾气，茎中时痛时痒，白物随溲而下，或阴茎挺纵不收，名为白淫欤（宜先服泻心汤以降心火，次服白龙丸以补肾元）。其或湿热伤脾，脾多痰积，下渗而遗泄欤（宜樗根白皮丸）。其或肾阳虚微，精关滑泄，自汗盗汗，夜多梦与鬼交欤（宜猪肾丸）。其或元气虚寒，精滑不禁，大腑溏泄，手足厥冷欤（宜阳起石丸）。其或茎强不痿，精流不住，常如针刺，捏之则痛，病名强中，为肾滞隔疾欤（宜韭子煎）。其或大吐大泄後，四肢厥冷，不省人事，或交接後，小腹肾痛，外肾搐缩，冷汗出，均为脱阳危症，须臾则不救欤（宜先以葱白炒热熨脐，後服葱白酒）。其或肾脏精气亏，相火易动难制，致梦遗精浊，烦劳即发，频年不愈欤（宜凎沧    Y）。其或肾中有火，精得热而妄行，频频精泄，不寐心嘈，久必成肾消之症欤（宜清肾汤）。其或阴气走泄，湿热乘虚下陷，坠自腰中，至囊环跳膝说诸处，可见久遗八脉皆伤欤（宜先服猪苓汤以清湿热，後服湖莲丸以固真元）。其或神伤於上，精败於下，心肾不交，久伤精气不复欤（宜先服叁术膏，接服寇氏桑螵  散以宁神固精，收摄散亡，乃涩以治脱之法）。其或暑湿热郁，脾胃受伤，色黄，神倦气馁，致成遗泄症欤（宜归脾汤去黄儀、桂圆，加龙骨、益智仁）。其或阴精走泄，阳不内依，欲寐即醒，心动震悸，气因精夺欤（宜青花龙骨汤）。其或读书夜坐，阳气上升，充塞上窍，痰多鼻塞，能食，上盛下衰，寐则阳直降而精下注，有梦而泄欤（宜补心丹）。其或真阴损伤，而五志中阳火，上燔为喉咙痛，下坠为遗，精髓日耗，骨痿无力，日延活槁欤（宜早服补心丹，晚服桑螵  散）。其或知识太早，精血未满而泄，必关键不摄，始而精腐变浊，久则元精滑溢，口咸气胀欤（宜六子丸）。其或屡因嗔愁，肝阳升则上涌，气冲心热，呛咳失血，坠则遗精，暮热晨汗，脉象虚数，为阴阳枢纽失固欤（宜摄真汤）。其或肾气失纳，阳浮不肯兲   致诸气皆升，络血随气上溢，肉俽心悸，头面热，四末汗，两足跗肿冷，走动吸短欲喘，多梦而遗，由精伤以及神离气怯欤（宜葆真止泄丸）。凡若此者，固皆色欲过度，少阴受伤，甚而连及各脏腑所生病也。虽然，色欲之伤虽先及肾，而其原实由於心与肝，何言之？丹溪曰：主闭藏者，肾也。司疏泄者，肝也。二脏皆有相火，而其系上属於心。心，君火也，为物所感，则易动，心动则相火亦动矣。丹溪此言，直窥乎好淫者之隐而言之也。说人当交接之先，未尝不由心动者，心一动，相火遂翕然而起，相火起，精气之涵畜於中者，亦一时暗动，迨至交接，则倾倒而出之。而精藏少减，於此知节，或隔部久再行，精藏之少减者，亦已充满，虽交无伤。若不知节，日日行，甚或日几度行之，则精之涵畜於内者，有去无来，而精藏空虚矣。如是而肾有不伤者乎。肾既伤，则水之涸者火益盛，肾家龙火会合，肝家雷火燔灼，真阴煎熬血液，由是而潮热而骨蒸，而活槁，而羸瘦，而尴怯，变生种种，年寿日促矣。且不特此也。初因君火不宁，久则相火擅权，精元一於走而不固，精藏中容或有留剩，及日夜所息，谷食所滋者，虽不交会，亦暗流而疏泄。或因梦寐而遗，或因小便而出，或因闻见而流，即精之受伤，益致精病，所谓伤者是也。说至此，精遂涸而不能复，气遂馁而不能充，神遂涣而不能聚矣。吁，其可慨哉。是故知命惜身着，必当知精为一身之宝，而节欲以储之。经颂曰：道以精为宝，宝时宜秘密，施人即生人，留己则生己，结婴尚未可，何况空废弃，弃损不觉多，衰老而命坠。此言精之不可妄去也。欲不妄去其精，舍节欲何由哉。且夫欲之当节，自少至老，莫水皆然，而尤要者，则惟幼少与衰晚二候。孔子曰：少之时，血气未定，戒之在色。说以人当十五六时，情窦乍开，欲火萌动，若有所遇，而此心之勃不能已者，乘其血气之初旺，往往有溺而不返之忧，由是而纵情逞意，日丧其宝，将初旺之血气，不但无极旺之时，且於是而日耗，而百疾生矣。故《养生书》曰：男子二八未泄之时，其一身之精，通有一升六合，此其时成数也，称得一升，积而满者至三升，损而丧之者不及一升。精与气相养，气聚则精盈，精盈则气盛，精盈气盛则神足。人年十六後精泄，凡交一次，则丧半合，有丧而无益，则精竭身虑。故欲不节则精耗，精耗则气衰神悴而病至，病至则身危。噫，精之为物，其人身之至宝乎。观於此言，益可知二八精通之後，即宜谨守其身矣。况於未至二八，精气尚涩，而可逞心淫荡乎。夫壮盛之年，其当谨慎色欲，不必言矣。《内经》曰：人生八八数，精髓竭，当节其欲。说以人至五十始衰，六十则更衰，定当闭精勿泄，以养天和，由是生气强固而能长久，此至人之道也。倘宜节而不知节，当绝而不能绝，肾精不固，以至神气减少者，五脏皆有精，势必连及他脏。而肝精不守，目眩无光矣。肺精不足，肌肉瘦削矣。心精不充，昏冒恍惚矣。脾精不坚，齿发脱落矣。岂非以肾脏主水，受诸脏之精而藏之，为都会关司之所。故肾精耗，则诸脏之精亦耗。肾精竭，则诸脏之精亦竭欤。故《养生书》曰：人年四十以下，多有放恣，四十以上，即顿觉气力衰退，衰退既至，众病蜂起，久而不治，遂至不救。若年过六十，有数旬不得交合，而意中平平者，自可闭固也。观於此言，益可知年近衰晚，即当秘密其精而勿失矣，况推之七十八十，而可弗慎惜其身命乎。虽然，精之具足於身着，固贵节欲以保之矣。而所以保之之要，又当审乎炼精之诀，补精之味。《真诠》曰：炼精者，全在肾家下手，内肾一窍名玄关，外肾一窍名牡户，真精未泄，乾体未破，则外肾阳气至子时而兴。人身之气，与天地之气两相吻合，精泄体破，则吾身阳生之候渐晚。有丑而生者，次则寅而生者，又次则卯而生者，有终不生者，始与天地不相应矣。炼之之诀，须半夜子时，即披衣起坐，两手搓极热，以一手将外肾兜住，以一手掩脐，而凝神於内肾，久久习之，而精旺矣。又曰：《内经》言精生於谷，又言精不足者补之以味，然  郁之味，不能生精，惟恬澹之味，乃能补精。洪范论味，而曰稼穑作甘，世间之味，惟五谷得味之正，但能淡食谷味，最能养精。凡煮粥饭，而中有厚汁滚作一团者，此米之精液所聚也，食之最能生精，试之有效。《真诠》之言炼精补精，是殆於节欲保精而外，又得所以养精生精之妙矣。人果遵而行之，亦何患精之不充乎。精之既充，更何患气之不壮，神之不固乎。（此篇当与遗泄淋浊虚痨等篇叁看）。    脉  法     《脉诀》曰：遗精白浊，当验於尺，结芤动紧，二症之的。《脉经》曰：涩脉为精血不足之候，丈夫脉涩，号曰伤精。《医鉴》曰：微涩伤精。    色欲伤原由症治       《灵枢》曰：恐具  而不解，则伤精，精伤则骨废痿厥，精时自下。又曰：精脱者耳聋。《内经》释曰：肾藏天一，以悭为事。志意内治，则精全而涩。若思想外淫，房室太甚，则固有淫佚不守，辄随溲尿而下。仲景曰：失精家，小腹弦急，阴头寒，目眩发落，脉极虚芤迟，为亡血失精，男子失精，女子梦交，桂枝龙骨牡蛎汤主之。《黄庭经》曰：急守精室勿妄泄，闭而宝之可长活。《集要》曰：西番人多寿考，每夜卧，常以手掩外肾令温暖，此亦一术也。《直指》曰：邪容於阴，神不守舍，故心有所感，梦而後泄也。《本事》曰：梦遗不可作虚冷，亦有经络热而得之。尝治一人，至夜脊心热，梦遗，用珍珠粉丸、猪苓丸，遗止，而终服紫雪，脊热始除，清心丸亦佳。又曰：肾藏精，说肾能摄精气以育人伦者也。或育或散，皆主於肾，今肾气衰，则一身之精气，无所管摄，故妄行而出不时，猪苓丸一方，正为此设。《入门》曰：梦遗全属心。说交感之精，虽常有一点白膜裹藏於肾，而元素以为此精之本者，实在乎心，日有所思，夜梦而失之矣，宜黄连清心饮。又曰：梦与鬼交而泄精，亦曰梦遗，专主於热，用知、柏、牡蛎、蛤粉。若损伤气血，不能固守而梦遗者，当补以八物汤吞樗根皮丸。又曰：其不御女漏者，或闻淫事，或见美色，或思想不遂，或入房太甚，宗筋弛纵，发为筋痿而精自出者，谓之白淫，宜乎渗漏而不止也，宜加减珍珠粉丸。又曰：欲心一动，精随念去，茎中痒痛，常如欲小便然，或从小便而出，或不从便出而自流者，谓之遗精，比之梦遗尤甚，八物汤中吞珍珠粉丸。又曰：少时欲过，阳脱而遗泄者，宜金锁正元丹。戴氏曰：梦遗精滑，皆相火所动，久则有虚面无寒也。又曰：不因梦而自泄者，谓之精滑，皆相火之所动也，宜巴戟丸、补真玉露丸、固精丸、锁阳丹。《正理》曰：日啖饮食之精熟者益气，此生於谷，故气从米。人身之中，全具天地阴阳造化之气，人年三十而气壮，节欲少劳，则气长而缓。多欲劳倦，则气少而短。气少则身弱，身弱则病生，病生则命危。《纲目》曰：梦遗属郁滞者居大半，庸工不知其郁，但用涩剂固脱，殊不知愈涩愈郁，其病反甚。尝有一男子梦遗，医与涩药反甚，先与神芎丸大下之，却服猪苓丸遂痊，可见梦遗属郁滞者为多也。又曰：一人虚而泄精脉弦大，服诸药不效，後用五倍子一两、白茯苓二两为丸，服之而愈。五倍涩泄之央，敏於龙骨、蛤粉等类也。《医鉴》曰：童男阳盛，情动於中，志有所慕而不得遂，成夜梦而遗精，慎不可补，清心乃安，朝服清心莲子饮，喜服定志丸，无不愈者。治色欲伤方四十一    大凤髓丹    心火     炒黄柏二两砂仁盐水炒一两  甘草五钱  熟半夏  猪苓茯苓  红莲须  益智仁各二钱五分  上为极细末，用盐水和丸，梧子大，空心，糯米饮吞下五十丸，或七十丸效。一名封髓丹。    金锁思仙丸    又     莲须  莲子芡仁  等分，金樱子膏丸，空心，盐汤下三十丸，月後见效，即不走泄。如久服，精神固，能成地仙。    黄连清心饮    君相火     黄连  生地  当归  甘草  酸枣仁  茯神  远志  人叁  莲肉  等分，每粗末五钱，水煎。    保精汤    阴虚     川芎  当归  白芍  地黄姜汁炒  麦冬  酒黄柏  蜜知母姜黄连  童便炒山栀  姜炭  熟牡蛎  萸肉各五分鹿角散    又     鹿角屑  鹿茸各一两  茯苓七钱半  人叁  茯苓  川芎  当归桑螵    补骨脂    骨  韭子酒浸一宿焙各五钱  柏子仁  甘草各二钱半  每服五钱，加姜五片，枣二枚，粳米百粒，水煎，空心服。    猪苓丸    少壮     半夏一两，猪苓末二两，先将一半炒半夏令色黄，不令焦，出火毒，只取半夏为末糊丸，候乾，再用前猪苓一半同炒微裂，入砂锅内养之，空心，温酒或盐汤下三五十丸。说半夏有利性，而猪苓导水，即肾闭导气使通之意。一名半苓丸。半夏用生而大者，矾水浸三宿，晒乾，破如豆大。    清心丸    经络热     黄柏一两为末冰片一钱    蜜丸，每十五丸，空心，麦冬汤下。    樗根皮丸    窍滑     樗根白皮炒为末，酒糊丸，然此性凉而燥，不可单服，以八物汤送下为佳。    八物汤    又     人叁  白术  茯苓甘草  川芎  当归  白芍  熟地各一钱二分一名八珍汤。    巴戟丸    肝肾       巴戟  肉苁蓉五味子  菟丝子  人叁  白术  熟地  补骨脂  茴香  覆盆子  龙骨  牡蛎  益智仁等分，蜜丸，每三十丸，米饮下，日二服。虚甚八物汤下。    固精丸    又     黄柏  知母各一两牡蛎  芡实  连须  茯苓  远志各三钱  龙骨二钱  山萸五钱  山药糊丸，朱砂为衣，空心盐汤下五十丸。        芡实丸    阳虚     芡实五百个  七夕莲花须  萸肉各一两  沙蒺藜五两  覆盆子二两  龙骨五钱  蜜丸，空心，莲肉汤下六七十丸。    锁阳丹    又     桑螵  三两  龙骨茯苓各一两  糊丸，茯苓盐汤下七十丸。    秘元丹    精流     龙骨酒煮焙  灵砂水飞各一两  砂仁  诃子小者煨取肉各五分  糯米糊丸，温水下十五丸，加至三十丸。    约精丸    又     韭子霜後采者一斤酒浸一宿焙  龙骨二两  酒调糯米粉丸，空心，盐汤下三十丸。    泻心汤    房劳     黄芩二两  黄连生地  知母各一两  甘草五钱  每粗末五钱，水煎服。一名黄连泻心汤。    白龙丸    又     鹿角  牡蛎各二两生龙骨一两  酒糊丸，空心，温酒或盐汤下三五十丸，大能固精。    樗根白皮丸    湿热     炒韭子一两炒白芍五钱  盐黄柏  盐知母    蛎各三钱  白术  枳实  茯苓  升麻  柴胡各二钱神曲糊丸，空心，盐汤下五十丸。    猪肾丸    阳虚     猪肾一枚，去膜，入附子末一钱，湿纸包煨熟，空心食之，饮酒一杯，不过三五服效。    阳起石丸    虚寒     阳起石  @钟乳粉各等分  酒煮附子末  面糊丸，空心，米饮下五十丸，以愈为度。    韭子煎    茎强     家韭子  破故纸各一两  每末三钱，水煎服，日三即住。    葱白酒    脱阳     葱白三七茎，打烂用酒煮灌之，阳气即回。    凎沧    Y    烦劳     熟地八两川斛膏  线胶各四两  湖莲  芡实各三两麦冬茯神  五味  沙苑子各二两  远志一两  金樱膏丸。    清肾汤    肾火     焦黄柏  生地天门冬  茯苓    蛎  炒山药    湖莲丸    固真     熟地  五味  芡实  茯苓  湖莲  山药    叁术膏    心肾     人叁  白术  熬膏，米饮送下。    桑螵  散    又     人叁  茯神  远志  菖蒲  桑螵    龙骨  龟板  当归    归脾汤    暑湿热     人叁  白术茯神  枣仁  龙眼肉  黄儀  当归  远志木香  炙草  生姜  大枣    青花龙骨汤    气夺     龟板去墙削光一两  桑螵  壳  青花龙骨飞各三钱  抱木茯神三钱二分  人叁  当归各一钱。    补心丹    读书     人叁  丹叁  元叁  天冬  麦冬  生地  茯神  远志  枣仁当归  朱砂  菖蒲  桔梗  柏子仁  五味子    六子丸    识早     生菟丝子粉  蛇床子  覆盆子  沙苑子  家韭子  五味子鳇鱼胶丸。    摄真汤    嗔怒     鱼鳔  生龙骨桑螵    芡实  茯苓  五味子  秋石冲服。    葆真止泄丸    阳浮     水煮熟地人叁秋石拌  龙骨  杞子  五味子  山药茯神  牛膝炭    桂枝龙骨牡蛎汤    失精     桂枝龙骨  牡蛎  白芍  生姜各三两  甘草二两大枣十二枚  水七升，煮三升，分三服。  珍珠粉丸    梦遗     黄柏新瓦上炒赤  真蛤粉各一斤  真珠三两  水丸，空心，温酒下百丸。法曰：阳盛乘阴，故精泄，黄柏降心火，蛤粉涩而补肾阴。易老方无真珠。    紫雪    又     黄金  寒水石  石膏  滑石  磁石  升麻  元叁  甘草  沉香木香  丁香  朴硝  硝石  朱砂  麝香  犀角  羚羊角  加减珍珠粉丸    又     黄柏半生半炒  蛤粉各三两  滑石二两  樗根皮一两乾姜炒褐色  青黛各五钱    神曲糊丸，空心酒下七十丸。    此方黄柏降心火除湿热。蛤粉咸补肾。滑石利窍。樗皮大燥湿热。青黛解郁降火。乾姜敛肺气，下降生阴血，盐制，炒微黑用之。    金锁正元丹    少时     补真玉露丸    阳虚     茯苓  龙骨韭子酒炒  菟丝子酒浸煮  等分，蜜丸，空心，酒或盐汤下五十丸，後以美膳压之，宜火日修合。    神芎丸    下药     定志丸    虚泄     人叁  茯苓  茯神各三两  菖蒲  远志各二两  朱砂一两半为衣，蜜丸，米汤下五七十丸。1

　　卷十九

　　春温病源流    春温，少阴病也。仲景何以言太阳，以太阳与少阴相表里，就其发热言之，故曰太阳，而邪之所伤者，实少阴也。经曰：冬伤於寒，春必病温。又曰：冬不藏精，春必病温。夫邪之所凑，其气必虚，不藏精矣，有不虚乎。少阴主精，其精不藏，则虚者非少阴乎。特以冬时寒水主令，少阴气旺，寒虽伤之，未便发泄，至春少阳司令，木旺水亏，不足供其滋溉，所郁之邪，向之乘虚而入者，今则乘虚而发，木燥火炎，乘太阳之气，蒸蒸而热，故所伤虽寒，所病则温。是以春温虽太阳、少阳、少阴三经俱有之病，而其原则专属少阴也。仲景复言太少合病，以发热不恶寒，兼耳聋胁满也。复言三阳合病，以脉大为阳明，多眠为热聚少阳也。其发热而不恶寒者，以寒郁营间，久则反热，热自内发，无表症也。然此其定理也。亦有寒邪将发之时，复感风邪者，必先头痛。或先恶寒而後热，此新邪引旧邪也。或往来寒热，头痛呕吐，稍愈後，浑身壮热，此正气又虚，伏邪更重也（无外症宜黄芩汤为主，兼外症必加柴胡，或本经药以轻解），切不可汗。故仲景曰：发汗已，身灼热者，名曰风温。言误用辛热，既辛散以劫其阴，复增热以助其阳，故热甚脉浮，遂成危症也，误下误火亦危，总宜以凉解为主。夫所伤者寒，所发者热，而曰温，何也？说冬之伤寒，必先天气温暖，开发腠理，忽然寒气袭之，故受伤。又以所伤不甚，故不即病，乘少阴之虚而优於其经，至春木旺，其气温和，夏热尚远，故所发之病，不得仍谓之寒，不得遂谓之热，而谓之温也。适当春时，故谓之春温也。  据仲景《伤寒论》中所及温病而条疏之。仲景曰：太阳病，发热而渴，不恶寒者为温病。说以邪自内发，表里俱热，津液必耗，故渴。内方喜寒，故不恶寒。三四日後或腹满，或不利者，皆由热也。未显他经之症，故曰太阳，以与少阴为表里。邪之伏，既在少阴里，邪之发，自在太阳表也。仲景又曰：若汗发已身灼热者，名曰风温。风温为病，脉阴阳俱浮，自汗出，身重多眠睡，鼻息必鼾，语言难出。若被下者，小便不利，直视失溲。若被火者，微发黄，色剧，则如惊时瘛  。若火熏之，一逆尚引日，再逆促命期。说以此仍是太阳症而误汗者，虽与更感风者不同。然其症本温，复辛散以耗津增热，以使脉浮。风与温混，肾水不能独沉，故现肾之本病，若自汗至语言难出等症也。古律云：风温治在少阴，不可发汗，发汗者死。今虽太阳风温，亦同少阴之不可汗也，奈何误汗之乎？若不汗而误下，伤膀胱之气，其变直视等症，由腑脏两绝也。误火劫，微则热伤营气，而热瘀发黄，盛则热甚生风而惊瘛，是由神明乱筋脉扰也。一逆再逆，统指汗下火三者言之。仲景又曰：太阳与少阳合病，自利者，与黄芩汤；若呕者，黄芩加半夏生姜汤主之。说以温病之为太少二阳，止据胁满头痛口苦引饮，不恶寒而即热断之，非如伤寒合病皆表症也。且不但无表，兼有下利之里症。又以内郁既久，中气已虚，邪不能一时尽泄於外，至下走即利，非如伤寒协热利必待传经也。故不用二经药，而但用黄芩汤。黄芩汤者，治温主方也：仲景又曰：三阳合病，脉浮大，上关上，但欲眠睡，目合则汗。说以太阳脉浮，阳明脉大，关上又太阳部位，邪虽见於阳，少阴之源未靖，故显欲眠本症。然母虚子亦虚，目合而盗汗出，因显少阳本症，故曰三阳也（宜小柴胡汤去人叁、半夏，加芍药）。仲景又曰：师曰：伏气之病，以意候之，今月之内，欲有伏气，假令伏气，当须脉之。若脉微弱，当喉中痛似伤，非喉  也。病人云：实咽中痛，虽尔，今复欲下利，说以微弱，少阴脉也。肾虚故不及於阳，而即发於阴，少阴脉循喉，故发则痛而似伤。肾司开合，虽阴热上升，而咽痛泄不尽必後陷，故下利可下。此一节，於伏气之时见伏气病也。仲景又曰：少阴病，二三日咽痛者，可与甘草汤。不差者，与桔梗汤。说以甘草汤缓伏气上升之势也。桔梗汤开伏气怫郁之邪也。不用黄芩汤，以二三日为初发之时，无胸满、心烦、下利、呕渴等症，止咽痛耳。连举二方，倘服之痛止，邪即衰其大半，後可随所见而投药，亦不妄投之道也。仲景又曰：少阴病，得之二三日已上，心中烦而不卧，黄连阿胶汤主之。说以此虽未至咽痛，而心烦不卧，血液已耗於伏邪未发时，故以清热滋阴为要也。以上皆仲景要法，治温之准则也。    总之，温症之发，必渴而烦，胁满口苦，恶热不恶寒，以自内发，无表症也。虽经络不同，必先少阳，以春行风木令也。若周禹载治春温诸法，可遵用之。其法，有治少阳、阳明合病里症多者（宜大承气汤）。有治三阳合病者（宜大柴胡汤、双解散）。有治少阳客邪发，脉弦，两额旁痛，寒热口苦者（宜小柴胡汤去叁、半、姜，加花粉，如呕但去人叁）。有治脉微紧，兼恶寒头痛者（宜栀子豉汤或益元散加葱、豉、薄荷，热甚凉膈散去硝黄加葱豉）。有治暴感外邪，头痛如破者（宜葛根葱白汤，邪散後，用黄芩汤）。有治热在上焦，脉洪大而数，外热谵妄者（宜三黄石膏汤）。有治应下症，下後热不去，或暂解复热，须再下者（宜承气汤）。有治下後热不止，脉涩，咽痛，胸满多汗，热伤血分宜吐者（宜葶苈苦酒汤）。有治里热已甚，阳邪怫郁作战，而不能汗出，虽下，症未全除者（宜凉膈散）。有治腹满烦渴，脉沉实者（宜选用三承气汤，势极合用黄连解毒汤）。以上皆春温症。有治病温，少阴伏邪发出，更感太阳客邪，名曰寒温，必阳脉浮滑，阴脉濡弱，发热咽痛，口苦，但微恶寒者（宜黄芩汤加桂枝、石膏，或以葱豉先治其外，後用本汤，甚则用葳蕤汤加减）。有治本太阳病发热而渴，误发汗，身灼热者，亦名风温，脉阴阳俱浮如前症（宜麻黄升麻汤去二麻、姜、术）。夫误汗风温一症，仲景不立方者，以太阳、少阴同时荐至，危於两感，去生甚远也。以上皆风温症。此外又有冬温病，冬行春令，天气温暖，实为非时之暖，不正之气，独冬不藏精之人，肾气外泄，腠理不固，温气袭入，感之成病，此为冬温。说当冬而温，火胜矣。不藏精，水亏矣。水既亏，则所胜妄行，土有馀矣。所生受病，金不足矣。所不胜者，反来侮之，火太过矣。火土合德，湿热相助，故成温病。是冬气温暖，感之而即病者也，非如春温之由於伏寒者也。故周氏又有治冬温之法，并条列而采用之。有治寸脉潢，尺脉数，或实大，心烦呕逆，身热，不恶寒，或头痛身重，面肿咳嗽，咽病下利，与春温无异，特时令不同者（宜阳旦汤加桔梗、茯苓）。有治寒食停滞者（宜厚朴一味以温散，黄芩凉解其外，即仲景阴旦汤之意）。有治先感温气，即被严寒逼抑，发热而微恶寒，汗不出而烦扰者（宜阳旦汤加麻黄、石膏）。有治本冬温，医误认伤寒，用辛热发汗，致令发傘醋鉹者（宜升麻葛根汤加犀角、黑叁，或犀角黑叁汤）。有治误用辛热发汗，徒耗津液，里热益甚，胸复满，又误用下药，反发热无休，脉来涩，为阴血受伤者，急宜探之（宜葶苈苦酒荡），以收阴气。泄邪热，若服药後势转剧，神气昏愦，谵语错乱，必不救也。冬温为病，亦自不一，当各随见症治之。凡冬温之毒，大便泄，谵语，脉虚小，手足冷者，皆不治也。以上皆冬温症。而又有温疟者，是春温病未愈，适又感寒，忽作寒热者也。《阴阳例》云：脉阴阳俱盛，重感於寒，变为温疟。其症寒热交作，胸胁满，烦渴而呕，微恶寒，即是也（宜小柴胡汤去叁、半，加花粉、石膏）。又有治无寒但热，其脉平，骨节烦疼，时呕者（宜黄芩加生姜汤）。至如《内经》所言先热後寒之温疟，乃得之冬，中於风寒，气藏於骨髓之间，至春阳大发时，邪气不能自出，因遇大暑，脑髓烁，肌肉消，腠理发泄。或有劳力，邪气与汗并出。此病固藏於肾，自内达外者也。惟其阴气阳邪盛，故为热。热甚必衰，衰则气反而复入。入则阳虚，阳虚则又寒。故先热後寒，亦名温疟（宜人叁白虎汤）。又或有客邪内蕴，先微恶寒，继大热，热而复大寒者，此伏邪自发之温疟，与温病复感外邪之温疟不同（宜人叁白虎汤少加桂枝）。以上皆温疟症。而又有温毒发斑者，夫发斑皆失於汗下之故，热毒内攻，不得散，蕴结阳明，而发出肌表。或汗下不解，足冷耳聋，胸烦闷，咳嗽呕逆，躁热，起卧不安，俱是发斑之候。春至，病温之人更遇时热，变为温毒。王氏叔和云：阳脉洪数，阴脉实大，更感温湿，变为温毒，伏温与时热交并，表里俱热，其为病最重也，其为脉浮沉俱盛也，其为症心烦闷，呕逆喘咳，甚则面赤身俱赤，狂乱躁渴，咽肿痛，狂言下利而发斑也，最为危候。周氏亦有治法，更条列之。有治斑如锦纹，身热烦躁而无燥结者（宜黄连解毒汤）。有治躁闷狂乱而无汗者（宜三黄石膏汤）。有治自汗烦渴而发斑，为胃热者（宜人叁化斑汤）。有治烦热错语不眠者（宜白虎汤合黄连解毒汤）。有治斑不透者（宜犀角大青汤）。有治斑已透，热不退者（宜犀角大青汤去升麻、黄芩，加人叁、生地、柴胡）。有治斑色紫而为危候者（宜黄连解毒、犀角地黄二汤合用），必须与病家言过，而後用药，以此症虽药，十中仅救一二。若色黑而下陷，必死，可勿药。凡发斑虽禁下，若大便秘，躁渴色紫者，可微下之（宜大柴胡汤）。若发斑已尽，外热已退，内实不大便，谵语，微下之（宜小剂凉膈散，或大柴胡汤）。凡发斑，鲜红起发者吉，虽大不妨。稠密成片紫色者，半死半生。杂色青紫者，十不一生。总之，红赤者为胃热，紫为胃伤，黑为胃烂也。凡斑既赤，脉须洪数有力，身温足暖者，易治。脉小足冷，元气虚弱者，难治。狂言发斑，大便自利，或短气，燥结不通，而黑斑如果实  者，皆不治。以上皆温毒发斑症，夏热发斑同此验治。至於脉象，或见浮紧，乃重感不正之暴寒，寒邪束於外，热邪结於内，故其脉外绷急而内洪盛也。若误认弦脉为紧，必谬。说脉之盛而有力者多兼弦，不可误认为紧而以为寒也。夫温病之脉，多在肌肉之分，不甚浮，且右反甚於左者，怫郁在内故也。其左手盛或浮得，必重感风寒，否则非温病，是非时暴寒耳。温病亦有先见表症而後见里症者，怫郁自内达外，热郁腠理之时，若不用辛凉发散，邪不得外泄，遂还里而成可攻之症，非如伤寒从表而始也。或不明斯理，而於温病求浮紧之脉，亦疏矣。其脉法有如此者。夏热病脉，亦同此看法（周氏禹载温病治法最善，故此篇多采用之）。    脉  法       《灵枢》曰：尺肤热甚，脉盛躁者，病温也。《脉诀》曰：阴阳俱盛，病热之极，浮之而滑，沉之散涩，惟温病脉，散於诸经，各随所在，不可指名。脉法曰：温病二三日，身热腹满头痛，食饮如故，脉直而疾，八日死。温病四五日，头痛腹满而吐，脉来细而强，十二日死。温病八九日，头身不痛，目不赤，色不变，而反利，脉来涩，按之不足，举之却大，心下坚，十七日死。温病汗不出，出不至足者死。《医鉴》曰：温病穰穰大热，脉细小者死。温病下利腹中痛者，死症也。    温病原由症治     丹溪曰：夏至前发为温病，夏至後发为热病，谓之伏气伤寒，所谓冬伤於寒，春必病温是也。《正传》曰：温病初症，未知端的，先以荆防败毒散治之，看归在何经，随经施治。又曰：治法切不可作伤寒正治，而大汗大下，但当从手中治，而用少阳之小柴胡汤，阳明之升麻葛根汤，加减治之。陶节庵曰：问曰：伤寒温病，何以为辨？答曰：温病於冬时感寒所得也，至春变为温病耳。伤寒汗下不愈而过经，其症尚在而不除者，亦温病也。经云：温病之脉，行在诸经，不知何经之动，随其经之所在而取之。如太阳病头疼恶寒，汗下後，过经不愈，诊得尺寸俱浮者，太阳病温也。如目疼恶寒身热，汗下後，过经不愈，诊得尺寸俱长者，阳明病温也。如胸胁痛，汗下後，过经不愈，诊得尺寸俱弦者，少阳病温也。如腹满嗌乾，过经不愈，诊得尺寸俱沉细着，太阴病温也。如口燥舌乾而渴，过经不愈，诊得尺寸俱沉者，少阴病温也。如烦满囊缩，过经不愈，诊得尺寸俱微缓着，厥阴病温也。是故随其经而取之，随其症而治之。如发斑乃温毒也。又曰：治温大抵不宜发汗，过时而发，不在表也。已经汗下，亦不在表也。经曰：不恶寒而反渴者，温病也。说其热自内达外，无表症明矣。又曰：温毒者，冬月感寒毒异气，至春始发也。表症未罢，毒气未散，故有发斑之候。心下烦闷，呕吐咳嗽，後必下利，寸脉洪数，尺脉实大，为病则重，以阳气盛故耳。通用元叁升麻汤以治之。周禹载曰：二阳搏，病温者，死不治。虽未入阴，不过十日死。二阳者，少阳、阳明也。又曰：温病发於三阴，脉微足冷者，难治。又曰：温病大热，脉反细小，手足逆冷者死。又曰：温病初起，大热目昏谵语，脉小足冷，五六日而脉反躁急，呕吐昏沉，失血痉搐，舌本焦黑，脉促结代小者，皆死。又曰：温病汗後反热，脉反盛者死。又曰：温病误发汗，狂言不能食，脉反躁盛者，皆不治。华岫云曰：冬伤於寒，春必满温者，重在冬不藏精也。说烦劳多欲之人，阴精久耗，入春则里气大泄，木火内燃，强阳无制，燔燎之势，直从里发，始见必壮热烦冤，口乾舌燥之候矣。故主治以存精液为第一，黄芩汤坚阴却邪，即此义也。再者，在内之温邪欲发，在外之新邪又加，葱豉汤最为捷径，表分可以肃清。又曰：风温者，风为天之阳气，温乃化热之邪，两阳熏灼，先伤上焦，种种变幻情状，不外手三阴为病薮，头胀汗出，身热咳嗽，必然并见，当与辛凉轻剂清解为先，大忌辛温消散，劫烁清津。太阴无肃化之权，救逆则有蔗浆、芦根、玉竹、门冬之类也。又忌苦寒沉降，损伤胃口，阳明顿失循序之司，救逆则有复脉、建中之类也。大凡此症，骤变则为痉厥，缓变则为虚劳，其主治之方，总以甘药为要，或兼寒，或兼温，在人通变可也。治春温病方二十八    黄芩汤    主方     黄芩三两  炙草白芍各二两  大枣十二枚擘碎  水一斗，煮三升，每服一升，日二服，夜一服。    黄芩加半夏生萋汤    呕吐     黄芩三两  炙草  白芍各二两  大枣十二枚擘碎半夏半升  生姜一两  照前煮法、服法。    此方用黄芩涤热，故为温利主药。用白芍者，酸寒入阴分。一泄一收，热去而利自止也。甘草、大枣和中也。膀胱与胆既病，胃岂能独安，若呕，则明有痰饮结聚，非姜、半不除，虽其性辛燥，非伏气所宜，而去呕则有殊央也。    甘草汤  咽痛   甘草二两  甘能治大热。    桔梗汤    又     桔梗一两  甘草一两    此方用桔梗开肺，以少阴之火上攻，并其母亦病也。    黄连阿胶汤    心烦     黄连  阿胶黄芩  白芍  鸡子黄    小柴胡汤    三阳     柴胡  黄芩人叁  半夏  甘草    大柴胡汤    又     柴胡  黄芩  白芍  半夏  枳实  大黄  姜  枣    大承气汤    里症     大黄  芒硝厚朴  枳实    双解散    三阳     麻黄  防风  川芎  连翘  薄荷  当归  白芍  大黄  芒硝各五钱  石膏  黄芩  桔梗各一两  炙甘草二两  白术  荆芥  山栀各二两  滑石三两每取未三钱，加生姜三片煎。    栀子豉汤    恶寒头痛     山栀十四枚  香豉四钱绵裹    益元散    又     滑石  甘草    凉膈散    热甚     连翘  山栀  白芍  黄芩  大黄  芒硝各二钱  葱白一茎炙草五分  大枣一枚    葛根葱白汤    暴感     川芎二钱葛根  白芍  知母各一钱半  葱白四个  姜十片  未止再服。    本方去知母，加甘草、大枣，名增损葛根葱白汤，能治感冒头痛。    三黄石膏汤    三焦热     黄连  黄芩  黄柏各二钱  山栀二十枚  石膏五钱麻黄六分  豉三钱  姜三  葱白二  澄清地浆水煎服。半日部不出汗，再服。如脉数便闭，上气喘急，舌

　　卷囊缩，去豉、麻黄，加大黄、芒硝。节庵杀车捶法，加细茶一撮。    葶苈苦酒汤    血热     葶苈三钱捣研取汁  苦酒三合  生艾汁一合如无乾艾浸捣汁  水煎，作三服服之，取汗为度。    小承气汤    腹满 大黄  枳实厚朴    调胃承气汤    又     大黄  芒硝厚朴  甘草    黄连解毒汤        烦渴     黄连  黄芩黄柏  山栀各钱半    葳蕤汤    风温     葳蕤一钱半  石膏二钱  白薇  麻黄  川芎  葛根  羌活炙甘草  杏仁  青木香各一钱，日三服。  麻黄升麻汤    误汗     麻黄  升麻乾姜  白术  当归  知母  黄芩  玉竹  天冬  白芍  茯苓  甘草  桂枝  石膏    此系正方，如欲借治误汗风温，须去二麻，姜、术，用以收汗愈。    阳旦汤    冬温     桂枝  白芍  甘草  黄芩  萋  枣    此亦正方，如欲借治冬温，有三种加法，一加桔梗、茯苓，一加麻黄、石膏，一加厚朴。    升麻葛根汤    发斑   升麻  葛根白芍  炙甘草各一钱半    犀角黑叁汤    又     犀角  黑叁升麻  射乾  黄芩  人叁  甘草    黄芩加生姜汤    温疟   黄芩  白芍  炙草  大枣  生姜人叁白虎汤    又 犀角大青汤    斑不透     犀角    大青  元叁  升麻  黄连  黄芩  黄柏  山栀甘草  如脉虚热甚，去升麻、芩、柏，加人叁、生地、柴胡，名消斑青黛饮。犀角地黄汤    斑色紫     犀角  生地  白芍  丹皮  加藕节汁、扁柏汁、磨金墨汁和服。荆防败毒散    温病初起     羌活独活  柴胡  前胡  人叁  赤苓  桔梗  枳壳荆芥  川芎  防风各一钱  甘草五分

　　夏热病源流    夏热，少阴病也。经曰：冬伤於寒，夏必病热。则知热病之由於伏寒，与春温同。热病之伏寒优於肾，亦与春温同也。春温之寒，伤於冬而发於春。夏热之寒，伤於冬而发於夏。同一伏寒，而发有异时者，人有强弱，邪有重轻，感触有异故也。同一伏寒，发於春而病名温，发於夏而病名热者，以春气温，故病当其时亦曰温。夏气热，故病当其时亦曰热也。春温之伏寒，优於少阴，而发必由於少阳，以当春而病，少阳司令，故少阳即为伏寒所出之途。夏热之伏寒，优於少阴，而发则由於阳明，以当夏而病，阳明司令，故阳明即为伏寒所出之途也。至兼见之经不一，温与热病同。温病主方用黄芩汤，以热尚浅，不必大为涤荡也。热病主方用白虎汤，以热更炽，故必重为清肃也。春温之外，有不必尽由伏寒，由现感春时之邪而病亦名温者。夏热之外，亦有不必尽由伏寒，由现感夏时之邪而病亦名热者。春温本自内达外，无表症，有表者为重感风邪，治法必先撤外邪，而後用黄芩汤。夏热亦自内达外，无表症，有表者为重感热邪，治法亦必先撤外邪，而後用白虎汤。此春温夏热，固为异病而同源也。  据仲景《伤寒》书之言热病者详为论。仲景曰：伤寒脉浮滑，此表有热，里有寒，白虎汤主之。说以浮为风脉，知不独伤於寒矣。滑为里热，滑且浮，知不独热在里矣。故表有热，不言里而里之热可知，里有寒，乃所以发热之由，虽言里寒，而表里之皆热可知，故非白虎汤不能治也。仲景又曰：三阳合病，腹满身重，难以转侧，口不仁而面垢，  语遗尿，发汗则  语，下之则额上生汗，手足逆冷，若自汗出者，白虎汤主之。说以腹满，热本病也。身重，又湿病也。口不仁等，又  病也。此因中暑湿引动伏寒，齐出为病，故曰三阴也。如此热势自剧，故不可汗，而致津液外亡，不可下，而致阴竭於下，阳脱於上，故必仍自汗，方可用白虎。若误汗下而症如上，不得专用白虎也（宜人叁白虎汤）。仲景又曰：伤寒脉滑而厥者，里有热也，白虎汤主之。说以滑者，邪实也。而乃曰厥，是热深厥深之谓，故曰里有热。仲景又曰：伤寒脉浮，发热无汗，其表不解者，不可与白虎汤。渴欲饮水，无表症者，白虎加人叁汤主之。说以热病无不发热汗出者，今脉浮无汗，风邪袭表矣，故必先辛凉解表，然後热可治。渴欲饮，邪耗津液也。无表症，邪已解也。然其时元必虚矣，故必加人叁。仲景又曰：伤寒无大热，口燥渴，心烦，背微恶寒者，白虎加人叁汤主之。说以热病无不燥渴且烦者。乃曰无大热，以背微恶寒也。背为太阳经位，恶寒必正气虚矣，故必加人叁。仲景又曰：阳明病，脉浮而紧，咽燥口苦，腹满而喘，发热汗出，不恶寒，反恶热，身重。若发汗，则燥，心愦愦，反  语。若加烧针，必怵惕烦躁不得眠。若下之，则胃中空虚，客气动膈，心中懊倄。舌上苔滑者，栀子豉汤主之。若渴欲饮水，口於舌燥者，白虎加人叁汤主之。若脉浮，发热，渴欲饮水，小便不利者，猪苓汤主之。说以热病而见伤寒浮紧之脉，以本由伏寒，止发於夏，故反恶热不恶寒，而为热病也。腹满等皆阳明症，以本由少阴之伏寒，故特见咽燥之本症也。紧而兼浮，其重袭风邪可知。若其时兼用栀子葱头解外，继用白虎治本，得其法矣。倘误汗以耗液，误烧针以燥血，误下以亡阴，自必变生诸症，渐至难救。观舌上苔滑，外邪尚在可知。渴而口乾舌燥，外邪内入可知。故必用栀豉、白虎二汤也。其加人叁，以误治必伤液也。若脉浮云云，则浮为虚，而热已入膀胱矣。  治以猪苓汤者，此之小便不利。由於血分，故以阿胶补虚，滑石泄热，非如伤寒之便不利，由於气分，必用白术等也。仲景又曰：阳明病，汗出多而渴者，不可与猪苓汤，以汗多胃中燥，猪苓汤复利其小便也。说以汗多之故，而不用猪苓。因津液之耗，不可再泄也（宜人叁白虎汤）。仲景又曰：伤寒病，若吐若下後，七八日不解，热结在里，表里俱热，时时恶风，大渴，舌上乾燥而烦，欲饮水数升者，白虎加人叁汤主之。说以误为吐下，而热邪不但不衰，反为更甚，故阳外虚而恶风，阴内亡而燥烦大渴，故非本汤不可。仲景又曰：服桂枝汤，大汗出後，大烦渴不解，脉洪大者，白虎加人叁汤主之。说以误认为风，而妄投辛热之药，津液竭矣，故有如是之症，而必当用本汤也。以上皆仲景妙法，无可易者。其言热病，而皆冠以伤寒，何欤？说以热病由於冬月伤寒之伏邪，虽发出而为热病，其原实由於寒，故冠以伤寒字，追其始也。其治法以白虎汤为主者，又以热病自下发上，自内发外，必经阳明，阳明必以石膏之辛凉，乘势升散，知母之苦寒，清少阴伏邪之原，甘草、粳米调养中州，良为妙法。今人不明此旨，误以白虎治伤寒，既非表药，又非下药，不大谬乎。总缘不知热病之为热病，伤寒之为伤寒，故冒昧若此也。说所谓热病者，其时必夏至後，炎暑司令，相火用事之时也。其症则止发热身痛，而不恶寒，但大热，而不大渴之症也。伤寒之时，岂其时乎。伤寒之症，岂如是症乎。故益知仲景之法之妙也。然而热病之为症，更有可胪列者。如热病脉应洪大，反见浮紧，是又感夏时暴寒，其实内伏已发，故浮之则紧，若重按则应仍洪盛也（宜通解散去麻黄、苍术，加葱白、香豉，或先以连须葱白香豉汤去姜以解外，次用白虎加人叁法）。如热病，凡客邪所感，不论脉浮脉紧，恶风恶寒，宜解不宜解者，有通治之法（宜双解散去硝、黄，或再减白术、白芍、桔梗二三味，加葱、豉、知母最妥）。如热病兼衄兼喘，药必兼治（宜以白虎汤为主，衄加生地、丹皮，喘加花粉、厚朴、杏仁）。如恶热烦渴腹满，舌黄燥或黑乾，五六日不大便，须用下法（宜凉膈散、三乙承气汤）。如热病又兼暑湿，必兼清暑湿（宜凉膈散合天水散用）。并小便不利，兼利水（宜竹叶石膏汤倍用石膏）。如热病兼风痰，须先用探吐，再以凉药热饮，被覆取汗，百无一损之法（宜双解散，煎好先以半碗探吐，再尽剂服之）。如误用辛温药，致发斑，喘满，谵语昏乱，则解之（宜黄连解毒汤加减用）。如屡下後，热势独盛，不便再下，或诸湿内盛，小便黄涩，大便溏，小腹痛者，欲作利也，则解之（宜黄连解毒汤）。夫热病之症治，亦既备矣。若夫神明其间，勿致妄错，是在临症时悉心辨之，庶乎其可。（此篇亦间采周寓载《热病论》    脉  法       《灵枢》曰：热病脉静，汗已出，脉盛，一逆也，死不治。《医鉴》曰：热病得汗，脉安静者生，躁急者死，及大热不去者亦死。又曰：热病七八日当汗，反不得汗，脉绝者死。（宜与春温脉法叁看）。    夏热原由症治 丹溪曰：夏至前发为温病，夏至後发为热病，谓之伏气伤寒。《正传》曰：治热病，切不可作伤寒正治。周禹载曰：热病七八日，脉微小，溲血，口乾，一日半而死。脉代者一日死。热病七八日，脉不躁，或躁，不散数，三日中有汗，三日不汗，四日死。热病已汗，脉尚躁喘，且复热，喘甚者必死。热病不知痛处，耳聋，不能自收，口乾，阳热甚，阴颇有寒者，热在髓，死不治。热病汗不出，大颧发赤，哕者死。热病泄甚，而腹愈满者死。热病目不明，热不已者死。热病汗不出，呕血下血者死。热病舌本烂，热不止者死。热病咳而衄，汗出不至足者死。热病热而痉者死。腰折    ，齿禁  也。陶节庵曰：冬月感寒不即病，至春夏时，其伏寒各随时气改变。为温为热者，因温暑将发，又受暴寒，故春变为温病。既变之後，不得复言其为寒矣。所以仲景有云：发热不恶寒而渴者，其理可兼温病也。暑病亦然，比之温病尤加热也。不恶寒，则病非外来，渴则明其热自内达，其无表症明矣。  治温暑大抵不宜发汗，以过时而发，不在表也。其伏寒至夏，又感暴寒，变为暑病。暑病者，即热病也。取夏火当权而言暑字，缘其温热二症，从冬时伏寒所化，总曰伤寒。所发之时既异，治之不可混也。若言四时俱是正伤寒者，非也。此二者，皆用辛凉之剂以解之。若将冬时正伤寒药通治之，定杀人矣。辛凉者，羌活冲和汤是也。    温热指归     柯傢譈曰：《内经》论伤寒而反发热者有三义。有当时即发者，曰人伤於寒，即为病热也。有过时发热者，曰冬伤於寒，春必病温也。有随时易名者，曰凡病伤寒而成温者，先夏至日为病温，後夏至日为病热也。夫病温热，当时即病者不必论。凡病伤寒而成者，虽由於冬时之伤寒，而根实种於其人之郁火。《内经》曰：冬藏於精，春不病温。此是冬伤於寒，春必病温之源。先夏至为病温，後夏至为病热。中明冬不藏精夏亦病温之故。夫人伤於寒，则为病热，其恒耳。此至冬夏而病者，以其人肾阳有馀，好行淫欲，不避寒冷，尔时虽外伤於寒，而阳气足御，但知身着寒，而不为寒所病。然表寒虽不得内侵，而虚寒亦不得外散，仍下陷入阴中，故身不知热，而亦不发热。所云阳病者，上行极而下也。冬时收藏之令，阳不遽发，寒愈久而阳愈匿，阳日盛而阴愈虚。若寒日少而畜热浅，则阳火应春气而病温。寒日多而郁热深，则阳火应夏气而病熟。此阴消阳炽，从内而达於外也。叔和不知此义，谓寒毒藏於肌肤，至春变为温病。夫寒伤於表，得热则散，何以能藏。设无热以御之，必深入脏腑，何以止藏於肌肤。且能藏者不能变，何以时换而变其所藏乎。不知原其人之自伤，而但咎其时之外伤，只知伤寒之因，不究热伤其本，妄拟寒毒之能变热。不知内陷之阳邪发见，其本来面目也。又谓辛苦之人，春夏多温热病，皆因冬时触寒所致，而非时行之气。不知辛苦，动摇筋骨，凡动则为阳，往往触寒即散。或因饥寒而病者有之，或因劳倦而发热者有之，故春夏因虚而感时行之气者不少矣。若夫春夏温热，由冬时触寒所致者，偏在饱暖淫欲之人，不知持满，竭津耗真，阳强不能密，精失守而阴虚，故遗祸至春夏也。《内经》论之脉症，治法甚详，学者多不得其要领，仲景独挈发热而渴，不恶寒为提纲，洞悉温病之底蕴。今《内经》冬不藏精之指热论，以口燥舌乾而渴属少阴。少阴者，封蛰之本，精之处也。少阴之表，名曰太阳。太阳根起於至阴，名曰阴中之阳。故太阳病当恶寒，此发热而不恶寒，是阳中无阴矣。而即见少阴之渴，太阳之根本悉露矣。於此见逆冬气则少阴不藏，肾气独沉，孤阳无附，而发为温病也。温病症治，散见六经，如伤寒发热不渴，服汤已渴者，是伤寒温病之关。寒去而热罢，即伤寒欲解症。寒去而热不解，是温病发见矣。如服桂枝汤，大汗出後，大烦渴不解，脉洪大者，即是温势猖獗，用白虎加人叁，预保元气於清火之时，是凡病伤寒而成温者之正法也。因所伤之寒邪，随大汗而解，所成之温邪，随大汗而发，焉得不虚。设不加叁，则热邪因白虎而归，安保寒邪不因白虎而来耶。是伤寒者当补，治病必求其本耳。如服柴胡汤已渴者，属阳明也，以法治之。夫柴胡汤有叁、甘、芩、枣，皆生津之品，服已反渴，是微寒之剂，不足以解温邪，少阳相火直走阳明也，是当用白虎加人叁法。若柴胡加人叁法，非其治矣。夫相火寄甲乙之间，故胆肝为发温之原。肠胃为市，故阳明为成温之薮。若夫温热不因伤寒而致者，只须扶阴抑阳，不必补中益气矣。且温邪有浅深，治法有轻重。如阳明病，脉浮发热，渴欲饮水，小便不利者，猪苓汤主之。瘀热在里不得越，身体发黄，刻欲饮水，小便不利者，茵陈汤主之。少阴病得之二三日，咽燥口乾者，大承气汤急下之。厥阴病了利欲饮水者，白头翁汤主之。此仲景治温之大略也。夫温与热，偶感天气而病者轻，因不藏精者其病重，此为目伤。若再感风土之异气，此三气相合而成温疫也。温热利害，只在一人。温疫移害，祸延邻里。今人不分温热温疫，浑名温病，令人恶闻，以辞害义矣。吴又可温疫论，程郊倩热病注，俱有至理，愚不必复赘。    鳌按：此篇原本，温热俱作温暑，以热病当暑而发，故即言暑，非中暑、伤暑之暑病，其实夏热病也。今暑字俱改作热，欲令  者不至混淆耳。治夏热病方十一    白虎汤    主方     石膏  知母  甘草  粳米    人叁白虎汤    通治     人叁  石膏知母  甘草  粳米    通解散    感寒     麻黄  石膏  滑石  黄芩  苍术  甘草    连须葱白香豉汤    又     连须葱白香豉  生姜  水煎取汗，不汗加苏叶。    双解散    宣解     防风  麻黄  川芎  连翘  薄荷  当归  白芍  大黄  芒硝各五钱  石膏  黄芩  桔梗各一两  炙甘草二两  白术  荆芥  山栀各二两  滑石三两每取末三钱，加生姜三片煎。    凉膈散    不大便     连翘  山栀仁白芍  黄芩  大黄  芒硝各二钱  葱白一茎炙草五分  枣一枚    三乙承气汤    又     大黄  芒硝厚朴  枳实  甘草    天水散    暑湿     竹叶石膏汤    利水     竹叶  石膏半夏  人叁  麦冬  甘草  粳米    黄连解毒汤    误药     黄连  黄芩黄柏  山栀各钱半    羌活冲和汤    总治     羌活  川芎防风  生地  细辛  白芷  黄芩  苍术  甘草

　　湿温症源流    湿温，暑湿病也。《活人书》所谓先伤於湿，又中於暑是也。说中暑则速，湿温则缓，固知先受湿而後中暑也。湿因暑邪遏抑阳气，故必胫冷腹满。暑挟湿邪，郁蒸为热，故必头痛妄言多汗。其脉阳濡而弱，阴小而急，浮为阳，沉为阴也。湿伤血，故沉，按之则阴脉小而急。暑伤气，故浮，候之则阳脉濡而弱也。凡湿温症，切不可发汗，汗之名重  ，必死（宜苍术白虎汤）。如有寒热外邪，必加辛凉解表之药一二味。如湿气胜，一身尽痛，小便不利，大便反快，急宜祛湿（宜苍术白虎汤加香茹、茵陈）。如有寒物停滞，及中寒，则宜温之，必小便清白然後可；如赤涩而少，断不可温（宜十味香茹饮、清暑益气汤、天水散）。王宇泰曰：昔人治湿温，通身皆润，足冷至膝下，腹满，不省人事，六脉皆小弱而急，间所服，皆阴病药，此非病本重，乃药令病重耳，以五苓合白虎十馀剂，少苏，更与清燥汤调理而安。凡阴病厥冷，两臂皆冷，今胫冷臂不冷，则非下厥上行，故知非阳微寒厥，而合用祛热药也。    脉  法     仲景曰：太阳病，关节疼痛而烦，脉沉而细者，此名中湿，亦曰湿  。其候小便不利，大便反快，但当利其小便。陶节庵曰：湿温之脉，寸濡而弱，尺小而急。    湿温症治       《活人书》曰：湿温与中暑同，但身凉不渴耳。《本事方》曰：一人季夏得病，胸项多汗，两足逆冷，谵语。予诊之，其脉关前濡，关後数，是湿温。说先伤暑，後受湿也。先用人叁白虎汤，次服苍术白虎汤，足渐温，汗渐止，三日而愈。方广曰：冒暑遭雨，暑湿郁发，四肢不仁，或半身不遂，或入浴晕倒，口眼歪斜，手足不仁，皆湿温类也，宜苓术汤、茯苓白术汤。陶节庵曰：素伤於湿，因时中暑，湿与热搏，即为湿温，其人胸腹满，身痛壮热，妄言自汗，两胫疼，倦怠恶寒，若发其汗，使人不能言，耳聋不知痛处，其身青，面色变，是医之杀人也。《叶氏医案》曰：病起旬日，犹然头胀，渐至耳聋，正如《内经》所云，因於湿，首如裹，此呃忒鼻衄，皆邪混气之象，况舌色带白，咽喉欲闭，邪阻上窍空虚之所，谅非苦寒直入胃中，可以治病，病名湿温，不能自解，即有昏痉之变，医莫泛称时气而已，宜连翘、银花、牛蒡子、马勃、射干、金汁。又曰：体壮有湿，近长夏，阴雨潮湿，着於经络，身痛自利发热。仲景言，湿家大忌发散，汗之则变痉厥。脉来小弱而缓，湿邪凝遏阳气，病名湿温。湿中热气，横冲心包络，以致神昏，四肢不暖，亦手厥阴见症，非与伤寒同法也，宜犀角、连翘心、元叁、石菖、银花、野赤豆皮煎送至宝丹。治湿温方二十二    苍术白虎汤    总治     苍术  石膏知母  甘草  粳米    十味香茹饮    又     香茹  扁豆厚朴  茯苓  甘草  木瓜  人叁  黄儀  陈皮  白术    清暑益气汤    又     人叁  甘草黄儀  酒当归  麦冬  五味子  青皮  陈皮神曲  酒黄柏  葛根  苍术  白术  升麻泽泻  姜  枣    天水散    又     滑石六两  甘草一两  此即六一散。加薄荷少部名鸡苏散，能散肺。加青黛少部名碧玉散，能凉肝。加朱砂少部名益元散，能清心。    五苓散    又       肉桂  白术  茯苓猪苓  泽泻    白虎汤    又     石膏  知母  甘草粳米    清燥汤    又     苍术  白术  黄儀人叁  黄芩  黄连  黄柏  甘草  陈皮  猪苓  升麻  五味  神曲  生地    玉女煎    又     石膏  熟地  麦冬知母  牛膝                  苓术汤    又     赤苓  白术  乾姜泽泻  内桂各一钱    茯苓白术汤    又     赤苓  白术苍术  乾姜  肉桂  甘草各一钱    至宝丹    又     犀角镑  朱砂飞雄黄飞  琥珀研  玳瑁镑各一两  西牛黄五钱麝香  冰片各一钱  水安息香一两无灰酒熬成膏如无以旱安息香代之  金箔  银箔各十五片研极细  将安息膏重汤煮，和入诸药，分作百丸，蜡护  ，人叁汤下。    牛黄膏    逐秽     牛黄二钱半  朱砂  郁金  丹皮各三钱  冰片  甘草各一钱蜜丸，如柏子大，每一丸，新水下。    紫  雪    又     黄金  石膏  寒水石  滑石  磁石  升麻  元叁  甘草  犀角羚羊角  沉香  木香  丁香  朴硝  硝石辰砂  麝香    两仪膏    扶虚     人叁  熟地  熬膏，白蜜收。    犀角地黄汤    清营     犀角  生地白芍  丹皮    三才汤    补营     天冬  熟地  人叁    复脉汤    又     苍术石膏汤    遏热     苍术  石膏知母  甘草    半夏泻心汤    治中     半夏  黄连乾姜  黄芩  人叁  炙草  大枣    桂苓甘露汤    开下     生地  熟地天冬  麦冬  石斛  茵陈  黄芩  枳壳  甘草  肉桂  茯苓  枇杷叶    河间桂苓甘露饮，滑石、石膏、寒水石、甘草、白术、茯苓、泽泻、猪苓、肉桂，每服五钱。    张子和就河间方去猪苓，减三石一半，加人叁、葛根、藿香、木香，亦名桂苓甘露饮。    二陈汤    温气     茯苓  半夏  甘草  陈皮    藿香正气散    又   藿香  紫苏白芷  茯苓  大腹皮  白术  陈皮  半夏曲厚朴  桔梗  甘草  姜  枣

　　阳毒阴毒源流    阳毒发斑，阳邪亢极病也。亦或有误服辛热而成者。《金匮》云：阳毒之为病，面赤斑斑如锦纹，咽喉痛，唾脓血，五日可治，七日不可治，升麻鳖甲汤主之。此阳毒之病，所以昭揭於千古也，说以人伤寒，皆为热病，然邪在阳经，久而炽盛则为毒，故有阳毒之病。其始阳热之气，淫於荣卫之间，因而结聚於胃，上冲咽喉，上焦之热极矣。而肝脾之阴，於是不交，其发现也。面为阳明之气所注，火热盛，故面斑如锦。咽与喉虽有阴阳之分，为火热所冲，故痛则俱痛。心本主血，阳经热盛，心火并之，故化为脓唾者，因其病在上焦也。夫阳邪成毒，其为病本非伤寒传经之比，然经脉递运，五日经气未偏，犹为可治。至於七日，阴阳经气已周而再行矣，安可治乎。仲景用升麻合生甘草以升阳散热为君，雄黄解毒为臣，鳖甲、当归以理肝阴为佐，蜀椒以宣导热邪为使，其制方之法，实因热邪与气血相搏，不容直折，故病虽见於阳，反以阴法救之，并非阳毒起於阴经，而用鳖甲之阴药也。况古人云：病在阳者，必兼和其阴。此仲景於阳毒而用鳖甲之旨乎。然而病之由来，其端不一。又有虚热炽甚而毒不化者（宜阳毒升麻汤，便结去射干加酒大黄，热甚去人叁加青黛）。又有吐下未当，邪陷於内，而壮热，头项强痛，燥闷不安。或狂言詈骂，妄见妄闻，或亦面生斑纹，口唾脓血。或并舌

　　卷焦黑，鼻如烟煤。或更下利黄赤，六脉洪大而数者（宜犀角黑叁汤、黄连解毒汤）。切不可用下药。势甚者，以青布浸冷水搭病人胸膛，必喜，热即易之，须臾得睡。    阳毒症治     《医鉴》曰：三阳病深，必变为阳毒，或有失於汗下，或本阳症误用热药，使热毒陷深，发为狂乱，面赤眼红，身发斑黄，宜黑奴丸、三黄石膏汤、消斑青黛饮。陶节庵曰：伤寒先观两目，或赤或黄赤为阳毒，脉洪大有力燥渴者，轻则三黄石膏汤、三黄巨胜汤，重则大承气汤下之。    鳌按：前源流论，是专言阳邪成病者，此引《医鉴》、节庵二则，皆是伤寒中之病，本各不同，然方药亦有可通用者，故亦附载於此。    阴毒发斑，阴邪深极病也。《金匮》曰：阴毒之为病，面目青，身痛如被杖，咽喉痛，五日可治，七日不可治，升麻鳖甲汤去雄黄、蜀椒主之。此又阴毒之病所以昭揭於千古也。说阴毒云者，乃寒邪直中阴经，久而不解，斯成毒也。虽然，直中阴经，究何经欤，实中於肾也，中於肾，遂浸淫及於肝脾也，故面目为肝脾之精所布，土受寒侵，木乃乘之，是以色青，寒侵肌肉，寒至必疼痛。又与卫气相争，故痛如被杖。少阴脉上至咽，凡有伏寒者，咽必痛。喉虽属阳，似不宜痛，然咽与喉切近，咽之阴既为寒逼而痛，喉之阳亦因咽痛甚而气相应也。亦曰五日可治，七日不可治者，阴阳经气，总以周而再行，相传至深，则难治也。药即用阳毒方，而反去雄黄、蜀椒之温热者，以邪虽属阴，而既结成毒，则一种阴燥之气，自行於至阴之中。而阴既云燥，温之反有不可，即攻之亦罕有济，故与其直折而过刚之患，不若辛平而得解散之央，此仲景所以单取鳖甲、当归走肝和阴以止痛，升麻、甘草从脾升散以化寒，而  庸蜀椒之辛温，雄黄之辛锐，直而折之也。然而病之由来，其端不一。又有阴寒极盛而成阴毒者，与仲景言阴毒，自是两种，不可混也。说惟阴寒至极，反大热燥渴，四肢厥逆，脉沉细而疾，或尺部短而寸口大，额上手背冷汗不止，其原由房後着寒，或内伤生冷寒物而犯房事，内既伏阴，又加外寒相搏，积寒优於下，卫阳消於上，遂成阴盛格阳，阳气上脱之候也。後五六日，胸前发出红斑，其色淡，其点小，是为阴斑，虽盛暑，亦必须热药（宜附子理中汤）。甚至身重睛疼，额出冷汗，呕哕呃忒，或爪甲青，或腹绞痛，或面赤足冷，厥逆燥渴，不欲饮，或身发青黑色斑，口鼻灰色，舌黑而

　　卷，茎与囊俱缩，脉沉细而迟，或伏而不出，或疾至八九至而不可数，急用葱饼子脐上熨之，内速服药（宜附子散或人叁三白合四逆汤）。药之熨之，手足不和暖者死不治。总之，前一症纯阴之极，畜热自深於内，法当如仲景之治。後一症则止阴寒凝结，非用回阳退阴之剂，内温正气，逼出外邪，断不能起死而回生也（宜正阳散、复阳丹、还阳散、破阴丹、退阴散、回阳救急汤）。赵以德又曰：古方书谓阳毒者，阳气独盛，阴气暴衰，内外皆阳，故成阳毒。阴毒者，阴气独盛，阳气大衰，内外皆阴，故成阴毒。二者或伤寒初得，便有是症，或服药後变而成。阳毒治以寒凉，阴毒治以温热，药剂如冰炭之异，仲景以一方治之，何也？且治阴毒去蜀椒、雄黄，反去其温热者矣，岂非一皆热毒伤於阴阳二经乎？在阳经络，则面赤如锦纹，唾脓血，在阴经络，则面青身如被杖，此皆阴阳水火动静之本象也。其曰七日不可治者，阴阳之津气血液，皆消灭也。伤寒七日经气已尽，而此加之以毒，至七日不惟消灭其阴，且火亦自灭矣。赵氏此说，是单就仲景所言之阳毒阴毒论之，但其曰一皆热毒伤於阴阳二经，虽於理不至大悖，究不免有语病。说阴毒之由，乃是阴燥。阴燥者，阴极而反化燥，是其燥是由阴出，非热邪伤及阴经之故也。若伤及阴经，则是外乘之热矣，而何能成阴毒之病乎。因益知医关生死，不可以躁心尝，不可轻心掉也，愿为医者勖之。    阴毒症治     《入门》曰：三阴经病深，必变为阴毒，其症四肢厥冷，吐利不渴，静倦而卧，甚则目痛郑声，加以头痛头汗，眼睛内痛，不欲见亮，面唇指甲青黑，手背冷汗，心下结硬，脐腹筑痛，身如被杖，外肾冰冷，其脉附骨，取之则有，按之则无，宜甘草汤、正阳散。阳气乍复，或生烦躁者，破阴丹、复阳丹，不可用凉药。又云：此症多面青舌黑，肢冷多睡。《医鉴》曰：一人伤寒，四肢逆冷，脐下筑痛，身痛如被杖，说阴毒也，急服金液丹、来复丹等药。其脉沉迟而滑，虽阴而有阳，脉可至，仍灸脐下百壮，乃手足温，阳回得汗而解。    鳌按：前阴毒源流，乃阴邪成病者，此引《入门》、《医鉴》二说，亦是伤寒中之病。然症状方药，亦有相通才是，故又附录於此。神而明之，化而裁之，是在医者。治阳毒方九    升麻鳖甲汤    总治     升麻  鳖甲蜀椒  雄黄  当归  甘草    阳毒升麻汤    又     升麻  犀角射干  黄芩  人叁  甘草  手足汗则解，不解重作。    犀角黑叁汤    又     升麻  犀角，射干  黄芩  人叁  甘草  黑叁  此即阳毒升麻汤加黑叁一味也。    黄连解毒汤    又     黄连  黄芩黄柏  山栀各一钱半    黑奴丸    又     麻黄  大黄各二两黄芩  釜底煤  芒硝  灶突墨  梁上尘  小麦奴各一两  蜜丸，弹子大，新汲水化服，须臾，振寒汗出而解，未汗再服。    此方能治阳毒发斑，烦躁大渴，脉洪数者。阳毒及坏伤寒，医所不治，精魂已竭，心下尚暖，斡开其口，灌药下咽即活。若不大渴不可与此药。    三黄石膏汤    又     石膏三钱  黄芩  黄连  黄柏  山栀各钱半  麻黄六分香豉半合  姜三片  细茶一撮    消斑青黛饮    又     黄连  甘草石膏  知母  柴胡  元叁  生地  山栀  犀角青黛  人叁  姜一  枣二  水煎，入苦酒一匙服。大便实者，去人叁，加大黄。    此陶节庵方也，治热邪传里，里实表虚，血热不散，热气乘於皮肤，而为斑也。轻则如疹子，重则如锦纹，重甚则斑烂皮肤。或本属阳症，误投热药，或当下不下，或下後不解，皆能致此，不可发汗，重令开泄，更加斑烂也。然而斑之方萌，与蚊       发斑多见於胸腹，蚊  在於手足。阳脉洪大，病人昏愦，先红後赤者，斑也。脉不洪大，病人自静，先红後黄者，蚊  ]。其或大便自利，怫郁气短，燥屎不通，又如果实  者，卢扁不能施央矣。凡汗不解，足冷，耳聋，烦闷，咳呕，便是发斑之候。    三黄巨胜汤  又     石膏三钱  黄芩  黄连  黄柏  山栀各钱半  芒硝  大黄各一钱  姜一片  枣二枚  入泥浆清水二匙服。    大承气汤    又   大黄  芒硝  枳实  厚朴治阴毒方十三    升麻鳖甲汤    总治   方详上。    附子理中汤    又   附子  乾姜甘草  人叁  白术    附子散    又     附子  乾姜  肉桂当归  白术  半夏  生姜    人叁三白合四逆汤    又     人叁白芍  白术  白茯苓  生姜  附子  乾姜甘草  大枣    正阳散    又     附子一两  炮姜炙草各二钱半  皂角一挺  麝香一钱  每末二钱，水一盏，煎五分，连渣热服。一方用白汤调下。    此方兼治伤寒门之阴毒。    复阳丹    又     荜澄茄  木香  吴萸  全蝎  附子  硫黄各五钱  乾姜一钱酒糊丸，每二三十丸，姜汤下，复以热酒送之取汗。    此方治阴毒面青，肢冷脉沉。    还阳散    又     硫黄为末，每二钱，新汲水调下，良久，或寒一起，热一起，再服，汗出而差。  此方治阴毒面青，肢冷脉沉，心躁腹痛。  破阴丹    又     硫黄五两  硝石元精石各二两  乾姜  附子  肉桂各五钱  各为末，用铁铫先铺元精，次铺硝石各一半，中铺硫黄末，又铺硝石末，再铺元精末，以小盏说着，用炭三斤，烧令得所，勿令烟出，急取瓦盆合着地上，候冷取出，入馀药同为末，糊丸，每二十丸，艾汤下取汗。    此方治阴毒脉伏，及阳脱无脉，厥冷不省。    退阴散    又     川乌  乾姜  等分，为粗末，炒令转色，放冷，再研细末，每末一钱，盐一捻，水少部，煎温服。  回阳救急汤    又     人叁  白术茯苓  陈皮  半夏  乾姜  附子  肉桂  炙草五味子各一钱  姜七片  甘草汤又     炙甘草  升麻  当归桂枝各一钱  雄黄  川椒各钱半  鳖甲二钱  水煎服，毒从汗出，未汗再服。  金液丹    又   来复丹    又     元精石  硫黄  硝石  五灵脂  陈皮  青皮1

　　卷二十

　　瘟疫源流瘟疫，时行病也。类於伤寒，春夏秋三时俱有，夏秋更甚，皆因天之风雨不时，地之湿热郁蒸，  骼之气延蔓，人触之而病而死。於是更增一种病气死气相渐染，犯之者从口鼻入，抵脏腑，溷三焦，正闭邪盈，因而阳格於内，营卫运行之机阻於表。始必恶寒，甚而厥逆，迨阳郁而通，厥回而中外皆热，昏沉自汗，此时邪伏膜原，虽有汗热亦不解，必候伏邪溃，表气入内，精气达表，战栗大汗，邪气方出，脉静身凉。犹或伏邪未尽，亦必先恶寒，再发热。至於发出，方显变症，其症或从外解，或从内陷。外解者，发烦战汗。自汗内陷者，胸隔痞闷，心下胀满，腹中痛，燥结便秘，热结旁流，协热下利，或呕吐恶心，谵语，舌黄，及苔黑芒刺等症，脉则不沉不浮而数，日夜皆热，日晡更甚，头疼身痛，忌汗与下，宜透膜原之邪（宜达原饮）。若见各经，加引经药。感轻者舌苔薄，脉不甚数，此必从汗解，如不得汗，邪结膜原，表里不通，亦不可外逼强汗。感重者，舌苔如粉渍，药後反内陷，舌根先黄，渐至中央，邪渐入胃矣，须下之（宜达原饮加大黄）。若脉长洪而数大，此邪适离膜原，欲表未表也（宜白虎汤）。舌黄，兼里症，此邪已入胃也（宜大小承气汤）。邪之离膜原，每因元气厚薄为久暂，厚则邪易传化，薄则邪难传化。倘本有病又感邪，能感不能化，安望其传。不传则邪不得去，日久愈沉，切勿误进叁儀。且疫之传有九，总不越表里之间。一为但表而不里，二为但里而不衰，三为表而再表，四为表里分传，五为再表再里或再表里分传，六为先表後里，七为先里後表，八为表里各偏胜，九为不论表与里，其初发必重。此九者之名目既审，而九者之症治可详。曷言乎但表而不里也，其症头疼身痛，发热，似畏冷，谷食如常，无里症，此邪传外由肌表出，或斑消，或汗解，为顺，轻剂可愈。有汗不透而仍热者（宜白虎汤）。有斑不透而仍热者（宜举斑汤）。有斑汗并行俱不透者（宜叁用白虎、举斑二汤）。曷言乎但里而不表也，其症胸膈痞闷，欲吐不吐，吐亦不快（宜瓜蒂散）。若邪传里之中下，心腹胀满，不吐不呕，或燥结便闭，或热结旁流，或协热下利，或大肠胶闭，甚或有再发三发者（俱宜承气汤）。曷言乎表而再表也，所发未尽，膜原尚有隐伏之邪，故隔数日再发热，脉洪大而数，及其解也。斑者仍斑，汗者仍汗，甚至於三发四发者（宜清热解肌汤）。曷言乎表里俱传也，其始邪伏膜原，尚在半表里，二症俱现，必先令里邪去，自能达表，或斑或汗，随宜升泄之，病退而热未除，膜原尚有未尽之邪也（宜三消饮）。若分传至再三，照前治之。曷言乎再表再里，或再表里分传也，此亦病气如此，非医之疏於救治，病家之失於调养也（宜酌用清热解肌汤、三消饮、普济消毒饮子）。曷言乎先表後里也，其始但有表症（宜达原饮），其继脉大且数，自汗渴，此邪离膜原，未能出表耳（宜白虎汤）。迨邪既从汗解，三四日後仍发热（宜达原饮）。至後反加胸满腹胀，烦渴不食等症，复传里矣（宜达原饮加大黄）。曷言乎先里後表也，其始发热，有里症，下之便愈。後又发热，反加有头痛身重，脉浮，必当汗（宜白虎汤）。服之不得汗，液活 也（宜白虎汤加人叁即解）。若大汗大下後，表里症悉去，继而一身尽痛，身如被杖，脉沉细，此汗出太多，阳气不周，骨寒而痛，非表症也，不必治，阳回 自愈。曷言乎表里偏胜也，膜原伏邪发时，若表症多而里症少，当治其表，里症兼之（宜达原饮加枳实、大黄）。若里症多而表症少，但治其里，表症自愈（宜大柴胡汤）。曷言乎不论表里，初发必重也，说 以邪有行有伏，正伤寒行邪也，故依次传经，或汗或下立解。若疫邪，则先伏後行，始伏膜原，营卫所不关，药石所难治，及其发时，邪毒张炽，内浸於腑，外淫於经，营卫受伤，诸症渐累，然後得而治之，方其浸淫之际，邪毒在膜原，此时但可疏利，使伏邪易出（宜香苏散）。邪既离膜原，乃观其变，或出表（宜达原饮），或入里（宜白虎汤），然後可导邪而出，邪尽方愈。不得初发方张，即为惊愕无措也。古人云：瘟疫莫治头，痨怯莫治尾。其始但使邪毒速离膜原，便是治法，全在後段识得表里虚实，缓急重轻，不致错治，自可全愈。若久病後，老年人，酒色辈，又加瘟疫，自难支矣，此瘟疫九传症治也。而其详更有可条分薄 析者，说 疫邪为病，有从战汗解者，有从盗汗自汗解者，有无汗而全归胃者，有大汗热渴终得战汗解者，有胃气壅抑必从下而得战汗解者，有汗解未三四日复发热者，有发黄因下而复热发斑者，有发斑即愈者，有里症急虽斑不愈者，凡此皆寻常之变。又有局外之变，男子犯房事，热邪乘虚陷下焦，以致夜热，便淋涩，小腹胀，用导赤、五苓不效者（宜大承气汤，便如注而愈）。女子经适来适止，失血崩带，及心痛疝气，痰火哮喘。凡此皆非常之变，要之，因疫而来他病，但治疫为要。有一二日舌苔白，早服达原饮，舌色变黄，并胸膈满痛，大渴烦躁，此邪传里也（宜达原饮加大黄），下之，烦热稍减，晚又热躁，舌全黑刺，鼻黑煤，此邪毒瘀胃也（宜大承气汤）。抵暮大下，夜半当热退，次早舌刺如失。一日三变，因其毒甚，故传变亦速，用药亦必紧，缓剂则无救矣。有初起脉数，未至洪大，邪尚在膜原（止宜达原饮），误用白虎汤者，必不能破结使愈。或邪入胃（必宜承气汤），误用白虎汤，徒伐胃气，反抑邪毒，致脉不行，反变细小，勿更误认阳症阴脉，妄言不治，因不敢下（急宜承气汤）。有表里传变无定者，不得拘先解表後攻里之说，说 邪在里，里气结滞，不得外达，即四肢未免微厥，虽发汗不得愈，必解其里（宜承气汤）。里气一通，多有自汗解者。设下後脉浮而微数，身微热，神思不爽，此邪止浮於肌表也（宜白虎汤）。便色清，便蒸蒸汗解。若下後脉数而空，此则虚也（宜人叁白虎汤），补之，即汗解。下後脉数而浮，原当解，至五六日无汗，脉症不改，此因数下，血液活 正气微也（宜人叁白虎汤），以凉解，即得汗。里症脉沉，下之改浮，今不得汗，二三日脉更沉者，此膜原之邪仍瘀到胃也，更宜下之。或又脉浮（宜白虎汤），自愈。或里症下之愈，几日复热，非关饮食劳役，乃膜原之邪复聚，仍当下之，但制轻剂耳。有应下失下，口燥舌乾而渴，反热减，四肢时厥，欲就暖，此阳气伏藏也，既下，厥回。脉大而数，舌上生津，不思水饮，此里邪去而郁阳暴伸也（宜柴胡清燥汤去花粉、知母，加葛根）。有下後二三日，舌又生苔，邪未尽也，再下之，苔刺去，烦热留，更下之。已愈数日，复热，复苔，更下之，勿忌。生疑失治，但其间或间日一下，或三四日一下，或下二日间一日，其後轻重缓急，或应用柴胡清燥汤，或犀角地黄汤，或承气汤，与多与少，亦皆治法，若不明，必误事。有下後已愈，腹中有块，按之痛，常作蛙声，气之升降不利，此邪虽除，宿结未清也，不可攻，须善调养，常食粥结块方下，或坚黑如石。又有病气促，月馀块方消者，此无形之结也。有下後已愈，大便十数日不行，时呕，此名下膈，说 下不能通必及於上也，必使宿垢尽下（宜调胃承气汤），呕自止，切不可补。总之，疫邪贵早下，但见舌黄，心腹胀满，乘气血未乱，津液未活 ，即当下之（宜承气汤）。不得拘下不嫌迟之说，说 疫气多湿，未便即结，非如伤寒必俟结定而後攻也。凡疫邪传里，遗热下焦，小便不利，邪无输泄，经气郁滞，其传为瘅，身目如金，或用茵陈五苓散不效，乃胃家移热，必以大黄奏央 （宜茵陈蒿汤）。凡疫邪胸满喜呕，腹不满，欲吐不吐，欲饮不饮，此邪与痰饮结滞也，必吐之（宜瓜蒂散）。凡疫日久失下，自利纯黑水，昼夜十数行，口燥唇乾舌裂，此热结旁流也（宜承气汤），去其宿垢顿止。凡胃热失下，经气为热所郁而为黄，热更不减，搏血为瘀，是因发黄而为畜血，非因畜血而至发黄也，但畜血一行，热随血泄，黄随泄减矣（治黄宜茵陈蒿汤，治畜血宜桃仁承气汤去桂枝、甘草，加丹皮、当归、白芍）。凡疫邪留血分，里气壅闭，不下则斑不出，出则邪解矣。如下後斑出，更不可下。设犹有下症，宜少与承气缓服，若大下，则元气损，斑陷危矣，必当托里（宜举斑汤）。如下後斑隐，反见循衣撮空，脉微（宜举斑汤加人叁三钱），或得补复发出，可不死。凡胃移热下焦气分，小便不利，热结膀胱也。若移热於下焦血分，膀胱畜血也。夫畜血症在小便利不利也，故昼稍减，夜热谵语者，瘀血也（未行宜桃仁承气汤下之，後用犀角地黄汤调之）。凡失下，循衣摸床撮空，肉惕，目不了了，邪热愈甚，元气将脱者，不可竟下，又不可不下（宜陶氏黄龙汤，既下，急用生脉散加生姜、当归、白芍、知母、陈皮、甘草），皆死中求生法也。凡疫病邪不入胃，必终始能食，勿绝其食，只少少与之耳。凡大下後，须善调理（宜清燥养荣汤）。或有表留馀热者（宜柴胡养荣汤）。或有痰饮积而胸膈不清（宜瓜贝养荣汤）。凡舌苔白邪在膜原，变黄邪在胃，沉香色苔老白不可下，黄宜下，黑急下，下後苔不脱，舌刺，舌短，舌裂，舌硬，舌

　　卷，白砂苔，黑硬苔，皆当下。苔虽白，倘别有下症（宜达原饮加大黄），则下之。若大汗，脉洪大而渴未可下也（宜白虎汤）。惟 目赤咽乾，气喷如火，小便黄赤作痛，扬手掷足，脉沉数下之（宜承气汤）。有心下痛，腹胀满痛，头痛，下之立止。如初起，不可下，而有血液活 竭者，当用导法导之（宜蜜煎法），以其为虚燥也。凡疫病，在现症或轻，虽有头疼身热自汗，而饮食不绝，力可行走，脉又不浮不沉而数，不得误认为劳倦伤脾，竟用补法，以致不救。凡疫痢相兼最危，疫属胃，痢属大肠，大肠病而失传送之职，故粪不行，下脓血，谷食俱留停在胃，直须大肠邪气退，胃气通。今大肠既病，粪尚不行，何能为胃载毒而出。毒既不行，最伤胃气，胃伤必死。凡遇疫痢兼病，在痢尤宜吃紧（宜槟榔顺气汤）。凡孕妇疫发，设用三承气，须随症施治，不可过虑，慎勿生疑掣肘，必致母子两伤。倘应下之症，误用安胎补剂，热毒愈炽，胎愈不安，急当下之，以逐其邪。当子母俱安，若腹痛腰痛，必坠无疑矣，须预为病家言之也。凡妇人病疫，惟经水适来适断，崩漏产後，与男子不同，说 经水适来，邪不入胃而入血海，勿以胃实攻之，热随血下自愈（宜小柴胡汤加赤芍、丹皮、生地）。如结胸状者，血因邪结也，宜刺期门。经水适断，血室乍空，邪乘虚入，难治。与适来者，有虚实之分也（宜柴胡养荣汤）。新产亡血，冲任空虚，与素崩漏经气久虚者，亦如前治（宜柴胡养荣汤）。若药不行，须和其性（宜加生姜）。气虚不运，须助宣行（宜加人叁）。凡疫行，小儿目吊惊搐，十指钩曲，角弓反张，切勿误认惊风，当与大人疫病同治，但药剂须轻小耳。凡里症下後，卧几日，汗不止，身微热，此表有馀邪，邪尽汗自止。若不能止，小柴胡汤加广皮。呕加半夏，虚加人叁，不可用儀、术。如已愈几日後，反得盗汗，宜略用补法。虚实之分，在有热无热也。下後邪去呕止，若复呕，胃虚也，稍进粥饮，调之。凡感冒兼疫，先治感冒（宜上清散），後治疫。凡疟疫相兼，治疫而疟自已。凡方食肉，病停积在胃，因承气连下，惟下旁流臭水，其病不通，加人叁一味，即三四十日停积顿行。应下失下，真气虚微，及投承气，少顷汗出，额上发际痒，手足冷，甚则战栗心烦，坐卧不安，如狂，此中气已亏不胜药力，名曰药烦。如遇此症，须多加生姜，匀两次服防呕。以上治疫之法，既详且尽，更无挂漏矣。而疫与伤寒异同处，更有当辨者。伤寒必有感冒之因，恶风恶寒，身疼头痛，发热，无汗。脉浮紧为伤寒，有汗脉浮数为中风。若瘟疫，无感冒之因，始觉凛凛，後但热不恶寒，虽饥饱劳役，焦思怒郁，皆能触发其邪，然无所触而自发者居多。伤寒药一汗即解，疫 发散虽汗不解。伤寒不缠染，疫则缠染他人。伤寒邪从毛窍入，疫邪从口鼻入。伤寒感而即病，疫感而後发。伤寒汗解在前，疫汗解在後，伤寒可使立汗，疫必俟其内溃，方自汗、盗汗、战汗。伤寒不易发斑，疫多发斑。伤寒邪感在经，以经传经，疫邪感在内，邪溢於经，经不自传。伤寒感发甚暴，疫却有淹缠几日，渐加重，或忽加重。伤寒初起，必先发表，疫初起，必先疏利。此皆其异焉者也。而亦有其同焉者，皆能传胃，故必皆用承气导邪而出，故始异而终同也。伤寒之邪 自外传内，原无根蒂，惟传法有进无退，故下之皆愈。疫之邪始匿膜原，根深蒂固，时发与营卫交并，客邪由经之处，营卫无不被伤，故曰溃，不溃则不能传，不传则邪不出，不出则病不愈。乃疫下後，或有不愈者，何也？说 疫邪多表里分传，因有一半向外，邪传留於肌肉，一半向里，邪传留於胃。惟传胃故里气结，里结，表气亦不通，於是肌肉之表，不即达肌表，下後里气通，表气亦顺。向郁肌肉者，或斑或汗，然後可谋治。伤寒下後无此法。虽曰终同，实不同也。至伤寒似阴者，伤寒与疫皆有之。若阴症似阳，惟正伤寒为然，疫必无此症。夫阳似阴，虽外寒而内必热，故小便必赤涩。若阴似阳，隔阳之症也，上热下寒，故小便清白。但以小便清白为据，万不失一，此又宜辨也。凡四损不可治，大劳、大欲、大病、久病後，此四者，气血俱虚，阴阳并竭，正气先亏，邪气自陷者是也。且夫瘟疫，有发於内者，亦有见於外者，  更举其症条列於下。一曰大头瘟，俗呼为狸头瘟，又雷头风，亦谓之时毒，头痛肿大如斗，此天行厉也，因湿热伤高巅之上。其症状发於鼻面耳项咽喉间，皆赤肿无头，或结核有根，令人多汗气蒸。初则憎寒壮热，肢体重，头面俱痛，目不能开，上喘，咽喉不利。甚则堵塞不能食饮，舌乾口燥，或恍惚不宁，不速治，十死八九（宜人中黄丸，普济消毒饮子，便硬加酒大黄一二钱，缓服，作丸噙化尤妙，沈氏头瘟汤）。至於溃裂脓出，必反染人，所以谓之疫疠。大约冬温後多有此症。若额上面部，琚 赤肿痛脉数者，属阳明病（宜普济消毒饮子加石膏，内实加大黄）。若发於耳之前後，并额角旁红肿，此少 阳也（宜普济消毒饮子加柴胡、天花粉，便实亦加大黄）。若发於头脑项後，并耳後，赤热肿痛，此太阳也（宜荆防败毒散去人叁，加芩、连，甚则砭针刺之，沈氏头瘟汤）。一曰捻头瘟，喉  失音，项大腹胀，如虾蟆状，故亦名虾蟆瘟（宜荆防败毒败）。而《正传》则谓天行一种大头瘟，从耳前肿起名为虾蟆瘟，从颐项肿起名为鸬  瘟，此可叁考。一曰瓜瓤瘟，胸高胁起，呕血如汁是也（宜生犀饮，便结加大黄，渴加花粉，虚加盐水炒人叁，表热去苍术加桂枝、黄连，便脓血去苍术、倍黄土、加黄柏，便滑以人中黄代金汁）。一曰杨梅瘟，遍身紫块，忽然发出霉疮是也（宜清热解毒汤下人中黄丸，并宜刺块令出血）。一曰疙瘩瘟，发块如瘤，遍身流走，旦发夕死是也（急宜用三  针刺入委中三分出血，服人中黄散）。一曰绞肠瘟，肠鸣乾呕，水泄不通，是此类绞肠痧（急宜探吐之，服双解散）。一曰软脚瘟，即湿温症，便清泄白，足肿难移是也，不可轻下（宜苍术白虎汤）。总之，盛夏湿温之症，即藏疫疠，一人受之为湿温，一方传遍即为疫疠，以春夏间湿热暑三气交蒸故也。说 春主厥阴肝木，秋主阳明燥金，冬主太阳寒水，各行其政，惟春分後秋分前，少阴君火、少阳相火、太阴湿土三气合行其事。天本热也，益以日之暑。日本烈也，益以地之湿。三气交动，时分时合。其分也，风动於中，胜湿解蒸，不觉其苦。其合也，天之热气下，地之湿气上，人在气交中无可避，故病之繁且苛者，惟夏月为最，以无形之热蒸动有形之湿，即无病人感之亦为患，况素有湿热，或下元虚人，安得不患湿热症乎。是以其症忌发汗，汗则湿热混一，中气尽伤，必死。惟宜分解，先扶中气，使中气徐领其表里上下分消，故多愈也。至若疫气则邪正混合，邪胜正衰，转眼立死。苦寒则伤胃，温补则助邪，如人中黄之类方合法。别有瘴疫，如岭南春秋时月，山岚雾瘴之毒，中於人，发为寒热温疟，此其瘴毒，亦从口鼻入也（宜苍术升麻汤）。即如南方疫疠亦挟岚瘴溪源蒸毒之气者，其状热乘上焦，病欲来时，令人迷困，甚则发躁狂妄，或哑而不能言语，皆由败血瘀於心，毒涎聚於脾故也（宜加味柴胡汤、太无神术散）。夫伤寒之邪，先行身之背，次行身之前，次行身之侧，由外廓而入瘟疫之邪，直行中道，流布三焦，甚者三焦相混，上行极而下，下行极而上。伤寒邪行中久廓，一表即散；疫邪行中道，表之不散。伤寒邪入胃府，则腹满便鞭，故可攻下；疫邪布中焦，散之下收，下之复合，此与治伤寒表里诸法，有何涉哉。（吴又可温疫论，治法精详，千古莫易，虽论疫症者甚多，皆莫越其范围，故此篇即就其书而裁窜之）。脉  法    《灵枢》曰：尺肤热盛，脉盛躁者，病温也。又曰：热病脉静，汗已出，脉盛，一逆也，死不治。《脉经》曰：阳脉濡弱，阴脉弦紧，更遇温气变为瘟疫。《脉诀》曰：阴阳俱盛，病热之极，浮之而滑，沉之散涩，惟有温病，脉散诸经，各随所在，不可指名。脉法曰：温病二三日，体热腹满头疼，食饮如故，脉直而疾，八日死。温病四五日，头痛腹满而吐，脉来细而强，十二日死。温病八九日，头身不痛，目不赤，色不变，而反利，脉来涩，按之不足，举之却大，心下坚，十七日死。温病汗不出，出不至足者死。温病厥逆，汗自出，脉坚强急者死，虚软者死。《得效》曰：时疫之脉无定据，随时审思才得，未可轻议。《医鉴》曰：温病穰穰大热，脉细小者死。温病下利，腹中痛甚者死。又曰：热病得汗，脉安静者生，躁急者死，及大热不去者亦死。热病八九日当汗，反不得汗，脉绝者死。瘟疫原由症治    《三因》曰：凡时行病者，冬应寒反暖，春发温疫。其症发热，腰痛强急，脚缩不伸，  欲折，目中生花，或淅淅憎寒，复热。春合温反凉，夏发燥疫，其症身体战掉，不能自禁，或内热口乾，舌破咽塞，声嘶。夏合热反寒，秋发寒疫，其症头重颈直，皮肉强  ，或蕴而结核，起於咽喉颈项之间，布热毒於皮肤分肉之中。秋合凉反阴雨，冬发湿疫，其症乍寒乍热，损伤肺气，暴嗽呕逆，或体热发斑，喘咳引气。《入门》曰：疫疾，如有鬼疠相似，故曰疫疠。又曰：春发瘟疫，宜葛根解肌汤。夏发燥疫，宜调中汤。秋发寒疫，宜苍术白虎汤。冬发湿疫，宜甘桔汤。表症，宜荆防败毒散。半表里症，宜小柴胡汤。里症，宜大柴胡汤。宜补、宜散、宜降，用人中黄丸治之。《医鉴》曰：感四时不治之气，使人痰涎壅盛，烦热头疼身痛，憎寒壮热，项强睛疼，或饮食如常，起居如旧，甚至声哑，或眼赤口疮腮肿喉  ，咳嗽稠粘喷嚏。《正传》曰：瘟病初症未端的，先以败毒散治之，看归在何经，随经施治。又曰：九味羌活汤治瘟疫，初感一二日间服之，大效。又曰：凡治温疫，切不可作伤寒症治，而大汗大下，但当从手中治，而用少阳、阳明二经药，少阳小柴胡汤，阳明升麻葛根汤，即二方加减以治之可也。瘟疫论 喻嘉言曰：人之鼻气通於天，故阳中雾露之邪者为清邪，从鼻息而上入於阳，入则发热头痛，项强筋挛，正与俗称大头瘟、虾蟆瘟符也。人之口气通於地，故阴中水土之邪者，从饮食浊味，从口舌而下入於阴，入则其人必先内栗，足膝逆冷，便溺妄出，清便下重，脐筑湫痛，正与俗称绞肠瘟、软脚瘟符也。然从鼻从口所入之邪必先注中焦，以次分布上下，故中焦受邪，因而不治。中焦不治，则胃中为浊，营卫不通，血凝不流，其酿变即现中焦，俗称瓜瓤瘟、疙瘩瘟等，则又阳毒唃脓，阴毒遍身青紫之类是也。此三焦定位之邪也。若三焦邪混一，内外不通，脏气熏蒸，上焦怫郁，则口烂龈肿。卫气前通者，因热作使，游行经络脏腑，则为唃脓。营气前通者，因召客邪，嚏出声哑咽塞，热壅不行，则下血如豚肝。然以营卫渐通，故非危候。若上焦之阳，下焦之阴，两不相接，则脾气於中难以独运，斯五液注下，下焦不合，病难全矣。治法，未病前预饮芳香正气药，则邪不能入，此为上也（宜屠苏饮、太仓公辟瘟丹、七物赤散）。邪即入，则以逐秽为第一义。上焦如雾升而逐之，兼发解毒。中焦如沤，疏而逐之，兼以解毒。下焦如渎，决而逐之，兼以解毒。营卫即通，乘势追拨，勿使凍  善炮也。大头瘟症治  王海藏曰：大抵足阳明邪火太盛为实，少阳相火为炽，湿热为肿，木盛为通，多在少阳，或在阳明。阳明为邪，首大肿。少阳为邪，出於耳之前後。《精义》曰：大头瘟初发状如伤寒，五七日之间，乃能杀人。又曰：大头瘟，俗谓之时毒，常搐通气散於鼻中，取十馀嚏作放。若搐药不嚏，不治。如嚏出脓血，治之易愈。每日用嚏药三五次，以泄毒，此是良法。左右看病之人，亦日用搐药，必不传染。又曰：经三四日不解，宜荆防解毒散。七八日大小便通利，头面肿起高赤，宜托里消毒散，兼针砭出血，泄其毒气。十日外，不治自愈。若五日以前，精神昏乱，咽喉闭塞，语音不出，头面大肿，食不知味者，必死。丹溪曰：大头瘟，此热气在高巅之上，切勿用降药。《入门》曰：大头瘟治法，当先缓而後急。先缓者，邪见於无形之处，至高之分，当用缓缓徐徐服之，寒药则用酒浸酒炒皆是也。後急者，邪气入於中有形质之所，此为客邪，故须急急去之。又曰：服药俱仰卧，使药气上行。又曰：东垣普济消毒饮子最妙，人中黄丸亦妙。瘟疫热病不治症 《灵枢》曰：此症不可治者有九：一汗不出，大颧发赤，哕者死；二泄而腹满甚者死；三目不明，热不已者死；四老人小儿，热而腹满者死；五汗不出，呕而下血者死；七咳而衄，汗不出，出不至足者死；八髓热者死；九热而痉者死。痉者，股折瘛  齿噤  也。治瘟疫方四十七达原饮总治 槟榔二钱  厚朴知母  白芍   黄芩各一钱   草果  甘草各五钱白虎汤未表   石膏  知母  甘草  粳米大承气汤  入胃   大黄  芒硝枳实  厚朴举斑汤  透斑   当归  赤芍各一钱  穿山甲二钱  柴胡  白芷各七分  升麻五分瓜蒂散  不吐   山栀二钱  赤小豆一钱二分  瓜蒂一钱如无淡豉二钱代  水煎分二服，缓下。清热解肌汤  发表   葛根三钱黄芩   赤芍各钱半  甘草一钱三消饮  馀邪 人叁白虎汤  正微   人叁  石膏知母  甘草  梗米大柴胡汤  治里 香苏散  疏利   香附三钱  苏叶二钱半  陈皮一钱半  苍术  甘草各一钱姜三片  葱白二个柴胡清燥汤  郁阳   当归  白芍生地  陈皮   花粉  知母  甘草  柴胡  灯心调胃承气汤  宿垢 茵陈蒿汤胃热 茵陈二钱  大黄五钱  山栀一钱  姜三片桃仁承气汤  瘀血   桃仁十八粒大黄四钱  芒硝二钱  甘草  桂枝各一钱犀角地黄汤  下血後   地黄一两犀角白芍  丹皮各钱黄龙汤  元脱   人叁  大黄  芒硝  厚朴  枳实  甘草  当归生脉散  又   人叁  五味子  麦冬清燥养荣汤  下後   知母  花粉当归  白芍  生地  陈皮  灯心  甘草柴胡养荣汤 馀热   柴胡  黄芩陈皮  甘草  生地  当归  白芍  厚朴  大黄  枳实  姜瓜贝养荣汤  痰饮 瓜蒌  贝母花粉  当归  白芍  知母  苏子  橘红  姜小柴胡汤  邪入血海   柴胡  黄芩  人叁  半夏  甘草  姜槟榔顺气汤  疫痢   大黄  厚朴枳实  槟榔  白芍  生姜上清散  感冒   元叁  薄荷  荆芥  甘草  归尾  熟军  桔梗  陈皮  黄芩枳壳  川芎普济消毒饮子  大头瘟   酒黄连酒黄芩各五钱  人叁三钱  陈皮  桔梗  元叁  柴胡  甘草二各钱  牛蒡子  马勃  板蓝根如无用青黛  连翘各一钱  升麻  姜蚕各五分  共为末，取一半，白汤调和，时时呷之。一半蜜丸，弹子大，每丸，细嚼，白汤送下。或加防风、薄荷、川芎、当归，共锉，取末一两，水煎，分二三次服之亦可。肿甚宜砭刺出血。泰和二年四月，民多疫疠，初觉憎寒，或发热，或不热身重，次传头面肿甚，目不能开，上喘，咽喉不利，舌乾口燥。俗云：大头天行，染之多死。东垣曰：身半以上，天之气也。身半以下，地之气也。此邪热客於心肺之间，上攻头面，而为肿甚，遂制一方，名曰普济消毒饮子，服之皆愈，人谓之仙方。沈氏头瘟汤  又 川芎一钱   桔梗防风  荆芥穗各一钱半  柴胡七分  黄芩归尾各二钱此馀自制方也。用以治大头瘟初起一两日者，无不愈。阳明邪盛者，加葛根、厚朴各钱半。荆防败毒散  捻头   羌活  独活柴胡  前胡  人叁  桔梗  枳壳  茯苓  川芎  荆芥  薄荷  人中黄  大力子各一钱防风一钱半  缓服。加金汁一匙尤妙。生犀饮  瓜瓤   黄土五钱  犀角二钱  川连  苍术各一钱  金汁半杯冲     片茶叶一大撮  日三夜二服。清热解毒汤  杨梅   人叁  黄连黄芩  白芍  生地各三钱  石膏  羌活  知母生姜各二钱  甘草一钱半  升麻  葛根各一钱  水一斗，煎五升，每服一升，分日三夜二服。人中黄丸  又   大黄三两  人中黄如无坑垢代之  苍术麻油炒  桔梗各二两人叁  黄连  防风各五钱  香附姜汁拌不用炒一两半  神僸糊丸，气虚四君子汤下，血虚四物汤下，痰甚二陈汤下，热甚童便下，通用清热解毒汤下，二三服。人中黄散  疙瘩   辰砂  雄黄各钱半  人中黄一两  每末二钱，薄荷、桔梗汤下，日三夜二服。双解散  绞肠   麻黄  薄荷  白芍  当归  大黄  防风  芒硝  连翘  川芎各五钱  黄芩  桔梗  石膏各一两  甘草二两  荆芥  山栀  白术各五钱  滑石三两以上名防风通圣散。滑石六两  甘草一两以上天水散。将通圣、天水二散各一半，和为粗末，每周二两，水煎，加姜三片，葱白二个热服取汗，即名双解散。九味羌活汤 初感   羌活  防风各钱半  苍术  川芎  黄芩  白芷  生地各钱二分  细辛  甘草各五分  枣二  葱白二升麻葛根汤  总治   葛根二钱升麻  白芍  甘草各一钱  姜二  葱白二葛根解肌汤  春疫   葛根三钱黄芩二钱  赤芍钱半  桂枝一钱  甘草八分麻黄五分  姜  枣调中汤  夏疫   大黄一钱半  黄芩  白芍  葛根  桔梗  赤苓      白术甘草各一钱苍术白虎汤  秋疫   苍术  石膏知母  甘草  梗米甘桔汤  冬疫   甘草  桔梗  大柴胡汤  里症 托里消毒散  大头瘟   金银花陈皮各三钱   盐黄儀  花粉各二钱  防风当归  川芎  白芷  桔梗  厚朴  角刺炒穿山甲炙各一钱苍术升麻汤  瘴疫   苍术一钱半半夏一钱  厚朴  陈皮  枳实  桔梗  川芎升麻  柴胡  木通各七分  黄连  黄芩  木香  甘草各五分  姜三加味柴胡汤  又   柴胡二钱  黄芩  人叁  半夏  甘草  枳壳  大黄各一钱姜三  枣二太无神术散  又   苍术三钱  陈皮  厚朴各二钱  石菖蒲  藿香  甘草各一钱  姜三  枣二  一方无菖蒲，有香附，名神术散气散。此专主山岚瘴气之妙方也。屠苏饮  预防    白术两八钱  大黄  桔梗  川椒  肉桂各两半  虎杖根两二钱  川乌六钱  共锉，盛绛囊，十二月晦，沉井中，正月朔日早取药，入一瓶清酒中煎数沸，东向饮之，从少至老饮一杯，其馀还沉井中，取水饮之。太仓公辟瘟丹  又   苍术八两白术  乌药  黄连  羌活各四两  川乌  草乌细辛  紫草  防风   独活      白芷香附  当归  荆芥  肉桂  甘松  三奈  白芍乾姜  麻黄  皂角  甘草各二两  麝香三钱牛  枣肉丸，弹子大，每取一丸，烧之。七物赤散  又   丹砂另研  川乌炮各一两  花粉七钱半  细辛  羊踯躅  炮姜白术各五钱  每末五分，温酒下。取汗解再服一钱。通气散  搐鼻   元胡索钱半  皂角  川芎各一钱  藜芦五分  踯躅花二分半用纸捻蘸药，搐於鼻中取嚏，日三五次。雄黄散  涂鼻   雄黄末水调，以笔浓蘸，涂鼻窍中，虽与病人同床，亦不相染。初洗面後，及临卧点之。太乙流金散  佩烧   羚羊角一两雄黄  矾石  鬼箭羽各七钱半  为粗末，三角绛囊盛一两，带心前，并挂户上。又青布裹少部 ，中庭烧之。

　　邪祟病源流邪祟，内外因俱有病也。其因於内者，若癫邪、郁冒、卒死等症，皆缘自己元神不守，恍恍惚惚，造无为有，如有见闻，乃极虚之候，非真为鬼邪所侮也。其因於外者，若十疰、五尸、中恶、客忤、鬼击、鬼打、鬼排、鬼魅、鬼魇、尸厥等症，皆实有邪祟为患，不问其人虚实强弱，皆能犯之，性命悬於呼吸，不速救，俱能杀人。  故条列之。何谓癫邪？凡人气血衰耗，元精不固，或挟痰火，瞀乱心神，遂至视听言动，悉乖常度，似癫非癫，似醉非醉，歌泣吟笑，不一其态，妄言妄见，多生恐怖，斯真元虚之极矣（宜归神丹、加减镇心丹）。何谓郁冒？凡人汗出太甚，或血少，气并於血，阳独上而不下，气壅滞而不行，虽平时无疾，身忽如死，不能引动，目闭口呆，不知人事，即微知人，亦恶闻声响，若有鬼神捕之，须臾气过血还，即便苏寤，若眩冒然者，妇人多有此症（宜白微汤、仓公散）。何谓卒死？即《灵枢》三虚、三实之说是也。三虚者，乘年之衰，逢月之空，失时之和，因为恶风所伤。逢年之盛，遇月之满，得时之和，虽有贼风邪气，不能危之。而三虚相搏者，必见有五色非常之鬼，遂致暴病卒亡，亦皆由元神不完之故。故其卒死之时，口张目开，手撒遗尿，皆虚象也，治必补气。间亦有壮实人而卒死者，必目闭口噤手拳，此为有异，治又当散表，不得用补药（宜备急丸、清心丸、至宝丹）。以上皆内因病。何谓十疰、五尸？气疰、劳疰、鬼疰、冷疰、食疰、尸疰、水疰、土疰、生人疰、死人疰，此谓十疰。飞尸、遁尸、沉尸、风尸、注尸，此谓五尸。十疰、五尸，为病相似，或因人死三年之外，魂神化作风尘，着人成病。或逢年月之厄，感魑魅之精，因而疠气流行身体，令人寒热交作，昏昏默默，不能的知所苦，积久委顿，渐成痨瘵，肌肉尽削，以至於死，死後复传疰他人，惨至灭门，可胜痛矣（宜十疰丸、桃奴丸、八毒赤散、太乙神精丹）。何谓中恶？凡人偶入荒喯庙郊野冷厕，及人迹罕到之处，忽见鬼物，口鼻吸着鬼气，卒然昏倒，不省人事，四肢厥冷，两手握拳，口鼻出清血白沫，狂言惊忤，与尸厥略同，但腹不鸣，心腹俱暖为异耳。慎勿轻动其尸，速令众人围绕，打鼓烧火，烧麝香、安息香，俟苏方可移归，服药治之（宜桃奴丸、太乙神精丹）。何谓客忤？即中恶之类，多於道路得之，亦由感触邪恶之气，故即时昏晕，心腹绞痛胀满，气冲心胸，不速治，亦能杀人，当急取盐如鸡子大部 ，青布裹，烧赤，纳酒中，顿服，当吐出恶物，然後服药（宜备急丸、太乙神精丹）。何谓鬼击、鬼打、鬼排？卒着鬼气，如刀刃刺击，或如杖打之状，胸腹间痛不可按，排击处亦痛，甚则吐衄下血，此等病，皆来之无渐，卒然而死者也（宜朱犀散、太乙神精丹）。何谓鬼魅？或为邪祟附着於体，沉沉默默，妄言谵语，乍寒乍热，心腹满，手足冷，气短，不能食饮（宜八毒赤散、苏合香元）。或为山林穷谷妖狐迷乱，精神减少，日渐  瘦，能言未然祸福，毫发皆验，人有念起，即知其故（宜辟邪丹、苏合香元）。或妇女与鬼邪相交，每与交时，神思昏迷，口多妄语，醒则依然如故，面色娇红，日久腹中作痞，如抱瓮然，各曰鬼胎，须服药下之（宜先服紫金锭，再服回春辟邪丹）。何谓鬼魇？人睡则魂魄外游，或为鬼邪魇屈，其精神弱者，往往久不得寤，至於气绝，此症於客舍冷房中得之为多，但闻其人梦中吃吃作声，便叫唤，如不醒，乃鬼魇也，不得近前急唤，但痛咬其足跟，及大拇指甲边，并多唾其面，若本有灯，不可灭，若本无灯，不可用灯照，如再不苏，移动处些子，徐唤之，以笔管吹两耳，以半夏、皂角末吹鼻中，苏後服药治之（宜雄朱散）。其有鬼魇及卒鬼击，血漏腹中，烦满欲死者，雄黄末吹鼻中，又酒调一钱服之，日三，能化血为水。又有梦中被鬼刺杀排击，忽吐衄下血，甚而九窍皆血者，急须治之（宜独活散）。何谓尸厥？凡人卒中邪恶，与脏气相逆忤，忽手足厥冷，头面青黑，牙关紧闭，腹中气走如雷鸣，听其耳中，如微语声者，即是尸厥。言如死尸，只脉动，心胸暖气不绝耳，急以菖蒲汁灌之，再服药（宜还魂汤、朱犀散）。以上皆外因病，然邪必乘虚而入，  元精充足，阳气壮盛，亦未见邪祟之能为祸也。故凡遇此等症者，审知其虚，必以补元为主。审知其邪，必以通神明，去鬼恶为主。其有挟寒、挟火、挟食、挟痰者，又当兼治之，而自无弗愈矣。脉  法   《内经》曰：厥逆连脏则死，连经则生。注云：连脏者，神去故也。《千金》曰：脉来迟伏，或如雀啄，乃邪脉也。若脉来弱，绵绵迟伏，或绵绵不知度数，而颜色不变，此邪病也。脉来乍大乍小，乍短乍长，为祸祟脉也。两手脉浮，浮细微，绵绵不可知，但有阴脉亦细绵绵，此为阴  、阳  之脉，此亡人为祟也。脉来洪大而弱者，此社祟也。脉来沉沉涩涩，四肢重者，土祟也。脉来如飘风，从阴趋阳者，风邪也。一来调，一来速者，鬼邪也。《脉经》曰：尸厥呼之不应，脉绝者死，反小者死。又曰：卒中恶，腹大，四肢满，脉大而缓者生，紧大而浮者死，紧细而微者亦生。《得效》曰：欲知祟害，心脉虚散，肝脉洪盛，或浮沉长短大小无定，或错杂不伦。《纲目》曰：疰脉浮大可治，细数难治。《精义》曰：若脉沉沉泽泽，四肢不仁者，亡祟也。或大而弱？？者，社祟也。脉来乍大乍小，乍短乍长者，则鬼祟也。《回春》曰：有人得病之初，便谵语发狂，六部无脉，然切大指之下，寸口之上，却有动脉，此谓之鬼脉，乃邪祟为之也。邪祟症治    《内经》曰：邪客於手足少阴（心、肾）、太阴（肺、脾）、足阳明（胃）之络，此五络，皆会於耳中，上络左角，五络俱竭，令人身脉皆动而形无知也，其状若尸，名曰尸厥，以竹管吹两耳即苏。《纲目》曰：凡尸厥、郁冒、卒中、卒死之类，皆当发表。仲景云：郁冒欲解，必大汗出是也。《本事》曰：郁冒由血少气并者，亦名血厥。《遗篇》曰：凡暴亡，不出一时可救之，虽气闭肢冷，若心腹温，鼻微温，目中神彩不转，口中无涎，舌与阴卵不缩者，皆可治。立斋曰：鬼胎症，因七情相乾，脾胃亏损，气血虚弱，行失常道，冲任乖违而致之者，乃元气不足，病气有馀也。若见经候不调，就行调补，庶免此症，治法以补元气为主，而佐以雄黄丸之类行散之。《济阴纲目》曰：一妇人经闭八月，肚腹渐大，面色或青或黄，用胎症之药，不效。馀诊视之曰：面青脉涩，寒热往来，肝经血病也。面黄腹大，少食体倦，脾经血病也。此郁怒伤脾肝之病，非胎也。不信，仍用治胎散之类不验，馀用加味归脾、逍遥二药，各二十馀剂，诸症稍愈。彼欲速效，遂服通经丸，一服下血昏溃，自汗恶寒，手足逆冷，呕吐不食，馀用人叁、炮姜二剂渐愈。却邪导引法    《保生秘要》曰：用一指认真点尻尾穴，而行泄法，後二指由胸至胁分之。运  央  《保生秘要》曰：守黄庭或关元，注念太乙救苦默咒，以正其心，邪自不见。治邪祟方二十二归神丹  癫邪   朱砂二两入猪心内灯草缚定酒蒸二炊久另研  人叁  枣仁茯神当归各二两  琥珀另研  远志姜汁制龙齿各一两  金箔  银箔各二十片  酒糊丸，每服九丸至二九丸，麦冬汤下。此方兼治癫  ，乳香、人叁汤下。又治多梦不睡，枣仁汤下。加减镇心丹  又   蜜黄儀  天冬酒当归  熟地各一两半  麦冬  生地  山药茯神各一两  五味子  姜远志  人叁各五钱蜜丸，另将朱砂一钱为衣，酒或米饮下五七十丸。白微汤  郁冒    白微  当归各一两  人叁五钱  甘草二钱半  每粗末五钱，水煎，温服。仓公散  又   藜芦  瓜蒂  雄黄白矾  等分，为末，取少部 吹入鼻中。备急丸  卒死   大黄  巴霜  乾姜各二两  蜜和，杵千下为丸，卒死者热酒化下三丸，口噤者灌之，温水亦可，能下咽即治。此方乃急剂也，张易老名为独行丸。牛黄清心丸  又   山药七钱  甘草五钱  人叁  神僸  炒蒲黄各二钱半  犀角二钱  肉桂  大豆黄

　　卷炒焦  阿胶各钱七分半  白芍  朱砂飞  麦冬  当归  黄芩防风白术各钱半  柴胡  桔梗  杏仁  茯苓  川芎各钱二分半  牛黄钱二分   羚羊角麝香冰片各一钱  雄黄八分  白敛  炮姜各七分半  金箔百二十方留四十方为衣  蒸枣肉研，加炼蜜为丸，每丸重一钱，每服一丸，温水送下。至宝丹  卒死   犀角  朱砂  雄黄  琥珀  玳瑁各一两  牛黄五钱  冰片麝香各钱半  金箔五十片以半为衣  银箔三十片  安息香酒滤去渣土一两，熬膏为丸，每重一钱，每服一丸，叁汤下，日二三服。少加蜜丸亦可。十疰丸  尸疰   雄黄  巴霜各一两  人叁  麦冬  细辛  桔梗  附子  皂荚川椒  甘草各五钱  蜜丸，每五丸，温水下。此方并能治一切鬼气。桃奴丸中恶   桃奴七个另研玳瑁镑细末一两   安息香去渣一两  上三味，同入银石器熬成膏。朱砂  犀角各五钱琥珀  雄黄各三钱  麝香   冰片  牛黄各二钱  桃仁十四个麸炒安息膏和丸，芡实大，阴乾，密器封固，安置静室中，每一丸，人叁汤下。八毒赤散  鬼附 雄黄  朱砂矾石  丹皮  附子  藜芦  巴霜各一两  蜈蚣一条蜜丸，小豆大，冷水吞下十丸。此方能治人一切染着鬼病。太乙神精丹  客忤   丹砂  曾青雄黄  雌黄  磁石各四两  金牙二两半   将丹砂、二黄醋浸，曾青酒浸，纸封，晒百日，各研极细，醋拌乾湿得宜，纳土釜中，六一泥固济，安铁脚环上，高  起，以渐放火，其火勿靠釜底，一周时，候冷出之。其药精飞化，凝着釜上，五色者上，三色者次，一色者下，但如雪光洁者最佳。若飞不尽，再着火如前，以鸡翎扫取，枣肉和丸，黍米大。平旦空心服一丸，渐加一丸，以知为度。服此者，五日内必吐利，过则自安。初服如黍米，渐一丸，至小豆大而止，不得更大。若服药闷乱，木防己汤饮之即安。若欲解杀药，吃烂煮肥猪肉。作土釜法，取瓦盆二个，可受二斗部 者，以甘土涂其内，令极乾。作六一泥法，赤石脂、牡蛎、滑石、黄矾、蚯蚓泥各二两，以好醋和甘土裹石脂等四种，火  @伏时，取出，与蚯蚓屎同为末，醋和如稠粥用之。凡合此药，以四时旺相日，天气明，斋戒沐浴合之，治一切鬼气病，无不应验。久疟变肿垂死者，服一丸即吐差，亦治疟母。症瘕积聚，服一丸，浆饮送下。诸卒死，心下微温者，抉开口，以浆饮调一刀圭与服。以绛囊盛九刀圭，系臂上，以辟瘴疫时邪，最妙。朱犀散  鬼击   犀角五钱  朱砂麝香各二钱半  每末二钱，新汲水调灌。苏合香元  鬼魅   木香  沉香麝香  丁香  檀香  安息香熬膏  白术  犀角香附  荜拨  朱砂半为衣各二两  乳香冰片  苏合油入安息膏内各一两  安息膏丸，每两分作四十丸，每取二三丸，水酒任下。辟邪丹  又   赤茯神  人叁  鬼箭羽  菖蒲  远志肉  白术  苍术  当归各一两  桃奴五钱  朱砂  雄黄各三钱  牛黄麝香各用一钱  酒糊丸，金箔为衣，每丸如龙眼大，临卧，木香汤下。凡服此药者，诸邪鬼恶自然不敢近，若更以绛囊盛五七丸悬身上并床帐中，更妙。紫金锭  鬼胎   五倍子去虫土三两  山茨菇去皮焙二两  大戟洗焙两半  千金子去皮油一两  麝香三钱  糯米粥杵千下丸，每一料分作四十锭，每服半锭，病重者一锭，薄荷汤下。一名太乙紫金丹。回春辟邪丹  又   虎头骨二两朱砂   雄黄  鬼臼  芜荑  藜芦  鬼箭羽雌黄各一两  蜜丸，弹子大，囊盛一丸，系臂上，又於病者户内烧之，一切邪鬼不敢近。此方兼治瘟疫，并治男妇与鬼交者。雄朱散  鬼魇   牛黄  雄黄各一钱  朱砂五分  每末一钱，於床下烧之，再以一钱，酒调灌下。独活散  又   独活  升麻  川断地黄各五钱  桂皮一钱  每末二钱，白汤调下，日二服。还魂汤  尸厥   麻黄三钱  杏仁二十五个去皮尖  肉桂  甘草各一钱  水煎，口噤者，抉开口灌之，药下即醒。一名追魂汤。兼治中恶客忤，鬼击，飞尸奄忽，口噤气绝。雄黄丸  鬼胎   雄黄  鬼臼  莽草  丹砂  巴霜  獭肝各五钱  蜥蜴一枚炙蜈蚣一条炙  蜜丸，梧子大，每服二丸，空心，温酒下，日二服，即当利。如不利，加至三丸，初下清水，次下虫如马尾状无数，病极者下蛇虫，或如虾蟆卵、鸡子，或如白膏，或如豆汁，其病即除。此方专治鬼胎腹痛。又方名班元丸，专治惑於妖魅，状如症瘕，并治一切气血痛亦效。班猫去头足翅炒元胡索炒各三钱  糊丸，酒下，或为末温酒调下五分，以胎下为度。加味归脾丸  又 加味逍遥散  又 1

　　卷二十一

　　痧胀源流痧胀，风湿火三气相搏病也。夫痧胀之病，自古已有，痧胀之名，自古未立。考之方书，曰乾霍乱，曰绞肠痧，曰青筋，曰白虎症，曰中恶，即皆痧胀之病也。特未专立痧胀之名，而其症亦偶一患之，未如近今之甚耳。故从古患此症者，北方多有，谓之曰青筋症，又曰马头瘟。今则南方遍行，谓之曰水痧，又曰水伤寒。江浙则为痧，闽广则曰瘴气，其实一而已矣。惟古已有此病，故凡方书所以治乾霍乱、绞肠痧、青筋、白虎、中恶者，皆即治痧胀之方药。惟古未立此名，故凡後世  刮刺等法，及所以治之之方剂，皆自古所未专详，後之医者，因得藉口以为古书之所无，今人自不能治，以致患此症者，俱束手以视其毙，亦可憾矣。虽然，皇古无医书，自轩岐创法，历代名人各有撰述，因而一切之病着，一切之治法亦备。痧胀之病，特古未遍行，故治法遂略耳，迨後世其病既盛，其法又何尝不有人详论之耶。且痧胀至今时而始有人详论，不犹之一切病症，亦为古略而後详耶，是亦理有固然，无足怪已。夫所谓今时详论痧胀者何人，王养吾是也。养吾名凯，毗陵人，精於医，尤善痧症，曾详列七十二种正变痧，於康熙间刻《痧症全书》行於世，而其板惜早湮没，其书不甚传。向馀於痧胀一症，曾遍稽古方书言乾霍乱等症者，叁以己见着为论，後得养吾书读之，详尽无遗，仍复理精词达，虽其言兼症、变症、类症处，未免头绪太烦，然掘柢搜根，发前人所未发。直觉养吾未有书，痧症如隐烟雾中，养吾既有书，痧症如显日月临照中，而人皆得共见也。视馀向之所论，殊为简而未该矣。遁即养吾之言最精确者，采辑而条贯之，以着斯篇，又恐人不知馀斯篇之实本於养吾，而反没养吾也，因於此特中之，亦不敢掠人之美云尔。且馀前言痧胀为风湿火三气相搏之病者，何也？风为厥阴风木，湿为太阴湿土，火为少阳相火，三气杂揉，清浊不分，升降不利，遂至胸腹胀急，或痛或不痛，而痧胀之症以成，此则病因之由於内者也。其实内三经之因，其发必由外感，而外感必分表里。其始感於肌表，人自不知，则入半表半里，故胸闷、呕吐、腹痛也，用  法可愈，不愈，以药治之（宜四号否象方、五号观象万）。或感於半表里，人自不知，则入於里，故欲吐不吐，欲泻不泻。痧毒冲心，则心胸大痛。痧毒攻腹，则盘肠吊痛。用放血法自愈，不愈，以药治之（宜十四号丰象方、十九号大畜方）。或中於里，人自不知，则痧气壅阻，恶毒逆攻心膂，立时发晕，气血不流，放之亦无紫黑毒血，即有亦不多，此痧毒入深，凶兆也。但当审脉辨症，风寒暑湿气血食积痰饮，辨其何因，治之使苏，令气血流动，然後扶起放痧，如不苏，急以药灌之（宜二十一号暌象方、三十三号巽象方、四十五号蒙象方）。如此重症，当立时连进汤丸，方能有救，迟则必死。凡痧胀服药，但由痧气壅盛，而无食积瘀血，宜冷服。若痧气壅阻食积，而无血瘀，稍冷服。若痧毒盛而血瘀，微温服。若痧入气分而毒壅，宜刮痧。若入血分而毒壅，宜放痧。其大较也。且痧症必分凉热，如痧犯太阳，则头疼发热；犯少阳，则耳旁肿胀，寒热往来；犯阳明，则但热不寒，面目如火；犯太阴，则腹痛身凉；犯厥阴，则少腹或胁胸痛，亦身凉；犯少阴，则腰痛，亦身凉。犯肺，则咳嗽痰喘微热，甚则鼻衄；犯心，则心痛，或心胀，头额冷汗如珠，而身或热或凉；犯膀胱，则小便血，甚则身热；犯大肠，则痢脓血，呕吐身热；犯肝，则沉重不能转侧，晡热内热，甚则吐血；犯三焦，则热毒内攻，口渴便结而身热。此痧犯六经脏腑，而寒热之外现者也。又有痧气壅盛，发为热症，或热而不凉，或日哺发热，或潮热往来，皆痧毒阻而不通，搏击肌表，发而为热。若误为外感传经热症，发汗温饮，虽慢痧迟缓，势必益盛，变出头汗发狂谵语种种重症。不知外感之脉浮数而紧，热症之脉洪数有力，痧症之脉终有不同，或有可疑，须看痧筋有无，辨之即明矣。而痧张又必观其所起与其所伏。说 痧之发也，与中风、痰厥、昏迷相似。若脉不洪滑，便有可疑，非真痰矣。故症或口渴身热，而脉变为沉迟，症或不渴身凉，而脉变为紧数，皆为脉症不合，必取青紫筋色辨之，方有确见，不得误认为中风、痰厥、昏迷也。且其病源之起伏，更有显然者。如先吐泻而心腹绞痛，其痧从秽气而发为多也。先心腹绞痛而吐泻，其痧从暑气而发为多也。心胸昏闷，痰涎胶结，遍身肿胀，疼痛难忍，四肢不举，舌强不言，其痧从寒气久伏，郁为火毒而发为多也。则其源之所在，安可不详审哉。且夫治痧胀，与治他症之法异，欲治痧胀，必先明乎他症之所以异，何言之？如伤寒食未化，下之太早，反引寒邪入胃，变而为热，热邪固结，所食不能消化，乃成结胸。若痧症新食，固宜以吐为先，至所食既久，骤然痧胀，虽所食消化未尽，下之无害。说 痧胀非有寒邪入胃，变成热结之患，但因痧毒在肠胃部分，肌肉作肿作胀，盘肠绞痛，遍及脏腑，故外宜用刮放以泄毒於表，内可即下以攻毒於里，则肿胀自消，食积因之通利，原无结胸之可忧也。但下之必兼去食积，又宜以渐而进，中病即止。痧毒若犯咽喉，则痰喘如锯，先放其痧，急用薄荷、牛蒡、童便、山豆根之类以清之，兼用吹药（宜二十号损象方）。痧症危急，大便不通，急宜放痧，用药攻之（宜润下丸）。小便不通，亦急放痧，用药分利之（宜四十四号未济方）。枚举两三端，可见痧与他症之异也。即或有痧与他症相兼而发者，亦当首重治痧，兼医他症，以痧症急而他症缓也。惟胎前产後有痧，当并重处治。说 胎前宜补，痧症宜消，产後宜温，痧症宜凉也，此际最当斟酌。虽然，痧症之发，其表里寒热起伏，以及他症同异，固不可忽视。而痧气侵犯，要必先及十二经，故其发时，每随所犯之经而有十二经现症，必明乎此，方可随症寻经，因经设治。而十二经脉所起，及十二引经之药，俱不可不知，试条列焉。或腰背巅顶，连及风府，胀痛难忍，是足太阳膀胱经痧也，其脉起於足小指外侧之端，其引经药黄柏、  说C或两目红赤如桃，唇乾鼻燥，腹中绞痛，是足阳明胃经痧也，其脉起足次指外间，又一支入足中指外间，又一支入足大指端，其引经药葛根、厚朴、白芷，少用。或胁肋肿胀，痛连两耳，是足少阳胆经痧也，其脉起足四指间，其引经药柴胡、青皮。或腹胀板痛，不能屈伸，四肢无力，泄泻不已，是足太阴脾经痧也，其脉起足大指端，其引经药酒炒白芍。或心胸吊痛，身重难移，作肿作胀，是足厥阴肝经痧也，其脉起足大指丛毛上，其引经药柴胡、青皮、川芎。或痛连腰与外肾，小腹胀硬，是中少阴肾经痧也，其脉起足小指下，其引经药独活、盐、酒。或咳嗽声哑，气逆发呛，是手太阴肺经痧也，其脉起手大指端，其引经药葱白、桔梗、白芷，少用。或半身疼痛，麻木不仁，左足不能屈伸，是手太阳小肠经痧也，其脉起手小指端，循外侧上行，其引经药羌活，少用。或半身胀痛，俯仰俱废，右足不能屈伸，是手阳明大肠痧也，其脉起手食指端，其引经药白芷，少用。或病重沉沉，昏迷不省，或狂言乱语，不知人事，是手少阴心经痧也，其脉起手小指内侧出其端，其引经药独活、细辛。或醒或寐，或独语一二句，是手厥阴心包络经痧也，又名手心主，其脉起中指端，其引经药柴胡、丹皮。或胸腹热胀，揭去衣被，乾燥无极，是手少阳三焦经痧也，其脉起手无名指端，其引经药川芎，少用。夫既因十二经现症而知何经之痧，即可因何经之脉所起之处以施针刺，再用药治之，宁患痧胀之不愈。或有谓针刺手足，无如指顶为妙者，法最简便，叁用可也。然而治痧莫要於手法，更有不可不明者。手法奈何，不外  、刮、放三者而已。说 痧在肌表，有未发出者，以灯照之，隐隐皮肤之间，且慢  ，若既发出，有细细红点，状如蚊   粒如     疏则累累，密则连片，更有发过一层，复发两三层者。  法，看其头额及胸前两边，腹上，肩腰照定小红点上，以纸捻条或粗灯草，微蘸香油，点灼碎之，即时暴响。  毕，便觉胸腹宽松，痛亦随减。此火攻之妙用也，此  法也。痧在皮肤之里，有发不出者，则用刮法。若背脊，颈骨上下，胸前，胁肋，两肩臂湾，用铜钱或碗口蘸香油刮之。若在头额项後，两肘臂，两膝腕，用棉纱线或  麻绳，蘸香油戛，见红紫血点起方止。大小腹软肉内痧，用食盐以手擦之，既刮出，痛楚亦轻矣。此刮法也。古人云：东南卑湿之地，利用砭。所谓针刺出毒者，即用砭之道也。但今放痧，俱用铁针，轻者一针即愈，重者数刺不痊，说 因痧毒入深，一经铁气，恐不能解，惟以银针刺之，庶入肉无毒，又何俱痧患之至深乎。此刺法也。夫治痧之手法既明，而放痧之要处宜悉。放痧者，即刺痧也。其可放之处有十：一在头顶心百会穴，只须挑破，略见微血以泄毒气，不用针入。二在印堂，头痛甚者，用针锋微微入肉，不必深入。三在两太阳穴，太阳痛甚者用之，针入一二分部   四在喉中两旁，惟虾蟆大头瘟可用。五在舌下两旁，惟急喉风喉鹅痧可用，急令吐出恶血，不可咽下。六在两乳，乳头垂下尽处是穴，此处不宜多用，不如看有青筋在乳上下者刺之。七在两手十指头，其法用他人两手，仂下不计遍数，捏紧近脉息处，刺十指尖出血；一法，用线扎住十指根，刺指背近甲处出血，随人取用，若刺指尖，太近指甲，常令人头眩。八在两臂湾曲池穴，臂湾名曲池，腿湾名委中，先蘸温水拍打，其筋自出，然後迎刺。九在两足十指头，与刺手指同法。十在两腿湾，看腿湾上下前後，有青筋所在，名曰痧眼，即用针迎其来处刺之。如无青筋，用热水拍打腿湾，直刺委中便是，惟此穴可深入寸部   或谓刺腿湾痧筋法，细看腿湾上下，有筋深青色或紫红色者，即是痧筋，刺之方有紫黑毒血。其腿上大筋不可刺，刺亦无血，令人心烦。腿两边硬筋上不可刺，刺之筋吊。臂湾筋色，亦如此辨之，此说叁看可也。以上刺痧要处，皆当紧切牢记。总之，凡痧有青筋紫筋，或现於一处，或现於数处，必须用针刺之，去其毒血。然用针必当先认痧筋，医者不识，孟浪用药，药不能到血肉之分，或痧症复发，痧毒肆攻，轻者变重，病家不能明其故，归咎於医，医者之名，由  损矣。故放痧必须令其放尽，然亦有不尽者，何也？说 痧者，热毒也，或误饮热汤，其青筋反隐不现，即略现，放之或毒血不肯流，刮痧亦不出，热汤为之害也，当急饮冷水解之，然後可再放而血流，再刮而痧出。又有毒痧方发，为食物积滞所阻，与痧毒凝结於中，即放之不尽，刮之不出者，食物积滞为之害也，当先消食积而再刮放。或有痧毒痧滞，热极血凝，瘀血不流，阻於胸腹，刮放不尽者，当先散瘀血而後刮放。又有痧毒方发，兼遇恼怒，气逆伤肝作胀，故痧气益盛，而刮放俱难尽，又当先用破气药而再刮放。如此，痧毒皆可渐消矣。然而痧筋不同，有现者，有微现者，有乍隐乍现者，有伏而不现者。其现者，毒入於血分为多。乍隐乍现者，毒入於气分为多。伏而不现者，毒结於血分为多。微现者，毒阻於气分为多。现者人知放刺，微现者乃毒阻於肠胃，痧筋不能自显，虽刺无血，即微有血，点滴不流，治疗之法，但宜通其肠胃，痧筋自现，从而刺之可也。乍隐乍现者，又必待现而放之矣。至伏而不现者，虽欲放而无可放，必从脉不合症辨之。孰为所发之病在缓，孰为所见症候甚急，即症与脉相合，又必细辨其何痧治法：结於血者散其瘀，结於食者消其食，结於痰积者消其痰积，迨结散之後，痧筋必然复现，然後刺放，病其可得而理也。治痧之手法，宁有可不讲求之者乎。如果善用手法，使痧毒得泄於外，则必再求用药之法，以扩清其内。而治痧之药，大约以勩眃为主，不可用补益。说 以痧者，天地间疠气也。入气分，则毒中於气，而作肿作胀。入血分，则毒中於血，而为畜为瘀。凡遇食积痰火，气血因之阻滞，结聚不散，此所以可畏也。故壮实者有痧症，忽饮热酒热汤而变者固然。即虚弱者有痧症，忽饮热酒热汤而变者，亦无不然。至如人有杂症，兼犯痧胀，是为杂病变端，亦畏热汤热酒，人不知觉，遂遭其祸，则痧症之发，又何论人虚实乎？夫惟实者犯之，固当以有馀治。虚者犯之，亦即以有馀治。说 其有馀者，非有馀於本原，乃有馀於痧毒也，故药虽勩眃，病自当之，中病即已，於本原依然无恙。可见治痧之药，绝无补法，痧之有实无虚也明甚。然则有手法以泄毒於外，有药剂以清毒於内，痧不既治矣乎，乃竟有放血不出，用药不效者，宁遂无法以治之？说 痧筋隐隐，放之而血不流，即昏迷不醒，势在危急，若审其无食积血痰阻滞於中，急用阴阳水，或泥浆水，或晚蚕沙水，或白沙糖梅水，或细辛水，择一种用之，俟其稍醒，然後扶起再行别法疗治。有因血瘀放之不出者，用桃仁、红花、童便之类。有因饭後便犯痧症，多用盐汤，或矾汤冷饮，以吐去新食。食久痧胀，用菔子、山楂、麦芽消之。有积痧阻，用大黄、槟榔驱之（宜七号晋象方）。或痰血凝结，昏迷欲死，不省人事，用菜油二两、麝香一钱调下立醒。如是先去食积血痰之阻滞者，则痧筋自然复现，痧气自然散行，而後可刮即刮，可放即放，当药即药，说 缘痧症初发，未攻坏脏腑故也。总之，肌肤痧，用油盐刮之，则毒不内攻。血肉痧，看青紫筋刺之，则毒有所泄。肠胃及脾肝肾三阴痧，须辨经络脏腑在气在血，则痧气内攻者，可消可散可驱，而除其病根也。且凡病用药得宜，断无不效，独痧症竟有得宜亦不效者何故？夫痧，热毒也，热毒宜凉不宜温，宜消不宜补，汤剂入口，必须带凉，凉则直入肠胃，而肌肤血肉之间，虽有良剂，安能得至，故治痧者，莫先於刮放也。如刮放而肌肤血肉之毒已除，後将肠胃肝脾肾之毒，用药驱之，未有不效者矣。然有刮放过，药仍不效奈何？说 虽刮而刮有未到，虽放而放有未尽，则肌肤血肉之毒犹在，故药有不效也。若刮已到，放已尽，而痧症犹在，则毒惟在肠胃及肝脾肾三阴经络，非药将何以治之耶。虽然，痧之治法，既已精详，而痧之名称，又当枚举。说 痧各有受病之由，其原虽不离七情六气，然不尽关七情六气也。有因粪秽所触而发，有因饥饱劳役而发，有因传染时行瘟疫而发。痧本无定脉，凡脉与所患之症不相应者，即为痧之脉。痧亦无定症，或感风感食感劳感痰，而以本症治之不效者，皆为痧之症。有其症即应有其名，有其名即应有其治。故养吾於有所感而独发为痧者，定为正痧三十六症，而以三十六方治之。又以痧之发，或兼他症，或类他症，或变他症，皆有必然之势，故复即此而定为变痧三十六症，而以二十八方治之。总计痧症共七十有二，治痧方六十有四。又以一症有兼用数方者，有一方或可治数症者，有有症而不必用药，因无方者。其方难於立名，遂取六十四卦象，定名编次。说 以症皆己析，方皆己造，从古无七十二痧之名，亦无六十四方之治也，今得取其方症而列陈之。曰风痧，头疼腿酸，身热自汗，咳嗽腹痛，此因时邪所感，不可同伤风治法，纯用疏风，当用刮法，後服药（宜第一号乾象方）。曰暑痧，头眩恶心，自汗如雨，脉洪拍拍，上吐下泻，腹痛或紧或慢（宜第二号  象方）。而亦有暑胀不已者（宜第三号遁象方，如竹叶石膏汤、六一散俱可用）。曰阴痧，腹痛而手足冷者是也，宜用火  ，或因秽气所角而致（宜第四号否象方。曰阳痧，腹痛而手足暖者是也，出血即安，或因郁气不通之故（宜第五号观象方）。曰红痧，皮肤隐隐红点，如   相似，痧在肌表，感受虽浅，热酒热汤，亦不可犯，外用  刮（宜第五号观象方）。曰斑痧，头眩眼花，恶心呕吐，身有紫斑，痧在血肉，急用刮放，迟则渐入於里，必生变症（宜第六号剥象方）。曰乌痧，满身胀痛，面目黧黑，身有黑斑，毒在脏腑，气滞血凝，以致疼痛难忍（宜第七号晋象方）。曰吐痧，汤水入口即吐，急用伏龙肝研碎，水泡澄清饮即定，若汤药亦以此水煎之（宜第四号否象方）。曰泻痧，水泻不计遍数，不可下，不可涩，惟分理阴阳，用五苓散去桂，白术换苍术，加车前、木通之类（宜五苓散）。曰紧痧，其痛急，霎时晕倒，不消半刻即死，故曰紧，若知之者，急为放血  刮（宜涤痧丸，或可救）。曰慢痧，紧痧只在顷刻，慢者十日半月死，甚或一月三四月死，然亦必速治，说 其死虽迟，久则痧毒延蔓肠胃经络，正多凶险。如痧毒结滞於身，或左右，或上下，或表里。其在内者，先坏脏腑。在中者，先损经络。在表者，先溃肌肉。一不治，便成死症。夫痧之有紧有慢，人多不识，未能逐症详明。如初犯，邪气胜，元气衰，或十日半月一发，或一月二月一发，久之则日近一日。说 由胃气本虚，故尔数犯，当用药以充其胃气，则毒自解而痧自断矣（宜六十四号归妹方）。曰晕痧，一时头眩眼暗，昏迷跌倒，乃毒痧气攻，毒血一冲，必至败坏脏腑，其势甚急，不能少延。说 因毒血与食积痰气，结聚心腹胸膈，而经络不转，气血不通，虽放而血不流，虽刮而痧不显。治法视其食积痰血气阻，及暑热伏热秽气之类，消之散之。俟胸膈一松，则昏迷自醒，然後验其青紫筋以刺之（宜第八号大有方、第九号坎象方）。曰绞肠痧，心腹绞切大痛，或如板硬，或如绳转，或如筋吊，或如锥刺，或如刀刮，痛极难忍。轻者亦微微绞痛，胀闷非常，放血可愈。若不愈，必审脉证何因，辨明暑秽食积血痰气阻治之，须连进数剂，俟其少安，方可渐为调理。此症多有放血不愈，不肯服药，遂痧毒攻坏肠胃而死者，良可惜哉（本症右手脉伏宜放血，用第十号节象方、第八号大有方、十一号屯象方，服下，能熟睡即愈。如昏沉绞痛，口吐痰涎，宜先刺指头出血，用十二号既济方冷砂仁汤调下，并一号乾象方加山豆根、茜草、金银花、丹叁、山楂、菔子服之安。如盘肠绞痛，脉俱伏，宜十三号革象方、十四号丰象方。或饮之稍愈後复绞痛非常，叫喊不己，宜十五号明夷方、十六号师象方，必愈）。曰抽筋痧，两足筋抽疼甚，忽一身青筋长起如箸粗，必须处处大放毒血（宜十七号艮象方）。曰暗痧，心闷不已，不食，行坐如常，即饮温热，不见凶处，心腹腰背不痛，但渐憔悴日甚，不治，亦大害。此痧之慢而轻者，放之愈。更有头痛发热，心中胀，似伤寒。亦有往来寒热似疟，闷闷不已。又有咳嗽烦闷，似伤风。有头面肿胀，面目如火。有四肢红肿，身体重滞，不能转侧。此痧之慢而重者，误吃热物，遂乃沉重，或昏迷不醒，或痰喘气急，狂乱。如遇此等，必当审脉辨症果系何因，在表者刮，在中者放，在里者或煎或散或丸，须连进数服，俟其少安，渐为调理。（一妇忽不省，颜黑，左脉洪大，右脉沉微，此暗痧也，刺腿湾青筋出紫黑血，不苏，次日用十号节象方稍苏，至五日刮痧，用十八号贲象方，乃大苏。一老人六月发热昏迷，舌上黑苔芒刺，狂骂不已，六脉伏，此痧之极重者，利之血不流，用十号节象方、十九号大畜方，稍冷饮之，又用三号遁象方，次日痧退少苏，但身重如石，黑苔不退，用六号肃象方而痊。一妇杯孕，失火急下楼，坠仆绝气，以惊治不效，安胎又不效，明日胎下，儿已死，诊之脉伏，细按如有一丝，但四体温软，如熟睡状，急为刺手足血，便呻吟，投涤痧散遂苏，更用十九号大畜方并二十号损象方而痊）。曰闷痧，痧毒冲心，发晕闷地，似中风中暑，人不知觉，即时而毙，此痧之急者，如略苏，扶起放痧，不愈，审脉用药急投涤痧丸，如发晕不苏，扶不起，必须辨症的确，用药数剂灌苏，再放痧，再调治（宜十号节象方、九号坎象方）。曰落弓痧，忽昏不省，或痰喘，目上吊，如小儿落弓症，此暗痧难识，必须审脉辨症是何痧毒，再看身之凉热，唇舌润燥何如，然後治之（宜十五号明夷方。如痧气未尽，宜二十一号暌象方加银花、山楂、丹叁、菔子。一人常身热口微渴，饮热茶，忽昏迷，左尺沉细，动止不匀，右寸浮芤，乃肾虚而痧犯之。肾水之痧逆行於肺，故痰气壅盛而发晕也，用二十二号履象方加贝母、牛膝，入童便饮之，更用二十三号中孚方，然後扶起放痧愈）。曰噤口痧，不语，语亦无声，乃痧气郁盛，热痰上升，阻逆气管，咽喉闭塞而然，宜先放血，审肺肾脾三经脉，次之推详馀经，则知病之所由来矣。（一女为後母所詈，痧胀昏沉不语，左关有力，右脉沉伏，乃伤气之痧也，陈香椽一个，煎汤微冷服，稍有声，次日左关弦长而动。说 因怒气伤肝，痧气尚阻肝经之故。刺委中三针，血出如注。又刺顶心臂指十馀针，乃用於十八号贲象方、二十四号渐象方加元胡索、香附，微温服之，乃痊。曰扑鹅痧，痰涎壅盛，气急发喘，喉声如锯，此三焦命门之痧也，当放臂指腿湾青筋紫黑血，不愈，服药（宜十三号革象方、二十一号暌象方，外吹二十五号震象方，再服二十六号豫象方自愈）。说 此症痛如喉鹅状，但喉鹅喉内肿胀，痧只如喉鹅之痛，而不肿胀，形如急喉风，但喉风痛而不移，痧则痛无一定。且痧有痧筋，喉鹅则无可辨也。曰角弓痧，心胸胀极，痧毒内攻，故头项向上，开如角弓反张，是脏腑已坏死症也。然反复试验，又得一治法，胸腹胀闷，自不必言，身难转侧，或手足拘挛不能屈伸，有时    ，有时反张，急将毛青布一块蘸油烧，抹其手足拘急处，再口含火酒，喷其通体，少顷，定觉舒展松动，然後用药，或可回生（宜十号节象方、十八号贲象方之类）。曰瘟痧，寒气郁伏肌肤血肉间，至春而发，变为瘟症，是名瘟痧。又暑热伤感，凝滞於肌肤血肉中，至秋而发，亦名瘟痧。但春瘟痧毒，受病者少，不相传染，时或有之。秋瘟痧毒，受病者多，老幼相传，甚至一家一方俱犯。其发也，恶寒发热，或腹痛，或不痛，似疟非疟，或气急发喘，头面肿胀，胸鬲饱闷，或变下痢脓血，轻者牵连岁月，重者危急一时，治宜放血消食积为主，然後和解清理（宜九号坎象方、二十八号恒象方加大黄一二钱）。曰满痧，初起跌倒，牙关紧闭，不省人事，捧心拱起，鼻煽耳鸣，急为大放毒血（宜七号晋象方、九号坎象方、二十九号升象方）。曰脱阳痧，小腹急痛，肾缩面黑气短，出冷汗，名为脱阳，有似发痧，用连须葱白三茎研烂，酒四碗，煮二碗，作三服，又炒盐熨脐下气海穴，令气热自愈。曰羊毛痧，腹胀连背心，或腰胯如芒刺痛（宜用烧酒瓶头泥研细，将烧酒和成团，带潮随痛处，将团上滚少顷，即有细细羊毛滚在团上，疼即止，屡用皆验）。曰羊筋痧，腹胀，浑身板痛，此与上羊毛痧症，或胸前，或腰背，当用小针穿皮，提出筋毛自愈，只拣疼处看其有毫毛聚起者便是（宜涤痧丸、普济消毒饮）。曰紫侤痧，痧症不内攻，则外溃，即如为肿为毒之外，又有发为紫侤血者，此真痧之异者也，宜刺腿湾及手指头，令出毒血（宜三十号井象方）。曰疯痧，曾见一人犯大麻疯症，眉发俱脱，面目颓败，手足  挛，遇一老者为之放痧三次，曰痧疯也，传一方，日日服之，以渐而痊。疯者，天地之疠气。说 恶毒之气缠於血肉，散於肌表，留於经络，以成疯症，最恶候也。痧亦时行恶毒之气所钟，变为大疯，又何疑乎。（老人所传奇方，金银花六钱，苦叁四钱，牛膝三钱，赤芍、红花、生地各二钱，黄芩一钱半，皂角刺一钱，水酒各半煎。附虱痧，手湾内钻痒无比，此症无药吃，亦不多见，惟有急破去虱剥去皮一法耳。曾见一人遍身起大侤，其痒无比，用热水洗之稍解，尝欲眠手盐蒲包上，侤若破，内藏虱一包，如此数月而死）。曰血痧，胸中胀闷，饮食俱废，两胁疼甚，口中尝涌出淡红色血沫如西瓜瓤（宜用熏陆香为君即丹阳零香，佐以茜草、刘寄奴之类，治之自愈）。曰蛔结痧，痧毒攻胃故蛔死，入於大肠与宿粪相结，腹中大痛，是为蛔结。又有痧毒入胃，胃必热胀之极，蛔不能存，因而上涌，乘吐而出，或蛔结腹痛，不大便，或入大肠由大便而出，与伤寒吐蛔、伏阴在内者不同，法当清其痧胀为主，先用刮放，後服药（宜二十六号豫象方、十五号明夷方、三十一号大过方）。曰铜痧，浑身上下，头面眼珠，尽如姜黄色，直视，四肢僵直，六脉似有似无，一时又如沸羹，大小便闭，淹淹欲死，急投涤痧丸，刺指臂委中俱令出黑血（宜三十二号随象方良）。曰铁痧，头面手足十指如锅煤色，不治，以周身血凝聚也，急深刺委中，令多出黑血，用火酒擦身法。曰痧块，痧毒留於气分，成气痞块；留於血分，戚血块痛；壅於食积，成食积块痛。说 因刮放稍愈，痧毒未尽，不用药消之故。治法，在气分者，用沉香砂仁之类；在血分者，用桃仁红花之类；由食积者，用槟榔菔子之类。或气血俱有馀毒者，兼治之。更兼食积，并治之。又有痧症不忌食物，痧毒裹食，结成痧块，两胁下痛，其痧块变症多端，故难治。且治痧唯在初发，若不知，或饮温热，毒血凝结，即慢痧，不至杀人，亦成胁痛，瘀之日久，势必难散（宜二十九号升象方，三十三号巽象方与九号坎象方加贝母、白芥子，七号晋象方，三十四号小畜方）。曰身重痧，痧症初发，势虽凶暴，未必身重，若饮热汤热酒，痧毒即阻塞经络血肉之间，偏身重痛，不能转侧，或呕吐腹胀，脉伏，放痧之後，治先消瘀解毒（宜三十五号家人方，如痧气渐减，再放痧，用三十六号益象方）。曰心烦嗜睡痧，痧气冲於心胸，故心烦，或嗜睡，此等俱慢痧。若误以心烦嗜睡治之，必日甚。倘吃温热，必日凶，至不起，治法刺血为主，可不药而痊。曰偏身青筋痧，痧发，面色如靛，满身青筋胀起，粗如箸，痛自小腹起，攻上胸胁，困倦不堪，切不可误认作虚，急刺曲池、委中出黑血（宜涤痧丸以火酒下）。曰遍身肿胀痧，痧者，暑热时疫恶疠之气，攻於里，则为痰喘，为瘀血，昏迷不省。若元气实，内不受邪，即散其毒於肌肤血肉之表，为肿为胀。若误吃热汤酒，便成大害，此痧之暗者，宜从脉异处辨。（一女手足俱肿，将及於腹，六脉弦细沉迟，此为慢痧变症，因不肯放血，数日愈肿，强之放二十馀针，黑毒血出，用十号节象方，并散痧解毒消瘀顺气药十馀帖安。一女久生疮，腹肿如鼓，手足肿，左脉微数，右脉歇止，夫疮毒脉必洪数，今脉症不合，此慢痧为患也，刺腿湾青筋五针，又刺指头十馀针，用十号节象方并三十六号益象方，连进五服乃痊）。以上三十六正痧也。试更即三十六变痧述之。曰伤寒兼痧，凡伤寒头痛寒热诸症，或当暑天，或触秽气，或感疫疠，忽犯痧胀，是惟认脉看筋辨之，必先治痧，痧退乃治伤寒。若误食温热汤酒生姜，立见凶危。（一人伤寒发痧，昏沈，卧不能转。说 痧气冲心，故昏迷。痧毒入血分经络，故不能转侧。先放痧，用三十七号无妄方，痧退，治伤寒而痊。一女太阳伤寒，治之四日，面赤身热，心胸烦闷，六脉洪大无伦，此兼痧症也。刺青筋一针，流紫黑血。馀有细筋隐隐，痧气壅阻之故，用三十四号小畜方二帖稍松，次日筋大见，刺九针，服二十三号中孚方少安。又早饮食，复发热面赤，又刺两足青筋，用小畜方二帖稍痊。偶饮温茶，立刻狂言，此痧未尽散，故又发耳，饮冷井水二碗，更服小畜方数帖，痧乃清，但病久身虚，服叁儀始愈）。曰痧症类伤寒，伤寒集中仅有四症类伤寒，至於痧症类伤寒，比四症尤凶暴，而方书不载，故医者不识。夫伤寒头痛，恶寒发热，是太阳经症，寒从肌表而入，故宜发散。若痧症头痛，是痧毒上攻头面三阳，不因外感，其恶寒发热，虽在肌表，是时行之气所感，由呼吸而入，搏击於肌表之中。作为毒热，内热则外寒，故亦恶寒。治宜先刺巅顶，放痧以泄其毒，用药惟以透窍解毒顺气为上。若误用麻黄、羌活，发表太甚，反助痧毒火邪，势必恶毒攻冲，作肿作胀，立时凶危。故痧与伤寒症虽同，而治各异。要知痧症宜清凉，则痧毒可由解。伤寒宜辛散，则寒气可外舒。固不可以治痧症者治伤寒，更不可以治伤寒者治痧症也，急刺腿湾指臂及顶心（宜十号节象方、三十八号噬嗑方、三十九号颐象方、四号否象方）。曰伤风咳嗽痧，痧从时气所感，因而咳嗽，肺经受伤，不可同伤风治。说 伤风以疏风为主，痧则当以刮放为先。用药以清喉顺气，凉肺散痧为上（宜四十号蛊象方加前胡、山豆根）。曰咳嗽呕哕痧，痧毒之气，上凌肺金，故气逆，发呛而咳嗽，痰涎上涌，或呕哕恶心，或面目浮肿，或心胸烦闷，此热毒入於气分，痧筋往往不现，当刮之。间有入血分者，必待痧筋方刺之，急宜清理其痧毒。若从伤风治，误矣（宜十号节象方加童便，微冷服，又二十号损象方或一号乾象方加贝母、薄荷、童便）。曰霍乱痧，痛而不吐泻者，名乾霍乱，毒入血分也，宜放痧。新食宜吐，久食宜消，食积下结宜攻。痛而吐泻者，毒入气分也，宜刮痧，有痧筋则放，宜调其阴阳之气，须知肠胃食积，宜驱不宜止，止则益痛。若吐泻而後痛者，此因泻粪秽气所触，宜用藿香正气散，须防食积血滞，或消或攻，或活血，山药、茯苓不可乱施，燥湿之品，温暖之药，俱在所禁。乾霍乱盘肠大痛，先放痧，後即服药（宜十号节象方与润下丸妙）。若上腹大痛，吐泻数十次痛更甚，宿食虽吐泻尽，乃毒入血分，血瘀作痛也（宜二十号损象方、三十三号中孚方）。曰痧痢，夏伤於暑，秋必疟痢，痢疾初发，必先泄泻，泻则肠胃空虚，虚则易触秽气，即成痧痛。或天气炎热，时行疫疠，感动肠胃，因积而发，亦致痧痛。夫痢不兼痧，积去便轻，若一兼犯，必绞痛异常，止治其痢亦不效。或变痢如猪肝色，或如屋漏水，或惟红血水，或变噤口不食，呕吐，凶危。或休息久痢，惟先治痧兼治积，则痧消而积易去，积去而痧可清矣，急宜刮放（宜九号坎象方，砂仁汤下，或三十号井象方）。或更发热胀闷沉重，痢下紫血，六脉洪大不匀，此痧气不清，毒尚盛也，急刮放（宜三十五号家人方入童便饮，次以苏木、红花、茜草、五灵脂、乌药、香附、当归，以导其瘀）。曰痧类疟疾，痧有寒热往来似疟，或昏迷沉重，或狂言乱语，或痰喘不休，或心胸烦闷，叫喊不止，或呕哕吐痰，睡卧不安，或大小便结，舌黑生芒，如此重极，脉必有变，不与疟同，宜细辨之。（一人日晡潮热，昏沉胀闷，大便不通，苔厚舌焦。左脉浮大而虚，右脉沉细而涩，若是疟脉，不应虚且涩，视其乳下有青筋，刺出黑血，用散痧消毒活血之药，诸症退，又用润下丸三钱，大便通，惟寒热未除，用小柴胡汤愈）。曰疟疾兼痧，疟疾连朝间夕，多因暑热相侵，心中迷闷，或感疫气兼犯乎痧，疟因痧变，势所必至，不可慢以为疟而忽视之，疟犹可延，痧必伤人，自非先治痧，决难全愈，兼痧之祸，可胜道哉（宜十号节象方、八号大有方）。又或有本患疟疾，日哺寒热，七八日後，忽壮热不已，昏沉不醒，左脉不匀，右脉虚涩，此非疟脉，乃为疟之变症，非痧而何，刺臂出毒血，不愈服药（宜五号观象方加藿香、菔子、厚朴、槟榔，并四十一号离象方，次日再刺指头，即观象方加大黄、枳实，俟热退，再用十八号贲象方运动其气）。曰头痛痧，痧毒中脏腑之气，闭塞不通，上攻三阳巅顶，故痛人脑髓，发晕沉重，名真头痛，旦发夕死，夕发旦死，急刺破巅顶出毒血以泄气，药则惟破毒清脏为主。痧毒中脏腑之血，壅瘀不流，上冲三阳头面肌肉，故肌肉肿胀，目闭耳塞，心胸烦闷，急刺破巅顶及其馀青筋，药宜清血分破壅阻为要（气分宜四十二号旅象方，血分宜先冷服红花膏子半盏，再用四十三号鼎象方）。曰心痛痧，痧毒冲心，属之於气，则时疼时止，痰涎壅盛，昏迷烦闷，此其候也，治宜刺手臂，服顺气药为主。痧毒攻心，属之於血，则大痛不己，昏沉不醒，此其候也，治宜刺腿湾，服活血药为主，迟则难救（宜十一号屯象方）。曰腰痛痧，痧毒入肾，则腰痛不能俯仰，若误吃热汤酒，必烦躁昏迷，手足搐搦，舌短耳聋，垂毙而已。故凡痧中於肾，脉或左尺虚微，右尺洪实，或兼歇止者，急刺腿湾出黑血（宜十二号既济方连服）。曰大腹痛痧，痧毒入大小肠，则小腹大痛不止，形如扳推，绞切不已，治之须分左右，二股屈伸为验。如小腹大痛，每每左卧，左足不能屈伸，小肠经痧也。或痧筋不现，先服药（宜四十四号未济方两三剂），俟筋现，刺左腿湾二三针，出紫黑血，再服药（宜二十三号中孚方，冷服愈）。如大腹大痛，每每右卧，右足不能屈伸，大肠经痧也，急刺右腿湾青筋三四针，出毒血，服药（宜三十二号随象方冷服）。如夏月不头疼发热，但觉小腹痛，或心腹俱痛，胀痞，不能屈伸，此皆暑火流注脏腑，故先小腹痛，偏及心腹，急用药（宜六和汤清解之，或四苓散加木瓜、紫苏、香茹和散之。或藿香正气散加山栀。或用炒盐和阴阳水，探吐痰涎亦可）。曰头眩偏痛痧，痧气慢者，上升於三阳头面，常觉头眩内热，或半边头痛，心烦不安，宜刮痧，不愈，用清热下气之剂治之。曰流火流痰痧，痧毒传遍，不待时日，朝发於足而足肿痛，夕发於手而手肿痛，朝发於肌肤而红肿，夕发於里而痰喘不休，此等痧乍隐乍现，乍来乍去，按脉而痧脉又不现，最难识认。如痧毒所流及之处，热者似流火而非流火，肿者似流痰而非流痰，或痒痛不已，或但痛之极，又痧之变者也。欲知此痧，须看病势凶暴，不比流火流痰轻且缓者，验於痧筋发现，刺之无疑，然後凭脉所犯风暑湿食痰血气阻分治之，斯能有效。（一女人日间左足小腿红肿大痛，夜即腹痛，而足痛止，次日左足小腿红肿大痛，腹痛又止，来去不常，痛无一定，但六脉如常，难据为痧，委中有青筋三条，刺之血甚多，反加痰喘，放痧未尽也，用二十六号豫象方加土贝母三钱，二帖少愈，次日又刺左委中痧筋一条，巅顶一针，用前方加牛膝三钱，痧退，又用二十三号中孚方，肿痛俱痊。一人晚间右腿红肿，痛之已，喉旁肿痛，初不觉其为痧，只见时症犯此者甚多，细看两臂痧筋，剌出毒血，用十六号师象方倍山楂、菔子，加大黄一钱饮之，食消便下而安。曰痰喘气急痧，先痰喘气急，痧胀因之，先治痧後治痰气，无令痧为本病之助，先痧胀後痰喘，气急因之，但治痧而痰气自愈。若痧有寒热不清，痰喘气急者，兼和解。痧有但热无寒喘争者，兼消食顺气。有二便不利喘急者，有痢脓血或赤白喘急者，但急攻里。有瘀血凝滞小便利，大便黑喘急者，当防痧毒攻坏脏腑。不痛者可治，痛不已者难治，服药不应者必死。（一人发热头疼，胀闷昏迷，痰喘气急，六脉无根，因放痧，用十三号革象方、二十号损象方，稍冷服，又用四十五号蒙象方，胀平，再用一号乾象方加青皮、连翘、山楂、菔子、熟大黄，病痊。一妇喘急胀闷，刺乳下二针，出紫黑血，用二十八号恒象方，二帖愈。一人喘急，发热身重，腹中绞痛，刮放不效，用四号否象方、十四号丰象方加大黄，服之愈）。曰半身不遂痧。心主血，痧毒中血分，故易攻心，此痧症所以发昏也。若慢痧冲激迟缓，留滞经络，或左或右，半身疼痛，或麻  不仁，遂成半身不遂，总因痧毒为害也。见有青筋，急宜刺破，乃用药散毒活血消瘀，始得愈（宜四十六号涣象方）。曰臌胀兼痧，先臌胀，忽痧气乘之，臌胀益甚，在臌不可先医，在痧自宜早治。一人腹胀如鼓，脐突筋青，心口将平，知为血鼓症，其指头黑色，兼痧无疑，刺二十馀针，腿臂出血，略松，遂服药（宜十九号大畜方，脐下青筋渐退，後用鼓胀药导去恶水，日服治鼓香橼丸，二月馀鼓症平，永不复发）。曰痧变臌胀，痧者，毒也，慢痧之毒，迁延时日，留滞肌肤肠胃中，若不早治，即成真鼓。（一人气急作胀，胸腹饱闷，脐下青筋突然起，心口将平，此慢痧成鼓也，出毒血二十馀针，筋淡腹松，用十号节象方）。曰老病兼痧，先患痰火咳嗽，忽喘急痰涎，喉声如锯，或头汗如油，喘而不休，心胸烦闷，莫可名状，虽是痰火危困，然有兼感时气，或触秽骤然势盛者，必宜察脉按症，先清痧，次治痰，渐补气血斯可耳。（一妇素痰火，或痰壅喘急，六脉雀啄，此兼痧症，尚有救，刺出恶血，用散痧消毒豁痰顺气药，并用四十五号蒙象方，渐安，後惟大补气血愈）。曰弱症兼痧，先患痨弱，或吐血，或乾嗽，两颧唇口鲜红，或骨蒸热，一感时气或触秽，必兼痧症，或痰喘，或咽喉如哽，或心腹胀闷，烦躁发热，较之平时不足，益加沉重，此宜先治痧，令痧毒退尽，方治本症。（宜十号节象方，清茶下）。曰内伤兼痧，人有内伤，讵无外感，外感不独风寒，即暑热时疫传染，秽恶触犯，一受之，亦如外感。然内伤，本病也。外感，标病也。内伤兼痧，宜先治痧，次治本病。（一老妇夺产争殴，发热，咳嗽吐痰，胸中胀闷，知是内伤兼痧，刺痧筋二十馀针，与十号节象方，少松，又用四十七号讼象方治其内伤，下黑粪瘀血，诸症除後，用六十二号谦象方，并前虚症亦除）。曰痧变痨瘵，痧症有忌饮热汤者，有反喜热汤者，惟喜饮热，痧益难辨，慢痧所以渐成痨瘵也。原夫痧毒之始，入於气分，令人喘嗽吐痰，发热声哑。说 火毒伤肺，肺为娇脏，若不知治，变为百日紧痨、轻亦数年难愈，卒至危亡。入於血分，重者凶变在即，轻者岁月挨延。若乃毒瘀胃口，必须去毒而愈。毒瘀肝经，损坏内溃，吐血数发，势极凶危，毒瘀心包络，更加凶险，不待时日。毒瘀肾经，腰脊疼痛，嗽痰咯血，日甚难痊。凡痧毒遗患，总成痨瘵，治须识立於始，莫咎厥终。（一人痧胀，不服药，但放痧三次，胃  间成一块，嗽痰发热，不食日瘦，右关芤，馀皆数，此内有瘀血，必吐出方解，用桃仁、苏木、泽兰、白蒺藜、香附、乌药，酒煎服，吐出紫黑血碗部 ，更用活血引下药，加童便酒服愈）。曰痧变吐血衄血便红。痧毒冲心则昏迷。冲肺则气喘痰壅，甚则粪衄。入肝则胸胁疼痛不能转侧，甚则血涌吐出。流於大肠则大便血。流於小肠膀胱，则小便血。治宜先清痧毒，顺其所出之路，则气自顺而血自止矣。（一人放痧不服药，变筋骨疼痛，十日後吐血甚多，疼痛不愈，脉芤，痧气已退，尚存瘀血，用三十六号益象方。一幼儿痧痛大便血，令放痧，用四十八号同人方。一女痧痛溺血，放痧不愈，用四十九号坤象方加益母草、金银花、牛膝、连翘。一人痧胀鼻衄，是痧气由衄而泄也，用六号肃象方）。曰痧变发斑，痧粒不过红点而已，至有浑身成片斑斓，发热头晕者（宜五号观象方）。其有痧变发黄者，邪热攻乎脾胃，而土之本色见於外也。脾胃虽属土，又有湿热之分。说 脾阴脏属己土，主燥，观其纳甲於离宫可见。胃阳腑属戊土，主湿，观其纳甲於坎宫可知。一湿一燥，湿热熏蒸，如  曲之状，故发黄也。其方治载铜痧条。曰犯痧小便不通，痧毒结膀胱，令便溺不利，小腹胀痛难忍（宜四十四号未济方，并涤痧丸、润下丸）。曰眼目怪症痧。痧者，火毒也。若犯痧症，适与心主之火相合，痧毒逆冲，须防攻心之患。今少阴心君不受邪，逆犯厥阴肝母，故两目红肿如桃，甚则眼珠突出。然他症患目，惟在於目。若因痧为患，必心中烦闷，而目疾因之，不早治，则痧毒已叁阳位，其火炎极，轻则坏目，重则殒命，治宜先刺巅顶百会穴以泄毒气，用清火活血顺气药，加牛膝、石斛引火归原，良法也。若心中烦闷头眩，两目红肿大痛，眼珠挂出，左目尤甚，至晚即昏沉眩晕（宜五十号复象方加童便服，眼珠始收）。若两目通红，甚至起障生翳，此痧之馀毒在肝（宜五十一号临象方加灯心、白芙蓉叶，水煎温服。曰痧後牙疳，此痧毒入於胃也（宜五十二号泰象方，神效）。曰痧後胸膈痛，痧毒虽退，尚留瘀血在胸膈间，是积血作痛也（宜朱笑散）。曰妇女倒经痧，经行之际，适遇痧发，经阻逆行，或鼻红，或吐红，肚腹肿胀，卧床不能转侧，肚腹不痛，亦为暗痧，若痧毒攻坏脏腑者不治，急放痧（宜五十三号大壮方）。曰胎前产後痧。孕妇犯痧，最易伤胎。产後犯痧，须防恶阻。较之平人更甚，当急救。若暗痧陡发，则胎前痧脉溷於有孕，产後痧脉杂於恶阻，又无心腹痛可据，须当究其症候，察其声色，看有痧筋，急宜刺破，肌肤痧壅，  刮兼施，至若痧毒横行，肆攻脏腑，莫可挽回矣。曰胎前痧痛，毒气攻冲绞动，殒命伤胎，岂为细故，至如安胎用白术、当归、茯苓之类，痧所大忌，以痧胀所宜，惟是破气破血之味。又胎孕所忌，斟酌其间。活血解毒用金银花、益母、丹叁、红花、寄生，消瘀而不伤胎元。顺气用香附、陈皮、厚朴、砂仁、乌药，行气而不伤胎气。散痧用防风、荆芥、细辛，透窍而不动胎孕。消食积用山楂、卜子、谷芽、麦芽，宽中而不伐胎性。采择於中，最为稳当。然此等药，势盛难於速效，权用一二味務踝階恐於胎气有妨，不可不慎（宜五十四号  象方）。曰产後痧痛，产後用药必须温暖，痧症用药惟重清凉，既属相反，而处治之方，毋执产後一於温暖，亦毋执痧症一於清凉也，今统制一方，为临症之法，散痧用独活、细辛，破血用桃仁、红花，顺气用香附、乌药、陈皮，解毒用金银花、紫花地丁，消食用山楂、卜子、神僸、麦芽。如产後常用姜炭、肉桂以温血，是痧症所忌。痧症必用荆芥、防风以散痧，连翘、薄荷以清热，又产後所不宜也。况痧症胀极，尤贵大黄、枳实、槟榔以通积滞，而产後更不可用。说 痧而用温胀者益胀，产而用凉瘀者益瘀，惟取微温之气，则两不相妨，更加童便以清热消瘀，岂非良法乎。（一产妇三日，腹胀绞痛，恶露不通。夫产後痛当在小腹绞痛，非产後本病。脉洪数有力，兼痧无疑，先饮童便一杯，少苏，剌出毒血，用二十二号履象方，痧尽，恶露行。一妇产八日，恶露太多，忽寒热，胸中胀闷，脉洪大无伦，今恶露去尽，此脉不宜，放红紫痧筋二条，便不洪大，又刺臂指十馀针，用五十五号需象方，四帖病痊。一妇产六日，身痛，寒热如疟，昏闷，脉歇止，指甲黑，乃兼痧症也，刺指七针，舌底一针，稍缓，用五十六号比象方愈）。曰小儿夹惊痧，小儿一时痰涎壅盛，气急不效，眼目上翻，手足发搐，肚腹胀满，误作惊治不效，看有痧筋，速为出血，额现痧粒，急为火  ，先令痧退，然後治惊（宜四十五号蒙象方）。曰痘前痧，痘本先天，因时而发，必由外感，如痧亦时疫之气所感，作胀作痛，而胎元之毒因之俱发。凡痘未见点之前痧胀，必心胸烦闷，痰涎壅塞，甚至昏迷不省，此其候也。小儿滑疾之脉，类於痧症，厥厥动摇之脉，虽若疑似难明，然有痧筋可辨，单用药清之，痧自退，痘自起矣。若痘点既形，触秽痘隐者，痘科自悉，不载。（一儿痘初发犯痧，腿湾有痧筋二条，馀曰，两目少神，四肢战动，痘之候也。隐隐微点，痘之形也。口热如炉，红紫之色，热之盛也。但是痰喘气急，腿湾痧筋，必痘因痧胀而发。治宜先透痧，或兼发痘，用五十七号兑象方一帖，稍冷服，痘乃发，十二朝而痊）。曰痘後痧胀，痘後中气多虚，有感必伤，一遇暑热及秽恶即成痧胀，往往忽然生变，人多认为恶痘所致，竟不知痧之为害有如此也（宜二十六号豫象方，合二十八号恒象方。曰痘前痘後痧，论凡痘前後，见有痧筋，止可辨其为痧，用药治之，切忌针刺，非不可针也，痘变不常，若一差池，为害不浅，故切切不可用针也。曰疮症兼痧。疮痛者，心火血热所致，故火盛而脓肿作痛。然脓疮虽痛，必渐渐而来，非若兼痧之骤。故凡疮疡兼痧，其肿痛必多可畏处。况疮脉多洪数，兼痧脉固不同，筋色又可辨验，不容混也。急刺指头及头顶（宜五十八号困象方、五十九号萃象方）。曰痧变肿毒，痧毒不尽，留滞肌肉腠理间，即成肿毒，急先放痧，用解毒散痧药以除其根，然後审毒所发，照十二经络脏腑，分阴阳寒热处治，轻则消，重则拓，虚则补，实则泻。若红肿甚者属阳（宜五十九号萃象方）。白色平肿不起发者属阴（宜六十号咸象方）。毒又有半阴半阳者（宜五十八号困象方）。凡毒穿破後，护之（宜贴太乙膏）。若肿毒无脓，止有毒水流出，或脓少血多须拨去毒水脓血（宜飞龙夺命丹，研碎些些，填太乙膏中，毒水尽，但贴膏）。有毒口难收者，收之（宜掺红玉散。一人发背，疽黑烂，脉沉微，指头黑色，恶热饮，此痧变恶毒，用冷围药而成此疽也，令去围药，放痧讫，俟痧气绝，用六十号咸象方温托之，外敷如前法，另有六十一号蹇象方选用）。曰痧後调理，痧退之後，痧气已绝，气血虚弱者，急补之（宜六十二号谦象方、六十三号小过方）。若屡患痧症者，待痧气既清，调理之（宜六十四号归妹方）。以上三十六变痧也。列正变之名目，考正变之症状，备正变之方治，痧焉瘦哉，痧焉瘦哉，以是知养吾之书，实能发前人所未发，足为轩岐之央 臣也，馀能不祖其说而述之哉。脉法 王养吾曰：痧症脉多微缓细涩，有时弦数，纵浮大亦虚而无力，疾徐不伦，或六脉俱伏，伏亦无妨。（鳌按：又有或左或右一手伏者，有一部两部伏者）。痧气一退，脉即渐还。假如头疼壮热，脉应洪实而反微迟者，痧也。如厥冷不语，脉应沉细，而反滑数者，痧也。大抵痧脉与他脉有异，脉症不符，便舍症而从脉。凡诊痧无过此，两言尽矣。且痧之毒气，冲激於经络血肉之分，或脉多洪数，或沉紧，或大而无伦，或洪实有力，若症脉稍有不合，便审痧筋有无。有则俟刮放後，再诊脉之来复如何，以断病之寒热虚实从治。无则凭脉断其寒热虚实用药。如伤寒杂病，自有本脉，若一兼痧，其脉必变病，必凶暴。然兼痧之脉，自可细考而知也。伤食之痧，脉多紧实。伤血之痧，脉多芤滑。伤暑之痧，脉多洪滑而数疾。伤风之痧，脉多沉微。触秽之痧，脉多变异不常。伤气之痧，脉多沉伏，或形如雀啄。伤寒湿之痧，脉多沉细耳。或有痧脉一似阴症者，尤不可不辨。说 痧毒之气，阻抑於经络血肉间，故多沉伏，即有别病兼痧者亦然。如伤寒脉沉迟无力，是直中三阴经之脉也，治用热药，固无疑矣。惟伤寒兼痧，痧脉与阴症相似莫辨，一服温补热药，痧毒变幻，悔无及矣。凡临伤寒症，见有沉微或伏之脉，一似直中三阴经，其外视症候，稍有不合者，便取痧筋验之，有则为痧，无则为阴症施治，或凉或热，万不失一。且刮放服药之後，血肉经络之分，通而无阻，即按其脉，便不复如前之沉微或伏矣。然後按脉辨症，治其伤寒，未有不效者。至如杂病兼痧，有沉微或伏之脉，亦以此法验之，诚为至当不易。是故凡痧察脉，可决死生。脉微细者生。实大急数者重。脉洪大无伦者凶。一部无脉者轻。一手无脉者重。两手无脉者死。六脉无根，放血服药不应者，不治。诸怪脉现，放血服药不应者，死也。总之，治病欲辨明虚实寒热之法，斟酌轻重缓急之宜，惟脉是恃。若诸脉伏，不可推测，医者将何以断验乎，故必求他症以辨之，方有治法耳。当诸痛脉伏者，推验筋之青紫，识其为痧。即诸病不痛而脉伏者，亦必推验筋之青紫，识其为痧。说 因痧毒气壅血瘀於经络间，故尔脉伏。若刺放血流，气亦泄，毒无壅阻，而脉乃复其常。至於重痧，伤在三阴，针刺有所不到，血流有所不尽，惟从食积血痰所阻之毒以治之，脉且随药而复，乃知痧症脉伏，反为平常事耳。痧胀原由症治  陶节庵曰：湿霍乱死者少，乾霍乱死者多。以上不得吐，下不得利，上下不通，腹痛甚而头疼发热，此为乾霍乱也。犯此死者多，因其所伤之邪不得出，壅塞正气，阴阳隔绝也，宜先用吐法，再服药。缪仲淳曰：绞肠痧属胃气虚，猝中天地邪恶秽污之气，郁於胸腹间，上不吐，下不泻，以致肠胃绞痛异常，胸腹骤胀，遍体紫黑，头顶心必有红发，急寻出拨去之。急以三    针刺委中，挤出热血，可立苏。次用新汲凉水入盐两部 恣饮，得吐泻即止。委中穴在两膝下弯横纹中间两筋之中，刺入一分。王养吾曰：痛而绞动者，痧毒阻於食积之气分也。痛而不移者，痧毒壅於血分而有瘀也。发於头面上部者，痧之毒气上壅也。缠於手足下部者，痧之毒血下注也。上吐下泻者，痧气上下冲激也。烦闷气胀者，痧气壅塞於心膈也。恶寒发热者，痧气遏抑於肌表也。胸膈偏痛者，痧之毒血流滞於经络也。结滞肠胃者，食积瘀血为肿为胀也。吐血便血者，痧血泛溢而溃败也。咳嗽喘急者，痧毒壅於气分而生痰逆也。立时闷死者，痧之毒血攻心也。手足软而不能运者，痧入於血分，毒注下部也。腰胁俱痛者，毒阻於血分而有瘀也。半身偏痛者，毒阻於半身而血瘀也。身重不能转侧者，痧之毒血壅瘀，不能转运也。变成痈毒溃烂者，毒血凝滞，败坏肌表也。（以上宜分表里）。又曰，痧症之发，未有起於寒者，然亦有时为寒，非真寒也。说 因世人知痧之热，而服大寒之剂以致此。夫犯痧症，必其无食积血阻於中者，方可服寒饮而得效。若一有食积血阻而饮大寒，则食不消，血不散，积不行，痧毒反冰伏凝阻，未有得宁者。尝见高岩穷谷中，行旅感受暑气，渴饮涧水而即死者，是名寒痧。说 缘痧毒攻心，服寒饮太过，痧毒反凝结於心胸，多致不救也。若为放痧，毒血一行，便无阻滞，得有其命。故方书有服阴阳水者，不独取井水，以此故耳。是以久服凉饮之後，痧有未痊者，又当以微温之药施之，略用三香温和之剂，诚为权宜之术。若用桂附乾姜吴萸叁儀之属，则又误矣。又曰：治痧当辨身凉身热，身凉而内热者，宜攻其里，表热者，宜透其肌，用药随时活变，故不立主方。（以上言宜分凉热）。又曰：痧症危极，昏迷不醒，即扶不起，呼不应，虽欲刮放而不得，即当用药救之，以期必效。然痧症用药，必须带冷，虽未能即周於肌肤血肉间。其昏迷不省，乃痧之热毒冲於心胸，心即不能自主而昏迷。若药带冷入口，先从胸膈间顺流而下，则热毒之气在心膈间者，随药而消，故昏者复明，迷者复省，即有不省者，乃食痰血积所阻，若能攻而下之，未有不省者矣。（以上用药法）。又曰：痧胀有一等凶症，心胸高起如馒头者，不治。虽曾以升象方治活一妇人，胸前高突如拳大，坚如铁石者，亦偶也。背心一点痛者凶。角弓反张者死。腰肾一片痛者死。心胸左右有一点痛者不治。胁肋痛，四肢肿痛者难治。鼻如烟煤者死。舌

　　卷卵缩者死。环口黧黑者死。头汗如珠，喘而不休者死。昏迷不省，放痧不出，服药不应者死。痧块大痛，服药不应者死。此皆实热为害固然耳。（以上难治症）。又曰：仲景《伤寒论》中，不及瘟疫，何况後世所云痧胀乎？夫伤寒原为传经热症，说 因六气阴阳同异不齐，风热火统乎阳，寒燥湿统乎阴，大抵六气由表及里，故云外感，乃肝脾胃肾与膀胱传变皆周，而病自解矣。至於痧，有由内而出者，有自外而入者，有无端而起者。或发於脏，何脏受之，或发於腑，何腑受之。或犯兼症，或犯变症，但止於一经而不传，原不拘拘经之手足也。故内受邪，则为绞刺，为胀急，为闷乱。外显於症，则为瘾疹，为斑黄，为吐泻。存中形外，自然之理耳。又曰：河间云，诸热瞀瘛暴喑，冒昧躁扰，狂越詈骂惊骇，腑肿疼酸，气逆冲上，噤栗如神守，嚏呕疮疡，喉  耳鸣及聋，呕涌溢食不下，目眯不明，暴注卒泻，俽瘛暴病暴死，皆属於火。已上诸症，今时痧胀十居八九。至如暴病暴死，河间但指中风痰厥，由今观之，暴病暴死者，於痧胀最为酷肖，想古时不立痧胀之名，未经说破故耳。则知痧之属火明甚。然火有君相之别。手少阴经君火也，右肾命门为手心主，乃手厥阴包络之脏，经言心之原出於太陵，凡刺太陵穴者，所以泻手心主相火之原耳。又有手少阳三焦合为表里，神脉同出，现於右尺一经，代君行令，故相火之为病居多，皆因火性最烈，其气上炎，以致三焦阻塞，六脉全乖，昏冒口不能言，痰喘声如曳锯。然相火作病，犹有可回。若犯少阴心君，确具死症，则殒在须臾，莫谓医工艺术之疏耳。又曰：事必师古，何况於医。丹溪治杂病，以气血痰三者为先，说 三者成疾，人身最多，能详审於三法之间，便可指下奏央   至於痧胀，又何能离此三者乎。痧有气塞者，为喘息，为胀满，为呕哕，为头目胀，其痛阵紧，脉必洪数，属阳。有气闭者，为昏冒不语，为口噤目翻，不省人事，上下厥冷，虽痛，口不能言，脉必沉伏属阴。痧有血热者，为烦躁，为紫斑，为头目赤，为衄，为口吐红沫，脉必实大，属阳。有血阻者，腰胁痛，攻心痛，手足青紫，脉必紧而牢，乍大乍小，属阴。痧有痰壅者，喉中沥沥有声，吐咯不出，呕吐酸水清涎，脉必弦滑，属阳。有痰厥者，卒倒僵仆，手足厥冷，肌肤芒刺，遍身青筋，坐卧不能转侧，脉必微细，似有似无，属阴。凡气血痰之为害於痧，有如此者，不得谓阳痧则生，阴痧则死也。即使阴痧，又不比伤寒直中阴经症，可用姜桂叁儀也。痧胀有脉伏三日，亦得救活着。四肢厥冷，刺血投剂後，即时温暖者。目闭牙噤，刺血投剂後，即时睁眼认人，而言其所苦者。医工能识其窍则危者立安，失其机，虽得生全者亦死矣，可不深为究心，以救人生命乎。（以上叁集诸家名论）。又曰：凡犯痧症，仰卧，将大公鸡一只，放肚上，鸡即伏好，疼止，即跳下而愈，此法试过亦验。又法，痧症属肝经者多，肝附於背第七骨节间，若犯痧，先循其七节骨缝中，将大指甲重掐入，候内骨节响方止，以盐涂之。如不响，必将盐重擦，必使透入，方能止疼。（以上腹痛治法）。又曰：治霍乱腹痛之甚，以新汲水百沸汤各半合饮之，甚效。说 上焦主纳，中焦腐化，下焦主出，三焦通利，阴阳调和，升降周流，则脏腑畅遂。一失其道，二气淆乱，浊阴不降，清阳不升，故发为呕吐霍乱之病。饮此汤即定者，分理阴阳，使得其平也。此即无病，凡夏月早起，或卧间，用一盏，亦能清暑调中消食。（以上论阴阳汤之利益）。凡痧症饮汤药，云稍冷者，九分冷一分温也。云微冷者，八分冷二分温也。云微温者，冷者四分之三，温者四分之一也。云冷服者，十分生冷也。云温者，四五分温也。（以上汤药规则）。又曰：痛时则不欲饮食，痛後亦有不喜食者，有食而作胀复痛者，或疑伤寒而饿坏者，其间饮食最要斟酌，宜忌不可不审也。夫发痧忌热汤热酒粥汤米食诸物，若饮热汤酒，轻必变重，重必至危。吃米物恐结成痧块，日久变生他疾，难於救治。如有食消不殒命者，亦幸耳。故痧病略松，胸中知饿，设或骤进饮食，即复痧胀，立能变重，必忍耐一二日，乃可万全。更见禅僧痧胀，愈後再不复发，以无荤腥故也。今後凡遇痧病得愈者，当知所戒，即无屡发之患。如伤寒不饮食至一候两三候不妨者，以邪气填胃口也。痧胀十日五日不饮食亦不妨者，以痧气满塞胸膈也。惟俟痧气尽，然後与之。生姜痧症大忌，切不可泡汤服，或作药引，犯之必死。今将宜忌食物开列，医家病家，各遵毋忽。食忌生姜、枣、圆眼、川椒、胡椒、辣酱、烟、茶、酒、滚汤、索粉、醋、面、面筋、猪肉、羊肉、鸡、鱼、葱、蒜、芥、菜瓜、茄、菱、糯米食、糖食、桃、梅、李、杏一切甜物，食宜黑沙糖、芋艿、食盐、荸  、百合、藕、西瓜、灯心汤、山楂汤、莱菔子汤、芦根汤、陈香橼汤、阴阳水。然即所宜，亦必等痛止後，知饿方可吃。清水饭汤如米粥米糊亦宜少用，且须冷吃，不然，则复发。（以上食物忌宜）。治痧胀忌宜诸药忌药切勿犯（人叁  白术  山药  黄儀  熟地白芍  甘草  茯苓  猪苓  半夏  白芷苍术  升麻  肉桂  附子  吴萸  乾姜  生姜  五味  木瓜  竹沥  杜仲杞子  故纸茯神  枣仁  苁蓉  巴戟  柏子仁   凡治吐症，用半夏、藿香。独痧症作吐，半夏性燥，须防火邪，切不可用。藿香惟取其正气，以治秽浊，倘肠胃中有食积瘀血，阻滞痧毒，骤用此以止吐，反有闭门逐盗之忧矣）。宜药须酌用（陈皮 枳壳  荆芥  柴胡  葛根薄荷  青皮  枳实  防风  前胡  厚朴 紫苏  细辛 独活  桔梗  香附  郁金  木香 砂仁 乌药 连翘 蓁艽栀子 贝母  天冬 杏仁 桑皮 赤芍 香橼 丹叁  山楂  红花 苏木 桃仁 三    莪术 麦芽 神僸 麦冬 牛膝牛蒡  泽兰  菔子 茜草  银花 香茹 地丁 甘菊 青黛 乳香 阿魏 胆星  雄黄 天竺黄蚕沙 没药 角剌  牛黄  麝香 明矾 石膏 龟甲  姜蚕 童便梅花  板蓝根 小青草即血见愁 红蓼子 紫荆皮 火麻仁  刘寄奴  益母草  地骨皮 穿山甲  白芥子 元胡索五灵脂   痧症寒热，不由外感，其毒从鼻吸而入，搏击肌表，羌活 麻黄，俱在所禁。如荆芥、细辛善能透窍，说 恶毒之气由窍而入，故用以治痧，亦由窍而泄。若防风乃臣使之品，取为透窍之佐，不比麻黄、羌活专主发表，反有升发火毒之虑也）。忌宜相半药（羌活 藿香 檀香  当归  黄连元叁 川芎  沉香 丁香 生地 黄芩 花粉 木通 大   凡忌宜相半之药，如必不得已而欲用之，轻者止可用半分至三分，重者亦只可四五分至钱部 ）。治痧胀方六十四一号乾象方  防风  细辛  陈皮  枳壳旋覆花  荆芥穗  等分，水煎，稍冷服。头面肿，加薄荷、甘菊。口渴加天花粉。手足肿，加威灵仙、牛膝、金银花。腹胀，加大腹皮、厚朴。吐不止加童便。内热，加连翘、知母。血滞，加茜草、丹皮。痰多，加贝母、瓜蒌霜。小腹胀痛加青皮。寒热，加柴胡、独活。赤白痢加槟榔。食积腹痛，加山楂、菔子。喉肿，加射干、山豆根。心痛，加莪术、延胡索。触秽，加藿香、薄荷。瘀血面黑，加红花、苏木。放痧不出，加苏木、桃仁，倍细辛、荆芥。以上加减法，大同小异，馀可类推，後不具载。此方专治感风成痧之剂。歌曰：乾象风痧腹痛频，嗽烦身热汗头疼，荆防细壳陈旋独，时气相乾一服宁。二号  象方  香茹  薄荷  连翘各一钱金银花  紫厚朴  木通各七分  水煎，冷服。此方专治伤暑成痧之剂。歌曰：暑痧  象止头眩，自汗如倾吐泻兼，荷泽翘通车藿朴，香茹瓜豆是更须。此首歌内有加味。三号遁象方  香茹  紫苏  厚朴  山楂枳壳  菔子  陈皮  青皮  等分，水煎冷服。汗多者本方去紫苏。此方专治暑热成痧之剂。歌曰：暑胀难当遁象名，香茹楂朴壳陈青，更加菔子苏随意，竹叶石膏汤亦灵。四号否象方  藿香  香附各四分  薄荷叶七分   枳壳  连翘  山楂  元胡索各一钱水煎，冷服。此方专治阴痧之剂，腹痛而手足冷者是也。歌曰： 否象阴痧手足凉，腹疼秽气触而成，延胡壳木楂香附，砂藿连翘薄荷增。此首歌内有加味。五号观象方  防风  荆芥各一钱  川芎三分  连翘  陈皮  表皮各八分  水煎，稍冷服。食不消，加山楂、菔子。有积加槟榔。心烦热，去川芎，加山栀子。痰多，加贝母、白芥子。气壅，加乌药、香附。血壅，加桃仁、红花。郁闷不舒加细辛。食积，加三  、莪术。暑热，加香茹、厚朴。大便秘，加大黄、枳实。小便秘，加薄荷、射干、牛蒡子，去川芎。咳嗽，加桑皮、马兜铃。此方专治阳痧之剂，腹痛而手足暖者是也。歌曰：观象阳痧手足温，多因气郁痛相寻，荆防陈细槟翘郁，烦热栀香菔子青。六号剥象方  地骨  薄荷  山栀  丹皮天花粉  元叁  细辛  等分，水煎，稍冷服。此方专退痧热之剂。歌曰：   斑痧剥象是良方，呕吐头眩发紫斑，地骨栀元花粉细，丹皮薄荷便身凉。七号晋象方  元胡索  苏木  五灵脂天仙子各一两  莪术  广皮  三    枳实厚朴槟榔  姜黄各七钱  乌药五钱  降香沉香各三钱  阿魏二钱  香附四钱  菔子一两水泛丸，每十五丸，砂仁汤下。此方专治食积壅阻痧毒，瘀痛难忍，头面黑色，手足俱肿，胸腹胀闷等症。歌曰：乌痧恶症痛难当，晋象丸方果是强，苏木延胡陈附朴，蓬  阿魏菔槟榔，灵脂乌药天仙子，枳实姜黄沉降香，水泛为丸如绿豆，砂仁汤送月圆双。月圆双者，每服十五丸也。八号大有方  沉香  槟榔各五钱   卜子枳实  厚朴各七钱  山    蓬术  天仙子广皮各六钱  蔻仁  乌药各四钱  木香三钱姜黄五钱  水泛丸，每三十丸，砂仁汤稍冷服。此方专治痧气急，胸腹胀痛，迷闷昏沉。歌曰：晕痧大有救昏迷，厚朴天仙卜广皮，白蔻姜黄槟枳橘，蓬  乌药木香齐。九号坎象方  五灵脂  广皮各一两  青皮  天仙子  三    蓬术   姜黄各七分  枳实六钱  蔻仁  乌药各五钱  木香  沉香各二钱  阿魏一钱  制法、服法，同八号。此方专治痧症气壅血阻，昏迷不省，偏身沉重，不能转侧。歌曰：坎象同前气阻壅，青陈乌药实  蓬，仙灵白蔻兼阿魏，更有姜黄沉木央  十号节象方  郁金二钱  细辛一两  降香三钱  荆芥五钱  每末三匙，清茶稍冷服。此方通治痧症之仙剂。歌曰：绞肠痧痛病非常，节象仙方效最良，郁细降香荆芥穗，三匙细末和茶浆。以下七方俱属此条。十一号屯象方   三     蓬术  白芥子延胡索   卜子各一钱  枳壳  青皮  乌药各八分  红花七分  香附四分  水煎，稍冷服。此方专治痧气内攻之剂。歌曰：屯象祛痧气内攻，蓬  白芥枳延红，卜青乌药同香附，任是盘肠一剂通。十二号既济方  降香五钱  牛膝二两大红凤仙花  红桃花  红花各七钱  白蒺藜一两为末，砂糖调童便冲服。此方专治痧毒中肾之剂。歌曰：既济方除中肾痧，降牛桃蒺凤仙花，红花共末同调和，童便冲来效可夸。十三号革象方  郁金  沉香  木香各一钱   乌药三钱  降香二钱  细辛五钱  每末三钱，冷水服。此方专治痧气寒凝之剂。歌曰：痧气寒凝革象方，郁沉乌降木辛将，共来为末三钱服，定使阴寒见太阳。十四号丰象方  三    蓬术   卜子  青皮  乌药  槟榔  枳实各一钱  水煎服。此方专治痧症因於食积者。歌曰：丰象多缘食积因，青乌卜实与蓬  ，楂槟神僸能消食，水二煎成取八分。十五号明夷方  细辛  大黄  枳实  厚朴  桃仁  青皮   火麻仁  等分，水泛丸，每服一钱，重者二钱，再重者三钱，灯心汤稍冷下。此方专治痧症大便乾结，气血不通，烦闷壅盛昏沉者。歌曰：明夷乾结便难通，烦闷昏沉气血壅，蒌实将军辛厚朴，二仁水滴滞消融。此首歌内无青皮，有瓜蒌。十六号师象方   三    蓬术  厚朴  山楂   枳实   卜子   连翘  青皮  陈皮  细辛等分，水煎，冷服。此方专治痧症气食壅盛者。歌曰：师象连前有七方，绞肠痧内疗多般，青陈楂朴蓬  实，卜子连翘与细看。十七号艮象方  五灵指  菔子  山楂神僸  青皮各一两  蓬术  厚朴各八钱  三    槟榔各七钱  蔻仁  乌药  姜黄各五钱沉香  木香各三钱  阿魏二钱  丁香一钱水泛丸，每一钱，紫荆皮汤下。此方专治痧症食积成块，痛而不已，推上移下，日久叫喊，筋脉抽掣之症。歌曰：艮象抽筋手足疼，青筋胀起筋粗痕，三香楂卜神灵蔻，乌药蓬  朴实青，阿魏姜黄槟治块，丸吞十粒紫荆皮。三香，沉、木、丁也。十八号贲象方  木香  檀香  沉香  等分，为末，每服五分，砂仁汤微冷下。此方专治过饮冷水痧不愈者。歌曰：贲象皆由饮冷过，三香末服暗痧多，皆因暑热寒冰受，凝结於中毒阻何。十九号大畜方  白蒺藜二两  泽兰  姜黄   卜子  山楂  茜草  土贝母各一两  元胡索  五灵脂各两五钱  槟榔七钱  金银花八钱  乌药  青皮各六钱  桃仁一两二钱每末一钱，温酒下。此方专治食积瘀血，痧毒凝滞成块，日久不愈之症。歌曰：大畜能消积食瘀，毒凝成块久难除，泽兰白蒺姜黄菔，茜草青槟乌药俱，楂肉银花土贝母，桃仁胡索五灵脂。二十号损象方  没药三钱  细辛四钱白蒺藜  元胡索 桃仁各一两 降香三钱每末一钱，酒下。此方专治血郁不散之症。暗痧难识，为病亦多，故立贲、损、大畜三方。歌曰：损象血郁不能散，细辛没药桃仁降，延胡白蒺酒水调。已上三方痧属暗。又歌曰：落弓痧胀最难医，痰喘昏迷不醒时，睽履中孚分辨治，放痧去血复何疑。二十一号睽象方  枳实  菔子各一两郁金二钱  乌药  连翘各八分  共为末，茶清稍冷下。此方专治痧气郁闷之剂。歌曰：睽象方原开郁闷，翘乌菔实郁金施，丹叁楂肉银花佐，共末茶清冷服之。此首歌内有加味。二十二号履象方  刺蒺藜  独活  桃仁蒲黄  红花  元胡索  乌药各一钱  枳壳七分香附三分  水煎，微温服之。此方专治痧症因於血郁者。歌曰：履象专攻血郁症，桃仁独活壳蒲黄，延胡白蒺乌香附，牛膝童尿贝母强。二十三号中孚方  红花  青皮  蒲黄各一钱  香附四分  枳壳六分 贝母二分 水煎，温服  此方专治血痰之症。歌曰：中孚专治血痰備馎贝附青红枳壳蒲，已上落弓宜选用，昏沉发晕一时苏。二十四号渐象方  陈皮  青皮  山楂厚朴  乌药  等分水煎，冷服。痰多，加贝母、白芥子。头汗，加枳实、大黄。口渴，加薄荷、花粉。血瘀，加香附、桃仁、延胡索。痧筋不现，加细辛、荆芥。此方专治痧症因气阻者。歌曰：痰潮噤口语无声，气阻咽喉闭塞成，渐象青陈楂紫朴，延胡香附可回生。又歌曰：痰涎壅盛朴鹅痧，莫认喉鹅药用差，震豫解方来救治，外吹内服妙堪夸。二十五号震象方  天竺黄  硼砂各二钱朱砂一分  元明粉八厘  冰片五厘  共为细末，吹喉中。此方专治痧症咽喉肿痛。歌曰：震象咽喉肿痛频，朱硼冰片竺元明，细研吹入喉中好，拽锯之声一旦宁。痧胀之害，甚於喉风。二十六号豫象方  刘寄奴  荆芥  红花茜草  丹皮  赤芍各一钱  乌药五钱  香附三分蒺藜八分  水煎，温服。此方专治血滞之症。歌曰： 豫象方医血滞凝，寄奴茜草蒺藜荆，红花赤芍丹皮共，香附还同乌药并。二十七号解象方  牛蒡子  苏梗  薄荷甘菊  贝母  金银花  连翘  枳壳各一钱桔梗五分  乌药四分  水煎，微温，加童便服。此方专治痧症咽喉肿痛。歌曰：解象咽喉属命焦，牛蒡枳壳桔连翘，菊花苏梗金银贝，乌药须添肿即消。二十八号桓象方  大腹皮黑豆汤泡洗广皮  细辛  菔子  前胡 麦芽各一钱 山楂二两，先煎汤，代水煎药，稍冷服。此方专治痧气食结，胸中饱闷，腹中绞痛。歌曰：瘟痧为病有多端，恒象方中大腹前，细麦菔陈先六味，山楂浓汁更须煎。二十九号升象方  苏木二两  刺蒺藜元胡索  桃仁  红花各一两  独活三钱  降香  姜黄  赤芍各六钱  五灵脂七钱   大黄五钱  香附  乌药  三    蓬术  陈皮  青皮角刺各四钱  每末二钱，酒下。此方专治痧毒血瘀成块，坚硬突起不移者。歌曰：满痧跌倒最希奇，紧闭牙关事不知，升象血瘀坚突块，延苏独活降灵脂，桃红赤芍二黄附，乌药青皮角刺宜，更有三  蓬术等，共研细末酒相资。二黄，姜黄、大黄也。三十号井象方  蓬术  红花  泽兰  桃仁  乌药  桔梗  川芎  牛膝  水煎，温服。此方专治紫侤痧之剂。歌曰：紫侤成痧怪异多，若求井象免沉備馎泽兰芎桔桃乌药，牛膝红花术用莪。三十一号大过方  香附  菔子  槟榔山楂  陈皮  薄荷  连翘各等分   木香磨二分水煎，加砂仁末五分冲和，稍冷服之。此方专治痧症食积气阻之剂。歌曰：大过方医蛔结伤，皆因气食痛难当，槟陈楂菔砂香附，薄荷连翘与木香。三十二号随象方  赤芍  陈皮  桃仁枳实  茵陈  黄芩  瓜蒌仁  金银花   山栀连翘各一钱  大黄三钱  煎，微温服。此方专治痧症毒结於大肠之剂。歌曰：铜痧遍体似姜黄，随象除瘀结大肠，青赤芩翘桃枳实，姜茵栀子大黄尝。三十三号巽象方  木香  沉香各五钱砂仁   卜子各八钱  檀香三钱  五灵指六钱水泛丸，每服五分，白汤下。此方专治过服冷水痞满者。歌曰：痧块成形痞闷多，单求巽象莫能过，三香卜子砂仁共，再入灵指胁痛瘥。三香，沉、木、檀也。三十四号小畜方  香附  红花各四分桃仁  大黄  贝母  山楂   赤芍  青皮  五灵指各一钱  水煎，微温服。此方专治痧症因於血实者。歌曰：小畜同前因血实，桃红贝附青楂赤，灵脂还共大黄煎，气滞血凝全没得。三十五号家人方  归尾  枳壳  赤芍各一钱  山楂  菔子各二钱   厚朴八分  水煎，微冷服。此方专能消食顺气和血。歌曰：身重消瘀解毒先，家人气顺食消兼，朴楂卜壳同归尾，赤芍相和用水煎。三十六号益象方  苏木  桃仁  红花各一钱  青皮八分  乌药四分  独活六分  刘寄奴一钱  白蒺藜钱二分   水煎，微温服。此方专治血结不散之剂。歌曰：益象同前因血结，桃仁苏木并红花，寄奴白蒺青乌独，转侧如常不用嗟。三十七号无妄方  菔子二钱  槟榔  山楂  连翘  赤芍  金银花各一钱  防风  乌药元胡索  炒枳壳  桔梗各七分  水煎，稍冷服。歌曰：无妄兼寒食血成，防延桔壳菔楂槟，翘乌赤芍银花共，沉暑冲心痧发昏。三十八号噬溘方  桃仁  苏木  乌药香附  白蒺藜末  独活  泽兰  山楂  水煎，微冷服。此方专治痧症类伤寒。歌曰：噬嗑头疼发热攻，类伤寒症最为凶，桃苏乌附泽兰蒺，独活山楂可奏央  三十九号颐象方  柴胡  菔子  山楂连翘  红花  枳实  荆芥  花粉  熟大黄二钱水煎，冷服。此方专治先因伤食，发热口乾等症。歌曰：颐象方因伤食先，口乾身热症同前，柴翘楂菔红荆粉，枳实将军酒制煎。四十号蛊象方  射干  马兜铃  桑皮桔梗  薄荷  天花粉  元叁  贝母  枳壳金银花甘菊  等分，水煎，温服。嗽甚加童便冲服。此方专治痧似伤风咳嗽。歌曰：蛊象伤风咳嗽痧，兜铃桑桔贝银花，射干壳粉同甘菊，薄荷元叁童便加。四十一号离象方   青皮  厚朴   枳壳柴胡   贝母  知母  藿香  槟榔  陈皮  葛根水煎，温服。此方专治痧症痰气壅盛。歌曰：离象之痧疟疾兼，热寒迷闷壅痰涎，葛柴知壳青陈朴，槟藿祛除夏月天。四十二号旅象方  贝母二钱  姜黄一钱细辛  红花各八分  青皮  厚朴各七分  荆芥六分   乌药五分  水煎，冲砂仁末五分，微冷服。此方专治痰气壅塞之痧。歌曰：旅象真头痛有方，橘红朴细贝姜黄，青荆乌药同煎後，冲服砂仁更是强。四十三号鼎象方  牛膝二钱  独活  枳壳  桃仁  连翘  泽泻  赤芍  山楂  姜黄蒲黄各一钱  水煎，微冷服。此方专散瘀毒，引火下行。歌曰：鼎象同前瘀毒除，为因引火下行时，翘牛独枳楂桃泽，赤芍姜蒲次第施。四十四号未济方  牛膝二钱  金银花丹皮  连翘  细辛  延胡索  泽兰  白芨蒲黄  木通各一钱  水煎，冲童便微温服。此方专治小肠经痧。歌曰：小腹疼痧伸屈难，方推未济泽蒲黄，通延牛膝银花细，白芨连翘并用丹。四十五号蒙象方  天竺黄  胆星各三钱雄黄  朱砂各五分  麝香  牛膝各三分  甘草汤泛丸梧子大，每服三丸，白汤下。此方专治痰涎喘急之痰。歌曰：蒙象痰涎喘急声，朱雄天竺胆南星，麝香研末牛黄共，甘草汤丸拨尽根。四十六号涣象方  旋覆花  丹叁  姜黄橘红  元胡索  穿山甲  赤芍  泽兰  山楂角刺此方专治半身不遂痧。歌曰：半身不遂毒来攻，涣象丹延泽橘红，角刺穿山楂赤芍，姜黄旋覆气平胸。四十七号讼象方  泽兰  延胡索  赤芍桃仁  陈皮  红花  乌药  独活  丹叁  水煎，温服。此方专治内伤兼痧。歌曰：讼象兼属痧内伤，丹乌延赤泽为兰，陈桃独活银花取，不畏烦劳咳嗽痰。此首歌内加金银花。四十八号同人方  归身  山楂  红花枳壳  赤芍  川断  青皮  茜草  丹叁  连翘微温服此方养血和中之剂。歌曰：同人吐衄便红增，养血和中此剂平，楂壳赤红翘茜草，归青续与共丹叁。四十九号坤象方  白蒺藜  荆芥炭  赤芍  薄荷叶  青皮  陈皮  等分，水煎，微冷服。此方专治痧症气血阻塞。歌曰：坤象同前血阻明，肚心肺部患非轻，蒺藜赤芍薄荷叶，荆芥青皮又用陈。五十号复象方  连翘   山栀  茜草  枳壳  丹皮  赤芍  牛膝  金石斛  金银花草决明  水煎，冲童便服。此方专治眼目怪症痧。歌曰：眼目奇痧复象方，栀翘茜草决明当，银花石斛丹牛壳，赤芍还加童便良。五十一号临象方  羚羊角  生地   黄连木通  荆芥  谷精草  赤芍  生甘草  甘菊大黄  木贼草  羌活  望月沙  水煎服。此方专治痧毒在肝目生障翳。歌曰：临象同前用二生，连通菊贼芍羌荆，羚羊望月谷精草，一着将军眼倍明。五十二号泰象方  人中白三钱  花粉硼砂  青黛各一钱  生甘草  儿茶  薄荷叶细茶叶  黄连各五分  冰片一分  牛黄  珠子各五厘  研至无声，先用浓茶洗去腐肉，吹之。此方专治痧後牙疳。歌曰：痧後牙疳泰象神，儿茶花粉黛官硼，牛黄珠子人中白，薄荷黄连一片冰。五十三号大壮方  桃仁  红花   山楂独活  细辛  香附  青皮  水煎，冲童便服。此方专能行经散痧。歌曰：倒经大壮妇人科，腹胀双红可奈何，独细青红香附米，楂桃多用便相和。双红，谓经水红及鼻红也。五十四号央象方  桑寄生  红花  香附荆芥  菔子  益母草  细辛  神僸  水煎，冲砂仁末服。此专治胎前痧症。歌曰：央象胎前痧所侵，寄生益母附红荆，细辛卜子兼神僸，冲服砂仁药更灵。五十五号需象方  独活  细辛  丹叁柴胡  牛膝   乌药  山楂  陈皮  金银花益母草金石斛  水煎，温服。此方专治产後痧症。歌曰：绞痛非常产後虚，消瘀需象独陈皮，柴丹益母辛牛膝，石斛楂乌即便除。五十六比象方  香附  姜黄  桃仁  苏木  山楂  丹叁   牛膝  艾叶  柴胡  独活金银花  益母草  水煎，稍温服。此方专治产後痧症。歌曰：比象同前苏木姜，楂桃益母艾柴香，银花牛膝丹叁独，纵有诸邪亦不妨。姜，姜黄也。五十七号兑象方  荆芥  防风  连翘红花  青皮   卜子  桔梗  枳壳  山楂  牛蒡子此方专治小儿痘前痧症。歌曰：痘前痧胀用心专，兑象荆防桔梗看，青壳牛蒡楂菔子，红翘共剂自安痊。五十八号困象方  羌活  红花   荆芥木通  当归  牛膝  青皮  连翘  蝉退  牛蒡子此方专治痧後热毒，流连不已，致成疮疡。歌曰：困象疮疡热毒攻，羌防归膝芥翘通，青皮暗退红花合，肿痛兼痧一旦空。五十九号萃象方  甘菊  荆芥  红花甘草  木通  连翘  土贝母  金银花  牛蒡子  柴花地丁等分  胡桃肉一枚  水煎温服。此方专消痧後馀毒，发为痈疡红肿，缘痧毒留滞肌肉骨腠间者。歌曰：萃象同前毒发红，金银土贝菊翘通，荆防甘草地丁紫，引用胡桃肉一宗。六十号咸象方  人叁  当归  黄儀  甘草  牛膝  红花  贝母  角刺  白芷  山楂 金银花  加胡桃肉一个，水煎空心温服。此方专治痧後馀毒，流连气血不能即溃者。歌曰：咸象变成恶毒症，叁儀归贝草银红，山楂角刺胡桃芷，莫使流连气血攻。六十一号蹇象方  乳香  没药  贝母雄黄  花粉  黄连各一钱  大黄半炒半晒赤芍各二钱  牛蒡子钱二分  甘草七分  穿山甲土炒七分  每细末五分，蜜汤下。此方专治痧後热毒，发痈发備馎疼痛不已。歌曰：蹇象痈疔不可当，川连乳没贝雄黄，将军赤芍穿山甲，细末还调是蜜汤。六十二号谦象方  人叁  茯苓  当归白术  白芍  黄儀  陈皮  川芎  熟地  甘草  空心服。此方痰後调理之剂。歌曰：痧退调和谦象称，芎归熟地芍叁苓，陈皮儀术生甘草，煎服空心气血平。六十三号小过方  金银花  土贝母  牛蒡子  白扁豆子  山药  山楂  当归各一钱人叁四分  甘草三分  胡桃肉一枚  莲肉六枚  水煎空心温服。此方痧退後调理之剂。歌曰：小过同前调理清，银花土贝草归叁，蒡楂扁豆兼山药，莲肉胡桃引用明。六十四号妇妹方  炒盐  活 矾各一两炮川乌  甘草各五钱  乾姜三钱  饭丸，每服一钱，白汤温服。新犯痧者，一二服即愈；久犯痧者，十服全愈。说 用甘草以助胃，用姜、乌以充胃，用活 矾以解毒，用食盐以断痧，五味之妙用，诚为千古之良方。若病人素本虚寒，必加倍多服，方能有效。此方专治屡患痧症，必待全愈然後服之，以绝其根。若痧气未除，切不可服，恐甘者能作胀，热者反能助邪也。歌曰：妇妹常沾要绝根，待他全愈断痧灵，矾盐乌草乾姜共，米饭为丸汤送温。治痧胀应用古方十七玉枢丹  山茨菇去皮焙二两此味不真则药不效  五倍子洗净焙三两  千金子霜一两红芽大戟去芦焙乾一两半  麝香另研和入三钱  上除千金、麝香另研，三味为末，和入二味，研匀，糯米浓汤和木臼内杵千下，分为四十锭。孕妇忌服。每用一锭，生姜汁磨薄荷汤服，井华水磨亦可，通利两次无妨，用温粥补之。此方所治诸病，开列於後：一治痈疽发背未破时，用井华水磨涂患处，并磨服之，良久，觉痒即消。一治阴阳二毒伤寒，心闷狂言乱语，胸膈壅滞，邪毒未发，并瘟疫，山岚瘴气，缠喉风，并痧胀腹疼，冷水入薄荷一叶，同磨下。一治急中风癫邪，喝叫乱走，鬼胎鬼气，无灰酒送下。一治自缢死，落水死，心头温者，及惊死鬼迷未隔宿者，并冷水磨灌下。一治蛇犬蜈蚣伤，冷水磨涂伤处，并服尤妙。一治新久诸疟，临发，桃柳枝煎。一治牙痛，含药少部 ，吞下。一治汤火伤，东流水磨涂患处。一治扑跌损伤，炒松节无灰酒煎数沸下。一治年深日近头疼太阳痛，酒磨涂纸上，贴太阳穴。一治诸般  疾，口嘴斜，唇眼掣，及夜睡多涎，言语蹇涩，卒中风口噤，牙关紧急，筋脉紧缩，节风肿，手足疼痛，行立俱觉艰辛，风气疼痛，并用酒磨服。一治小儿急慢惊风，五疳二痢，蜜水、薄荷叶同磨服。牙关急紧，磨涂并服。普济消毒饮  酒黄连  酒黄芩各五钱去白陈皮  生甘草  元叁各二钱  牛蒡子三钱  连翘  板蓝板各二钱  马勃一钱  炒姜蚕  升麻  柴胡各七分  桔梗三分   薄荷五分大青叶三钱  川芎  防风各八分  共为细末，半用汤调，时时服之，半用蜜丸，含化服尽良愈。牛黄八宝丹   雄黄  元叁瓦上焙各五钱炒羌活  土炒川连   羚羊角  犀角  炒贝母乳香  没药各三钱  青黛二钱  珍珠四分朱砂五钱  牛黄  冰片各二钱  共研细末，再将金银花、紫花地丁、甘菊各二两，甘草五钱，长流水五碗，砂锅内慢火煎至半取汁，渣绞乾，桑柴火熬膏，入炼蜜盏部 再熬粘筋，和丸，每丸重三分，幼者一丸，大人二丸，蜜汤服。此方专治痧症发斑发狂，浑身赤紫，痧後恶毒疮疡，皆能消化。仙方脑麝丸  黄药子  白药子各三钱花粉二两   黄连一两研末筛止用头末  木香三钱沉香二钱  麝香五分  龙脑三分  猪胆汁丸，每丸重一分。此方专治山岚瘴疠，解茶痰酒渴，除伏暑，退心热，止喉疼，开目雾，及赤白痢，一切火症，央 效如神。并将兼治之症，开列於後：一治瘴气痰渴，老年痰火，临卧含化三丸。一三伏时行路，含一丸，口不渴，且消暑气。如感大热，用五丸或七丸，同好茶一撮，盐梅一个打碎，以井华水调服。一治心热头疼，用三五丸含化。一治赤痢，用七丸，茅根汁同捣服。白痢用七丸，同茶叶、盐梅捣服。一治痧胀面赤身热，痰喘气急，不省人事，服之即愈。郁金丸  醋炒五灵脂一两  元胡索八钱木香  郁金真者晒研  雄黄各三钱  生矾砂仁各五钱  神僸糊丸，每三十丸，或四十丸，用自己口中津唾咽下。此方专治随常痧症腹痛，一服见效。兼治九种心疼。润下丸  酒制大黄四两  黑丑头末炒二两  牙皂煎汁和丸，凤仙子大，每服一钱，或钱半至二钱，灯心汤服。此方专治大肠燥实，二便秘结，痧毒壅盛者。此丸不但润肠，兼利小便。炼石丹  千年石即陈石灰水飞一两  松根石即真琥珀三钱  水骨石即滑石水飞二钱水泛为丸。表热躁烦者，青黛为衣。眩晕心闷者，朱砂为衣。每服二钱，垂头芦粟汤下。如圣散  麸炒枳壳三两  微炒小茴三钱盐砖铲上烧红三分  每末二钱，温酒调下，如不能止，再服一钱。          此方可补痧胀方所不逮，兼治当心痛，遍身骨节牵疼，或呕吐恶心，不时发作者，并疝气劳根。失笑散  五灵脂去砂土炒  炒蒲黄  等分，每末一二钱，温酒调服。此方专治男妇惯发痧胀，服此永不再发。兼治血迷心窍，不省人事，妇人产後心腹绞痛，及腹瘀血作痛者。白虎汤  熟石膏五钱  知母三钱  甘草一钱  梗米一撮  加竹叶，名竹叶石膏汤。此方专治伤暑发痧，神效。兼治温病身热，自汗，口乾，脉来洪大，及霍乱一切暑病。解曰：病在阳明骨肉，则巨阳之表邪已解矣，故外不恶寒，又无头痛身疼之症，但自汗出而发热也。经曰：热淫所胜，佐以苦甘，以知母、甘草解热，说 热则伤气，用粳米、甘草之甘以益气，且治不得眠而烦躁也。烦者，肺也。躁者，肾也。以石膏为君，佐知母之苦以清肾之源。因石膏体坚而重坠，知母沉寒而走下，故用米草之甘以缓之，使不遽达於下焦也。名之曰白虎者，以白虎为西方金神，而司秋令，暑火之气，至秋而衰，且知母之苦寒，又能保太阴肺金之气，故名之曰白虎。以为三阳经一解表药耳，虽是三阳经解表，切记有汗当施，无汗当戒也。说 无汗者，必须柴葛升麻以解其表邪，不可见其身热，误用白虎以遏其热，而使之内陷也。益元散  滑石六两  甘草一两  每末三钱，暑月凉水调服。加朱砂，名辰砂六一散。此方专清暑热，利小便，止渴除烦，利窍之剂也。馀治小儿身热咳嗽，微带惊风者，用灯心汤调服之，屡屡有效。大羌活汤  防风  防己  羌活  独活苍术  白术  黄芩  细辛  炙草各一两  川芎知母  生地各二两  俱咀片，每用一两半，水煎，得清药一大盏热饮之，不解再服。此解利两感神方也。若痧症与此相似，亦以此方加减而选用之。经曰：两感者，死不治。一日太阳与少阴俱病头痛，发热恶寒，口乾，烦满而渴。太阳者，腑也，血背哄 而入，人所共知。少阴者，脏也，自鼻息而入，人所不知也。鼻气通於天，故寒邪无形之气，从鼻而入。肾为水，水流湿，故肾受之。又曰：天之邪气，感则害人五脏，以是知内外两感，脏腑俱病，欲表之则有里，欲下之则有表，表里既不能一治，故死矣。然所禀有虚实，所感有浅深，虚而感深者必死，实而感浅者独或可治，治之而不能救者有之矣，未有不治而得生者也。治臌香橼丸  陈香橼四两  去白广皮醋三    醋蓬术  泽泻  茯苓各二钱  醋香附三两炒菔子六两  青皮去穰  净楂肉各一两  神僸糊丸，每服五六十丸米饮下。此方或水或气或食俱治。加味活命散  土炒穿山甲  金银花  大黄各三钱  去白陈皮  归尾各钱半  花粉薄荷赤芍  生地  白芷  乳香  甘草节防风  贝母各一钱  没药  角刺各五分  水煎，空心服，忌醋并诸毒物。此方专治痧後一切留滞热毒，发为肿毒，发背疔疽，其加法开列於後：毒在背加皂刺一钱半，毒在面加白芷一倍，毒在胸加瓜蒌仁二钱，毒在头项手足加金银花五钱。此方之妙，即非痧後寻常发毒亦可用。祛瘴辟瘟丹  厚朴  苍术  羌活  防风陈皮  枳实  香附  牛蒡子各一钱  槟榔白芷各八分  藿香  川芎各五分  细辛四分甘草三分  加葱白。加减法，开列於後：无汗加苏叶、薄荷，口渴加花粉、葛根，身重汗出加防己、石膏，温疟加柴胡、半夏，大便秘结加大黄，头疼加川芎，遍身疙瘩肿痛加盐叶、姜蚕、大黄，肌肉发红黑紫斑加元叁、青黛、连翘，先中热又中暑加白虎汤、香茹，咳嗽涕唾头目昏眩加旋覆花、荆芥，风温身体灼热加黄芩、黄连、黑山栀。此本方专治感受时行不正之气，瘟疫痧瘴，男妇老幼皆同者。加减圣效散  厚朴  藿香叶  防风  制苍术      柴胡  独活  泽泻  枳壳  石菖蒲细辛各五钱  槟榔  陈皮  炒砂仁炒菔子  元胡索各八钱  草蔻仁去壳十枚共为粗末，每服五钱，不计时，煎温服，取遍身微汗即愈。时气不和，空心饮之可辟邪疫。原名圣散子，即东坡守杭时，设剂疗疫，全活万人之方也。如有痧症相类者，用此以治之，亦无不效。此方专治伤寒时行疫疠，阴阳两感，表里未辨，或外热内寒，或外寒内热，肢节拘急，头项腰脊疼痛，发热恶寒，呕逆喘咳，鼻塞声重，及饮食生冷，伤在胃  ，胸膈饱满，肠胁胀痛，心下痞结，手足逆冷，肠鸣泄泻，水谷不消，小水不利等症。硫矾丸  明矾  硫黄各四两  先将二味用豆腐渣，在砂罐内煮一日夜，取去豆腐渣仍入罐慢火熬至乾燥，罐盛二药，埋地深三尺，三日夜取出，矾硫化紫金色，再下一层有泥渣不用，然後再将茯苓、山药各三两同蒸晒露一宿，酒炒当归、酒炒白蒺藜各四两，乌药略炒，熟半夏三两，杏仁焙一两半，去白陈皮、炒小茴各一两，枣肉丸，清晨盐汤下一钱半，临卧白汤下一钱。此方为断除痧根之神剂。有人病痧十年，或十日半月，或一季半年，发则痛不可忍，叫喊惊人，随即晕死，或用探吐，或用醋炭熏鼻，并用华佗危病方，略得解醒，後用此丸全愈，遂得除根。此病已入骨髓，百无一救，今幸而得此，且馀屡用而多效，真神方也。附华佗危病方  吴萸  木瓜  食盐各五钱同炒焦  用砂罐盛，水三杯，煮百沸，随病人冷热，任意服之，即苏。又痧胀随宜便用救急小方十九阴阳水，凉水、滚水各半，或井水、河水各半。细辛为末，砂仁汤冷调服（此治气阻受寒痧）。晚蚕沙为末，白汤冷服。羊粪一把，滚水泡尽一时，取上面清汤，冷极服之。白砂糖搅梅水服，黑砂糖亦可。童便连饮数碗。泥浆水（路上受暑痧，用仰天皮水搅，澄清饮之）。绿豆汤稍温服，做绿豆粉泔水亦可。麻油一盏，灌下牙关紧，抉口灌之。芦根汤微温服。菜油二两，麝香一钱，昏迷不省欲死者，灌下立苏。萝卜菜作汤饮。伏龙肝泡水饮。生豆腐浆服碗部  丝瓜叶捣汁饮之（亦可治霍乱）。生黄豆细嚼，不豆腥气，可用辨试是否痧症。芋艿连皮毛生嚼，是痧便不麻口，可用辨试。烧盐汤待冷，不拘多少，灌下探吐（以下二方，乃吐新食阻隔痧毒之法，必多饮方吐）。明矾研末，阴阳水调服二钱，亦可探吐，多则用至三钱。以上六十四方、古方十七、小方十九，皆录养吾原本。1

　　卷二十二   面部门

　　面部病源流人身之有面，犹室之有大门，人未入室，先见大门，人相对，先见其面。惟先见大门，故即其门之景象，可以知其家之贵贱贫富。惟先见面，故即其面之形色，可以知其病之虚实浅深。其理一也。何言之？面部地分，分隶五脏。额为天庭，属心。  为地阁，属肾。左颊属肝。右颊属肺。鼻居面中，属脾。故察其色，可以辨其病之所在，此分隶而不可易者也。然而五色又可独决於明堂。明堂者，鼻也。明堂之色，青黑为痛，黄赤为热，白为寒。又两目内嘜，又精明穴，就其穴而察五色，观五脏有馀不足，六腑强弱，形之盛衰，可以叁互决死生之变。又天中、天庭、司空、印堂、额角、方广，皆命门部位，可以占病之吉凶，此於分隶不易之外，又可相叁而得者也。总之，面为诸阳之会，非他处可比。《灵枢》曰：手之三阳从手走至头，足之三阳从头走至足，窃考铜人图：手太阳之脉，从缺盆贯颈上颊至目锐嘜；手少阳之脉，从缺盆上耳上角以屈下颊至俢；手阳明之脉，从缺盆上颈贯颊交人中，上挟鼻孔。皆从下而上走於面。足太阳之脉，起於目内嘜，上额交巅上；足少阳之脉，起於目内嘜，上抵头角；足阳明之脉，起於鼻，交  中，入齿，挟口环唇，倚颊车，上耳前，过客主人。皆从面而下走至足。此手足六阳之俱会於面也。若诸阴脉，则皆至颈项，无一上於面者，故人面独耐寒热。《素间》曰：人之十二经脉，三百六十五络，其血气皆上於面而走空窍，其精气上走於目而为睛，其别气走於耳而为听，其宗气上出於鼻而为臭，其浊气出於胃走唇 口而为味，其气之津液皆上熏於面，而皮又厚，其肉坚，故大热大寒，不能胜之。此面所以为诸阳之会，而非他部之可比也。然六阳之经，虽皆至面，而手三阳则皆自下而上，面止为其经历之处。即足太阳少阳，亦皆起於目嘜，而非居中以为主。独足阳明胃起於鼻，则既有居中驭外之势，而  、而齿、而口、而唇、而颊、而耳，凡面部所有之处，其脉俱有以维络之，故面病专属於胃。如或风热乘之，则令人面肿，或面鼻色紫，或风刺瘾疹，或面热，或面寒，一皆胃之为病也。说 面热因於胃家郁热，或饮食不节以致胃病，渐至气短，精神少，而生大热，有时湿火上行，独燎其面（宜升麻黄连汤）。面寒因胃中有寒湿，或胃气虚，故皆不能耐寒（宜升麻附子汤）。面肿为胃风症，必饮食不下，形瘦腹大，恶风头冷汗，或麻木，牙关紧急，口不得开，目内蠕动，  与颊车常如糊  牢，触则痛，脉右关弦而缓，带浮（宜升麻胃风汤、犀角升麻汤），皆由阳明经络，受风热毒气，故若此也。而亦有肾风症者，面庞浮肿疼痛，其色俔黑，多汗恶风，或兼手热，口乾苦渴，小便黄，目下肿如卧蚕，腹中鸣，身重难行，少气时热，热时从胸背上至头，此病虽由於肾虚，然亦肿於面，与胃风症同治（宜升麻胃风汤加肾家引经药）。又有面戴阳症，一因浮火所冲，一因阳气怫郁於表，一因下虚。其因下虚者，面虽赤而不红活，忌用凉药，恐气消而成大病。其因阳气怫郁者，当发表，不可攻里，火郁则发之是也，疮疡亦然。仲景言伤寒少阴症，面戴阳，由下虚之故，宜通脉四逆汤加葱白九茎。用葱白者，通阳气也。腮肿亦名  腮，因风热乘胃，或膏粱久积而作，甚有出脓血者（宜外用醋调石灰敷之，内服加味消毒饮）。小儿胎毒攻腮发肿，尤可畏（宜大连翘饮）。面上紫块如钱大，或满面俱有，乃火热所滞也（宜擦面神丹）。妇人颊疮，甚或每年频发，亦属恶症（宜甘家秘方），至於风刺、粉刺、僢僣、痤痱、酒倇、肺风疮、热毒疮疖、鼻脸赤紫黑  斑子、皮肤痒等症，或由风客皮毛，或由痰渍脏腑，或由上焦火毒，或由脾肺风湿搏热，皆面上杂病也，治之俱当以阳明为主（俱宜柏连散、清上防风汤、玉容散、连翘散、红玉散）。然则面之为部，虽不盈尺。而所生病，不且烦多也哉。面见五色    《灵枢》曰：足厥阴之脉病，面尘脱色。足少阳之脉病，面微尘。手厥阴之脉病，面赤。足少阴之脉病，面黑如炭色。足阳明之脉病，面黑。又曰：太阳病终者，面色白，绝汗出。少阴病终者，面黑，齿长而垢。太阴病终者，面黑，皮毛焦。《难经》曰：肝外症，面青善怒。心外症，面赤善笑。脾外症，面黄善噫。肺外症，面白善嚏。肾外症，面黑善恐善唾。仲景曰：寸口脉微而涩，微者卫气衰，涩者荣血不足。卫气衰，则面色黄。荣血不足，则面色青。又曰：阴阳俱虚，则面色青白。面部凶症  扁鹊曰：病人面无光，齿龈黑者死。面肿色苍黑者死。病人荣卫竭绝，面浮肿者死。华佗曰：面黑唇青者死。面青唇黑者亦死。又曰：病人黑色，出於天中、天庭者死。丹溪曰：人有病，面上忽见红点者死。导引法     《养性书》曰：热摩手心，频拭额上，谓之修天庭，连发际，二三七遍，面上自然光泽，所谓手宜在面是也。治面部病方十三升麻黄连汤  面热   升麻  葛根各一钱  白芷七分  白芍  甘草各五分  酒黄连四分  犀角  川芎  荆芥  薄荷各三分食後，温服。忌酒面五辛。升麻附子汤  面寒   升麻  附子葛根  白芷  蜜黄儀各七分  人叁  草蔻仁炙甘草各五分  益智仁三分  加葱白。升麻葛根汤，乃阳明经主药也，加黄连、犀角、白芷、川芎、荆芥、薄荷以治面热，加附子、白芷、黄儀、人叁、草蔻、益智以治面寒。良以面热为胃热上熏，面寒为胃虚故也。升麻胃风汤  胃风   升麻二钱甘草钱半  白芷钱二分  当归  葛根  苍术各一钱  麻黄五分  柴胡       羌活  草豆蔻  黄柏各三分  蔓荆子二分  姜  枣犀角升麻汤  又   犀角钱半  升麻  羌活  防风各一钱  白附子  白芷  川芎  黄芩  甘草各五分加味消毒饮  腮肿   防风  荆芥恶实  甘草  连翘  羌活各一钱擦面神丹  紫块   野大黄四两取汁  穿山甲十片烧存性  川椒末五钱  生姜三两，取汁和研，生绢包擦。如乾入醋润湿，数次如初。此方屡效。甘家秘方  颊疮   水银两半，猪脂揉擦令消尽，入黄矾石末二两，胡粉一两，再加猪脂，令和如泥，洗疮净涂之，别以胡粉涂膏上。通脉四逆汤  少阴 柏连散  总治   炙黄柏  黄连炒胡粉  等分，为末，猪脂调涂。此治面上热毒恶疮。清上防风汤  又   防风一钱  连翘  白芷  桔梗各八分  酒黄芩  川芎各七分酒黄连  荆芥  山栀  枳壳  薄荷各五分  甘草三分  竹沥五匙冲服。此方专清上焦火，治头面生疮，疖风热毒。玉容散  又   皂角一斤  升麻二两六钱半  楮实二两六钱半  白芷  白芨天花粉  绿豆粉各三钱三分半  甘松  砂仁白丁香各一钱六分半  糯米三合半  共为细末，令匀，常用洗面。一方加樟脑二钱。此方专治面上僢僣，或生小疮，或生痤痱、粉刺之类，日日洗之，自然光泽。连翘散  又   连翘  川芎  白芷片芩  桑白皮  黄连  沙叁  荆芥  山栀贝母甘草各七分  水煎，食後服。一名清肺散。此方专治面生谷嘴疮，俗名粉剌，及面上肺火肺风疮。红玉散  又    白芷  藿香叶  牙皂各二钱  甘松  三柰子  木泽  白丁香细辛  密陀僧  杏仁各一钱  天花粉  白茯苓各一钱半   樟脑五分  白芨三分  上共为细末，临卧时，用津唾调，或乳汁调敷面上，明早用温水洗去，其面如玉。木泽未详。此方专治一切酒刺、风刺、黑  斑子。

　　面疡面部诸疡，俱热毒病也。虽各由於经络，大约阳明之症居多。如发眉生左右眉  ，或头或尾生疡，在眉头则易攻入眼目，在眉後则易攻入太阳，最宜谨慎。或眉心生疽，名面风毒，由膀胱风热壅结，阴阳相滞所致（宜消毒散，或蟾酥丸汗之）。而眉疔，又名发眉毒，寒热先作，或痒或麻木，然後色黑痛甚（宜追疔夺命汤、二活散）。然凡疔之发皆如此，不独在眉也，宜知之。又如左右额赤疽，夫额与太阳相近，皆属要害处，若额疽肿满，太阳即成虚损，故始发时，不拘大小，急宜以药贴破，见脓即无害，破後尤宜速敛（初起宜黄连消毒散  仙方活命饮，敛口宜外贴长肌膏）。倘外伤风水，即能杀人，若七日刺不得脓，十日不穴者死。又如左右太阳穴痈疽，亦宜於五七日内破之（宜追毒万应针头丸），否则毒气攻眼，眼合不开，破更伤风水，必伤目。又如鼻柱上生疽，乃肺经风热，及上焦郁火所成也（宜漏芦汤、仙方活命饮加山栀、木通、薄荷）。又如鼻下人中两傍及承浆生疽，名发髭，此由摘髭，风入孔窍而成也（宜仙方活命饮）。又如地角上生疽，名髭毒，由阳明风热也（宜仙方活命饮加芩、连、元叁、山栀、桔梗）。又如颧骨疽，亦名面风毒，多由上焦阳明郁火所致（宜仙方活命饮加升麻、桔梗、葛根，酒煎，仍服夺命丹汗之）。而亦有由於心病者，《灵枢》曰：心病者颧赤，察其色赤，且诊其脉，病果属心，则急降心火（宜黄连安神丸清之）。有由於肾者，《灵枢》曰：肾病颧骨而黑，察其色黑，且诊其脉，病果属肾，则急滋肾水（宜六味地黄丸）。固不得概泥为阳明郁火也）。又如腮脸生毒，发於肌肉，浮而不着骨，此名  腮，乃阳明风热相乘，或因积热所致也（宜白芷胃风汤、犀角升麻汤）。其间更自有辨：近於下为发颐，由阳明畜热；近於耳後，又属少阳热毒上攻（宜急用仙方活命饮加元叁、芩、莲）。若老弱人，不可全用攻泻（宜黄儀内托散）。至於腮颊上生疮，亦属阳明热症（宜仙方活命饮加桔梗、升麻，或犀角升麻汤）。又如游风毒，生於面上，亦阳明胃病，由平日多食辛辣厚味金石药也（宜黄连清毒饮去人叁，加山栀、薄荷叶）。又如面上风癣（宜祛风白芷散）。及耳鼻面上，与下部诸窍生疮随月盛衰，名月蚀疮（宜月蚀疮散）。眼胞上生疮  ，名偷针眼（宜偷针眼方）。并小儿环口生疮，名羊须疮（宜羊须散）。小儿面上耳後生疮，多出水，名黄水疮（宜药油、玉红膏）。以上皆面疡之属也。虽然面生疮疽，其斑痕一时不易即退，宜用鲜橄榄切断，蘸麝香少部 擦之，一二日即可无痕，此良法也，不然，面留疮疤，其何以使人见之哉。面疡症治  薛立斋曰：  腮属足阳明胃经，内热肿痛，宜升麻黄连汤、白芷胃风汤；外肿作痛，内热口乾，犀角升麻汤。内伤寒凉，不能消溃者，补中益气汤。发热作渴，大便秘者，加味清凉饮。表里俱解而作肿痛者，欲成脓也，托里消毒散。脓成，托里散。其气虚血虚，倦怠恶食等症，照常用补中汤、六君子汤、十全大补汤、八珍汤选用，不可泥於风热，用劦  屁砥C又曰：连耳上太阳部分，属风热，加羌活、防风。连耳下少阳部分，属怒火，加柴胡、山栀、丹皮。连耳後少阴部分，属相火，加知母、黄柏。齿牙俱肿，出血者，清胃散加石膏。陈文治曰：凡肿初起，宜黄连消毒散。若肿硬作痛，继以仙方活命饮一二剂。脉数而濡乃湿热壅盛，故用黄连消毒散。肿硬作痛，故甩仙方活命饮，并以甘温补益阳气，托里而溃腐之，不宜纯用苦寒伤胃气，反致不得腐化。凡疮易消散，易腐溃，易收敛，皆气血壮盛故也，可以类推。自鼻直上发际曰天中。天中之下曰天庭，即额也。天庭之下曰司空。司空之下曰印堂。在两眉间，印堂之下曰山根，即两眼之间。山根之下曰鼻准，即明堂也。鼻准之下曰人中。人中之下曰承浆（承浆穴名）。承浆之下曰地阁，即  也。两额角曰方广，亦曰太阳穴。《灵枢》曰：五色独决於明堂。明堂者，鼻也。明堂之色，青黑为痛，黄赤为热，白为寒。又曰：明堂者，鼻也。阙者，眉间也。庭者，颜也，（即额）。蕃者，颊侧也。蔽者，耳门也。其间欲方大，去之十步，皆见於外，如是者寿必百岁，又曰：庭者，额中也。阙中者，两眉之间也。下极者，两目之间也。直下者，两鼻而下也。方者，鼻隧也。面王者，鼻柱之端也。又曰：明堂之色，沉浊为内，浮泽为外，黄赤为风，青黑为痛，白为寒，黄而膏润为脓，赤甚为血，痛甚为变，寒甚为皮不仁。五色各见其部，察其浮沉，以知浅深。察其泽夭，以观成败。又曰：目赤色者病在心，白在肺，青在肝，黄在脾，黑在肾，黄色不可名者病在胸中。又曰：视其颜色，黄赤者多热气，青白者少热气，黑色者多血少气。《内经》曰：五脏六腑，固尽有部，视其五色，黄赤为热，白为寒，青黑为痛，此所谓视而可见者也。又 曰：五脏已败，其色必夭，夭必死矣。注曰：夭谓死生异常之候也，色者神之旗，脏者神之舍，故神去则脏败，脏败则色见异常之候也。又曰：切脉动静而视精明，察五色，观五脏有馀不足，六腑强弱，形之盛衰，以此叁互决死生之分。注云：精明，穴名，在明堂左右，两目内嘜也。《纲目》曰：自额而下阙上，属首，咽喉之部分也。自阙中循鼻而下鼻端，属肺心肝脾肾，五脏之部分也。自目内嘜挟鼻而下至承浆，属胆胃大小肠膀胱，六腑之部分也。自颧而下颊，则属肩臂手之部分也。自牙车而斜下颐，属股膝胫足之部分也。《内经》曰：精明五色者，气之华也。赤欲如帛裹朱，不欲如赭，白欲如翎羽，不欲如盐，青欲如苍璧之泽，不欲如蓝，黄欲如罗裹雄黄，不欲如黄土，黑欲如重漆色，不欲如炭。注云：精明，穴名，五气之精华者，上见为五色，变化於精明之间也。又曰：五脏之气，青如草滋者死，黄如枳实者死，黑如俔者死，赤如  血者死，白如活 骨者死，此五色之见死也。青如翠羽者生，赤如鸡冠者生，黄如蟹腹者生，白如豕膏者生，黑如乌羽者生，此五色之见生也。又曰：生於心，如以缟裹朱。生於肺，如以缟裹红。生於肝，如以缟裹绀。生於脾，如以缟裹瓜蒌实。生於肾，如以缟裹紫。此五脏所生之外荣也。又曰：夫心者，五脏之专精也。目者，其窍也。华色者，其荣也。又曰：面黄目青，面黄目赤，面黄目白，面黄目黑，皆不死也。面青目赤，面赤目白，面青目黑，面黑目白，面赤目青，皆死也。华佗曰：病人面青目白者死，面青目黄者五日死，面赤目白者十日死，面赤目青者六日死，面黑目白者八日死，面白目黑者死，南黑目直视恶风者死，赤色出两颧大如拇指者，病虽少愈，必卒死。又曰：病人耳目及颊颧赤者死，黑色出於天庭、天中者死，耳目鼻黑色起入口者死，面黑唇青者、面青唇黑者，亦死。扁鹊曰：病人面     直视肩息者，一日死。仲景曰：鼻头色青，腹中痛，舌冷者死。鼻头色微黑者，有水气。色黄者，胸上有寒。色白者，亡血也。设微赤非时者死。色青为痛。色黑为劳。色赤为风。色黄者，便难也。色鲜明者，有留饮也。丹溪曰：人有病，面上忽见红点者，多死；脐下忽大痛，人中如墨色者，多死。治面部诸疡方消毒散  眉疽   绿豆  五倍子研末，醋调搽。蟾酥丸  又   乳香  没药各二钱轻粉  蟾酥各一钱  麝香五分  川乌  莲须朱砂各钱半追疔夺命汤  眉疔   蝉退四分泽兰五分  青皮  金线重楼各七分  防风细辛各八分  黄连  首乌  羌活  姜蚕   藕节各一钱  加葱、姜，水煎。临卧，入酒一杯服，衣覆取汗。如大便秘，加大黄一钱。此方能治一切疔疮。二活散  又   羌活  独活  当归乌药  赤芍  连翘  酒洗金银花  花粉  白芷甘草节各五钱  红花  苏木  荆芥  蝉退  葛根各三钱  檀香二钱  共为末，每三钱，用苍耳子煎汤调下。黄连消毒散  额疽   黄连  羌活黄芩  黄柏  生地  知母  独活  防风  连翘    防己  归尾  桔梗各五分  黄儀苏木  陈皮  泽泻  人叁  甘草各三分  水煎。此方专治一切痈疽，琚 肿发痛，或麻木，诚疮家初起通用之良方。仙方活命饮  又   炒黄穿山甲白芷  防风  赤芍  甘草  归尾  花粉  贝母皂角刺  乳香  没药各一钱  金银花陈皮各三钱  另将乳香、没药二味为末，将水酒各半煎药送下。不饮酒，水煎亦可。此方专治一切疮疡，未成脓者自消，已成脓者即溃，止痛消毒，诚疮家初起通用之神方，故以仙方活命呼之。长肌膏  敛口    白烛油四钱  黄蜡  香油各八钱  大枫子去壳研五钱  番木鳖二钱  黄连  黄柏  活 矾  轻粉各三钱密陀僧另研五分  将前七味先煎，去渣，入矾粉僧三味拌匀，候凝，看疮口大小做薄饼，簪穿小孔十数贴疮，日易之，盐、茶汤洗净再贴。此方兼治年久诸般烂疮。追毒万应针头丸  太阳   麝香二钱  血竭  蟾酥  轻粉      U三钱  全蝎蜈蚣各一对全用  片脑一钱  炼蜜丸，黍米大。疮头用针挑破，微有血出，以药一粒放进眼上，用绵纸说 之，周围以津唾粘定，不一日愈。此方兼治一切脑背恶疮欲死，一粒可愈。漏芦汤  鼻疽   朴硝  大黄各一钱  黄芩  漏芦  炙草  麻黄去节  枳实麸炒白芍药  白敛  升麻各五分  水煎。此方专治一切疔肿疮毒，初觉一二日，如伤寒头痛，烦渴急，恶寒壮热，肢体疼痛，恍惚闷乱，坐卧不宁，大便秘涩，小便黄赤者，宜服此。夺命丹又 蟾酥  轻粉各五分朱砂三钱  寒水石  活 矾  铜绿  乳香  没药  麝香各一钱  蜗牛三十一个，另研，和药末为丸，绿豆大，如乾，加好酒，每一丸，用生葱白三四根嚼烂，吐手心包药，热酒连葱送下，约行六七里，汗出为效，重者再服一二丸。此方专主诸般大肿毒。此与前蟾酥丸，皆少阴经药，皆为劫剂，用者当审阴阳轻重之分而择取之。若些小症候，勿用也。黄连安神丸清心 六味地黄丸滋肾 地黄  山药山萸  丹皮  茯苓  泽泻白芷胃风汤  腮 白芷  升麻各二钱半  葛根七分  苍术八分  当归钱半炙草一钱  柴胡  草豆蔻  黄柏      羌活各四分  蔓荆子  姜蚕炒去丝各三分  麻黄去节六分此方专治气虚风热，面目麻木，或牙关紧急，眼目俽动。犀角升麻汤又 犀角钱半  升麻  防风  羌活  白附子  川芎  白芷  黄芩各五分  甘草二分  水煎，漱服。此方专治胃经风毒，血气凝滞，内热口乾，鼻额口唇颊车发际连牙肿痛。黄儀内托散老弱 黄儀  当归川芎  厚朴  桔梗  防风  甘草  人叁  白芍各五分肉桂三分  为末，温酒服。祛风白芷散风癣 白芷三钱黄连  黄柏  黄丹各二钱  茯苓钱半  轻粉一钱  为末，香油调搽。一方加儿茶二钱，麝香二分。月蚀疮散月蚀疮 炒胡粉  活 矾  黄连  黄丹  轻粉各二钱  胭脂烧存性一钱麝香一字  共为末，以盐汤洗净乾掺，或油调敷。偷针眼方针眼 南星、地黄各三钱，研成膏，贴太阳两旁，其肿自消。羊须散羊须疮   羊须  荆芥乾枣去核各二钱  上烧炒存性，入腻粉五分，同研，先洗净，香油调涂。药  油黄水疮 松香  活 矾槐树皮  共为末，纸

　　卷为筒，藏药在内，蘸油燃火，有油滴下，收之，人轻粉少部 搽。玉红膏又 香椒即川椒一两另研末筛细  松香八两用好醋加葱头打碎或取汁同煮黄丹三两  活 矾二两半  轻粉七钱五分  共为末，先以猪肉汤洗净，菜油调涂。升麻黄连汤  腮 升麻  黄连白芷  连翘  牛蒡子各一钱  川芎  当归各钱半  水煎服。如痛连太阳加羌活。痛连耳後加山栀、柴胡。此方专治胃经热毒，腮肿作痛。补中益气汤又 黄儀  升麻柴胡  陈皮  甘草  人叁  当归  白术加味清凉饮又 炒大黄  赤芍当归  甘草  黄芩  山栀托里消毒散又 人叁  黄儀盐水炒  酒当归  川芎  炒白芍  炒白术  茯苓各一钱  金银花  白芷各七分  炙草  连翘各五分薛立斋本方加减法，开列於後：高肿琚 痛，热毒也，加黄连。漫肿微痛，气虚也，去银花、连翘，加叁、术。头痛发热，邪在表也，加川芎、羌活，或去叁、儀、芍、术。外邪在表，而元气实者，暂用人叁败毒散，即服本方。头痛恶寒，表虚也，去银花、连翘，加叁、儀。发热饮冷便秘，内热也，去叁、儀、归、术，加大黄。发热饮热便秘，内虚也，去银花、连翘，加叁、儀、归、术。发热饮冷，小便涩滞，汗热也，去叁、儀，加柴胡、山栀。不作脓，脓不溃，气虚也，去银花、连翘、白芷，加叁、术、肉桂，如不应暂用十全大补汤，再服此。肿赤作痛，血凝滞也，加乳香、没药。如不应，暂用仙方活命饮，再服本方。脓出反痛，气血虚也，去银花、连翘、白芷，加叁、儀、归、地。肉赤而不敛，血虚有热也，去银、连、芷，加熟地、丹皮、叁、儀。肉黯而不敛，阳气虚寒也，去叁、儀，加白敛、官桂或肉桂。漫肿不痛，或肉死不溃，脾气虚也，去银花、连翘，加人叁、白术。如不应加姜、桂。更不应宜急加附子。肉白而不敛，阳气虚也，去银花、连翘、白芷，加叁、儀、归、术。脓多而不敛，气血虚也，去银花、连翘、白芷，加叁、儀、归、术、熟地。如不应，暂用十全大补汤，再服本方自效。饮食少思而不敛，胃气虚也，去银、连、芷，加叁、儀。如不应，暂用补中益气汤。饮食难化而不敛，脾气虚也，去银、连、芷，加叁、术。如不应，暂用六君子汤。又不应，佐以八味丸，仍兼服本方。脓少而带赤，血虚也，去银、连、芷，加叁、归、术。如不应，暂用八珍汤加丹皮。忿怒晡热而出血，肝火血虚也，去银、连、芷，加丹皮、熟地、黑山栀。如不应，暂用八珍汤送六味地黄丸。面青血胀而出血，肝气虚，不能藏血也，去银、连、芷，加山萸、五味子。如不应，兼用六味丸。食少体倦而出血，脾气虚而不能摄血也，去银、连、芷，加叁、儀、归、地。兼郁，少寐，加茯神、枣仁、远志、龙眼肉。如不应，暂用归脾汤，仍服此。欲吐作呕，或外搽内服寒凉，或痛甚，或感寒邪秽气而呕，胃气虚也，去银、连、芷，加人叁、白术、藿香。饮食少思，肠鸣腹痛，腹冷泄泻，脾气虚寒也，去银、连、芷，加炮姜、木香。手足逆冷，脾血虚寒也，去银、连、芷，加炮姜、木香、附子，煎送四神丸。作渴饮冷，热毒也，加赤小豆、知母。如不应，暂用竹叶黄儀汤。善食作渴，胃火也，加山栀、石膏。如不应，暂用竹叶石膏汤。脓多作渴，气血虚也，去银、连、芷，加熟地、五味子。如不应，暂用十全大补汤加麦冬、五味。口乾舌燥，肾气虚也，去银、连、芷，加熟地、山药、山萸。如不应，兼用六味丸。又不应，佐以补中益气汤。自汗内热口乾，胃气虚也，去银、连、芷，加叁、儀、归、术。如不应，暂用六君子汤。盗汗内热口乾，阴血虚也，去银、连、芷，加熟地、麦冬、五味。如不应，暂用当归六黄汤。茎中痛而小便不利，精内败也，去银、连、芷，加山萸、山药、泽泻。如不应，佐以六味丸。愈便则愈痛，愈痛则愈便，精复竭也，去银、连、芷，煎送六味丸。食少体倦，口乾饮热，小便黄短，脾肺虚热也，去银、连、芷，加五味、山萸。如不应，暂用六味丸。劳役而小便黄，元气下陷也，去银、连、芷，加升麻、柴胡。午後小便黄短，肾虚热也，去银、连、芷，加升麻、柴胡。不应，煎送六味丸。口燥作渴，小便频数，肾水亏也，去银、连、芷，加熟地、山萸、山药、五味。不应，兼用六味丸四肢逆冷，肾气虚寒也，去银、连、芷，加附、桂。不应，佐以八味丸。食少体倦作渴，胃气虚也，去银、连、芷，加叁、儀、白术。不应，暂用补中益气汤。体倦头痛，或眩晕，阴血虚也，去银、连、芷，加升麻、柴胡。不应，暂用补中益气汤加蔓荆子。日晡头或眩晕，阴血虚也，去银、连、芷，加熟地。不应，佐以六味丸。梦泄遗精，头眩头痛，或痰喘气促，肾虚不能纳气也，去银、连、芎、芷，佐以六味丸。如不应，是虚寒也，用八味丸。面目赤色，烦热作渴，脉大而虚，血脱烦躁也，去银、连、芷，加黄儀、当归。不应，暂用当归补血汤。身热恶寒，欲投於水，脉沉微细，气脱发躁也，去银、连、芷，加附、桂。不应，暂用附子理中汤。多思不寐，体痛盗汗，脾血虚也，去银、连、芷、加茯神、远志、枣仁、圆眼。不应，暂用归脾汤。寝汗出，肾气虚也，去银、连、芷，加五味子，煎送六味丸。饮食时出汗，胃气虚也，去三味加叁、儀、归、术、五味子。不应，暂用六君子汤。睡後觉饱，出盗汗，宿食也，去三味，加叁、术、半夏。不应，暂用六君子汤。胸满多痰，脾气虚也，去三味，加桔梗、半夏。不应，暂用六君子汤加桔梗、枳壳。哺热多痰，脾血虚也，去三味，加归、地、叁、术。不应，暂用六君子汤加芎、归、熟地。咳嗽唾痰，肾亏津液泛上也，去三味，加熟地、山药、山萸。不应，佐以六味丸。忿怒胸痞，肝气滞也，加桔梗、山栀。不应，暂用补中益气汤加桔梗、枳壳。倦怠胸痞，中气虚也，去三味，加叁、术、茯苓。不应，暂用八珍汤加柴胡。口苦，寒热往来，肝火血虚也，去三味，加柴胡、熟地。因怒寒热往来，肝火血虚也，加柴、芩。不应，暂用八珍汤加山栀、炒枣仁、酒龙胆草。体倦寒热往来，肝脾气滞也，去三味，加叁、儀、归、术。不应。暂用补中益气汤。内热哺热，或寒热往来，阴血虚也，去三味，加芎、归、柴胡、丹皮。不应，暂用八珍汤加丹皮。畏寒或寒热往来，胃气虚也，去三味，加叁、儀、白术、升麻。不应，暂用补中益气汤。胁痛痞满，或寒热往来，肝气滞也，去三味，加青皮、木香。不应，气血虚也，更加芎、归、叁、术。妇人劳役恚怒，或适经行，发热谵语，或夜热甚，此邪在血分也，去三味，加生地、柴胡、丹皮。不应，暂用加味四物汤。误服劦  纂 或脓血太泄，或因吐泻，或误入房，或劳损元气，或梦泄遗精，或外邪感触，以致发热头痛，小便淋涩或数，便血，目赤，烦喘气短，头晕体倦，热渴，意欲投水，身热恶衣，扬手掷足，腰背反张，郑声自汗，此阳气脱陷之假热症也。畏寒头痛，咳逆呕吐，耳聩目蒙，小便自遗，泻利肠鸣，里急腹痛，玉茎短缩，牙齿浮痛，肢体麻  ，或厥冷身痛，或咬牙  唇，此阳气脱陷之真寒症也。以上假热真寒，勿论其症，但有一二，急去三味，加桂、附补之，应有复生之理。又按加减六十二法，皆托里消毒之发挥也，即此意而消息，则得疡家之要矣。他如护心散十方，皆有益无损之药，故能托里消毒，故附录於後，在随宜取舍而已。护心散  绿豆末一两  乳香五钱  每末一钱，食後，用生甘草汤调，细呷下，使常在膈间为妙。李氏云：凡患痈疽，蚤进护心散数服，使毒气外出，而无呕吐之患，否则咽喉口舌生疮，或黑烂如菌。若疮发四五日後，宜间别药而服，但此方专解金石发疽之品。若发热琚 肿，饮冷而渴，必宜用也。若不喜饮冷，而喜热汤，及非因丹毒而发症者，则又不宜用。阿胶饮子  橘红五钱  阿胶蛤粉炒  粉草各一两  分三剂，水煎服。此方专治一切痈疽疖毒。国老膏  粉草不拘多少，河水浸二日，揉汁，砂器内煎膏，每一二匙，酒或白汤下。此方专治一切痈疽，消肿逐毒，更解丹毒，央 难尽述，但元气虚弱者忌。万金散  瓜蒌一个研细  没药一钱研末甘草节二钱  先将二味酒煎，入没药末调服。此方专治痈疽已溃未溃，有消毒破血之央  忍冬酒   忍冬藤生取五两  甘草一两水煎至半，入好酒一碗，再煎数沸，去渣，分三服，一日夜服完。重者连服二剂，至大小便通利为度。此方治一切痈疽初起甚效。保安汤  栝蒌新者一个去皮焙   没药二钱研末  金银花  生姜各五钱  好酒五大碗，砂器内煎三茶杯，分三次服，毒微者服即效。此方治疮疽托里，已成者速溃。紫金锭  五倍子三两打碎洗净焙乾  山茨菇二两去皮研末  鹿香三钱另研  千金子净霜大戟去芦焙为末各一两  糯米浓饮丸为四十锭，此药能应诸病，各有神效。若疮疽，用东流水磨涂并服，须端午日合。一方有全蝎、朱砂、雄黄各一两，名神仙追毒丸。凡一切痈疽恶疮，汤火虫蛇犬兽伤，俱宜服此。单煮大黄汤  大黄酒浸去皮，水煎服。此孙真人传。凡痈疽热毒，大便秘结者，服此能宣热拨毒。但元气虚者，切不可用，须慎之。楝子灰  川楝子七枚铙灰存性，酒服，次用十四枚，次用二十一枚，如此三服，虽成亦小。此方专治诸毒初起。拨毒仙丹  冬瓜一个切去一头，合疮上，瓜烂切去，仍合之，瓜未完而疮愈。此方能治背发欲死。熬按，托里消毒散及护必散以下十方，俱治一切痈疽疮疡恶症，不独面部  腮用之也。特首见於此，故详录之，凡临一切症者，酌取可也。托里散又 大黄  牡蛎  瓜蒌根  朴硝  连翘  皂角刺各三钱  赤芍  黄芩各二钱  金银花  当归各钱半  每末五钱，水酒煎服。此方兼治一切恶疮痈肿便毒，始发脉洪弦实而数，肿甚者，三服见效。补中汤  又 六君子汤  又 十全大补汤  又 八珍汤  又   人叁  茯苓  白术甘草  地黄  川芎  归身   白芍清胃散  又 归身  生地  黄连丹皮各钱半  升麻三钱  石膏二钱  细辛三分黄芩一钱目病源流（眉  骨）肝发窍於目，故目病多由於肝。目又为五脏精华，故其地位，亦分隶脏腑。何言之？目有五轮。白珠属肺，肺主气，气之精曰气轮。乌珠属肝，肝主筋，筋之精曰风轮，肝为风也。内外嘜属心，心主血，血之精曰血轮。上下胞属脾，脾主肌肉，肉之精曰肉轮。瞳人属肾，肾主骨，骨之精曰水轮，肾为水也。《得效》曰：气轮之病，因凌寒冒暑，爱饮寒浆，肌体虚疏，寒邪入内，其候或痛或昏，传在白睛，筋多肿赤，视目如隔雾，看物似生烟，日久不治，变成白膜，黑暗难开。风轮之病，因喜怒不常，作劳用心，昼视远物，夜读细书，其候嘜头尤涩，睛内偏疼，视物不明，胞弦紧急，宜去风药。肉轮之病，因多食热物五辛，远道奔驰，食饱眈眠，风积痰壅，胞多赤肿，昏蒙多瓷 ，倒睫涩痛，瘀血侵睛，宜醒脾药。血轮之病，因七情烦劳，内动於心，外攻於目，其候赤筋缠嘜，白膜侵睛，胞肿难开昏涩，久不治，失明，宜洗心凉血药。水轮之病，因劳役过度，嗜欲无厌，又伤七情，多嚏 酒僸辛热，因动肾经，逆於黑水，其候冷  於脸上，飞蝇趁於睛前，或涩或痒，结成翳障，常带昏暗，宜补肾药。目又有八廓。乾天廓，属肺，位睛中间。坎水廓，属肾，位瞳人。艮山廓，属胆，位神光。震雷廓，属小肠，位白睛上截向小嘜。巽风廓，属肝，位乌珠。离火廓，属心，位大小嘜。坤地廓，属脾胃，位上下胞。兑泽廓，属膀胱，位白睛下截向大嘜。《得效》曰：天廓之病，因云中射雁，月下看书，侵冒寒暑，其候视物生烟，嘜疼难间。地廓之病，因湿积头上，冷灌睛轮，其候眼弦紧急，瘀血生疮。火廓之病，因心恐神怖，赤脉侵嘜，血灌瞳人，其候睑头红赤而肿，睛内偏疼，热  注。水廓之病，因努力争斗，击棒开弓，骤骑努力，其候常多昏暗，睛弦  。风廓之病，因枕边窗穴，有风不避，脑中风邪，其候黑睛多痒，两睑常烂，或昏多  雷廓之病，因失枕睡卧，酒後行房，血脉满溢，风邪内聚，其候嘜头赤肿，睑内生疮，倒睫拳毛，攀睛儭⑷狻Ｉ嚼。蜃泊炭乃穑 致令肉生两睑，翳闭双睛，若不早治，必致昏暗，瘀血侵晴。泽廓之病，因春不宣解，冬聚汤毒，多食辛热，致令脑脂凝聚，血  布，有如雾障。目又有内外嘜。俗云眼大头为内嘜，太阳经脉所起也，血多气少。俗云眼梢头为锐嘜，即外嘜，少阳经也，血少气多。目上纲，亦属太阳。目下纲，阳明也。血气俱多。此足三阳经俱会於目，惟厥阴肝经连於目系而已。故张子和云；血太过者，太阳、阳明之实也。血不及者，厥阴之虚也。故出血者，宜太阳、阳明，以此二经血多故也。少阳一经，不宜出血，血少故也。刺太阳、阳明出血，则目愈明。刺少阳出血，则目愈昏矣。此五轮八廓内外嘜之分配脏腑，而目之为病，所以不止由於肝也。然其部位虽各分属，而病之发於脏腑，又统全局言之，不必细分其部也。试观肺经壅热，则病白睛肿赤（宜桑皮汤）。心火上炎，则病目赤而寸脉数（宜导赤散、清火止痛汤）。脾胃不足，则病内障耳鸣，及多年目昏，不能视物（宜益气聪明汤）。肾水不足，则病视不分明，渐成内障（宜熟地黄丸）。肝血不足，则病目昏生花，久视无力，多眵（宜养肝丸）。与夫肝火盛，则病目赤涩痛（宜龙荟丸、四物龙胆汤）。肝经热邪上壅，则病目暴赤涩而肿痛（宜汤泡散）。肝经积热，肺受风邪，则病眼障昏花（宜还睛丸）。如此等症，虽亦有现於本经之部位者，然总不能尽拘矣。至病之所发，实有见於各经之部位者，又当随各经治之。如白睛变赤，为火乘肺也。上下胞赤肿，为火乘脾也。五色花翳遮瞳子，为肾虚也。睛被翳遮，为肝虚火旺也。目中血贯涩，火自甚也。说 以目之为病，皆属於火，断无由於寒者，故既见於各经，宜用各经药以泻之也。虽然，目病大纲，约有三端。一为内障，总系足厥阴肝疾，亦有由肾虚者，说 通黑晴之脉者曰目系，而目系则属足厥阴、足太阳、手少阳三经。三经虚邪，从目系入黑睛内为翳。故内障为肝疾，兼肾心则肝肾之主也。其症每先患一眼渐及两眼，皆黑睛内有隐隐青白翳遮瞳人，不痛不痒，无   眵，如薄雾，如轻烟，或如金色，或如绿豆色，或见五花，日渐日增，比外障更难疗治。其属肝者，必由血少神劳（宜养肝丸、生熟地黄丸）。其属肾者，必由内伤色欲（宜益阴肾气丸、滋肾明目丸）。其肝肾俱病者，必由二经皆虚（宜驻景丸、加减驻景丸）。此则通治内障之法也。而其症状，实各有名目，共二十三种，今详考眼科家书，撮其要略。如：一曰圆翳，在黑珠上一点圆，日中见之差小，阴处见之即大，视物不明，转见黑花，此由肝肾两虚而得也（宜补肝散、补肾元）。二曰冰翳，如冰束坚实，傍观目，透於瞳人内，阴处及日中见之，其形一般，疼而  X，此肝胆病也（宜通肝散）。三曰滑翳，有如水银珠子，但微含黄色，不疼不痛，无   遮蔽瞳人（宜菊花散）。四曰涩翳，微如赤色，或聚或开，两傍微光，瞳人上如凝脂色，无   时涩痛（宜决明子散）。五曰散翳，形如鳞点，或睑下生粟，日夜痛楚，瞳人最疼，常下热  此涩散二症，皆肝肺相传也（宜八味还晴散）。六曰横开翳，上横如剑脊，下微薄，不赤不痛，此病稀少。七曰浮翳，上如水光白色，环遮瞳人，生自小嘜头至黑珠上，不痛不痒，无血色相潮。八曰沉翳，白点藏在黑珠下，向日细视方见，其白晴疼痛，日轻夜重，间或出  ]宜空青丸）。九曰偃月翳，膜如凝脂，一边厚，一边薄，如缺月，其色光白无瑕疵。此横开、浮、沉、偃月四症，皆难治。十曰枣花翳，周回如锯齿，四五枚相合，赤色，刺痛如针，视物如烟，昼则痛楚，多    。十一曰黄心翳，边白，中一点黄，在黑珠上，时下涩  此枣花、黄心两症，皆由肝肺风热（宜还睛散、坠翳丸）。十二曰黑花翳，其状青色，大小嘜头涩痛，常   口苦，此胆受风寒也（宜凉胆元）。十三曰胎患，初生观物，转睛不快，至四五岁，瞳人洁白，昏蒙不见，及年高不治，此由胎中受热致损也。十四曰五风，五色变为内障，头痛甚，却无   日中如坐暗室，常自忧叹，此由毒风脑热所致。十五曰雷头风，此毒热之气冲入眼睛中，牵引瞳人，或微或大或小，黑暗全不见物。十六曰惊振，因病中再被撞打，变成内障，日夜疼痛，不能视三光。此胎患、五风、雷头、惊振四症，俱不可治（俱宜八味还睛散）。十七曰绿风，初患头旋，额角相牵瞳人，连鼻皆痛，或时红白花起，肝受热则先左，肺受热则先右，肝肺同病则齐发（宜先胰羚羊角散、羚羊角丸，後服还睛丸）。十八曰乌风眼，虽痒痛而头不旋，但渐昏如物遮，全无障翳，或时生花，此肝有实热也（宜泻肝散）。十九曰黑风，与绿风相似，但时时黑花起，此肾受风邪，热攻於眼也，须凉肾。二十曰青风，不痛不痒，瞳人依然如无恙者，但微头旋，及生花，转加昏蒙。此黑风、青风相似（俱宜还睛丸）。二十一曰肝虚雀目，雀目者，日落即不见物也，此由肝虚血少，时时花起，或时头痛，久则双目盲，此则有初时好眼，患成雀目者，而亦有生成如此，并由父母遗体，日落即不见物，不必治，治亦无效（宜雀目散，鲜地黄炒猪肝食亦妙）。小儿每因疳病得之（宜蛤粉丸、风疳丸）。二十二曰高风雀目，与前症相同，昼明晦暗，但经年瞳子如金色，名曰黄风，不治（宜还睛丸）。二十三曰肝虚目暗，远视不明，眼花频起，嘜目赤痛，有时看一成二，此宜与眼暗叁看（宜补肝散）。一为外障，总系足三阳病，按《纲目》本《灵枢经》曰：凡赤脉翳初从上而下，属太阳，主表，必眉  骨痛，或脑项痛，或半边头肿痛，治法必当温之（宜蜡茶饮）、散之（宜夏活 草散）。赤脉翳，初从下而上，或从内嘜出外，皆属阳明，主里，其症多热，或便实，治法当下之（宜明目流气饮）、寒之（宜羊肝元、一味黄连饮）。赤脉翳初从外嘜入内，属少阳，主半表半里，治法宜和解之（宜神仙退翳丸）。《纲目》条析三阳是已，而又皆统於肺，以外障皆连遮白睛，而白睛则属肺，此则通治外障之法也。而其症状，亦各有名目，共二十七款，今复详考眼科家书，撮其要略。如：一曰混睛，白睛先赤，後痒痛，闭涩  U，久则睛变碧色，满目如凝脂，赤脉横贯（宜地黄散）。二曰儭⑷馀示Γ匮巯瘸嗬枚嗄辏毖魇蓖矗 两嘜头努出筋膜，心气不宁，忧虑不已，遂成攀睛。或由用力作劳而得，或由风热冲肝而成（俱宜二黄散、定心元）。或由心经实热，必大嘜赤，红肉堆起，或由心经虚热，必小嘜赤，红丝血胀（俱宜速效散）。三曰两睑粘睛，即烂弦风也，由风沿眼系上，膈有积热，或饮食时挟怒气而成，久则眼沿因脓渍而肿（宜还睛紫金丹点之）。甚则中生细虫，年久不愈而多痒者是也，当去虫以绝根（宜圣草散）。亦有小儿初生，即两目赤而眶烂，至三四岁不愈者（宜桑皮汤送消风散）。四曰鸡冠蚬肉，由风热乘於脾经，後有所传，致翳生睑内，如鸡冠，如蚬肉，或青或黑，阻碍痛楚，怕日羞明，须翻出看之，用灯草轻轻刮去毫厘，血出，用银匙挑洗风毒药水按止之，并不时将药水点入，则不复肿，然後服药（宜石决明散）。五曰睑生风粟，由肝壅瘀血，致两睑上下初生如粟米，渐大如米粒，或赤或白，不甚痛痒，常  X渗痛，当翻出以针拨之，兼服药以宣其风热（宜消毒饮）。亦有由脾经积热者，须分别治之（宜加味荆黄汤）。六曰胞肉胶凝，由风毒所注，或热积脾经，或过於伤胞，故上下胞肿如桃，时出热  ]宜消风散、羚羊角散）。七曰漏睛脓出，由心气不宁，风热客於嘜睑间，致嘜头结聚津液，脓出不止（宜白微元）。或因患疮出脓血後，大嘜头常出脓涎，不早治，必生黑点，侵损於目（宜黄儀散）。八曰风牵睑出，由脾受风毒，侵及於目，故上下睑俱赤，或翻出一睑在外，若久而睑内俱赤，则不治（宜五退散）。九曰睑硬睛疼，睑中红而坚硬，疼痛涎出，怕日羞明（宜通肝散）。亦有起翳障（宜春雪膏点之）。十曰蟹睛疼痛，由肝家积热，上冲於目，令目痛甚，黑睛上生黑子如蟹目，或大如豆，名曰损翳，极难治（宜石决明散、羚羊角散）。十一曰睛高突起，由风热痰饮，渍於脏腑，蕴积生热，热冲於目，致眼珠突出，是名睛胀，须用凉药泻肝（宜泻肝散）。一说云，黑睛胀当泻肝（宜龙胆散）。白睛胀当治肺（宜清肺散）。存叁。十二曰血灌瞳人，由肝气闭塞，血无所归，致灌於瞳人，痛如针刺，视物不明，却无翳膜（宜通血丸、车前散）。又恐生花，须预防之（服前药後，再服还睛散）。倘生翳障，不可轻忽，急早治之（宜地黄汁和大黄末，摊帛上二寸部 ，罨眼上，久则易之）。十三曰痛如针刺，由热毒在心，忽然睛急疼，痛如针刺，坐卧不宁（宜先服洗心散，再服还晴散）。十四曰瞳人乾缺，眼睛乾涩，全无  ，始而痛，後稍定，或白或黑，不能见物，不可治。十五曰辘辘转关，睛藏上下睑，不能归中也，亦不易疗，姑服药以治之，然不能决其必效也（宜泻肝散、门冬饮子）。若风寒直灌瞳人，攻於眼带，则瞳人牵曳向下，名坠睛眼，亦辘辘转关之类，若日久，即拽破瞳人，两眼俱陷，即不见物（宜犀角散）。十六曰风起嘴斜，频   翳，不痒不痛（宜蝉花无比散）。至如眼有偏视者，由风邪攻肝，牵引瞳人，故令偏视也（宜槐子丸）。十七曰鹘眼凝睛，轮硬而不能转动者是也，此不可治。十八曰神祟疼痛，本无根因，忽然疼痛，如针刺，如火炙，两太阳牵痛，日轻夜重，先当求祷，再服药（宜石决明散）。十九曰风赤疮疾，由脾藏风热蕴结两睑似朱涂而生疮，黑睛端然无染，不治便生翳膜（宜五退散，外以汤泡散洗之）。二十曰小嘜赤脉，由三焦积热，令小嘜中生赤脉，渐渐冲睛，急当早治，并忌食热物及房事（宜犀角饮）。二十一曰拳毛倒睫，由内多伏热，致阴气外行，故始则两目紧急皮缩，渐生膜，  X涔涔，睫倒难开，瞳人如刺，须先去其内热及火邪（宜先服泻肝散，再服五退散），使眼皮缓，则毛自出，翳自退。或摘去拳毛，用虱子血点眼内，数次即愈。一法用木鳖子一个，去壳打烂，绵裹塞鼻中，左目塞右，右目塞左，一二夜，其睫即正。二十二曰冲风  X，肺虚遇风，风冲於内，火发於外，风热相搏，遂至  不止，冬月尤甚（宜白姜蚕散）。亦有汗热甚而  ，并两睑赤者（宜食後吞当归龙荟丸）。亦有肝虚客热，而迎风冷    ]宜木贼散）。二十三曰痒极难当，由胆受风热，致瞳子及嘜头皆痒，不能收睑（宜驱风一字散）。二十四曰天行赤目，由天行时疾，目忽肿赤痛涩，长幼相似（宜泻肝散、石决明散，并以五行汤洗之）。二十五曰被物撞打，目因撞打疼痛，瞳人被惊昏暗。眼眶停留瘀血（宜石决明散，外贴地黄膏）。若撞打睛出，而目系未断，即推入睑内，勿惊触四畔（宜生地黄散，外以生地打烂厚敷）。如目系断，睛损，不可治。其有瘀血者，以针刺出，且用眼药。二十六曰尘丝眯目，或为飞丝所侵，或为尘沙所苦，皆疼痛闭涩，眯眼不脱（宜瞿麦散）。二十七曰偷针眼，或太阳结热，或脾家积热，兼宿食不消，令目嘜生小泡如疮，以针刺破即差。甚有发肿而痛者，用生南星、生地黄同研膏，贴两太阳穴，肿自消。一为翳膜，总系肝受风热成病，轻则朦胧，重则厚起。《直指》云：翳虽自热生，然治之必先退翳而後退热，以先去热则血冷，而翳不能去也。旨哉斯言，其可知治翳之法乎。至如劳役过度亦生翳，当以补元为主（宜益本滋肾丸）。服凉药过多亦生翳，说 缘阳气衰，九窍不宣，故青白翳见大嘜也，当益火之源，以消阴翳（宜补阳汤）。  後亦生翳（宜决明元）。风热眼病後亦生翳（宜蝉花散、菊花散）。翳之由来，良非一端，然总论之，不外肝气盛而发现在表。故始治之法，只宜表散（宜羌活退翳汤）。如反疏利，邪必内陷，而翳益深矣。故凡邪气未定，谓之热翳而浮，邪气已定，谓之冰翳而沉（宜羚羊角散）。邪气牢而深，谓之陷翳，当先琚 发之（宜羚羊角散）。使邪气再动，翳再浮，乃用退翳之剂（宜神仙退云丸）。大约翳系久病，治之亦不能速效，故须积岁月除之。若眼睛上但有物如蝇翅之薄，则谓之肤翳，此翳之轻者也，用点药即愈（宜乌贼骨散）。此皆通治翳膜之法也。而其症状，亦各有名目，共一十四条，今更详考眼科家书，撮其要略。如：一曰肝脏积热，先患赤肿疼痛，怕日羞明，  蚬  }，忽生翳膜，初患一目，渐及两眼（宜洗肝散、泻青丸）。亦有由风热相侵者，大约风眼肿则软，热眼肿则硬（宜局方密蒙花散）。二曰膜入水轮，因黑珠上生疮稍安，其痕不没，故侵入水轮，此难治。三曰钉翳根深，由心肝留热，致目疼生翳，久则如银钉头入黑睛，不可治（宜点药石决明散点之）。四曰黑翳如珠，由肾虚受风热而得，如小黑豆，生黑睛上，疼痛  X，不可用点药（宜先服羚羊角散，次服补肾丸）。五曰花翳白陷，由肝肺二脏积热，致睛上忽生白翳，如花白，如鳞砌（宜先点磨翳膏，再服羚羊角散）。六曰水瑕深翳，由五脏俱受热，致黑水内横深瑕盘青色深入，痛楚无时（宜清凉散）。七曰玉翳浮满，黑珠上浮玉色，不疼痛，翳根下红粒（宜龙胆散，点磨翳膏）。八曰顺逆生翳，凡翳自下而上者为顺，自上而下者为逆，顺则易愈，逆则难治（宜车前散，点磨翳膏）。九曰旋螺尖起，目痛翳生，尖起而赤，一似旋螺（宜先服通肝散，次石决明散）。十曰撞刺生翳，因撞刺伤目生翳也，或兼风热，更加疼痛昏暗（宜先服经效散，次石决明散）。十一曰赤眼後生翳，由暴赤後热流於肺，轻则朦胧，重则白睛红花，乃生云膜，极不易治（宜服泻肝散，点地黄膏）。十二曰暴风客热，由暴风热所攻，白睛起胀，渐覆黑珠，睑肿痒痛（宜泻肝散、清肺散）。十三曰黄膜上冲，由脾受风热毒，致黄膜从下生而上冲，黑暗，疼痛，闭涩，此犹可治（宜犀角饮）。十四曰赤膜下垂，由客邪所攻，致赤膜从上生而下遮黑睛，名垂膜，迎风出   怕日羞明，此为难治（宜通肝散、观音梦授丸，以百点膏点之）。以上论内障、外障、翳膜，皆目病所当薄 析者。此外又有眼昏、眼花、眼疼三端，各有由来，不可不察。说 眼昏者，视物不明也。《内经》曰：肝虚则目？？无所见。《灵枢》曰：足少阴之脉病，目？？无所见。又曰：气脱者，目不明。《难经》曰：脱阴者目盲。据诸经之言，是目昏皆由於虚，以五脏精皆聚於目，每一脏虚则一脏精明之用失，故皆能令目昏，此则其原也。然亦有由於目之玄府受热者。河间云：热气怫郁，玄府闭塞，而致气液血脉，荣卫精神，不能升降出入，各随所郁微甚，而为病之重轻，故热郁於目，则 目无所见也。或目昏而见黑花，由热气甚也。据此，可知目昏不但为虚，而亦由热矣。试观伤寒症，热极则目盲不识人。且有病後馀热未清，并有目昏，渐生翳膜者（宜石决明散，点春雪膏），益可信也。若微昏者，至近则视难辨物，以近则光反隔也。目暴不见物者，气脱也。久病昏暗者，肾脏真阴虚也（总治目昏宜驻景丸、加减驻景丸、还晴丸）。妇人目昏者，多由於郁怒伤肝也（宜抑青明目汤）。老人眼昏者，血气衰而肝叶薄，胆汁减也。前人云：童子水在上，故视明了；老人火在上，故视昏暗。旨哉言也。（宜夜光育神丸、明眼地黄丸）。眼花者，眼光昏散也，皆由肾虚之故。说 肾主骨，骨之精为瞳子。肾水虚，骨活 ，火得乘之，故瞳子散而视物杳冥也。如见黑花，或如飞蝇散乱，或如悬  空虚，皆肾虚也。见青花，胆虚也。见红花，火甚也。见五色花，肾虚客热也。东垣云：阳主散，阳虚则眼楞急而为倒睫拳毛。阴主敛，阴虚不敛，则瞳子散大，而为目暗眼花。然则昏花二症，舍阴虚其安属哉（宜滋阴地黄丸、益本滋肾丸）。眼疼者，一为目嘜白眼疼，即经言白眼赤脉法於阳是也，惟其属阳，故日中更疼，点苦寒药则效。一为目珠黑眼疼，即经言瞳子黑眼法於阴是也，惟其属阴，故夜则更疼，点苦寒药反剧。何相反若是欤？说 以白眼疼由肝实热（宜泻青丸、救苦汤）。黑眼疼由肝虚热故也（宜夏活 草散）。至若男子读书过度，女子针绣太甚，以至眼疼发涩，此为肝劳过度，不必服药，时常闭目调养自愈。以上三端，又於内外障翳膜之外，所当详审而析治者也。总之，目为肝脏发窍，而肝实藏血，肝又主风，故日病多半由於虚实寒热，及内动外感之风邪。前既历详各种名目症治，  更实指其由，以明病所从发。如由血虚，必目昏也（宜明目地黄丸）。由亡血过多，及久痛伤血，或年老血少，必羞明酸痛，不能视物也（宜芎归明目丸）。或虽养血安神，必两目昏花，不能久视也（宜久患目疾方）。失血後复受燥热，左目赤痛也（宜叶氏荷叶汤）。高年血络空虚，目昏日久，复又气血乘其空隙，攻触脉络，液尽而痛，当夜而甚，乃热气由阴而上也（宜叶氏羚羊角汤）。实热暴发，必赤肿疼痛也（宜泻热黄连汤）。风热攻目，至隐涩难开也（宜羞明立胜散）。风热壅珠，必眼白红障而痛也（宜黄连汤）。风热牵闭，目不得开也（宜芎芷香苏散加前胡、葱白）。风温上郁，目赤，脉左弦，当以辛散也（宜叶氏夏活 草汤）。秋风化燥，上焦受邪，目赤珠痛也（宜叶氏连翘汤）。热蒸湿郁，暑入气阻，当用淡渗以清中上之邪也（宜叶氏茯苓汤）。郁勃气火，翳遮目睛也（宜叶氏山栀皮汤）。或阴血虚而阳气盛，能远视不能近视也（宜地芝丸）。阳气虚而阴血盛，能近视不能远视也（宜定志丸加茯苓）。阳升不交於阴，竟夕无寐，而目珠赤痛也（宜叶氏桑叶汤）。阴伤火郁，左眼眶疼痛，或微寒，汗大出，不可作时邪治也（宜六味丸去萸肉，加蔓荆子、丹皮、白芍）。或肺有实热，而眵多结硬，肺有虚热，而眵稀不结也（宜经效散）。邪中脑项之精，精散视岐，见一为两也（宜驱风一字散）。肝肾虚而视一为两也（宜肾气丸）。肝胆气热，而目痛偏左，翳膜红丝，脉左弦涩也（宜叶氏草决明汤）。阳明空虚，肝阳上扰，而右目多   嘜胀心嘈杂，当调补肝胃也（宜叶氏肝胃汤）。肝阴内亏，厥阳上越，左目痛，翳膜     而脉细涩也（宜叶氏补肝汤）。焦烦郁勃，阳升化风，劫伤血液，而左偏头痛，先损左目，致瞳人散大也（宜叶氏肝肾兼补丸）。时行火邪，两目肿痛也（宜白蒺藜汤）。种种目疾，安可不详求治法哉。总之，暴病皆是风火为实@（宜羌柴汤，外以洗眼汤洗之）。久病则皆为虚候，必须壮水滋阴（宜加味地黄丸、明目四神丸）。或有过服寒凉，以致阳虚，其火转甚者，则当用温补，其火自降，目自明矣（宜八味丸加目疾药）。凡患目疾，切忌以冰片辛香金石等药搽点。俗语云：眼不医不瞎，说 谓此也。（此篇叁取危达斋《得效方》）。脉  法 《医鉴》曰：左寸脉洪数，心火炎也。关弦而洪，肝火盛也。右寸关俱弦而洪，肝木挟相火之势，侮肺金而乘脾土也。《回春》曰：眼本火病，心肝数洪，右寸关见，相火上冲。《类聚》曰：眼见黑花者，从肾虚而起，左手尺脉沉而数者是也。眼病皆火无寒 《直指》曰：凡眼为患，多生於热，治法以清心凉肝，调血顺气为先耳。《入门》曰：历考眼科之病，无寒而有虚与热，岂寒涩血而不上攻欤。目得血而能视 《内经》曰：人卧则血归於肝，肝受血而能视。又曰：肝虚则目？？无所见。《难经》曰：肝气通於目，肝和则能变五色。《直指》曰：肝者，目之外候，肝取木，肾取水，水能生木，子母相合，故肝肾气充，则精彩光明。肝肾之气乏，则昏蒙晕眩。心者，神之舍，又所以为肝肾之纲焉。说 心主血，肝藏血，血能热，凡热冲发於眼，皆当清心凉肝。《入门》曰：肝藏血，热则目赤而肿，虚则眼前生花。目病原由症治 东垣曰：因心事烦冗，饮食失节，劳役过度，故脾胃虚弱，心火太甚，则百脉沸腾，血脉逆行，邪害孔窍，故日月不明。脾者，诸阴之首。目者，血脉之宗。故脾虚则五脏精气皆失所司，不能归明於目矣。心者，君火也，主人之神，宜静而安，相火代行其令。相火者，包络也，主百脉皆荣於目，既劳役运动，损其血脉，故百病生焉。不理脾胃及养血安神，是治其标，不治其本，不明此理也。《入门》曰：五脏六腑，精华皆禀於脾，注於目，故理脾胃，则气上升而神清也。肝之系虽连於目，而照彻光彩，实肾精心神所主，故补精安神，治眼之本也。又曰：内障昏蒙，因脑脂下凝，乌珠转白，如脑脂凝结，瞳人反背者，不治。丹溪曰：凡昏弱不能视物，内障见黑花，瞳子散大，皆里病也。又曰：目疾所因，不过虚实。虚者昏花，由肾经真水之微也。实者瞳痛，由肝经风热之甚也。若虚实相因，则兼用滋阴散热，此内治法也。至日久热壅血凝，而为攀睛儭⑷猓枘こ嗬玫龋 则必须点洗外治之法。《正传》曰：雀目病，暮暗者，肝虚无血也。至晓复明者，木生於亥，旺於外@，绝於中酉戌。木气衰，故暗。至卯木气盛，故复明。至雀目终变为黄胀而死者，木绝於中，乃水土长生之地，木衰而土盛，始变为黄胀，宜平胃散以平土气，四物汤以补肝虚。《保命》曰：目病在腑为表，当除风散热。脏为里，当养血安神。目病易治难治不治及凶症 《内经》曰：瞳子高者，太阳不足。戴眼者，太阳已绝。此决死生之要，不可以不察也。又曰：目内陷者，太阳绝也，死。《保命》曰：外障易治；内障难治。暴发为表，易治；久病为里，难治。《直指》曰：真珠翳状如碎米者，易散。梅花翳状如梅花者，难消。《入门》曰：瞳人乾缺，痛涩无     或白翳藏在黑水下，向日细看方见者，或两眼相传疼痛，昼轻夜重者，或内障五色相间，头痛无   日中如坐暗室者，或雷头风热毒气冲入睛中，或微或大，昏暗不见者，皆不治。《纲目》曰：戴眼者，目直视而目睛不转动也。若目睛动者，非直视也。伤寒直视者，邪气壅盛，脏腑之气，不上荣於目则直视，多难治。衄家不可发汗，发汗则目直视，不能瞬，不能眠，犹未甚也。迨狂言反目直视，与直视摇头，皆脏腑气夺绝也，即死。日病导引法 《保生秘要》曰：对香静坐，灰心歇念，目含光意，觉香头有灰，以意吹之，又静，觉灰又吹，香尽为期，治一切云翳，儭⑷獍饩Γ鏊頑，心火盛，皆效。运  央  《保生秘要》曰：法行艮背，右旋上行，逾昆仑，经明堂，渐旋至眼，细圈入瞳人，撤散数十度，降胸臆，曲行大肠，出谷道，退火复归元位，左目运左，右目运右，左右齐患，则止从明堂位上分行双运。又导引法 《保生秘要》曰：先以手抱昆仑，仰头吐气，或嘘或呵，泻而复纳，次以二目转动，左右上下，转时先开後闭，闭而复开，随时行之不间，或动或运，二者兼之。运  央  《保生秘要》曰：双瞳藏於两肾，想肾水浸洗，能退热，运彻四散，能去风，双目视二肾，存两道白水，运至眼中，着意圈洗磨剥，单去翳，想二乳下肺肋，推下脚股，吹吸之法，能退白上红，以双手向肩兓預两脚心悬空嘘吸，能退黑睛热，能泄肝经之火，常注念脐，嗱       升洗覆脐，效。

　　眉  骨痛风痰湿火俱有病也。目系所过，上抵於脑，诸阳经挟外邪，郁成风热，毒上攻脑，下注目精，遂从目系过眉骨，相并不痛。若心肝壅热，上攻目精而痛，亦目系与眉骨牵连而痛。故其为症，有由风痰，眉骨痛连於目，不可开，昼静夜剧者（宜芎辛导痰汤）。有由痰火，眉心并眉梁骨痛者（宜二陈汤送青州白元子）。有由风热挟痰而痛者（宜芷苓散）。有中风寒侵犯而痛者（宜羌乌散）。有由湿痰，眉眶骨痛，而身重者（宜芎辛导痰汤加川乌、白术。大约选奇汤、上清散二方，俱为总治眉  骨痛之剂。戴复庵分为二症，皆属於肝。一为肝经伤，头痛，眼不可开，必昼静夜剧（宜导痰汤加川乌、细辛）。一为肝虚而痛，方见光明即发（宜生地黄丸、熟地黄丸）。眉  骨原由 《医说》曰：眉属肝，故横土，禀木气，眉所生处之骨为眉  骨，故其为病，亦属肝。治目病方一百十七导赤散  心火 生地  木通  甘草各一钱  竹叶七片桑皮汤  肺热   桑皮  元叁  枳壳  杏仁  升麻  防风  赤芍  甘菊  黄芩炙甘草  旋覆花  甜葶苈清火止痛汤  总治 川连  元叁甘菊  连翘  黄芩  木通  当归  丹皮  白芍药  木贼草  羚羊角  生地  谷精草益气聪明汤脾胃 黄儀  甘草人叁  升麻  葛根  白芍  黄柏  蔓荆子熟地黄丸肾虚  熟地  决明子黄连  牛膝  酒黄柏  杞子  菟丝子  柴胡生地五味子养肝丸肝虚 当归  防风  川芎  楮实  熟地  蕤仁  白芍  车前子龙荟丸肝火 龙胆草  芦荟当归  黑山栀  广木香  黄连  黄芩  麝香蜜丸。四物龙胆汤又 龙胆草  川芎当归  白芍  熟地  羌活  防风  防己汤泡散肝热 赤芍  当归  黄连各一钱  滚水泡洗。还睛散又 人叁  茺蔚子  知母  桔梗  熟地  车前子  黄芩  细辛  元叁五味子明目地黄丸血虚 生地  熟地牛膝  枳壳  防风  杏仁  金石斛芎归明目丸亡血 川芎  当归白芍  地黄  牛膝  甘草  杞子  天冬  甘菊  外障加木贼，内障加珍珠。久患目疾方久昏 杞子  甘菊地黄  白蒺藜泻热黄连汤实热 黄连  黄芩升麻   柴胡  生地  龙胆草羞明立胜散  风热 黄连  黄芩防风  秦皮黄连汤又 决明子  甘菊  川芎  元叁  陈皮  黄连  细辛  甘草  薄荷蔓荆子决明子散赤翳 黄芩  甘菊赤芍  石膏  川芎  羌活  木贼草  决明子石决明甘草  蔓荆子拨云丹儭⑷狻 蔓荆子  木贼草密蒙花  川芎各二钱  白蒺藜  当归各二钱半甘菊二钱  薄荷五分  黄连  蝉退  楮实  花粉各六分  地骨皮八分  川椒七分甘草四分为末，空心水下。无比丸赤烂 茯苓  甘草  防矾各四两  川芎  石决明  当归  羌活  赤芍蝉退  苍术各二两  白蒺藜  蛇退各一两甘菊汤 又 决明子  甘菊  当归  川芎  赤芍  甘草  防风  荆芥  蔓荆子地芝丸近视 生地  天冬  枳壳  甘菊  密丸。乌金丹飞丝 京墨一味  磨浓汁，点之即出。羌柴汤  甚痛   苏叶  防风  细辛各七分  荆芥  羌活  柴胡  蒿本  白芷各一钱白蒺藜汤  时气    白蒺藜  青葙子  木贼草  白芍  草决明  山栀  当归各一钱  黄连  黄芩  川芎各五分  甘草三分服此忌怒、酒色辛辣之物。洗眼汤  外洗   甘菊  玉竹各一钱  大黄  山栀  细辛  竹叶  苏叶各五分甘草  青盐各三分  乘热洗。有障加蝉退。加味地黄丸  久病   熟地  山萸山药  丹皮  茯苓  当归  黄连  泽泻  人叁明目四神丸  又   杞子八两酒水拌分四股一用小茴三钱炒去茴一用川椒三钱炒出汗去椒一用青盐三钱炒一用黑芝麻三钱炒  白蒺藜四两  归头酒炒  熟地各三两石决明  甘菊  桑叶  谷精草各二两  蜜丸，每三钱，开水送下。八味丸  温补   地黄  山药  山萸  丹皮  茯苓  泽泻  附子  肉桂生熟地黄丸血虚 生地  熟地元叁  石膏各一两  蜜丸，空心，茶下。益阴肾气丸  肾虚   熟地二两酒生地  萸肉各一两  山药  丹皮  柴胡归尾五味子各五钱  茯神  泽泻各二钱半蜜丸，盐汤下。滋肾明目丸  又   川芎  当归白芍  熟地  生地各一钱  人叁  桔梗  山栀白芷  黄连  甘菊  甘草  蔓荆子各五分  加茶叶、灯心。驻景丸  肝肾 菟丝子五两  车前子  熟地黄各三两  蜜丸。一方加杞子一两半，尤佳。加减驻景丸又 菟丝子八两楮实  杞子  车前子  五味子  川椒各一两熟地当归各五钱补肝散圆翳 羚羊角  防风各一两  人叁  赤苓各七钱半  羌活  元叁黄芩  细辛  车前子各三钱七分半  每末二钱，米饮下。如筋脉活 涩，加夏活 草。补肾丸  又   苁蓉  杞子各一两 巴戟  破故纸  山药  茴香  丹皮各五钱青盐二钱半通肝散冰翳 山栀  枳壳  甘草  荆芥  白蒺藜各五钱  车前子  牛蒡子各二钱半  每末二钱，竹叶汤调下。八味还睛散散翳 草决明一两白蒺藜  防风  木贼草  山栀  甘草各五钱青葙子蝉退各二钱半  每末二钱，麦冬或菊花汤下。空青元沉翳 防风  生地  知母各二两  细辛  石决明  车前子  五味子各一两空青二钱  蜜丸，茶清下十丸。坠翳丸黄心翳 青羊胆  青鱼胆  鲤鱼胆各七个  熊胆二钱半  牛胆五钱麝香三分  水飞石决明一两  面糊丸，茶下。凉胆元黑花翳 防风  芦荟各一两  黄连  荆芥穗  龙胆草  黄芩各五钱地肤子黄柏各二钱半  蜜丸，薄荷汤下三十丸。羚羊角散  绿风   甘菊  防风川芎  羌活  川乌  细辛  车前子各五钱羚羊角半夏僸  薄荷各二钱半  每末二钱，生姜、荆芥汤下。羚羊角丸  又  羚羊角一两  犀角  石决明  车前子  草决明各七钱半  独活防风  甘菊  蔓荆子  山栀  蓝实  甘草各五钱  蜜丸。泻肝散乌风 大黄  甘草各五钱  郁李仁  荆芥穗各二钱半  分二帖，空心，水煎服。雀目散 雀目 雄猪肝竹刀批开，纳夜明砂，扎好，米泔煮七分熟，取肝细嚼，将汁送下。或雄猪肝煮熟，和夜明砂为丸亦可。蛤粉丸小儿 蛤粉  黄鼠  等分，熔蜡和蛤粉丸，如枣大，用猪肝一片，二两部 ，批开入药一丸，扎好，水一碗，煮熟取肝，乘热熏眼，温食，以愈止。风疳丸又 青黛  黄连  天麻五灵脂  川芎  夜明砂  芦荟各二钱  龙胆草防风  蝉退各钱半  全蝎二个  乾蟾头三钱  猪肝汁浸糕和丸，麻子大，每十丸，薄荷汤下，若用羊肝汁丸，尤妙。还睛丸  高风   石决明水飞  覆盆子  茺蔚子各二两  槐实  人叁  细辛防风柏子仁  茯苓  甘菊  川芎  各一两蜜丸。补肝散圆翳 柴胡钱半  白芍一钱  熟地  茯苓  甘菊  细辛  甘草各七分  柏子仁  防风各五分蜡茶饮 赤脉  芽茶  白芷  附子各一钱  细辛  川芎  防风  羌活  荆芥各五分  盐少部  夏活 草散 又  夏活 草二两  香附一两  甘草五钱  每末三钱，食後茶清调下。夏活 草治黑睛疼，至夜甚者，最效。说 黑睛连目系，属厥阴之经，此物有补养厥阴血脉之央 ，故其效如此。明目流气饮又 苍术一两  草决明七钱半  大黄  川芎  细辛  恶实  甘菊  防风  白蒺藜  荆芥穗  元叁  蔓荆子木贼草  山栀  黄芩  甘草各五钱  共为末。羊肝元又 白羊子肝一具，去膜，黄连一两，先另研末，和同研，众手作丸，空心，水下三十丸，连服五剂差。青羊肝尤妙。神仙退云丸又 酒当归两半木贼草去节童便浸焙  川芎  荆芥穗  密蒙花  地骨皮  甘菊  白蒺藜  羌活各一两川椒七钱半  蔓荆子  花粉  枳实  薄荷草决明  炙甘草各五钱  蛇壳  蝉壳  黄连各三钱  蜜丸，每两作十丸。地黄散  混睛   生地一两  赤芍当归  甘草各五钱  每末五钱，水煎服。二黄散儭⑷狻泊蠡  黄苓  防风  薄荷各一钱二分半  蜜少部 同煎。定心元又   麦冬一两  石菖杞子  甘菊各五钱  辰砂二钱  远志二钱半蜜丸。速效散又 黄连  黄柏  黄芩山栀  连翘  薄荷  柴胡  荆芥  当归  生地  地骨皮  花粉  蔓荆子  甘菊  甘草恶实  白蒺藜  枳壳  石决明  草决明各五分水煎，食後服。还睛紫金丹  烂弦风  白蜜二两炉甘石一两  水中十次水浸半日  水飞黄丹六钱  乌贼骨去壳一钱  麝香  硼砂研水飞入磁器中重汤煮令自乾各五分  白丁香二分半  轻粉一分  先於砂石器内慢火熬蜜，去沫，下甘石末，次下黄丹，柳枝搅，再下馀药，不粘手为度，丸芡子大，每一丸，温水化开时点。圣草散又 覆盆子叶捣汁，以皂纱蒙眼上，将笔蘸汁，画两眸子纱上，然後以汁滴之，当有虫出。消风散又 荆芥  甘草各一钱人叁  茯苓  川芎  姜蚕  防风  羌活  藿香  蝉壳各五分  陈皮  厚朴各三分  每末二钱，水下。石决明散  蚬目   石决明  草决明各一两  青葙子  木贼草  羌活  山栀赤芍各五钱  大黄   荆芥各二钱半  每末二钱，麦冬汤下。又名大决明散。消毒饮  风粟 煨大黄  荆芥穗各二钱、恶实  甘草各一钱  一名加味荆黄汤。白微元 漏睛  白微五钱  防风羌活  白蒺藜  石榴皮各二钱半  粉糊丸。黄儀散 又  黄儀  黄芩  煨大黄  防风各一钱  地骨皮  酒远志  人叁赤苓漏芦各五分  水煎，食後服。五退散  风睑 川山甲  川乌炮炙草各五钱  蛇退醋煮  蝉退纸  蝉退  猪蹄壳荆芥穗各二钱半  每末二钱，食後，盐汤下。春雪膏睑硬 蕤仁去壳皮研押去油二两  冰片二钱半  生蜜六钱  研匀，以铜箸蘸点。此方兼治一切目赤肿痛，  X嘜烂。此又专治烂眼风，多年连眶赤烂者，最效。龙胆散睛胀 龙胆草  山栀各二钱  防风  荆芥穗  川芎  元叁  茵陈甘菊  楮实甘草各一钱  每末二钱，食後，茶清下。清肺散又 桑皮  片芩  甘菊枳壳  防风  荆芥  柴胡  升麻  赤芍  归尾  元叁  苦叁  甘草  白蒺藜  木贼草旋覆花  甜葶苈  水煎，食後服。通血丸血灌 川芎  归尾  防风  荆芥各一两  生地  赤芍  甘草各五钱蜜丸，食後服。车前散  又   密蒙花  白蒺藜甘菊  羌活  草决明  车前子  龙胆草  黄芩甘草  等分，为末，每二钱，米饮下。洗心散针刺痛 麻黄去节  荆芥穗  当归  大黄  赤芍  甘草各一钱  白术五分  薄荷七叶  水煎服。天门冬饮子辘轳 天冬  知母茺蔚子各一钱  赤茯苓  人叁  羌活各七分五味子  防风各五分  水煎，食後服。犀角散 又 车前子  杞子各一两  槐子  五味子  牛蒡子  青葙子  茺蔚子胡黄连各七钱半  羚羊角  犀角各五钱兔肝一具微炙  每末二钱，食後，槐子汤下。蝉花无比散嘴偏 苍术童便浸一夜切晒  白芍药各一两  白蒺藜八钱  茯苓四钱蛇退皂角水浸焙  荆芥  细辛各一钱  每末二钱，茶清下。槐子丸 又  槐子二两  覆盆子枣仁  柏子仁  蔓荆子  车前子  茺蔚子鼠粘子白蒺藜去刺各一两  蜜丸，酒下三十丸。犀角饮  黄膜 犀角二钱  羌活黄芩  车前子各一钱 白附子 麦冬各五分水煎，食後服。白姜蚕散风  黄桑叶一两木贼草  旋覆花  荆芥穗  甘草  姜蚕各三钱  细辛五分  每末二钱，荆芥汤下。或取末七钱，水煎服亦可。当归龙荟丸  又   龙胆草  当归山栀  黄连  黄柏  黄芩各一两  大黄  芦荟青黛各五钱  木香二钱半   麝香五分蜜丸，姜汤下二三十丸。驱风一字散眼痒 川乌  川芎荆芥各五钱  羌活  防风各二钱半  每末二钱，食後，薄荷汤下。地黄膏撞打 生地一合取汁黄连一两  黄柏  寒水石各五钱  上三味为末，和地黄汁作饼，以纸摊眼上，此方兼治风热赤目，热  X嘜。生地黄散又 羚羊角  生地川芎  大黄  赤芍  枳壳  木香各一钱  水煎，食後服。瞿麦散尘丝 瞿麦炒黄为末，鹅涎调和，逐时涂嘜头，即愈。益本滋肾丸睛散 酒黄柏  酒知母  等分，水泛丸，空心，盐汤下五七十丸。决明元毒攻 麦冬  当归  车前各二两  防风  枳壳  青葙子各一两  茺蔚子细辛  杞子  泽泻  生地  石决明黄连各五钱  蜜丸，空心，麦冬汤下五七十丸。补阳汤  凉药多 柴胡钱半  羌活  独活   人叁  甘草  熟地  白术  黄儀各五分  泽泻  陈皮  防风  白芍  生地茯苓  当归  知母各三分  肉桂一分  清晨服此汤，临卧服连柏益阴丸。连柏益阴丸 又 草决明  酒黄连  黄芩  盐酒黄柏  盐酒知母各一两  羌活独活  五味子  当归  防风  甘草各五钱  石决明二钱  蜜丸，茶清下。宜多服补阳汤，少服此丸。蝉花散病後翳 蝉退  甘菊川芎  白蒺藜  草决明  防风  羌活  山栀荆芥穗蔓荆子  谷精草  密蒙花  木贼草去节童便浸晒  苍术  炙草  等分，为末，每二钱，茶下。菊花散又 甘菊四两  木贼草羌活  蝉退  白蒺藜各三两  荆芥  甘草各二两每末二钱，茶清下。羌活退翳汤太阳经 羌活钱半防风一钱  薄荷  荆芥    诮U七分  酒知母五分  酒黄柏四分  川芎  当归各三分麻黄  酒生地各二分  川椒  细辛各一分羚羊角散陷翳 羚羊角  升麻各二两  甘草一两半为末，半蜜丸，取末一钱，泔水煎送五十丸。泻青丸  肝热   当归  龙胆草川芎  黑山栀  煨大黄  羌活  防风  各等分，蜜丸，芡子大，每一丸，竹叶汤同砂糖化下。一名凉肝丸。乌贼骨散肤翳 乌贼骨  冰片各一钱  为末，日点三四次。洗肝散肝积热 羌活  当归薄荷  防风  炙甘草  大黄  川芎  山栀各一钱加龙胆草一钱尤佳。局方密蒙花散又 密蒙花  白蒺藜  木贼草  石决明  羌活  甘菊  等分，每末一钱，茶清下。点药石决明散膜入水轮  石决明  珍珠  西珀各七钱五分  乌贼骨五钱冰片一钱  共为末，以铜箸蘸取大豆部 点眼，日三。此方兼治一切丁翳，根脚极厚，久不差者。补肾元  黑翳   熟地  杞子  山萸  山药  丹皮  补骨脂  核桃肉  蜜丸。磨翳膏花翳 蕤仁口含去皮壳一两  冰片三钱  空青二钱  研极细，取少部 点。清凉散瑕翳 蔓荆子  荆芥穗苦竹叶  甘草各钱半  山栀七分半  薄荷七片水煎。经效散撞刺翳 柴胡二钱  大黄  当归  赤芍  犀角各一钱  甘草五分食後服。观音@授丸赤膜 夜明砂  当归  蝉退  木贼草各三两  羊肝四两煮烂，打膏为丸，空心，热水下五十丸，百日如旧。百点膏 又 黄连三钱锉水一碗煎至半碗入防风八分  归身  甘草各六分蕤仁泥三分  同熬至滴水不散，绞去渣，入炼蜜少部 ，再熬片时，令静心点之，日五七次，临卧点尤效。此方兼可点一切翳膜。春雪膏眼昏 硼砂三钱  冰片一钱  朴硝五钱  研极细，每用少部 ，口中津涂和点，闭目片时，开眼  X效。抑膏明目汤  妇人 当归  白芍生地  白术  赤苓  半夏  陈皮  柴胡  黄连山栀  丹皮  蔻仁  甘草  龙胆草各七分  姜三  枣二夜光育神丸老人 熟地  生地川连  远志  牛膝  杞子  甘菊  枳壳  当归  菟丝子  地骨皮  等分，蜜丸，空心，酒下五七十丸。滋阴地黄丸 眼花 当归五钱生地七钱半  川连  熟地各一两  柴胡八钱黄芩六钱天冬  地骨皮  五味子各三钱枳壳  炙草各二钱  蜜丸，茶清下百丸，亦名熟地黄丸。凡目渐昏，乍明乍暗，此失血之验也，宜此丸与定志丸间服。救苦汤眼疼 苍术  龙胆草各钱半  当归  甘草各一钱  川芎六分  生地川柏知母  黄芩各五分  羌活  防风  升麻  柴胡  黄连  蒿本各三分  桔梗  连翘细辛红花各二分  水煎，食後服。叶氏荷叶汤失血 鲜荷叶  冬桑叶  赤苓皮  甘草  绿豆皮  稆豆皮叶氏羚羊角汤高年 羚羊角连翘心  夏活 草  丹皮  青菊叶  桂枝  全当归叶氏夏活 草汤风温 夏活 草桑叶  连翘  赤芍  草决明叶氏连翘汤秋燥 连翘  薄荷黄芩  山栀  桑皮  苦丁茶  夏活 草  青菊叶叶氏茯苓汤热蒸 冬桑叶 谷精草  望月砂  苡仁  通草  绿豆皮  茯苓叶氏山栀皮汤郁勃 山栀皮夏活 草  谷精草  连翘  草决明  望月砂丹皮  生香附叶氏桑叶汤阳升 桑叶  丹皮苡仁  川贝母  夏活 草  山栀叶氏草决明汤肝胆热  草决明冬桑叶  夏活 草  小胡麻  谷精草  丹皮叶氏肝胃汤肝胃 黄儀三钱当归  白芍各钱半  茯神三钱  煨姜一钱南枣一枚叶氏补肝汤肝阴 望月砂  制首乌  稆豆皮各三钱  炒杞子  小胡麻各钱半冬桑叶  黄菊花各一钱  石决明一具叶氏肝肾兼补丸焦烦 熟地杞子  山萸  茯神  甘菊  生神僸  五味子山药谷精草治眉  骨痛方九二陈汤  痰火   茯苓  甘草  半夏  陈皮青州白元子又 半夏七两  南星三两  白附子二两  川乌五钱  共为细末，清水浸，春五、夏三、秋七、冬十，朝夕换水，日数足，取纳绢袋滤过，渣再研滤，澄清去水晒，又为末，米饮丸，姜汤下三十丸。羌乌散风寒 川乌童便浸二宿炒一钱  酒芩  炙草  细辛  羌活各五分为末，分二服，食後茶下。芎辛导痰汤风湿痰 半夏钱半南星  川芎  细辛  赤苓  陈皮各一钱  枳壳  甘草各五分生地黄丸肝虚 生地  黄甘菊防风  枳壳  决明子  石决明  白芍  茯神熟地黄丸 又 金石斛  熟地菟丝子  防风  茺蔚子  车前子  黄儀  覆盆子肉苁蓉   地肤子  磁石  U一两  兔肝一具炙乾  蜜丸，空心，盐汤下。芷芩散风热痰 白芷  酒黄芩等分，为末，每二钱，茶清下。选奇汤总治 羌活  防风  半夏各二钱  黄芩钱半  甘草一钱  加姜三片上清散又 川芎  郁金  赤芍荆芥  薄荷  芒硝各二钱半  乳香  没药各五分半冰片二分半  研末搐鼻。1
  </div>
  <div class="pagination">
   <a href="杂病源流犀烛_page7.html">
    上一页
   </a>
   <a href="杂病源流犀烛.html">
    1
   </a>
   <a href="杂病源流犀烛_page2.html">
    2
   </a>
   <a href="杂病源流犀烛_page3.html">
    3
   </a>
   <a href="杂病源流犀烛_page4.html">
    4
   </a>
   <a href="杂病源流犀烛_page5.html">
    5
   </a>
   <a href="杂病源流犀烛_page6.html">
    6
   </a>
   <a href="杂病源流犀烛_page7.html">
    7
   </a>
   <span class="current-page">
    8
   </span>
   <a href="杂病源流犀烛_page9.html">
    9
   </a>
   <a href="杂病源流犀烛_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
