<!DOCTYPE html>
<html>
<head>
    <meta charset="UTF-8">
    <title>圣济总录 - 第 436 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 436 页/共 447 页</h1>
    <div class="content">　　风牙疼逐左右，以绳量手中指头，至掌后第一横纹，折为四分，以度横纹后当臂两筋间，当度头，灸三壮，随左右灸之，两侧患，灸两臂至验，颊车颧 ，主口僻痛，恶风寒不可以嚼，水沟，主唇吻不收，喑不能言，口噤不开。

　　重舌，灸行间，随年壮，穴在足大趾岐中，二穴。

　　小儿重舌，灸在足踝上七壮，又灸两足外踝上，三壮。

　　紧唇，灸虎口，男左女右七壮，又灸承浆三壮。

　　牙齿疼，灸两手中指背第一节前有陷处，七壮，下火立愈。

　　小肠俞，主口舌干，食饮不下。

　　耳门，主唇吻强，上齿龋痛。

　　口僻，刺大渊引而下之。

　　口中腥臭，劳宫主之。

　　口中下齿痛，恶寒 肿，商阳主之。

　　齿龋痛恶清，三间主之。

　　口僻，偏历主之。

　　口齿痛，温溜主之。

　　下齿龋，则上齿痛，腋门主之。

　　齿痛，四渎主之。

　　上牙齿龋痛，阳谷主之（一作阳溪）。

　　齿龋痛，合谷主之。

　　齿龋痛，少海主之。

　　舌纵涎下烦闷，阴谷主之。

　　喉肿，胸胁支满，灸尺泽百壮。

　　关冲穴，在手小指之端，去爪甲角如韭叶，灸三壮，普济针灸经云：主喉痹舌卷口干。

　　卷第一百九十三

　　治失欠灸法

　　完骨二穴，在耳后入发际四分，各灸三三壮，主失欠，甲乙经云：足太阳少阳之会也。

　　失欠颊车蹉，灸背第五椎，一日二七壮，满三日，未瘥，灸气冲二百壮，胸前喉下甲骨中是，亦名气堂。

　　通里二穴，主数欠，甲乙经云：手少阴络在腕后一寸，走手太阳，各灸五壮，炷如半枣核大，又灸足内踝上三寸宛宛中，或三寸五分，百壮三报，此三阴交穴也。

　　卷第一百九十四

　　治泄痢灸刺法

　　泄痢不禁，食不化，小腹 痛者，灸丹田，穴在脐下二寸，日灸七壮至百壮止。

　　泄痢食不消，不作肌肤，灸脾俞，随年壮。

　　泄注五痢，大便脓血重下腹痛，灸小肠俞百壮，泄痢久下失气劳冷，灸下腰百壮，三报，穴在八魁正中央脊骨上，灸多益善，忌针，又灸脐中，稍稍二三百壮，又灸关元三百壮，十日灸，并治冷痢腹痛，穴在脐下三寸。

　　久泄痢不瘥，灸足阳明下一寸高骨之上陷中，去大趾岐三寸，随年壮，又屈竹，量正当两胯脊上，点讫，下量一寸，点两旁各一寸，复下量一寸，当脊上，合三处，一日灸三十壮，灸百壮以上，一切痢皆断，亦治湿 。

　　泄痢不嗜食，食不消，灸长谷五十壮，三报，穴在挟脐相去五寸。

　　四肢不可举动，多汗洞痢，灸大横，随年壮，脓血痢不止，灸幽门，二穴在巨关旁各半寸，各灸三壮，兼主小腹坚逆。

　　泄痢赤白，灸足太阴五十壮，三报。

　　小肠泄痢脓血，灸魂舍百壮，小儿减之，穴在挟脐两边，相去各一寸。

　　肠中有寒，泄注肠 便血，会阳主之。

　　便脓血，寒中食不化，腹中痛，腹哀主之。

　　卷第一百九十四

　　治脱肛灸法

　　脱肛，灸龟尾在脊尽端穷骨，七壮。

　　中极穴下一寸毛际陷者，动应手。

　　寒冷脱肛，灸脐中随年壮。

　　脱肛历年不愈，灸横骨百壮。

　　卷第一百九十四

　　治疝灸法

　　一切 当骑碓轴，以茎伸置轴上，齐阴茎头前，灸轴木上，随年壮，阴卵大 病，灸大敦，随年壮，穴在足大趾三毛中，又灸足大KT 趾内侧，去端一寸，赤白肉际，随年壮，双灸之，又灸横骨两边，二七壮，挟茎是。

　　阴 ，灸足大趾下理中，十壮，随肿边灸之。（肘后方云灸足大趾第二节下横纹正中央五壮姚氏云足大趾本三壮）阴卵偏大 病，灸泉阴百壮，三报，在横骨边，阴猝肿者，令并足合两KT 趾，以一艾丸，灸两爪端方角处，每爪角各半丸，七壮愈。

　　阴卵大 病灸足太阳五十壮三报之，又灸足太阴五十壮在内踝上一夫。

　　卵偏大，上入腹，灸三阴交，在内踝上三寸，随年壮。

</div>
    <div class="pagination">
<a href="圣济总录_page435.html">上一页</a><span>...</span><a href="圣济总录_page431.html">431</a><a href="圣济总录_page432.html">432</a><a href="圣济总录_page433.html">433</a><a href="圣济总录_page434.html">434</a><a href="圣济总录_page435.html">435</a><span class="current-page">436</span><a href="圣济总录_page437.html">437</a><a href="圣济总录_page438.html">438</a><a href="圣济总录_page439.html">439</a><a href="圣济总录_page440.html">440</a><a href="圣济总录_page441.html">441</a><span>...</span><a href="圣济总录_page437.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
