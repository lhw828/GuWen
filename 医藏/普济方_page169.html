<!DOCTYPE html>
<html>
<head>
    <meta charset="UTF-8">
    <title>普济方 - 第 169 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 169 页/共 3614 页</h1>
    <div class="content">　　百部款冬花杏仁（去皮尖双仁炒）甘草（炙锉各一两）上捣筛。每服三钱。水一盏。入糯米少许。煎七分。温服。不拘时候。

　　葶苈丸治肺热实喘嗽。

　　甜葶苈子（纸上炒一分）大黄蒸（熟锉一分）杏仁（二七枚去皮尖双仁灯上燎熟）上捣研为

　　黄连阿胶丸治肺热或咯血。

　　黄连（净二两）赤茯苓（二两）阿胶（炒一两）上黄连、茯苓同末。水调阿胶和。

　　众手丸桐子大。每服三十丸。食后米饮下。黄连、茯苓能除心火。则肺得其清。

　　大黄五味子丸

　　（出圣惠方）

　　治肺脏气实。心胸壅闷。咳嗽喘促。大肠气滞。

　　五味子（一两）川大黄（一两锉研微炒）车前子（一两）上件药捣筛为末。炼蜜和捣三百杵。丸如桐子大。每服不计时候。以温汤下三十丸。

　　治肺久积坚实如鼓。食即吐。卧不安。喘急方。

　　（余居士选奇方）白术防葵（各六分）郁李仁（八分）诃子（七分）茱萸（三分）杏仁（三分）大黄（六分）槟榔（八分）上罗匀。以水二升。煎白术、防葵、大黄等至一升。纳诸药更煎至半升。滤去滓。分作三服。如人行五里久又进服。以泄为度。

　　治肺脏实热。相刑于肝。肝即受病。先当诊其脉气。若肺脉洪大。宜先服此方。

　　（杨子建护柴胡（去苗）前胡（去芦头）麻黄（去根）贝母（去心）紫菀桔梗杏仁（去尖）黄芩牡丹皮（去心）紫苏子（以上各一两）苍术（半分）上细捣罗为末。煮散。每服二钱。

　　水一盏。生姜一片。同煎取八分。食后。除去滓。热服。

　　治远年肺气上攻。喘息急。涕稠粘。胸中痰实。大腑实热。但喘急时。痰结气闷。

　　胸中痞满紫苏（去苗土）肉桂（去粗皮）款冬花（各一两）麻黄（去根）杏仁（去尖）升麻羌活（各一两）上细杵罗为末。每服二钱。水一盏。煎取九分。食后临卧和滓温和顿服。大腑虚

　　治肺气盛实痞隔上焦。不能下生于肾。乏生气。因而生疾。宜先吃此药散肺气。若

　　人肾脏感麻黄（去根）杏仁（去尖）桔梗紫菀牡丹皮（去心）前胡柴胡（各去芦头）紫苏子（各一分）枳壳（只使青三铢）上杵细捣罗为末。每服二钱。水一盏。生姜二片。煎取八分

　　卷二十六　肺脏门

　　肺虚（附论）

　　夫右手寸口气口以前脉阴虚者。手太阴经也。名曰肺虚冷。盖虚则生寒。寒则阴气盛。

　　阴气盛则声嘶。语言用力。颤掉缓弱。少气不足。咽中干。无津液。寒虚乏气。恐怖不乐。

　　咳嗽及喘。鼻有清涕。皮毛焦枯。诊其脉沉缓。此是肺虚之候。虚则宜补也。

　　夫脏腑之精华。皆上注于肺。肺主于气。气为卫。流行于诸阳之经。荣华于皮毛。若其气不足。则胸膈短气。咽中闭塞。咳逆痰唾。寒从背起。口中如含霜雪。语言失声。皮毛萎落。皆肺不足之候也。右手寸口气口以前。脉阴阳俱虚者。手太阴与手阳明经俱虚也。病苦耳鸣嘈嘈。时妄见光明。情中不乐。或如恐怖。肺与太阳俱虚也。

　　方

　　通音散

　　（出千金方）

　　治肺虚寒冷。声嘶伤。语言用力。战掉缓弱。虚瘠。风入

　　肺。

　　防风独活芎秦椒干姜黄（各四十二铢）天雄麻黄五味子山茱萸甘草（各三十七铢）秦艽桂心薯蓣杜仲人参细辛防己（各三十铢）甘菊花紫菀（各一十四铢）贯众（三枚）附子（七分）上药捣筛。以酒服。方寸匕早晚。日二服。一方

　　补伤散

　　（千金方）

　　治肺伤善泄咳。善惊恐。不能动筋。不可以远行。膝不可久

　　立。汗出。鼻干少气。喜悲。心下急痛。痛引胸中。卧不安席。忽忽常喜梦。小便赤

　　黄。目不远视。唾血天门冬（一升）防风泽泻人参阿胶栝蒌根前胡芍药白蔹（各一两）干姜大豆卷（各二两）紫菀石膏桂心白术（各四两）干地黄甘草薯蓣当归（各二两半）

　　钟乳黄汤

　　（出千金方）

　　治肺气不足。逆满上气。咽中闷塞短气。寒从背起。

　　口中如含霜雪黄（五两）甘草钟乳人参（各二两）干地黄桂心茯苓白石英桑白皮浓朴干姜紫菀橘皮当归五味子远志麦门冬（各三两）大枣（二十枚）上罗匀。

　　以水一斗四升。煮取四升。分五服。日三夜二。

　　大阿胶丸治肺有热。或因劳叫怒。肺胃致伤。嗽中有血。

　　葶苈（二两炒）人参（去芦）远志（去心）防风白茯苓（去皮）贝母（炒）阿胶五味子熟地黄（洗）杏仁（汤浸去皮尖）山药（各一两）丹参麦门冬杜仲（去皮锉炒令黑）柏子仁甘草（炙）百部（炙各五两）上为末。蜜丸如弹子大。瓷器收勿泄气。

　　每服一盏。研化煎六分。食后临卧温服。日二三服。张氏方无丹参、远志、防风、葶苈、五味子。

　　加川芎、当归、细辛各半两。通前十七味为末。蜜丸弹子大。（此病得之或因寒。治应斟酌损益。

　　浓朴汤

　　（出千金方）

　　治肺劳气虚。冷痰水气。昼夜不得卧。头不得近枕。上

　　气胸满。喘浓朴麻黄桂心黄芩石膏大戟橘皮（各三两）枳实甘草秦艽杏仁茯苓（各三两）细辛半夏生姜（十两）大枣（十五枚）上诸药以水一斗三升。煮取四升。

　　分

</div>
    <div class="pagination">
<a href="普济方_page168.html">上一页</a><span>...</span><a href="普济方_page164.html">164</a><a href="普济方_page165.html">165</a><a href="普济方_page166.html">166</a><a href="普济方_page167.html">167</a><a href="普济方_page168.html">168</a><span class="current-page">169</span><a href="普济方_page170.html">170</a><a href="普济方_page171.html">171</a><a href="普济方_page172.html">172</a><a href="普济方_page173.html">173</a><a href="普济方_page174.html">174</a><span>...</span><a href="普济方_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
