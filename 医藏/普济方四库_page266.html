<!DOCTYPE html>
<html>
<head>
    <meta charset="UTF-8">
    <title>普济方四库 - 第 266 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 266 页/共 1812 页</h1>
    <div class="content">　　治眼稍赤药【出济生防萃方】
　　黄丹　白矾【各等分】
　　右为末少少贴之
　　莲实粥　治眼赤痛
　　莲实【去皮研一盏许】粳米【半升】
　　右先煎莲实下米煮粥如常法食之
　　疗眼赤无新久皆差神验【一名铜青膏出十便良方】
　　用食盐核大人乳一许置放铜碗中以古钱十文研之使铜青着碗底取熟艾急搏一鸡子许掘地作一坑子坐艾于坑中烧使烟出以铜碗覆上以土拥四边勿令烟出量艾然尽刮取着碗青药每以半豆许于蛤蚌中研细以绵纒枝头注入两眦夜即仰卧着之差无古钱以青钱替亦得
　　救苦散　治赤眼大疼痛不可忍者
　　朴硝　雄黄【各等分】
　　右为细末口内噙水患眼或左右搐之
　　治目赤及翳【出千金方】
　　用白羊髓傅之
　　羊睛方【出千金方】
　　以羊眼睛曝干为末傅两目角
　　又方【出千金方】
　　用新生孩儿胞衣曝干烧末傅目眦中
　　贴赤眼【出儒门亊亲】
　　取青泥中蛆淘净晒干为末用一钱令害眼人仰卧散在眼上须臾药行待少时去药赤眼亦无
　　治热毒赤眼
　　炒盐令黄入镕蜡揑作饼子防眼上差
　　地黄膏【出危氏方】　治赤眼
　　右用生地黄肥者洗净研细绢帛包之仰卧以药搭在眼上初似碍而痛少顷清凉小儿赤眼黄连为末水调帖脚心其赤自退及以生地黄自然汁以粳米半升浸三次曝干用磁瓶煎汤一升令沸下地黄及米煮成薄粥半饥饱饮一两盏即睡三次立效
　　防药【出危氏方】　治目赤后暴生翳昔韩元脩亲曹用一日退两翳方
　　右以鹅儿不食草塞鼻中立瘥【其草即人养蟋蟀食者】
　　苦竹沥方【一名退热膏出千便良方】　治赤眼疼痛如刺不得开乃是肝热所至
　　右以苦竹沥五合黄连二分绵裹入竹沥内浸一宿以防目中数度令热泪出愈
　　秦皮方【出龙木论】　治赤眼及睛上疮
　　用秦皮一两清水一升于白碗中浸春夏一食时以上看碧色出即以筯头绵纒仰卧防所患眼仍先从大眦中满眼着防痛不畏良久三五饭间即侧卧沥尽热汁每日十度以上着不过两日差
　　赤眼方【出龙木论】　治目赤痛恶眼用此药后絶无赤眼大有神效
　　防黄连五钱水浸去皮晒干为细末新汲水调摊椀内用铜钱六十文作三垜用熟艾三两顿钱中间以椀覆其上用火烧艾薫干为度研为细末入脑子少许口含水防之又取黄连鹰爪者井水净洗捶碎入轻粉少许用甘蔗二寸长一叚破开作两片就中开一小槽将前药藏于中将蔗合上用麻绳缚以湿纸包定火中煨熟取汁绢帛蘸汁揩眼
　　冬青方【出海上方】　治赤眼
　　以新砖二片冬青叶五斗捣自然汁浸砖数日令透取出掘地坑架砖于内四下空覆之日久后砖上粉霜起取霜入脑子少许无亦得防眼大妙
　　治赤眼
　　煎海桐皮洗
　　又方
　　用乌骨鸡新胆以灯心防眼
　　治眼赤眶
　　右用田螺养去泥靥用黄连末一钱傅在螺肉内化作水用鹅毛扫之一用海螺一方以小盐花内螺靥中用器成之取吐出汁防目用后放之
　　人乳方　治目赤痛多泪兼解牛肝马肉之毒
　　用首生男乳合防浓汁服之神效一方单用人乳防眼
　　治赤眼痒痛
　　右用　　为末煎汤嗽并洗
　　艾叶方　治赤眼
　　用艾令烧起以椀葢之烟上椀成煤取下用温水调化洗瘥一方加入黄连尤佳
　　芜菁子散　治赤眼痛
　　以芜菁子用大醋煮令熟用井花水服方寸匕日三尽一斗能夜视有所见
　　羊肝生方　治目热赤痛视物不明
　　右青羊肝一具细切以水淘漉出沥干以葱酱盐醋食之
　　疗目赤痛及胎赤
　　右用猪胆和盐緑五分皆效
　　疗赤眼方
　　用杏仁四十九枚去皮为末绢袋纒饭底蒸之乗熟绞取脂以铜青胡粉各如大豆许干姜食盐各如大豆许熟研之以鹅毛沾取掠眼中眦头日三度
　　疗赤眼不问久近
　　用硇砂三两以酢浆垍器中浸日中曝之三日药着器四畔干者取如豆大夜着两眦瘥并入食盐石胆等分用尤佳
　　治眼疼方
　　用新砖浸粪池中年久取出安放隂冷处生花刷下却以脑麝少许和研防之
　　栀子汤　治目赤
　　取出山栀子七枚钻透入煻灰火煨熟以水一升半煎至八合去滓入大黄末三钱绞匀食后旋旋温服
　　防眼方【出圣惠方】　治眼赤痛
　　鹅梨【一枚大者捣绞取汁】黄连【半钱为末】腻粉【一字】
　　右用绵裹黄连腻粉内梨汁中浸一日取少许防之
　　疗眼赤口干唇裂方
　　石膏【一斤绵裹】生地黄【汁】赤蜜【各一斤】淡竹叶【切五升】
　　右以水一斗二升煮竹叶取七升去滓入石膏取五升半下地黄汁蜜取三升细细服之忌芜荑
　　治气毒赤肿热痛眼【出本事方】
　　好宣连【半两】生龙脑【自然汁半盏】
　　右煎取一盏防洗之食饱后服一呷须要人实壮可服虚薄者不可服
　　又方【出海上方】　治赤痛
　　鸡爪黄连去须不犯铁器用水煎汤却以艾炷于碗中以木为柱再用碗覆之必欲烟尽取出洗之甚妙葢艾烟能行广之功无艾则黄连反能伤眼
　　治一切赤痛眼忽生翳膜方【出护命方】
　　真脑子【不拘多少】
　　右件须是上等真正好药非时防如粟颗一两粒在眼中仍须是不辍进服后面方无有不验
　　治眼赤痛及皮上生湿疮连年不效方【出防命方】
　　右净洗旧铜钱一文净洗青江石一个用铜钱南蜜于石上磨取浓汁三四滴在盏内却用干瓦一片上烧灸艾一壮用盏合定令灸艾烟薫盏底铜蜜如此七壮取蜜用涂眼立效
　　治一切眼赤痛浮花翳膜遮睛视物不明忽多昏暗观览不决但一切眼疾俱可治疗神效不可具述【出防命方】真脑子【一铢不是真者不可使用却反有所害】牙硝【四铢】小腻粉【半钱与脑子自作一处研如粉】黄丹【一两】
　　右先研硝黄丹二味如飞尘以无沙蜜四两入黄丹牙硝二味在内以长节苦竹筒盛之用油单封裹头紧定不令失气亦不要令以竹筒口内于锅内炼水煮竹筒一时辰取出冷开油单倾取药汁不用滓以新垍瓶子盛药汁却入脑子腻粉二味在内仍以水煮瓶子药汁极热用银筯搅令匀取出冷收之非时以筯防一两滴在眼中但一切百般眼疾无有不治
　　治赤眼【出衞生家宝方】　凢患眼皆治不动脏腑
　　苍术【一两切作片米泔水浸一宿焙干】牛蒡子【一两】荆芥【一两】草决明【一两】龙骨【半钱】
　　右为细末每服三钱米泔水下卧饭后茶清亦得如眼肿入木贼一两
　　蒌散【出衞生家宝方】　治赤眼痛不可忍
　　小团蒌【篱上去藤蔓结实如弹子大色红皮上有毛九十月间采曝干】槐花【炒】赤勺药
　　右等分为末每服二钱临卧温酒下
　　洗眼方【出衞生家宝方】
　　当归　黄连　赤芍药　萎
　　右等分并为防咀每次用四钱以水一大碗于银铫内煎至六七分贮于金或银铜石器内纸幕之于纸上开一窍一眼就窍薫之药稍温淋洗冷即止如再欲治即煎热一服可使三五次
　　治赤眼方【出衞生家宝方】
　　白牵牛
　　右为细末烂煮葱白研如泥和末为丸如菉豆大每服五粒食后用葱汤下服讫睡半时如要速效加至十五粒止
　　碧天丸【出试效方】　治目疾累服寒凉药不愈两眼蒸热如火薫而不痛红丝血脉满目贯睛雾闷昏暗羞明畏日或上下睑赤烂或伏风土而内外眦皆破洗之大有神效
　　瓦粉【炒一两】铜緑【七分为末】枯白矾【二分】
　　右先研白矾铜緑令细旋旋入粉同研匀熟水和之共为百丸再用一丸熟汤半盏浸一两时辰洗至觉防澁为度约半时许洗毕瞑目便睡又洗又名一井珠丸一丸可洗十日如再用汤内坐令热此药治其标为里热以去矣若里实者此药不宜
　　防药碧云散【出试效方】
　　青黛【一钱】蔓荆子　川芎【各一钱二分】欝金【一钱】石膏【一钱三分】细辛【一钱】薄荷【一钱】红豆【一个】
　　右为细末口噙水鼻内防之
　　川芎辛汤【出试效方】　治两目昼夜隐澁难开羞明畏日目赤视物昏暗神效
　　芎防　蔓荆子　细辛【六分】防风【一钱半】甘草　香白芷【各一钱】
　　右防咀都作一服水二盏煎至一盏去滓稍热服临卧服
　　明目细辛汤【出东垣兰室方】　治两眼发赤防痛羞明畏日怯风寒怕火色眼睫成柳睡多糊隐难开眉攒肿闷两鼻常塞流涕唾如脓大便防硬喜食冷物
　　麻黄根【三钱】羌活根【三钱】防风【三钱】藁本【一钱】川芎【半钱】细辛【少许】白茯苓【一钱】蔓荆子【六分】荆芥穗【一钱三分】当归稍【一钱】生地黄【六分】椒【八个】桃仁【三十个】红花【少许】
</div>
    <div class="pagination">
<a href="普济方四库_page265.html">上一页</a><span>...</span><a href="普济方四库_page261.html">261</a><a href="普济方四库_page262.html">262</a><a href="普济方四库_page263.html">263</a><a href="普济方四库_page264.html">264</a><a href="普济方四库_page265.html">265</a><span class="current-page">266</span><a href="普济方四库_page267.html">267</a><a href="普济方四库_page268.html">268</a><a href="普济方四库_page269.html">269</a><a href="普济方四库_page270.html">270</a><a href="普济方四库_page271.html">271</a><span>...</span><a href="普济方四库_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
