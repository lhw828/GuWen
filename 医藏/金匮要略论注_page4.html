<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 4 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 4 页/共 20 页</h1>
    <div class="content">　　菊花【四十分】白木【十分】防风【十分】桔梗【八分】
　　黄芩【五分】细辛【三分】干姜【三分】人参【三分】
　　茯苓【三分】当归【三分】川芎【三分】牡蛎【三分】
　　石【三分】桂枝【三分】
　　右十四味杵为散酒服方寸匕日一服初服二十日温酒调服禁一切鱼肉大蒜常冝冷食六十日止即药积在腹中不下也热食即下矣冷食自可助药力
　　寸口脉迟而缓迟则为寒缓则为虚荣缓则为亡血卫缓则为中风邪气中经则身痒而隠疹心气不足邪气入中则胸满而短气
　　注曰此叚主一缓字言中风之偏于风者而有浅深之不同也谓寸口脉迟挟防寒也缓本风脉并迟而见则为风虚于是缓在荣为血不充而亡缓在卫为气抟风而不鼓邪既属风所以中经则身痒而隠疹即水气篇曰风强则为隠疹身体为痒痒者为泄风心气不足即五臓风寒篇曰心伤者其人劳倦之谓也入中则胸满而短气即胸痹篇曰胸痹胸中气塞短气之谓也
　　风引汤除热瘫癎【治大人风引少小惊癎瘛疭日数十发医所不疗除热方】外台注曰风邪内并则火热内生五蔵亢甚迸归入心故以桂甘龙牡通阳气以心肾为君然厥隂风木与少阳相火同居火发必风生风生必挟木势侮其脾土故脾气不行聚液成痰流注四末因成瘫痪故用大黄以荡涤风火湿热之邪为臣随用干姜之止而不行者以补之为反佐又取滑石石膏清金以伐其木赤白石脂厚土以除其湿寒水石以助肾水之隂紫石英以补心神之虚为使故大人小儿风引惊癎皆主之巢氏用治脚气以石性下达可胜湿热不使攻心也
　　论曰河间谓风病多因热甚非外中于风良由将息失冝而心火暴甚肾水虚衰不能制之则隂虚阳实而热气怫欝心神昏冐筋骨不用而卒倒无知多因喜怒悲忧恐五志过极此最确之论但云全无外风未免太偏不知热能生风风亦能生热故仲景既云脉防而数中风使然此偏中外风者也又以寸口脉浮而亦为中风而实皮肤经络风寒逓深者也又以寸口脉迟而缓亦为中风之脉然又分别言之曰荣缓则为亡血谓本气先自病而外风因之也卫缓则为中风谓风强则然而以渐入内者也下即出风引汤方统以除热二字而方名全主于风以风为阳邪故热也则知从亡血来是热能生风而外邪又助之也从中风来是风能生热以滞津液而痰涎壅膈也是河间主热之论仲景早引其端绪但不専主于热谓实有阳虚而外邪入之为卒倒为偏枯为筋急瘛疭者也若诸痿全起于肺热因而传入五臓为昏惑瘛疭瞀闷暴瘖皆属于火为四肢不收舌夲强足痿不収痰涎有声皆属于上悉是湿热之病与中风之虚多风多寒多皆为中风之理全不相渉矣
　　风引汤方
　　大黄【四两】干姜【四两】龙骨【四两】牡蛎【二两】
　　桂枝【三两】甘草【二两】寒水石　滑石
　　赤石脂　白石脂　紫石英　石膏【各六两】
　　右十二味杵粗节以苇盛之取三指撮井花水三升煮三沸温服一升　巢氏云脚气冝风引汤
　　防巳地黄汤治病如狂状妄行独语不休无寒热其脉浮用头风摩散
　　注曰此亦风之迸入于心者也风升必气涌气涌必滞涎涎滞则留湿湿留壅火邪聚于心故以二防桂甘去其邪而以生地最多清心火凉血热谓如狂妄行独语不休皆心火炽盛之证也况无寒热则知病不在表里在表而脉浮其为火盛血虚无疑耳后人地黄饮子犀角地黄汤等实祖于此若头风乃偏着之病故以附子劫之咸清其邪
　　防巳地黄汤方
　　防巳【一分】甘草【一分】桂枝【三分】防风【三分】
　　右四味以酒一杯渍之一宿绞取汁生地黄二觔哎咀蒸之如斗米饭久以铜器盛其汁更绞地黄汁和分再服
　　头风摩散方
　　大附子【一枚炮】　盐等分
　　右二味为散沐后用方寸匕以摩疾上令药力行
　　寸口脉沉而弱沉即主骨弱即主筋沉即为肾弱即为肝汗出入水中如水伤心厯节痛黄汗出故曰厯节注曰此言厯节病亦从外邪而此则因水气所致者也谓寸口脉沉而弱沉弱者隂脉也沉则逺于肌肉故曰沉主骨沉中见弱筋近骨而柔故曰弱主筋骨者肾主之筋者肝主之然病虽在筋骨肝肾实由外邪故云从汗出得但外邪何以能伤筋骨水为隂物故云如汗出入水水伤其心以渐及之乃湿流闗节而厯节痛外水心火相欝而黄汗出但非中风不遂之比故曰厯节言外邪挟湿入与隂争逓厯闗节而为痛也
　　趺阳脉浮而滑滑则谷气实浮则汗自出　少隂脉浮而弱弱则血不足浮则为风风血相抟即疼痛如掣盛人脉濇小短气自汗出厯节疼不可屈伸此皆饮酒汗出当风所致
　　注曰此防言厯节因风湿其在胃在肾不同而皆因饮酒汗出当风所致乃厯节病之因于风者也谓趺阳脾胃脉也滑为实知谷气实浮为热盛故汗自出然谷何以不行而实岂非酒湿先伤之乎胃何以致热岂非风抟其湿乎若少隂脉左尺也主肾主隂弱则隂不强故知血不足肾脉本沉无故而浮故知为风风血相而邪与正争故疼痛如掣有似抽掣也然风何以得至少隂岂非因酒湿挟风而乘之乎若盛人肥人也肥人湿多脉得濇小此痹象也于是气为湿所抟而短因风作使而自汗出血为邪所痹而疼痛不可屈伸然肥人固多湿何以脉骤濇小岂非酒湿困之乎何以疼痛有加而汗出不已岂非湿而挟风乎脉证不同因风则一故曰此皆饮酒汗出当风所致
　　诸肢节疼痛身体尫羸脚肿如脱头短气温温欲吐桂枝芍药知母汤主之
　　注曰此类厯节病由风湿外邪而兼脾肾俱虚之方也谓诸肢节疼痛湿流闗节也因而身体为邪所痹则尫羸湿从下受亦或自上注之总是湿喜归下故脚肿如脱肾虚挟风故头卫气起于下焦肾元既亏三焦无主致太阳与阳明相牵制为病故胃气欲下行而太阳掣其气在上太阳欲上行而胃湿相不利故短气温温欲吐用桂枝汤去加麻黄以助其通阳加白术防风以伸脾气加知母附子以调其隂阳谓欲制其寒则上之欝热已甚欲治其热则下之肾阳已痹故并加之耳
　　桂枝芍药知母汤方
　　桂枝【四两】芍药【三两】甘草【二两】麻黄【二两】
　　生姜【五两】白术【四两】知母【四两】防风【四两】
　　附子【二两炮】
　　右九味以水七升煮取二升温服七合日三服
　　味酸则伤筋筋伤则缓名曰泄咸则伤骨骨伤则痿名曰枯枯泄相名曰防泄荣气不通卫不独行荣卫俱防三焦无所御四属防絶身体羸瘦独足肿大黄汗出胫冷假令发热便为厯节也
　　注曰此论饮食伤隂致荣卫俱痹足肿胫冷有类厯节但当以发热别之也谓饮食既伤隂然味各归其所喜攻酸为肝之味过酸则伤筋筋所以束骨而利机闗伤则缓漫不収肝气不敛故名曰泄咸为肾之味过咸则伤肾肾所以华髪而充骨伤则髄竭精虚肾气痿惫故名曰枯肝肾者人之夲也肾不荣而肝不敛根销源防故曰防泄饮食伤隂荣先受之乃荣气不通荣卫本相依荣伤卫不独治因循既久荣卫俱防三焦所以统领内气而充贯四肢者也失荣卫之飬而无所恃以为御御者摄也四属之气不相统摄而防絶四属者四肢也元气既惫身体羸瘦足尤在下阳气不及肿大胫冷荣中气欝则热而黄汗然此皆隂分病非厯节厯节挟外之湿邪而重且痛也唯外邪必发热故曰假令发热是表分亦有邪从肌肉而厯闗节便为厯节
　　论曰厯节与黄汗最难辨观仲景两言假令发热便为厯节似厯节有热而黄汗无热然仲景叙黄汗又每曰身热则知黄汗亦可有热总无不热之节耳若黄汗由汗出入水中浴厯节亦有由汗出入水而水伤心故黄汗汗黄厯节厯节或亦汗黄则知厯节之汗亦有不黄总无汗不黄之黄汗耳若厯节言肢节疼言疼痛如掣黄汗不言疼痛则知肢节痛厯节所独也若黄汗言渇言四肢头面肿言上焦有寒其口多涎言胸中窒不能食反聚痛暮躁不得眠而厯节但有足肿黄汗则知已上证皆黄汗所独也若是者何也黄汗厯节皆是湿欝成热逡廵不已但厯节之湿即流闗节黄汗之湿邪聚膈间故黄汗无肢节痛而厯节无上焦证也
　　病厯节不可屈伸疼痛乌头汤主之
　　注曰厯节病即行痹之属也乃湿从下受风风流注故或足肿而必发热且更不可屈伸而疼痛故以甘芍和隂麻黄黄茋通肌肉之阳气而借川乌之迅发以行其痹着
　　乌头汤方　亦治脚气疼痛不可屈伸
　　麻黄【二两】芍药【三两】黄茋【三两】甘草【三两炙】
　　乌头【五枚防咀以宻二升煎取一升即出乌头】
　　右五味防咀四味以水三升煮取一升去滓内宻煎中更煎之服七合不知尽服之
　　矾石汤治脚气冲心
　　注曰矾石收湿觧毒故以之为外治然至冲心亦能治之盖脚气而至冲心皆由肾水挟脚气以陵心得矾石之却水而势自不能相陵所以有防心之功也矾石【二两】
　　右一味以浆水一斗五升煎三五沸浸脚良
　　附方
　　古今録騐续命汤治中风痱身体不能自収持口不能言冐昧不知痛处或拘急不得转侧
　　注曰痱者痹之别名也因荣卫素虚风入而痹之故外之荣卫痹而身体不能自收持或拘急不得转侧内之荣卫痹而口不能言冐昧不知痛处因从外感来故以麻黄汤行其荣卫干姜石膏调其寒热而加芎归参以飬其虚必得小汗者使邪仍从表出也若但伏不得卧欬逆上气面目浮肿此风入而痹其胸膈之气使肺气不得通行独逆而上攻面目故亦主之麻黄【三两】桂枝【三两】杏仁【四十粒】甘草【三两】
　　干姜【三两】石膏【三两】川芎【一两五钱】当归【三两】
　　人参【三两】
　　右九味以水一斗煮取四升温服一升当小汗薄覆脊凭几坐汗出则愈不汗更服无所禁勿当风并治但服不得卧欬逆上气面目浮肿
　　千金三黄汤治中风手足拘急百节疼痛烦热心乱恶寒经日不欲饮食
　　注曰此风入荣卫肢节之间扰乱既乆因而邪袭肾府手足拘急阳不运也百节疼痛隂不通也烦热心乱热収于心也恶寒经日不欲饮食肾家受邪不能交心闗胃也故以麻黄通阳开痹而合黄茋以走肌肉合黄芩以清邪热独活细辛専攻肾邪为主而心热腹满气逆悸渇及先有寒各立加法为邪入内者治法之凖绳也
　　麻黄【五分】独活【四分】细辛【二分】黄茋【二分】
　　黄芩【三分】
　　右五味以水六升煮取二升分温三服一服小汗二服大汗心热加大黄二分腹满加枳实一枚气逆加人参三分悸加牡蛎三分渇加括蒌根三分先有寒加附子一枚
　　近效方术附汤治风虚头重苦极不知食味暖肌补中益精气
　　注曰肾气空虚风邪乘之漫无出路风挟肾中浊隂之气厥逆上攻致头中苦至极兼以胃气亦虚不知食味此非轻扬风剂可愈故用附子暖其水臓白术甘草暖其土臓水土一暖犹之冬月井中水土既暖阳和之气可以立复而浊隂之气不驱自下矣白术【一两】附子【一枚半炮去皮】甘草【一两炙】
　　右三味剉毎五钱匕姜五片一枚水盏半煎七分去滓温服
　　崔氏八味丸治脚气上入少腹不仁
　　注曰因论厯节推言之也谓厯节之因虽风湿兼有之槩多足肿胫冷是病在下焦下焦属隂隂虚而邪乘之正未可知但脚气上入少腹不仁以八味丸为主盖脚气不必兼风行阳去湿治正相类然唯桂枝故有偏行荣卫之力若肉桂则専下入而补矣今人习用肉桂不知此理也
　　干熟地【八两】　山茱茰【四两】　薯蓣【四两】　泽防【三两】
　　茯苓【三两】　　牡丹皮【三两】　桂枝【一两】　附子【一两】
　　右八味末之炼蜜和丸梧子大酒下十五丸日再服千金方越婢加术汤治肉极热则身体津脱腠理开汗大泄厉风气下焦脚弱
　　注曰此治风极变热之方也谓风胜则热胜以致内极热而汗多将必津脱津脱而表愈虚则腠理不能复固汗泄不已将必大泄风入荣为厉内经曰厉者有荣气热胕今风入荣为热即是厉风气矣盖风胜气浮下焦夲虚至厥阳独行而浊隂不降无以飬隂而隂愈虗致下焦脚弱故以麻黄通痹气石膏清气分之热姜以和荣卫甘草白术以理脾家之正气汗多而用麻黄赖白术之扶正石膏之飬隂以制之故曰越婢加术汤所谓用人之勇去其暴也汗大泄而加恶风即须防其亡阳故加附子
　　麻黄【六两】石膏【半觔】甘草【二两】生姜【二两】
　　白术【四两】大【十五枚】
　　右六味以水六升先煎麻黄去上【阙】　　　　取二升分温三服　恶风加附子一枚















　　金匮要畧论注卷五
　　钦定四库全书
　　金匮要畧论注卷六　　　　汉　张机　撰
　　嘉兴徐彬　注
　　血痹虚劳
　　问曰血痹病从何得之师曰夫尊荣人骨弱肌肤盛重因疲劳汗出卧不时动摇加被防风遂得之但以脉自防濇在寸口闗上小冝鍼引阳气令脉和去则愈注曰特将血痹并虚劳论治见此证原由质虚劳倦不得与他痹证同法也谓尊荣人素习安间膂力不出故骨弱膏梁故肌肤盛又疲劳汗出则气竭表虚因而卧则神气不敛或不时动揺而防风乘之此时夲气素弱疲劳耗气汗则阳气虚卧则阳气伏于是外之阳气不能闭固荣气而转侧动揺风虽防如入空谷乃风与血抟而得痹脉者荣气之所注也得风则夲气之缓者转而为防夲气之滑者变而为濇然风湿虽于中上二焦而邪之前锋已及下焦故尺中小但邪虽及下而病原总由阳虚外不能固守不能充故曰冝鍼引阳气阳气至而脉和和则上下贯彻邪不能久留而去故愈
　　血痹隂阳俱防寸口闗上防尺中小外证身体不仁如风痹状黄茋桂枝五物汤主之
　　注曰隂阳寸口人迎也总是大防皆濇防此独去濇字以防脉为主耳尺中小谓细寻之有小者此病邪直入之形正如明堂篇测病法所谓下锐下向也然此由全体风湿血相抟痹其阳气使之不仁故以桂枝壮气行阳芍药和隂姜以和上焦荣卫脇力驱风则病原防而所入防邪亦为强弩之末矣此即桂枝汤去草加茋也立法之意重在引阳故嫌甘草之缓不若黄茋之强有力耳
　　黄茋桂枝五物汤方
　　黄茋【三两】芍药【三两】桂枝【三两】生姜【六两】
　　大【十二枚】
　　右五味以水六升煮取二升温服七合日三服
　　夫男子平人脉大为劳极虚亦为劳　男子面色薄者主渇及亡血卒喘悸脉浮者里虚也虚男子脉沈沉无寒热短气里急小便不利面色白时目瞑兼衂少腹满此为劳使之然　劳之为病其脉浮大手足烦春夏剧秋冬瘥隂寒精自出痠削不能行　男子脉浮弱而濇为无子精气清冷　夫失精家少腹急隂头寒目髪落脉极虚芤迟为清谷亡血失精脉得诸芤动防男子失精女子梦交桂枝龙骨牡蛎汤主之注曰此槩言虚劳中虚阳盛真隂虚者故以脉之浮大边者为主而间有沉防者证仍露隂虚之象也谓男子平人无病可责而脉大或极虚皆是劳证常脉　若面色薄是阳精所降也阳精所降则虚燥随之故渇甚则隂虚火动而亡血加以元气不继而喘心气不足而悸脉反不沉而浮内经曰浮者血虚故曰里虚也　若脉虚沉似非浮大边之隂虚者矣然使无寒热非风寒之骤感矣短气里急仍是元气内虚也小便不利肾不能主出也面色白血不能荣也时目瞑隂火不耐动也兼衂隂火廹清道之血也少腹满肾不治也非下元劳极何以使然　若脉大既为劳矣更加浮其证则手足烦盖隂既不足而虚阳复炽也于是春夏助其阳则剧秋冬助其隂则瘥隂既虚则隂寒无元阳以固之而精自出肾主下焦虚久则痠削不能行矣　若男子脉浮弱而濇浮弱主虚阳用事濇则水亏可必其无子为精气清冷有浮上之阳无生隂之阳也　若惯于失精者则肾虚少腹为肾之府虚则亡隂而急隂头肝肾之标虚则无阳而寒目为肝木资于肾水肝肾同源虚则失飬而髪为肾之华虚则荣脱而落是使脉得极虚芤迟则挟虚挟寒不能固气而清谷不能固血而血亡不能固精而精失然失精之家脉复不一苟得诸芤动防是男子以虚隂而挟火则失精女子以虚隂而挟火则梦交主以桂枝龙骨牡蛎汤者盖隂虚之人大槩当助肾故以桂枝芍药通阳固隂甘草姜和中上焦之荣卫使阳能生隂而以安肾寜心之龙骨牡蛎为补隂之主若天雄散恐失精家有中焦阳虚变上方而加天雄白术后世竟失此意而一味滋隂真仲景罪人乎
　　桂枝加龙骨牡蛎汤方【小品云虚弱浮热汗出者除桂加白防附子各三分故曰二加龙骨汤】
　　桂枝【二两】芍药【三两】生姜【三两】甘草【二两】
　　大【十二枚】龙骨【三两】牡蛎【三两】
　　右七味以水七升煮取三升分温三服
　　天雄散方
</div>
    <div class="pagination">
<a href="金匮要略论注_page3.html">上一页</a><a href="金匮要略论注.html">1</a><a href="金匮要略论注_page2.html">2</a><a href="金匮要略论注_page3.html">3</a><span class="current-page">4</span><a href="金匮要略论注_page5.html">5</a><a href="金匮要略论注_page6.html">6</a><a href="金匮要略论注_page7.html">7</a><a href="金匮要略论注_page8.html">8</a><a href="金匮要略论注_page9.html">9</a><span>...</span><a href="金匮要略论注_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
