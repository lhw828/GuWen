<!DOCTYPE html>
<html>
<head>
    <meta charset="UTF-8">
    <title>普济方四库 - 第 613 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 613 页/共 1812 页</h1>
    <div class="content">　　蜜五合　　恒山【二两】　　甘草【二两】
　　右三味取二味防咀以水一斗煮取二升去滓内蜜五合温服七合吐即止不吐更服七合勿与冷水一方用甘草半两
　　又方【出千金方】
　　蜜【二合】　　　醋【八合】
　　右二味调和平旦顿服须臾腹内嘈杂苦意中不适明旦更服无不大呕安稳
　　星砂丸【出永类铃方】　温中化痰兼化宿滞生冷果实夏月可配消暑丸
　　南星【四两洗焙】　良姜【四两焙】　砂仁【一两】
　　右细末姜自然汁煮麫糊丸如梧桐子大姜汤下又方只用南星砂仁二味
　　玉壶丸【出朱氏集验方】　治一切痰疾
　　大半夏【二十五两】雪白南星【一十五两】
　　右二件用野外地上清洁水满浸逐日换水浸五日将半夏切作两片南星大者切作六片中者切作四片再逐日换水浸五日足每五两研细末生白矾一两添半夏南星则亦添矾却用井水浸须令水满只此水浸一月日取半夏或南星尝看以不麻为度如尚麻更浸候不麻漉起晒干用和脚下水浸矾碾细收之每服七两入全蝎七个炒白附子二钱半为末炒甘草二钱和匀用炊饼干末二两半用生姜半斤研取自然汁煮炊饼末和为丸如梧桐子大或干添些白汤为丸每服二三十丸随意咽下亦可此药不问是何证候痰涎作壅或有异证风证小儿惊癎之类应手而愈多服之无妨勿拘二三十丸之说以姜白汤将药咽下皆可无病人咽服二三十丸再加永无痰症
　　半夏汤【出朱氏集验方】　痰饮
　　南星【四两】　　半夏【四两】　　生姜【半斤】　　皂角【二定】
　　右以白水淹过药一寸许同煮干仍用温水浴过剉片日干为末入丁香缩砂各半两甘草一两半入熟粟米半斤空心沸汤防服
　　煮浮丸【出朱氏集验方】　治痰壅晕
　　南星【生】　　半夏【生】　　防风　　　天麻麫【生】
　　右等分滴水为丸如梧桐子大先煮汤令沸滚方下药四五十丸煮一二滚药浮取漉出用姜汤吞下不拘时候
　　玉液汤【出朱氏集验方】　治痰疾
　　半夏【用拣好者不拘多少汤洗白净切作片如纸薄用】
　　右每服半两水二盏姜三十片慢火煎至七分浓磨沉香水一盏倾入药内再煎两沸食后临卧服
　　玉浮丸【出朱氏集验方】　治痰吐头痛极妙
　　天南星【一钱半削去皮】　　　　半夏【一钱半】　陈皮【一钱去白】白术【一钱】　　茯苓【一钱】　　附子【一钱去皮脐】
　　右件各生为末用生麫随多少拌匀生姜自然汁丸如梧桐子大用滚汤煮熟次用药现成汤加生姜自然汁下二十丸不拘时候
　　白术丸【出朱氏集验方】　治痰饮以乆服多服而后効
　　白本【八两】　　半夏【二两汤泡七次】赤茯苓【二两去皮】干姜【二两】肉桂【二两去皮】　枳殻【二两麸炒】
　　右为细末生姜自然汁煮麫糊为丸如梧桐子大服多至二十丸日三服
　　赤茯苓汤【出朱氏集验方】　治停饮于胷胃怔忡不已
　　赤茯苓【一两去皮】半夏【一两泡】　茯神【一两去皮】　陈皮【一两】麦子【一两】　　沉香【两半】　　甘草【两半】　　槟榔【两半】
　　右防咀每服三钱水一盏姜五片煎七分空心服取効
　　神効白术丸【出衞生家宝方】　治壅喘不下饮食
　　半夏【八两汤泡洗七次去滑】　　　神麫【六两】
　　右为细末生姜自然汁和作饼子以纸裹当风处候干用麫一两白术一两同为末生姜自然汁丸如梧桐子大每服三十丸姜汤下无时
　　四金丹【出衞生家宝方】　治风痰壅咳嗽不已
　　桔梗【一两炒】　防风【一两】　　白矾【一两枯】　雄黄【半两研】
　　右为末水浸蒸饼丸如鸡头子大每服一粒绵裹含化
　　硝矾丸【出防生家宝方】　治痰涎壅结咳嗽咽痛
　　白矾　　　焰硝【各等分】
　　右为细末鉄锅子内按实以生茶叶数片葢之火煆通红伏火为度茶叶旋添直待伏火却连锅子入地坑一宿取出为细末糯米粥为丸如梧桐子大硃砂为衣每服三丸姜汤送下食后临卧服
　　化痰丸【出衞生家宝方】　治痰凉膈止嗽治头
　　天南星【生用】　半夏【生用】　　薄荷叶　　人参茯苓　　　白矾
　　右等分为细末生姜汁麫糊为丸如梧桐子大每服三十丸生姜汤下食后服
　　煮朴丸【出衞生家宝方】　治诸痰疾和中止嗽
　　厚朴【十二两去皮秤细切】　　　　天南星【六两取大者捶碎】大枣【六两拍破】　半夏【六两皮细者捶碎】
　　右四味用生姜一片切作薄片贮银石器内水高药三寸许慢火煮一日旋添水煮熟焙干燥再入白术【六两】　　人参【三两】　　大香附子【六两】青橘皮【六两】
　　并为细末用神麴煮糊为丸如梧桐子大食空临睡生姜汤送下吞四十粒
　　铁刷丸【出防生家宝方】　化痰实寛利胷膈清头目降气止嗽去停饮
　　圆净半夏【四两汤浸洗七次焙干秤】　实槟榔【四颗】
　　右为细末生姜自然汁煮麫为稀糊丸如菉豆大每服三十丸淡姜汤吞下食后临卧服小儿服七丸或别小丸亦得
　　导气丸【出卫生家寳方】　治痰涎壅盛降气逐风
　　半夏【二两用皂角五定挼汁浸一宿控干切作片子】　　　　南木香【半两】赤茯苓【一分】　紫苏叶【半两】　白附子【一分】
　　右为细末水煮麫糊为丸如梧桐子大食后每服三十丸生姜汤下不拘时
　　生胃丹【出朱氏集验方】　生胃气消痰沫开结寛膈进食粟米【四两温水浸透炊作饭火焙气垂熟用生姜自然汁和湿再干如是制七次】人参【一两】　　粉天南星【二两姜汁浸一宿次日再用生姜汁和纸拌黄土泥裹南星晒干黄泥用慢火煨半日泥焦干为度候冷取出南星入药】　　白术【三两】茯苓【三两】　　陈皮【一两】　　白豆防仁【一两】缩砂仁【一两】麦蘖【一两炒】　半夏麴【一两】　青皮【一两】　　荜澄茄【一两】石莲肉【一两】　南木香【三钱】
　　右件精防制同为细末米粉糊为丸如菉豆大每服五六十丸姜汤下食前服
　　妙应丸【出永类铃方】　治老人一切虚寒痰癖积块攻胀疼痛
　　附子【一个七钱重去皮脐剜作罐子】　　硇砂【三钱用水一盏在泥盆中火上熬干
　　秤】　　　　木香【七钱半】　破故纸【一两炒】荜拨【一两】
　　右以飞过硇砂末分在附子罐内却用所剜附子末葢口以水和白麫褁约半指厚慢火煨令黄熟去麫同木香等为末将煨过熟黄麫醋调煮糊为丸如菉豆大每服二十丸食后姜汤下
　　如神汤【出朱氏集验方】　治痰证呕吐连日不効
　　半夏子【炒】　神麴【不拘多少炒黄色去半夏留神麴】　丁香
　　右用三味水一盏半煎至八分其药自然成浓汁不妨通日服其疾即止用此药下养正丹甚効
　　治痰饮下水肿及痰疟【出本草】
　　以接骨木根皮煮汁服之当利下及吐不可多服
　　治摄痰涎【出本草】
　　以益智仁含之佳
　　除痰止渴令人不睡【出本草】
　　以决明叶火炙作饮甚香
　　下痰【出本草】
　　以风痰母煎灸之
　　治呕心逆膈痰唾
　　用莲子干者六枚炒令黄色为末以熟水半盏调服即止
　　又方
　　用糟笋节中水汁和乳并牛乳饮之
　　治胷心痰饮伤寒热病瘴疟须吐者
　　以盐末一大匙和暖汤送下须即吐不快明旦更服甚良法也
　　导引法　养生方云左右侧卧不息十二通疗痰饮不消又有余病右侧卧有饮病左侧又有不消气排之左右各十二息疗痰饮














　　普济方卷一百六十五
<子部,医家类,普济方>
　　钦定四库全书
　　普济方卷一百六十六　明　周王朱橚　撰痰饮门
　　悬饮【附论】
　　夫悬饮者由脏腑虚冷荣衞不和三焦痞闷因饮水过多停积不散水流走于脇则冷两脇虚胀欲唾引脇下痛故谓之悬饮也
　　方
　　桂心散【出圣惠方】　治悬饮心腹痞满水走肠肋两脇引痛桂心【一两】　　旋覆花【半两】　白术【半两】　　细辛【半两】
　　半夏【半两汤洗七遍去滑】　　　　桔梗【半两去芦头】赤茯苓【半两一方有芍药无茯苓】　泽泻【半两】　　附子【半两炮裂去皮脐】
　　枳殻【半两麸炒防黄去穰】　　　　前胡【半两去芦头】
　　右为散毎服四钱以水一盏入生姜半分煎至六分去滓每于食前温服
</div>
    <div class="pagination">
<a href="普济方四库_page612.html">上一页</a><span>...</span><a href="普济方四库_page608.html">608</a><a href="普济方四库_page609.html">609</a><a href="普济方四库_page610.html">610</a><a href="普济方四库_page611.html">611</a><a href="普济方四库_page612.html">612</a><span class="current-page">613</span><a href="普济方四库_page614.html">614</a><a href="普济方四库_page615.html">615</a><a href="普济方四库_page616.html">616</a><a href="普济方四库_page617.html">617</a><a href="普济方四库_page618.html">618</a><span>...</span><a href="普济方四库_page614.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
