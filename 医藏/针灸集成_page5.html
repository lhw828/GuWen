<!DOCTYPE html>
<html>
<head>
    <meta charset="UTF-8">
    <title>针灸集成 - 第 5 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸集成 - 第 5 页/共 17 页</h1>
    <div class="content">　　子午八法

　　子者阳也午者阴也不曰阴阳而曰子午者正以见人身任督与天地子午相为流通故地理南针不离子午乃阴阳自然之妙用也八法者奇经八穴为要乃十二经之大会也(入门)○公孙(冲脉)内关(阴维)临泣(带脉)外关(阳维)后溪(督脉)申脉(阳跷)列缺(任脉)照海(阴跷)其阳跷阳维并督脉属阳主肩背腰腿在表之病其阴跷阴维任冲带属阴主心腹胁肋在里之病(入门)○周身三百六十穴统于手足六十六穴六十六穴又统于八穴故谓之奇经八穴(入门)

　　卷一

　　子午流注

　　流者往也注者住也神气之流行也十二经每经各得五穴井荣 经合也手不过肘足不过膝阳于三十六穴阴于三十穴共成六十六穴阳于多六穴者乃原穴也(入门)○大肠合又有巨虚上廉小肠合又有巨虚下廉三焦合又有委阳也(纲目)

　　卷一

　　五脏六腑所属五五行

　　肺（少商 鱼际 太渊 经渠 尺泽 井木 荣火 土 经金 合水）

　　大肠（商阳 二间 三间 合谷 阳溪井金 荣水 木 原 经火 曲池上廉合土）

　　心（中冲 劳宫 太陵 间使 曲泽 井木 荣火 土 经金 合水 心不主令故代以心包）

　　小肠（少泽 前谷 后溪 腕骨 阳谷 井金 荣水 木 原 经火 少海下兼合土）

　　肝（大敦 行间 木冲 中封 曲泉 井木 荣火 上 经金 合水）

　　胆（窍阴 侠溪 临泣 丘墟 阳辅 阳陵泉 井金 荣水 木 原 经火 合土）

　　脾（隐白 大都 大白 商丘 阴陵泉 井木 荣火 土 经金 合水）

　　胃（厉兑 内庭 陷谷 冲阳 解溪 三里 井金 荣水 木 原 经火 合土）

　　肾（涌泉 然谷 太溪 复溜 阴谷 井木 荣火 土 经金 合水）

　　膀胱（至阴 通谷 束骨 京骨 昆仑 委中 井金 荣水 木 原 经火 合土）

　　三焦（关冲 液门 中渚 阳池 支沟 井金 荣水 木 原 经火 天井委阳合土）

　　五 阴阳配合阴井木阳并金阴荣火阳荣水阴 土阳 木阴经金阳经火阴合水阳合土阴阳皆不同其意何也然是刚柔之事也阴井乙木阳井庚金庚者乙之刚乙者庚之柔故为配合焉他仿五 主病五脏六腑各有井荣 经合皆何所主然经言所出为井所流为荣所注为 所行为所入为合井主心下痞满(肝也)邪荣主身热(心也)邪 主体重节痛(脚也)邪经主喘咳寒热(肺也)邪合主气逆而泄(肾也邪)此所主病也(难经)五 针随四时春刺井夏刺荣季夏刺 秋刺经冬刺合者何也盖春刺井者邪在肝也夏刺荣者邪在心也季夏刺 者邪在脾也秋刺经者邪在肺也冬刺合者邪在肾也(难经)井合有义所出为井所入为合柰何盖井者东方春也万物始生故言所出为井也合者北方冬也阳气入脏故言所入为合也(难经)

　　卷一

　　五脏六腑有疾当取十二原

　　五脏有六腑六腑有十二原十二原出于四关主治五脏五脏有疾当取之十二原十二原者五脏之所以禀三百六十五节气味也五脏有疾应出十二原而原各有出阳中之少阴肺也其原出于太渊阳中之太阳心也其原出于大陵阴中之少阳肝也其原出于太冲阴中之至阴脾也其原出于太白阴中之太阴肾也其原出于太溪膏之原出于鸠尾肓之原出于气海此十二原主治五脏六腑之有疾也(灵枢)○四关者合谷太冲穴也十二经原皆出于四关(入门)

　　卷一

　　脏腑要穴

　　五脏 二十五穴六腑 三十六穴并巨虚上下廉共六十四 实切要之穴也脏腑有病此六十四穴皆主之其太渊太陵太冲太白太溪为五脏之原其三里巨虚上下廉委中委阳阳陵泉为六腑之合又切要中之切要而医所最当先者也(藏 二十五府 三十六合为六十一 加委阳上廉下廉是为六十四 也纲目)

　　卷一

　　六合所出所入

　　帝曰荣 与合各有名乎岐伯曰荣 治外经合治内府帝曰合各有名乎岐伯曰胃合入于三里大肠合入于巨虚上廉小肠合入于巨虚下廉此三府皆出足阳明也三焦合入于委阳膀胱合入于委中此二府皆出足太阳也胆合入于阳陵泉此一府出足少阳也帝曰取之奈何岐伯曰取三里者低跗取之取巨虚者举足取之委阳者屈伸而索之委中者屈而取之阳陵泉者正竖膝与之脐下至委阳之阳取之(灵枢)

　　卷一

　　足三焦别脉

　　足三焦者足太阳之别也上踝五寸别入贯 肠出于委阳(穴名)并太阳之正入络膀胱约下焦其病实则闭癃虚则遗尿遗尿则补之闭癃则泻之(灵枢)

　　卷一

　　八会穴

　　府会太仓(中脘穴)脏会季胁(章门穴)筋会阳陵泉(穴名)髓会绝骨(阳辅穴)血会膈 (穴名)骨会大杼(穴名)脉会太渊(穴名)气会三焦外一筋直两乳内也(膻中穴)○府会中脘府病治此脏会章门脏病治此筋会阳陵泉筋病治此髓会绝骨髓病治此血会膈 血病治此骨会大杼骨病治此脉会太渊脉病治此气会膻中气病治此(难经)

　　卷一

　　六经标本

　　足太阳之本在跟以上五寸中标在两络命门命门者目也○足少阳之本在窍阴之间标在窗笼之前窗笼者耳也○足少阴之本在内踝下上三寸中标在背 与舌下两脉也○足厥阴之本在行间上五寸所标在背 也○足阳明之本在厉兑标在人迎颊挟颃颡也○足太阴之本在中封前上四寸之中标在背 与舌本也○手太阳之本在外踝之后标在命门之上一寸也○手少阳之本在小指次指之间上二寸标在耳后上角下外 也○手阳明之本在肘骨中上至别阳标在颜下合钳上也○手太阴之本在寸口之中标在腋下动也○手少阴之本在锐骨之端标在背 也○手心主之本在掌后两筋之间二寸中标在腋下三寸也○凡候此者下虚则厥下盛则热土虚则眩上盛则热痛(灵枢)

　　卷一

　　人身四海穴

　　胃为水谷之海其 上在气街下在三里○冲脉为十二经之海其 上在于大杼下出于巨虚之上下廉○膻中为气之海其 上在于柱骨之上下在于人迎○脑为髓之海其 上在于其盖下在风府盖即百会穴也(灵枢)

　　卷一

　　大接经

　　经曰留瘦不移节而刺之使十二经无过绝假令十二经中是何经络不通行当刺不通疑滞经俱令气过节无问其数以平为期○大接经治中风偏枯从阳引阴从阴引阳皆取十二经井穴也(纲目)

　　卷一

　　主病要穴

　　大概上部病多取手阳明中部病取足太阴下部病取足厥阴前膺取足阳明后背取足太阳因各经之病而取各经之穴者最为要决百病一针为率多则四针满身针者可恶(入门)○膏肓 三里涌泉百病无所不治(入门)○若要安丹田里不曾干(资生)

　　卷一

　　焚针灸

　　身之穴三百六十有五其三十穴灸之有害七十九穴刺之为忧(叔和)○用针者先明孔穴补虚泻实勿失其理针皮肤腠理勿伤肌肉针肌肉勿伤筋脉针筋脉勿伤骨髓针骨髓勿伤诸络伤筋膜者愕视失魂伤血脉者烦乱失神伤皮毛者上气失魂伤骨髓者呻吟失志伤肌肉者四肢不收失智此为五乱有死之忧也(资生)刺中五脏死候五脏主脏神不可伤伤之则死○刺中心一日死其动为噫○刺中肺三日死其动○刺中肝五日死其动为语(一作欠)○刺中脾十日死其动为吞○刺中肾六日死(一作三日)其动为嚏○刺中胆一日半死其动为呕○刺中膈为伤其病虽愈不过一岁必死(内经)失针致伤 刺跗上中大脉血患不止死○刺阴中大脉血出不止死○刺面中溜脉不幸为盲○刺客主人(上关穴)内陷中脉为内漏为聋○刺头中脑户入脑立死○刺膝膑出液为跛○刺舌下中脉大过出血不止为喑○刺臂太阴脉出血多立死○刺足布络中脉血不出为肿○刺足少阴脉重虚出血为舌难以言○刺 中大脉令人伸脱色○刺膺中陷中肺为喘逆仰息○刺气冲中脉血不出为肿鼠 ○刺肘中内陷气归之为不屈伸○刺脊间中髓为伛○刺阴股下三寸内陷令人遗尿○刺乳上中乳房为肿根蚀○刺腋下胁间令人咳○刺缺盆中内陷气泄令人喘咳逆○刺小腹中膀胱尿出令人小腹满○刺手鱼腹内陷为肿○刺眶上陷省中脉为漏为盲○刺关节中液出不得屈伸(内经)○刺上关去○不能欠○刺下关者欠不能 刺犊鼻者屈不能伸○刺两关者伸不能屈(灵枢)禁针穴 神庭 脑户 囟会 玉枕 络却 承灵 颅息 角孙 承泣 神道 灵台肩中 膻中 缺盆 上关 鸠尾 五里手 青灵 合谷 神阙 横骨 气冲 箕门 承筋三阴交 水分 会阴 石门 三阳络 人迎 乳中 然谷 伏兔(入门)禁灸穴 哑门 风府 天柱 承光 临泣 头维 攒竹 睛明 素 禾 迎香 颧下关 人迎 天牖 天府 周荣 渊腋 乳中 鸠尾 腹哀 肩贞 阳池 中冲 少商 鱼际经渠 阳阙 脊中 隐白 漏谷 条口 地五会 犊鼻 阴市 伏兔 髀关 中腕 委中阴陵泉 殷门 心 承扶 承泣 脉 丝竹空 喑门 耳门 石门 气冲 脑户白环

　　卷一

</div>
    <div class="pagination">
<a href="针灸集成_page4.html">上一页</a><a href="针灸集成.html">1</a><a href="针灸集成_page2.html">2</a><a href="针灸集成_page3.html">3</a><a href="针灸集成_page4.html">4</a><span class="current-page">5</span><a href="针灸集成_page6.html">6</a><a href="针灸集成_page7.html">7</a><a href="针灸集成_page8.html">8</a><a href="针灸集成_page9.html">9</a><a href="针灸集成_page10.html">10</a><span>...</span><a href="针灸集成_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
