<!DOCTYPE html>
<html>
<head>
    <meta charset="UTF-8">
    <title>圣济总录 - 第 244 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 244 页/共 447 页</h1>
    <div class="content">　　治内障黑水凝翳，针后通明汤方柏子仁（捣研二两） 防风（去叉） 茺蔚子（各一两） 车前子 桔梗（炒各二两） 人参白茯苓（去黑皮） 玄参（各一两）上八味，粗捣筛，每服三钱匕，水一盏，煎至六分，去滓温服，食后临卧。

　　治内障白翳，病久毒瓦斯不散，中心变黄色，针后决明车前散方石决明（刮洗） 茺蔚子 防风（去叉各二两） 甘菊花 车前子 人参（各一两）上六味，捣研为散，再同和匀，每服二钱匕，以粥饮调下，食后临卧服。

　　卷第一百一十二

　　外物伤目

　　论曰目为外所伤，轻者因物撞击，胞睑肿痛，重者或致目睛突出，但眼带未断，即内睑中，急捣生地黄绵裹以敷之，仍以辟风膏摩四旁，无使外风乘隙，内服除热治风镇惊止痛药以疗之，若治之失时，恶血凝积，腐瘀侵睛，致生翳膜，钩割熨烙，皆随所宜也。

　　治外物撞刺，目睛胞睑肿痛，除风散方防风（去叉二两） 车前子 本（去苗土） 细辛（去苗叶） 五味子（各一两） 芎桔梗（锉炒各一两半）上七味，捣罗为散，每日空心食前，米饮调下一钱匕。

　　治外物撞刺，目赤肿痛，压热，犀角饮方犀角镑 大黄（锉炒） 知母（焙） 人参 白茯苓（去黑皮） 黄芩（去黑心） 玄参（各一两） 麦门冬（去心焙一两半） 甘草（炙锉半两）上九味，粗捣筛，每服三钱匕，水一盏，煎至七分，去滓食后温服。

　　治目撞刺，赤肿痛，生障翳，退热，人参汤方人参（二两） 玄参 白茯苓（去黑皮） 黄芩（去黑心） 五味子 羌活（去芦头） 细辛（去苗叶各一两） 车前子（一两半）上八味，粗捣筛，每服三钱匕，水一盏，煎至七分，去滓食后温服。

　　治目撞刺生翳，茺蔚子散方茺蔚子（二两） 防风（去叉） 芎 桔梗（锉炒） 知母（焙各一两） 本（去苗土一两一分） 白芷（三分） 人参（一两）上八味，捣罗为散，每日空心食前，米饮调下一钱匕。

　　治目伤睛损，木通汤方木通（锉一两半） 防风（去叉一两） 赤芍药（一两半） 白芷（三分） 山栀子仁（一两）大黄（锉炒一两半）上六味，粗捣筛，每服五钱匕，水一盏半，入苦竹叶七片，煎至七分，去滓入地黄汁一合，更煎两沸，食后温服，临卧再服。

　　治目为物所伤，三胆汁点眼方羊胆（二枚） 鸡胆（三枚） 鲤鱼胆（二枚）上三味，摘破将汁合匀，每日点目三上。

　　治目为物所伤，睛陷 肉方。

　　生地肤（去土洗二两）上一味，绞取汁，瓷合盛，每取少许点目，冬月将干者，煎取浓汁用。

　　又方杏仁（汤浸去皮尖双仁）上一味烂研，以人乳化开，日三度点 肉上。

　　又方精羊肉（二两薄切片）上一味，炙令微热熨目，勿令大热。

　　卷第一百一十三

　　目眵

　　论曰目者、腑脏之精华，肝之外候，津液之道也，若腑脏挟热，内熏于肝，冲发于目，使液道热涩结滞于 睑，则成眵 。

　　治脏腑挟热，冲发于目，津液结滞而成眵 ，泽泻丸方泽泻 茺蔚子 菟丝子（酒浸别捣） 石斛（去根） 地肤子 五味子 生干地黄（焙各一两） 山芋（一两半） 细辛（去苗叶半两）上九味，捣罗为末，炼蜜和丸，如梧桐子大，每服二十丸，空心温热水下，临卧再服。

　　治风热冲肝，上熏于目，结成眵 ，羚羊角散方羚羊角（镑二两） 犀角（镑一两） 防风（去叉） 牛膝（去苗） 羌活（去芦头） 桑根白皮（锉） 五味子 生干地黄（焙） 白蒺藜（炒去角） 芍药（各三分）上一十味，捣罗为散，每服二钱匕，水一盏，煎至六分，不去滓，食后临卧温服。

　　治目生眵 ，淋洗秦皮汤方秦皮（去粗皮） 柴胡（去苗） 黄柏（去粗皮） 黄连（去须） 蛇衔（各二两） 苦竹叶（二握） 细辛（去苗叶一两）上七味，粗捣筛拌匀，每用二两，以水六盏，煎取三盏，去滓热淋，冷即再暖。

　　治目生眵 ，曾青散点方曾青 水精（各一两） 龙脑 真珠（各等分） 琥珀（半两）上五味，研如粉，以铜器收盛，临卧用铜箸，点如黍米许。

　　治目生眵 ，蕤仁膏点方蕤仁（研） 马蹄决明（捣末） 黄连（去须捣末各一两） 黄柏（去粗皮捣末三分）上四味，各为细末，用白蜜清者二升和匀，入铜器中，以油单密封，于饭上蒸之，饭熟为度，取出以绵绞去滓后，入轻粉二钱，龙脑末一分搅和，再入铜器中，以蜡封口，旋取如麻子大，点 头日再。

　　治风热冲目，多生眵 ，黄柏膏点方黄柏（去粗皮锉一两） 蕤仁（半两） 大枣（青州者三枚劈）上三味，以水三升，同内瓷器中，慢火煎至一升，去滓取清汁，再以净瓷瓶子收，每用铜箸点眼，日三五度。

　　治目多眵 ，黄连膏点方黄连（去须为末） 蕤仁（研各三分） 干姜（为末） 腻粉（各一分）上四味，除腻粉外，以牛乳三合，渍之一宿，明旦于微火上，煎取一合，去滓取清汁，入腻粉搅和，每用铜箸，点如黍米许，安 头，日三。

　　卷第一百一十三

　　眯目

　　论曰眯目者，簸糠飞尘等物，入于目中也，治宜亟出之，久不出，着于睑 ，因而伤动，则为涩痛泪出，古方初眯时，令以绵裹箸撩去之，或以墨汁，或以鸡血，浮出之皆良。

　　治飞尘眯目，因此生翳晕，车前子散方车前子（洗焙） 五味子（炒） 芍药（各一两半） 细辛（去苗叶） 白茯苓（去黑皮） 玄参人参 大黄（锉炒） 桔梗（锉炒各一两）上九味，捣罗为散，每服三钱匕，食后临卧，温米泔调服。

　　治沙土入眼，痛不可忍，肿赤者，龙盐膏方盐 龙脑 硼砂（研） 马牙硝（研） 砂（研飞过） 蕤仁（各一分） 杏仁（去皮尖双仁二七枚）上七味，各研细，再同研匀，以生蜜和，稀稠得所，新瓷合盛，用竹箸卧点之。

　　治眯目不出，生肤翳，瞿麦散方瞿麦（穗） 干姜（炮各半两）上二味，捣罗为细散，食后以井华水，调服二钱匕，日二。

　　治杂物眯目不出方蚕砂（拣令净）上空心用新汲水吞下十枚，勿嚼破。

　　治稻芒等物入目方生蛴螬上一味，取新布复目上，将蛴螬于布上摩之，芒即出着布。

　　治杂物眯目不出方桑根白皮上一味，取新者一片，如箸大，削一头，薄椎令软滑，渐渐入目中拨之，须臾自出。

　　又方新大麦（半合）上一味，煮汁渐注目中，即出。

　　又方猪脂（一分）上一味，取塞鼻，随左右用之，出。

　　又方白 荷根上一味取心，捣绞汁，滴入眼中，立出。

　　又方甑带（烧灰）上一味细研，每服二钱匕，水调服之，即出。

　　又方东墙上马齿苋（烧灰）上一味细研少许，点 头即出。

　　又方生粟米（七颗）上一味烂嚼，并唾洗之，即出。

　　治云母等入眼方好墨上一味，研为细末，用新笔蘸，点眼大小 头，实时随墨出。

　　又方鸡肝中血少许上一味，取滴目中、即出。

　　又方衣中白鱼上一味，曝干研为末，点 中即出。

　　又方豉（三七粒）上一味，以水浸洗目，视之即出。

　　又方羊筋上一味，取粗者，椎开梢头，口中熟嚼过，轻 睑上，来往开眼，拭二七遍，眯随手出，以平旦日未出时用。

　　又方酥上一味，以少许内鼻中，随眯目左右，垂头卧少时，令流入目中，泪与眯物同出。

　　卷第一百一十三

　　针眼

　　论曰针眼者，以邪热搏于血脉，上攻眼目，发于睑 ，结 肿痛，赤根白头，包裹脓汁，痛如针刺，治法当详其外证，随宜砭刺，决泄邪毒，后以消肿败热之剂，断其根本。

　　治热客目 ，结成肿 ，俗呼偷针者，半夏汤方半夏（汤洗七遍去滑） 细辛（去苗叶各一两） 前胡（去芦头） 枳壳（去瓤麸炒各二两）乌梅肉（半两）上五味，粗捣筛，每服五钱匕，水一盏半，入生姜一枣大拍碎，同煎至六分，去滓食后，临卧温服。

</div>
    <div class="pagination">
<a href="圣济总录_page243.html">上一页</a><span>...</span><a href="圣济总录_page239.html">239</a><a href="圣济总录_page240.html">240</a><a href="圣济总录_page241.html">241</a><a href="圣济总录_page242.html">242</a><a href="圣济总录_page243.html">243</a><span class="current-page">244</span><a href="圣济总录_page245.html">245</a><a href="圣济总录_page246.html">246</a><a href="圣济总录_page247.html">247</a><a href="圣济总录_page248.html">248</a><a href="圣济总录_page249.html">249</a><span>...</span><a href="圣济总录_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
