<!DOCTYPE html>
<html>
<head>
    <meta charset="UTF-8">
    <title>普济方四库 - 第 591 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 591 页/共 1812 页</h1>
    <div class="content">　　钟乳补肺汤【出医方大成】　治肺气不足年久咳上气胸满上边咽喉闭塞短气喘乏连唾不已寒送口中如含霜雪语不出声甚则唾血腥臭干呕心烦耳间风雨声皮毛瘁面色白渐成肺痿
　　钟乳【碎如米粒】桑白皮　麦门冬【去心各三两】白石英【碎如米粒】人参【去芦】五味子　欵冬花【去梗】肉桂【去粗皮】紫苑【洗去土各一两】
　　右除白石英钟乳外同为粗末与白石英钟乳同拌等分令匀每服四钱水二盏入生姜五片枣劈碎粳米三十余粒同煎至一盏用绵滤去渣温服食后
　　温肺汤【出医方大成】　治肺虚感冷咳吐痰沫
　　半夏　陈皮　北五味子　干姜　辣桂　杏仁【去皮尖各一两】细辛　阿胶【炒各半两】甘草【二钱半炙】
　　右每服三钱姜枣煎服
　　人参润肺丸【出医方大成】　治肺气不足咳喘急痰涎不痢胸膈烦闷涕唾稠粘唇干口燥及疗风壅痰实头目昏精神不爽或肺胃俱虚久不已渐成虚劳肢体羸痩满闷短气行动喘乏饮食减少或逺年近日诸般咳并宜治之
　　人参　欵冬花【去梗】细辛【去叶洗】杏仁【去皮尖防炒】甘草【炒各四两】知母【六两】肉桂【去粗皮】桔梗【各五两】
　　右为细末炼蜜和丸如鸡头子大每服一丸食后细嚼淡姜汤下含化
　　半夏橘皮汤　治肺咳
　　半夏【汤洗十遍焙干】陈橘皮【汤浸去白焙】杏仁【去皮尖双仁防炒另研各一两】麻黄【去根节】赤茯苓【去黑皮】柴胡【去苖各一两】生姜【切焙】甘草
　　右为散每服三钱水一盏煎至六分去渣不拘时温服
　　五灵脂汤　治肺咳
　　五灵脂【一两】陈橘皮【汤浸去白焙一两】甘草【炙剉】桑根白皮【剉炒】五味子　杏仁【汤浸去皮尖双仁炒黄】人参【各半两】马兜铃【一两】
　　右为散每服一钱水一盏生姜五分同煎至六分去渣温服
　　补肺汤【出仁存方】　治肺气不足逆满上气咽中闷塞短气从背起口中如含霜雪言语失音甚则吐血
　　五味子【一两】干姜　桂心　欵冬花【各半两】麦门冬【二两】粳米【二合】桑白皮【四两】
　　右每服三钱水一盏半枣子二个粳米半撮煎至七分去渣服
　　人参丸【出济生拔粹方】　治肺虚咳喘急胸膈痞痛脚膝微肿
　　人参【五钱半】蛤蚧【一对酥炙黄】白牵牛【炒】甜葶苈【炒】木香苦葶苈【炒各半两】梹榔【五钱】
　　右为末用熟枣为丸如梧桐子大每服四十丸煎人参汤送下食后
　　杏仁汤【出指南方】　治肺寒咳
　　杏仁【炮去皮尖】干姜　细辛　甘草　五味子【各一两】桂【半两】痰多加半夏
　　右每服作三钱水一盏枣子一个煎至七分去渣服食后如服热作一时风热在胸膈间所以作其证烦满咽干唾黄浊水甚者咯血宜服洗心散加黄芩以除大热肺咳之状喘息有音甚则咯血恶风脉浮宜小青龙汤恶风脉急宜杏仁汤恶风脉数咽燥甚则咯血宜天门冬汤
　　桂心汤【出仁存方】　主心之状上饮心痛喉中介然如梗甚则咽喉肿痛脉浮恶风冝桂心汤脉急寒口噤宜附子细辛汤恶热脉洪数小便赤澁宜服茯苓汤人参　桂心　白茯苓【各一分】麻黄【去节】贝母【炒各半两】甘草【一分】逺志【去心一分】
　　右每服五钱水一盏半煎至一盏去渣服
　　白前汤【出指南方】　主肾肾咳之状腰背相引痛恶风脉浮宜服白前汤脉寒唾冷沫小便数宜椒红丸恶热脉数骨间烦疼宜服地骨皮汤
　　白前　细辛　川芎　五味子【各一两】麻黄【去节】芍药桂心【各半两】
　　右为散每服三大钱水一盏半煎至七分去渣服
　　宁神散【一名宁肺散】　治一切肺虚咳涎喘不止
　　甜葶苈【炒】木【各一两半】御米殻【蜜炒四两】乌梅【切炒】五味子人参【各一两】
　　右为末每服二钱白汤调下食后
　　天门冬汤【出指南方】　治肺经邪恶咳
　　紫苑【去苖】知母【各一两】桑白皮　五味子　桔梗【各半两】
　　右为散每服四钱水一盏煎至七分去滓温服血者加阿胶半两大便澁加葶苈子半两心之咳状上引心痛喉中介介然如梗甚则咽喉肿痛脉浮恶风宜服桂心汤脉恶寒口噤宜服附子细辛汤恶热脉洪数小便赤澁宜服茯苓汤
　　细辛附子汤【出指南方】　治心咳恶寒
　　附子【炮】细辛【各半两】人参　石菖蒲【各一两】五味子【二两】甘草【半两】
　　右为散每服三钱水一盏姜五片煎至八分去渣服
　　茯苓汤【出指南方】　治心咳恶寒
　　茯苓　麦门冬【去心】黄芩【各一两】秦艽　柴胡【各半两】杏仁【去皮尖一分】
　　右为散每服五钱水二盏煎至一盏去渣服一方有五味子一两
　　射干汤【出指南方】　主肝咳之状咳则两脇痛甚致不可转侧转侧则两脇下痞满恶风脉浮宜服射干汤恶寒脉宜服五味子煎恶热脉数目赤头痛宜服百部丸
　　射干　麻黄【去节各半两】五味子【一两】半夏【泡一两】欵冬花【一两】甘草【半两】
　　右为散每服五钱水二盏姜五片煎至一盏去渣食后服
　　麻黄厚朴汤【出指南方】　主脾欬脾欬之状欬则右脇下痛阴引肩背痛甚则不可动动则欬恶风脉浮宜服麻黄厚朴汤恶寒脉口中如含霜雪中脘阴冷宜温中汤大便坚从背至头发热脉数宜茯苓丸
　　厚朴【制】麻黄【去节】杏仁【去皮尖】橘皮【各一两】甘草【半两】半夏【洗半两】
　　右为散每服四钱水一盏半姜三片煎至七分去渣温服
　　茯苓丸【出指南方】　治脾咳恶寒
　　茯苓【二升】黄芩　陈皮【各三两】半夏【三分】桔梗　五味子
　　右为细末用蜜和丸如梧桐子大每服三十丸用生姜汤米饮亦得一方有大黄
　　梹榔丸　治三焦欬腹满不饮食
　　梹榔【剉】陈橘皮【汤浸去白皮】枳殻【去穣麸炒各一两】干姜【炮去皮一钱半】牵牛子【微炒三两】桑白皮【剉炒半两】
　　右为细末炼蜜丸如梧桐子大每服二十丸食后临卧生姜汤下
　　皂荚丸　治三焦咳腹满不欲饮食
　　皂荚【不蚛者去黒皮】半夏　甜葶苈　杏仁【去皮尖双仁半两以上四味用醋一升煮干慢火炒令焦为末】梹榔【半两为细末】巴豆【二十一枚去心皮膜醋一盏煮令紫黒色水洗焙干细研】
　　右通前末共六味细研炼蜜丸如梧桐子大每服一丸至二丸茶清下生姜汤亦得
　　人参散　治膀胱咳而遗溺
　　人参【一两】白茯苓【去黑皮】黄耆【剉炒】山芋　甘草【炙剉】乌药
　　右为细末每服一钱沸汤防不拘时温服
　　人参欵花膏　治肺胃虚寒久不已咽膈满闷咳痰涎呕逆恶心腹脇胀腰背倦痛虚劳冷及逺年近日一切病服诸药不效者并皆治之
　　欵冬花【去梗】五味子【炒】紫苑【去芦头】桑白皮【去赤皮】人参【去芦各一两】
　　右为细末炼蜜为丸如鸡头子大每服一丸食后细嚼淡姜汤下或大丸分作四小丸含化亦得若身热口干兼服天麻防风丸
　　阿胶散　治肺胃不调久咳不瘥
　　阿胶【炙燥一两】桑根白皮【剉炒半两】甘草【炙剉半两】桔梗【剉碎炒微焦为度半两】细辛【去苖叶一钱】
　　右为细散每服一钱沸汤防服欬剧频进
　　人参桔梗散　治欬咽喉肿痛
　　人参【一两】桔梗【炒四两】甘草【炙剉一两半】白茯苓【去黑皮】恶实【慢火炒各二两】
　　右为细散每服一钱不拘时沸汤防服
　　丹砂半夏丸　治心咳喉中介介咽肿喉痹
　　丹砂【水飞半两】半夏【汤浸去滑焙捣末】知母【焙捣末】天南星【炮制捣末各一两】巴豆【去皮心膜研如膏摊于新瓦上取霜秤三钱】
　　右除丹砂外拌匀汤浸炊饼和丸如豌豆大以丹砂为衣每服三丸食后临卧煎乌梅生姜汤下不嚼
　　鹿角胶汤　治大肠欬
　　鹿角胶【炙燥】甘草【炙剉】麻黄【去根节】杏仁【去皮尖双仁炒研】半夏【汤浸七遍生姜一两同捣饼焙干各一两】
　　右为散每服三钱水一盏入生姜三片同煎七分去渣食后临卧各一服
　　黄耆散　治大肠咳
　　黄耆【细剉】桑根白皮【细剉炒】人参　白茯苓【去黑皮各一两】甘草【炙剉三分】
　　右为细散每服一钱不拘时沸汤防服
　　半夏桔梗汤　治脾肺寒热劳欬盛呕哕
　　半夏【将水煮四五沸切焙三钱】桑白皮根【剉炒】天南星【洗过】桔梗【炒各一两】
　　右为散每服二钱水二盏生姜一枣大细切同煎至半盏去渣温服食后临卧
　　沈香汤　治肺气虚弱咳痰涎不已大人小儿姙妇皆可服一名沈香阿胶散
　　沈香　阿胶【炙炒各半两】人参【去芦头】桑白皮【焙干二两】
　　右为粗末每服三钱水一盏煎七分去渣食后温服日进三服一方生姜煎
　　木香散　治肝咳
　　木香【酥炙三两】贝母【去心酥炒二两】甘草【炙剉一两】杏仁【汤浸去皮尖双仁防炒二两】
　　右为细散每服一钱食后生姜橘皮汤调下
　　地骨皮汤　治肾咳恶热
　　地骨皮　百部【各二两】芍药　赤茯苓【各一两】
　　右为散每服三大钱水一盏七分去渣温服一方入竹叶一把
　　四味散　治肾
　　补骨脂【炒】牵牛子【半生半炒各半两】杏仁【去皮尖双仁炒一两】郁李仁【去皮半两】
　　右为细散每服一钱茶清调下
　　人参散　治咳肺虚不能制下大肠泄防上气喘咳服药不效
　　人参　欵冬花　罂粟花【等分醋炙】
　　右为散每服四大钱水一盏半阿胶一片乌梅半个煎七分去渣睡正着时唤醒服
　　青金丹　治肺虚壅咳喘满咯痰血
　　杏仁【去皮尖一两】牡蛎【煆去粉入杏仁同炒黄去牡蛎粉不用】青黛【一两】
　　右研匀入黄蜡一两镕化和丸如弹子大压匾如饼每用半熟柿一个去核入药在内湿纸裹煨约药镕方取出去火毒细嚼糯米饮下一方名甲乙饼治咳出血片兼涎内有血条不问年久月深但声嘶一服效用青黛一分牡蛎粉二钱杏仁七粒去皮尖研蜡丸子汤使并同煎
　　五味子煎　治肺咳恶寒
　　五味子【五两】桂心【一两】川乌【炮一两】
</div>
    <div class="pagination">
<a href="普济方四库_page590.html">上一页</a><span>...</span><a href="普济方四库_page586.html">586</a><a href="普济方四库_page587.html">587</a><a href="普济方四库_page588.html">588</a><a href="普济方四库_page589.html">589</a><a href="普济方四库_page590.html">590</a><span class="current-page">591</span><a href="普济方四库_page592.html">592</a><a href="普济方四库_page593.html">593</a><a href="普济方四库_page594.html">594</a><a href="普济方四库_page595.html">595</a><a href="普济方四库_page596.html">596</a><span>...</span><a href="普济方四库_page592.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
