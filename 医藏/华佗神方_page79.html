<!DOCTYPE html>
<html>
<head>
    <meta charset="UTF-8">
    <title>华佗神方 - 第 79 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 79 页/共 81 页</h1>
    <div class="content">　　卷二十一

　　二一○一二·华佗牛乳汤神方

　　牛乳三升 荜茇半两为末上二味置铜器中，取水三升，和乳合煎，空腹顿服，日三服，七日除。本剂能除一切气，慎面、猪、鱼、鸡、蒜、生冷。

　　卷二十一

　　二一○一三·华佗猪肚煎神方

　　本品补虚羸乏气力。制用：肥大猪肚一具 人参五两 椒一两 干姜一两半 葱白七两（细切） 粳米半升（熟煮）

　　上五味和匀，纳猪肚中，缝合勿令泄气。以水一斗半，微火煮令烂熟，空腹食之，兼少与饮，一顿令尽。服四、五剂神效。

　　卷二十一

　　二一○一四·华佗羊头蹄煎神方

　　本品主治五劳七伤虚损。制用：白羊头蹄一具草火烧令黄赤。先以水煮半熟。再用：胡椒一两 荜茇一两 干姜一两 葱白 香豉一升纳之更煮令大烂，去骨空腹任性食之。日食一具，满七具止。禁生冷、铅丹、瓜果、肥腻、白酒、大蒜，一切畜血等七日。

　　卷二十一

　　二一○一五·华佗大黄丸神方

　　主治虚劳百病。制用：黄 柏子仁 天门冬（去心） 白术 干地黄 远志（去心） 泽泻 薯芋 甘草（炙）

　　人参 石斛 麦门冬（去心） 牛膝 杜仲（炙） 薏苡仁 防风 茯苓 五味子 茯神 干姜丹参 肉苁蓉 枸杞子 车前子 山茱萸 狗脊 萆 阿胶（炙） 巴戟天 菟丝子覆盆子上各一两，捣筛，蜜和丸，酒下十丸，日稍加至四十丸。性冷者加干姜、桂心、细辛各二两，去车前子、麦门冬、泽泻；健忘者加远志、菖蒲各二两；患风者加防风、独活、芎各二两；老人加牛膝、杜仲、萆 、狗脊、石斛、鹿茸、白马茎各二两。无问长幼，常服勿绝。百日以内，慎忌饮食，切禁生冷、油腻、鸡、鱼等。

　　卷二十一

　　二一○一六·华佗柏子仁丸神方

　　本剂久服，能强记不忘。制用：柏子仁五两 蛇床子 菟丝子 覆盆子各半升 石斛 巴戟天各二两半 杜仲（炙） 茯苓天门冬（去心） 远志（去心）各三两 天雄（炮去皮）一两 续断 桂心各一两半 菖蒲泽泻 薯芋 人参 干地黄 山茱萸各二两 五味子五两 钟乳（炼成者）三两 肉苁蓉六两上捣筛，蜜和丸如桐子大。先服二十丸，稍加至三十丸。先斋五日，乃服药。服后二十日后，齿垢消去，白如银；二十四日面悦泽；六十日瞳子黑白分明，尿无遗沥；八十日四肢遍润，白发复黑，腰背不痛；一百五十日，意气如少年。药尽一剂，药力同至，乃入房。

　　卷二十一

　　二一○一七·华佗紫石英汤神方

　　主治心虚寒热百病，令人肥健。制用：紫石英十两 白石脂 赤石脂 干姜各三十两上先取十分之一，用微火煮之，分为四服，日三夜一。服药前勿宿食，服后午时乃食。

　　日日根据前秤取服之，满四十日止，服讫即行，勿专事坐卧，须令药力遍身，百脉中行。若大冷者，春秋各四十丸，日服令疾退为止。惟服之过多，令人大热，即须服冷药压之。

　　卷二十二

　　华佗注仓公传（附）

　　卷二十二

　　二二○○一·疽

　　齐侍御史成，自言病头痛，臣意诊其脉。告曰：“君之病恶，不可言也。”即出，独告成弟昌曰：“此病疽也，内发于肠胃之间，后五日当痈肿，后八日呕脓死，成之病，得之饮酒且内。”成即如期死。

　　成既疽发于肠胃，正可剖而洗之，不待其痈肿而呕脓也。虽热上熏阳明，烂流络，至于头痛，亦岂无药？况其时疽尚未成，痈尚未发，去其烂菌，自无后患。惜乎成之不遇也。（华佗注）

　　卷二十二

　　二二○○二·气隔

　　齐王中子诸婴儿小子病，召臣意诊，切其脉，告曰：“气隔病，病使人烦懑，食不下，时呕沫，病得之少忧，数乞食饮。”臣意即为之作下气汤以饮之。一日气下，二日能食，三日即病愈。

　　此病主在心，周身热，宜养心，不得专下气。下气虽效，强制力耳。意之言曰：“烦懑食不下，则络脉有过，络脉有过，则血上出，血上出者死，此悲心所生也。”既知心病而治气，未免自相矛盾，且不惧其强制之后而有反抗力乎？世以香散下降治肝气，终至愈发剧，亦犹此耳。（华佗注）

　　卷二十二

　　二二○○三·涌疝

　　齐郎中令循病，众医皆以为蹶中而刺之。臣意诊之，曰：“涌疝也，令人不得前后溲。”循曰：“不得前后溲三日矣。”臣意饮以火齐汤，一饮得前溲，再饮大溲，三饮而疾愈。

　　意之言曰：“右口脉大而数，数者中下热而涌。”既知其热，投以火齐汤，以热攻热虽得法，若热加增，由中下而上涌将奈如？其得溲也，亦幸矣哉！（华佗注）

　　卷二十二

　　二二○○四·热病气

　　齐中御府长信，冬时为王使于楚。至莒县阳周水，而莒桥梁颇坏，信则揽车辕，未欲渡也，马惊，即堕信身入水中几死。吏即来救信，出之水中，衣尽濡，有间而身寒，已热如火。

　　至此水气入腠理，针天柱骨可愈。意不用针而用汤，幸汗出，否则必成紫云疯。若谓失治一时，即转为寒热。殆漠视耳。若根据脉法："热病阴阳交者死。"则信万不致此，因信汗，肌

　　卷二十二

　　二二○○五·风瘅客脬

　　此难于大小便，溺赤。臣意饮以火齐汤，一饮即前后溲，再饮病已，溺如故。

　　意之言曰：“脉大而躁，大者膀胱气也，躁者中有热而溺赤。”又切其太阴之口：“湿热，风气也。”予尝以白蝴蝶花根煎汤饮见效。考意火齐汤，用附子、肉桂、大戟、大黄、汉防己、车前子、防风，此岂可常用，意何恃为绝技也哉？（吴普注）

　　卷二十二

　　二二○○六·肺消瘅（即肺气热）

　　山跗病，得之盛怒，而以接内。所以知山跗之病者，臣意切其脉，肺气热也。齐太医先诊山跗病，灸其足少阳脉口，而饮之半夏丸，病者即泄注，腹中虚。又灸其少阴脉，是坏肝刚极深，如是重损病者气；以故加寒热，所以后三日而狂者。肝一络连属，结络乳下阳明，故络绝。开阳明脉，阳明脉伤，即当狂走。后五日死者，肝与心相去五分，故曰五日尽，尽即死矣。

　　按：此先病肝，后痰肺，继之以灸，夏饮半夏燥烈品。然苟大补元气，如漆叶青 散，非不可治。第须久服，缓不济急耳。（樊阿注）

　　卷二十二

　　二二○○七·积瘕

　　瘕与症异，症坚而瘕软，症以血为之，瘕以气为之也。齐中尉潘满如病，少腹痛，臣意切其脉，深小弱，其卒然浮合也，是脾气也。右脉口气至紧小，见瘕气也，后溲血死。

</div>
    <div class="pagination">
<a href="华佗神方_page78.html">上一页</a><span>...</span><a href="华佗神方_page74.html">74</a><a href="华佗神方_page75.html">75</a><a href="华佗神方_page76.html">76</a><a href="华佗神方_page77.html">77</a><a href="华佗神方_page78.html">78</a><span class="current-page">79</span><a href="华佗神方_page80.html">80</a><a href="华佗神方_page81.html">81</a><a href="华佗神方_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
