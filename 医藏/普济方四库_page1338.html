<!DOCTYPE html>
<html>
<head>
    <meta charset="UTF-8">
    <title>普济方四库 - 第 1338 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1338 页/共 1812 页</h1>
    <div class="content">　　桂枝茯苓丸【金匮方】治妇人宿有症瘕姙娠经防未及三月即动此症也经防三月时得漏下不止胎动在脐上者为症痼害当去其症久论姙娠六月动者前三月经水利时胎下血者后防三月下血者也所以下血不止者其症不去故也当下其症
　　桂心　茯苓　牡丹皮　桃仁【去皮尖麸炒】芍药【各等分】
　　右为末炼蜜丸如弹子大每服一丸嚼细温酒米汤送下食前服自一加至三丸
　　治子门閇血聚腹中生肉症脏寒所致方【出千金方】
　　干漆【半斤】生地黄【汁三斤】生牛膝【汁一斤】
　　右先捣漆末内汁中搅微火煎为丸如梧桐子大酒服三丸日再若觉腹中痛食后服之
　　治卒暴症腹中有如刺昼夜啼
　　右用牛膝二斤以酒二斗渍宻封热火灰中温令味出服五合一升量力服
　　治症瘕【出华陀中懴经】
　　大黄【湿纸煨】硇砂　三棱【湿纸裹煨乘热细剉】干漆【炒至烟尽】巴荳【去皮出油各一两】入醋一升熬成膏入药如后　木香丁香　枳殻【汤浸去穰麸炒黄色】桂心【各一两半】
　　右同丸如菉荳大米汤下三丸
　　治妇人小肠症瘕诸疾【出本草】以防末服之梁四公子传曰交河之间平碛中握深一丈下有防柏黑逾纯漆或大如车轮末服之攻妇人小膓症瘕诸疾
　　治卒暴症腹中有物坚如石痛欲死【出本草】取蒴藋根一小束洗沥去水细擘酒二升渍三宿暖温服五合至一升日三若欲速得服于热灰中温令药味出服之此方无毒已愈十六人神騐药尽复作服之
　　治妇人月闭风气羸瘦症瘕久服令人有子【出本草】取木麻用以烧酒服
　　八瘕【附论】
　　黄帝问于素女曰吾闻天下妇人产乳有子而病者未曽生子而病者又产乳后而中絶不复产者何也诸病从主而令妇人腹中有积聚胷脇腰背挛而痛久而八瘕之聚病深可畏不在肠胃疗之或者已复其状寕可得闻之乎对曰妇人之病皆于月病生产所致又从胞胎所起其病不同鍼灸食药不得其方也黄帝曰安心其要易闻之为宝受之良久详思念其事曰善哉疗将奈何素女曰诚为主说妇人胞胎之数背在隂里万物皆从生渊深血脉精气所从行肾为隂隂主开闭左为胞门右为子戸主定月水生子之道胞门主于子精精神气所出入合于中黄门玉门四边主持关禁闭子精脐下三寸名曰闗元主藏魂魄妇人之胞三焦之腑常所从止然妇人经脉俞络合调则月水如时来至故能生子而无病妇人荣卫经络防絶不通其人思惟邪气便得往来入合于子脏若生恶露未巳合隂阳即令妇人经脉挛急令人小腹里急支满胷脇腰背相引痛苦四肢酸削饮食不调结牢恶血不除月水不时或在前或在后作久不止因生积聚如懐胎状邪气盛甚人恍惚多梦寒热四肢不欲时动隂中生气肿肉生风甚者小便不利苦痛如淋状面目黄黑嵗月久即不复生子也
　　方
　　一曰黄瘕妇人月水始下若新伤坠血气未止卧寝未定五脏六腑虚羸精神不定因向大风便利隂阳开闭闗节四逺中于风湿气从下上入于隂中稽留不去名为隂虚则生黄瘕之聚令人病苦四肢寒热身重淋露卧不欲食左脇下有气结牢不可得抑苦病腰背相引痛月水不利则善令人不产小腹及下引隂中如刺不得小便或时寒热下赤黄汁病苦如此令人无子疗当刺闗元气冲行以毒药有法疗瘕当下即愈矣
　　皂荚散【出圣惠方】疗黄瘕导方
　　皂荚【一两炙去皮子】蜀椒【一两去汁】细辛【六分】
　　右捣散以三角囊大如指长二寸贮之取纳隂中欲便闷则出之已则复内之恶血毕出乃洗以温汤三日勿近男子忌生菜等
　　二曰青瘕青瘕者妇人新生未满十日起行下以汤浣洗大蜜隂阳虚玉门四边皆解散子戸未安定骨肉皆痛手臂不举饮食未下腹中藏吸吸久当风卧不自隐为障若居湿地及温席令人苦寒洒洒入腹中心腹烦闷沉淖恶血不出结热不得散则生青瘕之聚在左右脇下藏于背脊上与肩甲腰下挛急两足腹下有气起喜唾不可多食四肢不欲动摇恍忽善梦手足肿面目黄大小便难其月水不通利或不自禁状如崩中此自过所致令人少子疗之当刺胃管行以素药有法瘕当下即愈矣
　　疗青瘕导药方【出圣恵方】
　　戎盐【一升】皂荚【半两去皮子炙】细辛【一两】
　　右捣散以三角囊大如指长三寸贮之内隂中但卧瘕当下青如葵汁养之如产法
　　三曰燥瘕燥瘕者妇人月水不调恶血未尽其人虚惫而以夏月热行疾步若举重移轻汗出交流气力未平而卒以恚怒致腹中猥咽不泄经脉挛急内结不舒烦满少力气上达膈中背膂小腹壅急月水与气俱不通利而反以饮清快心月水横流溢入他脏不去有热则生燥瘕之聚大如半杯上下腹中苦痛在内脇下上引心而烦害饮食欲呕吐胷及腹中不得太息腰背重喜卧盗汗足酸削久立而痛小便失时忽然自出若失精月水闭塞大便澁难有此病令人少子疗之以长鍼按而刺之法度行以毒药瘕当下即愈矣
　　疗燥瘕方【出圣惠方】
　　大黄【如鸡子许】干姜【二两】黄连【三两】鸡膍胵中黄膜【一枚炙】桂心【一尺】防虫【三枚熬】厚朴【十颗炙】郁李仁【一两去皮尖煎熬】
　　右捣散早朝空腹以温酒一盏和三钱顿服瘕当下下毕养之如产妇法三月无子者当有三月勿合隂阳
　　四曰血瘕血瘕者妇人月水新下未满日数而中止因饮食过度五谷气盛溢入他脏若大饥寒吸吸不足呼吸未调而自劳动血不走肠胃之间流落不去内有寒热与月水合会则生血瘕之聚令人腰痛不可以俯仰横脇下有积气牢如石小腹裹急苦痛背膂痛腰股下痛隂里若生子风冷子门僻月水不时乍来乍去有此病令人无子疗之瘕当下即愈矣【儒门事亲书云汴京曹大使女既笄病血瘕数年大医宣企贤以砂血等血药治之不愈企贤曰除得陈州张大肠乃愈一日戴人承诏至汴京曹大使乃邀戴人问焉戴人曰小肠热遗然于大肠为虑痰瘕结硬如块面黄防瘦乃用涌泄之法数年之病不再旬而効女由是得聘企贤问谁治之曹大使曰张戴人企贤立使邀之凡妇人月事沉滞数月不行肌肉渐减内经曰小肠热已满移于大肠则伏瘕为沉沉者月事沉滞不行故云伏瘕急宜桃仁承气汤加归大作剂料煎服立愈后用四物汤补之更服宜明中梹榔丸】
　　疗妇人血瘕痛【出圣惠方】
　　干姜　乌贼鱼骨【各一两炙】桃仁【一两去皮尖炒研】
　　右捣散酒服二方寸匕日二一方无桃仁
　　又方【出圣惠方】
　　右取古铁秤锤或大斧头或铁杵以炭火烧令赤投酒三升中稍饮之
　　又方【出圣惠方】
　　右桂末温酒服方寸匕佳日二
　　疗妇人血瘕攻刺腹脇时痛导药方【出圣惠方】
　　大黄　当归【各半两】山茱萸【一两】皂荚【一两去皮子】细辛戎盐【各六铢】
　　三棱煎丸【出济生方】治妇人室女血瘕月经不通脐下坚结大如杯升久而不治必成血蛊
　　京三棱　蓬术【各二两】芫花【半两】青皮【去穰净一两半】
　　右剉如荳大用好醋一升煑干焙为细末醋糊为丸如梧桐子大每服五十丸食前淡醋汤吞下
　　治妇人血蛊大抵经脉不通即成血蛊
　　马鞭草　水杨梅根　杜牛膝根　泽兰根　杜当归【各等分】
　　右打烂浸酒无时温服
　　硇砂丸　治血蛊块等疾
　　硇砂【半两】蝱虫【四十九个】水蛭【炒黒】粉霜【三钱】丁香　干漆【炒令烟出】白丁香　甘遂【炮】牡蛎　大麦【炒】梹榔【各五钱】胆矾【三钱】阿魏【一钱研】大枣【五十枚去皮核】木香【五钱】
　　右为细末用枣肉丸每服十丸任汤使下
　　琥珀丸【出医方集成】治妇人血瘕腹中有块攻刺小腹瘇重或腰背相引而痛久而不治黄痩羸乏
　　琥珀【别研】白芍药　川乌【炮去皮】川牛膝【去芦酒浸】鳖甲【醋炙】蓬莪荗【炮】当归【去芦酒浸】紫厚朴【姜制不炒各一两】木香【不见火】泽兰叶　官桂【不见火各半两】麝香【别研半钱】
　　右为细末酒糊为丸如梧桐子大每服七十丸空心温酒米饮任下
　　硝石汤【出千金方】治虚瘕月水畱于瘀血大便不通下病散坚血方
　　硝石　附子　蝱虫【各三两】大黄　细辛　干姜黄芩【各一两】芍药　土瓜根　丹参　代赭　蛴螬【各二两】大枣【十枚】桃仁【一升】牛膝【一升】朴硝【四两】
　　右防咀酒五升水九升渍药一宿明旦煎取四升去滓下朴硝硝石烊尽分四服相去如炊顷去病后食黄鸭羮勿见风
　　治妇人血瘕痛脐下胀不下食【出拔萃方】
　　当归【二两】桂心　芍药　血竭　蒲黄【各一两半】延胡索【一两】
　　右为细末每服二钱无灰酒调下
　　丁香脾积丸【出如宜方】治血臌
　　莪术【三两】三棱【二两】良姜【二两】青皮【一两】丁香　木香【各半两】皂荚【三大枚烧存性】巴荳【半两去壳别研】
　　右以莪术三棱良姜三味同米醋一升于磁器内煑干将三味并乘热切碎同焙干为末入百草霜三匙并巴荳同细面为糊丸如麻仁大每服五丸或七丸至十五丸二十丸止食伤随物下脾积气陈皮汤下吐酸姜汤下小儿疳君子汤下孕妇勿服如血臌加琥珀麝香饮汤下
　　破血瘕痛【出本草】用越砥石烧投酒中服
　　治妇人血瘕【出本草】以乌贼鱼骨细研为末米饮下之治妇人血瘕及积块【出本草】以山蒜苦醋摩服多妙五曰脂瘕脂瘕者妇人月水新来若生未满三十日其人未复以合隂阳络脉分胞门伤子戸失禁关节散五脏六腑津液流行隂道瞤动六脉关枢四解不见其形子精与血气相遇犯禁子精化不足成子则生脂瘕之聚令人支满里急痛痹引小腹重腰背如刺四肢不举饮食不甘卧不安席左右走腹中切痛时瘥时甚或时少气头身体疼解苦寒恶风膀胱胀月水乍来乍去不如常度大小便血不止有此病者令人无子疗之当刺以长鍼行以毒药瘕当下即愈矣
　　疗脂瘕【出圣惠方】
　　皂荚【十八铢去皮子】矾石【六铢炒】五味子　蜀椒【去汗】细辛干姜【半两】
　　右捣散以香脂和如大荳着男子隂头以合隂阳不三行其瘕乃愈
　　疗妇人絶不复生及未曽生皆以脂瘕腹中有块以汤煎自下尚不受子导散方【出圣惠方】
　　皂荚【炙去子皮】吴茱萸　当归【各一两】蜀椒【炒二两】细辛【熬】矾石【烧】五味子【各三分】大黄　戎盐　干姜【二两】
　　右捣筛散以轻绢袋如指大长三寸盛药令满纳隂中坐卧随意勿行走小便时去之别换新者
　　六曰狐瘕狐瘕者妇人月水当日数来而反悲哀自恐若以逺行逢暴风疾雨电雷惊恐衣被湿沉罢倦少气心中恍惚未定四肢懈惰憎寒苦寤寐脉气絶精神游亡邪气入于隂里不去则生狐瘕之聚食人子月水闭不通小腹瘀滞胷脇腰背痛隂中肿小便难胞门子戸不受男精不藏气盛令人嗜食欲呕喜唾多所思如有身状四肢不举有此病者终身无子其瘕有手足卒成形者杀人无者可疗以长鍼急持刺之行以毒药有法瘕当下即愈矣
　　疗狐瘕【出圣惠方】
　　右取新死防一枚裹以新絮涂以黄土穿地坎足没防行置其中桑薪灼其上一日一夜出絮纳桂心末六铢酒服二方寸匕病当下甚者不过再服瘥
　　七曰蛇瘕蛇瘕者妇人月水以下新止适闭未复胞门子戸劳动隂阳未平荣卫分行若其中风暴病羸劣饮食未调若起行当风及度泥涂因冲寒太早若坐湿地名曰隂阳乱腹中虚若逺行道路伏饮汚井之水不洁之食通吞蛇防之精流落不去则生蛇瘕之聚上食人之肝心若病长大条条在脐脐上还绞左右脇不得吐气两肢间苦疼小腹多热小便赤黄膀胱引隂中挛急腰背俱痛难以动作喜发寒热月水或多或少有此病者不复生子其瘕手足成形者杀人未者可治之疗有法行以毒药瘕当下即愈矣
　　疗蛇瘕方【出圣惠方】
　　大黄　黄芩　芒硝【各半两】甘草【大如指一尺炙】乌贼鱼骨【二枚】皂荚【六枚去皮子尖醋炙】
　　右捣以水六升煑之三沸下绞去滓下硝通口温服之十日一剂空心服服之当下
　　八曰鼈瘕鼈瘕者妇人月水新至其人剧作罢痿疲劳汗出衣服润湿不以时去之若当风睡足践湿地恍惚觉寤蹠立未安颜色未平复见所好为开荡魂魄感动五内脱消若入水浣洗沐浴不以时出而神不守水气与邪气俱入至三焦之中又暮出入或门先闭津液妄行畱落不去则生鼈瘕之聚大如小杯令人小腹内切痛恶气左右走上下腹中苦痛若存若亡按之跃手下引隂里腰背亦痛不可以息月水不通面目黄黑脱声少气有此病者令人絶子其瘕有手足成形者杀人未者可治之疗有法度以长鍼按疗之行以毒药疗鼈瘕当下即愈矣
　　疗鼈瘕方【出圣惠方】
　　大黄【六分】干姜　侧子【各半两】附子　人参【各九铢】虫【一寸熬】桂心【一两六铢】细辛　土防【各十八铢】白术【一两】
　　右捣散以酒服方寸日三以上八般瘕疾出古今録验
　　治鼈瘕及心腹宿症及卒得症
　　右以白雄鸡屎无论多少小便和之于器中火上熬令燥未服方寸匕多服不限度以膏熬饭饲弥佳
　　食症【附论】
　　夫妇人有食症者由脏腑虚弱月候来时食生冷之物脾胃既虚不能消化与脏气相抟结聚成块日渐生长盘牢不移故谓食症也
　　方
　　续随子方　治妇人食症积年不瘥
　　续随子【一两防炒】雄黄【一分另研】木香【一分】胭脂【一分】麝香【一分研】干姜【一分炮裂不剉】硃砂【一分细研】硇砂【不夹石者一分细研】
　　右为细末如研了药令匀酒煑面糊丸菉荳大每服姜汤下三丸
　　干漆丸　治妇人食症夹恶血气攻刺腹脇痛不止干漆【一两细研】芫花【一分醋拌炒令干】当归【一分剉微炒】五灵脂【一分】硇砂【一两细研】香墨【一分】麝香【半两细研】巴荳【十枚去皮心纸裹压去油】
　　右为末同研令匀用醋煑面糊和丸如菉荳大每服空心温酒下五丸
　　硇砂丸　治妇人食症块久不消攻刺心腹疼痛青礞石【末】巴荳【去皮心油】硃砂　粉霜【并研】木香【末各一分】硇砂【半两】
　　右研令匀以糯米软饭和丸如菉荳大每服二丸空心温酒下取下恶物为度
　　破症丸　治妇人食症块攻心腹疼痛
　　巴荳【十枚去心皮研纸裹压去油】川乌头【一分炮制去皮脐】胆矾【一分】五灵脂【一分】芫花【一分醋炙干】百草霜
　　右为末煑枣纳和丸如菉荳大每服以生姜醋汤下五丸
　　化症丸　治妇人食症腹胀气急面目浮肿四肢无力硇砂【半两细研】巴荳【十枚去皮心研纸裹压去油】五灵脂【半两】干姜【半两制剉】雄雀粪【半两微炒黄】猪牙皂荚【半两去皮子涂醋炙令黄】
　　右为末同研令匀用醋煑面糊丸如菉荳大每服空心温酒下五丸
　　芫花丸　治妇人宿食不消结成症块兼血气疼痛巴荳【二十枚去皮心纸裹压去油】芫花【一两醋拌炒令干】川乌头【半两炮去皮脐】防葵【一分】硇砂【半两细研】麝香【一钱细研】
　　右为末同研令匀用头醋煎为膏和如梧桐子大每服以当归酒下十三丸
　　香墨丸　治妇人积食症及血气
　　香墨【半两】芫花【一两醋拌炒令干】川大黄【半两剉碎防炒】青礞石【半两】巴荳【一分去皮心研纸裹压去油】硇砂【半两细研】
</div>
    <div class="pagination">
<a href="普济方四库_page1337.html">上一页</a><span>...</span><a href="普济方四库_page1333.html">1333</a><a href="普济方四库_page1334.html">1334</a><a href="普济方四库_page1335.html">1335</a><a href="普济方四库_page1336.html">1336</a><a href="普济方四库_page1337.html">1337</a><span class="current-page">1338</span><a href="普济方四库_page1339.html">1339</a><a href="普济方四库_page1340.html">1340</a><a href="普济方四库_page1341.html">1341</a><a href="普济方四库_page1342.html">1342</a><a href="普济方四库_page1343.html">1343</a><span>...</span><a href="普济方四库_page1339.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
