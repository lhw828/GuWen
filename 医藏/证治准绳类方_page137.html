<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 137 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 137 页/共 217 页</h1>
    <div class="content">　　芍药柏皮丸芍药 黄柏（各等分）

　　上为细末，醋糊为丸，如桐子大。每服五七十丸，食前温汤下。固肠丸（见泄泻。）

　　桃花汤（《金匮》） 治下痢脓血。

　　赤石脂（一升，一半锉，一半筛末） 干姜（一两） 梗米（一升）

　　上三味，以水七升，煮米令熟，去滓，温七合，纳赤石脂末方寸匕，日三服。若一服愈，余勿服。

　　《易简》断下汤 治下痢赤白，无问新久长幼。

　　白术 茯苓（各一钱） 甘草（五分） 草果（连皮一枚）

　　上 咀，用罂粟壳十四枚，去筋膜并萼蒂，剪碎，用醋淹，为粗末，用作一服，水一大碗，姜七片，枣子、乌梅各七枚，煎至一大盏，分二服服之。赤痢者加乌豆二粒，白痢者加干姜五钱。

　　罂粟壳治痢，服之如神，但性紧涩，多令人呕逆，既以醋制，加以乌梅，不致为害。

　　然呕吐人，则不可服。大率痢疾，古方谓之滞下，多因肠胃素有积滞而成。此疾始得之时，不可遽止，先以巴豆感应丸十余粒，白梅汤下，令大便微利，仍以前药服之，无不应手作效。若脾胃素弱，用豆蔻、橘红、罂粟壳各等分，为末，醋煮面糊为丸，桐子大，每服五十丸，乌梅汤下。兼治泄泻暴下不止，一服既愈，更令药力相倍为佳。如觉恶心，却以理中汤、四物汤加豆蔻、木香辈调其胃气，仍以二陈汤煮木香丸以定其呕逆。大凡痢疾，乃腹心之患，尊年人尤非所宜。若果首尾用平和之剂，决难作效，必致危笃，虽欲服此，则已晚矣。其秦艽、地榆、黄柏、木通之类，其性苦寒，却难轻服。血痢当服胃风汤并胶艾汤之类。白者宜服附子理中汤、震灵丹之属，更宜审而用之。若五色杂下，泄泻无时，当用熟乌头一两，浓朴、干姜、甘草各一分，生姜煎服。今之治痢，多用驻车丸、黄连阿胶丸之类，其中止有黄连肥肠，其性本冷，若所感积轻，及余痢休息不已，则服之取效，若病稍重，则非此可疗。

　　诃子皮散（东垣）

　　御米壳（五分，去花萼，蜜炒） 干姜（六分，炮） 陈皮（五分） 诃子皮（七分，煨，去核）

　　水煎服。或为末，白汤调服亦可。

　　地榆芍药汤（《保命》） 治泄痢脓血脱肛。

　　苍术（八两） 地榆 卷柏 芍药（各三两）

　　上 咀，每服二两，水煎温服，病退勿服。

　　败毒散（见伤湿。）

　　参苓白术散（《和剂》） 治久泻及大病后、痢后调理，消渴者尤宜。

　　人参 干山药 莲肉（去心） 白扁豆（去皮，姜汁浸炒。各一斤半） 白术（于潜者，二斤） 桔梗（炒令黄色） 砂仁 白茯苓（去皮） 薏苡仁 炙甘草（各一斤）

　　上为细末，每服二钱，米汤调下；或加姜、枣煎服。或枣肉和药，丸如桐子大，每服七十丸，空心用米汤送下；或炼蜜丸，如弹子大，汤化下。

　　治中汤（见呕吐。）

　　仓廪汤 治禁口痢有热，乃毒瓦斯冲心，食即吐。

　　人参 茯苓 甘草（炙） 前胡 川芎 羌活 独活 桔梗 柴胡 枳壳 陈仓米（各等分）

　　上 咀，每服五钱，水一盏半，生姜三片，煎至七分，去滓，不拘时，热服。

　　木香散（《本事》） 治隔年痢不止，并治血痢尤捷。

　　木香（半两锉，用黄连半两同炒） 罂粟壳（半两锉，用生姜半两同炒） 甘草（炙，一两）

　　上为细末，入麝香少许，每服一钱，陈米饮下。

　　诃藜勒丸（《宝鉴》） 治休息痢，昼夜无度，脐腹撮痛，诸药不效。

　　椿根白皮（二两） 诃子（半两，去核） 母丁香（三十粒）

　　为细末，醋糊丸，如梧子大。每服五十丸，陈米饮汤入醋少许，一日三服效。（椿树，俗谓虎眼树，又谓之樗。）

　　芜荑丸 治久痢不瘥，有虫，并下部脱肛。

　　芜荑（炒） 黄连（去须，各二两） 蚺蛇胆（半两）

　　上为细末，炼蜜丸，如梧桐子大。每服三十丸，食前用杏仁汤下，日再服。

　　驻车丸（《和剂》） 治一切下痢，无问冷热。

　　阿胶（捣碎，蛤粉炒成珠，为末，以醋四升熬成膏，十五两） 当归（去芦，十五两） 黄连（去须，三十两） 干姜（炮，十两）

　　上为末，醋煮阿胶膏丸，梧桐子大。每服三十丸，食前米饮下，日三服。小儿丸如麻子大，更量岁数加减服。

　　归连丸 治痢，无问冷热及五色痢，入口即定。

　　当归 黄柏 黄芩 阿胶 熟艾（各二两） 黄连（一两）

　　上为末，以醇醋二升，煮胶烊，下药煮，令可为丸，如豆大。每服七八十丸，日二夜一，用米汤下。若产妇痢，加蒲黄一两，炼蜜和丸。

　　麦 丸 治休息痢，不能饮食及羸瘦。

　　大麦 （炒） 附子（炮裂，去皮脐） 陈曲（炒） 官桂（去皮） 乌梅肉（炒） 白茯苓（去皮） 人参（各一两）

　　上为细末，炼蜜和丸，如梧桐子大。每服三十丸，煮枣肉饮下，不拘时。一方，用七月七日曲。

　　治休息痢羸瘦黄连（去须，为末） 定粉（研。各半两） 大枣（二十枚，去核）

　　上舂枣如泥，铺于纸上，安二味药裹之，烧令通赤，取出候冷，细研为末，每服使好精羊肉半斤，切作片子，用散药三钱，掺在肉上，湿纸裹烧熟，放冷食之，不过三两服效。

　　又方杏仁（一两，汤浸，去皮尖及双仁，麸炒黄色） 猪肝（一具，去筋膜，切作片）

　　上件，将肝用水洗去血，切作片，于净铛内一重肝，一重杏仁，入尽，用童子小便二升，入铛中盖定，慢火煎令小便尽即熟，放冷，任意食之。

　　又方（一名） 羊肝散砂仁（一两，去皮） 肉豆蔻（半两，去壳）

　　上为细末，用羊肝半具，细切拌药，以湿纸三五重裹上，更以面裹，用慢火烧令熟，去面并纸，入软饭捣和，丸如梧子大。每服三十丸，食前粥饮下。

　　蓣莲饮石莲肉 干山药（各等分）

　　上为细末，生姜、茶煎汤，调下三钱。

</div>
    <div class="pagination">
<a href="证治准绳类方_page136.html">上一页</a><span>...</span><a href="证治准绳类方_page132.html">132</a><a href="证治准绳类方_page133.html">133</a><a href="证治准绳类方_page134.html">134</a><a href="证治准绳类方_page135.html">135</a><a href="证治准绳类方_page136.html">136</a><span class="current-page">137</span><a href="证治准绳类方_page138.html">138</a><a href="证治准绳类方_page139.html">139</a><a href="证治准绳类方_page140.html">140</a><a href="证治准绳类方_page141.html">141</a><a href="证治准绳类方_page142.html">142</a><span>...</span><a href="证治准绳类方_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
