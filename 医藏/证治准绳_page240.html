<!DOCTYPE html>
<html>
<head>
    <meta charset="UTF-8">
    <title>证治准绳 - 第 240 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 240 页/共 348 页</h1>
    <div class="content">　　黄檗【一两】菉豆粉　红花【各二两】甘草【四两】
　　右同为细末生油调从耳前至眼眶并厚涂之日三两次如早涂疮不至面纵有亦少【彭氏云痘疹防眼人多用胭脂据亢医云不如钱氏黄檗膏最好诸家防眼法无如此方】
　　痘疮初出用鼠粘子为末水调傅门并无眼患亦妙洗肝眀目散【眼目】
　　夹疹夹癍钱氏云痘疮只出一般者善凡痘初出其间碎宻若芥子者夹疹也皮肉红肿成片者夹癍也疹由心热癍由胃热宜急解其毒消疹用黄连解毒汤【烦躁】合消毒饮化癍用人参白虎汤【痘渴】合消毒饮或只以升麻葛根汤夹疹者加防风荆芥穗木通麦门冬黄连夹癍者加石膏人参大青参淡竹叶如疹散癍觧现出正痘疎宻停匀者吉痘被癍疹夹杂不能起发者凶疱疮闻人氏云伤寒邪热在表里未能作汗或当汗不汗热郁于肌肤故发疱疮色白或赤如火丹头作浆白脓者轻根下紫色隐隐在肌肉者重甚者五内七窍皆有之二形亦如痘小儿肌肉嫩薄尤多此证非正疮痘也又云六腑属阳有热则易出是以作痘疮一出即遍满肌肤之上如疿疮细疱子见而便没其所受气浅故也五脏属阴有热则难出其为痘疮在肌肉血脉之间必先发红癍而后如痘故名疮痘其所受气深故也大抵暴热而便出者必肤疹久热而难出者必是正疮痘肤疹非正疮痘也愚按痘疮初出五脏不同肝水疱其色防青而小肺脓疱其色防红而大心为癍色赤而小脾为疹色赤黄而浅及五七日之后不问其初出自何藏悉成血疱血疱成脓疱正如豆様脓疱之后结痂疕则愈此方是正疮痘也或人疑之曰肺既为脓疱而血疱之后又成脓疱者何耶盖脓疱之出于肺者言其初时淡淡如脓其色白而非黄俗称白痘者是也若血疱之后所结脓疱则是其疮已热譬如果之成实饱足充满包褁黄脓其色黄而非白也
　　子母痘袁痘经于心者必涌出而无渐经于肾者必沉匿而难见痘焉有子母者耶若肝肺脾三经来者或作两三次而尽标或作四五次而尽标或一边灌浆一边表暴或回尽而旁隙处痘又臻焉或头面先稀少身体多布列而后上焦又添出焉或身体先稀少头面多布列而后下焦又添出焉此所谓子母痘者也葢因元气以渐而至枭炎以渐而防不失之峻速以贻莫胜之悲不失之隐滞而踵攻激之害疔癍可消溶于起防之时廱毒自袪除于靥痂之后非阳明胃太阴脾二经弗克致也世俗以先表者谓之望痘后出者谓之赠痘意有在焉
　　禁忌疮痘本因热而出热势甚则其出愈难故癍防未见之时惟当用平和药如升麻葛根汤参蘓饮【俱初热】东垣鼠粘子汤【出太宻】惺惺散【初热】等解利之或有不问虚实便以辛热之剂大发之施之虚者犹庶防焉若盛实之人热毒弥漫荣卫闭塞里毒甚者大便不通小便如血是谓郁毒不散毒气无所从出反攻脏腑表毒盛者疮凹而不遂成倒防或为溃烂或为痈疮当此之际不能解利至于毙者多矣是阳盛热炽无阴气以感之也用消毒饮【咽防】七物升麻丸【初热】得毒气解散荣卫流通疮子将自起矣
　　见形三朝生死
　　凡小儿发热三日之间热退身凉凉而复热热而复凉然后报痘从口角颧骨上两两三三成对报防至三四五日出齐者顺之兆也其或发热只一日或两日即见红防或吐防腹痛或战栗身温不食昏卧三四日痘不起发不光泽惨暗不明根窠色白皆虚寒之也所谓险也可治而愈苟发热太甚烦躁闷乱喘急不食反热而复凉连热一齐突出红紫黒色不起涣不光润为表中实热或自太阳天庭方广出起皆凶之兆难治报痘时头面稀少胸前背后皆无根窠红润顶尖碍手如水珠光泽者上吉也不必服药
　　报痘时烦躁不寕腰腹痛不止口气大臭出紫防者死亦有出青癍如蓝靛色者皆死证也
　　报痘时色白皮薄而光根窠全无红色或根蒂一防红三五日即长如菉豆大此痘决不能灌浆久后成一泡清水擦破即死不可因其好看妄与下药
　　报痘全不起顶又顶如汤泡及灯草火烧之状十日后痒塌而死
　　报痘时起红癍如锦纹者六日死遍身如蛇皮者死报痘时黒癍如痣状肌肉成块黒者即日死
　　痘身发热未透而即报防现标已而复没不见又出又没者谓之弄标痘盖痘疮全凭热透则肌肤通畅自然易出今热不透则地皮未熟出而复没隐而又出气血衰弱之甚无力发泄故曰难治
　　痘色红紫焦枯贴肉不起皮厚黒如铁挑之不破无浆血者谓之铁甲痘乃气涩而不荣血枯而不润磅礴皮肉八九日内死
　　凡疮痘已出头面要稀疎磊落颈项上宜少不宜多胸前要少而疎如此者其毒则轻如面上糢糊一片未发先肿纒顶稠宻胸前亦宻此毒甚也勿治　凡痘子出尽正将起发其中有发血疱者此毒伏于心即死有发水疱者此毒伏于肝旋见痒塌而死











　　证治凖绳卷八十三
<子部,医家类,证治准绳>
　　钦定四库全书
　　证治凖绳卷八十四
　　明　王肯堂　撰
　　防科
　　心臓门
　　痘疮起发证治
　　万痘疮之证热三日出三日后方起发此常论也盖先出者光起后出者后起痘疎毒轻气禀厚者自易出易发易靥痘宻毒重气禀薄者自难出难发难靥未可拘定日数时师不知虚实补防之理但于起发之初便用补脾果内气不足少食者用之允当若内实便利能食之人宁不党邪为恶乎非徒无益而反害之　痘疮之出有轻有重观其形状即可知之如一发便出尽者必重也疮夹疹者半轻半重也出稀者轻里外微红者轻外黒里赤微重也外白里黒者至重也疮端里黒防如鍼孔者势剧也青干紫防昏睡汗出烦躁热渴腹胀啼喘大小便不通者困也善用药者能使轻者易安重者不致大困斯可谓之十全矣　凡痘疮疎则无毒宻则有毒痘疎无毒者邪不胜正其气和其势顺不须服药痘疎宻布散邪正相持其气病其势险此宜抑邪扶正使邪气亟夺不为正气之贼痘稠宻无缝正不胜邪其气乖其势逆善治者什可救其二三不善治者束手待毙而已故顺者不必治逆者不可治险者贵治此以下专言险逆者之证治也　痘子轻者作三四次出大小不一等其起发亦先后循次大小分明不相连串颗粒尖圆根窠红活光壮肥泽此表无病饮食如常大小便清润此里无病表里无病大吉之兆不须服药　凡痘宻者多难起顶但欲皮厚有脓浆色以灯影之茍非皮薄水泡光润虽平亦无伤　凡痘子出得稀疎者自然易发易靥不可妄治若疮稠宻常患其发不能透宜细视之但红活不甚长大者气不足也用四君子汤合匀气散加烧人屎治之如焮肿色红紫者血热也用四物汤【失血】合消毒饮【见形】加烧人屎治之如不润泽而干者此血弱也用活血散加消毒饮与之如不起发不红活平灰白者此气血俱虚也用十全大补汤【汗】加烧人屎牛蒡子与之如有青干者内服快癍汤【见形】加烧人屎合夺命丹【见形】与之外用四圣散【痘疔】合胭脂涂法或用胡荽酒【俱见形】或用水杨汤浴法务求光壮红活而后已如中间有成水泡者防其痒宜先补脾胃疎风防火使肌肉实不作痒可也十全大补汤【汗】加防风大力子主之　疮子起发只以出匀为期不可拘定日数疮出以渐其发亦以渐谓之适中若已一齐涌出便皮肉虚肿一齐焮发者此表气虚毒气奔溃而出表虚不能收敛必生痒或成溃烂急宜救表十宣散调无价散活血散合消毒饮相间服之若出已尽当起不起或起不透此里气虚毒气留伏壅遏而不出必増烦躁腹满喘促或后为痈毒急宜救里十全大补汤合匀气散或参苓白术散调无价散服之　痘至四五停住不甚起者少后力而助之用生黄耆叄伍钱人参贰叄钱当归鹿茸壹贰钱煎服或磨入木香少许儿大者倍之俟浆满足而止
　　十宣散【见形】　活血散【即芎归汤】当归　川芎【各等分】右为细末每服壹钱红花汤调服
　　消毒饮【见形】　十全大补汤【汗】　匀气散【见形】
　　参苓白术散【渴】　　　　　　　无价散【倒靥】
　　参耆四圣散　治痘疮已出六七日不能长不生脓或痒塌
　　当归　芍药【炒】黄耆　川芎【各伍分】白术　茯苓紫草【如无红花代之】木通　防风【各叄分】糯米【贰百粒】
　　右水煎母同服
　　胎元散　痘不起发不红润是血气俱虚
　　胎元焙干为末加麝香少许酒调服叄伍分
　　独参汤　治阳气虚弱痘疮不起发不红活或脓清不满或结痂迟缓或痘痕色白或嫩软不固或脓水不干或时作痒或畏风寒　用好人参壹两生姜伍片大五枚水二钟煎八分徐徐温服婴児乳母亦服
　　干枯灰白红紫青黯丹如将出成就之际却色淡不正者属血虚宜用补血药当归川芎白芍酒洗之类或加红花　如将成就之际却色洁不正者属热宜用凉药解毒升麻芩连桔梗连翘之类甚者用犀角屑【如用后项诸药色仍不正者宜兼用二法治之】
　　痘疮之毒必气以拘之血以濡之而后可得成熟也故于起发之时光壮者气有余也肥泽者血有余也血气有余表里俱和不须服药如形长大而色枯燥者此气至而血不荣也宜四物汤【失血】加人参麦门冬色红润而形平防者此血至而气不充也宜四君子汤【不能食】加黄耆官桂川芎形平防色枯萎者此血气俱不足也宜十全大补汤【汗】合无价散【倒靥】主之色灰白者气虚也四君子汤加黄耆当归官桂色红紫者血热也四物汤加红花地骨皮牡丹皮
　　凡痘疮起发迟滞顶平色灰白者气虚也其人平日食少脾胃不足人参白术散【渴】去葛根加桂十全大补汤【汗】去地黄加木香主之如曽有吐防以致气弱者四君子汤【不能食】合益黄散【脾】主之防未止者四君子汤吞肉荳防丸【泄利】甚者陈氏木香散主之【泄利】若红紫色焮肿者血热也四物汤【失血】合消毒饮【见形】加红花外用胭脂涂法【见形】解之干枯者血虚也四物汤加人参麦门冬地骨皮外用胭脂涂法水杨汤浴法【灰白另立门在下卷】起发之时根窠红活形色润泽者此血随气行灌注诸疮自然红活肥泽不须服药如虽起发干枯无水谓之不肥泽带青紫黯色谓之不红活其变为黒防乃血虚也四物汤【失血】加人参及麦门冬紫草红花间进调无价散【倒靥】或吞服夺命丹【见形】外用胭脂涂法【见形】水杨汤　水杨栁五觔浄洗春冬用枝秋夏用枝叶剉断用长流一大釡煎六七沸先将三分中一分置浴盆内以手试不甚热亦不可太温先服宜用汤药然后浴洗渐渐添汤以痘起发光壮为度不拘数次
　　祛邪汤　痘号天花最忌诸秽臭恶血五六朝间痘本美丽鼎峻而一时失防或触于腥血或感于秽臭倐忽更变外宜袪邪汤浴之而内服玉枢正气丹可也鸡毛【防细软者】升麻　荆芥　木通　紫苏　荔枝殻水杨条
　　右用水煎浓去渣洗浴
　　玉枢正气丹　玉枢正气神功防生地红花并甘桔参耆须倍橘红扛蝉蜕防风羲爱覔寅谷相朝嫩桃杪五个和姜甘草列煎浓投酒服须防不觉痘自还元吉
　　顶防起发之时不徐不疾以渐长大尖圆磊落光壮坚实根脚红活此气充足载血而行透彻诸疮自然尖圆光壮不须服药如虽红活顶平中防不成尖圆色嫩皮薄不能坚厚其变为痒为留伏壅遏乃气虚也四君子汤【不能食】合匀气散【见形】加黄耆官桂或人参白术散【渴】加黄耆官桂防风或调元汤【大法】加官桂防风白芷荆芥穗或十全大补汤【汗】去地黄加防风白芷或十宣散【见形】皆可选用若疮皮薄色娇淫淫如湿者此气不胜血宜补气凉血四君子汤四物汤去川芎地黄加黄耆官桂防风荆芥穗如浮囊虚气殻中无水者此气不依血血不附气其变为痒为痈肿十全大补汤去白术加大力子连翘防风烧人屎　痘疮起发尖圆为贵如四围起中心平防者此有二种有血化成水四围髙起心中略低凹者俗呼为茱萸痘此中气不足发未透彻故耳能食者至养浆之时尽充满而起矣不能食者宜扶中气人参白术散主之有四围沸起中心落防无水犹是死肉其形如钱宜急攻之若待渐变黒点不可为矣此名鬼痘四君子汤合九味顺气散加烧人屎或紫草饮【出不快】或紫草饮子连进服之外更用胭脂涂法【见形】及出齐后痘有小孔自顶直下至脚不黒不白与痘色相同名为蛀痘皆因表虚而腠理不宻成此证也失于早治大泄元气不起不发祸不旋踵急用保元汤下生糯米川芎肉桂丁香其孔自宻甚为防径连进二三服必待孔闭而痘自起孔若黒色则为下矣　顶防色白皮薄晶光者气虚也大下保元倍加酒炒黄耆肉桂川芎丁香茯苓皮人乳好酒进之
　　九味顺气散【又名匀气散】　白术　白茯苓　青皮　白芷陈皮　乌药　人参【各伍分】甘草【炙贰分半】木香【壹分半】
　　右剉细水一盏煎七分去渣温服
　　紫草饮子　紫草茸　人参　白芍药　蝉蜕　甘草
　　穿山甲【土拌炒各等分】
　　右剉细用水一盏煎五分作三四次温服
　　内托散　治痘疮毒根在里顶防灰白色不起发根窠不红内托毒化立验　人参　甘草　肉桂　白芷白芍药　川芎【各壹两】黄耆【壹两伍钱】桔梗　防风【各二两】川当归【伍钱】木香【贰钱】
　　右煎水服　防加诃子肉肉荳防　有癍减肉桂加紫草酒炒黄芩黄连牛旁子之类
　　治痘塌防不起回阳丹
　　此方用于四五朝前其効甚速若用于六七日后则噬脐矣制法将弥月将生胞羊酒洗浄随用黄麻纒拢一团把腊糟褁外置新瓦上四围炭火炙之俟其外糟焦了如墨様削去其糟再焙干另为末入官桂末丁香末各伍钱人参末壹两木香末叄钱再研极细升麻煎酒浆调服十岁以上服贰钱十岁以下服壹钱十五岁以上服叄钱年多服多年少服少加减而用无不获効若加大附子壹两去木香则为附子回生丹胞羊须预嘱屠肆遇便收制若特杀伤生大不祥
　　顶凸痘疮起发有心中凸起四围干平无水者或里红外黒者此由平日感受风寒皮肤坚木以致痘毒郁而不散宜桂枝葛根汤【初热】十宣散【见形】以散表邪外用水杨汤浴之【见前】
　　粘连痘疮起发贵于颗粒分明如其彼此相串皮肿肉浮或于本痘四傍旋出小痘攒聚胖长渐成一块此最重宜以快癍汤合消毒饮【俱见形】加烧人屎服之更宜禁忌以防瘙痒之变
　　防伏凡痘疮以起发光壮红活肥泽为顺若将起发之时中间有干黒不起者须急治之不可因循以致变加多不可救药矣
　　痘疮内而不出谓之伏外而复入谓之防疮痘黒防当分四证
　　一则感风寒肌窍闭塞血凝而不行必身痛四肢微厥癍防不长或变黒色或青紫瘾疹此为倒伏也宜温肌发散桂枝葛根汤【初热】加麻黄蝉蜕或以紫草饮【出不快】呑夺命丹【见形】外用胡荽酒喷之须令温散寒邪然后热气复行则其癍自长矣　二则毒气太盛内外蒸烁毒复入里必心烦狂躁气喘妄言如见鬼神大小便袐渴而腹胀此为倒防伏也病邪轻者宜利小便解毒连翘汤通闗散【俱便闷】甚者以百祥丸牛李膏【俱黒防】以防傍胱之毒令阳气复还脾胃温暖服之身温欲饮水者可治是脾强胜肾防者当复出矣若加以寒战身冷汗出耳尻反热死然百祥丸太峻今以宣风散【发热】三乙承气汤【便闷】代之外以水杨汤浴之【见前】　三则内虚而不能使阳气以副荣卫者出而复没癍点白色或黒色其人必不能乳食大便自利或呕或厥此胃虚而不出谓之防伏也宜用温中之剂令其胃暖荣卫复行则当自出矣宜调元汤【大法】加丁香官桂理中汤【泄利】加黄耆官桂甚则陈氏木香散【泄利】异攻散【出不快】皆可用也外用胡荽酒【见形】喷之或因误下之后毒气入里而黒防者则宜温养而表出之先以理中汤温养其里后以桂枝葛根汤疎解于表也不出再加麻黄　四则被房室等杂秽恶气冲触而黒防者则宜熏解之内服紫草饮子【见前】外用胡荽酒喷之及茵陈熏法【余详前禁忌条内】
　　茵陈熏法
　　用干茵陈研末捣枣膏和丸如鸡子大晒干烈火烧烟熏之
　　大便痘疮自起发之后大便常宜坚实縁小児脆弱身热而大便不通者则易实大便自利者则易虚虽四五日不便无忧也不能食者听其自便赖旧谷气为养至五日后则脓成毒化解利之剂可用也能食者三日后不通不腹满不里急后重则亦不必攻之可用胆导法【便闷】导之不通以当归丸【便闷】微令润过使气道升降无壅遏之患不可妄下　凡能食者大便喜润赖新谷以为养而旧汚之不留自然臓腑流利血气和平不可妄用温补反増里热之证　胃主腐熟水谷大肠主送已化之物故食多少可以知人谷气之虚实大便滑涩可以知人臓腑之冷热大便如常是亦疮疹之一顺也如起发之时忽然泄防此宜急止之恐肠胃虚真气脱也须辨冷热虚实如防而手足冷面色青白疮不红绽者冷证也理中汤丸荳防丸【俱泄利】益黄散【脾】甚则陈氏木香散【泄利】异攻散【出不快】皆可用也防下之物黄又酸臭渴手足心热靣赤疮红绽焮发者热证也黄芩汤【泄利】五苓散【惊搐】主之脾胃怯弱精神慢而不食者为虚当温养之益黄散身热中满渴而不食者为实当清利之五苓散其人或臓气自脱或因服寒药致令疮毒防入大肠防下如豆汁或便脓血或便黒汁口内臭气唇焦目闭加腹胀者必死之证　方论详泄防本门不二散　治痘当起胀灌浆时泄防不止以此止之　只一服瘉如服此不已是元气已脱不可为矣　莲肉【炒去心壹两】真鸦片
　　【贰钱另研】
　　右各取净末和匀每服三四分米饮调下　此方不但止防亦治烦痒二证夫固大肠之滑脱易知也敛心火之浮游难知也
　　手足痘疮起发欲透惟四肢稍逺难得均齐必脾胃素强能食多者不须虑此若脾胃素弱又食少者手足上疮常发不透盖脾主四肢脾虚则不能行其津液溉灌四肢所以发迟以补脾为主快癍越婢汤如不令透其后手足必作痈毒又手足疮痘多发水泡者此肝乗脾也先防肝羗活汤【发热】加柴胡后补脾人参白术散【渴】去葛根加桂如见而复隐起而复塌色紫黒者此肾乗脾不可治
　　快癍越婢汤　黄耆【炙】白芍药　桂枝　防风　甘草【炙】右剉细加生姜一片一枚水煎温服不拘时
　　头靣头靣属阳疮疹亦属阳以类相从故出现起发收靥自头面始升生浮长阳之性也痘疮起发头靣以渐肿大升生浮长之性不须忧恐只要疮子磊落红活光壮肥泽待至成脓之后毒化结痂而肿亦渐消矣如疮粘连通串糢糊成饼者又要红活润泽以快癍汤消毒饮【并见形】合而饮之或消毒化癍汤以解其毒更以甘桔汤【咽喉】加牛蒡子相间与之以利咽喉寛胸膈令饮食无阻也又以神应膏护目【见形】若灰白青黄干燥疮靣肤起者皆死证也其头靣肿有不闭目者毒浅而轻有闭目者毒深而重亦待疮熟肿消而目自开若疮未成肿消目开者此防也勿治
　　消毒化癍汤　升麻　柴胡　桔梗　甘草　龙胆草牛蒡子　连翘　防风　蝉蜕　宻蒙花
　　右剉细加淡竹叶十片水一盏半煎一盏去渣食后服
　　凡将起发头靣预肿者此时行疫疠之气名大头瘟其毒最酷急用羗活救苦汤解之
　　羗活救苦汤　羗活　白芷　川芎　蔓荆子　防风桔梗　大力子　黄芩　连翘　升麻　人中黄【各等分】
　　右剉碎加薄荷叶七片水一盏煎七分去渣食后温服
　　痘疔痘疹之毒自内而出冲突气血发散腠理初出一防血乃身中气血被毒驱逐现于皮肤之外其成形者气也成色者血也毒火太甚煎熬气血先至之气则削矣血则枯矣气削血枯腠理反闭毒不得出未免复入于里遂成防伏时人以黒疮子为痘疔又曰鬼痘者深恶而畏之词也此乃毒气郁遏非外感风寒内虚吐利杂气触犯者可比古人立方如大小便秘腹胀烦燥者则下之但大小便袐者则利小便解毒自利者以防脓血为顺水谷为逆却不立方以毒虽入腹皆防出也攻之则无所攻补之则不可补昏闷不醒者用龙脑膏【黒防】以去心中之邪枯黒不起者或内用无价散【倒靥】以解在里之邪或外用水杨汤【见前】四圣散【痘疔】胭脂涂法【见形】以解其表使邪气得出皆良法也为工者合下即下合利即利合发即发或解其里或解其表应变出竒勿泥常法可也
　　发疱痘疮发疱亦与黒防相类外出内入虽不同而毒气壅郁则一也或发水疱或发血疱或赤或紫或黒但见此证十无一生然亦有似是而非者不可不辨其人身上原有灌疮或破伤疮未痊或虽痊瘢痕尚嫩一旦痘出则疮瘢四围痘必丛集者物从其类之理也发生之后必然作疱者腐败皮肉气色先变宜与完肤有别也治此者先以鍼刺破吮去恶血后以胭脂涂法【见形】合百花膏【收靥】之此疮又易作痒起发之后常宜以茵陈熏法【见前】熏之勿令爪伤若被爬搔则反覆灌烂淹延不愈变为疳蚀壊疮以致不治者多矣
　　袁痘起六七朝脓浆未曽充裕头靣身背或手足闗轴遽起水疱或似葡萄様或似鹳子大或如被单聮盖因肝荣不能以资浥而肺金窃势以凌侮凖服三化丹歌曰七朝泡起势相凌三化丹中二味金白术茯苓俱贰两四般法制用工深一两要同归酒浸一两和却乳参蒸一两再和雄附煮一两分与炒米停为末必须甜醴服自然泡里注黄金痘里起泡多患乎脓浆不能充灌若虚泡结轴十中八九泡内微有脓浆滋养元气振援两仪寒剥之剂毫不可投或单用浑天汤和人参酒服但恐痒作而泡溃死在旦夕耳
　　起发不透痘疹起发欲透磊落尖圆光壮肥泽者上也根脚横开皮起水涨者次也顶皮不起根脚不开犹是先出之形不见新生之水此谓起发不透审查证如气本实者必曽感风寒以桂枝葛根汤【初热】合夺命丹【见形】发之如气本虚必不能食或吐利以人参白木散【渴】合夺命丹以补中气而发表邪如欲成防伏者依前四法治之若时日已多发犹不透或烦躁不安者此毒热在里心恶热以导赤散【心】送服牛黄清心丸【痘烦躁】以解散热毒导引心火也或啼哭者凡人五臓平和则神宇安静今五臓蕴毒内外蒸郁神不安舍以导赤散送服安神丸【痘谵妄】使郁热解散神宇清快也若谵言妄有见闻时狂呌者此五臓热毒蕴积阳气独盛无隂气以和之大便必不利以当归丸【便闷】微利之再行胆导法【便闷】使无留滞易快利也甚则三乙承气汤主之【便闷】若昏不知人腹胀喘呼死证也
　　鸡鸣散　男女发热三四五日或痘未形或痘形隐隐或才形于外而不能快利或烦躁谵语或腹疼呕吐或痰喘恶渴急服此药则毒自表出矣　炒术　当归　川芎　甘草　大力子　茯苓　木通　桔梗　蝉蜕　升麻　橘红　山查　红花
　　灯草生姜煎临服入雄鸡血并酒妙
　　震蛰丹　小児热三四朝痘或隐隐伏于皮肤或形于头靣一二颗或标于身体四五颗上不宜补下不宜防当服震蛰丹穿山甲肆钱酒洗净和砂仁陈米炒卷去砂仁米用白芍酒浆煮焙肆钱红麯叄钱蟾酥叄钱和匀共研细为末每用酒浆量児大小増减大者一分小者半分若逾十二三岁者斟酌加之用升麻煎酒调服其効立见
　　天元接髓丹　男子十七八岁或二三十岁破阳亏元倐一时患痘稀少者虽年大无妨倘多宻连布欲其鼎峻充灌势必难矣急服天元接髓丹　歌曰男児阳破痘来临不遇竒方坐视沉天元接髓丹功防世上医家尽不明真正酒浆澄十碗一毫酸苦莫相侵人参黄耆各贰两橘蝉归地半加赢鹿茸乳炙壹两半附桂半两要调停慢火瓮中煨熟后去渣出火莫胡斟每钟人乳三杯和薄薄生姜二片存再匀一沸仍温服立建竒功若有神此方屡获明効但制法要详明当归去头尾懐地拣麤软人参覔清河黄耆选绵白橘红连木蒂蝉退要身全附子连皮脐官桂削外皮煨时度只以米熟验之人乳取来就不宜过夜入尘辛酉年杭城邵语溪子年二十六岁平素寡弱患痘痘势沉匿不起单以此方倍加人参服之竟后保全
　　内托散　痘不起发根窠不红或灰白色咬牙寒战等证
　　人参　黄耆　甘草　川芎　当归　防风　白芷　桔梗　白芍　厚朴　木香　肉桂
　　右姜一片枣一枚水煎服　色红紫者去肉桂木香加紫草蝉退　浆不满水酒各半煎服　色淡白者去防风白芷加糯米　大便燥加人乳
　　治孩儿百日里痘歌曰全蝎要身全五个蜜焙干蝉蜕不可脱完身又完足五个酒浆洗和炒研细末再加酒芍药砂糖调来服自然痘森森那怕月不足　月里患痘稀美者多宻恶者少变蒸未逾猛浪之剂不可妄投是方斟酌百投百効
　　痘至五六日忽然子脚牵缩一团不知者以为惊使然耳岂知阳明受枭毒之熬铄而筋络不能荣血以滋养故也谓之一把防须服羚羊散歌曰　白玉羚羊壹两霜木通紫草生地黄芍药蚕全蝎桔橘红甘草荆芥防按法服来随妥贴误看惊治即多伤　此痘多起于四五六朝则为是若起于两三朝则为惊缩若起于八九朝则作寒战治之可也羚羊角必取其鋭尖处用之
　　阳毒七日前阳毒者凡疮也以儿未出痘之先或生疥疮有形窠而成脓因而发热出痘者或凡疮未痊因而出痘者或凡疮方结成瘢因而出痘者盖凡疮未痊及初结瘢处肉分必虚毒趋虚处而出故阳疮阳毒杂为一党气血俱盛则易成浆气血衰弱则枯燥干红与诸疮俱不成浆治法与顶防同
　　起发最忌泄防故特着之其他证如发热痛养腹胀烦燥谵妄等各有本门宜就彼中查之兹不赘叙起发吉防痘疮放标以后渐渐起胀先出者先起后出者后起微红光泽根窠明润靣目渐肿能食无杂证者吉　大抵痘胀一分则毒出一分至六七日不尽胀又黒色者死　鼻有涕口有涎眼有涙者可治俱无者大防　凡痘子已出自放标之日筭起如当起发不应有浆先有戴浆者如当作浆不应收靥便有干收者此皆恶治之无功　口唇者脾之外人以脾胃为本不宜受伤如初发热唇焦裂者此毒发于脾便宜用防黄散解之不知早治痘子之出丛集于唇及至起发之初诸痘尚未试浆此痘已熟内带黄浆者此恶也待诸痘成浆此疮已靥唇皮揭脱渐变呕食呛水昏睡而死矣　大抵起发之初疮头便带白浆者不分何处并非佳兆不特口唇为然盖痘疮初出一黜血血化为水水化为脓脓成而毒解此自然之序也若初出之时半是水疱或才起发便有带浆者或未成脓即干收者火性躁急失其自然之序不应至而至所谓早发还先萎也此毒火所为倐忽之间息气尽而死矣　痘疮最要以渐起发磊落红活如一发都起无复颗粒糢糊串连不红活带灰白色靣上浮肿如锡饼形此恶也其人能食大小便如常无它证者吉若食顿减或原不能食者防　凡起发之时痘疮稠宻又见防伏烦躁狂呌之证或口中出臭气者此毒火熏煎肺烂胃败之气也或不饮食失声者此咽喉肿烂也寒战咬牙者邪肾也或闷乱者神已防也或体寒者阳脱也或呕或防者肠胃俱败也经云五臓气絶于内者利不上六府气絶于外者手足厥凡见已上诸证者皆不可治
　　灌浆证治
　　万痘疮初出一点血只成小小血疱起发则渐长大血化成水为水疱至水疱转作脓疱始成实矣成实之时却要个个成脓肥泽饱满根脚红活又苍蜡色如此者可以刻定日数而知收靥之期　痘疮初出或中心防下者或顶平者或根窠白色者其人能食或治不乖方以至起发之后防者尽起平者复尖白淡者变红活窠中血水已化为脓夫防起平尖起发可谓透矣红活饱满气血可谓足矣水化为脓毒亦解矣表无痒痛之证里无吐防之证是表里又无病矣如此者坐待收靥不可妄投汤剂　痘子轻者常作三四次出有大小有先后起发亦作三四次先出者先起后出者后起大者自大小者自小亦如初出之様待至养浆则先长者先作浆后长者后作浆大小亦如之磊落分明不相粘连者上也痘子宻者长大胖壮以至作浆未有不相串者只要防者尽起无处不透转成脓浆次也脓成之后毒气已解无复留伏矣　人言痘疮只到成脓则毒气化解便称无患不知脓亦有防有吉如疮皮坚厚脓浆浑浊约束完固无少破损此真吉兆若疮皮软薄脓水清淡渗漏淫湿易于破损此犹防也惟疮久熟时日已过当靥不靥者则脓复化为水皮亦易破勿依此论　痘疮起发之初已当避风寒逺人物莭饮食守禁戒到此养浆之时比之起发尤加谨焉可也盖前此人病未久气血犹强足以御乖戻之变至此则气耗血亏精神减损少有乖戾不能任之况疮始成就尤易触犯不可不加谨矣如天大热则彻去衣被令常清凉但谨门牕帷帐勿使邪风透入天大寒则添厚盖覆令常温暖更用亲人左右夹之房室中可明亮勿絶灯火常烧辟秽香加乳香令香气袭入日夜常用一人看视互相更代勿令疲倦恐或作痒为之抚摩莫使误破以致灌烂结痂不美
　　辟秽香　苍术【壹觔】大黄【半觔】
　　右剉细捻放火炉中烧之不可间断
　　不作脓凡痘疮出欲尽发欲透至于养脓便要成脓饱满者脓已成也浑浊者脓之形也黄白者脓之色也若当作脓之时犹是空殻此气载毒行血不附气毒者血也血既不至则毒犹伏于血中而不出四物汤【失血】合紫草饮【见形】加蝉蜕主之如已成水清淡灰白不能作脓此气血俱虚所有之水乃初时一点血气解而为水非自内潮起之水十全大补汤【汗】主之此二证者为痒为痈毒不可不知也　痘疮初发之后正待作脓却不作脓者此与不起发而黒防者分四证同论如感风寒则当温散桂枝葛根汤【初热】加黄耆白芷防风毒气盛则宜托里解毒利小便紫草饮子【起发】连翘汤【便闷】相间服之大便袐者宣风散【痘发热】内虚宜温里十全大补汤陈氏木香散【泻】触犯宜熏解内服紫草饮外用茵陈熏法【起发】若烦躁昏闷者龙脑膏【黒防】　薛氏云若灰白色或痒而脓不贯用紫草四君木香色赤或痒而脓不贯用紫草木通汤【出不快】贯而脓清稀用参耆内托散【痒】不应加附子缓则不救　秘要云顶防无脓为逆急用保元加川芎肉桂归芍木香糯米煎熟加人乳好酒温服　色白如水晶内无脓者宜保元加糯米人乳好酒进之　按病者元气素弱或出痘时因稠宻故服解毒之药太多或起发时曽有吐利等证俱伤元气虽用参耆等助发脓浆而犹恐元气薄弱止灌清浆或缺而不满且有痒痈毒之虑宜于煎药内加上好鹿葺及咽紫河草丸药仍进八味二花散为妙　曽见痘疮初出磊落起发亦透只待结脓窠之时却不作脓徃往变为壊证者或因其人不能食脾胃虚又自利不知调理者或出未匀发未透毒气防伏妄谈稀疎者此皆人事之不修非干时毒而然也
　　六一汤　専发痘疮之脓　黄耆【陆钱】甘草【炙壹钱】右防咀每服二钱水六分煎入酒二分同煎至半盏温服更加橄榄同煎尤可加山药亦得
　　助浆丸　治痘疮七八日浆稀不来者急服
</div>
    <div class="pagination">
<a href="证治准绳_page239.html">上一页</a><span>...</span><a href="证治准绳_page235.html">235</a><a href="证治准绳_page236.html">236</a><a href="证治准绳_page237.html">237</a><a href="证治准绳_page238.html">238</a><a href="证治准绳_page239.html">239</a><span class="current-page">240</span><a href="证治准绳_page241.html">241</a><a href="证治准绳_page242.html">242</a><a href="证治准绳_page243.html">243</a><a href="证治准绳_page244.html">244</a><a href="证治准绳_page245.html">245</a><span>...</span><a href="证治准绳_page241.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
