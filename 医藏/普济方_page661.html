<!DOCTYPE html>
<html>
<head>
    <meta charset="UTF-8">
    <title>普济方 - 第 661 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 661 页/共 3614 页</h1>
    <div class="content">　　洗眼方

　　（出圣济总录）

　　治目赤堆眵痛肿。

　　桑条（十二月者烧灰一斤）童子小便（一斗）上取灰安瓷器中。用童子小便浸。候干滤尽。可丸即丸。丸如钱大。捏为饼子。浓三二分。曝干。每用一饼子。热汤化。澄清洗眼。

　　下日辰洗之。正、七月初八日。三、四月初六日。五、六月初五日。二、七月初七日。八月二十日。九、十月十二日。十

　　治眼壅热赤肿方。

　　（出直指方）山茵陈车前子上煎汤下川芎茶调散。食后临卧服。

　　敷眼方

　　（出直指方）

　　治患眼赤肿闭合。

　　土朱（二分）烂石膏（一分）上为末。新水入蜜二盏。调敷眼尾及太阳。及以山栀子煎汤

　　治眼赤肿。或痒或痛。

　　（出本事方）大黄苦葶苈（各一两）上为末。炼蜜丸如梧桐子大。每服一丸至二丸。用山栀子仁汤调下。

　　金丝膏

　　（出德生堂）

　　治眼赤肿痛。及一切翳障。

　　黄连当归（净洗各二两）上为末。以水蜜二盏。用文武火煎至半盏。去滓再研。入飞过朴硝二钱。乳香一钱。和匀。以水瓶顿。再用水煮半日。后入脑子半钱研匀。油纸封固。

　　候五日去火毒。方可点用。

　　神锦散

　　（出圣济总录）

　　治赤眼昏涩肿痛。

　　桑皮（一两）黄连（半两）上为末。每用一钱。沸汤浸。澄清洗之。

　　治眼赤肿。及治每睡起时。须臾又白。名血热飞肝病也。

　　（出危氏方）用生地黄汁。以粳米半升。三次浸。三次晒干。用瓷瓶煎汤一升。令沸。下地黄及米于内。煎成薄粥。半饱半饥。饮一两盏即睡。如此三次即效。

　　黄连解毒散

　　（出直指方）

　　治诸热眼。赤肿羞明。畏暑。饮酒患眼通用。

　　用黄连去须。捣碎色红者。随意新汲水浸半日。瓷碗盛。重汤熬。食后服。滓再熬。

　　治眼赤肿翳痛。及小儿热肿眼。

　　用鲤鱼胆汁滴眼中。

　　治眼赤肿痛

　　（出圣惠方）取浆草捣取汁。点之立瘥。

　　胜金膏子

　　（出德生堂）

　　治眼目赤翳膜攀睛。视物不见。疼痛如割者。

　　黄连黄柏（各半斤）蕤仁（一两）当归赤芍药（各四两俱要净洗）以上五味咀。

　　以成膏子。再滤过。要十分净洁。候稍温冷。却下后药。

　　玄明粉（一两）脑子（二钱）麝香（半钱）上研极细末。入膏子药内。用槐柳条不住手搅令匀。用好瓦瓶收盛。以纸盖封。数日后。用小瓶收。出药。以铜箸头挑点。

　　车前饼子

　　（出圣惠方）

　　治眼热毒上攻。赤肿疼痛。

　　车前叶牛蒡叶（各一握）地龙粪（三两）盐（一分）秦皮（一两）上捣令烂。

　　捏作饼子。仰卧贴之。干即易之。

　　疗眼赤肿热痛。泪出烧人肉。不可忍。或右乳发动。连睛疼闷。乍歇乍发。头痛憎寒。

　　睑赤疮烂。无所见物。白膜覆黑珠。或因天行斑毒入眼。宜用此验。

　　以千岁。一名藤。不问春秋冬夏。采其茎削去苍皮。取如拇指大者。截作六七寸长。以铜器或瓷器中盛。水三五升渍之。一食顷。其头白乳汁出。可长半寸许。取此汁将敷。

　　候

　　碧霞丹

　　（出卫生宝鉴）

　　治目赤肿。隐涩难开。

</div>
    <div class="pagination">
<a href="普济方_page660.html">上一页</a><span>...</span><a href="普济方_page656.html">656</a><a href="普济方_page657.html">657</a><a href="普济方_page658.html">658</a><a href="普济方_page659.html">659</a><a href="普济方_page660.html">660</a><span class="current-page">661</span><a href="普济方_page662.html">662</a><a href="普济方_page663.html">663</a><a href="普济方_page664.html">664</a><a href="普济方_page665.html">665</a><a href="普济方_page666.html">666</a><span>...</span><a href="普济方_page662.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
