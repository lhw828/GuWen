<!DOCTYPE html>
<html>
<head>
    <meta charset="UTF-8">
    <title>普济方四库 - 第 1506 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1506 页/共 1812 页</h1>
    <div class="content">　　虎口三关指掌图
　　食不禁杂物未能克化今之患食癖疳积肚腑疼面黄肚大胫小好覆冷地者得患皆由此也　婴儿生下两月目瞳子成能识笑认人勿令生人抱之及不可见非常之物因成客忤百日任脉生能反覆乳母当适寒温半嵗尻骨成乳母当令学坐二百日掌骨成当教匍匐三百日膑骨成当教独立周嵗膝骨成当令行步此皆定法今富贵之家不按此法但令嬭子懐抱亦不令出见风日亦不曽见地气致令筋骨柔弱虽生嵗数亦未能行诚非爱防之法余观田舎小儿未尝爱防及此终日暴露拖泥带土而絶无他疾者譬之草木生于深山峻岭及大泽之中容易合抱至于园圃竒林异果纵加培壅多有秀而不实者此岂贵贱之理有异哉
　　回气法【出危氏得效方】
　　小儿初生气欲絶者必因难产或冐寒冷所致不可使断脐带急烘绵絮包懐中以胎衣置火中烧仍以大纸捻防清油烧燃于脐带上往来燎之使暖气入腹须臾气回方洗洗了即断脐带
　　圣惠方预治三证
　　凡儿初生预防脐风着噤撮口最为急证十难救一以软帛包揩拭儿口牙根上如有黄筋两条便用竹刀轻轻刮断以猪乳防之
　　又用黄连【半钱】豉【三十五粒】白米【四十九粒】生甘草【二寸】葱白【二寸】以童子小便煎取三合儿初生未吃嬭前便以绵濡防药口中二七滴逡巡儿腹中转即利出脐粪后与吃嬭至七月已来每日滴三七滴永无此疾经极効也
　　又方抱儿向明防脐上有赤脉直上于赤脉头上灸三壮可起死
　　封脐散【出医方妙选】
　　川当归【半两去土芦】天浆子【三个】乱发灰【一钱烧存性】
　　傅脐散【出直指方】
　　蒂　南星　白敛　赤小豆【等分】
　　右为末每三钱用芭蕉自然汁调傅脐四邉
　　剃头法【出集验方】
　　初剃头俱不择日但于满月日剃之盖风俗所尚前此产妇未得出房满月与儿俱出以谓胎发秽恶恐触神灶令小儿不安故用此日当就温暖避风处剃之即以生油杏仁腻粉头上擦之以避风邪尔后剃头皆宜用此
　　外台崔氏初剃头良日【出汤氏寳书】
　　寅日丑日吉　丁日未日防不可剃令生疮
　　涂法【出钱氏方】　治寒伤百日内发搐
　　麝香【一字】蝎尾【去毒为末半钱】薄荷叶【半钱匕】蜈蚣末牛黄末　青黛末【各一字】
　　右同研匀熟肉为膏新绵上涂贴上四方可出一指许火上炙手频熨百日里外儿可用此涂治法
　　哺儿良日法以平定成日大吉其哺不得令咸
　　又寅丑辰巳酉良　又男戊巳日不得女丙丁日不得
　　小儿初生不饮乳及不小便【出百一选方】
　　右葱白一寸四破之以嬭汁三合银石器煎至一合灌之効曽氏女生儿移时不饮乳及不小便皆惊以为恶证急捡外台得此方用之
　　木丸【出百一选方】治儿初生下口中秽恶不尽入喉中即便自然吐才啼声一则又咽下因生黑疾
　　木　麝香　腻粉　木香　防榔【末各一字】
　　右水煮面糊为丸如小黄黍米大每服一二丸甘草水下不拘时候
　　米粉丸【出经验良方】治小儿初生下遍身无皮俱是红肉宜速以白占米研为细末干扑候皮肉生就方止
　　陀僧散【出经验良方】治小儿生下遍身如鱼泡又如水晶破则成水流渗又生
　　用蜜陀僧研入纱绢渗之仍服局方苏合香丸
　　雄黄丸【出御药院方】治小儿诸般惊颤瘈初降诞下便与乳母带辟诸忤之气
　　雄黄【一两】白龙脑【一分】虎头骨【炙三分】麝香　猴狲头骨乳香【各一分】降真香【末】笺香　白胶香　鬼臼【去毛各一两为末】大蛇头【一枚炙】
　　右细研匀用熟肉和丸如弹子大初降诞儿煎热一丸次用緑绢袋子带一丸于身辟一切惊忤之气
　　茯苓丸【出直指方】治小儿初出胞胎其声未急以手拭掠其口令恶血浄尽不得下咽则无他病若拭口不尽恶秽入腹则腹满气短不能饮乳或产妇取冷过度胎中受寒则令儿腹痛不肯饮乳恶秽入腹宜用赤茯苓　川黄连　枳殻【炒等分】
　　右为末炼蜜丸桐子大毎一丸乳汁调灌下
　　丁香散【出直措方】治恶秽入腹令儿呕吐不止方
　　木香　干生姜　茯苓　甘草【焙各一分】酸木　丁香【各等分】
　　右粗末一捻水煎以绵沾与之
　　初生小儿产下有皮膜如橊子膜褁舌或遍舌根【出肘后方】可以指甲刺破令血出烧矾灰细研傅之半菉豆许若不摘去儿必哑
　　水银膏【出圣惠方】疗小儿噤其病在喉中如麻豆许令儿沬不能乳哺
　　右取水银如米粒与服觉病无早晩水银下咽便愈以意量之不过小麻子许与服也
　　治小儿不能乳【出圣惠方】
　　右用雀屎四枚为末着乳头饮儿儿大十枚
　　通便法【出危氏效方】
　　小儿初生大小便不通腹胀欲絶者急令妇人以温水潄口了吸咂儿前后心并脐下手足心共七处每一处凡三五次口吸咂取红赤为度须臾自通不无生意有此证遇此法可谓再生
　　保命散【出医方妙选】治初生七日间胎毒者其舌上有白屑如米连舌下有膜如石橊子大令儿语不如鵞口状名曰鵞病
　　白矾【一分烧灰】马牙硝【半两细研】硃砂【一分水飞】
　　右同再研每服一字取白鵞粪以水搅取汁调涂舌上颔颊内未用药时先以手指纒乱发指拭舌上垢然后使药傅之
　　治小儿出腹六十日舌上喉里龂腭上有物如芦箨贮水状者右以绵纒上针锋如米刺以决之令去一刺且止若不消待明后日各一刺不过刺愈
　　孩子要用药物
　　硃砂　牛黄　麝香　芦荟　青黛　蛇黄　犀角　蜣螂　虎头骨　蜗牛殻　蜈蚣　雀儿饭瓮天竺黄　白药　竹沥　吹鼻散　虎睛　钩藤饮子　虎骨　紫双丸　锦灰　五味虎睛丸封脐散　烙脐丸　发灰　好绵【一两】黒散子　胡粉纸烛【柔粉入纸作烛防暖撮口须要】绵绳子【要系脐】
　　已上药物入月皆须是一一题记恐与产妇药相杂
　　藏胎衣法
　　崔氏凡藏胎衣法
　　凡胎衣先以清水洗之勿令沙土草汚又以清酒洗之仍内钱一文在衣中盛于新瓶内以青帛褁之其瓶口上仍宻盖头且置便宜处待满三日然后依月吉地向阳髙燥之处入地三尺埋之瓶上土厚一尺七寸仍须牢筑令儿长寿有智慧若藏衣不谨为猪狗所食者令儿癫狂虫蚁食者令儿病恶鹰犬鸟食之令儿兵死近社庙傍者令儿见鬼近深水洿池令儿溺死近故灶傍令儿惊惕近井傍令儿聋盲弃道路街巷者令儿絶嗣无子当门戸者令儿声不出耳聋若水流下令儿不育弃于火里者令儿生烂疮着抹木头者令儿自绞死如此诸忌皆须慎之
　　又安产妇及藏胎衣天徳月空法
　　正月【天　德　在　丁月空　在　丙壬】　二月【天　德　在　申月空　在　甲庚】三月【天　德　在　壬月空　在　丙壬】　四月【天　德　在　辛月空　在　甲庚】五月【天　德　在　干月空　在　丙壬】　六月【天　德　在　甲月空　在　甲庚】七月【天　德　在　癸月空　在　丙壬】　八月【天　德　在　艮月空　在　甲庚】九月【天　德　在　丙月空　在　丙壬】　十月【天　德　在　乙月空　在　甲庚】十一月【天　德　在　巽月空　在　丙壬】　十二月【天　德　在　庚月空　在　甲庚】
　　凡藏胎衣皆依此法天德月空处埋之若有遇反支者宜以衣内新瓶盛宻封塞口挂于宅外福德之上向阳髙燥之处待过月然后依法埋藏之大吉
　　又法
　　甲寅旬日十日不得藏埋胎衣以瓶盛宻封安置空处度十日即藏埋之
　　又法
　　甲辰乙巳丙午丁未戊申此五日亦不藏胎衣还盛瓶中宻塞勿令气通挂着儿生处过此五日即埋之亦不得更过此日
　　又法
　　甲乙日生儿丙丁日藏衣吉　丙丁日生儿戊巳日藏衣吉　戊巳日生儿庚辛日藏衣吉　庚辛日生儿壬癸日藏衣吉
　　小儿初生搜口法一【出保婴方】
　　婴儿初出母胎愚老娘不明保婴之法儿啼一声则口中恶物咽入喉腹令儿多病亦多疮疹凡有孕妇临月之家前一二日备下甘草黄连各半钱沸汤浸至次日去滓入细硃砂少许候儿初出母胎老娘即用左手托住婴儿肩背以右手轻提两足令儿倒啼一声吐出口中恶物随手用绵包手指蘸甘草药水搜儿口中令浄然后以温水浴之能令儿不惊哭后出疮疹必轻长大病亦少此乃保婴之第一法也
　　小儿初生断脐法二【出保婴方】
　　初生断脐者忌用冷鐡刄器盖婴柔弱易引寒气入腹冷脏腑滑防多致生病宜用火炙剪刀乗热防之更就断脐袋上着艾如麦粒灸二十壮助暖气入腹则脏腑坚固元气充实令子病少寿长大有益焉
　　小儿初生洗浴法三【出保婴方】
　　小儿初生浴法先用虎骨一两捶碎入连根葱白三茎同熬数沸去滓以猪胆一枚取汁入浴汤搅匀温热自手至足遍浴洗令子肌肤通身莹浄以后不生疮癣可无惊风之患
　　将防小儿法【出保婴方】
　　小儿初生先要乳母将息气体平和为上盖热即生风冷即伤气乳母受病儿亦感之况初生小儿肌肤软脆膓胃细防宜得乳母按时乳之无令儿饥亦不可令儿伤饱易致呕吐切要调和脏腑所用襁褓衣絮宜时令见风日洗曝干浄若见天气中和令乳母抱儿日中嬉戏便气血通流筋骨强劲外邪不侵每见富贵之家怜惜太过厚之以绵饱之以乳食闭于帷帐儿受客热多致惊癎不保其生才有此证急令乳母依前法调理随儿所感治之当服之药如紫霜丸五色之类选而用之
　　拭儿口法【出澹寮方】
　　婴儿在胎口有恶物生下啼声未出急令软绵拭口恶汁古人有黄连甘草法硃蜜法猪乳法用之则免恶物咽下伏之于心遇天行时气乆染不除乃乘于心心主血脉得热而散流溢于胃胃生肌肉出于外故成疮疹之候世之小儿无有可免者或幼年不出年至四十余者亦未能免此呜呼今之医者殊不知病之源流初生拭口若依此法得免痘疮之患或有时气侵染只生肤疮细疹前辈方书虽多未尝讲究及此余尝遇至人得其妙理况试之累验故编集成此方
　　汞粉法【出医方妙选】
　　婴儿初生第一日才防脐绷袍讫防儿形色若面红润色赤啼声响快者宜用汞粉半钱旋旋令儿吮之良乆有脐粪便下为佳次用甘草法
　　甘草法【出医方妙选】
　　用好原州甘草中指一节许拍碎以水二蚬殻煎一蚬殻以绵纒蘸令儿吮之令吐出恶汁为佳若服一蚬殻不吐即不须更服不问婴儿虚实寒热皆须服之次宜用硃蜜法
　　硃蜜法【出医方妙选】
　　好硃砂一大豆许细研水飞炼赤蜜一蚬殻防稀稠和成膏每用一豆大乳汁化下时时滴口中三日内用三粒临时更防形色多青白啼声不响即不须服次用牛黄法
　　牛黄法【出医方妙选】
　　用真牛黄一钱许用好蜜炼熟和成膏每服一大豆大乳汁化时时滴口中形色不实者不宜多服若婴儿胎热或身体黄色宜多服之
　　婴儿初生至满月内常时时旋取猪乳滴口中最为佳法【出医方妙选】
　　刺泡法【出危氏方】
　　小儿才生下即死用此法可救活急防儿口中悬舌前腭上有泡手指摘破用帛揑拭血令浄若血入喉即不可治小儿初生六日温膓胃壮血气方【出肘后方】炼成硃砂如大豆许细研以蜜一大熟调以绵温取令儿吮之一日令尽
　　小儿初生褁寒【出澹寮方】
　　候浴水未得且以绵絮包褁抱大人懐中暖日亦当如此虽暑月亦未可遽去绵絮渐渐去之乍出母腹防冷气也预煎下沸汤以瓶收之临用渐暖不犯生水则儿不生疮如此一月为佳矣
　　小儿初生服药【出澹寮方】
　　急以绵褁指拭尽口中恶血若不急拭啼声一出即入腹成百病矣亦未须与乳且先捶破黄连浸汤取浓汁调硃砂细末抹儿口中打尽腹中旧屎方可与乳儿若多睡听之勿强与乳则自然长而少病
　　地黄汤【出傅氏方】初生婴儿吞恶血方
　　赤芍【三钱】当归【二钱】桂心【一钱】茯苓【二钱】山药【三钱】芷稍【二钱】粉草【三钱】生地黄【三钱】
　　右等分为末每服半钱生地黄汤调下
　　治小儿初生用五香汤熬水洗之【出德生堂经验方】茅香　藿香　陵苓香　檀香　木香【各二钱】
　　右防咀水一升熬汤滤去滓以温水洗小儿极妙
　　治小儿一嵗至两嵗无故干号【出本草】
　　右取夜明砂捣为散任意拌饭吃食与吃三嵗
　　治小儿初生九日助谷神以导达肠胃【出本草】
　　研粟米煮粥饭厚薄如乳毎日研与半粟谷哺儿
　　浴儿易长【出本草】
　　以兠纳香与茒香栁枝合为汤浴小儿易长
</div>
    <div class="pagination">
<a href="普济方四库_page1505.html">上一页</a><span>...</span><a href="普济方四库_page1501.html">1501</a><a href="普济方四库_page1502.html">1502</a><a href="普济方四库_page1503.html">1503</a><a href="普济方四库_page1504.html">1504</a><a href="普济方四库_page1505.html">1505</a><span class="current-page">1506</span><a href="普济方四库_page1507.html">1507</a><a href="普济方四库_page1508.html">1508</a><a href="普济方四库_page1509.html">1509</a><a href="普济方四库_page1510.html">1510</a><a href="普济方四库_page1511.html">1511</a><span>...</span><a href="普济方四库_page1507.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
