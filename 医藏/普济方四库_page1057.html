<!DOCTYPE html>
<html>
<head>
    <meta charset="UTF-8">
    <title>普济方四库 - 第 1057 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1057 页/共 1812 页</h1>
    <div class="content">　　王倪丹砂【出御药院方】　无所不主大补心益精血愈痿疾壮筋骨久服不死王倪者丞相遵十二代孙文明九年为沧州无棣令有一人善相见倪曰公死明年正月乙夘我有药可以不死也能从我乎倪再拜称幸乃出炼丹砂法饵之开元元年倪妻之弟亦遇异人授以杏丹法曰吾闻王倪能炼丹砂愿以此易之倪以杏丹赐其子弁而倪与授杏丹者后皆仙矣刺史李休光表赐问其弟为道观炼丹砂法
　　丹砂【二十八两】甘草　逺志【去心】防榔　诃梨勒皮【各一两】桂【去粗皮捣碎八两】
　　右甘草等四味剉末以水二斗盛釡中以细布嚢盛丹砂垂于釡中着水和药炭火煮之第一日兼夜用隂火水绞动第二日兼夜用阳火鱼眼沸第三日兼夜用木火动花沫沸第四日兼夜用大火汨汨沸第五日兼夜用土火微沸第六日兼夜用金火乍缓乍急第七日兼夜用水火缓缓调沸先其泥二釡一釡常暖水用添煮药釡水涸即添暖水常令不减二斗七日满取出丹砂于银盆中盛其盒中先布桂肉一两拍碎即令布丹砂又以余桂一两覆之即不合置甑中先布糯米厚三寸乃置盒又以糯米覆焙上亦令米厚三寸许桑薪火蒸之每五日换米桂其甑蔽可换竹子为之不尔蒸多甑堕下釡中也甑下侧开一小孔常暖水用一小竹子注添釡中勿令水减第一五日用春火如常炊饭兼夜第二五日兼夜用夏火猛于炊饭第三五日用秋火以炊飰乍缓乍急兼夜第四五日用冬火兼夜火暖如炊飰依五行相生用文武助之药成即出丹砂以玉椎用力钵中研之当腻如面即可服加以楮实煎丸如梧桐子大每日食前服一丸每日三食计服三丸炼成丹砂二十两为剂二年服尽后每十年即炼服三两仍取正月一日起服一月使尽既须每十年二两不可旋合宜须预炼取一剂藏贮随时服之其丹砂上等刀圭炼时宜斋戒毋令妇女鸡犬见
　　造楮实煎法
　　六月六日收取楮实熟者绞取汁于银器用慢火熬成膏合和前末药
　　孙用和防法王倪丹砂
　　上等辰砂【十两】甘草　诃子　槟榔　逺志【各二两】
　　右先剉草药如豆大以水一斗煎药取汁六升去滓绢袋盛砂浸于药汁中以重汤微火煮令干即取硃砂入银盒中置甑内以糯米二斗铺盖上用桑柴三日夜如春时制药一日文火二日武火三日盛武火三宿微火夏时制药一日武火二日文火三日盛武火三宿微火秋时制药一日盛武火二日文火三日大火三宿微武火冬时制药一日微火二日文火三日盛武火三宿微武火如此三日满取砂研如粉以楮实煎丸如梧桐子大每日空心酒下一丸食后浆水下一丸蒸时以桂末四两铺盖
　　飞灵丹　调荣卫暖脏腑去头风壮下部竒效不可具述
　　辰砂【一两上等】水磨雄黄【一两】
　　右二味滚研细用一白垍盒子先以牡丹皮烧烟熏盒子黑色光厚入前药按令平实以白附子末盖头更用车前草末实满盒子醋调赤石脂固缝干盐泥通身固济醋灰作塜子炭五斤一煆通红良久退火放冷取出再研细仍先吹去草药滓以糯米糊丸如梧桐子大病在下空心服病在上食后稍空服并以京汤下一丸
　　小延龄丹　镇坠补暖
　　水银　黑铅　硃砂【研】硫黄【研各一两】
　　右将水银黑铅结成砂子次下硃砂次下硫黄慢火炒之从巳至未不住手搅令色变青紫为上取出放冷研细软飰和丸如麻子大每服一二十粒汤下
　　一行禅师秘丹　固真气暖下元和脏腑强腰脚进饮食
　　硃砂【一两罗捣好者】舶上硫黄【二两不夹石者】
　　右细研水飞过用针砂半斤水淘令极清入前药二味鼎内煑七复时如水耗添热水日足先取少许放鉄取上下以猛火试之无黑熖为度取出水飞淘取药去针砂再入鼎内煑干以炭火十斤煆其色不变两数不折冷用纸褁入地坑内出火毒经一宿取出再研细以肉丸如梧桐子大每日空心清米饮下三五丸合时忌鸡犬妇人男子及一切秽物
　　吴府紫金丹
　　硃砂【十两细研使帛五寸夹绢袋子盛】附子【一两五钱】甘草【一两五钱】川乌头【三两】苍术【三两】草乌头【三两】紫芫花【三两】
　　草药六味共为粗末使生绢一尺五寸缝袋三个分上数味盛袋内
　　右将上数味草药袋三个围硃砂袋在内使麻绳系袋口于银锅内悬胎水煑一日取出解开不用草药将硃砂焙干入乳钵再研细将大小水火鼎罐一副火前炕干大罐内使生姜汁涂数遍令干将云母数片先入在罐内次入银箔十片金箔十片在云母上方入硃砂再入金箔十片银箔十片盖砂又入云母数片盖金银箔次将小罐子坐在大罐口上使醋拌赤石脂泥固济口缝用鉄线十字繋定上下两个罐子作一处使盐泥固济约厚一分隂干以砖泥阔尺五寸炉灶干烧熟炭十斤放在炉防把药罐虚悬坐火上其上小罐内常以汤缾添水令满罐子四面稍添火围定煆之每硃砂一两约干尽八两水为度十两硃砂共使水五斤水尽取出药罏放冷将罐敲开硃砂自结成镜面锅子一团取出其余沙石并皆不用将硃砂秤知钵两用白夹绢袋盛了约砂每一两使酽醋二升用银锅悬砂袋煮醋尽为度将硃砂焙干再依后药入盒内煆
　　天南星　地骨皮　川椒　五倍子
　　右四味各四两为粗末用蜜拌匀以面径六寸深六寸沙盒一个先将蜜拌草药铺一重在盒防厚一寸半许上铺橘叶一重盖药令徧将硃砂劈作数块滚蜜使昆仑纸裹排在橘叶上再用橘叶盖砂令徧将蜜拌草药实满盒子盖定以醋拌赤石脂泥固济口缝使鉄线十字繋用盐泥纸上用地黄龙粪固济盒子约厚三分隂干放平地上用醋炭五斤作一塜盖硃砂盒子名曰老君塜使隂阳炭三十斤煆约余剰烬二三斤以来去炭用土一担徧盖一宿开塜将盒内草药不用将硃砂吹净纸灰入乳钵研细米糊丸每硃砂一两分作六七十圆每服三五粒空心浓煎枣汤下吴信王昔得此方于秦凤问异人世世链食久服可以健神飬气百疾顿除絶无炎僣之患虽婴孩研灌少许亦自无妨然甚秘之近因新兠师焕章公仲礼经从力求而得不敢私藏锓于卷后博济世人
　　蜜煮硃砂丹【出家藏经騐方】　定心志轻身体明眼目
　　辰砂【十两去夹石者】蜜【十斤】人参　白茯苓　白术　附子川椒　仙灵脾　龙胆草　白芍药　熟地黄黄茋　肉从蓉　逺志　巴防　破故纸　石
　　斛　兎丝子　益智　五味子　柏子仁　黄菊花　覆盆子　麦门冬　枸子
　　右各一两细剉各取一半于瓶内盛以绢袋盛好块砂十两以麻线悬于瓶口竹片上注河水半瓶重汤煮过三昼夜取出干再入蜜十斤并前件一半余药倾在蜜内搅匀复入砂袋内依前悬挂河水煮十昼夜取出焙干研细以糯米粽尖角为丸如梧桐子大空心每服五七粒煎人参汤或汤下权卿信之在剑外二年常服此耳目聪明心志不雕予亦效颦颇觉得力
　　参丹【出家藏经騐方】　此丹非他伏火丹之比不僣不躁得天地冲和之气水火既济之功治荣卫不平和心肾不升降气闭痰厥心腹疼痛脏腑泄滑小便频数肌体瘦悴目暗耳聋精神恍惚健忘多惊诸虚百损不进饮食及妇人血崩气晕子宫久冷并有竒效
　　上好颗块辰砂【一百两】新罗人参【六十两】大様金箔【三百片】
　　右辰砂研如粗砂不可太细人参作防咀用瓦缾或银缾以布巾铺防先将熟绢夹袋两个安人参一半在辰砂袋内上以人参一半盖之锅上蒸热烧桑柴别以银锅烧汤准偹瓶下水耗逐添须要火慢恰好不要煎过亦不得令火歇每七日一次开瓶取出砂袋将人参搅拌过再依前法安顿袋内蒸四十九日住火去人参不用只将硃砂同金箔以木锤研极细不见金箔星为度糯米粉煮糊丸如菉豆大每服五七丸加至十五丸人参汤空心下兴元戎师秦唐杰初惠此丹数百粒与一二病者服果有竒效遂求其方令药局修制广以济众仍锓于方册
　　扶嬴黑白丹【出家藏经验方】　治老年气血虚耗血少不能荣卫经络精神憔悴行歩战掉筋脉缓纵目视茫茫黑丹
　　用麋茸去床膏皮毛酒浸一宿酥炙令黄又用鹿茸事治如麋茸之法各等分并为细末酒糊丸如梧桐子大
　　白丹
　　用钟乳粉一味糯米糊丸
　　右用此二丹兼服如血少即多用黑丹温酒或米汤送下三十丸空心食前服史丞相常服此二药真有竒效
　　飬气镇心丹【出家藏经验方】
　　逺志【去心二两】人参【去芦二两】辰砂【一钱另研】天门冬【去心一两】石菖蒲【去须一两】生龙脑　白茯苓【去木一两】
　　右为细末炼蜜丸如梧桐子大用硃砂龙脑为衣每服二三十丸煎人参汤食后临睡服张乐陆庆长寺丞诊脉防剂与史载之许叔微为伯仲其家传方书一编载此方云人以为补下元而使气实杜士谓不然先补心气而五脏实心气正而元气自实也若更以药补下元尤妙此方极飬心气若止补元气耗心气非飬气之理也中年以后宜服之此説极有理虽名医亦少知之
　　神仙紫霞丹【出选竒方】
　　硃砂【一两】
　　右小粉盒一个天南星半夏等分为末先用一钱在下安硃砂在中上又一钱盖头顶次用赤石脂为末水调糊缝口外用鉄线扎定以六一盐泥固济厚一寸许六七日先以慢火飬半日后用大火煆通红为度冷取出研为末次用
　　禹余粮【四两】丁头代赭石【二两】紫石英【一两】
　　以上三味火煆通红以好醋煆七遍为度
　　赤石脂【二两生用】硫黄【醋煮干一两】附子【二个炮制去皮脐】海螵蛸【一两去壳】
　　右四味为细末再用乳钵研无声为度次用新糯米粽烂研和丸黍子大新布袋此桂府滑石打作片子同药打光磁盒盛之每服三丸至五丸空心煎浓枣汤下忌猪羊血久服壮元阳益真气妇人子宫久冷气血虚惫宜服之功效不可具述
　　张子华伏火丹【出十便良方】
　　辰砂【五两颗块不夹石者每炒一两用匮药一两】白附子【三两】椒目【三两】天南星【五两】地骨皮【五两】
　　右将匮药四味为末先将硃砂以纸裹作一块次以蜜和匮药却用裹砂烈呌以纸重裹入盒内下地坑初一火用炭三十斤次用二十斤次用十五斤次用十斤每火仍换匮药令冷取出匮药将砂细研半夏糊丸如鸡头大每服一二粒空心米汤下
　　三皇真人炼丹方【出本草】
　　丹砂一斤色发明者研末重绢筛之令靡靡以醇酒不见水者沃丹挠之令如封泥状盛以铜盘中置髙阁上勿令妇人见曝之身自起居数挠燥复沃之当令如泥若隂雨疾风复藏之无人处天晏出曝之尽酒三斗而成能长曝之三百日当紫色握之不汚手如着了未干可丸欲服时沐浴薰香斋戒七日勿令妇人近药过傍丸如麻子大常服平明向日吞三丸服之一月三虫出服之五六月腹内诸疾皆愈服之一年眉髪更黑嵗加一丸服三年神人至
　　酒药【附论】
　　夫酒者谷蘖之精和飬神气性惟剽悍功甚变通能宣利肠胃善导引药势今则兼之名草成彼香醪莫不采自仙方偹乎药品疴恙必涤功效可慿故存于编简尔
　　方
　　地黄酒【出圣惠方】　治风羸益气力轻身明目令人能食久服去万病妇人服之更佳
　　生地黄【取粗者切一石五斗于浄木臼中捣以生布绞汁取五斗】大麻子【一斗微炒捣烂】糯米【一石拣净】细麯【十斤捣细】杏仁【一斗去皮尖双仁者炒黄捣为膏】
　　右先取地黄汁五斗入瓮浸麯发炊米二斗作饭令暖如人体取杏仁麻子末各一升二合拌和酘麯汁中待饭稍冷又炊米一斗以杏仁麻子末各一升二合拌一依前法酘之如此凡八次讫待酒沸定封泥二七日即取熟清温服一盏再服之
　　地黄酒【出圣惠方】　补益变白
　　肥地黄【一斤捣碎】糯米【五斗熟炊】面麴【五斤捣碎】
　　右相和于盆中就掬于不津瓮中蜜封春夏三七日秋冬五七日满启之当中有一盏绿汁是真精也宜先酌饮之余以生布绞取别置器中任从饮之续酿使其相接不过三剂髪黑若以新牛膝捣绞取汁三斤用拌酿即变白更急矣
　　地黄酒【出圣惠方】　大补益令人不衰髪不白
　　生地黄【一斗细切】糯米【淘浄】
　　右相和炊熟摊令冷更和麯末二升同入于七斗酒中搅令相得入于瓮中热即掲头冷即盖瓮有汗即拭之熟压漉冬温夏冷日饮三杯
　　黄精酒　主万病延年补飬髪白再黑齿落更生黄精【四斤】天门冬【三斤去心】术【四斤】松叶【六斤】枸根【五斤】
　　右都剉以水三石煮取汁一石浸麯十斤炊米一石如常法酿酒熟任饮之忌桃李雀肉
　　又方
　　黄精【五斤细切】糯米【五斗淘净与黄精同炊为飰】麯末【七斤半】
　　右取麴末饭冷相和入瓮中如常造酒法熟压取酒每日常暖饮一两盏
　　黄精酒【出圣惠方】　主万病延年补飬髪白再黑齿落更生黄精【去皮三斤】天门冬【去皮三斤】松叶　枸根【各五斤】
　　右为粗末以水三石入前药在内煮取二石用糯米一石细麯半斤蒸米同麯入在前药水中封闭二七日熟任性饮之延年益寿反老还童除万病
　　天门冬酒【出圣惠方】　补五脏六腑不调亦令无病
　　天门冬【三十斤去心捣碎以水二石煮取汁一石】糯米【一石淘净】细麴【十斤捣碎】
　　右炊米熟相拌入瓮宻封三七日熟压漉冬温夏冷日饮三杯
　　天门冬酒　延年不老
　　淳酒【一斗】细麴末【一斤】糯米【一斗淘净】天门冬【五升去心皮捣绞取汁火煎如稀汤】
　　右先以酒浸麴麴发热炊糯米为饭寒温将天门冬煎都拌和令匀入不津瓮中宻封秋夏一七日数防勿令热过春冬三七日熟取酒每服三合日再服
　　枸酒【出圣惠方】　长筋骨留容顔
　　枸根【不生塜上者洗净去苍皮剉一石以水二石煮取一石去渣入小麦麯末十斤麴发即用半糯米秫共一石净淘炊之令熟摊冷暖得所即下后药】桃仁【三升去皮尖麸炒令微黄】大麻仁【三升炒令香熟】乌麻仁【二升炒令香三味并捣碎】甘菊花【十两】生地黄【一斗切】
　　右都捣熟入上件麴米中搅拌令匀入于瓮中发定即泥瓮头三七日令熟初开瓮下篘取清然后压如常法冬温夏冷随性饮之不令至醉为妙
　　枸酒【出圣惠方】　除五脏邪气消渇风湿下胸脇气利大小肠填骨髓长肌肉治五劳七伤利耳目消积瘀伤寒瘴气虚劳呼吸短气及脚气肿痹并主之
　　米【二石黍糯并得】细麯【十斤捣碎】生地黄【三十斤洗浄细切】枸根【二十斤刮去浮皮剉寸以水二石浸三日煮取汁一石】豆防【二斤以枸杞汤煮取汁】秋麻仁【三升微炒细研以枸杞汤淋绞取汁】
　　右以地黄一味共米同蒸熟饭如人体温温以药汁都和一处入瓮宻盖头经三七日即开冬温夏冷日饮三杯
　　神仙枸子酒【出圣惠方】　疗虚羸黄瘦不能食服不过两剂必至肥充无所断禁
　　枸子【五升干者捣碎】生地黄【切三升】大麻子【五升捣碎】
　　右先蒸麻子令熟摊去热气入地黄枸子相和得所纳生绢袋中以无灰清酒五斗浸之宻封春夏七日秋冬二七日取服多少任情性常令体中微有酒力醺醺为妙
　　枸根酿酒【出圣惠方】　治风冷虚劳
　　枸根【切一石】鹿骨【一具打碎】
　　右以水三石煎取汁一石去渣澄清入糯米一石浄淘炊熟细麴十斤捣碎都和一处入瓮宻封三七日开冬温夏冷日饮三杯
　　枸酒【出千金方】
　　用枸根一百三十斤切以东流水四石煮一日夜取清汁一石浸麴一如家醖法熟取清贮不津器中内干地黄末二斤半桂心干姜泽泻蜀椒末各一升啇陆末二升以绢袋贮内酒防塞口埋入地三尺坚覆上三七日沐浴整衣冠再拜平晓向甲寅地日出处开之其酒赤如金色旦空腹服半斤十日万病皆愈二十日瘕痕减恶疾人以水一升和酒半斤分五服愈千金翼又云若欲服石者取溪中青白石如枣杏大者二升以水三升煮一沸时以此酒半合置中须臾即熟可食
　　生枸杞子酒【出圣惠方】　主补虚肌肉益顔色肥健能去劳热
　　用枸子五升以好酒二斗搦勿碎浸七日漉去渣饮之初以三合为始后即任性饮之
　　石斛酒【出圣惠方】　主补虚劳益气力除腰脚痹弱利闗节坚筋骨及头面游风
　　石斛【四两去根】黄茋　丹参【二两】杜仲【去粗皮】牛膝【去芦】人参【去芦头】五味子　白茯苓　山茱茰　薯蓣　萆薢防风　生姜【已上各二两】枸子　天门冬【去心】薏苡
　　仁【已上各三两】细辛【一两】
　　右都细剉以生绢袋盛用酒五斗于磁瓮中浸之七日开初温服三合日再服渐至一盏为度
　　又方【出圣惠方】　治风虚劳腹内冷不多食
　　石斛【四两去根】丹参　芎防　杜仲【去粗皮】防风【去芦头】陈橘皮【汤浸去白焙】白术　人参【去芦头】桂心　五味子白茯苓　黄茋　薯预　当归【已上各二两】干姜【炮制】牛膝【去苖各二两】甘草【一两炙微赤】
　　右细剉生绢袋盛用清酒五斗于瓮中浸七日开初温服三合日再服渐加至一盏为度
　　又方【出圣惠方】　治风痹脚弱腰胯冷疼利闗节坚筋骨令人强健悦泽宜服
　　石斛【十两去根】牛膝【半斤去苖】杜仲【四两刮去粗皮】丹参【四两】生地黄【切一斤晒令水气干】
</div>
    <div class="pagination">
<a href="普济方四库_page1056.html">上一页</a><span>...</span><a href="普济方四库_page1052.html">1052</a><a href="普济方四库_page1053.html">1053</a><a href="普济方四库_page1054.html">1054</a><a href="普济方四库_page1055.html">1055</a><a href="普济方四库_page1056.html">1056</a><span class="current-page">1057</span><a href="普济方四库_page1058.html">1058</a><a href="普济方四库_page1059.html">1059</a><a href="普济方四库_page1060.html">1060</a><a href="普济方四库_page1061.html">1061</a><a href="普济方四库_page1062.html">1062</a><span>...</span><a href="普济方四库_page1058.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
