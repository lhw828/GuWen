<!DOCTYPE html>
<html>
<head>
    <meta charset="UTF-8">
    <title>本草纲目 - 第 578 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 578 页/共 603 页</h1>
    <div class="content">　　脑髓

　　【主治】诸聋（苏恭）。疗头旋。摩顶，去白秃风屑，生发（《日华》）。

　　血

　　【主治】小儿客忤（苏恭）。

　　骨

　　【主治】作汤，浴历节风，及小儿客忤（孟诜）。

　　【附录】罴、 （音颓） 时珍曰：熊、罴、 ，三而色黄白者，罴也；小而色黄赤者， 也。

　　头长脚高，猛憨多力，能拔树木，熊。罗愿《其白如熊白，而理粗味减，功用亦同。

　　兽部第五十一卷　兽之二

　　羊

　　（《本经》中品）【释名】羚羊（俗）、 羊（音钤）、时珍曰：按王安石《字说》云：鹿则比类，而环角外向以自防； 则独栖，悬角木上以远害，可谓灵也。故字从鹿，从灵省文。后人作羚。许慎《说文》云： ，山羊也，大而细角。《山海经》作 ，云：状如羊而马尾。费信至尾，垂九块，名九尾羊。

　　【集解】《别录》曰：羚羊角出石城山川谷及华阴山。采无时。

　　弘景曰：今出建平、宜都诸蛮山中及西域。多两角，一角者为胜。角多节，蹙蹙圆绕。

　　别有山羊角极长，唯一边有节，节亦疏大，不入药用。乃《尔雅》名 羊者，羌夷以为羚羊，能陟峻 。

　　恭曰：羚羊，南山、商、淅间大有，今出梁州，真州、洋州亦贡。其角细如人指，长四五有藏器曰：山羊、山驴、羚羊，三种相似，而羚羊有神，夜宿防患，以角挂树不着地。但角弯中深锐紧小，有挂痕者为真，如此分别，其疏慢无痕者非也。真角，耳边听之集集鸣者良。陶言一角者谬也。

　　颂曰：今秦、陇、龙、蜀、金、商州山中皆有之，戎人多捕得来货。其形似羊，青色而大。其角长一二尺，有节如人手指握痕，又最坚劲。郭璞注《尔雅》云： 似羊而大，其角细而圆锐，好在与《尔雅》之 羊，陶注之山羊，苏注之山驴，大都相似。今人相承用之，以为羚羊。其细角长四五寸如人指多节蹙蹙圆真羚羊角，而世多不用何也？又闽、广山中，出一种野羊，彼人亦谓之羚羊也。陈氏谓耳边听之鸣者良。今牛羊诸角，但杀之者，听之皆有声，不独羚角也。自死角则无声矣。

　　宗 曰：诸角附耳皆集集有声，不如有挂痕一说为尽之。然有伪作者，宜察焉。

　　时珍曰：羚羊似羊，而青色毛粗，两角短小； 羊似吴羊，两角长大；山驴，驴之身羚之角，但稍大而节疏慢耳。陶氏言羚羊有一角者，而陈氏非之。按《寰宇志》云：安石山出羚羊，一角极坚，能碎金刚石。则羚固有一角者矣。

　　金刚石出西域，状如紫石英，百炼不消，物莫能击；惟羚羊角扣之，则自然冰泮也。又貘骨伪充佛牙，物亦不能破，用此角击之即碎，皆相畏耳。羚羊皮，西人以作座褥。

　　羚羊角

　　【修治】 曰：凡用，有神羊角甚长，有二十四节，内有天生木胎。此角有神力，可抵千牛。凡使不可单用，须要不拆元对，绳缚，铁锉锉细，重重密裹，避风，以旋旋取用，捣筛极细，更研万匝入药，免刮人肠。

　　【气味】咸，寒，无毒。《别录》曰：苦，微寒。

　　甄权曰：甘，温。能缩银。

　　【主治】明目，益气起阴，去恶血注下，辟蛊毒恶鬼不祥，常不魇寐（《本经》）。除邪气惊梦，狂越僻谬，疗伤寒时气寒热，热在肌肤，温风注毒伏在骨间，及食噎不通。久服，强筋骨轻身，起阴益气，利丈夫及热毒痢散产后恶血冲心烦闷，烧末酒服之。治小儿惊痫，治山瘴及噎塞（《药性》）。治惊悸烦闷，心胸恶气，瘰 恶疮溪毒（藏器）。平肝舒筋，定风安魂，散血下气，辟恶解毒，治子痫痉疾（时珍）。

　　【发明】时珍曰：羊，火畜也，而羚羊则属木，故其角入厥阴肝经甚捷，同气相求也。

　　肝主木，开窍于目；其发病也，目暗障翳，而羚羊角能平之。肝主风，在合为筋；其发病也，小儿惊痫，妇人子痫，大人中风搐搦，及筋脉挛急，历节掣痛，而羚角能舒之。魂者，肝之神也；发病则惊骇不宁，狂越僻谬，魇寐卒死，而羚角能安之。血者，肝之藏也；发病则瘀滞下注，疝痛毒痢，疮肿 ，产后血气，而羚角能散之。相火寄于肝胆，在气为怒；病则烦懑气逆，噎塞不通，寒热及伤寒伏热，而羚角能降之。羚之性灵，而筋骨之精在角；故又能辟邪恶而解诸毒，碎佛牙而烧烟走蛇虺也。《本经》、《别录》甚着其功，而近俗罕能发扬，惜哉！【附方】旧七，新四。

　　噎塞不通：羚羊角屑为末，饮服方寸匕，并以角摩噎上。（《外台》）胸胁痛满：羚羊角烧末，水服方寸匕。（《子母秘录》）腹痛热满：方同上。

　　堕胎腹痛，血不出：羚羊角烧灰三钱，豆淋酒下。（《普济》）产后烦闷汗出，不识人：《千金》：用羚羊角烧末，东流水服方寸匕。未愈再服。又方：加芍药、枳实等分（炒），研末，汤服。

　　血气逆烦：羚羊角烧末，水服方寸匕。（《肘后方》）临产催生：羚羊角一枚，刮尖为末，酒服方寸匕。（《产宝》）小儿下痢：羚羊角中骨烧末，饮服方寸匕。（《秘录》）遍身赤丹：羚羊角烧灰，鸡子清和，涂之，神效。（《外台》）赤 如疮，瘙痒，甚则杀人：羚羊角磨水，摩之数百遍为妙。（《肘后方》）山岚瘴气：羚羊角末，水服一钱。（《集简方》）

　　肉

　　【气味】甘，平，无毒。

　　【主治】恶疮（藏器）。和五味炒熟，投酒中，经宿饮之，治筋骨急强，中风。北人恒食，南人食之，免蛇、虫伤（孟诜）。

　　肺

　　【气味】同肉。

　　【主治】水肿鼓胀，小便不利（时珍）。

　　【发明】时珍曰：羚羊肺本草不收。《千金翼》载太医山连治韦司业水肿莨菪丸用之，盖取其引药入肺，以通小便之上源也。其方用羚羊肺一具，沸汤微炸过，曝干为末。莨菪子一升，用三年醋浸一伏时，蒸熟捣烂和，丸梧桐子大。每用四丸，麦门冬汤食后服，候口中干、妄语为验。数日小便大利，即瘥。无羚羊，以青羊肺代之亦可。

　　胆

　　【气味】苦，寒，无毒。

　　【主治】面上 ，如雀卵色，以酒二升，同煮三沸，涂四五次良（时珍）。

　　【附方】新一。

　　面 ：羚羊胆、牛胆各一枚，醋二升，同煮三沸，频涂

　　鼻

　　【主治】炙研，治五尸遁尸邪气（时珍。《外台》方中用之）。

　　【附录】山驴 恭曰：见上文。

　　时珍曰：《南史》云：滑国出野驴，有角。《广志》云：驴羊似驴。《山海经》云：晋阳悬瓮之山、女几之山、荆山、纶山，并多闾。郭璞注云：闾即 也，似驴而歧蹄，马尾，角如羚羊，一名山驴。俗人亦用其角以代羚羊。又《北山经》云：太行之山，有兽状如羚羊，而四角马尾，有距善旋，其鸣自叫。此亦山驴之类也

　　兽部第五十一卷　兽之二

　　山羊

　　（《日用》）【释名】野羊（《图经》）、 羊。

　　时珍曰：羊之在原野者，故名。

　　【集解】弘景曰：山羊即《尔雅》 羊，出西夏，似吴羊而大角、角椭者。能陟峻 ，羌夷以为羚羊，角极长，唯一边有节，节亦疏大，不入药用。

</div>
    <div class="pagination">
<a href="本草纲目_page577.html">上一页</a><span>...</span><a href="本草纲目_page573.html">573</a><a href="本草纲目_page574.html">574</a><a href="本草纲目_page575.html">575</a><a href="本草纲目_page576.html">576</a><a href="本草纲目_page577.html">577</a><span class="current-page">578</span><a href="本草纲目_page579.html">579</a><a href="本草纲目_page580.html">580</a><a href="本草纲目_page581.html">581</a><a href="本草纲目_page582.html">582</a><a href="本草纲目_page583.html">583</a><span>...</span><a href="本草纲目_page579.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
