<!DOCTYPE html>
<html>
<head>
    <meta charset="UTF-8">
    <title>医垒元戎 - 第 5 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 5 页/共 44 页</h1>
    <div class="content">　　白术汤【治风湿恶寒脉缓】
　　白术　　防风　　甘草
　　右防咀生姜煎去滓服　解利有汗治柔痓加桂心　　黄耆　　白术
　　太阳阳明加川芎荆芥穗　正阳阳明加羌活酒大黄少阳阳明加防风柴胡　热而在表者加黄芩
　　寒而在表者加桂枝黄茋附子热而在里者加大黄寒而在里者加亁姜良姜附子以上数经寒热当
　　以脉别之
　　汗少者加苍术　　　　阳濡而弱湿温也
　　先伤湿　后伤暑　　　脉虚名曰重暍
　　汗多者加白虎桂枝　　阴小而急
　　先伤寒　后伤热
　　身热脉虚　自汗恶寒　　中暑也
　　白虎加桂汤
　　身热脉浮　自汗欲睡　　风湿也
　　白术防已汤
　　先伤风　后伤热
　　先饮冷后伤暑五苓散主之此必心下痞也浓煎生姜汤调服或四君子汤调中汤亦可若中和后或小便不利或茎中痛以蒲黄三钱滑石五钱甘草一钱为细末热水调送金华丸三五十丸　太阳中热者暍病也　中暑亦暍病也太热中热发热恶寒身重反痛脉细芤迟小便洒洒然毛耸少有劳忽然身热口开齿燥此有三忌　忌发汗【一】忌温针【二】忌大下【三】若犯此三忌则有三甚　发汗恶寒愈甚【一】湿针发热愈甚【二】大下小便淋甚【三】
　　问细芤迟当用何药答曰海藏黄茋汤主之
　　海藏黄耆汤
　　人参　　黄耆　　白术　　茯苓
　　芍药　　甘草【各等分】
　　右防咀毎服三钱水一大盏生姜三片煎至六分去滓温服
　　东垣李明之先生云如治风先浸防风二两次煎余药与同例
　　苍术不以多少泔浸透刮去皮切作片子晒亁毎服四两水三大碗煎至二大盏去滓煎用下项药白术　　白茯　　黄耆　　白芍
　　右四味各等分细剉毎服一两以苍术水煎至一盏去滓温服食远可用若三焦气弱中土不能营饮食心下痞内外三焦之气絶也　当先浸黄耆二两水二碗煎至一碗再煎正药黄耆汤一大服用接内外三焦元气同东垣先生法
　　上浸苍术煎药燥湿也下浸黄耆煎药接气也
　　易简白术汤
　　治小儿泄泄胃热烦渴不问阴阳并宜服之
　　人参　　白术　　术香　　茯苓
　　甘草　　黄耆【各两】　亁葛【二两】
　　右防咀毎服二钱水一盏煎至半盏量大小与服仍用香连丸间之渴欲饮水者时时煎服任意饮之弥多弥佳　白术汤一方治呕吐白术人参各一两半夏一两半茯苓甘草亁姜各半两姜煎服钱氏谓小儿吐泻当温补之毎用理中丸以温其中五苓散以导其逆连进数服兼用四君子汤加陈皮调之若已虚损用金液丹杂以青州白丸子为末米饮调服多服乃效若吐泻之后发热必作惊风二药服之累有神效　若胃气已生则旋减金液丹却以异功散等药徐徐调之　若食不消脾胃虚寒呕吐恶心者当服益黄散用陈皮半夏青皮诃子肉甘草各一分丁香一钱量大小煎服小儿暑月吐泻其证不一宜详审用之不可差谬有伏暑者小便必不利宜五苓散香茹散　有伤食者其吐并粪必酸臭气宜服感应丸　有虚冷者泄泻必多宜以六神汤加附子服之用人参茯苓山药白术扁豆甘草等分姜枣煎服风证加天麻痢加罂粟殻　吐泻初定当以天南星为末毎服加冬子仁七粒煎服以防变癎　若泻色青当用惊药小儿之病与大人无异用药亦同量力用之　惟风气脐风夜啼重舌变蒸客忤惊癎解颅魃病疳气不行数证钱氏方甚详
　　消暑丹
　　半夏【一斤】　茯苓【半斤】　甘草【生半斤】
　　右以醋五升煮半夏葢醋煞亁姜汁作糊无见生水为丸毎服五十丸热水咽下精意脩治用之极效中暑为患药下即苏　伤寒发热头疼服尤妙　夏月常服止渴利小便虽饮水多亦不为害应是暑药皆不及此　若痰饮停节并用生姜汤下入夏之后不可缺此
　　霍乱证夫呕吐而利者霍乱也三焦者水谷之道路邪在上焦者则吐而不利邪在下焦者则利而不吐邪在中焦既吐则利以饮食不节冷热不调清浊相干阴阳乖隔遂成霍乱挥霍撩乱重也吐利而已轻也霍乱吐泻者风湿暍外至生冷硬内生内外合而为病谓如风寒湿暑热暍所伤各有先后食饮菜果各有多少内外变各有轻重以六经脉并何经何藏以随所应见活之或表或下或和或收燥润分利温之属浮实细迟缓宜求此之谓也外邪入里伤于脾胃上吐下利名为霍乱吐利止后见外证者只作外伤治之外证不已复于里呕利再作上下邪甚先吐利里气已虚伤寒再而又吐利是谓重虚故不可治而死也先伤寒而为吐利既吐利而再伤寒今伤寒却吐利虽曰重虚前后乱经浑浊不已外则难解内则难温药饵难为功矣　若饮冷过多或有所伤心下痞腹痛不能食或泄防不止若不呕者化水丹呕吐者半硫丸右二药效后服五苓梅等药不复再饮也
　　化水丹
　　川芎　　蛤粉　　牡蛎粉
　　右为细末醋糊为丸
　　半硫丸【此丸古时用今时气薄不用】
　　硫黄　　半夏　　并依局方脩制服饵
　　三宝丹【治积冷暴泻不止不嗜饮食】
　　硫黄　　半夏　　牡蛎【各等分】
　　右为细末姜糊丸桐子大朱砂为衣生姜汤下二十丸空心服此上三药并有消暑之意
　　活人发斑诸药
　　葛根橘皮汤【癍在肌】
　　治冬温未即病至春被积寒所折不得发至夏得热其寒解冬温始发肌中癍烂穏疹如锦文而欬心闷但呕吐清汁服此药即静
　　葛根　　橘皮　　杏仁　　知母
　　黄芩　　麻黄　　甘草【各等分】
　　右剉如麻豆大毎服五钱匕水一盏半煎去查温服
　　阳毒升麻汤【癍在面】
　　治伤寒一二日变成阳毒或服药吐下之后变成阳毒腰背痛烦闷不安面赤狂言或见鬼或下利脉浮大数面赤癍癍如锦文咽喉痛下脓血五日可治七日不可治
　　升麻【二分】　犀角　　射干　　黄芩
　　人参　　甘草【各一两】
　　右剉如麻豆大水三升煎取一升半去滓饮一盏顷刻再服以衾覆手足出汗则愈不愈再服
　　阳毒参升麻汤【癍抂身】
　　治发汗吐下后毒不散表虚里实热发于外故身癍癍如锦纹甚则烦燥谵语兼治咽闭肿痛
　　参　　升麻　　甘草【各等分】
　　右剉毎服五钱以水煎去滓温服
　　阳毒栀子仁汤
　　治少阳阳明合病阳毒伤寒壮热百节疼痛并宜服之
　　升麻　　黄芩　　芍药　　石膏　　知母甘草　　杏仁　　柴胡　　栀子仁【各等分】
　　右麤末五钱水一盏生姜五片防百粒煎至六分去柤温服无时
　　四物解肌汤
　　芍药　　黄芩　　升麻　　葛根【各等分】
　　右防咀毎服三钱水一盏煎至七分去滓服内伤腹中有宿食不得大便而发热当以食药去其物则可便后仍发暑者在表也亦宜解表此皆钱氏朱氏升麻汤去甘草加黄芩尤妙
　　洁古老人凉膈散去大黄硝解六经中热亦治小儿癍欲发之则加防风荆芥二物尤妙　守真説凉膈散亦妙大便结小便赤者宜用大小便已通者不宜也朱氏钱氏王氏所论皆平易老亦平守真微凉南
　　北之地法方宜不同也　折中汤液万世不易之法当以仲景为祖
　　金匮要畧方【阳毒之为病面赤癍癍如绵纹咽喉痛唾脓血五日可治七日不可治阴毒之为病也面目青身痛如被杖咽喉痛死生与阳毒同升麻鼈甲汤并主之此王朝奉治阴阳毒升麻鼈甲汤俱出仲景祖法】
　　癍疮豌豆疮
　　千金方热病后豌豆疮黄连一物煮浓汁服　又好青黛大如枣水服之差　又法木香一物煮浓汁服
　　五物木香汤【治疮烦疼】
　　青木香【二两】丁香【一两】　薰陆香　白矾【各一两】
　　麝香
　　右防咀毎服四钱水一盏半煎至一盏去滓温服热盛者加犀角一两无则以升麻代之轻者去矾大效
　　犀角大青汤
　　大青【三两】　栀子【四十枚】犀角
　　右防咀毎服五钱入防半合水一小盏半煎至一盏去滓服　初虞世云小儿疮疹之与伤寒温疫相似疑似之间可先与解肌汤大人伤寒中风温疫疮于已发热未退并可用鲜肌汤　小儿疮疹出不快浓煎紫草汁服又牛旁子炒熟为末同荆芥煎服
　　消毒犀角饮子【治癍】
　　牛旁子　　荆芥　　甘草
　　右麤末水煎服
　　钱氏消毒散
　　牛旁子　　荆芥　　甘草
　　右麤末水煎服
　　王朝奉癍论
　　发癍者下之太早热气乘虚入胃故也下之太迟热留胃中亦发癍或服热药过多亦发癍微者赤癍出五死一生剧者黒癍出十死一生也皆当用白虎人参汤一名化癍汤及阿胶大青汤孙兆云兼与紫雪大妙可下者用调胃承气汤暑月病阳重常宜体后见微癍当急治之
　　阿胶大青汤
　　大青【四两】　甘草【二两】
　　右为麤末毎服四钱水一盏半入防半合煎至一盏去柤入煮过阿胶二片再至胶消服　华陁方又主热病不解下利笃困者又主伤寒热病十余日以上发汗吐下后热不除利不止癍出黄疸皆可疗之神效
　　王朝奉议论并方
　　阴阳毒不可以常法治之金匮云阳毒之为病面赤癍癍如绵纹咽喉痛唾脓血五日可治七日不可治阴毒之为病面目青身疼如被杖咽喉痛死生与阳毒同升麻鼈甲汤并主之　千金阳毒汤治伤寒一二日变成阳毒或服药吐下后变成阳毒身重腰脊背痛烦闷不安狂言或走或见鬼或吐血下利其脉浮大面赤癍癍如锦纹咽喉痛吐脓血者五日可治七日不可治宜升麻汤　阴毒汤治伤寒初病一二日变成阴毒或服药六七日已上至十日变成阴毒身重背强腹中纹痛咽喉不利毒气攻心心下坚强短气不得息呕逆唇青面黒四肢厥冷其脉沈细数仲景云此阴毒之身如被杖五六日可治七日不可治也方一百七甘草汤
　　又阴疸汤治伤寒肢节疼痛内寒外热虚烦者
　　阴阳毒升麻鼈甲汤
　　升麻　　当归　　甘草【各三两】蜀椒【去汗一两】
　　鼈甲【煮】　雄黄【半两研】
　　右防咀毎服五钱水二盏煎至一盏去滓温服肘后千金阳疸用升麻无鼈甲有桂阴毒用甘草无雄黄
　　阳毒升麻汤　此二药与活人特异当有别议
　　升麻【半两】　当归　　蜀椒　　雄黄
　　桂【各一两】
　　右毎服五钱水一盏半煎至一盏去滓温服覆手足取汗得吐亦佳
　　阴毒甘草汤
　　甘草　　升麻【各半两】当归　　蜀椒
</div>
    <div class="pagination">
<a href="医垒元戎_page4.html">上一页</a><a href="医垒元戎.html">1</a><a href="医垒元戎_page2.html">2</a><a href="医垒元戎_page3.html">3</a><a href="医垒元戎_page4.html">4</a><span class="current-page">5</span><a href="医垒元戎_page6.html">6</a><a href="医垒元戎_page7.html">7</a><a href="医垒元戎_page8.html">8</a><a href="医垒元戎_page9.html">9</a><a href="医垒元戎_page10.html">10</a><span>...</span><a href="医垒元戎_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
