<!DOCTYPE html>
<html>
<head>
    <meta charset="UTF-8">
    <title>疡医大全 - 第 139 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 139 页/共 163 页</h1>
    <div class="content">　　钟乳粉（制，五钱） 辰砂（飞，三钱） 熊胆 珍珠 琥珀 犀牛黄 冰片（各一钱） 飞白面（炒，研，五钱）共研细末，瓷瓶收贮。凡治杨梅疮结毒，每用一分，土茯苓半斤，煎汤调下。如毒在下部，加薏苡米五钱配用。
　　
　　灵砂黑虎丹
　　 治杨梅疮后，头如破裂之疼痛；筋骨拘挛，痛不可忍；或起冷痰包，脓水淋漓，兼治阴结毒，一切湿痰，久顽阴寒，久不收口之疮。凡结毒顽疮，先服五宝丹或八宝丹，必用此药收功，永远不发。
　　白砒（三钱，将砒用绿豆水煮过，入罐内升五炷香，取出以白萝卜同煮过入药） 寒水石（ ）百草霜（各三钱） 金头蜈蚣（二条，焙） 大黑豆（一百二十粒） 冰片 麝香（各一分）上研极细和匀，用小红枣四两，煮熟去皮核同捣为丸如豌豆大。每服二丸，日服三次，冷水或茶送下。服是药口眼胞肿，则药力到矣，缓一日再服，忌吃热汤水，宜吃大荤，以免嘈杂。其黑豆生用，冷水泡软，去皮捣碎加红枣肉丸，得起便罢，不必多。或加犀黄三分更妙。
　　
　　解毒丸
　　（邵道人）。治杨梅疮、杨梅漏，服过灵药久不愈者，必内有轻粉毒为患。
　　黑铅（一斤，打成片，剪如豆大） 山中黄土（一斤，研细）二物人锅炒至铅化，去铅不用，只将黄土水叠为丸，每服三钱，酒送下，十服即好。
　　
　　结毒擦药
　　水银（一两五钱） 生大黄 大腹皮（炒） 胆矾（各一钱） 轻粉（一钱二分） 甘草 番打麻（六分，患重者加三分）共为细末，用真麻油作四十八丸，每日早、午、晚共享十二丸，擦手四弯、脚四弯，口含冷水，热则吐去，又换冷水含之。第六日，如鼻中有恶气味并有疮，用大枫子肉十五个，麝香三分，研为丸，不时嗅之，尽一日之用。第七日用麦麸二升，甘草四两，煎水洗浴。第八日可出房门，可吃雄猪肉。至半个月诸物不忌，只忌盐、酱、醋、酒、辛辣之物，房事断要忌一百天。第八日用生地、当归、川芎、白芍、山楂、枳壳、牛蒡、银花水煎服。服十剂后，再服当归、川芎、白芍、熟地、人参、陈皮、白茯苓、炙甘草，水煎服。
　　熏法（秘方）。治杨梅结毒并梅疮、疳疮破烂者，即生肌完口。患者不肯服药者，宜用此法。
　　祁阳炭（即鸡骨炭，一两五钱，先将炭烧着透，复焖熄，先研细末） 面粉（五钱） 银朱（三钱）共研极细末，用棉纸入药，卷成九条。
　　先将房内板缝窗扇糊得不透风，将香炉放桌上，将条子点着，坐于桌边，以鼻嗅其气，口中噙冷水，热则吐去，又噙冷水，以烟尽为度。九枝条子分三日熏完，如疮在上，食后嗅烟，用川芎煎汤当茶吃；每日三次。如嘴肿痛，即是毒从口出，又停数日再嗅。先放白硼砂在口，再含水更妙。如口臭肿痛，以绿豆煎汤吃或蜜糖亦可，用苏薄煎汤漱口，过七日后，再用解毒煎剂。
　　杨梅结毒，舌烂、鼻烂、龟头烂。（秘方。）黑狗头（一个，用黑铅一两装入脑内，用盐泥封固，入金粟米火 红，取出冷定，研为细末听用） 乳香（去油） 没药（去油） 铅霜（各三分） 轻粉（二分） 硼砂（一分五厘） 明雄（一分） 寒水石（四分） 金箔（十张） 制铅（一钱五分）共乳极细末，瓷瓶收贮。凡舌断米泔水葱茶煎汤温漱，拭干上药，待长一二时许，洗去药，又渐渐搽上。凡龟头烂者，以葱汤熏洗，搽药待长，又洗又搽。
　　
　　碧云散
　　 结毒入于巅顶，以致头疼眼痛如破者，吹之。
　　鹅儿不食草 川芎（各一两） 青黛（一钱）共为极细末，令患者口噙凉水，以芦管吹药于左右鼻中，取嚏为效。吹后吐去凉水，若不噙水，便要呛喉，并治风火时眼。眵泪外障，吹之亦效。
　　熏洗法苍术（一两） 点红川椒（三钱）水五碗煎至四碗，入罐内，将患处对罐口，以热气熏之，俟半热倾于盆内淋洗患上，以洁净布挹净后，用解毒紫金膏。
　　
　　解毒紫金膏
　　 杨梅结毒，腐烂作臭，脓水淋漓，诸药不效者。
　　细块矾红 明净松香（各一斤）共研极细，麻油调稠，先用前汤洗净，拭干搽上此药，油纸盖好，软绢扎紧，毋令血行，三日一换，如无前汤熏洗，只煎葱艾甘草等汤，俱可洗换。又治诸毒顽癣等疮神效。愈后忌食发物煎炒。
　　
　　神仙碧玉膏
　　 结毒溃烂臭秽，疼痛不敛，以及血疯、 疮并效。
　　轻粉 杭粉（各一两） 白腊（五钱） 乳香 没药（各三钱） 樟冰（二钱）用公猪净熟油五两同白蜡熬化，倾入碗内，将上药和匀，水内顿一时取起，临用抿脚挑膏，手心中捺化，摊油纸上，用葱汤洗净疮上，贴之。
　　
　　结毒灵药
　　 杨梅结毒，腐烂作臭，或咽喉、唇鼻腐坏日甚。
　　朱砂 硫黄 雄黄（各三两） 水银（一两）共研极细，入阳城罐内，泥固铁盏梁兜固封口，点三炷香为度，用水擦盏内，火毕次日取出盏底灵药约有一两五六钱。治寻常腐烂之证，用灵药五钱，轻粉五钱和匀研细，小瓶封贮，纱封瓶口，临用甘草汤洗净患上，将瓶倒悬，纱眼内筛药患上，用单油膏盖，一日一换，自效。男子妇人咽烂者，用灵药一钱，人中白二分，研细吹之，日用三次，内服不二散，其疼即止，随可饮食。
　　
　　硫黄不二散
　　 杨梅结毒发于咽内，腐烂疼痛，汤水难入者。
　　硫黄（一钱） 靛花（一分）共乳细，凉水一酒杯调服，其痛即止，可进饮食。
　　
　　单油膏
　　 贴结毒，掺灵药。
　　麻油二斤，熬滴水成珠，续下杭粉十三两，搅匀成膏，倾入水内片时，取起任用。
　　
　　十服神效汤
　　（胡公弼）。杨梅结毒流注，筋骨疼痛，不论已未破烂，神效。
　　升麻 皂角刺（各四两） 土茯苓（一斤） 头顶加白芷；胸中、喉、面加桔梗；胸前加白芍；肩背加羌活；下部加牛膝（俱只加一钱）共一剂，水八碗煎四碗，临服入麻油三匙，一日服一剂，十剂痊愈，此神方也。
　　
　　结毒牛黄丸
　　（胡鸣岐）。专治杨梅结毒，小儿胎毒，下疳神效。
　　拣透明雄黄四两研细，取芦柴截筒，将雄黄末装入，面塞筒口，将锅内放水，上用芦柴作架，取雄黄筒横放架上，离水二寸许，蒸四炷香足，火候方到，次早取出雄黄，每雄黄一两，入好牛黄四分不可少，麝香五厘，配定研匀，老面糊丸黍米大，每早空心用猪胰子煎汤送下四分。诸物不忌，只忌虾、蛋二味，服至四两，痊愈。
　　结毒久烂（秘方）。
　　土茯苓（一斤） 生姜（四两） 共煎数碗服之，不十日而愈，其溃处以药汁调面糊之，即愈。曾有阳物烂完，半年不愈，服此得生。
　　杨梅疳毒，臭烂不堪者（周鹤仙）。
　　橄榄核（一个，烧灰存性） 真冰片（三厘）共为细末，用麻油调涂，无比效方也。
　　
　　涤空丹
　　（汪如忠）。治结毒杨梅，顽 瘰 。
　　食盐（四钱） 明矾 火硝 皂矾 水银（各一两） 白砒（三钱）研细炒老黄色，入阳城罐升三炷香，冷定刮取灵药一两，加明雄、朱砂、血竭、乳香去油，没药去油各六钱，槐花米净末，穿山甲焙，净末，各一两，和匀研细，老米打糊为丸如萝卜子大，每服一分，一日三服，用土茯苓四两，猪牙皂角一条，照各部位再加引经药煎汤送下。
　　杨梅结毒，头痛之极，用之神效。
　　何首乌（不犯铁器） 天花粉 苦参 荆芥穗 肥皂子 防风（各一两）共为细末，每用七分五厘，用土茯苓四两，猪油一两五钱，水三碗煎一碗半，每食后片时，用药汁半碗调药末服，一日三服。
　　曾服轻粉筋骨疼痛。
　　当归 川椒 细茶 黑铅 甘草（各四两）上锉剂分十服，水煎服。或后加麝香一分亦妙。
　　头面结毒。
　　川椒（出桃花洞者佳，嚼半粒口不能言者真，去目，八钱） 蕲艾（去筋膜，一两） 白茯苓（二两） 麻黄（去节，二钱） 猪头天灵盖（火 存性，五钱）研为细末，蒸饼打糊丸如绿豆大，饭后白汤送下，服后二三日，疮口干燥不臭，是其效也，服至疮口平复方住。患久者宜间服十全大补汤去川芎十数剂。忌牛、羊、鱼腥，房欲、火酒。
　　杨梅结毒方土茯苓（五两） 甘草（六分） 天花粉 蝉蜕（去足） 麻黄根（各一钱） 杏仁（去尖） 肥皂子皂荚子（各七粒） 白僵蚕（全足者一钱）上俱忌铁器。水三碗煎一碗，毒在上，饱食服，毒在下，空心服；二十剂见效，杨梅疮十年者五十剂痊愈。忌面、胡椒、犬肉，房事、发物，烧酒、蒜为妙。
　　
　　夺命紫金丹
　　 治杨梅漏疮并诸疮毒，破烂见骨，经年不收口者，或筋骨疼痛不止，或遍身破烂出血，起皮一层，又起一层，或鹅掌疯、赤白癜疯，诸般顽癣，或骨烂，牙疳口臭， 疮恶毒，并皆服之。
　　琥珀（一钱。甘草水煮一炷香，以新青布裹之打碎，再用糯米泔水浸透，将磁盘盛糯米，琥珀放米上，饭锅上蒸熟为度。将琥珀利刀切片如纸薄，研极细末） 钟乳石（二钱五分。即滴乳石，甘草水洗，新瓦略焙，用老姜切片铺银罐内，乳石放姜上，以铁盏盖之，铁丝扎紧，用文武火 一炷香，冷定开看取出，另研极细） 珍珠（包豆腐内煮一炷香，火不可太大） 冰片（另研） 犀牛黄（另研，各一钱） 朱砂（研细，水飞，五钱）乳极细，每服只称五厘，加飞箩面炒过，二分五厘，合计三分为一服，土茯苓汤调下。每一小料，用丹药六分炒，面三钱，分作十二服，土茯苓十两水煎分十二碗去渣，每早用汤一碗，入药一服搅匀服之，不可别饮茶汤，多煎土茯苓汤当茶，十二服完，病亦愈矣。忌鹅、鸡、羊肉、房事。
　　杨梅结毒神方（《济生》）滴乳石（三钱五分） 琥珀 人中白（ ，各二钱） 犀牛黄 冰片（各三分） 乳香（二分） 石青（头上用五厘，鼻上用三厘） 朱砂 珍珠（各五分）蟾酥（毒甚者加五分）上为极细末，每用六厘加飞面三分和匀听用，先用土茯苓一斤洗净，木槌打碎，入河水十二碗，瓦器内煎至八碗，再将汤滤起，将土茯苓先铺一层在底上，末药放在土茯苓上，周遭以土茯苓围住，再将土茯苓汤轻轻倾下，再煎至三碗，一日饮尽。忌一切发物。
　　
　　解毒至宝神丹
　　（冯氏） 治杨梅结毒，一切热毒，久患骨蒸热毒流注，六脉俱数，用之清热毒神效。
　　人参三七（微火焙，二钱） 嫩滑石（三钱） 珍珠（生用） 真血琥珀（各四分） 生甘草（晒燥，一钱）各研极细和匀。每服二分加至四分，人小者一分加至二分，萆 三钱煎汤调服。
　　
　　飞龙换骨还元水火仙丹
　　 专治远年近日杨梅结毒，误服轻粉，筋骨疼痛，痈肿、下疳、阴蚀，湿痰流注，气瘰发背，喉舌溃烂，目鼻破损，遍身梅豆、梅癣，鹤膝、血疯、 疮，鱼口便毒，服二十日全好。忌酒醋、色欲、发物。初服四丸，十日后服五丸，二十日后服至七丸，再不可多加。其药俱用老米打糊丸如黍米大，每日服此丸，俱用土茯苓四两，猪牙皂角一条为主，不可缺此二味；再照后开引经之药同煎，用河水、井水各二碗，煎成三碗，每早以一碗送丸药，余二碗留为午晚当茶吃。但须看人虚实，虚者服此必发寒热头痛，喉疼口臭，不必惊恐，停止三两日再服。
　　制粉霜 真阿魏（各五钱） 槐花（三钱） 当归尾 白芷 小丁香 乳香（不去油） 没药（不去油） 雄黄朱砂（各一钱） 牛黄（五分） 冰片（三分） 制砒霜（一分）修合为丸，朱砂为衣，瓷瓶密贮，勿泄药性。
　　升粉霜法水银（一两五钱） 火硝（一两三钱） 白矾 皂矾 食盐（各一两） 硼砂（三钱）共研匀入阳城罐内，盐泥封固，升打文火四炷香，武火三炷香，候冷开看，铁盏上药刮下听用，看人虚实，毒之轻重久近，至重者一料入粉霜七八钱，再不可多用。
　　升白砒霜法白砒霜四两，打碎如指头顶大块，听用，取绿豆一升，煮汁二碗去绿豆不用，将绿豆汤入甘草一两，同煎至一碗去甘草渣，将汁一碗浸砒霜一日，次早煎干为度。入阳城罐内盐泥封固，打文火二炷香，武火一炷香，候冷取出，看铁盏内有时如石榴子，有时如灰样，此两色始堪入药，若非二色，不可用。
　　汤引开列于下：一、杨梅结毒生于头顶，或烂见骨，至重者升粉霜只用三钱，升砒霜只用一分五厘，汤引内加川芎、 本各五钱，煎汤送下。
　　一、结毒生于眼上，升粉霜只用一钱五分，升砒霜只用一分，汤引内加川芎、白芷、 本、僵蚕各二钱，煎汤送下。
　　一、结毒生于鼻上，升粉霜只用二钱，升砒霜一分，汤引内加山栀、川芎各二钱，煎汤送下。
　　一、结毒生于喉中，升粉霜只用二钱，升砒霜一分，汤引内加天花粉、石菖蒲、川芎各二钱，煎汤送下。
　　一、结毒生于臂上，升粉霜只用二钱，升砒霜五厘，汤引内加川芎、柴胡各二钱，煎汤送下。
　　一、结毒生于臂膊、上下两胁，升粉霜只用四钱，重者五钱，升砒霜只用二分，天花粉末五钱为丸，汤引内加杜仲、怀牛膝各二钱，煎汤送下。
　　一、结毒生于阴囊上下、玉茎上者，升粉霜六钱，重者用八钱，升砒霜二分，牡蛎红冷定，研极细末八钱，人参五钱为丸，汤引内加黄 、白术、天花粉、怀牛膝各二钱，煎汤送下。
　　一、结毒生于腿上下，升粉霜五钱，升砒霜二分，天花粉三钱，防风五钱为丸，汤引内加木瓜、薏苡仁、怀牛膝各二钱，煎汤送下。
　　一、结毒生于脚板底下，升粉霜六钱，升砒霜二分，天花粉、沉香各五钱为丸，汤引内加木瓜、怀牛膝各二钱，煎汤送下。
　　一、结毒生于妇女阴户肉上，染风毒年久不愈，溃烂见骨，或穿通肛门，肉烂极臭，手足不能伸缩，或生阴户上下两边者，升粉霜八钱，升砒霜六分，天花粉三钱为丸，汤引内加怀牛膝二钱，煎汤送下。外用猪肝切长条蒸熟，乘温插入阴户内，冷则换一条，如此十余条，如阴户内生湿疮作疼不可忍者，另用轻粉、儿茶各三钱研细搽之。倘疮痒如虫一般，次早用枸杞根煎汤洗净，仍用猪肝插换，掺药数次即愈。
　　一、结毒下疳用升粉霜三钱，升砒霜一分，汤引内加怀牛膝、猪苓各二钱，煎汤送下。
　　一、鱼口便毒，用升粉霜二钱，升砒霜一分，汤引内加怀牛膝、僵蚕各二钱，煎汤送下。
　　一、瘰 穿烂日久，用丹粉霜六钱，升砒霜二分。外用玳瑁锉碎，绵帛包置妇女乳上一宿，次早取下，研为细末，五钱为丸，汤引内加夏枯草、海藻、滑石、天花粉、栝蒌仁各二钱，煎汤送下。汤引内俱用土茯苓四两，猪牙皂角一条同煎。
　　
　　解毒仙草
　　 每年二三月金银花未曾起花时嫩枝叶，采取即放篮内盖住，不可见太阳，携回挂风头阴干，用时以纸包置怀中，俟燥研细，每服一钱，加黑铅一钱，土茯苓八两打碎，七碗水煎三碗，每日早、午、晚各饮一碗，轻者二三十服，重者五六十服。忌食瓜子、花生、茶、醋、公鸡、鲤鱼、猪首、牛羊肉、虾子。
　　
　　结毒
　　棕根、活蝌蚪晒干，各等分，米糊为丸，每服三钱，白汤送下。
　　又方 活鼠剥皮贴之。
　　结毒烂鼻 冬青树枝，用童便内浸四十九日，取出阴干，研末入鼻中。
</div>
    <div class="pagination">
<a href="疡医大全_page138.html">上一页</a><span>...</span><a href="疡医大全_page134.html">134</a><a href="疡医大全_page135.html">135</a><a href="疡医大全_page136.html">136</a><a href="疡医大全_page137.html">137</a><a href="疡医大全_page138.html">138</a><span class="current-page">139</span><a href="疡医大全_page140.html">140</a><a href="疡医大全_page141.html">141</a><a href="疡医大全_page142.html">142</a><a href="疡医大全_page143.html">143</a><a href="疡医大全_page144.html">144</a><span>...</span><a href="疡医大全_page140.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
