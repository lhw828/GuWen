<!DOCTYPE html>
<html>
<head>
    <meta charset="UTF-8">
    <title>针灸聚英 - 第 11 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸聚英 - 第 11 页/共 52 页</h1>
    <div class="content">　　灸三。头重 痛。时有寒热。四肢不举。

　　昆仑 足外踝后跟骨上陷中。细脉动应手。足太阳膀胱脉所行为经。火。素注。针五分。留结。踝如裂。头痛肩背拘急。咳喘满。腰脊内引痛。伛偻。阴肿痛。目眩。目痛如脱。疟多汗。心痛与背相接。妇人字难。包衣不出。小儿发痫螈 。东垣曰。针经云上气不足。脑为之不满。耳为之苦鸣。头为之倾。目为之瞑。中气不足。溲便为之变。肠为之苦鸣。下气不足。则为痿厥心 。补足外踝。留之。

　　仆参（一名安邪） 足跟骨下陷中。拱足得之。阳跷之本。铜人。针三分。灸七壮。明堂。三气膝肿。

　　申脉（即阳跷） 外踝下五分陷中。容爪甲白肉际。阳跷脉所出。铜人。针三分。素注。

　　留七中。劳极。冷气逆气。腰髋冷痹。脚膝屈伸难。妇人血气痛。洁古曰。痫病昼发。灸阳跷。

　　金门（一名梁关） 外踝下。申脉下一寸。足太阳 。阳维别属。铜人。针一分。灸三壮。主霍乱转筋。尸厥癫痫。暴疝。膝 酸。身战不能久立。小儿张口摇头。身反折。

　　京骨 足外侧大骨下。赤白肉际陷中。按而得之。小指本节后。大骨名京骨。其穴在骨下。

　　。三壮。主头痛如破。腰痛不可屈伸。身后痛身侧痛。目内 赤烂。白翳侠内 起。目反白。目眩。发疟寒热。喜惊。不欲食。筋挛。足 痛。髀枢痛。颈项强。腰背不可俯仰。伛偻。鼻鼽不止。心痛。

　　束骨 足小指外侧本节后。赤白肉际陷中。足太阳脉所注为俞。木。膀胱实。泻之。铜人。

　　囟项痛。目眩身热。目黄泪出。肌肉动。项强不可回顾。目内 赤烂。肠 。泄。痔。疟。

　　癫狂。发背痈疽。背生疔疮。

　　通谷 足小指外侧本节前陷中。足太阳脉所溜为荥水。铜人。针二分。留五呼。灸三壮。主头重目眩。善惊。引鼽衄。项痛。目KT KT 。留饮胸满。食不化。失欠。东垣曰。胃气下溜。

　　五脏气乱。在于头。取天柱、大杼。不知。深取通谷、束骨。

　　至阴 足小指外侧。去爪甲角如韭叶。足太阳脉所出为井。金。膀胱虚。补之。铜人。

　　针二分胁痛无常处。转筋。寒疟。汗不出。烦心。足下热。小便不利。失精。目痛。大 痛。太阳根结篇云。太阳根于至阴。结于命门。命门者。目也。

　　卷一下

　　足少阴肾脏图　肾有两枚。重一斤一两。状如石。而附着于脊之十四椎。当胃下两旁。

　　北方黑色。入通于肾。开窍于二阴。藏精于肾。故病在 。其味咸。其类水。其畜彘。

　　其应四时。上为辰星。是以知病之在骨也。其音羽。其数六。其臭腐。其液唾。其色黑。

　　北方生寒。寒生水。水生咸。咸生肾。肾生骨髓。骨髓生肝。肾生耳。其在天为寒。在地为为咸。在志为恐。恐伤肾。思胜恐。寒伤血。湿胜寒。咸伤血。甘胜咸。肾者。作强之官。

　　伎巧出焉。

　　肾者。主蛰。封藏之本。精之处也。其华在发。其充在骨。为阴中之少阴。通于冬气。

　　肾之合骨也。其荣发也。其主脾也。〔内经〕脏各有一。肾独有两者何也。然。两者非皆肾也。其左者为肾。右者为命门。命门者。

　　谓精神之所舍。原气之所系也。男子以藏精。女子以系胞。故知肾有二也。

　　程可久曰。北方常配二物。故易惟坎加习。于物为龟为蛇。于方为朔为北。于太玄为玄为冥。

　　滑氏曰。肾虽有左右命门之分。其气相通。实皆肾也。合而观之。谓之五脏五腑可也。

　　六脏六腑亦可也。

　　七节之旁。中有小心。

　　心为火。肾为相火。故曰小心。七节自尾 数上。又心胞络为肾之配。

　　肾气通于耳。耳和则知五音矣。

　　肾气虚。则梦见舟船溺人。得其时。则梦伏水中。若有所畏恐。

　　肾色黑。欲如重漆色。不欲如炭色。

　　肾气绝。即骨枯。少阴者。冬脉也。伏行而温于骨髓。骨髓不温。则肉不着骨。骨肉不相亲左肾则为男。先生右肾则为女。丹溪曰。钱仲阳云肾有补无泻。又曰。主闭脏者肾也。施疏泄者肝也。二脏皆有火。而其系上属于心。心者君火也。为物所感。则易动。心动则相火翕然而随。虽不交会。亦暗流而疏泄矣。又曰。火有二。曰君火。曰相火。以名而言。形质相生。配于五脏。故谓之君。以位而言。守位禀命。故谓之相。人有此生而恒于动者。以相火助之也。见于天者。出于龙雷。则木之气。出于海。则水之气。具于人者。寄于肝肾。肝属木而肾属水。人非此火不能以有生。天之火出于木而本于地。故雷非蛰。海非附于地。则不能鸣。不能飞。不能波也。鸣也、飞也、波也。动而主火者也。肝肾之阴。悉具相火。人而同乎天也。

　　王节斋曰。古方滋补药。皆兼补右尺命门相火。（如八味丸之类）不知左肾原虚。右肾原王。

　　庶得水火相平也。

　　卷一下

　　足少阴肾经

　　足少阴肾经　足少阴之脉。起于小指之下。斜趋足心。

　　趋、向也。足少阴起小指之下。斜趋足心之涌泉。

　　出然谷之下。循内踝之后。别入跟中。上 内。出 内廉。

　　跟、足根也。由涌泉转出足内踝然谷穴下。循内踝太 穴。别入跟中之大钟、照海、水泉。

　　出内廉。抵阴谷也。

　　上股内后廉。贯脊。属肾。络膀胱。

　　由阴谷上股内后廉。贯脊。会于脊之长强穴。还出于前。循横骨、大赫、气穴、四满、中注、肓俞。当肓俞之所。脐之左右。属肾。下脐过关元、中极而络膀胱也。

　　其直行者。从肾上贯肝膈入肺。中循喉咙。挟舌本。

　　直行者。从肓俞属肾处上行。循商曲、石关、阴都、通谷诸穴。贯肝上循幽门。上膈历步廊入肺。中循神封、灵墟、神藏、 中、俞府而上循喉咙。并人迎。挟舌本而终也。

　　其支者。从肺出络心。注胸中。

　　两乳间为胸。支者。自神藏别出。绕心。注胸之膻中。以交于手厥阴也。

　　此经多血少气。酉时气血注此。受足太阳之交。

　　凡二十七穴。左右共五十四穴。刺深二分。留二呼。

</div>
    <div class="pagination">
<a href="针灸聚英_page10.html">上一页</a><span>...</span><a href="针灸聚英_page6.html">6</a><a href="针灸聚英_page7.html">7</a><a href="针灸聚英_page8.html">8</a><a href="针灸聚英_page9.html">9</a><a href="针灸聚英_page10.html">10</a><span class="current-page">11</span><a href="针灸聚英_page12.html">12</a><a href="针灸聚英_page13.html">13</a><a href="针灸聚英_page14.html">14</a><a href="针灸聚英_page15.html">15</a><a href="针灸聚英_page16.html">16</a><span>...</span><a href="针灸聚英_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
