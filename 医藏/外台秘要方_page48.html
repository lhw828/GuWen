<!DOCTYPE html>
<html>
<head>
    <meta charset="UTF-8">
    <title>外台秘要方 - 第 48 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 48 页/共 226 页</h1>
    <div class="content">　　病源此由隂阳不和藏气不理寒气填于胷膈故气噎塞不通而谓之气噎令人喘悸胷背痛也【出第二十卷中】广济疗噎胷胁气满毎食气噎通气汤方
　　半夏【洗】　　生姜【各六两】　橘皮　　　桂心【各三两切】
　　右四味切以水八升煮取二升五合绞去滓分温三服服别相去如人行六七里服忌羊肉生葱饧等【出第一巻中】
　　深师疗胷满气噎通气汤方
　　半夏【八两洗】　生姜【六两】　桂心【二两】　大枣【三十枚】
　　右四味切以水八升煮取三升分服五合日三夜一忌羊肉饧生葱【千金同出第二十二巻中】
　　集验疗气噎煎方
　　蜜酥姜汁各一升
　　右三味合和微火煎五六大沸取如大枣二枚内酒中饮之直抄服之亦好【千金古今録验同】
　　又通气噎汤方
　　半夏【三两洗】　桂心【三两】　生姜【八两】　羚羊角【三两】
　　右四味切以水八升煮取三升分服半升日再服忌羊肉生葱饧【古今録验同并出第四巻中】
　　救急疗喉中气噎方
　　半夏【洗】　　柴胡　　　生姜【各三两】　羚羊角【屑一法三两】　　　犀角【屑】　　桔梗　　　昆布通草　　　甘草【炙各二两】
　　右九味切以水八升煮取三升分三服忌羊肉猪肉海藻菘菜等
　　古今録验羚羊角汤疗噎气不通不得下食方
　　羚羊角【屑二两】厚朴【炙】　　呉茱茰　　干姜【各三两】通草　　　橘皮【各二两】　乌头【十五枚炮】
　　右七味切以水九升煮取三升分三服日三忌猪肉冷水【深师千金同出第二十七卷中】
　　诸噎方一十二首
　　病源夫隂阳不和则三焦膈絶三焦膈絶则津液不利故令气塞不调理也是以成噎此由忧恚所致忧恚则气结气结则不宣流使噎噎者噎塞不通也【出第二十卷中】深师疗噎方
　　羚羊角【屑】　前胡　　　甘草【各一两】　人参橘皮【各二两】
　　右五味切以水六升煮取二升分四服忌海藻菘菜
　　又方
　　鸬鷀喙
　　右一物当噎时以衔之则下【肘后同】
　　又方
　　羚羊角
　　右一物多少自在末之饮服亦可以角摩噎上良【并出第二十二卷中】
　　广利方疗因食即噎塞如炙肉在咽中不下方呉射干【六分】升麻【四分】　桔梗【四分】　木通【十二分】赤茯苓【八分】百合【八分】　紫菀头【二十一枚】
　　右七物切以水二大升煎取九合去滓分温三服食后良久服忌猪肉酢物【出第四巻中】
　　千金理诸噎方
　　常食干粳米饭即不噎
　　又方
　　炭末细罗蜜丸如弹子大含少细细咽津即下【集验同并出第十六卷中】
　　集验疗噎方
　　取头垢如枣大以粥若浆水和服之【肘后深师同出第十卷中】
　　必効主噎方
　　捺大椎尽力则下仍令坐之【通按捺未详仍令坐之亦未详】
　　又方
　　以酢煮麫糊噉之则差此只可一两日差欲长久絶者取溲为丸如弹子酢中煮熟于水中泽却及热则食二十丸神验不过两三度则差大効
　　又半夏汤主噎方
　　生姜【四两】　半夏【一升洗】　石膏【四两碎】　小麦【一升完用】呉茱茰【一升】赤小豆【二十颗】大枣【二十一颗】　人参甘草【炙】　　桔梗　　　桂心【各二两】
　　右十一味切以酒二升水八升煮取三升分三服忌猪羊肉海藻菘菜生葱等【古今録验有括蒌无桔梗名干姜汤不用生姜】
　　又方
　　杏仁【二两去尖皮】桂心【二两】
　　右二味末之蜜和丸含之如枣核许稍稍咽之临食先含极効忌生葱【千金同并出第二卷中】
　　古今録验疗噎方
　　芦根【三斤】
　　右一味切以水一斗煮取四升分四服【出第二十七卷中】卒食噎方九首
　　病源此由藏气冷而不理津液涩少而不能传行饮食故食入则噎塞不通故谓之食噎胷内痛不得喘息食不下是故噎也【出第二十卷中】
　　肘后疗卒食噎方
　　橘皮【三两】
　　右一味切以水三升煮取一升顿服之
　　又方
　　舂杵头糠置手巾角以拭齿立下【集验深师千金同并出第五卷中】
　　深师疗卒噎法
　　傍人可缓解衣带勿令噎者知则愈
　　又疗卒噎方
　　与共食人当以手捉噎人筯问曰此等何物噎人当荅言筯共食人云噎下去则立愈
　　又疗卒噎不下方
　　水一杯　　刀一口
　　右二物先以刀横画水已后尽饮之则下【出第二十二卷中】
　　集验疗醋噎方
　　羌活【五两】
　　捣用水一升浸三宿毎日温服五合差
　　又疗气噎不下食兼呕吐方
　　半夏【四两洗】　生姜【三两各切】
　　右二味以东流水二大升煎取一升去滓温服三合日三服忌羊肉【并出第五卷中】
　　备急疗卒食噎不下方
　　取蜜含之则下【千金集验肘后同】
　　又方
　　取老牛涎沫如枣核大置水中饮之终身不有噎【必効肘后深师千金同并出第三卷中】
　　五噎方三首
　　病源夫五噎谓一曰气噎二曰忧噎三曰食噎四曰劳噎五曰思噎虽有五名皆由隂阳不和三焦隔絶津液不行忧恚嗔怒所生谓之五噎噎者噎塞不通也【出第二十巻中】
　　古今録验五噎丸疗胷中久寒呕逆逆气隔饮食不下结气不消气噎忧噎劳噎食噎思噎气噎者心悸上下不通噫哕不彻胷胁苦痛忧噎者天隂苦厥逆心下悸动手足逆冷劳噎者苦气隔胁下支满胷中填塞令手足逆冷不能自温食噎者食无多少唯胷中苦塞常痛不得喘息思噎者心悸动喜忘目视此皆忧恚嗔怒寒气上逆胷胁所致疗之方
　　干姜　　　蜀椒【汗】　　食茱茰　　人参桂心【各五分】　细辛　　　白术　　　茯苓附子【炮各四分】　橘皮【六分】
　　右十味捣筛以蜜和为丸如梧子酒服三丸日再不知渐増忌桃李雀肉大酢猪肉冷水生葱生菜酢物【出第二十七卷中】
　　经心録五噎丸主五种之气皆令人噎方
　　人参　　　半夏　　　桂心　　　防葵【一方用防风小草各二两】　　附子【炮】　　细辛　　　甘草【炙各二两】食茱茰【三合】紫菀　　　干姜　　　芍药枳实【炙】　　乌头【各六分炮】
　　右十三味捣筛以蜜和为丸如梧子大服五丸日三不知加至十五丸忌羊肉海藻菘菜猪肉生葱生菜【千金同出第二卷中】
　　集验噎塞不通方
　　营实根【十二分】
　　右一味捣为散酒下方寸匕日三服【出第五卷中】
　　诸骨哽方三十五首
　　肘后疗食诸鱼骨哽百日哽者方
　　用绵二两以火煎蜜内一叚绵使热灼灼尔从外缚哽所在处灼瓠以熨绵上若故未出复煮一叚绵以代前并以皂荚屑少少吹鼻中使得出矣秘方不传礼云鱼去乙谓其头间有骨如乙字形者哽入不肯出故也
　　又方
　　取捕鱼竹笱须烧末饮之鱼网亦佳
　　又疗食诸肉骨哽方
　　白雄鸡左右翮大毛各一枚烧末水服一刀圭也仍取所食余者骨左右手反覆掷背后则下也【文仲备急同】
　　又方
　　烧鸡足末服方寸匕酒下立出【深师同】
　　又方
　　生艾蒿数升水酒共一斗煮取三四升稍稍饮之【深师同】
　　凡疗病皆各以其类岂宜以鸬鷀疗肉骨狸虎疗鱼哽耶至于竹篾薤白嚼筋绵蜜事乃可通为诸哽用耳又有呪术小小皆须师解故不备载【出第五卷中】
　　深师疗食鱼骨哽方
　　捕鱼网烧饮服刀圭匕良是鱼哽烧鱼网服之良
　　又疗哽及刺不出方
　　服蔷薇灰末方寸匕日三亦疗折箭刺入脓囊不出坚燥及防扑服之十日哽刺皆穿皮出効
　　又疗鐡棘竹木诸刺在肉中折不出及哽不下方
</div>
    <div class="pagination">
<a href="外台秘要方_page47.html">上一页</a><span>...</span><a href="外台秘要方_page43.html">43</a><a href="外台秘要方_page44.html">44</a><a href="外台秘要方_page45.html">45</a><a href="外台秘要方_page46.html">46</a><a href="外台秘要方_page47.html">47</a><span class="current-page">48</span><a href="外台秘要方_page49.html">49</a><a href="外台秘要方_page50.html">50</a><a href="外台秘要方_page51.html">51</a><a href="外台秘要方_page52.html">52</a><a href="外台秘要方_page53.html">53</a><span>...</span><a href="外台秘要方_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
