<!DOCTYPE html>
<html>
<head>
    <meta charset="UTF-8">
    <title>本草纲目 - 第 456 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 456 页/共 603 页</h1>
    <div class="content">　　露蜂房

　　（《本经》中品）【释名】蜂肠（《本经》）、蜂百穿（并《别录》）、紫金沙。

　　【集解】《别录》曰：露蜂房生 山谷。七月七日采，阴干。

　　弘景曰：此蜂房多在树腹中及地中。今曰露蜂房，当用人家屋间及树枝间苞裹者。乃远举 ，未解所以。

　　恭曰：此房悬在树上得风露者。其蜂黄黑色，长寸许，螫马、牛及人，乃至欲死。非人家屋下小小蜂房也。

　　韩保升曰：此树上大黄蜂窠也。所在皆有，大者如瓮，小者如桶。十一月、十二月采之。

　　宗 曰：露蜂房有二种：一种小而色淡黄，窠长六七寸至一尺，阔二、三寸，如蜜脾下垂一边，多在丛木深林之中，谓之牛舌蜂；一种多在高木之上，或屋之下，许，或一、二斗，中有窠如瓠状，由此得名玄瓠蜂，其色赤黄，大于诸蜂。

　　曰：蜂房有四件：一名革蜂窠，大者一、二丈围，在树上、内窠小隔六百二十个，大者至一千二百四十个，其裹粘木蒂是七姑木汁，其盖是牛粪沫，其隔是叶蕊也；二名石蜂窠，只在人家屋上，大小如拳，色苍黑，内有青色蜂二十一个，或只十四个，其盖是石垢，其粘处是七姑木汁，其隔是竹蛀也；三名独蜂窠，大小如鹅卵大，皮浓苍黄色，是小蜂肉并蜂翅，盛向里只有一个蜂，大如小石燕子许，人马被螫着立亡也。四名是草蜂窠也。入以革蜂窠为胜。

　　时珍曰：革蜂，乃山中大黄蜂也，其房有重重如楼台者。石蜂、草蜂，寻常所见蜂也。

　　独蜂，俗名七里蜂者是矣，其毒最猛。

　　【修治】 曰：凡使革蜂窠，先以鸦豆枕等同拌蒸，从巳至未时，出鸦豆枕了，晒干用。

　　大明曰：入药并炙用。

　　【气味】苦，平，有毒。《别录》曰：咸。

　　之才曰：恶干姜、丹参、黄芩、芍药、牡蛎。

　　【主治】惊痫螈 ，寒热邪气，癫疾，鬼精蛊毒，肠痔。火熬之良（《本经》）。疗蜂毒、毒肿。合乱发、蛇皮烧灰，以酒日服方寸匕，治恶疽恶脉诸毒皆瘥（《别录》）。疗上气赤白痢疮。服汁，下乳石毒（苏恭）。

　　颂）。

　　【发明】时珍曰：露蜂房，阳明药也。外科、齿科及他病用之者，亦皆取其以毒攻毒，兼杀虫之功耳。

　　【附方】旧十五，新二十。

　　小儿卒痫：大蜂房一枚，水三升，煮浓汁浴之，日三四次佳。（《千金方》）脐风湿肿：久不瘥者。蜂房烧末，敷之，效。（《子母秘录》）手足风痹：黄蜂窠大者一个（小者三、四个）烧灰，独头蒜一碗，百草霜一钱半，同捣敷上。一时取下，埋在阴处。忌生冷、风气瘙痒及瘾疹：集验方，蜂房（炙）、蝉蜕等分，为末。酒服一钱，日三服。《梅师方》：用露蜂房煎汁二升，入芒硝敷之，日五次。

　　风热牙肿连及头面：用露蜂房，烧存性，研末，以酒少许调，噙漱之。（《十便良方》）风虫牙痛：露蜂房煎醋，热漱之。《袖珍方》：用草蜂房一枚，盐实孔内烧过盐汤漱去。或取一块咬之。秘方也。《普济方》：用露蜂房一个，乳香三块，煎细辛煎水漱之。又露蜂房、全蝎同研，擦之。《圣惠方》：用蜂房蒂，绵包咬之效。

　　喉痹肿痛：《普济方》露蜂房灰、白僵蚕等分，为末。每乳香汤服半钱。《食医心镜》：用蜂房烧灰。每以一钱吹入喉内。不拘大人、小儿。

　　重舌肿痛：蜂房炙研，酒和敷之，日三、四次。（《圣惠方》）舌上出血窍如针孔：用紫金沙（即露蜂房顶上实处）一两，贝母四钱，芦荟三钱，为末，蜜和丸雷丸大。每用一丸，水一小盏，煎至五分，温服。吐血，温酒调服。（《云台方》）吐血衄血：方同上。

　　崩中漏下五色，使人无子：蜂房末三指撮，温酒服之，大神效。（张文仲方）小儿下痢赤白者：蜂房烧末，饮服五分。（张杰《子母秘录》）小儿咳嗽：蜂房二两，洗净烧研。每服一字，二便不通：蜂房烧末，酒服二、三钱，日二服阴痿不兴：蜂窠烧研，新汲井水服二钱，可御十女。（《岣嵝神书》）阴寒痿弱：蜂房灰，夜敷阴上，即热起。（《千金方》）阴毒腹痛：露蜂房三钱（烧存性），葱白五寸，同研为丸。男左女右，着手中，握阴卧之，汗出即愈。

　　寸白蛔虫：蜂窠烧存性，酒服一匙。虫即死出。（《生生编》）乳石热毒壅闷，头痛口干，便漩赤少者：用蜂房煮汁五合服，乳石末从小便中下，大效。

　　《图经》云：用十二分炙，以水二升，煮八合，药毒上攻：如圣散：用蜂房、甘草等分。麸炒黄色，去麸为末。水二碗，煎八分，临卧顿服。明日取下恶物。（《经验方》）鼻外 瘤，脓水血出：蜂房炙研，酒服方寸匕，日三服。（《肘后方》）头上疮癣：蜂房研末，腊猪脂和，涂之效。（《圣惠》）软疖频作：露蜂房二枚，烧存性。以巴豆二十一粒，煎清油二、三沸，去豆。用油调敷，甚效。（《唐氏得效方》）女人妒乳：乳痈汁不出，内结成脓肿，名妒乳。用蜂房烧灰，研。每服二钱，水一小盏，煎六分，去渣温服。（《济众方》）风 不合：露蜂房一枚，炙黄研末。每以一钱，腊猪脂和涂。（《肘后方》）下部漏痔：大露蜂房烧存性研，掺之。干则以真菜子油调。（唐氏《经验方》）蜂螫肿疼：蜂房，为末，猪膏和敷。或煎水洗。（《千金方》）

　　虫部第三十九卷　虫之一

　　竹蜂

　　（《拾遗》）【释名】留师（郭璞作笛师）。

　　【集解】藏器曰：《方言》云：竹蜂，留师也。蜂如小指大，正黑色稠糖，酸甜好食。

　　时珍曰：《六帖》云：竹蜜蜂出蜀中。于野竹上结窠，绀窠有蜜，甘倍常蜜。即此也。按今人家一种黑蜂，大如指头儿扑杀取食，亦此类也。又《杜阳编》言：外国鸾蜂大十余斤，其蜜碧色，服之成仙。此亦不经之言，未足深信。又有刺蜜、木蜜，生草木上，俱见果部本条。木蜜即枳 。

　　留师蜜

　　【气味】甘、酸，寒，无毒。

　　【主治】牙齿 痛及口疮，并含之良（藏器）。

　　虫部第三十九卷　虫之一

　　赤翅蜂

　　（《拾遗》）【集解】藏器曰：出岭南。状如土蜂，翅赤头黑，大如螃蟹，穿土为窠，食蜘蛛。蜘蛛遥知蜂来，皆野狼狈藏隐。蜂以预知其处，食之无遗。

　　时珍曰：此毒蜂穿土作窠者。一种独蜂作窠于木，亦此类也。其窠大如鹅卵，皮浓苍黄色。只有一个蜂，大如其毒倍常，中人手足辄断，中心胸即圮裂，非方药可疗，惟禁术可制。故元稹诗云：巴蛇蟠窟穴，穴下有巢蜂。近树禽垂翅，依原兽绝踪。微遭断手足，浓毒破心胸。昔甚招魂句，那知眼自逢。此蜂之毒如此，附见于此。养生远害者，不可不知。

　　【主治】有毒。疗蜘蛛咬，及疔肿疽病，烧黑和油涂之。或取蜂窠土，以酢和涂之，蜘蛛咬处，当得丝出（藏器）。

　　虫部第三十九卷　虫之一

　　独脚蜂

　　（《拾遗》）【集解】藏器曰：出岭南。似小蜂黑色，一足连树根不得去，不能动摇，五月采之。又有独脚蚁，亦连树根下，能动摇，功用与蜂同。

　　时珍曰：岭南有树小儿、树蛱蝶。及此蜂、蚁，皆生于树，是亦气化，乃无情而生有情也。《酉阳杂俎》云：岭南毒啮人甚毒。物类之变化不一有如此。

　　【主治】疔肿痈疽，烧研和油涂之。（藏器）

　　虫部第三十九卷

　　虫之一

　　【释名】土蜂（《别录》）、细腰蜂（《庄子》弘景曰：此类甚多。虽名土蜂，不就土中作窟，谓KT 土作房尔。

　　时珍曰： ，象其声也。

　　【集解】《别录》曰：弘景曰：今一种蜂，黑色，腰甚细，衔泥于人屋及器物边作房，如并竹管者是也。其生子如粟米大，居中，乃捕取草上青蜘蛛十余枚，满中，仍塞口，以待其子大为粮也。其一种入芦管中者，亦取草上青虫。《诗教祝，便变成己子，斯为谬矣。造诗者未审，而夫子何为因其僻耶？圣人有缺，多皆类此。

　　韩保升曰：按《诗疏》云：螟蛉，桑虫也。果蠃，蒲芦也。言蒲芦负桑虫以成其子也。

　　亦负他虫封之，数日则成蜂飞去。今有人候其封穴，坏而看之，见有卵如粟，在死虫之上，果如陶说。盖诗人知其大而不知其细也。此蜂木间也。

</div>
    <div class="pagination">
<a href="本草纲目_page455.html">上一页</a><span>...</span><a href="本草纲目_page451.html">451</a><a href="本草纲目_page452.html">452</a><a href="本草纲目_page453.html">453</a><a href="本草纲目_page454.html">454</a><a href="本草纲目_page455.html">455</a><span class="current-page">456</span><a href="本草纲目_page457.html">457</a><a href="本草纲目_page458.html">458</a><a href="本草纲目_page459.html">459</a><a href="本草纲目_page460.html">460</a><a href="本草纲目_page461.html">461</a><span>...</span><a href="本草纲目_page457.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
