<!DOCTYPE html>
<html>
<head>
    <meta charset="UTF-8">
    <title>虚损启微 - 第 9 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>虚损启微 - 第 9 页/共 10 页</h1>
    <div class="content">　　一名摄营煎。治脾虚不能摄血等症，凡忧思郁怒、结劳，及误用攻伐等药，阴，以致中气亏陷，神魂不宁，大便脱血不止，或妇人无火崩淋等症。凡兼呕恶，尤为危候，速宜用此。单救脾气，则统摄固而血自归源。此归脾汤之变方，其效如神。若犯此症，而再用寒凉，则胃气必脱，无不即毙者。

　　白术（二三钱）当归（二钱）山药（二钱）枣仁（钱半）炙甘草（一钱）远志（三五分，制）炮干姜（一二三钱）莲肉（二十粒，去心炒）人参（随宜一二钱，急者用一两）水二盅煎服。如血未止，加乌梅二个。凡畏酸者，不可用，或加地榆一钱半亦可。滑者，加醋炒文蛤一钱。下焦虚滑不禁，加鹿角霜二钱为末，搅入药中服之。气虚甚者，加炙黄二三钱。气陷而坠者，加炒升麻五七分。或白芷亦可。兼溏泄者，加补骨脂一钱炒用。

　　阳虚畏寒者，加制附子一二三钱。血去过多，阴虚气馁，心跳不宁者，加熟地七八钱，或一二两。

　　[卷下] 一气丹（新方） 

　　治脾肾虚寒，不时易泻，腹痛阳痿，怯寒等症。此即参附汤之变方。

　　人参制附子（各等分）炼白蜜丸如绿豆大，每用滚白汤送下三五分，或一钱。凡药饵不便之处，或随途次，随带此丹最妙。

　　[卷下] 六气煎（新方） 

　　治男妇阳气虚寒等症。

　　黄（炙）肉桂人参白术当归炙甘草水煎服。

　　[卷下] 保阴煎（新方） 

　　治男妇带浊遗淋，色赤带血，脉滑多热，便血不止，及血崩血淋，或经期太早，凡一切阴虚内热动血等症。

　　生地熟地芍药（各二钱）山药川续断黄芩黄柏（各钱半）生甘草（一钱）水二盅，煎七分，食远温服。如小水多热，或兼怒火动血者，加焦栀子一二钱。如夜，加地骨皮钱五分。如肺热多汗者，加麦冬、枣仁。（恐枣仁与肺热非宜，不如用桑叶为妥。）如血热甚者，加黄连一钱五分。如血虚血滞，筋骨肿痛者，加当归二三钱。如气滞而痛，去熟地，加陈皮、青皮、丹皮、香附之属。如血脱血滑，及便血久不止者，加地榆一二钱，或乌梅一二个，或百药煎一二钱，文蛤亦可。

　　如少年或血气正盛者，不必用熟地、山药。如肢节筋骨疼痛或肿者，加秦艽、丹皮各 

　　[卷下] 抽薪饮（新方） 

　　治诸凡火炽盛而不宜补者。

　　黄芩石斛木通栀子黄柏（各一二钱）枳壳（钱半）泽泻（钱半）细甘草（三水一盅半，煎七分，食远温服。内热甚者，冷服更佳。如热在经络肌肤者，加连翘天花粉以解之。热在血分大小肠者，加槐蕊、黄连以清之。热在阳明，头面或躁烦便实者，加生石膏以降之。热在下焦小水痛涩者，加草龙胆、车前以利之。热在阴分津液不足者，加门冬、生地、芍药之类以滋之。热在肠胃实结者，加大黄、芒硝以通之。

　　[卷下] 徙薪饮（新方） 

　　治三焦凡火，一切内热，渐觉而未甚者，先宜清以此剂，其甚者，宜抽薪饮陈皮（八分）黄芩（二钱）麦冬芍药黄柏茯苓牡丹皮（各钱半）水一盅半，煎七分，食远温服。如多郁气逆伤肝，胁肋疼痛，或致动血者，加青皮、 

　　[卷下] 清化饮（新方） 

　　治血热妄行，阴亏，诸火不清等症。

　　芍药麦冬（各二钱）丹皮茯苓黄芩生地（各二三钱）石斛（一钱）水一盅半，煎七分，食远温服。如觉骨蒸多汗者，加地骨皮一钱五分。热甚而渴或头加石膏一二三钱。下热便涩者，加木通一二钱，或黄柏、栀子、皆可随症用之。如兼外邪发热，加柴胡一二钱。

　　[卷下] 秦艽鳖甲散 

　　治风劳骨热盗汗。

　　秦艽知母当归鳖甲乌梅青蒿柴胡地骨 

　　[卷下] 柴胡梅连丸 

　　治同上。

　　柴胡前胡乌梅胡连猪脂猪髓童便韭白 

　　[卷下] 逍遥饮（新方） 

　　治妇人思郁过度，致伤心脾，冲任之源，血气日枯，渐至经脉不调者。

　　当归（二三钱）芍药（钱半）熟地（三五钱）枣仁（二钱，炒）茯神（钱半）远志（三五分，制）炙甘草（一钱）陈皮（八分）水二盅，煎七分，食远温服。如气虚者，加人参一二钱。如经水过期兼痛滞者，加酒炒香附一二钱。

　　[卷下] 金水六君煎（新方） 

　　治肺肾虚寒，水泛为痰，或年迈阴虚，血气不足，外受风寒，咳嗽呕恶，多痰喘急等症，神效。

　　当归（二钱）熟地（三五钱）陈皮（钱半）半夏（二钱）茯苓（二钱）炙甘草（一钱）水二盅，生姜三五七片，煎七八分，食远温服。如大便不实而多湿者，去当归，加山痰盛气滞，胸胁不快者，加白芥子七八分。如阴寒盛而嗽不愈者，加细辛五七分。如兼表邪寒热者，加柴胡一二钱。

　　[卷下] 贝母丸（新方） 

　　消痰热，润肺止咳，或肺痈肺痿，乃治标之妙剂。

　　贝母一两，为末，用沙糖或蜜，和丸龙眼大，或噙化，或嚼服之。若欲劫止久嗽，每两，宜加百药煎、蓬砂、天竺黄各一钱，佐之尤妙。如无百药煎，即炒醋文蛤一钱亦可，或粟壳亦可酌用。若治肺痈，宜加白矾一钱，同贝母丸服，如前最妙。

　　[卷下] 一柴胡饮（新方） 

　　一为水数，从寒散也。凡感四时不正之气，或为发热，或为寒热，或因劳因妇人热入血室，或产后经后，因冒风寒，以致寒热如疟等症，但外有邪而内兼火者，须从凉散，宜此主之。

　　柴胡（二三钱）黄芩（钱半）芍药（二钱）生地陈皮（各钱半）甘草（八分）水一盅半，煎七八分，温服。如内热甚者，加连翘一二钱随宜。如外邪甚者，加防风之。如邪结在胸而痞满者，去生地，加枳实一二钱。如热在阳明而兼渴者，加天花粉或葛根一二钱，热甚者，加知母、石膏亦可。

　　[卷下] 二柴胡饮（新方） 

　　二为火数，从温散也。凡遇四时外感，或其人元气充实，脏气素平无火，或时逢寒胜之令，本无内热等症者，皆不宜妄投凉药，以致寒滞不散，宜此主之。

　　陈皮（一钱五分）半夏（二钱）细辛（一二钱）浓朴（钱五分）生姜（三五七片）柴胡（一钱半或二三钱）甘草（八分）水一盅半，煎七八分，温服。如邪盛者，可加羌活、白芷、防风、紫苏之属，择而用头痛不止者，加川芎一二钱。如多湿者，加苍术。如阴寒气胜，必加麻黄一二钱，或兼桂枝。不必疑也。

　　[卷下] 三柴胡饮（新方） 

　　三为木数，从肝经血分也。凡人素禀阴分不足，或肝经血少，而偶感风寒者邪不深，可兼补而散者，或病后产后感冒，有不得不从解散，而血气虚弱，不能外达者，宜此主之。

　　柴胡（二三钱）芍药（钱半）炙甘草（一钱）陈皮（一钱）生姜（五七片）当归（二钱，溏泄者易以熟地）水一盅半，煎七八分，温服。如微寒咳呕者，加半夏一二钱。

　　[卷下] 四柴胡饮（新方） 

　　四为金数，从气分也。凡人元气不足，或忍饥劳倦，而外感风寒，六脉紧数微细，正不胜邪等症，必须培助元气，兼之解散，庶可保全，宜此主之。

　　柴胡（一二三钱）炙甘草（一钱）生姜（三五七片）当归（二三钱，泻者少用）人参（二三钱或五七钱，酌而用之）水二盅，煎七八分，温服。如胸膈滞闷者，加陈皮一钱。

　　[卷下] 五柴胡饮（新方） 

　　五为土数，从脾胃也。脾土为五脏之本，凡中气不足，而外邪有不散者，非。此与四柴胡饮相表里，但四柴胡饮止调气分，此则兼培血气，以逐寒邪，尤切于时用者也，神效不可尽述。

</div>
    <div class="pagination">
<a href="虚损启微_page8.html">上一页</a><a href="虚损启微.html">1</a><a href="虚损启微_page2.html">2</a><a href="虚损启微_page3.html">3</a><a href="虚损启微_page4.html">4</a><a href="虚损启微_page5.html">5</a><a href="虚损启微_page6.html">6</a><a href="虚损启微_page7.html">7</a><a href="虚损启微_page8.html">8</a><span class="current-page">9</span><a href="虚损启微_page10.html">10</a><a href="虚损启微_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
