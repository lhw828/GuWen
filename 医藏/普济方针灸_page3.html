<!DOCTYPE html>
<html>
 <head>
  <meta charset="utf-8"/>
  <title>
   普济方针灸 - 第 3 页/共 82 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方针灸 - 第 3 页/共 82 页
  </h1>
  <div class="content">
   接气通经。短长根据法。
　　 本论云。夫欲取偏枯久患荣卫诸疾。多是愈而复作者。
　　由气不接而经不通流。虽有临时之快。客气胜真。病当未愈也。当此乃上接而下引。呼吸多少。
　　经脉长短。各有数定之法。手三阳接而九呼。过经四寸。手三阴接而七呼。过经五寸。足之三阳接而一十四呼。过经四寸。足之三阴接而一十二呼。过经五寸。重者倍之。吸亦同数。
　　此接气通经。呼吸长短之法也。
　　
　　里外之绝。羸盈必别。
　　 夫五脏里外者。谓心肺在膈上。通于天气也。心主于脉肺主于气。外华荣于皮肤。故言外也。肾肝在下。通于地气。以藏精血。实于骨髓。心肺外绝则皮聚毛落。肾肝内绝。则骨痿筋缓。其时学人。不能别里外虚实。致使针药误投。所以实实虚虚。损不足益有余。如此死者。医杀之耳。
　　
　　勿刺大劳。使人气乱而神隳。
　　 禁刺论曰。无刺大劳人。劳则喘息汗出。里外皆越。故气耗乱。神隳散也。
　　
　　慎妄呼吸。防他针昏而闭血。
　　 呼吸者。使阴阳气行流上下。经历五脏六腑。若针刺妄行呼吸。阴阳交错。则针昏闭血。气不行也。
　　又以常寻古义。由以藏机。遇高贤真趣。则超然得悟。逢达人示教。则表我扶危。
　　先贤之书。文理之深。隐义难穷。或字中隐义。或假令一隅。妙要难穷。遇高达之士。
　　方得其趣。不可穿凿。
　　
　　男女气脉。行分时合度。
　　 本论云。夫男女老幼。气候不同。春夏秋冬。寒暑各异。春气生而脉气缓。夏暑热而脉行远。秋气燥而脉行急。冬气寒而脉凝涩。小儿之脉应春。壮年之脉应夏。四十以上如秋。六十以后如冬。其病有寒热。脉有迟速。一一参详。不可一概与天同度矣。难经云。一呼脉行三寸。一吸脉行三寸者。平人脉法也。微有抱病之人皆失天之度。地之纪。脉之用。不可与平人脉相合也。其诊取法。当以一息五至为与天同度。不及应春。不及应冬。太过应秋。太过应夏。应春冬者。宜留针待气至。应秋夏者。吸呼数毕。
　　便宜去针。此之谓也。
　　
　　养子时克注穴必须根据。
　　 养子时克住穴者。谓逐时注脏腑井荥之法也。每一时辰相生养子五度。各注井荥俞经合五穴。昼夜十二时。气血行过六十余穴也。每一穴血气分得一刻六十分六厘六毫六丝六忽六杪。此是一穴之数也。六十穴共成百刻。要求日下井荥。用五子建元日时取。假令甲日甲戌时。胆统气初出窍阴穴为井木。流至小肠为荥火。气过前谷穴注之胃为俞土。气过陷谷穴又病过本原丘墟穴。但是六腑各有原穴。则不系属井荥相生之法。
　　即是阴阳二穴门户也。行之大肠为经金。气过阳溪穴。所入膀胱为合水。气入委中穴。而终此是甲戌时木火土金水相生五度一时辰流注五穴毕也。他皆仿此。
　　今详定疗病之宜。神针法式。广搜难素之秘文密辞。深考诸家之肘函妙臆。故称泸江流注之指微。以为后学之规则。
　　
　　卷一　针灸门
　　针经标幽赋
　　拯救之法。妙用者针。察岁时于天道。定形气于予心。春夏瘦而刺浅。秋冬肥而刺深。
　　不穷经络阴阳。多逢刺禁。既论脏腑虚实。须向经寻。原夫起自中焦。水初下漏。太阴为始。至厥阴而方终。穴出云门。抵期门而最后。正经十二。别络走三百余支。正侧仰伏。气血有六百余候。手足三阳。手走头而头走足。手足三阴。足走腹而胸走手。要识迎随。须明逆顺。
　　况乎阴阳气血。多少为最。厥阴太阳。少气多血。太阴少阴。少血多气。而又气多血少者。
　　少阳之分。气盛血多者。阳明之位。先详多少之宜。次察应至之气。轻滑慢而未来。沉涩紧而已至。既至也。量寒热而治疾。未至者据虚实而候气。气之至也。若鱼吞钩饵之浮沉。气未至也。似燕处幽堂之深邃。气速至而速效。气迟至而不治。观夫九针之法。毫针最微。七星上应。众穴主持。本形金也。有蠲邪扶正之道。短长水也。有决凝开滞之机。定刺象木。
　　或斜或正。口藏比火。进阳补羸。循机扪而可塞以象土。实应五行而可知。然是一寸六分。
　　包含妙理。虽细拟于毫发。同贯多岐。可平五脏之寒热。能调六腑之虚实。拘挛闭塞。遣八邪而去矣。寒热痛痹。开四关而已之。凡刺者。使本神朝而后入。既刺也。使本神定而气随神不朝而勿刺。神已定而可施。定脚处。取气血为主意。下手处。调水木是根基。天地人三才也。涌泉同旋玑百会。上中下三部也。大包与天枢地机。阳跷阳维并督脉。主肩腰腿在表之病。阴跷阴维任冲脉。去心腹胁肋在里之疑。二陵二跷二交。似续而交五大。两间两商两井。相根据而别两支。大抵取穴之法。必有分寸。先审自意。次观肉分。或伸屈而得之。或平直而安定。在阳部筋骨之侧。陷下为真。在阴分 之间。动脉相应。取五穴用一穴而必端。取三经用一经而可正。头部与肩部详分。督脉与任脉异定。明标与本。论刺浅刺深之经住痛移疼。取相交相贯之迳。岂不闻脏腑病。而求门海俞募之微。经络滞。而求原别交会之道。更穷四根三络。根据标本而刺无不痊。但用八法五门。分主客而针无不效。八脉始终连八会。本是纪纲。十二经络十二原。是为枢要。一日取六十六穴之法。方见幽微。一时取十二经之原。始知要妙。原夫补泻之法。非呼吸而在手指。速效之功。要交正而识本经。交经缪刺。左有病而右畔取。泻络远针。头有病而脚上针。巨刺与缪刺各异。微针与妙刺相通。
　　观部分而知经络之虚实。视沉浮而辨脏腑之寒温。且夫先针耀而虑针损。次藏口内而欲针温目无外视。手如握虎。心无内慕。如待贵人。左手重而多按。欲令气散。右手轻而徐入。
　　不痛之因。空心恐怯。直立侧而多晕。 目沉掐。坐卧平而没昏。推于十干十变。知孔穴之开而下胎衣。痹厥偏枯。迎随俾经络接续。漏崩带下。温补使气血根据归。静以久留。停针待之。必准者。取照海治喉中之闭塞。端的处。用大钟治心内之呆痴。大抵疼痛实泻。痒麻虚补泻公孙而立愈。胸满腹痛刺内关。胁痛肋疼刺飞虎。筋挛骨痛。而补魂门。体热劳嗽。而泻魄户。头风头痛。刺申脉与金门。眼痒眼痛。泻光明与地五。
　　泻阴郗止盗汗。治小儿骨热。刺偏历利小便。医大人水蛊。中风环跳而宜刺。虚损天枢而可取。由是午前卯后。太阴生而疾温。离左酉南月朔死而速冷。循扪弹努。留吸母而坚长。爪下伸提。疾呼子而嘘短。动退空歇。迎夺右而泻凉。推内进搓。随济左而补暖。慎之大患危疾。色脉不顺而莫针。寒热风阴。饥饱醉劳而切忌。望不补而晦不泻。弦不夺而朔不济。精其心而穷其法。无灸艾而坏其皮。正其理而求其原。免投针而失其位避灸处而加四肢。四十有九。禁刺处而除六俞。二十有二。抑又闻高皇抱疾未瘥。李氏刺巨阙而得苏。太子暴死为厥。越人针维会而复醒。肩井曲池。甄权刺臂痛而复射。悬钟环跳华佗刺 足而立行。秋夫针腰俞。而鬼起沉 。王纂针交俞而妖精立出。刺肝俞与命门。
　　使瞽士视秋毫之末。刺少阳与交别。俾聋夫听夏蚋之声。嗟夫。去圣逾远。此道渐坠。或不得意而散其学。或愆其能而犯禁忌。愚庸智浅。难契于玄言。至道渊深。得之者有几。偶述斯言。不敢示诸明达者焉。庶几乎童蒙之心启。
　　
　　卷一　针灸门
　　流注通玄指要赋
　　引云。望闻问切。推明得病之源。补泻迎随。揭示用针之道。予于学始迄于今。虽常覃思以心无定。或病之精必夺而气必衰。兼之国乱而隔殊。医物绝商而那得。设方有效。历市无求不若砭切。立排疾势。乃以受教。遂敏求师。前后仅十七年。后避屯于蔡邑。方获诀于李君。斯人以针道愈疾也。除疼痛于目前。愈万病于指下。信所谓伏于 弩。应若发机。百发百中者也。加之以好生之念。素无窃利之心。尝谓予曰。天宝不泄于非人。圣道须传于贤者仆不揆。遂整有求之恳。获成无吝之诚。授穴之必者。四十有三。疗疾而弗瘳者。万无一失。遂铭诸心。而着之髓。务拯其困。而扶其危。而后除疼痛迅若手拈。破结聚涣如冰释。
　　夫针也者。果神矣哉。然念兹穴而或亡。借其声律则易记。辄裁八韵。赋就一篇。讵敢匿于己私。为或传于同志。
　　必欲治病。莫如用针。巧运神机之妙。工开圣理之深。外取砭针。能蠲邪而扶正。中含水火。善回阳而倒阴。原夫络别支殊。经交错综。或沟池溪谷以岐异。或山海丘陵而隙共。斯流派以难揆。在条纲而有统。理繁而昧。纵补泻以何功。法捷而明。曰迎随而得用。且如行步难移。太冲最奇。人中除脊膂之强痛。神门去心性之呆痴。风伤项急。始求于风府。头晕目眩。要觅于风池。耳闭须听会而治也。眼痛则合谷以推之。胸结身黄。取涌泉而即可。脑昏目赤。泻攒竹以偏宜。但见两肘之拘挛。仗曲池而平扫。四肢之懈惰。凭照海以消除。牙齿痛吕细堪治。头项强承浆可保。太白宣道于气冲。阴陵开通于水道。腹膨而胀。夺内庭兮休迟筋转而疼。泻承山而在早。大抵脚腕痛。昆仑解愈。股膝疼。阴市能医。痫发颠狂兮。凭后溪而疗理。疟生寒热兮。仗间使以扶持。期门罢胸满血膨而可以。劳宫退胃翻心痛亦何疑。
　　稽夫行间治膝肿目疾。尺泽去肘疼筋挛。目昏不见。二间宜取。鼻窒无闻。迎香可引。肩井除两臂难任。丝竹疗头疼不忍。咳嗽寒痰。列缺堪治。眵蔑冷泪。临泣尤准。髋骨将腿痛以伤残。肾俞把腰疼而泻尽。以见越人治尸厥于维会。随手而苏。文伯泻死胎于阴交。应针而殒夺子而平其有余。观二十七之经络。一一明辨。据四百四之疾证。件件皆除。故得夭枉都无。
　　跻斯民于寿域。几微已判。彰往古之玄书。抑又闻心胸病。求掌后之大陵。肩背患。责肘前之三里。冷痹肾败。取足阳明之土。连脐腹痛。泻足少阴之水。脊间心后者。针中渚而立痊。
　　胁下肋边者。刺阳陵而即止。头项痛。拟后溪以安然。腰脚疼。在委中而已矣。夫用针之士。于此理苟能明焉。收祛邪之功。而在乎捻指。
　　
　　卷一　针灸门
　　九针论
　　黄帝曰。余闻九针于夫子。众多不可胜数。余推而论之。以为一纪。余试诵之。子听其理。非则语余。请受其道。令可久传后世无患。得其人乃传。非其人勿言。岐伯稽首再拜曰。请听圣王之道。帝曰。用针之理。必知血气之所在。左右上下。阴阳表里。血气多少。行之逆顺。出入之会。诛伐有过。雪污解结。知补虚泻实。上下之气。门通于四海。审其所在寒热与实邻。决而通之。左右不调。犯而行之。明于逆顺。乃可治之。阴阳不奇。故知起时。审于本末。察其寒热。知邪所在。万刺不殆。知用九针。刺道毕矣。凡刺之要。针最妙。九针之为。各有所宜。长短大小。各有所施。不得其用。病弗能移。疾浅针深。内伤良肉。皮肤为痈。病深气不泻。反为大脓。病小针大。泻气太甚。必为后害。病大针小。大气不泻。
　　后亦为败。九针之宜者。一曰 针。法天。大其头而锐其末。令无得深入。而阳气泄。故针者。取法于布针。去末半寸。卒锐之。长一寸六分。以治热在头身也。经曰。病在皮肤无常末。令无得伤肉分。伤则气得竭。故圆针者。取法于絮针。筒其身而卵其锋。长一寸六分。主治分肉间气。经曰。病在分肉间取以员针。三曰 针。法人。谓人所以生成者。血脉也。为之治针。必大其身而圆其未。令可以接脉勿陷。以致其气。令邪气独出。故 针者。取法于黍粟之锐。长三寸半。主按脉取气。令邪出。经曰。病在血气少当补之者。取以 针。四曰锋针。法时。谓四时八风之客于经络之中。为痼疾者也。为之治针。必筒其身而锐其末。令可以泻热出血。而痼病竭故锋针者。取法于絮针。筒其身锋其末。长一寸六分。主痈热出血。
　　经曰。病在经络为痼证者。取以锋针。五曰铍针。法音。谓冬夏之分。分于子午。阴与阳别寒与热争。两气相搏。合为痈脓者也。审此数者。然后用刺。庶乎适当。无或失矣。
　　
　　卷一　针灸门
　　灸刺论
　　内经谓形乐志苦。病生于血脉。其治宜灸刺。特用针灸之大略。然九针本从南方来。灸本故其治以灸刺为宜。用刺之节。已具在前。用灸之理。凡以温之。而若病有因寒而得。或阴证多寒。或者风寒湿痹香港脚之病。或者上虚下实厥逆之疾。与夫劳伤痈疽。及妇人血气。
　　婴孺疳疾之属。并可用灸。亦有不可灸者。近髓之穴。阳证之病。不可灸也。凡有灸 。自有补泻。以火补者。无吹其火。须其自灭。以火泻者。急吹其火。而令其灭。此灸之补泻也在用灸者。以意消息。
　　
　　卷二　针灸门
　　论针之名
　　黄帝问岐伯曰。余闻九针之名。上应天地四时阴阳。愿闻其方。传于后代。岐伯对曰。
　　九针者。一曰 针。二曰圆针。三曰 针。四曰锋针。五曰铍针。六曰员利针。七曰毫针。八曰长针。九曰大针。此是九针之名。九针所应。一天、二地、三人、四时、五音、六律、七星、八风、九野。人之身形。亦应之也。针各有所宜。人皮应天。人肉应地。人脉应人。人筋应四时。人声应五音。人阴阳合气应六律。人齿面目应星。人出入气应风。人九窍三百六十五络应九野。故一针皮。二针肉。三针脉。四针筋。五针骨。六针调阴阳。七针益精。八针除风。九针通九窍除三百六十五节气。此之谓各有所主也。黄帝问曰。人生有形。不离阴阳天地合气。其别为九野。分为四时。月有大小。日有短长。万物并至。不可胜量。虚实吟。敢问其方。岐伯曰。木得金而伐。火得水而灭。土得木而达。金得火而缺。水得土而绝万物尽然。不可胜竭。故针有悬布天下者五。黔首共余食。莫知之也。一曰治神。二曰知养身。三曰知毒药为真。四曰制砭石大小。五曰知腑脏血气之诊。五法俱立。各有所先。今末响。随之者若影。道无鬼神。独来独往。黄帝曰。愿闻其道。岐伯曰。凡刺之真。必先治神。五脏已定。九候已备。后乃存针。众脉不见。众凶弗闻。外内相得。无以形先。可玩往来。乃施于人。人有虚实。五虚勿近。五实勿远。至其当发。间不容瞬。手动若务。针耀而匀。静意视义。观适之变。是谓冥冥。莫知其形。见其乌乌。见其稷稷。从见其飞。不知其谁。伏如横弩。起如发机。黄帝曰。何如而虚。何如而实。岐伯曰。刺虚者须其实。
　　刺实者须其虚。经气以至。慎守勿失。浅深在志。远近若一。如临深渊
　　卷二　针灸门
　　论三阳三阴经脉
　　夫黄帝正经者。是先圣之遗教。乃后人之令范。是以先明流注孔穴。指的其原。若或苟从异说脏腑。故经云。手三阳之脉。从手至头。手三阴之脉。从胸至手。足三阳之脉。从头至足。
　　足三阴之脉。从足至胸。是谓日夜循环。阴阳会合。又曰。春夏刺浅。秋冬刺深。缘春夏阳气在上。人气亦在上。故当浅取之。秋冬阳气在下。人气亦在下。故当深取之。是以春夏各致一阴。秋冬各致一阳者也。然春夏温必致一阴者。初下针沉之至肾肝之部。得气乃引致之阴阴。秋冬必致一阳者也大法也。春刺井。夏刺荣。季夏刺俞。秋刺经。冬刺合也。
　　肺出少商为井。手太阴脉也。流于鱼际为荣。注于太渊为俞。过于列缺为原。行于经渠为经。入于尺泽为合。
　　心出少冲为井。手少阴脉也。流于少府为荣。注于神门为俞。过于通理为原。行于灵道心包络脉。手厥阴之脉也。出于中冲为井。流于劳宫为荣。注于大陵为俞。过于内关为原。行于间使为经。入于曲泽为合。
　　大肠出于商阳为井。手阳明脉也。流于二间为荣。注于三间为俞。过于合谷为原。行于阳溪为经。入于曲池为合。
　　三焦出于关冲为井。手少阳脉也。流于腋门为荣。注于中渚为俞。过于阳池为原。行于小肠出少泽为井。手太阳脉也。流于前谷为荣。注于后溪为俞。过于腕骨为原。行于阳足三阴三阳穴流注者。
　　胃出厉兑为井。足阳明脉也。流于内庭为荣。注于陷谷为俞。过于冲阳为原。行于解溪胆出窍阴为井。足少阳脉也。流于侠溪为荣。注于临泣为俞。过于丘墟为原。行于阳辅为经。入于阳陵泉为合。
　　膀胱出于至阴为井。足太阳脉也。流于通谷为荣。注于束骨为俞。过于京骨为原。行于昆仑为经。入于委中为合。
　　脾出隐白为井。足太阴脉也。流于大都为荣。注于太白为俞。过于公孙为原。行于商丘为经。入于阴陵泉为合。
　　肝出大敦为井。足厥阴脉也。流于行间为荣，注于大冲为俞。过于中都为原。行于中封肾出涌泉为井。足少阴脉也。流于然谷为荣。注于太溪为俞。过于水泉为原。行于复溜为经。入于阴谷为合也。
　　
　　卷二　针灸门
　　论虚实补泻
　　夫能知迎随之理。可令调气。调气之方。必在阴阳。然所谓迎随者。知荣卫之流行。经脉之阳而调之。故曰。调气之方。必在阴阳也。夫用针刺者。须明其孔穴。补虚泻实。送坚付软以急随缓。荣卫常行。勿失其理。故经云。虚则补之。实则泻之。不虚不实。以经取之。然。虚者补其母。实者泻其子。当先补而后泻。不实不虚。以经取之者。然。是正经自生其病。不中他邪。当自取其经。故言。以经取之。又云。刺荣无伤于卫刺卫无伤于荣。然。针阳者卧针而刺之。刺阴者。先以左手捻按所针荣俞之处。候气散乃内针。是谓刺荣无伤于卫。刺卫无伤于荣也。
　　又云。东方实。西方虚。泻南方。补北方者。然。是金木水火土当互相平也。缘东方木西方金。木欲实金当平之。土欲实木当平之。金欲实火当平之。水欲实土当平之。东方者肝也。
　　则知肝实。西方者肺也。则知肺虚。泻南方补北方者。南方火。火者木之子也。北方水。水者木之母也。水胜火。子能令母实。母能令子虚。故泻火补水。欲令金不得平木也。经言。
　　不能治其虚。何问其余。此之谓也。
　　
　　卷二　针灸门
　　论下针分寸
　　夫言气实者热。气虚者寒也。针实者。以右手持针。左手捻按开针穴以泻之。针虚者。
　　以左手闭针穴以补之。补泻之时。与气开阖相应。是谓针容以豆。补泻之理也。又虚者。徐而疾实者。疾而徐。徐即是泻。疾即是补。补泻之法一根据此也。下针之时。捏取穴。置针于荣上三十六息。以左手捏穴令定。法其地不动。右手持针。象其天而运转也。于此三十六息。
　　然定得针。右手存意捻针。左手捏穴。可重五两以来。计其针如转如不转。徐徐下之。若觉痛。即可重二两。若不觉。以针下之入。人荣至徐。卫至疾。得气如有鱼食钩。即得其病气也。量其轻重。经以取之。名曰疾徐者。至病即得气。欲出针时。子午缓缓而出。令引病气不绝。名曰徐也。既引气多。一向无补。名之曰泻。问曰。凡下针时。若是为好。答曰。徐徐下之。坚持为实。凡下针先须持针坚得安稳。不用饱食。亦不用空肚。患人欲针者。有乘车来者。有步行来者。如人行十里许。须令坐息。安神定气。乘车者。如人行三里许。患人嘿嘿而不言。安久坐候。气脉安定。乃可下针。又云。夫针之者。不离身心。口如衔索。目欲内视。消息真气而不得妄行针。针入一分。知天地之气。针入二分。知呼吸之气。针入三分。
　　知逆顺之气。针皮毛者。无伤肌肉。针肌肉者。无伤筋脉。针筋脉者。无伤骨髓。针骨髓者无伤诸络。东方甲乙木。主人筋膜。南方丙丁火。主人血脉。西方庚辛金。主人皮毛。北方壬癸水。主人骨髓。中央戊己土。主人肌肉。针伤筋膜者。令人视失魂。针伤血脉者。
　　令人烦乱。针伤皮毛者。令人上气失魂。针伤骨髓者。令人呻吟失志。针伤肌肉者。令人四肢不收失智也。刺若中心一日死。刺若中肝五日死。刺若中肾六日死。刺若中肺三日死。刺若中脾十日死。刺若中胆一日半死。
　　又云。勿刺大醉。勿刺大怒。勿刺大劳。勿刺大饱。勿刺大饥。勿刺大渴。勿刺大惊。
　　以上古之深诫也。
　　
　　卷二　针灸门
　　气血问答
　　黄帝问曰。十二经中。气血多少。可得闻乎。岐伯对曰。其可度量者。中度也。以经水应十二经脉也。溪谷远近深浅气血多少各不同。其治以针灸。各调其气血。合而刺之。补虚泻实皆须尽知其部分也。
　　肝。足厥阴经。少气多血。心。手少阴经。少血多气。脾。足太阴经。少血多气。肺。
　　手太阴经。少血多气。肾。足少阳经。少血多气。胆。足少阴经。少血多气。小肠。手太阳经。
  </div>
  <div class="pagination">
   <a href="普济方针灸_page2.html">
    上一页
   </a>
   <a href="普济方针灸.html">
    1
   </a>
   <a href="普济方针灸_page2.html">
    2
   </a>
   <span class="current-page">
    3
   </span>
   <a href="普济方针灸_page4.html">
    4
   </a>
   <a href="普济方针灸_page5.html">
    5
   </a>
   <a href="普济方针灸_page6.html">
    6
   </a>
   <a href="普济方针灸_page7.html">
    7
   </a>
   <a href="普济方针灸_page8.html">
    8
   </a>
   <span>
    ...
   </span>
   <a href="普济方针灸_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
