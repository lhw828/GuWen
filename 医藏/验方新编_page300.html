<!DOCTYPE html>
<html>
<head>
    <meta charset="UTF-8">
    <title>验方新编 - 第 300 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 300 页/共 321 页</h1>
    <div class="content">　　漆疮肿腐

　　以新铁钉一斤，浸水一宿，搽之立愈。

　　又，白果叶煎汤洗数次，肿消全愈。如已腐溃成疮者，生石膏一两，水粉一两，轻粉一钱，共研细末，韭菜捣取汁调搽。

　　凡遇有漆处，先用灯油搽入鼻孔内。或用七醋炒饭、或用茶炒饭食之，可免漆疮。

　　又，用真香油调樟搽之，肿消痛止。

　　又，漆毒成疮作痒，取打铁店磨铁槽中泥涂之，极效。

　　冻疮

　　生姜，不拘多少，捣取汁，入铜锅内熬浓涂患处，觉热辣难当，即愈。

　　又，桐油熬熟，调密陀僧敷之，极效。

　　又，冬瓜皮，茄子蒂，煎汤洗之。

　　又，大萝卜一个挖空，入　油或蜡烛油于萝卜内，放炉火上炙熟，候冷，取油搽患处；或加白芨末搽之，能治一切冻疮破裂。

　　又，鸽子粪，煎水洗。

　　又，冻裂方：五倍子研末，和牛骨髓填入裂缝内，即愈。

　　又，乱头发一大握，桐油一碗，入瓦器内熬，候油沸，头发溶化，出火以瓦器收贮，盖好莫令灰尘入，每用，百沸汤泡洗冻疮抹干后，即用油发膏敷之，即愈。

　　汗斑

　　生黄瓜，蘸硼砂末搽之。

　　又方，刺蒺藜一味，研极细末，过筛去刺，用醋调搽，以手指用力推擦黑斑，随手而愈连擦五、六次即除根，愈后戒食各种飞禽野鸟。

　　又方：芋头叶上露不拘多少，将手蘸露在斑处重擦。

　　又方：取溺壶垢和生姜汁，抓破搽之。

　　又方：密陀僧、硫黄各一钱，研末醋调，以生姜一块蘸搽之，其斑立消。

　　雀斑汗斑

　　硫黄、密陀僧各等分，研细末，烧酒调搽。

　　奇效八宝丹（一名珍珠散）

　　治疮毒脓腐已尽，用此掺上，即能生肌长肉，平口收功。珠母（即大蚌壳，拾取露天大蚌壳左顾者）半斤（刮去背后黑衣，放火上　过，研），炉甘石三两（以黄连二钱煎汁，淬炉一两（灰样，以予屡用之

　　遍身生疮及遍身麻木疼痛诸病

　　遍身热毒疮或痛而不痒，手足尤甚，黏着衣被，夜不得睡，用菖蒲数斗研，多铺于席上，使患者恣卧其间，仍以衣被覆之，数日，其痛如失。神效。

　　又，遍身风痒生疮，用浮萍煎汁浸洗，或茵陈煎水洗俱效。

　　又，遍身生疥癞，用生明矾、雄黄、川椒、硫黄各等分，为细末，取鸡蛋黄炒油调搽。

　　又，遍身生白疹，瘙痒不止，用小枸橘不拘多少，切作片，麸皮炒黄，研末，每服二钱，以酒浸多时，去枸橘，只饮酒。另以枸橘煎汤洗患处。

　　又，遍身癣疥疼痛，用白僵蚕一两二钱，炒黄色研末，分作四服，用酒调服。

　　又方：生矾、朴硝为末，井水调匀，以鸡翎扫敷。

　　又，遍身风痒，苦参一两，生甘草节一两，皮硝五钱，煎水洗之。

　　又，遍身发痒不止，胡麻子、威灵仙、何首乌、石菖蒲、甘草节各一钱，共研末，酒冲服。

　　又，遍身麻木，当归、酒芍、熟地、川芎、白朮、荆芥、防风各二钱，水煎服。

　　又，遍身筋骨疼痛，如夹板状，痛不可忍者，取骡子修下爪甲，烧灰存性，研末，黄酒调服。

　　又，遍身瘙痒，用苍耳子煎水洗之。

　　又，身上无故一孔出血，用猪精肉（不用肥肉）一片贴之即止。

　　治大麻疯方

　　麻疯一症，古名疠风，亦曰大风。乃天地恶浊败疠之气，为极危极恶难治之病也，患之者肉烂皮坏，肢解节断，形容可憎，自身有性命之忧，妻孥有绝嗣之惨。其症福建、广东最多。初起或一处或数处酸麻，渐次面目四肢浮肿，皮肉瘙痒，似有虫行，浸淫既久，皮伤则毛发脱落，筋伤则手足拳曲，骨伤则身萎不能起立，皮死则麻木不仁，肉死则刀割不痛，血死则溃烂成脓，筋死则肢节脱落，骨死则鼻梁崩塌。虫入脏腑：至心则喉舌喑哑，眼红色枯；至肝则面发紫泡、指甲脱落；至脾则遍身癣痒，口唇外翻；至肺则大便燥结，鼻塞不通，天根倒塌，臭气难闻；至肾则牙齿脱落，足底先穿，眼昏耳聋。由上身先发者在气分，由下身先发者在血分，或从上或从下，渐渐而来者轻，上下同时而发者得。

　　世之治此病，率多用蕲蛇、乌蛇、花蛇等毒物，以毒攻毒；或用麻黄、硝、黄等大表、大下峻剂，以虚其本元，在体壮者间或得效，即诧为神奇！而气血怯弱者，愈服愈甚，性命去矣。近获一方，极平极淡，以杀虫祛风为主，虽极重极久危险之症，服之屡见奇效。不敢私秘，付诸枣梨，以公于世。得此方者，切勿视为泛常，诚心服之，自有奇验。且药味不偏不峻，可以多服，价亦不昂，贫者亦易购办。大枫子十二两（去壳，取净肉，以豆腐干二斤四两，同煮一时许，去豆腐，晒干研末，纸包压净油为度，倘不压净油，为丸服之作吐。但症轻者只可用八两，再轻者只可用六两，豆腐照减），北防风一两，荆芥穗一两五钱，刺蒺藜（去刺）三钱，漂生白朮一两，川芎一两，川牛膝一两，当归身一两，甘草五钱，大胡麻三水日日服之，不可间断。病从上身发者，再加白芷、防风各一两；从下体发者，再加白朮、木瓜各一两；两手甚者，再加桂枝五钱；两足甚者，再加牛膝、五加皮各一两。忌一切发物，谨戒房劳，自服药起，即宜另室居处，所有沐浴器具、饭碗、烟筒、衣服、厕缸，不可与人共之，恐药祛毒虫毒瓦斯传染他人。倘初服此丸，或有呕吐，此系药势行动，切勿停止，宜减少缓缓服之，一旬半月即不呕矣！后仍照原每服一钱，重者二钱服之。

　　后有鸡、鱼、虾、蟹、牛、羊、野物等肉，姜、椒发物，生冷水果，概当禁口。将愈之际，戒色尤更紧要，倘再发不救，须刻骨谨记。

　　大枫子方验案

　　章日荣，浙江人，年二十余岁，脚根麻木，脚底烂成一孔，遍身斑点，已年余矣。百治无效。得此方服之，两月斑点全消，半年脚底平复，二年后麻木全愈。

　　刘理和，广东人，年三十余岁，眉毛脱落，脚根麻木，脚底烂穿深寸许，头面肿大如斗，溃烂流水，医祷三年，绝无寸效，得服此方，自知严守禁忌，三月后肿胀全消，眉毛复生，一年后腿底合口，脚跟麻木亦愈。此毒全发于外，外症虽重，其收功反易也。

　　孙文柏，福建人，年四十岁，遍身麻木，手足拳曲不伸，头面肿大如疙瘩，以此方服之，半年手足如常，一年头面全消，三年后麻木全愈。

　　闻兴仁，江西人，其家风水所出，每代必有一二人患麻风者，而兴仁已手指不能屈伸，遍身麻木，将此方服之，三月手指已伸，半年后麻木亦愈。其家数世患此，莫不各费数百金医治，卒之无效。惟兴仁平日存心，广行方便，遇有利于人者，无不尽心竭力为之，故能诚信，久服此方，得以保痊，亦天之福佑善人也。

　　熊姓妻，安徽人，年二十四岁，遍身麻木，且多紫黑斑点，服此方两月，斑点全消，一年后麻木全愈。

　　麻疯又方

　　麻疯全身肿胀，须眉俱落，两脚臭烂不堪者，虾蟆一只，泥裹，火内烧熟，放瓷盖碗内，用滚黄酒冲泡，将瓷盖盖半时，只服酒取汗为度，日服一次，数日即愈。

　　又方：癞虾蟆一个，米一升，二样共装入一缸封好，过七日开缸，将虾蟆放去，将米喂鸡，鸡吃米后，其毛自脱，将鸡用竹刀宰杀，洗净煮熟，尽量吃酒，将鸡吃下，取大汗后，将旧衣烧去，更换新衣即好。

</div>
    <div class="pagination">
<a href="验方新编_page299.html">上一页</a><span>...</span><a href="验方新编_page295.html">295</a><a href="验方新编_page296.html">296</a><a href="验方新编_page297.html">297</a><a href="验方新编_page298.html">298</a><a href="验方新编_page299.html">299</a><span class="current-page">300</span><a href="验方新编_page301.html">301</a><a href="验方新编_page302.html">302</a><a href="验方新编_page303.html">303</a><a href="验方新编_page304.html">304</a><a href="验方新编_page305.html">305</a><span>...</span><a href="验方新编_page301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
