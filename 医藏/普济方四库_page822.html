<!DOCTYPE html>
<html>
<head>
    <meta charset="UTF-8">
    <title>普济方四库 - 第 822 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 822 页/共 1812 页</h1>
    <div class="content">　　黄连【一两】龙骨【二两】木香【五钱】当归【一两剉】赤芍药【一两】诃棃勒【一两五钱】赤石脂【五钱炙】干姜【一两炮】甘草【五钱炙】
　　右捣细罗为散每服不计时以粥饮调下二钱
　　阿胶丸【出圣惠方】専治冷热不调痢下脓血不止腹痛不可忍
　　阿胶【一两捣碎】干姜【一两炮】木香【一两】龙骨【二两】赤石脂【二两】黄连【一两去皮】当归【一两】黄芩【一两】厚朴【一両半去粗皮】
　　右捣罗为末炼蜜和丸如梧桐子大每服不计时以粥饮下三十丸
　　木香散【出圣惠方】专治冷热痢虚损腹痛不能饮者日渐进之
　　木香【半两】甘草【半两炙】干姜【半两炮】白术【三分】黄芩【半两】白菓【三分】当归【三分】黄连【三分】干熟地黄【三分】
　　右为散每服三钱以水一盏煎至五分去滓不计时温服
　　二黄丸　治无问冷热新旧痢
　　黄连　黄蘗　干姜　甘草　艾【三月三日者熟各八分】附子【三枚】蜡【一鸡子大】乌梅肉【熬八分】
　　右捣筛为末以蜜和蜡扵铛中熬再入黄蜜湏蜡镕尽如干益蜜丸空腹以饮服四十丸日二渐加至五六十丸忌海藻菘菜猪肉冷水
　　归连丸　治痢无问冷热及五色痢入口即定
　　黄连【四分】黄蘗　当归　黄芩【各二两】阿胶【二两炙】熟艾【一两】
　　右捣罗为散以醇醋二升煑胶烊下药煑令可丸如大豆饮服七八分日二夜一服若产妇痢加蒲黄一两蜜和为丸
　　犀角散【出圣惠方】主治冷热痢不止腹肚疼痛心神烦闷犀角屑【一两】白术【一两】黄连【一两去须】当归【一两剉】地榆【一两剉】木香【半两】
　　右捣麄罗为散每服三钱以水一盏煎至六分去滓不计时服
　　诃梨勒散【出圣惠方】主治冷热痢烦闷不欲饮食
　　诃梨勒【煨用皮】当归【剉微炒】黄连【各一两】甘草【半两炙】木香【半两】干姜【半两炮】
　　右为散每服四钱以水一盏煎至六分去滓不计时温服
　　附子散【出圣惠方】主治冷热痢腹痛不能饮食
　　附子【炮裂去皮】黄连【去须防炒】龙骨　地榆【各一两剉】当归【三分剉】木香【半两】
　　右细罗为散每服不计时以粥饮调下二钱
　　黄连丸【出圣惠方】専治冷热痢心神烦闷腹中防痛
　　黄连【去须】黄蘗【剉防炒】艾叶【防炒】赤芍药【各二两】当归【二两剉】羚羊角【屑一两】
　　右捣罗为末炼蜜和捣三二万杵丸如梧桐子大每服不计时以粥饮下三十丸
　　厚朴丸【出圣惠方】主治冷热不调下痢不止
　　厚朴【一两半去粗皮】黄连【一两去须】干姜【半两炮】甘草【半两炙】龙骨【半两】赤石脂【半两】
　　右捣罗为末炼蜜和捣百余杵丸如梧桐子每服不计时以粥饮下三十丸
　　香防汤【出圣惠方】治疗下焦冷热不调暴下赤白痢
　　香豉【一升熬】白术【六两】薤白【切一升】蜀升麻【二两】
　　右以水七升煑取二升半为二服忌桃李雀肉等
　　生犀散　治无问生冷热及脓血痢
　　生犀角屑　黄蘗　黄连　苦参【各二两】
　　右为散以糯米煑作饮莫令生每日空腹服一方寸日再服便瘥勿轻之肘后方有当归产后有当
　　胶连丸　治痢无问冷热赤白乆新疳温
　　阿胶【三两一两炙一两入药一两销清作胶】胡黄连【一两】干姜【二两】入黄无食子【一枚乆痢肠滑甚者加至三四枚】
　　右为末以醋镕胶清丸如梧桐子大饮服二十五丸日再渐加三十丸老小者以意斟酌禁加常法若冷痢以酒下热痢以粥饮下
　　内补丸【一名黄连丸】主治冷热气不和腹痛下痢不止及通血气五百七十九
　　黄连【一两去须炒】当归【三分剉炒】干姜【半两炮】阿胶【三分捣碎炒】
　　右为末炼蜜和捣百余杵丸如梧桐子大每服不计时以粥饮下三十丸日再服一方以醋煑胶令消众手撚圆又疗产妇下痢不止者服之甚騐忌生冷粘腻【出十便良方】
　　甘草汤【一名三神汤】治冷热痢心神烦渇腹痛胷膈滞闷【出十便良方】
　　甘草【二寸炙】乌梅肉【五枚防炒】诃棃勒【五枚煨用皮】
　　右剉以水一大盏煎至六分去滓食前温二服
　　当归汤【出圣惠方】治冷热气不和腹痛下痢不止
　　当归【一两剉防炒】黄连【一两去须炒】
　　右细罗为散每服不计时以粥饮调下二钱
　　加减当归地榆散　治冷热不调气毒毒温热伤毒痢休息宿痢腥秽干呕不食肌热小便澁
　　御米殻【二两蜜炒】当归【一两焙】地榆　黄连【拣净】芍药甘草【炒各半两】
　　右防咀每服三钱水一盏半煎至七分去滓温服食前进二服气毒痢加黄连当归一倍
　　治冷热痢疾【出本事方】
　　罂粟殻【二十个】白姜【三钱】甘草【五钱】艾叶【半两】
　　右防咀分作三服每服入蜜用水一盏煎至七分空心温服
　　和中散　治冷热痢腹痛里急
　　附子【炮七度水浸去皮为末】黄连【去须各一两为末】乳香【研一分】
　　右如患冷热痢取黄连附子各半钱乳香一字以陈米饮调下未止再服以青橘皮汤调下如患赤痢附子末半钱黄连末一钱乳香一钱如患白痢黄连末半钱附子末一钱乳香一字米饮调下未止加黒豆七粒煎汤止之
　　治冷热不调或水或脓或五色血者【出千金方】
　　用酸石榴五枚合殻子捣绞取二升汁服五合差又一方粪前有血令人面黄色用皮捣为末加栀子汤下小儿以意服之治冷热痢用甜菜捣绞汁服之
　　坚肠丸【出十便良方】治一切痢疾不问赤白脓血并治【方见本门】杨子建万金防命方【通建一十四方】今有人患痢其脉防小再再寻之又沉而濇此之一若下白痢其势虽重庶防可治若是下血切忌发热通身发热者死热见七日死已上所陈虽未足以逹痢之渊源亦足以明其粗迹议者谓如子所言以明自甲子至于癸亥每六十年中未尝有一年不生痢疾今世人所患痢疾于数年中间忽止有一年其故何也荅曰六十年中未尝有一年无木土相攻未尝无土火相未尝无水火相犯但五运之政譬如权衡一年间五行气数更相承制得其平等则其疾自然不作忽一气太过一脏有余痢疾之生应不旋踵予故偹陈粗畧以开后学之未悟庶防诊疗之间无差悮之过者矣但毒痢伤人不一惟水邪犯心为重世人初患痢时先发寒热投药治之其热不退发热甚大食则呕逆下痢不止心热如火只要入凉处只思吃冷水忽思狂走浑走肌肉疼痛着手不得此十难治其三四也治疫毒痢方湏是仔细首尾读此方论分明识病根原然后吃药但毒痢初得时先发寒热忽头痛忽壮热忽转数行便下赤痢忽赤白相杂忽止下白痢忽先下白痢后变成赤痢忽先下赤痢后却成白痢并冝吃此方但初下痢时先发寒热头痛即是寒邪犯心水火相战故初病时先发寒热水火相犯血变于中所以多下赤痢如紫草水如苋菜水无色泽者寒邪犯心之重或先发寒热而所下之痢止白色者寒邪犯心之未动也先下白痢而后有赤痢之变者寒邪犯心其势渐加也先下赤痢而后变成白痢者寒邪犯心其势渐减也赤白相等者水火相犯其气相等寒温之气相传也忽有赤多而白少忽有赤少而白多此寒邪之势有多少毒痢之病有轻重以白多为轻以赤多为重治之之法先夺其寒则其所下之药一也以太嵗分之则丙子丙午甲子甲午庚午庚子丙寅丙申年甲寅甲申年庚寅庚申并辰戍之年运遇丙申及庚运所临其害尤甚及丑未之年宜有此又更无问太嵗盖天地变化其多端难可穷尽今此方在世人亦不必撞定太嵗但看一年中春之下其内多有寒肃之化阳光少见忽寒热二气更相交争忽于夏月多寒温之化寒邪犯心所受之痢先发寒热忽头痛忽先转数行后有赤痢忽赤白相杂忽上下痢并冝吃此通神散吃后取壮热便退若两三盏后壮热不退更不吃此方自别有方论在下
　　麻黄　官桂【各三分】大芎　白术【各二两】独活　桔梗防风　芍药　白芷【各半两】牡丹皮　甘草【各一分】细辛【八钱】牵牛【四钱】藁本【五钱】
　　右为细末每服二钱非时热汤调下和滓热吃若服两三盏后寒热不退更不请吃自别有方论在下○若吃此药后寒热已退赤痢已消减便修合第二方药吃取安效若寒热已退赤痢未消减便服两三盏然不可多吃一日只两盏后赤痢消减忽变成白痢渐次修合第二方吃出度数减少便修合第三方吃取安平但六丙之年六庚之嵗春夏之内时气多寒人得痢疾此药通神若是六甲之年丑未之嵗温化便多人得痢疾先发寒热即于方内添草豆防一两同修合也又不问太嵗但一年春夏之内多寒人有痢疾先发寒热并冝吃此方
　　治毒痢初得时先发寒热吃前方寒热已退赤痢已消减冝进退真散若吃前方药寒热未退赤痢未消减更不进此药但天地变化其非常痢疾证多端此不得不进须仔细
　　诃子【五觔用麺裹炮热不要生亦不要焦去麺不用就熟吃破诃子破去核不用只使皮焙干】
　　右细杵罗为末每服二钱以米汤一盏半同药炼取一盏空心和滓吃若吐出一两口涎更加如此吃经数盏大腑渐安出后减少便修合第三方药吃以牢固大肠若吃前方药壮热未退血痢者未减不消进此药
　　治疫毒痢吃前面两方药病势已减所下之痢止余些小忽下清粪如鸭粪忽如茶汤如浊油忽只余些小浅红色宜吃此方以牢固大肠还复其气
　　舶上黄丸
　　舶上黄【去沙石用二两细研如飞尘】
　　右以薏苡仁二两炒熟杵为末与舶上黄末相和令匀滴热水相和丸如梧桐子大空心米汤下五十丸
　　凡毒痢初得痢时先发寒热吃前面毒痢方通神散三两盏经一日忽隔一夜寒热不退赤痢不减分数通身发热所下之痢多是脓涕忽如桃花急如红米胶每一次忽下一盏半盏已未吃后药二盏至三盏经一日忽一夜寒热不退赤痢不减分数便不进后药若依法进药两盏后壮热便退赤痢少减分数即请渐渐进后药每日只两盏赤痢消减忽变成白痢却修合上面还真散吃取平安且痢有寒热其证一也前方以暖药解之此方以凉药投之其说何也答曰水邪犯心身能发热土湿郁火身亦发热肝热刑脾身亦发热惟至精者识其秋毫之变窃恐世人未能通其妙防于此设此两方以救其失然毒痢之伤人惟水邪犯心最为极重但患痢疾之人有憎寒壮热先吃上面通神散三两服寒热不退下痢不止然后进后药以太嵗分之惟六壬六戌寅申己亥之年宜用后药而六戌之年尚有差池盖火盛之年必有寒湿相犯故也然以六气推迁不定又不可局定年辰但一年之间春夏之内热气偏多湿化不举人有痢疾肝脉心脉洪吃后药若吃两盏后不见效验不进服盖痢之初起切记水之犯心不可妄投凉药故此方两盏无验更不可进服荆芥穂　牡丹皮【去心】牵牛【炒】木香　芍药　桔梗白头翁　防风　独活　地榆【各一分】黄连【蜜浸】
　　右为细末每服二钱水一盏煎一两沸急泻出食后温和吃此药后少见效验更可进服以安为期然不可多吃一日只两盏痢才住便止药
　　治毒痢初得病时先发热所下之痢皆是白涕并宜吃上面通神散若人患痢经一两日寒热自退却只下白痢未效冝服此方
　　黄橘皮　防风【各一分】甘草【四铢】细辛【三铢】白术【二分】草豆防【一个】大芎【半两】藁夲【一两】
　　右为细末每服二钱水一盏煎取八分空心去滓吃
　　治毒痢初得病时防有些小寒热忽止腹痛出后时粪后有些小胶涎与赤痢相杂却因悮吃凉药渐渐下痢极多从早至暮但只思睡早朝即顔色枯瘁身体稍凉近晚至夜即面赤顔色先润下痢极多皆是清涎与赤痢相杂通身发热不思饮食浑身肌肉着手则痛防此冝当吃此药但身体大发热如火与人相近则热气逼人其脉浮散轻手取之散铺指下不分部位全无骨力指下如风如气重手取之指下全无急用诃子五个炮制如下面法杵罗为末一服先用米汤调和滓热吃吐出涎脉气生方可进下面方
　　白术【半两】白芷　芍药　大芎【各一分】甘草【四铢炙】诃子【五个】
　　右细杵罗为末每服三钱煎陈米汤调下和滓吃
　　治毒痢初得病时并无寒热所下之痢全是脓血忽黯血左右三部脉气皆防细宜吃此方
　　桑寄生【二两】防风　芎【各分】一甘草【三铢炙】
　　右杵为细末每服二钱水一盏煎取八分空腹和滓吃
　　治赤白痢初得时并无寒热患赤白痢经乆未效别无憎寒壮热冝吃此方
　　盐梅【七个】黄连【四十九枝】
　　右件药用新垍瓶一个安药在内以新瓦片盖瓶口火煆通赤后烟絶取出就热研如飞尘每服二钱盐调米汤下和滓服应是赤白痢无问赤多白少白多赤少但身体无憎寒壮热者皆可吃此方
　　治赤痢忽赤白相杂初得病时并无憎寒壮热经及数日身体不热只闻小腹内躁热下血不止忽止血便吃暖药不见效騐冝服此方寅申己亥年六壬之年冝有此但吃两盏后不见效騐更不请吃此药但唇皮赤忽黯色小便黄白日身体凉夜间则发热如此即肝热刑脾之证也
　　荆芥穗　牡丹皮　白头翁　地榆　芍药防风　黄连　桔梗【各一分】牵牛【炒】木香【各三铢】
　　右细杵罗为末每服二钱水二盏煎两沸食后和滓温和吃湏是一年之间春夏之内风热大甚分明识其痢疾定是热后方可进此药
　　治下赤痢身体并无憎寒壮热此名肝心双澼冝吃此方
　　黄连【一两蜜浸】木香【三铢】
　　右细杵罗为末浓煎陈米汤调二钱食后和滓吃
　　治赤痢不止脉反为小沉而又澁其身热者死热见七日死此极危困但吃上面通神散两盏发热便退亦庶防可治便修合上面还真散舶上黄丸吃取安效若吃通神散后发热不退即治之难也治患赤痢赤白痢白痢忽因先得寒疟后便成痢忽因患痢后却变成疟但患痢时无问赤白若有憎寒壮热并冝吃上面通神散吃了壮热已退便修合还真散舶上黄丸吃取安效縁此证水邪犯心治之不可轻易也
　　治脾胃虚冷停水滞气凝而成涕所下之痢浑是白涕宜吃此方初得痢时并无壮热头痛方可吃此药舶上黄【一两细研如尘】
　　右以白麺一分铛内炒令熟于冷乳鉢内与舶上黄末同研令匀滴冷熟汤丸如梧桐子大每服五十丸以止为度空心米汤下若是初得痢时先壮热头痛即不可吃此药
　　治脾气伤冷相刑于肾水土相攻寒温相争寒温所下之痢全是清涎有如鸡卵清之类宜吃此方将舶上黄丸相间服
　　石斛　吴茱茰　芎　续断　草豆防　白术芙蓉　防风　牡蛎【火煆通赤放冷用】干姜【各一分】
　　诃梨勒【逐个麺褁火炮】
　　右细杵罗为末炼蜜丸如梧桐子大每早朝空心米汤下五十丸但空即服有壮热不请吃
　　冷痢【附论】
　　夫下痢其色或青或白或黒者皆冷痢也此因肠胃虚弱寒气乗之故令人大便痢下黒青若其痢色白食不消者寒中也当诊其脉沉则生浮则死其人素有积寒即成乆痢冷有脓也
　　方
　　建脾丸　疗脾滑胃虚弱泄下不禁饮食不消雷鸣绞痛
　　附子【一两炮】蜀椒【汗一两】桂心【二两】黄连　人参　干姜赤石脂　大麦蘗　陈麴　茯苓　石斛【各二两】当归【二两】　钟乳【三两研】
　　右捣罗为末蜜和丸如梧桐子大以酒服十丸日三稍稍加之忌猪肉生葱醋冷水
</div>
    <div class="pagination">
<a href="普济方四库_page821.html">上一页</a><span>...</span><a href="普济方四库_page817.html">817</a><a href="普济方四库_page818.html">818</a><a href="普济方四库_page819.html">819</a><a href="普济方四库_page820.html">820</a><a href="普济方四库_page821.html">821</a><span class="current-page">822</span><a href="普济方四库_page823.html">823</a><a href="普济方四库_page824.html">824</a><a href="普济方四库_page825.html">825</a><a href="普济方四库_page826.html">826</a><a href="普济方四库_page827.html">827</a><span>...</span><a href="普济方四库_page823.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
