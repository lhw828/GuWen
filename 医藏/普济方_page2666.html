<!DOCTYPE html>
<html>
<head>
    <meta charset="UTF-8">
    <title>普济方 - 第 2666 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2666 页/共 3614 页</h1>
    <div class="content">　　用九月九日采芙蓉花叶阴干。研细。如遇有疮儿。用井水调。银钗打成膏。浓纸摊贴疮上。

　　过周

　　治疔疮方

　　用多年墙内或泥土中锈钉。洗净。以灰火内入醋内淬。待冷。用刀刮钉锈。又于火内红入醋淬。仍前刮末。再三如此淬。刮末用纱帛细罗包裹。遇人有此证。略将疮口拨开。

　　挑

　　露蜂房散

　　（出圣惠方）

　　治疔肿。

　　露蜂房乱发蛇蜕棘针（各三两一方用皂荚刺代）上以绯帛裹。于熨斗内烧灰。

　　细研为四片。

　　棘针散

　　（出肘后方）

　　治疔肿内消。

　　棘针（倒勾多年者三十二枚）大豆黄（生用四十枚）绯头（三条每条阔一寸）乱发（如鸡子炭火烧令烟一团。必以上陈者。

　　治疔肿病疽疮

　　（出本草）以赤翅蜂烧令黑。和油涂之。

　　疗疔肿

　　（出本草）用白姜石末。和鸡子清敷之。疔自出。

　　治疔肿

　　（出本草）用苦苣折取茎中白汁敷之。疔肿出根。又方以苦苣捣汁。敷疔疮殊验。青苗阴干。以备冬月

　　治疔疮

　　（出本草）以蚬子活浸取汁。洗疮口。以糟煮蚬食之。

　　治疔疮

　　（出本草）以白狗屎水绞。取汁服之。

　　治疔肿恶疮

　　（出本草）用铜矿石末。敷疮上良。

　　治疔肿

　　（出本草）以槐叶煎汤服。皮茎同用。

　　治疔肿

　　（出本草）捣茺蔚茎敷之。仍服其汁。使疔肿毒内消。及治诸毒肿。服之亦效。一方用子。

　　破疔肿开

　　（出本草）以新人屎封之。一日根烂。

　　疗疔肿恶疮骨疽

　　（出本草）以蝮蛇皮作灰。敷之。

　　治疔肿疮

　　（出本草）以前药为细末。用清油调。涂之疮口内。立效。

　　又方

　　以拔毒散。水煎服。

　　又神效方

　　千金草（四两）明矾（五钱）乳香（一两）上为末。酒调下一钱。出汗为度。

　　又方治缓疔。

　　两尖（一两系两头尖）巴豆（四个）上为细末。贴疮上。纸封。

　　又方治冷疔疮。

　　青靛（一两）明矾（七钱）上为末。井花水调服五钱。仍饮热葱汤一盏。被盖汗出即愈。

　　治赤根疔

　　（出千金方）熬白粉冬黑蜜和。敷之良。

　　治一切疔疮

　　（出本草）以烧为末。和腊月猪脂。敷之。

　　治疔疮方

　　樱桃者用佛掌花根蜜姜三件。研汁服。用天茄药系疮口上。连珠者用鸭脚青、芜苏研。

</div>
    <div class="pagination">
<a href="普济方_page2665.html">上一页</a><span>...</span><a href="普济方_page2661.html">2661</a><a href="普济方_page2662.html">2662</a><a href="普济方_page2663.html">2663</a><a href="普济方_page2664.html">2664</a><a href="普济方_page2665.html">2665</a><span class="current-page">2666</span><a href="普济方_page2667.html">2667</a><a href="普济方_page2668.html">2668</a><a href="普济方_page2669.html">2669</a><a href="普济方_page2670.html">2670</a><a href="普济方_page2671.html">2671</a><span>...</span><a href="普济方_page2667.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
