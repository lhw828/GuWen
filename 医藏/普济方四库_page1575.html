<!DOCTYPE html>
<html>
<head>
    <meta charset="UTF-8">
    <title>普济方四库 - 第 1575 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1575 页/共 1812 页</h1>
    <div class="content">　　硃砂【研】　雄黄【研】　蛇皮【炙黄】　石膏【煆通红出火毒各一分】蜂房【炒】　逺志【取肉姜制焙】　细辛【去苗】　麻黄【去节】　僵蚕【炒】　川大黄【生】　川芎　独活【各一分半】
　　右为末每一钱钩藤入水蜜煎汤温和调灌大儿增用
　　竹沥汤　治小儿出胎二百许日头身患小小疮治防小瘥复发五月中忽小小咳微温和治之因变癎一日二十过发四肢缩动背脊反张须臾气絶良久复苏已与常治癎汤得其吐下经日少间尔后单与竹沥汁稍进一日一夕中合进一升许发时小踈明日与此竹沥汤得吐下发便大减其间犹稍与竹沥汁竹沥汤方
　　竹沥【五合】　黄芩【三十铢】　羚羊角【镑屑】　木防己【各六铢】大黄【二两】　茵芋【三铢】　麻黄【去根节】　白薇　桑寄生萆薢　甘草【炙各半两】　白术【炮六铢一方作白藓】
　　右防咀以水二升煮取药减半内竹沥煎取一升分服二合相去一食久进一服一方内无荜薢白术有白鲜皮
　　牛黄丸【圣惠方】　治小儿诸癎惊惕掣疭及中客忤宜服牛黄【细研】　人参　防风【各去芦头】　细辛　赤芍药蒌根　当归【已上各半两】　蚱蝉【七枚去翅足微炙婴孺方二分】川大黄【一两剉碎微炒】　蛇蜕皮【炙令黄色五寸婴孺三分】　甘草【三分炙微赤剉】　麝香【一分细研婴孺方用三分】　巴豆【三十枚去皮心研如膏】
　　右为末入巴豆研令匀炼蜜和捣二三百杵丸如麻子大初生一月至百日儿每服一丸一嵗至三嵗服两丸四嵗至五嵗儿服三丸用薄荷汤下快利为度若儿惊惕及人中温壮热腹满有不调增服快利为度量儿大小虚实与服一方加熊胆
　　镇心丸【防防新书】　治小儿癎时时发作将成厥
　　人参　桂心　蜀椒　茯苓　附子【炮各三分】　干姜半夏　细辛　牛黄【各二分】　桔梗【十分】　白薇　防葵
　　右为末蜜丸小豆大先食服五嵗六嵗三丸日三往来寒热及虚热者可作知母丸若胷上气服可作杏仁煎
　　五癎煎【一名子芩五癎煎防防新书】治小儿经热癎体羸不堪兼治子母
　　钩藤皮【一分半】　子芩　知母【各四分】　甘草【五分】　升麻【三分】　寒水石【六分】　蚱蝉【二枚炙去翅足】　蜋【炒三个】沙参　龙齿　柴胡【各二分】　蛇蜕皮【四寸炙】
　　右为末以清蜜和使流行铜器中置沸汤煎搅成饴糖状取之一月儿枣核大一呷二枚日再夜五六过不甚妨食五十日儿呷三枚百日儿呷四枚二百三百日儿五枚一嵗六枚三四嵗七枚五嵗十枚兼夜并六七过不妨食也
　　茯神散【防防新书】　治小儿癎疭呕吐
　　钓藤　独活　黄芩　麻黄【去根】　桂心　石膏甘草【炙】　防风　茯神　大黄【制各二分】　蚱蝉【三枚炙】蛇蜕皮【三分炙】
　　右以水三升煮取一升二合去滓一合日三服大小增减服之
　　硝石丸【防防新书】　治少小痞癖结积除癎止惊
　　硝石【三分】　柴胡　细辛　当归　茯神　芍药甘遂【各二分】　大黄【十分】　黄芩　巴豆【三十枚去皮心炒】牛黄【别研】　葶苈子【炒研各一分】
　　右为末蜜丸一嵗服胡豆大二丸日一服以微利为度
　　牛黄雀屎丸【防防新书】　治小儿百二十癎诸变蒸腹中宿痞及饮食不节腹满温壮朝轻夕甚大小便不通胃气弱脾冷使之
　　牛黄　芍药　甘草【炙】　巴豆【去心皮炒别入各三分】　雀屎白【炒】　干姜　当归　黄芩【各二分】　大黄【五分】芎防　人参【各四分】　黄耆【一分】　面【炒一合】
　　右为末蜜丸胡豆大一嵗儿未食与二丸三二嵗小豆大二丸日三不知稍加之微利为度常服大良初生儿及二日五日已上腹中满口急不得取乳大小便不通儿胷中作声者服半黍大一丸十日儿一黍大一丸若头身发热惕惕惊不安腹胀满中中客忤吐乳皆主之百日儿二丸及寒热往来朝夕温壮或身体热利久不断青黄五色又已发癎目睛时上翻或但直视或通夜转急不得须臾息及伤寒食饮不消化吐逆皆主之小儿有耐药者酌加之量儿大小服之无不瘥也
　　五癎丸　治小五癎惊悸狂呌发搐上盛涎潮等疾及寻常涎盛
　　皂角【去皮捶碎水三四升浸取汁滤过银器重汤熬成膏】　白矾【熬苦研细各四两】半夏【洗七次】　上等辰砂【研】　天南星【炮各一两】　蝎稍【炒】　白矾　白僵蚕【直者炒】　上等雄黄【研】　白附子【各半两】　麝香【研】　乌蛇【酒浸去骨焙干炒各一两】　蜈蚣【大者一条去头足酒浸炙】
　　右为末先用皂角膏子和未能就次用生姜汁煮糊为丸硃砂为衣小儿六七嵗如菉豆大每服三四十粒三四嵗二三十粒二四嵗如麻子大一二十粒并用薄荷汤下生姜汤下亦得
　　阳癎防风散【一名硃砂散】　治小儿身热面赤急惊风痰涎壅盛上视牙关硬者阳癎也
　　硃砂【一分研】　腻粉　麝香【各半钱】　芦荟　白附子甘草【各二钱】　胡黄连【一钱】　蝎稍【七个】　白僵蚕【十个炒】金箔【七片】　赤脚蜈蚣【一条炒】
　　右为末二嵗已上服半钱匕以金银薄荷汤调下三嵗以上一钱匕如口不开灌入鼻中一方无蝎稍
　　隂癎附子散　治小儿吐泻或口吐不泻日渐困面色白脾虚或冷不搐搦目微上视隂癎慢惊也服此祛风豁痰回阳正胃及治唇青面黒四肢逆冷
　　黒附子【生去皮脐】　生天南星　半夏【各二钱】　白附子【一钱半】
　　右研细井花水浸七日每日换水浸讫控干入硃砂二钱麝一钱拌匀每一字薄荷汤调下量儿加减一方用附子生去皮脐为末每服二钱以水一盏半生姜二片煎至半盏分三二服量儿加减吐者入丁香五个煎至乳空时服或用水浸炊饼为丸如粟米大每服二十粒亦可一方入全蝎末二钱
　　甘草汤【一名钓藤汤】　治小儿诸癎掣疭吐舌
　　甘草【炙剉】　钓藤　栝楼根　黄芩【去黒皮】　独活【去芦皮】　桂心【去粗皮】　芍药　当归【切焙】　石膏【碎各半两】蛇蜕【六寸炙黄】　麻黄
　　右麄捣筛三五嵗儿每服一钱匕水一盏煎至五分去滓热服日三随大小加减
　　当归汤　治小儿诸癎
　　当归【切焙】　龙骨【研各半分】　甘草【炙三分】　大黄【剉炒】　芍药　细辛　干姜【炮】　石膏【碎】　桂【去皮】　青石脂黄芩
　　右捣筛五嵗儿每一钱水小盏入枣二枚同煎至五分去滓分温二服日三服后泻者加赤石脂一分若有热惊者加黄芩去黒心半两随儿大小加减
　　化涎丸　治诸癎胞络涎盛宜常服此药
　　半夏【一两生姜汁浸一宿】　干姜【炮】　黄连　桂心　木香【四味各半两】　牛黄【一分别研】　麝香【一分别研】　硃砂【一两研细水飞】巴豆【十枚去皮心膜炒令黄研细】
　　右件为末次入研者药一处拌匀滴水为丸黍米大每服三丸至五丸温米饮或煎荆芥汤送下乳食后
　　蚱蝉汤　治小儿五十日发癎诸药无效及初生百日内发癎者
　　蚱蝉【去趐足微炙】　芍药【各三分】　钓藤　细辛【去苗叶】黄芩【去黒心】　黄耆【剉】　甘草【炙令赤各半两】　牛黄【研】麝香　大黄【剉炒香一两一分】
　　右捣筛入牛黄麝香拌匀每服半钱水半盏煎至三分去滓分温二服连夜五六服随儿大小加减
　　断癎丸　治诸癎痰盛
　　皂角【盈尺者三钱去皮捶碎水三升浸取汁滤过煨器内熬成膏】　白矾【煆枯研细一两半】　南星【温纸炮熟一两】　蝎稍【炒】　直僵蚕【炒】　雄黄【研】　硃砂　白附子【各半两】　麝香【一钱别研】　乌蛇【酒浸取肉焙干炒一分】　赤蜈蚣【一条去头足酒浸炙】
　　右为末用水煮半夏糊和前项皂角膏为丸桐子大每服一丸生姜汤下一方无麝香
　　全蝎五癎丸
　　赤蜈蚣【二条去头足酒浸炙】　南星【炮熟二钱半】　麝【一字】　全蝎防风　硃砂【细研】　逺志肉【姜汁浸炒】　白附子【生】　芦荟　延胡索　金银箔【各三十片】
　　右为末入麝糕糊丸桐子大每服一丸菖蒲紫苏煎汤调下
　　金朱丹　定一切癎
　　赤蜈蚣【大者一条去头足酒浸炙】　乌蛇头【酒浸炙取肉】　延胡索【生各一钱半】　白附子　逺志【姜汁浸一宿】　铁粉　透明防风　全蝎【焙】　天麻【各一钱】　金银箔【各三十片】　天南星【二钱半姜汁浸一宿】
　　右为末以圎白半夏为稠糊入黄牛胆汁并脑麝少许和丸桐子大硃砂为衣每服二丸金银器煎汤泡薄荷调下
　　麝香双丸　治新生儿客忤中恶癎发乳哺不消中风反拆嘬口吐舌并吐忤面青目下垂腹满身体羸瘦胫交三嵗不能行者
　　麝香　牛黄　黄连【各二两】　桂心　蜈蚣【一个去头足】雄黄　硃砂　乌贼鱼骨【炙】　附子【炮】　巴豆【六十枚去皮炒】　特生礜石【烧炼半日各一两】
　　右别研巴豆如脂和末匀蜜和杵三千下甆合收勿泄气十日至一月儿服一米百日至三百日儿服二麻子许以意增减儿虽小病甚者增大其圎不必依此小儿病率多耐药服当汗出若不汗及不觉瘥一日一夜四五服以汗出及瘥为限婴儿见生人即为客忤妇人月水来未尽触小儿亦为客忤若多失子产下輙死者但落地啼声未絶便以指刮舌上当时衔血如薤叶者便与米大二儿一日一服七日乃止无不全也药不能全合合半剂者当用巴豆三十个若三分合一者巴豆二十七个亦不随余药减其然者正以此为良尔若无赤头足蜈蚣只取足赤者三条断其头并项后二节用之其余不堪用也
　　铁精丸　治少小心气虚或以发癎及未发安五臓定心气
　　铁精　黄芩　芍药　芫花【炒】　人参　甘遂【炙】茯神【各三分】　硝石　牛黄【各二分】　蛇蜕皮【二寸】　甘草【一分炙】
　　右为末蜜为丸小豆大一服三丸日再不止加之取微利为度
　　至寳丹　治诸癎急惊卒中客忤不得睡烦躁风涎搐搦及伤寒狂语伏热呕吐并皆服之
　　安息香【一两半为末无灰酒飞过滤出沙石约取一两慢成膏入药内用】　琥珀【研】　硃砂　雄黄【各一两研水飞】　金箔【五十片】　银箔【五十片】　龙脑　麝香【各六分】　牛黄【半两各研】　生乌犀角生玳瑁屑
　　右生犀玳瑁罗为细末研入余药合匀将安息香以重汤凝成膏搜为剂如干即入少熟蜜盛不津器中旋丸如梧桐子大一嵗服二丸人参汤化下大小以意加减治大人中风语中恶气絶中诸物毒中热暗风产后血晕死胎不下并用童子小便一合生姜自然汁三五滴同温过化下五丸立效
　　龙胆汤　治婴儿出腹血脉盛实寒热温壮四肢惊掣发热大吐呕者及虽能哺食中实不消壮热变蒸中客人鬼气并诸惊癎方悉主之十嵗以下小儿皆得服之但新生婴儿及渐长者其服药多寡俱依后例若必知客忤及有鬼气者可加人参当归各如龙胆多少也一百日儿加三铢三百日儿加六铢一嵗儿加半两余药皆凖耳
　　龙胆　钓藤皮　柴胡　黄芩　桔梗　芍药茯苓【一作茯神】　甘草【各六铢】　蜋【二枚】　大黄
　　右防咀以水一升煮取五合为剂服之如后节度儿有虚实儿虚宜减药与水也小儿生一日至七日分一合为三服儿生八日至十五日分合半为三服儿生十六日至二十日分二合为三服儿生二十日至三十日分三合为三服儿生三十日至四十日尽以五合为三服皆得下即止勿再服之
　　神明还命牛黄丸　治小儿癎
　　牛黄【二大豆许】　白石脂　龙骨【各一两半】　桂心　寒水石　大黄【各二两半】　牡蛎　【各二两】　石膏【碎】硝石【各三两】
　　右为末水二升三指撮末煮五合为三服日三牛黄为末临时入
　　地龙散　治诸癎发歇无时
　　干地龙【半两焙】　虎睛【一对炙】　人参【一分】　金银箔【二十片】　天竺黄　硃砂　代赭石【煆醋碎】　铁粉【各一分】雄黄【一钱半】　轻粉【半钱一用铅霜】
　　右为末每服半钱紫苏汤调或温水调下
　　白术汤　治少小腹中有热有寒在胷上逆吐腹雷鸣而满惊啼甚即发癎掣缩休作有时
　　白术　当归【各一两】　厚朴【炙】　半夏【洗】　甘草【炙】人参　川芎　生姜【各二两】　枳实【三个炙】　食茱莄【二合】
　　右以水七升煮取二升温服三合日三夜二合
　　羗活膏　治三十六种惊风三发成癎
　　羗活　人参　桂心　防风【各半钱】　蝎　硃砂硫黄　茯苓　木香【各一钱】　脑麝【各少许】
　　右为末炼蜜为膏入金银箔各十片衮研酌量加减以薄荷汤下
　　扁金丹　治小儿胎风诸癎手足疭瘈目睛上视颈项急强直或摇头弄舌牙关急口吐痰沫反拗多时精神不宁睡卧多惊吐痢生风昏塞如醉
　　白花蛇【去骨酒浸焙干秤】　防风【去芦头焙干秤】　蜈蚣【要赤者不去头全用炙】　乳香【研极细各半两】　蝎【要扁瘦全各半两】　硃砂【研极细各一两】　天南星【火烧存性】　大草乌头【火烧存性一两半】　麝香【一钱细研】　牛黄【半钱细研】
　　右为细末然后与研者药一处再研匀用水浸炊饼为丸如桐子大揑扁每服三饼子荆芥汤化如稀糊抹入口中渐渐咽下候一时辰更进一服神效一方无牛黄防风
　　天南星煎　凡胎癎病潮发迟速
　　天南星【一两】　白附子【一两】　白花蛇【一两酒浸去皮骨炙令黄】干蝎【半两炒】　天麻【半两】已上捣罗为细末用好酒两大盏搅令匀于慢火上熬不住手搅以酒尽为度次入　好硃砂【半两水飞】　腻粉【一分】　牛黄【半钱】　麝香【半钱】　龙脑【半钱为末】
　　右都入膏子内一处和看硬软成膏如皂角子大每服一粒竹沥化下不计时候
　　治五癎
　　露蜂房【一两焙先洗】　石菖蒲　桂心　逺志【去心】　人参【各半两】　牛黄　杏仁【去皮】　硃砂【各一分】　麝香【一钱研】
　　右为末薄荷汤调下三嵗以下半钱大小以意加减
　　人参丸　治小儿诸般惊惕疭瘈及中客忤
　　人参【半两】　甘草【炙三分】　牛黄　细辛【去苗各半两】　蚱蝉【去趐足炙七枚】　大黄【温纸褁煨半两】　芍药　当归【切焙半两】蛇蜕【炙三寸】　括楼根　防风【去义各半两】　麝香　巴豆【去皮心研三十粒】
　　右除巴豆牛黄麝香外捣罗为末研匀炼蜜为丸如麻子大初生至百日儿每服二丸一嵗至五嵗儿每服三丸五丸并用薄荷汤下若儿惊惕及客忤温壮发热腹满丸数服之以快利为度更量儿大小加减
　　治小儿癎
　　茯苓　牛黄【另细研入】　　龙齿【各二分】　钓藤　芍药黄芩【各一分】　甘草【半分炙】　蚱蝉【二个炙羽足去】　竹沥【一合煮汤成下之】
　　右以东流水二斗银器中煮金银各十两分五升汁煎药取一升半间乳细细与服此治未出月儿若大者加少药
　　蛜丸　治四十八候癎
　　全蝎　半夏　京墨【煆各半钱】　辰砂　铁粉　人参真珠【末各一钱】　好茶【半钱】　春柳芽【半钱干者或一钱】
　　右为末酒糊丸如菜子大每服七粒至十粒薄荷汤下一日三服一月见效
　　人参茯神汤　治诸癎心神不定
　　人参　茯神【剉各一两】　白鲜皮【半两】　羚羊角末　甘草【炙】　天竹黄【各一分】　酸枣仁　天门冬【去心各半两】
　　右为细末每服一钱水八分入生姜薄荷各少许煎四分去滓温服
　　麻黄汤　治小儿六七嵗发癎壮热
　　麻黄【去根一两一分】　钓藤皮【一两】　芍药　杏仁【汤浸去皮尖双仁面炒】　桂心【去皮】　当归【焙切】　秦芁【去苗土各三分】　石膏【一两研半】
　　右捣筛每一钱水一盏煎至五分去滓分温二服日三服随儿大小加减
</div>
    <div class="pagination">
<a href="普济方四库_page1574.html">上一页</a><span>...</span><a href="普济方四库_page1570.html">1570</a><a href="普济方四库_page1571.html">1571</a><a href="普济方四库_page1572.html">1572</a><a href="普济方四库_page1573.html">1573</a><a href="普济方四库_page1574.html">1574</a><span class="current-page">1575</span><a href="普济方四库_page1576.html">1576</a><a href="普济方四库_page1577.html">1577</a><a href="普济方四库_page1578.html">1578</a><a href="普济方四库_page1579.html">1579</a><a href="普济方四库_page1580.html">1580</a><span>...</span><a href="普济方四库_page1576.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
