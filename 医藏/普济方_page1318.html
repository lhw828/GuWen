<!DOCTYPE html>
<html>
<head>
    <meta charset="UTF-8">
    <title>普济方 - 第 1318 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1318 页/共 3614 页</h1>
    <div class="content">　　（出圣惠方）

　　治伤寒后香港脚肿满不消。

　　蓖麻叶枸杞根葡萄蔓（各一两）蒴枝（七两锉）羌活（一两）本（一两）吴茱萸（半两）杏仁（半两）椒（一合）青盐（一两）上细锉。分为二剂。每剂用水二斗。入连须

　　槟榔散治伤寒后香港脚攻心闷绝。

　　槟榔（锉）木香（各一两）郁李仁（微炒去皮）桂（去粗皮各三分）吴茱萸（汤洗三次焙干炒半两）赤茯苓（去黑皮）牛膝（去苗酒浸焙各三分）上为细散。每服一钱半匕。

　　水煎。食前。煎桑白皮、木通汤调下。日二服。

　　陈橘皮散治伤寒后香港脚。胸中满腹闷。喘息促急。

　　陈橘皮（汤浸去白焙三分）槟榔（锉一两）桂（去粗皮三分）牵牛子（微炒一两）上为细散。每服一（半）钱匕。食前。温酒调下。日二服。

　　茯苓汤治伤寒后香港脚攻心闷乱。腹满如石。小便赤涩。

　　赤茯苓（去黑皮一两）鳖甲（醋炙去裙）郁李仁（微炒去皮）木通（锉各三分）上粗捣筛。每服三钱匕。水一盏。煎至七分。去滓。食前温服。

　　半夏汤治伤寒后香港脚。心烦满闷。不下饮食。呕逆多痰。

　　半夏（汤洗七次焙干）枳壳（去瓤麸炒）茯苓（去黑皮）前胡（去芦头）木通（锉各三分）上粗捣筛。每服三钱匕。水一盏。入生姜一分。拍碎。同煎至半盏。去滓。食前温服。

　　赤小豆汤治伤寒后香港脚。膝肿满。气急。大便秘涩。

　　赤小豆（半合）桑根白皮（半两）紫苏茎叶（一两）槟榔（半两）上锉三味如麻豆大。

　　同赤小豆用水五盏。入生姜一分。拍碎。煎至二盏半。去滓。分两服。食前温服。

　　犀角散治伤寒后香港脚。两胫肿满。心下烦闷。

　　犀角（镑一两）槟榔（锉半两）陈橘皮（汤浸去白焙三分）细辛（去苗叶半两）吴茱萸（汤洗三次焙干炒一分）上为细末。每服一钱半匕。食前。生姜热酒调下。日二服。

　　吴茱萸散治伤寒后香港脚。心腹妨闷胀痛。坐卧不安。

　　吴茱萸（汤洗三次焙干炒一分）槟榔（锉）当归（切焙）木香郁李仁（微炒去皮各三分）上粗捣筛。每服三钱匕。用水一盏。煎至七分。去滓。食前温服。

　　大戟丸治伤寒后香港脚攻心。腹胀硬。小便赤涩。

　　大戟（炒）芫花（醋炒令焦）苦葶苈（炒各半两）续随子（去皮炒）巴豆（去皮心压去油尽别净研各一分）上为细末。入巴豆和研匀。炼蜜和丸如梧桐子大。每服三丸至五丸。

　　温米饮下。不计时候。

　　卷一百四十六　伤寒门

　　伤寒后劳复（附论）

　　夫伤寒劳复何以明之。劳为劳动之劳。复为再发也。是伤寒瘥后。因劳动再发者是也。

　　伤寒新瘥后。血气未平。余热未尽。劳动则真气亏。而邪热还经络。遂致复发也。此有二种。

　　一者因劳动外伤。二者因饮食内伤。其劳动外伤者。非止强力摇体持重行远之劳。至于梳头洗面则动气。忧悲思虑则劳神。皆能复也。况其过用饮食者乎。其饮食内伤者。为多食则遗。

　　食肉则复者也。内经曰。热病已愈。而时有遗者何也。以热甚而强食之。病已衰而热有所藏。因其谷气留搏。两阳相合。故有所遗。经曰。大病已瘥。尚微烦。设不了了者。以新虚不胜谷气。故令微烦。损谷则愈。夫伤寒邪气之传。自表至里。有次第焉。发汗吐下。自轻至重。有等差焉。又其劳复则不然。见其邪气之复来也。必迎夺之。不待其传也。经曰。大病瘥后。劳复者。枳实栀子豉汤主之。若有宿食者。加大黄。黄帝曰。热病已愈。时有所遗者何也。岐伯曰。诸遗者。热甚而强食。故有所遗也。若此者。皆病已衰而热有所藏。因谷食相搏。两热相合。故有所遗也。帝曰善。治遗奈何。岐伯曰。视其虚实。调其逆从。可使必已。食肉则复。多食则遗。此其禁也。且枳实栀子豉汤则吐之。岂待虚烦懊之证。加大黄则下之。岂待腹满谵语之后。经曰。伤寒瘥后。更发热者。小柴胡汤主之。脉浮以汗解之。

　　脉沉实者下之。亦是使便要析其邪也。盖伤寒之邪自外入也。劳复之邪自内发也。发汗吐下随宜用焉。呜呼。劳复也。诸劳皆可及。御内则死矣。若男女相易。则为阴阳易。其不易自病者。谓之女劳复。以其内损真气。外动邪热。真虚邪盛。则不可治矣。昔督邮顾子献。不以华敷之诊为信。临死致有出舌数寸之验。由此观之。岂不与后人为鉴诫。仲景云。伤寒瘥以后。更发热者。小柴胡汤主之。脉浮者。以汗解之。宜柴胡桂枝汤。脉实者。以下解之。

　　宜大柴胡汤。又大病瘥后。劳复者。枳实栀子汤主之。千金治劳复起死人参麦门冬汤。又有食复者。大病新瘥。脾胃尚弱。谷气未复。强食过多。停积不化。因尔发热。名曰食复。大抵新病瘥。多因伤食便作痞满。干噫食臭。腹中雷鸣下利等证。可与生姜泻心汤。仲景于枳实栀子汤证云。若有宿食。内加大黄如博棋子五六枚。服之愈。广济疗患劳复雄鼠粪汤。许仁则七味葱白汤。皆可选用之。饮酒劳复者。极阴变阳。寒盛生热。古人以伤寒为大病。大病之后。不可与酒。劳复发热。食复发热。饮酒致剧。其热尤甚。伤寒已得汗解。因饮酒复剧。烦闷。口燥干呕。呻吟妄语。不得睡。黄连解毒汤。龙胆草煎汤。或橘皮为佐。汗下后有热。劳食复者。大汗则损气。损气则阳微。脉虚而恶寒。大下则伤血。伤血则阴弱。脉涩而发热。误汗误下。亦犹是耳。且阴以阳为主。阳以阴为根。血。阴也。气。阳也。血非气使不能自行令也。下之亡阳。是阳不主阴矣。阴无所主而寒气搏之。所以脉涩。寒极血虚。

　　所以发热。方药之剂其可轻乎。汗后阳微而恶寒。可与四逆汤。或用甘草芍药附子汤。下后阴弱而发热。是为内热。可与葶苈苦酒汤。瘥后劳复发热。小柴胡汤。枳实栀子汤。鼠粪汤。即雄鼠粪两头尖者。若脉浮则汗之。用麻黄汤。葱白汤。脉实则下之。用承气汤。大柴胡汤。证治论。瘥后余热不退。用柴胡桂枝汤。下利腹鸣痞满者。生姜泻心汤。小便不利。

　　麦门冬汤。交接劳复。外肾肿。腹中绞痛。橘皮汤劳役心力复热。用枳实栀子汤。小柴胡汤。瘥后食复发热。枳实栀子汤加大黄。粥饭伤饱。或食肉。或饼脯硬物不消。皆复热也。

　　伤食必有痞满。嗳气吞酸。腹鸣下利等证。可与生姜泻心汤。下后身热。而心中结痛者。栀子汤。

　　方

　　大青散治伤寒后劳复。壮热。肢节不利。

　　大青（二两）甘草（炙微赤锉）阿胶（杵碎炒令黄燥）白术陈橘皮（汤浸去白瓤焙各一两）豉（三两）上为散。每服五钱。以水一大盏。煎至五分。去滓。不计时。温服。

　　柴胡散治伤寒后劳复。体热鼻衄。宜服。解肌退热。

　　柴胡（三分去苗）木香茯神赤芍药葛根甘草（炙微赤锉）犀角屑生干地黄黄芩（各半两）石膏（一两）麻黄（去根节三分）上为散。每服四钱。以水一中盏。

　　入生姜半分。枣三枚。煎至六分。去滓。不计时候。温服。

　　栀子散

　　（出圣惠方）

　　治伤寒新瘥后。因食早起动多劳复。

　　栀子仁桂心麻黄（去根节）川大黄（锉碎微炒）甘草（炙微赤锉各一两）豉（二两）上为散。每服五钱。以水一大盏。煎至五分。去滓。不计时候。温服。

　　栀子石膏散

　　（出圣惠方）

　　治伤寒新瘥后起早。饮食过度劳复。

　　栀子仁（一两）石膏（三两）雄鼠粪（三七枚）豉（二两）川大黄（三两锉碎微炒）枳壳〔二（一）两麸炒微黄去瓤〕上为散。每服三钱。以水一中盏。煎至六分。去滓。不计时候。温服。

　　枳实散

　　（出圣惠方）

　　治伤寒大病已解。劳复如初。

</div>
    <div class="pagination">
<a href="普济方_page1317.html">上一页</a><span>...</span><a href="普济方_page1313.html">1313</a><a href="普济方_page1314.html">1314</a><a href="普济方_page1315.html">1315</a><a href="普济方_page1316.html">1316</a><a href="普济方_page1317.html">1317</a><span class="current-page">1318</span><a href="普济方_page1319.html">1319</a><a href="普济方_page1320.html">1320</a><a href="普济方_page1321.html">1321</a><a href="普济方_page1322.html">1322</a><a href="普济方_page1323.html">1323</a><span>...</span><a href="普济方_page1319.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
