<!DOCTYPE html>
<html>
<head>
    <meta charset="UTF-8">
    <title>普济方四库 - 第 893 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 893 页/共 1812 页</h1>
    <div class="content">　　生地黄【三十斤木臼捣取自然汁】生干地黄【焙】熟干地黄【焙各一斤为末】鹿角胶【炙燥为末】大麻仁【研】干漆【捣末防醋炒烟尽为度各四两】甘草【炙剉】杏仁【去皮尖双仁研炒】蜜【各半斤】
　　右各修制捣研七味为末先以无灰酒一斗与生地黄汁并蜜于银器内用慢火煎以桞枝搅将欲成膏便入诸药同熬可丸即丸如梧桐子大每服三十丸空心食前靣东温酒下加至五十丸
　　九子丸【出圣济总録】能补隂血补阳气壮精神倍力强阳补肾益精气壮筋骨
　　鹿茸【一两刮去毛涂酥炙令黄色其味甘酸其性温热每主男子腰肾虚冷脚膝少力夜多异梦精自出助隂】肉苁蓉【四两酒浸三宿切焙干其味酸醎其性温治男子絶阳不兴女子絶隂不产润五脏长肌肉暖腰益精令人有子】仙茅【一两以糯米泔浸三宿用竹刀刮去皮于槐木砧子上切隂干其味辛其性温主丈夫虚损老人失弱妇人失血无子久服通神强记壮筋骨益肌肤长精神明目彭祖常服】逺志【一两去心其味苦其性温主伤中补不足除邪气利九窍益智慧聪耳明目强志不忘久服轻身不老好顔色益精】续断【一两捶碎去筋醇酒浸一宿其味苦辛其性愠主助气润血脉补不足】蛇床子【一两微炒其味苦辛甘其性平主男子隂痿湿痒久服轻身好顔色强力令人有子】巴防【一两去心其味辛甘其性温主隂痿强筋骨安五脏补中増志益气】蘹香子【一两舶上者微炒其味辛其性平主膀胱肾间冷气国人重之云有助阳道用之】车前子【一两其味甘其性平微寒主男子伤中强隂益精令人明目利水道】
　　右为细末用鹿角脊髓五条去血脉筋膜以无灰酒一升煑熬成膏更研烂同炼蜜少许和丸如梧桐子大每服五十丸温酒下空心服不足者能补痿者能健滑者能澁弱者能强久服延年不老令人多子
　　人参散【出本事方】主补虚损老少一切虚症并皆治之人参　桂【去皮不见火】白术　茯苓　黄蓍　熟地黄【洗】川芎　甘草　川当归【各等分】
　　右为末每服二钱水一盏生姜三片枣子二枚同煎至七分空心服
　　中丹【出简易方】能补诸虚百损体劳少力少气善惊昏愦上焦客热中脘冷痰不能多食心腹胀满脾胃气衰精血妄行容色枯瘁
　　黄茋　白芍药　当归【各四两】白茯苓　人参　桂心【各一两】川椒【炒去汗一两】大附子　黄芩【各一两为末姜汁和作饼】
　　右为末姜汁和作饼再细研粟米饮搜和得所捣千杵丸如梧桐子大酒饮任下三五十丸食前服
　　神仙八味丸【出圣济总録】性平补壮气活血驻色轻身徤骨牛膝【去苖一斤】葳灵仙【净洗】巴防天【去心各四两】石斛【去根四两】天麻【半斤切以上四味用好酒二斗浸两宿焙】何首乌【一斤去黑皮米泔浸软切于黑豆中蒸烂焙干】肉苁蓉【去土二斤洗切用前浸药酒同于银石器内慢火熬成膏】海桐皮【剉半斤】
　　右除苁蓉膏外捣罗为末用苁蓉膏和捣千杵丸如梧桐子大每服二十丸至三十丸空心食前温酒下日三服久服辟风邪调荣衞顺三焦乌髭须
　　楮实丸【出圣济总録】能平补下元治诸虚冷益阳道令人久立不倦年八十岁服之靣不焦乳母服之令子肥白【方见本门补虚驻顔色类】
　　八味地黄丸　肾脾气虚或时脚肿【方见肾脏门肾虚类】
　　八物肾气丸【出御药院方】主平补肾气坚固牙齿活血驻顔色益寿【方见本门补虚固精类】
　　八仙丸【出杨氏传家藏方】疗元脏气虚头昏靣肿目暗耳鸣四肢疲倦歩履艰难肢节麻木肌体羸肩拘急两脇胀满水谷不消吃食无味恍惚多忘精神不清并宜服之
　　肉苁蓉　牛膝　天麻【去苖】木瓜【去子各四两并用酒浸三日焙干】当归【洗焙二两】附子【一两炮去皮脐】鹿茸【一两火去毛酥炙】麝香【一分另研】
　　右为末炼蜜和丸如梧桐子大每服五十丸空心温酒下
　　乌沉汤【出澹疗方】能生气血补心肾虚损之人服此当胜大建中汤
　　人参　当归【大者去芦】白术【炒各一两】天台乌药　沉香【各五钱】附子【煨去皮脐】白茯苓【去皮各一两】肉桂【去皮五钱】
　　右为末每服二钱水一盏姜五片一枚煎空心服
　　香茸丸【出永类钤方】能治诸虚
　　鹿茸　熟干地黄【各二两】附子　破故纸　苁蓉当归【各一两】沉香【五钱】麝香【一钱】
　　右为末炼蜜杵丸如梧桐子大每服五十丸空心盐汤下
　　加减大建中汤　治内虚极冷手足厥逆小腹挛痛不堪劳苦食减喘乏梦寐精泄补中益气血
　　黄耆　芍药【各四钱】人参　当归【切焙】甘草【炙各二钱】桂【六钱】熟附子【四钱老衰久冷加至二钱半】半夏【洗七次五钱】
　　右防咀每服二钱水二盏姜一钱三分半枚慢火同煎至一盏去滓温服食前日进二三服
　　石刻安肾丸　补下元
　　苍术【半斤】川椒　破故纸　葫芦巴　陈皮　茴香【炒】续断　川楝【各四两】
　　右为末酒糊丸如梧桐子大每服六十丸空心盐汤或温酒下
　　六神丸【出医学切问中一名菖蒲丸】平补诸虚大益气血亦治男子妇人虚惫事多忘精神恍惚四肢不能动
　　石菖蒲【洗剉焙】地骨皮【洗焙】逺志　牛膝【去苖酒浸焙】生干地黄　丝子【酒浸七日炒另捣罗为末各等分】
　　右除兎丝子外并为末再与兎丝子一处和匀炼蜜丸如梧桐子大每服二十丸空心食前温酒或盐汤下加至三十丸
　　犊髓全阳膏【出徳生堂】大凡体气虚弱动感疾病羸痩少食似无大害积久可忧不惯服药者用此治之
　　小牛犊儿【一只未知隂阳不见日者宰过挦去毛开破洗净肚脏全体不遗大锅顿煑】黄耆【一斤剉净皮】甘草　官桂　陈皮　良姜【各四两麄剉】川椒【去子净四两】盐【二两】好酒【二斗】
　　右以各药同酒椒盐入肉锅内用水添至八分以慢火熬肉烂如泥取骨捶髓尽化滤去肉骨药俱净稠汁冷入瓮内盖覆掘土深藏露瓮靣如法遮蔽凢遇吃饭面食诸物即取瓮内犊儿肉汁任意调和食内以尽为度
　　小地黄煎丸【出圣济总録】能平补益顔色乌髭发令人肥徤生地黄【十斤洗漉出一宿后捣绞取汁】鹿角胶【一斤】紫苏子【炒二升】酥【一斤半】生姜【半斤绞取汁】蜜【二升】酒【四升】
　　右先以文火煎地黄汁一二沸即以酒研紫苏子滤取汁投之又煎二十沸下胶候消尽下酥蜜姜汁等同煎稠如收于净磁器中每服取一匙温酒化饮之
　　人参丸【出本事方】能平补五脏虚弱六腑怯弱充肌肤进饮食
　　人参　山芋　白术　白茯苓　石斛　黄耆【取头末】五味子【以上各一两】
　　右为细末炼蜜和丸如梧桐子每服三十丸空心食前饮下久服不热尤宜少年者服
　　治虚弱除心腹恶气
　　以乌雄鸡一只治食法五味汁和纳一器中封口重汤中煑之使骨肉相离食之甚补益仍须空腹时饱食之肉须烂生即有损亦可五味罨经宿炙食之分作两顿
　　草还丹　治上明眼目中暖水脏下补丹田疏风顺气乌髭髪凡病愈后气体不得复元者服之虽痩弱人亦得气血调顺身体肥徤不可以药性微少而忽之俗谚云见方不重药只取其效也予得此方于东平閠候之家常以此药活人多矣
　　川椒【四两净】苍术【泔水浸三日】小茴香【盐炒各三两】白茯苓川乌【炮一两】甘草【二两】
　　右为细末加附子一两尤佳却不用川乌面糊为丸如梧桐子大每服五七十丸空心酒或盐汤下
　　四制苍术丸【出德生堂】所治证与前草还丹同又能乌发髭苍术【一斤分四处一分酒浸一分童子便浸一分泔水浸一分盐水浸春五夏三秋五冬七日】川椒【去目炒】小茴香　破故纸【酒浸炒】川楝肉【炒】何首乌　白茯苓【各四两】
　　右为末酒糊为丸如梧桐子大每服六十丸空心盐酒汤下
　　沉香鹿茸丸【出和剂方】能镇心肾养肝益五脏调顺三焦沉香【一两剉】穿心巴防【去心二两】丝子【五两酒浸一宿焙】鹿茸【去毛酒炙去皮三两】附子【四两炮去皮脐须熟炮为妙】熟地黄【六两须是自制好者】
　　右为细末入麝香一钱半另研入和匀炼蜜为丸如梧桐子大每服四五十粒好酒盐汤空心吞下常服调养真气益精明目恱顔色
　　平补熟干地黄丸【出圣济总録】能治诸虚【方见本门补虚益髭髪类】钟乳酒　治虚损通顺血脉极补下气
　　钟乳【碎绵裹】石斛　苁蓉【各五两】附子　甘菊花【三两】
　　右防咀以清酒三斗渍服日二合再稍增至一升
　　栢子仁丸【出御药院方】能补益元气充实肌肤
　　山茱茰【四两】逺志【去心皮】栢子仁【各五钱】覆盆子　山药【另取末各一两】
　　右为细末用山药白面同酒煑糊丸如梧桐子大每服三十丸温酒下空心食前服日进二服
　　保神丸【出御药院方】善调和心肾补养精神
　　白茯苓　黄连【各二两】菖蒲　逺志【各一两】硃砂【五钱为衣】
　　右为细末水浸蒸饼和丸如梧桐子大每服五十丸煎人参汤下临卧服渐渐加至八十丸
　　斑龙丸【出百一选方】
　　鹿角胶【以酒浸胶数日煑糊丸入众药】鹿角霜【研为细末】丝子【洗浄酒浸两夜蒸研】栢子仁【净者另研】熟地黄【好者酒浸两宿蒸焙余酒入在胶内各十两】
　　右先焙鹿角霜丝子地黄干了碾为细末方入栢子仁在众药内研却将鹿角胶酒约三四升煑足糊丸于石臼内杵三千下令熟丸之梧桐子大每早晚空心五十丸至一百丸止逐日早晚服久大有功效盐汤或酒任下
　　熟干地黄丸【出本事方】専治虚损
　　熟干地黄【五两】丝子【四两另研】鹿茸【三两】附子【二两】沉香【一两】
　　右为细末入麝香五分炼蜜杵丸如梧桐子大每服三十丸至五十丸盐汤温酒任下
　　五补丸【出和剂方】昔丽正殿学士李子昭防好道甞栖名山徃来茅蒿间三十载传此二方
　　人参　茯苓【去皮】地骨皮　干地黄　牛膝【各等分】
　　右捣筛蜜和丸如梧桐子大空腹以酒饮下三十丸稍增至五十丸日再此是五补丸服五日十日及半月日觉气拥即服后七宣丸服经二三日觉气散还服五补丸若病后未退少少増之常自审以取调适中须五补及七宣丸并须合服之夫人所疾皆因风不宣散即成拥缓热风若气不流行即成痃癖冷气转生众病皆因此由寻其本源都为不嫺将理觉虚则补风气拥疾利利即腰背更虚且凡是利药皆急服便透过未能蓄泄诸病凡是补药皆滞服未见效先觉风发动明知宣补必借兼行名曰五补七宣此所以安七魄镇五脏坚骨髓养神明久服长生百病日去发黑行及奔马
　　七宣丸
　　大黄【煨五两】枳实【炙五两】青木香　柴胡【各五两】甘草【四两炙】诃梨勒皮【五两】桃仁【六两去尖皮炒】
　　右捣筛蜜和丸如桐子大以酒服二十丸稍加至五十丸病在下空心服在上食后服之以宣利为度増减以意量之若风气结聚宿食不消兼石皮沙毛在腹中服经七八日乃尽出下似牛涎鱼脑等若病深则须半月或一月专服之不用五补丸若积年腰膝疼痛寒冷如氷脚气冲心溃闷将死头旋暗倒肩背重闷心腹胀满胸膈闭塞风毒肿气连及头靣及大小便或利澁脾胃气不理不能食服之尽瘥夜卧脚转筋脉疼痛恍惚眠寝不安等疾以饮服之尽瘥此药功效不可尽说如前十数种病攻击则须七宣丸令除外感轻病不妨与五补丸兼服循环不辍补养无限不问男女老少并可服饵但须量气力细察候之加减服若婴孩可与三丸五丸少少加之取通利其二方当须经久常服不限春夏秋冬朝夕行止间药性甚善竟如常法
　　平补苁蓉四倍丸【出圣济总録】
　　苁蓉【酒浸一宿去麄皮切焙二两】菊花【六两】牛膝【酒浸一宿切焙四两】枸杞【八两】
　　右为末炼蜜丸如梧桐子大每服三十丸空心温酒服下
　　山芋四倍丸【出圣济总録】性平补除风益寿延年
　　山芋【五钱】枸杞子【一两】甘菊花【二两】熟干地黄【焙四两】
　　右为末炼蜜丸如梧桐子大空心食前盐汤下三十丸温酒亦得
　　四金丸【出圣济总録】能平补五脏壮筋骨益顔色美饮食肉苁蓉【酒浸一宿焙】牛膝【酒浸一宿焙】天麻　青盐【细研各三两】
　　右除盐外为末与盐匀和用木瓜一枚除心蒸烂去皮入臼中与四味药同捣丸如梧桐子大若干少少入酒丸每服五十丸空心夜卧暖酒下
　　万寿地芝丸【出御药院方】能和顔色利血气调百节黑发坚齿逐风散气愈百病
　　生地黄　天门冬【去心各八两】枳殻【去穰麸炒各四两】
　　右为细末酒蜜面糊为丸如梧桐子大每服三十丸渐加至四十丸五十丸空心温酒下晩食前再服
　　黄连茯苓丸【出御药院方】　壮水源降心火
　　黄连　白茯苓【各四两】破故纸【防炒】菖蒲【各五钱】
　　右为细末酒面糊为丸如梧桐子大每服六十丸食前温水下之
　　兔丹【出百一选方】能治肾水枯竭津液不生烦渇诸症并皆治之一方有人参
　　丝子【十两】五味子【七两一名及】白茯苓【五两】莲肉【二两】
　　右为细末以山药六两打薄糊为丸每服五十丸盐酒任下
　　复春丹【出医方大成】
　　穿心巴防【酒浸】荜薢【酥炙】破故纸【酒浸一宿芝蔴同炒熟去蔴拣净】杜仲【酥炙去丝以上各等分】
　　右为细末胡桃仁十五个水煎去皮另研如泥与前药用酒打面糊为丸如梧桐子大每服三十丸至四十丸空心酒下忌油腻之物猪羊血菉豆粉芫荽浆水冷物俱忌服之大效
　　平补枸杞子丸【出圣济总録】
　　石斛【去根一两】鹿茸【去毛酥炙】地骨皮【各一分】
　　右焙捣罗为末以红枸杞子自然汁二合无灰酒一合白蜜五钱熬成膏丸如梧桐子大每服三十丸空心温酒或生姜汤下
　　平补仙术丸【出圣济总録】
　　苍术【三斤米泔浸一宿切炒为末】生干地黄【切焙为末一斤】枸杞【一斤为末】
　　右为末用好酒二升先调枸杞子末成膏次将苍术地黄二药同捣三百杵丸如梧桐子大每服三十丸空心汲水下一方用枸杞子为末一斤同苍术地黄二药成膏为度
　　三才丸【出御药院方】能滋隂养血润补不燥养气和神天门冬【去心】生地黄【各三两二味用桞甑蒸以酒洒之九曝干用】人参【去芦二两】
　　右同为末以枣肉为丸如梧桐子大每服三十丸食前温酒下日进三服岁久为验一方用蜜面糊为丸或米饮亦可服
　　封髓丹【出御药院方】専降心火益肾水
</div>
    <div class="pagination">
<a href="普济方四库_page892.html">上一页</a><span>...</span><a href="普济方四库_page888.html">888</a><a href="普济方四库_page889.html">889</a><a href="普济方四库_page890.html">890</a><a href="普济方四库_page891.html">891</a><a href="普济方四库_page892.html">892</a><span class="current-page">893</span><a href="普济方四库_page894.html">894</a><a href="普济方四库_page895.html">895</a><a href="普济方四库_page896.html">896</a><a href="普济方四库_page897.html">897</a><a href="普济方四库_page898.html">898</a><span>...</span><a href="普济方四库_page894.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
