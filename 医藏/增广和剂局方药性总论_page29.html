<!DOCTYPE html>
<html>
<head>
    <meta charset="UTF-8">
    <title>增广和剂局方药性总论 - 第 29 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增广和剂局方药性总论 - 第 29 页/共 30 页</h1>
    <div class="content">　　味甘苦，平，无毒。主益气，止烦，止泄。按《蜀本》云：断下痢，和胃气，长肌肉，温中。日华子云：补中，壮筋骨，补肠胃。

　　米谷部三品　赤小豆

　　黄粱米

　　味甘，平，无毒。主益气，和中，止泄。又治小儿面上疮及霍乱吐下。日华子云：去客风，治顽痹。

　　米谷部三品　赤小豆

　　米

　　味苦，无毒。主寒中，下气，除热。日华子云：温。除烦消宿食，开胃。

　　米谷部三品

　　小麦

　　味甘，微寒，无毒。主除热，止躁渴咽干，利小便，养肝气，止漏血，唾血。以作曲，温。消谷，止痢。作面，温。不能消热，止烦。陈脏器云：麸和面作饼止泄痢，调中，去热。

　　日华子云：面：养气，补不足，助五脏。麦黄：温中下气，消食除烦。麸：凉。治时疾、热疮，汤火疮烂，扑损伤折瘀血。醋炒贴 。麦苗：凉。除烦闷，解时疾狂热，消酒毒，退胸膈热，患黄胆人绞汁服，并利小肠。

　　米谷部三品　小麦

　　大麦

　　味咸，温，微寒，无毒。主消渴，除热，益气，调中。《药性论》云：使。味甘，无能消化宿食，破冷气，去心腹胀满。陈士良云：补虚劣，壮血脉，益颜色，实五脏。日华子云：麦 温中下气，开胃，止霍乱，除烦，消痰，破症结，能催生落胎。《兵部手集》：治产后闭结鼓胀不通，转气急。陈藏器云：不动风气，调中，止泄。蜜为之使。

　　米谷部三品　小麦

　　曲

　　味甘，大暖。疗脏腑中风气，调中下气，开胃，消宿食，主霍乱，心膈气，痰逆，除烦，破症结，及补虚，去冷气，除肠胃中塞不下食，又落胎并下鬼胎。《千金方》：治产后消。《伤寒类要》：治伤寒饮食劳复。神曲：使。无毒。能化水谷宿食、症气，健脾胃。

　　米谷部三品

　　扁豆

　　味甘，微温。主和中下气。叶：主霍乱吐下不止。孟诜云：疗霍乱吐痢不止，和醋服下气。又吐痢后转筋，生捣叶汁服立瘥。《药性论》云：白扁豆可单用。主解一切草木毒。

　　日华子云：平，无毒。补五脏。叶敷蛇虫咬。《食疗》云：微寒。主呕逆。患冷气人勿食。

　　叶：治瘕，醋煮。理转筋，叶汁醋服。

　　米谷部三品　扁豆

　　豉

　　味苦，寒，无毒。主伤寒头痛寒热，瘴气恶毒，烦躁满闷，虚劳喘吸，两脚疼冷。《药性论》云：豆豉得 ，良。杀六畜毒。味苦甘。主下血痢如刺者。又伤寒暴痢腹痛，和薤白煎服。熬末，能止汗，主除烦躁，治时疾热病，发汗。又治阴茎上疮肿烂。陈藏器云：蒲州豉味咸，无毒。主解烦热虚劳，调中，发汗，通关节，杀腥气，伤寒鼻塞。孟诜云：能治久盗汗患者。微炒令香，渍酒任服即止。日华子云：治中毒药，蛊气，疟疾，骨蒸，并治犬咬。

　　米谷部三品　扁豆

　　绿豆

　　味甘，寒，无毒。主丹毒，烦热，风疹，药石发动，热气奔豚。日华子云：冷。益气除热毒风，浓肠胃，作枕明目，治头风头痛。孟诜云：补益，和五脏，安精神，行十二经此最为良。今人食皆去皮，若愈病须和皮。又研汁治消渴，去浮风，益气力。

　　米谷部三品　扁豆

　　白豆

　　平，无毒。补五脏，益中，助十二经脉，调中，暖肠胃。孙真人云：宜肾，煞鬼气。

　　米谷部三品　扁豆

　　醋

　　味酸，温，无毒。主消痈肿，散水气，杀邪毒。日华子云：治产后妇人并伤损，及金疮血晕，下气，除烦，破症结，妇人心痛，助诸药力，杀一切鱼、肉、菜毒。米醋功用同。

　　云：俗呼为苦酒，亦谓之醯。

　　菜部三品

　　冬葵子

　　味甘，寒，无毒。主五脏六腑寒热，羸瘦，五癃，利小便，疗妇人乳难，内闭，久骨，长肌肉。《药性论》云：臣。滑，平。能治五淋，主奶肿，能下乳汁。根：治恶疮儿吞钱不出。叶：治金疮，滑小肠，治时行黄病。日华子云：久服坚筋骨。黄芩为之使

　　菜部三品

　　瓜蒂

　　味苦，寒，有毒。主大水，身面四肢浮肿，下水，杀蛊毒，咳逆上气。日华子治脑塞，热 ，眼昏，吐痰。一云：即甜瓜蒂也。《药性论》云：使。茎：主鼻。和小豆、丁香吹鼻治黄胆。花：主心痛咳逆。肉：主烦渴，除热。多食主腹内结聚，破溃脓血，最为肠胃脾内壅要药。

　　菜部三品　瓜蒂

　　胡荽

　　味辛，温，微毒。消谷，治五脏，补不足，利大小肠，通小腹气，止头痛，疗沙疹，豆疮不出，主蛊毒，五痔。《食疗》云：平。利五脏，补筋脉，主消谷。

　　菜部三品　瓜蒂

　　蜀葵花

　　冷，无毒。治小儿风疹。子：冷，无毒。治淋涩，通小肠，催生落胎，疗水肿，治一切疮疥，疗 疟，去邪气，又治妇人白带下，脐腹冷痛，面色痿黄，又治痈毒。

　　菜部三品　瓜蒂

　　甜瓜

　　寒，有毒。止渴，除烦热，利小便，通三焦，开壅塞气，兼主口鼻疮。

</div>
    <div class="pagination">
<a href="增广和剂局方药性总论_page28.html">上一页</a><span>...</span><a href="增广和剂局方药性总论_page24.html">24</a><a href="增广和剂局方药性总论_page25.html">25</a><a href="增广和剂局方药性总论_page26.html">26</a><a href="增广和剂局方药性总论_page27.html">27</a><a href="增广和剂局方药性总论_page28.html">28</a><span class="current-page">29</span><a href="增广和剂局方药性总论_page30.html">30</a><a href="增广和剂局方药性总论_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
