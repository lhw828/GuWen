<!DOCTYPE html>
<html>
<head>
    <meta charset="UTF-8">
    <title>普济方四库 - 第 1530 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1530 页/共 1812 页</h1>
    <div class="content">　　治小儿鼻干塞身热方
　　用韭根捣取汁澄清毎用少许滴于两鼻中日二用之
　　葱涎膏　治初生肺壅鼻塞乳食不下
　　用牙皂草乌取葱涎杵成膏防上
　　丹参膏　治小儿鼻塞不通利
　　丹参　细辛【去苗叶】芎防　当归【剉焙】桂【去簏皮】防风【去叉各一两】蜀椒【去目并闭口者炒出汁】干姜【炮各半两】
　　右剉如麻豆大猪脂五两羊髓五两与药相和入铫子内慢火熬药黄枯色取下绞去滓贮甆器中每以大豆许内鼻中日三
　　辛夷膏　治小儿鼻塞病
　　辛夷叶【一两】细辛　木通　香白芷　木香【各半两】杏仁【一分去皮尖】
　　右用羊髓猪脂二两同诸药相和于石噐中慢火熬赤黄色令冷入龙脑麝香各一钱拌匀每用少许涂鼻中若乳下婴儿妳母吹着儿顖鼻塞者只涂顖上
　　白芷膏　治小儿顖气虚肿鼻息不通
　　白芷　细辛【去苗叶】木通【剉】当归【切焙各半两】
　　右剉如麻豆大以羊髓四两与药相和同入铫子内慢火熬候白芷黄成膏绞去滓贮甆噐中每用少许傅顖上兼内鼻
　　大黄丸　治鼻塞闭
　　大黄　黄芩【各一两】
　　右为末炼蜜丸菉豆大每服五丸至十丸温蜜水化下量大小以意加减无时服
　　小儿鼻齆塞【附论】
　　夫肺气通鼻鼻和则知臭小儿鼻齆塞者肺气不利也肺主气诸阳之气上荣头靣其气不和风冷乗虚客于脑与气停滞于津液鼻道壅遏脓涕结聚则鼻不闻香臭谓之鼻齆也故为鼻齆塞
　　方
　　黄连丸　治小儿齆鼻
　　黄连【去须一两】艾叶【炒】升麻【各三分】防风【去叉半两】朴硝【二两】大黄【剉炒三分】
　　右为细末炼蜜和更捣三百下丸如菉豆大毎服三五丸温水下食后临卧服随儿大小加减
　　清肺膏　治齆鼻病
　　蔕【半两】赤小豆【一分】附子【一个炮去皮脐】甘草【一分】细辛【一分】
　　右为末入龙脑一钱研匀炼蜜和丸如皂子大绵褁内鼻中
　　龙脑散　治小儿鼻齆不闻香臭
　　龙脑【研一字】蔕【四枚】赤小豆【七粒】黄连【去须半钱】
　　右先以三味为细散入研者药和匀临卧取粟米许吹入鼻中少顷有清水出
　　又方
　　木通【剉】细辛　附子【去皮脐生用】甘草【生用各一分】
　　右罗为末炼蜜丸如梧桐子大绵褁一丸内鼻中日再用之
　　治鼻齆生瘜肉方
　　蔕【三十枚】细辛【一分】
　　右罗为散以绵褁如小豆大内鼻中日三易之
　　鼻衂【附论】
　　夫小儿经脉血气有热喜令鼻衂夫血随气循行经脉通游腑臓若冷热调和行依其常度无有壅滞亦不流溢也血性得寒则凝澁结聚得热则散流妄行小儿热气盛者热乗于血血随气发溢于鼻者谓之鼻衂凡人血虚受热则血失其常发溢漫行及至发于七窍谓之大衂也
　　方
　　五味麦冬汤　治少小百日伤寒身热鼻衂呕逆麦门冬【去心】石膏　寒水石【各三分】甘草【二分炙】桂心【一分】
　　右药切以水一升煮取八合分服効
　　升麻散　治小儿鼻衂或唾血
　　川升麻【半两】羚羊角屑　甘草【炙防赤剉】黄芩　赤芍药【以上各一分】
　　右捣为散每服一钱水一小盏入淡竹叶七片煎至五分去滓入地黄汁半合更煎一两沸不计时量儿大小分减温服
　　生地黄煎　治小儿鼻衂不止
　　生地黄【半斤取汁】刺蓟【半斤取汁】杏仁【一两汤浸去皮尖双仁麸炒黄别研】阿胶【半两捣碎炒令黄燥为末】蜜【一合】
　　右都入银锅内以慢火熬为膏不计时候用新汲水调下一钱量儿大小加减服之
　　又方
　　刺蓟【半两】乱发灰【一分】蒲黄【半两】
　　右罗为散每服以冷水调下半钱不计时候量儿大小加减服之
　　桂心散　治小儿鼻衂心闷
　　桂心【一分】乱发灰【一分】干姜【半分炮裂剉】
　　右罗为散不计时候以冷水调下半钱更随儿大小加减
　　又方
　　刺蓟汁【二合】地黄汁【二合】生姜汁【少许】
　　右调令匀徐徐服半合仍将滓塞鼻即瘥
　　栀子仁散　治小儿卒热毒气攻脑鼻衂
　　栀子仁【一两】槐花【半两防炒】
　　右罗为散不计时候用温水调下半钱量儿大小加减
　　治小儿鼻衂不止方
　　乱头发【半两】伏龙肝【一两】
　　右研令匀不计时以新汲水调下半钱量儿大小加减
　　治人少小鼻衂小劳輙出
　　用桑耳无问多少熬令焦捣末毎衂发輙以杏仁大塞鼻数度即可断止一方烧末于鼻孔中为丸内亦得一方以冷水调下半钱大小加减
　　鼻衂方
　　右以生萝卜为汁仰头滴下鼻仍饮其汁
　　疗小儿鼻衂不止方
　　以马矢绵褁塞鼻孔中
　　又方
　　用烧发灰末吹鼻孔中亦佳一方加山栀子
　　又方
　　单服白马粪汁三合甚良
　　小儿脑热鼻干无涕【附论】
　　夫肺气通于鼻鼻上通于脑脑髓下渗而为涕故涕为肺液而其出从鼻小儿肺脏壅滞内有积热上攻于脑津液内涸故令鼻干无涕也
　　方
　　柴胡煎　治小儿头热肺壅鼻干无涕喘息不得柴胡【去苗】麻黄【去根节汤煮掠去沫】甘草　木通【剉】紫苑【去苗土】五味子　大青　干百合【各一两半】欵冬花　蓝叶人参　赤茯苓【去黒皮各三分】大黄【剉炒半两】酥【一斤】蜜【炼熟去白沫一斤】
　　右除酥蜜外细剉水七升慢火煎至三升去滓入酥蜜同熬成煎甆器盛五六嵗儿食后热水调下一钱日三看病轻重量大小加减
　　藁本汤　治小儿脑热鼻干无涕
　　藁本【去苗土剉一分】羚羊角【镑】防风【去叉各一分】芎防　菊花【去蕚爁】细辛【去苗叶】白术　人参　柴胡【去苗】白蒺藜【防炒】山栀子仁　白茯苓【去黒皮各半两】甘草【炙】黄芩【去黒心各一分】
　　右粗捣筛毎服一钱水七分入青竹叶五片同煎至四分去滓澄清放温细呷食后日再
　　犀角散　治小儿脑热鼻干无涕
　　犀角【镑半两】升麻　恶实【防炒各一两】麦门冬【去心焙】茯神【去木】百合　桑根白皮【炙剉】大黄【剉炒】柴胡【去苗】甘草【炙剉】山栀子仁　枳殻【麸炒各半两】桔梗【炒】黄芩【去黒心各一分】
　　右麄捣筛每服一钱水七分煎至四分去滓放温食后临卧服
　　牛黄散　治小儿心肺壅热脑干无涕时有烦躁牛黄【一分细研】黄连【半两去须】赤茯苓【半两】犀角屑【半两】鈆霜【半两研】麦门冬【一两去心焙】硃砂【半两研】马牙硝【半两】龙脑【半分细研】甘草【一分炙防赤剉】川升麻【半两】子芩【半两】
　　右为散入研了药都研令匀不计时候用温蜜水调下半钱量儿大小加减
　　茯神汤　治小儿脑热鼻干无涕
　　茯神【去木】栝楼根　麦门冬【去心各一两】羗活【去芦头】葛根【剉】黄耆【剉一两半】生干地黄【洗焙三两】酸枣仁【炒半两】羚羊角【镑各一分】
　　右麄捣筛毎服一钱水七分煎药良久煎至四分去滓放温服日三食后良久
　　犀角散　治小儿心肺气壅脑热鼻干心神烦躁大小肠不利
　　犀角屑　　黄耆【剉】　麦门冬【去心焙半两】　　赤芍药　枳殻【麸炒防黄去瓤】木通【剉】甘草【炙防赤剉以上各一分】川大黄【半两剉防炒】
　　右为散每服一钱水一小盏煎至五分不计时候量儿大小加减温服
　　木通散　治小儿脑热口干无涕心躁眠卧不安木通【剉】川麻黄　麦门冬【半两去心焙】知母　犀角屑杏仁【汤浸去皮尖双仁麸炒防黄】甘草【炙防赤以上各一分】栀子仁【三枚】
　　右捣为散毎服一钱水一小盏煎至五分去滓不拘时量儿大小加减温服
　　射干散　治小儿心肺壅热鼻干无涕咽喉不利少欲乳食
　　射干　川麻子　麦门冬【半两去心焙】黄连【去须】犀角屑子芩　甘草【炙防赤剉以上各一分】柴胡【半两去苖】
　　右为散每服一钱水一小盏煎至五分不计时量儿大小加减温服
　　犀角升麻散　治小儿脑热肺壅鼻干病
　　犀角【一两】马牙硝　升麻　黄连【各半两】硃砂【半两】牛黄【一分】龙脑【一分并研细】
　　右为细末毎服半钱蜜汤调下乳食前
　　天门冬散　治小儿肺壅脑热鼻干无涕大肠秘澁眠卧心躁
　　天门冬【半两去心焙】桑根白皮【剉】川麻子　枳殻【麸炒防黄去瓤】甘草【炙防赤剉以上各一分】川大黄【半两剉防炒】
　　右为散毎服一钱水一小盏煎至五分不计时量儿大小加减温服
</div>
    <div class="pagination">
<a href="普济方四库_page1529.html">上一页</a><span>...</span><a href="普济方四库_page1525.html">1525</a><a href="普济方四库_page1526.html">1526</a><a href="普济方四库_page1527.html">1527</a><a href="普济方四库_page1528.html">1528</a><a href="普济方四库_page1529.html">1529</a><span class="current-page">1530</span><a href="普济方四库_page1531.html">1531</a><a href="普济方四库_page1532.html">1532</a><a href="普济方四库_page1533.html">1533</a><a href="普济方四库_page1534.html">1534</a><a href="普济方四库_page1535.html">1535</a><span>...</span><a href="普济方四库_page1531.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
