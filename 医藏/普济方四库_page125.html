<!DOCTYPE html>
<html>
<head>
    <meta charset="UTF-8">
    <title>普济方四库 - 第 125 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 125 页/共 1812 页</h1>
    <div class="content">　　治干粪塞肠症肠胀痛不通
　　毛桃花【一两湿者】面【三两】
　　右和面作馄饨熟煮空腹食之日午后服如雷鸣当下恶物得效
　　治大便旬日不通
　　鼠粪【二枚】白胶香【半枣大】
　　右为末水和如枣核大油涂内谷道中良久便通
　　又方
　　腻粉【一分】黄丹【一钱】
　　右为末每服一钱粥饮调下
　　治臓腑壅塞心腹气闷宿食不消腰脇疼痛大肠秘涩牵牛子【一斤炒捣取末十两】青橘皮【三两去白汤浸焙为末】
　　右都令匀杵和蜜丸如梧桐子大每服十五丸至二十丸食前温酒下生姜汤亦可
　　治大便不通
　　用白矾石如指大导下部佳
　　又方
　　用汉瓜蒂七枚绵裹内下部如非时酱瓜亦得
　　治卒大便秘涩不通
　　用削瓜葅如指大导下部中即效
　　又方
　　用蜜和燕屎内大孔中即通又方蜜一升水四升煮熟冷灌下部中
　　治大便难
　　用桃皮三升水五升煮取一升顿服一方水服桃花方寸匕无花白皮亦得又方桃叶取汁服亦佳
　　又方
　　用车前子及叶常服良
　　治胀满不通
　　用独头蒜烧熟去皮以绵裹内下部中气立通及干姜盐杏仁捣丸导之并佳
　　巴豆丸　治寒癖宿食久饮饱不消大便不通
　　用巴豆仁一升捣酒五升煮三日三夕后合酒微火煎令可丸如胡豆大欲取吐下者服二丸一方巴豆一粒去皮油心膜粳米饭二十粒丸如菉豆大温水下三丸
　　蜜剂方【一名霹雳箭】　治大便久秘攻不透肺热应肛门热闭塞生疮
　　用蜜不拘多少慢火熬令作剂稀则粘手硬则脆稀稠得所堪作剂搓如枣核大粗如箸长一寸许蘸油内于肛门中坐良久自透或加减少许一方可丸六七寸内肛门中到身向上头下少时取痒即通加盐相合亦可如用草乌头末相合亦可盐则软坚润燥草乌末则祛寒消结可随证隂阳所宜用之
　　治虚人并老弱人虚秘
　　用大麻仁不计多少研细用水滤取麻饮以米相和煮粥或煮萝卜食之一方水调服又方常煮子汁饮蜜五合常服亦妙熟汤滤汁服亦可
　　蜜煎药　治大便不通
　　用明黄蜡不拘多少油少许盐少许撚作锭子放入肛门
　　治大便秘涩不通
　　用牵牛子半生半熟为末每服二钱煎姜汤调下如未通时再服及热茶投之量虚实无时候加减服
　　治大便不通气奔欲死
　　用乌梅十枚置汤中须臾去核为丸如枣大内下部少时即通
　　治大肠久冷秘
　　用葳灵仙蜜丸梧桐子大于一更内生姜清米饮下十丸至二十丸
　　治大便涩结
　　用陈皮不去白酒浸煮至软焙干为末复以温酒调服二钱为妙一方以米饮汤调下
　　治大便秘涩不通
　　用蜣蜋不拘多少去翅足为末热酒调下一钱
　　治卒大便不通秘涩
　　用绵裹盐丸作三丸如手指大内下部中一方用食盐和苦酒傅脐中干即易
　　敷药　治闭结至急昏不知人
　　用生大螺蛳三枚以盐入殻内生捣碎置病者脐下一寸三分用寛帛紧系之即大通未效乌桕木三寸研井水服亦效就多研烂咽下亦可
　　治大便不通
　　用乌桕木一寸许擘破以水煎取小半盏服之立通甚效
　　去燥粪
　　用生姜削如小指长二寸盐涂内下部中立通
　　治下部闭不通
　　用蒴藋根一握捣汁水和绞去滓强人服一升数用之并治脚气
　　治大便卒涩结不通
　　用羊蹄根一两剉水一大盏煎取六分去滓温顿服
　　治天行热秘肠内结
　　用胡麻油热服一合取利为度熟油损声令体重生油杀蛊摩恶疮
　　治大便秘结积热不通【名独枣汤】
　　用黑腰枣三枚劈开去核以水银粉于枣核中塞满湿纸裹煨用生葱茶清嚼下一方以枣汁送下又方用麻线缚定水一盏煮枣熟细嚼热汤下一方丸梧桐子大姜汤服五丸一方面裹煨熟为末煎汤调服亦效
　　附子散　治大便冷秘
　　用附子一枚炮制去皮脐削去外面留中心如枣大碾为末蜜水调下一钱
　　土瓜根用内方　治大便不通亦治小便
　　用土瓜根捣汁少许水解之竹筒倾内下部即通
　　明粉散　治大便不通
　　用明粉五钱每服二钱将冷茶磨木香入药温服即通
　　郁李仁粥方　治大便不通
　　用郁李仁一两去皮细研分两服煮薄粥一椀临熟时下郁李仁煮三两沸倾出空心服即通未通再服以通利为度
　　羚羊角饮　治健忘多惊大便难口中生疮
　　羚羊角【镑一两】人参【一两】胡黄连【五钱】赤茯苓【去黑皮】羌活【去芦】附子【炮去皮脐】栀子仁【炒】牡丹皮　黄芩【去黒皮】麦门冬【去心炒】蔷薇根皮　大黄【炒各一两】防己【二两】甘草【炙三分】
　　右防咀每服五钱水二盏生姜半块拍破盐防四十粒煎一盏去滓更入淡竹沥少许搅匀食前温服
　　秦芁汤　治大肠虙瘕秘涩
　　秦芁【去苖一两五钱】防风【去芦一两一钱】枳殻【去穰麸炒一两】桂【去粗皮三分】槟榔【炮剉一两一钱】牵牛子【生捣一钱】独活【去芦头一两】朴硝【细研一两五钱汤成旋下】
　　右防咀每服三钱水一盏煎至七分去滓加朴硝末半钱更煎两沸食前温服日三
　　槟榔丸【出圣济总録】　治肠胃受热气不宣通瘕聚沈虙腹脇胀满大便秘涩
　　槟榔【剉】大黄【剉炒各二两】枳殻【去穰麸炒二两】大麻仁【研】桃仁【去皮尖双仁麸炒研】青橘皮【汤浸去白焙】木香【各一两】
　　右除桃仁麻子仁外为末同研匀炼蜜丸梧桐子大每服二十丸温水送下日二服以知为度一方无青橘皮
　　大黄饮【出圣济总録】　治小肠移热于大肠腹脇胀满瘕聚秘涩
　　大黄【剉绢裹淬三度焙干炒】泽泻　黄芩【去黑皮心剉】甘草【炙剉各一两】
　　右防咀每服三钱水一盏半煎八分去滓空心温服晩再服
　　三黄汤【出圣济总録】　治虙瘕大便秘涩
　　大黄【剉炒一两五钱】芒硝【研】黄芩【去黒心各一两】栀子仁【七枚】甘草【炙剉五钱】
　　右除芒硝外防咀每服三钱水一盏煎七分去滓入芒硝五分煎三沸温服食后临卧
　　槟榔丸【出圣济总録】　治大肠受热瘕聚沈虙秘涩不通槟榔【炮剉一两】大黄【剉炒二两】木香【五钱】陈橘皮【汤浸去白焙一两】牵牛子【二两内一两生为末一两炒热另为末】
　　右将四味成末入牵牛子末和为丸炼蜜于臼内涂酥杵丸梧桐子大每服三十丸空心温酒下
　　润肠丸【出医方集成】　治发汗利小便亡津液大肠秘老人虚人皆可食
　　肉苁蓉【酒浸焙二两】沈香【别研一两】
　　右为末用麻子仁汁打糊为丸梧桐子大每服七丸空心用米饮下
　　润肠丸【出东垣试效方】　治脾胃中伏火大便秘涩或干燥秘塞不通全不思食及风结秘血结秘皆令闭塞也以润燥和血疎风自然通
　　麻子仁【一两】桃仁【去皮尖一两】羌活【五钱】大黄【煨五钱】当归【尾】
　　右除麻仁桃仁另研如泥外捣罗为末五上火炼蜜丸如梧桐子大每服三十五丸空心白汤下○如病人不大便为大便不通而滋其邪盛者急加酒制大黄以利之○如血燥而大便不行者加桃仁酒制大黄○如风结燥大便不行加麻子仁大黄○如风结涩而大便不行者加皂角仁大黄秦芁以利之○如脉涩觉身有气涩而大便不通者加郁李仁大黄以除之○如寒隂之病为结闭而大便不通者以局方中半硫丸或加煎附子干姜汤冷与之其病虽隂寒之证当常服阳药补之若大便不通者亦当服之与一服药微通其大便不令闭结乃治大法○若病人虽是秘结或是隂寒之证其病烦燥脉实坚亦与阳药中少加苦寒之药以去热燥燥止勿加○如隂燥欲坐井中者其二肾脉必按之虚或沈细而迟此易为辨耳如有客邪之病亦从权加药以去之
　　活血润燥丸【出东垣试效方】　治大便风秘不通常燥结当归【一钱】防风【三钱】羌活【一两】大黄【一两湿纸裹煨】桃仁【二两汤泡去皮尖】麻仁【三两五钱二味另研入药】皂角仁【烧灰存性去皮一两五钱其性得湿则滑得滑则燥结自除用之勿悮】
　　右除麻仁桃仁另研外为末同拌匀炼蜜去沫为丸如梧桐子大每服五十丸三两服后日久不能结燥也以磁器内盛纸封之无令见风
　　升阳泻湿汤【出东垣试效方】　治膈咽不通逆气不通里急大便不行
　　青皮【二分】甘草【四分】槐子【二分】黄耆【一钱】黄蘗【三分】升麻【七分】生地【三分】熟地黄【三分】当归【四分】桃仁【二钱】苍术【五分】
　　右防咀如麻豆大作一服另研桃仁如泥一处同煎水二盏煎一盏去滓稍热食前服
　　麻黄白术散【出东垣试效方】　治大便不通三日一遍小便黄赤浑肿面上及腹犹甚其色黄麻木身重如山沈困无力四肢痿软不动举动喘促吐清水吐哕痰唾白沫如胶时燥热发欲去衣须臾而过振寒项额冷如冰额寒犹甚头旋眼黑目中溜火冷泪鼻不闻香臭小腹急痛当脐有动气按之坚硬而痛
　　麻黄【不去节五钱】桂枝【三分】杏仁【四枚】吴茱萸　草豆蔲【各五分】厚朴【三分】炒面【五分】升麻【二分】柴胡【三分】白术【三分】苍术【三分】生甘草【一钱】泽防【四分】茯苓【四分】橘红【二分】青皮【一分】黄连【一分酒制】黄耆【三分】人参【三分】甘草【炙一分】猪芩【三分】黄皮【一分】
　　右防咀分作二服水二盏半先煎麻黄令沸去沫再入诸药同煎至一盏去滓稍热食远服○此证宿有风湿热伏于荣血之中其木火乘于阳道为至盛元气短少喘为阳火伤于四肢痿在肾水之间乃所胜之病今正遇冬寒得时乘其肝木又实其母肺金尅火凌木是火大胜必大复其证葢恐欠多鼻中如有物不闻香臭目视防防多悲健忘小腹急痛通身黄腹大胀面目肿犹甚食不下痰唾涕有血目眦疡大便不通只二服皆已
　　驱风丸【出朱氏集验方】　治大便不通或年高风秘
　　皂角【七挺炮按水两椀】巴豆【四十九粒去殻心膜】枳殻【一两】
</div>
    <div class="pagination">
<a href="普济方四库_page124.html">上一页</a><span>...</span><a href="普济方四库_page120.html">120</a><a href="普济方四库_page121.html">121</a><a href="普济方四库_page122.html">122</a><a href="普济方四库_page123.html">123</a><a href="普济方四库_page124.html">124</a><span class="current-page">125</span><a href="普济方四库_page126.html">126</a><a href="普济方四库_page127.html">127</a><a href="普济方四库_page128.html">128</a><a href="普济方四库_page129.html">129</a><a href="普济方四库_page130.html">130</a><span>...</span><a href="普济方四库_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
