<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 98 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 98 页/共 217 页</h1>
    <div class="content">　　紫茄子根散 紫茄子根（一斤，细切、曝干，捣罗为末） 白芍药（二两，末） 炙甘草（一两，末）

　　上件药末，相和令匀，每服二钱，温水调下，日进三服，自早至晚，常令均匀服之。

　　神仙退风丹知母 贝母 乌梅肉 海桐皮 金毛狗脊上各等分，为细末，炼蜜和丸，如梧子大。每日空心、日中、临睡各服三十丸，又每夜第一次睡觉时，急于头边取三十丸便服，并用羊蹄根自然汁下。大忌酒及房事，一切发风之物，只吃淡粥一百日，皮肉渐皆复旧，半年后须忌房事。服药时，每夜专用一二勤谨人就病患睡处坐守，等候第一次睡觉时，便扶起吃药一服。华宫使亲见林承服之取效。治疠风如此神妙，若不禁忌，恐无益也。

　　天麻散 治一切疠风癞疾。

　　天麻（二两） 何首乌 胡麻子（各三两） 蔓荆子 威灵仙 菖蒲 荆芥穗 地骨皮 苦参（去芦） 白蒺藜 甘菊花 牛蒡子（炒。各一两） 薄荷（半两）

　　上为细末，每服三钱，温酒调下，茶清亦得，日进二服，先食前服半月，次食后服半月，大有神效。

　　蔓荆子散 治肺脏蕴热，风毒如癞，变成恶风。

　　蔓荆子（生用） 甘菊花 枸杞子 苦参（去芦，各四两） 天麻（二两） 天南星（姜制） 胡麻（各一两，炒熟，捣为末）

　　上为细末，每服二钱，煎荆芥汤调下，茶清亦可，日进二服，不拘时候。

　　苦参散苦参（取头末秤，二两） 猪肚（一具，去脂）

　　上用苦参末掺猪肚，用线缝合，隔宿煮软取出，洗去元药。先不吃饭一日，至第二日先饮新水一盏，后将猪肚食之，如吐了，再食之。食罢待一二时，用肉汤调无忧散五七钱，取出小虫一二万为效。后用不蛀皂角一斤，去皮弦及子，捶碎，用水四碗，煮至一碗，用生绢滤去渣，再入苦参末，搅熟稀面糊膏子相似，取出放冷，再入后药相和。

　　何首乌（去皮，二两） 防风（去芦，一两半） 当归（去芦，一两） 芍药（五钱） 人参（去芦，三钱）

　　上为细末，入皂角膏子为丸，如桐子大。每服三五十丸，温酒或茶清送下，不拘时候，日进三服。后用苦参、荆芥、麻黄煎汤洗浴。

　　何首乌散 治疠风癞疾。

　　何首乌（一斤，入白米泔浸一七日，夏月逐日换水，用竹刀刮令碎，九蒸九晒） 胡麻子（四两，九蒸九晒）

　　上为细末，每服二钱，食前温酒或薄荷汤调下。

　　追命散川大黄 皂角刺（各半斤） 川郁金（五两）

　　上为细末，每服三大钱，用好真小油，入无灰酒调药末，觑虚实加减服之。取下虫，多年者其虫色黑，日近者其虫色赤。隔三二日再服，直候无虫，方是病瘥，即止其药，后只服平常风药及诸补药，此药大有功效。下药切不可许病患知，恐虫藏匿，则病难愈。六十日内，用清斋，戒房色欲，却一切俗念，亦不可嗔怒。常净口，念孝敬善言，救苦救难观世音菩萨名号万千百声，最好心绝一切恶念，此疾易疗，故发善言戒劝，伏幸听信。

　　六香散 淋渫癞病，其效如神。

　　甘松（去土） 零陵香 香白芷 茅香（去土，）

　　锉） 香附子（炒） 藿香 川芎（各二两） 三柰子（半两）

　　上除三柰子另研，余七味同为 咀，分作四剂。每用一剂，以水六大碗，煎至三碗，去渣，却入三柰子搅匀，乘热洗疮。若疮不破，用 针于疙瘩疮上刺破，令恶血出尽，然后淋洗，一伏时洗一番。浴室毋令透风，卧处须令暖和得所。一月之间，不可出外，水火亦就其中，洗了拭干，用八金散点，若热不可饮冷水。

　　八金散 金精石 银精石 阳起石 玄精石 磁石 石膏 滑石 禹余粮石上件各等分，碾末，入金银钳锅子内盛之，用盐泥固济口，以文武火 炼红透，放冷，研如粉，入水银半两，轻粉一钱，研令不见星子，却入余药再研匀。令患人先洗疮拭干，便用小油调稠硬作剂子，于有疮处擦上药，兼治疙瘩。擦药之后，大忌饮水，宜禁身静坐，至三日，口中涎出为度。二次药了，用贯众汤漱其口，不可咽下药汁，两手便洗净，不可近口鼻耳目。第四日一伏时，根据前上药，第七日不可更用，见效即止。

　　贯众汤 漱口安牙。

　　贯众（四两）

　　上为 咀，用净黑豆半升，水三碗者软，若用前药毕，将此药急漱其口，以去其毒，恐伤牙齿也。

　　一方，加黄连。

　　渫洗疠疮药何首乌 荆芥 防风 马鞭草 蔓荆子（各等分）

　　每用十两，水一斗，煎数沸，无风处洗，出汗。

　　解毒散 治风疮，解外毒。

　　巴豆肉 皮硝（各一两） 黄蜂窠 黑狗脊（各七钱） 白芷 雄黄 猪牙皂角 羊蹄根轻粉蝉蜕（去土） 枯矾 寒水石（各五钱）

　　上为末，腊猪油调搽。外毒既去，却搽黄连散。

　　愚按：洗药虽能疏通腠理，而损元气；解毒散虽能攻毒，而伤良肉，不宜多用。

　　黄连散 治疠疮，清热解毒。

　　黄连（五两） 五倍子（一两）

　　上为末，唾津调涂之。

　　白丁香散 治疠风眼中生 肉。

　　白丁香 贝母上为细末，人乳汁调点眼内。

　　治疠风眉须已落，却令再生。

　　乌芝麻油（一升） 丁香（一两） 生姜汁 铁生末（各一合） 附子 木香 诃藜勒皮 垣衣（各七钱半） 羊粪（三十粒）

　　上为细末，入油及生姜汁中，以不津器盛，于马粪中埋三七日，药成。涂药法：用中指点，于生铁器内摩三七下，即涂要生处，熟揩之，以干为度，十五日内，眉须皆生。

　　侧柏叶丸 治疠风癞疾，令眉须再生。

　　侧柏叶（不拘多少）

　　上件药，九蒸九曝，为细末，炼蜜和丸，如梧子大。每服五十丸，熟水送下，日三夜一服之。

　　生眉膏 治眉毛脱落。

　　白花蛇 乌蛇 羊粪（炒黑） 土马鬃 半夏（各等分，炒黑色）

　　上为细末，用生姜自然汁调匀，擦在眉上，一日涂一次为佳。

　　第五册

　　鹤膝风

　　 丸（《宝鉴》） 治鹤膝风及腰膝风缩。胡楚望博士病风疰，手足指节如桃李，痛不可忍，服之悉愈。

</div>
    <div class="pagination">
<a href="证治准绳类方_page97.html">上一页</a><span>...</span><a href="证治准绳类方_page93.html">93</a><a href="证治准绳类方_page94.html">94</a><a href="证治准绳类方_page95.html">95</a><a href="证治准绳类方_page96.html">96</a><a href="证治准绳类方_page97.html">97</a><span class="current-page">98</span><a href="证治准绳类方_page99.html">99</a><a href="证治准绳类方_page100.html">100</a><a href="证治准绳类方_page101.html">101</a><a href="证治准绳类方_page102.html">102</a><a href="证治准绳类方_page103.html">103</a><span>...</span><a href="证治准绳类方_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
