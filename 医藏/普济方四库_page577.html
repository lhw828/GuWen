<!DOCTYPE html>
<html>
<head>
    <meta charset="UTF-8">
    <title>普济方四库 - 第 577 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 577 页/共 1812 页</h1>
    <div class="content">　　疗咳羊肺汤
　　欵冬花【一两】紫苑　干姜　细辛【各一两】桂心　甘草【炙各半两】五味子【半升】白前　吴茱萸【各半两】羊肺【一个细切】
　　右以水八升合煮取三升去渣一服三合日三禁食盐蒜生菜海藻菘菜生葱
　　葶苈方　治
　　葶苈子【一两纸衬熬令黒】知母【一两】贝母【一两】
　　右同捣筛以枣肉半两以糖一两入药中和丸如弹每服以新绵裹一丸含之徐徐咽津甚者不过二三丸
　　一捻金【一名贝母散】　治逺年近日诸般咳自胸膈逐下寒痰停饮至臓腑次早必利一次温粥补之五七歳小儿减药末一半姜一片　昔年信州永丰岐人作直符结束手持牌前面写申时背面写寅时口称申时服了寅时效日得千金服者无不取效宜其寳此而不忽因犯事到官府有罪寓客赵吉老提举韩挟取其方恳贷其罪
　　知母　贝母【各一两为末】巴豆【一十粒去油存性】
　　右为细末和匀每服一字姜三片煎药末临卧细嚼姜汤咽下便睡闭口气其即定如神一方用饧糖一块
　　得效百部丸
　　百部【焙】麻黄【各七钱半为末】杏仁【四十九粒去皮尖炒百研为末】
　　右和匀炼蜜丸如芡实大熟水化钱氏茹松子肉五十粒细研别入砂糖噙化极妙若肺受风邪不散喘急面黄目能认人口不能言用陈皮罂粟桑皮汤化下一丸
　　黒灵丸　治咳不拘日近年深皆效
　　羌活【去芦头】独活【去芦头各一分】巴豆【三十粒不去皮半夏三十粒同入瓶子内盐泥固济炭火三斤煨过取出入前二味】
　　右剉罗细末炼蜜丸如梧桐子大每服一丸以后马兜铃饮下
　　马兜铃散
　　马兜铃【半两】桂【去粗皮一分】甜葶苈【微炒半两】
　　右剉粗筛每服一钱水一盏煎至八分去渣服丸药其余饮时时呷令药气常在咽喉中妙
　　贝母散　治咳
　　贝母【十粒去心麸炒令黄】阿胶【炙燥】甘草【炙剉各半两】
　　右为细散每服二钱临卧煎糯米饮调下后去枕仰卧
　　诃梨勒散　治咳
　　用诃勒不拘多少紧实炮熟去核为散每服二钱猪一枚去脂膏劈开掺药在内入打破乌梅一枚合定以芭蕉叶包之外湿纸重裹煨令香熟去纸叶乌梅祗将药并慢慢嚼吃三两服
　　宁神散　治
　　御米殻【二两蜜炒】人参　苦葶苈【各半两】
　　右为细末入乌梅同煎三五服去渣稍热服食后
　　薏苡仁汤【一名桔梗汤】　治咳肺痈初萌
　　桔梗【二两】甘草【二两】薏苡仁【三两】
　　右剉如豆大每服五钱水煎入糯米为团米輭为度食后
　　金粟丸　治咳不问新旧一服立效此方出内外伤辨
　　雌黄　雄黄　信【各等分】
　　右为末糯米糊如萝卜子大服四丸食后临卧茶清下忌热物
　　平肺汤
　　右用獖猪精肉三两起薄作三片以皂角三寸暖水浸后洗去用水腻粉二钱掺在肉内以湿纸裹煨至五更时烂嚼以淡姜汤或桑白皮煎汤下至日午泻下痰涎是病根也
　　平气散　治一切咳吐痰涎恶风不能食
　　人参　白术　川芎　当归　五味子　甘草【炙一分】木瓜干　紫苏子　茯神　乌药【去木】杏仁【去皮尖麸炒】桂心　白芷【各等分】
　　右为末每服二钱水一盏姜三片枣二枚煎七分温服一方无枣
　　天门冬煎　疗咳
　　天门冬【六两去心】杏仁【三升去双仁皮尖碎】椒【三升熬令汗出】桂心　厚朴【炙】杜仲　苦参【各三两】附子【六两炒】干姜【六两】乌梅【二枚炮】人参【六两】蜈蚣【一枚去头足炙】
　　右别捣杏仁其余者合捣下筛以五斤胶饴和捣千杵服如大枣一枚忌冷水猪肉生葱鲤鱼
　　治咳
　　用平胃散川百药煎细末和匀略睡少时沸汤调服
　　治诸般【出本事方】
　　【一个和皮子使】甘草【十两】滑石【十文】蚌粉【黒色者五文】蛤粉【十文】山药【三两】桂花【十文】桂皮【十文】苦参【五文】
　　右为末每服二钱姜五片枣子三个水一大盏入蜜同煎八分服
　　治咳干咯散【一名八仙散出百一选方】　李松传于被囚道人屡以取效一切咳喘急
　　鹅管石【尝看不热而凉者是此即白矾煅为不可用】钟乳石　井泉石欵冬花　佛耳草　甘草　白矾【各一两】官桂
　　人参【各半两】
　　右为细末每服半钱芦管食后吸之凉冷茶清送下一方无人参吸咽喉中一方无井泉石佛耳草
　　玉仙散【出御药院方】　治一切咳
　　白矾【一钱】乌梅【去核四枚】佛耳草　杏仁【去皮尖麸炒四十粒】欵冬花　知母　贝母【去心各一钱半】甘草【炙三钱】
　　右为细末每服半钱干掺舌上咽津无时服
　　紫参丸【出医方大成】　治逺年近日咳诸药不效者服之必愈
　　紫参　甘草【炙】桔梗【各一两】五味子　阿胶【炒作珠子各半两】桂【去粗皮】乌梅肉　杏仁【汤浸去皮尖麸炒各二钱半】
　　右为细末炼蜜和丸每两作五十丸每服一丸新鲜裹定汤食过含化咽津不计时
　　法制温半夏【出御药院方】　治咳
　　制半夏【二斤用河水洗二次】白矾【一斤】好酒【一瓶】川升麻　丁皮缩砂仁　生甘草【已上五味各四两】生姜【一十五两切片】
　　右件洗半夏去滑白药焙干粗剉以大口瓶盛生姜片并前药一处用好酒浸春夏三七日秋冬一月却取出半夏水洗焙干余药不用每服嚼一二枚不拘时服
　　保安半夏丸【出宣明论】　治久新或上逆涎喘短气痰鸣痰干渇大小便澁滞肺痿劳伤心腹痞满急痛中膈气上实下虚酒食积聚不消补养血宣行荣衞调进饮食或一切痰逆咳哕或宿食酸臭并宜服之半夏　天南星　大黄【各半两】白矾【一两】牵牛　蛤粉【各二两】黄蘗【一两半】巴豆【四个】
　　右为末水和丸如小豆大每服十五丸温酒下食后日三服孕妇不可服一方无巴豆有干姜二钱半
　　二圣散【出宣明论】　治一切喘
　　汉防已【一两有花纹者】马兜铃【一两去子】
　　右为末每服二钱水一盏生猪肉半斤煎至六分去渣肉温呷药清汁临卧服
　　人参八仙丹　治逺年近日咳痰喘肌热盗汗虚损痿
　　人参　官桂　麻黄【去节】甘草【炒】百部　欵冬花杏仁【汤浸去皮炒】枮白矾【各等分】
　　右为细末炼蜜丸如小弹子大每服一丸口含化晨晚日二服之
　　治诸般疾【出本事方】
　　天南星　半夏【各一两各使姜汁浸一夜】白矾【焙】猪牙皂角【去黒皮并子】杏仁【去皮尖麸炒黄】青黛【各半两】焰硝【三钱】巴豆【二十一粒去殻生用】
　　右一处为末姜糊丸如菉豆大每服七丸临卧姜汤下小儿五丸
　　麻黄五味子汤　疗咳
　　麻黄【四两去节】五味子【五两】甘草【二两炙】半夏【三两洗】干姜【五合】细辛【二两】桂心【六两】杏仁【三两去皮尖双仁者】
　　右切以水一斗煮取四升去渣温五服日三夜二忌海藻菘菜羊肉饧生菜生葱
　　四满丸　疗五一为气二为痹三为臊四为邪五为冷悉疗之方
　　蜈蚣【二枚炙】芫花根【五分熬】踯躅花【四分】干姜　芎防桂心【各四分】人参　细辛【各二分】
　　右为末蜜和丸一服米饮下五丸如豆大日三稍加十丸忌生葱生菜
　　甘草饮子　疗肺热咳涕唾多粘
　　甘草【六分炙】欵冬花【七分】防心【一合】生麦门冬【八分去心】葱白【一握】防榔【十颗各切碎】桔梗【六分】地黄汁【半升】
　　右切以水六升煮取二升巾绞去渣下地黄汁分温三服如人行四五里进一服不利忌生菜热面炙海藻菘鱼蒜粘猪肉等物
　　人参安肺汤　治咳
　　人参　杏仁　麻黄　枳殻　甘草　乌梅　五味子　桑白皮
　　右各等分两为细末枣子生姜同煎去渣临卧温服
　　生地黄七味汤
　　生地黄【一斤切】生姜【二合切】桑根白皮【一升切】射干【二升切】干葛【六合切】紫苏【三合】竹沥【一升】
　　右细切以水一斗煮取三升去渣内竹沥搅调每服后良久则服之分一服作四服若觉稍愈重合服之病轻者三数剂则瘥忌芜荑
　　紫苑十味丸　又服前生地黄等七味后虽得蹔瘥于后还发宜合服
　　紫苑【五分】桑白皮【六分】射干【四两】百部根【五两】麻黄【二两去节】干葛【五两】地骨皮　升麻【各四两】干地黄【六两】芒硝【六两】
　　右为细末蜜和丸如梧桐子大以竹沥下之初服十五丸日再服稍加至三十丸忌芜荑
　　大枣七味汤
　　又冷之状且遇诸冷此疾便发若有如此者亦宜合此大枣等七味汤服之
　　大枣【三十枚劈】桂心【四两】杏仁【一百枚去尖皮两仁者研】细辛【五两】吴茱萸　当归【各三两】
　　右切以水八升煮取二升六合去滓温分三服每服如人行十里久服一剂觉得力至三四剂亦佳隔三四日服一剂忌生葱生菜
　　当归十味丸
　　又以干姜汤服之后虽可未能断其根遇冷便发宜合此方服之
　　当归【切】细辛　甘草【炙各五两】吴茱萸　桂心　人参【各三两】蜀椒【三合炒汗出】橘皮　干姜【各四两】白芨【一两】
　　右为细末蜜和丸煮干枣饮下之初服十丸日再服稍加至三十丸如桐子大经三五日觉热每服药后良久吃三数口粥食压之忌海藻菘菜生葱菜
　　延年紫苑饮　住咳
　　紫苑　贝母　茯苓　杏仁【去皮尖双仁】生姜【四两】人参【二两】橘皮【一两去皮】
　　右切以水五升煮取一升五合去滓分温三服如人行七八里进一服忌葱蒜面酢
　　人参养肺丸【出医方大成】　治肺胃俱伤气奔于上客热薫肺咳气急胸中烦悸涕唾稠粘或有鲜血上气喘急不得安卧肢体倦慵咽干口燥饮食减少渐至瘦弱喘乏或坠堕恶惧水趺卧或因斗怒醉饱房劳致伤脾胃吐血呕血并皆治之
　　黄耆【去芦蜜涂炙】人参【一两八钱】白茯苓【去皮】枯蒌根【各九两】杏仁【去皮尖麸炒二两四钱】半夏【法为末姜汁作面四两炒】皂角子【炒三百个】
</div>
    <div class="pagination">
<a href="普济方四库_page576.html">上一页</a><span>...</span><a href="普济方四库_page572.html">572</a><a href="普济方四库_page573.html">573</a><a href="普济方四库_page574.html">574</a><a href="普济方四库_page575.html">575</a><a href="普济方四库_page576.html">576</a><span class="current-page">577</span><a href="普济方四库_page578.html">578</a><a href="普济方四库_page579.html">579</a><a href="普济方四库_page580.html">580</a><a href="普济方四库_page581.html">581</a><a href="普济方四库_page582.html">582</a><span>...</span><a href="普济方四库_page578.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
