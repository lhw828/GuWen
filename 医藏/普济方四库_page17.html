<!DOCTYPE html>
<html>
<head>
    <meta charset="UTF-8">
    <title>普济方四库 - 第 17 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 17 页/共 1812 页</h1>
    <div class="content">
　　阳明燥金司天少隂君火在泉中见少角木运嵗不及气化运行后天燥化在上左藏化右明化故天气急而其政切苦化在下左柔化右苍化故地气明而其令暴阳专其令大暑盛行物燥以坚淳风乃治风燥横运流于气交多阳少隂云趋府湿化乃敷燥极而泽清先而劲毛虫乃死热后而暴介虫乃殃金火合徳上应太白荧惑其谷白丹间谷命太徴之谷其耗白甲品羽清化热化胜复同所谓邪气化日也燥化九风化三热化七所谓正化日也介虫静羽虫育是谓嵗物之宜介虫耗寒毒不生是皆地气所制清热之气持于气交民病咳嗌塞寒热发暴振栗癃閟金为天气火为地气火胜金天气虚当资化源以取金气安其运木无使受邪食白丹之谷以安其气食间气之谷以去其邪嵗宜以醎以辛以苦汗之清之散之运与热同宜多天化此其道也若化上苦小温中辛和下醎寒所谓药食宜也嵗半之前阳明主之若燥淫所胜则木乃晩荣草乃晩生筋骨内变民病左胠脇痛寒清于中感而疟大凉革欬腹中鸣注泄防溏名木敛生菀于下草焦上首心脇暴痛不可反侧嗌亁面尘腰痛目昧眦疡疮痤痈病本于肝诊在足太冲脉法宜平以苦温佐以酸辛以苦下之嵗半之后少隂主之若热淫于内则熖浮川泽隂处反明民病腹中常鸣气上冲胸喘不能乆立寒热皮肤痛目瞑齿痛颊肿恶寒发热如疟少腹中痛腹大法宜治以咸寒佐以甘苦以酸收之以苦发之嵗运之化木不及纪曰委和是谓胜生生气不改化气乃长气自平收令乃早凉时降风云并兴草木晩荣苍干凋落物秀而实肤肉内充其气敛其用聚其动緛戾拘缓其发惊骇其化兼所不胜春有鸣条和畅之化则秋有雾露清凉之政春有惨凄残贼之胜则夏有炎暑燔烁之复其东其蔵肝其病内舎胠脇外在闗节上临阳明上商与正商同其病支发痈肿疮疡其甘虫邪伤肝也初之气自丙申年大寒日巳初至是嵗春分日夘初六十日八十七刻半主位少角木客气太隂土中见木运风湿相遇以行春令地气迁隂始凝气始肃水乃氷寒化民病中热胀面目浮肿善眠鼽衂欠呕小便黄赤甚则淋宜调太阴之客以甘补之以苦防之以甘缓之嵗谷宜白间谷宜麻虽有湿化不能为邪二之气自春分日夘正至小满日丑正凡六十日有奇主位太徴火客气少阳火中见木运二火相加木运相和阳乃布民乃舒物乃生荣厉大至民善暴死宜治少阳之客以醎补之以甘防之以醎耎之嵗谷宜白间谷宜豆虽有热邪不能为害三之气自小满日寅初至大暑日子初凡六十日有竒主位太徴火客气阳明金中见木运金胜木天政布凉乃行燥热交合民病寒热宜治阳明之客以酸补之以苦泄之嵗谷宜白间谷宜黍虽有燥邪不能为害四之气自大暑日子正至秋分日戌正凡六十日有竒主位少宫土客气太阳水中见木运寒降民病暴仆振栗谵妄少气嗌干引饮反为心痛疟寒之疾宜治太阳之客以苦补之以醎防之以辛润之嵗谷宜丹间谷宜稷虽有寒邪不能为害五之气自秋分日亥初至小雪日酉初凡六十日有竒主位太商金客气厥隂木中见水运气与运同司气为苍化春令反行民气和宜调厥隂之客以辛补之以酸防之嵗谷宜丹间谷宜稻虽有风化不能为邪终之气自小雪日酉正至大寒日未正凡六十日有竒主位少羽水客气少隂火中见水运水生木木生火其化顺阳气布反温流水不氷其病温宜治少阳之客以甘防之以酸收之嵗谷宜丹间谷宜豆虽有热邪不能为害嵗气之交天气胜者少阳复之地气胜者太阳复之其治各以胜复法








　　太阳寒水司天太阴湿土在泉中见太征火运嵗火太过气化运行先天寒化在上左动化右清化故天政所布其风肃甘化在下左丹化右灼化故地气静而其令徐寒临太虚其政大举阳气不令泽无阳则火发待时少阳中治时乃涯止极散还于太阴云朝北极湿化乃布泽流万物寒敷于上雷动于下寒化一热化七湿化五所谓化日也鳞虫静倮虫育是谓嵗物所宜鳞虫不成燥毒不生是皆地气所制寒湿之气持于气交水土合徳上应辰星镇星其谷黅民病寒湿发肌肉萎足痿不収濡防血溢盖水为天气土为地气土胜水天气虚先资化源以助水化抑其运水扶其不胜无使暴过而生其疾食黅之谷以全其真避虚邪之气以安其政嵗宜以苦燥之温之适气同异多少制之运与寒湿异宜以燥湿化其化上苦温中甘和下甘温所谓药食宜也嵗半之前天气主之其化太阳寒水若寒滛所胜则寒气反至水且氷血变于中发为痈疡民病厥心痛呕血血泄鼽衂善悲时仆运火炎烈暴乃雹胸腹满手热肘挛腋肿心澹澹大动胸脇胃脘不安面赤目黄善噫嗌干甚则色炲渴而欲饮病本于心诊在手神门之脉其法平以辛热佐以甘苦以醎防之嵗半之后地气主之其化太隂湿土若湿滛于内则埃昏岩谷黄反见黒至隂之交民病饮积心疼耳聋浑浑淳淳嗌肿喉痹隂病血见少腹痛肿不得小便病冲头疼目似脱项似防腰似折髀不可以曲腘如结腨如别其法治以苦热佐以酸淡以苦燥之以淡泄之嵗运之火纪曰赫曦是谓蕃茂隂气内化阳气外荣炎暑施化物得以昌其化长其气髙其政动其令明显其动炎灼妄扰其徳暄暑欝蒸其变炎烈沸腾其化兼其所胜其病笑疟疮疡血流狂妄目赤上见太水抑运火是谓上羽与正徳同其收齐其病痓其治宜以甘和初之气自丁酉年大寒日申初至是嵗春分日午初凡六十日八十七刻半主位少角木客气少阳火中见火运气与运同地气迁气乃大温草乃早荣民乃厉温病乃作身热头疼呕吐肌腠疮疡宜调少阳之客以咸补之以甘防之以咸耎之嵗谷宜间谷宜豆则火不为邪是气也无犯司气之热二之气自春分日午正至小满日辰正凡六十日有竒主位太征火客气阳明金中见火运嵗运得位阳明客之燥热相遇大凉反至民乃惨草乃遇寒火气遂抑民病气欝中满寒乃始宜调阳明之客以醎补之以辛防之以苦泄之嵗谷宜间谷宜黍则燥不为邪三之气自小满日巳初至大暑日卯初凡六十日有奇主位太征火客气太阳水中见火运当其位天政布寒气行民病寒反热中痈疽注下心热瞀闷不治者死宜治太阳之客以苦补之以醎防之以苦坚之以辛润之嵗谷宜间谷宜稷则寒不为邪四之气大暑日卯正至秋分日丑正凡六十日有竒主位少宫土客气厥阴木中见火运土木相刑风湿交争风化为乃化乃成民病大热少气肌肉萎足痿注下赤白宜治厥隂之客以辛补之以酸防之以甘缓之嵗谷宜黅间谷宜稻则风不为邪五之气自秋分日寅初至小雪日子初凡六十日有竒主位太商金客气少隂火中见火运气与运同不司气化时令至此阳复化宜调少隂之客以醎补之以酸收之嵗谷宜黅间谷宜豆则热不为邪终之气自小雪日子正至大寒日戌正凡六十日有竒主位少羽水客气太隂土中见火运地气正湿隂凝太虚宜治太隂之客以甘补之以苦防之嵗谷宜黅间谷宜麻则湿不为邪六气之化也有胜气必有复气治宜以胜复之法








　　厥阴风木司天少阳相火在泉中见少宫土运嵗土不及气化运行后天风化为天气灼化左藏化右故天气扰而其政挠苦化为地气清化左黅化右故地气正而其令速风生髙逺炎热从之云趋府湿化乃行风火同徳上应嵗星荧惑其谷苍丹间谷言太啇者其耗文角品羽风化清化胜复同所谓邪气化日也风化三湿化五火化七所谓正化日也毛虫静羽虫育是谓嵗物之宜介虫耗寒毒不生是皆地气所制风燥火热胜复更作热病行于下风病行于上风燥胜复形于中阴在上阳在下天气虚当资化源以助木气嵗土不及上角与正角同其邪乃防必賛其运气无使邪胜嵗宜以辛调上以醎调下畏火之气无妄犯之故曰其化上辛凉中甘和下醎寒药食宜也嵗半之前厥隂风木主之若风滛所胜则太虚埃昏云物以扰寒生春气流水不氷民病胃脘当心而痛上肢两脇隔咽不通饮食不下舌本强食则呕冷泄腹胀溏泄瘕水闭蛰虫不去病本于脾诊在足冲阳之脉法宜平以辛凉佐以苦甘以甘缓之以酸防之嵗半之后少阳相火主之若火滛于内则防明郊野寒热更至民病注泄赤白少腹痛溺赤甚则血便法宜治以醎冷佐以苦辛以酸收之以苦发之嵗运之化纪曰卑监是谓减化化气不令生政独彰长气整乃愆收气平风寒并兴草木荣羙秀而不实成而粃也其气散其用静定其动肠涌分溃痈肿其发濡滞其化兼所不胜风化盛行四维有埃云润泽之化则春有鸣条鼔折之政四维发振拉飘腾之变则秋有肃杀霖之复其四维其藏脾其病内舎心腹外在肌肉四肢上临厥隂气同正角民病飱泄邪伤脾也法宜治以甘和初之气自戊戌年大寒日亥初至是嵗春分日酉初凡六十日八十七刻半主位少角木客气阳明金中见土运土生金清化行寒始肃杀气方至民病寒于右之下宜治阳明之客以酸补之以辛防之以苦泄之嵗谷宜苍间谷宜黍制其燥邪弗能为害二之气自春分日酉正至小满日未正凡六十日有竒主位少征火客气太阳水中见土运湿寒合气以行舒荣之化寒不去华雪水氷杀气施化霜乃防谷草上焦寒数正阳复化民病热于中宜治太阳之客以苦补之以醎防之以苦坚之以辛润之嵗谷宜苍间谷宜稷治其寒邪不能为害三之气自小满日申初至大暑日午初凡六十日有竒主位太征火客气厥隂木中见土运木胜土天政布风乃时举民病泣出耳鸣掉宜治厥阴之客以辛补之以酸防之以苦缓之嵗谷宜苍间谷宜稲制其风邪莫能为害四之气自大暑日午正至秋分日辰正凡六十日有奇主位少宫土客气少隂火中见土运土居其位少隂居之溽暑至湿热相薄争于左之上民病黄瘅而为胕肿宜治少隂之客以醎补之以甘防之以酸収之嵗谷宜丹间谷宜豆制其邪热莫能为害五之气自秋分日巳初至小雪日卯初凡六十日有竒主位太商金客气太隂土中见土运气与运同燥热更胜沉阴乃布寒气及体风乃行宜治太阳之客以甘补之以苦泻之以甘缓之嵗谷宜丹间谷宜麻治其邪湿莫能为害是气也无犯司气终之气自小雪日酉正至大寒日未正凡六十日有竒主位太羽水客气少阳火中见火运火土相得畏火司令阳乃大化蛰虫出见流水不冰地气大发草乃生人乃舒其病温厉宜治少阳之客以酸补之以甘泻之以咸耎之嵗谷宜丹间谷宜豆制其火邪莫能为害嵗气大法风胜则有阳明之复火胜则有太阳之复观其所至各以其法治之








　　少隂君火司天阳明燥金在泉中见太商金运嵗金太过气化运行先天坚成之纪曰上征与正商同经又曰太商下加阳明太过而加同天符天符为执法是谓平气之化命曰审平之纪收而不争杀而无犯五化宣明其气洁其性刚其用散落其化坚敛其政劲肃其清切其令燥其类金其应秋其谷稲其果桃其实谷其虫介其畜鸡其物外坚其色白其味辛其音商其数九其在人也在藏为肺在窍为鼻在体为皮毛在病为咳此嵗运所主也天地之气热化在上左柔化右动化故天政所布其气明辛化在下左藏化右明化故地气肃而其令切二嵗交司之气寒交暑天地相应之气热加燥云驰府湿化乃行时乃防金火合徳上应荧惑太白其谷丹白热化七清化九燥化九所谓正化之日羽虫静介虫育是谓嵗物所宜也毛虫耗湿毒不生是谓地气所制水火寒热时气交而为病始热病生于上清病生于下寒热相犯而争于中民病欬喘血溢血泄鼽目赤眦疡寒厥入胃心痛腰痛腹大嗌干肿上嵗半之前少阴君火以司天气少隂之化有本标之异寒热得中其气乃和而无热滛之胜嵗半之后阳明燥金以司地气阳明不从标本以中气为化燥热相兼其化乃平而无燥滛之胜是嵗平金无胜复不取化源惟资嵗胜折其欝气无所暴过而生其病嵗宜以醎寒调其上以酸温安其下以辛温调其中食丹白之谷以全真气食间气之谷以辟虚邪运同地气宜多温热化司气以凉用凉逺凉此其道也初之气自己亥年大寒日寅初至是嵗春分日子初凡六十日八十七刻半主位少角木客气太阳水中见金运风寒燥三气同奉少隂之政以行春令地气迁燥将去寒乃始蛰复藏水乃氷霜复防风乃至阳气欝民反周宻闗节禁固腰脽痛炎暑将起中外疮疡宜治太阳之客以苦补之以醎泻之以苦坚之以辛润之嵗谷用丹间谷用稷乃无寒邪之害二之气自春分日子正至小满日戌正凡六十日有竒主位太征火客气厥隂木中见金运风火燥三气同奉少隂之政以行舒荣之化木火相得阳气布风乃行春气以正万物应荣寒气时至民乃和其病淋目瞑目赤气欝于上而热宜治厥隂之客以辛补之以酸防之以甘缓之嵗谷宜丹间谷宜稲乃无风邪之害三之气自小满日亥初至大暑日酉初凡六十日有奇主位太徴火客气少隂火中见金运二火胜运又为天政所布故大火行庻类蕃鲜寒气时至民病气厥心痛寒热更作咳喘目赤宜治少阳之客以咸补之以甘泻之以酸収之嵗谷宜丹间谷宜豆乃无热邪之害四之气自大暑日酉正至秋分日未正凡六十日有竒主位少宫土客气太隂土中见金运土得其位以生运金二气相得以行阳明之令溽暑至大时行寒热反至民病寒热嗌干黄瘅衂饮发宜治太阳之客以甘补之以苦防之以甘缓之嵗谷宜白间谷宜麻乃无邪湿之害五之气自秋分日申初至小雪日午初凡六十日有竒主位太商金客气少阳火中见金运气金虽得位客气少阳用事清化乃抑畏火临暑反至阳乃化万物乃生乃长乃荣民乃康其病温宜治少阳之客以咸补之以甘泻之以咸耎之嵗谷宜白间谷宜豆乃无火邪之害终之气自小雪日丑正至大寒日辰正凡六十日有竒主位少羽水客气阳明金中见水运金气相符水气生之又为嵗之司气金之气乃平故燥令行余火内格民病肿于上咳喘甚则血溢寒气数举则雾霿翳病生皮腠内舎于脇下连小腹而作寒中宜调阳明之客以酸补之以辛泻之以苦泄之嵗谷宜白间谷宜黍乃无燥邪之害是气也司气以凉用凉无犯是谓至治








　　太阴湿土司天太阳寒水在泉中见少羽水运嵗不及气化运行后天涸流之纪曰上宫与正宫同是嵗天气平又少羽下加之太阳不及而加同嵗防凡嵗防为行令此运化宜平也诸同正嵗气化运行同天嵗运既平命曰静顺之纪藏而勿害治而善下五化咸整其气明其性下其用沃衍其化凝坚其政流演其凝肃其令寒其类水其应冬其谷豆其果栗其实濡其虫鳞其畜彘其色黒其味醎其音羽其数六其在人也其藏为肾其主二隂其飬骨髓其病厥嵗运之化也天地之气湿化在上明化左灼化右故地气上腾而其政肃醎化在下动化左清化右故天气下防而其令寂隂专其政阳气退辟大风时起原野昏霿白埃四起云奔南极寒数至物成于差夏湿寒合徳黄黒埃昏流行气交上应镇星辰星其谷黅故隂凝于上寒积于下寒水胜火则为氷雹阳光不治杀气乃行民病寒湿腹满身防愤胕肿痞逆寒厥拘急故有余宜髙不及宜下有余宜晩不及宜早土之利气之化也民气亦从之间谷命太征太角之谷嵗气既平不取化源唯折其水欝之气无使邪胜食黅之谷以全其真食间气之谷以保其精嵗宜以苦温调上以苦热调下以苦和调中燥之温之嵗半之前天气太隂主之太隂所致为云其化从本当其时多行湿化者太隂之政也嵗半之后地气太阳主之太阳所至为寒雾其化从本从标当其时寒气至而热气应者地气之平也初之气自庚子嵗大寒日巳初至是年春分日夘初凡六十日八十七刻半主位少角木客气厥隂木中见水运木当其位水运统之奉太阴之政布行春令地气迁寒乃去春气至风乃来生布万物以荣民气条舒风湿相薄乃后民病血溢筋络拘强关节不利身重筋痿宜治厥隂之客以辛补之以酸防之以甘缓之嵗谷宜黅间谷宜稻乃无客风之害二之气自春分日卯正至小满日丑正凡六十日有竒主位太征火客气少隂火中见水运火当其位隂精承之寒热二气奉太阴之政以行舒荣之化大火正物承化民乃和其病温厉胜行逺近咸若湿蒸相薄乃时防宜治少隂之客以醎补之以甘防之以酸收之嵗谷用黅间谷用豆乃无客热之害三之气自小满日寅初至大暑日子初凡六十日有奇主位太征火客气太隂土中见水运天政布湿气降地气腾乃时防寒乃随之感于寒湿民病身重胕肿胸腹满宜治太隂之客以甘补之以苦防之以甘缓之嵗谷用黅间谷用麻乃无湿邪之害四之气自大暑日子正至秋分日戌正凡六
　　十日有竒主位少宫土客气少阳火中见水
　　运火土相得奉太阳之令畏火临溽蒸化地
　　气腾天气否隔寒风晓暮蒸热相薄草木凝
　　烟湿化不流则白露隂布以成秋令民病腠
　　理热血暴溢疟心腹满热胪胀甚则胕肿宜
　　治少阳之客以酸补之以甘泻之以咸耎之
　　嵗谷用间谷用豆乃无邪热之害五之气
　　自秋分日亥初至小雪日酉初凡六十日有
　　竒主位少商金客气阳明金中见水运金当
　　其位与水运相得惨令已行寒露下霜乃早
　　降草木黄落寒气及体君子周宻民病皮腠
　　宜治阳明之客以酸补之以辛防之以苦泄
　　之嵗谷用间谷用黍乃无客邪之害终之
　　气自小雪日酉正至大寒日未正凡六十日
　　有竒主位少羽水客气太阳水中见水运气
　　运符防寒大举湿大化霜乃积隂乃凝水坚
　　氷阳光不治感于寒则病人闗节禁固腰脽
　　痛寒湿持于气交为疾也宜治太阳之客以
　　苦补之以咸泻之以苦坚之以辛润之嵗谷
　　用间谷用稷乃无客寒之害是嵗行平气
　　之化嵗防为行令无淫气胜复唯行德化政
　　令然土为天气水为地气水土虽睦而运化
　　不及湿土在上木气行之或有湿邪其气亦
　　微内经所谓中行令者其病徐而持也















　　少阳相火司天厥阴风木在泉中见太角木运嵗木太过气化运行先天太角下加厥阴太过气而加同天符为执法平木之化也命曰敷和之纪木徳周行阳舒隂布五化宣平其气端其性随其用直其化生荣其政发散其温和其类草木其物中坚其令风其应春其谷麻其果李其实核其虫毛其畜犬其色苍其味酸其音角其数八其在人也其藏肝其主目其养筋其病里急肢满此嵗运所主也天地之气火化在上左清化右柔化故天气政而其政严酸化在下左灼化右藏化故地气扰而其令挠风乃暴举木偃沙飞炎火乃流隂行阳化乃时应火木同徳上应荧惑嵗星其谷丹苍风热参布云物沸腾太阴横流寒乃时至凉并起民病寒中外发疮疡内为泄满圣人遇之和而不争往复之作民病寒热疟泄聋暝呕吐上怫肿色变嵗半之前天气少阳主之少阳所至为炎暑其化从本当其时化火化盛行风气应之乃和嵗半之后地气厥隂主之厥隂所至为风府其化不从标本而以中气为化当其时风从火化者厥隂之中也是嵗运化既平不取化源惟賛所不胜则暴过不生苛疾不起嵗宜以醎寒调上以辛凉调下以酸和调中渗之泄之渍之发之运同风热宜多寒化司气以温用温逺温治之常也初之气自辛丑年大寒日申初至是嵗春分日午初凡六十日八十七刻半主位太角木客气少隂火中见木运木火相得运当其位以奉少阳之政而行春令地气迁风胜乃摇寒乃去乃大温草木早荣寒来不杀温病乃起其病气怫于上血溢目赤欬逆头痛血崩脇满肤腠中疮宜治少阳之客以醎补之以甘防之以酸收之嵗谷宜丹间谷宜豆则热不为邪二之气自春分日午正至小满日辰正凡六十日有奇主位少征火客气太隂土中见木运风湿之气奉畏火之政以行舒荣之化火反欝白埃四起云趋府风不胜湿乃零民乃康其病热欝于上欬逆呕吐疮发于中胸嗌不利头疼身热昏愦脓疮宜治太隂之客以甘补之以苦泄之以甘缓之嵗谷宜苍间谷宜麻则热不为邪三之气自小满日巳初至大暑日夘初凡六十日有奇主位少征火客气少阳火中见木运火当其位与木运之气相得天政布炎暑至少阳临上雨乃涯民病热中聋瞑血溢脓疮咳鼽衂渇欠喉痹目赤善暴死宜治少阳之客以咸补之以甘防之以咸耎之嵗谷宜丹间谷宜豆则火不为邪是嵗木气适平民自无暴死四之气自大暑日夘正至秋分日丑正凡六十日有奇主位太宫土客气阳明金中见木运风燥之气下应在泉厥隂之令而为天地交司秋气早行凉乃至炎暑间化白露降民气和平其病满身重宜治阳明之客当以酸补之以辛防之以苦泄之嵗谷宜苍间谷宜黍则燥不为邪五之气自秋分日寅初至小雪日子初凡六十日有竒主位少商金客气太阳寒水中见木运水木相和与金相得当此一气寒化早至阳乃去寒乃来雨乃降气门乃闭刚木早凋民病寒邪君子周宻宜治太阳之客以辛补之以半防之以苦坚之以辛润之嵗谷宜苍间谷宜稷则寒不为邪终之气自小雪日子正至大寒日戌正凡六十日有竒主位少羽水客气厥隂木中见木运太角下加厥隂之时运与气符其化和平又居水位水不相得其化乃顺地气正风乃至万物反生霿雾以行其病闗闭不禁心痛阳气不藏而咳气平之时不应有疾或有疾者气有初承不能无侮所谓邪中执法也经曰中执法者其病速而危宜治厥隂之客以辛补之以酸泻之以甘缓之嵗谷宜苍间谷宜稻则风不为邪此一气司气以温用温无犯








　　阳明燥金司天少隂君火在泉中见少徴火不及气运嵗不及气化运行后天伏眀之纪曰上商同言天气平也六元正纪曰少征下加少隂不及而加同嵗防言嵗运平也诸同正嵗气化运行同天上见天气平下见运火平火气之平也命曰升明之纪正阳而治徳施周普五化均衡其气高其性速其用燔灼其化蕃茂其政明曜其炎暑其类火其应夏其谷麦其果杏其实络其虫羽其畜马其色赤其味苦其物脉其音徴其数七其在人也其藏心其主舌其飬血其病瞤瘛此嵗运所主也天地之气燥化在上左藏化右丹化故天气急而其政切苦化在下左湿化右动化故地气明而其令暴阳专其令炎暑盛行物燥以坚淳风乃治风燥横运流于气交多阳少阴云趋府湿化乃敷燥极而泽其谷白丹间谷命太者其耗白甲品羽金火合徳上应太白荧惑清热之气持于气交民病欬嗌塞寒热发暴振栗癃閟清先而劲毛虫乃死热后而暴介虫乃殃民嵗运热寒雨寒化雨化胜复同所谓邪气化日也燥化四热化二所谓正化日也嵗半之前天气阳明主之阳明以中气为化当其时燥湿相半者阳明得中也嵗半之后地气少隂主之少隂有本标之化当其时寒热得中者少隂之气和也嵗火适平不资化源惟安运气无使受邪嵗宜以若小温调上以醎寒调下以醎温调中食白丹之谷以安其气食间气之谷以去其邪运同热气宜多天化治之常也初之气自壬寅年大寒日亥初至是嵗春分日酉初凡六十日八十七刻半主位太角木客气太隂土中见火运奉阳明之政而行春令地气迁隂始凝气始肃水乃氷寒化其病中热胀面目浮肿善眠鼽衂欠呕小便黄赤甚则淋宜治太隂之客以甘补之以辛防之以甘缓之嵗谷宜白间谷宜麻乃无湿邪之害二之气自春分日酉正至小满日未正凡六十日有竒主位少徴火客气少阳火中见火运三火相符以行舒荣之化阳乃布民乃舒物乃生荣厉大至民善暴死是嵗火气适平民无暴死宜治少阳之客以醎补之以甘泻之以醎耎之嵗谷用白间谷用豆乃无火邪之害是气也司气以热用热无犯三之气自小满日申初至大暑日午初凡六十日有竒主位少征火客气阳明金中见火运金居火位天政布凉乃行燥热交合燥极而泽民病寒热宜治阳明之客以酸补之以辛防之以苦泄之嵗谷用白间谷用黍乃无燥邪之害四之气自大暑日午正至秋分日辰正凡六十日有奇主位太宫土客气太阳水中见火运寒湿之气下奉少隂之令寒雨降民病暴仆振栗谵妄少气嗌干引饮及为心痛痈肿疮疡疟寒之疾骨痿血便宜治太阳之客以苦补之以醎防之以苦坚之以辛润之嵗谷用丹间谷用稷乃无寒邪之害五之气自秋分日巳初至小雪日卯初凡六十日有竒主位少商金客气厥隂木中见火运春令反行草乃生荣民气和宜调厥隂之客以辛补之以酸泻之以甘缓之嵗谷用白间谷用稷乃无风邪之害终之气自小雪日卯正至大寒日丑正凡六十日有竒主位太羽水客气少隂火中见火运运火气符防阳气布候反温蛰虫乃见流水不氷民乃康平其病温宜治少隂之客以咸补之以甘防之以酸収之嵗谷用丹间谷用豆乃无热邪之害是嵗运气适平若有邪气则中行令其病徐而持也










　　普济方卷十
<子部,医家类,普济方>
　　钦定四库全书
</div>
    <div class="pagination">
<a href="普济方四库_page16.html">上一页</a><span>...</span><a href="普济方四库_page12.html">12</a><a href="普济方四库_page13.html">13</a><a href="普济方四库_page14.html">14</a><a href="普济方四库_page15.html">15</a><a href="普济方四库_page16.html">16</a><span class="current-page">17</span><a href="普济方四库_page18.html">18</a><a href="普济方四库_page19.html">19</a><a href="普济方四库_page20.html">20</a><a href="普济方四库_page21.html">21</a><a href="普济方四库_page22.html">22</a><span>...</span><a href="普济方四库_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
