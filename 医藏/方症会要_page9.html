<!DOCTYPE html>
<html>
<head>
    <meta charset="UTF-8">
    <title>方症会要 - 第 9 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>方症会要 - 第 9 页/共 23 页</h1>
    <div class="content">　　六和汤

　　治霍乱吐泻不止转筋白朮　甘草　半夏　砂仁　杏仁　人参（各五分）　赤苓　藿香　扁豆　木瓜（各一钱）

　　浓朴（二钱）　香薷（一钱冬日不用）　姜三片枣二枚

　　藿香正气散

　　治内伤外感霍乱（方见内伤）

　　四物汤

　　加酒芩红花南星苍朮治霍乱转筋

　　四生散

　　治中气不和吐泻霍乱陈皮　藿香

　　救干霍乱方

　　用生姜煎浓汁少加炒盐滴桐油数点频频灌下二三碗用鹅毛选吐如不吐急用瓜蒂散吐之若终不吐用备急丸通之庶几可生稍怠缓

　　泄泻

　　按人之身贲门为胃上口水谷自此入于胃齿门为胃下口水谷滓秽自此入于小肠小肠一十六折水谷赖以缓行阑门为小肠下口水谷自此秘别分秽为浊入大肠分水为清入膀胱若水秽不厘清浊不别则皆入大肠而为泄泻此泄泻之由也经云湿胜则濡泄又曰暴注下迫皆属于热又曰诸病上下所出水液澄彻清冷皆属于寒又有夏月受暑而为水泻者亦热之类也戴云凡泻水腹不痛者湿也完谷不化者气虚也腹痛泻水肠鸣痛一阵泻一阵者火也或泻或不泻或多或少者痰也腹痛甚而泻泻后痛减者食也泄泻亦是急症但暴泻为轻久泻为重暴泻元气未衰湿者散之羌活胜湿汤五苓散火者清之香连丸清六丸寒者温之理中丸或加附子虚者实之钱氏白朮散参芩白朮散痰者化之清气化痰丸食者消之保和丸枳实导滞丸辨之精治之当其效立见故暴泻为轻也若夫久泻上亡津液下损脾胃补之则热增涩之则胀极分利之则虚甚甚则成脾泄五更定泻数次衰老虚弱之人多致不救故久泻为重也遇斯疾者须急治之凡治泻多用丸药并用散以实脾土土实则能制水也泻脉凡泄注脉缓微小者生浮大急疾者死与痢疾同看前症有六湿气虚火食痰寒

　　羌活胜湿汤

　　治湿胜濡泄（方见湿症）

　　五苓散

　　（方见瘟疫）

　　香连丸

　　清六丸（俱治火泻）

　　天水散

　　一料加红曲五钱汤浸蒸饼丸

　　理中丸

　　治寒泄重者加附子

　　钱氏白朮散

　　治脾虚作泻宜实之人参　茯苓　白朮　甘草　藿香　木香　干葛

　　参苓白朮散

　　治虚泻

　　补中益气汤

　　治气虚作泻

　　清气化痰丸

　　治痰泄

　　二陈汤

　　保和丸　枳实导滞丸（方见内伤）

　　（内加消药）　俱治伤食作泻（方见霍乱）

　　治痛泄方

　　白朮　白芍（各二钱）　陈皮（一钱一分）　防风（一钱）

　　治胃经受热泄泻不止黄连（十两）　吴萸　白芍（各二两）面糊为丸如梧桐子大

　　治夏秋脾胃伤冷水谷不分泄泻不止纯泻水者更宜亦治湿盛泄泻苍朮　浓朴　陈皮

　　白朮（二钱）　附子（五分）　甘草（一钱）　姜二片枣二枚空心服

　　治夏月伤暑作泻（方见霍乱）

　　亦治暑泻（方见暑症）

　　治肾虚子后作泻盖肾主二便开窍于耳或阴受时于亥子肾脏虚故令子后泻也五味子（二两）　吴萸（五钱炒）

　　上末每服二钱陈米汤下

　　治脾肾二经俱虚泄泻不止破故纸（四两炒）　肉豆蔻（二两煨）为末枣肉四十九个姜四片同煮枣烂去姜留枣研膏入药和丸空心盐汤送下五十丸

　　治脾泄白朮（一斤）　米泔水浸软咀片分作四分一分用白豆　寇仁炒一分用破故纸炒一分用五味子炒俱以炒干为度拣去同炒药将白朮研极细用陈苍子莲子作粉打糊为丸如

　　治脾泄白朮（四两土炒）　莲子（一斤去心皮）　雄猪肚不下水者将白朮莲子共研细末量猪肚大小去油净装药入肚内以线缝之文武火煮极烂捣为丸如梧桐子大不拘天早上午用米汤下二三钱此方能治妇人崩漏亦效以脾统血也　凡遇消渴症去白朮用黄连天花粉各四两如法连用酒炒掣莲子半斤仍如前法制入猪肚内为丸常服止渴生津

　　治协热下利黄芩（二钱）　白芍（一钱）　甘草（一钱）　水煎服

　　痢疾

　　痢者利也积滞暴下莫能止息邪热上冲莫能流通老幼虚弱之人多致不救症亦危重矣内经曰肠便血身热则死身寒则生肠　下白沫脉沉则死脉浮则生脉经又曰沉小流连者生洪大急疾者死仲景治痢十法今撮其大要言之凡痢疾脉大者为未止脉微小弱数者令自愈微热而有渴脉弱而有汗者令自愈脉滑而数者有宿食也当下之下痢腹坚者当下之下痢谵语有燥屎者当下之下后心腹坚痛者当温之下痢脉迟紧痛未止者当温之其至重者手足厥冷无脉炙之不温脉不还反微喘者死故金匮要略云六腑绝于外者为手足寒五脏绝于内者为痢下不禁刘河间曰痢疾行血则便脓自愈调气则后重自除此两言为治痢之要旨机要亦曰后重则宜下腹痛则宜和身重则除湿脉弦则去风浓血稠黏以重药竭之身冷自汗以热药温之风邪外束宜汗之　溏为痢宜温之小便涩分利之盛者和之去者送之过者止之丹溪曰痢疾虽分表里在表者必恶寒发热身首俱痛宜以小柴胡去人参加白芍倍黄芩和之在里者必后重窘迫腹痛急坠宜承气汤下之亦当斟酌虚实腹痛者由肺金之气郁在大肠之间以苦梗开之下痢血久不愈者属阴虚四物汤为主大孔痛一曰清之一曰温之久病身冷脉沉小者宜温之暴病身热脉浮洪者宜清之先水泻后脓血此脾传肾贼邪难愈先脓血后水泻者此肾传脾微邪易愈倦怠嗜卧饮食少进宜参术归陈等药补之虚回而痢自止气行血和积少但虚坐努责在无血以归身尾为君白芍生地桃仁佐之陈皮和之血生自安此丹溪治痢十法名言深大益于苍生者学人须详究而善用之戴氏曰痢虽有赤白二色终无寒热之分通作湿热处治但分新旧虚实与赤白带同治子观痢疾大抵由食积火热为多其次暑湿其次风寒其次七情内伤善治者须求其因而为之辨别区治噤口痢有二症虚与热是也热塞胃口正气衰惫莫能与争故滴水不进古人有用人参三钱石莲肉一钱频频少饮饮而或吐又少饮之若得些需入胃胃气即回而食自少进矣愚谓热甚则黄连当用四钱人参当用二钱虚胜则人参当用四钱黄连当用二钱盖变通之道也此症亦有人参不能用一分者以阴太虚而邪阳太盛也故身热脉大又云热不为下衰皆反之也其不治症唇红若涂朱者口疮绽裂脉洪急搏手者身大热久不退者下如鱼脑者下如陈腐色者下纯血者下如屋漏水者下如红苋汁者大孔如竹筒者喘而不休身汗如油脉不回身不温者四肢厥冷者皆不治也大孔痛者热流于下也暴病身热脉大无汗元气未衰也当清之久病身冷脉微有汗元气已衰也当温之清用芩连柏枝选用之加四物并用行气药温用姜桂白朮茯苓归身等虚甚者加人参附子酌而用之暴病当下如虚弱不堪重剂宜用立效散祛其火暴之性或木香槟榔丸或香连丸少加大黄丸随其虚实用之脱肛亦分新久暴者芩连四物加升提药久而气虚者宜八物加罂粟壳诃子数分又法用壁土加酸石榴皮明矾少许浓煎汤先熏后洗再用川五倍略炒研为极细末敷肛托而上之一二三日无妨久痢不愈当观气虚血虚并内有流连之热或有秽血之停审而辨之气虚用四君子少加归芍等血虚四物少加参术粟壳诃子等审无热加肉豆蔻其流连之热用二八丹秽血用四物桃仁红花乳香没药不可一涂而治　又久痢发热不止者属阴虚用寒凉药必兼温药升药始痢宜下久痢宜补至于伤寒二阳合病皆下痢其治又不同太阳阳明合病自下痢者宜发汗太阳少阳合病自下痢者宜和解阳明少阳合病自下痢者宜攻里

　　治赤白痢通用恒验方

</div>
    <div class="pagination">
<a href="方症会要_page8.html">上一页</a><span>...</span><a href="方症会要_page4.html">4</a><a href="方症会要_page5.html">5</a><a href="方症会要_page6.html">6</a><a href="方症会要_page7.html">7</a><a href="方症会要_page8.html">8</a><span class="current-page">9</span><a href="方症会要_page10.html">10</a><a href="方症会要_page11.html">11</a><a href="方症会要_page12.html">12</a><a href="方症会要_page13.html">13</a><a href="方症会要_page14.html">14</a><span>...</span><a href="方症会要_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
