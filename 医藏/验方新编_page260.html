<!DOCTYPE html>
<html>
<head>
    <meta charset="UTF-8">
    <title>验方新编 - 第 260 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 260 页/共 321 页</h1>
    <div class="content">　　参　实表汤：炙　一钱五分，人参一钱，官桂八分，防风八分，白芷八分，当归（酒洗）

　　六分，川芎六分，浓朴六分，桔梗六分，木香三分，生姜引。

　　和平汤：方见前发热条。

　　参归大补汤：参　宜酌量加用。人参一钱五分，归身（酒洗）一钱五分，炙　一钱五分，川芎八分，桔梗八分，楂肉（炒）八分，甘草（炙）八分，紫草茸（酒洗）六分，川朴（姜炒）六分四圣膏：真珠（法制）三分，豌豆（炙）三分，发灰三分，冰片五厘，上药用油胭脂调成膏拔毒散：雄黄二钱，胭脂浸水调点疔头上。

　　大连翘饮：方见前结痂条。

　　绵茧散：用生矾末填入出蛾蚕茧内，烧令汁尽成灰，为末搽之。

　　发灰散：用少壮无病患乱发，肥皂洗净，焙干，用新瓦罐，将发填入罐内，瓦片盖口，盐泥封固，用炭火围罐　一柱香，取出，研令极细，每用二钱，童便七分，酒三分调服，立止。轻者用发灰吹鼻亦止。此法不惟痘衄可用，凡血症者皆佳。

　　清肺汤：花粉（酒炒）五分，麦冬（去心酒洗）五分，桔梗五分，天冬（去心酒洗）五分，上清饮：薄荷四分，防风四分，牛子（炒）六分，甘草四分，连翘（去心）六分，桔梗六分六分，生姜赴筵散：薄荷、黄柏为细末，入青黛少许，和匀搽之。

　　利咽解毒汤：山豆根一钱，麦冬（去心）一钱，元参（酒炒）一钱，桔梗一钱，牛子（炒）

　　一玉锁匙：硼砂一钱，朴硝五分，僵蚕一个，冰片五厘，上药为细末，以竹管吹之。

　　参麦清补汤、千金内托散：二方俱见前灌脓条。

　　导赤散：赤苓八分，麦冬（去心）八分，车前子四分，生地（酒洗）四分，甘草三分，人参清毒拨翳汤：黄连（酒炒）五分，当归（酒洗）五分，花粉（酒炒）五分，牛子（炒）

　　五分，草分，谷精草荷三分，生动，仍去大黄生肌散：地骨皮、黄连、黄柏、甘草、五倍子，共为末，干搽之。

　　孕妇出痘论

　　凡孕妇出痘，热能动胎，胎落则气血衰败而不能起发灌浆矣，故始终以安胎为主。外用细软之帛紧兜吐上，切不可用丁、桂燥热之品，及食牛虱毒物之类，以致触犯。其条芩、白朮、艾叶、砂仁之类，与痘相宜者，采而用之，其初发热，则以参苏饮发之。痘既出后，则多服安胎饮保之，渴者则用人参白朮散加减，泻者则用黄芩东加四君子汤内加诃子，血虚者则以四物东加托药，色灰白而起发较迟者则用十全大补汤去桂服之。总之，不问轻重，悉以清热安胎为主。更有孕妇出痘，正当盛时，忽临正产者，势必气血俱虚，亦只以十全大补汤大补气血为主。虚寒者少加熟附，若腹中微痛者此恶露未尽也，宜四物东加干姜、桂心、木香、黑豆，用熟地黄而去芍药，盖恐寒凉有伤生气，然有当用者，酒炒用之。若寒战切牙，腹胀不渴，而足冷身热者，此乃脾胃内虚，外作假热也，宜参、　、桂、附、木香之类，一二剂而愈者吉，不愈者凶。若孕妇肥胖者，则气居于表而慊于内也，人参可多，黄　宜少，多加带壳缩砂，切忌脱蒂果子之类。至有痘浆收靥，忽作泄泻，口渴饮水，小便短少，其痘胖壮红润者，此内热也，宜用五苓散，内加黄芩、芍药之类，若至滑泻不止，食少腹胀而足冷，痘色灰白，脉细无力者，此犯五虚，必死之证也。凡妇人方产之后，或半月左右逢出痘者，此无胎孕系累，惟气血尚虚，治宜大补荣卫为主。若痘出多者，则加连翘、黏子之类。

　　大便自利者，则用肉果、炮姜之类。余即照常一例而治，不必多疑，反生他误。至于孕妇出痘，在于初出之时胎落者，则血气虽为大虚，然热毒亦因走泄。兼之未经起胀灌浆，则血气未曾外耗，倘痘非险逆，加以大补托里，每多得生。至于收靥之时胎落者，则毒已出表消散，亦多无事。但重虚而元气易脱，倍宜补益耳。若正当起胀灌浆而胎落者，则气血衰败，内外两虚，既不能逐毒以外出，则毒必乘虚而内攻，其为不救者多矣。

　　黄芩汤：治热痢。黄芩、炙草、芍药各等分，大枣五七枚，水煎服。

　　妊娠麻疹论

　　妊娠出疹，当以四物加减而加条芩、艾叶，以安胎清热为主，则胎不动而麻疹自出矣。

　　然热毒蒸胎，胎多受伤，但胎虽伤而母实无恙也。盖疹与痘不同，痘宜内实，以痘当从外解，故胎落热毒瓦斯乘虚而内攻，其母亡。疹宜内虚，以疹当从内解，故胎落热毒随胎而下，其母存。虽然，与其胎去而母存，孰若子母两全之为愈也？且古人徒知清热以安胎，不思疹未出而即以清热为事，则疹难出而内热愈深，是欲保胎反足以伤胎也。宜轻扬表托，则疹出而热自清，继以滋阴清解，则于疹于胎，两不相碍，不安胎而胎自安矣。如疹出不快，宜白虎汤合用升麻葛根汤，倍加元参、牛蒡治之。胎气上冲，急用苎根、艾叶煎汤磨槟榔服之，再以四物汤进之。热甚胎不安，服固胎饮数剂。如又不愈，腹疼腰酸，即知胎有必堕之机，如胎堕，即以产法论治矣。

　　升麻葛根汤：葛根、升麻、白芍、甘草各等分，水一盏，煎七分，温服。

　　此解表发散之方也。表热壮盛，邪之间于表，《经》曰：轻可去实，故用升麻、葛根以疏表。所以然者，升麻能解疫毒，升阳于至阴之下，以助发生之气。葛根能解热毒，兼疏荣卫以导起发之机。二味之外，又加甘草佐之以和在表之气，芍药佐之以和在里之荣。去其实邪，和其荣卫，风寒自解，麻疹自出。

　　固胎饮：止痛安胎。地黄、川芎各五分，归身、人参、白芍、陈皮各一钱，白朮（土炒）

　　、黄芩各一钱五分，甘草三分，黄连、黄柏各一分，桑上羊儿藤（七叶圆者），上细切，每服

　　点牛痘法

　　（光绪三年丁丑新增）

　　西洋种痘论

　　痘疮之起，由来远矣。或云自周，或云自汉，然总不越乎氤氲化醇。当构精结胎时，先天之邪火，伏于脏腑，偶感天时，遂行发泄。故曰天行。

　　天行之来，父母之心惕然矣。何也？以其夭折之多也。前人出大智慧，创为种痘之法。

　　预贮痘痂之纯洁坚浓者，研而为面，于天行未起、和风甘雨之时，择婴儿之无疾病疮疥疳积等症者，以纸筒装痂末，吹其鼻内，或用银簪剔取鲜浆，藏于鼻中。令其气息透入于肺，同类相招，因而泄发。天时既正，身体又健，而且未渴掘井，治之于未然，慎之于将发，刻刻提防，事事周匝，故十存其九，法至善也。然不能保其万全者。因肺开窍于鼻，肺为华盖，朝百脉而覆脏腑，气一感之，则五脏六腑之火，一齐并发，毒有浅深，痘有疏密，偶一失调，故间有不救，非种之之过也。

　　夫人不生于空桑，自不免乎出痘。然天地之大德曰生，保合太和，默默中常欲胥天下而尽登仁寿，彼婴儿何罪，天岂忍故生斯疾以夭折之耶！何以天花流行殇者多而寿者寡，此非天之特降其灾也。同一时行耳，其中或赋质本虚而适逢疠气，或身当疾病而又遇眚灾，故痘未出而已伏危机，痘一出而即遭夭毙。本实先拨，倾者覆之，固亦事理之常，无足怪者。然此亦不过十中之一二耳。天心仁爱，断不多也。其不须治而勿药有喜者则恒四五，略治而即愈者二三，因治而后坏者乃竟四五焉，而婴孩遭劫矣，此非持论之过刻也。试与之平心而论，旷观乎天花盛行之时，其暗昧无识，贪财射利，装模作样，草菅人命而不知罪孽者无论矣。即或浅尝辄效，侥幸成功，世所称崭然见头角者，亦不过牛羊过眼，恪守师传，既不能因人变化，而蠖屈之虫，专泥成书，又不能随地迁移。求其胸罗万卷，镜挂秦台，用法而不羁于法，治人而不困于人，变通尽利，神而明之者，虽或不乏人，然戛戛乎其难之矣。此所以全豹未窥，垣方难洞。过于寒，则遏其勃发之机，而毒攻于内；偏于补，则犯乎实实之戒，而锢蕴于中。甚至以毒攻毒，不善其用而溃烂肌肤，无贼引贼，胡乱而投，而本根克伐，推其广络原野，坐失机宜，其流弊之祸，不至于不毙而毙，当生不生，烂额焦头，沿街遍巷而不止也。呜呼劫哉！贾生所谓可为流涕痛哭者，此也。然操治者一误再误，犹复自以为是，而诿之于天，归之于命。夫天岂任咎耶？命岂任咎耶？苍苍者天，蚩蚩者氓，亦安能禁此无学怀嘉庆十年，西洋KT　咭　船载痘种，并其国医咭拿，自吕宋航海至粤，为人种痘。据伊芳书所载：国医咭拿，悯出痘之多灾，见养牲之家独不出痘，审视其牛身起蓝泡，疑其为痘，挑取其浆，用小刀剔起小儿两臂中央之皮，以牛痘之浆装入于内，旋出一颗。又将其浆轮流递种，百发百中，永不再出云云。但查伊芳书只图绘种法，而未确指出其源，故于初种之时，人见其与吹鼻异，多疑以为怪，而不知殊非怪也，彼鬼子特未发明其所以然耳。

　　夫西洋之法，亦犹吹鼻之法也。而巧则过之，何也？吹鼻之法，由肺引入，挑臂之法，亦由肺引入。但吹鼻则触动五脏六腑之火，故出痘或多。挑臂则于两臂之中，独取三焦微微动处之穴，剔起装浆，经络皮毛俱属于肺，而传浆和血又兼入于心。《内经》云：诸痛疮疡，俱属于心。痘为先天邪火，伏之于心，彼巧莫巧于单刀直入，独提出先天一点心火，而余经不动，此种以独出一颗，而奏万全之效也。其用牛痘为种者何？因牛性属土，毒逢土则解，借牛之土性，以解痘之火毒耳。兹有力之家，各捐果金以留其种，洵菩提甘露遍滴人间也。能留其种固佳，倘万一失传，千万里远隔重洋，又何能一时飞渡耶？顾思医者意也，牛之种可以种人，人之种亦可以种牛，当天行之时，择痘痂之纯净坚浓者，研而为面，如人吹鼻种痘之法，以种无病少壮之牛，得牛之种，则可以转而种人，似亦无不可也。但当种之之时，须按正两臂中间微微动处，即系三焦之穴，用笔墨点定，然后轻轻用手斜刀挑起纤纤薄皮，不可挑破肉上之膜至令血出，则是皮毛之下，血肉之上，中隔一膜，《内经》所谓分肉者此也。若不从微微动处点定下针，偏左偏右，稍远三焦之穴，则不独不能提出先天心火，而痘不出，即出后亦复发。此非种法之差也，特其下手种痘时之谬耳！余恐日后转相传授，差之毫厘，谬之千里，讹以传讹、必至复出，遂哗然谓种法荒谬而置之不议，则辜负慈航救世之苦心，为大可惜矣！因不揣固陋，详为揭焉。庶几刍荛一得，葑菲弗遗，于运针之时手如握虎。点穴之际部在秋毫，则一举手而仰副上天大生广生之心，一下针而尽遂世间为父为母之愿。弥天花雨，种植无枉折之灾。遍地慈云，龆龀获平安之福，不伤财，不劳民，至简至易，万举万全，法至善也，朮至仁也。惟愿缙绅君子，慈淑仁人，坚其信焉，远为播焉，则广种福田，同登寿域，岂不乐哉。嘉庆二十年端阳日书于小有清虚精舍，南海黄安怀书。

　　（吴珍儒）序

　　济世之道，莫先于医，医术多途，莫险于痘，稽种痘之说，上古未有，自汉代伏波将军，征武陵蛮，从壶中进兵，军中遂染此疾，厥后班师，毒瓦斯传入中国。诸医调治，皆据《内经》痛痒疮疡属心火之一言，为治痘之要领，十损八九。及至宋仁宗时，丞相王旦，初生诸子，俱死于痘。后老年生一子名素，欲为出痘，招集天下诸医有能深明治痘之法及著书立说者，重金酬谢。诸医皆言不敢深明于痘。川人闻其求医甚殷，乃为延请天姥仙娘，现身说法，取痘苗絮于鼻孔，旬日之外，告厥成功。嗣是相传三桥善女，痘症日渐通行。然或有感天气而发者，或有取苗吹入鼻孔而发者，顺则易治，逆则难医，甚至凭于危亡而勿可救药。俾天下赤子，罹此害者，不可胜计。儒窃悯之！壬午冬，清邑族君天池，延嘉禾邑庠生李翘楚为孙童种痘，适儒医业是邑，闻其术不劳而效甚大，一日邀游界溪市寓，聚谈之次，论及此事。始云拣选佳苗，剔取鲜浆，披点人身两臂消烁、夹白、清冷渊穴，所按日期，与吹鼻无异。寻其源，则来自西洋，传自邱熹，效捷功深，名公巨卿，多有投赠。族戚好善诸公，以儒习此，宜广行其术，儒怀疑观望，而不敢妄进焉。癸未春，清邑点种通行，因再为之反复详观，果于所刺之处，红晕鲜活，坟起如痘，以痘证书，果如其言，种种吹、染、全无复出。夫乃叹荷圣天子洪休，引外洋之奇方，传留中国，跻人生于寿域矣。于是谋之族君恭寅，同学是术，传点千百小儿，俱有真验。第虑版存东粤，路途迢遥，题咏方书，难于传遍，今幸本省大人深仁浓泽，爱民如子，刊版通行，将千载流传，永为万民攸赖，敢不捧稿恭呈，而详为之序。衡山吴珍儒。

　　验方新编原刊坚信点牛痘说

　　人谁不爱儿女？爱儿女谁不虑其出痘一事，要过了这个关头，方算得是自己儿女。今有种洋痘一法，不避风，不禁口，行所无事，万无一失，岂大不好。奈何犹不能盛行，只是人不能坚信，怕出了洋痘，遇着天行痘子又会复染。夫广东行此近三十年，予所问广东人多矣，皆从未有复发者。广东三十年来所生之人，在外省仕宦商贾者不少，未闻有再染天行痘子者。就是湘潭虽未盛行，前三四年也有数十家出洋痘，何曾再梁天行痘子来！且今年有几家出了洋痘，信不的确，又吹苗试之，并不复出，此亦实实信得过了。或谓：种洋痘者，过十年当复出。果尔，则十年一回，百年不过十回，稳稳当当，也不费力。况乎必无此理也？试想，他从两臂点苗，略刺皮肤，微见血点，到次日已无形迹了。若不是直达脏腑，如何过了三四日方见红影，又三日长水，三日灌浆，三日结痂，如期不爽。与吹苗一般，长得晶圆饱满，比吹苗之痘更好看些。盖先天之毒蕴于无形，以气引气而痘出焉！吹苗是以气引气，点苗也是以气引气，为何独信吹苗而不信点苗乎！但点痘之家，主人必须留心，其结痂之后，痂是尖顶斜脚，则毒瓦斯未出，必要再点方能算得。即不尖顶斜脚，而当长水灌浆时，小儿气血不足，或有泄泻之病，不能长到饱满，毒瓦斯须出而未尽出，必须重服　、朮等药补脾助气，使他长得十分饱满方好。诚恐本要再点，而主人自以为算得过了。业痘科者亦照管不到，则万中或有一二复出者。盖此法原有引至两次、三次之说，不可颟顸了事也。或因本要再点，未及再点，遇天行痘或又复杂，则人皆借口，更无复有信之者矣，岂不大可惜哉。予考医书中载婴儿生数日，刺出臂上污血，终身可免出痘一条后穴道、刀法皆失传，今之点痘或其遗法也。夫以万全之法失传已久，而今复行者，大约前此劫数未满，而今日洋烟入中国，害人不可胜计，把那劫数抵过了，故此法亦从洋来，得以保全婴儿之年寿耳。若不坚信而遵行之，是违天而自外于生生之理矣。予家中今年点牛痘者十余人，目击其事，深察其所以然，坚信不疑，何忍秘而不宣，欲以坚天下人之信，广为流传，俾天下之婴孩从兹同登仁寿之宇也。敢以俚浅之词为坚信点牛痘说云。

　　按牛痘之术，道光丁亥行之，吾乡全活婴孩甚众，吴子献廷，其术尤精，所点不下数千人，以吾亲友所见所闻，二十年来从无一复出者，诚保赤之妙手也。

　　（贺熙龄）序

　　茶陵茂才谭子服思，得种牛痘之法，试之应手辄效。余闻其名，廷至家，为两儿子引痘，其法不吹鼻而挑臂，出不过五、六粒，饮食如常，风雨无忌，不数日而平复，若行所无事者，而且此后永不再发，盖其术之神而艺之巧如此也。夫痘之为患至烈矣，自有吹鼻之法，以较天行之痘，鲜有败事，然犹不能保其万全。今谭子精于此艺，且将广其传，是天之慈爱斯民，而使婴儿尽登仁寿之域也，岂不休哉？若其法之由来，与法之所以微妙之故，则温黄法君言之详矣，故不复赘。道光癸已孟春善化贺熙龄。

　　引痘略诗

　　肘后占牛掣，新方妙入神。简如棼引乙，捷似火传薪。省识金环梦，全回绣褓春。散花天女手，邂逅见斯人。

　　大中丞吴荣光题

　　（唐方煦叙）

　　古无点痘法也。自南海邱浩川得洋医之传，而其法始盛行于世。往余在京师，见《引痘新书》所载引泄诸说，与世所行吹鼻法迥异，心窃疑焉。随见士大夫家，出痘率用此法，因嘱业是术者至宅中，按其部位种之。时都下天行骤发，害最烈，点痘之家，卒无患，而余向之疑者始信。爰爰是书归里，拟广其传，未果。岁壬午，昆陵谭君服思，以名诸生，走粤东，尽得其传，率其徒杨煦生、王月川、邓复享至省垣，依法引种，颜其局曰体仁，而事属创闻，信之得鲜，因为白诸同人，行之而验者无算。窃谓是举也有三善焉：顺其自然，小儿不以种痘为苦，一也；种后即不复发，得遂为父为母之愿，二也；不计利，不假方药，于无力之家尤便，三也。三者合，而保婴之方、济世之道，孰加于此哉？今年春，诸君重刊邱氏书而问序于余，余喜此事之信而有征，且韪其行义之勇，为能公善于人也。遂书以赠之。道光癸已仲春育庵氏唐方煦叙。

　　（温汝适题）

　　自卢扁不世出，善摄生者，多持勿药之说，然必慎之于未病，斯能百不失一。余曩在京师，见安徽人来北方种痘，询其苗则来自江南，多能获效，心已奇之。及归里，晤南海邱君浩川，其法更捷。云嘉庆初元，外洋医者，试于婴儿臂上，依穴法挑破，见膜而止，用薄刀取牛痘之浆敷之，不数日，即出数颗，如期收效，永不再出。嗣是以人传人，如火之传薪，无不应手而愈。嘉庆十年，逾重洋到粤，欲传其术，人未之信，独邱君询得其详，验之果效，遂传其方，活人无算。时方伯曾公，学使傅公，先后延至署中，并奏效如神。方伯取《羲经》勿药有喜四言，书匾以赠，傅公亦赋诗赠之，一时名流，题咏几遍。余观《本草纲目》，见其稀痘方用白牛虱，以此虱仆缘牛身食饱自坠，之能稀痘，即取其中有牛血耳。牛虱尚能稀痘，则牛痘必稀，用其苗以种，宜茯十全之效，理有固然，无足怪者。是中国人已发其端，而外洋人专心致志，触类引伸，亦其一长也。用能顺其自然，不假方药，无小无大，无有恐怖，岂非补名医之未备，为活婴之妙术，而能百不失一者耶。余嘉邱君之志，故备书之，以告来者。嘉庆丁丑仲冬，顺德温汝适题。

　　（邱熹浩）序

　　顺造物之生成易，补天地之缺憾难。婴儿之忠天花，十损二三，甚者不存五六，古之医者，惟持其毒之既发而治之。宋以来，始有取痘苗絮于鼻孔一法，后人效之，可谓善于所感，事捷而功巨矣。然犹失十一二于千百，未能操券而十全也！我圣朝德化涵儒，跻民仁寿，薄海内外，慑　偕来。嘉庆元年，外洋医人，悯其国中婴儿，遽遭此厄，尽心讲求，得牛痘之法，于毒之未发，先行引之，不择天时，不烦禁忌，不延医，不有药，以此流传邻近诸国，如响斯应。迨嘉庆十年四月，由小吕宋舟载婴儿，递传其种，以至澳门。予时以贾在澳，闻其事捷，不劳而取效甚大也，以身试之，其法果验。泊行之家人戚友，亦无不验者。于是洋行好善诸君以予悉此，嘱于会馆专司其事，历十数寒暑，凡问途接踵而至者，累百盈千，无有损失。夫婴儿之无不出痘者，天也。治之有效有不效者，人也。尝恭读《御纂医宗金鉴》云：正痘感于得病之后，而种痘则施于未病之先。正痘治于成病之时，而种痘则调于无病之日。既无诸症夹杂于其中，复有善方引导于其外。然则牛痘之理，原包于种痘诸法之中，虽种之法有不同，而其为善方引导于外则一也。予素不知医，亦未尝以此取人丝毫之利，其所以力行此者，则以出痘者，人所同患，慈幼者，人有同情，苟可以去险履平，避危就安，少可有济于人，何敢或懈于已。第念足不出国门，行不离乡曲，而痘之患，处处有之。此法予既得之最先，行之无误，何妨笔之于书，爰取其法之历验者条述之，并绘为图，以质诸世。仁人君子，知有此法，相与讲明而流布之，俾婴儿不罹天花之厄，共嬉游于光天化日中也，不亦慈幼者之所同快哉。嘉庆丁丑仲冬朔，南海邱熹浩川氏识。

　　手少阳三焦经图

　　图

</div>
    <div class="pagination">
<a href="验方新编_page259.html">上一页</a><span>...</span><a href="验方新编_page255.html">255</a><a href="验方新编_page256.html">256</a><a href="验方新编_page257.html">257</a><a href="验方新编_page258.html">258</a><a href="验方新编_page259.html">259</a><span class="current-page">260</span><a href="验方新编_page261.html">261</a><a href="验方新编_page262.html">262</a><a href="验方新编_page263.html">263</a><a href="验方新编_page264.html">264</a><a href="验方新编_page265.html">265</a><span>...</span><a href="验方新编_page261.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
