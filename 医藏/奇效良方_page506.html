<!DOCTYPE html>
<html>
<head>
    <meta charset="UTF-8">
    <title>奇效良方 - 第 506 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 506 页/共 521 页</h1>
    <div class="content">　　上等分，为细末，每服抄二钱，用水半盏，生姜一片，枣一枚，同煎至三分，去滓温服之，不拘时候。身热甚者加乌梅少许，同煎服。

　　一百一十九、治中汤。治疮痘方作热渴欲饮，或饮冷水，或食冷物，虽身热，其中寒，不食呕吐下利，宜服之。

　　人参 白术 干姜（炮） 甘草（炙） 青皮 陈皮（去白）

　　上等分，为细末。每服一钱，用水半盏，煎至三分，去滓温服，不拘时候，量大小服之。

　　一百二十、胃风汤（证候并方见集效方。）

　　一百二十一、干姜甘草汤，治疮疹服冷药太过，咳嗽手足冷，脉迟者，自利呕吐不食。

　　干姜（炮） 甘草（炙，各四钱）

　　上锉为散，水一升二合，煎至四合，去滓温服。

　　一百二十二、胃爱散。调理小儿脾胃吐泻，如斑疮未出，医者不识形候，便将冷药，冰却疮子，致令内伏不出，将此胃爱散调理，如身体汗，即不用控心散发也，如无汗即控心散发之，后下羌活散、胃爱散。

　　糯米（一两） 干淡木瓜（三钱） 甘草（一钱） 丁香（十六个，同炒） 藿香叶 紫苏叶（各一钱）

　　上件药同一处，令干碾为细末，每服一钱或五分，煎粟米枣子汤下。

　　一百二十三、匀气汤。取余毒后调理。

　　桔梗（洗净，干，五两） 甘草（炙，二两） 白干姜（一钱） 缩砂 陈皮（去白） 茴香（各一两，洗）

　　上为细末，每服半钱或一钱，用霜木瓜煎汤调下，或用紫苏盐煎汤送下。

　　一百二十四、豆乳散。治小儿疮疹间，偶滑泄不止，甚者宜服之。

　　肉豆蔻（一枚） 乳香（一豆大）

　　上为细末，米饮调下。

　　一百二十五、姜附汤。治疮疹半出而半不出，或出盛时却下利，肢厥呕逆，腹胀吃噫。

　　须急与理中丸、四逆姜附汤之类，不须疑，已试之验也。大便自利腹胀者，是热毒被冷所搐不能出，冷甚则为下利，其毒小得出，则为腹胀，当此以理中丸、四逆姜附汤等服之，里复温则利止，热毒得复出，则腹胀自消，疮疹亦自出矣。又有疮疹半出半未出，或出盛时却大便不通，小便赤涩，喘粗腹胀，而唇齿干，口躁渴引饮谵语者，当急下之。此证是毒瓦斯壅瘀，欲出而出不辨故腹胀，下之热毒散，荣卫伸，则里胀消，外疮出，合温合下，皆得其宜，不可不述之。若下脓血而腹胀者，又非此证，宜服南金散、乳香猪血膏、理中丸、姜附汤。

　　方见寒门 四逆汤，方见伤寒门。

　　一百二十六、七珍散。调胃进食，滋养荣卫。

　　人参 茯苓 白术 山药 黄 （蜜炙） 甘草（炙） 白扁豆（炒）

　　上等分为细末，每服抄二钱，水一盏，生姜三片，枣子一枚，同煎至六分盏，连滓温服，不拘时候。加粟米名曰：八珍散，此药大能进食，时人患不食，用诸药皆不效，后用此数日，饮食大进。脾土居中，躁温皆非所宜，但得其中，则水升火降，脾爱谷味也。

　　一百二十七、薤白汤。治疮疹下利黄赤脓血及身热。

　　薤白（切，半盏） 豆豉（一盏） 山栀子（十枚）

　　上用水五盏，同煎薤白烂为度，去滓，量大小服之，解去恶积也。

　　疮诊论卷之六十五　疮疹论药方

　　疮子因吐利内虚自陷者第十三

　　一百二十八、活血散。治是疮疹证不出，或出而迟，或出而倒靥者，皆宜服之。

　　上用白芍药炒为细末，用温酒调服，或入酒一匙则出快。如欲止痛者，只用温热水调服之，以意寻之，此乃调荣卫药也。盖张氏《妙选方》云：疮疹气匀即出，快气行，由荣卫无阻矣。又芍药主时行寒热、消痈肿，则治疮痘矣。《素问》论脚受血而能行，目受血而能视，手受血而能握物。《活人书》一证感寒，寸大尺弱，两足拘挛，为下焦血少，不能伸，用芍药甘草汤三服，遂脚伸不拘挛能行，常用有效，又有老贵人不能拜跪，宣医用六辛汤，乃是白芍药六两，甘草半两，服十日而能行，此亦活血散，行荣卫也。

　　一百二十九、人齿散。治疮疹已出而不快，既出而倒靥，患疮疹作寒热而脉反迟者，或攻皮肤而出迟，或面额赤，脉不洪大者，或服凉药过多，血涩气弱，或出之未快，隐隐在皮肤间，以酒调服之。钱乙附方，治疮疹倒靥，入麝香酒调服之。尤佳。又云：疮疹倒靥不出，加赤小豆七粒，薄荷酒调服之。若黑色者，名曰：鬼疮子，用 猪血调下二钱，移时再服之。

　　上用人齿脱落者，以瓷瓶固济，大火 令通赤，候冷取出为末，用薄荷酒调服之，半钱。良久脉平，毒瓦斯散，疮如粟米而出，详之，此为发出疮疹之药也。如伤寒表汗之药，故伤寒发汗，须看荣卫之浅深，疮疹表出，须看蕴热之多少也，恐蕴热少而用药过，为斑烂故也。其已出而未快者，活血散蒺藜酒、葡萄酒之类可也。既出而倒靥者，须人齿散，则病药与禀受弱人三者皆相当也，不尔，则病轻药重，反以为累后人不能究其毒瓦斯轻重，一概用药，因兹夭横者多。昔有士贵之家，患疮疹已出而稍迟，遂用正气散加白芍药，又用胡荽酒猴梨酒亦出迟。渠家云：大抵医家用药太缓，自夜来烧人齿五个，酒调服之，一身疮疹俱出，骇闻渠用，遂再诊视，脉已微，观脑后并两脚尽白色，是荣卫弱，热毒少而药力过，则阳气少而无以应接，故无血色也。告云：阳气尽出表外，今里寒，寒气成湿，湿必濡泻，急以二气丹为小丸，服至半两，水泻二日方止。又服内补散治疮痘，其疮痘服人齿散，表过为斑烂，遍体为一，将息月余方愈。其人精神稍缓，盖耗竭心液故也，详人齿治奶乳痈破肿，出箭镞刺，表疮疹甚验。若误用早，则一变十，不可胜数，为斑烂，为虚脱，为里寒，不可不知，又有田舍及市井间小儿，患疮痘中，行走当风，任服朴硝大黄之类无害者，恐富贵之禀，非贫荷者比，各随宜而治。前云：服人齿散，脉微而疮色白为外阳微，濡泻为内阴盛，自非先用二气丹，后尚濡泻，若用之迟，岂不为虚脱也。

　　一百三十、内补散。治小儿正患疮疹中，或感外寒，或内伤生冷，或服冷药过多，因生吐泻脾虚血涩，疮疹迟迟不出，肌肤瘦而无血色，里服诸调脾胃药，外服此可以滋养血气，疮毒得出。

　　人参 黄 白芷 当归 肉桂 桔梗（炒） 川芎 木香 甘草（炙） 防风 浓朴（姜制） 橘皮（去白）

　　上等分为细末，每服一钱，入酒二匙，温汤浸调服之，不拘时候。王子建云：仲景论证多而用药少，男子详而妇人略。云：此乃穿凿之过，若使仲景存日，其方有余用。盖无坏病矣。今则医者治病，纷纷扰扰，为利是图，动辄差误，后贤处方，救其不及，是乃方愈多，皆是救差误尔。治疮疹用内补散，亦救其差误尔。俚俗人常云：疮疹是热毒，见其药稍温，便以为误，此不审之过也。殊不知伤寒是伤其寒，却有间或用大黄朴硝升麻知母之类，此皆救一时不及。若不述此，恐人执而不移，一向偏见，使缓急疗病，意议不能完备，疑谋败事者则多矣。

　　疮诊论卷之六十五　疮疹论药方

　　解毒利余毒第十四

　　一百三十一、赤茯苓汤。治小儿疹痘疮出后，咳逆胁痛，不下食。

　　赤茯苓 甘草（炙） 大青 升麻 枳壳（麸炒，各半两） 栀子（一分）

　　上为粗末，每服一钱，水一小盏，入苦竹叶一七片，豆豉三十粒，同煎至五分盏，去滓，分为三服，日三四服，看儿大小，以意加减，本方称疹痘出后胁痛者，由病后毒瓦斯溷乱，阻于升降，左右为阴阳之道路，气之所行处，令气滞为胁痛。以枳壳宽肠下气，令气顺胁不痛也，大青栀子去蕴热，升麻解毒，赤茯苓导心火，利小肠，无热以克肺气，而咳逆自平尔。

　　一百三十二、小柴胡汤，治发热甚而呕吐者，宜服之。

　　柴胡 人参 黄芩（各三两） 甘草（炙） 半夏（各二两半，汤泡七次）

　　上为粗末，每服三钱，水一盏，生姜二片，枣子一枚，同煎至半盏，去滓温服。咳嗽者加五味子煎服。头痛发热，肢节痛者，四味升麻汤。大便不通者，四顺饮。若大便自利黄黑色者，此毒亦有所出，不必广与汤剂，恐重增他病，大便自然通，不得以温药助之，疮疹亦稀少，自快利，只与四味升麻汤、荆芥散。虽大便利不可以温药助之，其下利甚者，却与少温之。

　　一百三十三、大青四物汤。治热病十日已上，发汗及吐利后，热不除，身上斑出。

　　大青（四两） 豆豉（八合） 阿胶 甘草（炙，各一两）

　　上锉如麻豆，每服抄五钱，水一盏，煎至六分，去滓入胶，煎令化服。

　　一百三十四、沙糖水。治疮子作脓窠了，是毒瓦斯已尽出在肌，但未结靥者。

　　上宜调沙糖水与吃，疮子浮欲干时，须与儿掐去痂，令血出则定无瘢子。若从他至干，定隐一瘢子也。后人见吃沙糖水疮干，不问毒瓦斯出与不出，尽便与沙糖水吃，损目者多矣。

　　盖尝疮疹结成脓 ，是毒瓦斯出尽在肌肤，可服之。又设或尚尔血 未成脓 ，乃毒未出尽，便吃沙糖水，则损目。盖患疮疹儿食糖蜜枣柿，即疮入目，及患疮疹家煮鹅鸭卵食，其儿闻卵气，目中即生翳膜，更不可食也。

　　一百三十五、蓝根散。

</div>
    <div class="pagination">
<a href="奇效良方_page505.html">上一页</a><span>...</span><a href="奇效良方_page501.html">501</a><a href="奇效良方_page502.html">502</a><a href="奇效良方_page503.html">503</a><a href="奇效良方_page504.html">504</a><a href="奇效良方_page505.html">505</a><span class="current-page">506</span><a href="奇效良方_page507.html">507</a><a href="奇效良方_page508.html">508</a><a href="奇效良方_page509.html">509</a><a href="奇效良方_page510.html">510</a><a href="奇效良方_page511.html">511</a><span>...</span><a href="奇效良方_page507.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
