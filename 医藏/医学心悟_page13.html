<!DOCTYPE html>
<html>
<head>
    <meta charset="UTF-8">
    <title>医学心悟 - 第 13 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医学心悟 - 第 13 页/共 63 页</h1>
    <div class="content">　　其脉尺寸俱浮，自汗身重，多眠鼻息鼾，语言难出，此表邪蕴其内热也。治用葳蕤汤，去麻黄，加秦艽主之。其一、少阴病，咽中伤，生疮，不能言，古方治以苦酒汤。然苦酒汤，恐传写之讹，宜用甘桔汤，加蒡子、薄荷、元参、白前之属，以清之。复有风寒客于肺中，声哑不能言者，当用半夏、生姜、荆、防等辛温以散之。更有中寒之证，口鼻气冷，口噤难言者，当用温热之剂。大抵唇焦齿燥，舌干口渴者，热也；唇清口和，口鼻气冷者，寒也。伤寒辨证，莫先于此，学人宜致思焉。

　　卷二　伤寒兼症

　　葳蕤汤

　　葳蕤 石膏 干葛（各一钱） 白薇 羌活 杏仁 甘草 川芎（各六分） 防风（七分，用此以代麻黄为稳当） 青木香（五分）

　　水煎服。

　　卷二　伤寒兼症

　　温疟

　　伤寒邪热未除，复感风邪，变为温疟。温疟之状，寒热根据时而作，大抵热多寒少，或先热后寒，每致神昏谵语，与时行正疟不同。治用小柴胡汤，去半夏，加黄连、知母、贝母以清之。然温疟寒热以时，又与少阳病寒热往来无定时者，自是不同。

　　卷二　伤寒兼症

　　身重难转侧

　　身重大都属寒，然亦有热者。经曰：风湿相搏，骨节烦疼，不能自转侧，不呕不渴，脉虚浮而涩者，桂枝附子汤主之，此表寒也。经曰：少阴病，腹痛，四肢沉重疼痛，下利者，治以真武汤，此里寒也。经曰：发汗已，身犹灼热，名曰风温，其证脉浮汗出，身重多眠，鼻息鼾，治以葳蕤汤，此表寒束其里热也。经曰：三阳合病，腹满，身重，口不仁，面垢，谵语，遗尿，自汗出，白虎汤主之，此表里皆热也。又阴阳易病，身重，少气，少腹里急，气上冲胸，眼中生花，宜用附子理中汤主之，此里虚且寒也。

　　真武汤

　　 （见筋惕肉 ）。

　　卷二　伤寒兼症

　　发黄

　　湿热俱盛，则发身黄，伤寒至于发黄，为病亦甚矣。热而兼湿，如 曲相似，日久则变为黄也。然不特湿热发黄，而寒湿亦令人发黄。但寒湿之黄，身如熏黄，色暗而不明；湿热之黄，黄如橘色，出染着衣，正黄如柏也。又如瘀血发黄，亦湿热所致，瘀血与积热熏蒸，故见黄色也，去瘀生新，而黄自退矣。

　　卷二　伤寒兼症

　　栀子柏皮汤

　　伤寒发热，头汗出，小便不利，渴饮水浆者，此郁热在里，必发黄。宜此栀子（三钱） 甘草（炙，一钱） 黄柏（二钱水煎服。

　　卷二　伤寒兼症

　　茵陈蒿汤

　　身黄如橘子色，腹满，便闭者，可下。

　　茵陈（三钱） 栀子（二钱） 大黄（二钱）

　　水煎服。小盒饭如皂角汁，一宿而腹减，黄从小便去也。

　　卷二　伤寒兼症

　　茵陈五苓散

　　阴黄之症，身冷，脉沉细，乃太阴经中寒湿，身如熏黄，不若阳黄之明如橘子色也。当问其小便利与不利，小便不利，宜本方；小便自利，茵陈术附汤主之。

　　茵陈 白术 茯苓（各一钱五分） 猪苓 泽泻（各七分） 薄桂（五分水煎服。

　　卷二　伤寒兼症

　　茵陈术附汤

　　茵陈（一钱） 白术（二钱） 附子（五分） 干姜（五分） 甘草（炙，一钱） 肉桂（去皮，三分水煎服。

　　卷二　伤寒兼症

　　痉

　　痉者，项背强，头动摇，口噤，背反张是也。此太阳伤风，复感寒湿所致。其有汗恶风为柔痉；无汗恶寒为刚痉，加减小续命汤主之。然痉病有三阳经络之殊，有胃腑实热所致，有三阴中寒所发，有内伤气血虚弱而发，不可不辨。假如头摇，口噤，背反张者，太阳痉也头低视下，手足牵引，肘膝相 ，阳明痉也。若眼目斜视，一手一足搐搦者，少阳痉也。

　　又如口噤胸满，卧不着席，脚挛急，大便闭结不通，必 齿，此阳明胃腑实热所致，宜用三一承气汤下之。又如发热，脉沉细，手足厥冷，冷汗自出者，为阴痉，风寒中于脏也，附子理中汤加防风、肉桂主之。然也有内伤发痉者，病患肝血不足，血燥生风，目斜手搐，逍遥散加人参、桑寄生主之。经云：诸风掉眩，皆属于肝也。若脾虚木旺，反伤脾土，用五味异功散，加柴胡、芍药、木香、钩藤之属。脾气郁结，用加味归脾汤。若大病后，或产后，气血大虚，用十全大补汤加钩藤、桑寄生，如不应，急加附子。此治痉病之大法也。

　　卷二　伤寒兼症

　　加减小续命汤

　　麻黄（去节） 人参 黄芩 芍药 甘草 川芎 杏仁 防己（各一钱） 肉桂（五分） 防风（一钱五分） 附子（三分）

　　水煎服。

　　此症若兼阳明，须加葛根、升麻。此症若兼少阳，另用小柴胡加桂枝、钩藤。

　　卷二　伤寒兼症

　　三一承气汤

　　大黄（二钱） 枳实（一钱） 浓朴（八分） 甘草（一钱） 元明粉（一钱五分水煎服。

　　卷二　伤寒兼症

　　斑疹

　　凡发斑有四症，一曰伤寒，二曰温毒，三曰时气，四曰阴症。伤寒发斑者，盖因当汗不汗，当下不下，或妄投热药，以致热毒蕴结，发为斑疹，《千金方》云：红赤者胃热，紫赤者热甚，紫黑者胃烂也。凡斑既出，须得脉洪大有力，身温，足暖为顺；若脉沉小，足冷，元气弱者，为逆候也。凡治斑症，不宜发汗，汗之则增斑烂。又不宜早下，下早则斑毒内陷如脉洪数，热甚烦渴者，用三黄解毒汤，或犀角大青汤以清之。若脉弱者，加人参主之。

　　倘昏闷、谵语、大便四五日不通，以调胃承气汤微利之。如未可下，即用前犀角大青汤，加梨汁、蜜糖以润之。大抵解胃热、胃烂之毒，必以黄连、大青、犀角、元参、升麻、真青黛、石膏、知母、黄芩、山栀、黄柏之类，要在审察病情合宜而用之。温毒发斑者，冬应寒而反温，或冬令感寒，春夏之交，发为温热之病，热毒蕴蓄，发为斑也。犀角大青汤主之。时气发斑者，天时不正之气也，人感之或憎寒壮热，发为斑疹。凡大红点，发于皮肤之上者，谓之斑；小红点，行于皮肤之中者，谓之疹。盖疹轻而斑重也。疹发于肺，宜用升麻葛根汤，加大力子以散之。斑出于胃，犀角大青汤以清之。若时气传染，中无实热，加味逍遥散去白术，加元参、生地以解之。阴症发斑者，寒伏于下，逼其无根失守之火，聚于胸中，上熏于肺，致发斑点，如蚊蚤咬痕，此非斑也，与调中温胃之剂，其点自退。理中汤主之。

　　卷二　伤寒兼症

　　三黄解毒汤

　　黄连（二钱） 黄芩 黄柏 黑山栀（各一钱五分）

</div>
    <div class="pagination">
<a href="医学心悟_page12.html">上一页</a><span>...</span><a href="医学心悟_page8.html">8</a><a href="医学心悟_page9.html">9</a><a href="医学心悟_page10.html">10</a><a href="医学心悟_page11.html">11</a><a href="医学心悟_page12.html">12</a><span class="current-page">13</span><a href="医学心悟_page14.html">14</a><a href="医学心悟_page15.html">15</a><a href="医学心悟_page16.html">16</a><a href="医学心悟_page17.html">17</a><a href="医学心悟_page18.html">18</a><span>...</span><a href="医学心悟_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
