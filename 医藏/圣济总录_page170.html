<!DOCTYPE html>
<html>
<head>
    <meta charset="UTF-8">
    <title>圣济总录 - 第 170 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 170 页/共 447 页</h1>
    <div class="content">　　卷第七十八

　　疳

　　论曰疳有五种，久变为虫 ，一曰白疳，令人皮肤干燥，而无润泽之气，二曰赤疳，令人毛发焦枯。三曰蛲疳，令人腰脊强重，四曰疳 ，令人下部挛急，背强不能俯仰，五曰黑疳，患者必死，令人五脏俱损，或下瘀血，此盖肠胃虚弱，嗜甘味过度，致脾气缓弱，谷气衰微，荣卫虚损，肠间诸虫。因虚而动。虫蚀于上。则手足烦疼，心中懊 。嘿嘿不欲饮食。腰脊无力，食不知味。精神恍惚，夜梦颠倒。喉咽生疮，齿龈黯黑损烂。脓血俱出，胃气逆则变呕哕，下蚀肠胃，便痢脓血，或下瘀黑，久不已，则肛门烂开，渐至危殆。

　　治久患疳痢不瘥，兀子矾散方兀子矾（烧研） 黄连（去须各二两） 白矾（烧研） 龙骨（研） 云母粉（研各一两半） 桂（去粗皮） 麝上八味。捣研为散，空心生姜汁调下三钱匕。日再服。

　　治积年疳痢。羸瘦面色萎黄方硫黄（研） 黄连（去须） 艾（各一两） 蜜（一合）上四味，以水二升，先煮黄连艾取半升，后内硫黄末，更煮三五沸，绞去滓，又内蜜，更煮三五沸，分三服。

　　治疳痢久不瘥，羸瘦欲死方。

　　新出羊粪（一升）上一味，以水一升，渍经宿，明旦绞汁，顿服之，日午唯食煮饭，极重者，不过三服瘥。

　　治久痢赤白疳湿诸疾，五皮汤方槐皮 桃皮 樗根白皮 柳皮 枣皮（各以患人手把外截一握）上五味细锉，用水二盏，煎至一盏，去滓空心温服，未止再服。

　　治久痢变疳，下部生恶疮，恶寒壮热。二白汤方桃白皮 槐白皮（各切一升） 苦参（切五合） 熟艾（三月三日者五合） 大枣（十枚劈）上五味，以水五升，煮取二升半，去滓内熊胆一枣许大，搅令匀，取二升，灌下部，余分三服。

　　治久痢成疳。灌洗方樗根白皮（一握捣绞取汁三合取时勿令见风日） 大麻油（熬如车脂） 酢泔淀（各二合） 椒（四两上五味，以水五升，先取椒豉煎绞取汁二升，和樗汁麻油泔淀等三味，分为两分，用一分灌下部，隔一日更取余者复灌，其药温用，唯得食煮饭葱白烂煮蔓菁芥等。五六十日外。

　　以鹿铺下饭。

　　治丈夫妇人小儿，久痢成疳。百方不瘥方。

　　丁香 麝香（研） 黄连（去须各一分）上三味。捣研为散，每以一钱匕，取竹筒，吹入下部。小儿量度减之，不过三四上瘥。

　　治疳痢不止方苦参 甘草（锉） 雄黄（各二两）上三味，捣罗为细末，先以水五升，煮葱白五寸，豉一合。蜀椒三十粒，至三升。入药末三撮于汁中。候冷热得所，先饮少许豉汁，食一口饭。乃侧卧。徐徐灌下部讫。卧多时不出为佳，大急乃出之于净地。当有疳湿虫如白马尾头黑。是其效也。若重者肛大难瘥。当取桃枝绵裹头，浸前件药汁，适寒温烙之，近脊点烙一上三十度乃瘥。

　　治久痢成疳，便下白色，食不为肌肤，石榴丸方石榴皮（焙锉） 橡实 附子（炮裂去皮脐各二两） 无食子（四枚） 浓朴（去粗皮生姜汁炙锉） 干上六味。捣罗为末，米饮和，众手丸如梧桐子大，每服三十丸。食前生姜汤下、日再。

　　卷第七十八

　　湿

　　论曰凡下痢不止，或时气之余，为水湿所乘，客于肠胃，令九虫皆动。侵蚀腑脏。故为湿之病，所谓 者，虫动于匿而难知故也。谓其虫因湿而动，故名湿 ，其证上则蚀唇口，下则蚀肛门，上唇生疮。是虫蚀五脏。令人心烦懊 ，下唇生疮。是虫蚀下部。令人肛门伤烂，若胃虚气逆，则变为呕哕，甚即腑脏被伤，齿上下龈皆生疮，齿色黯黑。是其候也。

　　下痢出瘀血者，不可治。

　　治湿 痢不止，芫荑丸方芜荑仁（微炒） 吴茱萸（汤洗焙炒） 干姜（炮各半两） 枳壳（去瓤麸炒） 黄连（去须炒各三分）上五味，捣罗为末，煮浆水饭和丸，如梧桐子大，每服二十丸，空心日午米饮下。

　　治湿 痢不止，芜荑黄连丸方芜荑仁（微炒半两） 黄连（去须炒一两）上二味。捣罗为末，炼蜜和丸，如梧桐子大，每服五丸，空心食前暖米饭下。加至七丸治疳 蚀下部。苦参汤方苦参 青葙子（各一两） 甘草（炙锉） 熊胆（研各半两）上四味，除熊胆外，粗捣筛，每服四钱匕，水一盏半，煎至八分，去滓入胆半分搅和。

　　空心顿服，日午再煎服之。

　　治疳湿 痢，虫蚀下部。参连汤方苦参（一两半） 黄连（去须炒二两） 阿胶（炙令燥一两）上三味。粗捣筛，每服五钱匕，水一盏半，煎至八分，去滓空心温服，日晚再服。

　　治疳湿 蚀口齿，及下部。青葙子散方青葙子 苦参 甘草（生锉各一两）上三味。捣罗为散，每服一钱匕。食前暖生地黄汁调下。

　　治疳湿 下部疮烂。黄连汤方黄连（去须四两） 熟艾（炒二两） 苦参 槐白皮（各三两）上四味细锉，如麻豆大，每服五钱匕，水二盏，煎至八分。去滓温服，重者不过三剂。

　　治疳 蚀人下部。通见五脏。痢下脓血，举体不安，遍身疼痛，面无颜色，手足虚肿。

　　苦参散方苦参 矾石（熬令汁尽） 青葙子（各半两） 藜芦（一分）上四味，捣罗为散，每用二钱匕。置竹筒中，吹下部，日三二度，小儿只一钱匕。

　　治疳 下部上攻，移热杀虫，猪胆煎方猪胆（一枚） 米醋（五合）上二味。煎醋令百沸。入胆汁更三五沸，满口饮之，虫死即瘥。

　　治疳 无问所在，皆治之方。

　　上取死虾蟆，烧灰研末，以油和涂疮上。

　　治疳蚀赤血痢久不瘥。用之即瘥方虾蟆（一枚五月五日采烧灰研） 金银土锅 人屎灰（一方云发灰各五两） 麝香（研一分） 银末上五味捣研为末，每用少许，敷疮上即瘥，痢者吹入下部。

　　治疳 蚀下部生疮，脓血杂下。身面有浮气。雄黄散方雄黄（研） 青葙子（各二两） 苦参（三两） 矾石（熬令汁枯） 雌黄（研） 藜芦铁衣（各一两） 麝香上八味，捣研为散，每和酸枣大。以竹管送内下部中。日一，小儿以大豆许。此方能救死。

　　治疳湿 ，下赤黑血，肛门虫蚀赤烂，日夜疼痛，熏黄散方雄黄（研） 丹砂（研） 食盐（研） 青黛（研） 丁香 矾石（熬令汁枯研） 铁衣栀子仁 麝香（研各一分） 莨菪子 细辛（去苗叶） 土瓜根 干姜（炮） 甜葶苈（纸上炒） 菖蒲 虾蟆（烧灰研） 蜀椒（去目及闭口炒出汗） 故靴底（烧灰研各一钱）天灵盖（枯腐者一分炙）上一十九味，捣研为散，每用一钱匕，以绵裹内下部中，日再易，有疮即敷其上。

　　治疳湿 ，洗熨下部。丁香散方丁香（一分） 麝香（研一钱） 犀角（镑） 甘草（锉各三分）上四味。捣研为散，以盐椒各三合，豉二合，水三升，都煎至一升，去滓乘热。用绵蘸，洗熨下部，冷即再暖用。

　　卷第七十九　水肿门

　　水肿统论

　　论曰：《内经》谓，肾者，胃之关也。关闭不利，故聚水而从其类，上下溢于皮肤而为肿， 肿者，聚水而生病也。其状目窠上微肿，若新卧起然，颈脉微动，时作咳嗽，股冷肤肿，口苦舌干，不得正偃，偃则咳清水；不得卧，卧则惊而咳，甚则小便黄涩，以手按肿处，随手而起，如裹水之状是也。以脉别之，脉沉者水病也。洪大者可治，微细者难医。水病有不可治者五，唇黑伤肝，一也；缺盆平伤心，二也；脐出伤脾，三也；足下平满伤肾，四也；背平伤肺，五也。盖脾肾气虚，三焦闭塞，至阴之气内蓄巨阳之气，不得宣通，如是则水道不利，饮湿攻脾，散于肌肉，而为水肿之病矣。

　　卷第七十九　水肿门

　　水肿

　　论曰：水肿之病，以脾肾气虚，不能制水，水气妄行，溢于皮肤，其证股冷肤肿，时作咳嗽，不得安卧，小便黄涩，以手按肿处，随手而起是也。

　　治水病不限年月深浅，洪肿大喘，几不能度日。防己饮方。

　　防己（一分） 大戟（炒） 木香 赤茯苓（去黑皮） 海蛤 犀角（镑） 胡黄连 白术诃黎陈橘皮（去白，焙） 牵牛子 葶苈（隔纸炒） 郁李仁（各一两） 白槟榔（煨一两半） 大黄（锉，炒二两）上十九味，锉如麻豆大。每服二钱匕，水一盏半，煎至一盏，去滓，入麝香少许，再煎一沸，平旦空心服。如人行五里再服，不可冷服。若久病肠胃虚弱，至第二服即微利；若肠胃实者，约至数服，亦须转下恶浊黄水，或青黑恶物出三五升，此气化为之也。泻若不甚困更服，如觉力乏，即以浆水粥止之。

　　治水气服前药瘥后。服此补气丸方。

　　防己 犀角（镑） 葶苈（隔纸炒） 牵牛子（半生半熟） 赤茯苓（去黑皮） 诃黎勒（煨，去核） 海蛤 芎 生干地黄（焙各一两） 大黄（二两半） 木通（锉） 桑根白皮（锉，炒）陈橘皮（去白，焙） 大戟（炒） 防风（去叉） 郁李仁（去皮尖，炒） 木香（各一两）上一十七味，捣罗为末。炼蜜丸如梧桐子大。每服空心米饮下十丸。若觉气壅，加至十五丸；如觉通，则减三丸至五丸；大小便不通，即服三十丸。此不独疗水气，但是气疾，皆治之。

　　服前防己饮瘥，百日内更服五灵汤方。

　　葶苈（隔纸炒） 木通（锉） 赤茯苓（去黑皮） 防己 陈橘皮（去白，焙各一两）上五味，粗捣筛。每服二钱匕，水一盏，煎三两沸，去滓饮之。觉热即勿服。

　　治水肿。牵牛汤方。

　　牵牛子 槟榔（煨，锉） 木香 赤茯苓（去黑皮） 陈橘皮（去白，焙各一两）上五味，粗捣筛。每服二钱匕，水一盏，煎三两沸，去滓温服。此药不独疗水病，凡肺气、香港脚、贲豚气，上筑心胸不可忍，皆治之。

　　治一切水气，四肢肿满。妙香汤方。

　　香子（炒） 乌药（生用） 高良姜（汤浸，焙干） 青橘皮（去白各一两）上四味，同粗捣筛。每服二钱匕，酒半盏，煎数沸，去滓，稍热服。

</div>
    <div class="pagination">
<a href="圣济总录_page169.html">上一页</a><span>...</span><a href="圣济总录_page165.html">165</a><a href="圣济总录_page166.html">166</a><a href="圣济总录_page167.html">167</a><a href="圣济总录_page168.html">168</a><a href="圣济总录_page169.html">169</a><span class="current-page">170</span><a href="圣济总录_page171.html">171</a><a href="圣济总录_page172.html">172</a><a href="圣济总录_page173.html">173</a><a href="圣济总录_page174.html">174</a><a href="圣济总录_page175.html">175</a><span>...</span><a href="圣济总录_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
