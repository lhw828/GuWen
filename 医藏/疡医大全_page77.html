<!DOCTYPE html>
<html>
<head>
    <meta charset="UTF-8">
    <title>疡医大全 - 第 77 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 77 页/共 163 页</h1>
    <div class="content">　　
　　卷十九　腋臂指掌部陈肝疮门主论
　　申斗垣曰：陈肝疮，乃手少阳三焦经，生于左右臂上三五处，如疖肿，痛不可忍，不可挨擦。如有头，二七可刺；无头，身热虚硬面赤者，二八日死。又名蚤疽，彻手生疮，变生于手三阴、三阳经，三年而死；痒甚者一月而死。（《启玄》）　r陈肝疮　p04-a41a111.bmp　r
　　
　　卷十九　腋臂指掌部蝼蛄串门主论
　　陈实功曰：此证得于思虑伤脾，脾气郁结而成。其患多生于两手，初起骨中作疼，渐生漫肿，坚硬，不热不红，手背及内关前后连肿数块，不能转侧，日久出如豆腐浆汁，串通诸窍，日夜淋漓，肿痛仍在，患者必面黄肌瘦，饮食减少，惟调和气血，扶助脾胃，其中可生者，十有二三，如治之不善，妄投寒凉克伐，损伤脾胃，则活者鲜矣。施治之法，首尾宜用益气养荣汤，加味逍遥散主之。（《正宗》）　r蝼蛄串　p04-a41a112.bmp　r又曰：是疾多生于气血浇薄者。盖四肢属脾土，所以多生两手。
　　李东垣曰：蝼蛄串，所谓蝼蛄者，虫名也，形似蜻蜒，翅短而尾长，善近风喜水，故患此者，不破则易已，如溃不断其脓水，势必贯串上延肩井，下串臂肘，一串二，二则串三。失治则脓血侵蚀，筋骨惨痛。此缘五脏受湿，六腑蓄热，故外伤皮肤，遂成斯毒。
　　朱丹溪曰：蝼蛄串生于臂内中廉，属包络经，由思虑伤脾，脾伤则运化迟，故生浊液，流于肌肉，脾气郁滞不舒，凝结而成。初起筋骨如中流矢，疼痛渐增，漫肿坚硬，不红不热，连肿数块，臂膊不能转动；日久其肿块渐次溃破，孔孔时流白浆，内溃串通诸孔，外势肿破不消，脓血淋沥如漏。虚证来添如面黄食少削瘦，甚则午后寒热交作，而成败证也。初宜逍遥散，次用人参养荣汤，调和气血，扶助脾胃，十中可保三四。
　　
　　
　　卷十九　腋臂指掌部肘后毒门主论
　　胡公弼曰：肘后毒乃风毒流走，气血凝滞，脉通五指，结成肘毒。（《青囊》）
　　
　　卷十九　腋臂指掌部肘痈门主论
　　《心法》曰：肘痈生于肘之围绕，由心肺风火凝结而成。形小为疖，形大为痈。
　　
　　
　　卷十九　腋臂指掌部手足鱼脐疮门主论
　　申斗垣：鱼脐疮形似鱼脐，生于肘肚者，是手少阴心经多气少血，少海、灵道上是也。生于小腿肚者，是足少阳膀胱经多血少气，承山、飞扬二穴上下是也。（《启玄》）
　　
　　卷十九　腋臂指掌部腕痈门主论
　　王肯堂曰：腕痈生于手屈之处，俗名手牛押屈，此手三阴经风热聚毒之所致也。（《准绳》）李东垣曰：腕痈生于手腕背，而属手三阳，由风火凝结而成，乃皮肉浇薄之处。
　　若迁延日久不溃，或漫肿平塌，既溃，腐烂露骨者逆，难于收功。
　　　r腕痈　p04-a41a113.bmp　r
　　
　　卷十九　腋臂指掌部兑疽门主论
　　　r兑疽　p04-a41a114.bmp　r陈实功曰：兑疽生于手之动脉处，肿痛寒热，痛彻手膊，举动不便者是。
　　朱丹溪曰：兑疽生手腕里面横纹后，前稍动脉之间，左右同，乃肺经门户。若发疽或溃深，则肺气大泄，最为险候。
　　
　　
　　卷十九　腋臂指掌部疮门主论
　　王肯堂曰： 疮生于手足间，相对如新茱萸，痒痛折裂搔破，则黄水淋漓，有孔如 ，久而生虫。（《准绳》）《心法》曰： 疮生于指掌之中，形似茱萸，两手相对而生，亦有成攒者。初起黄白脓泡，痒痛无时，破流黄汁，时好时发，极其疲顽。由风湿客于肤腠而成。宜以润肌膏搽之。若日久，内必生虫，用藜芦膏擦之。兼戒口味。
　　
　　
　　卷十九　腋臂指掌部疮门主方
　　
　　藜芦膏
　　苦参 藜芦（各一两）猪油八两熬枯去渣，入松香一两化开离火，加枯矾、雄黄一两搅匀，候温涂之。
　　
　　
　　卷十九　腋臂指掌部筋疽门主论
　　窦汉卿曰：筋疽生臂之动脉间，筋寄之上，臂膊不能屈伸，若不速治，溃烂筋脉，必成废疾。
　　
　　
　　卷十九　腋臂指掌部脉骨疔门主论
　　申斗垣曰：脉骨疔，又名鱼脐疔，生于掌后横纹陷中，根行甚急。亦有生肘臂间者，红者为疽，黑者为疔，有红丝者是也。宜用针先针断红丝，后服追疔丸剂，外敷丝瓜叶膏。（《启玄》）王肯堂曰：又名穿骨疽，生于间使穴，在掌后横纹上三寸，两筋陷中。属包络经蕴热凝结而成。
　　又曰：如溃穿骨缝，从臂外侧出脓者险。
　　
　　
　　卷十九　腋臂指掌部脉骨疔门主方
　　
　　丝瓜叶膏
　　丝瓜叶 韭菜叶 连须葱（各等分）同入石臼内研如泥，以热酒中和去渣服，以渣病在左手敷左腋，病在右手敷右腋，胁下亦敷。在左足敷左胯，病在右足敷右胯，病在中敷心脐，并用布缚，候红丝皆白为安。如有潮热，亦用此法，令人抱住，不可放手，恐毒瓦斯颠倒难救，病患发颤跌倒，亦难救。
　　
　　
　　卷十九　腋臂指掌部五指所属脏腑穴道图说
　　大拇指属脾土。脾气通于口，络联于大指，通背右筋天枢穴、手列缺穴、足三里穴。
　　二拇指名曰食指，属肝。肝气通于目，络联于食指，通于小天心穴、足太溪穴。
　　中拇指名曰将指，属心。心气通于舌，络联于将指，通背左筋心俞穴、手中冲穴、足涌泉穴。
　　四拇指名曰无名指，属肺。肺气通于鼻，络联于无名指，通胸前膻中穴、背后风门穴。
　　小拇指属肾，肾气通于耳，络联于小指，通目瞳人、手合谷穴、足大敦穴。
　　大肠筋在食指边，络联于虎口，直到食指侧巅。
　　小肠筋在小指外边。络联于神门，直至小指侧巅。
　　（穴在阳掌者）内牢穴 在手心正中。
　　大横纹 在手掌下一道横纹。
　　离宫 在将指根下，属心火。
　　浮心穴 在大横纹左边。
　　坎宫 紧与离宫对，在小天心之上，属肾。
　　小天心 在坎宫下中门。
　　阳池穴、阴池穴 在小天心两旁。
　　板门穴 在大指下一块，其肉如板，属肾。
　　肾经穴 在大横纹右边。
　　二人上马穴 在小指旁二指横纹及掌干宫旁。
　　水底穴 在小指旁，从指尖到干宫外边，皆是属肾。
　　虎口穴 在大指食指丫处，筋通三关处。
　　四横纹 在食将无名小指中，三道小横纹，除去大指，故名四。
　　（穴在指尖者）少商穴 在大拇指尖。
　　商阳穴 在食指尖，指根下一节横纹，是风关。从掌上巽宫来二横纹，是气关。三横纹是命关。
　　中冲穴 在中将指尖。
　　关冲穴 在无名指尖。
　　少冲穴 在小拇指尖。
　　大肠穴 在食指外边。
　　小肠穴 在小拇指外边。
　　（穴在阳膊者）总筋穴 在大横纹下，指之脉络，皆总于此。中四指脉总于此。
　　内间使穴 在总筋下寸许，一名内关候。
　　天河穴 在内间使下，自总筋直往曲池。
　　曲池穴 在肘弯处，一名洪池。
　　经渠穴 在浮心一边，内间使旁。
　　列缺穴 在经渠下天河旁。
　　鱼脊穴 阳池旁边，一小窝处，乃大指散脉处。
　　三关穴 在手膊上旁边。
　　六腑穴 在手膊下旁边。
　　（穴在阴掌者）外牢宫 在手背正中。
　　合谷穴 在手背大拇、食指两骨丫叉相合之间。
　　威灵穴 在外牢宫右边骨缝处。
　　向导穴 在外牢宫左边骨缝处。
　　一扇门 在食将二指下夹缝处，威灵穴之上。
　　二扇门 在无名小指根两夹缝中。
　　大陵位穴 在外牢下手背骨节处。
　　（穴在阴膊者）一窝风 在大陵位下手膊上，与阳膊总筋下相对。
</div>
    <div class="pagination">
<a href="疡医大全_page76.html">上一页</a><span>...</span><a href="疡医大全_page72.html">72</a><a href="疡医大全_page73.html">73</a><a href="疡医大全_page74.html">74</a><a href="疡医大全_page75.html">75</a><a href="疡医大全_page76.html">76</a><span class="current-page">77</span><a href="疡医大全_page78.html">78</a><a href="疡医大全_page79.html">79</a><a href="疡医大全_page80.html">80</a><a href="疡医大全_page81.html">81</a><a href="疡医大全_page82.html">82</a><span>...</span><a href="疡医大全_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
