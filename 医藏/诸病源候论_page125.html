<!DOCTYPE html>
<html>
<head>
    <meta charset="UTF-8">
    <title>诸病源候论 - 第 125 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诸病源候论 - 第 125 页/共 129 页</h1>
    <div class="content">　　一百九十、大便不通候

　　小儿大便不通者，腑脏有热，乘于大肠故也。脾胃为水谷之海，水谷之精华，化为血气，其糟粕行于大肠。若三焦五脏不调和，热气归于大肠，热实，故大便燥涩不通也。

　　卷之四十九　小儿杂病诸候五（凡五十论）

　　一百九十一、大小便不利候

　　小儿大小便不利者，腑脏冷热不调，大小肠有游气，气壅在大小肠，不得宣散，故大小便涩，不流利也。

　　卷之四十九　小儿杂病诸候五（凡五十论）

　　一百九十二、大小便血候

　　心主血脉，心脏有热，热乘于血；血性得热，流散妄行，不根据常度。其流渗于大、小肠者，故大、小便血也。

　　卷之四十九　小儿杂病诸候五（凡五十论）

　　一百九十三、尿血候

　　血性得寒则凝涩，得热则流散；而心主于血。小儿心脏有热，乘于血，血渗于小肠，故尿血也。

　　卷之四十九　小儿杂病诸候五（凡五十论）

　　一百九十四、痔候

　　痔有牡痔、牝痔、脉痔、肠痔、血痔、酒痔，皆因劳伤过度，损动血气所生。小儿未有虚损，而患痔，止是大便有血出，肠内有结热故也。

　　卷之四十九　小儿杂病诸候五（凡五十论）

　　一百九十五、小便不通利候

　　小便不通利者，肾与膀胱热故也。此二经为表里，俱主水。水行于小肠，入胞为小便，热气在其脏腑，水气则涩，故小便不通利也。

　　卷之四十九　小儿杂病诸候五（凡五十论）

　　一百九十六、大小便数候

　　脾与胃合，胃为水谷之海。水谷之精，化为血气，以行经脉；其糟粕、水液，行之于大小肠。若三焦平和，则五脏调适，虚实冷热不偏。其脾胃气弱，大小肠偏虚，下焦偏冷，不能制于水谷者，故令大小便数也。

　　卷之四十九　小儿杂病诸候五（凡五十论）

　　一百九十七、诸淋候

　　小儿诸淋者，肾与膀胱热也。膀胱与肾为表里，俱主水。水入小肠，下于胞，行于阴，为小便也。肾气下通于阴，阴，水液之道路；膀胱，津液之府。膀胱热，津液内溢，而流于泽，水道不通，水不上不下，停积于胞，肾气不通于阴，肾热，其气则涩，故令水道不利，小便淋沥，故谓为淋。其状：小便出少起数，小腹弦急，痛引脐是也。又有石淋、气淋、热淋、血淋、寒淋。诸淋形证，随名具说于后章，而以一方治之者，故谓诸淋也。

　　卷之四十九　小儿杂病诸候五（凡五十论）

　　一百九十八、石淋候

　　石淋者，淋而出石也。肾主水，水结则化为石，故肾客砂石。肾为热所乘，热则成淋。

　　其状：小便茎中痛，尿不能卒出，时自痛引小腹。膀胱里急，砂石从小便道出。甚者水道塞痛，令闷绝。

　　卷之四十九　小儿杂病诸候五（凡五十论）

　　一百九十九、气淋候

　　气淋者，肾虚，膀胱受肺之热气，气在膀胱，膀胱则胀。肺主气，气为热所乘，故流入膀胱。膀胱与肾为表里，膀胱热则气壅不散，小腹气满，水不宣利，故小便涩成淋也。其状：膀胱小腹满，尿涩，常有余沥是也。亦曰气癃。

　　诊其少阴脉数者，男子则气淋也。

　　卷之四十九　小儿杂病诸候五（凡五十论）

　　二百、热淋候

　　热淋者，三焦有热气，传于肾与膀胱，而热气流入于胞，而成淋也。

　　卷之四十九　小儿杂病诸候五（凡五十论）

　　二百一、血淋候

　　血淋者，是热之甚盛者，则尿血，谓之血淋。心主血，血之行身，通遍经络，循环腑脏。其热甚者，血即散失其常经，溢渗入胞，而成血淋矣。

　　卷之四十九　小儿杂病诸候五（凡五十论）

　　二百二、寒淋候

　　寒淋者，其病状先寒战、然后尿是也。小儿取冷过度，下焦受之，冷气入胞，与正气交争，寒气胜则战寒而成淋，正气胜则战寒解，故得小便也。

　　卷之四十九　小儿杂病诸候五（凡五十论）

　　二百三、小便数候

　　小便数者，膀胱与肾俱有客热乘之故也。肾与膀胱为表里，俱主水，肾气下通于阴。此二经既受客热，则水行涩，故小便不快而起数也。

　　卷之四十九　小儿杂病诸候五（凡五十论）

　　二百四、遗尿候

　　遗尿者，此由膀胱有冷，不能约于水故也。足太阳为膀胱之经，足少阴为肾之经，此二经为表里。肾主水，肾气下通于阴。小便者，水液之余也。膀胱为津液之腑，既冷，气衰弱，不能约水，故遗尿也。

　　卷之五十　小儿杂病诸候六（凡五十一论）

　　二百五、三虫候

　　三虫者，长虫、赤虫、蛲虫也，为三虫，犹是九虫之数也。长虫，蛔虫也，长一尺，动则吐清水而心痛，贯心即死。赤虫，状如生肉，动则肠鸣。蛲虫至细微，形如菜虫也，居胴肠间，多则为痔，剧则为癞，因人疮处，以生诸痈、疽、癣、 、 、疥、龋虫，无所此既九虫之内三者，而今则别立名，当以其三种偏发动成病，故谓之三虫也。

　　卷之五十　小儿杂病诸候六（凡五十一论）

</div>
    <div class="pagination">
<a href="诸病源候论_page124.html">上一页</a><span>...</span><a href="诸病源候论_page120.html">120</a><a href="诸病源候论_page121.html">121</a><a href="诸病源候论_page122.html">122</a><a href="诸病源候论_page123.html">123</a><a href="诸病源候论_page124.html">124</a><span class="current-page">125</span><a href="诸病源候论_page126.html">126</a><a href="诸病源候论_page127.html">127</a><a href="诸病源候论_page128.html">128</a><a href="诸病源候论_page129.html">129</a><a href="诸病源候论_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
