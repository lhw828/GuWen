<!DOCTYPE html>
<html>
<head>
    <meta charset="UTF-8">
    <title>普济方四库 - 第 740 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 740 页/共 1812 页</h1>
    <div class="content">　　右切以水九升煑取二升半分三服忌酢物一方甘草三两
　　又方
　　青羊肾【一具】　桑根白皮【四两】　茯苓【四两】　橘皮【三两】李根白皮【四两】　黄耆【三两】　参【三两】　生姜【四两】
　　右切以水九升煑取二升七合分三服忌酢物
　　黄耆丸【出圣济总録】　治水气消肿定喘
　　黄耆【剉】　甘遂【炒】　青橘皮【浸焙去白】　麦蘖　大防【炒】　陈橘皮【浸去白焙】　陈麴【炒各半两】
　　右为末炼蜜丸桐子大煎木通桑根白皮汤下
　　苦葶苈丸【出圣济总録】　治水气喘满小便赤澁腰腿浮肿不得眠卧
　　苦葶苈【四两三分纸上炒】　杏仁【三分浸去皮尖炒】
　　右捣罗五味为末与二味研者和匀炼蜜丸桐子大每服二十丸食后煎橘皮汤下日再煎紫苏汤下亦可
　　郁李仁汤【出圣惠方】　治水肿胸满气急
　　郁李仁【浸去皮尖炒】　桑根白皮【炙】　赤小豆【炒各三两】紫苏【一两半】　橘皮【二两】　茅根【切四两】
　　右捣筛每服五钱水三盏煎至一盏去滓温服
　　葶苈散【出危氏方】　治因饮水浆多感冷湿胸腹胀满沥咯有声喘急气促面色黄
　　芫花【炒赤】　甘遂　大防　黒牵牛【炒取为末】
　　右各等分为末每服一钱先将红枣十枚煎汤一盏调温再单饮枣汤送下平旦服病不除明日更服加半钱利后稀粥自养但服加味控涎丸方见喘急
　　茯苓汤　治水肿胸中气满喘急
　　赤茯苓【去皮】　杏仁【去皮尖双仁炒各四两】　陈橘皮【浸去白炒二两】
　　右捣筛每服五钱水三盏煎至一盏去滓温服日再服随小便下
　　疗气忽发满胸急者
　　大枣【三十枚打破】
　　右以水四升煑取二升内蜜和调不得过甜不过酸稍含咽之
　　水肿欬逆上气【附论】
　　内经谓肾为水肿肺为喘呼气逆不得卧盖肾主水肺主气虚不能制水水气胀满上乘于肺肺得水而浮故上气而欬嗽古方有曰肿从水起上气而欬名曰白水其病在肺
　　乌肾丸【出圣惠方】　治水气肿满欬逆上气
　　乌肾【半两】　蛤蚧【一对涂酥微炒】　木通【半两】　汉防己【半两】防榔【半两】　大防【三分】　陈橘皮【三分】　海藻【半两炒洗去醎】木香【半两】　当归【半两剉碎微炒】　郁李仁【三分汤浸去皮尖防炒】续随子【一分】　海蛤【半两细研】　肉桂【半两去皱皮】　赤茯苓【半两】　赤芍药【半两】
　　右为末炼蜜和丸如小豆大每日五更初以桑根白皮汤下三十丸
　　大白前汤【出圣济总録】　治水欬逆上气通身洪肿短气胀满昼夜卧不得喉中鸣大小便不通不下食而不甚渇
　　白前【一两半】　紫苑【去土二两】　半夏【汤洗七遍去滑焙干二两剉】生泽漆根【微炒一两】
　　右四味捣筛每服五钱水一盏半煎至一盏去滓入内后药
　　桂【去皮一两半】　人参【三分】　白术　赤茯苓【去皮各二两】
　　葶苈散　治十种水气喘急坐卧不得小便淋澁【方见十类神助散】
　　褚证汉防己散【出千金方】　治水肿上气
　　汉防己　泽漆叶　石苇　泽防【各五两】　白术桑根白皮　丹参　赤茯苓　橘皮　通草【各三两】郁李仁【五合】
　　右治下筛为粗散以水一升煑三因方取八合去滓顿服一日三取小便利为度
　　大枣散【出圣济总録】　治徧身浮肿胀上气不得卧大小便澁先服大枣散后服海蛤丸后三年不得食肉入房不尔病必重发治阳中风下利呕逆短气不恶寒热汗出发作有时头痛心痞硬引脇下痛兼下水肿腹肋胀并酒食积膓垢积滞痃癖肾积畜热极痛尘气久不已或表之正气与邪热并邪热并甚于里热极以隂及寒表气入阳气极深脉将絶并风热燥甚结于下焦大小便不通实热腰痛
　　芫花【炒一分】　甘遂【炙半分】　大防【去皮一分】
　　右捣罗为散每服一钱以大枣十枚水一盏半煑枣二十沸去滓枣调药空心顿服当利勿止勿止三服后服海蛤丸人实更加服随实虚加减
　　海蛤丸【出圣济总録】
　　海蛤【别研】　赤茯苓【去皮各一两】　狼毒【三分】　桑根白皮【炙剉】　参【微炙各一两】　腻粉【半两】　薏苡仁　陈橘皮【浸炒去白】　防己　葶苈【炒研】　杏仁【汤浸去皮尖双仁炒各一两】
　　右除海蛤外捣罗为末同海蛤再研匀炼蜜丸如小豆大每服空心用橘皮汤下三十丸日三服五日后觉齿痒即住药齿肿口疮即是瘥候
　　白前汤【出圣济总録】　治水欬逆上气通身浮肿短气胀满昼夜倚壁不得卧其喉中水鸡声
　　白前【十两三分】　紫苑【去土一两半】　半夏【洗七遍三两】　泽漆根【炒】　秳蒌【一枚去皮】　白术【一两】　桂【去皮一两半】　人参干姜【各半两】　吴茱茰【浸一宿炒二两】
　　右捣筛每服用五钱水三盏入枣二枚生姜一块拍破煎至一盏半去滓分二服当小便利或微溏肿即减
　　防己汤【出圣济总録】　治水气欬逆上气四肢浮肿坐卧不安
　　防己【半两】　桑根白皮【剉】　木通【剉】　赤茯苓【去皮各一两】　泽漆　郁李仁【浸去皮炒】　甜葶苈【各半两隔纸炒紫色】陈橘皮【浸去白焙二两】
　　右捣筛每服五钱水一盏半枣四枚擘破同煎至七分去滓食后温服
　　黄耆汤　治水气面浮欬嗽气促
　　黄耆【三分】　柴胡【去苖】　赤芍药【炒】　赤茯苓【去皮各半两】陈橘皮【浸去白焙】　麦门冬【去心焙】　恶实【炒】　甘草【炙各三分】
　　右捣筛每服三钱水二盏煎至七分去滓温服不拘时候
　　治水气浮肿欬逆上气宜服此方
　　甜葶苈【三分隔纸焙】杏仁【汤浸去皮尖双仁半两炒微黄】　赤芍药【半两】秦芁【半两去皮】　汉防己【半两】　麻黄【半两】　郁李仁【半两】桑根白皮【半两】　甘草【半两】
　　右筛为散每服三钱以浆水一盏煎至六分去滓温服日三四服
　　杏仁散【出圣惠方】　治水气肿盛欬逆上气小便赤澁杏仁【一两汤浸去皮尖双仁炒微黄】　茅根【一两半】　赤茯苓【一两】陈橘皮【一两汤浸去白】　桑根白皮【二两】　郁李仁【二两汤浸去皮防炒】　泽漆叶【二两】　川芒硝【一两】　木通【一两】
　　右为散每服四钱水一钟入生姜半分煎至五分去滓空心温服如人行十里当下黄水一二升为効
　　鲤鱼汤【出圣济总録】　治水肿腹大喘欬胸满不得卧鲤鱼【一个重三斤去鳞肠肚】　桂【去皮】　紫苑【去苖土各二两】　防己黄芩【去黒心】　硝石【研如粉】　人参【各二两】
　　右除鱼捣筛先用东流水五升煑鱼令烂熟去鱼内药末五钱匕煑赤小豆一合大枣三枚擘生姜三片候豆熟去滓温服日三夜一
　　治水肿欬逆上气坐卧不得宜服此方【出圣惠方】
　　甜葶苈【一两隔纸炒令紫色】　橘皮【一两汤浸去白焙】　甘遂【半两炒微黄】　牵牛子【一两炒微黄】　郁李仁【半两汤浸去皮微炒】
　　右捣罗为末炼蜜和丸梧桐子大每服煑赤小豆饮及大麻子饮下七丸日三服以大小便利为度
　　又方【出圣惠方】
　　海蛤【一两细研】　甜葶苈【一两隔纸炒紫色】　汉防己【一两剉】杏仁【三分汤浸去皮尖双仁炒微黄】　甘遂【一两炒令微黄】　桑根白皮【一两剉】
　　右捣为末以枣肉和捣三二百杵丸梧子大每服于食前煎以大麻子汤下七丸
　　白前汤　治水咳逆上气身体浮肿短气胀满昼夜倚壁不得卧咽中作水鸡鸣
　　白前　紫苑　半夏　大防【各三两】
　　右防咀以水一斗浸一宿明旦煑取三升日三服
　　水肿小便澁【附论】
　　水气小便澁者由荣卫不调经络否澁脾肾虚弱使水气流溢于皮肤四肢肾与膀胱有热故也凡此二经俱主于水流行于小肠入脾为小便也今热气在于脏腑水行则澁故令小便澁
　　海蛤丸　主下气水苦小便澁肿气妨闷食
　　昆布【洗】　橘皮　赤茯苓　汉防己　海蛤【研】郁李仁　桑根白皮　泽漆【炙】　防榔　杏仁【各四分去皮尖双仁研】　大黄【六分】　葶苈【二十分微炙令黄】
　　右捣筛蜜丸梧子大每服十五丸日二服加至二十五丸以小便利为度忌热面冷滑大酢
　　海蛤丸【出圣济总録】　治水肿腹满四肢黄痩喘促小便澁海蛤【二两研】　木香　诃梨勒皮　防己　厚朴【去粗皮生姜汁炙】　旋覆花【各一两】　白防榔【剉】　鳖甲【去裙烂醋浸炙】　郁李仁【去皮研各一两半】　桂【去皮半两】
　　右为末炼蜜丸桐子大每服二十丸煎大腹皮汤送下之
　　海蛤丸【出圣惠方】　治大腹水肿四肢洪满小便澁少海蛤【一两研】　甜葶苈【一两隔纸炒令黄色】　赤茯苓【一两去皮】桑根白皮【一两剉】　郁李仁【一两汤浸防炒】　防己【一两剉】陈橘皮【一两汤浸去白】　甘遂【半两炒防黄】
　　右捣罗为末别捣葶苈如泥内药末中和匀炼蜜和丸二三百杵丸梧子大每服二十丸以粥饮下日三四服
　　又方【出圣惠方】
　　防榔【一两】　牵牛子【一两防炒】　赤茯苓【一两】　桑根白皮【一两剉】　甜葶苈【一两隔纸炒黄色】　汉防己【半两】
　　右为末别捣葶苈如泥内药末中和捣三二百杵丸梧子大每服二十丸粥饮下日三服以瘥为度
　　汉防己散【出圣惠方】　治水气四肢肿满上气满喉中喘急小便秘澁
　　汉防己【一两】　木通【一两】　桑根白皮【一两剉】　赤茯苓【一两】　甘草【半两剉炙防赤】　大腹皮【半两剉】　牵牛子【二两防炒】
　　右捣罗为散每服三钱以水一中盏入生姜半分葱白七寸煎至六分去滓不计时候温服
　　商陆丸【出圣惠方】　治水肿利小便消胀满宜服
　　商陆【一两】　川芒硝【半两】　甘遂【一分微炒黄】　川大黄【半两剉碎防炒】　芫花【半两醋拌炒干】　荛花【半两微炒】
　　右为末炼蜜和捣三二百杵丸梧子大毎服食前粥饮下三丸以利为度
　　蘧麦散【出圣惠方】　治水气面目腿膝硬小便赤澁
　　蘧麦【一两】　滑石【一两】　汉防己【一两】　川大黄【一两剉微炒】川芒硝【一两】
　　右为散每服三钱水一中盏煎至六分去滓不计时候温服
　　又方【出圣惠方】
　　木通【二两剉】　桔梗【一两去芦头】　赤芍药【一两】　甜葶苈【一两】　桑根白皮【一两】
　　右为散每服五钱水一大盏煎至五分去滓不计时候温服
　　大防散【出圣惠方】　治水气肿满大小便澁壅宜服
　　大防【一两汤浸去白微炒】　陈橘皮【一两汤浸去白】　商陆【一两剉】木通【一两剉】　蘧麦【一两剉】
　　右为散每服三钱水一盏煎至六分去滓空腹温服如未通即良久再服
　　水银丸【出圣惠方】　治水气腹胀促小便澁
　　水银【一两乳钵内研令星尽】　甜葶苈【一两用隔纸炒令紫色】　椒目【半两微炒出汗】　浮萍草【半两】　滑石【二两】
　　右为末研入水银令匀煎皂荚子胶和丸梧子大每服十五丸葱汤下日三服
　　香苏散【出卫生寳鉴】　治水气虚肿小便赤澁
　　陈皮【一两去白】　防己　木通　紫苏叶【各半两】
　　右为散每服二钱水二盏生姜三片同煎六分去滓温服食前日二
　　治水气小便澁身体虚肿宜服此方【出圣惠方】
</div>
    <div class="pagination">
<a href="普济方四库_page739.html">上一页</a><span>...</span><a href="普济方四库_page735.html">735</a><a href="普济方四库_page736.html">736</a><a href="普济方四库_page737.html">737</a><a href="普济方四库_page738.html">738</a><a href="普济方四库_page739.html">739</a><span class="current-page">740</span><a href="普济方四库_page741.html">741</a><a href="普济方四库_page742.html">742</a><a href="普济方四库_page743.html">743</a><a href="普济方四库_page744.html">744</a><a href="普济方四库_page745.html">745</a><span>...</span><a href="普济方四库_page741.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
