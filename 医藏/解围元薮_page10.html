<!DOCTYPE html>
<html>
<head>
    <meta charset="UTF-8">
    <title>解围元薮 - 第 10 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>解围元薮 - 第 10 页/共 15 页</h1>
    <div class="content">　　癞麻疼痛立时消。

　　寒热疮痍及瘫痪。

　　任从癫癞暴中风。

　　些小微风都不算。

　　黑淋酒化服三丸。

　　铁汉头上也出汗。

　　七月上旬采河中紫背浮萍，晒干为末，每斤加草乌、葳蕤、风藤、麻黄各二两、麝香二钱。

　　共为末，蜜丸，弹子大。以草乌煎，酒磨，服一丸。重者以乌头煎，酒磨下。轻者以黑豆炒香，烹，酒磨，服。

　　 丸八十二 治肝肾风气，四肢麻痹，骨节酸疼，腰膝无力，癞风痿烂，湿痰中风，口眼 邪，手足屈曲瘫痪等症。

　　于五月五、六月六、七月七等日采 草叶，拭去毛沙土，曝干，以老酒拌蜜酒层层和洒，以柳木甑蒸透，晒干，共九次，加乳香、没药、沉檀、降木、真麝等香，当归、血竭各等分，共为末，蜜丸，桐子大，每服三钱，无灰酒下，神效。

　　胡麻丸八十三 治大风、大疠、中风，乃风科之妙方。

　　胡麻(一斤) 苦参皮(五斤酒浸七日) 荆芥穗(四斤) 草(叶净三斤) 苍耳草(叶净三斤) 紫背浮萍(二斤蒸透晒干)先将 、苍二味蜜拌，蒸一伏时，晒干，后共为末，酒糊丸，桐子大，朱砂为衣，每服百丸，茶酒俱可下，日进三次。

　　独圣散八十四 治鼓槌风、手指挛瘸、足趾肿烂脱落、腿肘曲折肿痛难忍。

　　蓖麻子肉(二两碎者不用) 黄连(二两)同贮瓶内，加水浸之，春五夏三秋七冬九日取出，每晨朝东南方，以瓶中水一钟吞蓖麻一粒，渐加至四五粒，若微泄无妨，如手指足趾节间肿疼，诸病即愈，戒食动风辛辣毒物。

　　跨鹤丹八十五 治鸡爪风。

　　五加皮 海桐皮 川乌 川芎 赤芍(各五钱) 干姜 肉桂(各一钱)上为末，每服三钱，用水二盏，将青钱一个入青油浸三日，同煎服。

　　灵芽芷珠八十六 治烂风痿顿，臭恶疙瘩。

　　人蛆以水养净，再以浓茶养三日夜，炙香为末，每两加麝香一钱，酒糊丸，弹子大每服一丸，热酒磨下，眩瞑周时自醒，病若脱去，重者五七丸全愈。

　　雄漆丸八十七 治烂风疮秽臭恶者。

　　透明雄黄(水飞净八两) 淮熟地(八两) 干漆灰(一两)上为末，醋糊丸，桐子大，每服七十丸，酒下，服药一料全愈。

　　蓬莱枣八十八 治瘫痪痿烂，臭恶困顿者。

　　北红枣(一斤，取肥大不破者) 五台草(取自然汁十碗，一名猫耳眼，又名浓灌草) 透骨草(即马鞭草) 左缠藤(即金银花) 夏枯草 透天龙(即茜草) 土风藤(即九龙草) 蒲公英(各取汁一碗) 黄花根(一两)上各草于二月中旬收采，加白酒浆二碗，入砂锅属性火慢煎，汁尽用千年叶、川椒煎汤，洗去枣上泥，阴干。如病患手指挛瘸屈倒，五年者服二斤，十年者服四斤，二十年者不治。服时要在静处避风，端坐养神。先吃一个，三日外增三枚，五日外增五枚，常服之，仍以扁柏川椒汤洗手，外用沉香、麝香末为衣更妙。其煮过枣汁，为疮疽围药极好。或以金银花藤蒸晒为末，和丸，外科服之甚妙，风科服之亦好。

　　圣散子八十九 治诸风痿困挛曲，臭恶危烂者。

　　闹羊花根(老酒拌九蒸晒) 缸岸即坑 ，要多年露天者，醋 三四次，(各一两) 人牙(炙黄) 雄黄(水飞，各八钱) 牛黄(一钱二分) 蟾酥(三钱) 朱砂(五钱) 麝香(一钱)上为末，每服四分，沙糖调温酒下。

　　花龙丸九十 又名混元丹。治风湿，腰背以下腿股瘫痪，寸步不能，日夜抽掣，伏床不起。

　　苍术(四两) 黄柏(酒，浸炒) 灵壳(酥炙) 朱膝 当归 蓖麻 防己 茄根皮(各一两)上为末，酒糊丸，桐子大，每服百丸，姜盐汤下。

　　白龙丸九十一 又名辅龙丹。治风湿，腰跨以上肩背大痛，肘膊僵软，匙筋难举，伛偻脊高。

　　乳香 没药 川乌 草乌 地龙 南星(各等分)上为末，酒糊丸，每服四十丸，或酒或荆芥汤下，服至四两除根，外以石楠叶煎汤洗沃。

　　香身汤九十二 治大风。腥臭秽人不能近者。

　　白芷 香附 当归 桂心 槟榔 益智 甘松(各三两) 檀香(二两) 麝香 韶脑(各五钱) 木香 沉香 松子(各一两五钱) 香蛇(二两)上为末，甘草膏丸，桐子大，临卧含化五丸，大能祛症。

　　大衍丸九十三 治诸风。瘫痿变形，胀肿困败者。

　　羌活 当归 白芷 防风 粉草 连翘 熟地 牛蒡子 僵蚕(各二两) 蒺藜(六两)元参(半斤酒拌晒) 苦参皮(一斤酒浸九蒸晒)上为末，酒糊丸，桐子大。每服百丸，滚汤下，日进三次外用甘草 黄柏 荆芥 苦参 槐头 椿头 防风 大风子壳葱煎洗浴。

　　仙花膏九十四 治大风恶症神效。

　　闹羊花(八两酒蒸九次) 苍耳子(八两炒) 败龟板( 白如霜二两) 番木鳖(醋炙二两)上为末，用蜜一斤熬去水气，调之。入竹筒内挂当风处。病患初起酒服五分，弱者服一二分，不饮者沙糖调下。

　　水制黄香丸九十五 又名黄龙丸，治诸风危困，无药可治，将毙者。舶上硫黄，黑色者曰雌。黄色者曰雄。各半打碎，滴花倾入酽醋内，取出里面之油。

　　取净者一斤，用竹筒一个削去青，入硫在内。以蜡封口，投入无水粪坑中。浸一年取起。放长流水中四十九日。明亮松香溶化加烧酒煮六七沸，倾入冷水内抽扯去，内苦黄味，再煮再抽，一连七次，拔净，细白无脚，方用三两茅术米(泔浸刮去粗皮，用白净者一斤) 紫檀香 茅香(俱不见火) 白胶香 川乌(泡去皮) 川芎(各四两) 恶实头(末) 草乌炮(去皮) 明天麻(各三两) 一方加地龙二两名黄龙丸。

　　上为末，陈皮糊丸梧子大。每服五十丸，滚汤下。如皮肤发热，加番木鳖五钱，以麻油煮熟，忌猪肉，房事。

　　治鹅掌风雁来风方九十六银杏肉打烂，搓擦如干，扑去渣，不可水洗，再加冰片、麝香各三分，研匀。桐油调涂上，以艾火熏之。

　　又方用真平胃散、桐油调涂，于炭火上熏之。频涂频熏。

　　又方用乌骨白鸡，勿使犯雌，另蓄一处。收其粪晒干，加入蛇床子末，煎汤入瓶内，熏之。

　　待温即洗。 一方加雄黄皮硝尤妙。

　　又方用苍术、艾煎汤，瓶内熏之，俟温洗之。

　　又方水银(三钱) 铅(二钱化开)投入水银为末，用硫黄三钱研细，将茄蒂蘸擦。一法以滴卤洗，二三次则愈。

　　白癜风方九十七用麻油半斤生柿柁两个打烂和匀入锅内熬黑去渣点在患处自变好肉。

　　三分散九十八 治诸恶风、痿困、瘫烂危笃者。

　　闹羊花(酒拌九蒸晒) 用生漆每两加樟冰(二钱) 雄黄(二钱) 搅匀隔汤炖化，拌蒸晒干。又以茜草根捣汁，拌蒸晒干为末，每两加雄黄(三钱) 麝香(五分) 蟾酥(二钱) 研匀，每服三分，沙糖调，温酒下。半日不可见风。

　　四物汤九十九川芎 当归 白芍 大生地人参败毒散一百人参 羌活 独活 前胡 柴胡 荆芥 防风 桔梗 川芎 枳壳 茯苓 生甘草 生姜大枣补中益气汤一百另一升麻 柴胡 人参 绵黄 当归 茯苓 白术 炙草 姜 枣

　　卷四

　　参术遇仙丹百另二 治三十六种大风诸恶危症。

　　人参 白术(各一两) 川芎 皂角刺 本 蝉壳 天麻(各二两) 羌活 独活 细辛紫参丹参 沙参 知母(各三两) 元参 当归 荆芥穗 红花 苍术(各四两) 穿山甲 僵蚕蜈蚣漏芦 萆 石斛 秦艽(各一两) 乳香 没药 血竭(各七钱五分) 麝香(五分) 木香(二两五钱) 地龙(八钱) 苦参皮(半斤)上为末，蜜丸桐子大。每服五十丸温酒下，忌牛、羊、猪肉、野味、鸡、鹅、烧酒、房事，避风为上。

</div>
    <div class="pagination">
<a href="解围元薮_page9.html">上一页</a><span>...</span><a href="解围元薮_page5.html">5</a><a href="解围元薮_page6.html">6</a><a href="解围元薮_page7.html">7</a><a href="解围元薮_page8.html">8</a><a href="解围元薮_page9.html">9</a><span class="current-page">10</span><a href="解围元薮_page11.html">11</a><a href="解围元薮_page12.html">12</a><a href="解围元薮_page13.html">13</a><a href="解围元薮_page14.html">14</a><a href="解围元薮_page15.html">15</a><a href="解围元薮_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
