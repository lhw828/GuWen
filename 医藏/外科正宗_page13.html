<!DOCTYPE html>
<html>
<head>
    <meta charset="UTF-8">
    <title>外科正宗 - 第 13 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 13 页/共 30 页</h1>
    <div class="content">　　栀子仁汤大青叶 石膏淡豉共黄芩杏仁知母赤芍药 升麻柴胡甘草行治肺痿发热潮热，或发狂乱烦躁，面赤咽痛者。
　　栀子仁 赤芍药 大青叶 知母（各七分） 黄芩 石膏 杏仁 升麻（各一钱五分） 柴胡（六分）甘草（五分） 淡豆豉（百粒）水二钟，煎八分，食远服。
　　
　　加味理中汤
　　加味理中汤半夏 茯苓白术共陈皮干姜细辛并甘草 人参五味效同推治肺胃俱虚，咳嗽声重，发热不已，又兼脉浮数而无力者服之。
　　炙甘草 半夏 茯苓 干姜（泡） 白术 陈皮 细辛 五味子 人参（各五分）水二钟，煎八分，食远服。
　　
　　金鲤汤
　　金鲤汤中效罕稀 独将贝母效真奇童子小便重汤顿 肺痈痰吐最堪医治肺痈已成未成，胸中隐痛，咯吐脓血者服之。
　　金色活鲤鱼（一尾，约四两重） 贝母（一钱）先将鲤鱼连鳞剖去肚肠，勿经水气，用贝母细末掺在鱼肚内线扎之；用上白童子小便半大碗，将鱼浸童便内，重汤顿煮，鱼眼突出为度。少顷取起去鳞骨，取净鱼肉浸入童便内顿热；肉与童便作二、三次，一日食尽一枚，其功效甚捷。
　　
　　葶苈散
　　葶苈散中薏苡仁 甘草桑皮用葛根栝蒌升麻桔梗等 肺痈服下可回春治过食炙爆，或饮酒过度，致肺热气壅，喘急不卧；及肺痈浊吐腥臭，胸膈胀满不食者，并服之。
　　甜葶苈 桔梗 栝蒌仁 川升麻 薏苡仁 桑白皮 葛根（各一钱） 炙甘草（五分）水二钟，姜三片，煎八分，食后服。
　　
　　肾气丸
　　治肾气素虚，不交于心，津液不降，败浊为痰，致生咳逆。
　　干山药（四两） 山茱萸（去核，酒拌，四两） 泽泻（蒸） 牡丹皮（白者佳） 白茯苓（各三两）熟地（用生者八两，酒拌铜器蒸半日，砂器亦可，捣膏）上为末，地黄煮烂，杵膏蜜丸如桐子大，每服七、八十丸，空心滚汤、盐汤、温酒送下。
　　卷之二　上部疽毒门
　　肺痈论第二十四
　　金液戊土丹（见脱疽门）。
　　卷之三　下部痈毒门
　　流注论第二十五
　　夫流注者，流者行也，乃气血之壮，自无停息之机；注者住也，因气血之衰，是以凝滞之患。故行者由其自然，住者由其瘀壅。其形漫肿无头，皮色不变，所发毋论穴道，随处可生。凡得此者，多生于体虚之人，勤劳之辈，不慎调燮，夏秋露卧，纵意取凉，热体当风，图身快爽；或中风邪，发散未尽，或欲后阴虚，外寒所侵。又或恼怒伤肝，郁结伤脾，荣气不从，逆于肉里；又或跌打损伤，瘀血凝滞；或产后恶露未尽，流缩经络。
　　此等种种，皆成斯疾也。既成之后，当分表里、寒热、虚实、邪正、新久而治之。初因风寒相中，表症发散未尽者，人参败毒散散之。房欲之后，体虚寒气外侵者，五积散加附子温之。劳伤郁怒，思虑伤脾而成者，归脾汤加香附、青皮散之。跌扑伤损，瘀血凝滞而成者，复元活血汤逐之。产后恶露未尽，流注经络而成，木香流气饮导之。此皆初起将成之法，一服至三、四服皆可；外俱用琥珀膏敷贴，其中亦有可消者，十中五、六。如服前药不得内消者，法当大养气血，培助脾胃，温暖经络，通行关节，木香流气饮、十全大补汤俱加熟附子、香附培助根本；此则未成者自消，已成者自溃，已溃者自敛，而终无残败破漏不敛之症。且如有脓宜急开之。
　　患者又当慎起居，戒七情，远寒就温，俱可保全；若误用寒凉克伐、内消等药，终至不救者多矣。
　　卷之三　下部痈毒门
　　流注论第二十五
　　初起漫肿，皮色光亮，微热微疼，筋骨不欠强者为顺。已成身体微热，饮食有味，疼痛有时，肿生红色者顺。已溃脓稠而黄，肿消痛止，身体轻便，起坐如常者顺。溃后内肉易生，脓水易止，精神易复，脓口易合者顺。
　　初起身体发热，脉细而数，皮色微肿，痛彻筋骨者险。已成饮食少思，口干作渴，身体疼痛，四肢沉重者险。已溃脓水清稀，肿仍不消，虚热不退，疼痛下减者逆。溃后脓秽不止，肌肤瘦削，饮食不餐，发热皮粗者死。
　　卷之三　下部痈毒门
　　流注论第二十五
　　初因风寒表散未尽，而后复生肿痛者，再宜和解之。表邪已尽，而后复生流注者，宜清热消肿、行散气血。
　　暴怒所伤，抑郁所致，胸膈痞闷，中气不舒，顺气宽中。肿硬已成而不得内消者，宜和气血，更兼补助脾胃。
　　跌扑闪肭，瘀血凝滞为患者，宜调和气血、通行经络。寒邪所袭，筋挛骨痛及遍身疼痛者，温经络、行气血。
　　产后败血流注关节致生肿痛者，当散败瘀、养气血。溃后脓水不止，而形衰食少者，宜滋气血、峻补脾胃。
　　卷之三　下部痈毒门
　　流注论第二十五
　　一男子风寒表散未尽，两腮肿痛，微热不退，小柴胡汤加川芎、天花粉、桔梗、连翘二服，余热顿退；又以二陈汤加桔梗、黄芩、牛蒡子、连翘四服，十日而安。
　　一男子劳伤受寒，背生三肿，皮色不变，寒热交作，至夜尤甚。先以万灵丹洗浴发汗，寒热顿退；惟肿硬不消，以琥珀膏敷之，三次其肿消痛止，渐渐而平。
　　一妇人因怒胁下结肿，将近半年方痛，此得之肝气郁结之症，以木香流气饮四服，其肿渐红，此日久之病必欲作脓，不可内消；又以十全大补汤加木香、香附、青皮十余服，其肿渐高；又以本方加皂角刺五服，其脓方溃，且清且多。此劳中所得者，元气已经亏损，其脓故多而清，以人参养荣汤加熟附子月余，脓稠且少，又本方倍参、 、归、术两月而愈。
　　一男子元气素虚，因暴怒膊生肿块，疼痛牵强，寒热往来，饮食日减，以补中益气汤加香附、贝母十余服，寒热渐止；又以益气养荣汤月余而肿溃。间以八珍汤服之，外用附子饼日灸二次，脾胃健而安。
　　一孀妇项间乳上各肿一块，将近一年，渐大方痛，诊之脉细数而无力，此思虑过伤之病也。以归脾汤加桔梗、香附十余服，其肿渐高；外以琥珀膏敷之，肿顶红色；欲其作脓，又以十全大补汤加桔梗、贝母服之，半月脓熟；针之后，头腐脓清，虚热复作，食少不睡，仍以归脾汤间以逍遥散，服之三月而愈。
　　一男子平素怯弱，腰后微肿一块，饮食少思，口干发热，此得之肾伤之病也，治当朝以附桂八味丸，午用人参养荣汤扶植根本为要。彼以口干发热内火之故，欲投清凉之剂解之，予辞不敢治。请内医视之，以退热为主，正合病家之意。投药三剂，腹痛作泻，又以猪苓、泽泻、浓朴泄气等药，大热发作，形体更变，复请予治。
　　予曰：死之速矣。伊芳不知因虚致病，法当滋补，况是腰间肿块，内肾受伤；口干作渴，肾水枯竭；发热不退，阴虚血少，今以有余之药而疗不足之症，岂有不死者。始信前误，又半月而死。
　　卷之三　下部痈毒门
　　流注论第二十五
　　
　　调和荣卫汤
　　调和荣卫汤甘草 陈独芎归 大茴赤芍白芷并乌药 牛膝红花相共随治流注初起，气血凝聚，结肿不散，已成未成服。
　　川芎 当归 陈皮 独活（各一钱） 赤芍 白芷 乌药 大茴香 黄 （各八分） 甘草（炙） 红花（各五分） 牛膝（下部加）水二钟，煎八分，入酒一杯，量病上下服。
　　
　　木香流气饮
　　木香流气饮芎归 苏桔青皮乌泽枳壳槟苓防半夏 腹皮半芍膝甘随治流注、瘰 及郁结为肿。或血气凝滞，遍身走注作痛；或心胸痞闷，嗌咽不利，胁腹膨胀，呕吐不食，上气喘急，咳嗽痰盛，或四肢面目浮肿者并服之。
　　川芎 当归 紫苏 桔梗 青皮 陈皮 乌药 黄 枳实 茯苓 防风 半夏 白芍（各一钱）甘草节 大腹皮 木香 槟榔 泽泻 枳壳（各五分） 牛膝（下部加一钱）水三钟，姜三片，枣一枚，煎八分，食远服。
　　
　　六郁汤
　　六郁汤内用川芎 半夏陈苓香附同甘栀苍术砂仁等 湿痰流注实时通治诸郁结肿，及左右二搭相串，湿痰流注等症。
　　川芎 半夏 茯苓 香附 陈皮 山栀（各一钱） 苍术 砂仁 甘草（各五分）姜三片，水二钟，煎服。
　　
　　附子八物汤
　　附子八物汤芎芍 熟地人参术茯苓甘草肉桂当归等 木香姜枣效通神治房欲后阴虚受寒，致生肿块，又或遍身腿脚疼痛，不能步履。
　　川芎 白芍 熟地 人参 白术 茯苓 当归 附子（各一钱） 肉桂（五分） 木香 甘草（各三分）水二钟，姜三片，枣一枚，煎八分，食远服。
　　
　　疮科流气饮
　　疮科流气饮芎归 甘桔苏槟芍桂防风枳壳香乌药 白芷人参浓朴随治流注及一切郁怒凝滞气血，作肿疼痛；或胸膈痞闷，或风寒湿毒搏于经络，结成肿块者服。
　　当归 甘草 紫苏 人参 白芍 官桂 黄 防风 枳壳 乌药 桔梗 浓朴（各七分） 槟榔 木香川芎 白芷（各五分）水二钟，煎八分，食远服。
　　
　　通经导滞汤
　　通经导滞汤香附 赤芍芎归熟地随陈皮丹皮苏草节 牛膝红花独活奇治妇人产后，败血流注，经络结成肿块疼痛者。
　　香附 赤芍 川芎 当归 熟地 陈皮 紫苏 牡丹皮 红花 牛膝 枳壳（各一钱） 甘草节 独活（各五分）水二钟，煎八分，入酒一小杯，食前服。
　　
　　香附饼
　　香附饼最散风寒 酒和调成患上安熨底热攻寒气散 敢教苦楚即成欢治风寒流注袭于经络，结成肿痛。用香附为末，酒和，量疮大小，做饼复患处；热熨斗熨药上，未成者自消，已成者自溃，风寒湿毒宜姜汁作饼。
　　
　　醒脾汤
　　醒脾汤中白术 人参酸枣地骨皮茯神远志柴甘桔 香附木香共得宜治怀抱郁结，思虑伤脾，致脾气不行，逆于肉里，乃生壅肿；疼痛不眠，心烦不安，神气不清等症。
　　白术 黄 人参 茯神（各一钱） 酸枣仁 地骨皮 远志（各七分） 柴胡 甘草 桔梗 黄连木香 香附（各五分） 圆眼肉（七个）水二钟，姜三片，枣二枚，煎八分，不拘时服。
　　
　　调中大成汤
　　调中大成汤术附 苓归芎药藿黄砂仁远志丹皮草 肉桂煨姜黑枣随治流注溃后，脓水清稀，饮食减少，不能生肌收敛。
　　白术 茯苓 归身 白芍 陈皮 山药 黄 牡丹皮（各一钱） 人参（二钱） 藿香 砂仁 远志甘草（各五分） 附子 肉桂（各八分）水二钟，煨姜三片，枣二枚，煎八分，食远服。
　　
　　黄 六一汤
　　黄 六一汤甘草 加上人参三味奇流注脓多并作渴 更兼烦躁效堪推治流注溃后，脓水出多，口干作渴，烦躁不宁服之。
　　黄 （半生、半蜜水炒，六钱） 甘草（半生，半炙，一钱五分） 人参（一钱）水二钟，煎八分，食远服。
　　
　　散血葛根汤
　　散血葛根汤半夏 芎防羌葛芷升麻甘草细辛并苏叶 桔梗香附与红花治跌扑伤损，瘀血凝滞，结成流注，身发寒热者。
　　干葛 半夏 川芎 防风 羌活 升麻 桔梗（各八分） 白芷 甘草 细辛 苏叶 香附 红花（各六分）水二钟，葱三根，姜三片，煎八分，不拘时服。
　　
　　先天大造丸
　　先天大造丸归杞 熟地生苓兔肉黄乌茅巴骨香牛膝 远志青盐故纸方治风寒湿毒袭于经络，初起皮色不变，漫肿无头；或阴虚外寒侵入，初起筋骨疼痛，日久遂成肿痛，溃后脓水清稀，久而不愈，渐成漏症者服。
　　紫河车（酒煮，捣膏，一具） 熟地黄（酒煮，捣膏，四两） 归身 茯苓 人参 枸杞 菟丝子肉苁蓉（酒洗，捣膏） 黄精 白术 何首乌（去皮，用黑豆同蒸，捣膏） 川牛膝 仙茅（浸去赤汁，蒸熟去皮，捣膏，各二两） 骨碎补（去毛，微炒） 川巴戟（去骨） 破故纸（炒） 远志（去心，炒，各一两）木香 青盐（各五钱） 丁香（三钱） 黑枣肉（二两）上为细末，炼蜜丸如桐子大，每服七十丸，空心温酒送下，此方非独流注成漏者。又补一切气血虚羸，劳伤内损，乃男妇久无嗣息，并有奇功。
　　
　　琥珀膏
　　琥珀膏中用大黄 南星白芷郁金香同蒜捣稠敷患处 管教流毒即安康治一切皮色不变，漫肿无头，气血凝滞，结成流毒，毋论身体上下、年月新久，但未成脓者并效。
　　大黄（二两） 郁金 南星 白芷（各一两）共为细末，用大蒜头去壳捣烂，入上药再捣稠，入酒一二匙调匀，遍敷肿上，纸盖；随即热痛，又有不痛，俱待药干便效。次日又有起泡，又有不起泡者，如有泡起，挑去泡中黄水，膏贴之自效。
　　卷之三　下部痈毒门
　　流注论第二十五
</div>
    <div class="pagination">
<a href="外科正宗_page12.html">上一页</a><span>...</span><a href="外科正宗_page8.html">8</a><a href="外科正宗_page9.html">9</a><a href="外科正宗_page10.html">10</a><a href="外科正宗_page11.html">11</a><a href="外科正宗_page12.html">12</a><span class="current-page">13</span><a href="外科正宗_page14.html">14</a><a href="外科正宗_page15.html">15</a><a href="外科正宗_page16.html">16</a><a href="外科正宗_page17.html">17</a><a href="外科正宗_page18.html">18</a><span>...</span><a href="外科正宗_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
