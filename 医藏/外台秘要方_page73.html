<!DOCTYPE html>
<html>
<head>
    <meta charset="UTF-8">
    <title>外台秘要方 - 第 73 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 73 页/共 226 页</h1>
    <div class="content">　　人参【各二两】　杏仁【四十枚去皮尖两仁】　　　　细辛【二两】
　　右十五味切以水一斗清酒五升渍三夜煮取四升分为三服一日令尽若病人羸瘦者用水煎服药讫厚覆当汗出微微去上衣汗解以粉粉之忌生菜海藻菘菜酢桃李猪肉雀肉【并出第四卷中】
　　瘫痪风方四首
　　广济疗瘫痪风及诸风手足不随腰脚无力方
　　驴皮胶【五两炙令微起】
　　右一味先煮葱豉粥一升别贮又香淡豉二合以水一升煮豉去滓内胶更煮六七沸胶烊如顿服之及暖吃前葱豉粥任意多少如吃令人呕逆顿服三四剂即止风并差忌热面炙猪肉鱼蒜
　　又疗热风瘫痪常发者方
　　羌活【二斤】　　谷子【一升五合水中取沈者】
　　右二味筛为散酒服方寸匕日三服稍加之无忌【并出第一卷中】
　　文仲疗瘫痪风方
　　生地黄汁　淡竹沥　　荆沥【各一升】　防风【四分】独活【八分】　　附子【一枚中形正者炮】
　　右六味切三味以和地黄等汁煮取半升去滓空腹分再服取暖隔日一剂若虚三日一剂服可絶根大神验忌猪肉芜荑【备急同出第八卷中】
　　元侍郎希声集疗瘫痪风神验方
　　侧子【一两去皮】　五加白皮【四两】磁石【一斤绵裹】　甘菊花【一斤】汉防己　　羚羊角【屑】　杏仁【去皮尖各三两】干姜【一方作干
　　葛】　　　　芍药　　　麻黄【去节各四两】薏苡仁【一升】防风　　　芎防　　　秦芁　　　甘草【炙各一两】
　　右十五味切以水一斗二升煮麻黄去上沫内诸药煎取三升分温三服相去十里乆将息取汗讫傅粉勿当风慎热物及猪鱼蒜酒【出第一卷中】
　　风痱方三首
　　病源风痱之状身体无痛四肢不收神智不乱一臂不随者风痱也时能言者可治不能言者不可治也【出第一巻中】
　　千金疗风痱方风痱者卒不能语口噤手足不随而不彊直是也方
　　伏龙肝【五升末】冷水八升和搅取其汁饮之能尽佳【范汪同兼主中恶出第八卷中】
　　古今録验西州续命汤疗中风痱身体不自收口不能语冒昧不识人不知痛处但拘急中外皆痛不得转侧悉主之方
　　麻黄【六两去节】　石膏【四两碎绵裹】桂心　　　当归甘草【炙各二两】　芎防　　　干姜　　　黄芩【各一两】杏仁【四十枚去皮尖两仁】
　　右九味切以水一斗九升先煮麻黄再沸吹去沫后下诸药煮取四升初服一升稍能自觉者勿熟眠也可卧厚覆小小汗出已渐渐减衣勿复大覆不可复服差前服不汗者更服一升汗出即愈汗后稍稍五合一服饮食如常唯忌生葱海藻菘菜【深师胡洽集验文仲肘后千金同】
　　又续命汤治中风痱身体不能自收口不能言冒昧不知人不知痛处或拘急不得转侧姚云与大续命同兼疗产妇大去血者及老人小儿方
　　甘草【炙】　　桂心　　　当归　　　人参石膏【碎绵裹】　干姜【各二两】　麻黄【三两去节】　芎防【一两】杏仁【四十枚去皮尖两仁】
　　右九味防咀以水一斗煮取四升服一升当小汗薄覆脊凭几坐汗出则愈不更服无所禁勿当风并疗但伏不得卧欬逆上气面目洪肿忌海藻菘菜生葱范汪方主病及用水升数煮取多少并同汪云是仲景方本欠两味【出第八卷中】
　　偏风方九首
　　病源偏风者风邪偏客于身一边也人体有偏虚者风邪乘虚而伤之故为偏风也其状或不知痛痒或缓纵或痹痛是也其汤熨鍼石别有正方补养宣导今附于后养生方导引法云一手长舒合掌一手捉颏挽之向外一时极势二七左右亦然手不动两向侧势急挽之二七去头骨急彊头风脑旋喉痹内冷注偏风又云一足蹹地一手向后长舒弩之一手捉涌泉急挽足弩手挽一时极势左右换易二七去上下偏风隂气不和【出第一卷中】
　　广济疗偏风麻子汤方
　　大麻子【一升净择水渍一宿】　　　麻黄【去节】　　防风生姜　　　橘皮　　　荆芥　　　芎防【各三两】桂心【二两】　　石膏【五两碎绵裹】竹叶【洗】　　葱白【各一握】豉心【一合】　　蜀椒【三十枚汗去目】杜仲【五两】　　独活【四两】
　　右十五味切以水二斗煮麻子令牙出去滓取一斗先煮麻黄三沸去沬内诸药煎取三升去滓空腹顿服之令尽覆取汗以粉粉身勿冲风此药补必不虚人亦不利有患风防及大风者不过三四剂忌生葱生菜热面荞麦猪鱼笋一切陈臭物
　　又疗偏风不随服补麻子汤后次服枳实丸方
　　枳实【炙】　　防风　　　羌活　　　人参羚羊角【各六分屑】甘菊花　　干葛　　　薏苡仁桂心【各四分】　茯苓　　　升麻　　　黄连干地黄【各八分】
　　右十三味下筛蜜和为丸以酒空腹服如梧子二十丸加至三十丸日再忌生葱酢物猪肉冷水芜荑生菜热面荞麦鸡鱼蒜笋陈臭物【并出第一卷中】
　　千金甘草汤疗偏风积年不差手脚枯细口面防僻精神不足言语倒错方
　　甘草【炙】　　桂心　　　芎防　　　麻黄【去节】人参　　　当归　　　芍药【各一两】　独活【三两】秦芁【一两半】　茯神　　　生姜【各四两】　防风【一两半】附子【炮】　　侧子【炮各二枚】　白术　　　黄芩细辛【各一两】　甘菊花【一升】　淡竹沥【四升】
　　右十九味切以水一斗煮麻黄去沫取汁七升内诸药并沥和煮取三升分为四服前三服讫间一杯粥更后服待药势自汗忌海藻菘菜桃李雀肉猪肉冷水生葱大酢物等
　　又方
　　青松叶一斤令汁出清酒一斗渍二宿近火一宿初服半升渐至一升头面汗即止【并出第八卷中】
　　备急徐玉疗偏风半身不遂兼失音不语方
　　取杏仁生吞不去皮尖日别从一七渐加至七七周而复始食后即以竹沥下之任意多少日料一升取尽【文仲同出第二卷中】
　　延年疗偏风半身不遂冷痹疰等方
　　桃仁一千七百枚去两仁尖皮以好酒一斗三升并大升斗浸经二十一日出桃仁暴干令极细堪作丸即止日别再服服别三十丸还将浸桃仁酒服之禁食猪肉苍耳余并不禁
　　又小续命汤主偏风半身不遂口眼防不能言语拘急不得转侧方
　　麻黄【去节】　　防己　　　附子【炮去皮】　芎防桂心　　　黄芩　　　芍药　　　人参
　　甘草【炙各一两】　杏仁【四十枚去皮尖两仁】　　　　生姜【四两切】防风【一两半】
　　右十二味切以水八升煮取二升六合分为三服隔五日更服频进十剂病不愈乃至二十剂忌海藻菘菜生葱猪肉冷水【并出第十二卷中】
　　又急疗偏风膈上风热经心藏恍惚神情天隂心中惽惽如醉不醉方
　　淡竹沥【三升若热多用竹沥冷多用荆沥】羚羊角【二分屑】
　　石膏【十分碎绵裹】　　　　　茯神【六分切】
　　右四味以水一斗合竹沥煮取一升五合去滓食后欲消分为三服常能服之永不畏风发忌酢物【经心録文仲同】
　　又方
　　生附子【一两】　无灰酒【一升】
　　右二味防咀附子内酒中经一七日隔日饮之一小合有病出无所怪特忌猪肉生冷醋滑【并出第一卷中】风猥退方三首
　　病源风猥退者四肢不收身体疼痛肌肉虚满骨节懈怠腰脚缓弱不自觉知是也皮肉薄弱不胜四时之虚风故令风邪侵于分肉之间流于血脉之内使之然也经乆不差则变成风水之病【出第一卷中】
　　千金疗猥退半身不随失音不语方
　　杏仁三升去两人者及尖皮洗入臼二升令碎研如寒食粥法取汁八升煎取四升口尝看香滑即熟反此为不熟唯熟为佳停极冷然后内好麴一升炊时以前所留一升杏仁肉取四升下水一斗六升煎取八升第一遍酘也次一炊复取杏仁三升研取一斗二升汁煎取六升第二酘也次一炊准第二酘取杏仁汁多少为第三酘也疑米不足别更取二升杏仁研取八升煎取四升重斟酌炊米酘若犹不足研杏仁二升取八升汁煎取四升更酘之以熟为限一石米杏仁三斗所以节次研杏仁者恐并煎汁酢故也若冬日任意并煎准计三斗杏仁取一石六斗煎取八斗四升渍麴以外分之酘饙酒熟封四七日开澄取清然后押糟糟可干末和酒服之大验【士弱氏曰酘音豆酘酒也饙音分一蒸饭也】
　　又方
　　萆麻子脂【一升】酒【一升】
　　右二味铜鉢盛着酒中一日煮之令熟服之【并出第八卷中】
　　千金翼疗猥退风方
　　苍耳子【五升苗亦得】　　　　羊桃【二升切】　蒴藋【切】赤小豆【各二升半】盐【二升】
　　右五味以水两石五斗煮取五斗适寒温内所患之脚渍深至絶骨勿过之一度炊二斗米顷出之慎风冷汗从头出【出第八卷中】
　　风亸曳及挛躄方二首
　　病源风亸曳者肢体弛缓不收摄也人以胃气养于肌肉经脉也胃若衰损其气不实气不实则经脉虚经脉虚则筋肉懈惰故风邪搏于筋而使亸曳也【出第一卷中】范汪疗中风躄不能起逐水消食平胃下气方
　　百部【四分】　　乌头【炮】　　牛膝　　　白术【各一分】
　　右四味下筛以酒服方寸匕日三稍増可至三匕良忌猪肉冷水桃李【出第二十卷中】
　　古今録验疗风懿不能言四肢不收手足亸挛独活汤方
　　独活【四两】　　生姜【六两】　　甘草【炙】　　桂心生葛根　　芍药　　　栝楼【各二两】
　　右七味防咀以水五升煮取三升服一升日三忌海藻菘菜生葱【出第四卷中】
　　柔风方二首
　　病源血气俱虚风邪并入在于阳则皮肤缓在于隂则腹里急柔风之状皮外缓腹里急四肢不能自收里急不得伸息者柔风侯也【出第一卷中】
　　深师疗柔风体疼白汗出石膏散方
　　石膏【二两研】　甘草【一两炙】
　　右二味筛为散以酒服方寸匕可以七服武家黄素方【出第九卷中】
　　古今録验疗中柔风身体疼痛四肢缓弱欲不随独活葛根汤产后中柔风亦用此方
　　羌活　　　桂心　　　干地黄　　葛根芍药【各三两】　生姜【六两】　　麻黄【去节】　　甘草【炙各二两】
　　右八味切以清酒三升水五升煮取三升温服五合日三忌生葱芜荑海藻菘菜【范汪同出第八卷中】
　　许仁则疗诸风方七首
　　许仁则疗诸风病方此病多途有失音不得语精神如醉人手足俱不得运用者有能言语手足不废精神昏恍不能对人者有不能言语手足废精神昏乱者有言语手足精神俱不异平常而发作有时每发即狂言浪语髙声大呌得定之后都不自醒者有诸事不异寻常发作有时毎发即狂走呌唤者有时每发即作牛羊禽兽声醒后不自觉者有诸事不异寻常发作有时发即头旋目头痛眼花心闷辄吐经乆方定者有诸事不异平常发作有时每发即热头痛流汗不能自胜举者此等诸风形虽别寻其源也俱失于养生本气既羸偏有所损或以男女或以饮食或以思虑或以劳役既极于事能无败乎当量己所归而舍割之静思息事兼助以药物亦有可复之理风有因饮酒过节不能言语手足不随精神昏恍得病经一两日宜合生葛根等三味汤服之方
　　生葛根【一挺长一尺径三寸】生姜【汁一合】竹沥【二大升如不可得宜用防竹根一大升切以水一大斗缓少煎取二大升以代竹沥如竹根不可得以防竹叶细切一大升以水一大斗如上法煎取二大升以代竹沥如无竹叶宜细切弩条一大升以水一大斗煎取二大升代之】
　　右药先取生葛根净洗刷使极碎且空搾取汁令尽讫又即以竹沥沷洒极搾取汁汁尽又沷洒不限遍数以葛根粉汁尽为度用生姜汁绵滤之细细缓服之不限遍数及食前食后如觉腹内转作声又似痛即以食后温服之如此经七日以后服附子等十味汤
　　又附子汤方
　　附子【二枚共秤重一两半者炮】　　　生姜　　　干姜【各三两】桂心【一两】　　石膏【六两碎绵裹】生犀角【屑】　地骨白皮白术　　　独活　　　芎防【各二两】
　　右药切以水八升煮取二升半去滓分温三服服相去如人行十里乆服服汤后如觉欲汗少覆之令汗出须臾歇汗后以药末粉身其汤须服五六剂间三四日服一剂其方一剂后量患进退临时加减药物热多加生麦门冬一两去心冷多加桂心一两有痛加当归二两不能食加人参二两大便濇加防榔七枚合皮子用之忌猪肉生葱桃李雀肉等
　　又疗风热未退服汤日数未满病后未堪服丸宜合薏苡仁等十二味饮服之方
　　薏苡仁【一升】　葳蕤【五两】　　生麦门冬【二两去心】
　　石膏【八两碎绵裹】杏仁【六两去尖皮两仁碎】　　　　乌梅【四十枚擘】生姜【八两】　　生犀角【屑】　地骨皮【各三两】人参【二两】竹沥【一升】　　白蜜【二合】
　　右药切以水一斗煮十味取三升去滓内竹沥白蜜搅调细细饮之不限冷暖及食前后若热多即食前冷饮冷多即食后暖饮如服丸药以饮送弥佳
　　又疗风热未退频服汤饮力不能攻宜合苦参十二味丸服之方
　　苦参　　　干姜　　　芎防【各六两】　参丹参　　　人参　　　沙参　　　白术【各五两】地骨白皮　独活【各四两】　薏苡仁【二升】　蜀升麻【二升】
　　右药筛蜜和为丸用薏苡仁饮下之初服十五丸日再服稍稍加至三十丸如梧子大若觉冷即去参沙参加桂心四两细辛三两若觉热别加十两生地黄若觉有痛处去沙参加当归六两若觉有气去参加橘皮四两若大便濇加大防榔人二十枚忌桃李生葱生菜芜荑
　　又至九月以后二月以前宜合五加皮等八味药酒细细用下前丸饮之方
　　五加皮　　薏苡仁　　大麻仁【熬各五升】丹参【五两】生姜　　　生地黄【各四斤】桂心【五两】　　大豆【一斗熬】
　　右药切以绢袋盛用无灰清酒六斗浸六七日细细取下前丸初服一二合再服稍稍加至五六合能至一升亦佳忌生葱芜荑
　　又预防热病急黄贼风干葛散方
　　干葛　　　干地黄【各三斤】新香豉心【一升】
　　右三味暴令干筛为散每食后服一方寸匕日再服稍稍加至三匕牛乳蜜汤竹沥粥饮梅浆任意下之
　　又依前干葛等三味散服之虽觉热气少退热未能顿除宜合黄连等八味散服之方
　　黄连　　　黄芩　　　干姜　　　蜀升麻知母　　　干地黄【各一斤】栀子　　　大青【各半斤】
</div>
    <div class="pagination">
<a href="外台秘要方_page72.html">上一页</a><span>...</span><a href="外台秘要方_page68.html">68</a><a href="外台秘要方_page69.html">69</a><a href="外台秘要方_page70.html">70</a><a href="外台秘要方_page71.html">71</a><a href="外台秘要方_page72.html">72</a><span class="current-page">73</span><a href="外台秘要方_page74.html">74</a><a href="外台秘要方_page75.html">75</a><a href="外台秘要方_page76.html">76</a><a href="外台秘要方_page77.html">77</a><a href="外台秘要方_page78.html">78</a><span>...</span><a href="外台秘要方_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
