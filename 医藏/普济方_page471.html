<!DOCTYPE html>
<html>
<head>
    <meta charset="UTF-8">
    <title>普济方 - 第 471 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 471 页/共 3614 页</h1>
    <div class="content">　　治蚰蜒入耳中方。

　　（出肘后方）鸡（小一只去毛足）油上以油煎鸡令黄。箸穿作孔枕之。

　　又方

　　（出圣惠方）莴苣叶（一分干者）雄黄（一分）上为末。用面糊和丸。如皂荚子大。以生油少许。

　　化破一丸。倾在耳中。其虫自出。

　　车脂膏

　　（出千金方）

　　治百虫入耳中。

　　取车辖脂敷耳孔。虫自出。肘后以疗耳。脓血出。绵裹塞耳中。

　　又方

　　（出圣惠方）以葱涕灌耳中。虫即出。亦治耳聋。一方用生葱汁亦可。

　　治蚰蜒入耳中。

　　（出儒门事亲）用猫尿灌耳中立出。取猫尿用盆盛。以生姜擦其牙。生葱其耳。

　　又方

　　（出卫生宝鉴）以湿生虫研烂。涂于耳边自出。一方摊纸上。捻作捻安耳中。

　　治百虫入耳。

　　（出十便良方）用鸡冠血滴入耳中。即出。

　　又方

　　（出圣惠方）以酒少许灌耳中。却起行即出。

　　又方

　　（出卫生家宝方）用生油调铜绿滴耳中。

　　治蚰蜒入耳方。

　　用绿矾为末。水调灌耳立出。

　　又方

　　（出海上方）用雄黄。酽醋调。灌耳立出。

　　又方

　　（出瑞竹堂）用蜗牛一个。全捶碎。置于耳中即出。一方去壳研烂。滴水五七点。再研匀。灌耳内自出。无活者。寻干者研亦可。一方为末吹耳中。纸糊耳。其虫自出。（卫生宝鉴）

　　治百虫入耳方。

　　（出肘后方）捣韭菜汁和醋灌耳中即出。单韭汁亦佳。

　　治蜘蛛瓦蛆咬耳。

　　（出海上方）用香油和盐调涂立效。

　　治虫入耳。

　　（出直指方）用桑皮捣汁。灌入耳即自出。

　　治诸虫及虱等入耳。

　　（出本事方）用白胶香烧熏耳中令孔内知暖。虫自出妙。

　　治蚰蜒入耳方。

　　（出本事方）用半夏生为末。麻油调涂耳门外。虫闻香自出。

　　治飞虫入耳方。

　　（出本事方）用好酸米醋一味。滴入耳内。虫必出。不出即死。

　　治蚰蜒入耳方。

　　（出圣惠方）用牛乳一盏。少少灌入耳内即出。若入腹者。饮一二升。当化为黄水出。未出更饮。一方用

　　又方

　　（出圣惠方）用驴乳三合。侧灌入耳中。有虫从左耳入。即右耳出之。一方用黑驴乳即出。

　　香油方

　　（出圣惠方）

　　治蚰蜒及百虫入耳。

　　用生香油三合。少少灌入耳中。若入腹者。空腹服酢酪一升。不出更服。仍以面和烧饼。

　　乘热敷耳门。须臾即出。

　　又方

　　（出圣惠方）用水银一豆大。倾入耳中。欹耳孔向下。于耳上击铜器物数声。其虫即出。

</div>
    <div class="pagination">
<a href="普济方_page470.html">上一页</a><span>...</span><a href="普济方_page466.html">466</a><a href="普济方_page467.html">467</a><a href="普济方_page468.html">468</a><a href="普济方_page469.html">469</a><a href="普济方_page470.html">470</a><span class="current-page">471</span><a href="普济方_page472.html">472</a><a href="普济方_page473.html">473</a><a href="普济方_page474.html">474</a><a href="普济方_page475.html">475</a><a href="普济方_page476.html">476</a><span>...</span><a href="普济方_page472.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
