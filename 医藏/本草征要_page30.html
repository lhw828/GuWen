<!DOCTYPE html>
<html>
<head>
    <meta charset="UTF-8">
    <title>本草征要 - 第 30 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草征要 - 第 30 页/共 63 页</h1>
    <div class="content">　　益母草

　　味辛，性微寒，无毒。入心胞、肝二经。忌铁。

　　活血行瘀，利水消肿。经闭不通，经来腹痛。临盆难产，子死腹中。

　　补而能行，辛而能润，为胎产要药。

　　此草善行走，凡崩漏者慎用。

　　第二卷 形体用药及专科用药\女科

　　红花

　　味辛，性温，无毒。入心肝二经。酒喷，微焙。

　　通调血脉，去瘀生新。产后血晕急需，胎死腹中必用。

　　时珍曰：“活血润燥，行血之要药也。”

　　红花过用，使人血行不止，人所未知。

　　第二卷 形体用药及专科用药\女科

　　月季花

　　味甘，性温。

　　活血调经，消肿止痛。

　　此花品种甚多，以每月开小红花，俗称月月红者，入药为佳。

　　第二卷 形体用药及专科用药\女科

　　泽兰

　　味苦、甘，性微温，无毒。入肝、脾二经。

　　通达九窍，用于女科。和血有消瘀之能，利水有消蛊之效。

　　甘能和血，独入血海，攻击稽留。其主水肿者，乃血化为水之水，非脾虚停湿之水也。

　　又荀子云：“泽芷以养鼻”。盖谓泽兰白芷之气，芳香通乎肺也。

　　泽兰，行而带补，气味和平无偏胜之忧。

　　第二卷 形体用药及专科用药\女科

　　艾叶

　　味苦，性微温，无毒。入肺、脾、肝、肾四经。苦酒、香附为使。陈久者良。

　　安胎气，暖子宫。止血痢，理肠风。灸除百病，吐衄崩中。

　　幸可利窍，苦可疏通，故气血交

　　艾性纯阳香燥，凡血燥生热者禁与。

　　第二卷 形体用药及专科用药\女科

　　王不留行

　　味苦，性平，无毒。入大肠经。水浸、焙。

　　行血通乳，止衄消疔。

　　王不留行，喻其走而不守，虽有王命，不能留其行也。古云：穿山甲、王不留、妇人服了乳常流，乃滑利及行血之力耳。

　　失血后，崩漏者，孕妇并忌之。

　　第二卷 形体用药及专科用药\女科

　　棕榈皮

　　味苦、涩，性平，无毒。

　　吐血鼻红肠毒病。十全奇效。崩中带下赤白痢，一切神功。

　　性涩，故止血有功，然惟血去己多，滑而不止者，宜之。若早服，恐停瘀为害。火炒烟尽，存性，窨地上，出火毒。

　　第二卷 形体用药及专科用药\女科

　　藕节

　　味甘、涩，性平。入肺、胃、肝三经。

　　止血消瘀、吐衄崩中均可止。芎 同用，鼻渊脑泻缓能除。

　　《日华诸家本草》云：“产后血闷，用藕节和地黄研汁，入热酒小便饮”。可以拯危。又可开胃，解蟹毒。

　　藕皮：能散血。

　　第二卷 形体用药及专科用药\女科

　　莲房

　　味苦、涩，性温，无毒。

　　入厥阴血分，能消瘀散血。经事频行不断，胎漏难于固摄。煮服解野菌毒，外治天泡湿热。

</div>
    <div class="pagination">
<a href="本草征要_page29.html">上一页</a><span>...</span><a href="本草征要_page25.html">25</a><a href="本草征要_page26.html">26</a><a href="本草征要_page27.html">27</a><a href="本草征要_page28.html">28</a><a href="本草征要_page29.html">29</a><span class="current-page">30</span><a href="本草征要_page31.html">31</a><a href="本草征要_page32.html">32</a><a href="本草征要_page33.html">33</a><a href="本草征要_page34.html">34</a><a href="本草征要_page35.html">35</a><span>...</span><a href="本草征要_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
