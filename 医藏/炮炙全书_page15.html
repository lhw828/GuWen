<!DOCTYPE html>
<html>
<head>
    <meta charset="UTF-8">
    <title>炮炙全书 - 第 15 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>炮炙全书 - 第 15 页/共 33 页</h1>
    <div class="content">　　石苇

　　苦，平。去黄毛，微炙用。滑石、杏仁、射干为使，得菖蒲良，制丹砂、矾石。

　　卷第二　草之属

　　金星草

　　苦，寒，类石苇而有金星。制三黄、砂、汞、矾石。

　　卷第二　草之属

　　石胡荽

　　辛，温。生石缝及阴湿处，其气辛熏，夏开细花，黄色。汁制砒石、雄黄。

　　卷第二　谷之属

　　粳米

　　甘，平。入药以极精者洗用。不可同马肉食，发痼疾。不可和苍耳食，令人卒心痛，烧陈仓米灰和蜜浆服之，不尔即死也。

　　汪颖曰：粳有早中晚三收，以晚白米为第一，各处所产种类甚多，气味不能无少异而亦不大生育之功，故非

　　卷第二　谷之属

　　糯米

　　甘，温。以精凿米洗过入药。解芫青、斑蝥毒。

　　卷第二　谷之属

　　胡麻

　　甘，平。有黑白赤三种。取黑者水淘去浮者，以酒拌蒸，晒干，炒用。

　　卷第二　谷之属

　　麻油

　　甘，微寒。以白者为胜，生者性寒而治疾，炒者性热而发病，蒸者性温而补人。

　　陶弘景曰：生榨者良，若蒸炒者只可供食及燃灯耳，不入药用。

　　卷第二　谷之属

　　麻仁

　　甘，平，微寒。极难去壳，用绢包置沸汤中至冷，取出悬井中一夜，勿着水，晒干，瓦上 去壳，簸扬取仁。畏牡蛎、白薇、茯苓。

　　卷第二　谷之属

　　浮小麦

　　甘、咸，寒。即小麦水淘净浮起无肉之麦壳也，焙用。

　　卷第二　谷之属

　　薏苡仁

　　甘淡，微寒。淘晒，炒用，有二种，一种粘牙者，尖而壳薄，即薏苡也，其米白色米，一种圆而壳浓，坚硬者，即菩提子也，其米少，亦名为念珠。

　　卷第二　谷之属

　　罂粟壳

　　酸、涩微寒。取壳水洗，润去蒂及筋膜，取外薄皮米醋炒或蜜炙用，得醋、乌梅、良。

　　卷第二　谷之属

　　阿片

　　酸、涩，温，有小毒。一名阿芙蓉，罂粟花之精液也。罂粟结青苞时，午后以大针刺外面青皮，勿损里面硬皮，或三五处，次早精出，以竹刀刮盛瓷器，阴干用之。

　　卷第二　菽之属

　　黑大豆

　　甘，平。恶五参、龙胆。婴儿十岁以下者，炒豆与猪肉同食，壅气致死十有八九。

　　凡服蓖麻子忌之，服浓朴者亦忌之，古方称此解百药毒，大不然，又加甘草，其验乃奇也。

　　卷第二　菽之属

　　赤小豆

　　甘，平。不可同鱼 食成消渴，作酱同饭食成口疮。

　　卷第二　菽之属

　　绿豆

　　甘，寒。连皮用。反榧子。壳害人，合鲤鱼 食，久则令人肝黄成渴病。

　　卷第二　菽之属

　　白扁豆

　　甘，平。硬壳者温平，连皮炒熟入药，亦有水浸去皮及生用者。从本方。其软壳及者，微凉，但可供食，不堪入药。

</div>
    <div class="pagination">
<a href="炮炙全书_page14.html">上一页</a><span>...</span><a href="炮炙全书_page10.html">10</a><a href="炮炙全书_page11.html">11</a><a href="炮炙全书_page12.html">12</a><a href="炮炙全书_page13.html">13</a><a href="炮炙全书_page14.html">14</a><span class="current-page">15</span><a href="炮炙全书_page16.html">16</a><a href="炮炙全书_page17.html">17</a><a href="炮炙全书_page18.html">18</a><a href="炮炙全书_page19.html">19</a><a href="炮炙全书_page20.html">20</a><span>...</span><a href="炮炙全书_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
