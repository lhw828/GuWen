<!DOCTYPE html>
<html>
<head>
    <meta charset="UTF-8">
    <title>医心方 - 第 62 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 62 页/共 249 页</h1>
    <div class="content">　　《千金方》治阴囊肿痛方：酢和面，涂之。

　　又方：酢和热灰，熨之。

　　又方：釜月下土，鸡子白，和，敷之。

　　《葛氏方》治男子阴卵卒肿痛方：烧牛矢末，以苦酒和敷之。

　　又方：蛇床子末，鸡子黄和敷之。

　　又方：捣芜菁涂之。

　　又方：灸足大指第二节横纹理正中央五壮，佳。

　　《医门方》治阴卵肿方：以桂心末涂之，佳。

　　又方：末大黄和酢涂之，并佳。

　　又方：取皂荚，炙，去皮子，末，和水涂之，立消。

　　又云：疗卒阴卵肿疼痛不可忍方：灸足大拇指头，去爪甲如韭叶，随年壮。右核肿灸右，左肿灸左，两核俱肿，俱灸之，一宿又方：以玉茎头向下正囊缝点茎头，当缝上灸三壮（或七壮），即消。

　　《博济安众方》治久坐立卑湿冷处忽阴囊虚肿气上筑人方：上，以米醋炒黑豆，青布裹熨心腹。

　　《集验方》治卒卵肿方：熟捣桃仁，敷之，燥则易，亦治妇人阴肿。

　　《玄女经》云疗男子阴卵肿方：取捣桃仁，去皮尖，并简除双人，熬令色变，作末，丸如弹丸，酒服之。

　　卷第七

　　治阴卵入腹急痛方第六

　　《葛氏方》治阴丸卒缩入腹急痛欲死，名曰阴疝（音山）方：野狼毒（四两） 防葵（一两） 附子（二两）

　　上三物，蜜丸，服如梧子三丸，日夜三过。

　　《玄女经》疗房劳卵肿，或缩入腹，腹中绞痛或便气绝死方：取妇人月经布衣有血者，汤洗取汁，服之。（今按：《医门方》：为灰酒服方寸匕。）

　　又方：取妇人阴上毛二七茎，烧作灰，以井华水服之。

　　卷第七

　　治阴囊湿痒方第七

　　《葛氏方》治阴囊下湿痒皮剥方：酸浆煮地榆根及黄柏汁，洗皆良。

　　又方：柏叶、盐各一升，合煎以洗之毕，取蒲黄敷之。

　　又方：煮槐枝以洗之。

　　又方：嚼大麻子，敷之。

　　又方：浓煮香 洗之。

　　《医门方》疗阴囊下湿痒，搔破水出，干即皮剥起方：地榆 黄柏 蛇床子（各三两） 槐白皮（切，一升。）

　　水七升，煮取三升，暖以洗疮，日三四度，勿食鱼 。

　　《玉房秘诀》云：治阴囊下湿散方：麻黄（三两） 蛇床子（二两） 夕药（三两） 黄连（三两） 粢米（一升）

　　捣末粉之。

　　又方：干姜 黄连 牡蛎（各五分） 粢米（八分）

　　捣筛以粉之。

　　又方：末 子敷之。

　　卷第七

　　治阴颓方第八

　　《病源论》云：颓病之状，阴核肿大，有时小歇，歇时终大于常。劳冷阴雨便发，发则胀大气下胀不《短剧方》牡丹五痔散治颓疝，阴卵偏大，有气上下，胀大行走，肿大为妨，服此方良验：牡丹（去心） 防风 桂心 豉熬 黄柏（各一分）

　　凡五物，冶下筛，酒服一刀圭匕，二十日，愈。治少小颓疝最良，婴儿以乳汁和如大豆与之又云：男颓有肠颓、卵胀，有水颓、气颓四种。肠颓，卵胀难瘥；气颓、水颓针灸则易瘥也又云：男阴卵偏大颓方：灸肩井，并灸关元百壮。

　　又方：灸玉泉百壮，在关元下一寸。

　　又方：灸足太阳五十壮，并灸足太阴五十壮，有验。

　　又云：颓病阴卒肿方：合并足，缚两大指，令爪相并，以艾丸灸两爪端方角处一丸，令顿在两爪角上也。令丸半上《千金方》云：卵偏大上入肠方：灸三阴交，在内踝上八寸，随年壮。

　　又云：治颓方：取杨柳枝如脚大指大，长三尺，二十枚，水煮令热，以故布及毡掩肿处，取热枝更牙柱之，又云：颓疝卵偏大气上下胀方：牡丹（一分） 防风（一分）

　　二味，酒服方寸匕，日二。

　　《葛氏方》治人超跃举重卒得阴颓方：灸两足大指外白肉际陷中，令艾丸半在爪上，半在肉上，七壮。（《范汪方》同之。）

　　又方：以蒲度口广倍之，申度以约小腹中大横理，令中央正对脐，乃灸两头及中央三处，随又方：白术（五分） 地肤子（十分） 桂心（三分）

　　上三物，捣末，服一刀圭，日三。

　　卷第七

　　治脱肛方第九

　　《病源论》云：脱肛者，肛门脱出也，多由久利大肠虚冷所为。大肠虚而伤于寒，利而用气《千金方》云：脱肛禁举重及急带衣，断房室周年，乃佳。

　　《梅略方》云：脱肛慎举重，食滑物，急衣带。

</div>
    <div class="pagination">
<a href="医心方_page61.html">上一页</a><span>...</span><a href="医心方_page57.html">57</a><a href="医心方_page58.html">58</a><a href="医心方_page59.html">59</a><a href="医心方_page60.html">60</a><a href="医心方_page61.html">61</a><span class="current-page">62</span><a href="医心方_page63.html">63</a><a href="医心方_page64.html">64</a><a href="医心方_page65.html">65</a><a href="医心方_page66.html">66</a><a href="医心方_page67.html">67</a><span>...</span><a href="医心方_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
