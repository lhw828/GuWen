<!DOCTYPE html>
<html>
<head>
    <meta charset="UTF-8">
    <title>普济方 - 第 468 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 468 页/共 3614 页</h1>
    <div class="content">　　用地龙一条。盛在白葱管内。当门挂阴干。同麝香少许。研为细散。掺在耳内。

　　治耳聋有脓。

　　（出千金方）捣桂和鲤鱼脑纳耳中。不过三四度瘥。

　　竹蛀屑方

　　（出朱氏集验方）

　　治耳内出脓。不拘男子妇人小儿皆可用之。效。

　　以竹蛀屑。入麝香少许。用杖子缴入耳中。或加胚子即胭脂膏少许。一方白矾为末同吹。

　　治耳疮黄脓出。

　　（出经效济世方）上烧白矾灰。研胡桃油调涂。

　　抵圣散

　　（出疮科精要方）

　　治耳中脓。经年不愈。及驴涎马汁。攻疮疡骨疸疳

　　等疮。

　　白矾灰（一两）乌鱼骨（三钱）干胭脂轻粉（各一钱）乳香（一钱另研）麝香（少许）上为细末。或掺或。以膏贴之。如有耳脓者。用一字耳中。

　　治耳出脓水不止。俗呼油耳。

　　（出本事方）上白矾烧烟。熏耳中令知。耳孔内知暖。虫自出妙。

　　麝红散

　　（出杨氏家藏方）

　　治脓耳。定疼痛。

　　蝎尾（七枚去毒焙干取末）麝香（半钱别研）上件并研令匀。每用以斡耳子。挑少许入耳中。日夜三四次用之。

　　治脓耳。

　　上用枣木内蛀虫屎。研入麝香少许。先以绵杖子捻干。吹药入耳。

　　卷五十五　耳门

　　耳内生疮（附论）

　　夫足少阴为肾之经。经虚则风热邪气乘之。与津液相搏。故耳内生疮。世俗治耳疮。多以敷掺塞耳等药。以谓邪气出外。专为外医。殊不知服药以治肾经之为善也。

　　方

　　菖蒲汤治耳内生疮。

　　（方见黄汤）

　　治冻耳成疮。

　　（出圣惠方）柏叶〔二（三）两微炙为末〕杏仁（四十九枚汤浸去皮研成膏）乱发（两鸡子大）盐（半两下乱发。

　　以香、黄蜡等。搅令稀稠得所。于瓷器中盛。以鹅翎旋取涂之。

　　蛇床子膏治耳生疮湿痒。效。

　　蛇床子枯白矾五倍子海桐皮舶上硫黄海螵蛸雄黄（少许）雌黄（少许）松香枣儿（烧灰存性）上各等分。为细末。用轻粉清油调敷疮上。一方无雌黄。

　　香脂膏治米疽生耳中。连头肿疼不可忍。

　　郁金地骨皮〔各一两（分）〕矾石〔一两（钱）研〕龙脑（半钱研）上为细末。

　　用腊月猪脂油调涂之。若用鼠脑调。更佳。

　　曾青散

　　（出海上方）

　　治耳有恶疮。

　　雄黄（三分）曾青〔半分（两）〕黄芩（一分）上细研为末。每用少许纳耳中。

　　有汁出。即以绵子捻干用之。

　　大黄散

　　（出圣惠方）

　　治耳有恶疮。塞耳。

　　大黄（半两）黄连（去须）龙骨〔各一两（分）〕上为细散。每用少许。绵裹枣核大。

　　塞耳中。

　　黄连散

　　（出圣惠方）

　　治耳有恶疮。

　　黄连（去须半两）矾石（三分烧汁尽研）上捣研为细散。每以散少许。绵裹纳耳中。

</div>
    <div class="pagination">
<a href="普济方_page467.html">上一页</a><span>...</span><a href="普济方_page463.html">463</a><a href="普济方_page464.html">464</a><a href="普济方_page465.html">465</a><a href="普济方_page466.html">466</a><a href="普济方_page467.html">467</a><span class="current-page">468</span><a href="普济方_page469.html">469</a><a href="普济方_page470.html">470</a><a href="普济方_page471.html">471</a><a href="普济方_page472.html">472</a><a href="普济方_page473.html">473</a><span>...</span><a href="普济方_page469.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
