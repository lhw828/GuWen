<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 107 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 107 页/共 791 页</h1>
    <div class="content">　　栀子仁 黄连（去须） 枳壳（麸炒微黄去瓤） 龙胆（去芦头） 赤芍药 甘草（炙微赤锉）川大黄（锉碎微炒）（以上各半两）上件药。捣筛为散。每服五钱。以水一大盏。煎至五分。去滓。食后温服之。

　　治时气肝脏虚热。眼昏赤痛。宜服羚羊角散方。

　　羚羊角屑 赤茯苓 防风（去芦头） 麦门冬（去心） 甘草（炙微赤锉） 地骨皮 枳壳（麸炒微黄去瓤） 蕤仁（以上各半两）上件药。捣筛为散。每服五钱。以水一大盏。煎至五分。去滓。入蜜一茶匙。更前一两沸。食后温服之。

　　治时气。热毒攻眼疼痛。心中躁闷。宜服地骨皮散方。

　　地骨皮 防风（去芦头） 赤芍药 葛根（锉） 羚羊角屑 川大黄（锉碎微炒）（以上各一两）上件药。捣筛为散。每服五钱。以水一大盏。入豉五十粒。葱白一茎。煎至五分。去滓。食后温服之。

　　治时气热毒攻眼。不见物方。

　　川升麻（一两） 决明子（一两） 细辛（半两） 蕤仁（一两） 黄连（一两去须） 犀角屑（半两）上件药。捣细罗为散。每服。食后以温浆水。调下二钱。

　　治时气。目赤碜痛。及痒不可忍。宜洗眼竹叶汤方。

　　竹叶（一百片） 秦皮（三分） 防风（三分） 甘菊花（三分） 葳蕤（三分） 蕤仁（三分）甘草（一分生用）上件药。都细锉。以水二大盏。煎取一盏。以绵滤去滓。避风处洗眼。日三五度瘥。

　　治时气热毒攻眼。中有 肉。睑里有疮。日夜下泪。全不见物。 猪胆点眼方。

　　猪胆（一枚汁） 川朴硝（杏仁大细研） 黄连末（半钱） 龙脑（一豇豆大研令细）上件药。研与猪胆相和。浸一宿。昼夜点眼。若热泪至多。当时便瘥。

　　治时气热毒攻眼。肿痛不可忍。洗眼方。

　　上以水煮蜂窠洗之。日六七度。甚效。

　　治时气后。因吃葵蒜热面。损眼。暗不见物。昼夜疼痛不可忍。宜用 猪肝贴眼方。

　　上以 猪肝一具。薄切。以清水浸淘。如法贴眼睑上。干即换之。连日及夜贴之。重者不过二日效。

　　卷第十六

　　治时气余热不退诸方

　　夫时气病。其人或未发汗吐下。或经服药以后。而脉洪大实数。肠胃胀满。小便赤黄。

　　大便难。或烦或渴。面色变赤。此为腑脏有结热故也。

　　治时气余热不退。发渴躁闷。宜服大黄散方。

　　川大黄（锉碎微炒） 栀子仁 犀角屑 麦门冬（去心） 黄连（去须）地骨皮 甘草（炙微赤锉） 黄芩 柴胡（去苗） 白藓皮（以上各一两）上件药。捣筛为散。每服五钱。以水一大盏。煎至五分。去滓。不计时候。温服之。

　　治时气余热不退。心膈时发烦躁。宜服麦门冬散方。

　　麦门冬（去心） 犀角屑 竹茹 黄芩 石膏 川大黄（锉碎微炒） 川朴硝 甘草（炙微赤锉）（以上各一两）上件药。捣筛为散。每服五钱。以水一大盏。煎至五分。去滓。不计时候。温服之。

　　治时气五七日。头痛。余热不解。宜服解肌散方。

　　葛根（一两锉） 柴胡（一两去苗） 麻黄（三分去根节） 赤芍药（半两） 黄芩（半两） 甘草（半两炙微赤锉） 桂心（半两） 石膏（二两）上件药。捣筛为散。每服五钱。以水一大盏。入生姜半分。煎至五分。去滓。不计时候。温服之。

　　治时气三五日。余热不解。心躁烦渴。宜服知母散方。

　　知母（三分） 川升麻〔二（三）分〕 钩藤（一两） 地骨皮（三分） 赤茯苓（三分） 麦门冬（三分去心） 石膏（一两） 甘草（一分炙微赤锉）上件药。捣筛为散。每服五钱。以水一大盏。入竹叶三七片。煎至五分。去滓。不计时候。温服之。

　　治时气余热不解。心烦躁渴。表实里虚。宜服犀角散方。

　　犀角屑（一两） 葛根（一两锉） 麻黄（一两去根节） 黄芩（三分） 甘草（半两炙微赤锉）上件药。捣筛为散。每服四钱。以水一中盏。煎至六分。去滓。不计时候。温服之。

　　治时气余热不解。身体疼痛。宜服麻黄散方。

　　麻黄（三分去根节） 柴胡（一两去苗） 赤茯苓（三分） 地骨皮（三分） 人参（一两去芦头） 赤芍药（三分）上件药。捣筛为散。每服四钱。以水一中盏。煎至六分。去滓。不计时候服。

　　治时气余热不解。心膈壅闷。四肢烦热。宜服麦门冬散方。

　　麦门冬（一两半去心） 栀子仁（三分） 枳壳（三分麸炒微黄去瓤） 黄芩（三分） 川芒硝（一两） 甘草（半两炙微赤锉）上件药。捣筛为散。每服五钱。以水一大盏。入竹叶七片。煎至五分。去滓。不计时候。温服之。

　　又方。

　　大青（三分锉去根） 枳壳（三分麸炒微黄去瓤） 甘草（一分炙微赤锉） 川升麻（一两）黄芩（三分） 川朴硝（一两）上件药。捣筛为散。每服五钱。以水一大盏。煎至五分。去滓。不计时候。温服之。

　　治时气余热不解。头重。宜服葛根散方。

　　葛根（一两锉） 赤芍药（一两） 黄芩〔二（一）两〕 豉（二合） 栀子仁（一两）上件药。捣筛为散。每服五钱。以水一大盏。煎至五分。去滓。不计时候。温服之。

　　治时气经十数日。余热不解。或时发寒热。宜服此方。

　　葳蕤（一两） 柴胡（一两去苗） 羚羊角屑（三分） 石膏（一两半） 黄芩（一两）甘草（半两炙微赤锉）上件药。捣筛为散。每服五钱。以水一大盏。入生姜半分。煎至五分。去滓。不计时候。温服之。

　　治时气余热不退。发作有时。宜服栝蒌根散方。

　　栝蒌根（一两） 柴胡〔一（三）分去苗〕 地骨皮（一两） 枳壳（半两麸炒微黄去瓤） 赤茯苓（一两） 鳖甲（一两涂醋炙令黄去裙 ）上件药捣筛为散。每服四钱。以水一中盏。煎至五分。去滓。入生地黄汁三（半）合。

　　更煎一两沸。不计时候。温服之。

　　治时气余热不退。发歇不定。大便秘涩。宜服大黄丸方。

　　川大黄（二两锉碎微炒） 柴胡（去苗） 黄芩 黄连（去须） 白藓皮 栀子仁 秦艽（去苗） 龙胆（去芦头） 赤芍药 大麻仁（别杵如膏以上各一两）上件药。捣罗为末。炼蜜和丸。如梧桐子大。每服。不计时候。以竹叶汤。下三十丸。

　　以利为度。

　　治时气余热不退。烦躁发渴。四肢无力。不能食饮。柴胡丸方。

　　柴胡（去苗） 桔梗（去芦头） 子芩 赤芍药 黄 （锉） 枳壳（麸炒微黄去瓤） 鳖甲（涂醋炙微黄去裙 ） 人参（去芦头）（以上各一两） 甘草（半两炙微赤锉）上件药。捣筛为散。炼蜜和丸。如梧桐子大。每服不计时候。以温水下三十丸。

　　又方。

　　上以牛蒡根捣绞取汁。每服不计时候。服一小盏。

　　卷第十六

</div>
    <div class="pagination">
<a href="太平圣惠方_page106.html">上一页</a><span>...</span><a href="太平圣惠方_page102.html">102</a><a href="太平圣惠方_page103.html">103</a><a href="太平圣惠方_page104.html">104</a><a href="太平圣惠方_page105.html">105</a><a href="太平圣惠方_page106.html">106</a><span class="current-page">107</span><a href="太平圣惠方_page108.html">108</a><a href="太平圣惠方_page109.html">109</a><a href="太平圣惠方_page110.html">110</a><a href="太平圣惠方_page111.html">111</a><a href="太平圣惠方_page112.html">112</a><span>...</span><a href="太平圣惠方_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
