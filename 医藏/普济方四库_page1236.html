<!DOCTYPE html>
<html>
<head>
    <meta charset="UTF-8">
    <title>普济方四库 - 第 1236 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1236 页/共 1812 页</h1>
    <div class="content">　　丹脂散【出危氏方】　治足冻疮
　　右以黄丹用猪脂调傅
　　猪蹄脂散【出徳生堂经验方】　治烂疮因冻者
　　右以猪后县蹄烧研细猪脂和傅亦治小儿
　　粉胶散【出海上方】　治冻疮
　　右用干小粉炒焦存性为镕牛胶调摊纸上贴之好米醋调尤妙
　　如圣散【出徳生堂经验方】　治冻疮皮肤破烂痛不可忍者右用大黄为细末新水调扫疮
　　又方【出百一选方】　治冻疮
　　右用腊月雀脑子烧灰研小油调涂疮口上一方用雀脑血傅之一方先用茄子根浓煎汤洗以鹊儿脑随涂之或用茄子茎叶苦者煮汤洗之
　　定痛黄栢【四两去麄皮涂蜜慢火炙令黄色】　治冻疮焮赤黄汁出及瘥后瘢防疼痛
　　右为细末蜜水调摊软纸花子上贴患处
　　又方【出神效方】
　　右用山药少许于新瓦上磨为泥涂疮口上
　　治冻疮不瘥者
　　用热汤洗之效
　　栢药散【出圣济緫録】　治冻疮手足指欲堕及耳欲落栢叶【炙干为末四两】　杏仁【去皮研四十粒】　头髪【一拳大】　塩【半两研】　乳香【研一分】　黄蜡【一两】　油【一斤】
　　右先煎油沸次下五味药以髪消尽为度次下黄蜡搅匀瓷器中收先以热小便洗疮以绵裛干后以药涂即以软绵裹勿令寒气浸入每日一洗一换如疮渐瘥即三四日一换
　　白敛散【出圣济緫録】　治大人小儿冻手皴裂成疮
　　白敛【三分】　白芨末【半两】　油蔴【二合生捣】
　　右药蒸芦菔一个烂研与药拌匀以酒调成膏先以童子小便洗疮后涂之
　　牛胶散【出圣济緫録】　治寒冻足跟开裂血出疼痛
　　右以牛皮胶烧灰细研为末以唾调涂之
　　车膏涂方【出圣济总録】　治手足冻疮肿烂
　　右以车膏熬令热涂疮上又羊脂和蜜调匀涂日三两上
　　橄防散【出海上名方】　治冻脚疮
　　右用橄防核烧存性为末入轻粉油调涂
　　治寒冻手足破裂【出圣济总録】
　　右用生姜拍碎二两以淘饭饮三升和煎至二升乘热薫洗患处日三五度
　　又方【出圣济总録】
　　右以白五两烧灰细研疮上日三五度
　　治手足冻肿烂【出圣济总録】
　　右取各藤半斤细剉以水三升煮汁浸洗日三两度
　　治冻指欲堕【出千金方】
　　右用马屎三升以水煮令沸渍半日愈
　　治冻疮及折伤疮
　　右用腊月老防一个麻油煎烂搅取油为膏疮亦妙
　　又方【出肘后方】
　　右用兎髓及脑灰生傅之又治手足冻裂神效
　　又方
　　右用雄芭焦根【白者防赤者雌】为末湿则掺之干则油调
　　又方【出杨氏家藏方】
　　右以黄栢为细末用乳汁调于疮口上破者干掺神效一方用鸡子清调涂一方烧存性灰研细
　　经验方云予每入冬双足艰于穿履祗用芦菔茄根芸薹煎汤洗灌其效甚缓今年之作尤甚忽使臣强徳中献是方一夕而愈世间有此妙方可谓万金良药惜予闻之晩可不广以惠人
　　小膏子【出王氏博济方】　治冻耳兼疗湿疮
　　丹参【一两】　黄蜡【半两】　豉【一合】　葱白【五茎】　清油【三两】
　　右先将油煎三两沸次入参防煎令焦滤去滓然后入蜡匀搅入磁合子内盛每患即涂之三两上瘥
　　二黄散【出家藏经验方】　治毒疮冻疮
　　黄栢皮　黄连
　　右等分为细末并不见火先以甘草汤洗了疮用药末二钱轻粉少许生麻油调稀稠得所傅之如疮湿不用麻油只干掺之余盛年冬月时耳珠冻疮烂则疮成去靥则流血偶吴道人过门扣之用此药两日即愈
　　治冻疮【出本草】　取用秫米嚼傅之
　　治冻疮【出本草】　以松叶炙傅之佳
　　治冻疮风湿疮【出本草】　以栢叶炙傅之
　　治冻疮【出本草】　用糟浸洗
　　疗冻疮【出本草】
　　取蒿雀脑涂冻疮上手足不皲其雀肉极热能补益人也
　　治脚上冻成疮肿
　　右用大黄为末煎汤热洗一月愈
　　治冻脚
　　右用乌头一枚炮生熟得所为末水洗掺之
　　伐指【附论】
　　伐指者先肿焮然痛色不黯縁爪甲邉结脓剧者爪皆脱落此谓之伐指病也但得一物冷药汁渫渍之佳若热盛服漏芦及渫渍之傅药盖爪者筋之余筋骨热盛注于指端故其指先肿热焮痛结聚成脓甚则爪甲脱落世或谓之沦指又伐甲其实一也此病类于指疽然无蕴毒故色不黯黒虽久亦不杀人
　　方
　　漏芦汤【出圣济总録】　治伐指筋骨脏腑中热焮肿痛漏芦【去芦头】　升麻　大黄【剉炒】　黄芩【去黒心各一两】　参【三分】
　　右麄捣筛每服五钱水一盏半竹叶二七片同煎至一盏下芒硝末一钱再煎去滓空心温服如利去芒硝
　　蓝花汤【出圣济总録】　治伐指肿痛
　　蓝花　漏芦【去芦头】　大黄【剉炒】　升麻　黄芩【去黒心各一两】
　　右麄捣筛每服五钱水一盏半竹叶二十片煎至一盏下芒硝末一钱再煎一沸去滓空心温服如利去芒硝
　　皂霜散　治伐指
　　皂角　南星　拒霜叶　草乌
　　右等分为末米醋调留口出毒
　　升麻汤【出圣济总録】　治伐指虽无蕴毒筋骨中热气尚盛
　　升麻　甘草【各半两】
　　右细剉以水二升煎去滓下芒硝末半两搅匀温浸指上数十遍冷即再暖以瘥为度
　　栀子汤　治伐指
　　栀子仁　甘草【各一两】
　　右细剉以水二升煎至一升半去滓温浸指上日三五度瘥
　　草硝散【出仁存方】　治伐指结脓指爪甲脱者
　　右用甘草二两防咀以水五升煮取一升半渍之一方用芒硝亦可煎汤淋洗愈
　　塩脂汤【出千金方】　治指痛欲脱
　　右用猪脂和塩煮令消热内指中一食久住千金翼和干姜
　　醤蜜涂方【出千金方】　治伐指掣痛手足不可忍
　　醤汁【一合】　蜜【一两】
　　右和煎令沸稍热日五七上即瘥一方用醤水
　　醤水渍方【出圣济总録】　治伐指肿痛
　　右取醤水一升以塩半两和煎令沸温浸患指日三五度瘥一方用醤水调蜜傅之
　　地龙散【出仁存方】　治伐指手指甲头肿取肉刺
　　右用地龙干者不拘多少捣罗为细散以猪膏调傅患指日三两上瘥一方用泥傅之一方无猪膏
　　硇砂膏【出千金方】　治伐指
　　右以唾和白硇砂先搜面作碗子盛唾次着硇砂如许以爪指着中一日即愈
　　麻黄汤【出圣济总録】　治伐指
　　右用麻黄二两去根剉以水二升煎至一升半去滓温浸患指日三五度瘥
　　热蘸汤【出圣惠方】　治伐指为五脏气流注十二经脉热冲手指
　　右以热汤蘸五七度次以冷水浸之又复如此三便涂羊胆即瘥未成脓者此方神效或以猪胆盛伐指纒之亦得一用牛胆
　　粟米粉　治伐指发症
　　右用粟米粉不拘多少又鐡铛中熬赤以众人唾调涂患指厚半寸
　　乌梅醋法【出仁斋直指方】　治伐指手指甲头肿取肉刺右用乌梅去肉殻只用仁研细米醋调得所入指渍之或和傅之
　　治伐指手指忽肿痛不已者名为伐指
　　右以羊毛杂黄土泥指五分厚内煻灰中煨之令热可忍泥干即易不过数度瘥如皮不皱者更为之
　　又方【出肘后方】　治伐指
　　右刺指热饭中二七遍愈
</div>
    <div class="pagination">
<a href="普济方四库_page1235.html">上一页</a><span>...</span><a href="普济方四库_page1231.html">1231</a><a href="普济方四库_page1232.html">1232</a><a href="普济方四库_page1233.html">1233</a><a href="普济方四库_page1234.html">1234</a><a href="普济方四库_page1235.html">1235</a><span class="current-page">1236</span><a href="普济方四库_page1237.html">1237</a><a href="普济方四库_page1238.html">1238</a><a href="普济方四库_page1239.html">1239</a><a href="普济方四库_page1240.html">1240</a><a href="普济方四库_page1241.html">1241</a><span>...</span><a href="普济方四库_page1237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
