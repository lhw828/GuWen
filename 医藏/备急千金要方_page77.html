<!DOCTYPE html>
<html>
<head>
    <meta charset="UTF-8">
    <title>备急千金要方 - 第 77 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 77 页/共 223 页</h1>
    <div class="content">　　柏子仁 天雄 萆 川芎（各五两） 秦艽（六两） 人参 茵芋（各四两） 防风（十两）磁石（十二两末） 独活（十五两）上十味 咀，纳饭中炊，如常 法， 足讫封，头四七日压取清，适性服之，勿

　　卷八治诸风方贼风第三

　　松膏酒

　　治历节风方。

　　松膏一升，酒三升，浸七日，每服一合，日再，数剂愈。

　　卷八治诸风方贼风第三

　　松叶酒

　　松叶三十斤，酒二石五斗，渍三七日，服一合，日五六度。

　　卷八治诸风方

　　偏风第四

　　（方十二首 针灸法五首）

　　卷八治诸风方偏风第四

　　防风汤

　　治偏风甄权处疗安平公方。

　　防风 川芎 白芷 牛膝 狗脊 萆 白术（各一两） 羌活 葛根 附子（《外台》作人参） 杏仁（各二两） 薏苡仁 石膏 桂心（各三两） 麻黄（四两） 生姜（五两）上十六味 咀，以水一斗二升，煮取三升，分三服。一剂觉好，更进一剂，即一度针，九剂九针即瘥。灸亦得。

　　针风池一穴、肩 一穴、曲池一穴、支沟一穴、五枢一穴、阳陵泉一穴、巨虚下廉一穴。凡针七穴即瘥。

　　仁寿宫备身患脚奉敕，针环跳一穴、阳陵泉一穴、巨虚下廉一穴、阳辅一穴。凡针四穴即能起行。

　　大理赵卿患风腰脚不随不能跪起行，针上 一穴、环跳一穴、阳陵泉一穴、巨虚下廉一穴。凡针四穴即能跪起。

　　库狄钦患偏风不得挽弓，针肩 一穴即得挽弓。甄权所行。

　　治猥退风半身不遂失音不语者方：杏仁去双仁及皮尖三斗洗，入臼捣二斗令碎，研如寒食粥法，取汁八升，煎取四升，口尝看香滑即熟，如未及此，则为不熟，唯熟为妙，停极冷。然后纳好曲一斗六升，煎取八升，第一遍 也。次一炊，复取杏仁三升研取一斗二升汁，煎取六升，第二 也。次一炊，准第二 取杏仁汁多少为第三 也。若疑米不足，别更取二升杏仁研，取八升汁煎取四升。

　　更斟酌炊米 之。若犹不足，更研杏仁二升，取八升汁，煎取四升更 之，以熟为限。一石米杏仁三斗。所以节次研杏仁者，恐并煎汁酢故也。若冬日任意并煎，准计三斗杏仁取汁一石六斗，煎取八斗四升渍曲。以分之 酒熟封四七日，开澄取清，然后压糟，糟可干末，和酒服之，大验秘方。

　　又方 蓖麻子脂一升、酒一斗铜钵盛，着酒中一日，煮之令熟，服之。

　　又方 灸百会 次灸本神 次灸承浆 次灸风府 次灸肩 次灸心俞 次灸手五里次灸手髓孔 次灸手少阳 次灸足五里 次灸足髓孔 次灸足阳明各五百壮。

　　治大风半身不遂方：蚕砂二石熟蒸，分作直袋三枚，各受七斗，热盛一袋着患处，如冷即取余袋一根据前法，数数易换，百不禁瘥止，须羊肚酿粳米、葱白、姜、椒、豉等烂煮热吃，日食一枚十日止。

　　又方 蒸鼠壤土袋盛熨之瘥。

　　卷八治诸风方偏风第四

　　葛根汤

　　治四肢缓弱、身体疼痛不遂、妇人产后中柔风及气满方。

　　葛根 芍药 桂心 干地黄 羌活（各三两） 麻黄 甘草（各二两） 生姜（六两）上八味 咀，以清酒三升，水五升，煮取三升，温服五合，日三。

　　卷八治诸风方偏风第四

　　麻子汤

　　治大风周身四肢挛急，风行在皮肤，身劳强服之不虚人，又治精神蒙昧者方秋麻子（三升，净择，水渍一宿） 防风 桂心 生姜 石膏（碎绵裹） 橘皮（各二两）麻黄（三两） 竹叶 葱白（各一握） 香豉（一合）上十味 咀，先以水二斗半煮麻子，令极熟，漉去滓，取九升。别煮麻黄两沸掠去沫，纳诸药汁中煮取三升去滓，分三服，空腹服。当微汗，汗出以粉涂身，极重者不过两三剂，轻者一两剂瘥。有人患大风贼风刺风，加独活三两，比之小续命汤，准当六七剂。

　　卷八治诸风方偏风第四

　　仲景三黄汤

　　治中风手足拘挛、百节疼痛、烦热心乱、恶寒、经日不欲饮食方。

　　麻黄（三十铢） 黄芩（十八铢） 黄 细辛（各十二铢） 独活（一两）上五味 咀，以水五斗，煮取二升，分二服，一服小汗，两服大汗。心中热加大黄半两，胀满加枳实六铢，气逆加人参，心悸加牡蛎，渴加栝蒌各十八铢，先有寒加附子一枚。

　　卷八治诸风方偏风第四

　　白蔹薏苡汤

　　治风湿挛不可屈伸方。

　　白蔹 薏苡仁 芍药 桂心 酸枣仁 牛膝 干姜 甘草（各一升） 附子（三枚）上九味 咀，以淳酒二斗渍一宿，微火煎三沸，每服一升，日三，扶杖起行。不耐酒五合。（《翼方》有车前子。）

　　卷八治诸风方偏风第四

　　独活寄生汤

　　夫腰背痛者，皆由肾气虚弱、卧冷湿地当风得之，不时速治，喜流入脚膝为偏枯冷痹缓弱疼重、或腰痛挛脚重痹，宜急服此方。

　　独活（三两） 寄生（《古今录验》用续断） 杜仲 牛膝 细辛 秦艽 茯苓 桂心 防风川芎 干地黄 人参 甘草 当归 芍药（各二两）上十五味 咀，以水一斗，煮取三升，分三服，温身勿冷。风虚下利者，除干地黄。服汤取蒴 叶火燎浓安席上及热眠上。冷复燎之。冬月取根、春取茎熬卧之佳。其余敷熨不及蒴蒸为愈也。诸处风湿亦用此法，新产竟便患腹痛不得转动，及腰脚挛痛不得屈伸痹弱者，宜服此汤除风消血。（《肘后》有附子一枚，无寄生、人参、甘草、当归。）

　　卷八治诸风方偏风第四

　　菊花酒

　　治男女风虚寒冷腰背痛，食少羸瘦无颜色、嘘吸少气，去风冷补不足方。

　　菊花 杜仲（各一斤） 防风 附子 黄 干姜 桂心 当归 石斛（各四两） 紫石英上十五味 咀，以酒七斗渍五日，一服二合，稍加至五合。日三（《千金翼》不用干姜。）

　　卷八治诸风方偏风第四

　　杜仲酒

</div>
    <div class="pagination">
<a href="备急千金要方_page76.html">上一页</a><span>...</span><a href="备急千金要方_page72.html">72</a><a href="备急千金要方_page73.html">73</a><a href="备急千金要方_page74.html">74</a><a href="备急千金要方_page75.html">75</a><a href="备急千金要方_page76.html">76</a><span class="current-page">77</span><a href="备急千金要方_page78.html">78</a><a href="备急千金要方_page79.html">79</a><a href="备急千金要方_page80.html">80</a><a href="备急千金要方_page81.html">81</a><a href="备急千金要方_page82.html">82</a><span>...</span><a href="备急千金要方_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
