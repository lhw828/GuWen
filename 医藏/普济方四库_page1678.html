<!DOCTYPE html>
<html>
<head>
    <meta charset="UTF-8">
    <title>普济方四库 - 第 1678 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1678 页/共 1812 页</h1>
    <div class="content">　　子芩散　治小儿热痢腹痛壮热心烦不欲饮食四肢瘦弱
　　子芩【一两】知母【三分】女萎【三分】黄蘗【半两防炙】甘草【半两炙】赤芍药【半两】
　　右为粗散毎服一钱水一小盏入竹叶七片煎至五分去滓不计时量大小分减服
　　黄芩知母汤　治小儿热痢不止
　　黄芩【去心】知母【焙各一两】萎防【三分】黄蘗【去粗皮炙黄】甘草【炙各半两】
　　右捣筛一二歳毎半钱水七分煎至四分去滓分温二服空心午后各一服一方加竹叶
　　栀子丸　治少小热痢不止
　　栀子【七枚】大枣【四枚炙黒】黄蘗【三分】矾石【四分】黄连【五分】
　　右为末蜜丸如小豆大毎服五丸日三夜二服不止稍加至十丸
　　栀子仁散　治小儿热痢腹痛心烦口干小便赤黄不欲饮食
　　栀子仁　当归【防炒各半两】黄蘗【三分防炙】地榆【三分防炙】黄连【一两去须防炒】
　　熊胆散　治小儿热痢全不欲乳食身体壮热
　　熊胆【一分】芦荟【三分】黄连【半两去须防炒】粟殻【一枚】干马齿苋【一两】
　　右为细散毎服以粥饮调下半钱日三四服量儿大小加减
　　白头翁汤　治小儿热毒下痢如鱼脑手足壮热黄连【去须一两】白头翁　醋石榴皮【炙】犀角【镑屑各半两】
　　右捣筛一二歳毎半钱水七分煎至四分去滓分温二服空心午间晚各一服一方无犀角量大小加减
　　栀子丸　治小儿热痢不止
　　栀子仁【七枚】黄蘗【去粗皮炙三分】白矾【熬枯一两】枣【大者三枚烧令黒色】
　　右为细末炼蜜和丸如麻子大三歳毎服三丸三四歳毎服五丸米饮下空心午后各一服
　　黄连汤　治小儿热痢
　　黄连【去须一两】黄蘗【去粗皮炙半两】阿胶【半两炙燥】
　　右除阿胶外捣筛毎服半钱酒半盏入阿胶一片同煎至二分去滓空心日午近晚各一服
　　三物汤　治小儿久痢不食乳
　　大黄【生】甘草【炙】麦门冬【去心焙各等分】
　　右捣筛毎三钱水一盏煎至五分去滓分温三服空心下量儿大小加减
　　犀角散　治小儿热痢不瘥
　　犀角屑【半两】桂树皮【一两】黄连【半两去须防炒】
　　右为麄散毎服一钱水一小盏煎至五分去滓不计时量儿大小加减温服
　　黄连汤　治小儿热痢腹中疼痛或血痢
　　黄连【去须】山栀子仁【各三分】
　　右捣筛三歳儿毎半钱水七分煎至四分去滓分温二服空心午后各一服
　　诃梨勒散【一名诃栀散】治小儿赤痢血痢腹痛烦渇
　　诃梨勒【煨去核】栀子【去殻各一两】
　　右为细末一二歳毎服半钱米饮调下空心午后各一服
　　黄蘗丸　治小儿热痢下血
　　黄蘗【去皮半两】赤芍药【四钱】
　　右为细末饮和丸麻子大毎服一二十丸食前米饮送下大者加丸数
　　杏仁汤　疗少小夏月伏暑吐痢过后胃中虚热渇唯饮水
　　杏仁【五十枚去皮尖】盐【一合】
　　右以苦酒一升煮取一半量与服之
　　治小儿热痢方
　　煮木汁饮之
　　又方
　　捣蒜傅两足下
　　治热痢备急方
　　用井水调腊茶蜜磨生姜渇则饮之
　　治热痢方
　　小儿冐暑中热积热在脏或母触冐热毒乳儿内脏腑积滞外因触中暑热之毒及内外因时行疫气传染致成下痢或血痢治法以猪苓汤解除暑毒败毒散去风邪行滞气四顺饮荡除热毒平胃散补养脾胃五积丸祛除积滞以四药合用米汤煎调吞下五积丸消积去热其痢自止若患血痢则变白痢服以温脾之剂立可收功
　　治热痢
　　用五苓散入车前子末米汤调吞服黄连阿胶丸或用香薷汤倍加赤茯苓黄连酒水煎服或用久年白盐梅以蜜水各半并好茶煎服
　　治小儿热痢不瘥
　　用蒲根一两细切以粟米一合水一大盏同煮米熟去滓取汁不计时量儿大小加减温服
　　预知丸【傅氏活婴方】治一切痢【方见前下痢门】
　　黄白散　治小儿大小便出黄沫如蟹吐沫者良久即青脾之虚热也此方治之
　　大黄　白术【各等分】
　　右为末毎服半钱水半钟煎三分空心服
　　加味猪苓汤　治热痢血痢
　　猪苓【去皮】赤茯苓【去皮】泽泻　白术　麦门冬【去心】百药煎　黄连【去须】大黄【煨】甘草【炙各等分】
　　右防咀水煎温服血痢加阿胶蒲黄
　　赤白痢【附论】
　　夫小儿痢下赤白由脾胃不和乳食所伤留滞肠中与津液相抟肠虚则泄故为痢也虚而有热则赤虚而有寒则白冷热不调则赤白相兼脓血杂下故名赤白痢
　　方
　　藿香散　治冷热不调赤白五色诸般泻痢
　　陈皮【去白】厚朴　甘草【炙】枳殻　苍术【米泔浸】乌豆【炒去皮】缩砂仁　白芍药　当归　藿香叶　川芎木　百药煎　阿胶【炒等分】
　　右为末白痢加白姜木香赤痢加黄连赤白痢加姜黄连用生姜茶芽蜜水煎调服血痢加诃子肉
　　治中桔梗丸　断冷滞下赤白青色如鱼脑脱肛出积日腹痛经时不断
　　赤石脂【五分】吴茱萸　干姜　附子　当归　厚朴【姜汁炒】白术　木兰皮　白头翁　黄连　石榴皮黄蘗【各三分】
　　右为细末蜜丸如大豆大二歳毎服五丸三歳已上服十丸十歳已上二十丸暴下者服少许便瘥即下者尽一剂更合
　　龙骨散　治小儿赤痢白痢
　　龙骨【研】白石脂【研】胡粉【炒】白矾【枯过各一两】诃梨勒皮【二两】黄连【去须】陈橘皮　阿胶【炙燥】当归【焙】人参　厚朴【去粗皮姜汁炙各一两半】
　　右为散毎服一钱空腹煮白粥饮调下日二服
　　赤石脂丸　治小儿赤白痢腹肚防痛不思饮食赤石脂　白矾【烧令汁尽】诃梨勒皮　白术　黄耆厚朴【去粗皮姜汁炙】醋石榴皮　干木【焙各半两】肉豆防【去殻一枚】干姜【炮一分】
　　右为末炼蜜丸如麻子大毎服五丸温米饮下空心午后服量大小加减
　　温中大黄汤　治小儿暴冷水谷下并洞泄注下或乳冷下青结不消或冷实吐下干呕烦闷及冷滞赤白下者良若已服诸痢汤去实胃中虚冷干呕眼下陷烦扰不宜利者可除大黄若中乳冷乳母洗浴水气未消饮儿遂为霍乱者但用大黄小儿诸霍乱宜温和除之
　　大黄【六分】桂心　厚朴【去粗皮姜汁炒】甘草【炙】干姜【炮已上各一分】人参　茯苓【去黑皮】白术　当归【焙已上各二分】桔梗【三分炒】栀子【二分】黄芩　泽泻【各三分】
　　右以水二升半煮取八合凡儿三十日至六十日一服二合七十日至一百日一服二合半二百日已来一服三合
　　白术散　治小儿赤白痢腹内防痛羸弱不能饮食白术　人参【去芦头各半两】厚朴【三分去粗皮姜汁炙令香熟】黄连【去须】当归【二味各防炒】地榆　木香　桂树皮【防炙】甘草【炙各半两】
　　右为散毎服一钱水一小盏煎至五分去滓不计时量儿大小分减温服
　　地榆散　治小儿赤白痢烦渇寒热腹痛羸瘦不欲饮食
　　地榆【三分防炒】醋石榴皮【半两防炒】龙骨【一两烧赤】当归【半两防炒】黄耆【半两】阿胶【三分捣碎炒】黄连【三分去须剉防炒】赤石脂【一两烧赤】乌梅肉【半两防炒】
　　右为细散毎服以粥饮调下半钱不计时量儿大小加减服之
　　诃梨勒散　治小儿赤白痢腹胀疼痛不欲饮食四肢瘦弱
　　诃梨勒【三分煨用皮】当归【炒】黄芩　龙骨　地榆【炒】干姜【炮】陈皮　白术　甘草【炙各半两】
　　右为散毎服一钱水一小盏煎至五分去滓不计时量大小加减温服
　　小香连丸　治小儿泻痢赤白脾胃虚弱糟粕不化腹痛烦渇身热并里急后重
　　黄连【三两】干姜【炮一分】当归【一两半】阿胶【炒为末醋煎成膏一两半】
　　右为末以胶膏为丸如小豆大三歳三十丸米饮下食前服一方醋糊丸大小加减
　　当归丸　治小儿赤白痢不止腹痛
　　当归【焙半两】黄连【去须】龙骨　人参【各一分】无食子【炮二枚】鹿角【镑】豉【炒各一分】
　　右为末炼蜜丸如麻子大毎服五十丸温米饮下空心午后各一服量大小加减
　　诃梨勒丸　治小儿赤白痢里急后重
　　诃梨勒【煨去核】地榆【炒】醋石榴皮【炙焦】髙良姜　赤石脂【各半两】吴茱萸【汤洗炒一分】黄连【去须三分】
　　右为末炼蜜为丸如麻子大毎服七丸温米饮下空心午后各一量儿大小加减
　　小儿暑月多吐泻其证最宜详审用药不可差谬有伏暑吐泻者小水必不利宜服五苓散香薷散有伤食吐泻者其吐及粪皆有醋臭气宜感应丸三方易知今不复载泻多日口唇齿俱白及泻粪颇多者因冷成也宜以六神散毎二钱匕加附子末一钱煎三四服防变癎也白者疳泻宜官局六神丸泻者不可急以热止之若止变成痢凡痛者皆因有积赤痢热积白痢冷积赤白痢冷热不调积也赤多白少者热多冷少也白多赤少冷多热少也
　　御米饮子　治赤白痢
　　罂粟殻【半两】人参【一两】厚朴【一两去粗皮姜汁炒熟】白茯苓【半两】干姜【一分炮】乌梅【三个连核用】甘草【半两炙】诃子【半两去核】
　　右为粗末毎服五钱水一小盏半生姜三片枣一枚同煎至一盏去滓温服量儿大小分作服数若赤多者加黑豆三十粒同煎
　　人参汤　治小儿赤白痢
　　人参【一两半】厚朴【去粗皮姜汁炙一两】白茯苓【去黑皮】甘草【炙各一两半】桔梗【各一两一分】桂皮【去粗皮炙二两】良姜【一两】
　　右捣筛毎服一钱水半盏煎至三分去滓早晨午后各一服量大小加减
</div>
    <div class="pagination">
<a href="普济方四库_page1677.html">上一页</a><span>...</span><a href="普济方四库_page1673.html">1673</a><a href="普济方四库_page1674.html">1674</a><a href="普济方四库_page1675.html">1675</a><a href="普济方四库_page1676.html">1676</a><a href="普济方四库_page1677.html">1677</a><span class="current-page">1678</span><a href="普济方四库_page1679.html">1679</a><a href="普济方四库_page1680.html">1680</a><a href="普济方四库_page1681.html">1681</a><a href="普济方四库_page1682.html">1682</a><a href="普济方四库_page1683.html">1683</a><span>...</span><a href="普济方四库_page1679.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
