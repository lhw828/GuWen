<!DOCTYPE html>
<html>
<head>
    <meta charset="UTF-8">
    <title>普济方 - 第 1288 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1288 页/共 3614 页</h1>
    <div class="content">　　治伤寒热毒不解。日晚即壮热腹痛。便痢脓血。

　　地榆（锉）黄连（去须微炒）犀角屑茜根黄芩（去黑心以上各一两）栀子仁（半两）上为散。每服四钱。水一中盏。入薤白五寸。煎至六分。去滓。不计时候。温服。圣济方。

　　一方每服五钱。水一盏半。煎八分。去滓。食前温服。名犀角汤。一方每服三钱。水一盏。

　　薤白三寸。同煎六分。去滓。不拘时。温服。名地榆汤。

　　黄连阿胶汤

　　（出千金方）

　　治伤寒热毒入胃。下痢脓血。

　　黄柏（一两微炙锉外台秘要作二两）黄连（二两去须微炒外台秘要作四两）栀子仁（半两外台秘要作十四枚擘）阿胶（一两捣碎炒黄燥）上为散。每服五钱。水一中盏。煎至六分。去滓。不计时候。温服。外台秘要方。四味。水六升。煮三味。取三升。去滓。纳胶令烊。温分再服。忌猪肉、冷水。名柏皮汤。治伤寒后下痢脓血。

　　治伤寒热毒入胃。大便脓血。腹中痛。

　　（出圣惠方）黄连（半两去须微炒）赤石脂（一两）当归（半两锉微炒）干姜（一分炮）赤芍药（半两）黄芩（半两）上为散。每服三钱。水一中盏。入粳米五十粒。煎至六分。去滓。不计时候

　　竹茹饮子

　　（出圣惠方）

　　治伤寒下痢脓血。

　　竹茹（半两）子芩（半两）川升麻（半两圣济作一两半）木通（锉半两圣济作三分）赤芍药（半两）黑木耳（一两微炒圣济作一两半）上细锉。和匀。每服半两。水一大盏。

　　煎至五分。去滓。入生地黄汁半合。搅令匀。不计时候。温服。圣济方。每服三钱。水一盏。煎六分。入生地黄汁一合。搅匀。食前温服。名竹茹汤。治伤寒后下血。

　　治伤寒热毒下痢脓血。腰脐下疼痛。

　　（出圣惠方）黄连（一两去须微炒）龙骨（一两）当归（一两锉微炒）黄芩（半两）牛黄（一分细研）麝香（一分细研）上为细散。每服二钱。粥饮调下。不计时候。

　　地榆散治伤寒热毒下痢脓血。或如赤小豆汁。腹痛烦闷。

　　地榆（三分锉）黄连（一两去须微炒）柏叶（三分炙微黄）黄柏（三分微炙锉）黄芩（三分）龙骨（一两）赤石脂（一两）赤地利（一两）阿胶（三分捣碎炒令黄燥）犀角屑（一分）上为细散。每服二钱。粥饮调下。不计时候。

　　黄连散

　　（出圣惠方）

　　治伤寒热毒下痢脓血。腹痛。

　　黄连（去须微炒）当归（锉微炒）阿胶（捣碎炒令黄燥）黄芩赤芍药（各四分）地榆（三分）甘草（半两炙微黄）上为细末。每服二钱。粥饮调下。不计时候。

　　茜根散

　　（出圣惠方）

　　治伤寒热毒下脓血痢。及腹痛壮热。

　　茜根（一两）龙骨（一两半）黄连（一两去须微炒）犀角屑（一两）黄柏（半两微炙锉）黄芩（三分）赤地利（一两）赤鼠尾花（一两）上为细散。每服二钱。粥饮调下。不计时候。

　　治伤寒热毒入胃。下痢脓血方。

　　（出圣惠方）龙骨（二两）黄连（一两半）木香（一两）上为细散。每服二钱。粥饮调下。不计时候。

　　赤石脂散

　　（出圣惠方）

　　治伤寒腹痛。下痢脓血。日夜不歇。

　　赤石脂（半两）干姜（一分炮裂锉）浓朴（半两去粗皮涂生姜汁炙令香熟）诃黎勒皮（半两炒微黄）上为细散。每服二钱。粥饮调下。不计时候。圣济方。食前。米饮调下。

　　日三服

　　乌梅丸

　　（出圣惠方）

　　治伤寒下痢腹痛。

　　乌梅肉（三分微炒）黄连（三分去须微炒）当归（三分锉微炒）诃黎勒皮（三分炒微黄）阿胶（半两捣碎炒令黄燥）干姜（一分炮裂锉）上为末。炼蜜和丸如梧桐子大。每服二十丸。

　　粥饮送下。不计时候。圣济方。每服食前。米饮下二十丸。加至三十丸。治伤寒后。温热不除。下痢脓血。昼夜无度。

　　香连散治伤寒后。下痢脓血疼痛。

　　木香（半两）黄连（去须一两）青橘皮（去白焙半两）上捣罗为散。每服二钱。

　　米饮调下。不拘时候服。

　　黄连汤

　　（出活人书方）

　　治伤寒热病瘥后。下痢脓血不止。

　　黄连（去须炒一两）黄芩（去黑心三分）栀子仁（一分）阿胶（炙令燥半两）上粗捣筛。每服三钱。以水一盏。煎至六分。去滓。食前温服之。

　　黄汤治伤寒后下痢。赤多白少。所注涩痛。宜服之。

　　黄（一两）枳壳（去瓤麸炒）大腹皮（各半两）黄连（去须三分）白茯苓（去黑心）芍药（各一两）甘草（炙三分）上粗捣筛。每服五钱。以水一盏半。煎至一盏。去滓。

　　食前温服。

　　治伤寒后。下痢脓血方。

</div>
    <div class="pagination">
<a href="普济方_page1287.html">上一页</a><span>...</span><a href="普济方_page1283.html">1283</a><a href="普济方_page1284.html">1284</a><a href="普济方_page1285.html">1285</a><a href="普济方_page1286.html">1286</a><a href="普济方_page1287.html">1287</a><span class="current-page">1288</span><a href="普济方_page1289.html">1289</a><a href="普济方_page1290.html">1290</a><a href="普济方_page1291.html">1291</a><a href="普济方_page1292.html">1292</a><a href="普济方_page1293.html">1293</a><span>...</span><a href="普济方_page1289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
