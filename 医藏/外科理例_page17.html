<!DOCTYPE html>
<html>
<head>
    <meta charset="UTF-8">
    <title>外科理例 - 第 17 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 17 页/共 65 页</h1>
    <div class="content">　　大抵此症属阴虚。故不足之人多患之。寒凉之剂。不可过用。恐伤胃气。惟制甘草一药。不损气血。不动脏腑。其功甚捷。

　　一人肿痛。小便赤涩。以加减龙胆泻肝汤。加制甘草二剂。少愈。以参、 、归、术、知母、制甘草。四剂（百二七）而溃。更以四物加黄柏、知母、参、 、制甘草而痊。（按此先泻后补。当时以有所据。但不知其脉耳。）

　　一人肿痛未作脓。以加减龙胆泻肝汤二剂。少愈。再以四物加黄柏、知母、木通、四剂消。（按此先治湿热后养血。）

　　一人脓熟不溃。胀痛。小便不利。急针之。尿脓皆利。以小柴胡加黄柏、白芷金银花、四剂痛止。以托里消毒散数剂而愈。

　　常见患者多不肯针。待其自破。殊不知紧要之地有脓。宜急针之。使毒外发。不致内溃曰宜开户以逐之。凡疮若不针烙。毒瓦斯无从解。脓瘀无从泄。今之患者。反谓紧要之处。不宜用针。何相违之远耶。

　　一人脓清不敛。内有一核。以十全大补汤加青皮、柴胡、制甘草。更以豆豉饼灸。核消而敛。（此凭症也。）

　　一人久而不敛。脉大无力。以十全大补加五味、麦门。灸以豆豉饼。月余而愈。（此凭症凭脉也。）

　　一老年余而不敛。诊脉尚有湿热。以龙胆泻肝汤（六七）二剂。湿退。以托里药及豆豉饼灸而愈。（此凭症凭脉也。）

　　一人肿痛发热。以小柴胡加黄连、青皮（五）。四剂少愈。更以龙胆泻肝汤（六七）而消。

　　（此凭症也。）

　　一人脓熟不溃。脉数无力。此气血俱虚也。宜滋阴益气血之药。更针之。使脓毒外泄。彼反用败毒药。致元气愈虚。疮势愈盛。后溃不敛。竟致不救。（按此不凭脉症而误治也。）

　　悬痈原系肝肾二经阴虚。须一于补。尤恐不治。况脓成而又克伐。不死何待。常治初起肿痛。或小便赤涩。

　　先以制甘草一二剂。及蒜灸。更饮龙胆泻肝汤。若发热肿痛者。以小柴胡加车前、黄柏、归。脓已成。即针之。已溃用八珍汤（十四）。加制甘草、柴胡稍、酒炒黄柏、知母。小便涩而脉有力者。仍用龙胆泻肝汤。加制甘草。小便涩而脉无力者。用清心莲子饮。加制甘草。脓清不敛者。用大补剂。间以豆豉饼灸。或久而不敛者。亦用附子饼灸。并效。

　　卷三

　　囊痈一百四

　　肿痛未作脓者。疏肝导湿。

　　肿硬发热。清肝降火。

　　脓清不敛者。大补气血。

　　已溃者。滋阴托里。

　　脓成胀痛者。急针之。更饮消毒之剂。

　　囊痈。湿热下注也。有作脓者。此浊气顺下。将流入渗道。因阴道或亏。水道不利而然。脓尽自安。不药可也。

　　惟在善于调摄耳。又有因腹肿。渐流入囊。肿甚而囊自裂开。睾丸悬挂水出。以麸炭（杉木炭也）末敷外。以紫苏叶包裹。仰卧养之。

　　精要谓痈入囊者死。将以为属肾耶。予治数人。悉以湿热入肝经施治。而以补阴佐之。

　　虽脓溃皮脱。睾丸悬挂亦不死。但未知下虚年老者如何耳。

　　大抵此症属阴道亏。湿热不利所致。故滋阴降湿药不可缺。常治肿痛小便秘滞者。用除主。滋阴佐之。肿痛已退。便利已和者。除湿滋阴药相兼治之。欲其成脓。用托里为主。滋阴佐之。候脓成即针之。

　　仍用托里滋阴。若湿毒已尽者。专用托里。如脓清或多或敛迟者。用大补之剂。或附子一人囊痈。未作脓而肿痛。以加减龙胆泻肝汤二剂少愈。更以四物加木通、知母、黄柏而消。（此凭症也。）

　　一人脓熟作胀。致小便不利。急针。以小柴胡。加黄柏、白芷、金银花。四剂少愈。更托里消毒散数剂而消。（此凭症也。）

　　一弱人脓熟胀痛。大小便秘。急针之。脓出三碗许。即鼾睡。觉神思少健。但针迟。须服解毒药。亦溃尽矣。故用托里药至三十余剂始瘥。（此凭症也。）

　　一人年逾四十。阴囊肿痛。以热手熨之。少缓。服五苓散不应。尺脉迟软。此下虚寒邪而然。名曰阴疝。非疮毒也。治以蟠葱散（九七）少可。更服葫芦巴丸而平。（此因脉迟为寒。脉软为虚而治。）

　　一人年逾三十。阴囊湿痒。茎出白物如脓。举则急痛。此肝疝也。用龙胆泻肝汤而愈。

　　（此因症处治）阴茎或肿。或缩。或挺。或痒。皆宜此药治之。

　　一人年逾五十。患此疮口不敛。诊之微有湿热。治以龙胆泻肝汤。湿热悉退。乃以托里豆豉饼灸而愈。次年复患湿热颇盛。仍用前汤四剂而退。又以滋阴药而消。若溃后虚而不补。少壮者成漏。老弱者不治。脓清作渴脉大者亦不治。（此凭脉也。）

　　一人年逾五十。阴囊肿痛。得热愈盛。服蟠葱散不应。肝脉数。此囊痈也。乃肝经湿热所致。脓已成。急针之。

　　进龙胆泄肝汤（六七）。脉症悉退。更服托里滋阴药。外敷杉木炭紫苏末。月余而愈。（此因脉处治）

　　一人年逾六十。阴囊溃痛不可忍。睾丸露出。服龙胆泻肝汤。敷麸炭紫苏末不应。予意气炽盛。先饮槐花酒一碗。次服前汤。少愈。更服托里加滋阴药而平。设以前药不应。加之峻剂。未有不损中气以致败也。（此因处治不效。而知为湿盛。）

　　一少年玉茎捷长。肿而痿。皮塌常润。磨股难行。两胁气冲上。手足卷弱。先以小柴胡连大剂。行其湿热。少加黄柏降其逆气。肿渐收。茎中有坚块未消。以青皮为君。少佐散风之药末服之。外丝瓜子汁调五倍子敷。愈。（此凭症也。）

　　一人囊肿状如水晶。时痛时痒。出水。小腹按之作水声。小便频数。脉迟缓。此醉后饮房。汗出遇风寒。湿毒乘聚于囊。名水疝也。先以导水丸二服。腹水已去。小便如常。再以胃苓散倍白术、茯苓。更用气针引去聚水而瘥。（此凭症脉也。）

　　一弱人茎根结核如大豆许。劳则肿痛。先以十全大补汤去桂。加车前、麦门、酒制黄柏母少愈。更加制甘草四剂。仍以四物、车前之类而消。又有患此 痛发热。服龙胆泻肝汤二剂。制甘草四剂而溃。再用滋阴之剂而愈。或脓未成。以葱炒热敷上。冷易之。隔蒜灸赤。

　　可数日不消。或不溃。或溃而不敛。以十全大补加柴胡稍为主。间服制甘草而愈。若不保守。必成漏矣。（以上二条。此凭症也。）

　　一弱人拗中作痛。小便淋沥。此因火躁下焦。无血气不能降。而渗泄之令不行。用四物加黄柏、知母、茯苓、牛膝、木通十余剂。痛止便利。（此凭症也。）

　　一人气短。拗中若疮。小便不通。用四物加参、 煎吞滋肾丸而愈。（此凭症也。）

　　前症以虚为本。以病为末。益其本则末自去。设若不固元气。专攻其病。宁无害耶。

　　一人遗精。劳苦愈盛。拗中结核。服清心莲子饮、连翘消毒散不应。予以八珍汤（十四）

　　药、山茱萸、远志十余剂渐愈。更服茯兔丸遂不复作。又有患此。诸药不应。服八味丸而愈。（此因处治不应。故推求另为之治。）

　　一人尿血。阴茎作痛。服清心莲子饮不应。服八正散愈盛。予以发灰醋汤调服少愈。更服斑龙丸（百二）而平。（此因处治不应以推求也。）

　　一人患而久不敛。以十全大补加五味、麦门。灸以豆豉饼。月余而平。（此凭症也。）

　　一弱人肿痛未成脓。小便赤涩。以制甘草、青皮、木通、黄柏、当归、麦门。四剂少愈。以清心莲子饮四剂而消。（此凭症也。）

　　一人 肿痛甚。小便涩。发热脉数。以龙胆泻肝汤倍车前、木通、泽泻、茯苓。势去半以前汤加黄柏、金银花四剂。又减二三。便利如常。唯一处不消。此欲成脓。再用前汤加金银花、皂角针、白芷六剂。微肿痛。脉滑数。乃脓已成。针之。肿痛悉退。投滋阴托里药。

　　及紫苏末敷之而愈。

　　一人病势已甚。脉洪大可畏。用前汤二剂。肿少退。以仙方活命饮二剂。痛少止。脉洪脓已成。须针之。否则阴囊皆溃。彼不信。更他医。果大溃。睾丸挂。复求治。脉将静。以八珍汤加黄 、黄柏、知母、山枝。更敷紫苏末。数日而痊。

</div>
    <div class="pagination">
<a href="外科理例_page16.html">上一页</a><span>...</span><a href="外科理例_page12.html">12</a><a href="外科理例_page13.html">13</a><a href="外科理例_page14.html">14</a><a href="外科理例_page15.html">15</a><a href="外科理例_page16.html">16</a><span class="current-page">17</span><a href="外科理例_page18.html">18</a><a href="外科理例_page19.html">19</a><a href="外科理例_page20.html">20</a><a href="外科理例_page21.html">21</a><a href="外科理例_page22.html">22</a><span>...</span><a href="外科理例_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
