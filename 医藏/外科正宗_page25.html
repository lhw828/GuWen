<!DOCTYPE html>
<html>
<head>
    <meta charset="UTF-8">
    <title>外科正宗 - 第 25 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 25 页/共 30 页</h1>
    <div class="content">　　野狼毒 槟榔 硫黄 五倍子 川椒 枫子肉 蛇床子（各三钱）上为末，用香油一大杯，煎滚入皮硝三钱，再煎滚；次下公猪胆汁一个，和匀调前药搽擦患上，此药诸痒疮用之并效。
　　卷之四　杂疮毒门
　　疥疮论第七十三
　　夫疥者，微芒之疾也。发之令人搔手不闲，但不知其何以生者？疥曰：吾不根而生，无母而成，乃禀阴阳气育，湿热化形，常列于王侯掌上，何妨士庶之身，可使文人怕笔，绣女停针，毋分贵贱，一例施行。医问曰：不生于身，独攻于手者又何也？疥曰：手掌乃太阴湿土所主，手心又少阳相火所司，土能生我，火能化我，此生皆赖湿土阳火所化，故生者必自出于手掌。医曰：然哉！但其形知动而不知静，能进而不能退，自非清气所化也；又脾主消纳，胃主传化，人之饮食未有不从浓味者，浓味之中，湿热并化，致生此疮。又清气随脉循行，浊气留滞不散，停留肌肤，积日不解，随后生热发痒，故痒热之中，湿火混化为虫，形随湿化，动随火化，此无情而之有情也。既化之后，潜隐皮肤，展转攻行，发痒钻刺，化化生生，传遍肢体，近则变为疥癣，久则变成顽风，多致皮肤枯槁，浸淫血脉，搔痒无度，得汤方解。外以绣球丸搽擦，堪为止痒杀虫；内服消风散，亦可散风凉血。必得兼戒口味，辛热莫啜，忌洗热汤，其烦自脱。此为小恙，不当陈说，闲中之言，随笔而曰。
　　
　　消风散
　　消风散内归生地 蝉脱荆防苍苦参胡麻知母牛蒡等 石膏甘草木通行治风湿浸淫血脉，致生疮疥，搔痒不绝，及大人小儿风热瘾疹，遍身云片斑点，乍有乍无并效。
　　当归 生地 防风 蝉脱 知母 苦参 胡麻 荆芥 苍术 牛蒡子 石膏（各一钱） 甘草 木通（各五分）水二钟，煎八分，食远服。
　　
　　当归饮子
　　当归饮子芍芎 生地防风白蒺藜甘草何首乌荆芥 诸风疮痒服相宜治血燥皮肤作痒，及风热疮疥瘙痒，或作疼痛。
　　当归 川芎 白芍 生地 防风 白蒺藜 荆芥 何首乌（各一钱） 黄 甘草（各五分）水二钟，煎八分，食远服。
　　
　　绣球丸
　　绣球丸内用獐冰 轻粉川椒共水银雄黄枯矾枫子肉 诸疮痒疥擦安宁治一切干湿疥疮及脓窠烂疮，瘙痒无度者效。
　　獐冰 轻粉 川椒 枯矾 水银 雄黄（各二钱） 枫子肉（一百枚，另碾）以上共为细末，同大枫子肉再碾和匀；加地沥青一两化开，和药搅匀，作丸圆眼大，于疮上擦之。
　　
　　诸疮一扫光
　　诸疮一扫光硫柏 木鳖床椒枯白矾水银风子獐冰等 砒苦参烟胶共参此药凡治痒疮，不论新久及身上下，或干或湿，异类殊形，但多痒少痛者，并宜用之，俱各有效。
　　苦参 黄柏（各一斤） 烟胶（一升） 木鳖肉 蛇床子 点红椒明矾 枯矾 硫黄 风子肉 獐冰 水银 轻粉（各二两） 白砒（五钱）共为细末，熟猪油二斤四两，化开入药搅匀，作丸龙眼大，瓷瓶收贮。用时搽擦患上，二次即愈。
　　
　　洗痒疮方
　　洗痒疮方只二般 苦参猪胆共相攒河水煎汤频浴洗 管教诸痒即当安苦参半斤切片，用河水三、四瓢煎药数滚，掺水二瓢，住火片时，滤去渣。临洗和公猪胆汁四、五枚搅匀淋洗痒上，三日一洗，三次亦可痊愈矣。
　　卷之四　杂疮毒门
　　疮论第七十四
　　疮者，风热湿毒相聚而成，有新久之别，内外之殊。新者只有三香膏、乳香法纸贴之自愈；稍久紫黑者，以解毒紫金膏搽扎渐可。又年久顽 ，皮肉乌黑下陷，臭秽不堪者，用蜈蚣饯法去风毒、化瘀腐，方可得愈。
　　外多服四生丸，内 多服肾气丸妙。
　　
　　三香膏
　　三香膏内乳松香 轻粉油调纸内藏先洗葱汤方贴扎 何妨新久烂 疮治 疮初起多疼少痒，未经受风紫黑者宜用。
　　乳香 松香 轻粉（各等分）上为细末，香油调稠，用夹纸一面，以针密刺细孔，将药夹搽纸内，先以葱汤洗净，将纸有孔一面对疮贴之，三日一换自效。忌房事、煎炒等件。
　　
　　乳香法纸
　　乳香法纸有奇功 疼痛 疮欲此逢功在粉霜相协力 三朝一换笑颜浓治 疮作痛不愈。
　　先用乳香碾细末一两听用。以呈文油纸四张，每纸一张，摊平筛乳香末二钱五分匀筛纸上，双折卷一寸阔，将卷纸复作三折，两头以线扎之；用甘草一两二钱，水三碗，将卷过药纸浸入甘草汤内，上用重物压之；煮数滚，取起纸来，解去扎线，将纸摊开桌上，每张用轻粉三钱掺乳香，上用棕糊刷排刷相匀，提起药纸，带湿以无药一面对板壁上贴之，阴干收用。临时随患大小剪纸多少，先用温汤洗疮，随将纸有药一面对疮贴之，绢扎三日一换，自然止痛生肌。如贴后内无水出，不必换贴自愈。
　　
　　蜈蚣饯
　　蜈蚣饯治久顽 独活桐油白芷煎甘草加上同煎煮 倾入疮中黑腐蠲治 疮多年，黑腐臭烂作疼，诸药不效者。
　　用桐油二两，独活、白芷、甘草、蜈蚣各一钱，入油内煎滚；先将 疮洗净，用白面水调作圈，围在疮之四边，毋令泄气走油。将脚放平，以茶匙挑油渐渐乘热加满，待油温取去，已后腐肉、风毒自然脱下，用解毒紫金膏搽上，纸盖绢扎，三日一换。
　　
　　解毒紫金膏
　　（见结毒门）治 疮毋论新久，及顽疮年久不愈者并用之。
　　
　　四生丸
　　四生丸疗久 疮 骨节多疼举动妨地龙白附姜蚕等 草乌灵脂莫相忘治外 血风顽疮，骨节疼痛，不能举动，或行步不前，或浑身瘙痒，或麻痹不仁，或生斑疹并效。
　　地龙（去土） 姜蚕（炒，去丝） 白附子 五灵脂 草乌（去皮尖，泡）各等分上为细末，米糊丸桐子大，每服三、四十丸，食前茶、酒任下。
　　
　　肾气丸
　　（见肺痈门）卷之四　杂疮毒门
　　血风疮第七十五
　　血风疮，乃风热、湿热、血热三者交感而生。发则搔痒无度，破流脂水，日渐沿开。甚者内服消风散加牛膝、黄柏，外搽解毒雄黄散或如意金黄散俱可敷之。如年久紫黑坚硬，气血不行者，用针砭去黑血，以神灯照法熏之，以解郁毒，次以前药敷之方效。
　　
　　解毒雄黄散
　　治风湿流注腿脚，致生血风顽疮，紫黑瘙痒者。
　　雄黄（四两） 硫黄（八两）上二味，共碾细末，地沥青调搽，纸盖之，三日一换。
　　
　　如意金黄散
　　（见肿疡门）治症同前。
　　用公猪胆汁调稠敷患上，油纸盖托勿动，待其自脱，脱后色红再敷之，以色白为度。
　　
　　神灯照法
　　（见肿疡门）治年久紫黑血风顽疮，流水作痒不绝。
　　先用葱汤洗净患上，点火以灯焰熏之，每熏二拈为度。
　　凉血消风散（见疥疮门）卷之四　杂疮毒门
　　顽癣第七十六
　　顽癣乃风、热、湿、虫四者为患。发之大小圆斜不一，干湿新久之殊。风癣如云朵，皮肤娇嫩，抓之则起白屑；湿癣如虫形，瘙之则有汁出；顽癣抓之则全然不痛；牛皮癣如半项之皮，顽硬且坚，抓之如朽木；马皮癣微痒、白点相连；狗皮癣白斑相簇，此等总皆血燥风毒克于脾、肺二经。初起用消风散加浮萍一两，葱、鼓作引，取汗发散。
　　久者服首乌丸、蜡矾丸，外擦土大黄膏，用槿皮散选而用之，亦可渐效。
　　
　　土大黄膏
　　土大黄膏用白矾 硫黄八两共加参川椒三味研成末 顽癣搽之不费难治干湿顽癣，不论新久，但皮肤顽浓，串走不定，惟痒不痛者。
　　硫黄（八两） 生矾（四两） 点红川椒（二两）上各为末，用土大黄根捣汁，和前药调成膏碗贮，新癣抓损擦之，多年顽癣加醋和擦，如日久药干，以醋调搽；牛皮癣用穿山甲抓损擦之妙。
　　
　　顽癣必效方
　　顽癣必效川槿皮 轻粉雄黄巴豆宜斑蝥大黄百药煎 阴阳水和海桐皮治多年顽癣，诸药熏擦搽洗不效者，用之即愈。
　　川槿皮（四两） 轻粉 雄黄（各四钱） 百药煎（四饼） 斑蝥（全用，一钱） 巴豆（去油，一钱五分）大黄（二两） 海桐皮（二两）上为极细末，用阴阳水调，抓损敷药，必待自落。
　　
　　又：顽癣方
　　顽癣方中川槿皮 斑蝥轻粉各相宜再加七个枫子肉 新笔涂将患处医川槿皮（二钱） 轻粉（五分） 斑蝥（七个） 大枫子（七个）河、井水共一钟，煎一半，露一宿，笔蘸涂之。
　　顽癣浮萍丸浮萍丸内苍耳草 苍术黄芩共苦参姜蚕钩藤并 酒丸服下可回春紫背浮萍 苍术 苍耳草（各二两） 苦参（四两） 黄芩 姜蚕（各一两） 钩藤（一两五钱）草（二两，酒蒸）共为末，酒糊丸，白滚汤每服二钱，随病上下服。
　　卷之四　杂疮毒门
　　脓窠疮第七十七
　　脓窠疮，乃肺经有热，脾经有湿，二气交感，其患先从小泡作痒，后变脓泡作疼，所成脓窠疮也。甚者清热散风，凉血除湿治之，凉血清风散是也。外以蛇床子散或诸疮一扫光搽之亦效。兼戒口味自愈。
　　
　　蛇床子散
　　蛇床子散用黄丹 轻粉枯矾枫肉良大黄不少松香末 麻油调许治脓疮治脓窠疮生于手足遍身，根硬作胀，痒痛非常。
　　蛇床子 大枫子（肉） 松香 枯矾（各一两） 黄丹 大黄（各五钱） 轻粉（三钱）上为细末，麻油调搽，湿烂者干掺之。
　　脓窠又方脓窠方中用石膏 黄柏黄丹轻粉饶还有枯矾能燥湿 搽之痛痒实时逃黄柏（一两，以公猪胆汁搽之，火上炙，三钱） 石膏（ ，一两） 轻粉（二钱） 黄丹 枯矾（各三钱）上为末，麻油调搽，湿者干掺。
　　卷之四　杂疮毒门
　　脓窠疮第七十七
　　凉血消风散 诸疮一扫光（俱见疥疮门）卷之四　杂疮毒门
　　冻风第七十八
　　冻风者，肌肉寒极、气血不行，谓肌死患也。初起紫斑，久则变黑、腐烂作脓者，以碧玉膏主之，生肌敛口。
　　
　　碧玉膏
　　（见结毒门）治冻风皮肉损烂，脓水淋漓，疼痛不止者用之。
　　
　　独胜膏
　　独胜膏来最散寒 冻风冻耳一般安六月每逢三六日 搽之冬冻不相干治冻风冻跟、冻耳，每逢冬寒则发。
　　六月初六、十六、二十六日，用独蒜捣膏，日中晒热，在于遇冬所发之处擦之，忌下汤水，一日共擦三次不发。又每常冻风用茄根同葱汤浸洗，再不重发。
　　卷之四　杂疮毒门
</div>
    <div class="pagination">
<a href="外科正宗_page24.html">上一页</a><span>...</span><a href="外科正宗_page20.html">20</a><a href="外科正宗_page21.html">21</a><a href="外科正宗_page22.html">22</a><a href="外科正宗_page23.html">23</a><a href="外科正宗_page24.html">24</a><span class="current-page">25</span><a href="外科正宗_page26.html">26</a><a href="外科正宗_page27.html">27</a><a href="外科正宗_page28.html">28</a><a href="外科正宗_page29.html">29</a><a href="外科正宗_page30.html">30</a><a href="外科正宗_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
