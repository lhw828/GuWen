<!DOCTYPE html>
<html>
<head>
    <meta charset="UTF-8">
    <title>普济方四库 - 第 1743 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1743 页/共 1812 页</h1>
    <div class="content">　　大便不通　　　大肠　　食劳黄　　　　　　脾胃
　　肠风痒　　　　大肠　　癖痛　　　　　　　肝肺
　　足热厥　　　　心主
　　右件病证照海悉主之先取照海后取列缺【秋冬一寸春夏五分　灸九壮】
　　右法先刺主证之穴随病左右上下所在取之仍循扪导引按法袪除如病未已必求合穴未已则求之须要停针待气使上下相接快然失其所苦而后出鍼
　　论补泻说
　　黄帝问邪气在经其病如可取之柰何岐伯对曰邪之在经如水得风波涌陇起其行脉中循循然其中手也时大时小动无常处在隂与阳不可为度卒然逢人早遏其路吸则纳鍼无令气忤静以久留无令邪布吸则转鍼以得气为故呼引鍼呼尽乃去大气皆出故命曰泻帝又问曰不足者补之柰何对曰先必扪而循之切而散之推而按之弹而怒之抓而下之通而取之外引其门以闭其神呼尽纳针静以久留以气至为故如待所贵不知日暮其气已至适而自护吸引鍼气不得出各在其处惟阖其门令神气存大气留止故命曰补端效方曰古人云灸熨焫蒸助阳退隂方宜法异自北南亨穴真灸当疾瘳蒸熨阳冲气壮辛甘汤液内外相应卒隂寒为病甚笃先贤哲知尚犹诫慎推详上世遗风范再思可矣
　　论邪入皮毛经络风冷热灸法
　　外防秘要云素问岐伯曰夫邪之客于形必先入于皮毛留而不去入于孙络又留而不去入于经脉内连五脏散于肠胃隂阳俱感五脏乃伤此邪之从皮毛而入于五臓之决也如此则疗其经今邪客于皮毛入于孙络留而不去闭塞不通不得入于经溢于大络而生竒病焉夫五脏六腑精灵之气顺脉而出附经而入终而复始如环无端若越其数者则伤脉而损经变为异病也　岐伯曰凡欲疗风则用火灸风性浮轻色或赤或白痒多者风热也寒性沉重色或青或黒痛多者寒也湿性萎润色黄鲜瘀痹多湿也此三种本同而末异也风为百病之长邪贼之根一切众病悉因风而起也欲灸风者宜从少以至多也灸寒者宜从多以至少也从少以至多者从三壮五壮七壮又从三十五十七十壮名曰从少至多也从多以至少者从七十五十三十又从七百五百三百名曰从多以至少也灸风者不得一顿满一百若不灸者亦可以蒸药熨之灸寒湿者不得一顿满千若不灸亦可以蒸药薰之风性浮轻则易散故从少而至多也寒性沉重则难消故从多而至少也
　　诸病在隂在阳并用鍼药论
　　黄帝问于少师曰余闻人之生也有刚有柔有弱有强有短有长有隂有阳愿闻其方少师荅曰隂中有隂阳中有阳审知隂阳刺之有方得病所始刺之有理谨度病端与时相应内合于五脏六腑外合于筋骨皮肤故内外皆有隂阳在内者五脏为隂六腑为阳在外者筋骨为隂皮肤为阳故曰病在隂之隂者刺隂之荣输【言五藏也】荣者火也流者荣也一穴中有三说火者气分也浅也阳分也腑之出入也荣者隂也血也内也脏也当除刺此腧者土也注也腧也亦一穴中三义三法土者气分也浅者阳分也腑之出入也此气血交变之大要也一言可通千万也腧者隂也血也内也有形质也谨当深刺此是为隂中之隂也
　　病在阳之阳者言六府也刺阳之合
　　阳之合者通言六府之中各有所入为此一穴乃胃与癸肾也只合浮取中胃也用药补以甘温泻以苦寒假令阳气下陷入隂中当推而阳之
　　病在阳之隂者刺隂之经【筋与骨病也】
　　刺隂之经若筋骨之邪在是何布分谁家筋骨病于何藏各藏穴中有经穴经者气也肺主诸气散入五脏为五经洁古云动而不休曰经此天元之正气生万物者也
　　病在隂之阳者刺络脉【阳之阳者皮肤中见络脉是也】
　　络脉者竒邪也在五脏部分者为隂络在六腑部分者为阳络缪刺论中说交经刺之宜三棱鍼出血是其法也
　　病在阳者命曰风
　　此病在阳者言十二经受风也以髙言气分也故身半以上风中之也用鍼当引而去之又曰散而去之用药以辛温发散通因通用又曰热因热用是也
　　病在隂者命曰痹
　　身半以上湿中之也痹论曰饮食自倍膓胃乃伤得之饮食劳倦脾胃气虚而下溜运气营气不能升降经营心肺也
　　隂阳俱病命曰风痹【言隂阳气血俱病也】病有形而不痛者阳之类也无形而痛者隂之类也无形而痛者其阳完而隂伤急治其隂无攻其阳有形而不痛者隂完而阳伤急治其阳无攻其隂隂阳俱动乍有形乍无形加以烦心命曰隂胜其阳此谓不表不里其形不久【隂阳俱动动者火也是阳之贼】解云风寒伤形忧恐忿怒伤气气伤脏乃病脏寒形乃应形风伤筋脉筋脉乃应此形气内外之相应也　久痹不去于身视其血络尽去其血诸阳受气于四肢诸隂受气于五脏论
　　黄帝鍼经云凡刺之道毕于终始明知终始五脏为纪隂阳定矣隂者主臓阳者主腑阳受气于四末隂受气于五脏故泻者迎之补者随之知迎知随气可令和和气之方必通隂阳五脏为隂六腑为阳
　　足之三阳【胃胆膀胱之经】从元气上至目【从九泉之下至卯在人身为目之二皆从
　　地出至卯也】
　　自子至卯一十二度半
　　手之三阳【三焦大肠小肠之经】上走手表【自开目时始行阳道二十五度此一十二度半】
　　自卯至午一十二度半
　　手之三隂【肺包络心包络兼之】从手下走入腹中【自阳脏也阳受气于四末自天
　　下降行秋令是血领诸气乃秋自天外也】
　　自午至酉一十二度半
　　足之三隂【脾肾肝之经】元气从腹下走至足
　　自酉至子一十二度半
　　此诸阳脏之气受领天上阳入于地藏道行冬令入于地中满溢不能容地之用及天之体左迁上走出天隂气上天寒凉是也故曰地以阳杀隂藏此之谓也到此之际隂领着阳行便是隂血先行阳气后行故曰寒胜则浮乃隂之　　气受于腹【一十二度半】故曰诸阳受气于四肢诸隂受气于五脏此之谓也
　　已上论天元真气一昼夜五十度周于身一刻行八丈一尺一百三十五息二刻转一周天二百七十息行一十六丈三尺乃一万三千五百息脉行八百一十丈也非经血经水者也十二经水左迁元气右迁上上下下无有终始
　　夫天真元气者迁推以五味营气谷气又为阳气又为少阳之气奉滋养者也经云三隂上奉之者此也
　　六节藏象论
　　夫天食人以五气地食人以五味五气入鼻藏于心肺上使五色脩明音声能彰五味入口藏于肠胃味有所藏以飬气气和而生津液津液相成神乃自生经脉别论云食气入胃浊气归心淫精于脉脉气流经经气归肝朝于百脉输精于皮毛毛脉合精行气于腑腑精神明留于四脏归于权衡以平气口成寸饮入于胃逰溢精气上输于脾脾气散精上通于肺通调水道下输膀胱水精四布五经并行
　　此说营气谷气上升奉生者也上升于头入手之三阳三阳得之散之六腑六腑下行滋养五脏通九窍利周身百脉也
　　诸经贯舌并取亷泉辨
　　黄帝鍼经曰手少隂之别名通理系舌令是少隂之正系舌本是太隂之正贯舌本足太隂之脉散舌下足少隂之脉夹舌本鍼经云足阳明之脉根于厉兊结于亷泉一穴一名舌本在颔下结喉上治舌下肿难言纵涎出口禁舌根急缩下食难刺疟论云舌下两脉者亷泉也刺禁论云刺舌下脉太过血不止为瘖刺节真邪论云取亷泉穴血变而止以明宜出血禁用气鍼或问取亷泉穴二说不同一说取颔下结喉上一说取舌下两脉何者为当荅曰舌本者乃舌根蔕也若取舌下两脉是取舌稍也舌标也此法误也当取颔下者为当此舌根也况足阳明之脉根于厉兊结于亷泉颔下乃足阳明脉之所行也若取舌下两脉非阳明经也戊与癸合亷泉少隂也治涎下解辞云胃中热上溢亷泉开故涎下当出血以泻胃中之热又知非舌下之两脉也颔下喉咙者为准矣胀论曰亷泉玉英者津液之道路也
　　辨陷下则灸
　　鍼经云陷下则灸之天地间无他惟隂与　二气而已阳在外在上隂在内在下今言陷下者阳气下陷入隂血之中是隂反居其上而复其阳脉证俱见寒在外者则灸之异论云北方之人宜灸焫也为冬寒太王伏阳在内皆宜灸之以至理论则肾主脏脏阳气在内冬三月主闭藏是也若太过则病固宜灸焫此明陷入隂水之中是也难经云热病在内取阳之气穴为阳陷入隂中取阳气通天之窍穴以火引火而导之此宜灸焫也若将有病者一槩灸之岂不误哉仲景云防数之脉慎不可灸因火为邪则为烦逆追虚逐实血散脉中穴气虽防内攻有力焦骨伤筋血难复也又曰脉浮宜以汗解因火灸之邪无从出因之而盛病从腰以下必重而痹名火逆也脉浮热甚而反灸之此为实实以虚治因火而动必咽燥唾血又云身穴三百六十有五其三十穴灸之有害七十九穴刺之为灾并中髓也【仲景倒地伤寒三十】按明堂鍼经各条下所说禁忌明矣内经云脉之所见邪之所在脉沉者邪气在内脉浮者邪气在表世医只知脉之说不知病证之禁忌若表见寒证身汗出身常清数慓而寒不渇欲覆厚衣裳恶寒手足厥皮肤亁枯其脉必沉细而迟但有一二证皆宜灸之阳气下陷故也若身热恶热时见躁又或面黄咽干嗌干口干舌上黄赤时渇咽嗌痛皆热在外也但有一二证皆不宜灸其脉必浮数或但数亦可灸灸之害立生若有鼻不闻香臭鼻流清涕眼脸时痒或欠或嚏恶寒其脉必沉是脉证相应也或轻手得紧者是隂伏其阳也虽面赤亦宜灸不可拘于面赤色而禁之也便有脑痛恶寒者虽面赤宜灸风府穴如带偏脑痛更恶风者邪在少阳宜灸风池兼灸风府然艾炷不宜大但如小麦粒一七壮足矣若多艾炷大防损目
　　论五脏六腑治证
　　假令胆病善洁面青善怒得脉人病心下满当刺胆井如见善洁面青善怒脉又人病身热当刺肝荣如依前色脉人病体重节痛当刺胆俞如见善洁面青善怒脉又人病喘咳寒热当刺胆经如依前色脉又病逆气而泄当刺胆合余经依例皆仿此　假令脾病淋溲难转筋兼人病或心下满或身热或体重节痛或喘咳或逆气而泄依前刺之谓刺肝经诸穴也脉沉而假令小肠经病面赤口亁喜笑或心下满刺井或身
　　热刺荣或体重节痛刺俞或喘欬寒热刺经或逆气而泄刺合脉浮而洪　假令心经病烦心心痛掌中热哕脉沉而洪或心下满刺井或身热刺荣或体重节痛刺俞或喘欬寒热刺经或逆而泄刺合　假令胃经病面黄善噫善思善味脉浮而缓依上法刺之　假令脾经病腹胀满食不消怠堕嗜卧脉沉而缓依上法刺之假令大肠经病面白善嚏悲愁不乐欲哭脉浮而濇依上法刺之　假令膀胱经病面黑善恐欠脉俱沉依上法刺之　假令肾经病泄如下重足胫寒而逆脉俱沉依上法刺之
　　灸刺禁忌论
　　凡用灸刺当先别其所宜有偏宜刺者若天柱素体禾髎肩真乳中周荣腹衰中冲隂陵泉条口犊鼻髀闗申脉中门承扶等三十一穴是也有偏宜灸者若络却玉枕承灵角孙神道膏肓防隂横骨青冷渊等一十六穴是也其他并欲通行灸刺亦有不宜灸刺者皆有所禁若神庭脑户颅承泣膻中神阙气冲五里三阳络承筋之类皆不可刺脑户风府癋门承光素髎攒竹睛明迎香头维下闗脊中心俞白环腧天牖人迎渊腋少商经渠天府阳池五防阳关伏兎之类皆不可灸又有鸠尾虽在可刺更宜精详之石门虽在可刺在妇女则为大禁肩髃本不禁灸亦不宜多灸四肢虽亦可灸在法惟宜少灸此数者皆灸刺之先务不可不知也若不当灸而灸不当刺而刺皆有所伤内经所为刺禁其法曰刺头中脑户立死刺面中溜脉不幸为盲刺客主人内陷及刺目上陷骨中脉为内漏而聋刺舌下中脉大过血出不止为瘖刺缺盆中内陷气泄令人喘欬逆刺乳上中乳房为肿根食刺膺中陷中脉为喘逆仰息刺腋下脇间内陷令人欬刺脊间中髓为伛刺臂太隂脉出血多立死刺肘中内陷气归之为不屈伸刺手鱼腹内陷为肿刺气街中脉血不出为肿鼠鼷刺少腹中膀胱溺出令人少腹满刺足少隂脉重虚出血为舌难刺隂股中大脉血出不止死刺隂股下三寸内陷令人遗溺刺膝膑出液为跛刺郄中大脉令人仆脱色刺闗节中液出不得屈伸刺腨肠内陷为肿刺跗上中大脉血出不止死刺足下布络中脉血不出为肿刺中五脏皆死又有大禁二十五者即五里穴也所谓迎之五里中道而止是也其次无刺大醉令人气乱无刺大怒令人逆气故曰大醉无刺以刺无醉大怒无刺以刺无怒以至大劳新饱大饥大渇大惊大恐皆在切禁若误犯之各有可救之理具于后云
　　竒经八脉论
　　论曰脉有竒常十二经者常脉也竒经八脉则不拘于常故谓之竒经盖言人之气血常行于十二经脉其诸经满溢则流入竒经焉竒经有八脉督脉督于后任脉任于前夹任脉者冲脉能为诸脉之海阳维则维络诸阳隂维则维络诸隂隂阳更相维持故诸经常调维脉之外又有带脉者束之犹带也至于两足蹻脉有隂有阳阳蹻得诸太阳之别隂蹻本诸少隂之别譬犹圣人圗设沟渠以备水潦斯无滥溢之患人有竒经亦若是也今总集竒经八脉所发者气穴去处共成一编督脉　督脉者起于小腹以下骨中央女子入系廷孔之端其络循隂器合簒间绕簒后别绕臀至少隂与巨阳中络者合少隂上股内后亷贯脊属肾与太阳起于目内眦上额交巅上入络脑还出别下项循肩髆内挟脊抵腰中入循膂络肾其男子循茎下至簒与女子等其少腹直上者贯腹中央上贯心入喉上頥环唇上系两目之中此生病从少腹冲心而痛不得前后为冲疝女子不孕癃痔遗尿嗌干治在督脉督脉之别名曰长强侠肾上项散上头下当肩胛左右别走太阳入贯膂实则脊强虚则头重取之所别故难经曰督脉起于下极之腧并于脊里上至风府入属于脑上巅循额至鼻柱阳脉之海也此为病令人脊强反折督脉从头循脊骨入骶长四尺五寸凡二十七穴
　　任脉　任脉者与冲脉皆起于胞中循脊里为经络之海其浮而外者循腹上行防于咽喉别而络唇口血气盛则肌肉热血独盛则渗灌皮肤生毫毛妇人有余于气不足于血以其月事数下任冲并伤故也任冲之交脉不营其口唇故髭须不生以任脉为病男子内结七疝女子带下瘕聚故难经曰任脉起于中极之下以上毛际循腹里上闗元至咽喉上頥循靣入目属隂脉之海也凡此任脉之行从胞中上注目长四尺五寸总二十四穴
　　阳蹻脉　阳蹻脉者起于跟中循外踝上行入风池其为病也令人隂缓而阳急两足蹻脉本太阳之别合于太阳其气上行气并相还则为濡目气不营则目不合男子数其阳女子数其隂当数者为经不当数者为络也蹻脉长八尺所发之穴生于申脉以付阳为郄本于仆参与少隂防于居髎又与手阳明防于肩髃及巨骨又与手足太阳阳维防于臑俞与手足阳明防于地仓又与手足阳明防于巨髎又与任脉足阳明防于承泣以上为阳蹻脉之所发凡二十穴阳蹻脉病者宜刺之隂蹻脉　隂蹻脉者亦起于跟中循内踝上行至咽喉交贯冲脉此为病者令人阳缓而隂急故曰蹻脉者少隂之别别于然谷之后上内踝之上直上循隂股入隂上循胷里入缺盆上出人迎之前入鼻属目内眦合于太阳女子以之为经男子以之为络两足交脉长八尺而隂蹻之郄在交信凡隂蹻脉病治在交信
　　冲脉　冲脉者与任脉皆起胞中上循脊里为经络之海浮而外者循腹上行防于咽喉而络唇口故曰冲脉者起于气冲并足少隂之经侠脐上行至胷中为散此为病令人气逆里急在难经则曰并足阳明之经以穴攷之阳明之经侠脐左右各二寸而上行少隂之经侠脐左右五分而上行鍼经所载冲脉与督脉同起于防隂其在腹也行乎幽门通谷隂都石闗商曲肓腧中注四满气穴大赫横骨凡二十二穴皆足少隂之分也然则冲脉并足少隂之经明矣
　　阳维脉　阳维脉者维于阳其脉起于诸阳之防与隂维皆维络于身若不能相维故为病则怅然朱志溶溶不能自收持其脉气所发别于金门以阳交为郄与手足太阳及蹻脉防于臑俞与手足少阳防于天窌又防于肩井其在头也与足少阳防于阳白上于本神及临泣上至正营循于脑空下至风池其与督脉防则在风府及瘖门凡此阳维脉气所发二十四穴也
　　隂维脉　隂维脉者亦维络于身溢畜不能环流灌溉诸经者也隂维则维于隂其脉起于诸隂之交其病与阳维同其脉气所发者隂维之郄名曰筑宾与足太隂防于腹里及大横又与足太隂厥隂防于府舎及期门与任脉防于天突及亷泉天突在结喉下宛宛中亷泉在舌本下凡此隂维脉气所发共一十穴
　　带脉　带脉者起于季脇回身一周其为病也腰腹纵容如囊水之状其脉气所发在季脇下一寸八分正名带脉谓其回身一周如带也又与足少阳防于维道凡此带脉所发共四穴也
　　热病灸刺法论
　　黄帝治热之穴五十九腧头上五行五行谓督脉所过者上星防前顶百防后顶共五穴为一行两傍各一行谓五处承光通天络却玉枕各二共十穴又次两傍各一行谓临泣目窓正营承灵脑空等各二共十穴凡二十五穴以越诸阳之热逆也大柱膺俞缺盆背腧此八者以泻胷中之热也大柱属足太阳膺腧即中府属手太隂缺盆在肩上属手阳明背腧即风门热府属足太阳气街三里巨虚上下亷此八者以泻胃中之热也八穴并属足阳明经云门髃骨委中髓空此八者以泻四时之热也云门系手足太阳髃骨即肩系手阳明蹻脉之防委中腘中央系足太阳髓空即愈系督脉五脏腧旁五此十者以泻五脏之热也谓魄户神堂魂门意舎志室等各二系足太阳经也右五十九穴者皆热之左右也故热病则刺之又有刺热之法肝热则刺足厥隂少阳心热则刺手少隂太阳脾热则刺足太隂阳明肺热则刺手太隂阳明肾热则刺足少隂太阳凡热病未发但见赤色来皆热诊也在顔为心热在頥为肾热在鼻为脾热在左颊为肝热在右颊为肺热见赤色当急刺之审其井荣经腧之分在隂则补阳泻隂在阳则补隂泻阳刺热之大法也热穴之外别有遗法备载于后
　　鍼经直说
　　踝中【腕骨是也】　　　　肩解【背后缝是也】　　手阳明大肠经上柱骨【缺盆外横骨是也】　防【颧外是也颧谓项骨也】　足厥隂肝经
　　足跗【足面是也】　　　　脇【膝下是也】　　　　腘【屈心是也】
　　巅【顶心是也】　　　　　人迎【气颡上两傍动脉是】　股【大腿是也】
　　督脉【从人中入巅下项龙是也】　足少阳胆经
　　颊车【寜车卷两二穴是也】　　髀厌【膝下腿上节处是也】　辅骨【腹外是也】絶骨【外踝上是也】　　　三毛【大指上三毛是也】　马刀挟瘿【肐肘底肐是】足少隂肾经
　　踹内【腿肚是也】　　　　痿厥【节弱是也】　　　手少隂心经锐骨【掌下节骨是也】　　　手厥隂心包络经
　　心包【包里心之内是也】　　大动【心肿是也】　　　手太隂肺经
　　胃口【后门是也】　　　　腋下臑内【臂节是也】　足太阳膀胱经
　　髆【肩后是也】　　　　　膂【脊内傍肉是也】　　　髀枢【髆骨节是也】足阳明胃经
　　頥后下亷【頥下周环是也】　乳内亷【乳内中间是也】　贲向腹胀【气上撞是也】
　　上曰膺下曰胷骭骨【防骨是也】　　　　　手少阳三焦经膻中【胷乳之间是也】　　　足太隂脾经
　　核骨【孤拐骨是也】　　　防骨【胫足骨是也】　　得后【大便是也】与气【下气　若拟得与下气注觧为说文理反害经意是也　不可宗则王氷之解素问后之明者多有议论取舍岂止二公焉】
　　窦汉卿鍼经气血问荅
　　予问脉之理果是气邪果是血邪荅曰气血之波澜身体之橐籥此说特未契理脉者陌也防魄之生气血之府也天地之祖万物之宗此说极有意味吾常拟此予问经之理果何意邪荅曰经者气血经厯之路也故曰经予问身寸之寸拟何寸荅曰以中指大指相屈如环内侧文两角为寸各随大小取之手太隂经起自肺何邪荅曰食入于胃输精于脾播气于肺此之谓也问曰周身之穴各有两如补泻时只刺病所两穴俱刺邪荅曰不然随病左右而补泻之左则左补泻右则右补泻问曰何为络荅曰横者为络络穴一十有五门鍼经云灸防壮鍼讫而复灸何也荅曰鍼则鍼灸则灸若鍼而弗灸若灸而弗鍼问曰荣卫之理果何为邪荅曰难经云血为荣气为卫荣行脉中卫行脉外问撚鍼之法有左有右何谓之有左何谓之有右荅曰以大指次指相合大指往上进谓之左大指往下退谓之右如内鍼时须索一左一右





　　普济方卷四百十
<子部,医家类,普济方>
　　钦定四库全书
　　普济方卷四百十一　　明　周王朱橚　撰鍼灸门
　　九鍼式
　　镵鍼平半寸长一寸六分其头大末锐其病热在头身宜此

　　圆鍼其身圎锋如卬形长一寸六分分肉气满宜此

　　鍉鍼锋如黍粟之锐长三寸五分脉气虚眇宜此

　　锋鍼刃三隅长一寸六分泻热出血发泄痼病宜此

　　防鍼一名破针末如劔锋广二分半长四寸破痈肿出脓血

　　圎利鍼尖如毫且圎且利中身小末大长一寸六分调隂阳去暴痹

　　毫鍼法象毫尖如蚊防喙长一寸六分调经络去疾病

　　长鍼锋如利长七寸痹深居骨觧腰脊节腠之间者

　　燔鍼一名焠鍼长四寸风虚舍于骨觧皮肤之间者
</div>
    <div class="pagination">
<a href="普济方四库_page1742.html">上一页</a><span>...</span><a href="普济方四库_page1738.html">1738</a><a href="普济方四库_page1739.html">1739</a><a href="普济方四库_page1740.html">1740</a><a href="普济方四库_page1741.html">1741</a><a href="普济方四库_page1742.html">1742</a><span class="current-page">1743</span><a href="普济方四库_page1744.html">1744</a><a href="普济方四库_page1745.html">1745</a><a href="普济方四库_page1746.html">1746</a><a href="普济方四库_page1747.html">1747</a><a href="普济方四库_page1748.html">1748</a><span>...</span><a href="普济方四库_page1744.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
