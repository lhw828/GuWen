<!DOCTYPE html>
<html>
 <head>
  <meta charset="utf-8"/>
  <title>
   普济方针灸 - 第 49 页/共 82 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方针灸 - 第 49 页/共 82 页
  </h1>
  <div class="content">
   治百种风。 脑后项大椎平处。两箱量二寸三分。须取病患指寸量两箱。各灸百壮。得瘥。
　　治风耳鸣。从耳后量八分半里许有孔。灸一切风得瘥。狂者亦瘥。两耳门前后各百壮。
　　治卒病恶风欲死。不能语。及肉痹不知人。 第五椎名曰藏俞。灸百五十壮。三百壮便愈。
　　治风。腹中雷鸣。肠 泄利。食不消化。小腹绞痛。腰脊疼僵。或大小便难。不能饮食穴大肠俞。灸百壮。三日一报。
　　治风。 穴液门灸五十壮。
　　治风。身重心烦。足胫疼。 穴绝骨。灸百壮。
　　治恶风邪气泣出。喜妄。 穴百会 天府 曲池 列缺治风入腹中。 穴涌泉治耳中风生。 穴商阳治大风目痛。及目外 疼。 穴临泣治面黑湿风。 穴关冲治风。从头至足。面目赤。 穴解溪治风寒热。 穴液门治手中风热 穴内关治头身风热。 穴间使治风。身寒。 穴后溪治胸中寒如风。壮及治。头眩两颊痛。 穴侠溪治肺寒。穴肺俞。灸百壮。
　　治肾寒。穴肾俞。灸百壮。
　　治大风逆气多寒。 穴大横王氏云。乡里有人。忽觉心腹中热甚急。投药铺说其状。铺家以为此中风之候。与治风药而风不作。予中心藏之。至夷陵。见一太守。中夏忽患热甚。不免以水洒地。设簟卧其上。令人扇之。次日忽中风。数日而殂。人皆咎其卧冰簟而用扇也。暨到澧阳。见一老妇人。夏中亦患热。夜卧厅上。次日中风。遇其子预合得小续命汤服。更召医调理。数日愈。始知人之中风。心腹中多大热而后作。而小续命汤。不可不服也。王令患风。医以青州白丸子。排风汤。续命汤。四物汤。黄 建中汤。术附汤。嘉禾散。合为一处。同和分数服。每服水一碗枣三枚。生姜五片。同煎至七分。去滓温服。自后与人服皆效。周户传三汤四散子。用四君子。排风。续命汤。嘉禾急风正气匀气散。一切风疾。无不瘥。又云。凡中风用续命排风等汤。神精丹茵芋酒更加灸必愈。
　　治热风。两乳头各灸一七壮。足外踝后一寸。各灸三壮。顶中旋毛灸一七壮。
　　治风。头耳后痛烦心。及足不收失履。口 僻。头项摇 痛。牙车急。 穴完骨。
　　治风身热。 穴后溪治风。十指筋挛不行屈伸。 两手踝骨上。各灸一七壮。
　　治大风。单服炼成松脂癞风药。服半月后。 两腰眼各灸七壮。
　　治中风。手足不随。 穴百会 肩 听会 曲池 三里 悬钟 风市等七穴。左治右右治左。以取尽风气轻安为度。
　　治绕踝风。 刺曲池二穴。如绕外踝痛。兼刺丝络二穴。如绕内踝痛。兼刺大都二穴。
　　针入三分。如 前痛。兼刺行间二穴。针入六分
　　卷九　针灸门
　　中风不语
　　治脾风占候。声不出。或上下手。当灸手十指头。次灸人中。次大椎。次两耳门前脉。
　　去耳门上下行一寸是。次两大指节上下。各七壮。
　　治脾风。 穴脾俞。脊两边灸各五十壮。凡人脾俞无定所。随四季月应病。即灸藏俞。
　　是脾穴。此法甚妙。
　　治脾风者。总忽为八风猥腿风。半身不遂。失音不语者。 穴百会灸五百壮。次本神。
　　次承浆。次风府。次肩 。次心俞。次手五里。次手髓孔。次手少阳。次足五里。次足髓孔。次足阳明。各灸五百壮。
　　治中风。失喑不能言语。缓纵不随。及风痱不能语。手足不随。卒病欲死。不能语。肺中风不能言。 穴天窗。先灸五十壮（息火）。百会仍移灸五十壮毕。天窗还灸五十壮。若发先灸百会。则风气不得泄。内攻五脏喜闭状。仍失音也。所以先灸天窗。次百会佳。一灸五十壮悉泄火势。复灸之。视病轻重。重者。一处三百壮大效。凡中风服药益剧者。但是风穴。
　　悉皆灸三壮。无不愈。神良。决定勿疑。不至心者勿浪为灸。
　　巢氏云。脾脉络胃夹咽。连舌本。散舌下。心之别。脉系舌本。心脾受风邪。故舌强不语。三阳之经并络入额颊。夹于口。诸阳为风寒所客。则筋急。故口噤不得开。
　　治卒中风口噤不得开。 机关（千金翼名颊车）二穴。各灸五壮即得语。又灸随年壮。僻者逐僻左右灸。
　　治卒中风口 。 苇筒长五寸。以一头刺耳孔中。四畔以面蜜塞。勿令泄气。一头内大豆一颗。并烧艾令燃灸七壮。瘥。右灸左。左灸右。千金不传。耳病亦灸之。
　　治中风口 。手交脉灸三壮。左灸右。右灸左。炷如鼠屎形。横安两头下火。
　　治口 。穴刺承泣。
　　治风中脉。口眼 斜（若久不治。亦传入脏。慎不可忽）。 穴听会 颊车 地仓经验方云。自崇宁壬午年五月间。忽口眼 斜。灸听会等三穴即正。后右手足麻无力。
　　灸百会发际等七穴得愈。癸未年八月间。气塞涎上不能语。取金虎丹加腻粉服至四十丸半。气不通。涎不下。药从鼻中出。魂魄飞扬。如坠江湖中。顷刻欲绝。灸百会风池等。左右共十二穴。气遂通。吐涎几一碗许。继又下十余行。伏枕半月余。遂平复。方觉意思惺快。每遇心中愦乱。即灸百会风池等穴。无不立效。回知灸有神圣之功。非药所能及也。甲申十月既望正思识。
　　治风中 。 穴列缺。二穴别走阳明者。灸三壮。患左灸右。患右灸左。
　　治风失音不语。 穴合谷。各灸三壮。
　　治不能言。 穴通里治中风口 僻。口吻口横纹间灸。觉大热便去艾即愈。勿尽艾。则太过。若口左僻灸右吻。右僻灸左吻。又手中指节上灸一炷。
　　治口 斜。耳垂下麦粒大。艾灸三壮。左灸右。右灸左。
　　治风寒之气客于脏间。滞而不能发。故喑不能言。及喉痹失音。皆风邪所为也。入脏皆能杀人。 穴百会。灸百壮。针入三分。补之。
　　治中风卒失声。声噎不出。 穴大椎旁一寸五分。又刺耳下。停针之。
　　治风痱不能语。手足不遂。度病者。手小指内岐间。至指端为度。以置脐上直望心下。
　　以丹注度上端毕。又作两度。续所注上合其下。开其上。取其本。度横置其开上。令三合其壮。
　　如到作某字形。男度左。女度右。手嫌不分了。故上丹注三处。同时起火灸之。各一百壮愈治中风口噤。牙关不开。 刺水沟针入四分。次针颊车。令人侧卧。张口取之。针入四分。得气即泻。
　　治中风不能语。 第二椎或第五椎上。灸五十壮。
　　治风入脏。使人喑哑。卒口眼相引。牙车急。舌不转。 僻者。口吻边横纹赤白际。逐左右灸。随年壮报之。至三日不瘥。更报之。
　　治中风。气塞涎上。不语昏危者。穴百会 风池 大椎 肩井 曲池 间使 三里等七穴。
　　左治右。右治左。以取尽风气。神清为度。其病并根据穴针灸或有不愈者。一则不中穴。二则虽中穴。刺之不及其分。三则虽及其分。气不至出针。四则虽气至。不明补泻。故其病或有随针而卒者。一则不知刺禁。假令刺中心即死之类是也。二则不明脉候。假令下痢。其脉忽大者。死不可刺之。凡针灸者。先须详审脉候。观察病证。然后知其刺禁。辨其经络穴道远近。气候息数。深浅分寸。然后知其病刺之。获时而愈矣。不可一途而取。不可一理而推之治中风失音。刺任脉天突一穴。在结喉下一寸宛宛中。阴维之会。针入五分。次针手少阴经神门二穴。在掌后兑骨之端陷中。针入三分。次针手少阳经支沟二穴。
　　在腕后三寸两骨之间陷中。针入三分。次针足少阳经涌泉二穴。在足心屈足卷指宛宛中。针入五分。如舌急不语。刺哑门一穴。在后顶中央入发际五分宛宛中。仰头取之。针入二分。如舌缓不语。刺风府一穴在顶发际上一寸大筋内宛宛中。针入三分。
　　
　　卷九　针灸门
　　偏风
　　治偏风口 。手腕无力。半身不遂。咳嗽掌中热。口噤不开。穴列缺。
　　治偏风口目 。牙车脱臼。 穴下关治偏风口眼 。耳中如蝉声。 穴上关治偏风口面 。颈项痛。不得顾。小便赤黄。喉痹。颊肿。 穴完骨治偏风口 面肿。 穴承浆治偏风口 。 穴冲阳 地仓治偏风口 。面痒浮肿。风动叶叶状如虫行。或唇肿痛。 穴迎香治冷风湿痹。风疹。偏风半身不遂。腰胯痛不得转。 穴环跳治偏风半身不遂。热风瘾疹。手臂挛急。捉物不得。挽弓不开。臂细无力。筋骨酸痛。
　　又治手不得向头。穴肩 （若灸偏风。可七七壮。不宜多）。
　　治偏风半身不遂。刺风疹疼痛冷缓。捉物不得。挽弓不开。屈身难。隐脉风。臂肘细无力。 穴曲池治偏风半身不遂。穴阳陵泉 环跳 曲池治大风偏枯。半身不遂。 穴照海治偏风。腰腿手足不仁。穴上廉治半身不遂。穴下昆仑 委中治偏风。穴地仓 承山 上廉 下廉治手足偏枯。穴阴跷治猥腿风。半身不遂。失音。穴灸百会半身不遂。男女皆有此患。但男尤忌左。女忌右尔。若得此疾后。风药不宜暂阙。常令身上灸疮可也。最忌房室。或能如释道修养。方能保其无他。若灸。则当先百会。囟会。次风池肩。曲池。合谷。环跳。风市。三里。绝骨。不必拘旧经。病左灸右病。右灸左之说。
　　但按酸疼处灸之。若两边灸亦佳。但当自上而下灸之。
　　治偏枯。手足不能伸。穴刺委中试效方云。陕帅郭巨济病偏枯。二指着足底不能伸。迎先师于京师治之。至则以长针刺委中深至骨而不知痛。出血一二升。其色如黑。又且胶。刺之如是者六七次。服药三月。病良愈。
　　治偏风。宜针下项七处。灸亦得。穴风池 肩 曲池 支沟 五枢 阳陵泉 巨虚下廉治风。腰脚不随。不能跪起。穴上 环跳 阳陵泉 巨虚下廉
　　卷九　针灸门
　　风劳
　　治风劳气咳嗽。胸中郁郁。身热目眩。 穴大杼治风劳食气。 穴大椎治风劳。呕逆上气。胸背痛。喘气卧不安。 穴风门治风劳。腰脊痛。穴膀胱俞治风劳。臂肘不仁。 穴附分治风劳。惊恐吐血。肘臂痛。嗜卧。四肢不得动。 穴五里治风劳失精。身体极痛。泄水下痢脓血。阴肿 痛。 穴曲泉治风劳腰痛。穴膀胱俞 关元治风劳痹逆。狂邪。膝冷。手节挛缩。身瘾疹。腹胀少气。头重风劳。穴伏免。灸脑户五壮。针三分。补之。
　　治风劳发背痈疽。
　　用麻绳一条。蜡过从手中指第二节。量至心坎骨截断。须直伸臂折过。自前项下取中。
　　缠至后心相对令齐闭口。量两吻阔狭以此为则。对灸七壮。神效。
　　
　　卷九　针灸门
　　风痉
　　治风痉。 穴颅囟治风痉口噤牙疼。颊肿恶寒。舌强不能言。 穴大迎治寒热风痉。脊强反折。螈 。 穴哑门治癫疾风痉。牙龈肿。善惊。 穴天冲治热痉引骨痛。 穴脾俞 膀胱俞治螈 沫出。寒热。痉引骨痛。 穴上关治寒热痉反折。 穴肾俞 中膂俞 长强治筋寒热痉。筋急手相引。 穴肝俞治痉上气失音不能言。 穴鱼际治反折。 穴腰俞治角弓反张。 穴百会治脊强反折。 穴上 腰俞
　　卷九　针灸门
　　风眩
　　治风眩项痛。头强寒热。 穴完骨治卒不识人。风眩鼻塞。 穴当阳 临泣治风眩。 穴后顶 玉枕 颔厌治风眩惊手卷（甲乙。手卷作手腕痛）。泄风汗出腰项急 穴阳谷治风眩头痛。呕吐心烦。 穴承光治坐如在舟车中。 穴申脉治风头眩。 穴神庭 上星 囟会治风眩。 穴天牖 前顶治头目风眩。 穴攒竹王氏云。千金方载。徐嗣之言曰。风眩之病。起于心气不足。胸上蓄热。实痰与热相感而动风。风心相乱则闷瞀。故谓之风眩瞀。大人曰癫。小儿曰痫。则是风眩癫痫。本一疾也。不知后人何为折而三之。予因分为三门。且从为之辞。以释世医之疑云。
　　治醉酒风热发。两目眩痛。及治不能饮。烦备呕吐。 穴率谷治风眩。 穴天柱治风眩。心中恍惚不定。
　　以绳横度口至两边。即得口寸数。便以其绳一头。度鼻尽其两边两孔间。得鼻寸数。中屈之取半合。于口之全度中屈之。先觅头上回发。当回发灸之。以度四边左右前后。当绳端灸之前。以面为正。并根据年壮多少。一年凡三灸。皆须疮瘥又灸。壮数如前。若数处回发。则灸其近当鼻者。或回发近额亦宜灸。
　　治诸风眩晕。穴囟会。灸七壮。真头痛者。其痛上穿风府。陷入干泥丸宫。不可以药愈夕发旦死。旦发为死。盖头中人之根根。气失绝也。
　　
　　卷九　针灸门
　　风痹
　　治惊悸螈 。风痹。臂肘痛。捉物不得。 穴天井治风痹。手臂不举。肩中热痛。 穴肩贞治风痹肘挛。手臂不举。 穴尺泽治寒热风痹。项痛背肩急。头痛。 穴消泺治风痹膝内痛。引膑不可屈伸。喉咽痛。 穴膝关治痿厥风痹。头重 痛。髀枢股 痛。螈 。风痹不仁。时有寒热。四肢不举。 穴附阳治风痹不仁。穴阳辅 阳关治风痹。 穴委中治风痹。 穴少海治风湿痹。 穴委中 下廉治冷风湿痹。及治卒病肉痹。不知人。 穴环跳岐伯曰。中风大法有四。四曰风痹。巢氏曰。风寒湿三气合而为痹。风多者为风痹。风痹之状。肌肤尽痛而复手足不随也。医治当以此求之。速与续命汤根据俞穴灸之云。
　　治周身痹大风。穴膈俞二穴。各灸五壮。
　　
　　卷九　针灸门
　　风痫
　　治癫风不识人。羊鸣。穴神庭。
　　治风痫。青风心风。角弓反张。羊鸣多哭。言语不择。发时即死。吐沫。心热闷。头风多睡心烦惊悸。无心力。忘前失后。食无味。头重。饮酒面赤。鼻塞。及疗登高而歌。弃衣而走。角弓反张。羊痫吐舌。穴百会治风痫。中风角弓反张。或多哭。言语不择。发即无时。盛即吐沫。心烦惊悸。穴百会治风痫目戴上不识人。 穴神庭 丝竹空治心中烦闷。热风风痫。浪言或作鸟声。不能食。无心力。穴巨关。
　　治肌肤痛。耳聋。风痫。 穴会宗治风痫。 穴脊中 涌泉治风痫。 穴前顶治风痫热痛。可泻而后补。 穴上脘治风痫癫邪。 穴脊俞治风痫。 穴涌泉 神聪 强间治痫病。羊鸣吐舌。 穴天井治马痫。张口摇头。马鸣欲反折。 穴项风府 脐中。灸三壮。
　　治牛痫。目正直视。腹胀。 穴鸠尾骨 大椎各灸三壮。
　　治羊痫。喜扬目吐舌。穴大椎。灸三壮。
　　治猪痫。喜吐沫。穴完骨两旁各一寸。灸七壮。
　　治犬痫。手屈拳挛。穴两手心 足太阳 肋户各一壮。
　　治鸡痫。摇头反折。喜惊自摇。穴足诸阳。灸各三壮。
　　治风痫。穴神庭 脊俞徐嗣曰。风眩之病。起于心气不足。胸上蓄热。实痰热相感而动风。风心相乱则闷瞀。
　　故为之风眩瞀。大人曰癫。小儿曰痫。此方为治。万无不愈。困急时。但度灸穴。使大针针之。
　　无不瘥者。初得针竟便灸最良。余业之以来。三十余年。所救活者。数千百人。病此而死不逢嗣故也（续命汤。主眩发顿闷无知。口沫出血。体角弓目反上。口噤不得言。竹沥一升二合。生地黄汁一升。龙齿末生姜防风麻黄去节各四两。防己附子炮三两。石膏十两。桂二两上十味。水一斗。煮取三升。分三服。有气加附子一两。紫苏五合。橘皮半两）。其论风眩癫痫。甚有理。故并其方附于此（更有竟纯汤详见千金方）。但小儿痫。非心气不足尔。千金有风食惊痫三种。本事有阴阳癫慢脾风三证（慢脾即食痫。宜醒脾冲人参散）。古方有三痫丸治小儿百二十种惊痫（荆芥穗一两。矾一两半。生半枯为末。面糊丸。黍米大。朱砂衣。
　　姜汤下二十丸）。吾谓慢惊用来复丹。急惊三痫丸。食痫醒脾丸可也。
　　治癫疾马痫。穴金门 仆参治目五般痫。头痛鼻塞。穴眉冲治风痫。热病。心风。惊悸。霍乱吐痢。伏梁。气壮如覆杯。穴上脘（一穴） 三里（二穴）凡灸痫病。当先下使虚。乃乘虚而灸之。未尝有实而灸者。气逼前后不通杀人。若身体不甚热。心腹不胀满。便可灸之。若壮热满者。须先下后灸。
　　
　　卷九　针灸门
　　癫痫
　　治卒暴痫眩。足不任身。 穴天柱治痫发。螈 狂走不得卧。心中烦。穴攒竹 小海 后顶 强间治风癫痫疾。涎沫狂烦满。穴丝竹空 通谷治癫痫。阴囊下谷道正门当中门。灸随年壮。
　　治癫疾。羊痫吐舌。羊鸣戾颈。穴天井 小海治癫疾。互善惊羊鸣。穴悬厘 束骨治惊痫。狂走癫疾。穴筋缩 曲骨 阴谷 行间治热痫。惊而有所见。穴列缺治失笑无时。癫痫。语不识尊卑。乍喜乍哭。牙关不开。穴水沟治发痫悲泣。穴心俞治惊痫狂走。癫疾。脊急强。目转上垂。穴筋缩治癫痫。穴仆参 金门治风癫痫邪。穴脊中治大人小儿五痫。穴神门治风痫癫邪 穴脊俞治肿气风痫癫风。不识人。羊鸣。角弓反张。披发而上歌下哭。多学人语。惊悸不安寝穴神庭治癫痫。吐舌沫出。羊鸣。穴少海治癫痫。穴肺俞 仆参治狂痫风痫。吐舌。穴胃脘。灸百壮。不针。
　　治狂痫不识人。癫眩乱。穴百会。灸九壮。
  </div>
  <div class="pagination">
   <a href="普济方针灸_page48.html">
    上一页
   </a>
   <span>
    ...
   </span>
   <a href="普济方针灸_page44.html">
    44
   </a>
   <a href="普济方针灸_page45.html">
    45
   </a>
   <a href="普济方针灸_page46.html">
    46
   </a>
   <a href="普济方针灸_page47.html">
    47
   </a>
   <a href="普济方针灸_page48.html">
    48
   </a>
   <span class="current-page">
    49
   </span>
   <a href="普济方针灸_page50.html">
    50
   </a>
   <a href="普济方针灸_page51.html">
    51
   </a>
   <a href="普济方针灸_page52.html">
    52
   </a>
   <a href="普济方针灸_page53.html">
    53
   </a>
   <a href="普济方针灸_page54.html">
    54
   </a>
   <span>
    ...
   </span>
   <a href="普济方针灸_page50.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
