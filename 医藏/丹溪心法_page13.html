<!DOCTYPE html>
<html>
<head>
    <meta charset="UTF-8">
    <title>丹溪心法 - 第 13 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 13 页/共 50 页</h1>
    <div class="content">　　入方 青蒿一斗五升，童便三斗，文武火熬，约童便减至二斗，去蒿再熬。至一斗，入猪胆汁七枚，再熬数沸。甘草末收之。每用一匙，白汤调服。

　　〔附录〕劳瘵之证，非止一端。其始也，未有不因气体虚弱，劳伤心肾而得之，以心主血，肾主精，精竭血燥，则劳生焉。故传变不同，骨蒸，复连尸疰。夫疰者，注也，自上至下，相传骨肉，乃至灭门者有之。其证脏中有虫啮心肺间，名曰瘵疾，难以医治。传尸劳瘵，寒热交攻，久嗽咯血，日见羸瘦，先以三拗汤与莲心散煎，万不一失。

　　附方  莲心散  治虚劳或大病后，心虚脾弱，盗汗遗精。

　　人参 白茯苓 莲肉（各二两） 白术 甘草 白扁豆（炒） 薏苡（炒） 桔梗（炒） 干葛（炒） 黄 （各一两，炒） 当归（各半两） 桑皮 半夏曲 百合 干姜（炮） 山药（炒） 五味木香 丁香 杏仁（炒） 白芷 神曲（炒，各一两）上锉。每服五钱，生姜三片，枣同煎，空心温服。

　　乐令建中汤  治脏腑虚损，身体消瘦，潮热自汗，将成劳瘵。此药退虚热，生血气。

　　前胡（一两） 细辛 黄 人参 橘皮 麦门冬 桂心 当归 白芍 茯苓 甘草（炙，一两） 半夏（七钱）上锉。每服四钱，姜三片，枣一枚，水煎服。

　　黄 鳖甲散  治虚劳客热，肌肉消瘦，四肢烦热，心悸盗汗，减食多渴，咳嗽有血。

　　生地黄（三两） 桑白 半夏（三两半） 天门冬（五两） 鳖甲（醋煮，五两） 紫菀（二两半） 秦艽（三两三钱） 知母 赤芍 黄 （各三两半）人参 肉桂 桔梗（二两六钱半） 白茯苓 地骨皮柴胡（三两三钱） 甘草（二两半）上锉。每服三钱，水煎服。

　　清骨散  治男子妇人五心烦热，欲成劳瘵。

　　北柴胡 生地黄（各二两） 人参 防风 熟地黄 秦艽（各一两） 赤苓（一两） 胡黄连（半两）薄荷（七钱半）上每服四钱，水煎温服。

　　三拗汤  见喘类。

　　〔附录〕葛可久先生劳症《十药神书》内，摘书七方。夫人之生也，禀天地氤氲之气，在真元，固守根本，则万病不生，四体康健。若曰不养真元，不固根本，疾病由是生焉。且真元根本，则气血精液也。余尝闻先师有言曰：万病莫若劳症最为难治。盖劳之由，因人之壮年，气血完聚，精液充满之际，不能保养性命，酒色是贪，日夜耽嗜，无有休息，以致耗散真元，虚败精液，则呕血吐痰，以致骨蒸体热，肾虚精竭，面白颊红，口干咽燥，白浊遗精盗汗，饮食艰难，气力全无，谓之火盛金衰。重则半年而毙，轻则一载而亡。况医者不穷其源，不穷其本，或投之以大寒之剂，或疗之以大热之药，妄为施治，绝不取效。殊不知大寒则愈虚其中，大热则愈竭其内，所以世之医劳者，万无一人焉。先师用药治劳，如羿之射，不中的。今开用药次第于后。用药之法，如呕吐咯嗽血者，先以十灰散遏住，如甚者，须以花蕊石散止之。

　　大抵血热则行，血冷则凝，见黑必止，理之必然。止血之后，其人必倦其体，次用独参汤一补，令其熟睡一觉，不要惊动。睡起，病去五六分，后服诸药。

　　保和汤止嗽宁肺，保真汤补虚除热，太平丸润肺除痿，消化丸下痰消气。

　　保和汤内，分血盛、痰盛、喘盛、热盛、风盛、寒盛六事，加味和之。保真汤内，分惊悸、淋浊、便涩、遗精、燥热、盗汗六事，加味用之，余无加用。服药之法，每日仍浓煎薄荷汤灌嗽喉用太平丸先嚼一丸，徐徐咽下，次噙一丸，缓缓溶化。至上床时，亦如此用之。夜则肺窍，药必流入窍中，此诀要紧。如痰壅却先用饴糖拌消化丸一百丸吞下，次又根据前噙嚼太平丸，令其仰面卧而睡。服前七药后，若肺有嗽，可煮润肺丸食之。如常七药之前有余暇，煮此服之，亦可续煮白凤膏食之，固其根源，完其根本。病可之后，方可合十珍丸服之，此为收功起身之妙用也。

　　十灰散  治劳症呕血、咯血、嗽血，先用此遏之。

　　大蓟 小蓟 柏叶 荷叶 茅根 茜根 大黄 山栀 牡丹皮 棕榈灰上等分，烧灰存性，研细，用纸包碗盖地上一夕，出火毒。用时先以白藕捣碎绞汁，或萝卜 又方 花蕊石（烧过存性研如粉）上用童子小便一盏煎。醋调末三钱，极甚者五钱，食后服。如男子病则和酒一半，妇人病则和醋一半。一处调药立止。其瘀血化为黄水，服此药后，其人必疏解其病体，却用后药而 独参汤  治劳症后，以此补之。

　　人参（一两，去芦）上 咀。水二钟，枣五个煎，不拘时，细细服之。

　　保和汤  治劳嗽肺燥成痿者，服之决效。

　　知母 贝母 天门冬 麦门冬 款花（各三钱） 天花粉 薏苡 杏仁（炒，各二钱） 五味粉草（炙） 兜铃 紫菀 百合 桔梗（各一钱） 阿胶（炒） 当归 生地黄 紫苏 薄荷（各半钱） 一方无地黄有百部上以水煎，生姜三片，入饴糖一匙，入药内服之，每日三服，食后。进加减于后血盛，加蒲黄、茜根、藕节、大蓟、茅花；痰盛，加南星、半夏、橘红、茯苓、枳壳、枳实、栝蒌实（炒）；喘盛，加桑皮、陈皮、大腹皮、萝卜子、葶苈、苏子；热盛，加山栀子、炒黄连黄柏、连翘；风盛，加防风、荆芥、金沸草、甘菊、细辛、香附；寒盛，加人参、芍药、桂皮、五味、蜡片。

　　保真汤  治劳症体虚骨蒸，服之决补。

　　当归 生地黄 熟地黄 黄 人参 白术 赤苓 白苓（各半钱） 天门 麦门 赤芍知母 黄柏（炒） 五味 白芍 柴胡 地骨 甘草 陈皮（各二钱） 莲心（半钱）上以水煎，生姜三片，枣一枚。食后服。

　　惊悸，加茯神、远志、柏子仁、酸枣仁；淋浊，加萆 、台乌药、猪苓、泽泻；便涩，加木通、石苇、 蓄；遗精，加龙骨、牡蛎、莲须、莲子；燥热，加滑石、石膏、青蒿、鳖甲；盗汗，加浮麦子、炒牡蛎、黄 、麻黄根。

　　太平丸  治劳症咳嗽日久，肺痿肺壅。考宜噙服。

　　天门 麦门 知母 贝母 款花 杏仁（各二钱） 当归 生地黄 黄连 阿胶（炮，各两半蒲黄 京墨 桔梗 薄荷（各一两） 北蜜（四两） 麝香（少许，一方有熟地黄）上将蜜炼和丸，如弹子大。食后浓煎薄荷汤，先灌漱喉中，细嚼一丸，津唾送下。上床时再 消化丸 白茯（二两） 枳实（一两半） 青礞石（ 黄金色二两） 白矾（枯） 橘红（二两） 牙皂（二两火炙） 半夏（二两）上为末，以神曲打糊丸，如梧桐子大。每服一百丸，上床时，饴糖拌吞，次噙嚼太平丸。二药相攻，痰嗽扫迹除根。

　　润肺膏 羊肺（一具） 杏仁（一两，净研） 柿霜 真酥 蛤粉（各一两） 白蜜（二两）上先将羊肺洗净，次将五味入水搅粘，灌入肺中，白水煮熟，如常服食。与前七药相间服之，亦佳。

　　卷二

　　吐血十八

　　吐血，阳盛阴虚，故血不得下行。因火炎上之势而上出，脉必大而芤，大者发热，芤者血滞之动，痰不下降，四物汤为主，加痰药、火药；先痰嗽后见红，多是痰积热，降痰火为急；痰嗽涎带血出，此是胃口清血热蒸而出，重者栀子，轻者蓝实；或暴吐紫血一碗者无事，吐出为好。此热伤血死于中，用四物汤、解毒汤之类。吐血挟痰，积吐一二碗者，亦只补阴降火，四物加火剂之类。挟痰若用血药，则泥而不行，只治火则止。吐血，火病也。大吐红不止，以干姜炮末，童便调从治。喉腕痰血，用荆芥散。舌上无故出血，如线不止，以槐花炒末干掺之。若吐血，一方：童便一分，酒半分，擂柏叶温饮，非酒不行。呕吐，血出于胃也。实者，犀角地黄汤主之；虚者，小建中汤加黄连主之。

　　入方  二黄补血汤  治初见血，及见血多，宜服。

　　熟地黄（一钱） 生地黄（五分） 当归（七分半） 柴胡（五分） 升麻 白芍（二钱） 牡丹皮（五分） 川芎（七分半） 黄 （五分）上以水煎服。血不止，可加桃仁半钱，酒大黄酌量虚实用之，内却去柴胡、升麻。

　　又方  治见血后，脾胃弱，精神少，血不止者。

　　人参（一钱） 黄 （三钱） 五味（十三个） 芍药 甘草（五分） 当归（五分） 麦门冬（五分）上 咀。水煎服。加郁金研入亦可。

　　又方 人参（一钱） 白术（一钱） 茯苓（一钱） 半夏曲（五分） 陈皮（一钱） 甘草 青皮（三分） 川芎（五分）上 咀。水煎服。如胃不和，加藿香；如渴者，加葛芩半钱，去白陈皮半钱；若小便赤色，加炒黄柏半钱；若大便结燥，加当归七分；心烦，加黄连（酒拌晒干）半钱；若小便滑，加 牡蛎；如见血多，去半夏，恐燥，加生地黄一钱，牡丹半钱，桃仁三分；若胃中不足，饮食少进，加炒山栀子仁八分；若血溢入浊道，留聚膈间，满吐血，宜苏子降气汤加人参、阿胶各半钱；上膈壅热吐血者，以四汤仁加荆芥、阿胶各半。更不止，于本方中加大黄、滑石各半钱；胃伤吐血，宜理中汤加川芎、干葛各半钱。此饮酒伤胃也。吐血不止，用生茜根为末二钱，水煎，放冷，食后服良。白芨末调治治吐血。

　　以上诸方，虽非丹溪所出，以其药同，故录于前。

　　〔附录〕凡血证上行，或唾或呕或吐，皆逆也；若变而下行为恶痢者，顺也。上行为逆，其治难；下行为顺，其治易。故仲景云：蓄血证，下血者，当自愈也。与此意同。若无病患忽然下痢，其病进也。今病血证上行，而复下行恶痢者，其邪欲去，是知吉也。诸见血，身热脉忽然浮大即倾危。

　　附方  四生丸  治吐血，阳乘于阴，血热妄行，服之良。

　　生荷叶 生艾叶 生柏叶 生地黄（等分）上烂研如鸡子大。服一丸，水三盏，煎一盏，去滓服。

　　大阿胶丸  治肺虚客热，咳嗽咽干，多唾涎沫，或有鲜血。劳伤肺胃，吐血呕血，并可麦门冬（去心） 茯神 柏子仁 百部根 杜仲（炒） 丹参 贝母（炒） 防风（各半两） 山药五味 熟地黄 阿胶（炒，各一两） 远志 人参（各二钱半） 茯苓（一两）上为末，炼蜜丸如弹子大。每服一丸，水煎六分，和渣 犀角地黄丸  治伤寒，汗下不解，郁于经络，随气涌泄，为衄血。或清道闭塞，流入胃腹，吐出清血，如鼻衄。吐血不尽，余血停留，致面色痿黄，大便黑者，更宜服之。

　　犀角（镑） 生地黄 白芍 牡丹（等分）上 咀。每服五钱，水煎温服，实者可服。

　　桃仁承气汤 芒硝（三钱） 甘草（二钱半）大黄（一两） 桂（三钱） 桃仁（半两，去皮尖）上 咀。每两入姜同煎。

　　斛毒汤  见中暑。

　　荆芥散 荆芥穗（半两） 炙草（一两） 桔梗（二两）上 咀。姜煎，食后服。

　　小建中汤 桂枝 甘草（炙，三钱） 大枣 白芍（六钱） 生姜（二钱） 阿胶（炒，一合）上 咀。水煎。

　　苏子降气汤  见气类。

　　理中汤  见中寒。

　　卷二

　　咳血十九

　　衄血、火升、痰盛、身热，多退血虚，四物汤加减用。戴云：咳血者，嗽出，痰内有血者是；呕血者，呕全血者是；咯血者，毋咳出皆是血疙瘩；衄血者，鼻中出血也；溺血，小便出血也；下血者，大便出血也。惟有各名色分六，俱是热证，但有虚实新旧之不同。或妄言为寒者，误也。

　　入方 青黛 栝蒌仁 诃子 海粉 山栀上为末，以蜜同姜汁丸。噙化。咳甚者，加杏仁去皮尖，后以八物汤加减调理。

</div>
    <div class="pagination">
<a href="丹溪心法_page12.html">上一页</a><span>...</span><a href="丹溪心法_page8.html">8</a><a href="丹溪心法_page9.html">9</a><a href="丹溪心法_page10.html">10</a><a href="丹溪心法_page11.html">11</a><a href="丹溪心法_page12.html">12</a><span class="current-page">13</span><a href="丹溪心法_page14.html">14</a><a href="丹溪心法_page15.html">15</a><a href="丹溪心法_page16.html">16</a><a href="丹溪心法_page17.html">17</a><a href="丹溪心法_page18.html">18</a><span>...</span><a href="丹溪心法_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
