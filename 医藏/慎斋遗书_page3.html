<!DOCTYPE html>
<html>
 <head>
  <meta charset="utf-8"/>
  <title>
   慎斋遗书 - 第 3 页/共 5 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   慎斋遗书 - 第 3 页/共 5 页
  </h1>
  <div class="content">
   上体风痛，保元、四物加凉血疏风药；下体痛，保元、四物加牛膝、木瓜、黄柏，或山药、仁属虚，小续命汤加减。晚蚕沙去上焦风热，左在皆宜用。痛风俱属于火，风淫作痛，风痰作肿，风寒作滞，风湿痛证。古人用独活寄生汤，今人当用羌活续断汤。盖桑寄生、川独活，乃去风胜湿之圣药也。近时桑寄生，采桃、梅、榆、枫上者代用，不知寄生不生于桑，则性热，伤血损气，故另立方曰羌活续断汤，治之亦效。验案一人历节风痛，用四物汤加薏苡仁、秦艽、甘草、蚕砂，养血荣筋效。
　　卷七
　　疠风
　　风为百病之长，而疠风尤为内外两伤。疠风者，俗名大麻风，乃湿热填塞于脏腑之窍，故为病中最难治之证。盖湿属脾，风属肝，正气衰而脾因肝害，风湿日横而正气日虚，欲攻而正坏，欲补而邪兴，惟有针法可治。须在初发时，或于面，或于手足，或于麻木处针之可平。药用蕲蛇、大枫子、川芎、当归之类，亦有愈十中之一二。疠风皮肉溃肿，湿热填于汗孔也。苦参丸主之。苦参丸（并治赤白癜风）苦参（一斤）防风荆芥苍耳子胡麻（各八两）川乌白芷（各一两半）黑蛇（一共为末，酒糊丸，茶酒任下之。又方苦参（七钱半）苍耳子牛蒡子黄柏（酒炒各二两）黄精浮萍（各一两）乌蛇（一浸酒服。
　　卷七
　　鹤膝风
　　鹤膝风，风湿热结于膝也。热胜则肿，肿甚则肌肉消削而膝如鹤也。痛甚因风，宜用后方，或独活寄生汤。主方麻黄甘草半夏粟壳（去筋各二钱）桂枝（五分）白芍防风荆芥（各一钱）生姜四两，酒二碗煎，露一宿再煎，温服，出汗为度。上痛加羌活，下痛加牛膝、苡仁。独活寄生汤（并主痛风）白芍杜仲归身防风白芷人参细辛桂心熟地牛膝川芎寄生甘草（各一两）独活（三两）姜水煎。
　　卷七
　　癜风（诸风附）
　　紫白癜风，疠风中别一种也。风、湿、燥、火皆有之。胡麻汤、四圣丸、苍耳酒皆可选用，外用浮萍四两，汉防己五钱，煎浓汤洗。胡麻汤（并治诸瘾疹、风毒、疥）胡麻（一两二钱）荆芥苦参（各八钱）炙甘草威灵仙（各一钱）共为细末，每服二钱，薄荷汤调下。服药后频浴出汗效。四圣丸（并主肾风）白附子白蒺藜黄羌活（等分）生用为末，每服二钱，空心盐汤送下。苍耳酒苍耳子（蒸）晚蚕砂（炒）五加皮（蒸）大茄根（蒸，各四两）归身虎骨（炙）羌活枸杞子荆芥油松节杜仲（姜汁炒）牛膝萆防风秦艽（各二两）白术黄柏苍术（各一两）木香（五钱）用酒二坛，小袋盛药，浸七日服。（按∶此方与史国公药酒相似，多荆芥、黄柏、苍术、木香、五加皮五味。少鳖甲一味。）附∶流注风方甘草节赤芍药白芷当归身（各一两）蜈蚣（五条）共为末，每服二钱，酒下。冬瓜风方（足细疮流水附）苍术（二两）黄柏（一两）羌活（一两）肉桂（五钱）共末，糊丸，不拘时服。外用百草霜、枯矾末醋调茶。
　　卷七
　　破伤风
　　破伤风，跌打损伤而伤风也。宜养血疏风，四物汤加羌活、防风效。验案周娘娘，十二月杵碎二指，已三月矣，收口平复，半月后手复痛甚，发热身肿，便燥，不能近枕。此破伤风也，作伤寒治必死。用羌活、防风、乌药、归身、生地、白芷、茯苓、甘草、半夏、香附、枳壳，五帖而愈。
　　卷七
　　羊癫风
　　羊癫风，系先天元阴之不足，以致肝邪克土伤心故也。用二陈去一身之痰，加朱砂以镇心火，菖蒲以开心窍，丹、青二皮以平肝，痰消而心肝之火平，自不致浊气填塞清道而作羊声矣
　　卷七
　　大头风
　　大头风，时行疫病也。宜用麻黄、杏仁、甘草、石膏、荆芥、防风、金银花、连翘、木通、生姜、葱白，水煎热服。
　　卷八
　　痿
　　痿有风、痿之别。痛则为风，不痛则为痿。盖痛为实，不痛为虚。人之血气实，而风寒客于经络之间，则邪正交攻而痛作矣；虚弱则痰火起于手足之内，而正不胜邪，痿痹作矣。一散邪，一补虚，治法不同，慎之慎之！腰以下脚膝酸软无力，多属湿热。若大便燥结，四物汤加苍术、黄柏、虎骨、龟板、汉防己之属；脾胃虚，四君子汤加上前药，腹胀用苍术煮白术入药内，或参苓白术散加减亦可；骨髓中热，加知母、杜仲、牛膝，知母、杜仲补脾阴之不足而走骨，得牛膝引退骨髓中邪热，助诸药成功。五行之中，惟火有二。二肾虽水，而有一火。阳常有余，阴常不足，故曰一水不胜二火金居上，畏火者也；脾土居中，侵水者也。人嗜欲无节，则水失所养，火寡于畏，火性炎上，肺因火热矣；金被火克，木寡于畏，肝木乘脾，脾受木伤矣。肺伤则不能管摄一身，脾伤则四肢不用。泻南方则肺金清，东方不实，何脾伤之有？补北方则心火降，西方不热，何肺热之有？阳明清润，则宗筋滋，束骨而利关节矣，何痿之有？痿证四肢不举，气血不足，风湿注于四肢而成痰。用川乌不拘多少，生杵为末，每服二钱，好粳米半碗煮粥，加白糖二匙，啜之。中湿加薏苡仁末二钱，同煮粥吃甚效。痿证四肢不用，浑身如绳束之状者，肝气急也，脾受木克，土不生金，肺为火邪所制，宜补脾清肺。肺清肝平，脾无贼邪自愈。丸用白术一斤，白蔻三两，共末，桑椹汁丸。每服五十丸，午前米饮下。忌食面、酒。验案一人六月遇考，湿浸于下体，遂致腰以下两足痿弱无力。此脾受湿而四肢不用耳。煎用四君子加薏苡仁、芡实；丸用白术八两，茯苓二两，元米半升，入猪肚内蒸熟捣丸，沉香末三钱为衣，白汤送下六七十丸。一妇因火起惊吓，遂痰升，遍体疼痛，左半身手足俱软不能动，心中或痛或战，腰疼，口干，头眩，便泄，四肢无力。方用白术、白茯苓、牛膝、川萆、杜仲（姜汁炒）各一钱，归身、甘草各五分，秦艽七分，姜、枣煎服愈。
　　卷八
　　麻木
　　麻木须分左右上下，左因气中之血虚，归脾汤；右因血中之气虚，黄建中汤；左右俱麻木，十全大补汤；上身麻木，清阳不升也，补中益气汤；下体脚软麻木至膝者，胃有湿痰死血，妨碍阳气不得下降，故阴气渐逆而上也，四物汤加人参、牛膝、薏苡仁，引阳气下降；下身麻木，脉豁大无力，宜八味汤加人参；十指麻木，脾不运也，宜温脾土；一指麻木，中风验案一人年三十，身体怯弱，素有劳伤，脚渐麻至膝，昼夜不定。方用八味汤加人参，纳气一人右半身无力，麻木，身肥，脉沉细，独脾脉浮。此脾虚而有寒湿也。用白术八两，半夏二两五钱，甘草五钱，秦艽三两，薏苡仁一两，生姜四两，米糊丸。一人独四肢麻木。此脾虚不运而气血不行于四肢也，不可作风治。方用四君子加陈皮醒脾，桂枝行阳于四肢而愈。
　　卷八
　　体强
　　人身体属阴，其所以和柔者阳气也，阳虚则浑身强硬矣，宜补肾温胃。阳者胃脘之阳，肾者真阳之窟也。若因恼怒而身强，肝气逆也，宜平肝顺气。如因受寒而身强，阳不舒也，宜温中散寒。如因多食而身强，脾不运也，四逆散消食健脾。若因厥而身强，治厥而身强自愈。身强一证，阳气闭寒者有之，所因不同，宜随证而施治。不专于虚，亦有实证而阳不得通畅者，疏之则愈，不可用补也。当以脉辨之。验案一人身热，至六七日，医用地黄汤，遂致身体硬强，六脉沉伏，目定口呆，气喘不能吸入。此能呼不能吸，病在中焦实也；中焦实者，脾不运。方用远志、茯神各一钱，附子四分，去白广皮六钱，磁石、苏梗各一钱五分，沉香二分。一帖身和，六帖而安。盖脾者为胃行其津液者也，脾不运则胃阳不行于肌肉，肉内无阳，所以强耳！醒其脾则胃阳通而身和矣。
　　卷八
　　身痛
　　凡浑身走注疼痛，皆为气滞血凝，有痰勿作痰治，只行气行血，而痛自除。用人参、甘草补其气，川芎、归身行其血。无汗加麻黄；有汗加肉桂；痛加乌药、香附、木香；胀加羌活；胸膈不宽加苏梗；大便秘多加芎、归；脾胃虚弱加脾胃药。加减虽有不同，无能外乎气血，气血周流，痛从何来？如两手脉浮大，气血皆虚，血凝气滞，浑身肿痛者，十全大补汤加羌活、防风，通经活络；倘自汗胀痛，阳气不营于表，表极虚者，补中益气汤加附子；如六脉有力，浑身胀痛，气血凝滞者，定痛散加减，或四制香附散。定痛散紫苏青皮乌药浓朴藿香苍术白芷赤芍（各八分）肉桂吴茱萸小茴（葱、姜煎，热服。痛在腰，加山药、破故纸、牛膝、芍药各五分；痛在胃脘，加山楂，香附、槟榔、五灵脂香附散香附（盐酒便醋四分制之）乌药共细末，酒下四五分。验案一女患虚证五年，右手臂痛二月有余，胁痛、腹痛、腰痛、遍身疼痛，俱牵心痛欲死，气血壅滞，四物汤合和中丸不愈。此肾不纳气也，用山萸、泽泻各五分，丹皮、肉桂、茯苓各七分，山药、人参、附子各一钱，熟地二钱，沉香汁三匙。三帖效，二十帖全愈。一女年三十，尝有气痛，走注遍身，后生产之后一日，腹痛不食，遍身俱痛，诸药不效，恶寒发热，诊脉洪大有力。方用沉香、木香、良姜、甘草、延胡、乌药、没药为末，酒服三日愈。一人周身疼痛，面色淡黄。盖人身四肢十二节，三百六十空窍，全赖阳气流行，阴血濡润，然后运动无滞；阳气一亏，则阴血成痹，或涩，或空，或滞，诸痛生矣。则痛处虽多，而其根则一。一者，脾胃有伤也。脾胃者，气血之原也。只在理脾起胃，而使气血流行。如保元加葛根、山药，或稍用羌活、苏梗以通行之可也。身痛，古人责之肝气实，然肝之实由肺之虚；肺之虚，由脾之亏也。可用温肺汤以补脾肺。
　　卷八
　　肿
　　肿有气肿、水肿、食积停痰之肿，又有阴阳肿各种不同。气肿，四君子合和中散；水肿，胃苓汤；食积停痰肿，癞蛤蟆猪肚丸；阴阳肿，六味丸加牛膝、杜仲、破故、小茴，温而利之。盖此证得之汗、吐、下后，或房劳太过，肾虚所致，故宜温肾而其肿自消也。凡肿先从脚下起者，湿热在下也，宜先温补脾胃五、六帖，次以补中益气汤和之，后以五苓散利之。先从身上肿者，湿热在上也，宜先利其湿热一、二帖，口渴加紫苏，次用温补脾胃药。大抵脉浮而无力当汗，五积散；脉沉而无力当温，四君子、和中散。猪肚丸癞蛤蟆一只，用胡椒一钱，纳口内，猪肚一枚，包缝煮烂丸服。五积散白芷桔梗当归（各三钱）陈皮（六钱）川芎甘草茯苓枳壳半夏（各二钱）麻黄（二钱）肉桂浓朴（各四钱，姜汁炒）生姜（三片）葱头（七枚）脐凸肢浮，生之难，主三月而亡也。口青唇黑，死之易，主三日而亡也。此肿证之不治验案一人生疮，服败毒散数帖，又水蒸出汗，汗后浮肿，谓药不效。诊之六脉微紧数而无力，乃中气虚也，两足流水，上气喘促，日夜不定。方用六君子加炮姜、吴茱萸，姜水煎。十一人喘促、腹大、脚肿，六脉沉细。方用炮姜、肉桂、吴茱萸、甘草、五味子、白芍、半夏、枳壳愈。一妇吐血发肿，腹大发热，不思饮食，似疟非疟，大便溏泄，诸药不效。此脾虚清阳下陷，阳不发越也，脉浮大而缓。用四君子加羌活，三帖而愈。一人六脉豁大，周身浮肿，上气喘促，呼不能吸。此肾虚水泛，气不归元也。八味汤加人参、吴茱萸。十帖效，一月安，调理用肾气丸。
　　卷八
　　胀
　　胀证从脾胃生，宜治其先天之水火，使火无上炎而釜底得温，则先后两天相生，肾气与胃气相接，自然饮食进而气无凝滞之患，胀自消矣。若仅用温肾扶脾，而金木之气不从其升降之令，则中气郁而不运转矣。故又须疏肝润肺，木升金降，以使天地得行交泰之道而愈可求也。然中宫青胀，真气多断，十活一二之凶证也。必兼和七情乃效，勿轻视之。验案一人少腹青筋胀痛，小便不利，此伤肝也。肝主筋，肝伤则宗筋伤，小便不利矣。少腹肝之部也，青色，肝之色也，肝既伤，故少腹痛、青色见而胀也。用逍遥散加杜仲以达之。，寒则伤脾，不若补脾以生肺金也。肺补得行降令，而下中自平矣。中气一足，邪火自退。故曰下病求上，上病求中。中者，气血之原也。昔有一女胀而脉沉。一医用青盐、黄柏、升麻而愈。今有一妇亦胀而脉沉，可例求乎？师曰∶不可。前证因命门火郁，使肾之真阳不升，心之真阴不降，故用柏以解命门之火，使水中得升其真阳，用盐以润心，使无邪火之炽，而真水得下，水火既济，而复以升麻提其清气，清气一升，浊气自降，而脾肺无内郁之弊，胀证愈矣。盖其本在肾而标在心，故三药奏效捷也。今则本在心而标在肾，沉脉同而标本异矣。须温其心阳为主，而治肾为标。和中丸甚合正治之法也。一人腹胀时吐，小便利而大便闭，大便通而小便闭。此中气实故胀，浊阴不降故吐，清阳下陷，填塞下焦，故二便不能齐通。用炮姜三钱温中而健运，升麻一钱五分升于下，吴茱萸一钱降于上。八帖而愈。一人腹胀，大便燥结，小便赤涩，口微渴。方用山茱萸、丹皮、茯苓各七分，车前、牛膝各一钱，熟地一钱五分，泽泻三钱。盖脉洪大，服此而安。一人六脉沉细而数，中气不足，已成胀证。方用人参七分，黄、甘草各五分，苍术八分，升麻、柴胡各三分，陈皮、木香各五分，姜二片，枣三枚。有痰加半夏，腹痛加吴茱萸，小便不利加牛膝，肿加薏苡仁。服此方全愈甚多。一人单腹胀大，温中为主。人参五分，吴茱萸一分，苍术、白术、炮姜、茯苓各五分，炙甘草二分。腹痛加肉桂，小便滞增炮姜，加神曲。一人呕吐腹胀。用木香三钱，乌药四两，香附、苏叶各二两、甘草一两，为末，滚水调一人腹胀满，常常如饱，不欲饮食，食亦无味。吴茱萸汤，用吴萸、浓朴、炮姜各二钱，白术、去白，陈皮、川椒各五钱，共末。每服三钱，姜三片，空心煎服。一人胸中刺痛胀满，上苦咳嗽，下苦泻利，用调中散。白术、炮姜、归身、人参、五味子、赤茯苓、甘草各一两，官桂一两五钱，为末。每服三钱，白汤调服。一人多恐而胀。盖其人必常闷而不寡色，色能伤肾，闷能伤心，肾伤则水不升而心火无心伤则火不下行而水不温，火上水下而成未济，焉得不病乎？治之之法，温肾平肝，水足以制火而既济矣。乃上病求下之法也。
　　卷八
　　伤食
　　食积停痰。气实之人，二陈汤，随所伤之物，加以消导。如伤肉食，加山楂、神曲、草伤米食，加山楂、麦芽；伤面食，加神曲、莱菔子；大便坚加大黄，性热者少加黄连。气虚人六君子汤加砂仁、木香，不用消导。夏月阳气在表，如有伤食等证，必痰气凝塞。二陈汤加木香、砂仁、白芍，随其所伤，再加消导。身热加干葛，或二陈、五苓，合而用之。验案一人因饥吃烧酒、冷肉，遂大吐泻，胸膈饱闷，口渴，四肢沉重。用二陈加和中散，加川连五厘，服愈。盖冷肉滞于胃，故大吐泻，胸膈饱胀，四肢沉重者，脾不运也。用和中、二陈散，温中醒脾，脾自健运。渴甚者，中焦壅滞，心火不得下降，少用川连，引心火下行
　　卷八
　　伤酒
　　凡酒客初病，发不甚重，解酒足矣；续自病重者，以内伤法立方，少加醒酒药味。年老酒多，发毒不收口者，葛花解酲汤合补中益气汤服之。酒多伤风咳嗽，用茶叶三钱，苏叶三钱，元米一把，水煎热服。酒多而伤风下血者，川乌五钱，荆芥三两，醋糊丸服。
　　卷八
　　胸膈不宽
　　胸膈不宽者，胃虚阳气不升，胸中大气不布而满闷也。当补肺，肺主行营卫阴阳，则气布而胸舒矣。宜补中益气汤加附子。凡胸膈饱闷，皆阳气不达于胸，阴气填塞也。盖阳主畅达，阴则凝结矣。验案一妇，素常忧郁，胸膈不宽。用川芎、黄、归身各一钱，甘草、肉桂各五分，苏叶三一女，年三十，胸膈饱闷，腹内饥饿，上闷不能食，用砂仁一两，人参五钱，共末服。
　　卷八
　　积聚
　　积聚瘕。者，有形可征，腹中坚硬，按之应手；瘕者，假气以成，中虽坚而或聚或无常定位，故其病尚未及。夫燥则脾健而消散，湿则脾困而积聚，血不流而滞，则血内凝而，用醋煮海石、三棱、莪术、桃仁、红花、五灵脂、香附之类为丸，白术汤下。或曰瓦垄子，能消血块痰积，可治瘕。凡积不可用下药，徒损真气，病亦不去，只宜消积，使之融化则积消矣，积去宜补之。消积之法，三棱汤、延胡丸、保安丸、无忧散、鳖甲汤等，俱可选用。三棱汤三棱（二两）白术（一两）归身莪术（各五钱）槟榔木香（各三钱）共末，白汤调下三、四钱。延胡丸延胡索青皮陈皮木香当归雄黄生姜三棱（各一两）酒曲糊丸，生姜汤下。或加槟榔、黄。保安丸炮姜（三钱）大黄（三两）附子（五钱，制）鳖甲（一两，醋炙）醋糊丸，米饮下二十丸，积如血肉腐下。无忧散黄木通桑皮陈皮（各一两）胡椒白术木香（各五钱）白牵牛（四两，取头共末，每服二钱，生姜汤下。快利后，白粥补之。鳖甲汤鳖甲（醋炙）三棱大腹皮白芍归身柴胡生地（各一两）肉桂生姜（各二钱）空心服之。丸方（治伏梁）浓朴人参枳壳半夏山栀白术神曲又方（治肥气）青皮苍术煎方（治息贲、喘嗽）半夏吴萸（各一钱）桑皮葶苈（各二钱）人参又方（治奔豚）干葛甘草（各一钱）白芍归身川芎（各钱半）黄芩（一钱）又丸方（治诸积）白牵牛（四两）槟榔（一两）三棱（五枚）莪术茵陈（各五钱）醋糊丸。贴积块方甘草芫花海藻共末，醋调敷块上。验案一女心口有积如伏梁。人参、陈皮各五分，苡仁七分，茯苓一钱，草蔻三分，每发，一一人年二十，腹中积聚，所服皆破血之药，脾胃已伤，不得已用理脾化气之法，人参，白术、神曲各五分，茯苓七分，陈皮四分，砂仁三分，不拘时服。
　　卷八
　　痞块
　　痞块，肝积也，肝经湿热之气聚而成也。外以大蒜、皂角、阿魏胶敷之，内以地黄汤加验案一妇因丧子忧虑，饮食不思，有块在软肚内。用四君子加陈皮、肉桂、归身、沉香、半夏；丸用茯苓、白术四、五两，藏猪肚内，煮烂，沉香为衣，久服全愈。一妇素善怒，左胁下有块，身肥大，经将行，先一二日且吐且下。此肝木乘脾，脾虚生痰，不生血也。善怒胁块，肝气亢也；吐下者，脾气虚也；身肥则多痰，痰盛则中焦多湿；每经行时气血流通，冲动脾湿，且吐且下也。久而不治，必变中满。宜理脾燥湿。白术一两，半夏五钱，生姜七钱，沉香二钱，共末。白糖和服。一人左胁有块，右关脉豁大。用乌药一两，附子五钱制之。将乌药日磨二三分，酒送下，俟积行动，乃以补中益气汤加附子服之，丸用六味丸。一人左乳下有一块，此肾虚水不上升，肝火无制，郁而为块也。宜滋肾丸治之，知母、一人小腹左边有块，宜戊己丸治之。白术补脾，白芍、肉桂以平肝。服之全愈。一人当胸有一块，遇心有所用，即火动上燎其面，时吐痰，脉缓而有力，右手浮大。盖胸为肺室，面属阳明。有块不宽，肺火郁也；火燎其面，大肠火炽也；脉浮大，火脉也。实则泻之，宜养血以制之。四物汤各一钱，肉桂三分煎服。一人因忧虑发寒热，三月后呕吐，食仓边有一块，痛直冲心，胸膈饱，便闭，背胀胁痛。盖不下也。脾不转运，故诸病生焉。方用二陈汤加苏梗、炮姜、吴萸，一服便通。一人右脐旁有块作痛，移动不定，大便不通，诸药不效。左寸缓而有力，右寸微大，关脉沉细无力。此肝气虚，脾土衰，土不受克，木无生发之气，肾元可纳矣。不可攻痞，宜益肝、扶脾、安肾，使脾气输则痞运散。人参、熟地、小茴各五分，归身一钱，山药、茯苓各七分
　　卷八
　　膈
　　膈证乃七情所伤，郁结不舒而成，最难调理，因失意之由，非药石所能治也。盖思则气结则脾不运而胃亦不生发，胃不生发，则肺失所养，肺与大肠为表里，肺无养则大肠不行，大肠与胃皆属阳明，为出入相应之腑，大肠不出，则胃亦不纳，不出不纳，则两阳明真气不行，下焦虚寒矣，中焦元气不到，致后天之胃气不行，浊火填塞胸中而否隔矣。用补肾起脾之味，如山药、小茴、磁石、归身、白芍、甘草、生地、北五味之属调之，或可小安。然必意气欣乐，神思爽达，则真气生而可愈。膈证有气膈，血膈、痰膈之别。气膈开关，用乌药、小茴；血膈用当归、桃仁、乌药、沉香；痰膈用半夏、附子。可医者理脾温肺，如劳役甚者，补中益气汤加附子、制乌药一分。大便如羊屎者，阳陷于阴分而阳气将绝也，亦用补中益气汤以提之。气膈随吃随吐，或食未几即变痰涎而出，火在胃中而丹田真火不足也。丹田之火为少火，火在下化谷为气、少火生气也；火在胃为邪火，邪火传速，故煎熬水谷而成痰。盖火在丹田，乃能生土，腐熟水谷，变化气血；若火在胃中则丹田寒，火乘土位则不杀谷，或吐或成痰。补骨脂、沉香能降火，小茴通真气，乌药理浊气，芡实入肾，人参入肺。血膈时吐时止，胸前作痛，且连背心，血积胸中，气行则血行，宜用气药，枳壳、沉香、芎、归，行气导血。痰膈，痰涎稠粘，痰积胸中，宜用痰药，二陈汤、槟榔、枳壳顺气降痰。前药俱加生姜。膈气中焦无火，惟热在上焦，不用小茴温暖，安能开其胸膈？验案一人饮食能进，遇子时则吐泻。盖其人必苦忧思，思则脾气郁结，不能散精于肺，下输膀胱，故津液直入大肠而泻也。吐者脾不健运，不能传化幽门，宿食积于胃中，子时阳升冲动陈垢，故吐也。宜扶脾为主，用人参、茯苓、山药各一钱，炙甘草五分，附子、制乌药三分，一人年五十五，胸前微痛，无休息时，六脉俱无胃气，惟脾脉略缓。盖胸中受气于丹田，时时心下微痛，乃丹田阳气不到胸也，膈气无疑。脾脉微缓，调理脾胃，犹可迁延。保元汤加一女喉间常起噎鲠，饮食难消，舌上干燥，胸前痛如有所伤，两腿无力，面上肉紧六年矣。方用六味汤加白芷、细辛各八分。
　　卷八
　　嘈杂
　　嘈杂，是脾虚肝火得以乘聚也。在胃口，芎归芍药汤加山栀仁、沉香；在胸中，芎归芍药汤加紫苏；在中焦，白术为君，陈皮、川连佐之，或白术、山药、白芍、莲子、人参、甘草和之；在下焦，六味丸，切忌燥药。汗下吐后，胸膈不宽，而下嘈杂者，八珍汤，川芎宽胸，生地退火，不拘有病无病，但遇嘈杂，即加生地。验案一人脾胃虚寒，心口嘈杂，用白术一钱五分，川连一分，陈皮五分，吴萸一钱煎服；丸用白术一两，川连五分，陈皮、吴萸各二钱，神曲糊丸，白汤下。
　　卷八
　　郁
　　郁证，乃地气不升，天气不降，致浊气上行而清阳反下陷也。宜保肺以行下降之令，固肾以助生胃之机，疏肝以转少阳之枢，则天地位而中焦平矣。应用逍遥散以达之。验案一人六脉涩滞，胁痛，吐臭痰，恶心，食不下。盖胁者，少阳之部也，抑而不畅，浊气郁于少阳之络故痛；浊气壅其津液，故吐臭痰而恶心；食不下者，少阳清气不升，则肝不能散精也，宜调畅肝木，用柴胡、白豆蔻各二分，黑山栀、甘草各五分，白芍、丹皮各一钱，茯苓、广皮、半夏各一钱五分，归身八分，麦冬二钱。十帖全愈。
　　卷八
　　惊骇
　　惊骇之证，乃心肾不交之故也。心之腑小肠，肾之腑膀胱，肾由膀胱升至肺，由肺而之心，由心而之肾，其间岂能越一脏一腑而竟可相交乎？若脏腑有邪，则有间隔，阳不得升，阴不得降，故心肾不交，则心虚而多骇，肾虚而多惊。（张东扶曰∶此乃内气先虚，而猝遇危险怪异之物，以致心肾不交而惊骇也。若《内经》之肝病发惊骇，足阳明之闻木音惕然而惊，验案一人因母病沉重，遂患惊骇。用归脾汤加丹参十帖，丸用天王补心丹而愈。
　　卷八
　　不眠
　　胆实，脉实，精神不守，宜泻热，半夏、生地、黄芩、远志、茯神、枣仁、秫米，长流水煎服。烦闷不眠，去生地、远志，加麦冬、桂心、甘草、人参。胆虚，脉虚，烦扰不眠，温胆汤加人参、茯神、远志。胆寒不眠，枣仁炒为末，竹叶汤下三四钱。忧惊不眠，人参、枳壳、五味、桂心各三钱，柏子仁、熟地各一两，山茱萸、菊花、茯神、杞子各三两。共
　　卷八
　　汗
　　自汗，卫不固也。恶风自汗，冬月桂枝汤，不止，建中汤；亡阳加附子、白术；表虚，四君散；结胸、心痞满，无大热，半夏茯苓汤；谵语，内热，头汗，承气汤；心下懊，头汗，栀子豉汤；半表半里，小柴胡汤；实热在内，小便利，大便滴血，轻则犀角汤，重则承气汤；发黄，渴欲饮水，轻则五苓散加茵陈，重则茵陈大黄汤；手足汗，津液旁达，四肢蕴热，燥粪谵语，承气汤；夹寒水谷不分，理中汤；凡病久而不愈，必是气血两虚，自汗热不退，补中益气汤加附子；久久不愈，保元汤加归、芍、麦冬、五味；冷汗自出，黄建中汤加姜、附、人参；内热脉洪大自汗，六黄汤；便燥自汗，热不退，六味汤加生脉散；脉浮大无力，保元汤加减。头汗，咳嗽连声或哑，口舌俱碎，久不愈，脾虚也。白术四两，生姜一两半捣，人参八钱，甘草六钱，茯神一两半，五味六钱，煎膏服。身无大热，冷汗自出，保元加附子；泄泻，呕吐，脉微无力，四君加姜、附；精神恍惚，汗出于心，归脾汤；恐而汗出于肾，地黄汤汗出不止，致成痿证，用小麦炒煎汤服，或棉子仁炒，泡汤服。盗汗，睡中汗出也，棉子仁煎汤服。汗乃心液，汗多则火起而渴，麦冬煎服。头汗如贯珠者死；头汗而喘，二便难者死；冷汗不止者死。验案一人自汗足冷，不能行动，尺脉沉大。此脾气下陷也，故肺失养而汗出。足乃脾、肾经地，脾阳不舒，肾气亦郁，所以冷也。以起脾养肺为本，温肾为标，用参、、山药、补脾阴，固表扶肺，稍加肉桂温之而愈。
　　卷八
　　吐
　　暴吐，饮食所伤。食在上脘，一吐而愈，平胃散加半夏，或霍香正气散。霍乱吐泻，冷手足冷，轻则理中汤，重则四逆汤。但吐而不止，二陈加姜汁；不效，加丁香；温而不愈，恐虚中有火，加炒黑栀仁、人参，或沉香、乌药为末，生姜三片，淡盐擦之，蘸末含化。寒则多吐水食，腹痛不思饮食，理中汤；热则多呕，身热似火，吐而蛔出，理中汤加乌药、黄霍乱吐泻，吐多消痰为主，泻多和中为主，腹痛温中为主。有食即吐，气虚所主，宜补命门火。凡吐病，如早晨食至午吐，午前食至夜吐，吐而若无拦阻者，胃气大虚也。二陈汤加丁槟榔、枳壳温而降之；不用槟榔、枳壳，用黄连五厘，吴萸二厘，加生姜煎服。二帖后加参吐中兼呕者，呕属于火，宜二陈加黄连、吴萸；惟呕而不出声者，虚证也，宜温，不宜凡吐，诸药不效，苏梗汤磨槟榔、枳壳服之。凡吐，用二陈汤，热加山栀，寒加炮姜，肌热烦作热渴，加葛根；吐后调理，六君子汤。吐而兼泻者，吐而蛔虫出者，脾有湿热也，理中汤。加乌梅一枚，黄连三厘。但吐而不呕，三厘，养胃降火，其气得以下降自愈。自吐而不呕者，此为假吐，热在胃脘也，真吐必待呕吐者，物出而无声，有虚有实∶吐而足冷脉细是虚，吐而身热脉实是实。挟食、停痰，二陈二钱，姜三片，水煎服。吐而兼心痛，作火治。治有虚实不同，口吐清水作虫治。呕吐因胃有热邪喜冷，寸脉紧数，竹茹汤治之。呕吐无时，寸脉沉迟伏，橘皮汤主之，陈皮、半夏、干霍乱，用盐水探而吐之，切勿与米饮，反助邪急死。吐而胸胁痛，脉洪大而硬，大便闭，若冷汗如水，烦躁，便闭，脉无，不治。吐而四肢冷，尺脉短少，六脉浮大无根，多凶少吉。吐而大便闭，胃气传送不得也，不治。呕而且吐，槟榔下气二三次不愈，不治。呕而浑身作胀，肝气实也，不治。吐而无脉者，不治。吐而有出气无入气者，不治。验案一妇呕吐半月，诸药不效，势已危矣，但气未绝耳。诊之脉俱内掉，左手尺中全无。曰∶此独可生，阳气未绝，故左尺独安也。用沉香、乌药等分，人参、甘草减半为末，生姜切片淡盐腌之，蘸末含化，下痰碗许而愈。一人身体肥大，每日食鸡一顿，只下午呕吐清水，晚食肉一顿，始安。诊之，寸脉大于尺脉数倍，尺沉而涩，此阴盛阳隔，上焦火盛故能食，丹田虚寒故呕吐。用半夏一钱，沉香三分，栀子五分，人参、炮姜各一钱，附子三分，温下清上而愈。一孕妇吐逆，点水不入，胁下痛甚则厥，脉左关尺洪，右关平，右尺革。此因肾燥不能生木，木枯生火以侮脾土，脾挟肝邪，上行于肺，故呕吐而痛也。若无胎，只须瓜仁、天麦二冬、半夏、柴胡、肉桂则愈；今则不宜，用生地以滋肾血，归身使血归肝以制火，白芍除土中之木，甘草缓上炎之火，砂仁理气安胎，黄芩平伤肺之邪火，大枣和中。二三帖后，火炽稍平，用杜仲、续断、芩、连、苏、桔、炮姜，敛火安胎。守此勿易，自厥止而愈也。要知呕吐脾胃有伤，则归、地均在所禁，今则水枯火炽，故以滋阴者，培其本也。一人吐泻腰痛，欲食而不食。此木邪乘土，胃火炽而心嘈似饥也。火在中焦，上干于肺而吐，下流大肠而泻，肺与大肠为表里，大肠既不固，肺又不生肾，则水伤而肾痛矣。用苍术、白术以和胃，苓、栀平火。茯苓、山药补脾肺，白芍平肝，苏梗通气，则火平湿去而安矣。
　　卷八
　　自下
　　自下久而不愈，保元汤加白术、茯苓、松花煎服，或加附子。凡泻皆宜四君子汤。伤食暴泻胃苓汤；夏月湿热泻，小便不利，五苓散；泻青水，里急后重，香连丸；久泻四君子加白芷、黄，吐加炮姜，去白芷；久泻满闷，补中益气汤去归身，加附子；身热加羌活、防风，风能胜湿也。每日清晨泻，四神丸；肾泄，五味二两，吴萸五钱，为末，陈米汤下，兼灸气久泻自汗，潮热畏寒，建中汤加人参、茯苓。潮热非补不愈也。清晨久泻自汗，潮热梦遗，汤；其余泄泻五苓散。兼腹胀痛，盐汤调服探吐之；身热自汗，热汤下；利热水，冷水下；口渴，人参汤下。泄泻发热困倦，宜气分中补血，保元汤、四君加白芍、松花。久泻伤肾，大人小儿，不拘吐泻，皆宜补脾，虽有杂证，不必治之，后用参苓白术散加木香、砂仁、豆蔻调理。久泻恐有郁火，加黄连少许，小儿有积加四君子，无过于此。凡泻宜四君子汤。热加松花，寒加炮姜，渴加葛根、五味，表热表虚加白芷、黄。泻有白泡，且作声响，湿热在小肠也，平胃散加炮姜。平常溏泄，用红米、黑豆二味，炒熟煎服效凡吐泻水食不下，米谷不化，俱属寒证，宜理中汤。烦躁作渴，出黄如糜，酸恶臭气，皆属热证，宜烧针丸。无气不足，脏寒泄泻，肉果四两，木香一两，茯苓四两，炮姜一两，附子一两，共末，姜汗丸，莲心汤下五、六十丸。脾泄，五更起泄是也；若寅卯泄作响，名肝泄；半夜子时泻，名肾泄，肾司二便也。用杜仲一两，生姜一两，同炒干，五味、肉果各一两，补骨脂一两，吴萸二钱，共末。生姜煮枣肉丸。肾虚作泻，熟地、生姜各一两，同煮捣饼焙干，山药、茯苓各一两，共丸。脾泻，白术一斤切片，大枣八两，白术一层，枣一层，入罐内，水煮烂，捣成饼，晒干，再架松花四两，炒黄，米糊丸服。验案一人夜间去后方觉腹宽，不去作胀。心部脉洪，肝部浮，肾脉紧。此心不主令，相火代之，肾水被肝木吊动，其泄在肾。补肾不若补脾，脾温肾亦坚也。用芡实、山药、茯苓各一钱，人参五分，熟地四分，益智仁三分，煎服。丸用五味二两，吴萸四钱，枣肉丸，白汤下三十一人善饮，酒醉，清晨作泻，腹腿痛，骨节痛，湿热在内也。用白术、茯苓、猪苓、羌活、北味、泽泻、秦艽。一帖即止，随发随服即愈。一人春日患泄泻霍乱三年，每发服理中汤病愈。药止后，胸中痛若刀割，略吃一味，不谨即下一点疼痛三四日，泄泻如红曲肉汤，用养血药，半年后腹痛六日，用四君子加附子、炮姜、白芍，兼灸气海穴而愈。一人六脉沉阴，重按又无力不清，肾虚也。胃脘痛即泻，痛一阵，泻一阵，肾之脾胃虚火浮于上也。补脾则肾水亏，滋阴则水来侮土，治法惟温肾即可温脾。三十年来未生子，肾寒可知。肾主骨，骨胫痛，肾虚之验也。用地黄汤、补中益气汤加减；丸方用山药、茯苓各二两，补骨脂、小茴香、熟地、杜仲、北五味各一两，人参七钱，陈火肉骨灰一两，吴萸五分，一人久患脾泄，热在肾故也。用白术八两，茯苓五两，元米五合，同入猪肚内，煮熟捣成饼，晒干为末，米糊丸，沉香三钱为衣服。一人泄泻，心脉微洪，肝肾脉俱虚，单治泄泻，恐土来克水。用白芷三钱，升动胃气；五味止泄而平水土，米糊丸，午前清米汤下五十丸。小儿泻不止，四君子加减不效，乃湿热内郁，宜理脾凉肾。白术一钱，松花五分，二味末，白糖调服；或用水煮白术一两，炒红曲一两，陈火肉骨灰一两，共细末，白糖调服。一人当脐痛，痛则大便泄，此是脾虚，肾水犯上，寒在肾也。宜温肾则水安，升胃气则土旺，而痛不作，泻从何来？用白芷七钱，北五味、鹿茸、人参、炮姜各一两，元米糊丸，白汤一小儿作泻，服利药太过，致浑身发热，喜卧冷地。盖因肾虚泄泻而肝火起，胃中亦燥也。一妇命门脉弱，责其无火，鸡鸣将作泄，腹响饱闷，此肾虚不纳气也。用补骨脂四两补命门枣肉丸以益气浓肠。一妇泄泻，两尺无神，此肾燥不合也。一医用茯苓、益智即发晕，因用肉苁蓉三钱以润之，北五味八分以固之，人参一钱以益气，归身八分以养其血，白芍、甘草以和其中，炮姜二分以安其肾。二帖效，十帖愈。丸即前方加倍蜜丸。（张东扶曰∶肾燥不合。四字妙极。凡物润则坚密无缝，燥则破绽有痕。肾开窍于二阴，肾耗而燥，其窍开而不合，真至理也。）张东扶曰∶余因慎斋“肾燥不合”之语，因思滑精一证，理亦同情。盖肾属水，水亏则燥，水燥则无以滋养肝，木无水养，则燥而生火，肾既失其封蛰之职，不合而开，肝遂恣其疏泄之性，因开而泄，愈泄则愈燥，愈燥则愈开。然则遗泄一证，当极甚及久之后，徒清火无益也，徒兜涩无益也，必也用润药以润其肾，则燥而不合者可以复合，而且肝得所养，火亦不炽，何致疏泄之性一往一返哉！立方之法，润肾为主，而兼用清肝补肝之药，尤当有效，愿又遗精一证，其初起时有所思想而致。当以清心为主，清肝火为辅，补肾水为佐，涩药可无用也。既久之后，肾水必亏必燥，盒饭以补肾补肝为主，清肝火次之，清心火又次之，而兼用涩药，仍不必以涩药为君也。若大泄不禁，玉门不闭，或当暂以涩药为君，而兼用重补肝肾之味，稍佐清火之品，亦理之所宜然，又必兼用升提之药，庶乎周到而可奏功于俄顷也。此所论遗证，盖指多欲及肾虚一流说，其有因湿热痰等因致此者，则又不得概以肾燥施
　　卷八
　　疟
　　正疟疾多头痛，病退起床，似无病也。似疟疾，寒不甚，热不深，亦有寒少而热极轻者有头痛，一日一次，不思饮食，口不知味，倦怠无力，自汗身热，身痛作胀，寒热间作而无太过，亦有热极而汗，汗至颈或半身而还者，病退不能起床，哑哝不识，杂病多端，难以尽述，作正疟治之不死变劳，一二三年而愈，祸仍无已。正疟疾作止有时，非若少阳伤寒往来之无定也，小柴胡汤正治之方。无汗求有汗则止，有汗求无汗则愈。得之于冬，邪舍于肾，藏之于心，热萦于肺，太阴也，少气烦冤，手足热而呕，脾也。先寒后热，谓之寒疟；先热后寒，谓之温疟。二者不同，治从乎中，少阳也，渴者燥胜，不渴者湿胜。又经云∶夏伤于暑，秋生疟。夏暑汗不出者，秋生疟，此夏时有伤阳气，以致少阳阳气不舒，皆少阳虚也。四时之疟，当顺其时令，夏气上行，秋气下行。先寒后热，太阳阳明，白虎汤加桂枝。天气上行，宜用下行，不宜泻肺，宜泻相火，头来加川芎，背来加桂枝，腰来加年膝，脚来加木瓜、苡仁，俱用小柴胡为主，兼五苓散。食伤加青皮、草果；身体作胀无汗，人参败毒散；有汗遍身疼痛，补中益气汤加黄。久病补而不愈者，作虚损治之，腰足冷痛，二陈加桂、附，一日一次，传于阴分，宜八珍二陈加柴胡数帖，待传阳易截，不然变劳。久病日日邪热不退，莫过于益气汤加附子，或十全大补汤。腹胀泄泻，莫忘脾胃，宜加四君子汤。太阳令人腰痛头重，寒从背起，先寒后热，然，热止汗出难已，羌活生地汤、小阳明令人先寒洒淅，洒淅寒甚，久乃热，热去汗出，见日月光火气乃快，白虎汤加桂枝少阳令人体解，寒不甚，热不甚，恶见人，见则惕惕然，热多汗出甚，小柴胡汤。凡有太阴令人不乐，好太息，多寒热，汗出，病至乃喜呕，呕出乃衰。四君子汤加陈皮、贝母。少阴令人呕吐甚，多寒热、热多寒少，欲闭户而处，病难医。小柴胡汤加细辛。厥阴令人腰痛，少腹痛满，小便不利，如癃状，非癃也，便数，意恐惧，气不足，腹中悒。延胡苦楝汤，苦柏一两，苦楝二分，附子、桂心各二分，熟地一钱，饥服。夫疟者，因外感风寒、暑湿，内伤饮食、劳役。或饥饱、色欲过度，以致脾胃不和，痰脘，盖无痰不成疟。脾胃属土有信，去来不失其时，若移时或早或晚者，是邪无容地，将自好也。一日一发者，受病浅易治；间日发者，或二日连发住一日者，或间二日者，皆难治。凡疟疾初发，寒多热少者，但寒不热者，桂附二陈汤。肉桂丁香陈皮半夏柴胡黄芩渴加炮姜，寒加附子。热多寒少者，但热不寒者，白虎汤加桂枝。甘草八分，石膏八钱，知母一钱半，桂枝四分，元米一撮，一二帖必效。如前药不能取效，用六君子加柴胡、黄芩，血虚加当归、白芍。疟疾俱宜分利和解，柴胡、半夏、黄芩、甘草，虚加人参，有汗加黄，温热太重加五苓散利之，骨蒸加知母，服至四五帖必愈。或农夫瘴气发疟，宜常山饮吐之，倘吐而不愈，作内伤施治。常山饮常山槟榔知母贝母水煎，露一宿，来晨温服。疟有发于夜者，有一二月不愈者，用首乌五钱，青皮二钱，丁香一二钱截之。服之不愈人参白术茯苓甘草陈皮半夏柴胡（表虚不用）黄芩归身（作泄不用）白芍嗳气加神曲，口鼻出血加丁香，腹痛加炮姜，煎服。夫疟气者，并于阳者阳胜，并于阴者阴胜，阳胜则热，阴胜则寒。盖疟者，是伤于暑，热气而并于经中之气分也；并于阴者，卫中之寒邪，下而并于经中之血分也。气为阳为热，营中之热邪并之，两热相合故发热；血为阴为寒，卫中之寒邪并之，两寒相合故寒。曰阳胜、阴胜，虽本经之阴阳争胜，是气有以鼓之也。治疟之法，升其阳使不并于阴，则寒已。升其阳者，是散阳中之寒邪也，柴胡、葛根、羌活母、首乌之属，为泻热中之品也。盖并之则病，故分之乃愈也。久疟是元气虚寒。盖气虚则寒，血虚则热，胃虚则恶寒，脾虚则发热，阴火下流则寒热交作。或吐痰不食，战栗泄泻，手足厥冷，皆脾胃虚也。但补中益气汤加减自愈。久疟无汗，用人参一两，生姜四两，煎服；或丁香一钱，人参三钱，此乃不截之截良方血热而疟一月不愈者，何首乌五钱，青皮二钱，水煎，来日先服。虚加人参、何首乌一钱五分，陈皮五分，甘草三分，茯苓一钱，知母一钱，乌梅三枚。久疟胃虚，人参、丁香各二钱，甘草、白术各一钱，煎服。脾虚满闷，不思饮食，吐痰潮热，俱用补中益气汤加附子。小水不利加黄柏，劳疟加鳖甲。久疟三五月，或半年不愈者，二陈汤加丁香、人参。疟发时独寒无热，脉迟，用附子一枚，虚其表，不若用神曲。大抵疟疾气血两虚，宜八珍、十全调理，然二陈前后俱不可缺。疟关脉滑小，柴胡加常山、槟榔、青皮、草果截之；紧加干葛、苏叶，数加黄芩、滑石，迟加附子，不出小柴胡正方加减。久疟呕吐恶心，用人参、陈皮、半夏、丁香四味煎服。用补不效，久而不愈，湿热为害也，宜平胃散。三日疟一年半年不愈者，用朱砂、元参各一两，苍术、浓朴各四两，常山，草果各一两小儿不能服药，用黄丹五钱，生矾三钱，胡椒二钱五分，麝香五厘，共末，好醋调敷男左女右手心，绢包手掌，药热自汗而愈。一方可效三人。疟久不止，用枣截之，方用丁香、常山各一两，紫苏二两，全蝎三十，枣百枚，水同煮。人力大者五六枚，弱者三枚，小儿一二枚，临来时嚼服效。疟久成痞，用大蒜捣烂，加麝少许，敷痞上一日见效。内用马料豆一斗，常煎服，或用似疟一日一来，来则身胀要打者，属脾虚不足，六君子汤。食嗳加神曲，血虚加归、芍五分，汗多加黄七分，吐清痰加五味、肉桂各三分，恶心加炮姜三似疟非疟，日久不愈，并久痢中气虚弱，用炮姜、附子、白术数十帖，必中气足而后病邪不复，若一二帖效而遂已，病必再发。内伤似疟，一日一次者，用白术五钱，归身三钱，陈皮二钱，乌梅二枚，丁香公母各三粒。虚加人参五钱，冷水一碗，浸一宿，露过清晨，去渣温服。又方∶白术五钱，青皮、陈皮各三钱，冷水浸露，来日清晨煎服。验案一人疟疾初起，饮酒而睡，睡后即发热，甚至昏愦，至夜方止，小便赤少，间二日一发，先寒后热，呕吐痰涎，不喜饮食，胃口嘈杂，食即欲呕，体瘦手麻，口渴，喜饮热汤。方用柴胡七分，益智五分，甘草三分，人参、桂枝、半夏、茯苓、芡实各一钱，煎服效。一人大疟年余，脉大有力，此顽痰在脾也。精神旺则正气行而病愈，精神衰则邪气胜而病作。二陈、小柴胡合而用之。
　　卷八
　　痢
　　痢疾多因饮食所伤，湿热相搏。若里急后重，身不发热，饮食如常，此真痢也，为脾气。先宜疏通，后用黄芩芍药汤调理。若饮食少进，精神短少，四肢倦怠，此内伤似痢也，为脾气不足，宜升阳为主。凡痢疾一见表证，必先解表而后治痢，若表不解，则表邪传里，痢必不愈。故发热身痛，邪阳明，宜葛根汤。必表邪解而后无传变之患。凡痢疾有表里，不宜大下解表，解表则里虚不和，大下则表证难退，表里俱不得畅则死先泻后痢者，脾传肾，脾气下流，湿热乘于肾也；先痢后泻者，肾传脾，肾不受邪，复返，里急后重加槟榔、木香，火甚加黄连，积中有紫血，是瘀血也，加红花，倍白芍生血和血，痢下如绿豆汁色者，湿也，加炒苍术、白术燥湿。凡痢不可用燥药。痢属肾，肾恶燥，燥痢疾初起，宜先通之，浓朴、大黄、枳实、朴硝。小水不利加栀子，上胀加槟榔，腹痛赤白痢，里急后重，日夜无度，腹痛，小便赤涩，大承气汤。脉平和者吉，脉微小者易治，极细无力，气血两虚，调理气血，不可下之。脉洪大身热者难治，主方必先通利，后用黄芩、白芍、甘草、黄连、槟榔、木香、枳壳。如闭结加大黄、芒硝，小便不利加木通、车前、灯心，腹痛加川芎，血枯加归身，气滞加杏仁、身凉四肢冷加煨姜、肉桂、吴萸。久不愈，八珍汤加乌梅、炮姜。寒加桂、附。表热无汗身痛，人参败毒散。久痢必用制过乳香、没药，行气行血。盖气行则后重自除，血行则便脓自止。再用白芷以醒脾，人参以补气，甘草、芍药以和中。久痢小腹痛，破故、小茴、杜仲以固肾。痢不止加续断。久痢腹痛，如湿热为害，里急后重者，用姜汁炒川连。血痢，红花、苏木、百草霜各三钱，酒调服。里急后重，黑丑烧存性调服，又用皂角灰服，亦效。赤白痢，肚腹疼痛，里急后重，玉鹤二神丸，当归、川连、枳壳、槟榔各一两，木香二两，大黄四两，酒糊丸。茶清下七八十丸。噤口痢，用人参、石莲肉、石菖蒲以开关，牛膝亦可以开关，又方绿色升麻一钱，石莲肉五钱，人参三钱，神效。久痢不止，宜涩之。甘草、粟壳各七分，小红枣七枚，灯心七寸，陈酒三杯煎服。或用五倍子、芽茶等分，枯矾少许，乌梅肉、大蒜捣丸效，或戊己丸，川连、吴萸各五钱、肉桂痢疾肛门肿胀如痔状，用冰片研乳调搽。内伤痢疾，阳气下陷，化为燥火，肛门肿胀，必待阳气上升而后邪热可去。补中益气汤验案一妇产后痢疾，误服克伐，暂觉宽快，而肛门痛如针刺，脉数无至数，产后见此为难治。用人参一钱，木香二分，一服减半，后用人参二钱，黄一钱，升麻、柴胡各五分，甘草、陈皮、木香各三分，愈。初用人参补肺，肺气充，则大肠之气不至下陷，木香行滞，以散一小儿八岁，噤口痢。用归身开发上焦，木瓜、牛膝开关达下，炮姜温中，人参补气而效。一妇痢疾身热，作真痢治，遂烦躁。用附子一钱，白术、炮姜各一钱，甘草五分，愈。夫身热者，阳浮于外也；烦躁者，阴盛于内而格阳也。附子理中汤回阳于命门，逐阴寒于外一人病痢腹痛，下之不效，温之不愈，如是一二月，自分必死。诊其脉知有死血，用乳香、没药二三钱，酒研服，愈。一女子久痢三月，红白俱止，但鸡鸣腹内作响，作泻七八次，日日如是。此肝气有余，脾土不足，久痢伤肾。用风能胜湿之药以补脾胃，人参七分，天麻三分。乌梅、阿胶、茯苓、甘草各五钱，肉苁蓉、黄连、石斛各三钱，木香二钱，北五味一钱，补骨脂、郁金、陈皮
　　卷九
　　火
　　人身之内，凡火有五。心火、阳明燥火、三焦壮火、雷火、龙火是也。心火宜清，燥火宜润，壮火宜寒以泻之，雷火微则敛以平之，甚则温以和之，龙火宜从其性，以热导之。古人治火，用石膏、川连两许者，势不得不用也。盖人身惟火为患最毒，火之毒莫甚于命门相火，相火在下为少火，少火生气，逆而在上则为壮火，壮火食气。然命门之火起，一因于君不主令，相火横逆，一因于阳明接引，而燥金化为烈火，与肝木相并而焚，则一身上下三焦无非火矣。倘少用寒药，如以一杯水，倾入红锅，不惟无益，且将立破其锅，非多用何能救？盖用川连者，治君相合横也；用石膏者，治燥金合木也。头上有火，清阳不升，火炎于上也。高者治宜越之，补中益气汤加荆芥三分，蔓荆子五分。验案一人头不痛，身不热，无表症，但火郁懊，无可奈何，大便或闭或痢。方用川连一钱泻其火，枳实一钱损至高之滞气，白术一钱扶其胃，三味煎服遂愈。一女人六月间昏睡不言，身热不动，两手脉上盛下涩。涩者阳气有余，盛大为火，火证也。冷水调益元散主之。一人七月病，上辰昏晕，下午不言，昏睡一日不醒，人叫不应，身凉不食，不寒不热，皆曰阴证。议用附子理中汤、四逆汤。诊其脉，沉小滞伏，内有火邪，小便一二日不解，此火证也。不从，又延至夜不醒，曰∶此真火也。其妻曰∶前日房事，如何是火？予曰∶夜有房事内虚，又劳热甚，天干热从虚入，则阳气将绝，以水救之则可。取冷水一桶，饮至五碗，病者曰渴，饮至七碗，大汗如雨，病者曰饿，要吃粥一碗，用补中益气汤加炮姜、泽泻，温中一妇五月间，身凉，自言内热，水泻二月，一日数次，小水绝无，大便皆水。自言上热极、下冻死，腰腿足俱冷，腹痛如冰，或一时发热，不欲近衣，或一时怕冷，遍身尽热，夜至天明，面目红肿，药之不愈。自小至大，六脉洪大，此伏火也。火性炎上，故上热下冷耳！用四物汤加柴胡、葛根、升麻、甘草、栀子、黄柏、黄芩二帖。小水行泻止，复发牙疼，三日不愈，用黄建中汤加附子，一服愈。一妇四十余岁，身体肥大，病后渐瘦，内觉火热外如冰冷，自汗出，手见冷水即麻木不仁，头面筋搐而痛，骨节疼痛手不可近，牙根出脓血，舌强硬，右手不能举动，臂肘皆强痛，饥不欲食，小便如饴，嗳气作酸，坐卧不安，恶风便难。脉浮候细涩，中脉缓弱，左手弱于右手。病已五、六年，病症多端，由阴精不奉，阳精不降，上盛下虚，阳中阴虚也。宜补阳中之阴，六味汤主之。一人胸前常跳，头耳左边鸣，肺脉紧数。此肺虚不能生肾水，木火妄动，气血不归原也。血不归原，心火妄动，故心跳；气不归原，肝木动，故耳鸣。左右者，阴阳之道路也。在左，木火为阳也，宜用归脾汤养心血，敛火下行，心血足则心火不刑金，金能平木，肝气自平也一妇左三脉洪滑有力，右三脉短涩，呕吐胸饱，小便痛而泄，经水乃至，不通不泄，经水不至。此肝木有余，火行土位，故经、泻并行也。用白芍二两，泻土中之木；甘草一两以缓肝；香附三钱，木香一钱，理痛止吐；益母草、延胡索各一两以行血滞；山药糊丸以补脾。肝气有余，脾气不足，故肝气动而脾受克也。经水未行属少阴，已行属厥阴，行后属太阴。经、泻并行，肝气动也；肝之动，土受克也；克则不能运湿而泻，克则气血不调而痛。故平肝一妇六月卒死，遍身冷而无汗，六脉俱伏，三日不醒，但未气绝耳。众用四逆、理中亦纳。四日后诊之，仍无脉验。人一、二日无脉立死，今三日不死，此脉伏也，热极似寒耳。用水湿青布放身上一时许，身热，内吃冷水五、六碗。反言渴，又一碗，大汗出，出后，用补中益气汤加黄柏十帖愈。
　　卷九
　　假火
　　假火者，内虚寒而外见火证也。脉必微细，即见洪大，内必空虚。皆宜温补，八味、十验案一人眼痛，大便闭，已服大黄半斤，眼痛稍减，大便或溏或闭，以为真火，清凉二月，口干之，曰∶此内伤不足，再用寒凉必死矣。病者曰∶吾乃火也，不从而返。六月复邀予诊视，余仍前说。病者曰∶吾真火也，又返。未几，又邀余诊，其病已危，予再仍前说，病者姑试之。用保元汤加附子、炮姜、肉桂、白术、当归四五帖，微汗，身稍疏畅，乃信服不疑。至三十帖，用参半斤，便润身凉，反觉畏寒，更加鹿茸。服参三斤，桂、附、姜各斤余而愈。盖已经下之，自汗自吐，非虚而何？宜大温大补无疑矣。一妇气从丹田冲上，遂吐清水。此因恼怒劳碌，火起上逆，丹田虚寒也。用白术二两，白蔻五钱，共末。早饭后每次白水送下一钱。一以补脾克水，一以温肺生水，金水相生，其病自愈。（张东扶曰∶全从吐清水立方，不可概治丹田虚寒也。）一人日发寒热，热甚不可当，闭目而处，脐下胀滞，肛门火烧。此清气下陷，阴气化火也。用补中益气汤加小茴、益智各五分，吴萸三厘，神效。一妇内伤似疟，医用八珍加麦冬，二月不愈。一医作疟治截之，即形如死尸，音哑身热，大便燥结，小便尿血。此阳陷而阴绝，宜举阳而阴自生。用附子理中汤三帖，身发流火，痛即皮破，用保元汤加姜、桂二三月，上身肉长，下体脚伸不直，又以牛膝、防己、五苓散利之，再以十全大补补之而愈。一人身大热，眼红出火，口干舌燥，脚浸水中，骂詈不避亲疏。服黄连解毒汤一二帖，其病愈甚。诊脉豁大无力，此心之脾胃虚也。其人素有淫欲，心气耗散，必非寒凉所能制。用白术、炮姜各一钱，人参三钱，三味煎服，不超时引被自盖，战汗而愈。
　　卷九
　　疸
　　疸证不可过用寒凉，当审其虚实寒热，各从其机，用法治之。诸证莫离脾胃，而疸更为脾胃之病，不可轻忽也。身黄、目黄、小便赤黄。黄柏、人参、干葛、神曲、甘草，水煎服。疸证，渴欲饮茶，热在上焦，清心莲子饮；嘈杂，热在中焦，宜温中；不渴，热在下焦肾疸目黄，浑身黄，小便黄，羌活、防风、本、独活、柴胡各五分，升麻二分；小便不通，儿茶末一钱，蓄汤调服。暑气身目黄，茯苓、泽泻、猪苓、白术各五分，苍术一钱，神曲二钱，水煎服。
　　卷九
　　渴
　　口渴者，系胃火。口干不渴，见于夜者，命门相火与心包络火熏于肺，肺少津液而干也。用黄三钱，归身三钱润之，连服必愈。见白虎汤则死。若口干身热，肺燥已甚，生黄八钱，归身四钱润之。内伤身热口干渴，益气加炮姜二钱。口渴多饮，消渴也。黄九钱，甘草三钱，煎服。上消百杯而不止渴，宜清肺。麦冬、五味、黄连煎服；条芩、杏仁、栝蒌、栀子、元参、干姜各三钱，诃子、人参各五钱，丸服。专补脾阴之不足，用参苓白术散米糊丸服。中消数食而不充饥，或下脓浊，赤白如豆渣，病亦难愈。盖食多不饱，饮多不止渴，脾阴不足也。用山药、归身、茯苓、陈皮、甘草、苡仁；或清脾火，大黄、栀子、石膏、枯芩、连翘、乌梅各二钱，诃子、人参各五钱；或用黄连五分，入猪肚内煮熟食；或川连、白术等分，丸服。下消因色欲而玉茎不萎，宜清肾。黄柏、知母；或黄柏、知母、泽泻、栀子、生地，五味各二钱，诃子、人参各五钱。验案一人思想过度，日饮茶数十杯，精神困倦，嗜卧。此心火乘脾，胃燥而肾无救也，名曰肾消。用黄、五味、生地各五分，人参、麦冬、归身各一钱，水煎服。一人平素嗜茶，心思过度，其渴尤甚，更加恶心。脉举之不足，按之两关短数，两尺弱。此因多思，致水不升、火不降也。数者，胃气有余。宜补阴中之阳。用人参、白芍、归身各一两，山药、茯苓、熟地、枸杞子各二两，甘草、五味各五钱，枣仁一两五钱，丸服。
　　卷九
　　喘
　　喘证虽有寒热之不同，要皆其本在肾，其标在肺。所以上逆，其原在胃，宜降气开郁。热则清之，寒则温之，久病敛之，初病发之，甚则从其性以导之，乃治喘之大法也。验案一人气喘不得眠，此寒凝气滞于上、中二焦，水火相搏而肺喘也。用山药、茯苓以理其中，而使肺有生生之气，苏梗以开其郁，杏仁以利其气，姜、桂、吴萸以敛其火，使之下行而温肾，肾温则肺亦暖而行下降之令，喘可息矣。一人每日早晨喘，自汗，此肺虚则阳气不足。早晨胃中宿食消尽，肺无所禀，则气不能行降下之令，故上逆而喘；肺主皮毛，皮毛不敛而自汗也。用补中益气汤加附子、炮姜、五味，一人喘，服清气化痰药，不效。此中气虚寒，阳不上升而浊气不降也。用人参、炮姜、白术、炙甘草、白芍各一钱，五味五分，有汗加肉桂，无汗加麻黄，效。一妇四季发喘，喜饮冷水，遍体作胀，胸中饱闷。医作痰火治之更甚，二年不愈。盖久喘乃肺之虚，非肺之实也。用四君子汤加半夏、五味、白芍、杏仁、炮姜、肉桂、麻黄、枳壳，一服即止。再发再服必止，治之如神。
　　卷九
　　咳嗽
　　咳嗽不一，所因不同也。因于风，宜辛凉以散之，前胡、紫苏、防风、葛根之属；因于寒，宜辛温以发之，麻黄、羌活、细辛之属；因于湿，宜燥之，六君子汤，或半夏、桑皮之属，或二陈汤；因于火，宜清润之，麦冬、紫菀、花粉、元参之属；因于虚，宜补之，人参、黄之属，或保元、四君、六君；因于气逆，宜清而降之，杏仁、苏子、陈皮、百合之属；因于痰，实则疏之，虚则补之，水泛则温而敛之。盖肺属金，金受火烁，则煎熬津液而成痰，宜清其火，火息则痰消；寒则肺不下降，肺液壅而成痰，宜温其肾，水暖则肺金下降之令行而痰消。此治咳之大略也。若夫神而明之，在乎辨脉证之寒热虚实也。咳嗽骨节痛，不能走履，此肺气不足，不能制肝，肝邪炽而风痰横溢也。肝主筋，筋伤故运动不舒；肝克脾，脾伤故湿不化而成病；且肝主风，肝盛则风溢而痰横矣。故肺气不足，乃病之本；肝脾之强弱，乃病之标。用四君子以补脾肺之不足，加陈皮以疏肝气之有余，用以醒脾消痰，是正治之法也。验案一人咳嗽粪黑，医以为火，予投桂、附温其下焦而愈。盖病有阳有阴，阴者粪虽软，落水而故粪黑也。温暖下焦，阳气归原，则嗽止而黑自除。若以火论之，不明之甚也。一人咳嗽，喉咙紧急，渐渐吐红，又兼肠风，已半年矣。予看得久病伤脾，脾脏润泽之气不升于肺，肺气不降而成火，故咳嗽喉紧；脾不统血，故吐血、肠风。用白术二钱、甘草一钱补脾，陈皮一钱理气，煨姜二钱散火。服五帖病减半。次升提之，用补中益气汤十帖；次调和气血、消痰，用八珍汤加半夏、陈皮，二帖而痊。一人十月患痢，半月后发喘咳，声哑口臭，头汗如雨，作火证治，至春不愈。诊其脉大缓而无力，乃久病无阳，脾虚不统。用白术、茯苓各二钱，人参三钱，甘草、炮姜、白芍、生地各一钱，半夏一钱五分，五味五分。三帖全愈。一妇恼怒后，身热咳嗽，吐血痰，臭气难闻，胸膈饱闷，背胀。此郁火，宜发之。紫苏、干葛、桔梗、前胡、枳壳、半夏、杏仁、五味、白芍、甘草、苡仁、生姜。一服而痊。一人患内伤，二膝痛甚。此血分虚，阳气不能达下也。用四物汤送和中丸，元气流行，血暖而痛止。至十余日，泄泻，发热，头痛，咳嗽。此内伤多下寒上热，所以然者，郁火上散，寒气下行也。用补中益气汤加附子，温阳气而散火邪。二帖而愈。
  </div>
  <div class="pagination">
   <a href="慎斋遗书_page2.html">
    上一页
   </a>
   <a href="慎斋遗书.html">
    1
   </a>
   <a href="慎斋遗书_page2.html">
    2
   </a>
   <span class="current-page">
    3
   </span>
   <a href="慎斋遗书_page4.html">
    4
   </a>
   <a href="慎斋遗书_page5.html">
    5
   </a>
   <a href="慎斋遗书_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
