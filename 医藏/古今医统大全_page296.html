<!DOCTYPE html>
<html>
<head>
    <meta charset="UTF-8">
    <title>古今医统大全 - 第 296 页/共 402 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今医统大全 - 第 296 页/共 402 页</h1>
    <div class="content">　　卷之七十七　解毒门
　　解诸药石毒方
　　忍冬叶生啖之愈，或浓煎汁饮之。
　　崇宁间苏州天平山白云寺五僧行山间，得蕈一丛，甚大，摘而食之，发吐。三人急探鸳鸯草生啖食之即愈，二人不甚吐至死。此草蔓藤而生，对开黄花白花，傍水根据山，俗谓金银，又名鹭 花，其根名老人须，《本草》名忍冬，以其能逐风寒湿热也。
　　
　　卷之七十七　解毒门
　　解诸药石毒方
　　雄黄为末温水调服一钱，一方煮葱汁服。
　　
　　卷之七十七　解毒门
　　解诸药石毒方
　　汉防己煎汤饮之，有用雄黄疮上搽，或以薰疮。阴囊受毒者，防已煎汤洗数次愈。
　　
　　卷之七十七　解毒门
　　解诸药石毒方
　　有食花椒气闭欲绝者，凉水饮之解，地浆水更妙。
　　
　　卷之七十七　解毒门
　　解诸药石毒方
　　防风、防己煎汤服，甘草汤俱可解。
　　
　　卷之七十七　解毒门
　　解诸药石毒方
　　忌甘草。菖蒲浓煎汤服。
　　
　　卷之七十七　解毒门
　　解诸药石毒方
　　大豆浓煮汁服之解。
　　
　　卷之七十七　解毒门
　　解诸药石毒方
　　杏仁擂汁，蓝根、蓝子擂汁俱可解。
　　
　　卷之七十七　解毒门
　　解诸药石毒方
　　蓝子研水服解。
　　
　　卷之七十七　解毒门
　　解诸药石毒方
　　白米粥可解。
　　
　　卷之七十七　解毒门
　　解诸药石毒方
　　交广俚人以焦铜作箭，中人破皮即死。粪清饮之立解，患处以粪清洗之涂之。
　　凡解一切药毒，荠葱汁、白 豆汁、绿豆汁、甘草汁、饧糖汁，米糖汁、蚕蜕纸烧灰随便用之俱能解。
　　凡解毒药汤剂不可热服，宜凉饮之。盖毒得热而势愈盛也。
　　
　　卷之七十七　解毒门
　　解诸虫兽咬伤毒方
　　香油饮之一碗无妨，葛根汤洗伤处，绵拭干，香油涂之，以青布作条燃火入竹筒中，放烟薰伤处，口渴者，砂糖调水饮之。
　　
　　卷之七十七　解毒门
　　解诸虫兽咬伤毒方
　　《儒门事亲》云：一人为犬啮，足胫肿如罐，坚如柱石，毒瓦斯入腹，呕不下食，头痛而重，发热憎寒。戴人治以舟车丸百粒，通经散二钱，服至半时，利十余行，肿消病势稍减，直候其流恶水五六日，方贴膏药，敷生肌散而愈。呜呼！凡畜伤人手足，毒入经络，病证若是，仓卒遇之，不知治者，受害而死，岂细故云。
　　（子和）舟车丸（见水肿门） 治犬咬伤，不可便贴膏药及生肌类，闭毒于也。当先用舟车丸、禹功散、通经散等药，随便服，利十余次肿减痛止后，方敷贴。木香槟榔丸、搜风顺气丸、神芎丸俱可下。
　　（《宝鉴》）定风散 治诸犬伤毒。
　　南星（生用） 防风（各等分）共为末。凡被犬咬，先以口含浆水洗伤处，或小便、盐汤俱可洗净，用棉拭干，方上二药末。不发。若以制过南星，内可服一二钱，用童便调下，亦可治伤风。
　　凡治犬咬伤，遇仓卒无药处，即以小便洗净，百草霜、香麻油调敷，或以葱捣烂贴之，牛粪敷之，蚯蚓粪敷之，口嚼杏仁烂敷之，皆能急救。如少延缓则毒瓦斯傅入经络，卒费调治。
　　糯米散大斑蝥（二十一个）去头足翅，用糯米一撮，先将猫七个入米内慢火炒，勿令焦，去猫再入七个炒，令焦色变俱去之，又入七个炒米色出赤烟为度，去猫不用，只将米研为末，冷水入香油少许，空心调服，须臾，又进一服，以二便利下恶物为度。若腹痛急以青靛调凉水解之，或先用黄连、甘草煎汤待冷服之，不可食热物。
　　又凉水调益元散甚妙。甚者终身禁食犬肉，每见食犬肉而复作者，不救。又见世人每用斑蝥服而死者有之。
　　盖斑蝥毒之尤者，虽以毒而攻毒，惟少用之，兹用炒米以夺气，犹备青靛、黄连解其剽悍，而况单服斑蝥，岂有不死？予族兄廪生徐学儒，天资明敏又好医。一日乃子被风犬所咬，病热颇大，即用斑蝥七枚糯米同炒，不用米只用猫，顿与子服，须臾大呻吟，谓腹中如刀切，急以药解之，弗及，不超时而死。族兄惟见医方云云，不察毒药之悍性，岂能顿服七枚？古之医方传讹不觉，今世方书每每去米以猫顿服传论，而惟《医林集要》一方去猫用米，予故表而出之，以证方书之谬。又如小儿方每以一药兼治急慢惊风，如催生兔脑丸，谓生儿出手尚握药，殊不知急慢惊风为虚实二证，小儿在腹，胞膈不通，惟药入胃集气通经，岂有丸药握手之理？方书传录讹以传讹，君子当准之以理，贵乎有格致之功，方书讵可尽信？孟子所谓尽信书则不如无书，诚哉言也。
　　一方：治风犬伤人，急于无风处，嗍去疮口恶血。如或无血，则以针刺血，小便洗净，得真虎骨酥油炙为末敷，干者，酥油调上或用香油调雄黄少加麝香敷。
　　一方：用 汁加姜汁和之，空心服，当下恶物如葡萄肉为验。
　　一方：白芷、蝉蜕等分二钱酒调服，疮口当出黄水为度。
　　一方：治犬伤处肉肿色黄烂，蓖麻子去壳五十粒，用水研为膏，先以盐汤洗疮口，次数上此药。人咬伤亦以此方治之。
　　一方：米泔水洗净砂糖敷之。
　　一方：杏仁炒黑捣成膏贴之。
　　一方：拔去病患顶上红发，再以艾灸伤处三五壮愈。
　　辟犬法《琐碎录》云：凡行道遇恶犬，即以左手大拇指掐自寅上起吹气一口，轮至戍上掐之，犬即退伏。
　　一方：治马咬伤毒瓦斯入心，马齿苋捣烂煎汤服，栗子嚼敷患处。
　　一方：益母草锉捣烂醋调封之。又方马鞭梢烧灰敷。
　　
　　卷之七十七　解毒门
　　解诸虫兽咬伤毒方
　　雄黄（为末） 细辛 白芷（各五钱为末）上入雄末三五分，每服二钱，酒调下。
　　凡被蛇伤即用针刺伤处出血，用雄黄等药敷，仍要中留一孔，使毒瓦斯得泄，内服解毒药，伤处两头俱用绳子扎缚，不致毒瓦斯内攻，流延经络。
　　一方：治一切蛇虫伤毒，五灵脂、雄黄等分为末，每服二钱，酒调敷疮，留口，燥干油搽。
　　一方：玉簪花叶研汁，酒和服，渣敷伤处。
　　一方：丝瓜叶捣碎敷。一方苦 捣烂敷。
　　一方：半边莲草以唾津揉烂敷。一方紫花地丁捣烂敷。
　　一方：贝母（为末），酒调二钱服，用油调敷伤处，流水出尽愈。
　　《肘后方》：用小蒜捣汁服，渣敷伤处。
　　《易简方》：用苍耳草嫩叶捣烂，绞汁服，饮酒一杯漱口，或加酒入汁饮，渣敷伤处。又方扁豆叶捣烂敷。又以紫苏叶、香油浸贴伤处。一以剑面草捣烂敷。
　　凡蛇虺所伤，仓卒无药处，以蓝叶捣汁一碗，调雄黄一钱点涂伤处，并令细细服其汁，神验，如无蓝以青黛代之。
　　
　　卷之七十七　解毒门
　　解诸虫兽咬伤毒方
　　人溪行入山或饮泉水，其中有蛇交遗毒，人误饮之，则心腹绞痛而不能食。医或只作凉水饮积脾胃病治，殊不觉其中毒，只以雄黄解毒丸，遂愈。昔有一人渴饮涧泉得此病，诸医不愈。唯一医投以解毒，下之赤小蛇数条尚活，即瘥。
　　
　　卷之七十七　解毒门
　　解诸虫兽咬伤毒方
　　割母猪尾滴血于窍中自出。《易简方》云：一人因热取凉睡园野，寤着有蛇入口中，挽不出，用刀破蛇尾，入花椒二三粒裹定，须臾自出。
　　《本草衍义》云：有人被蛇伤良久，已昏困。有老僧见之，以酒调末药一二钱灌之遂苏，及以药渣涂咬处良久，复灌一服，其苦皆去。问之，乃五灵脂、雄黄二味尔。有中一切蛇虫之伤，用之无不验也。
　　
　　卷之七十七　解毒门
　　解诸虫兽咬伤毒方
　　南海地多蛇而广府尤甚。某侍郎为帅，闻雄黄能禁制此毒，乃买数百两，分贮绢囊挂于寝室四隅，经月余。一日卧榻外常有黑汁，从上滴下，臭甚，使人穿承尘窥之，则巨蟒横其上死腐矣。于是尽令撤去障蔽，蛇死者，长丈许大如柱，旁又得十数条，皆蟠 成窠。
　　宅屋内所驱放者，合数百。自是官舍清宁。
　　
　　卷之七十七　解毒门
</div>
    <div class="pagination">
<a href="古今医统大全_page295.html">上一页</a><span>...</span><a href="古今医统大全_page291.html">291</a><a href="古今医统大全_page292.html">292</a><a href="古今医统大全_page293.html">293</a><a href="古今医统大全_page294.html">294</a><a href="古今医统大全_page295.html">295</a><span class="current-page">296</span><a href="古今医统大全_page297.html">297</a><a href="古今医统大全_page298.html">298</a><a href="古今医统大全_page299.html">299</a><a href="古今医统大全_page300.html">300</a><a href="古今医统大全_page301.html">301</a><span>...</span><a href="古今医统大全_page297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
