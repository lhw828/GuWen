<!DOCTYPE html>
<html>
<head>
    <meta charset="UTF-8">
    <title>仁端录 - 第 2 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 2 页/共 40 页</h1>
    <div class="content">　　泪堂　肝之杀门痘如椒实盘尺大凶○青斑纹名沙里出乌金牙根必烂黑气名黑雾迷天红纹名红霞映日皆凶
　　鱼尾　肝部痘如悬铃凶○紫赤名桃照清潭防目生翳
　　交骨　肾部痘如游蚕凶
　　听会　肾部三焦胆脉所属发毒凶
　　耳孔　肾之枢生疔名豢虎凶
　　璧　脾部痘如金钱吉【即瑞璧】
　　井谷　七窍处痘先见于此为隂凶
　　五星　额火星鼻土星右耳金星左耳木星口水星丹田　蓄毒于此肠结便难肛门坠石
　　颧阜　心之轴痘如防钿者吉如紫萍游蚕者凶鼻凖　胃部不宜生毒
　　颧石　心部上灌下嚣可治
　　年夀　胃部七朝起紫泡大凶
　　鼻柱　胃部痘色灰煤大凶如奇花吉
　　迎香　胃大肠脉会不宜生毒
　　人中　脾部司命之堂不宜有毒痘如车轮凶
　　两腮　脾部与足漏谷相应不宜生痘毒痘毒如倒佩凶○有毒则尾闾泄防凶
　　颐池　脾部痘如梅花鱼钩则脾伤防逆凶○现青色斑元气虚毒气滞也
　　地阁　肾部痘不宜先发
　　承浆　胃脉所会生毒凶
　　气枢　肺之枢痘多则凶
　　防突　肺之枢隂维任脉所会主生杀之机出于此凶气窝　肺之杀门痘出于此大凶
　　项锁　肺之轴痘如盘蛇则毒盛难治
　　乳盘　心之枢痘如交垒则烦躁不安
　　膻中　心之枢任脉所发有痘则躁凶
　　中脘　脾之闗辖三焦小肠脉所主任脉所会痘如蜂虿凶
　　脐封　脾之闗痘多防逆
　　脐　脾之闗痘若盘旋生防逆
　　肩腧　痘结痈于此可治
　　背座　下灌上嚣难治
　　血盆　结鲤埂于此虽浆不灌可生
　　臀阜　肝之轴痘痈结此可治
　　阳毬　肾之闗有毒则凶
　　涌泉　毒生于此则透足难治
　　风府　不宜生疔
　　门　属肾水若生疔大凶
　　丰丘　五经髙处痘少则安
　　伤门　五闗也痘多则烦躁
　　曲池　结痈于此速防笔罄溃筋之患
　　三里　同上
　　丝竹空　肝之枢膀胱脉之所发与商丘穴相应不宜琐碎丛簇
　　左太阳　肝之杀门如系佩凶
　　右太阳　肺之杀门痘如蜂虿扬帜凶
　　五臓腧　膀胱脉所发毒于此若多名悬镜凶
　　两太冲　肝穴可决人之生死
　　明辨身部
　　遍身部位通于面部所谓观面知身也








　　形色论
　　痘者因其形之似痘而名之也肖其形则生不肖其形则死若尖圆而突周净而耸形之有神也如麸如疿如疹如疥如蚕种如蛇皮如蚊迹如蚤斑如汤泡如火刺形之无神也至若色如春花之在露不可如秋草之经霜红白分明光润荣活色之有采者也如腻粉如枯骨如红米饭如猪肝色色之无采者也
　　身热和缓达于外者必轻烦燥闷乱彰于外者必重根窠收紧痘分隂阳见防活动更忌浮肿出要参差血宜归附耳后颈项心胞少于他处为佳睂棱两颧额前光润不滞为妙痘光润者气血旺也惨黑者气血衰也气旺而血得其令气衰而血被其囚血非气则毒不收气非血则毒不化信乎痘毒必借气血而后可以始终其功
　　按好痘须要根红头白交会分明又曰好痘如一颗明珠放胭脂上最形容得好正所谓有神彩也气充血荣自然有寳光
　　耳后纹形
　　红纹　紫棘形颏上先出
　　紫纹　痘必枯陷
　　斑纹　柏叶形睂头出吉
　　青纹　险症
　　黑纹　大凶○大纹紫黑小纹红必发焦疔痘毒凶挂弓纹　心经好痘
　　碎篱纹　睂上印堂先出必然稀朗
　　披髪纹　纹匀无异色四日出稀朗
　　梅枝纹　有紫黑色必发疔毒
　　人字纹　黑紫热一日即出稠宻凶
　　十字纹　青黑两鬂先出虽少亦凶
　　针砂纹　黑色七日发疔死
　　动静论
　　凡痘以安静为贵内有不和则动盖静属隂动属阳痘之为症隂阳俱病但息欲其匀语欲其少寐欲其安触其疮则吟拂其欲则鸣饮食二便如平时此为平静而吉也如一向安静忽然扰动者病也须细察之痘变而无他者戾气触之痘色不变而有他症此必有因但俟其定而审治之如不触其疮而伸吟者自有若也自语者神不清也喘粗者内热也肠鸣者欲泄也坐卧不宁者心烦也啼呌不止者痛也指欲搔者痒也咽物难者咽痛也咬牙者心肝热也摇头者风也【言风不过指其动摇之象而不知毒重难出冇振荡之势也】若闷乱躁扰詀妄昏如见鬼状揺头扭颈扬手掷足目睛上视寒战咬牙语音不出目瞑息防四肢僵直口禁痘坏昏睡不醒者此眞气将脱魂魄欲离将死之兆不可作静论○一云汗宜收敛不宜流眼宜封合不宜开
　　预防变症
　　如发热之初大热烦渴便秘闷乱腹痛腰疼鼻干唇燥惊怖詀妄有一于此毒气郁遏于内当防其伏而不出也
　　如吐利不止即防其中气虚弱不能助浆成就或至倒靥也
　　如初出防而便含水将起发而更带浆脓未成而遽收靥囊满而遽萎黄此未至而先至谓之太过必防其陷伏发表托里解毒切不可缓也
　　如应出不出应起不起应灌不灌应收不收此应至而不至谓之不及必气血衰防之故也故匀气活血解毒切不可缓也
　　如初出色嫩者皮必嫩而痘易破当防其痒塌也如相聚作块者不可谓之疎此必有伏毒也
　　如多水泡者自利也
　　如头面预种者防其易消而倒靥
　　如频更衣者防其倒靥也
　　如浆破不结痂者防其倒靥也
　　如咽痛者防其呛防失声也急解之
　　如目中流泪者防生目翳
　　如口臭唇乾清涎流出者防生牙疳
　　谨始
　　痘之发也原于胎毒触于嵗气乘于感兆三合而成当谨之于始
　　一防外感　风寒感冒发热恶寒鼻塞头痛脊强腰痛恶风减食伤风有汗伤寒无汗因而发痘者有之一防内伤　饮食所伤发热头疼胸脴腹痛恶食呕吐头汗齐颈此食邪有余之症也有伤饥缺乳者亦名不足之内伤总之中气虚也若食邪有余不为中气不足不能尅化故为饮食所伤耳
　　一宜顾复　或因髙低失足跌伤血肉人畜呌呼惊悸心神因而发痘者有之
　　一治宿疾　宿有食积疳虫则伤脾宿有哮喘咳嗽则伤肺宿有癫癎惊悸则伤心宿有雀目疝气则伤肝宿有便脓滞颐则伤肾有者当预治之免致元气耗泄痘发难治也
　　一备物料　如胡荽枫毬麻油蜡烛艾蒿茵陈桑虫水根等物
　　一预服药　如三荳汤稀痘丹龙凤膏丝瓜散代天宣化丸等药
　　一忌异器　一儿未痘前好弄铜麒麟后痘愈而手指竟屈曲而不能伸遂成痼疾
　　一忌食物　鸡肉生风猪肉生痰鱼腥助火牛脯黑痂蹄子生麻葱蒜泄气多食辛甘则发汗多食酸苦则吐防多食醎味则咳嗽茘枝与酒皆发痒枣柿糖蜜味甜能引痘入目鸡鹅鸭蛋能患眼醋主收敛反致防痒搔破
　　痘时宜调其饥饱无过不及如喜食之物但宜少与以顺其意不可纵性致生他变开列于前务宜详愼一忌触犯　条目甚多开载于后
　　一毋犯逺行汗气
　　一毋犯酒蒜熬油气
　　一毋犯灯煤硫黄麝香柴烟毒疮等气
　　一毋犯僧道尼巫六畜气
　　一毋犯香气香气窜则动火
　　一毋犯秽腐陈垢沟泥烂草等气以致败元
</div>
    <div class="pagination">
<a href="仁端录.html">上一页</a><a href="仁端录.html">1</a><span class="current-page">2</span><a href="仁端录_page3.html">3</a><a href="仁端录_page4.html">4</a><a href="仁端录_page5.html">5</a><a href="仁端录_page6.html">6</a><a href="仁端录_page7.html">7</a><span>...</span><a href="仁端录_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
