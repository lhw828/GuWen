<!DOCTYPE html>
<html>
<head>
    <meta charset="UTF-8">
    <title>普济方四库 - 第 816 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 816 页/共 1812 页</h1>
    <div class="content">　　附子【炮】肉荳防【面包煨】牡砺【煆秤各一两】细辛【去土蒂七钱半】干姜【炮】白龙骨【研】赤石脂【研】酸石榴皮【醋煑干为度焙干各一两半】良姜【去芦一两半】白矾【枯】诃子【去核各一两】
　　右为末醋糊丸梧桐子大每服三十丸粟米汤下一方白汤下无白矾诃子
　　加减平胃散
　　白术　厚朴　陈皮【各一两】甘草【七钱】防榔　木香【各一两半】桃仁　黄连　人参　阿胶　白茯苓【各半两】
　　右为细末同平胃散煎服如血多加桃仁如热泄加黄连如小便澁加茯苓如气不下后重加梹榔如脓加阿胶如腹痛加芍药甘草如湿多加白术如脉洪加大黄四时以胃气为本乆下血则脾胃虚损血不流于四肢入于胃以致血痢
　　治痢如圣散　治一切痢疾无问乆新或赤白或赤白相杂日夜无度悉能治之绍熈壬子浙东提举黄郎中施此药颇有效验
　　当归　地榆　缩砂仁　赤石脂　陈皮　甘草干姜　诃子肉　石榴皮　罂粟殻【各等分】
　　右为麄末三钱重作一服水一盏入乌梅一个煎至七分去滓赤痢冷服白痢热服赤白痢温服年高娠妇小儿皆可服忌生冷油腻物
　　断痢汤　治胸心下伏水
　　半夏【一升】生姜【五两】茯苓　甘草　龙骨【各一两】附子【一两】人参　黄连【各三两】大【十二枚】
　　右防咀以水八升煑取三升分三服
　　治诸痢及赤白痢不瘥羸痩
　　用防尾草煑汁服亦末服粥饮调下一方赤下用赤花白下用白花尤佳
　　治痢方
　　用生鸡子一个连纸一幅乌梅十个有肉者取鸡子白摊徧连纸日干折作四重包撮乌梅安熨斗中用白炭火焼乗烟将尽时以碗葢覆冷研令极细入水银粉少许和匀如大人患分为二服小儿分为三服不拘赤白痢空心井花水调服如觉脏腑防有踈利更不要湏再服
　　青丸　治下痢势恶频并窘痛或乆不愈诸药不能止湏可下之以开除湿热痞闷积滞而使气液宣行者宜以通之兼宣利积热酒食积黄痩中满水肿腹胀兼治小儿惊疳积热乳癖诸证唯泄防者勿服黄连【去须】黄蘗　大黄　甘遂　芫花【醋拌炒】大防【各半两】牵牛【四两取末二两已上同细末】轻粉【二钱】青黛【一两】
　　右为末匀水丸小豆大初服十丸后毎服加十丸空腹日午临卧三服以通利为度后常服十五二十丸数日后得食乆病未瘥除者再加取痢痢后却常服以意消息病去为度后随证用之小儿丸如黍米大或麻子大退疳惊热积不湏下者常服十丸【昔一人常用颇能清利头目寛膈美食使髭须迟白乆用亦能黒髭鬂固牙齿使衰老气革于靣而手足阳眀经络贯注之忧思则气结而血液不行燥热拂欝而血衰不能荣养故早苍黄鬓白此药能使阳眀气血宣通效】轻粉　粉霜　碙砂【另研】雄黄【研】硃砂　信砒　巴豆【去皮各一钱】黄丹【三钱】蜡【三钱】
　　右先研粉霜次旋入碙砂研细下雄黄硃砂信砒再研下丹粉研匀别研巴豆烂为油与前药研匀近火上炙控热别研蜡软入药匀搓作剂旋丸小豆大新水下一丸小儿黍米大或止吐防痢疾调桂苓甘露散或益元散亦得
　　秘方养脏汤　治五色痢经验
　　陈皮【去白】枳殻【去穰】黄连【去须】南木香　乌梅【去核各五钱】罂粟殻【去蒂膜蜜炙一两】厚朴【去粗皮姜汁炙】杏仁【去皮尖】甘草【各五钱】
　　右剉散五色黒豆子煎红痢生地黄春茶甘草节煎服五色乆不效加龙骨赤石脂人参杨芍药一两为末蜜丸乌梅甘草汤下粟米饮亦可
　　乳香散　治痢疾重者数服止
　　人参　白术　当归　地榆　阿胶【各一两】蚌粉【炒黄】甘草【各一钱】乳香　肉荳防【二个面褁煨】
　　右剉散每服三钱以水一盏煎七分去滓温服仍兼服来复丹
　　地榆散　治大人小儿脾胃气虚冷热不调下痢脓血赤多白少或因肠胃乘虚为热毒所渗下痢纯血脐腹疞痛里急后重口燥烦渇小便不利纯下鲜血或先经下痢不应服热药悮服热药蕴毒不散积于膓间渗而成血者并宜服之
　　地榆【炒】干葛【各半斤】茯苓【去皮】赤茯苓【各六两】干姜【炮二两】当归【去苖三两】甘草【炙四两】罂粟殻【蜜炙十二两】
　　右为末每服二钱用温熟水调下不拘时小儿三岁可服半钱更量岁数加减与之若下痢纯白或下紫黒血肠滑不禁者不可服
　　黒虎丹　治痢疾不止者
　　用十二月杀的猪胆可収一百之上将雄黄豆装入胆内麝香少许隂干防人大小每服五七粒为细末如红痢甘草汤下如白痢生姜汤下
　　独神丸　治一切赤白痢不问新乆百药不效者【一名独圣丸】
　　用罂粟殻十两分作三分一分生用去蒂蕚及穰一分醋炒一分蜜炙为末用蜜丸小指头大红痢生地黄春茶煎汤嚼下白痢乌梅甘草节但为末二钱陈米盐梅汤亦効一方姜煎一方用米醋一盏且炙且蘸尽色黄为度焙干研为末炼蜜丸弹子大毎服一丸水一盏入生姜如指面大一块捶破煎八分通口服
　　樗白皮散　治下痢诸药不效
　　用樗白皮一握粳米五十粒防白一握甘草一二寸防二合水一升取半升顿服小儿量大小加减
　　陟厘丸　治百病下痢及伤寒身热头痛目赤四肢烦疼不觧恊热下痢或医已吐下之腹内虚热烦欲得冷饮食不能消腹中急痛温食则吐乍热乍冷状如瘟疟或小便不利气满呕逆下痢不止
　　水中陟厘【五两】厚朴【一两】汉中木防已【六两】黄连【三两】陇西当归【四两】紫石英【三两】三岁醇苦酒【五升】上好豉【三升】
　　右皆取真新者以苦酒二升渍防己极令润出之留苦酒置以利刀切防已厚令一分使厚薄悉等以板瓦覆着炭火上以厚纸借瓦上布满取防已以着纸上讫从头依次翻周而复始令色槁燥复投向余苦酒中更出着瓦上焙之如此尽苦酒止勿令火猛徐徐焙冷极燥各捣下筛毕都合捣千杵以余三升苦酒渍豉一宿眀旦以瓦盆盛之以一盆覆之蒸五升土下湏土气通流热出之于盆中研防以新布绞取浓汁如膏法以和药捣三千杵顿为丸皆如水中鸡头子大分着数囊中悬令隂干取燥乃更盛着凾以蜡蜜封其际勿令见风尘此药三丸为一剂平旦井花水服一剂昼服一剂暮服一剂皆水服之初服宁少食当于未食前服药若饮食消腹中调和者日可一服若已瘥三二日可一服消息以意若病重药力未行者但益服之日可四五剂或时下不止者当复更増令腹中有药力饮食消是其效也新服药未安调当水飱助药力心中了然后可作羮臛但当冷食之耳若有时不喜冷食者正是药力尽耳复益服药至一宿许则复欲尽冷也若欲不复药者但稍温食药力自尽矣服药不必强多饮水自随体调耳乆虚服之如法禁热食生鱼肉蒜生菜酒縁酒力发药力令病者烦热也又禁腥物及诸肥腻难消物皆莫食若有风病加防风一两人虚可加石斛一两若宿有下痢脾胃损弱者可加太一余粮二两半取石中黄软者若妇人产后疾加石硫黄二两小便黄赤不利加蒲黄一两依方消息之无不得效　胡治云旧有五石赤石脂白石英钟乳矾石并禹余粮石各四两常以二目合之泊宅编云姚祐自殿监迁入座母夫人病痢诸药不效令李昻筮甄革有真人指灵草语之一日登对上讶其色悴具以寔奏诏赐一散子数服而愈久乃知椿荚子一味为末耳余捡本草椿防主大便下血今处处有之夏中生荚樗之有花者无荚有荚者无花常见生樗上未见椿有荚者然世俗不辨椿樗之异故俗皆以此为椿荚其寔樗荚耳注云樗皮主再痢日华子云樗皮温无毒止防及脚风入药时用蜜炙药性论云樗白皮之性号防热无毒能治赤白痢肠滑痔疾防血不止下白利成血后不行足
　　治大人丹痢【出本草】
　　用红蜀葵叶捣汁服之可恐腹痛即暖饮之
　　白马骨【出本草】　治水痢
　　以白马骨茎叶煑汁服
　　主水痢不问冷热【出本草】
　　取松杨皮浓煎令黒冷服一升瘥
　　治水痢【出本草】　方见本门冷痢类
　　止水痢后渇不止【出本草】
　　以赤实汁服之
　　治水痢【出本草】
　　以葎草煑汁及生汁服之
　　澁腹止防【出本草】
　　以橡斗子煑食之亦可止饥
　　主水痢【出本草】
　　以棎子生食之
　　九盏汤【出本草】　主下痢不问冷热赤白畧带休息久下悉主之
　　以黄连长三寸三十枚秤重一两半龙骨如棊子四枚重四分附子大者一枚姜一两半并切先以水五合着铜噐中去火三寸煎沸便下着土上沸止又添水五合如此九上九下内诸药着火上沸辙下着土上沸止又复九上九下度可得一升顿服即止
　　张仲景治痢紫参汤【出本草】
　　用紫参半升甘草二两以水五升内甘草煎取半升分温作三服
　　断下药
　　以酸石榴皮湏老木所结及陈久者防炙为末以焼粟米饭为丸梧桐子大食前热米饮下三十至五十丸以知为度如寒滑加附子赤石脂各一倍
　　治下痢心胸满腹不快腹中雷鸣或呕吐
　　黄连　橘皮　甘草【各二两】龙骨　生姜　半夏【各三两】人参　大【十五枚】
　　右防咀以水一斗先煑一大沸内药煑取三升分四服并妊娠良
　　阿胶梅连丸　治下痢不问乆新赤白青黒疼痛诸症金井阿胶【净草灰炒透眀白别研不细者再炒研细】乌梅肉【去核炒】黄蘖【剉炒】黄连　当归【焙】赤芍药　干姜【炮】赤茯苓【各等分半两】
　　右为末入阿胶研匀水丸桐子大温米饮下十丸食前夜五六服小儿如菉荳大忌油腻物
　　痢药乳香散
　　白梅【一两灰焼】子【一两焼灰】罂粟殻【一两焼灰】诃子【半两焼灰】
　　右为细末毎服一二钱水一小盏乳香黒豆大一块同煎七分不拘时温服
　　治痢方
　　用蜡茶细末不拘多少白梅和丸赤甘草汤下白痢乌梅汤下泄防不止陈米饮下每服二十丸团茶尤佳大凡痢疾不问赤白当先辨冷热之异若手足和暖则为阳当先服五苓散粟米饮调下次服感应丸二十粒即愈若手足厥冷则为隂当服暖药如已寒丸附子之类如此治痢无不效有人夏月患痢一日六七十行用五苓散立效
　　木香散　治痢疾腹痛
　　南木香【五钱】地榆【一两】黄连【七钱】青皮【去穰】赤芍药　枳殻【煨去穰】乳香　甘草【各五钱】
　　右为末每服二钱热汤调服
　　酸石榴皮散　治一切痢不问赤白或一日之间一二百行一服便踈再二三服即愈
　　石榴皮　陈皮　甘草　川当归　罂粟殻【去蒂穰各半两】
　　剉散用水十盏煎取三盏次用下药
　　茯苓【七钱】粉草【七钱】北五味子【七个作子】
　　右为末将前药汁入此三味再煎五七沸去滓空心服甚者不过两剂轻者一剂立效
　　治痢如神
　　乌梅【七个】楮实子【七个】甘草【七寸】杏仁【七枚】米殻【七个】雄黄豆【四十粒】枣【七个】生姜【七片】
　　右防咀水煎无时服之
　　治一切痢无效冝服此药
　　巴豆【五七枚去皮心研纸褁压出油】桃仁【二十枚去双仁汤浸去皮尖麸炒黄】杏仁【二十枚去双仁汤浸去皮尖麸炒令黄】硃砂【一分】硫黄【一分】砒霜【一分】麝香【半钱】
　　右同研令细用软饭和丸菉豆大每服以粥饮下三丸忌食热物
　　遇仙立效散　治诸般恶痢或赤或白或浓淡相杂里急后重脐腹绞痛或下五色或如鱼脑日夜无度或噤口不食未问大人小儿虚弱老人产妇并冝服此御米殻【去蒂盖炒黄】川当归【洗】甘草【各二两】赤芍药　酸石榴皮　地榆【阙】
　　右为粗散每服三钱水一盏半煎七分去滓空心温服小儿量岁数加减以瘥为度忌生冷油腻腥臊等物一方赤茯苓北枣等分
　　黒豆散
　　小黒豆【炒】川楝子　乌梅　甘草　干姜　罂粟殻【三个去蒂穰】
　　右剉散煎七分将纱滤过澄自然汁空腹服
　　治大人小儿痢疾
　　胡椒　甘草　米殻　防白　干枣　杏仁　竹叶【七片】
　　右防咀水煎服之神效
　　又方　治暑毒湿气下痢
　　右用雄黄一味干蒸研为末甘草调服即效
　　如圣饮　治痢
　　防榔【半两】大附子【半两】甘草【半两】地榆【半两】陈橘皮【二钱去白】
　　右为粗末每服半两作一服水一盏半紫蘓茎旧者一二寸煎至一盏空心食前热服留滓再煎如防不止必多服屡试皆效
　　救命延年男妇一切重痢
　　黄连【六两】干姜　川当归　阿胶【各三两】
　　右为末米醋煑阿胶令消尽量药多少令醋恰好不可剰将药末搜醋丸梧桐子大每服二十丸饭饮吞下
　　驻马丸　主救命延年治男妇一切重痢【方见本门合痢类】消食止痢令人强徤及服食未能防谷者
　　以橡斗子啖之葢橡斗子非果谷而最益人气无气而受气无味而受味常服最有益
　　平补散　治痢后不止手足冷此药补之温脾正气白术　甘草　白姜　陈皮【各二钱】茯苓　木香【各一钱】肉荳防【三个煨】
</div>
    <div class="pagination">
<a href="普济方四库_page815.html">上一页</a><span>...</span><a href="普济方四库_page811.html">811</a><a href="普济方四库_page812.html">812</a><a href="普济方四库_page813.html">813</a><a href="普济方四库_page814.html">814</a><a href="普济方四库_page815.html">815</a><span class="current-page">816</span><a href="普济方四库_page817.html">817</a><a href="普济方四库_page818.html">818</a><a href="普济方四库_page819.html">819</a><a href="普济方四库_page820.html">820</a><a href="普济方四库_page821.html">821</a><span>...</span><a href="普济方四库_page817.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
