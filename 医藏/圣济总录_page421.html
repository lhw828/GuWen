<!DOCTYPE html>
<html>
<head>
    <meta charset="UTF-8">
    <title>圣济总录 - 第 421 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 421 页/共 447 页</h1>
    <div class="content">　　足少阳肾之经，起于小趾之下，斜趣足心，出于然谷之下，循内踝之后，别入跟中，以上内，出 内廉，上股内后廉，贯脊属肾，络膀胱，其直者，从肾上贯肝膈，入肺中，循喉咙，挟舌本，其支者，从肺出，络心注胸中，是动则病饥不欲食，面黑如地色，咳唾则有血，喝喝如喘，坐而欲起，目 如无所见，心如悬，病若饥状，气不足则善恐，心惕惕如人将捕之，是为骨厥，是主肾所生病者，口热舌干，咽肿上气，嗌干及痛，烦心心痛，黄胆肠，脊臀股内后廉痛，痿厥嗜卧，足下热而痛，盛者气口大再倍于人迎，虚者气口反小于人迎也。

　　足少阴之别名曰大钟，当踝后绕跟，别走太阳，其别者并经上走于心包下，外贯腰脊，其病气逆则烦闷，实则闭癃，虚则腰痛，取之所别也。

　　足少阴之筋，起于小趾之下，并太阴之筋，斜走内踝之下，结于踵，与太阳之筋合而上结于内辅之下，并太阴之筋而上，循阴股，结于阴器，循脊内，挟膂，上至项，结于枕骨，与足太阳之筋合，其病足下转筋，及所过而结者，皆痛及转筋，病在此者，主痫螈及痉，在外者不能俯，在内者不能仰，故阳病者腰反折不能俯，阴病者不能仰，治在燔针劫刺，以知为数，以痛为 ，在内者熨引饮药，发数甚者死不治，名曰仲秋痹也。

　　邪客于足少阴之络，令人猝心痛暴胀，胸胁支满，无积者刺然骨之前出血，如食顷而已，不已，左取右，右取左，病新发者取五日已。

　　邪客于足少阴之络，令人嗌痛不可纳食，无故善怒，气走贲上，刺足下中央之脉各三，凡六刺，立已，左刺右，右刺左，嗌中肿不能纳，唾时不能出唾者，刺然骨之前，出血立已，左右互刺。

　　肾病者，腹大胫肿，喘咳身重，寝汗出憎风，虚则胸中痛，大腹小腹痛，清厥意不乐，取其经，少阴太阳血者。

　　肾热病者，先腰痛 酸，苦渴数饮，身热，热争则项痛而强， 寒且酸，足下热，不欲言，其逆则项痛员员澹澹然，戊已甚，壬癸大汗，气逆则戊已死，刺足少阴太阳，肾热病者，颐先赤，故热病先身重骨痛耳聋好瞑，刺足少阴，病甚为五十九刺。

　　足少阴肾经，从足走胸中，长六尺五寸，左右共一丈三尺，凡五十四穴。

　　涌泉二穴（一名地冲在足心陷中屈足卷趾宛宛中） 然谷二穴（一名龙渊在足内踝前起大骨下陷中）太溪二穴（在足内踝后跟骨上动脉陷中） 大钟二穴（在足跟后冲中） 水泉二穴（去太溪下一寸在内踝下） 照海二二穴（在足内踝下阴跷脉所生） 复溜二穴（一名伏白一名昌阳在足内踝上二寸） 交信二穴（在内踝上二寸少阴前太阴后） 筑宾二穴（在内踝上 分中阴维之隙） 阴谷二穴（在膝内辅骨后大筋下小筋上） 横骨二穴（在大赫下一寸） 大赫二穴（一名阴维一名阴关在气穴下一寸） 气穴二穴（一名子户在四满下一寸） 四满二穴（一名髓府在中注下一寸） 中注二穴（在肓俞下一寸） 肓俞二穴（在商曲下一寸去脐旁五分） 商曲二穴（在石关下一寸） 石关二穴（在阴都下一寸冲脉足少阴之会） 阴都二穴（一名食宫在通谷下一寸）通谷二穴（在幽门下一寸） 幽门二穴（一名上门在巨阙旁相去各五分） 步郎二穴（在神封下一寸六分） 神封二穴（在灵墟下一寸六分） 灵墟二穴（在神藏下一寸六分） 神藏二穴（在中下一寸六分） 中二穴（在俞府下一寸六分陷中） 俞府二穴（在巨骨下璇玑旁二寸陷中）涌泉二穴，木也，一名地冲，在足心陷中，屈足卷趾宛宛中，足少阴脉之所出也，为井，治腰疼痛大便难，心中结热，风疹风痫，心痛不嗜食，妇人无子，咳嗽身热喉痹，胸胁满目眩，男子如蛊，女子如妊娠，五趾端尽痛，足不得践地，可灸三壮，针入五分，无令出血，淳于意云，汉北齐王阿母患足下热喘满，谓曰：热厥也，当刺足心立愈。

　　然谷二穴，火也，一名龙渊，在足内踝前起大骨下陷中，足少阴脉之所流也，为荥，治咽内肿，心恐惧如人将捕之，涎出喘呼少气，足跗肿不得履地，寒疝，少腹胀，上抢胸胁，咳唾血，喉痹淋沥，女子不孕，男子精溢， 酸不能久立，足一寒一热，舌纵烦满消渴，初生小儿脐风口噤，痿厥洞泄，可灸三壮，针入三分，不宜见血。

　　太溪二穴，土也，在内踝后跟骨上，动脉陷中，足少阴脉之所注也，为 ，治久疟咳逆，心痛如锥刺，手足寒至节喘息者死，呕吐口中如胶，善噫寒疝，热病汗不出，默默嗜卧，溺黄消瘅大便难，咽肿唾血，若 癖寒热咳嗽，不嗜食，腹胁痛，瘦瘠手足厥冷，可灸三壮，针入三分。

　　大钟二穴，在足跟后冲中，别走太阳，足少阴络，治实则小便淋闭洒洒，腰瘠强痛，大便秘涩，嗜卧口中热，虚则呕逆多寒，欲闭户而处，少气不足，胸张喘息舌干，咽中食噎不得下，善惊恐不乐，喉中鸣，咳唾血，可灸三壮，针入二分，留七呼。

　　水泉二穴，少阴 也，去太溪下一寸，在内踝下，治月事不来，来即多，心下闷痛，目不能远视，阴挺出小便淋沥，腹中痛，可灸五壮，针入四分。

　　照海二穴，阴跷脉所生，在足内踝下，治嗌干，四肢懈惰，善悲不乐，久疟猝疝少腹痛，呕吐嗜卧，大风偏枯，半身不遂，女子淋沥阴挺出，针入三分，可灸七壮。

　　复溜二穴，金也，一名昌阳，一名伏白，在足内踝上二寸陷中，足少阴脉之所行也，为经，治腰脊内引痛，不得俯仰起坐，目 ，善怒多言，舌干涎自出，足痿不收履， 寒不自温，腹中雷鸣，腹胀如鼓，四肢肿，十水病，溺青赤黄白黑，青取井，赤取荥，黄取俞，白取经，黑取合，血痔泄后肿，五淋小便如散火，骨寒热，汗注不止，可灸五壮，针入三分，留三呼。

　　交信二穴，在内踝上二寸，少阴前太阴后廉前筋骨间， 足阴跷之隙，治气淋 疝，阴急股引 内廉骨痛，又泄利赤白，女子漏血不止，可灸三壮，针入四分。留五呼。

　　筑宾二穴，在内踝上 分中，治小儿胎疝痛不得乳，癫疾狂言呕吐沫，足 痛，可灸五壮，针入三分。

　　阴谷二穴，水也，在膝内铺骨后大筋下小筋上，按之应手，屈膝乃取之，足少阴脉之所入也，为合，治膝痛不得屈伸，舌纵涎下，烦逆溺难，少腹急引阴痛，股内廉痛，妇人漏血不止，腹胀满不得息，小便黄，男子如蛊，女子如妊娠，可灸三壮，针入四分。留七呼。

　　横骨二穴，在大赫下一寸，治腹胀小便难，阴器纵伸痛，可灸三壮。

　　大赫二穴，一名阴维，一名阴关，在气穴下一寸，冲脉足少阴之会，治男子阴器结缩，女子赤带下，可灸五壮，针入三分。

　　气穴二穴，在四满下一寸，一名胞门，一名子户，冲脉足少阴之会，治月事不调，泄利不止，奔气上下，引腰脊痛，可灸五壮，针入三分。四满二穴，一名髓府，在中注下一寸，冲脉足少阴之会，治脐下积聚疝瘕，肠 切痛，振寒大腹石水，妇人恶血 痛，针入三分，可灸三壮。

　　中注二穴，在肓俞下一寸，冲脉足少阴之会，治少腹有热，大便坚燥不利，可灸五壮，针入一寸。

　　肓俞二穴，在商曲下一寸，脐旁各五分，冲脉足少阴之会，治大腹寒疝，大便干燥，腹中切痛，可灸五壮，针入一寸。

　　商曲二穴，在石关下一寸，冲脉足少阴之会，治腹中积聚，肠中切痛不嗜食，可灸五壮，针入一寸。

　　石关二穴，在阴都下一寸，冲脉足少阴之会，疗脊强不开多唾，大便秘涩，妇人无子，脏有恶血，上冲腹中 痛不可忍，可灸三壮，针入一寸。

　　阴都二穴，一名食宫，在通谷下一寸，冲脉足少阴之会，治身寒热疟病，心下烦满气逆，可灸三壮，针入三分。

　　通谷二穴，在幽门下一寸，冲脉足少阴之会，治失欠口 ，食饮善呕，暴哑不能言，针入五分，可灸五壮。

　　幽门二穴，挟巨阙两旁各五分，冲脉足少阴之会，治胸中引痛，心下烦闷，逆气里急，支满不嗜食，数咳健忘，泄利脓血，少腹胀满，呕沫吐涎喜唾，女子心痛逆气，善吐食不下，可灸五壮，针入五分。

　　步郎二穴，在神封下一寸六分陷中，仰而取之，足少阴脉气所发，治胸胁支满，鼻塞不通，呼吸少气，喘息不得举臂，针入三分，灸五壮。

　　神封二穴，在灵墟下一寸六分，仰而取之，足少阴脉气所发，治胸满不得息咳逆，乳痈洒淅恶寒，可灸五壮，针入三分。

　　灵墟二穴，在神藏下一寸六分陷中，仰而取之，足少阴脉气所发，治胸胁支满，痛引胸不得息，咳逆呕吐，胸满不嗜食，针入三分，可灸五壮。

　　神藏二穴，在 中下一寸六分陷中，仰而取之，足少阴脉气所发，治胸胁支满，咳逆喘不得息，呕吐胸满不嗜食，可灸五壮，针入三分。

　　中二穴，在俞府下一寸六分陷中，仰而取之，足少阴脉气所发，治胸喘胁支满，咳逆喘不能食饮，针入四分，可灸五壮。

　　俞府二穴，在巨骨下璇玑旁各二寸陷中，仰而取之，足少阴脉气所发，治咳逆上喘，呕吐胸满不得饮食，可灸五壮，针入三分。

　　凡此足少阴之脉，常少血多气，刺之当出气恶血，其经之行，从足走腹，审其逆从而迎随之，虚则补之，实则泻之，热则疾之，寒则留之，陷下则灸之，不盛不虚，以经取之，治足少阴之法也。

　　卷第一百九十一　针灸门

　　手厥阴心主经

　　手厥阴心包络之经，起于胸中，出属心包，下膈历络三焦，其支者循胸出胁，下腋三寸，上抵腋下，循 内行太阴少阴之间，入肘中，下臂行两筋之间，入掌中，循中指出其端，其支者别掌中，循小指次指出其端，是动则病手心热，肘挛急，腋肿，甚则胸胁支满，心中澹澹大动，面赤目黄，喜笑不休，是主脉所生病者，烦心心痛，掌中热，盛者气口大一倍于人迎，虚者气口反小于人迎也。

　　手心主之别，名曰内关，去腕二寸，出于两筋之间，循经以上，系于心包络，心系实则心痛，虚则为烦，取之两筋间也。

　　手心主之筋，起于中指，与太阴之筋并行，结于肘内廉，上臂阴，结腋下，下散前后挟胁，其支者，入腋，散胸中，结于贲，其病当所过者支转筋前及胸痛息贲，治在燔针劫刺，以知为数，以痛为 ，名曰孟冬痹也。

　　手厥阴心包脉，从腹走手，长三尺五寸，左右共七尺，凡一十八穴。

　　天池二穴（一名天会在乳后一寸腋下三寸着胁直腋撅肋间） 天泉二穴（一名天湿在曲腋下去臂二寸举臂取之） 曲泽二穴（在肘内廉下陷中屈肘得之） 门二穴（在掌后去筋五寸）间使二穴（在掌后三寸两筋间陷中） 内关二穴（在掌后去腕二寸） 太陵二穴（在掌后两筋间陷中） 劳宫二穴（在掌中央屈无名指取之） 中冲二穴（在手中指之端去爪甲如韭叶）天池二穴，在乳后一寸腋下三寸，着胁直腋撅肋间，一名天会，手心主足少阳之会，治寒热胸膈烦满头痛，四肢不举，腋下肿，上气，胸中有声喉中鸣，可灸三壮，针入三分。

　　天泉二穴，一名天湿，在曲腋下二寸，举臂取之，治心病，胸胁支满，咳逆，膺背胛间臂内廉痛，针入六分，可灸三壮。

　　曲泽二穴，水也，在肘内廉陷中，屈肘取之，手厥阴脉之所入也，为合，治心痛善惊，身热烦渴口干，逆气呕血，风疹臂肘手腕善动摇，可灸三壮，针入三分。留七呼。

　　门二穴，去腕五寸，手厥阴 ，治心痛衄血呕哕，惊恐畏入，神气不足，针入三分，可灸五壮。

　　间使二穴，金也，在掌后三寸两筋间陷中，手厥阴脉之所行也，为经，治心悬如饥，猝狂，胸中澹澹，恶心寒呕吐，怵惕寒中少气，掌中热，腋肿肘挛，猝心痛多惊，喑不得语，咽中如鲠，可灸五壮，针入三分。岐伯云，可灸鬼邪。

　　内关二穴，在掌后去腕二寸，别走少阳，治目赤支满，中风肘挛，实则心暴痛，虚则心烦惕惕，针入五分，可灸三壮。

　　太陵二穴，土也，在掌后两筋间陷中，手厥阴脉之所注也，为输，治热病汗不出，臂挛腋肿，善笑不休，心悬若饥，喜悲泣惊恐，目赤小便如血，呕逆狂言不乐，喉痹口干，身热头痛，短气胸胁痛，针入五分，可灸三壮。

　　劳宫二穴，火也，在掌中央动脉中，屈无名指取之，手厥阴脉之所流也，为荥，治中风善怒，悲笑不休，手痹，热病三日汗不出，怵惕，胸胁痛不可转侧，大小便血。衄血不止，气逆呕哕烦渴，食饮不下，口中腥臭，胸胁支满，黄胆目黄，可灸三壮。

　　中冲二穴，木也，在手中指端，去爪甲如韭叶陷中，手厥阴心主脉之所出也，为井，治热病烦闷汗不出，掌中热，身如火，心痛烦满舌强，针入一分。

</div>
    <div class="pagination">
<a href="圣济总录_page420.html">上一页</a><span>...</span><a href="圣济总录_page416.html">416</a><a href="圣济总录_page417.html">417</a><a href="圣济总录_page418.html">418</a><a href="圣济总录_page419.html">419</a><a href="圣济总录_page420.html">420</a><span class="current-page">421</span><a href="圣济总录_page422.html">422</a><a href="圣济总录_page423.html">423</a><a href="圣济总录_page424.html">424</a><a href="圣济总录_page425.html">425</a><a href="圣济总录_page426.html">426</a><span>...</span><a href="圣济总录_page422.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
