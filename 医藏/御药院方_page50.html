<!DOCTYPE html>
<html>
<head>
    <meta charset="UTF-8">
    <title>御药院方 - 第 50 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御药院方 - 第 50 页/共 104 页</h1>
    <div class="content">　　治大人小儿心经邪热，一切蕴毒，咽干口燥，大渴引饮，心忪面热，烦躁不宁，目赤睛疼，唇焦鼻衄，口舌生疮，咽喉肿痛。又治小便赤涩，或癃闭不通及热淋、血淋，并宜服之。

　　大黄（锉，面裹煨，去面，切，焙）　瞿麦（锉）　木通　扁蓄　车前子　山栀子仁　甘草（炙）　滑石（以上各一斤）

　　上为散，每服二钱，水一盏，入灯心煎至七分，去滓温服，食后临卧。小儿量力少少与之。

　　妙香丸

　　辰砂（飞研，九两）　巴豆（三百一十五粒，去皮心膜，炒熟，研如类油）　牛黄（研）

　　龙脑（研）　腻粉（研）　麝香（研。各三钱）　金箔（九十箔，研）

　　上合研匀，炼黄蜡六两，入白沙蜜三分，同炼令匀，为丸，每两作三十丸。解五毒，治潮热、积热等疾。如潮热、积热、伤寒结胸、发黄狂走、燥热口干、面赤、大小便不通，煎大黄、炙甘草汤下一丸。毒利下血，煎黄连汤，调腻粉少许下。如患酒毒、食毒、茶毒、气毒、风痰、伏痞、吐逆等。并用腻粉、龙脑、米饮下。中毒吐血，闷乱烦躁欲死者，用生人血下，立愈。小儿百病惊痫，急慢惊风，涎潮搐搦，用龙脑腻粉蜜汤下绿豆大二丸。

　　诸积食、积热、颊赤烦躁、睡卧不宁、惊哭泻利，并用金银薄荷汤下，更量岁数加减。

　　如大人及妇人因病伤寒时疾，阴阳气交，结伏毒瓦斯胃中，喘燥眼赤，潮发不定，再经日数七八日已下，至半月日未安，医所不明证候，脉息交乱者，可服一丸，或分作三丸亦可，并用龙脑、腻粉、米饮调下半盏已来。下此一服取转，下一切恶毒涎并药丸泻下。如要却收，水洗净，以油单子裹埋入地中，五日取出，可再与大人小儿依法服。一丸救三人，即不堪使。

　　如要药速行，即用针扎一眼子，冷水浸少时，服之即效，更速。

　　龙脑鸡苏丸

　　除烦解劳，消谷下气，散胸中郁热，主肺热咳嗽，治鼻衄吐血，血崩下血，血淋、热淋、劳淋、气淋，止消渴，除惊悸，凉上膈，解酒毒。又治胃热口臭，肺热喉腥，脾疽口甜，胆疸口苦。常服聪耳明目，明心益智。

　　鸡苏（净叶一斤，龙脑、薄荷是也）　真蒲黄（微炒）　阿胶（炒令燥）　人参（去芦头）　木通（锉。各二两）　麦门冬（四两，汤浸，去心，焙）　甘草（一两半，炙，锉）　生干地黄末（六两，后入膏）　黄　（去芦头，锉，一两）　真银州柴胡（二两，锉，将上件二物沸汤半升以上，浸三日，绞取汁，后入膏）

　　上件另研后入外，并捣罗为细末，将西路蜜二斤，先炼一沸，然后下生干地黄末，不住手搅，时时入绞上者木通、柴胡汁，慢慢熬成膏，勿令焦。然后将其余药末同和为丸，如豌豆大。每服二十丸，嚼破熟水下，不嚼亦得。虚劳烦热，消渴惊悸，煎人参汤下；咳嗽唾血、鼻衄吐血，将麦门冬汤浸去心，煎汤下，并食后临卧服之；惟血崩下血、诸淋疾，皆空心食前服，治淋用车前子汤下。

　　加减火府丸

　　治心经蕴热，头目壅赤，小便秘涩。

　　生干地黄（洗，切，焙，一两）　木通（两半）　黄连（去须，二分）　黄芩（去黑皮，一分）　赤茯苓（去黑皮，半两）

　　上为细末，炼蜜为丸，如桐子大。每服三十丸至四十丸，食后温水下。

　　神芎丸

　　治肾水真阴本虚，心火狂，阳损甚，以致风热壅滞，头目昏眩，肢体麻痹，皮肤瘙痒，筋脉拘倦，胸膈痞闷；或鼻窒鼽衄，口舌生疮，咽嗌不利，牙齿疳蚀；或遍身多生疮疥；或睡语切牙，惊惕虚汗；或健忘心忪，烦躁多渴；或大小便涩滞；或烦热腹满；或酒过积毒；或劳役过度，中外一切劳损，神狂气食乱，心志不宁，口苦咽干，饮减少，变生风热诸疾，虚羸困倦；或酒病瘦瘁及老弱虚人，尤宜服之；或脾肾阴虚，风热燥郁，色黑齿槁，身瘦耳焦；或热中烦满，饥不欲食；或瘅成消中，善食而瘦；或消渴多饮而数小便。及常服保养，除痰饮，消酒食，清头目，利咽膈，能令遍身结滞宣通，气和而愈，神强体健，耐伤省病，并妇人经病及产后血滞，腰脚重痛及小儿积热惊风潮搐，并皆治之。

　　大黄（生）　黄芩（各二两）　生牵牛　滑石（各四两）　黄连　薄荷叶　川芎（各半两）

　　上为细末，滴水为丸，如梧桐子大。每服四十丸至五十丸，温水下，食后。

　　清凉饮子

　　治小儿血脉壅实，脏腑生热，颊赤多渴，五心烦躁，睡卧不宁，四肢惊掣及因乳哺不时，寒温失度，令儿血气不理，肠胃不调，或温壮连滞欲成，伏热不歇，欲发惊痫。又治风热结核，头面疮疖，目赤咽痛，疮疹余毒，一切壅滞并宜服之。

　　大黄（米下蒸，切，焙）　赤芍药　当归（去芦头）　甘草（炙。各等分）

　　上为粗末。每服一钱，水一中盏煎至七分，去滓温服。量儿大小虚实加减，微溏利为度，食后临卧服之。

　　消痞丸

　　治酒毒、面毒，上焦蕴热，痰实气涩，皮肤干燥，多渴饶睡，神志恍惚，头目昏眩，饮食迟化，不能胜克。

　　黄连　青黛（另研）　干葛（各二两）　黄芩　大黄　大栀子　黄柏　藿香叶　薄荷　浓朴茴香（炒。以上各一两）　木香　桂（各半两）　牵牛（炒，四两）

　　上为细末，滴水为丸，如梧桐子大。每服五十丸，食后温生姜汤送下。

　　贺兰先生解毒丸

　　（亦名保命丹，又名化毒丹）

　　善解诸毒，药毒、酒毒、山岚瘴毒、果毒、肉毒、面食鱼菜痰，冬月丹毒，夏月暑毒，伤风后余热，小儿疮疹后毒，并皆治之。及喉闭之患，应是有名毒，悉皆治之。

　　管仲　茯苓　黄药子　兰根　干葛　地黄　雄大豆　甘草　滑石　缩砂仁　阴地厥　薄荷（各三两，好者用）　土马鬃　绿豆粉　益智　寒水石　山豆根　紫河车　马譬孛　草龙胆白僵蚕　百药煎　山栀子　大黄（各一两）

　　上件二十四味去土，水洗净，焙干为细末，蜜水浸，　饼为丸，如弹子大。每服一丸，细嚼新水送下。小儿一丸分作四服，煎薄荷汤放冷磨下。小儿急惊，磨刀水下，更在临时看病大小加减服之。此药长宜将带备急。若夏月频服，使诸疾不生，神效不可尽述。

　　治时疾神圣热药

　　白花蛇肉　黑乌蛇肉　紫色雄黄（各二钱）　锦文大黄（半两）

　　上四味各生用，捣罗为细末。大人每服三四钱，水一盏半同煎三五沸，食后稍热服。病大者每日三四服，若十岁以下小儿，每服一钱半至二钱，煎服同上法。

　　黄连解毒汤

　　治大热甚烦，错语不得眠。

　　黄连（七钱半）　黄柏　栀子（各半两）　黄芩（一两）

　　上锉如麻豆大，每服五钱，水一盏半煎取一盏，热去滓服，未知再服。

　　牛黄泻心汤

　　治心经邪热，狂语，精神不爽。

　　脑子（二钱半）　牛黄（二钱半）　大黄末（生二两）　朱砂（二钱半）

　　上同研极细。每服三钱，凉生姜、蜜水调下。

　　无忧散

　　治诸热谵语，精神昏冒及里有蓄热。

　　天南星（牛胆制，为细末，一两）　脑子（半钱）

　　上二味同研匀。每服三钱，浓煎人参汤调下，如人行三里地，更饮人参汤一盏投之，须臾下恶物为度，累用有效。

</div>
    <div class="pagination">
<a href="御药院方_page49.html">上一页</a><span>...</span><a href="御药院方_page45.html">45</a><a href="御药院方_page46.html">46</a><a href="御药院方_page47.html">47</a><a href="御药院方_page48.html">48</a><a href="御药院方_page49.html">49</a><span class="current-page">50</span><a href="御药院方_page51.html">51</a><a href="御药院方_page52.html">52</a><a href="御药院方_page53.html">53</a><a href="御药院方_page54.html">54</a><a href="御药院方_page55.html">55</a><span>...</span><a href="御药院方_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
