<!DOCTYPE html>
<html>
<head>
    <meta charset="UTF-8">
    <title>普济方四库 - 第 899 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 899 页/共 1812 页</h1>
    <div class="content">　　大附子【三个】
　　右用贡枣五十个煑附子五分去皮脐另用留枣五十个再煑附子软片切干捣为细末以枣肉为丸如桐子大每服二三十丸空心米饮下
　　黄耆建中汤【出太医局方】治男女人诸不足小腹急疼痛脇肋肿胀脐下虚满胸中烦躁靣色萎黄唇口干燥少力身重胸满短气腰背强痛骨肉痠疼行动喘乏不能饮食或因劳伤过度或因病后不复并宜服之【方见本门前补虚益血气】
　　延寿丹【出刘先生直指方】用治元脏虚冷筋骨缓弱肝肾不足精神困乏久服清心益志和血驻顔延年益寿牛膝【去芦酒浸一宿】丝子【酒浸一宿】逺志【去心】地骨皮　石菖蒲　甘菊花　熟干地黄
　　右七味各等分同为细末用浸药酒熬面糊为丸如梧桐子大每服十五丸空心临卧日进三服温酒下百无所忌
　　大金液丹【出澹疗方】
　　硫黄【三斤取火鼎炼取一斤半】鹿茸【真蜀地者十二两炮去皮毛】鹿角霜【如上】大天雄　大川乌　大附子【并真蜀地者各十二两炮去皮脐】肉苁蓉【四斤真佳者】川牛膝【真地道者】
　　右用鹿角胶为丸原方无苁蓉牛膝愚恐其燥虽添之亦非常服之剂然大防大吐大虚脱证得之极妙此丹燥甚本难以许人服饵然卒暴虚脱孤隂絶阳救急之际又不可废古人之法也且人之脏腑不同有宜于丹者有不宜于丹者尝闻有一赵知府虽平生酒色作防然其服药亦甚有不可晓处每日早晨煎干姜熟附汤吞此丹百粒方能健痰否则身体倦弱不能支持遂与此丹相依为命寿至九十他人进一粒半粒恐为害此老服之犹家常茶饭頼之以夀其身脏腑之不同如此真不可晓也
　　灵乳丹【出澹疗方】
　　灵砂【一两另研】钟乳【五钱另研】沉香【五钱镑末】乳香【五钱桑叶上炙细研】没药【五钱研】
　　右为末乳鉢内捣令无声为度却用半夏为末煑糊为丸如菉荳大另用好硃砂细研为衣建盏内出光磨沉香汤下
　　茸附养气丹【出澹疗方】専治诸虚不足壮真气敛元阳代赭石　紫石英　禹余粮石　赤石脂【各二两】
　　右四味用醋淬煆七八次以酥为度共研为末入瓦瓶内盐泥固济炭火煆养一日一夜后移埋别地三昼夜出火毒同后药修合
　　天雄【一个去皮脐】附子【一个炮去皮脐】干姜【炮】鹿茸【煆去血毛盐酒炙】当归【去苖酒浸】沉香　丁香　肉桂【去麄皮】阳起石　肉苁蓉　磁石　石燕　葫芦巴【炮炒】破故纸【炒】肉豆蔲【煨】舶上茴香【炒】胡椒　荜澄茄【去蒂】牡蛎【虾】乳香【另研】血竭【另研】硃砂【另研】没药【另研】钟乳粉【各一两】
　　右二十八味共为细末糯米糊丸如桐子大每服五粒七粒或九粒早晨枣汤吞下或参汤盐汤下妙在诸丸之上
　　大阳丹【出鲍氏方】治诸虚百损妙庐山谭先生服此百四十余岁
　　硃砂　雄黄　雌黄【五钱末】乳汁【半斤生男者】
　　右以酒一升同熬干三次丸如麻子每一丸至三丸米饮下空心服兼服地仙酒老仙酒更妙
　　又方
　　老硫黄【不换】川椒【季一换四两】诃子【七十二个七十二日一换】
　　各用绢袋盛酒浸七日入半杯酒饮下不必多杯也
　　衞真汤【出本事方】能治丈夫妇人元气衰惫荣衞怯弱真阳不固三焦不和上盛下虚夜梦鬼交觉来盗汗靣无精光唇口干燥耳内蝉鸣腰背倦痛心气虚乏精神不宁惊悸徤忘饮食无味日渐痩悴外肾湿痒夜多小便腰重冷痛牵引小腹足膝缓弱行歩艰难妇人血海久冷经后不调或过期不至或一月两来赤白帯下漏分五色子宫感寒久不成孕并皆治之此药大生气血遇夜半子时肾水旺极之际仗药力收摄血化精实丹田填五脏诸病未萌之前皆能制治便不复为梗是此药也每服多寡具列在后
　　川当归【三两酒浸一宿】人参【一两五钱】金钗石斛【五两】白茯苓木香　肉豆蔲　山药【以上各三两】生地黄【三两五钱】丁香【一两】熟地黄【温水洗三两】青皮【一两去白】川牛膝【二两童子小便酒各半浸一宿】
　　右为细末每服三钱温酒调盐汤亦得空心食前一服妇人诸疾用童子小便同温旧酒调空心下
　　砂丹【出朱氏集验方】能治男子妇人诸虚不足心气不宁梦寐不安手足疼痛腰膝拘挛歩履艰难及妇人脚气冲心呕吐药不能下咽者并皆治之蜀医何殿机傅方
　　硃砂【四两以木十数个每木开盖去瓤底以下根铺药末少许中以纱片塞硃砂一两蜜拌湿坐于其间仍盖药末令满以木盖子盖定篾筌定纱片塞木全个不令散失之如此者二三十个酌以银盒大小坐于其中银盒上下仍铺末药封盖定于银锅甑中勿用铁器以桑柴烧文武火蒸七昼夜再换木药末一次又蒸七昼夜乃止取出硃砂一味摊干研细以薏苡粉煑稀糊为丸如梧桐子大每服二三十丸茶酒任下诸药在后】黄耆【炙】当归　逺志【去心】栢子仁　川乌【炮】木香　茯神【去木】益智仁　人参　乳香　龙齿　五味子　石斛　川椒　熟地黄　麦门冬　白芍药　仙灵脾【各一两】鹿茸【炙】酸枣仁　附子【炮去皮】钟乳粉【各二两】加砂【二两】
　　磁石丸【出朱氏集验方】専治心肾诸虚不足
　　磁石【醋煆】黄耆【蜜炙】覆盆子　赤茯苓【去皮各五钱】干姜巴防【去心】桂心　鹿茸【蜜炙各三钱】苁蓉【酒浸焙干】牛膝【酒浸焙干】川椒【炒各四钱】栢子仁【另研】防风　地骨皮　逺志【去心各三钱五分】大附子【一个炮去皮】大川乌【一个去皮】紫稍花【去蒂各一两】
　　右为细末酒煑糊为丸如梧桐子大每服三十丸汤酒任下妇人白帯下及男子泄精加龙骨五钱海螵蛸一两牡蛎五钱盐泥固济火煆
　　巴防丸【出朱氏集验方】能治诸虚不足真气衰惫服之有效川楝子【去核】葫芦巴【炒】白姜【炮】川椒【炒】茴香　川牛膝【酒浸焙】破故纸【炒】山药　木通　肉桂【去皮】牡蛎【煆】附子【炮去皮脐】赤石脂
　　右等分为末酒糊为丸如梧桐子大毎服五十丸空心温酒盐汤下随症加味子后肾虚头疼加川芎肺虚咳嗽加五味子欵冬花背劳倦加沉香脾胃不和加荜澄茄虚疟寒热加蜀漆叶心神不宁加龙齿酸枣仁炮去皮殻
　　玉女砂【出朱氏集验方】能治男子妇人诸虚百损暖下元固阳暖子宫产后诸虚尤宜服之又専治虚病寒热自汗尤神此乃潼州许德修名医遇仙人得此方极验好辰砂【八两或六两或十两绢袋盛若块打令稍小惟红者为上再入后药】金毛狗脊【去毛】熟地黄　吴茱茰　丝子　杜仲　瓦松【古屋瓦上青毛焙干去土】五味子　人参　肉荳蔲【面包煨研细】桑寄生　川萆薢　芍药　巴防【去心】黄耆　牡丹皮【去心】肉苁蓉　当归　茯神【去木】茴香【洗】逺志　山茱茰
　　右各一两装在一斗瓶内着童子小便五七升将砂袋悬挂瓶中如煑酒法于锅内着水亦悬药瓶于锅中桑柴或间松柴煑五日夜火不要急小便不住增添煑令干日足取出将砂袋以温水涤十余次又换温水浸半日弃药不用将辰砂又洗三两次糯米团子和丸空心枣汤下五粒至十粒
　　加味大建中汤【出朱氏集验方】大补诸虚
　　白芍药　官桂　黄耆【蜜炙】附子【炮】五味子　干姜【炮】人参　鹿茸【酒蒸】白茯苓【去皮】川芎　半夏　当归【酒浸】陈皮【各一两】甘草【五钱】
　　右为麄末每服四钱水一盏半姜七片枣一枚煎六分去滓空心服
　　大防风汤【出如宜方】能治诸虚损兼治风冷腰膝筋骨疼痛熟地黄　防风　白术　当归　杜仲【制】黄茋【炙】白芍药【以上各二两】羗活　牛膝【制】人参　甘草【各一两】
　　右防咀每服四钱姜七片枣一枚煎服一方有附子炮川芎各一两五钱
　　青春丸【一名人参丸出如宜方】専治少年梦髙坠下水溺行似踏空【方见本类前人参丸】
　　诜诜丝子丸【出如宜方】
　　熟地黄　逺志　龙齿【各二两】兎丝子【三两】
　　右为细末用山药糊和为丸如梧桐子大每服五十丸温酒或盐汤下空心服
　　沉附汤【出如宜方】能治上盛下虚气不升降胸痞气急附子【炮】干姜【各五钱】沉香　白术【各一两】甘草【一两五钱】
　　右防咀姜五片煎空心服又大附子炮作二服姜十片煎磨沉香入药
　　黑锡丹【出如宜方】能治五脏俱虚隂阳衰损上盛下虚痰生头
　　沉香　葫芦巴　附子【制】阳起石　肉桂　破故纸【炒】茴香【炒】肉荳蔲【制】金铃子　木香　锡硫砂子【各四两】
　　右为末同砂子末酒糊丸如梧桐子大隂干入布袋令光莹每四十粒空心姜盐汤下
　　附子鹿茸丸【出十便良方】能补诸虚不足
　　鹿茸　麋茸　附子　白龙骨【各一两】麝香【一分】
　　右为末以糯米糊丸如梧桐子大空心晚食前温酒下一二十丸若觉得力即止不可多服
　　钟乳散【出十便良方】専治诸虚不足羸弱不能起止
　　炼成钟乳　麦门冬　人参　熟干地黄　黄蓍杜仲　肉苁蓉　薯蓣　石斛【各一两】白茯苓　甘草【各一两】
　　右件药捣罗为散入钟乳研令匀每服空心及晚食前以温酒下二钱
　　黄耆白术散【出十便良方】能治大人小儿诸虚不足靣黄食少困倦潮热有时
　　黄耆　白术　芍药　桂　茯苓　甘草　人参【去芦】神麯【各一两】
　　右防咀每服三钱加生姜枣子煎不计时候日进三四服
　　重校定香茸丸【出十便良方】専补诸虚不足
　　麝香【二钱研】鹿茸　熟地黄　肉苁蓉　牛膝【各四两】沉香【二两】
　　右捣罗为细末拌匀炼蜜和丸如梧桐子大每服三四十丸空心温酒或盐汤任下
　　附子黄耆汤【出十便良方】能治诸虚不足及大病后气血不复虚羸少气腹脇疼痛精神倦怠饮食不进
　　附子　黄耆　白术　当归　苁蓉　厚朴【各一两】人参　桂心【各三分】半夏　干姜【各五钱】甘草【一分】
　　右件药捣筛为细末每服三钱以水一盏半生姜三片枣子一枚同煎至八分去滓食前温服
　　肉丹【出十便良方】补益老人一切虚症治胃弱饮食不进精羊肉【一斤去尽筋皮横文块切以好酒半斤加水五升烂煑焙干研为细末】白术　神麯【各二两】附子　肉菓　缩砂仁　干生姜【制】陈苍术【半斤】
　　右捣罗为细末拌匀以沸汤洗泡蒸饼和为丸如梧桐子大每服五十丸食前温酒或米饮汤任下
　　固真丹【一名补益固真丸出十便良方】能治诸虚不足五劳七伤元阳气虚及小肠肾余膀胱疝气诸般淋疾及治妇人产前十八般冷病赤白帯下血出崩漏子宫久冷血海虚弱靣色痿黄并宜此药【方见本门前补虚固精类神仙补益固真丸】
　　神仙保真丸【出杨氏家藏方】能治真元不足脏气虚弱及胃触寒气闭塞下元心腹疼痛自汗厥逆及奔豚发痛上下有声小腹急胀
　　川楝子【去核一两炒】蓬莪茂【半两】肉豆蔲【半两面煨香】木香【半两】槟榔【三枚】当归【七钱五分洗净】神麯【五钱炒香】茴香【拣净者半两一半炒香一半生用】附子【一两炮制去皮脐令取末】碙砂【光明不夹石者二分用无灰酒一大盏将砂入酒内银石器内慢火熬化滤去滓放冷将附子细末打糊搜和余药末】
　　右件除附子碙砂外余药并为末将熬下附子碙砂糊搜和和上件细末为丸如梧桐子大每服五十丸将炒桃仁七枚同药用温酒一盏送下盐汤亦得空心食前如大痛时并进二服
　　保真丸【出衞生蔵家宝方】治真气虚惫下焦伤竭脐腹强急脚膝痠疼精神困倦靣色枯槁小膓疝气奔豚肾余夜梦遗精小便滑数常服壮阳补肾益精髓
　　肉苁蓉【酒浸一宿】舶上茴香【炒香】川牛膝　白蒺藜【炒捣去尖】葫芦巴【炒香】补骨脂【炒香】黄耆【盐水浸炙】附子【炮去皮脐】杜仲【去麄皮炒断丝】丝子【酒浸二宿蒸熟研细】白茯苓　山茱茰　薯蓣【炮】桂心【去麄皮】川楝子【去油】南木香【湿纸裹煨以上各一两】
　　右为细末炼蜜为丸如梧桐子大每服五十丸盐酒任下食前服
　　坎离丹【出朱氏集验方】能兼济水火
　　伏火灵砂　阳起石【酒煑】磁石【火煆醋淬】钟乳粉【各一两五钱】龙齿【二两黑豆蒸】
　　右为细末面糊丸如菉豆大每服十五粒空心用枣肉汤下
　　既济丹【出朱氏集验方】専治心肾不足
　　灵砂　阳起石【煆】钟乳粉　磁石【煆】鹿茸　茯神【各一两】沉香【半两】硃砂【一钱为衣】
　　右为细末面糊丸如梧桐子大每服二十丸空心枣汤下
　　既济丹【出朱氏集验方】能升降心肾
　　磁石【好者煆醋淬研细水飞】辰砂【蜜煑尤妙】酸枣仁　人参【各二两】乳香【五钱】
　　右为细末神麯和为丸如梧桐子大每服三五十丸灯心枣汤下不拘时候
　　既济玉闗丸【出朱氏集验方】能治忧思过度心肾不足水火不能交养神志不宁此药壮真气益心肾水火既济不生诸疾
　　真辰砂【一两】滳乳香【五钱】法麯【一升以上用银器以慢火煑令极干刮下为末却入附子罐内】大附子【四只生去皮脐作罐子留顶盖却将煑了辰砂等匀在附子罐内附子肉亦入在内有余木肉以元顶盖定线扎牢固为妙】宣州花木瓜【两只大者中分作两片去皮穣却将扎定附子四只分入木内以竹簮定用大麦坐木瓜蒸之候两时辰木香熟却取出取附子切作片子焙干其辰砂另研细末木即另研为膏】补骨脂熟地黄【酒浸】兎丝子　杜仲【姜炒各一两五钱】鹿茸　川当归　逺志　栢子仁　沉香　巴防　肉苁蓉牛膝　北五味子　石斛　绵茋【各一两】
　　右件修制了同附子为细末入辰砂乳香令匀更用山药　白茯苓【各一两】
　　右为细末或以末入木瓜亦得打糊用木膏子作一处搜和为丸每服五七十丸至一百丸温酒盐汤吞下久服腰膝不痛小便如水功效甚验不可具述
　　理诸虚人荣衞不调和者【本草】
　　以萎蕤煑汁饮之
　　疗虚损絶伤【出本草】
　　以续断叶茎捣取其汁饮之
　　补虚损【出本草】
　　以水鸡食之兼缩小便
　　茯苓散　大补益缩小便
　　右用好白茯苓不拘多少用汤数滚取出曝干为末每服二钱空心温酒汤下
　　五痿【附论】
　　三因方论云夫人身之有皮毛血脉筋膜肌肉骨髓以成形内则有肝心脾肺肾以主之若或妄用喜怒不节劳佚兼致内脏精血虚耗荣卫失度发为寒热使皮血筋骨肌肉痿弱无力以运动故致痿躄状与柔风脚气皆相类以脉证并所因别之不可混滥柔风脚气皆外所因痿躄则内脏气不足之所为也又曰病患肺热皮虚弱薄者足痿躄其色白而毛败名曰皮痿由肺热叶焦使然也肺为五脏长有所失亡所求不得则发肺热而肺叶焦论曰五脏因肺热焦发为痿躄病患心下热膝腕枢细如折去而不相提挈胫筋促缓不能任其地其色赤而脉络溢名脉痿皆由心衰太甚阳气内动数溲血故病论曰大经空虚发为脾痹傅为脉痿病者肝热口苦筋膜急挛其色苍而爪枯名曰筋痿由思想无穷所愿不得意淫于外入房太甚宗筋弛缓及为白淫故下经曰筋痿者生于肝使然也病者脾热胃干而渇肌肉不仁其色黄而肉蠕动名曰肉痿由渐于湿地也用水为事居处下泽溃濡痿而不仁故下经曰肉痿者得之湿地下也病者肾热腰脊不举骨枯而髓减其色黑而齿槁名曰骨痿因逺行劳倦遇大热而渇阳气内乏热舍于肾致水不胜火则骨枯而髓虚故下经曰骨痿者生于大热也
　　方
　　龙骨丸　治膀胱贤冷坐起欲倒目气不足骨痿方
　　龙骨　柏子仁　干地黄　甘草　防风【各五分】禹余粮石　白石英　桂心　黄耆　茯苓【各七分】五味子　活　人参　山茱茰　附子【各六分】参　芎防【各四分】磁石　杜仲　干姜【各八分】
　　右为末炼蜜和丸如梧桐子大空心服三十丸加至四十丸
　　起痿丹【出永类钤方】能治诸痿法当养阳明与冲脉阳明主胃乃五脏六腑之海主润宗筋束骨之利机闗冲脉者诸经之海主滋灌谿谷与阳明合养于宗筋防于气冲属于帯脉络于督脉故阳明虚则宗筋纵滞筋不引故足痿不用也治之各补其荣而通其虚实和其逆顺至筋脉骨肉各得其时病乃已矣肾经虚败遂成骨痿腰脚难举日加困乏
　　附子【炮去皮脐】枸杞子【拣去枝梗】肉苁蓉【酒浸焙干】沉香【不见火】官桂　硃砂【另研】熟地黄【酒浸蒸焙】母丁香【各一两】木香【不见火】阳起石【火煆】天雄【炮去皮脐或用鹿茸亦可】硫黄　麝香【另研各一两】腻粉【五钱】白丁香【少许】
</div>
    <div class="pagination">
<a href="普济方四库_page898.html">上一页</a><span>...</span><a href="普济方四库_page894.html">894</a><a href="普济方四库_page895.html">895</a><a href="普济方四库_page896.html">896</a><a href="普济方四库_page897.html">897</a><a href="普济方四库_page898.html">898</a><span class="current-page">899</span><a href="普济方四库_page900.html">900</a><a href="普济方四库_page901.html">901</a><a href="普济方四库_page902.html">902</a><a href="普济方四库_page903.html">903</a><a href="普济方四库_page904.html">904</a><span>...</span><a href="普济方四库_page900.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
