<!DOCTYPE html>
<html>
<head>
    <meta charset="UTF-8">
    <title>增广和剂局方药性总论 - 第 3 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增广和剂局方药性总论 - 第 3 页/共 30 页</h1>
    <div class="content">　　玉石部中品

　　石硫黄

　　味酸，温，大热，有毒。主妇人阴蚀，疽痔恶血，坚筋骨，除头秃，疗心腹积聚，冷癖在胁，咳逆上气，脚冷疼弱无力及鼻衄，恶疮，下部 疮，止血，杀疥虫。《药云：君。有大毒，以黑锡煎汤解之。能下气，治脚弱，腰肾久冷，除冷风顽痹，生用及疗寒热咳逆，炼服主虚损泄精。萧炳云：臣。日华子云：壮阳道，治 癖冷气，补损，风劳气，止嗽上气及下部痔 ，杀腹脏虫，邪魅等。曾青为使。畏：细辛、飞廉

　　玉石部中品

　　雌黄

　　味辛甘，平，大寒，有毒。主恶疮，头秃，痂疥，杀毒虫虱，身痒，邪气诸毒。蚀鼻中息肉，下部 疮，身面白驳，散皮肤死肌及恍惚邪气，杀蜂蛇毒。《药性论》云：君。不汤药。一云：治乌癞疮，杀虫，妇人久冷，血气攻心疼痛。又治肺劳咳嗽，缩小便。又治嗽，暴嗽，劳嗽，天时行病，小腹满不得小便。一云：辟邪去恶。

　　玉石部中品

　　食盐

　　味咸，温，无毒。主杀鬼虫，邪疰毒瓦斯，下部 疮，伤寒寒热，吐胸中痰癖，止心腹痛，坚肌骨，多食伤肺喜咳。《药性论》云：有小毒。能杀一切毒瓦斯，鬼疰气，主心痛中主鬼疰尸疰，下部蚀疮。日华子云：暖水脏及霍乱，金疮，明目，止风泪，邪气，一切虫肿毒，消食，滋五味，长肉补皮肤，通大小便，小儿疝气并内肾气。一云：治胸心痰饮，寒热病，瘴疟。又治齿龈宣露，妊娠心腹疼痛。

　　玉石部中品

　　水银

　　味辛，寒，有毒。主疥 ，痂疡，白秃，杀皮肤中虱，堕胎，除热。《药性论》云：杀金铜毒，能堕胎，主疗 疥等缘，杀虫。日华子云：无毒。治天行热疾，催生，下死胎治恶疮，除风，安神镇心。镀金烧粉，人多患风或大段，使作须饮酒，并肥猪肉及服铁可御其毒。畏：磁石。

　　玉石部中品

　　石膏

　　味辛甘，微寒，无毒。主中风寒热，心下逆气，惊喘，口干舌焦，不能息，腹中坚痛，除邪鬼，产乳，金疮，除时气头痛身热，三焦大热，皮肤热，肠胃中隔气，解肌发汗，止消渴烦逆，腹胀暴气喘息。《药性论》云：使。治伤寒头痛如裂，壮热，皮如火燥，解肌，出毒汗。主通胃中结，烦闷，心下急，烦躁，治口唇干焦，和葱煎茶去头痛。萧炳云：臣。

　　日华子云：治天行狂热，下乳，头风旋，心烦躁，揩齿益齿。鸡子为之使。恶：莽草、马目毒公、巴豆。畏：铁。

　　玉石部中品

　　金屑

　　味辛，平，有毒。主镇精神，坚骨髓，通利五脏，除邪毒瓦斯。《药性论》云：金箔亦主小儿惊伤五脏，风痫失志，镇心，安魂魄。日华子云：平，无毒。镇心，益五脏，添髓，调利血脉。《青霞子》云：《金液还丹论》：金末增年，又黄金破冷除风。畏：水

　　玉石部中品

　　银屑

　　味辛，平，有毒。主安五脏，定心神，止惊悸，除邪气，久服轻身长年。《药性论》云：君。银箔同。主定志，去惊痫，小儿癫疾狂走之病。《子母秘录》：治妊娠卒腰背痛如折，银一两，水三升，煎取二升饮之。《金液还丹论》：银破冷除风。

　　玉石部中品　银屑

　　生银

　　性寒，无毒。主热狂，惊悸，发痫，恍惚，夜卧不安，谵语，邪气，鬼祟，服之明目，镇心安神定志。小儿诸热丹毒，并水磨服，功胜紫雪。陈脏器云：味辛。日华子云：冷，微毒。畏：石亭脂。治小儿冲恶热毒，烦闷，并水磨下。又治中恶，虫毒，心热，煎烦，忧忘，虚劣。忌：一切生血。

　　玉石部中品　银屑

　　灵砂

　　味甘，性温，无毒。主五脏百病，养神安魂魄，益气明目，通血脉，止烦满，益精神，杀精魅恶鬼气。久服通神明，不老、轻身、神仙，令人心灵。一名二气砂，水银一两，硫黄六铢，细研，先炒作青砂头，后入水火既济炉，抽之如束针纹者，成就也。恶：磁石。

　　畏：咸水。

　　玉石部中品　银屑

　　水银粉

　　味辛，冷，无毒。畏：磁石、石黄。通大肠，转小儿疳并瘰 ，杀疮疥癣虫及鼻上酒渣，风疮瘙痒。又名汞粉、轻粉、峭粉。忌：一切血。

　　玉石部中品

　　磁石

　　味辛咸，寒，无毒。主周痹风湿，肢节中痛，不可持物，洗洗酸痛，除大热，烦满及耳聋。养肾脏，强骨气，益精除烦，通关节，消痈肿鼠 ，颈核喉痛，小儿惊痫。《药性论》云：臣，味咸，有小毒。能补男子肾虚，风虚，身强，腰中不利。陈脏器云：味咸，温，无毒。主补绝伤，益阳道，止小便白数，治腰脚，去疮 ，长肌肤，令人有子。日华子云：味甘涩，平。治眼昏，筋骨羸弱，补五劳七伤，除烦躁，消肿毒，小儿误吞铁针等。《外台秘要》云：疗疔肿。取磁石为粉，酽醋和封之，立拔根出，瘥，神妙。《鬼遗方》：治金疮肠出欲入之，磁石、滑石各三两为末，以白米饮调方寸匕服，日再服。《丹房镜源》云：服食可长久，多服必有大患。《青霞子》云：磁石毛治肾之疾。柴胡为之使。杀铁毒。恶：牡莽草。畏：黄石脂。

　　玉石部中品

　　玄石

　　味咸，温，无毒。主大人小儿惊痫，女子绝孕，少腹冷痛，少精身重，服之令人有子一名玄水石，一名处石。生太山之阳，山阴有铜，铜者雌，玄石者雄。恶：松枝、柏实、菌桂。一云：磁石中有细孔，中黄赤色，好者能连十针，其无孔光泽纯黑者，玄石也，不能悬针也。

　　玉石部中品

　　凝水石

　　一名寒水石。味辛甘，寒、大寒、无毒。主身热，腹中积聚邪气，皮中如火烧，烦满，水饮之。除时气热盛，五脏伏热，胃中热，烦满，口渴，水肿，小腹痹。《药性论》云压丹石毒风，去心烦渴闷，解伤寒复劳。一云：治风热，心躁，口干，狂言，浑身壮热及中诸毒。解：巴豆毒。畏：地榆。采：无时。

　　玉石部中品

　　阳起石

　　味咸，微温，无毒。主崩中漏下，破子脏中血，症瘕结气，寒热腹痛，无子，阴痿补不足，疗男子茎头寒，阴下湿痒，去臭汗，消水肿。《药性论》云：味甘，平。主补肾气精乏，腰疼膝冷，湿痹，能暖女子子宫久冷，冷症寒瘕，止月水不定。

　　萧炳云：臣。日华子云：治带下，温疫，冷气，补五劳七伤。桑螵蛸为使。恶：泽泻、菌桂、石葵、雷丸、蛇蜕皮。畏：菟丝。忌：羊血。

　　玉石部中品

　　密陀僧

　　味咸辛，平，有小毒。主久痢，五痔，金疮，面上瘢酐，面膏药用之。日华子云：平，无毒。镇心，补五脏，治惊痫、嗽呕及吐痰。《圣惠方》：治酐黯斑点。细研，人乳汁调涂面，每夜用之。《谭氏小儿方》：疗豆疮瘢，面 。细研，水调，夜涂之明旦洗去，平复。

　　《外台秘要》：治渣鼻 。

　　玉石部中品

</div>
    <div class="pagination">
<a href="增广和剂局方药性总论_page2.html">上一页</a><a href="增广和剂局方药性总论.html">1</a><a href="增广和剂局方药性总论_page2.html">2</a><span class="current-page">3</span><a href="增广和剂局方药性总论_page4.html">4</a><a href="增广和剂局方药性总论_page5.html">5</a><a href="增广和剂局方药性总论_page6.html">6</a><a href="增广和剂局方药性总论_page7.html">7</a><a href="增广和剂局方药性总论_page8.html">8</a><span>...</span><a href="增广和剂局方药性总论_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
