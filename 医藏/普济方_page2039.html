<!DOCTYPE html>
<html>
<head>
    <meta charset="UTF-8">
    <title>普济方 - 第 2039 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2039 页/共 3614 页</h1>
    <div class="content">　　消。兼治脓血痢。

　　附子（炮去皮脐）乌梅肉（炮干各一两）干姜（炮一两半）黄连（去须炒二两）上为末。炼蜜丸梧桐子大。每服五十丸。空心米饮下。日晚再服。

　　如神散

　　（出圣济总录）

　　治洞泄。不拘冷热。注下不止。

　　附子（炮去皮脐）白术（推碎用浆水煮半日焙干各一两）甘草（炙锉）干姜（炮各半两）上

　　天仙子丸

　　（出圣济总录）

　　治大肠洞泄不止。

　　天仙子干姜（炮）陈橘皮（汤浸去白焙各一两）诃黎勒（一两）上为粗末。用醋拌匀。一宿。炒令黄色。再为细末。醋煮面糊和丸。桐子大。每服二十丸。食前米饮下。

　　红豆散

　　（一名玉粉散出卫生宝鉴方）

　　治洞泄寒中。注下不禁。不思饮食。

　　红豆（拣）干姜（炮）硫黄（细研）附子（大者炮去皮脐各一两）上为散。每服一钱。空心温粥饮下。再服当愈。

　　豆蔻附子散

　　（出圣济总录）

　　治脾胃久寒。大肠虚滑洞泄。

　　肉豆蔻仁（面包炮熟）附子（去皮脐锉盐炒）缩砂（去皮各半两）木香（半分）上为散。每服一钱。食前米饮调下。

　　丁香散

　　（出王氏博济方）

　　治脾胃冷。洞泄。

　　丁香（二钱）浓朴（去粗皮生姜汁炙半两）槟榔（一枚炮锉）肉豆蔻（去壳二枚面包炮熟）上为末。每服二钱。热粥饮调下。一方粥饮煎三两沸温服。以少许清粥饮送下。

　　黄连当归汤

　　（出圣济总录）

　　治洞泄寒中。水谷不化。

　　黄连（去须）当归（切焙）甘草（炙锉各二两）酸石榴皮（锉炒四两）上捣筛每服五钱。水一盏半。煎八分。去滓。空心食前温服。

　　豆蔻汤

　　（出圣济总录）

　　治洞泄不止。

　　肉豆蔻（七枚去壳）乌头白术（各一两）上用油四两。先煎后二味。俟白术黄色。

　　乌头外裂里黄。取出乌头。去皮脐。入肉豆蔻三味。锉如麻豆。每服三钱。水一盏。煎八分去滓。空心食前稍热服。

　　大轮散

　　（出圣济总录）

　　治脾胃气寒。大肠虚滑。日夜不止。

　　木香丸

　　（出本草方）

　　治气冷下泻。

　　木香（半两）川乌（一两生）上为末。醋糊丸。桐子大。陈皮汤下。三五十丸。

　　来复丹

　　（出德生堂）治配类二气。均调阴阳。夺天地冲和之气。乃水火既济之

　　功。可冷可热。可急可缓。补损扶虚。善理营卫。养心肾。上实下虚。气闷痰心。腹

　　疼冷脏腑虚滑。不拘男女老幼。危急但有胃气。无不获安。

　　硫黄（用甘草熬水酒润细研）硝石（细研用浓朴水酒润各半两）上和匀一处。同淹少时。用砂铫于文武火上。炒令交构氤氲相结。取出埋土中去毒瓦斯。却碾为末。用糯米糊为丸。

　　如黄豆大。每服三五十丸。浓米汤空心服。

　　治卒暴冷下。下部疼痛。

　　用烧砖令热。大酢沃之。三重布覆。坐上即瘥。

　　附子汤

　　（出圣济总录）

　　治洞泄不止。兼治霍乱。

　　用附子一枚重七钱。炮去皮脐。细切分二服。每服水一盏盐半钱。煎至六分。去滓温服。

</div>
    <div class="pagination">
<a href="普济方_page2038.html">上一页</a><span>...</span><a href="普济方_page2034.html">2034</a><a href="普济方_page2035.html">2035</a><a href="普济方_page2036.html">2036</a><a href="普济方_page2037.html">2037</a><a href="普济方_page2038.html">2038</a><span class="current-page">2039</span><a href="普济方_page2040.html">2040</a><a href="普济方_page2041.html">2041</a><a href="普济方_page2042.html">2042</a><a href="普济方_page2043.html">2043</a><a href="普济方_page2044.html">2044</a><span>...</span><a href="普济方_page2040.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
