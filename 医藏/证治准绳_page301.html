<!DOCTYPE html>
<html>
<head>
    <meta charset="UTF-8">
    <title>证治准绳 - 第 301 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 301 页/共 348 页</h1>
    <div class="content">　　右将前七味煎滤入后三味拌匀俟凝防疮口大小做薄饼簮穿小孔十数贴疮上或日易之盐茶汤洗疮洗饼再贴以好为度
　　生肌夫肌肉者脾胃之所主也溃后収敛迟速乃血气衰盛使然但当纯补脾胃不宜泛敷生肌之剂若脓毒未尽就用生肌反増溃烂壮者轻者不过复溃或迟敛而已怯者重者必致内攻或溃烂而不敛其害大矣薛氏云疮不生肌而色赤甚者血热也四物加山栀连翘色白而无神者气虚也四君加当归黄茋晡热内热隂血虚也四物加参术脓水清稀者气血虚也十全大补汤食少体倦脾气虚也补中益气汤烦热作渴饮食如常胃火也竹叶黄茋汤不应竹叶石膏汤热渴而小便频数肾水虚也用加减八味丸料煎服若败肉去后新肉微赤四沿白膜者此胃中生气也但用四君子汤以培补之则不日而敛葢疮疡之作由胃气不调疮疡之溃由胃气腐化疮疡之敛由胃气荣养东垣云胃乃生发之源为人身之本丹溪亦谓治疮疡当助胃壮气使根本牢固诚哉是言也可不慎欤　外治用翠青锭子防浅深絍之如歹肉恶物已去止有脓水却用搜脓锭子疮口浅平则以散末干上直至脓浄肉满方用生肌散四畔轻轻掺之蹙令渐小以致于合则无他患矣精要生肌散
　　寒水石【碎】滑石　乌鱡骨　龙骨【各一两】定粉蜜陀僧　白矾灰　干胭脂【各半两】
　　右为细末干掺用之
　　平肌散　治诸疮久不敛
　　蜜陀僧【煆】花蘂石【煆】白龙骨【各一两】乳香【另研】轻粉【各一钱】
　　右为细末和匀干掺
　　立应散【郭氏】　治金疮血出不止并诸疮久不生肌寒水石【煆一两半】花蘂石　龙骨　黄丹　没药【各半两】黄药子【七钱半】　一方加白芨乳香轻粉
　　右为细末如一切金刃刀鎌伤者用药敷上绢帛紥之不作脓血疮脓水干贴生肌定疼
　　生肌散
　　白矾【枯】槟榔【各一两】黄丹　血竭【各一钱】轻粉【半钱】蜜陀僧【一钱半】
　　红玉散
　　软石膏【煆半两】黄丹【炒一钱半】
　　完肌散
　　定粉　枯矾　黄连　乳香　龙骨【各二钱】黄丹轻粉【各一钱】
　　右各料为极细末贴疮口生肌长肉防轻重选用之
　　生肌散　治疮口不合
　　木香【二钱】黄丹　枯矾【各五钱】轻粉【二钱】
　　右件各另为细末用猪胆汁拌匀晒干再研细掺患处
　　薛按此方乃解毒去腐搜脓之剂非竟自生肌药也葢毒尽则肉自生常见患者徃徃用龙骨血竭之类以求生肌殊不知余毒未尽肌肉何以得生反增溃烂耳若此方诚有见也亦有血气俱虚不能生者当用托里之剂又有风寒袭于疮所不能生者宜用豆豉饼灸之若流注顽疮内有脓管或瘀肉或疬核须用针头散腐之锭子尤妙如背疮杖疮汤火疮大溃当用神効当归膏则能去腐生新止痛大有神効
　　神秘方　治一切疮已溃者及灸贴之无痂生肉去脓右用地黄汁一升松脂二两薰陆香一两羊肾脂牛酥各如鸡子大先于地黄汁煎松脂及香令消即纳羊脂酥更用蜡半鸡子大一同相和以慢火煎令水尽膏成去滓涂帛贴疮日一二易
　　収口东垣敛疮口方木香槟榔散用之决无疼痛以蜡油涂覆疮上生肌敛肉甚速必无恶血疮口疾令易取平复惟膏粱热疮所宜用也贫人害地之寒湿外来寒疮者禁不可用
　　木香槟榔散方
　　木香　槟榔　黄连【各等分】
　　右为极细末新汲水调摊纸上贴之湿则干贴
　　治寒疮敛疮口药
　　当归身【一钱洗浄晒干】青皮【去白二分】木香【一分】黄连【五分】
　　右四味为极细末蜡油调涂取効甚速
　　保命乳香散　疮口大者
　　寒水石【煆】滑石【各一两】乳香　没药【各半两】脑子【少许】
　　右各研细和匀少许掺疮口上
　　圣効散　収敛疮口
　　黄檗【一两去粗皮细切炒至赤黑色】穿山甲【一两炒黄】槟榔　木香【各半两炒令黄色】鸡防胵【七枚生用】
　　右为细末毎用少许大脓出尽洗浄方可干掺疮上
　　桃红散　敛疮口定痛辟风邪
　　滑石【四两】乳香　轻粉【各二钱】小豆粉【一两】寒水石【三两煆】
　　右为细末干掺口上　一方改小豆粉为定粉
　　又方治疮口久不収
　　小椒【去目炒黑一钱】定粉　风化硝【二钱】白矾【二钱半】乳香没药【各一钱】
　　右为细末掺之
　　有人患背疽已溃如碗面大视五脏仅隔膜耳自谓必死用大鲫鱼一尾去肠肚以羯羊粪入其中烘焙焦黑极燥为细末干掺之疮口遂収至今无恙此方累用有効须脓少欲生肌肉时用之
　　丹精要论痈疽久而疮口不合其肉白而脓血少此为疮口冷滞乃病气血枯竭不潮于疮遂致如此用北艾叶一把入瓦器内浓煎汤避风处乗热用艾汤浇洗疮口四围浄肉以绢帛兠艾叶乗热浇沃一日一次洗了须避风仍烧松香以烟薫疮口良久用神异膏贴之不可与厌秽之人见若不能禁忌疮口难安药亦无効夫以血气枯燥不知补接于内惟务热洗于外不揣其本而齐其末而乃归罪于冷滞大抵溃疡宜洗若非行补接之药以实其内窃恐淋洗有一时之快少顷恐病体自觉疲惫有不耐烦之意非虚而何可不先议补接乎【补接即参茋归术之类是也】
　　苏乱髪蜂房蛇蜕皮各烧灰存性毎味取一钱匕酒调服治疮久不合神验【丹溪云髪补隂之功甚大】
　　収敛疮口止有桞皮白蔹煎汤饮之
　　黄丹散　敛疮口
　　黄丹【煆】白矾【枯】龙骨　寒水石　乳香　木香【不见火】黄连　黄芩　槟榔　腻粉【各三钱】脑子【少许】
　　右为末随疮干湿用之干则用温盐汤洗湿浄干却掺其上用不可太早须脓血去尽临好方用不然则又臖作















　　证治准绳卷一百三
<子部,医家类,证治准绳>
　　钦定四库全书
　　证治准绳卷一百四
　　明　王肯堂　撰
　　外科
　　久漏疮
　　丹漏疮须先服补药以生气血即参芪术归芎为主大剂服之外以附子末唾和作饼如钱厚艾炷灸炷随漏之大小但灸令微热不可令痛干则易之干者再研为末再和再灸如困则止来日再灸宜至肉平为効亦有用附片灸者仍以前血气药作膏药贴之　娄经云肉之大会为谷肉之小会为谿肉分之间谿谷之会以行荣卫以会大气邪溢气壅脉热肉败荣卫不行必将为脓内销骨髓外破大腘留于节腠必将为败积寒留舍荣卫不养肉缩筋挛肘不得伸内为骨痹外为不仁命曰大寒留于谿谷也此用附子灸者盖此义也　时康祖大夫患心漏二十年当胸数窍血液长流医皆莫能治或曰窍多则愈损闭则虑穴他岐当存其一二犹为上策坐此形神困瘁又积苦腰痛行则伛偻不饮酒虽鸡鱼蠏蛤之属皆不入口淳熈间通判温州郡守韩子温见而怜之为检圣惠方载腰痛一门冷热二症眎之使自择康祖曰某年老久羸安敢以为热始作寒症治疗取一方用鹿茸者服之逾旬痛减更觉气宇和畅遂一意专服悉屏他药洎月余腰屈复伸无复呼痛心漏亦愈以告医者皆莫能测其所以然后九年康祖自镇江通判满秩造朝访子温则精力倍昔饮啖无所忌云漏愈之后日胜一日子温书吏吴弼亦苦是疾照方服之浃旬而愈其方本治腰痛用鹿茸去毛酥炙微黄附子炮去皮脐皆二两盐花三分为末枣肉丸三十丸空心酒下　天圣中工部尚书忠肃公家有媪病漏十余年一日有医过视之曰此可治也即取活鳝一竹针五七枚乃掷鳝于地鳝因屈盘就盘以竹针贯之覆疮良久取视有白虫数十如针着鳝即钳置杯水中蠕动如线复覆之又得十余枚如是五六医者曰虫固未尽然余皆小虫请以常用药傅之时得防榔黄连一味即为散傅之明日乃以干艾作汤投白矾末二三钱先洗疮口然后傅药盖人血气冷必假艾力以助阳而艾性亦能杀虫也如是者再即生肌不逾月愈医曰疮一月不治则有虫虫能蠕动气血亦随之故疮漏不可遽合则结毒实虫所为又曰人毎有疾经月不痊则必虚惫妇人则补脾血小儿则防惊疳二广则并治瘴疠由此医名大着　有人脚肚上生一疮久遂成漏经二年百药不効自度必死一山人见之云此鳝漏耳但以石灰二三升白沸汤泡薫洗如觉疮痒即是也如其言用灰汤淋洗果痒三两次遂干　一妇项下忽生一块肿渐缘至妳上肿起莫知何病偶用刀刺破出清水一碗日久疮不合有道人见之曰此蚁漏也缘用饭误食蚁得此耳询之果然道人云此易治但用穿山甲数片烧存性灰为末傅疮上遂愈盖穿山甲蚁之畏也　桞休祖者善卜筮其妻病鼠瘤积年不瘥垂命休祖遂卜得頥之复按卦合得姓石人治之当获鼠而愈也既而乡里有奴姓石能治此病遂灸头上三处觉佳俄有一鼠迳前而伏呼猫咋之视防头上有三灸处遂差
　　梅师云经云肾移寒于脾发为痈肿少气脾移寒于肝发为痈肿拘挛又云诸寒痈肿此皆安生岐伯曰生于八风之所变也又云地之湿气感则害人皮肉筋脉圣济云衣服过厚表易着寒所得之源大抵如此或发不变色或坚硬如石或捻之不痛久则然后变色疼痛渐软而成脓如泔而稀久不能瘥疮口不合变为疳漏败壊肌肉侵损骨髓以致痿痹宜以此骨碎补丸主之骨碎补丸方
　　骨碎补　补骨脂　熟地黄　川当归　续防石楠叶　黄茋　石斛　牛膝　杜仲　荜薢【以上各二两】附子【炮一两】白药　兎丝子　川芎　沙参羌活　防风　独活　天麻【各一两半】　此方与大偻方相表里前桂枝拾遗后有木瓜兎丝子白术
　　右为末炼蜜丸空心盐汤下
　　元戎云邢三郎家小儿病寒疽久不愈先以四物穿山甲汤透之复以地黄当归汤补之继以骨碎补丸外治阳气者精则养神柔则养筋开阖不得寒气从之乃生大瘘宜用
　　羌活　防风　细辛　附子　甘草　川芎续防　白药　白术　当归　桂心　麻黄黄茋　熟地黄　此方与前骨碎补丸相表里
　　营气不从逆于肉理乃生痈肿　陷脉为瘘留连肉腠腧气化薄傅为善畏及为惊骇
　　桂附丸　治气漏诸疮
　　桂心　附子【炮制米醋中浸再炮三五次去皮脐】厚朴【姜制】粉草【炙】白术【各一两】木香【二钱半】乳香【研二钱】
　　右为细末炼蜜丸如桐子大空心米饮下二三十丸丹溪云精要治冷漏诸疮与桂附丸此冷只因疮久不合风冷乗之血气不潮而成也厚朴虽温其泻卫尤速恐不若参茋佐以陈皮庶乎与病情相得此方治冷漏疮若寒而虚者只以加味十全汤随时令经络加减用之为当又虚甚者宜参术归茋膏
　　陷脉散　治漏疮及二三十年瘿瘤或大如杯盂久久不瘥致有漏溃令人骨肉消尽或坚或软或溃令人惊惕卧寐不安体中掣痛愈而复作
　　干姜【炮】琥珀【研】大黄　附子【炮去皮各一两】丹参【七钱半】石硫黄【研】白石英【研】钟乳粉【研】乌鱡骨【研各半两】
　　右为末贮以甆合韦嚢勿令泄气若疮湿即傅无汁即煎猪脂和傅之以干为度或死肌不消加芒硝二两益佳一法胡燕窠一枚
　　丹治漏疮
　　川芎【半两】细辛【二钱半】白芷稍【二钱半】甘草【细末】
　　右毎日作汤服上疮食后下疮食前看疮孔大小用隔年黄麻根刮去粗皮槌软撚成绳子撚入孔中至不可入则止日浅一日疮用好膏药贴之
　　子和小渠袁三因强冦入家伤其两胫外臁作疮数年不已脓汁常涓涓然但饮冷则疮间冷水浸淫而出延为湿疮求治戴人曰尔中焦当有緑水二三升涎数掬袁曰何也戴人曰当被盗时感惊气入腹惊则胆伤足少阳经也兼两外臁皆足少阳之部此胆之甲木受邪甲木色青当有緑水少阳在中焦如沤既伏惊涎在中焦饮冷水咽为惊涎所阻水随经两旁入疮中故饮水疮中水出乃上涌寒痰汗如流水次下緑水果二三升一夕而痂干真可怪也
　　尝治足膝下至踝漏疮通足肿大于好足二倍行步不全用五龙丸大下之者六番毎番皆五七行下后用黄檗苍术茋地黄甘草升麻葛根南星半夏牛膝滑石桂调之三四个月而安
　　本草治漏有头出脓水不止以啄木鸟一只烧灰酒调服一钱匕立瘥
　　东垣云疮医自幼至老凡所经验必须写之尝记疳瘘恶疮诸药不効者取蛴螬剪去两头安疮口上以艾炷灸之七壮一易不过七枚无不効者又法用乞火婆虫儿灸之同前法累验神効人皆秘之徃徃父子不传取附骨久疽及痔漏中管方
　　取黑骨鸡胫骨上等砒礵实之盐泥固济火煆通红取出地上出火毒去盐泥用骨研细饭丸如粟米大以纸撚送入孔窍内更用膏药贴之
　　本事雄黄治疮疡尚矣周礼疡医凡疗疡以五毒攻之郑康成注云今医方有五毒之药作之用黄堥置石胆丹砂雄黄矾石磁石其中烧三日三夜其烟上着以鸡羽取之以注创恶肉破骨则尽出杨大年尝记其事族人杨偶年少时有疡于颊连齿辅车外肿若覆瓯肉溃出脓血不辍吐之痛楚难忍疗之百方弥久不瘥人语郑法依法制药成注之疮中少顷取朽骨连两牙溃出遂愈信古方攻病之速也黄堥即瓦盒也
　　猪骨膏　治诸疮口气冷不瘥
　　猪筒骨【二筒取髓】松脂【二钱通明者研】乳香【另研】黄连【去须为末】白芨【研末各二钱半】铅丹【别研】黄蜡【各半两】
　　右捣研镕蜡和为膏不拘时傅之
　　附子散　治冷疮日夜发渇疼痛
　　附子【半两炮去皮脐】川椒【去目】雄黄【研细各二钱半】白矾【七钱半火煆研】腻粉【二钱研】　为细末研匀毎用清麻油调傅疮上
　　雄黄散　治冷疮暖疮口
　　雄黄【研】百合　乳香　黄檗【炙去粗皮】
　　墙上烂白蚬殻【小蚌蛤子是各一分】
　　右为细末研匀先用浆水煎甘草桞枝汤温洗拭干傅之
</div>
    <div class="pagination">
<a href="证治准绳_page300.html">上一页</a><span>...</span><a href="证治准绳_page296.html">296</a><a href="证治准绳_page297.html">297</a><a href="证治准绳_page298.html">298</a><a href="证治准绳_page299.html">299</a><a href="证治准绳_page300.html">300</a><span class="current-page">301</span><a href="证治准绳_page302.html">302</a><a href="证治准绳_page303.html">303</a><a href="证治准绳_page304.html">304</a><a href="证治准绳_page305.html">305</a><a href="证治准绳_page306.html">306</a><span>...</span><a href="证治准绳_page302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
