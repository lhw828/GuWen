<!DOCTYPE html>
<html>
<head>
    <meta charset="UTF-8">
    <title>外科正宗 - 第 16 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 16 页/共 30 页</h1>
    <div class="content">　　七贤散内参山药 萸肉丹皮熟地黄茯苓还有黄 辈 姜枣同煎理内伤治肠痈溃后，疼痛淋沥不已；或精神减少，饮食无味，面色痿黄，四肢无力，自汗盗汗，睡卧不宁。
　　茯苓 山药 牡丹皮 山茱萸 熟地黄 人参（各一钱） 黄 （二钱）水二钟，煨姜三片，大枣二枚，煎八分，食前服。
　　
　　失笑散
　　失笑散用五灵丹 还有蒲黄相更随心腹诸疼并疝痛 吞之即可乐嘻嘻治产后心腹绞痛欲死，或血迷心窍，不省人事，及寻常腹内瘀血或积血作痛。又妇人血气为病作痛之圣药也，及治男子诸疝疼痛不已者。
　　五灵脂 蒲黄（俱炒，等分）上为细末，每服三钱，醋一合，调稠熬数滚，入水一钟，煎七分，食前连药服用。醋为丸，每服二钱，淡醋汤下，治前症亦妙。
　　
　　排脓散
　　排脓散内用黄 白芷芎归山甲宜银花再兼栝蒌等 防风加上效堪推治肠痈小腹胀痛，脉滑数，里急后重，时时下脓。
　　黄 当归 金银花 白芷 穿山甲 防风 川芎 栝蒌仁（各一钱）水二钟，煎八分，食前服。或为末，每服二、三钱，食远蜜汤调下亦可。
　　
　　栝蒌子汤
　　栝蒌子汤薏苡仁 桃仁丹皮共此呈产后恶露并瘀血 肠胃停来用此清治产后恶露不尽，或经后瘀血停滞肠胃作痛，纵非是痈，服之亦效。
　　薏苡仁（四钱） 桃仁 牡丹皮 栝蒌仁（各二钱）水二钟，煎八分，食前并空心服。
　　
　　薏苡仁汤
　　薏苡仁汤功效奇 肠痈腹痛最堪医桃仁加上栝蒌子 白芍丹皮在后随治肠痈腹中疼痛，或胀满不食，小便涩滞，妇人产后多有此病，纵非痈，服之尤效。
　　薏苡仁 栝蒌仁（各三钱） 牡丹皮 桃仁（去皮尖，各二钱） 白芍（一钱）水二钟，煎八分，空心服。
　　卷之三　下部痈毒门
　　肠痈论第二十八
　　八珍汤 十全大补汤 八味丸（俱见溃疡门）卷之三　下部痈毒门
　　脏毒论第二十九
　　夫脏毒者，醇酒浓味、勤劳辛苦，蕴毒流注肛门结成肿块。其病有内外之别，虚实之殊。发于外者，多实多热，脉数有力，肛门突肿，大便秘结，肚腹不宽，小水不利，甚者肛门肉泛如箍，孔头紧闭，此为外发，属阳易治。宜四顺清凉饮、内消沃雪汤通利大小二便；痛甚者，珍珠散、人中白散搽之；脓胀痛者针之。发于内者，属阴虚湿热渗入肛门，五内结肿，刺痛如钟，小便淋沥，大便虚秘，咳嗽生痰，脉数虚细，寒热往来，遇夜尤甚，此为内发，属阴难治。宜四物汤加黄柏、知母、天花粉、甘草，兼以六味地黄丸调治，候五内脓出则安。又有生平情性暴急，纵食膏粱，或兼补术，蕴毒结于脏腑，火热流注肛门，结而为肿；其患痛连小腹，肛门坠重，二便乖违，或泻或秘，肛门内蚀，串烂经络，污水流通大孔，无奈饮食不餐，作渴之甚，凡犯此未得见其有生。又有虚劳久嗽，痰火结肿肛门如栗者，破必成漏，沥尽气血必亡。此二症乃内伤之故，非药可疗，不可勉治也。
　　卷之三　下部痈毒门
　　脏毒论第二十九
　　初起肿痛，红色光亮，疼痛有时，肛门不坠、便和者易。已成 赤肿痛，发热不渴，小便不数，展转自便者顺。已溃脓稠，色鲜不臭， 肿渐消，疼痛渐减、能食者顺。溃后脓水渐止，新肉易生，不疼多痒，疮口易干者顺。
　　初起坚硬漫肿，五内闭痛，小便频数，大便秘结者险。已成疼痛日甚，肿连小腹，肛门闭紧，下气不通者重。已溃臭水淋漓，疼痛不减，肿仍不消，身热唇焦者逆。
　　卷之三　下部痈毒门
　　脏毒论第二十九
　　初起寒热交作，大便坠痛，脉浮数者，宜用轻剂解散。已成内热口干，大便秘结，脉沉实而有力者，当下之。肛门肿痛，常欲便而下坠作痛者，导湿热兼泻邪火。肛门 肿疼痛，小便涩滞，小腹急胀者，清肝、利小水。出脓腥臭，疼痛不减、身热者，养血、健脾胃，更兼渗湿。脓水清稀，脾胃虚弱，不能收敛者，滋肾气、急补脾胃。
　　卷之三　下部痈毒门
　　脏毒论第二十九
　　一男子肛门肿突，红紫痛甚。以内消沃雪汤二服，大便已通数次，疼痛稍减；外肿上以珍珠散清蜜调搽，早晚二次，其肿渐消，更风凉血地黄汤而痊愈。
　　一妇人产后用力太过，肛门坠肿，疼苦之甚。先以枳壳、紫苏煎汤熏洗，后以珍珠散加冰片、猪脊髓调搽，内以四物汤加升麻、苍术、丹皮、枳壳服之而消。
　　一男子夏月好饮火酒，热毒流入肛门，结肿坚硬，形色紫黑，坠痛便秘。以黄连解毒汤加大黄、枳壳，二剂便通，疼痛稍止；又以四物汤合前汤数剂，其肿渐消。存坚肿栗大不散，以脏连丸服至月余而愈。
　　一妇人肛门肿突，坚硬痛极。用攻利、解毒药俱不应，以神灯照法照之，早晚二次，其疼方减。以蟾酥锭磨浓涂之，坚硬渐腐为脓；仍服内消沃雪汤，二剂便通，疼苦减其大半。又以四物汤加黄柏、知母、浓朴、苍术，外以珍珠散加冰片、猪髓调搽，月余而平。
　　一男子素有内痔便血，常欲脱肛。一朝肛门坠重不收，肿痛突起，光亮紫色，此湿热流注结肿。固难收入，以黄连除湿汤二剂，外用珍珠散加冰片清蜜调涂，其肿痛渐减；后以补中益气汤加生地、黄连、苍术、天花粉、牡丹皮，服之数剂，其肿痛渐减而平。
　　一监生素性急暴，每纵膏粱，因积毒流于大肠，内如针刺，外肛不肿，常欲后重，便则秘结，诊之脉空数而无力，此真气不足，邪火有余，五内亏损症也。后必难痊，辞不可治。后请别医，用药月余，肛门内腐，败水无禁，复请视之。予曰：决不可疗也。脉来虚数，邪胜正也；手掌不泽，脾气败也；至夜发热，阴虚火旺；败水无禁，幽门已坏；面若涂脂，元气走散；鼻如烟煤，肺气将绝；口干舌燥，肾水已竭，犯此岂有不死之理？患者不服，强用解毒、滋阴药饵，不效而死。
　　卷之三　下部痈毒门
　　脏毒论第二十九
　　
　　黄连除湿汤
　　黄连除湿汤芩朴 苍术陈归枳壳翘防风甘草硝黄等 脏毒悬痈此莫逃治脏毒初起，湿热流注肛门，结肿疼痛，小水不利，大便秘结，身热口干，脉数有力，或里急后重。
　　黄连 黄芩 川芎 当归 防风 苍术 浓朴 枳壳 连翘（各一钱） 甘草（五分） 大黄 朴硝（各二钱）水二钟，煎八分，空心服。
　　
　　凉血地黄汤
　　凉血地黄汤连芍 生地芎归术地榆人参花粉茯苓草 山栀加上效应孚治脏毒已成未成、或肿不肿，肛门疼痛，大便坠重，或泄或秘，常时便血，头晕眼花，腰膝无力者。
　　川芎 当归 白芍 生地 白术 茯苓（各一钱） 黄连 地榆 人参 山栀 天花粉 甘草（各五分）水二钟，煎八分，食前服。
　　
　　内托黄 散
　　内托黄 散芍归 川芎山甲共陈皮角针白术槟榔等 脏毒将成此药医治脏毒已成，红色光亮，已欲作脓，不必内消，宜服此药溃脓。
　　川芎 当归 陈皮 白术 黄 白芍 穿山甲 角针（各一钱） 槟榔（三分）水二钟，煎八分，食前服。
　　
　　黄连解毒汤
　　（见痈疽肿疡门）治好饮法酒，纵食膏粱，积热流入大肠，致肛门结成肿痛，疼刺如钟，坚硬如石宜服。
　　
　　金液戊土膏
　　（见痈疽门）治脏毒出于骄奢情性，惯于急暴，烈火猖狂，思不如愿，水已枯竭，火不发泄，旺而又郁，郁而又旺，以致肛门结肿，毒攻五内，痛如芒刺，炽如火炕，臭水淋漓，生命难望，宜服此药，免生惆怅也。
　　
　　珍珠散
　　（见下疳门）治肛门肿泛如箍，红紫急胀，坚硬痛极。本方加冰片研极细，猪脊髓调涂患上，早晚日用二次。
　　卷之三　下部痈毒门
　　脏毒论第二十九
　　六味地黄丸（见肺痈门）四顺清凉饮（见汤泼火烧门）内消沃雪汤 神灯照法 蟾酥锭（俱见肿疡门）四物汤 补中益气汤（俱见溃疡门）人中白散 珍珠散（俱见下疳门）脏连丸（见痔疮门）卷之三　下部痈毒门
　　痔疮论第三十
　　夫痔者，乃素积湿热，过食炙爆，或因久坐而血脉不行，又因七情而过伤生冷，以及担轻负重，竭力远行，气血纵横，经络交错；又或酒色过度，肠胃受伤，以致浊气瘀血流注肛门，俱能发痔。此患不论老幼男妇皆然，盖有生于肛门之内，又突于肛外之傍。治分内外，各自 防。大者若莲花、蜂窠、翻花、鸡冠、菱角、珊瑚等状；小者如樱珠、鼠尾、牛奶、鸡心、核桃、蚬肉之形。故积毒深者，其形异而顽恶；毒浅者，其形正而平常。
　　久则崩溃成漏，新则坠肿刺疼，甚者粪从孔出，血从窍流，气血日有所伤，形容渐有所削，若不早治，终至伤人。因常治法多用针刀、砒、 、线坠等法，患者受之苦楚，闻此因循都不医治。予疗此症，药味数品，从火炼，性即纯和，百试百验，此方法由来异矣。凡疗内痔者，先用通利药汤涤脏腑，然后用唤痔散涂入肛门，片时内痔自然泛出，即用葱汤洗净，搽枯痔散，早、午晚每日三次，次次温汤洗净搽药，轻者七日，重者十一日，其痔自然枯黑干硬。停止枯药，其时痔边裂缝流脓，换用起痔汤日洗一次，待痔落之后，换搽生肌散或凤雏膏等药生肌敛口，虚者兼服补药，其口半月自可完矣。外痔者，用消毒散煎洗，随用枯痔散照内痔搽法用之，首尾至终无异，完口百日入房乃吉。又至于穿肠久漏者，此则另有二方，亦具于后，以致深患者服之，又不用针刀、挂线，效如拾芥耳。
　　卷之三　下部痈毒门
　　痔疮论第三十
　　初起形如牛奶，不肿不红，无 无痛，行走不觉者轻。已成肿痛，有时遇劳而发，或软或硬，头出黄水者轻。久如鸡冠、蜂窠、莲花、翻花等状，流脓出血不止者重。久漏窍通臀腿，脓水淋漓，疼痛不已，粪从孔出者逆。
　　卷之三　下部痈毒门
　　痔疮论第三十
　　初起及已成渐渐大而便涩作痛者，宜润燥及滋阴。肛门下坠，大便去血，时或疼痛坚硬者，宜清火渗湿。
　　紫色疼痛，大便虚秘兼作痒者，凉血祛风、疏利湿热。肿痛坚硬，后重坠刺，便去难者，外宜熏洗，内当宣利。
　　内痔去血，登厕脱肛而难上收者，当健脾、升举中气。便前便后下血，面色痿黄，心忪耳鸣者，宜养血健脾。
　　诸痔欲断其根，必须枯药，当完其窍，必杜房劳乃愈。
　　卷之三　下部痈毒门
　　痔疮论第三十
　　一男子患痔六年。每遇酒色劳役，痔则发肿，坚硬疼苦，十余日方得稍可。彼欲断其根，以枯痔散上至七日外，其痔渐黑裂缝，至十六日痔枯脱落，孔若鸡心，以生肌散逐日用之，内补养血健脾药而愈。
　　一男子患痔， 肿作痛，大便结燥，脉数有力。以内疏黄连汤二服，便行痛止。又以四物汤加芩、连、枳壳、天花粉，数剂而肿消，更以脏连丸一料而不复发。
　　一男子患痔，凡遇劳发肿作痛，以枳壳汤熏洗，内服防风秦艽汤，数服肿痛俱减，令彼常洗前汤，每月五、六次，内与六味地黄丸加黄柏、知母服之不发。
　　一男子好饮多欲，内痔虚坠下血。以四物汤加芩、连，升麻、葛根，数服虚坠乃止。又以当归郁李仁汤二剂，痔肿亦消；更服脏连丸月余，便血亦止；又月余，兼节酒色不发。大抵醉饱入房，经脉横解，或精气一泄，脉络必虚，酒食之毒，乘虚流结；或淫极强固精气，以致败精浊血遂传大肠；又或饮食浓味，燥湿流注俱成斯疾。所受病者燥气也，为病者湿气也。初宜泻火和血、润燥疏风，久宜养血滋阴、健脾渗湿，治之自愈。若不节酒色，不慎起居，不戒口味，破必成漏，久则穿肠串臀，秽从孔出，臭水淋漓，昼夜无禁。凡得此者，虽不伤生，每苦瘀污，可叹息哉！一男子患痔十余年，头已穿溃，未及通肠，每发疼苦。以三品一条枪插至七日，痔变黑色，疮边渐渐裂缝，至十五日脱落；以凤雏膏搽至半月，敛口而平。
　　一男子怯弱，内痔便血，面色痿黄。自服凉药、止血药不应，诊之脾脉虚而无力，此中气不足，不能统血，以补中益气汤十余服，精神顿倍，便血亦少；又以加味四君子汤兼前汤间服，月余不发。大抵此症所致之由不同，当究其因治之，如元气有余，形黑气盛，先粪而后紫血者，更兼脉实有力，此属有余，法当凉血止血，药应自效。至若形体瘦弱，面色痿黄，先鲜血而后粪者，更兼脉虚无力，此属不足，岂可反用凉药止之，致伤脾胃。此症若不温中健脾、升举中气，其血不得归原，故药难效。远其根本也。
　　卷之三　下部痈毒门
　　痔疮论第三十
　　
　　防风秦艽汤
　　防风秦艽汤芍归 芎芩草地地黄随槟翘槐角山栀壳 白芷还兼苍术宜治痔疮不论新久，肛门便血，坠重作疼者并效。
　　防风 秦艽 当归 川芎 生地 白芍 赤茯苓 连翘（各一钱） 槟榔 甘草 栀子 地榆 枳壳槐角 白芷 苍术（各六分）水二钟，煎八分，食前服，便秘者加大黄二钱。
　　
　　提肛散
　　提肛散内用芎归 参术 陈甘草随升麻柴芩并白芷 加上黄连效可奇治气虚肛门下坠，及脱肛、便血、脾胃虚弱等症。
　　川芎 归身 白术 人参 黄 陈皮 甘草（各一钱） 升麻 柴胡 条芩 黄连 白芷（各五分）水二钟，煎八分，食远服，渣再煎服。
　　
　　加味四君子汤
　　加味四君子汤术 茯苓扁豆与人参黄 甘草姜枣等 痔疮脾倦效如神治痔疮、痔漏，下血不止，面色痿黄，心忪耳鸣，脚弱气乏，及一切脾虚口淡，食不知味；又治中气虚，不能摄血，致便血不禁者并效。
　　人参 白术 茯苓 白扁豆 黄 （炙） 甘草（炙，各一钱）水二钟，姜一片，枣二枚，煎八分，食前服。
　　
　　当归郁李汤
　　当归郁李汤生地 大黄泽泻共秦艽麻仁枳实并苍术 皂子相兼用莫逃治痔大便结燥，大肠下坠出血，苦痛不能忍者。
</div>
    <div class="pagination">
<a href="外科正宗_page15.html">上一页</a><span>...</span><a href="外科正宗_page11.html">11</a><a href="外科正宗_page12.html">12</a><a href="外科正宗_page13.html">13</a><a href="外科正宗_page14.html">14</a><a href="外科正宗_page15.html">15</a><span class="current-page">16</span><a href="外科正宗_page17.html">17</a><a href="外科正宗_page18.html">18</a><a href="外科正宗_page19.html">19</a><a href="外科正宗_page20.html">20</a><a href="外科正宗_page21.html">21</a><span>...</span><a href="外科正宗_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
