<!DOCTYPE html>
<html>
<head>
    <meta charset="UTF-8">
    <title>普济方 - 第 823 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 823 页/共 3614 页</h1>
    <div class="content">　　（出肘后方）浓煮苦竹叶服之瘥。

　　治风冷失声。咽喉不利。

　　（出肘后方）捣荷根酒和。绞汁饮之。不拘时候。温服半盏。一方。用荷根二两。以酒一大盏服之。

　　取涎丸治中风不语。咽喉声如拽锯。口中涎沫。

　　通关散

　　（出指迷方）

　　治失音不能言。由风邪客于脾经。上入关机。机者。舌

　　本也。又关膈不通。其人精神昏愦失忘。

　　白僵蚕（炒半两）羌活（一分）麝香（半钱）上为末。每服二钱。先以姜汁少许调匀。以沸汤浸。放温服之。以真菖蒲末。时时着舌根下。

　　桂心散

　　（出圣惠方）

　　治中风。失音不语。

　　桂心（一两）羌活（二两）防风（二两去芦）附子（一两炮裂去皮脐）赤箭（一两）羚羊角屑（一两）酸枣仁（一两）甘草（半两炙微赤锉）上件药为散。每服四钱。以水一中盏。煎

　　治卒不得语方。

　　（出肘后方）以苦酒煮菰子。敷颈一周。以衣包一日一夕乃解。即瘥。

　　独活汤

　　（出经验济世方）

　　治中风不语。

　　独活一两锉。酒二升。煎至一升。次用大黑豆炒熟。将药酒热投。盖良久。每温三合灌。

　　未瘥再服。

　　乌药散

　　（出朱氏集验方）

　　治中风不语。老人虚人可用也。

　　乌药附子（一只）天雄（一只）沉香（大块各一两）甘草上入钵磨各一钱。

　　病势稍重。用水一碗。姜一十片。煎半碗。空心服。气中加木香半钱。无气加人参半钱。

　　治失音。

　　（出本草）上桂末着舌下。渐咽汁。

　　治中风失音方。

　　（出本草）上取桂一尺。以水三升。煎取一升。服取汗。

　　治失音不语吃病者。

　　（出本草）以梭棕头刺手心。令痛即语。男左女右。

　　治中风失音。并一切风疾。

　　（出本草）以白僵蚕七枚为末。用酒调方寸匕。立效。

　　治失音不语。

　　（出本草）以车家鸡栖木作灰。服一升立效也。

　　治卒失音。

　　（出本草）上用生大豆一升。青竹子四十九枚。长四寸。阔一分。和水煮熟豆。去子。将豆与汁服

　　治风卒不语口偏者。

　　（出本草）上熬鸡粪如豆淋酒法。至明日取酒服之。甚效。

　　治中风失音。

　　（出本草）以生梨捣汁一合。顿服之。日再服止。

　　治卒风暗失音不语者。

　　（出本草）用桂心一两。去其粗皮。近人身体怀之。至两时辰许。为末。分为二服。每服用水二盏。

　　煎

　　治感风不能言。

　　（出本草）以黄、防风煮汤数斛。置床下熏之。昔唐许裔宗初任陈。为新蔡王外兵参军时。有柳太瘥。乃造此汤数斛置床下。气如烟雾。其夕便得语。药力熏蒸。其效如此。

　　治中贼风。口偏不能语。

　　取吴茱萸一升。清酒一升。和煮四五沸。冷服之半升。日进三服。得少汗瘥。

　　治中风卒不能语。

　　用白芥子研细。以醋熬成膏。敷头一周。以帛包之。一日一夕。乃瘥。

</div>
    <div class="pagination">
<a href="普济方_page822.html">上一页</a><span>...</span><a href="普济方_page818.html">818</a><a href="普济方_page819.html">819</a><a href="普济方_page820.html">820</a><a href="普济方_page821.html">821</a><a href="普济方_page822.html">822</a><span class="current-page">823</span><a href="普济方_page824.html">824</a><a href="普济方_page825.html">825</a><a href="普济方_page826.html">826</a><a href="普济方_page827.html">827</a><a href="普济方_page828.html">828</a><span>...</span><a href="普济方_page824.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
