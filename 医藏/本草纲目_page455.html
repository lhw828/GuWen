<!DOCTYPE html>
<html>
<head>
    <meta charset="UTF-8">
    <title>本草纲目 - 第 455 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 455 页/共 603 页</h1>
    <div class="content">　　蜜蜂

　　（《本经》上品）【释名】蜡蜂（《纲目》）、 。

　　时珍曰：蜂尾垂锋，故谓之蜂。蜂有礼范，故谓之 。《礼记》云：范则冠而蝉有 。《化书》云：蜂有君臣之礼。是矣。

　　【集解】《别录》曰：蜂子生武都山谷。

　　颂曰：今处处有之，即蜜炒食之。

　　时珍曰：蜂子，即蜜蜂子未成时白蛹也。《礼记》有雀、 、蜩、范，皆以供食，则自古食之矣。其蜂有三种：一种在林木或土穴中作房，为野蜂；一种人家以器收养者，为家蜂，并小而微黄，蜜皆浓美；一种在山岩高峻处作房，即石蜜也，其蜂黑色似牛虻。三者皆群居有王。王大于众蜂，而色青苍。皆一日两衙，应潮上下。凡蜂之雄者尾锐，雌者尾歧，相交则黄退。嗅花则以须代鼻，采花则以股抱之。按：王元之《蜂记》云：蜂王无毒。窠之始营，必造一台，大如桃李。

　　王居台上，生子于中。王之子尽复为王，岁分其族而去。其分也，或铺如扇，或圆如罂，拥其王而去。王之所在，蜂不敢螫。若失其王，则众溃而死。其酿蜜如脾，谓之蜜脾。凡取其蜜不可多，多则蜂饥而不蕃。又不可少，少则蜂惰而不作。呜呼！王之无毒，似君德也。

　　营巢如台，似建国也。子复为王，似分定也。拥王而行，似卫主也。王所不螫，似遵法也。

　　王失则溃，守义节也。取惟得中，似什一而税也。山人贪其利，恐其分而刺其子，不仁甚矣！

　　蜂子

　　【气味】甘，平、微寒，无毒。

　　大明曰：凉，有毒。食之者须以冬瓜、苦 、生姜、紫苏制其毒。

　　之才曰：畏黄芩、芍药、牡蛎、白前。

　　【主治】风头，除蛊毒，补虚羸伤中。久服令人光泽，好颜色，不老弘景曰：酒渍敷面，令人悦白）。轻身益气，治心腹痛，面目黄，大人小儿腹中五虫从口吐出者（《别录》）。主丹毒风疹，腹内留热，利大小便涩，（藏器）。大风疠疾（时珍）。

　　【发明】时珍曰：蜂子古人以充馔品，故《本经》《别录》着其功治大风疾，兼用诸蜂子，盖亦足阳明、太阴之药也。

　　【附方】新一。

　　大风疠疾，须眉堕落，皮肉已烂成疮者：用蜜蜂子、胡蜂子、黄蜂子（并炒）各一分，白花蛇、乌蛇（并酒浸，去皮、骨，炙干）、全蝎（去土，炒）、白僵蚕（炒）各一两，地龙（去土，炒）半两，蝎虎（全者，炒）、赤足蜈蚣（全者，炒）各十五枚，丹砂一两，雄黄（醋熬）一分，龙脑半钱，上为末。每服一钱匕，温蜜汤调下，日三五服。（《总录》）

　　虫部第三十九卷　虫之一

　　土蜂

　　（《别录》）【校正】旧与蜜蜂子同条，今分出。

　　【释名】蜚零（《本经》）、 蜂（音惮颂曰：郭璞注《尔雅》云：今江东呼大蜂在地中作房者为土蜂，即马蜂也。荆、巴间呼为蜂。

　　【集解】《别录》曰：土蜂生武都山谷。

　　藏器曰：土蜂穴居作房，赤黑色，最大，螫人至死，亦能酿蜜，其子亦大而白。

　　颂曰：土蜂子，江东人亦啖之。又有木蜂似土蜂，人亦食其子。然则蜜蜂、土蜂、木蜂、黄蜂子俱可食。大抵蜂类同科，其性效不相远矣。

　　蜂

　　【主治】烧末，油和，敷蜘蛛咬疮。

　　藏器曰：此物能食蜘蛛，取其相伏也。

　　蜂子

　　【气味】甘，平，有毒。

　　大明曰：同蜜蜂。畏亦同也。

　　【主治】痈肿（《本经》）。嗌痛（《别录》）。利大小便，治妇人带下（《日华》）。功同蜜蜂子（藏器）。酒浸敷面，令人悦白（时珍）。

　　【附方】新一。

　　面黑令白：土蜂子未成头翅者，炒食，并以酒浸敷面。（《圣惠方》）

　　房

　　【主治】痈肿不消。为末，醋调涂之，干更易之。不入服食（《珍）。

　　【附方】新一。

　　疔肿疮毒已笃者：二服即愈，轻者一服立效。用土蜂房一个，蛇蜕一条，黄存性，为末。每服一钱，空心好酒下。少顷腹中大痛，痛止，其疮已化为黄水矣。（《普济方》）

　　虫部第三十九卷　虫之一

　　大黄蜂

　　（《别录》）【校正】旧与蜜蜂同条，今分出。

　　【释名】黑色者名胡蜂（《广雅》）、壶蜂（《时珍曰：凡物黑色者，谓之胡。其壶、瓠、 ，皆象形命名也。

　　，苦瓠之名。《楚辞》云：“玄蜂若壶”，是矣。大黄二种也。陶说为是。苏颂以为一种，非矣。然蜂蛹、蜂房，功用则一。故不必分条。

　　【集解】弘景曰：大黄蜂子，乃人家屋上者及颂曰：大黄蜂子，在人家屋上作房及大木间，其蜂黄色，比蜜蜂更大。按：《岭表录异》云：宣、歙如巨钟，其房数百层。土人采时，着草衣蔽身，以捍其毒螫。复以烟火熏散蜂母，乃敢攀缘崖木断其蒂。一房蜂儿五六斗至一石。拣状如蚕蛹莹白者，物。然房中蜂儿三分之一翅足已成，则不堪用。据此，则木上作房，盖 之类。然今宣城峰子，乃掘地取之，似土峰也。郭璞注《尔雅》云：土蜂乃大蜂，在地中作房；木蜂似土蜂而小，江东人并食其子。然则二蜂皆可食久矣。大抵性味亦不相远也。

　　蜂子

　　【气味】甘，凉，有小毒。

　　大明曰：见蜜蜂下。

　　【主治】心腹胀满痛，干呕，轻身益气（《别录》）。治珍）。

　　【附方】新一。

　　雀斑面 ：七月七日取露蜂子，于漆碗中水酒浸过，滤汁，调胡粉敷之。（《普济方》）

　　虫部第三十九卷　虫之一

</div>
    <div class="pagination">
<a href="本草纲目_page454.html">上一页</a><span>...</span><a href="本草纲目_page450.html">450</a><a href="本草纲目_page451.html">451</a><a href="本草纲目_page452.html">452</a><a href="本草纲目_page453.html">453</a><a href="本草纲目_page454.html">454</a><span class="current-page">455</span><a href="本草纲目_page456.html">456</a><a href="本草纲目_page457.html">457</a><a href="本草纲目_page458.html">458</a><a href="本草纲目_page459.html">459</a><a href="本草纲目_page460.html">460</a><span>...</span><a href="本草纲目_page456.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
