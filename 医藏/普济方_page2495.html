<!DOCTYPE html>
<html>
<head>
    <meta charset="UTF-8">
    <title>普济方 - 第 2495 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2495 页/共 3614 页</h1>
    <div class="content">　　冷水和伏龙肝。如鸡子大。服之必吐。

　　又方

　　（出千金方）上温二斗猪肪。顿服之。

　　又方

　　（出千金方）车脂如鸡子大。温酒烊令热服之。

　　又方

　　（出圣惠方）用腊月野狐肠、烧灰。以水服方寸匕。

　　又方

　　（出本草）用香墨为末。水服一钱。

　　犀角散治卒中恶、心痛。及心风烦闷。热毒筋骨中风。

　　用犀角研为末。和水服之。

　　治中恶气、欲死。

　　（出圣惠方）取釜底墨半两。盐一钱和。去滓研入热水一盏、调服。

　　艾叶汤

　　（出圣惠方）

　　治中恶、遁尸。心腹及身体痛。甚者短气不语。以手按

　　之。得其痛处。

　　取生艾小叶。碎敷痛上。浓寸余。以沸汤和灰作泥。令热敷艾上。冷则易之。不过再敷即愈

　　治中恶心气欲绝

　　（出圣惠方）取新牛粪绞汁服。无新者以干者浸汁服。或干以水煮之。若口不开。拗口。纳药也。

　　又方

　　（出十便良方）仰卧。以物塞两耳。以竹筒。纳病患鼻中。使两人痛吹之。塞口旁。无令气得出。半日病患

　　治卒中恶气绝

　　（出圣惠方）取真朱砂书舌作鬼字。额上亦书之、大良。

　　又方

　　（出肘后方）先以衣三重、藉服上。以铜器着衣上。随取少许茅。于器中烧之。茅尽益之。勿顿多也。

　　取

　　救卒中恶死、及卒死。

　　（出肘后方）令二人以衣壅口。吹其两耳。极则易人。又可以竹筒吹之。并捧其肩上。侧身远之。莫临死人上。

　　又方

　　（出肘后方）取雄鸭就死人口上。断其头。以热血沥口中。并以竹筒吹其下部。极则易人。气通下即活。

　　治卒暴死

　　用鲤鱼齿烧灰。酒服方寸匕。

　　扁鹊陷米丸

　　（出肘后方）

　　疗内胀病。并蛊疰、中恶等。及蜂百毒。

　　雄黄（一两）真丹砂（别研一两）矾石（熬一两）生矾石（一两半烧灰）鬼臼（一两半）蜈仁（四十如小豆。若积聚、坚结、服四丸。取利、泄下虫蛇五色。若虫疰病、中恶邪、飞尸、游走、皆服二三丸。摩痛上。若蛇蜂百病。若溪毒射工。其服者、视强弱大小。及病势轻重。加减服之。

　　中和汤

　　（出卫生家宝方）

　　治忽感恶气。昏闷晕倒。逆冷气绝。卒中、惊气、四

　　肢厥冷。用香附子。不拘多少为末。每服二钱。白汤调服。心痛醋汤服。

　　救卒死、或先病、痛或常居寝卧。奄然而绝。皆是中恶、救之方。（出肘后方）上破白犬以拓心上。无白犬、白鸡亦佳。

　　又方

　　（出肘后方）上取丹雄鸡冠血。管吹纳鼻中。

　　治破腹中恶血、杀虫。

　　用马鞭草。生捣水煎。去滓再煎如饴。空心酒服一匙。恶血皆下，良。

　　治中恶。及救死。或先病、常居寝卧。奄然而绝。

　　以韭捣汁、灌鼻中。一方、用薤汁。

　　治中恶、心痛。

　　（孙真人食忌本草）用苦参一两。酒一升半。煮取八合。乘热顿服。

</div>
    <div class="pagination">
<a href="普济方_page2494.html">上一页</a><span>...</span><a href="普济方_page2490.html">2490</a><a href="普济方_page2491.html">2491</a><a href="普济方_page2492.html">2492</a><a href="普济方_page2493.html">2493</a><a href="普济方_page2494.html">2494</a><span class="current-page">2495</span><a href="普济方_page2496.html">2496</a><a href="普济方_page2497.html">2497</a><a href="普济方_page2498.html">2498</a><a href="普济方_page2499.html">2499</a><a href="普济方_page2500.html">2500</a><span>...</span><a href="普济方_page2496.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
