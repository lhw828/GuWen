<!DOCTYPE html>
<html>
<head>
    <meta charset="UTF-8">
    <title>明目至宝 - 第 4 页/共 43 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明目至宝 - 第 4 页/共 43 页</h1>
    <div class="content">　　防风散

　　防风 苍术 羌活 荆芥 当归 甘草上各等分为末，每服三五钱，茶清送下。

　　水轮属肾，北方壬癸水位。（理肾经昏暗黑花，头痛冷泪，视物不明，青盲内障，宜服）

　　补肾丸

　　巴戟 山药 破故纸 小茴香 青盐 肉苁蓉 牡丹皮（五钱） 枸杞子（十两）

　　上为末蜜丸，每服五十丸，盐汤送下。

　　又治肉轮，太阳穴疼痛，翳膜侵睛，瘀血时作赤肿，经年不退，宜服

　　薏苡仁散

　　薏苡仁 茯苓 石决明 白牵牛 大黄上各等分为末，每服三五钱，茶清调送下。

　　卷一　论五行所属金木水火土位

　　四季所属

　　春属木三阳一阴 夏属火二阳三阴秋属金四阳二阴 冬属水一阳四阴。

　　卷一　论五行所属金木水火土位

　　五轮所属

　　五轮所属图　

　　卷一　论五行所属金木水火土位

　　五轮证治

　　五轮证治图　

　　卷一　论五行所属金木水火土位

　　八廓之图

　　八廓之图　

　　卷一

　　孙真人还睛表

　　大唐真观十九年二月二十八日，相州汤阴县崔村，苏门山集仙洞真人孙思

　　邈进是表，大有奇功，医者用之，甚有验矣。

　　臣问世间最贵者，莫过于人：人之最贵者，莫过于眼。眼者，按五脏六腑之精华，一身之珍宝，能观万物，照耀无穷。皎洁如珍珠，包含于天地，内连于肝胆，外应于六经。眼虽属于窍门，乃归肾而不主。肾属北方壬癸水，心属南方丙丁火。心肾不安，则水火交战，水火相克，故聚血气停流，胆损肝虚，目因受病。

　　凡须治疗，先须补肾，后乃修肝。肝是肾之苗，肾是肝之主，修肝则神魂安定；补肾则精魄流通。魂魄既得安和，眼目自然明朗。譬如种果惟在修根，根壮则枝叶方荣，根损则苗蕊何立。黑睛属肾，肾虚则脑痛。泪窍通肝，肝风则冷泪常出。

　　白仁属肺，肺热则赤脉通睛。上睑下睑属脾，脾风则拳毛倒睫。大 小 属心，心热则攀睛 肉。

　　眼分五轮，内应五脏，肝、心、脾、肺、肾，又属五行者，金、木、水、火、土。五轮者，气轮、风轮、肉轮、水轮、血轮。勿信愚医，妄行钩割，切须细寻方论，药物精研。夫人好食丹药，或夜寻心苦用精神，或胆中受热，或肺上受寒，或食好五辛毒鱼菜 葱蒜韭，爱色贪淫。或纵七情之偏或瞻星视日，或近火冲烟，或即深思不睡，思虑家园无歇，致使三焦壅热，遂乃迎风泪出，视物如烟生，觑空中似雪霜之形，视太阳如同水底，盖因肾脏衰败，夜梦鬼交，眼前似黑花撩乱，看物依稀，如此动静，便是损目之根源。日久月深，变成大患。年少不闻道，恣意随心，酒后逞情，饭饱便卧。或即冬天近火，夏日耽凉，醉卧当风，不能回护，贪淫乐欲，不能抛形。或身家丰富，年力壮盛，酒色过度，谁思损目之殃。由于肾气衰败，致令祷鬼祈神，积苦身形，其病成矣。今乃按其本草，主治处方，此药能养肾安神，久则搜风明目，补暖除邪，但根据方备合常服，治眼万无一失。名曰还睛丸，共十味炮炙不同，特定君臣，但能服饵，克日当愈。不惟男子老幼服之无妨，臣曾验，实为制，辨物精爽。后备方于下。陛下永施昌渎圣德，臣无任瞻仰之至。

　　卷一　孙真人还睛表

　　还睛丸

　　（此方但能克日取效也。）

　　川芎（酒浸） 白蒺藜（炒，去刺） 白术 木贼（去节） 甘草（炙） 羌活 青葙子 菟丝子（照前制） 密蒙花 防风 家菊花 楮实 川当归（酒洗）

　　上药十三味，各二两为末，炼蜜丸如梧桐子大，每服三十丸白汤送下，或盐汤送下亦可。

　　卷一　孙真人还睛表

　　煮针法

　　乌头（五钱，去尖） 巴豆（五钱） 硫黄 麻黄（各三钱五分） 木鳖子（五个） 乌梅（五个）

　　上用药同针入罐内水煮一日，洗净去锈，再用止痛药煮过。

　　乳香 没药 当归 花药面（各二分半）

　　又煮一日取出针，用皂角水洗，再用狗肉血内煮一日，仍用瓦屑打磨干净，正直，又用菘子油涂，常要近人气，针则不痛矣。

　　卷一

　　明堂问答七十二证之因

　　一问曰：人病患眼者，何也？答曰：或因酒色、忧愁、思忆、悲哀，或因食咸酸，血气不均，肝经损动，久则患目矣。

　　二问曰：眼赤而痛者，何也？答曰：五脏积热，毒传于肝木，目乃肝之外象，肝受邪气，使血散乱，流注于目，故赤而痛也。宜服酒调散、四顺散、八解散。

　　三问曰：赤而不痛者，何也？答曰：乃肝实也。肝者，血之源。肝实则血盛，血盛则流注于四肢，血气上冲，侵于睛瞳，目受其血，故赤而不痛也。宜服四顺散、拨云散、八解散、洗心散、泻肝散。

　　四问曰：眼赤而昏者，何也？答曰：乃肝虚也。肝主木，木生火，火发则木衰。火属心，心主血，血随火升而上灌于目，侵于瞳人，故眼赤而昏也。宜服洗肝补胆散、活血散、顺肝散、还光丸、黄 丸。

　　五问曰：大 赤者，何也？答曰：乃心实也。五脏分布皆属于心。心者，帝王之职，离火之位，热积于中，火炎于上，故大 赤者，心之实也。宜服三黄丸、洗心散、菊花散。早晨昏，洗肝散。

　　六问曰：小 黄者，何也？答曰：乃心虚也。心主火，火乃土之母，子能令母虚，土实则火虚。故脾土之色应于外，是知心虚而小 黄也。宜服人参茯苓煎、朱砂膏、定志丸。

　　七问曰：眼白膜眵多者，何也？答曰：乃肺实也。肺属金，金生水，其色白。热伤于肺，故白膜生焉。水溢而成眵泪，本肺之精华，故泪出自为眵多，结而粘硬也。宜服泻肺散、桑白皮汤、洗心散。

　　八问曰：眵泪多出，稀而不结者，何也？答曰：乃肺虚也。肺金受心火邪气所克，则金见火而化水，故水流溢出于泪堂，故眵泪多稀而不结。宜服阿胶散、艾煎丸、洗肺散、桑白皮汤。

</div>
    <div class="pagination">
<a href="明目至宝_page3.html">上一页</a><a href="明目至宝.html">1</a><a href="明目至宝_page2.html">2</a><a href="明目至宝_page3.html">3</a><span class="current-page">4</span><a href="明目至宝_page5.html">5</a><a href="明目至宝_page6.html">6</a><a href="明目至宝_page7.html">7</a><a href="明目至宝_page8.html">8</a><a href="明目至宝_page9.html">9</a><span>...</span><a href="明目至宝_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
