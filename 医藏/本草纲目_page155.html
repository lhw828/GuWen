<!DOCTYPE html>
<html>
<head>
    <meta charset="UTF-8">
    <title>本草纲目 - 第 155 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 155 页/共 603 页</h1>
    <div class="content">　　鼻衄不止：方见主治。

　　癣疮延蔓：决明子一两为末，入水银、轻粉少许，研不见星，擦破上药，立瘥。

　　此东坡家藏方也。（《奇效良方》）两，水三升，煮一升，分二服。大抵血滞则生疮，肝主藏血，决明和肝气，不损元气也。

　　（许学士《本事方》）【附录】茳芒（《拾遗》） 藏器曰：陶云：决明叶如茳芒。按：茳芒生道旁，叶小于决明，性平无毒，火炙作饮极香，除痰止渴，令人不睡，调中，隋稠禅师采作五色饮以进炀帝者，是也。又有茳芏，字从土，音吐，一名江蓠子，乃草似莞，生海边，可为席者，与决明叶不相类。时珍曰：茳芒亦决明之一种，故俗犹称独占缸。说见前集解下。

　　合明草（《拾遗》）藏器曰：味甘，寒，无毒。主暴热淋，小便赤涩，小儿 病，明目下水，止血痢，捣绞汁服。生下湿地，叶如四出花，向夜叶即合。

　　草部第十六卷　草之五

　　地肤

　　（《本经》上品）【释名】地葵（《本经》）、地麦》）、王 （《尔雅》）、王帚（郭璞）、扫帚（弘景）、益明（《药性》）、白地草（《纲目》）、时珍曰：地肤、地麦，因其子形似也。地葵，因其苗味似也。鸭舌，因其形似也。妓女，因其枝繁而头多也。益明，因其子功能明目也。子落则老，茎可为帚，故有帚、 诸名。

　　【集解】《别录》曰：地肤子生荆州平泽及田野，八月、十月采实，阴干。

　　弘景曰：今田野间亦多，皆取茎苗为扫帚。其子微细，入补药丸散用，仙经不甚用。

　　恭曰：田野人名为地麦草，北人名涎衣草。叶细茎赤，出熟田中。苗极弱，不能胜举。

　　今云堪为扫帚，恐未之识也。

　　大明曰：地肤即落帚子也。子色青，似一眠起蚕砂之状。

　　颂曰：今蜀川、关中近地皆有之。初生薄地，五、六寸，根形如蒿，茎赤叶青，大似荆芥。三月开黄白花，结子青白色，八月、九月采实。神仙七精散云：地肤子，星之精也。或曰其苗即独帚也，一名鸭舌草。陶弘景所谓茎苗可为扫帚者，苏恭言其苗弱不胜举，二说不同，而今医家皆以为独帚。密州图上者，云根作丛生，每窠有二三十茎，茎有赤有黄，七月开黄花，其实地肤也。至八月而 干成，可采。此正与独帚相合。恐西北出者短弱，故苏说云耳。

　　时珍曰：地肤嫩苗，可作蔬茹，一科数十枝，攒簇团团直上，性最柔弱，故将老时可为帚，耐用。苏恭云不可帚，止言其嫩苗而已。其子最繁。《尔雅》云：王。郭璞注云：王帚也。似藜，可以为扫帚，江东呼为落帚。此说得之。

　　子

　　【气味】苦，寒，无毒。时珍曰：甘，寒。

　　【主治】膀胱热，利小便，补中益精气。久服耳目聪明，轻身耐老（《本经》）。

　　去皮肤中热气，使人润泽，散恶疮疝瘕，强阴（《别录》）。治阴卵 疾，去热风，可作汤沐浴。与阳起石同服，主丈夫阴痿不起，补气益力（甄权）。治客热丹肿（《日华》）。

　　【发明】藏器曰：众病皆起于虚。虚而多热者，加地肤子、甘草。

　　【附方】旧三，新七。

　　风热赤目：地肤子（焙）一升，生地黄半斤，取汁和作饼，晒干研末。每服三钱，空心酒服。

　　目痛眯目：凡目痛及眯目中伤有热瞑者。取地肤子白汁，频注目中。（王焘《外台秘要》）雷头风肿，不省人事：落帚子同生姜研烂，热冲酒服，取汗即愈。（《圣济总录》）胁下疼痛：地肤子为末，酒服方寸匕。（《寿域神方》）疝气危急：地肤子（即落帚子），炒香研末。每服一钱，酒下。（《简便方》）狐疝阴 ，超越举重，卒得阴 ，及小儿狐疝，伤损生 ：并用地肤子五钱，白术二钱半，桂心五分，为末。饮或酒服三钱，忌生葱、桃、李。（《必效方》）腰痛积年，有时发动：六月、七月取地肤子，干末。酒服方寸匕，日五、六服。（《肘后》）血痢不止：地肤子五两，地榆、黄芩各一两，为末。每服方寸匕，温水调下。（《圣惠方》）妊娠患淋，热痛酸楚，手足烦疼：地肤子十二两，水四升，煎二升半，分服。（《子母秘录》）肢体疣目：地肤子、白矾等分，煎汤频洗。（《寿域神方》）

　　苗叶

　　【气味】苦，寒，无毒。

　　时珍曰：甘、苦。烧灰煎霜，制砒石、粉霜、水银、硫黄、雄黄、 砂。

　　【主治】捣汁服，主赤白痢，烧灰亦善。煎水洗目，去热暗雀盲涩痛（《别录》）。主大肠泄泻，和气【发明】时珍曰：按虞抟《医学正传》云：抟兄年七十，秋间患淋，日，百方不效。后得一方，取地肤草捣自然汁，服之遂通。至贱之物，有回生之功如此。时珍按：《圣惠方》治小便不通，用地麦草一大把，水煎服。古方亦常用之。此物能益阴气，通小肠。无阴则阳无以化，亦东垣治小便不通，用黄柏、知母滋肾之意。

　　【附方】新一。

　　物伤睛陷， 肉突出：地肤（洗去土）二两。捣绞汁，每点少许。冬月以干者煮浓汁。（《圣惠方》）

　　草部第十六卷　草之五

　　瞿麦

　　（瞿音劬。《本经》中品）【释名】蘧麦（《尔雅》）、巨句麦竹（《日华》）、南天竺草（《纲目》）。

　　弘景曰：子颇似麦，故名瞿麦。

　　时珍曰：按陆佃解《韩诗外传》云：生于两旁谓之瞿。此麦之穗旁生故也。《尔雅》作遽。有渠、衢二音。《日华本草》云：一名燕麦，一名杜姥草者，误矣。燕麦即雀麦，雀瞿二字相近，传写之讹尔。

　　【集解】《别录》曰：瞿麦生太山山谷，立秋采实阴干。

　　弘景曰：今出近道。一茎生细叶，花红紫赤色可爱，合子叶刈取之，子颇似麦子。有两种，一种微大，花边有叉丫，未知何者是也？今市人皆用小者。复一种，叶广相似而有毛，花晚而甚赤。按：颂曰：今处处有之。苗高一尺以来，叶尖小青色，根紫黑色，形如细蔓荆。花红紫赤色，亦似映山红，二月至五月开。七月结实作穗，子颇似麦。河阳河中府出者，苗可用。淮甸出者根细，村民取作刷帚。《尔雅》谓之大菊，《广雅》谓之茈萎是也。

　　时珍曰：石竹叶似地肤叶而尖小，又似初生小竹叶而细窄，其茎纤细有节，高尺余，梢间开花。田野生者，花大如钱，红紫色。人家栽者，花稍小而妩媚，有红白粉红紫赤斑烂数色，俗呼为洛阳花。结实如燕麦，内有小黑子。其嫩苗炸熟水淘过，可食。

　　穗

　　【修治】 曰：凡使只用蕊壳，不用茎叶。若一时同使，即空心令人气噎、小便不禁也。

　　用时以 竹沥浸一伏时，漉晒。

　　【气味】苦，寒，无毒。《别录》曰：辛。权曰：甘。

　　之才曰： 草、牡丹为之使，恶螵蛸，伏丹砂。

　　【主治】关格诸癃结，小便不通，出刺，决痈肿，明目去翳，破胎堕子，下闭血（《本经》）。养肾气，逐膀胱邪逆，止霍乱，长毛发血块排脓（《大明》）。

　　叶

　　【主治】痔 并泻血，作汤粥食。又治小儿蛔虫，及丹石药发。并眼目肿痛及肿毒，捣敷。治浸淫疮并妇人阴疮（大明）。

　　【发明】杲曰：瞿麦利小便为君主之用。

　　颂曰：古今方通心经、利小肠为最要。

　　宗 曰：八正散用瞿麦，今人为至要药。若心经虽有热，而小肠虚者服之，则心热未退，而小肠别作病矣。盖小肠与心为传送，故用此入小肠。本草并不治心热。若心无大热，止治其心，或制之不尽，当求其属以衰之可也。

　　时珍曰：近古方家治产难，有石竹花汤，治九孔出血，有南天竺饮，皆取其破血利窍也。

　　【附方】旧六，新五。

</div>
    <div class="pagination">
<a href="本草纲目_page154.html">上一页</a><span>...</span><a href="本草纲目_page150.html">150</a><a href="本草纲目_page151.html">151</a><a href="本草纲目_page152.html">152</a><a href="本草纲目_page153.html">153</a><a href="本草纲目_page154.html">154</a><span class="current-page">155</span><a href="本草纲目_page156.html">156</a><a href="本草纲目_page157.html">157</a><a href="本草纲目_page158.html">158</a><a href="本草纲目_page159.html">159</a><a href="本草纲目_page160.html">160</a><span>...</span><a href="本草纲目_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
