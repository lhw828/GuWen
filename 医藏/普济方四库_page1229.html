<!DOCTYPE html>
<html>
<head>
    <meta charset="UTF-8">
    <title>普济方四库 - 第 1229 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1229 页/共 1812 页</h1>
    <div class="content">　　右研为末白蜜三两入竹筒盛饭上炊每用少许含吐涎出效一方用白矾含之
　　石胆煎　治口疮疼痛
　　石胆【半钱烧研末】　蜜【一合】　黄栢【一钱】　蟾酥【研半钱】
　　右先于铛中慢火煎蜜次下药末煎如饧每含如杏核大吐津不得咽
　　栀子汤　疗口疮咽喉中塞痛食不得
　　大青【四两】　山栀子　黄栢【各一两】　白蜜【半斤】
　　右切以水三升煎取一升去滓下蜜更煎一两沸含之取疮
　　黄芩汤　疗口疮咽喉中塞痛食不得
　　黄芩　黄连　甘草【炙】　黄栢【各一两】
　　右切以水三升煎取一升含之涂吐取瘥
　　硼砂散【出海上方】　治口疮
　　青黛　石膏　硼砂　脑子
　　右为末抄半钱临卧口内
　　赴筵散【出徳生堂】　治口疮
　　黄栢【半斤】　青黛【四两】　白矾【二两】　朴硝【三两】
　　右为细末掺上吐去涎三上即愈
　　紫金霜【一名紫金散】　治大人小儿积热口内生疮
　　黄栢【两指大一片以蜜慢火炙令紫色】　诃子【一枚焼过盏儿内盖少时】　麝香【少许】　腻粉【少许】
　　右为细末每用二字掺舌生上
　　黄连散　治口疮絶妙
　　黄连　朴硝　白矾【各半两】　薄荷【一两】
　　右为粗末于腊月将黄牛胆将药入胆内风头挂两月取下如有口疮旋将药碾细入于口疮上去其热涎即愈
　　胜金散　治一切身体头靣湿淫黄水等口疮久不愈者神效不能尽述
　　黄栢【四两】　甘草【炙二两】　蜜陀僧【研二两】青黛【二两】
　　右为细末入研药匀每用如疮湿则干贴疮干则以蜜水调涂头上干疮油调涂口疮干贴有涎而吐悮咽不妨
　　地黄散【出海上方】　治口疮
　　黄栢【二两】　升麻【三两】　生地黄【五两】　蔷薇根皮【四两一方用芦根无蔷薇根皮】
　　右防咀以水七升煮取三升去滓含之瘥止含极吐却更含
　　珠粉散　治白舌疮恶及牙疳蚀
　　枯白矾【一两】　干胭脂【一钱半】　轻粉【半钱】　麝香【少许】
　　右研匀油调掺口疮或干贴
　　硃砂散　治口疮
　　朴硝　寒水石　硃砂　甘草【各等分】
　　右为细末贴少许
　　鸡舌香丸　治久患口疮不任食物
　　鸡舌香【末】　松脂【研各一分】　胡粉【为末二七】　细辛【为末三分】
　　右为末用苏木浓煎汁和药丸如梧桐子大每以暖水研一丸疮上涂之
　　杏仁丸　治口疮
　　杏仁【汤浸去皮尖双仁十粒】　蛇床子【焼灰】　白芷【烧灰】　腻粉【各一分】
　　右研杏仁如膏和三味为丸如鸡实大每细嚼五丸不得咽津吐涎出立效
　　蟾酥线　治口疮久不瘥
　　直蟾酥【五皂子大】　硼砂　龙脑　麝香【各一皂子大】
　　右研极细以温汤半盏化令匀入绯绵穪半钱蘸药汁晒干再蘸再晒候药汁尽将线寸截每用一条贴于患疮处有涎即吐一日三五次易之取瘥为度
　　黄连膏【出千金方】　治口疮并咽防塞不利口燥
　　黄连【去须剉三两】　猪脂【一斤】　白蜜【四两】　羊髄【研二两】
　　右慢火煎猪脂取油滓入黄连又煎令黒色下半髄髄化以绵滤去滓入蜜更煎数沸成膏瓷盒盛候冷每含如枣大日三度咽津不妨一方猪脂白蜜各一升黄连一两无羊髄
　　石胆散【出圣惠方】　治口疮经久肿痛赤烂不能食
　　石胆【半分】　麝香【半钱】　腻粉【一钱】　杏仁【一分汤浸去皮尖双仁研】
　　右同研令匀每取少许掺于疮上良久吐出涎水瘥
　　石胆丸【出圣惠方】　治口疮久不瘥
　　石胆【一分】　乳香【一分】　黄丹【半分】　蜜陀僧【一分】
　　右为细末錬蜜丸如酸枣大每取一丸绵裹含之
　　白矾散【出圣惠方】　治恶口疮久不瘥
　　白矾【一分烧灰】　黄栢【末一分】　腻粉【一分】　麝香【一钱】
　　右为细研末每取一字掺在疮上以意加减用之一方用铅霜一分　又方
　　黄连散【出海上方】　治口疮
　　黄连　胡椒　牙硝【等分】
　　右为末冷水潄口后以此药擦疮上折去顽涎便效
　　麝香散【出仁斋直指方】　治口疮
　　麝香【研一分】胡黄连【一钱】　防榔【生剉一枚】
　　右捣研为细末屡傅之一方用黄栢无麝香
　　赴筵散　治口疮
　　黄连　黄栢　细辛【停分】
　　右为细末搽之涎出吐去妙
　　枯矾散【出海上方】　治口疮
　　黄连【七个】　胡索【七个】　飞矾【一块如钱大】
　　右为细末搽口上
　　杏仁煎　治口疮
　　杏仁【去皮尖双仁研二七个】　胡粉【研】　铅丹【研各一分】
　　右用蜜五合调和竹筒盛蒸一炊久旋含之吐津不得
　　口疮汤
　　细辛　甘草　桂【各三两】
　　右为防咀以酒一升煮取六合含之
　　青铜散【出仁斋直指方】　治口疮
　　黄栢【四钱】　青黛【二钱】　铜碌【一钱】
　　右为末之
　　导赤散　専治口疮
　　木通　生地黄　甘草【各等分】
　　右为细末口疮上贴之
　　赴筵散【出海上方】　治口疮疼痛
　　五倍子【一两洗】　黄栢【蜜涂炙紫色】　滑石【各四两】
　　右研细末每用少许掺患处咽津不妨便可饮食俱无妨碍甚竒
　　升麻汤【出肘后方】　治卒患口疮
　　升麻【剉】　黄栢【去粗皮剉】　大青【各一两】
　　右粗捣筛每服五钱水二盏煎取一盏热潄涂吐
　　浮萍丸【出圣惠方】　治口疮久不瘥
　　浮萍草【末一分】　黄丹【一分】　麝香【一钱细研】
　　右研为末錬蜜和丸如弹子大每服含化一丸
　　杏仁丸【出圣惠方】　治口疮久不瘥及舌肿痛
　　杏仁【半两汤浸去皮尖双仁生用】　腻粉【一钱】　石胆【一分细研】
　　右用蟾酥一钱以汤浸润和丸如录豆大净潄口了含一丸吐出涎即瘥一方有浮萍草末无石胆
　　石胆丸【出圣惠方】　治口疮久不瘥
　　石胆【一分】　雄黄【半分】　腻粉【一分】
　　右细研以蟾酥和丸如芥子大临卧时含一丸吐津口中热痛勿讶
　　石胆膏【出圣惠方】　治久口疮及内疳疮
　　石胆【一分细研】　蜜陀僧【半两细研】　蜜【三两】
　　右相和于银器中慢火熬成膏每用少许涂疮上咽津立效
　　牛膝散【出圣惠方】　治口疮不歇
　　牛膝　生蘘荷叶【各三两一方用根】　黄栢【一两】
　　右防咀以绵裹酒三升渍一宿微火煎一两沸细细含之
</div>
    <div class="pagination">
<a href="普济方四库_page1228.html">上一页</a><span>...</span><a href="普济方四库_page1224.html">1224</a><a href="普济方四库_page1225.html">1225</a><a href="普济方四库_page1226.html">1226</a><a href="普济方四库_page1227.html">1227</a><a href="普济方四库_page1228.html">1228</a><span class="current-page">1229</span><a href="普济方四库_page1230.html">1230</a><a href="普济方四库_page1231.html">1231</a><a href="普济方四库_page1232.html">1232</a><a href="普济方四库_page1233.html">1233</a><a href="普济方四库_page1234.html">1234</a><span>...</span><a href="普济方四库_page1230.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
