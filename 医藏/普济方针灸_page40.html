<!DOCTYPE html>
<html>
<head>
    <meta charset="UTF-8">
    <title>普济方针灸 - 第 40 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 40 页/共 82 页</h1>
    <div class="content">　　 在不容下一寸。针三分。灸五壮。明堂经云。三壮。千金云。夹巨阙两旁一寸半。铜人经云。足阳明脉气所发。治肠鸣腹胀。上气喘逆。膈气。食饮不下。肩息唾血可灸五壮。针二分。西方子云。主胁下坚痛。
　　
　　梁门二穴
　　 在承满下一寸。灸五壮。针三分。铜人经云。足阳明脉气所发。治胸胁下积气。食饮不思。大肠滑泄。完谷不化。
　　
　　关门二穴
　　 在梁门下一寸。针八分。灸五壮。铜人经云。足阳明脉气所发。治遗弱上满。及身腹重。主积气肠鸣。卒痛。泄利。不欲食。腹中气游走。夹脐急。痰疟。振寒。
　　
　　太乙二穴
　　 在关门下一寸。灸五壮。针八分。铜人经云。足阳明脉气所发。治癫疾狂走心烦。吐舌。
　　
　　滑肉门二穴
　　 在太乙下一寸。灸五壮。针八分（下一寸至天枢）。铜人经云。足阳明脉气所发。治癫疾狂走。吐舌。呕逆。
　　
　　天枢二穴
　　 一名长溪。一名谷门。大肠之募。去肓俞一寸半。夹脐旁各二寸陷中灸五壮。针五分。留十呼（千金云。魂魄之舍。不可针。合脐相去可三寸）。铜人经云。足阳明脉气所发。疗夹脐切痛。时上冲心。烦满呕吐。霍乱寒疟。泄利食不化。女子月事不时。血结成块。肠鸣腹痛。不嗜食。可灸百壮。针入五分。留七呼。西方子云。亦名长谷。循际。
　　主久积冷气绕脐切痛。女子漏下。赤白。腹大坚急。面色苍苍。主冬月重感于寒则泄。肠胃间游气。面浮肿。唾血吐血。热甚。狂言语。
　　
　　外陵二穴
　　 在天枢下一寸。灸五壮。针三分。西方子云。在天枢下半寸。灸五壮主腹中疼痛。心如悬。下引脐腹痛。铜人经云。足阳明脉气所发。
　　
　　大巨二穴
　　 在长溪下二寸。灸五壮。针五分（长溪。天枢也。千金云。在脐下二寸。
　　两旁各二寸）。铜人经云。足阳明脉气所发。治少腹胀满。烦渴。 疝。偏枯。四肢不举。
　　西方子云。主小便难。阴下纵。喜惊。
　　
　　水道二穴
　　 在大巨下三寸。灸五壮。针三寸半。西方子云。主三焦结热。大小便不利肩背痛。小腹满。引阴中痛。腰背强急。膀胱寒。铜人经云。足阳明脉气所发。针入二寸五分。
　　
　　归来二穴
　　 在水道下二寸。灸五壮。针八分（外台云。在水道下三寸。今校勘归来二穴。在水道下二寸为是）。铜人经云。治小腹奔豚。卵缩上。引茎中痛。妇人血藏积冷。
　　
　　气冲二穴
　　 一名气街。在归来下。鼠鼷上一寸动脉应手宛宛中。禁针。灸七壮。
　　立愈炷如大麦。明堂下经云。灸五壮。素问注云。在腹脐下。横骨两端。鼠鼷上。针三分。千金云。归来下一寸。明堂经云。鼠鼷上一寸。灸三壮。主腹有大气。腹胀。脐下坚。 疝。
　　阴肿。亦主妇人月水不通。无子。西方子云。素问刺热论注云。主 疝。阴肿痛。阴痿。茎中痛。两丸骞痛。不可仰卧。及大腹石水。及腹中满。热淋。闭不得尿。主腹中大热不安。
　　大气上攻心。暴腹胀满。癃淫泺。妇人月水暴闭。塞乳。难子。上抢心。若胞不出。众气尽乱。绞痛不得反息。及气冲腰痛不得俯仰。铜人经云。足阳明脉气所发。治肠中大热。不得安卧。腹有逆气。月水不利。身热。腹中痛。
　　以上二十四穴。去腹中行当各三寸。
　　
　　卷七　针灸门
　　穴
　　
　　期门二穴
　　 肝之募。在不容旁一寸半。直两乳第二肋端。针四分。灸五壮（千金云。
　　直两乳下第二肋端旁一寸半。又云乳直下一寸半）。铜人经云。足太阴厥阴阴维之会。治胸中烦热。贲豚上下。目青而呕。霍乱泄利。腹坚硬。大喘不得安卧。胁下积气。女子产余疾食饮不下。胸胁支满。心中切痛。善噫。若伤寒过经不解。当针期门。使经不传。西方子云。主胁下胀。心痛。气短。喜障酸腹大坚。不得息。胀痹满。少腹尤大。及小腹满。小便难。阴下纵。伤食腹满（脾）。
　　
　　日月二穴
　　 胆之募。在期门下五分陷中。灸五壮。针五分（千金云。一名神光。
　　一名胆募）。明堂经云。主悲不乐。欲走多唾。言语不正。四肢不收。铜人经云。足太阴少阳阳维之会。治太息善悲。小腹热。可灸五壮。针入七分（胆）。
　　
　　腹哀二穴
　　 在日月下一寸半。针三分。铜人经云。在日月下一寸三分。足太阴阴维之会。治大便脓血。寒中食不化。腹中疼痛。西方子云。此穴不灸（脾）。
　　
　　大横二穴
　　 在腹哀下三寸半。直脐旁。灸三壮。针七分。铜人经云。足太阴阴维之会疗大风逆气。多寒善悲。可灸五壮。西方子云。在腹哀下二寸。主腹热。欲走太息。四肢不可动。多汗。洞利。资生经云。肓 去脐旁当一寸半。天枢去脐当三寸。大横去脐当四寸半。其去章门合为六寸。难经疏乃云。章门在脐上二寸。两旁九寸。为可疑焉耳。
　　
　　腹结二穴
　　 一名肠窟。又名临窟。在大横下三分。针七分。灸五壮。铜人经云。
　　治绕脐痛。上冲抢心。腹寒泄利。咳逆。西方子云。在大横下二寸三分。
　　
　　府舍二穴
　　 在腹结下三寸。足太阴厥阴阴维之交会。此三脉上下三入腹络肝脾结心肺从胁上至肩。此太阴 三阴阳明之别。针七分。灸五壮。铜人经云。治疝痛。脾中急痛。
　　循胁上下抢心。腹满积聚。厥气霍乱。
　　
　　冲门二穴
　　 一名慈宫。上去大横五寸。府舍下横骨两端约中动脉。针入七分。灸五壮铜人经云。足太阴厥阴之会。治腹寒气满积聚疼痛。淫泺阴疝难乳。子上冲心。不得息。
　　以上十四穴去腹中行各当为四寸半。
　　
　　卷七　针灸门
　　穴
　　（外胁堂二穴）
　　章门二穴
　　 一名长平。一名胁 。脾之募。在大横外。直脐季肋端。侧卧屈上足伸下足举臂取之。针六分。灸百壮。明堂经云。七壮。止五百壮（难经疏。脏会季胁章门也。脏病治此。是胁骨下短胁。在脐上二寸。两旁九寸）。铜人经云。足厥阴少阴之会。治肠鸣盈盈然。食饮不化。胁痛不得卧。烦热口干不嗜食。胸胁支满喘息。心痛腰不得转侧。伤饱身黄羸瘦。贲豚腹肿脊强。四肢懈惰。善恐少气厥逆。肩臂不举。忌如常法。又云。一名胁主膀胱气癖疝瘕。膀胱气痛。状如雷声积聚气。针入六分。灸亦良。明堂经云。灸七壮。
　　主腰背肋间痛。腹中膨胀。两胁积气如卵石也。西方子云。主咳逆吐食哕噫。食入还出。热中苦吞。而闻食臭。寒中洞泄不化。胸满呕吐。无所出。身 石水身肿。诸漏。灸百壮（肝）
　　京门二穴
　　 一名气 。一名气府。肾之募。在监骨腰中季胁本侠脊。灸三壮。针三分留七呼。铜人经云。治腰痛不得俯仰。寒热 胀。引背不得息。水道不利。溺黄。少腹急肿痛。肠鸣洞泄。髀枢引痛。西方子云。主肩背寒 。肩甲内廉痛。脊 及折体痛（胆）。
　　
　　带脉二穴
　　 在季胁下一寸八分陷中（一云宛宛中）。针六分。灸五壮。明堂下经云灸七壮。如带绕身管束诸经脉（千金云。在季胁端）。又云。主两胁下气转背痛。不可忍也。铜人经云。治妇人少腹坚痛。月事不调。带下赤白。里急螈 也。
　　
　　五枢二穴
　　 在带脉下三寸。一云在水道傍一寸五分陷中。针一寸。灸五壮。明堂下经云。三壮。铜人经云。治男子寒疝。阴卵上入小腹痛。明堂经云。在带脉下二寸。主膀胱气攻两胁也。西方子云。在水道下一寸半。主妇人赤白。里急螈 （胆）。
　　
　　维道二穴
　　 在章门下五寸三分。针八分。灸三壮。铜人经云。足少阳带脉之会。
　　治呕逆不止。三焦不调。水肿。不嗜饮食。及咳逆不止。
　　
　　居 二穴
　　 在章门下八寸三分。监骨上陷中。灸三壮。针八分。铜人经云。在章门下一寸三分。阳跷足少阳之会。治腰引少腹痛。肩引胸臂挛急。手臂不得举而至肩。
　　
　　胁堂二穴
　　 在腋下二骨间陷中。举腋取之。灸五壮。明堂下经云。胁堂主胸胁。
　　气满。噫哕喘逆。目黄。远视KT KT 不明铜人经无之。故附入于此。
　　
　　卷八　针灸门
　　穴
　　
　　少商二穴
　　 木也。在手大指端内侧。去爪甲角如韭叶（明堂云。白肉际宛宛中。
　　又云陷者中）。以三棱针。刺之微出血。泄诸脏热凑。不宜灸。昔成君绰忽腮颔肿大如升。喉中闭塞。水粒不下。甄权针之立愈。明堂经云。针一分。留三呼。泻五吸。宜针宜灸。以三棱针刺之。令血出胜气。针所以胜气者。此脉胀腮之候。腮中有气。人不能食。故刺出血以宣诸脏腠也。忌冷热食。下经云。灸三壮（甲乙经作一壮）。铜人经曰。手太阴之脉所出也。为井。治心烦善哕。心下满。汗出而寒。咳逆 疟。振寒腹满。唾沫唇干。引饮不下膨膨。手挛指痛。寒栗鼓颔。喉中鸣。又云。主不能食。腹中气满。吃食无味。西方子云。主呕吐手不仁。振栗咳逆喘。及主胁下胀。耳前痛。
</div>
    <div class="pagination">
<a href="普济方针灸_page39.html">上一页</a><span>...</span><a href="普济方针灸_page35.html">35</a><a href="普济方针灸_page36.html">36</a><a href="普济方针灸_page37.html">37</a><a href="普济方针灸_page38.html">38</a><a href="普济方针灸_page39.html">39</a><span class="current-page">40</span><a href="普济方针灸_page41.html">41</a><a href="普济方针灸_page42.html">42</a><a href="普济方针灸_page43.html">43</a><a href="普济方针灸_page44.html">44</a><a href="普济方针灸_page45.html">45</a><span>...</span><a href="普济方针灸_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
