<!DOCTYPE html>
<html>
<head>
    <meta charset="UTF-8">
    <title>普济方 - 第 2441 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2441 页/共 3614 页</h1>
    <div class="content">　　（出千金方）小蒜韭根杨柳根（各一斤）上合烧以酒灌之。及热水气蒸之。即愈。

　　渗湿汤

　　（出海上方）

　　治阴肿痛。

　　苍术（制）干姜白术白茯苓陈皮甘草（各一两）上咀。姜枣煎。空心服。

　　吴松坡愈。盖

　　一方

　　（出海上方）

　　治肾囊肿痛。

　　用八角茴香一两。用盐合炒香热。和盐分十服。细嚼。无灰酒送后。服茱萸内消丸三两。

　　分

　　治阴痛方

　　（出千金方）甘草石蜜上等分为末。和乳涂之。

　　男子阴肿如斗大核痛。人所不能治者。

　　（出肘后方）上用芜菁根。捣敷之。

　　有人阴冷。冷气渐入阴囊肿满。阴肿。大如升。核痛。

　　用捣苋菜根敷之。

　　又方

　　醋和热灰熨之。

　　又方

　　（出千金方）用釜月下土。鸡子白和敷之。一方、车前子为末。饮服之。

　　又方

　　（出千金方）用醋和面炙令热熨之。

　　又方

　　（出千金方）用煮大蓟根汁。服一升。日三下。过三即愈。

　　治肾囊肿痛

　　用先以生料五苓散。煎七分。去滓热服。后。以青木香丸一帖。用斑蝥去头翅。一处微炒。

　　去滓孙威

　　治男子阴肿

　　以荏子萁叶。捣和醋封之。女人绵裹内。三四易。

　　治猝阴肾痛

　　以烧牛屎末。和酒敷之。干即易。

　　治阴囊坠肿气痛

　　以槐皮煮汁淋之。

　　雄黄洗方治男子阴肿核痛。不能疗者方。

　　马鞭草散

　　（出肘后方）

　　专治男子阴猝痛肿。

　　上用捣芜菁根。同马鞭草敷。并良。

　　蚯蚓散治阴肿痛。

　　上用水擂甘草。调蚯蚓粪涂。

　　鸡粪散

　　（出肘后方）专治男子阴猝肿痛。

　　上用灶中黄土末。以鸡子黄和敷之。蛇床子末。和鸡子黄敷之。亦良。

　　疗男女阴肿

　　上以绵裹生大豆已捣者。纳之。

　　治男子阴肿大如升。核痛不能治者。

　　（出海上方）上捣马鞭草涂之。立效。

　　疗阴肿

　　（出海上方）上以铁精粉敷之。

</div>
    <div class="pagination">
<a href="普济方_page2440.html">上一页</a><span>...</span><a href="普济方_page2436.html">2436</a><a href="普济方_page2437.html">2437</a><a href="普济方_page2438.html">2438</a><a href="普济方_page2439.html">2439</a><a href="普济方_page2440.html">2440</a><span class="current-page">2441</span><a href="普济方_page2442.html">2442</a><a href="普济方_page2443.html">2443</a><a href="普济方_page2444.html">2444</a><a href="普济方_page2445.html">2445</a><a href="普济方_page2446.html">2446</a><span>...</span><a href="普济方_page2442.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
