<!DOCTYPE html>
<html>
<head>
    <meta charset="UTF-8">
    <title>普济方 - 第 1257 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1257 页/共 3614 页</h1>
    <div class="content">　　（出圣济总录）

　　治伤寒痞满。心腹妨闷。不能食。

　　陈橘皮（汤浸去白焙）浓朴（去粗皮姜汁炙）白术槟榔（锉各二两）半夏（汤浸七次炒令干）人参（各一两）上粗捣筛。每服五钱。水一盏半。入生姜一分。拍碎。同煎至七分。去滓。温服。

　　茯苓前胡汤

　　（出圣济总录）

　　治伤寒心中痞满。结气不散。

　　赤茯苓（去黑皮一两）前胡（去芦头三分）枳实（锉麸炒）木香杏仁（汤浸去双仁炒各半两）甘草（炙一分）上粗捣筛。每服三钱。水一盏。入生姜半分。拍碎。同煎六分。

　　去滓。温服。

　　异效丸

　　（出圣济总录）

　　治伤寒四五日大下后。心中痞满。气息喘逆欲绝。

　　人参白术甘草（炙锉）枳壳（去瓤麸炒）赤茯苓（去黑皮）木香陈橘皮（汤浸去白焙各半两）干姜（炮三分）上粗捣罗为末。炼蜜和。更捣三五百杵。丸如梧桐子。每服空心米饮下二十丸。晚再服。加至三十丸。

　　沉香汤

　　（出圣济总录）

　　治伤寒虚痞。气逆呕吐。

　　沉香（锉一两）青橘皮（汤浸去白瓤）胡椒香子（炒）楝实（锉炒）荜澄茄（炒各半两）上粗捣。每服二钱。水半盏。酒半盏。葱白一握。同煎至半盏。去滓。温服。

　　豆蔻汤

　　（出圣济总录）

　　治伤寒发汗。胃气不和。心下结痞。噫气食臭。胁下气

　　满。虚鸣下利草豆蔻（去皮）陈橘皮（汤浸去白焙各一两重）枳壳（去瓤麸炒半两）半夏（汤浸七次炒）干姜（炮）甘草（炙锉）人参（各三分）上粗捣筛。每服五钱。水一盏半。入生姜半分。拍碎。枣三枚。擘破。同煎七分。去滓。温服。

　　一方

　　（出肘后方）

　　治胸胁痞满。心寒气急喘急。

　　人参白术（各一分）枳实（二两）干姜（一两）上捣蜜和丸。一服一枝。若嗽。

　　加栝蒌二两。吐加牡蛎一两。日夜五七丸服。不愈更服。

　　枳壳汤

　　（一名桔梗枳壳汤出活人书）

　　治伤寒痞气胸满欲死者。出东坡家藏方。

　　枳壳（一作枳实）桔梗（各一两）上咀。水一升半。煎一半。去滓。分作二服。

　　伤寒下早。则气上膨胸。谓之结胸。更多用巴豆、粉霜、腻粉。十死七八。此盖泻其下焦。下焦虚。则气愈见上攻胸膈。多致不救。凡胸膈病。可泻膈。若按之坚硬而痛。此是结胸。如胸有水。须用大黄甘遂辈下之。陷胸丸之类是也。若按之不甚硬。亦不甚痛。此名痞。

　　气上虚。气热膨胀。只可用黄芩、大黄、黄连之类化之。尝有患胸胀已危。因作结胸痞气。

　　治皆不瘥。史大夫以此汤饮之。下黄水一升许遂瘥。予得此法。用之如神。若是痞气。莫不应手而消。凡伤寒胸胀。勿问结胸痞气。但先服此药。若不瘥。然后别下药。录此汤。行气下膈耳。无他损。又西晋崔勋方。得伤寒或下或不下。心中结满。胸膈痞寒。气急厥逆欲绝。

　　心胸高起。手不得近。二三日辄死。用泻心大小陷胸汤。皆不瘥。当是下后虚逆气已不理。

　　而毒复上攻。气毒相搏。结于胸中。气毒相激。故到此病。若疗之。当用加减理中丸。先理其气。次疗诸疾。

　　加减理中丸

　　（出活人书）

　　治寒实结胸。及伤寒诸吐利后。胸痞欲绝。膈高起急

　　痛。手不得人参白术甘草（各二两）干姜（一两半）枳实（炮一两）茯苓（二两）上俱研末。蜜丸弹子大。一丸不效。再服。予时用此。神速。下喉。气即相接续。后与之不过五六弹丸。胸中豁然矣。用药之速。未尝见此。渴者。加栝蒌二两。下利者。加牡蛎二两。又炒。

　　此予屡试之效。其功神速。今以此丸与枳实汤兼服。无不验。所谓枳实。只是枳壳。古人谓之枳实。后人方别出枳壳。东坡先生以秘方广传。又每有论述。教人济活。存心仁矣。

　　浓朴汤

　　（出圣济总录）

　　治伤寒汗后。腹胁胀满。食少呕逆。

　　浓朴（去粗皮生姜汁炙令紫三分）桂（去粗皮）诃黎勒（炮去核）人参陈橘皮（汤浸去白焙）赤茯苓（去黑皮）丁香（各半两）甘草（炙锉一分）上捣筛。每服三钱。

　　水一盏。

　　入生姜半分。拍碎。枣三枚。擘破。同煎六分。去滓。食前温服。

　　附子汤

　　（出圣济总录）

　　治伤寒因下后。脾胃虚冷。腹胁胀满。

　　附子（一两炮裂去皮脐）赤茯苓赤芍药人参（去芦头）白术桂心（各半两）上捣筛为散。每服五钱。水一大盏。入生姜半分。枣三枚。煎五分。去滓。不计时候。温服。

　　茯苓汤

</div>
    <div class="pagination">
<a href="普济方_page1256.html">上一页</a><span>...</span><a href="普济方_page1252.html">1252</a><a href="普济方_page1253.html">1253</a><a href="普济方_page1254.html">1254</a><a href="普济方_page1255.html">1255</a><a href="普济方_page1256.html">1256</a><span class="current-page">1257</span><a href="普济方_page1258.html">1258</a><a href="普济方_page1259.html">1259</a><a href="普济方_page1260.html">1260</a><a href="普济方_page1261.html">1261</a><a href="普济方_page1262.html">1262</a><span>...</span><a href="普济方_page1258.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
