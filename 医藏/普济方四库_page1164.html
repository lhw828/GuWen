<!DOCTYPE html>
<html>
<head>
    <meta charset="UTF-8">
    <title>普济方四库 - 第 1164 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1164 页/共 1812 页</h1>
    <div class="content">　　木香散【出圣惠方】　治风毒气留滞荣卫不通欲结为缓疽熁之令内消贴
　　木香【一两半】桂心【二两】白敛【一两半】赤小豆【一合】莽草【一两半】附子【一两去皮脐】半夏【一两半】洋桃根【二两】
　　右为细散以酸水旋调稀稠得所涂故软布及生布绢上贴之干即易之以肿消为度
　　防茹膏【出圣惠方】　治缓疽肿痛内坚厚如牛领皮下针烙干即用生姜维縁疽气沉涩干姜味辛辛能散气消痛又善引脓化恶肉可以绵褁姜末深絍疮中日三二遍换以肿退为度蚀出疮中恶肉
　　防茹【三分】藜芦【半两去芦头】珍珠末　硫黄【细研】
　　右为细散都研令匀疮上如恶肉挍深可以绵褁入疮中恶肉化尽贴生肌膏取瘥为度
　　芍药汤【出圣惠方】　治缓疽
　　芍药　当归【各一两】黄耆【剉】生干地黄【焙】赤茯苓【去黒皮各半两】人参　甘草【炙各三分】
　　右麄捣筛每服五钱水一盏半入生姜半分拍碎枣二枚擘破煎至八分去滓空心温服晩再如法服之
　　蛇床散【出圣惠方】　治缓疽
　　蛇床子【一分研】杏仁【汤泡去皮尖双仁细研入】黄连【去须捣末】乳香【细研各半两】盐【一分研】蔓菁根【三两切烂捣】
　　右以蔓菁根和药末细研令匀涂傅肿上干即易之
　　雄黄散【出圣惠方】　治缓疽以飞黄散蚀恶肉尽薰之雄黄　干鸡屎白　藜芦【去芦头】丹砂【细研】干鲡鱼【炙焦各一两】
　　右为散以青布褁之安小土灶内烧薰患处如是薰三日即止后用黄耆散常法傅之一方用蛇衘膏摩之
　　黄耆散【出圣惠方】　治缓疽
　　用黄耆二两细剉捣罗为散傅疮上一方不计时以温水调下二钱匕
　　治缓疽方【出圣惠方】
　　用防茹一两捣为末不计时温酒调下二钱一方用二两为散傅之
　　追蚀一切疮肿【附论】
　　夫痈肿若寒多及毒深外证虽结聚鞕不消疼痛难任未能腐化或已穿穴经久不瘥在外者须以药蚀在里者须以药托令毒气发泄荣卫流通则痈疽得瘥矣所以有追引蚀痈之方
　　方
　　覆煎散　治诸般痈疽肿毒疖毒
　　归稍【一钱】归身【二钱】防风稍【一钱】风身【二钱】苏木【半钱】黄栢【二钱】甘草【二钱半】全蝎【一钱】陈皮【一钱】羗活【一钱】人参【五分】黄芩【一钱】防己【五分】连翘【三分】藁本【一钱】黄耆【一钱】桔梗【二钱】泽泻【五分】知母【五分】生地黄【五分】芍药【一钱】
　　右为麄散只作一服煎先用井水浸药一个时辰再用长流水一大椀煎七分又用好酒数十滴入药内作一服温饮看病上下食前后
　　治发背脑疽疔疮恶肿
　　发背疔疮与脑疽麝香没药乳当归腻粉官粉二钱各等分一对蜈蚣丸焙枯粉霜砒信各半字一钱脑子细罗酥蟾汁振尖如菜子通针深送入疮疽半热半痛过半日管取医交命再苏
　　千金漏芦汤　治肿痈疖无名肿毒皆可服
　　生大黄　白敛　甘草　赤芍药　黄芩　白芨升麻　麻黄　枳殻　山栀子　当归须【各等分】
　　右防咀水一盏半煎七分去滓空心服又治诸毒肿
　　丁香散　治痈疽发背热毒攻焮肌肉赤色疼痛欲成脓令速溃
　　丁香　赤小豆【各半两】寒水石【一两】洋桃根　硝石【研】大黄【各一两】木香　白敛　榆皮【剉】防己【各三分】
　　右捣罗为散先以雄雀屎七粒乳香一小块细研以醋调和涂疮头上以醋调药末如糊摊故帛上贴之干则易
　　龙射破棺散　治一切痈疽发背肿恶
　　霍香　地丁　蒌　红藤　甘草　紫草【各一两】黄耆【五钱】当归【五钱】
　　右为细末每服二钱水调下
　　通闗散　治一切痈疽无头肿痛宣通立愈
　　大黄【一两】牡砺【半两烧】山栀子【三钱】地龙【二钱】甘草【三钱炒】
　　右为末每服五钱水一盏煎至六分去滓温服以利为度
　　乳香防毒散　治一切痈肿疮疖消毒止痛
　　黄蘖【去麄皮】黄芩【去肉各二两】地骨皮【一两】乳香【另研三钱】没药【另研三钱】
　　右为末井水调作膏子摊在纸花上贴于疮处
　　追毒丸　治痈疽已溃蚀恶肉
　　巴豆【去皮心膜十四枚】白丁香【二十一枚】豆防【二十一粒】屁盘虫【七枚】
　　右同研细滴水丸撚如雀粪大絍疮内追汁尽即止
　　搜脓散【出疮科精要】　治年深不瘥恶疮有脓不能自出
　　芎防【二两】白芷【一两】白芍药【三两】轻粉【二钱】
　　右为细末每用干掺疮口深者絍之
　　搜脓散【出御药院方】　治诸疮脓汁不絶腐肉未尽
　　黄耆　白芍药　香白芷【各等分】
　　右为细末干掺患处只可少许却用膏药敷贴日一换
　　透肌丸　治痈疽肿未有头疼痛不可忍
　　硼砂【研】斑猫【去趐足米炒】乌头尖
　　右等分捣研为末醋煮麫糊丸如小豆大捻令匾贴在疮上却用膏药花子盖透为度如恶物出尽次用后方合疮口生肌散
　　生肌散
　　白矾【烧令汁尽一两】黄连末【一分】轻粉【一分】
　　右同研细不拘多少掺疮口上候生肉满脓水尽疮口干即止为效
　　追脓散　治痈肿疖毒出脓疼痛
　　湿生虫【五十枚瓦上干】小麦【五十粒】麝香【研半钱】
　　右捣研为末毎用一字絍在疮内
　　通闗膏　治疮疖痈疽等无头者
　　乳香　轻粉【各等分】
　　右研匀津唾调涂肿处以纸贴之
　　败毒丸　治一切痈疽未破
　　巴豆【去皮心膜三枚】铅丹【少许】
　　右同研入生少许再研匀丸麻子大每以一丸安疮口外以膏药贴之脓即出
　　括蒌酒　治痈疖多日不熟无头者
　　括蒌【一枚】甘草【三寸】
　　右剉碎用酒一盏水一盏量人虚实入腻粉少许煎三五沸去滓临卧温服夜半踈动一行其疮自消
　　葱香涂傅方　治肿毒及痈疖不穴
　　煨葱【一茎】乳香【如枣核大一枚】
　　右烂研涂肿上即溃
　　治无名肿毒发背脑疽皆可治之
　　炒黄小粉【五分】炒半夏末【一分将黄下灯草末同炒要研草法阳手送隂手接下盆研细】
　　右研细无根水调傅之甚效
　　治脓溃后疮不合方【出千金方】
　　用烧防皮一枚为末傅疮孔中
　　又方【出千金方】
　　熟嚼大豆以傅之
　　又方【出千金方】
　　炒乌芝蔴令黑熟捣以傅之
　　又方【出千金方】
　　以牛屎傅之干即易
　　又方【出千金方】
　　烧破蒲蓆灰臈月猪脂和纳孔中
　　治肿毒未成头热痛方
　　以蛴螬不计多少生研细入少并醋三两滴调纸花子上摊剪一眼子时以水润觉药力尽再用痒掲去自然脓为效
　　治痈未有头使必穴方
　　取茅锥一枚尖正同具者以水煎十数沸服之立溃若两茎即生两孔或断折一锥为二亦两孔
　　咽葵子方治痈疖无头
　　取葵子一合以津咽三五枚多咽即头出多假令咽一粒穿一穴也随痈疖大小不可过多
　　雀粪涂傅方　治痈肿速穿溃
　　以雄雀粪二十一枚用醋研和如糊涂傅肿上脓便出未穴再涂即破
　　地黄膏涂贴方　治热痈肿结热振焮欲作脓
　　以生地三斤细切捣汁用麻布绞其汁出于铜器内慢火煎搅成膏取傅肿处以故帛涂贴之亦得日三五次易其痈即溃
　　治痈疖诸肿难穿者
　　用已出未变全生蜂儿瓦上焙干研末一分生虾肉擂碎二分合和敷患处四边留中心须臾或穿或散极妙
　　治背痈搭背无名肿毒疮
　　用葡桃根捣碎敷患处先用虀水洗净后敷上葡桃根野者妙
　　又方
　　以捻拈草用粳米醋调敷患处良
</div>
    <div class="pagination">
<a href="普济方四库_page1163.html">上一页</a><span>...</span><a href="普济方四库_page1159.html">1159</a><a href="普济方四库_page1160.html">1160</a><a href="普济方四库_page1161.html">1161</a><a href="普济方四库_page1162.html">1162</a><a href="普济方四库_page1163.html">1163</a><span class="current-page">1164</span><a href="普济方四库_page1165.html">1165</a><a href="普济方四库_page1166.html">1166</a><a href="普济方四库_page1167.html">1167</a><a href="普济方四库_page1168.html">1168</a><a href="普济方四库_page1169.html">1169</a><span>...</span><a href="普济方四库_page1165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
