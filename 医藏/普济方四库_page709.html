<!DOCTYPE html>
<html>
<head>
    <meta charset="UTF-8">
    <title>普济方四库 - 第 709 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 709 页/共 1812 页</h1>
    <div class="content">　　治吐血咯血
　　用白胶一両切作小片子炙令黄新绵一両烧作灰细研毎服一钱新米饮调下不计年嵗深逺并宜食后卧时服
　　伏龙肝散　治吐血防血心腹痛
　　多年垩壁土　地炉中土　伏龙肝
　　右等分毎服一块如拳大水二碗煎一碗澄清服白粥补之
　　地黄煎【一名活鳖煎出圣恵方】　治心经火热脉洪数或吐或衂
　　生地黄汁【半升】　大黄【一両】
　　右将地黄汁熬干一半入大黄末熬成膏圆如桐子大以熟水下五丸食后未止加至十丸一方作散温地黄汁一沸入大黄搅和空腹服一方毎服二十丸米饮下
　　青香柿【出澹寮方】　治吐血
　　铜青　白胶香【各一钱】
　　右为末入干柿内纸裹煨嚼吃
　　云雪散【出圣济总録】　治吐血
　　云雪【寒食是】　蒲黄【各一両】
　　右并生用研匀毎服二钱冷水调下
　　香草汤【出圣济总録】　治吐血
　　莎草根【去毛五两】　甘草【一两剉炙】
　　右粗捣筛毎服二钱水一盏煎取七分去滓温服连进数服
　　朱粉散【出圣济总録】　治诸般吐血
　　丹砂【研飞】　蛤粉
　　右等分研细合和令匀每服二钱酒调下
　　黄药散【一名防己散出王氏博济方】　治吐血咯血
　　黄药子　防己
　　右等分捣为末每服一钱煎小麦汤调下吐甚者一服减二服定
　　地黄饮【一名地黄煎出圣恵方】　治肺损吐血不止及舌上或出血如簮孔
　　生地黄【八两研取汁】　鹿角胶【一两炙燥碾为末】
　　右先以童子小便五合于铜器中煎次下地黄汁及胶末打令匀煎令镕十沸后作三服当止一方入生姜汁一方粥米汤饮调二钱服一方专用童子小便
　　诃梨勒散【出圣济总録】
　　诃梨勒【生为末】　白【炒】
　　右等分每服二钱糯米粥调下
　　白胶散【出澹寮方】　治吐血
　　地黄汁【一升二合】　白胶香【二两】
　　右以甆器盛入甑蒸胶消服
　　地黄煎　治吐血
　　地黄汁【生用】　藕节汁　蜜
　　右各等分银铫儿煎略沸待温用匙挑入口
　　补肺散【出卫生寳方】　治肺破吐血血治不瘥者
　　豮猪肺【一具不破者】　雌黄【三钱研细】　蒲黄【三钱炒熟】　桑白皮【半两为末】
　　右三味和匀入白麫少许水调灌入肺内用绳子缚肺口煑熟任意吃之立效
　　小蓟散　治咯血吐血
　　佛座草　小蓟【各等分】
　　右为细末每服一钱用稀粥饮下
　　栢叶散【澹寮方】　治吐血下血其证因内损或因酒食劳损或心肺胍破血气妄行血如涌泉口鼻俱出湏臾不救
　　侧栢叶【蒸亁】　人参【各一两焙干】
　　右为细末每服二钱入飞罗麫二钱新汲水调如稀糊啜服涌如血泉不过二服即止无前药用荆芥一握烧过盖于地上要出火毒细研如粉陈米饮调下三钱服不过二服即愈又无前药用釡底墨刮下研细如粉每服三钱浓前米调下连进二服荆芥穂同服
　　治忽吐血一两口或是心衂或内崩方【出千金方】
　　用熟艾三鸡子许水五升顿服
　　血余散【出圣恵方】　治吐血或心衂或内崩或舌上出血如簮孔者用烧乱髪灰水服方寸匕日三服一方汗鼻出血用一字吹入鼻中吐血衂血米饮汤调下亦治小便出血
　　又方【出圣恵方】　治吐血
　　用桂心末以糯米粥饮调下方寸匕日夜二十服一方水汤各半盏浓调趁热吃南阳赵宣德患服之如神其甥亦患二服永安
　　治吐血忧恚絶伤脑膈疼痛及虚劳唾血
　　用生地黄五觔绞取汁右于银锅内微火煎三沸投白蜜一升又煎取三升每服半升日三主胸痛百病久服佳一方治吐血不止用生蜜和调服之一方用地黄一升生姜汁一合相和温服日四五服一方治虚劳吐血生地黄五觔捣酒一升煑去滓服
　　紫苑丸【出指南方】　治吐血后咳血
　　紫苑【去苖土枝梗】　五味子【炒各等分】
　　右为细末炼蜜为丸如弹子大每服一丸含化
　　治吐血【出百一选方】　用松烟墨汁服之
　　地黄煎丸【出余居士选竒方】　治吐血遍服药不效者
　　用生地黄一觔洗浄细捣取汁其滓再入好酒少许又取汁令尽附子一两半炮去皮脐切作片子入在地黄汁内用银石器熬成膏其附子取出焙干更用干山药三两同为细末却以地黄膏子和成剂木臼杵一二千下丸如桐桐子大每服三十丸渐渐加至五十丸空心米饮下昔葛察判妻苦此疾百药皆试得此方服之取効后虽发屡服有验
　　掌中金【出百一选方】　治吐血
　　用真蒲黄黄药子等分用生麻于手心内调以舌防之
　　藕节散【出经验良方】　治吐血咯血
　　用藕节研汁调飞罗带稀服
　　栁花散【出经验良方】　治吐血
　　用柳絮不拘多少焙干碾为细末温米饮下
　　治吐血【出余居士选竒方】
　　用蚕蜕子不拘多少烧灰二钱井水调下
　　青金散【出肘后方】　治吐血咯血
　　用干莲叶即经霜败荷叶最佳用莲叶烧灰为末二钱饭饮或井花水调下食后及临卧服一方焙干为末
　　治吐血【出经验良方】
　　用白鸡冠花黄醋浸煑七次为末二钱热酒下
　　鬱金散【出经验良方】　治吐血呕血
　　用鬱金甘草等分为末新汲水调下一钱甚者三服愈
　　荆芥汤【出经验良方】　治吐血咯血
　　用荆芥连根洗浄捣汁半盏饮之无生者穂为末熟水调温服之
　　又方【出经验良方】
　　用黄丹不拘多少细研发时用新汲水调下二钱
　　龙骨散【出三因方】　治吐血鼻衂过多不断
　　用龙骨为末以竹管吹半钱入鼻中九窍出血皆可用昔有人衂一斛众方不瘥此方即断若血从耳出亦吹之若时行热毒血衂者亦断一方用栀子如前法
　　又方随鼻左右以新水洗足
　　茜根散【出圣恵方】　治大人小儿吐血
　　用茜根不计多少杵为细末大人每服二钱新汲水调下食后一日三服小儿毎服一钱或极小毎服半钱或一字一日亦三服一方以淡浆水煎水亦可一方水一中盏煎至七分放冷食后服之良
　　治口中血腥吐血红咳
　　用熟地黄干嚼酒下又为末酒调下
　　独圣散【出圣济总録】　治吐血
　　右用晚桑叶不计多少防焙为细末每服三钱冷腊茶调如膏入麝香少许夜卧含化咽津只一服止后用补肺药
　　人参汤【出王氏博济方】　治吐血咯血
　　用人参一两为细末五更鸡鸣时打鸡子清调如稀糊匙抄服若服一两人参尽甚好不尽半两亦可服讫却卧一方无鸡子清一方乌鸡子清以手磨成水湏磨千百次自然化成后用人参研为细末其每一服二钱重调匀约五更服服药时不得语仰啜下自然觉心肺俱凉满口津液如无乌鸡子亦得终不及乌鸡子如此吃至十日未有不效者
　　槲叶散【出圣济总録】　治吐血
　　右槲叶不拘多少为末每服二钱水一盏煎至七五沸和滓温服不拘时
　　糯米饮【出圣济总録】　治肺损吐血
　　用薜茘一二十叶纸包贴放着肉处至干切不可□收贴起如有患旋研罗作细末每服先研糯米浓饮煎若饼麫稀稠可八分一盏抄药末一匙头同搅调匀临卧温服
　　黒神散【出圣济总録】　治吐血
　　用括蒌取端正者纸和泥通裹于顶间留一服煆存性地坑内合一宿取出为散每服三钱糯米饮下再服之
　　艾灰散【出圣济总録】　治吐血
　　用艾不拘多少烧灰细研每服二钱新汲水调下又擂自然汁与蜜等分重汤熬为膏服治衂血不止
　　治吐血方【出圣济总録】
　　用蛇蜕烧灰研细每服一钱冷熟水调下不拘时
　　天南星散【出圣济总録】　治吐血
　　用天南星一两剉如骰子大以炭灰汁津一宿漉出汤洗焙干为散毎服一钱酒磨自然铜调下
　　又方【出圣恵方】
　　用白药四两烧存性以盏盖地上出火毒为末毎服三钱糯米饮调下
</div>
    <div class="pagination">
<a href="普济方四库_page708.html">上一页</a><span>...</span><a href="普济方四库_page704.html">704</a><a href="普济方四库_page705.html">705</a><a href="普济方四库_page706.html">706</a><a href="普济方四库_page707.html">707</a><a href="普济方四库_page708.html">708</a><span class="current-page">709</span><a href="普济方四库_page710.html">710</a><a href="普济方四库_page711.html">711</a><a href="普济方四库_page712.html">712</a><a href="普济方四库_page713.html">713</a><a href="普济方四库_page714.html">714</a><span>...</span><a href="普济方四库_page710.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
