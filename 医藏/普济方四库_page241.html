<!DOCTYPE html>
<html>
<head>
    <meta charset="UTF-8">
    <title>普济方四库 - 第 241 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 241 页/共 1812 页</h1>
    <div class="content">　　用橄榄灰如无以黄丹代之麝香轻粉各少许同为细末用贴疳处
　　信效散【宣明论方】　治风热上客阳明之经牙齿疳蚀龂宣腐臭血出色黄气腐沉闷动摇疼痛作发有时兼解中金石一切毒药
　　信砒【一钱】黄丹【二钱】千古石灰【如无但以陈久者炒细研四钱】
　　右研细入青盐一分麝香少许如无此二味亦得每上抄二两大豆许先洗潄净蘸药擦上下牙齿龂沥涎勿咽之须臾潄净或有蚀处再上少许日三四次常用如意以上以频为妙或服金石药致病便一日三四上更不上牙齿神效或已上牙齿者傅之即愈或平人常用颇能清利头目寛膈美食使髭髪迟白久用亦能固牙齿使迟老气行于面而手足阳明经络贯注忧思则气结而血液不行烦燥怫鬰而血衰不能荣养髭髪故早苍黄而斑白也此药能使阳明气血宣故效能然也又方使龙骨不用石灰
　　治牙齿疳防蚛牙【出本草方】
　　取啄木乌一只烧为末内牙齿孔中不过三数
　　齿漏疳【论】
　　夫手阳明支脉入于齿风邪客于经脉流滞齿根肿脓汁出愈而更发谓之齿漏疳也
　　方
　　棘刺散【出圣惠方】　治齿漏疳脓血出齿龂宣露气臭不能饮食
　　棘刺【半两烧灰】青葙子【三两】当归　干姜【炮裂剉】香附子鸡舌香　细辛　川升麻【已上各一两】
　　右为散每用半钱以绵裹于患处咬之咽津以瘥为度
　　青黛散【出百选方】　治齿露疳出脓水不止
　　青黛　梧桐泪　胡黄连　芦荟【各半两】虾蟆【一枚烧灰】麝香【一分】
　　麝香散【出百选方】　治齿漏疳虫蚀齿龂殠烂
　　麝香　青矾【烧赤】黄矾【烧枯各一分】芦荟【半叚约半两去枝节烧灰】
　　右同于乳鉢内细研为散先以绵拭龂上恶血出即用湿纸片子掺药贴富次律有女年数歳齿上忽生黒后数日龈烂成走马疳用前方即愈自后屡有竒效
　　丁香散【出圣惠方】　治齿露疳宣露及骨槽风脓血不止丁香【一分】生地黄【五两以竹刀子切于铜器内炒黒色】干虾蟆【一分炙】茛菪子【半两炒黒】麝香【一钱细研】
　　右为散每至夜间用湿纸片子上掺药约齿龂患处大小贴之有涎即吐以瘥为度
　　铜青散【出圣惠方】　治齿露疳
　　铜青【两字】谷精草末【两钱】砒霜【半钱】马齿苋灰【两字】
　　右于乳鉢内研令细临卧时先以热浆水潄口三五度后以手指取药少许揩于齿龂上便合口候良久满口津即吐之依前潄三五度又揩药每日夜三五度用之以瘥为度
　　鲫鱼散【出圣惠方】　治齿漏疳宣露脓血出
　　大鲫鱼【一枚】砒霜【一分】干地黄末【一两】
　　右将割破鲫鱼复去肠入砒霜及地黄末以纸裹鱼入火烧烟絶取出去其纸灰更入白矾灰麝香少许细研为散每用半钱掺湿纸片子上贴患处
　　神功圆【出东垣兰室方】　治多食肉人口臭不可近牙疳蚀牙齿肉将脱牙齿落血不止
　　黄连【去须择净秤一两酒洗】缩砂仁【半钱】生甘草【三钱】藿香叶【一钱】木香【一钱】生地黄【酒洗三钱】当归身【一钱】升麻【二钱】兰香叶【如无藋香代之】
　　右同为细末水浸蒸饼为丸如菉豆大每服二十丸或加至二百丸止白汤下食逺兼治血痢及血崩及血下不止血下褐色或紫黒色及肠癖下血空心服米汤下其脉洪大而缓者及治麻木厥气冲逆气上行妄见者
　　齿龋【论】
　　夫手阳明之支脉入于齿足太阳脉有入于颊遍于齿者其经虚风气客之络防齿间与血气相乗则龂肿热气加之脓汁出而殠侵食齿龂谓之龋齿亦曰风龋
　　方
　　细辛汤【十便良方】　治牙齿风龋肿痛脓汁不止
　　细辛【去苗叶】附子【去皮脐生用各半两】芎防【一两】
　　右剉如麻豆每服五钱水二盏煎十余沸去滓热潄冷吐
　　虾蟆散【出圣惠方】　治齿龋疼痛
　　干虾蟆【一枚五月五日取者佳烧灰】麝香【研半钱】柑皮　细辛【去苗叶各半两】白鸡屎【烧灰】青黛【研一作石黛】干姜【炮】雄黄【研各一分】
　　右为散绵裹如黍米大内虫孔中无虫孔者贴一字于患处有涎即吐
　　治牙齿风龋【出圣惠方】
　　郁李根【白皮切四两】细辛【一两】盐【一合】
　　右切以水四升煮取二升半去滓内盐含之取瘥
　　柳枝汤【出圣惠方】　治牙齿风龋隐痛动摇齿龂宣露栁枝【一握剉】地骨皮　细辛　防风【去芦头】生地黄【剉】蔓荆子　杏仁【俱各一两汤浸去皮尖双仁】盐【半两】
　　右剉如麻豆和匀每用一两水一盏半同煎至一盏去滓热含就于患处良久倦即吐之含尽为度日二尽此一剂永瘥更不再发酒水各一盏煎亦佳
　　蜀椒汤　治牙齿风龋疼痛
　　蜀椒【去目并闭口炒出汗】芎防　细辛【去苗叶】升麻　莽草防风【去乂】黄芩【去黒心各一分】
　　右捣筛每用五钱水二盏煎三五沸去滓热潄冷吐
　　白矾散【出圣惠方】　治龋齿龂肿出脓汁
　　白矾【枯一分】蟾酥【半分】麝香　雄黄　熊胆【俱各半分】干虾蟆【一枚烧灰】
　　右研匀令极细每用半钱傅齿根
　　藜芦散【出肘后方】　治牙齿龂宣露疼痛疳防
　　藜芦【去芦】莽草【各半两】细辛【去苗叶】垣衣【东墙上取】盐【各一两】棘刺【四十九枚有钩者】
　　右捣末水调成剂以荞麦面四两和作饼子裹之烧令通赤于醋中蘸焙干捣罗为散用栁枝咬头令软揾散置齿间良久温水潄早晨临卧用之一法刚炭灰火烧令烟尽又以薄醋淋过重【缺】三遍勿令作灰每日揩牙齿净潄口
　　麝香散　治牙齿风龋疼痛
　　麝香【研】硐砂【研各等分】细辛【去苗叶】青黛【研】升麻【各一分】
　　右为散先以鍼拨开虫处防药于虫孔中药行痛即止
　　白附子散【出千金方】　治牙齿风龋疼痛亦治口气
　　白附子【一分生用】莽草　细辛　芎防　髙良姜【各一分剉】
　　右为散以绵裹少许着龋齿上有汁出勿咽一日两度含之一方无莽草用知母
　　雄黄煎　治牙齿风龋疼痛作臭出脓
　　雄黄【研】葶苈【纸上炒为末各一两】麝香【研半钱】芦荟【研半分】
　　先以臈月猪脂三两煎化去滓次下葶苈末煎少顷次下三味研药捣勿住手候成煎瓷合盛先刮齿令净鍼去恶血以绵拭干涂煎仍用鐡箆子熨烙三两度次用后方
　　芎防　升麻　藁本【去苗土各半两】独活【去芦】细辛【去苗叶各一分】
　　右捣罗为末量患处贴之
　　松脂汤【出圣惠方】　治牙齿风龋疼痛
　　松脂【二两一作松节】皂荚【炙去皮子一挺者】盐【一分】
　　右剉每服五钱水二盏煎五七沸去滓热潄冷吐
　　乌头汤【出圣惠方】　治牙齿风龋疼痛
　　乌头【炮去皮脐】独活【去芦】郁李仁【泡去皮各半两一方用根】
　　右剉如麻豆每用五钱好酒一升绵裹药于酒中浸一宿煎十余沸热潄冷吐
　　治疗牙齿风龋【出圣惠方】
　　用鼠粒子四两煮取二升半滤去滓适寒温含之冷吐别含瘥
　　治龋齿【出肘后方】
　　用松枝鋭如锥拄龋蛀孔内须臾龋虫縁松枝出一方取松枝泡潄之不落虫自死
　　乌头丸　治牙齿风龋疼痛
　　乌头【炮裂去皮脐半两】五灵脂【一两】
　　右为末以醋一升煮大枣二十枚醋尽为度取枣肉和药丸如菉豆大用绵裹一丸于痛处咬勿咽津
　　茱萸丸　治牙齿风龋
　　呉茱萸【汤洗焙干炒】夜明沙【炒各一分】
　　右为末以蟾酥丸如麻子绵裹一丸痛处咬勿咽津
　　治疗齿有孔
　　附子【二分炮去皮】蜜蜡【五分】
　　右相和为丸塞齿孔中即瘥忌冷水油腻
　　治龋齿及虫痛方【出千金方】
　　用切白马悬蹄如米许以绵裹着痛处孔中不过三度
　　一方【出圣惠方】　治龋齿疼痛
　　用葫芦子半升水五升煮三升去滓含潄吐之茎叶亦可不过三剂瘥
　　治风龋齿
　　用栁枝剉一升大豆一升合炒豆炮尽于瓷器盛之清酒三升渍之经三日含之频吐
　　治龋齿【出肘后方】
　　用郁李根白皮切水煮浓汁含之冷即吐出虫一方用李梅白皮
　　治龋齿痛有虫【出圣惠方】
　　用雄雀粪用绵裹塞孔中日一二易之
　　治龋齿【十便良方】
　　用鸡舌香煮汁含之瘥
　　治牙齿风龋
　　用薏苡根四根水四升煮取二升含冷易之龂便生
　　扣齿法
　　养生方云朝夕啄齿齿不龋又云食毕当潄口数过不尔使人病龋齿
　　治龋齿【出本草】
　　以苦参作汤日潄三升出入慎风五六日愈昔淳于意医齐中大夫病此炙左手阳明并服此药愈
　　龋齿方【出本草】
</div>
    <div class="pagination">
<a href="普济方四库_page240.html">上一页</a><span>...</span><a href="普济方四库_page236.html">236</a><a href="普济方四库_page237.html">237</a><a href="普济方四库_page238.html">238</a><a href="普济方四库_page239.html">239</a><a href="普济方四库_page240.html">240</a><span class="current-page">241</span><a href="普济方四库_page242.html">242</a><a href="普济方四库_page243.html">243</a><a href="普济方四库_page244.html">244</a><a href="普济方四库_page245.html">245</a><a href="普济方四库_page246.html">246</a><span>...</span><a href="普济方四库_page242.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
