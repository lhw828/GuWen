<!DOCTYPE html>
<html>
<head>
    <meta charset="UTF-8">
    <title>本草纲目 - 第 391 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 391 页/共 603 页</h1>
    <div class="content">　　观此，则其有二种明矣。盖其树低小如枸杞、牡荆之类，西南风土不同，故或如草如木也。

　　系羊射脂之说，俗亦相传，但无实据。谚云：黄芩无假，阿魏无真。以其多伪也。刘纯诗云：阿魏无真却有真，臭而止臭乃为珍。

　　以半铢安熟铜器中一宿，至明沾阿魏处白如银，永无赤色；第一夜，至明如鲜血色；第三将一铢安于柚树上，树立干，便是器上 ，过入药。

　　【气味】辛，平，无毒。

　　【主治】杀诸小虫，去臭气，破症积，下恶气，除邪鬼蛊毒（《唐本》）。治风邪鬼疰，心腹中冷（李 ）。传尸冷气，辟明）。解自死牛、羊、马肉诸毒【发明】炳曰：阿魏下细虫，极效。

　　时珍曰：阿魏消肉积，杀小虫，故能解毒辟邪，治疟、痢、疳、劳、尸注、冷痛诸症。

　　按：王 《百一选方》云：夔州谭逵病疟半年。故人窦藏叟授方：用真阿魏、好丹砂各一两，研匀，米糊和，丸皂子大。每空心人参汤化服一丸，即愈。世人治疟，惟用常山、砒霜毒黄连、木香汤下，疟、痢亦多起于积滞故尔。

　　【附方】新十。

　　辟鬼除邪：阿魏枣许为末，以牛乳或肉汁煎五、六沸服之。至暮，以乳服安息香枣许。

　　久者不过十日。忌一切菜。孙侍郎用之有效。（唐崔行功《纂要》）恶疰腹痛不可忍者：阿魏末，热酒服一、二钱，立止。（《永类钤方》）尸疰中恶：近死尸，恶气入腹，终身不愈。

　　用阿魏三两。每用二钱，拌面裹作馄饨十余枚，煮熟食之，日三。服至三、七日，永除。

　　忌疝疼痛：败精恶血，结在阴囊所致。用阿魏二两（醋和荞麦面作饼裹之煨熟），大槟榔二枚钻孔，溶乳香填满，亦以荞面裹之煨熟，入 砂末一钱，赤芍药末一两，糊丸梧桐子大。每食前，酒下三十丸。（危氏《得效方》）。

　　小儿盘肠内吊，腹痛不止：用阿魏为末，大蒜半瓣炮熟研烂和丸麻子大。每艾汤服五丸。

　　（《总微论》）。

　　脾积结块：鸡子五个，阿魏五分，黄蜡一两，同煎化，分作十服。每空心细嚼，温水送下。诸物不忌，腹痛无妨。十日后大便下血，乃积化也。（《保寿堂经验方》）。

　　痞块有积：阿魏五钱，五灵脂（炒烟尽）五钱，为末，以黄雄狗胆汁和，丸黍米大。空心唾津送下三十丸。忌羊肉、醋、面。（《扶寿精方》）。

　　胭脂各一豆大，研匀，以蒜膏和，覆虎口上，男左女右。（《圣济总录》）臭黄等分，为末，糊丸绿豆大。每棉裹一丸，随左右插入耳中，立效。（《圣惠方》）

　　木部第三十四卷　木之一

　　芦荟

　　（宋《开宝》）【校正】自草部移入此。

　　【释名】奴会（《开宝》）、讷会（《拾遗》）、时珍曰：名义未详。

　　藏器曰：俗呼为象胆，以其味苦如胆也。

　　【集解】 曰：芦荟生颂曰：今惟广州有来者。其木生山野中，滴脂泪而成。采之不拘时月。

　　时珍曰：芦荟原在草部。《药谱》及《图经》所状，皆言是木脂。而《一统志》云：爪哇、三佛齐诸国所出者，乃草属，状如鲎尾，采之以玉器捣成膏。与前说不同，何哉？岂亦木质草形乎？【气味】苦，寒，无毒。

　　【主治】热风烦闷，胸膈间热气，明目镇心，小儿癫痫惊风，疗五疳，杀三虫及痔病疮，解巴豆毒（《开宝》）。主小儿诸疳热（李权）。研末，敷 齿【发明】时珍曰：芦荟，乃厥阴经药也，其功专于杀虫清热。以上诸病，皆热与虫所生故也。

　　浸炙【附方】新一。

　　小儿脾疳：芦荟、使君子等分，为末。每米饮服一、二钱。（《卫生易简方》）

　　木部第三十四卷　木之一

　　胡桐泪

　　（《唐本草》）【校正】自草部移入此。

　　【释名】胡桐碱（《纲目》）、胡桐律。

　　曰：胡桐泪，是胡桐树脂也，故名泪。作律字者非也，律、泪声讹尔。

　　时珍曰：《西域传》云：车师国多胡桐。颜师古注云：胡桐似桐，不似桑，故名胡桐。

　　虫食其树而汁出下流者，俗名胡桐泪，言似眼泪也。其入土石成块如卤碱者，为胡桐碱（音减）。或云：律当作沥，非讹也，犹松脂名沥青之义。亦通。

　　【集解】恭曰：胡桐泪，出肃州以西平泽及山谷中。形似黄矾而坚实。有夹烂木者，云是胡桐树脂沦入土石碱卤地者。其树高硕，皮叶似白杨、青桐、桑辈，故名胡桐木，堪器用。

　　保升曰：凉州以西有之。初生似柳，大则似桑、桐。其津下入地，与土石相染，状如姜极咸苦，得水便消，若矾石、硝石之类。冬月采之。大明曰：此有二般：木律不中入药；惟用石律，石上采之，形如小石片子，黄土色者为上。颂曰：今西番亦有商人货之。时珍曰：木泪乃树脂流出者，其状如膏油。石泪乃脂入土石间者，其状成块，以其得卤药为胜。

　　【气味】咸、苦，大寒，无毒。

　　恭曰：伏砒石。可为金银焊药。

　　【主治】大毒热，心腹烦满，水和服之，取吐。牛马急黄黑汗，水研三、二两灌之，立瘥（《唐本》）。主风虫牙齿痛，杀火毒、面毒（大明）。风疳 齿，骨槽风劳。能软一切物。

　　多服令人吐（【发明】颂曰：古方稀用。今治口齿家多用，为最要之物。

　　时珍曰：石泪入地受卤气，故其性寒能除热，其味咸能入骨软坚。

　　【附方】新六。

　　湿热牙疼，喜吸风：胡桐泪，入麝香掺之。

　　牙疼出血：胡桐泪半两，研末。夜夜贴之。或入麝香少许走马牙疳：胡桐碱、黄丹等分为末，掺之。（《医林集要》）牙疳宣露，脓血臭气者：胡桐泪一两，枸杞根一升。每用五钱，煎水热漱。又方：胡桐泪、葶苈等分。研掺。（《圣惠方》）牙齿蠹黑：乃肾虚也。胡桐泪一两，丹砂半两，麝香一分，为末，掺之。（《圣济总录》）

　　木部第三十四卷　木之一

　　返魂香

　　（《海药》）【集解】 曰：按：《《内传》云：西海聚窟州有返魂树，状如枫、柏，花、叶香闻百里。采其根于釜中水煮取汁，炼之如漆，乃香成也。其名有六：曰返魂、惊精、回生、振灵、马精、却死。凡有疫死者，烧豆许熏之再活，故曰返魂。时珍曰：张华《博物志》云：武帝时，西域月氏国，度弱水贡此香三枚，大如燕卵，黑如桑椹。值长安大疫，西使请烧一枚辟之，宫中病者闻之即起，香闻百里，数日不歇。疫死未三日者，熏之皆活，乃返生神药也。此说虽涉诡怪，然理外之事，容或有之，未可便指为谬也。

　　【附录】兜木香 藏器曰：《汉武故事》云：西王母降，烧兜木香末，乃兜渠国所进，如大豆。涂宫门，香闻百里。关中大疫，死者相枕，闻此香，疫皆止，死者皆起。此乃灵香，非常物也。

　　木部第三十五卷

　　木之二

</div>
    <div class="pagination">
<a href="本草纲目_page390.html">上一页</a><span>...</span><a href="本草纲目_page386.html">386</a><a href="本草纲目_page387.html">387</a><a href="本草纲目_page388.html">388</a><a href="本草纲目_page389.html">389</a><a href="本草纲目_page390.html">390</a><span class="current-page">391</span><a href="本草纲目_page392.html">392</a><a href="本草纲目_page393.html">393</a><a href="本草纲目_page394.html">394</a><a href="本草纲目_page395.html">395</a><a href="本草纲目_page396.html">396</a><span>...</span><a href="本草纲目_page392.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
