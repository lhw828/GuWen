<!DOCTYPE html>
<html>
<head>
    <meta charset="UTF-8">
    <title>外科理例 - 第 39 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 39 页/共 65 页</h1>
    <div class="content">　　一人睡间有虫入耳。痛瞀。将生姜擦猫鼻。其尿自出。取尿滴耳内。虫出。

　　一人耳内生疮。不时作痛。欲死。痛止如故。脉皆安静。非疮也。话间痛忽作。予意有虫入耳。急取猫尿滴耳。

　　果出一臭虫。不复痛。 或用麻油滴之。则虫死难出。

　　或炒脂麻枕之。则虫亦出。但不及猫尿速也。

　　卷七

　　血风疮一百四十七

　　脉浮者。祛风为主。益气佐之。

　　脉涩者。祛风为主。养血佐之。

　　脉浮而涩者。祛风养气血。

　　一妇患此作痒。五心烦热。以逍遥数剂而止。更人参荆芥散二十余剂而愈。

　　一妇遍身作痒。秋冬尤甚。脉浮数。饮消风散。敷蛇床子散。数月顿愈。

　　一妇遍身赤色。拨破成疮。脓出不止。以当归饮子及蛇床子散而愈。

　　一老妇遍身作痒。午前益甚。以四君子加荆。防、芎、归而安。

　　一妇洗头。致头患肿兼痒。以人参荆芥散数剂而愈。

　　一妇作痒成疮。久而患处仍痒。搔起白屑。以四生散数服痒止。以人参荆芥散二十余剂而愈。

　　一人遍身瘙痒。诸药不应。脉浮。按之而涩。以生血药为主。间以益气。百贴而愈。（此凭脉也。）

　　一儿瘾疹。瘙痒发热不安。以消风散治之。

　　一儿亦患此咳嗽时呕。以葛根橘皮汤并愈。

　　一妇生风癜似癣。三年不愈。五心烦热。脉洪。按之则涩。此血虚症也。以生血为主。

　　之。若专攻风毒。则血愈虚而热愈炽。血被煎熬则发瘰 。或为怯症。遂以逍遥散（二三）数剂。及人参荆芥散（七九）二十余剂而愈。（此凭脉症也。）

　　一妇遍身瘙痒。秋冬则剧。脉浮数。此风邪客于皮肤。名曰血风疹。饮消风散。及搽蛇床子散少可。更以四物汤加荆防数剂而愈。（此凭脉症也。）

　　又一妇患此。夏月尤甚。脉洪大。用何首乌散。（七九）

　　一妇患赤瘢瘙痒。搔破成疮。出水。久而不愈。内服当归饮。外搽蛇床子散并愈。（此一妇亦患此。诸药不应。以四生散数服而愈。

　　大抵妇人体虚。风邪客于皮肤则成白疹。寒湿客于肌肉。郁热而为赤疹。色虽有异。治同。 凡人汗出不可露卧及浴。经曰。汗出见湿。乃生痤 。雷公云。遍身风疹。酒调生柏一人每至秋冬。遍身发红点如瘢。作痒。此寒气收敛腠理。阳气不得发越。怫郁内作也人参败毒散解散表邪。再以补中益气汤实表益气。彼以为热毒。自用凉药。愈盛。复请。仍用前汤加茯苓、半夏、羌活四剂，更用补中益气汤而愈。（此凭症也。）

　　河间曰。疮肿因内热外虚。风湿所乘。盖肺主皮毛。脾主肌肉。肺气虚则腠理开。为风乘。脾气湿而内热。则生疮也。肿者。由寒热毒瓦斯客于经络。使血涩壅结成肿。 风邪内作者。则无头无根。 血气相抟作者。则有头有根。 赤核肿则风热流会。 疮以痛为实。痒为虚。虚非为寒。乃热之微甚也。

　　麦饭石膏治诸般痈疽神效。

　　麦饭石膏不拘多少。炭火 至红。以好米醋淬之。如此 淬十数次。研为末。重罗去粗取细末。入乳钵。数人更递研五七日。如面极细为妙。 白蔹（研为细末） 鹿角（不用自蜕者。须择带脑顶骨全者。却是生取之角。截作二三寸长。炭火烧令烟尽。研罗如末。再入乳钵。更递研令极细。）

　　上用麦饭石膏细末二两。白蔹末二两。鹿角灰四两。最要研得极细。方有效。粗则反致。细则大能止痛。收口排脓（精粗之异如此。）和合量药末多寡。用经年好米醋入银石器内。

　　熬令鱼眼沸。却旋。又入药末。用竹篾子不住手搅。熬一二时久。令稀稠得所。提出以瓷器盛之。候冷。以纸盖覆。勿令着尘。用时先以猪蹄汤洗去脓血。以故帛挹干。鹅翎蘸膏涂敷四围。凡有赤处尽涂之。但留中心一口如钱大。未溃能令内消。已溃则排脓如湍水。逐日疮口收敛。疮久肌肉腐烂。筋骨出露。用旧布片涂药贴疮。但内膜不穿。亦能取安。洗疮勿可手触嫩肉。亦不可口气吹着。合药亦忌腋气之人。及月经有孕妇人见之。再可熬好米醋一大碗。收瓷器内。候逐日用药于疮上。久则药干。以鹅翎点醋拂湿其药。勿令绷也。初则一日一洗一换药。十日后。两日一换。 古方云。麦饭石颜色黄白类麦饭。曾作磨者尤佳。按麦饭石不可作磨。状如麦饭团生粒点。如无此石。可以旧面家磨近齿处石代之。取其有麦性故也。或溪中寻白石如豆如米大者。即是也。其石大小不等。或如拳。如鹅卵。略如握聚一古之吕西华秘传此方。虽在至亲。亦不可得。裴员外啖之以名第。河南尹胁之以重刑。

　　守死不传。君子责其存心虽隘。尚可恕也。近世医者。每见已效之方。设为诡诈之术。使人勿复用之。其罪不容诛矣。常有赵尹来宰龙泉。速于赴任。单骑兼程。到任未几。鼻衄大作。日出血数升。有医教服藕汁地黄膏。赵曰。往年因劳感热而骤得此。寻叩名医。服药愈。临分袂时。医者属云。疾若再作。不可轻信医者服生地黄藕汁。冰冷脾胃。无复可疗。因此半月间易数医无效。前医遂密制藕汁地黄膏进之。即愈。赵问。蒙惠药。与吾初衄时所服之药。气味相似。得非方同乎。医曰。即日前所献藕汁地黄膏也。赵惊叹曰。医乃诡谋以误我耶。早信此方。不受苦许久。

　　补遗

　　痈疖一百四十八

　　些小痈疖。方结未成。不可贴膏药。取生鹿角尖于砂盆内。同老米醋浓磨。以鹅翎涂拂疖之四围。当中留一口。遇干再涂。一二日即内消。

　　又方 用吴茱萸微炒为细末。鸡子清调涂病处。神效。

　　些小痈疖。疼痛发热时。用生粉草节。不炙不焙。只日晒干。无日。于焙笼盖上微火焙研为细末。热酒调服一二钱。连追数服。痛热皆止。 微觉恶寒。似欲发背。或已生疮肿瘾疹。以硝石三两。暖水一升。和令硝。待冷。取故青布沓三重于赤处方员。湿布拓之。热则频易。立瘥。

　　补遗

　　发背及诸痈毒一百四十九

　　黑铅一片。甘草三两。微炙。锉。用酒一斗。置瓷瓶中。然后熔铅投酒中。却出酒。另以瓶盛。取出铅根据前熔投。如此者九度。并甘草去之。只用酒令病患饮醉寝则愈。

　　又方 甘草三两。生捣为末。大麦面九面大盘中搅和令匀。取上好酥少许。别捻入药。

　　。百沸水搜作饼。方员大于疮一分。热敷肿上。以细片及故纸隔令通气。冷则换之。已成脓自出。未成脓便内消。

　　补遗

　　发背欲死一百五十

　　取冬瓜截去头。合疮上。瓜当烂。截去更合之。瓜未尽。疮已敛小矣。即用膏养之。

　　又方 取独头大蒜两头细捣。以麻油和研。浓敷疮上。干即易。 或以苎根烂捣敷之数

　　补遗

　　石痈坚如石不作脓者一百五十一

　　生商陆根捣烂搽之。燥则易。

　　补遗

　　乳硬欲结脓一百五十二

　　以鹿角于臼内磨取白汁涂之。干又涂。不得近手。并令人嗍去黄水。一日许即散。

</div>
    <div class="pagination">
<a href="外科理例_page38.html">上一页</a><span>...</span><a href="外科理例_page34.html">34</a><a href="外科理例_page35.html">35</a><a href="外科理例_page36.html">36</a><a href="外科理例_page37.html">37</a><a href="外科理例_page38.html">38</a><span class="current-page">39</span><a href="外科理例_page40.html">40</a><a href="外科理例_page41.html">41</a><a href="外科理例_page42.html">42</a><a href="外科理例_page43.html">43</a><a href="外科理例_page44.html">44</a><span>...</span><a href="外科理例_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
