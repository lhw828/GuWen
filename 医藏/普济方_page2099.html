<!DOCTYPE html>
<html>
<head>
    <meta charset="UTF-8">
    <title>普济方 - 第 2099 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2099 页/共 3614 页</h1>
    <div class="content">　　当归诃子木香甘草罂粟壳赤皮（各等分）上为细末。炼蜜和丸如弹子大。

　　每服一丸。水八分。煎至六分。空心温服。

　　姜桂汤治赤白痢里急后重。小腹疼痛不可忍者。

　　干姜官桂甘草罂粟壳黄柏（各等分）上为粗散。每服十两重。泉水煎。赤加黄柏白加干姜空心服。

　　圣功散治冷热不和。下痢赤白。脐腹作痛。里急后重。

　　干姜五倍子诃黎勒甘草上为细末。每服二钱。食前米饮调下。

　　诃黎勒汤治肠虚冷热不和。赤白下痢。里急后重。

　　诃黎勒草豆蔻延胡索（各半两）干姜（一分）上捣筛。每服三钱许。水一盏。

　　煎至七分。去滓。食前温服。

　　匀气汤治脏气不调。里急后重。

　　苍术浓朴（各四两）甘草（二两）干姜（三分）上捣筛。每服三钱许。水一盏。

　　煎至六分。去滓。食前温服。

　　通神丸治脓血杂痢。后重疼痛。日久不瘥。

　　没药五灵脂乳香（各一钱）巴豆（半钱）上各研细。再同研匀。滴水丸如黄米大。

　　服七丸。煎生木瓜汤下。

　　丹砂丸治冷痢赤白。里急后重。大肠虚滑。

　　丹砂草乌头乳香（各一钱）巴豆（七粒）上药同研令匀细。用醋面糊丸。如梧桐子大。每服一丸。冷乳香汤下。

　　和胃散治冷热不调。泻泄脓血。后重腹痛。米谷不化。

　　南青皮车前子甘草（各一两）御米壳（三两）上为细末。每服二钱。食前橘皮、蜜汤调下。

　　小圣散治赤白冷痢。腹痛后重。

　　陈皮干姜甘草（各一两）御米壳（三两）上为粗末。每服三钱。水一盏半。煎至七分。去滓。入蜜少许。食前温服。一方不用蜜。治泻痢绝白者。

　　姜桂散治洞泄飧泄。里急后重。

　　干姜（炮三两）甘草（一两）桂（一分）上捣罗为散。每服二钱许。水白汤调下。

　　兼治腹痛。止虚渴。

　　芍药黄芩汤治泄痢腹痛。或后重身热久不愈。脉洪疾者。乃下痢脓血稠粘。

　　黄芩芍药（各一两）甘草（半两）上罗匀。每服半两。水一盏半。煎一盏。温服。

　　无时。如痛加桂少许。

　　三奇散治痢后。里急后重。

　　枳壳黄防风上等分为末。每服二钱。蜜汤下。米饮亦得。

　　如圣散治后重下脓血。

　　臭橘萆（各一两）上捣碎。炒令烟出。放冷为细末。每服二钱至三钱。茶清调下。

　　治里急后重好蛤粉

　　穿山甲（各等分）上为细末。每服一钱。好酒空心调服。

　　又方治里急后重。

　　枳壳皂荚子上等分。炒令干燥为末。米饮为丸。如梧桐子大。每服三十丸。空心米饮下

　　大黄汤治泄痢久不愈。脓血稠粘。里急后重。日夜无度。久不愈者。

　　用大黄一两锉细。以好酒二大盏。同浸半日许。煎至一盏半。去大黄不用。将酒分二服。

　　顿服之。如未止再服。以瘥为度。腹痛芍药汤和之。痢止。再服黄芩芍药汤和之。以彻其毒也。

　　白术黄汤服前药痢疾虽除。宜此和之。

　　白术（一两）黄（七钱）甘草（二钱）上捣。罗匀。作三服。水煎服。一方无黄。

　　用黄芩半两。

　　疗重下方病源云。此谓赤白滞下也。令人下部疼重。故名重下。去脓血如鸡子白

　　。日夜数十行。绕脐痛也。

　　用豉熬令少焦。捣。服一合。日夜三服愈。又方熬豉令焦。水一升。淋取汁服。冷则用酒淋。日三服。一方煎服。

　　治重下下赤者方

　　取獭赤粪上以酒。清旦空腹服一小杯。三旦饮即愈。

　　赤白下久。谷道疼痛不可忍。宜服温汤药。

　　用熬豉熨之。又炙枳实熨之。

　　治里急后重。不能安快。

　　人参消风散黑神散小平胃散（各等分）上和匀。用干艾并陈米五十粒。煎汤去滓。

</div>
    <div class="pagination">
<a href="普济方_page2098.html">上一页</a><span>...</span><a href="普济方_page2094.html">2094</a><a href="普济方_page2095.html">2095</a><a href="普济方_page2096.html">2096</a><a href="普济方_page2097.html">2097</a><a href="普济方_page2098.html">2098</a><span class="current-page">2099</span><a href="普济方_page2100.html">2100</a><a href="普济方_page2101.html">2101</a><a href="普济方_page2102.html">2102</a><a href="普济方_page2103.html">2103</a><a href="普济方_page2104.html">2104</a><span>...</span><a href="普济方_page2100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
