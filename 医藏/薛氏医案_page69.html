<!DOCTYPE html>
<html>
<head>
    <meta charset="UTF-8">
    <title>薛氏医案 - 第 69 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 69 页/共 200 页</h1>
    <div class="content">　　何首乌　防风　白蒺藜【炒】枳殻【麸炒】天麻　僵胡麻【炒】茺蔚子　蔓荆子【各一钱】茵陈【五分】
　　右水煎服
　　附方
　　四物汤
　　四君子汤【二方见二十四卷第六论】
　　加味小柴胡汤
　　小柴胡汤【二方见二十四卷第二论】
　　八珍汤
　　加味归脾汤
　　加味逍遥散
　　逍遥散【四方见二十四卷第四论】
　　消风散【方见二十四卷第七论】
　　当归饮【方见二十四卷第六论】
　　人参荆芥散【方见五卷第三论】
　　妇人虚风头目晕方论第四
　　妇人头由气虚风入于脑循脉引于目系目系急而然也邪甚则必癫素问云头痛癫疾下虚上实过在足少隂巨阳甚则入肾狥招揺目瞑耳聋下实上虚过在足少隂厥隂甚则在肝下虚者肾虚也故肾厥则头痛上虚者肝虚也故肝虚则晕徇防者如以物防其首招揺不定目耳聋皆晕之状故肝厥头痛不同也愚按丹溪先生云者言其黑运旋转其状目闭眼暗身转耳聋如立舟船之上起则欲倒盖虚极乗寒得之亦不可一途而取轨也若风则有汗寒则掣痛暑则热闷湿则重滞此四气乗虚而晕也若郁结生痰而晕者此七情虚火上逆也若淫欲过度而晕者此肾虚气不归源也若吐衂漏崩而晕者此肝虚不能摄血也有早起晕须防自定者元气虚也正元饮下黒锡丹伤湿头晕用肾着汤加川芎有痰用青州白丸子头风风热也久则目昏偏头风相火也久则目便澁皆宜出血以开表之窃谓前症肝虚头晕用钓藤散肾虚头晕六味丸头晕吐痰养正丹不应八味丸血虚四物参苓白术不应当归补血汤气虚四君归芪不应益气汤肝木实泻青丸虚用地黄丸不应川芎散脾气虚二陈参术柴胡升麻不应益气汤加茯苓半夏脾胃有痰半夏白术天麻汤风痰上壅四神散发热恶寒八物汤七情气逆四七汤伤湿而晕除湿汤
　　治验
　　一妇人素头晕不时而作月经迟而少此中气虚弱不能上升而头晕不能下化而经少用补中益气汤而愈后因劳扑地月经如涌此劳伤火动用前汤加五味子一剂而愈前症虽云气无所附实因脾气亏损耳
　　一妇人内热口干劳则头晕吐痰带下详见六卷第十六论
　　养正丹　治虚风头吐涎不已盖此药升降隂阳补接真气非止头而已
　　黑铅　水银　硫黄【研】硃砂【各一两研】
　　右用砂器镕铅下水银搅匀离火少时入硫砂再搅候冷为末饭丸菉豆大每服三十丸空心食前枣汤下
　　钓藤散　治肝厥头晕
　　钓藤钩　陈皮【炒】半夏【姜制】麦门冬　茯苓　茯神【去木】人参【去芦】甘菊花　防风【各一钱】甘草【炙三分】石膏【鍜二钱】
　　右姜水煎
　　川芎散　治肝肾虚风头目晕或头痛耳鸣目系急
　　小川芎　山药　白茯神　甘菊花【野菊不用】人参【各半两】山茱茰肉【一两】
　　右为末每服二钱酒调日三服
　　三五七散　治八风五痹肢体不仁或风寒入脑头痛目旋耳内蝉鸣
　　附子【炮】细辛【各三两】干姜【炮】山茱茰【各五两】防风　山药【炒各七两】
　　右为末毎服二钱温酒调
　　四神散　治血风晕头痛寒热唾痰
　　菊花　当归【酒洗】旋覆花【去梗叶】荆芥穗【各一钱】
　　右葱白三寸茶末一钱水煎
　　苍耳散　治血风头旋或不知人事用喝起草嫩心隂干为末酒服二钱其功甚効
　　治头旋如天动地转名曰心胆矾一两细研用面饼剂一个拌匀勒如骰子大瓦上焙干毎服一骰为末灯心竹茹煎汤调下此去痰之法当审而用之
　　附方
　　正元饮　治下元虚败痰气上涌头目晕脏肺滑泄时或自汗手足逆冷霍乱转筋等症
　　红豆【炒二钱】人参【去芦二两】茯苓【二两】附子【炮去皮尖一两】甘草【炙二两】肉桂【五钱】川芎　山药【姜汁炒】乌药　干葛【各一两】白术【二两】干姜【炮三钱】黄茋【炙一两五钱】
　　右每服二钱姜枣水入盐少许煎送黒锡丹
　　黒锡丹　治真阳气败痰气壅塞心火炎炽或赤白带下等症
　　肉桂　沈香　附子【炮去皮脐】葫芦巴【酒浸炒】破故纸【炒】茴香【炒】肉豆【面褁煨】阳起石【研水飞】金铃子【蒸去皮核】木香【各一两】硫黄　黑锡【去灰各二两】
　　右将黑锡硫黄入铫内炼结砂子倾出地上去火毒研细余药为末和匀再研至黑光色酒糊丸桐子大隂干入布袋擦令光润每服四十丸
　　肾着汤【方见十五卷第八论】
　　青州白丸子【方见三卷第四论】
　　六味丸
　　八味丸【二方见二十四卷第十一论】
　　当归补血汤【方见十九卷第六论】
　　四物汤
　　四君子汤
　　补中益气汤【三方见二十四卷第六论】
　　二陈汤【方见二十四卷第五论】
　　泻青丸【方见二十四卷第三论】
　　八物汤【方见二十四卷第四论】
　　四七汤【方见十二卷第七论】
　　除湿汤【即肾着汤加川芎】
　　半夏白术天麻汤【方见四卷第五论】
　　妇人血风头痛方论第五
　　许学士云妇人患头风者十居其半每发必掉如在车船之上盖因肝经血虚而风邪袭之尔用川芎当归散若头痛连齿时发时止连年不已此风中脑谓之厥逆头痛宜白附子散及灸曲鬓穴在耳掩前正尖上灸七壮左痛灸左右痛灸右
　　愚按东垣云足太阳头痛脉浮恶风寒川芎羌活独活麻黄为主手少阳经头痛脉细往来寒热柴胡为主足阳明头痛身热目疼鼻干恶寒发热脉浮缓而长升麻汤或石膏白芷为主手太阳头疼有痰体重或腹痛为痰癖脉沈缓苍术半夏南星为主足少隂经头痛足寒气逆为寒厥脉沈细麻黄附子细辛汤为主足厥隂头项痛或吐涎沫厥冷脉浮缓呉茱茰汤主之诸血虚头痛当归川芎为主诸气虚头痛人参黄芪为主气血俱虚头痛调中益气少加川芎蔓荆细辛痰厥头痛半夏白术天麻汤厥逆头痛羌活附子汤如湿气在头者以苦吐之不可执方而治若脉杂乱而病见不一宜补胃为主
　　附治验
　　一妇人因劳耳鸣头痛体倦用补中益气加麦门五味而痊三年后得子因饮食劳倦前症益甚月经不调晡热内热自汗盗汗用六味地黄丸补中益气汤顿愈经云头痛耳鸣九窍不利肠胃之所生也故脾胃一虚耳目九窍皆为之病
　　一妇人两眉棱痛后及太阳面青善怒此肝经风热之症用选竒汤合逍遥散加山栀天麻黄芪半夏黄芩而愈此症失治多致伤目或两耳出脓则危矣头痛手掉身麻见一卷第五论
　　川芎当归散
　　川芎【一钱】当归【酒拌】羌活　旋覆花　细辛　蔓荆子防风　石膏【煆】藁本　荆芥穗　半夏麯　生
　　地黄　甘草【炙各五分】
　　右姜水煎
　　白附子散　治风邪风痰头痛连齿不时举发或连年不愈
　　麻黄【不去根节】乌头【炮去皮】南星【炮各半两】白附子【炮一两】全蝎【炒五枚】辰砂　麝香　白姜【炮各一钱】
　　右为末酒调服三分卧少时
　　川芎茶调散　治诸风上攻头目昏重偏正头痛薄荷【八两】川芎　荆芥【各四两】羌活　白芷　防风甘草【炙各二两】细辛【一两】
　　右为末每服二钱食后茶清调
　　如圣饼子加细辛其效甚速若头痛筋挛骨重少气噫腹满咳烦寃其脉举之则按之石坚由肾气不足而逆上谓之肾厥头痛宜玉真丸硫黄丸
　　硫黄丸　治头风不问新久服此除根屡用屡效
　　硫黄【二两】硝石【一两】
　　右为末滴水丸指顶大每服一丸空心细嚼茶清下
　　一方用生莱菔汁仰卧注两鼻数年之患一注即愈一方　治风邪犯脑患头痛不可忍不问年嵗
　　硝石　人中白　脑子【等分】
　　右为末用一字吹入鼻中
　　都梁丸　治产前产后风邪所伤头痛头晕【方见后】
　　附方
　　调中益气汤　治气血俱虚而头痛
　　芍药【三分】升麻【二分】黄芪【一钱】甘草【五分】五味子【七粒】当归白术　人参【各三分】柴胡　橘皮【各二分】
　　右水煎
　　半夏白术天麻汤
　　半夏【一钱五分】白术　神麯【炒各一钱】天麻　黄芪　人参苍术　陈皮　泽泻　茯苓【各五分】干姜【三分】大麦
　　蘖【一钱五分】黄栢【酒制二分】
　　右每服半两水煎
　　羌活附子汤
　　麻黄　黑附子【炮】白芷　白僵　黄栢【各三分】羌活　苍术【各五分】防风　甘草　升麻【各五分】黄茋【五分】
　　右水煎服
　　选竒汤　治风热上壅眉棱骨痛或头目晕
　　羌活　防风【各三分】甘草【二钱夏生冬炒】黄芩【酒制冬去之】
　　右每服三钱水煎时时服
　　呉茱茰汤
　　升麻汤
　　麻黄附子细辛汤【三方见六卷第十二论】
　　补中益气汤【方见二十四卷第六论】
　　六味丸【方见二十四卷第十一论】
　　逍遥散【方见二十四卷第四论】
</div>
    <div class="pagination">
<a href="薛氏医案_page68.html">上一页</a><span>...</span><a href="薛氏医案_page64.html">64</a><a href="薛氏医案_page65.html">65</a><a href="薛氏医案_page66.html">66</a><a href="薛氏医案_page67.html">67</a><a href="薛氏医案_page68.html">68</a><span class="current-page">69</span><a href="薛氏医案_page70.html">70</a><a href="薛氏医案_page71.html">71</a><a href="薛氏医案_page72.html">72</a><a href="薛氏医案_page73.html">73</a><a href="薛氏医案_page74.html">74</a><span>...</span><a href="薛氏医案_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
