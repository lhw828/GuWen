<!DOCTYPE html>
<html>
<head>
    <meta charset="UTF-8">
    <title>外台秘要方 - 第 126 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 126 页/共 226 页</h1>
    <div class="content">　　黄连【一升】
　　右一味以酒五升煮取一升半分温再服脐当小绞痛则差
　　又方
　　鼠尾草
　　右一味以浓煮煎如薄饴糖服五合至一升日三赤下用赤花者白下用白花者佳也【文仲备急同】
　　文仲隐居效验方主下部绞痛重下下赤白方
　　当归　　　黄蘗　　　黄连　　　干姜【各二两】
　　右四味筛煮取乌梅汁服方寸匕日夜若腹中绞痛加当归下赤加黄连下白加干姜大効神良秘之【备急同出第三巻中】
　　备急疗重下方此即赤白痢下也今人下部疼重故名重下【葛氏方】
　　防【熬令少焦】
　　右一味服一合日再三服又熬防令焦水一升淋取汁服冷则用酒淋日三服之【肘后文仲同出第六巻中】
　　古今録验重下下赤者方
　　取獭赤粪【下白取白粪烧末】
　　右一味以饮清旦空腹服一小杯三旦饮之即愈
　　又疗得毒病后得重下赤白绞痛方
　　石钟乳【一两研】黄连　　　防风　　　附子【炮】黄蘗　　　蜀椒【汗】　　当归　　　干姜【各二两】
　　右八味切以水六升煮取二升半分三服适寒温服【并出第十卷中】
　　卒暴冷下部疼闷方二首
　　千金疗卒冷下部疼闷方
　　烧砖令热大酢沃之三重布覆坐上取差
　　又方
　　黍米【二升】　腊　　　　羊脂　　　胶【炙各二两】
　　右四味合煮作粥一顿令尽即差【并出第十五巻中】
　　冷热痢方七首
　　病源夫冷热痢者由肠胃虚弱宿有寒而为客热所伤冷热相乗其痢乍黄乍白是也若热抟于血血渗肠间则变为血痢也而冷伏肠内抟津液则变凝白则成白滞亦变赤白痢也其汤熨鍼石别有正方补飬宣今附于后养生方引法云泄下有寒者微一作引气以息内腹徐吹息以鼻引气气足复前即愈其有热者微呼以去之也【出第十七卷中】
　　删繁疗下焦冷热不调下赤白痢香防汤方
　　香防【一升】　白术【六两】　薤白【切一升】　升麻【二两】
　　右四味切以水七升煮取二升半分为三服【出第四卷中】
　　古今録验生春石榴将疗热不调下或滞或水或白青黄者方
　　酸石榴【五枚】
　　右一味合殻舂绞取二升汁分服五合稍稍服一升尽即断小儿以意服二三合佳【千金同出第十巻中】
　　又深师无问冷热新旧痢方
　　黄连　　　黄蘗　　　干姜　　　甘草【炙】
　　艾　　　　乌梅肉【熬各八分】附子【三枚】　蜡【一鸡子大】
　　右八味筛以蜜和蜡于铛中镕之其着蜜须候蜡镕尽如干益蜜丸空腹以饮服四十丸日二渐加至五六十丸
　　近効疗痢无问冷热神验黄连丸方
　　黄连【一两】　茯苓【二两】　阿胶【一两炙】
　　右三味先黄连茯苓为末以少许水镕阿胶和为丸众手丸之暴干量患轻重空腹以饮下三四十丸渐渐加至六十丸不过五六服必差常用之极効
　　又疗苦下无问冷热及脓血痢悉主之方
　　生犀角【屑】　黄蘗【各二两】　黄连　　　苦参【各二两】
　　右四味筛为散以糯米煮作饮莫令生每日空腹服一方寸匕日再服便差勿轻之【此方于度支王郎中处得曽用极效肘后有当归云庾侍郎家方产后弥佳】
　　崔氏治痢无问冷热赤白久新并疳温【刘秘监积年患痢毎服此即愈方】
　　阿胶【二两一两炙入药一两消作清】　　黄连【一两】　干姜【二两】入黄无食子【二枚久痢肠滑甚者量加至三四枚】
　　右四味筛为末以醋镕胶清顿和丸如梧子饮服二十五丸日再渐加至三十丸老小者以意斟酌禁如常法【一云若冷痢以酒下热痢以粥饮下出第三卷中】
　　文仲治无问冷热即五色痢入口即定方
　　黄连【四分】　黄蘗　　　当归　　　黄芩【各一两】阿胶【二两炙】　熟艾【一两】
　　右六味筛为散以醋二升煮胶烊下药煮令可丸如大豆饮服七八十丸日二夜一服特宜老人若产妇痢加蒲黄一两蜜和为丸神验【出第三卷中】
　　热毒痢方三首
　　肘后若已下色黄者协毒热下也疗之方
　　栀子【十四枚去皮】
　　右一味筛蜜和丸如梧子饮服三丸日再服【出第二卷中】
　　千金疗热毒痢方
　　苦参　　　橘皮　　　独活　　　阿胶【炙】蓝青　　　黄连　　　鬼箭羽【一云鬼臼】黄蘗甘草
　　右九味等分筛以蜜烊胶和并手丸如梧子干以饮服十丸日三稍加之卒下疰痢者大良【出第十五巻中】
　　文仲治热痢久不差者黄连丸方
　　黄连末以鸡子白和丸如梧子饮服十丸至二十丸日三
　　热毒血痢方六首
　　广济疗热毒痢血其痢行数甚数痢出不多腹中刺痛此是热痢宜生犀角散方
　　生犀角【末】　酸石榴皮【熬】枳实【熬令黄各三两】
　　右三味各异筛为散以饮服两三寸匕日再差停热食物
　　又疗热毒痢血片脐下绞刺痛方
　　升麻　　　地榆　　　茜根　　　黄芩【各六分】犀角【四分】　生地黄【八分】栀子【七枚擘】　薤白【八分】香防【二合】
　　右九味切以水六升煮取一升五合绞去滓分温三服日再【并出第四巻中】
　　千金大热毒纯血痢疗不可差者方
　　黄连【六两】
　　右一味切以水七升煮取二升半夜露着星月下旦空腹顿服之卧将息不差加黄连二两更作服之仍不差者以疳痢法疗之佳忌如常
　　又疗热毒下黑血五内搅切痛日夜百行气絶欲死方黄连【一升】　龙骨　　　白术【各二两】　阿胶【炙】干姜　　　当归　　　赤石脂【各三两】附子【一两炮】
　　右八味切以水一斗煮取五升分为五服余以正观三年七月十二日忽得此痢至于五日将絶处此药入口即定【并出第十五巻中】
　　古今録验疗热毒下血及豆汁犀角煎方
　　犀角【屑】　　人参　　　当归【各三两】　黄连【四两】蜜【一合】
　　右五味切以水五升煮取一升去滓内蜜煎三沸分为三服日三忌同【出第十巻中】
　　文仲治热毒痢痢血犀角散方
　　犀角【三两】　石榴皮【三两烧】黄连【三两】　干蓝【二两】地榆【二两】
　　右五味筛为散以米饮服三方寸匕日二服【出第三巻中】
　　赤痢方四首
　　病源此由肠胃虚弱为风邪所伤则成痢挟热热乗于血则血流渗入肠与痢相杂下故为赤痢也【出第十七卷中】集验疗下赤痢方
　　秫米【一把】　鲫鱼鲊【二脔细切】　薤白【一虎口细切】
　　右三味合煮如作粥法噉之【古今録騐同出第四巻中】
　　千金疗赤带下方
　　成煎猪膏【三合】清酒【五合】
　　右二味以缓火煎十沸适寒温顿服之取差止
　　又论曰凡痢病通忌生冷酢滑猪鸡鱼油乳酪酥干脯酱粉醎食所食诸食皆须大熟烂为佳亦不得伤饱此将息之大经也若将息失所圣人不救也【并出第十五巻中】必效疗赤痢方
　　香豆防【半升】　黄连【一两】
　　右二味以水一升半浸防一日滤取汁碎黄连薄绵裹防汁中煎取强半升空腹顿服即止桑泉蒋尉云効【出第二巻中】
　　崔氏治赤痢黄连丸方
　　陈仓米【四分】黄连【四分】　干姜【四分】
　　右三味筛为末缓火炒令色变以内二颗鸡子白中熟和丸如梧子大空腹服五十丸以好无灰酒温一盏下之至晩间痢赤色当变白明旦即差【出第三巻中】久赤痢方二首
　　病源久赤痢者由体虚热乘于血血渗肠间故痢赤肠胃虗不平复其热不退故经久不差胃气逆则变为呕哕也胃虗糓气衰蛊动侵食则变为也【出第十七巻中】千金疗下赤连年方
　　地榆　　　防尾草【各一两】
　　右二味切以水二升煮取一升分为二服如不差取屋尘水尽去滓服一升日二服古今録验服屋尘汁一小杯余同此是徐平方疗下血二十年者若不止重服即愈【肘后同】
　　又方
　　鼠尾草　　　蔷薇根　　　秦皮【用槲皮亦得】
　　右三味等分水淹煎去滓以铜器重釡煎成丸如梧子服五六丸日三稍增差止亦可浓汁服半升【出第十五巻中】
　　卒下血方七首
　　深师治卒下血昼夜七八行方
　　黄连　　　黄蘗【各四两】
　　右二味切以淳苦酒五升煮取一升半分为二服亦疗下痢
　　又疗卒下血蒲黄散方
　　蒲黄【三合】　当归【一两】　鹿茸【一枚烧】
　　右三味筛为散饮服方寸匕先食日三【并出第一十六巻中】
</div>
    <div class="pagination">
<a href="外台秘要方_page125.html">上一页</a><span>...</span><a href="外台秘要方_page121.html">121</a><a href="外台秘要方_page122.html">122</a><a href="外台秘要方_page123.html">123</a><a href="外台秘要方_page124.html">124</a><a href="外台秘要方_page125.html">125</a><span class="current-page">126</span><a href="外台秘要方_page127.html">127</a><a href="外台秘要方_page128.html">128</a><a href="外台秘要方_page129.html">129</a><a href="外台秘要方_page130.html">130</a><a href="外台秘要方_page131.html">131</a><span>...</span><a href="外台秘要方_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
