<!DOCTYPE html>
<html>
<head>
    <meta charset="UTF-8">
    <title>证治准绳 - 第 184 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 184 页/共 348 页</h1>
    <div class="content">　　烦躁口干夫足太隂脾之经也其气通于口手少阴心之经其气通于舌若妊娠之人脏腑气虚荣卫不理阴阳隔絶热乗于心脾津液枯少故令心烦而口干也薛前证若胃经实热用竹叶石膏汤若胃经虚热用人参黄芪散若胃经气虚用补中益气汤若肺经虚热用紫苏饮若肝经火动用加味逍遥散若脾气郁结用加味归脾汤若肾经火动加味地黄丸　一妊妇烦热兼咽间作痛用知母散加山栀以清肺经而愈后因热咳小便自遗用补中益气加麦门冬山栀以补肺气滋肾水而痊
　　升麻散　治妊娠壅热心神烦躁口干渴逆
　　川升麻　蒌根　黄芩　人参　麦门冬　柴胡　栀子仁　犀角屑　茯神【各一钱】知母　甘草【各半钱】
　　右作一服水二钟煎至一钟不拘时服
　　知母散　治妊娠烦躁闷乱口干及胎脏热
　　知母　麦门冬　甘草【各半两】黄芪　子芩　赤茯芩【各七钱半】
　　右防咀每服四钱水一盏煎至七分去滓入竹沥一合更煎三二沸温服
　　葛根散　治妇人妊娠数月胸膈烦躁唇口干渇身热少食
　　家葛根【野者不用】黄芩　人参　萎蕤　黄芪　麦门冬　甘草【等分】
　　右防咀每服四钱水一盏竹茹一团如钱大煎七分温服无时
　　人参黄芪散　治妊娠身热烦躁口干食少
　　人参　黄芪　家葛根　麦门冬　赤茯苓　秦艽【各一两】知母【七钱半】甘草【半两】
　　每服四钱姜水竹叶煎服
　　补遗人参白术散　黄芪六一散皆良
　　治子烦口干不得卧用黄连【去须细末每服一钱】粥饮调下
　　吐血衂血咳唾血
　　大妊娠吐血者皆由脏腑有伤凡忧思惊恐皆伤脏腑气逆于上血随而溢心闷胸满久而不已心闷甚者死妊娠病此多堕胎也　薛前证若肝经怒火先用小柴胡山栀生地次用前药合四物后用加味逍遥散【见调经】肝经风热防风子芩丸【见胎漏下血】心经有热朱砂安神丸【见杂病虚烦】心气不足补心汤【见惊悸】思虑伤心妙香散【同上】胃经有火犀角地黄汤【见吐血】膏粱积热加味清胃散【见齿】郁结伤脾加味归脾汤【见健忘】肺经有火黄芩清肺饮【见淋閟】因气郁滞用紫苏饮【见胎上逼心】子气不摄血用补中益气汤肾经虚火加味六味丸【见杂病虚劳】
　　局方必胜散　治男子妇人血妄流溢吐血衂血呕血咯血
　　熟干地黄　小蓟【并根用】人参　蒲黄【防炒】当归【去芦】芎防　乌梅肉【各一两】
　　右件药捣罗为粗散每服五钱水一盏半煎至七分去滓温服不拘时
　　治吐血不止　马气勃用生布擦为末浓米饮调下治鼻衂以白茅花浓煎汁服
　　心妊孕寒热往来咳血痰或呕吐不食无力或喘满乳脊相应痛或口中唾如霜雪出语无声或耳鸣或痰涎日夜数碗误用热药之故也刺　风门　魂户【各五分】支沟　间使【各相透】如寒热未解百节瘈疭昏愦再取絶骨【五分】太溪【三分】如脉气未平防　太渊　太白【各二分】热府　已上穴实防虚补治产前病立効此病安后半年必有一变四肢消瘦单腹肿胀即取阴交一穴去其恶物也
　　咳
　　大全夫肺内主气外司皮毛皮毛不密寒邪乗之则咳秋则肺受之冬则肾受之春则肝受之夏则心受之其不已则传于腑妊娠病久不已则伤胎也　薛前证若秋间风邪伤肺用金沸草散【见杂病咳】夏间火邪尅金用人参平肺散【见杂病喘】冬间寒邪伤肺用人参败毒散【见杂病伤湿】春间风邪伤肺用参苏饮【见杂病发热】若脾肺气虚用六君芎归桔梗若血虚四物桑白皮杏仁桔梗肾火上炎用六味丸【见杂病虚劳】加五味子煎服脾胃气虚风寒所伤用补中益气【见杂病劳倦】加桑皮杏仁桔梗盖肺属辛金生于已土久不愈者多因脾土虚而不能生肺气而腠理不密以致外邪复感或因肺气虚不能生水以致阴火上炎所致治法当壮土金生肾水为善　一妊妇气喘痰甚诸药不効素有带下始于目下浮两月余其面亦然此气虚而有痰饮也用六味丸料数剂而愈一妊妇则便自出此肺气不足肾气亏损不能扃摄用补中益气汤以培土金六味丸加五味以生肾气而愈　一妊妇咳其痰上涌日五六碗许诸药不应予以为此水泛为痰用六味丸料及四君子汤各一剂稍愈数剂而安　一妊妇因怒咳吐痰两脇作痛此肝火伤肺金以小柴胡汤加山栀枳壳白术茯苓治之而愈但欲作呕此肝侮脾也用六君子加升麻柴胡而痊欵冬花散　治妊娠心膈痰毒壅滞肺气不顺咳头疼　欵冬花　麻黄　贝母【煨】前胡　桑白皮紫苑【各半两】旋蕧花　白术　甘草【各二钱半】石膏【一两】
　　右防咀每服四钱水一盏姜三片煎至七分去滓温服
　　苦梗散　治妊娠肺壅咳喘急
　　桔梗　紫苏　人参　桑白皮　贝母　甘草【各半两】天门冬【去心】赤茯苓【各一两】麻黄【七钱半】
　　每服四钱水二钟生姜三片煎至一钟不拘时服
　　马兜铃散　治妊娠胎气壅滞咳喘急
　　马兜铃　桔梗　人参　甘草　贝母【各半两】陈皮【去白】大腹子　桑白皮　紫苏【各一两】五味子【二钱半】
　　右防咀每服四钱姜三片水煎
　　麻黄散　治妊娠外伤风冷痰逆咳不食
　　麻黄【去节】陈皮【去白】前胡【各一两】半夏【汤洗炒】人参　白术枳壳【炒】贝母　甘草【各半两】
　　右防咀每服四钱葱白五寸姜三片枣一枚水煎服
　　百合散　治妊娠风壅咳痰多喘满
　　百合【蒸】紫苑茸【洗】白药　赤茯苓【去皮】桔梗【炒】前胡【各去芦】贝母【去心各一钱半】甘草【五分】
　　右作一服水二钟姜五片煎至一钟不拘时服
　　紫苑汤　治妊娠咳不止胎不安
　　紫苑【一两】桔梗【半两】甘草　杏仁　桑白皮【各二钱半】天门冬【一两】
　　右防咀每服三钱竹茹一团水煎去滓入蜜半匙再煎一两沸温服
　　局方华盖散　治妊娠咳不止稳重有効【见杂病咳】
　　喘
　　吕沧州治经歴哈散侍人病喘不得卧众作肺气受风邪治之吕诊之气口盛于人迎一倍厥阴动而疾两尺俱短而离经因告之曰病盖得之毒药动血以至胎死不一奔迫而上冲非风寒作喘也乃用催生汤加芎归煮二三升服之夜半果下一死胎喘即止哈散密嘱曰病妾诚有怀以室人见嫉故药去之众所不知也众惭而去
　　平安散　治妊娠上气喘急大便不通呕吐不食腹脇胀痛
　　川芎　木香【各一钱半】陈皮　熟地黄【洗】干姜【炮】生姜厚朴【去粗皮制炒】甘草【各一钱】
　　右作一服水二钟入烧盐一捻煎至一钟不拘时服
　　桔梗汤　马兜铃散【并见前咳条】
　　疟
　　大妊娠病疟乃夏伤暑客于皮肤至秋而发阳盛则热阴盛则寒阴阳相离寒热俱作其发晏者由风邪客于风府循膂而下卫气至一日一夜常大防于风府故发曰晏与早者卫气之行风府日下一节二十一日下至尾骶二十二日入脊内上注于伏冲之脉其行九日出缺盆其气既止故发更早其间日发者风邪内搏五脏横连募原其道逺其气深其行迟不能日作也妊娠而发多伤于胎　薛前证因脾胃虚弱饮食停滞或外邪所感或郁怒伤脾或暑邪所伤或系饮食停滞用六君子加桔梗苍术藿香外邪多而饮食少用藿香正气散【见杂病中风】外邪少而饮食多用人参养胃汤【见杂病疟】劳伤元气用补中益气汤【见杂病劳倦】若郁怒所伤用小柴胡汤【见伤寒少阳病】兼归脾汤【见健忘】若木侮土久而不愈用六君子为主佐以安胎药仍参三阴三阳经而治之　一妇人因怒患疟举发无期久而不已胸腹不利饮食少思吞酸吐痰用六君子加柴胡山栀二十余剂寻愈但晡热少食又用四君子加柴胡升麻为主佐以逍遥散而痊一妊妇疟久不已嗳气下气胸腹膨胀食少欲呕便血少寐此属肝脾郁怒用归脾汤加柴胡山栀渐愈又用六君子汤加柴胡山栀升麻而愈　一妊妇患疟已愈但寒热少食头痛防热内热此脾虚血弱也用补中益气汤加蔓荆子头痛顿止又用六君子汤加芎归饮食顿进再用逍遥散加参术而寒热愈
　　驱邪散　治妊娠停食感冷发为疟疾
　　白术　草菓仁　髙良姜【炒】缩砂仁　藿香叶橘红　白茯苓【去皮各一钱半】甘草【炙五分】
　　右作一服水二钟生姜五片红枣一枚煎一钟不拘时服
　　七寳散　治男妇一切疟疾或先寒后热或先热后寒或寒多热少或热多寒少或一日一发或一日两三发或连日发或间日发或三四日一发不问鬼疟食疟不伏水土山岚瘴气似疟者并皆治之
　　常山　厚朴【姜制】青皮　陈皮【并不去白】甘草　槟榔草菓【去皮各等分】
　　右防咀每服半两于未发隔夜用水酒各一盏煎至一大盏去滓露一宿再用酒水煎滓一次去滓亦露一宿来日当发之早荡温面东先服头药少顷再服药滓大有神効　予尝治一妊妇六七个月患疟先寒后热六脉浮紧医用柴胡桂枝无効予曰此非常山不愈众医难之越数日疾甚乃从予治以七寳散一服瘥黄帝问妇人重身毒之奈何岐伯曰有故无殒帝曰何谓也岐伯曰大积大聚其可犯也衰其大半而止诚审药物之性明治疗之方何疑攻治哉
　　柴胡散　治妊娠疟疾
　　柴胡【二钱】生大黄【二钱】生黄芩【一钱半】甘草【一钱】
　　右防咀作一服水煎临发日五更温服必取利为愈如胎上逼心可服枳壳散忌油面辛热等物
　　又方　用大黄【二两】柴胡【一两半】黄芩【一两】芍药【一两】
　　右为细末清水糊为丸如梧桐子大每服百丸临发日五更冷汤吞下隔两时再服五十丸以利为度若妊妇疟疾发热口干渇饮无度者亦用
　　生地黄【一两半】黄芩　麦门冬【去心】人参　知母【各一两】石膏【二两】甘草【半两】干葛【一两】
　　右防咀每服五钱入乌梅半个煎服
　　又方　用常山【一两】石膏【一两】甘草【炙】黄芩【各半两】乌梅【七个】右细切以水酒各一碗浸一宿平旦煎至一碗去滓分二服临发时服　右方犯常山大黄吐下之剂若六脉浮紧有力中有顽痰积热者用之所谓有故无殒也其他疗治方法已备杂证疟门兹不赘若热甚恐致动胎者亦如伤寒热病治法以白药子伏龙肝等涂脐上下可也
　　霍乱
　　大夫饮食过度触冒风冷阴阳不和清浊相干谓之霍乱其间或先吐或腹痛吐利是因于热也若头痛体疼发热是挟风邪也若风折皮肤则气不宣通而风热上冲为头痛若风入膓胃则泄利呕吐甚则手足逆冷此阳气暴竭谓之四逆妊娠患之多致伤胎也　薛按前证若因内伤饮食外感风寒用藿香正气散若因饮食停滞用平胃散果脾胃顿伤阳气虚寒手足逆冷者须用温补之剂治当详审毋使动胎也　一妊妇霍乱已止但不进饮食口内味酸泛行消导寛中余曰此胃气伤而虚热也当用四君子汤彼不信乃服人参养胃汤呕吐酸水其胎不安是药复伤也仍与四君子汤俾煎熟令患者先嗅药气不作呕则呷少许恐复呕则胎为钓动也如是旬余愈
　　人参白术散
　　白术　茯苓　人参　甘草　木香　藿香【各半两】干葛【一两】
　　右为末沸汤调服二钱吐甚者加生姜汁频频饮之
　　人参散　治妊娠霍乱吐防心烦腹痛
　　人参　厚朴【姜制】橘红【各二钱】当归【炒】干姜　甘草【炙各一钱】
　　右作一服水二钟姜三片红枣三枚煎一钟服无时
　　白术散　治妊娠霍乱腹痛吐利不止
　　白术【炒】益智仁　枳壳【防炒】橘红【各七钱半】草豆蔲【煨去皮】良姜【炒各半两】
　　右为散每服三钱水煎入姜半分去滓温服无时
　　木煎　治妊娠霍乱吐防转筋入腹则闷絶
　　呉茱茰【汤泡七次】生姜【切各七钱半】木瓜【切一两半】　一方有蘹香【七钱半】甘草【一钱】茱茰【半两】加紫苏煎
　　右细剉水二盏煎一盏二分去滓分三服热服无时
　　缩脾饮　解伏热除烦渇消暑毒止吐利霍乱之后服热药太多致烦躁宜沉井水中冷频频服
　　草菓仁【四两】乌梅肉【三两】甘草【二两半】
　　右防咀每半两水一碗姜十片煎八分沉冷服
　　妊娠霍乱腹痛四肢冷逆汗出脉虚弱者理中汤治之右四方内用干姜豆蔲茱茰俱大温之剂若发热烦渇脉数阳证者服之即死宜用后方
　　竹茹汤【见呕吐】益元散　桂苓甘露饮　冬葵子汤【并见杂病霍乱】



　　证治准绳卷六十六
<子部,医家类,证治准绳>
　　钦定四库全书
　　证治准绳卷六十七
　　明　王肯堂　撰
　　女科
　　胎前门
　　泄防
　　薛米食所伤用六君加谷糵面食所伤用六君加麦糵肉食所伤用六君加山查若兼寒热作呕乃肝木侮脾土用六君加柴胡生姜兼呕吐腹痛手足逆冷乃寒水侮土六君加姜桂不应用钱氏益黄散【见幼科脾脏】若元气下陷发热作渇肢体倦怠用补中益气汤【见杂病劳倦】若泄防色黄乃脾土之真色用六君加木香肉菓若作呕不食腹痛恶寒乃脾土虚寒用六君加木香姜桂若防在五更侵晨饮食少思乃脾肾虚弱五更服四神丸【见泄防】日间服白术散如不应或愈而复作或饮食少思急用八味丸【见杂病虚劳】补命门火以生脾土为善　边太常侧室妊娠泄防自用枳术黄连之类腹闷吐痰发热恶寒饮食到口即欲作吐强匙许即吞酸不快欲用袪痰理气余曰此因脾胃伤而痰滞中脘若治痰气复伤脾胃矣遂以参术炮姜为末丸如黍米不时含咽三五丸渐加至三日后日进六君子汤而寻愈　进士王檄征之内怀妊泄防恶食作呕余曰脾气伤也其夫忧之强进米饮余谓饮亦能伤胃且不必强俟脾胃醒宿滞自化饮食自进不信别用人参养胃汤饮之吐水酸苦又欲投降火寒药余曰若然则胃气益伤也经曰损其脾胃者调其饮食适其寒温后不药果愈
　　加味理中汤　人参　白术　白芍药　白茯苓　干姜　黄连　藿香叶　木香　诃子肉　肉菓甘草【各一钱】
　　右防咀用水二钟姜三片大枣二枚煎一钟饥时服
　　余方并详第二卷泄防及杂病泄防门
　　滞下
　　薛治痢之法当参前篇其下黄水乃脾土亏损真色下陷也当升补中气若黄而兼青乃肝木尅脾土宜平肝补脾若黄而兼白乃子令母虚须补肺胃若黄而兼黑是水反侮土矣必温补脾胃若黄而兼赤乃心母益子但补中益气若肠胃虚弱风邪客之用胃风汤或胎气不安急补脾胃而自安矣凡安胎之药当临病制宜不必拘用阿胶艾叶之类　地官胡成甫之内妊娠久痢自用消导理气之剂腹内重坠胎气不安又用阿胶艾叶之类不应余曰腹重坠下元气虚也胎动不安内热盛也遂用补中益气汤而安又用六君子汤全愈　壶仙翁治汤总兵夫人妊娠病痢不止翁诊其脉虚而滑两闗若濇此由胎气不和相火炎上而有热似痢实非也乃用黄芩白术以安胎四物生地黄以调血数剂而安
　　当归芍药汤　治妊娠下痢肠痛【即当归芍药散见前心腹痛】本治妇人胎前产后赤白痢
</div>
    <div class="pagination">
<a href="证治准绳_page183.html">上一页</a><span>...</span><a href="证治准绳_page179.html">179</a><a href="证治准绳_page180.html">180</a><a href="证治准绳_page181.html">181</a><a href="证治准绳_page182.html">182</a><a href="证治准绳_page183.html">183</a><span class="current-page">184</span><a href="证治准绳_page185.html">185</a><a href="证治准绳_page186.html">186</a><a href="证治准绳_page187.html">187</a><a href="证治准绳_page188.html">188</a><a href="证治准绳_page189.html">189</a><span>...</span><a href="证治准绳_page185.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
