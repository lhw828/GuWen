<!DOCTYPE html>
<html>
<head>
    <meta charset="UTF-8">
    <title>普济方 - 第 1443 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1443 页/共 3614 页</h1>
    <div class="content">　　治肾疰腰痛。膀胱气痛。

　　（出本草）用橘核微炒去壳为末。酒调服愈。内有积水伤。为风冷所乘。久而不已。令人水病。谓之肾着。宜服。

　　卷一百五十五

　　风湿腰痛（附论）

　　夫肾气虚弱。风寒湿气。着于腰间。则令腰痛。盖腰为肾府。肾经留滞风湿。不得发散。

　　着于腰脚。故起坐行立皆痛。甚则浮肿。风湿腰痛也。

　　方

　　天雄丸

　　（出圣惠方）

　　治肾气衰虚。腰痛。或当风湿冷所中。腿膝冷痹缓弱。

　　天雄（一两炮裂去皮脐）独活（三分）杜仲（一两半去粗皮炙微黄锉）附子（一两炮裂去皮脐）牛膝（一两半去苗）干漆（三分捣碎炒令烟出）桂心（一两）没药（三分）巴戟（一两）鹿茸（一两去毛涂酥炙微黄）蝉壳（一两酒浸焙干）虎胫骨（三分酒浸炙微黄）萆（一两锉）乳香（三分）（三分微炒）天麻（一两）白花蛇（二两酒浸去皮骨炙微黄）狗脊（三分）川乌（三分炮裂去皮脐）当归（三分锉微炒）芎（三分）地龙（一两微炒）朱砂（三分细研水飞过）败龟（一两涂酥炙令黄）麝香（半两去皮）上为末。入研了药令匀。

　　黑豆浸酒方

　　（出圣惠方）

　　治风湿腰痛。牵引流入腿。元气衰虚。

　　黑豆（五合炒令熟）熟干地黄（三两）杜仲（二两去粗皮炙微黄）枸杞子羌活（各一两）牛膝（三两去苗）仙灵脾（三分）当归（一两）石斛（二两去根）侧子（二两炮裂去皮脐）茵芋（二两）白茯苓（二两）防风（三两去芦头）川椒（一两去目及闭口者微炒出汗）桂心（一两）芎白术（各三分）五加皮（一两）酸枣仁（一两微炒）上细锉。

　　用生绢袋盛。以酒二斗浸。密封经七日后开。每于食前。暖一中盏服之。

　　独活寄生汤

　　（出简易方）

　　治风湿搏于腰背。气血凝滞。连引疼痛。

　　独活（二两去芦头）桑寄生（蜜炙）人参茯苓白术（炒）熟地黄（炒）当归（去芦）川芎防风白芍药桂心牛膝（酒浸）杜仲（去粗皮锉姜汁拌淹一钱日干炒）秦艽（洗各二两）细辛（去叶）甘草（炙各二两）川续断（一两若有寄生则不用此味）上为粗末。

　　每四钱。水一盏。煎七分。去滓热服。腰疼腿痛。入少许麝。亦治历节风。一方无白术。

　　五加皮浸酒方

　　（出圣惠方）

　　治肾脏风湿气。腰痛。痛连中。及骨髓疼痛。

　　五加皮（二两半）枳壳（二两半麸炒微黄去瓤）独活（一两半）乌啄（一两半炮裂去皮脐）干姜（一两半炮裂）石楠（一两半）丹参（二两）防风（二两去芦头）白术（二两）地骨皮（二两）芎（二两）熟干地黄（三两）秦椒根（二两）牛膝（三两去苗）虎胫骨（五两涂酥炙令微黄）枸杞子秦艽（各二两）上细锉。用生绢袋盛。以清酒二斗浸之。

　　密封七日开。每于食前。暖一中盏服之。

　　复春丸治腰脚风湿劳损。手足麻痹。筋骨疼痛。不能屈伸。治气血。驻颜色。补

　　虚损。宜萆（四两）破故纸（炒）杜仲（炒去丝）葫芦巴（炒）木通（各二两）骨碎补（去毛）虎骨（蒸炙）乳香（研）槟榔没药木香（各一两半）甜瓜子（三两炒）牛膝（去芦酒浸焙干）巴戟（各二两去心）黑附子（一两炮）胡桃仁（一百个去皮另研极细）上为细末。

　　与胡桃仁一处。再研极细。酒糊丸如梧桐子大。每服四十丸五十丸。食前湿酒送下。

　　虎骨丸

　　（出圣惠方）

　　治一切风湿腰痛。神效。

　　虎胫骨（一两涂酥炙微黄）桑寄生（一两）黄（三分锉）枳壳（三分麸炒微黄去瓤）牛膝（一两去苗）白茯苓（一两）熟干地黄（一两）石橘（一两）桂心（一两）防风（三分去芦头）羌活（三分）酸枣仁（三分微炒）当归（三分锉微炒）上为末。炼蜜和捣二百杵。

　　丸如梧桐子大。每于食前。以温酒下三十丸。

　　牛蒡浸酒方

　　（出圣惠方）

　　治风湿气。着于腰间疼痛。坐卧不安。

　　牛蒡子（三两微炒）茵芋（三分）白茯苓（一两半）杜仲（一两）石斛（二两去根）枸杞子（二两）牛膝（二两去苗）侧子（二两炮裂去皮脐）干姜（两半炮裂）大豆（二合炒熟）川椒（一两半去目及闭口者微炒出汗）大麻子（一合）上细锉。以生绢袋盛瓷瓶中。以好酒二斗浸。密封七日后开。每于食前。暖一小盏服之。

　　独活散

　　（出圣惠方）

　　治肾脏风湿。腰痛连腿膝。顽痹不能运动。

　　独活（一两）黄（半两锉）防风（三两去芦头）白藓皮（半两）茯神（一两）芎（半两）羚羊角屑（半两）桂心（三分）酸枣仁（一两微炒）当归（半两微炒）附子（一两炮裂去皮脐）上为粗散。每服四钱。水一中盏。煎至六分。去滓。每于食前稍热服。

　　小风引汤治中风。腰脚疼痛弱者。

　　独活茯苓人参（各三两）防风当归甘草干姜（胡洽作桂心）石斛（各二两胡洽作黄）附子（一枚）大豆（二升）上咀。以水九升。酒三升。煮取三升。分四服。

　　服讫。相去如人行十里久。胡洽云。南方治香港脚弱与此别。用升麻一两。半夏、芍药、各二两。合十三味。本方只有十味。减当归、石斛。名小风引汤。删繁方无石斛。以疗肉极寒。

　　肌肉变。舌痿。名曰恶风。腰痛脚弱。

　　独活汤治劳伤肾气。经络既虚。或因卧湿当风。而风湿乘虚于肾。肾经与血气相

　　系而腰痛。故云风湿腰痛。

　　独活（三两）生姜（六两）干地黄（五两）芍药（四两）防风（三两）桂心（三两）栝蒌（三升。

　　分三服。不瘥重作。忌海藻生葱。菘菜芜荑。

</div>
    <div class="pagination">
<a href="普济方_page1442.html">上一页</a><span>...</span><a href="普济方_page1438.html">1438</a><a href="普济方_page1439.html">1439</a><a href="普济方_page1440.html">1440</a><a href="普济方_page1441.html">1441</a><a href="普济方_page1442.html">1442</a><span class="current-page">1443</span><a href="普济方_page1444.html">1444</a><a href="普济方_page1445.html">1445</a><a href="普济方_page1446.html">1446</a><a href="普济方_page1447.html">1447</a><a href="普济方_page1448.html">1448</a><span>...</span><a href="普济方_page1444.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
