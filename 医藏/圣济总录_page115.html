<!DOCTYPE html>
<html>
<head>
    <meta charset="UTF-8">
    <title>圣济总录 - 第 115 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 115 页/共 447 页</h1>
    <div class="content">　　三焦病

　　论曰黄帝针经、谓三焦病者，腹胀气满，不得小便窘急，溢则为水，水则为胀，夫三焦者，决渎之官，水道出焉，上焦其治在膻中，膻中为气海，中焦主腐熟水谷，下焦当膀胱上口，主分别清浊，今三焦俱病，故腹胀气满，不得小便，溢而为水胀也，治宜升降气道，则腹满自消，水道自利矣。

　　治三焦病气不升降，水道不利，渐成水胀。三和汤方大腹皮（炙黄） 紫苏（茎叶） 沉香（锉） 木瓜（切焙） 羌活（去芦头各一两） 白术芎上一十一味，粗捣筛，每服三钱匕，水一盏，煎至七分，去滓温服，不计时候。

　　治三焦营卫不通，气满水胀。槟榔饮方槟榔（五枚锉） 木香（一两） 生姜（切焙） 青橘皮（汤浸去白焙） 芎 （各半两） 前胡上八味，粗捣筛，每服三钱匕，水一盏，煎至七分，空心温服，脚肿加牵牛子半两。面目浮肿，加郁李仁半两。

　　治三焦病，胀满为水，小便不利。牵牛子丸方牵牛子（微炒二两） 乌臼木根皮（五两） 木香（三两） 蜚蠊 大黄（锉炒各二两）防己上九味，捣罗为末，炼蜜和丸，如绿豆大，日中及鸡鸣后，各用温甘草汤下十丸。稍增至二十丸，以知为度。

　　治三焦病久，欲成水，腹胀不消，小水不利。徒都子补气丸方海蛤 牵牛子 赤茯苓（去黑皮） 防己 犀角（镑） 诃黎勒（去核） 苦葶苈（纸上炒）半） 生干地黄（焙细研各一两）上一十七味，捣罗为末，炼蜜和丸，如梧桐子大，空心米饮下十丸，觉壅不快，加至十五丸，觉通利，即减三五丸，大小便不通，服三十丸。

　　治三焦不调，小便秘涩，和营卫，利脏腑。淮南五柔丸方大黄（锉炒一斤） 前胡（去芦头二两） 赤茯苓（去黑皮） 细辛（去苗叶） 半夏（汤洗切两）上九味，捣罗为末，炼蜜和搜，再捣千杵。丸如梧桐子大，每服五丸，食后温水下。日三，稍增之。

　　治阴阳不和，三焦气滞，胸膈虚痞，腹胁满胀，小便不利。饮食不消。人参香术散方人参 甘草（炙锉各一两） 木香（半两） 白术（五两） 五味子（微炒三两）上五味，捣罗为散，每服二钱匕，入姜及盐各少许，白汤点服，不计时候。

　　治三焦病胀满，水道不利，木香枳壳散方木香 枳壳（去瓤麸炒） 白芷 蓬术（锉炒） 白术 甘草（炙锉） 桂（去粗皮各二两）上一十一味，捣罗为散，每服二钱匕，生姜盐汤点服，不计时候。

　　治三焦病腹胀气满，小便不利。木香丸方木香（二两） 荜澄茄（四两） 牵牛子（二十四两炒香别捣取末一十二两） 槟榔（四两酸粟米饮裹湿纸包灰火中煨令纸焦去饭） 补骨脂（炒香四两）上五味，先捣罗四味为末，入牵牛末令匀，清水和令得所，丸如绿豆大，每服二十丸，茶汤或熟水下，食后服，如酒食过伤，可服五七丸，小儿一岁，可服一丸，妊妇不可服。

　　卷第五十四　三焦门

　　三焦约

　　论曰黄帝三部针炙经曰少腹肿痛，不得小便，邪在三焦，病名曰三焦约，内闭，发不得大小便，夫三焦者水谷之道路，气之所终始也，上焦如雾，中焦如沤，下焦如渎。三者流行，营卫致养，则腐熟水谷，分别清浊，以时而下，无复滞留，若营卫不调，风邪入客，则决渎之官，约而不通，所以不得大小便也，刺法取足少阴太阳之经，辅以汤剂，则三焦疏导，清浊判矣。

　　治调顺三焦，平匀气脉，消痰滞，利胸膈，祛风利大小肠。枳壳丸方枳壳（去瓤麸炒二两） 牵牛子（拣择四两一半炒一半生捣罗取粉一两半余者不用） 陈橘皮（汤浸去白焙半两） 槟榔（半两锉） 木香（一分）上五味，捣罗四味为末，与牵牛粉拌匀再罗过。炼蜜和丸，如梧桐子大，每服十五丸至二十丸，食后生姜汤下，欲利加丸数。

　　治三焦约，大小便不通。枳壳散方枳壳（汤浸去瓤切作片子焙干五两） 浓朴（去粗皮涂生姜汁炙二两） 滑石（研细一两）桂（去粗皮二两）上四味，捣研拌和。每一两药末，更入腻粉半钱和匀，每服一钱匕，用冷米饮调下，腹空时服，更量老少虚实加减。

　　治三焦约，通导大小便。顺气丸方木香（二两） 青橘皮（汤浸去白焙） 人参 赤茯苓（去黑皮） 大戟（用河水煮去皮焙各一两） 郁李仁（半两） 麻仁（半两与大戟郁李仁同别捣细入药内） 甘遂（麸炒微烟生复于地上候冷出上一十味，除别捣三味外，捣罗为末，即入三味拌和、再罗，炼蜜和丸，如豌豆大，每服十丸，煎车前子汤下，不拘时候。

　　治三焦约，少腹肿痛，不得大小便。郁李仁丸方郁李仁（汤去皮研） 大黄（锉炒各一两） 赤茯苓（去黑皮） 泽泻（锉） 葶苈（隔纸上炒各二两） 大麻仁（一两半研） 槟榔（三两锉） 杏仁（去皮尖双仁麸炒半两研）上八味，捣研了和拌匀，再研极细，炼蜜和丸，梧桐子大，每服空心用甘草汤下三十丸，日三，炒盐酒下亦得。

　　治三焦气约，大小便不通。疏风散方牵牛子（微炒一两） 大黄（锉炒一两） 槟榔（半两锉） 陈橘皮（汤浸去白焙一两）上四味，捣罗为散，每服二钱匕，生姜蜜水调下，食后良久服。

　　治三焦约，大小便不通。皂荚散方猪牙皂荚（酥炙去皮子） 白蒺藜（各等分）上二味，捣罗为末，如大肠不通，用盐茶调下一钱匕，小便不通，温酒调一钱匕。

　　卷第五十四　三焦门

　　三焦咳

　　论曰内经谓久咳不已，则三焦受之，三焦咳状，咳嗽腹满，不欲食饮，此皆聚于胃，关于肺，使人多涕唾而面浮气逆也。盖三焦之气，以胃气为本，水谷之道路，气之所终始也，今咳而久者，以寒气蕴结，关播胃中，故腹满不食，气逆上行，涕唾多而面目虚浮也。

　　治三焦咳，腹满心胸不利，不思食，干姜汤方干姜（炮裂） 桂（去粗皮） 款冬花（各半两） 细辛（去苗叶） 白术 甘草（炙锉） 五味子（炒） 木香（各三分） 附子（炮裂去皮脐一两）上九味，锉如麻豆，每服三钱匕，水一盏，入枣二枚劈破，煎至七分，去滓温服、日三。

　　治三焦咳，肺胃虚寒，咳逆呕吐，腹胁胀满，不能饮食。胡椒理中丸方胡椒 荜茇 干姜（炮裂） 款冬花 甘草（炙锉） 陈橘皮（汤浸去白焙） 高良姜 细辛（去苗叶各二两） 白术（二两半）上九味。捣罗为末，炼蜜丸如梧桐子大，每服十五丸，温水下日再服，不拘时候。

　　治三焦咳，腹满不欲食。半夏汤方半夏（汤洗去滑七遍焙二两半） 干姜（炮二两） 麻黄（去根节煮去沫焙） 枳实（去瓤麸炒） 前胡（去芦头） 泽泻（锉） 杏仁（去皮尖双仁炒各一两半） 细辛（去苗叶一两）上八味，粗捣筛，每服三钱匕，入竹叶少许，水一盏半，煎至八分，去滓温服日三。不拘时候。

　　治三焦咳嗽，减食息高，调脾肺养气。黄 汤方黄 （锉） 人参 白术 当归（切焙各三分） 赤茯苓（去黑皮） 百合糯米 桔梗（锉炒）上一十味，粗捣筛，每服三钱匕，水一盏，紫苏五叶，同煎至七分，去滓食后稍热服。

　　治三焦咳，心胸滞闷，四肢不和，人参汤方人参（一两） 杏仁（汤浸去皮尖双仁麸炒） 干姜（炮） 麻黄（去根节煮去沫焙干）桂（去粗皮） 甘草（炙锉） 五味子（炒） 紫菀（去苗土） 陈橘皮（汤浸去白焙各三分）上九味，粗捣筛，每服四钱匕，水一盏半，枣二枚劈破，煎至七分，去滓温服日三。

　　治三焦咳，腹满不欲饮食。半夏汤方半夏（汤洗去滑七遍焙） 木通（锉各四两） 前胡（去芦头） 白术 赤茯苓（去黑皮） 陈橘皮（汤浸去白焙） 槟榔（锉各一两半） 桂（去粗皮） 枳壳（去瓤麸炒） 旋复花（去萼各一两一分）上一十味，粗捣筛，每服三钱匕，水一大盏，生姜三片，煎至八分，去滓温服，不拘时候。

　　治三焦咳，心胸不利，不思饮食。紫苏子汤方紫苏（微炒） 陈橘皮（汤浸去白焙各一两） 甘草（炙半两） 干姜（炮） 桔梗（锉炒） 杏仁（汤浸去皮尖双仁炒各三分）上六味，粗捣筛，每服四钱匕，水一盏半，入枣二枚劈破，煎至七分，去滓温服。日三治三焦咳，腹满不欲食，顺气五味子丸方五味子（炒） 覆盆子（去蒂） 仙灵脾（各一两）上三味，捣罗为末，炼蜜丸如梧桐子大，每服二十丸，生姜腊茶下，加至三十丸。空心食前服。

　　治久咳传三焦，腹满不欲饮食。藿香汤方藿香（叶） 人参 赤茯苓（去黑皮） 青橘皮（汤浸去白焙） 细辛（去苗叶） 益智子（去皮微炒） 缩砂仁 陈橘皮（汤浸去白焙） 甘草（炙各一两） 木香 白芷（微炒各半两）上一十一味，粗捣筛，每服三钱匕，水一盏，入生姜木瓜各三片，同煎至七分，去滓稍热服，不拘时候。

　　治久咳传三焦，腹满不思饮食。及胃虚有痰。玉液散方半夏（汤浸去滑七遍焙一两） 生姜（去皮切焙） 陈粟米（拣净各二两）上三味，捣研同罗为散，每服一钱匕，水一盏，煎至六分温服。

　　卷第五十四　三焦门

　　三焦胀

　　论曰三焦胀者，经所谓气满于皮肤，壳壳然而坚不痛是也，盖胀有痛痞，以别虚实。若鼓胀之类，内挟宿食，按之坚痛，是谓邪实，今三焦皮肤壳壳然而坚不痛，特以气满为虚胀而已。治宜升降其气则愈。

　　治三焦气满。皮肤坚胀。顺气白术橘香汤方白术（四两） 陈橘皮（去白焙） 赤茯苓（去黑皮） 甘草（炙锉各二两） 附子（炮裂去皮脐一两） 干姜（炮半两）上六味，锉如麻豆，每服三钱匕，水一盏，姜二片，枣一枚，同煎至七分，去滓温服。如觉感寒，入荆芥煎。凡稍觉三焦不和，并服即效。

　　治三焦虚胀，心腹满闷。五香丸方沉香（锉） 丁香 白檀香（锉） 香子（炒） 荜澄茄 青橘皮（去白焙） 胡椒 缩砂（去皮） 赤茯苓（去黑皮） 白芷 牛膝（酒浸切焙） 甘草（炮各一两） 木香（一两半）麝香（研三分） 蓬莪术（炮锉半两） 枳壳（去瓤麸炒半两） 葛花（一两半） 肉豆蔻（去壳五枚）槟榔（炮三枚锉） 半夏（三两汤洗七遍入生姜三两同杵为末作饼焙干） 人参（半两） 桂（去粗皮半两） 荜茇（半两） 赤小豆花（三两） 葛根（炒二两）上二十五味，捣研为末，拌匀炼蜜和丸，樱桃大，每服一丸，细嚼，用淡生姜汤下。不拘时候。或饮酒多气闷，即含化一丸。

　　治三焦气满虚胀，及一切脏腑气疾。槟榔汤方白槟榔（四两一半煨一半生用） 肉豆蔻（去壳） 木香（各一两） 青橘皮（去白焙）浓朴（去粗皮生姜汁炙透） 枳壳（去瓤麸炒） 京三棱（煨锉） 桂（去粗皮） 人参 白茯苓（去黑皮） 陈曲（炒） 麦 （炒） 干姜（炮） 白术 诃黎勒（炮去核） 甘草（炙锉各二两）上一十六味。粗捣筛，每服三钱匕，入生姜一块拍破，枣二枚去核。同煎至七分。去滓温服，不计时候。

　　治三焦胀，和养脾骨，除积聚气。京三棱散方京三棱（煨为末十两） 陈曲（微炒） 大麦 （微炒） 木香 肉豆蔻（去壳） 白槟榔（锉）姜汁炙熟各一两）上一十味，捣罗为散拌匀。每服二钱匕，入盐少许，沸汤点服。不计时候。

　　治三焦虚胀。丁沉丸方丁香 沉香（锉） 木香 香子（炒各一分） 鸡舌香（半分） 胡椒（半分） 阿魏（少许上七味。除阿魏外，捣罗为末，以阿魏末煮糊和丸。如绿豆大，每服五七丸。细嚼。盐汤下，如本藏气弱，炒 香子酒下，妇人血气醋汤下。

　　治三焦胀气满。撞气丸方荜澄茄 木香 干姜（炮） 桂（去粗皮各半两） 胡椒（一分） 白豆蔻（去皮半两）荜茇两） 阿魏（一上一十二味。捣罗为末，炼蜜和丸。如梧桐子大，每服二十丸。米饮下，空心食前服。

　　治三焦胀满，消化滞气。小丁香丸方丁香 沉香（锉各一分） 乳香（研一钱半） 香子（半两炒） 桂（去粗皮半两） 槟榔（豆（十五枚上一十味。除研者外，捣罗为末，次入乳香巴豆阿魏令匀，煮白米粥和丸，如绿豆大，每服五丸。生姜汤下，如胸膈气不和。及元脏冷气，上攻迷闷。加至十丸，温酒下。常服熟水亦得，要微动以意加服之。

　　治三焦虚胀。通气生姜丸方生姜（去粗皮切作片焙） 浓朴（去粗皮生姜汁炙熟各六两） 半夏（汤洗七遍一两） 陈橘皮（去白焙六两） 人参 白茯苓（去黑皮） 陈曲（微炒） 大麦 （炒各一两半）上八味，捣罗为细末，用生姜汁煮面糊和丸。如梧桐子大，曝干，每服三十丸，空心食前米饮下。

　　治三焦胀，按之坚不痛。匀气散方京三棱（煨熟锉） 蓬莪术（炮锉） 益智子 甘草（炙锉） 木香 桂（去粗皮） 丁香（各上九味，捣罗为散。每服二钱匕，温米饮入盐少许调下，空心夜卧服，小儿疳胀。熟水调下半钱。

　　治脾胃气弱，不思饮食，呕逆吞酸，腹内虚鸣，下利胀满。饮食迟化，气道痞涩，升降不匀，水饮停滞，胸下偏痛，寒气加之。结聚成形。动气癖结，痼冷陈寒，久而不去者，常服健脾暖胃，调中进食。消饮匀气。均气丸方香子（炒） 木香 桂（去粗皮） 桃仁（汤浸去皮尖炒） 京三棱（炮） 青橘皮（去白）上一十味。同捣罗为末，酒煮面糊为丸。如梧桐子大，每服五十丸，温熟水下。不计时候。

　　治阴阳气不升降，心腹鼓胀，胁肋刺痛，倦怠嗜卧。全不思食。寸金丸方雄黄 京三棱（炮锉） 石三棱 鸡爪三棱 蓬莪术（炮） 桂（去粗皮） 木香 沉香（锉）四枚） 砂（两） 大麦 （炒四两）上一十八味。捣研为末，同和匀，以糊饼剂作糊，和丸如梧桐子大，风干。用油煤、令紫色为度。入瓷合收贮，以研麝香一分熏之。每服先嚼枣一枚，下二丸干咽。不得嚼破，食后或临卧服，虚弱人有所伤，皆可服。

　　治三焦滞气，陈曲汤方陈曲（炒黄） 莱菔子（炒黄等分）上二味，粗捣筛，每服三钱匕，水一盏，煎三四沸，去滓入麝香末少许，再煎一沸。温服不拘时。

　　卷第五十四　三焦门

　　三焦有水气

　　论曰三焦有水气者。气滞不通，决渎之官内壅也。盖水聚于胃，气能传化。今气不升降，水聚不行，则脾经受湿。故为腹满浮肿之证，治宜导气而行之，气通则水自决矣。

　　治三焦积气，渐成水病。腹胀四肢浮肿。宽胸膈，利小肠。槟榔汤方槟榔（生锉） 大腹皮（锉） 白术 五味子（炒） 枳壳（去瓤麸炒） 黄 （锉） 防己木通（锉） 桑根白皮 陈橘皮（汤浸去白焙） 浓朴（去粗皮生姜汁炙） 桂（去粗皮各一两） 木上一十五味，粗捣筛，每服三钱匕，水一盏，生姜三片，枣二枚劈破，同煎至七分，去滓温服。早晨临卧服。

</div>
    <div class="pagination">
<a href="圣济总录_page114.html">上一页</a><span>...</span><a href="圣济总录_page110.html">110</a><a href="圣济总录_page111.html">111</a><a href="圣济总录_page112.html">112</a><a href="圣济总录_page113.html">113</a><a href="圣济总录_page114.html">114</a><span class="current-page">115</span><a href="圣济总录_page116.html">116</a><a href="圣济总录_page117.html">117</a><a href="圣济总录_page118.html">118</a><a href="圣济总录_page119.html">119</a><a href="圣济总录_page120.html">120</a><span>...</span><a href="圣济总录_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
