<!DOCTYPE html>
<html>
<head>
    <meta charset="UTF-8">
    <title>仁斋直指 - 第 78 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 78 页/共 110 页</h1>
    <div class="content">　　厚黄蘖【半两】
　　右细末井水调傅须脓尽乃用溃者亦能敛
　　硬疮生肌方
　　降真香【一两紫赤大片者油处更好】　　　桑白皮【新者】
　　半夏【生各半两】　　乳香　　　　当归
　　五倍子【各二钱】
　　右细末干掺
　　又方
　　大南星　　　半夏【生】　　　五倍子
　　鸡内金【各半两】　南木香　　　当归
　　厚黄蘖　　　降真香节　　白敛
　　白芨【各二钱半】
　　右细末先荡洗后掺药伤扑通用
　　生肌散
　　老狗头生脑骨【截碎新瓦煆透二两】　　桑白皮【新者一两】当归【二钱半】
　　右细末麻油调傅疮深则掺纸防之
　　太乙膏治痈疽发背恶毒
　　好虢丹【二两半】　男生发【洗焙二钱】　木鳖仁【碎三枚】肥白巴豆肉【十八粒】
　　右用麻油四两慢火先煎巴豆木鳖发团更换桞枝搅准发耗五分顿冷炉绢滤再暖入浄虢丹换栁枝频搅候色变滴入水成珠随意入乳香末再煎沸倾入磁器候凝覆泥三日贴用凡修合膏药宻室中勿令猫犬妇人见之
　　神应膏治痈疽发背恶毒
　　龙泉好光粉【二两】真麻油【三两】
　　右慢火同熬更换桞枝频搅滴入水成珠方入白胶末少许徐徐倾入磁器以水浸两日抄纸摊贴
　　神异膏治痈疽发背恶毒疮疖
　　黒参　　　　白芷实　　　露蜂房
　　杏仁【不去皮】　　木鳖仁　　　男生发【洗焙各二钱】蛇退【盐水洗焙一钱】　肥白巴豆【一十五粒】
　　右剉细麻油五两同药入磁铫浸一宿慢火煎更换栁枝搅候药色焦黒顿冷炉生绢滤再入铫暖入净虢丹二两桞枝急搅候黒滴入水成珠入乳香末二钱拌和倾入磁器候凝覆泥地三日贴用
　　遇仙膏治痈疽发背毒疮等
　　川五灵脂　　白芷　　　　贝母【各半两】
　　当归【二钱半】
　　右剉细桞枝截二十四寸麻油六两同上药入磁铫一宿慢火煎桞枝搅药色稍焦入肥白巴豆二十一粒木鳖仁碎五个搅煎令黒顿冷炉生绢滤再暖入蜡半两溶尽再顿冷炉入净虢丹二两半更换桞枝急搅候色黒滴入水如珠入乳香没药末各二钱拌和倾入磁器候凝覆泥地三日贴服皆好桞枝止痛
　　神仙截法治痈疽发背毒疮发作便服使毒气不内攻可保
　　真麻油【银器内煎十余沸倾出冷一斤】
　　右和醇酒二椀分五次荡温日夜服尽解隂证沈毒
　　将理法
　　避风邪　少睡卧　勿惊忧　勿嗔怒　徐行动省言语　戒闺房　絶思虑　防触秽　听好事疮频洗　药常助　盥潄闻香　二便顺序
　　择饮食内充无饥饱失度　药运掉屈伸疮口常加爱护　妄用恶草愈滋其毒不忌饮食反害其疮皆非正法
　　痈疽发背形灸法凡发背如形辨认头不论左右上下但以肿髙处为头或有疑似即以黄秆纸蘸醋掩之先干处为头把笔定男女皆取左手中指用草比量全指为度一檨剪草十二片六片安顿在外合作背形六片安顿于背之内中心直顿二片四方分顿四片内外各相连合如是则头尾四足定矣以笔其尾足抹蒜膏灸之先灸其尾七壮火未灭便灸后一脚七壮火未灭又灸后一脚七壮迤逦如是炙至前两脚而止须留头莫灸以出毒气法艾捍实如筯中间大剪作艾柱此法合隂阳气可用灸之省力疗理论热背发大疮惟发热则谓之背若不发热皆疖也其有隂证于五脏内发者却又沈晦无热大凡痈疽惟借有热则发热则气血行冷则气血滞热则能生肌冷则疮不合遇有热者切不可退热但用温药以微凉少济之是为和剂
　　论晕痈疽发背俗以肿痕所至为晕非真晕也晕生于疮口之傍如红筋之状才见晕则非美证矣一晕二晕以至三晕尚可措手若四晕五晕是脏腑蕴受鋭毒断断难医
　　保安灸甘草方痈疽漏疮通用神妙
　　粉草【以山泉溪涧长流水一小椀徐蘸慢火灸水尽为度秤一两】
　　右剉粗末用醇酒三椀煎二椀空心随意温服最活血消毒
　　痈疽方
　　赤小豆　　　緑豆　　　　黒豆
　　川姜黄
　　右为细末未发起姜汁和井水调傅已发起蜜水调傅
　　诸痈疽大便秘方
　　甘草【生一两】
　　右剉碎井水浓煎入酒温服能踈导恶物
　　蚀漏方
　　生油发【烧留性四钱】白及一钱细末掺傅
　　去水膏治痈疽破穴后误饮皂角水及诸毒水以致疼痛
　　甘草【生为末一分】　砂糖　　　　糯米粉【各三分】
　　右为膏摊在绢上贴毒水自出驴马汗及尿粪一切青水皆治之
　　木香掺收疮口方
　　木香　　　　鸡心防榔　　虢丹【煆各一钱】
　　轻粉【半钱】
　　右细末掺
　　秦芃掺方治一切疮口不合
　　秦芃细末掺之
　　荡洗方
　　蜂房　　　　白芷　　　　苦参
　　川椒
　　右煎洗热焮加荆芥
　　痈疽疮口深大方
　　深山黄牛粪【塞满疮藤纸贴上一四日后】　蜂房
　　白芷　　　　大腹皮【三件煎汤淋洗拭干】
　　右以黄桑叶晒为细末撒掺常服酒调排脓内补散饮醇酒食肥肉自然生肌深山黄牛吃百草平田牛只吃禾藁
　　诸恶核方或在上或在下顽结留滞不溃不散用瘰疬门立应散宣毒从小便出非用一醉膏之类宣毒从大便出也先以大防草乌为末酒调傅仍服蜡矾丸或穿山甲灸焦为末温酒调下佐之在上者加皂荚刺带生灰煎葱汤熏洗
　　痈疽恶核男以左邉为重女以右邉为重
　　发頥方此疮最险毒气灌注头面肿大可畏牙齿亦脱治法○解开头发寻顶螺中灸二十一壮如不透逹灸至四十九壮而止其疮开口大孔用东向石榴皮晒为细末撒掺其中特异万灵散本方加煆过石膏半倍蜜水少许调四围不换金正气散排脓内补散二药各加川续断皂荚刺烧去半带生灰相间煎服皂荚刺性上行主上焦病凡痈疽药太温加干薄荷煎服石膏性寒始亦疑之然火煆通红盆覆地上以出火毒最能收晕使疮口把就不至烂肌
　　附诸方
　　真人活命饮治痈疽发背发脑发髭发脇疖毒骑毒肿肚痈腿痈附骨痈疽恶疮恶漏疮血块气块面目手足浮肿随病加减并宜治之
　　天花粉【一钱】　　甘草节　　　乳香【透明各一钱】
　　川山甲【三大片蛤粉炒去粉】　　　　　赤芍药
　　白芷　　　　贝母【各一钱】　　防风【去芦七分】
　　没药　　　　皂角刺【各五分】　当归尾【酒洗】
　　陈皮【各一钱半】　　金银花【三钱】　　或加大黄【一钱】木鳖子【去殻八分】　体虚加黄耆【一钱】
　　在背俞皂角刺为君　在腹白芷为君　在胸次加瓜蒌二钱　在四肢金银花为君　如疔疮加紫河车草根三钱【无加亦可】
　　右作一贴用金华好酒一钟半煎至一钟温服煎时次用大瓦瓶以纸宻封口勿令泄气能饮酒服药后再饮数钟浩大不可忆度
　　偈云
　　真人活法世间稀　　大恶痈疽总可医
　　消毒只如汤泼雪　　化脓渐使肉生肌
　　隂功岂止万人活　　神効何须刻日期
　　留下仙方诚信授　　存仁修制上天知
　　此方治一切痈疽疔肿不问隂阳虚实善恶肿溃大痛或不痛先用此剂大势以退然后随余证调治其功甚捷诚仙方也
　　防风通圣散治痈疽通用【方见中风门】
　　狗宝丸【济生方】专治痈疽发背附骨疽诸般恶肿将发时先觉口中烦渇四肢沈重遍身壮热乃其候也此药功効不可具述
　　蟾酥【二钱】　　　金条蜈蚣【七条全者酥灸黄色】
　　轻粉　　　　雄黄　　　　滴乳香
　　没药　　　　乌金石【即石炭各一钱】
　　狗宝【癞狗腹中得之一钱又去一两】
　　狗胆【一个干者用之去皮黒狗腊月者佳】
　　鲤鱼胆【一个干者用之腊月者佳】　　　　粉霜
　　黄腊【各三钱】　　硇砂【半两】　　　麝香【一分】
　　孩儿乳【一合头首者】铅白霜【一钱一本无此】
　　右先将乳汁黄腊放在礶内文武火化开次将各药末和成剂用时大人丸菉豆大小儿丸如芥子大每服三丸病重者加至五丸用白丁香七个研烂新汲水调送下腰以下食前服腰已上食后服如人行五里热葱白粥投之即以衣被盖定汗出为度已后只吃白粥常服十宣散留头其四邉以乌龙膏贴
　　漏芦汤【精义】治一切恶疮毒肿丹瘤瘰疬疔肿鱼睛五发瘭疸初觉一二日便如伤寒头痛烦渇拘急恶寒肢体疼痛四肢沈重恍惚闷乱坐卧不寕皮肤壮热大便秘濇小便赤黄并宜服之惟姙娠忌服
　　漏芦　　　　白敛　　　　黄芩【去黒心】
　　麻黄【去节】　　　枳实【麸炒去穣】　　升麻
　　芍药　　　　甘草【灸各一钱】　　大黄【二钱】
</div>
    <div class="pagination">
<a href="仁斋直指_page77.html">上一页</a><span>...</span><a href="仁斋直指_page73.html">73</a><a href="仁斋直指_page74.html">74</a><a href="仁斋直指_page75.html">75</a><a href="仁斋直指_page76.html">76</a><a href="仁斋直指_page77.html">77</a><span class="current-page">78</span><a href="仁斋直指_page79.html">79</a><a href="仁斋直指_page80.html">80</a><a href="仁斋直指_page81.html">81</a><a href="仁斋直指_page82.html">82</a><a href="仁斋直指_page83.html">83</a><span>...</span><a href="仁斋直指_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
