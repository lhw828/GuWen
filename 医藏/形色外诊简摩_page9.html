<!DOCTYPE html>
<html>
<head>
    <meta charset="UTF-8">
    <title>形色外诊简摩 - 第 9 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>形色外诊简摩 - 第 9 页/共 18 页</h1>
    <div class="content">　　（出丹溪）

　　昼则增剧 夜则安静，是阳病有余，气病而血不病也。

　　夜则增剧，昼则安静，是阴病有余，血病而气不病也。

　　昼则发热，夜则安静，是阳气自盛于阳分也。昼则安静，夜则发热烦躁，是阳气下陷入阴中也。（热入血室。）昼则发热烦躁，夜亦发热烦躁，是重阳无阴也。（补阴泻阳。）

　　夜则恶寒，昼则安静，是阴气自盛于阴分也。夜则安静，昼则恶寒，是阴气上冒于阳中也。夜则恶寒，昼亦恶寒，是重阴无阳也。（补阳泻阴。）

　　昼则恶寒，夜则烦躁，饮食不入，名曰阴阳交错者死。

　　按：昼夜静剧，仍须辩证之寒热有余不足。即如昼静夜剧，其证见阳热之有余者，是阳陷入阴也。其证见阴寒之不足者，是阴气自盛也。其证见虚热而不甚者，则为阴虚，而非阳盛矣。其证见微寒而不甚者，又为阳虚，而非阴盛矣。余根据此例推之。更有寒热日夜数过，寒已即热，热已复寒，无已时者，在初病为风气太盛，所谓风胜则动也。在汗后为里邪外争，在下后为外邪内争，皆为阴阳不和，而有病进病退之别也。在久病为阴阳败乱，元气无主也。

　　卷下　色诊面色总义

　　面部脏腑肢节分位图说篇

　　面部分位图　面部脏腑肢节分位图　谨案：面部当分九行，正中一行，左右各四行也。正中为天庭，为阙上，为阙中，为下极，为方上，为面王，为中央，（此中央为人中也。）为承浆，为下颏。其侧当内 以下，为目内 ，为面王以上，为面王以下。次侧当目睛以下，为巨分，（一名法令。）为颐口角。次侧当颧以下，为颧，（一名 ，音求。）

　　为中央。（此中央为颊中央也，）次侧当颧后耳前，为 ，（一作颔，以其动与颔应也。）为颧后，（一名 ，音拙，即颧后横骨。）为循牙车以下。次侧在面部之外，为蔽，耳门也；为蕃，颊侧也。夹绳而上者，绳为面部两侧之转角处也，下当颧，上当额角，如引绳者。夹而上，即夹额角也。方上谓正当面王之上，即鼻柱与准相接，稍见低扼之处，能候胃气盛虚，胃有瘕聚，即生黯 ；胃气虚怯，即见低陷。方之为义与本 篇大陵掌后两骨之间方下者也正同，旧为两迎香上者未协。综观其位，五脏次于中央，而肾居膀胱下，（五色篇言中央有三而义各不同。）六腑夹其两侧，而胃居脾上，肢节又居六腑之外也。刺热论谓颊下逆颧为大瘕，（大瘕泄，即痢疾也。有谓五更肾泄者未是。）是大肠病也，是中央诊膝，又诊大肠也，故大便久秘，即其处发热。颧后为胁痛，是颧后诊臂，又诊胁也。下牙车为腹满，是牙车以下诊股，又诊腹也。且股与股里，膝膑与膝，似俱不当两出，疑巨分股里，当作腹里也。颊上者，膈上也，是颧后横骨之上也。

　　又案：面部之内应脏腑也，有以筋所结，有以脉所过，有以气化所通，有以神明所发。如上文五色篇及刺热论所叙，盖气化之事也。若内 膀胱，外 小肠，上唇人中大肠，下唇环口胃，耳前后耳中三焦、胆，则脉络之事也。目上纲太阳，下纲阳明，鼻足太阳，耳中手太阳，头右角足少阳，左角手阳明，则筋络之事也。舌心，耳肾，鼻肺，唇脾，目肝，眉胆，则神明之事也。病在筋者，视筋络之部；病在脉者，视脉络之部；病在气化者，视气化之部；病在神明者，视神明之部，知此则分部之法虽各不同，而皆各适其用矣。圣人之言，岂故为多歧以惑人哉，事各有当，不如此则事理不备也。兹详注面部经络如下，以便省览。

　　额颅头项：膀胱脉上额交巅上下项。胃脉过客主人，循发际至额颅。肝脉上出额，与督脉会于巅。胆脉上抵头角。

　　三焦脉过客主人前。三焦正脉别于巅。胃正脉上额 。胃别脉上络头项。（以上经脉所络。）心肾肺脾胃五络皆会于耳中，上络左角。（以上络脉所络。）督脉上额交巅，入络脑，还出别下项。营气上巅下项，合足太阳；其支者上额，循巅下项中，循脊入 ，是督脉也。（以上奇经所络。）膀胱筋上头，肾筋结于枕骨。胆筋上额角交巅上，左络于右。三焦筋上乘颔，结于角。大肠筋上左角络头。（以上经筋所络。）

　　面颜：胃阳明脉荣于面。心其华在面。心正脉出于面。胆正脉散于面。（以上经脉所络。）任脉循面。

　　（以上奇经所络。）膀胱筋上颜。（以上经筋所络。）

　　鼻柱鼻准鼻孔：胃脉起于鼻之交 中，旁纳太阳之脉，下循鼻外。大肠脉夹鼻孔。小肠脉抵鼻。（以上经脉所络。）膀胱筋结于鼻。胃筋结于鼻。（以上经筋所络。）

　　人中：大肠脉交人中，左之右，右之左。脾气绝人中满。（以上经脉所络。按：人中亦主膀胱、子处、督脉。）

　　唇口：大肠脉夹口。胃脉夹口环唇。胃正脉出于口。肝脉环唇内，故肝气绝唇青。太阴结于太仓，故脾气绝唇反。（以上经脉所络。）任脉环唇。（以上奇经所络。）三焦络有邪，口干。

　　（以上络脉所络。）胃筋夹口，寒则引颊移口，热则缓纵不收。胃小肠筋急，则口目为 。（以上经筋所络。）

　　承浆：胃脉交承浆。（以上经脉所络。）

　　上齿下齿：胃脉入上齿中。大肠脉入下齿中。大肠别脉入，遍下齿。膀胱别脉入 ，遍上齿。肾气绝，齿长而垢，或齿光无垢。（以上经脉所络。）

　　舌中舌本舌下：脾脉连舌本，散舌下。脾正脉贯舌中。

　　肾脉夹舌本。肾正脉系舌本。膀胱脉夹舌本。心别脉系舌本。少阴结于廉泉。厥阴结于玉英。脾气绝舌萎。（以上经脉所络。癫狂篇：舌下少阴。）膀胱筋支者，入结舌本。三焦筋系舌本。三焦络有邪，舌卷。

　　肝气绝，舌卷，卵缩。（以上经筋所络。）

　　咽喉：胃脉循喉咙。胃别脉合诸经之气，下络喉嗌。胃正脉上循咽。脾脉夹咽。脾正脉结咽。大肠正脉循喉咙。肺正脉循喉咙。小肠脉循咽。心正脉走喉咙。包络正脉循喉咙。胆正脉夹咽。肝脉循喉咙之后，上入颃颡。膀胱脉循咽喉。肾脉循喉咙。营气注肺，上循喉咙，入颃颡之后，究于畜门。（以上经脉所络。）三焦络有邪，喉痹。肾络有邪，咽痛，不可纳食。（以上络脉所络。）任脉至咽喉，入喉。（以上奇经所络。）

　　目内 锐 上胞下胞：胃脉上至目内 。膀胱脉起目内 。太阳结于命门，命门者目也。小肠脉过目锐，至目内 。三焦脉至目锐 。胆脉起目锐 ，至锐 后，其支者别锐。心正脉合目内 。营气注目内 。（以上经脉所络。）

　　任脉入目，系两目之下中央。督脉别络起目内 。阴跷之脉合太阳阳跷而上行至目内 ，故目内痛取之阴跷。（以上奇经所络。）膀胱筋为目上纲。胃筋为目下纲。胆筋结于目 为外维。小肠筋属目外。三焦筋属目外 。胃小肠筋急，口目为 。 急不能卒视。（以上经筋所络。目下裹大，其胆乃横；水在腹者，目下必肿；是脾气通于下胞也。上为外 ，下为内毗。）

　　目系：膀胱脉正属目本，名曰眼系。胃正脉系目系。心别脉属目系。胆正脉系目系。肝脉连目系，故肝气绝目晕。卫气平旦出于目，目者宗脉所聚也。（以上经脉所络。脱阴者目盲，气脱者目不明。）

　　颧 ：胃正脉上额 。膀胱脉入 遍上齿。大肠脉入 遍下齿。小肠脉上 ，斜络于颧。三焦脉出 。

　　胆脉抵 下。（按： ，音拙，颧后横骨也。 ，音求，即颧也，作鸠误。以上经脉所络。）胃筋合于 。膀胱筋结于 。大肠筋结于 。胆筋结于 。（以上经筋所络。）跷脉入 ，营气出。（以上奇经所络。）

　　颊颐：大肠脉贯颊。小肠脉上颊，其支者别颊。三焦脉下颊又交颊。肝脉支者，从目系下颊里。（以上经脉所络，）任脉上颐。（以上奇经所络。）胃筋支者，从颊结于耳前。大肠筋上颊，其支者下右颔。（以上经筋所络。）

　　颔曲颊牙车：胃脉循颐后下廉，下大迎，循颊车。胆脉下颊车。大肠别脉上曲颊。胆正脉出颐颔中。（以上经脉所络。）大肠筋上颊，其支者下右颔。小肠筋下结于颔。胆筋下走颔。三焦筋支者，当曲颊入系舌本，其支者上牙车。（以上经筋所络。）

　　耳前后耳上下角耳中：胃脉上耳前。阳明结于颡大，颡大者钳耳也。大肠别脉其支者入耳中，合于宗脉，耳者宗脉之所聚也。小肠脉入耳中。膀胱脉支者从巅至耳上角。三焦脉系耳后，上出耳上角，入耳中，出走耳前。胆脉下耳后，其支者从耳后入耳中，出走耳前。少阳结于窗笼，窗笼者耳中也。包络正脉出耳后，合三焦脉于完骨之下。胃中空则宗脉虚，故耳鸣。液脱者，骨属曲伸不利，胫酸，耳数鸣。精脱者耳聋。（以上经脉所络。）心肝脾肺胃五络皆会于耳中，上络左角。（以上络脉所络。）胃筋结于耳前。三焦筋循耳前。胆筋循耳后。膀胱筋结于完骨。小肠筋结于耳后完骨，其支者入耳中，直者出耳上。（以上经筋所络。）

　　上皆筋脉所络之事也。至于气化神明之二义，犹有可得而言者，如额心，鼻脾，颐肾，左颊肝，右颊肺，此高下左右，以应五脏气化之正位也。又面色皆属于心，两目四维皆属于肝，两颊皆属于肺，唇四白皆属于脾，两颧两耳叶皆属于肾，颊车皆属大肠，舌下两窍皆属胆，又属肾，此旁见侧出，以应脏腑气化之旁溢也。目分五脏者，目虽主肝而出于脑，脑受五脏之精也。舌分五脏者，舌虽主心而本于胃，胃为脏腑之海也，此皆气化之所通也。神明者，性情之有知觉者也，如耳能知音也，目能知色也，鼻能知臭也，口能知味也，舌能出音也，此皆有五脏知觉以主之，而非外窍所能为也，故曰神明所发也。病在筋失其形，病在脉失其形，或失其色，病在气化失其色，病在神明失其知觉功用也。能通此者，即观于面，而知筋络脏腑受病之浅深，所谓洞见五脏症痞也，可称神良矣。

　　卷下　色诊面色总义

　　察色真诀篇

　　（出《灵枢·五色篇》）

　　五色之见也，各出其色部。部骨陷者，必不免于病矣。

　　其色部承袭者，虽病甚，不死也。（承袭者，色与部相生也，如水部见木色之类。上部骨起陷。）

　　《千金方》曰：凡人分部骨陷起者，必有病生。胆少阳为肝之部，小肠太阳为心之部，胃阳明为脾之部，大肠阳明为肺之部，侠膀胱并太阳为肾之部，若当其处陷者，必死。脏气通于内，外部亦随而应之。

　　沉浊为内，浮清为外。若色从外走内者，病从外生，部处起。若色从内出外者，病从内生，部处陷。内病，前治阴，后治阳；外病，前治阳，后治阴也。

　　按：所称五阳之部，不知在面部何处，与前图说，似有合有不合。若根据前图说分之：胆少阳肝部，即鼻茎也；小肠太阳心部，即山根连目两 以下也；胃阳明脾部，即鼻准也；膀胱太阳肾部，即环口也；大肠阳明肺部，似指阙中，非人中也，如此则理有可通，而事有可据矣。

　　五色各有脏部，有外部，有内部也。色从外部走内部者，其病从外走内；色从内部走外部者，其病从内走外。病生于内者，先治其阴，后治其阳，反者益甚；病生于阳者，先治其外，后治其内，反者益甚。（上分部内外。）

　　凡色青黑赤白黄皆端满，有别乡，（别乡，即内部外部之谓也。）

　　其色上锐，首空（上声。）上向，下锐下向，在左右如法。左为左，右为右。其色有邪，聚散而不端，面色所指者也。其色上行者，病益甚。其色下行如云彻散者，病方已。（此所谓上为逆，下为从也，端满者，谓人之生也，本有五色之分，其本来正色满面者，不为病也，有邪则独见其邪色，或聚或散而不能端满矣，则有色所起之部，与所指之部矣，所谓别乡也。华佗谓面目俱等者不病，不等则病矣。谓其色独见，异于他部也。故察色以其起大如拇指者为准。上分部上下左右。）

　　五色各见其部，察其浮沉，以知浅深：察其泽夭，以观成败；察其散抟，以知远近；视色上下，以知痛处；积神于心，以知往今。故相（去声。）气不微，不知是非，属意勿去，乃知新故。色明不粗，沉夭为甚；不明不泽，其病不甚。其色散驹驹然未有聚，其病散而气痛，聚未成也。（上浮沉泽夭抟散新故。）

　　肾乘心，心先病，肾为应，色皆如是。（谓心部先见肾色，次肾部自见其色也，余脏同此。）男子色（指黑色承肾来，）在于面王，为首腹痛，（首腹，大腹。）下为卵痛，其圜直为茎痛，高为本，下为首，狐疝 阴之属也。女子色在于面王，为膀胱子处之病，散为痛，抟为聚，方圆左右各如其色形，其随而下至胝为淫，有润如膏状，为暴食不洁。（暴食而即出不洁，所谓回风入咽旋出也。）

　　凡色青黑赤白黄，（此特提五色者，以上文是专指黑色也。）皆端满，有别乡。别乡赤者，其色赤，（作亦非。）

　　大如榆荚，在面王为不月。（原作不日，注者谓不日即愈，或曰不日即死，皆非也。此承女子来，但非肾之黑色，故特笔叙之，读者遂迷，不识其实蒙上文矣。）

</div>
    <div class="pagination">
<a href="形色外诊简摩_page8.html">上一页</a><span>...</span><a href="形色外诊简摩_page4.html">4</a><a href="形色外诊简摩_page5.html">5</a><a href="形色外诊简摩_page6.html">6</a><a href="形色外诊简摩_page7.html">7</a><a href="形色外诊简摩_page8.html">8</a><span class="current-page">9</span><a href="形色外诊简摩_page10.html">10</a><a href="形色外诊简摩_page11.html">11</a><a href="形色外诊简摩_page12.html">12</a><a href="形色外诊简摩_page13.html">13</a><a href="形色外诊简摩_page14.html">14</a><span>...</span><a href="形色外诊简摩_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
