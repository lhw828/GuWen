<!DOCTYPE html>
<html>
<head>
    <meta charset="UTF-8">
    <title>奇效良方 - 第 504 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 504 页/共 521 页</h1>
    <div class="content">　　上为细末，每服半钱，以浆水半盏，煎至三分，和滓温服，量儿大小，以此增减，日二服。

　　八十四、玉露散。治暑月出疮疹，烦躁热渴。

　　寒水石（软而微青黑，中有细纹者是，半两） 甘草（一钱，生用） 方解石（坚白而有墙壁，手不可采者是，如无以石膏代之，坚白似石膏，敲之成段皆方者是，半两）

　　八十五、犀角饮子。解热毒，去风疹。

　　犀角 甘草（炙，各半两） 防风（二两） 黄芩（一两）

　　上为粗末，每服五钱，用水一小盏，煎至半盏，去渣温服，不拘时候。

　　八十六、犀角地黄汤，治疮疹出太盛者，宜服之。《活人书》云：伤寒及瘟病，应发汗而不发汗，内有瘀血者，及鼻衄吐血不尽，内有余瘀血，面黄大便黑者。此方主消化瘀血，兼治疮疹太盛者，此方解之。

　　犀角（一两） 生地黄（半斤） 芍药（三分） 牡丹皮（一两）

　　上锉如麻豆大，每服五钱，水一盏半，煮取一盏。有热如狂者，加黄芩二两，其人脉大来迟，腹又满，自言满者，为无热，不用黄芩。

　　疮诊论卷之六十五　疮疹论药方

　　毒瓦斯壅瘀倒靥黑色第十

　　八十七、猪尾膏。治疮疹初作，未能出透，及已出尽，内外热毒贯注，血 如豆，在于肌皮之上，不结痂 ，二者皆用之。且疮疹蕴伏，毒热欲出而未能透，则热甚动心，心烦狂躁妄语，或见鬼神，此皆心热也。盖心营于血，血热则瘀，瘀则色败，未出者则为鬼疮子，一出而便黑也。已出者为黑靥。大抵疮痘自红斑生成血 ， 至五七日结脓窠，至六七日不结脓窠者，此是毒瓦斯弥满，恐复入里。古人用龙脑香凉心血，行荣卫，用猪心血者，以心归心，用猪尾血者，取其常动欲散外也，况有前狂躁证而未省者，以温酒化下，此意欲散而行荣卫故也，皆治热毒太盛者。后人见用猪尾膏，亦名龙脑膏得效，间有虚而陷伏者亦用之，误人甚多，深可怪也。又有当用一字，却用一钱，热少而不能当之，及以为害者亦多。如合用一字者，且与半字，如伤寒作渴甚，能饮一斗者，且与五升，正此之意。况有心经热，兼有他虚寒证见者，又不可轻服。如吐泻人发热烦渴，小便赤，则不全为寒证治也。烦躁人大便自利而小便清，则不全为热证治也。如有此证，在医者两全之，去其所苦，扶和阴阳，不至偏绝，无不安者。

　　上用龙脑半字许，研细，旋滴猪心血和丸，以紫草汤化下。烦躁狂闷未省者，以温酒浸服之，钱氏用猪尾膏用猪尾血，其意皆通，又名龙脑膏。

　　八十八、控心散。小儿斑疮，一服而出。

　　全蝎（二十四个，炒） 雄黄 麻黄（去节，各一分）

　　上为细末，每服一钱，用胡荽煎酒调下。蝎治诸风瘾疹，中风半身不遂，口眼歪斜，语涩抽掣者，为能手透诸筋脉，雄黄主恶疮疽痔，透百节，治疥疡，亦治疮疹，毒瓦斯不能出也，麻黄解肌，泄邪气恶气，消赤黑斑毒，三药治疮疹当出而不出者，如自然出快者，不须服也。

　　八十九、独味麻黄汤。治斑疮倒靥。

　　上用麻黄三十寸，去节，蜜拌炒令香，紫色为度，水一盏，煎至六分服。昔有人得此方后，知兖州仙源县，值工笔李用之子肉疮倒靥，已至危困，投此药一服，疮子便出，其应如神。未至胃烂便血者，皆可治服。

　　九十、南金散。治小儿疮疹已出而复颠，其热甚危，诸药不效者，万无一失。

　　紫背荷叶（霜后搭水紫背者） 白僵蚕（直者，炒去丝）

　　上为细末，各一钱匕，小儿半钱，研胡荽汁和酒下，米饮亦得。本家在处贴印施人，其全活者甚众。盖药有用龙脑人牙齿者，卒难得之，唯此药无毒而效速，荷叶卒难得，可于盐铺内寻之。

　　九十一、滑石散。治疮痘出迟，恐壅瘀黑色，此药滑窍令出快，治膈上烦热多渴，小便赤涩，面青气粗，大便不利者。

　　滑石 甘草（炙）

　　上等分为细末，每服一钱，鸡子清酒少许调服。

　　九十二、橄榄核水。治疮子倒靥。

　　上用橄榄子核中截断，水磨少许服，立发。

　　九十三、快毒丹。治小儿疮疹，气匀即出快。盖血与气相随，若内有邪热，即血妄行，使气不匀，大抵疮疹气快自匀，宜快毒丹，疮疹出，皆服之。

　　牵牛（黑者，炒） 木香（各一分） 肉豆蔻（半两，面里煨熟） 青皮（一两，半生半熟）

　　上为细末，滴水和丸，如黍米大，每服七丸至二丸，浓煎紫草葱白汤下，乳前服之，量其大小加减。

　　九十四、红粉丹。治脏腑热，疮疹不匀。

　　龙脑（细研，一钱） 坏子胭脂 天竺黄 朱砂（细研，各一两） 南星（腊日酿牛酪中百日内阴干，取末一两）

　　上五味，炼蜜和搜为丸，如鸡头子大，每服一丸，煎人参汤化下。

　　九十五、乳香猪血膏，治斑疮不发。

　　上以乳香研细，用猪心血为丸，如樱桃大，每服一丸，用水磨化下。

　　九十六、紫金散。治小儿疮疹倒靥，及出不快者。

　　紫草 蛇蜕（炒焦） 牛李子（炒，各半两）

　　上为粗末，每服一钱，水七分盏，煎至四分，去滓温服，不拘时候。蛇蜕治一切恶疮，十年不愈者，亦用之，良故也。

　　九十七、钩藤紫草散。发斑疹，令出快。

　　钩藤钩子 紫草茸上等分为细末，每服一字，或半钱，用温酒调下，无时服。紫草滑窍利小便，散诸十二经毒瓦斯，钩藤治小儿寒热，十二惊痫，治疮疹而用之。《素问》云：疮疡烦躁痛痒，皆出于心，惊痫，心病也，疮疡，亦心所主者，故用也。

　　九十八、麝香猪血丸。治小儿疮疹不透。

　　上旋取猪心血调麝香少许，两手心涂之，并涂些小口唇上，无不极验。

　　九十九、木星饮子。治小儿疮疹不出，及出不快者。

　　朱砂（一分） 郁金（半两）

　　上为细末，每服一字或二字，量大小，入龙脑少许，以新汲水茶脚少许同调匀，然后刺猪尾滴三点子入药汁，令服。不过一二时辰，疮子出便红活。小儿无他病，神效。本草云：郁金辛寒，主血积下气，生肌上血，破恶血气，尿血金疮，以意详疮疹出于心也，由热而出也，朱砂安心，性微寒，以治热也，热有所蕴蓄，则壅瘀而不出。用郁金者，下气消恶血，无壅瘀则出，出而不迟也。

　　一百、四圣散。治疮疹出不快及倒靥。

　　紫草 木通 甘草（炙） 枳壳（麸炒） 黄麸上件等分为粗末，每服一钱，水一中盏，煎六分，去渣温服。

　　一百○一、脱壳散。

　　上以鸡子抱出壳子，于新瓦上焙干，去膜取壳，捣研如粉细，遇小儿斑疮倒靥颠不出，或脏腑粪血粪黑头疮，昏睡不醒，用酒调一字，涂儿唇上，令儿舐，或以酒调涂风池，背上心前，此名脱壳散，或以热汤调一字服之。

　　一百○二、山栀子汤。治麸疹及斑毒，状如蚊蚤所啮，毒盛黑色者。

　　山栀子仁 白藓皮 赤芍药 升麻（各一两） 寒水石 甘草（炙，各半两）

</div>
    <div class="pagination">
<a href="奇效良方_page503.html">上一页</a><span>...</span><a href="奇效良方_page499.html">499</a><a href="奇效良方_page500.html">500</a><a href="奇效良方_page501.html">501</a><a href="奇效良方_page502.html">502</a><a href="奇效良方_page503.html">503</a><span class="current-page">504</span><a href="奇效良方_page505.html">505</a><a href="奇效良方_page506.html">506</a><a href="奇效良方_page507.html">507</a><a href="奇效良方_page508.html">508</a><a href="奇效良方_page509.html">509</a><span>...</span><a href="奇效良方_page505.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
