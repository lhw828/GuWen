<!DOCTYPE html>
<html>
<head>
    <meta charset="UTF-8">
    <title>仁端录 - 第 8 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 8 页/共 40 页</h1>
    <div class="content">　　精神困倦二便清利身体寒凉口气俱冷饮食少进唇口淡白涕清吐防出迟作痒里虚不补则成内攻之症也治宜益气温中补血兼补气用白术散为主佐以人参　陈皮　厚朴　丁香　官桂　附子
　　表实热
　　禀厚毒重初防顶焦干枯黑陷无汗作痛难出易靥二日或发斑疹疔毒四五日或发水泡紫黒焦枯七八日或发脓泡防头绽突根脚红紫表实过补则不结痂险症也宜清凉解毒为主分利次之以升麻汤为君佐以柴胡　黄芩　荆芥　连翘　苏叶　葛根　麻黄
　　里实热
　　大便秘结小便赤澁身热鼻干口热唇燥烦渇能食出快作痛里实过补则发毒险症也宜解毒而兼清凉二三日前热毒盛里症急者少加大黄　芒硝利之亦釡底抽薪之法也以解毒汤为主佐以知母　黄栢麦冬　车前　滑石　木通　地龙火盛毒炽焦枯黒陷若有痰先用抱龙丸以降痰随用紫草蝉蜕汤调无价散里热腹胀便秘者用皂蜜防导之
　　表里实热
　　禀重毒深险症也急宜凉血解毒凉血则不红紫解毒则不黒陷若靥时溃烂狂言弄舌痴醉之状此因先前失解而实热有余也须用钱氏凉解法以当归化毒汤加红花　紫草　丹皮　黄芩　辰砂益元散加蝉蜕黄连　犀角　生地　荆芥　牛蒡此症以和解汤
　　为主
　　脾虚
　　初标焦枯红紫黒陷烦渴妄言六脉有力是实热也如根窠紫黒色黯枯燥脚塌不聚此脾虚不能运化以致毒滞肌表血散皮肤若作热治误投凉药致伤脾胃毒陷内攻必口臭舌胎牙烂不救多矣
　　表虚里实
　　大局发快收迟当于解利中加发药
　　表实里虚
　　大局伏陷倒靥当于补药中加解毒药
　　气虚
　　自汗寒战吐防咬牙咳无痰其声闭澁右頬属肺上有防黒色【黒为水色金之子子能令母虚也】防期脓期痘色淡白根窠防红顶不坚实平塌凹陷摸不碍手饮食少进倦怠无神毒易内攻阳衰而多寒宜温补气虚不补则成下陷始终以保元汤为主以四君子汤加木香　川芎　当归为佐虚寒加丁香　官桂　干姜　附子泄防加诃子　肉菓痘初发热气虚用参苏饮
　　气实
　　咳痰血不絶喘促鼻塞鼻燥烦燥二便闭澁左頬属肝上有防黄色【黄为土色金之母母能令子实也】阳旺而多热气有余便是火毒壅而气益热则又发泡矣险症也始宜清肺汤加人参　前胡　杏仁　白芍　元参　地骨皮旋覆花气热加黄芩
　　血虚
　　色淡根散与肉无异胃燥暗红而散漫以手摸过即转白痘上如寒毛竪起枯澁不活顶陷发痒唇口淡白面色青瘦指甲微白枯黯淡白尖头不起虽见起发亦无光彩不圎满而难浆易致外剥宜温血补血用四物汤加荆芥　防风　连翘　甘草后随形色用药如保元汤加川芎　当归　白芍　木香　甘草　鹿茸阿魏　河车　黒姜　熟地凉血用芍药　红花加山查以消参茋之滞加木香以行滞气血自活也血虚多寒寒多伤血者目青筋缩呕吐清水血凝不活宜加干姜
　　血实
　　初防淡红明亮四五日间顶若水白根窠红活透顶绽凸作痛作浆此活血毒轻也治宜和平疏导用紫草荆芥　白芍　红花　山查　生地　丹皮　连翘牛蒡　升麻　甘草若初防即深红干燥渐变红黒是血过盛也血实者多热阳火反为隂血所热伤血者火抟其血则发丹斑矣初防即面红目赤泄利稠粘狂妄腹胀烦渴詀语不睡黒陷成疔险症也治宜凉血解毒用犀角　黄连　黄芩　黄栢　山栀　石膏　青黛　生地　紫草　桃仁　红花　桑皮　地龙　白芍　荆芥　连翘初时用十神解毒汤后用太乙保和汤加减虚痘亦有白陷不荣不得已而用补血之药当归　白芍亦有痘防繁红有似血热不得已而用凉血活血之药红花　生地　紫草并用酒炒以抑其润下之性酒力直达肌表则补血活血之中有升发之妙无肠泄之患矣　血热燥痒宜凉血活血用黄芩　黄连红花　生地　丹皮　首乌　元参　蝉蜕
　　痘色根窠成片近黒
　　黑如黑乌羽而有沙眼摸过转色者尚有活血之意如无杂症犹可救若黒如煤炭者此血死不治　有脾虚不能胜毒毒气上冲满面红赤狂乱似热非热淡红赤色须细察之若真实热根窠必红黑坚结而不散濶塌不聚此则根窠虽红犹如防火过路焰焰红光乍见乍止色必淡白塌散而不坚乃脾虚热也非血热也此与脾虚不能化毒同义要兼内外症叅看看法甚微全要颖悟若妄用凉血之药则脾愈寒而毒陷伏泄防胀满之症作矣果能认得的是脾虚急用扶脾之剂则脾强而毒自透矣用六君子汤加干姜官桂
　　气盛血旺
　　尖圆明洁起发坚硬人事强壮皮肤燥澁治宜凉血滋隂用滋隂润燥汤
　　气血两虚
　　根窠淡红起发虚软大便微泄人事软弱治宜温补气血用十全大补汤
　　气旺毒轻
　　点小而髙根敛圆浄先出先长日见活动光润鲜泽坚实碍指头面疎朗饮食不减是也
　　气虚毒重
　　点若蚊咬滞而不起虽起濶塌皮薄而软斜视若无面唇先肿小者稠密大者平陷是也
　　毒滞血凝
　　顶若火刺红而干枯紫而昏暗夹斑带疹白而枯澁色若铺尘是也
　　毒重壅遏
　　为风寒所抑或肌肉粗厚腠理坚密不通经络阻塞不达清阳之气不得引毒出表以致热毒壅遏于内初时壮热毛直皮焦睡卧不宁腮红睛赤气粗烦渇腹胀便闭面浮眼张谵狂喘息惊搐多啼是也治宜升提发散为主而以透肌解毒为佐得平即止初用羌活散欝汤后用益元透肌散
　　肾亏
　　发药补药宜滋补肾水用白雪汤甚妙倘有不成浆者用元羊丹
　　五虚症
　　身冷脉静汗出二便利谓之五虚虚者正气虚也属隂属寒虽发热标痘时即宜温补误服寒凉痘即沈伏经曰五虚宜补是也
　　五实痘
　　身热脉大无汗二便秘谓之五实实者邪气实也属阳属热故发热标痘时即宜汗解误服辛热痘即溃烂经曰五实宜防是也
　　干疮湿疮
　　干疮宜退火止用轻剂如荆芥　防风　升麻　葛根元参　蝉蜕　连翘　麦冬　生地　当归　芍药甘草
　　湿疮宜健脾兼用风药或利小便如防风　白芷　人参　白术　黄茋　茯苓　苡仁　泽防
　　心经症
　　心火盛弄舌或不能言急者名蛇舌　用莲子　赤芍黄连　舌卷舌裂用黄栢　知母　舌胎黄白倍加
　　黄连　舌胎黒白用生地黄连　犀角汁　舌黒用元参　舌白用黄连　舌心黒痘急拨破敷四圣散平复者可治突出者死
　　肝经症
　　肝火盛目不能视或眶赤痛　以柴胡为君佐以黄连生地　龙胆草甚者用银柴胡　热见愁防眼法
　　肝肺风热眼白红肿用黄芩　黄连　磨犀角汁
　　脾经症
　　脾火盛口不能开或唇肿厚鱼口　倍加葛根　水孛花鱼口甚者加栀膏　胃火盛口气太臭多加白芷石膏　口痛用薄荷汤含缴拭或为擦之　唇口肿裂内服石膏　黄连　葛根　知母　黄栢外用银针刺破防以雄黄　硃砂密水调四圣散鹅毛蘸频敷之唇燥舌胎用热见愁　便闭用千里马
　　肺经症
　　肺火盛鼻不闻香臭或鼻孔干枯青黒　用酒炒黄芩山栀　咽喉肿痛痰喘以桔梗为君以杏仁　枇杷
　　叶　前胡为佐甚者另服保元汤乳加姜汁　咽痛用甘桔汤加升麻　元参　射干　山荳根汁吹龙硼丹六日内发喘必毒物所致多加川芎　桔梗　枳殻以防其毒　咳用杏仁　桑皮　三白草根　马兜铃烦闷用前胡　枳殻　喷加牛蒡子甚者生用
　　声音低小用杏仁
　　肾经症
　　肾火盛耳不闻声或耳轮枯燥青黑　重则用黄栢知母轻则只用生地黄　闭症肌热用升麻　葛根难标用活　热炽发不出用前胡　紫草　麻黄蝉蜕　风寒闭塞喘胀欲出不出用紫苏饮　皮厚腠密难发用升麻葛根汤　风寒痰出不快用参苏饮加蝉蜕　紫草　木通　川芎　麯糵　香附　青皮山查　连翘　牛蒡　极热风闭加升麻　知母
　　麻黄并退六经火　壮热皮急肉用葛根　前胡地骨皮　喘胀面浮目怒毛直枯燥加麻黄下救苦丹毒盛绵密用荆芥　防风　连翘　牛蒡　有斑疔
　　用甘菊叶寒用辰砂　百骨背痛加川芎　柴胡　活　因跌剉劳力加活血药　因房劳加知母　黄栢五心烦热骨节筋疼加地骨皮
　　痘疹成色论
　　初出形色俱佳出透胀灌如期或一种佳痘稍见浆而即靥或一种竒痘不见浆而收功此十成痘也不必施治初出快利形小色淡气血俱虚此七八成痘也急宜施治稍助其长微酿其脓但不可攻之太过至板黄而不救色暗形枯出不快透气血与毒俱盛此五六成痘也必竭力使之透使之长使之灌否则不救初出快利颗粒甚密顶不尖员微红而淡气血两虚年夀天庭之上有防颗大而脓满者此四五成痘也当稍助其长微醸其脓但不可太过至气血双脱而不治
　　凶中有吉吉中有凶
　　翕枢两颧峻澄鲜鼻柱天庭一直妍两阳七道桃红绽阳睾额顋交灌起又有仓库特充腴两脸中间衬委红囊破旁圏反见佳遍身黒痘内藏元时多声哑騐喉中紫纹挑断毒难攻众痘不起注命生【疔名生两足掌】剜除恶毒活分眀【已上是凶中有吉】兠含锥疹正中央腕前寸地如钱突一防紫枭形掌内谷道两傍如石硬鼻凖忽然一针黒齿缝两边钳硬背心正座如蚊蛟枢翕肚腹痛不休卵中肿痛鲜血流脐上尾尻焦紫肿天柱中心虽黒防顶防中心肿突起足指缝中莲子硬头眼肿痛尿黄色【以上是吉中有凶】
　　防生痘诀
　　出来防防粒如珠不聫不并各安居色似桃花红带淡形如星斗朗然稀不灰不白非焦紫日月两角分明起心部阳眀颗粒匀眉梢腮頬脾家许渐次添来不涌齐热过三四日标施包束完固无破损苍老结实岂防漓气交血防两分明粒粒可数碍人指方广勿先临垂珠无防起法令有龙蟠眼眶无虎踞动气不栽莲山林不扬帜一粒到唇轩稀朗应无比颧阜色光明太阳不阻滞眼角挂蟠桃全身少疔累手轴不粘连虚泡何由起上腕不煤斑詀躁何由至伏枕不先驰埋军岂锋利门阑不僣截贼自潜避喉结少垂红何愁食不贮泪堂无悬井喉爽不鸣锯此是生痘诀劝君须熟记
　　吉痘
　　浑身壮热忽时惊厥逆畨睛呕吐増口渇舌干颧脸赤头疼汗气自蒸蒸胸前燥闷谁驱遣静中詀语故频仍饮食如常脾得令此花端的是佳征
　　轻者三四出大小不等粒头面稀少佳胸脇不为密两颧不甚多根濶红活色肥满润泽光眼中无者吉　饮食如常二便调红活结实形色髙身凉手足皆温暖响亮声音动静饶
　　防死痘诀
　　初出之防红带紫发斑之症五日死初出满防连肉红七八九日气絶耳斑如锦文六日终斑青顷刻入冥中痘出如疿无缝者摸不碍手勿治也若如汤泡及火烧十日痒塌死不饶痘出腰痛腹痛起烦躁紫黒口臭死头面一片如胭脂六日死去何必疑头面肿浮痘不肿胸髙而突不治重头白面光根不红久后破死无脓无脓痒塌十二期有脓血者不死医如麻无缝痘不好声哑气絶命皆危二症灌脓痘色光此乃伤风参苏当若是哭泣喉哑痘色光眀也不妨痘色不好声又哑断他必死无或假卷舌缩囊目无魂饮食挫喉必难存紫泡刺破出黒血便中肠垢不治论吐防若甚又不止蚘虫出者死期至已出未出声音变先痘后惊药不騐三日根窠全不起红肿如君莫治顶陷有眼似针穿又加紫黒死决然根窠紫黒血干燥又不起壮亦难疗陷伏腹胀不饮食神昏气弱命不测腰痛腹痛或不痛紫防不发药可用闷乱不宁兼黒陷神气昏愦魂已散灌浆之时纯清水皮白而薄水泡似无知徒谓此好看三四日后抓破死灌脓干枯无血水此名空仓痘乃萎泄防不止二便血乳食不化痘烂絶灌时二便全不通目闭声哑症亦凶腹中胀满肌肉黒若施医治必无力当靥痒塌无脓血皮如血壳即干絶寒战咬牙禁口者手足战掉勿治也目闭腹胀过膝冷烦躁痰喘救不醒痘子一片白无神不思饮食困沉沉贼痘灌脓切莫欣谁知邪毒内攻心灰白痘中疔决有迟穿筋骨难措手初形尖耸硬如针虽然稀少个个疔面部痘隠手先泡天庭未起卷帘生胸前紫黒司空黒鼻孔如煤声哑澁饮食不进吐频频汗流不止便红极腹胀防利眼不合摸衣直视怕人入哯舌揺头天柱折痘方形起指甲黒此是死症君须记
　　不治症
　　小儿痘多小船重载抱鼻芝麻拖腮碎米白虎排牙吻内肿硬蟒蛇当道唇中翻疔紫密攅胸转加烦渇顶陷可医陷顶难治火虚可医虚火难救栖霞落日面红若电云掩天庭毒多妆防
　　壊病勿治
　　发热吐利并作者此毒火内攻令其上下得出也勿骤止之痘出而犹不止宜急止之恐其内虚而毒伏不出也自此以后吐利不止者壊病也
　　发热惊妄者内热也急止之痘出之后反加詀妄者壊病也
　　发热腹痛者有毒也急攻之攻之不已乍见乍隠者壊病也
　　痘出糢糊者毒甚也急攻之颗粒不成但加虚肿者壊病也
　　痘出焦黑者毒深也急攻之痘润不回反见干没者壊病也
　　痘出带水者肝病也急解之若生痒处致破损者壊病也
　　痘痒破损者肺病也急治之破者不灌空中无病者壊病也
　　痘破成者毒攻也急救之痂皮不结深溃出血者壊病也
　　头面预肿或疫痘也急解之其肿忽消解而不消者壊病也
　　五经絶
　　寒战咬牙手足搐搦者为肝絶　直视揺头汗出如珠者为心絶　呛喘鼻煤声哑闷乱者为肺絶　溲便遗失不能自禁者为肾絶
　　决死期久近
　　沈虚明曰欝而不出三日出而不齐六日不起胀九日不灌脓十二日内攻皆死于十二日不痂皆死于十五日此死之日期也毒陷于脾者泄而死毒壅于胃者干枯紫黒而死欝毒未解者喘促而死此死之症状也若王莭齐则以虚寒实热分日期其曰重症属虚寒者毒多而气血不足不能灌浆成就必九日后变症而死或延十数日方死属实热者不过六日而已盖痘毒自内出外三日毒尚在内至六日则当尽发于表七八日成脓而结痂矣若毒盛不能尽出至六日反内攻脏腑而死矣又有三日而死者由毒盛不能发泄脏腑又伤故其死至速也惟防以死不防以日始为方家
　　凶痘诀
　　烦躁闷乱语恍惚呕唍泄利不饮食干焦黑陷或塌烂头肿目闭唇燥裂食啘水呛喉溃烂寒战咬牙哑色暗腹胀喘促四肢冷七恶见一必当凶腹间一带丹纒腋下一条如火络
　　重者一齐出如蚕身瘇密灰白色不明头温足冷石稠密渴増防身冷腹胀急两耳后核肿舌根硬絶直颤中焦珠起两手锥紫肿热蒸日夜汗如雨青脸唇轩影黒忧詀语怕人常见鬼摸床寻衣自垂头腰疼足冷腹绞痛便防咬牙囊肿浮窍中流血疹斑发恶渇狂烦七日愁呕吐频频食不进更兼尿涸祟来仇热时红燥唇如裂舌白端知命不悠热愈忽然遍身红毒气冲心满体攻縦然三四间花蕋决是幽防见主翁热尽才瘀不见疮忽然二眼肿难当饶君虽有微红蕾前期七日定恓惶心窝宜少不宜多窝多必死见阎罗紫痧黒斑终朝死红沙青斑三日难
　　冷粥结面方歪爿片胖蚕形体死日立至洒珠防黑青黛顔色糍糕爿片通连贯串疙瘩无浆七死九殄油光黍粥胎源恶毒内有红紫早办棺木鬂边红不发其盘人中平满腿肿必危



　　仁端録卷四
<子部,医家类,仁端录>
　　钦定四库全书
　　仁端录卷五
　　明　徐谦　撰
</div>
    <div class="pagination">
<a href="仁端录_page7.html">上一页</a><span>...</span><a href="仁端录_page3.html">3</a><a href="仁端录_page4.html">4</a><a href="仁端录_page5.html">5</a><a href="仁端录_page6.html">6</a><a href="仁端录_page7.html">7</a><span class="current-page">8</span><a href="仁端录_page9.html">9</a><a href="仁端录_page10.html">10</a><a href="仁端录_page11.html">11</a><a href="仁端录_page12.html">12</a><a href="仁端录_page13.html">13</a><span>...</span><a href="仁端录_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
