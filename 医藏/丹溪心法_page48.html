<!DOCTYPE html>
<html>
<head>
    <meta charset="UTF-8">
    <title>丹溪心法 - 第 48 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 48 页/共 50 页</h1>
    <div class="content">　　又方 紫草茸（五钱） 陈皮（二钱） 黄 （三钱） 赤芍（五钱） 甘草（炙，三钱）上锉。加糯米百粒煎，三岁以上服三钱，以下一钱，服后疮遍匀四肢，住服。

　　丝瓜汤 丝瓜连皮烧存性为末，汤调。杨氏云：发痘疮最妙。或加甘草、紫草。

　　大连翘汤 连翘 瞿麦 荆芥 木通 车前 当归 防风 柴胡 赤芍 滑石 蝉蜕甘草（炙，各一钱） 黄芩 山栀子（各半钱）上锉。每服加紫草煎。

　　甘露饮子 生地黄 熟地黄 天门冬（去心） 麦门冬（去心） 枇杷叶（去毛） 枳壳（麸炒去穣） 黄芩石斛 山茵陈 甘草（炙，各等分）上锉。每二钱，水一盏，煎八分，食后服。

　　五苓散  见中暑类 小柴胡汤  见疟类。

　　四顺清凉饮 当归 赤芍 大黄（虚者煨，实者生） 甘草一方加陈皮糯米煎。

　　如圣饮子 桔梗 甘草（生） 鼠粘子（炒，各二钱） 麦门冬（三钱）上末，竹叶煎二三钱。一方，加荆芥、防风。重者竹沥同煎。

　　鼠粘子汤 鼠粘子（炒，四钱） 荆芥穗（二钱） 甘草（一钱） 防风（半钱）上为细末。沸汤点服。去防风，名消毒散。

　　麻黄黄芩汤 麻黄（三钱） 赤芍 黄芩（各二钱半） 甘草（炙） 桂枝（各半钱）上为粗末煎。

　　桔梗枳壳汤 枳壳 桔梗（各二两） 甘草（炙，半两）上锉。姜煎。

　　甘草散 甘草（炙） 栝蒌根（等分）上为末。煎服一钱。

　　乌梅汤 小黑豆 绿豆（各一合） 乌梅（二个）上 咀。新汲水一碗，煎取清汁，旋服。

　　木香理中汤  见寒类。

　　本方中加木香、甘草、干姜。

　　独圣散 牛蒡子（炒，五钱） 白僵蚕（二钱半）上末，入紫草三茎煎。连进三服，其痘便出。

　　又方 穿山甲汤洗净，炒焦黄为末。每服半钱，入麝少许，木香煎汤调下。或紫草煎汤，入红 犀角消毒饮 恶实（四两，炒） 甘草（炙，一两） 防风（半两） 荆芥穗（二两）上为末。煎紫草、糯米、园荽子汤调，食后临睡，日三。

　　卷五

　　论倒仓法九十六

　　倒仓法，治瘫劳蛊癞等证，推陈致新，扶虚补损，可吐可下。用黄色肥牯牛腿精肉二十斤或十五斤，顺取长流急水于大锅内煮，候水耗少再添汤，不可用冷水，以肉烂渣为度。滤去渣不通风处，温服一钟，伺膈间药行，又续续服至七八钟。病患不欲服，强再与之。必身体皮毛皆痛，方见吐下。寒月则重汤温之。病在上，欲吐多者须疏服，又不可太紧，恐其不纳；极吐下，伺其上下积俱出尽，在大便中见如胡桃肉状无臭气则止。吐利后或渴，不得与汤，其小便必长，取以饮病者，名曰轮回酒，与一二碗。非惟可以止渴，抑且可以涤濯余垢。

　　一二日，觉饥甚，乃与粥淡食之，待三日后，始与少菜羹自养。半月觉精神涣发，形体轻沉悉定矣。大概中间饮至七八钟时，药力经涉经络骨节，搜逐宿垢，正邪宁不闷，似痛非痛，自有恶况，此皆好消息。邪不胜正，将就擒耳，尤须宁耐忍受。又于欲吐未吐、欲泄未泄交作，皆有恼括意思，皆须欢喜乐受，一以静处之，此等有大半日景象，不先说知，使方寸了然，鲜有不张皇者矣。未行此法前一月，不可近妇人；已行此法，半年不可妇人。五年不可吃牛肉。性急好淫不守禁忌者，皆不可行此法。倒仓全在初起三钟慢饮最紧要，能行经隧中去。

　　法曰：肠胃为市，以其无物不有，而谷为最多，故曰仓。仓，积谷之室也。倒者，倾去而涤濯使之洁净也。经曰：胃为受盛之官。故五味入口，即入于胃，留毒不散，积聚既久，致伤冲和，诸病生焉。今用黄牯牛肉，其义至矣。夫牛，坤土也，黄上之色也。以顺为，而效法乎健以为功者，牡之用也。肉者，胃之药也，熟而为液，无形之物也。横散入肉，由肠胃而渗透肌肤毛窍爪甲无不入也。积聚久则形质成，根据附肠胃，回薄曲折处，以为栖泊之窠旧，阻碍津液血，熏蒸燔灼成病。自非剖肠刮骨之神妙，孰能去之？又岂合勺铢之丸散，所能窍犯其藩墙户牖乎？夫牛肉全重浓和顺之性，润枯泽槁，岂有损也？其方出于西域之异人，人于中年后行一二次，亦却疾养寿之一助也。

　　卷五

　　论吐法九十七

　　凡药能升动其气者，皆能吐。如防风、山栀、川芎、桔梗、芽茶，以生姜汁少许，醋少许，入齑汁捣服，以鹅翎勾引之。附子尖、桔梗芦、人参芦、瓜蒂、藜芦、砒茶，此皆自吐之法，不用手探，但药但汤皆可吐。吐时先以布答膊勒腰腹，于不通风处行此法。一法，用萝卜子五合擂，入浆水滤过，入清油白蜜少许，旋半温，用帛紧束肚皮然服，以鹅翎探吐。其鹅翎，平时用桐油浸，皂角水洗，晒干待用。又法，用虾带壳半斤，酱葱姜等料物煮汁，先吃 ，后饮汁，以鹅翎勾引即吐，必须紧勒肚腹。又法，苦参末、赤小豆末，各一钱，齑汁调，重则宜用三钱。吐法取逆流水。益元散吐湿痰。白汤入盐，方可吐。人参芦煎汤，吐虚病。凡吐，先饮二碗，隔宿煎桔梗半两，陈皮二钱，甘草二钱。凡吐不止，麝香解藜芦瓜蒂；葱白汤亦解瓜蒂；甘草总解诸药；白水总解。

　　充按：三法中惟涌剂为难用，有轻重卷舒之机；汗下，则一定法也。故先生特注吐为详者，恐人不深造其理，徒仓皇颠倒，反有害于病耳。今总列诸法于此，使临病随机应变，披卷了然，不必搜检而便于施治也。

　　卷五

　　救急诸方九十八

　　鱼骨鲠  用砂糖、白炭皮末、紫苏叶、滑石末和丸，含口中，津液咽下，骨自下 蕈毒  用木香、青皮等分，作汤饮之。

　　众药毒  用五倍子二两重研细，用无灰酒调服。毒在上即吐，在下即泻。

　　解一切毒  用粉草五两重细切，微炒捣细，量病患吃得多少酒，取无灰酒一处研，去渣，温服。须臾，大吐泻，毒亦随去。虽十分渴，不可饮水， 解九里蜂  用皂角钻孔，贴在蜂叮处，就皂荚孔上，用艾灸三五壮，即安。

　　天蛇头  用落苏即金丝草、金银花藤、五叶紫葛、天荞麦切碎，用十分好醋浓煎，先熏后洗。

　　又方  用人粪杂黄泥捣之，裹在患处，即安。

　　又方  用扑蛇烧为炭存性，地上出火毒，研为细末，用香油调敷。如洗，只用井花水。

　　天火带  用白鲜泥炒研细，香油敷之。

　　又方  雉鸡毛及鹅毛烧灰敷之，用香油调。

　　治蜈蚣全蝎伤 方同九里蜂灸法。

　　治一切蛇咬 用金线重楼，水磨少许敷咬处。又为细末，酒调饮。

　　又方 树叶、鱼胎草、皱面草、草决明，一处研细，敷咬处佳。

　　中牛马肉毒 方同解一切毒法。

　　狗咬  以紫苏口嚼碎涂之。

　　风狗咬 取小儿胎发、炒新香附、野菊花，研细，酒调服，尽醉。

　　卷五

　　拾遗杂论九十九

　　小便黄，用黄柏；涩者数者，或加泽泻。又云：小便不利，黄柏、知母为君，茯苓、泽泻为使。若湿热流注下焦，小便赤黄，兼之涩滞，用黄柏、泽泻甚当；若禀受甚壮，酒食过度，寡欲无虑之人，小便涩滞鹅翎探而入，呕吐数十声，其小便自通；若是下焦无血，小便涩数而赤，宜四物加黄柏、知母、牛膝、甘草梢。

　　凡用引经药，正药六两，引经药只可用半两。白蜡属金，禀收敛坚凝之气，外科之要药，生肌止血，定痛接骨，续筋补虚，与合欢树皮同入长肌肉膏药，用之神效。

　　凡制玄明粉，朴硝一斤，萝卜一斤，同煮，萝卜熟为度。取出，用白皮纸滤在瓷器中，露一宿收之，冬月可制。

　　凡治上升之气，大概用香附、黄连、黄芩、山栀。

　　凡补中气药，必多服而效迟；劫药必速效，如汗下之法。

　　白芍药酒浸炒，与白术同用则补脾，与川芎同用则泻肝，与参术同用则补气。能治血虚腹痛，余腹痛皆不可用。

　　凡面黑人，不可多服黄 ，以其气实而又补之也。面白人不可多发散，以其气虚而又亏之也。面白人不可饮酒，以酒耗血故也。气实人因服黄 过多喘者，用三拗汤以泄其气。

</div>
    <div class="pagination">
<a href="丹溪心法_page47.html">上一页</a><span>...</span><a href="丹溪心法_page43.html">43</a><a href="丹溪心法_page44.html">44</a><a href="丹溪心法_page45.html">45</a><a href="丹溪心法_page46.html">46</a><a href="丹溪心法_page47.html">47</a><span class="current-page">48</span><a href="丹溪心法_page49.html">49</a><a href="丹溪心法_page50.html">50</a><a href="丹溪心法_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
