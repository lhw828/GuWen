<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 198 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 198 页/共 249 页</h1>
    <div class="content">感
而动即内经五火也五性厥阳之火与相火相扇则妄动矣火起于妄变化莫测煎熬真阴阴虚则病阴
绝则死君火之气经以暑与湿言之相火之气经以火言之盖表其暴悍酷烈甚于君火也故曰相火元
气之贼（周子又曰）圣人定之以中正仁义而主静（朱子曰）必使道心常为一身之主而人心每
听命
焉夫人心听命而又主之以静则彼五火之动皆中节相火惟有裨补造化以为生生不息之运用尔何
贼之有或曰内经止于六气言火未言及脏腑也曰岐伯历举病机一十九条而属火者五诸热瞀螈皆
属于火诸逆冲上皆属于火诸躁狂越皆属于火诸禁鼓剽如丧神守皆属于火诸病 肿疼酸惊骇皆
属于火是也（刘河间云）诸风掉眩属于肝风火也诸气 郁属于肺燥火也诸湿肿满属于脾湿火
也
诸痛痒疮属于心郁火也是皆火之为病出于脏腑者然也（李时珍云）以陈无择之通敏犹以暖温
为
君火日用之火为相火无怪乎后人之聋瞽也
续集卷之一玉石部
燧火
燧火（本草纲目）主救人四时之疾因时钻取因病而用五色之火煎五脏之药（品汇续集）
【名】榆柳木火 杏枣木火 桑柘木火 柞 木火 槐檀木火【时】（生）四时四季（采）
春夏
季夏秋冬取之【用】取于四时配合五脏【质】榆柳先百木而青故春取之其火色青杏枣之木心
赤故夏取之其火色赤桑柘之木肌黄故季夏取之其火色黄柞 之木里白故秋取之其火色白槐檀
之木心黑故冬取之其火色黑【色】青赤黄白黑【性】热【气】上炎升也阴中之阳也【治】（李
时珍云）周官司 氏四时变国火以救时疾季春出火季秋纳火民咸从之盖人资于火食者疾病寿
夭生焉因时钻燧取新火以为饮食之用依岁气而使无亢不及所以救民之时疾也【禁】（道书云）
灶下炭火谓之伏龙屎不可 香祀神【解】天文大火之次于星为心季春龙见于辰而出火于时为
暑季秋龙伏于戍而纳火于时为寒顺天道而百工之作息皆因之以免水旱灾伤之流行也【赝】后
世寒食禁火乃季春改火遗意而俗作介推事谬矣
续集卷之一玉石部
桑柴火
桑柴火主痈疽发背不起瘀肉不腐及阴疮瘰 流注 疮顽疮然火吹灭日炙二次未溃拔毒止
痛已溃补接阳气去腐生肌（本草纲目）【用】（李时珍云）桑木能利关节养津液得火则拔引毒
气
而祛逐风寒所以能去腐生新【制】凡一切补药诸膏宜此火煎之【治】（朱震亨云）火以畅达
拔
引郁毒此从治之法也【助】（抱朴子云）一切仙药不得桑煎不服桑乃箕星之精能助药力除风
寒
痹诸痛久服终生不患风疾故也【行】（陈藏器云）桑柴火灸蛇则足见【忌】此火不可点艾伤
肌
续集卷之一玉石部
白炭火
白炭火主误吞金银铜铁在腹烧红急为末煎汤呷之甚者刮末三钱井水调服未效再服（本草
纲目）【地】烧木为炭处处有之诸木皆可烧炭入药惟用白炭栎炭 炭【用】白炭性坚木久则
腐而炭入土不腐者木有生性炭无生性也葬家用炭能使虫蚁不入竹木之根自回亦缘其无生性耳
古者冬至夏至前二日垂土炭于衡两端令匀阴气至则土重阳气至则炭重也【质】长短不等大小
不齐【色】生红死黑【性】温热【气】炎可升可降阴中之阳也阳中之阴也【治】（百一方）
治
白癞头疮用白炭烧红投沸汤中温洗之取效○（千金方）治卒然咽噎用炭末蜜丸含咽○（济急
方）
治汤火灼疮用炭末香油调涂【合治】（圣惠方）治白虎痛风日夜走注百节如啮用炭灰五升蚯
蚓
泥屎一升红花七捻和熬以醋拌之用故布包作二包更互熨痛处取效【解】（李时珍云）解水银
轻
粉毒带火炭纳水底能取水银出也上立炭带之辟邪恶鬼气除夜立之户内亦辟邪恶祟气栎木炭火
主炼一切金石药（品汇分录）○（周王普济方）久近肠风下气用紧炭三钱枳壳烧存性五钱
为末
每服三钱五更米饮下一服天明再服当日见效忌油腻毒 炭火主烹煎焙炙百药丸散（品汇分
录）
○（陈氏经验方）阴囊湿痹用麸炭紫苏叶末扑之
续集卷之一玉石部
芦火竹火
芦火竹火主煎一切滋补药（本草纲目）【用】（李时珍云）陈芦枯竹火取其不强不损药力
也
桑柴火取其能助药力 炭取其力慢栎炭取其力紧温养用糠及马屎牛屎者取其缓而能使药力匀
遍也【制】凡服汤药虽品物专精修治如法而煎药卤莽造次水火不良火候失度则药亦无功观夫
茶味之美恶饭味之甘 皆系于水火烹饪之得失即可推矣是以煎药须用小心老成人以深罐密封
新水活火先武后文如法服之未有不效者
续集卷之一玉石部
艾火
艾火主灸百病若灸诸风冷疾入硫黄少许尤良（本草纲目）【用】（李时珍云）凡灸艾火宜
用
阳燧火珠承日取太阳真火其次则钻槐取火为良若急卒难备即用真麻油灯或蜡烛火以艾茎烧点
于炷滋润灸疮至愈不痛也【性】温热【气】炎阴中之阳也【禁】戛金击石钻燧八木之火皆不
可用（邵子云）火无体因物以为体金石之火烈于草木之火也【忌】所谓入木者松火难瘥柏火
伤
神多汗桑火伤肌肉柘火伤气脉枣火伤内吐血橘火伤营卫经络榆火伤骨失志竹火伤筋损目也
（南齐书）载武帝时有沙门从北齐 赤火来其火赤于常火而小云以疗疾贵贱争取之灸至七炷
多
得其
阳燧（纲目附录）○（李时珍云）火镜也以铜铸成其面凹摩热向日以艾承之则得火周礼司
氏
以火燧取明火于日是矣火珠（见本部水精下）
续集卷之一玉石部
神针火
神针火主心腹冷痛风寒湿痹附骨阴疽凡在筋骨隐痛者针之火气直达病所甚效（本草纲
目）
【名】桃枝木针火【地】向东引桃树枝【时】（采）五月五日取之【收】取桃枝削为木针如
鸡
子大长五六寸干之【用】（李时珍云）用时以绵纸三五层衬于患处将针蘸麻油点着吹灭乘热
针
之雷火神针（品汇分录）○（李时珍云）用时于灯上点着吹灭隔纸十层乘热针于患处热气直
入病
处其效更速制法用熟蕲艾一两乳香没药穿山甲硫黄雄黄草乌头川乌头桃树皮末各一钱麝香五
分为末拌艾以浓纸裁成条铺艾药于内紧卷如指大长三四寸收贮瓶内埋地中七七日取出应用用
针时忌冷水
续集卷之一玉石部
火针
火针主风寒筋急挛引痹痛或瘫缓不仁者针下疾出急按孔穴则疼止不按则疼甚症块结积冷
病者针下慢出仍转动以发出污浊痈疽发背有脓无头者针令脓溃勿按孔穴凡用火针太深则伤经
络太浅则不能去病要在消息得中针后发热恶寒此为中病凡面上及夏月湿热在两脚时皆不可用
此（本草纲目）【名】燔针淬针 烧针 煨针 （李时珍云）火针者素问所谓燔针淬针也张
仲景
</div>
    <div class="pagination">
<a href="本草品汇精要_page197.html">上一页</a><span>...</span><a href="本草品汇精要_page193.html">193</a><a href="本草品汇精要_page194.html">194</a><a href="本草品汇精要_page195.html">195</a><a href="本草品汇精要_page196.html">196</a><a href="本草品汇精要_page197.html">197</a><span class="current-page">198</span><a href="本草品汇精要_page199.html">199</a><a href="本草品汇精要_page200.html">200</a><a href="本草品汇精要_page201.html">201</a><a href="本草品汇精要_page202.html">202</a><a href="本草品汇精要_page203.html">203</a><span>...</span><a href="本草品汇精要_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
