<!DOCTYPE html>
<html>
<head>
    <meta charset="UTF-8">
    <title>针灸神书 - 第 1 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸神书 - 第 1 页/共 35 页</h1>
    <div class="content">

　　针灸神书

　　叙

　　针灸之法，捷于用药，夫人而知之矣。于医乎，《针灸大全》、《针灸大成》遍行于世，而搓、循逆顺之法，所谓刮、战、摇、按、摄、弹、搓、搜者，无不明白分晓，令医者一目了然，先明乎此，然后习气上升阳、气下升阴，热中取凉、凉中取热，温多取冷、冷多取温，及左补右泻，穴道远近，呼吸度数、浅深分寸，可次第而降矣。吾愿世之医病者取此书而立复之。按针中浮沉迟数之法，斟酌左病取右、右病取左、病上取下、病下取上之妙而消息之，庶不失活人之志云尔，是所望于世之行针者。是为序。

　　时维 道光丙申桃月下浣吉旦

　　古 吉詹景炎氏八十二岁灯下书

　　卷一·琼瑶神书天部

　　宋徽宗皇帝崇宁五年琼瑶真人一书手法序一

　　论医人针灸，不识何经受病，妄行取穴，又不知伐上升阳之法，又不知气下升阴之法，令患人病疾，楚楚之苦不得愈者，何也?答曰：一则，不中穴，不知气行。二则，不知左补右泻，更不知其分寸。三则，不知气下升吐、下三法。六则，又不知腹部盘盘针法，专行补泻，令人气血不散。七则，不知移疼注痛，又不知热中取凉、凉中取热，温多取冷、冷多取温，又不知左瘫而取右，右瘫而取左，又不知上部有病而下部取，下部有病而上部取也。八则，不明针中浮沉迟数紧涩，不知病者何生，又不知补生泻成之息数，左补右泻，何能治之。先须审其八般手法治之，明其刺禁，辨经络穴道远近、各人呼吸度数、浅深分寸，用之无不愈矣。不可补泻而取出针，又不可一律而推之，务在调匀。家明其真师口诀，手法秘要亲传，不得错矣。

　　卷一·琼瑶神书天部

　　琼瑶真人用升阳升阴气上气下之手法讲论歌二

　　太阳膀胱及小肠，升阳气上三经当。胃经阳明二证取，气下热甚按前行。少阳胆与三焦证，气上气下分阴阳。太阴脾胃实调气，多取升阳效非常。少阴心肾搓摩法，更须取下要升阳。

　　厥阴升阳为上用，四逆搓搓要热强。若是老师行此法，免使患者受其殃。

　　卷一·琼瑶神书天部

　　琼瑶标本运气歌三

　　少阳从本为相火，太阴从本湿上坐，厥阴从中火是家，阳明从中湿是我，太阳少阴标本从，阴阳二气相包裹。风从火断汗之宜，燥与湿兼下之可，万病能将火湿分，彻开轩岐无缝钻。

　　卷一·琼瑶神书天部

　　琼瑶辨十二经水火分治法四

　　胆与三焦寻火治，肝与包络都无异，脾肺常将湿处求，胃与大肠同湿治，恶寒表热小肠湿，恶热表寒心肾炽。十二经中最端的，四经属火四经湿，四经有热有寒时，攻里解表细消息。

　　湿同寒兮火同热，寒热到头无两说。六经分来分热寒，寒热中停真浪舌。休治风时休治燥，治得火时风燥了。当解表时休攻里，当攻里时莫解表。表里如或两可攻，后先内外分多少。

　　敢谢轩岐万世恩，争奈醯鸡笑天小。

　　卷一·琼瑶神书天部

　　宋徽宗崇宁皇帝论五

　　朕自今日早朝，会集文武公卿。宣问大臣：“自从寡人即位以来，闻得在京人死大半，莫不是寡人无德，致得万民有愆。”班中有一大臣，出班奏曰：“陛下，为今时人死因，今时之医医人多死。”皇帝龙颜不悦，又云：“寡人曾闻先皇帝太宗立医人为长，命斯为贵，而今时之医医人多死。”故大臣端简，再奏：“陛下为甚。今时之医，学不从师，针不按穴，药不根据方，虚而不补，实而不泻。针能主表，药能主里，针药并行；方可为医，倚功全济。凡医人一要识字，二要晓阴阳，三通运气，谓之明医。医不识字，不晓阴阳，不通阴阳，谓之盲医。药不别认新陈，亦不知反。误治男子如治妇人，治妇人如治小儿。医不三世，不服其药。更兼世人有药，预先不肯求医，及致病根源深，方才出手求医；倘又不遇良医，病家不舍资财，医家坚执古方，或云出于远方而难求索，人命已失，永无再生之理。所谓差之毫厘，谬以千里，不诚然。”奏奉圣旨，天下寻访明医，钦选擢官前查。钦奉太祖高皇帝。

　　圣旨：差令御史申贵，前往虎口龙潭洞，访见《琼瑶真人神书》三卷。令侍郎张忠学习，神书三卷千金不传。

　　圣旨：若有军民曾习琼瑶真人气上、气下、盘盘针法者，许令太医院，免其本家差役二丁，免习《铜人》。

　　圣旨：差令丞相同太医院官，考注三百六十余穴。又差尚书况青，同考气上、气下手指之法。

　　圣旨：又令都御史杨林给事中，同考神针手法。不许循私，务在精选。

　　圣旨：差令主事刘斌，同考汗、吐、下三法。既明，以凭擢用。

　　圣旨：差令丞相胡智兼太医院，考腹盘盘、搓、循逆顺法。

　　圣旨：差令太医院官刘 ，同考刮、战、提、按协议四法，精通。

　　圣旨：差令太医院官黄□、侍郎张忠，同考摄、弹、搓、搜合宜四法。

　　华盖殿门外左都御史刘子和钦奉圣旨，即说于太师刘大本，遵守琼瑶心传口授秘法神言，不得循私妄传于世，以备擢用。

　　卷一·琼瑶神书天部

　　论手足阴阳流注篇六

　　凡人两手两足，各有三阴脉、三阳脉，以合为十二经也。三阴为太阴、少阴、厥阴，三阳为太阳、阳明、少阳也。人两手足各有三阴三阳脉，相合为十二经也。谓之经者，以气血流行经常不息而言；谓之脉者，以血理分衮行体而言也。

　　手之三阴，从脏走至手；手之三阳，从手走至头。足之三阳，从头下走至足；足之三阴，从足上走至腹。

　　手三阴从脏走至手。谓手太阴起中焦，至出大指之端；手少阴起心中，至出小指之端；手厥阴起胸中，至出中指之端。

　　三阳从手走至头。谓手阳明起大指次指之端，至上挟鼻孔；手太阳起小指之端，至目内；手少阳起小指次指之端，至目锐 。

　　足三阴从足走入腹。谓足太阴起大指之端，至属脾络胃；足少阴起足心，至属肾络膀胱；足厥阴起大指聚毛，至属肝络胆。足三阴虽曰从足入腹，然太阴乃复上膈挟咽，散舌本下；少阴乃复从肾上挟舌本；厥阴乃复上出额，与督脉会于巅。

　　盖手太阴从肺系横出腋下，手少阴从心系上肺出腋下，手厥阴循胁上抵腋下。此秦越人所谓诸阴脉皆至颈胸而还者也，而厥阴则又上出于巅。盖厥阴，阴之尽也。所以然者，示阴无可尽之理，亦从《易》之硕果不食，示阳无可尽之理义也。然《易》之阴阳以气言，人身之阴阳以脏象言。言气则无形，而脏象有质，气阳而质阴也。然则无形者贵乎阳，有质者贵乎阴欤

　　卷一·琼瑶神书天部

　　络脉传注周流不息七

　　络脉，本经之旁支，而别出以联系于十二经者也。本经之脉由络脉而交他脉，他脉之交亦由明之支者，从缺盆上挟口鼻，而交于足阳明。足阳明之支者，别跗上，出大指之端，而交于足太阴。足太阴之支，从胃别上膈注心中，而交于手少阴。手少阴则直自本经少冲穴，而交于手太阳，不假支持，盖君者出令者也。手太阳之支者，别颊上，至目内 而交于足太阳。

　　足太阳之支者，从膊内左右，别下合 中，下至小指外侧端，而交于足少阴。足少阴之支者，从肺出注胸中，而交于手厥阴。手厥阴之支者，从掌中循小指次指，出其端，而交于足少阳。足少阳之支者，从跗上，入大指爪甲聚毛，出而交于足厥阴。足厥阴之支者，从肝别贯膈，上注肺，而交于手太阴也。

　　故经脉者，行血气、通阴阳以荣于身也。通结上文以起下之义：经脉之流行不息，所以营运血气、流通阴阳，以荣养于身者也。不言脉络者，举经以赅之。其始从中焦，注手太阴、阳明，阳明注足阳明、太阴，太阴注手少阴、太阳，太阳注足太阳、少阴，少阴注手心主、少阳，少阳注足少阳、厥阴，厥阴复还注太阴。始于中焦注手太阴，终于注足厥阴，是经脉之行一周身也。

　　其气常以平旦为纪，以漏水下百刻，昼夜流行，与天同度，终而复始者也。气，荣气，统纪承上文经脉之行。其始则自起中焦，其气别常以平旦为纪也，荣常以平旦之寅时为纪，由中焦而始注手太阴，以次流行也。不言血者，气行则血可知也。漏水下百刻，昼夜流行，与天同度者，言昼夜漏下百刻之内，人身之经脉流行无有穷止，与天同一营运也。盖天以三百六十五度四分度之一，为一周天而终一昼夜；人之荣卫则以五十度，周为一身。气行一万三千五百息，脉行八百一十丈而终一昼夜，适当明日之寅时，而复会于手太阴。是与天同度数，周而复始也。或云昼漏有长短，其荣气盈缩何如?然，漏刻虽有长短之殊，而五十度周身者均至其中，不因漏刻而盈缩也。

　　卷一·琼瑶神书天部

　　琼瑶真人避瘟毒传染法九

　　凡医家至人家看病，恐有瘟疫潦劳传染之疾，其法：凡人未至其病家，先须浣口、洗手，望空祝白。方至其家，且要至诚，立不中门，坐不靠壁起淫念，休起贪心，勿生嫉妒，专要行方便心。此是阴阳邪气，先不敢进矣。凡接病家所谢之物，务要先举手叩齿谢天，然后以左手接之。如出门回家，便在地下拾一叶或草，绝做两段，分丢两处。至长流水边，浣口、洗手。望太阳，默祝云：至某家治病回得，何物并无惹带。转身便行，不可回头，即无传染矣。

</div>
    <div class="pagination">
<span class="current-page">1</span><a href="针灸神书_page2.html">2</a><a href="针灸神书_page3.html">3</a><a href="针灸神书_page4.html">4</a><a href="针灸神书_page5.html">5</a><a href="针灸神书_page6.html">6</a><span>...</span><a href="针灸神书_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
