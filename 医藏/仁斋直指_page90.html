<!DOCTYPE html>
<html>
<head>
    <meta charset="UTF-8">
    <title>仁斋直指 - 第 90 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 90 页/共 110 页</h1>
    <div class="content">　　右先将浄肥皂肉捣烂用鸡清和晒去气息将各药为末同肥皂猪脂鸡清和为丸
　　一方
　　用生小茄儿分为节擦之三五次効
　　诸疮
　　诸疮方论
　　诸疮虽不能害人然浸淫无己亦有多年不获愈者此皆心肾不济饮食不节肠胃停留以致风毒与血气抟凝滞于肌肉之间而发露也其名目疗治有异焉凡人体虚感受风热湿毒之气发为疮疡痒痛焮肿身热多汗是为恶疮或生于手足间相对如新茱茰痒痛拆裂搔则黄汁淋漓有孔如瘑久而生虫是为蜗疮或初生如饭粒渐大而有根头破血流浓出肉反如花开之状是为反花疮或初生甚小先痒后痛汁出浸淫湿烂肌肉延至遍身若从口发出流散四肢者轻若从四肢发生然后入口者重是为浸淫疮或生于两耳鼻面间及下部诸窍侵蚀筋络月中则疮盛月末则疮衰以其随月而生是为月蚀疮【小儿耳下疮亦名月蚀】或毒气攻于手足指弩肉褁上指甲疼痛出血疮中有虫是为甲姐疮或指头先肿焮热掣痛然后于爪甲邉结脓甚者爪甲俱脱是为代指或人禀性畏漆见漆则中毒面痒而肿绕眼防赤痒处搔之随起防防重者遍身如豆如杏脓焮作痛是为漆疮或盛夏腠理易开风热毒气抟于皮肤轻者状如撒粟重者热汗浸渍匝匝成疮曰疿疮或心神鬰燥遍身发疮多出脓血赤烂如火曰热疮或身触风寒冷气以致血澁不行其疮顽滞不知痛痒经久难瘥曰冷疮或身发疮肿非痈非疽非癣非疥状如恶疮或瘥或剧曰无名疮或头生白团班剥如癣上有白皮久则成痂遂至满头疮中有孔有脓细虫入里不痛防痒少长不瘥曰秃疮或风热毒气流注两脚生疮肿烂疼痛步履艰难惟生于膁骨者为重曰膁疮以其骨上肉少皮薄难愈至有多年无己疮口阔皮烂骨现臭秽可畏者先当取虫然后傅药或淫夫上生疮初发如粟拂之则痛由是出清脓作臼孔侵蚀臭烂日渐大痛曰妬精疮以妇人先有宿精在内或月水未防与之交接涤秽不前傅气而作妇人亦有生于玉门者曰隂蚀疮或满颊满项发如豆梅痒而多汁延蔓两耳内外湿烂如浸淫疮之状曰走皮防疮田野呼为悲羊疮已上数种名目不同治各有方条列于后
　　诸疮证治
　　桑螵蛸散治诸恶疮
　　桑螵蛸　　　地龙　　　　贝母
　　厚黄栢【各半两】　虢丹【煆】　　　乳香【各一分】
　　粳米粉【二钱】　　防黄　　　　轻粉【各一钱】
　　麝香【半钱】
　　右细末以不食井水和沙糖调傅
　　又方
　　蜘蛛晒为末麻油轻粉调傅
　　乳香蜡油膏治蜗疮久不瘥
　　杏仁【水浸去皮晒】　乳香【各三钱】　　硫黄
　　轻粉【各一钱半】　　蜡【半两】　　　　麻油【一合】
　　右研极细先熬油沸入蜡溶尽次入诸药煎搅成膏冷地出火毒磁器收用
　　又方
　　燕窠取抱子处土为末掺先以白芷大腹皮煎汤洗拭后掺
　　胭脂散治反花疮
　　胭脂　　　　贝母　　　　胡粉【各一分】
　　硼砂　　　　没药【各半分】
　　右末研细先以温浆水洗拭后傅药
　　苦练散治浸淫疮
　　苦练根【日干烧存性】
　　右为末猪脂调傅湿则掺先用苦参大腹皮煎汤洗
　　胡粉散治月蚀疮
　　胡粉【炒防黄】　　白矾【煆】　　　虢丹【煆】
　　黄连【浄】　　　轻粉【各二钱】　　胭脂【一钱】
　　麝【少许】
　　右末先以温浆水入盐洗拭后掺药如疮干麻油调傅
　　緑矾散治甲疮
　　绿矾【半两烧熟】　　芦会【一钱半】　　麝【一字】
　　右研如粉以绢袋盛药纳所患指于袋中线札定瘥为度
　　乌梅醋法治代指手指甲头肿
　　乌梅【捶去殻肉只取仁】
　　右研细米醋调得所入指渍之自愈
　　又方
　　中様蚯蚓和猪脂如泥傅
　　漆疮方
　　生蟹取黄随疮大小徧傅之
　　又方腊茶用麻油调涂　又方鸡子中黄打涂又方磨铁槽中取泥涂磨刀石下泥亦得
　　滑石粉治疿疮
　　绿豆粉【二两焙透】　软滑石【一两研】
　　右末拌和以绵扑子蘸扑仍以石粉佐之
　　紫草膏治热疮
　　紫草茸　　　黄连　　　黄栢
　　漏芦【各半两】　　赤小豆　　　缘豆粉【各一合】
　　右细入麻油为膏日三傅常服黄连阿胶圆清心
　　又方治热疮淫湿
　　南星　　　　半夏　　　　黄栢
　　黄连【各一分】　　五倍子【煆】　　号丹【各半分】
　　右细末掺痒加煆白矾更痒加防黄
　　又方热疮止痛收汁先用大腹皮苦参白芷煎汤泡荆芥洗次用
　　地榆　　　　苦参　　　　黄连【等分】
　　右为细末入些真蚌粉干掺更去皮绿豆
　　防榔散治冷疮
　　鸡心防榔　　木香　　　　硫黄
　　姜黄【各半两】　　吴茱茰【二钱】　　麝【一字】
　　右末麻油调傅有脓则干掺
　　赤豆散治无名疮
　　赤小豆　　　吴茱茰　　　赤色白胶
　　厚黄栢　　　黄连　　　　贝母
　　硫黄　　　　糯米【焙各一分】　　虢丹【煆半分】
　　右末麻油轻粉调抹槐枝煎汤先洗后抹
　　乌羊膏治头白秃疮及恶疮膁疮
　　獖猪粪【腊月收烧灰半两】　　　　　防榔【二钱】
　　防黄【一钱】
　　右末先以麻油调和鸭子清约头大小作厚饼温覆头上引虫不可热覆不得动头待十分痒忍不得令人急手掲起次用苦练根煎汤淋洗拭净湿则掺干则麻油轻粉调抹
　　治头烂疮燕窠土为末掺
　　竹叶膏治两脚骨膁疮先用
　　小网虾【三十尾去头殻尾】
　　右同糯米饭一合研细临卧以帛扎患处上下次以青纱罩疮却将虾饭青纱上别用青纱罩虾饭之上系定至五更初解纱连虾饭掲起挂空闲处皆是小赤虫即以汉椒葱白煎汤温淋洗次用旧茶笼内白竹叶随疮大小剪贴软帛系之一日两换直待汁水出尽方以好膏药贴逐日煎苦练根汤淋洗仍换膏药直待生肉将满则不用膏药其疮口只如筋尾许乃可以血竭或降真香节夹白敛收平疮口切忌动风发气等物
　　又膁疮方先用荆芥葱头入白盐少许煎汤洗拭次用
　　防黄　　　　雌黄　　　硫黄
　　白矾【煆各二钱】　　鹰爪黄连【去须】　厚黄栢【各三钱】轻粉【半钱】　　　虢丹【煆二钱】
　　右并细末外用麻油一酒盏煎巴豆肉二钱滤清笔蘸抹药末掺其上妙甚
　　又方先用桑叶白芷煎汤洗拭次用
　　木香　　　　防榔　　　　五倍子
　　白芷　　　　贝母【等分末掺】
　　又方
　　獖猪粪【烧带性半两】鸡心防榔【三钱】　眞龙骨【二钱】
　　轻粉【一字】
　　右末麻油调傅先盐汤洗拭后用药两日一换
　　又方
　　中鲫鱼【二尾洗浄】　满尺皂角【一条擘两片夹鲫鱼用麻扎煨干烧存性】穿山甲【炙焦入皂角内二钱】
　　右细末先以井花水洗尽脓汁用白竹叶一叶针挿多孔于疮上候水出尽然以麻油轻粉调药傅
　　又方先用酸浆水温暖淋洗次用
　　生覆盆子叶【瓦上煆干】
　　右碾极细干掺纱扎次日以新水湿去痂又用温浆水洗拭掺药
　　麝香散治妬精疮
　　青黛干　　　欵冬花【等分】　　麝【少许】
　　右末先以地骨皮桑白皮煎汤温洗软帛拭干次以津唾调药傅
　　又方久年册皮青纸以津唾粘湿贴上明日又重贴勿动自愈旧青纸盖取青黛凉而煞虫纸无性耳
　　治隂汗湿痒方
　　绿色炉甘石【一分】真蚌粉【半分】
　　右细末扑傅
　　豆坯散治隂蚀疮
</div>
    <div class="pagination">
<a href="仁斋直指_page89.html">上一页</a><span>...</span><a href="仁斋直指_page85.html">85</a><a href="仁斋直指_page86.html">86</a><a href="仁斋直指_page87.html">87</a><a href="仁斋直指_page88.html">88</a><a href="仁斋直指_page89.html">89</a><span class="current-page">90</span><a href="仁斋直指_page91.html">91</a><a href="仁斋直指_page92.html">92</a><a href="仁斋直指_page93.html">93</a><a href="仁斋直指_page94.html">94</a><a href="仁斋直指_page95.html">95</a><span>...</span><a href="仁斋直指_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
