<!DOCTYPE html>
<html>
<head>
    <meta charset="UTF-8">
    <title>疡医大全 - 第 140 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 140 页/共 163 页</h1>
    <div class="content">　　
　　结毒膏药
　　 葱头七个，麻油四两，熬去葱渣，入黄丹一两搅匀，又入黄蜡、白蜡各五钱熔化，再加去油乳香、没药各二钱，轻粉三钱，犀牛黄一分，珍珠二分，搅和成膏，摊贴。
　　
　　二宝丹
　　 专治男妇杨梅结毒，或在头脑、咽喉、鼻中，溃烂腐臭，可限十二日完口痊愈，永无余毒，虽后来生育，毫无遗毒。
　　劈朱砂（明透者二钱，研细，用清水揉洗，漂去浮红，然后又乳，再用清水飞过，去脚晒干，只用净末一钱五分） 好滑石（刮去黄，一两，研细入水揉洗去净腐而黄色者，晒干又乳，水飞数次至豆青色取起，晒干再乳细，只用净末二钱五分。）上二味共研极细，重四钱足，均为十二包，每包三分三厘，用土茯苓每日一斤，以清水洗净，将磁瓦刮去外面黄皮，用木槌打碎，先将药末三分三厘放于砂锅底内，再将土茯苓盖上，入河水四碗半，做一制子于中，验其浅深，再加井水四碗半，共煎至四碗半为度，去渣，用新瓦壶盛之，分为三次，早晨、午后、晚间当茶温服，如此不可间断，连吃十二日即愈。食忌最严，如油、盐、酱、醋、茶、酒、糖物，毫不可犯，只可食白水犍猪肉、青菜梗。煎时忌铁器与阴人手，如杨梅疮初起之时，必先用羊肉煨食，托出毒来，方食此药。洗疮用菖蒲煎汤洗之。
　　补鼻还源法 杨梅疮结毒烂去鼻准，或烂去阳物，俱能生长如旧。方用：干元（一钱 制干元法：取干元一个，干元即头胎男子胞衣，竹刀刮去血，新汲水洗净，炙干，再用大粉甘草半斤，人参五钱煎水三碗，再慢火熬至一碗半取起，将干元放瓷器内，以汁陆续浇灌，汁尽为度。入瓷罐内黄泥固济，炭火烧 ，待冷取出如乌金纸色样，瓷罐收藏听用） 朱砂（四钱） 珍珠 琥珀（各二钱） 滴乳石（ ，三分） 冰片（一分）共研极细末和匀，老米饭捣丸绿豆大，每用土茯苓四两煎汤送下。初起服五分，二次服三分，后皆以三分为率，服至一月，鼻长如旧。但未服药时，先到车匠店车成一端端正正鼻式，外以黄蜡熔化浇木鼻上，取下木鼻，将蜡浇就鼻子，用火烘粘在土星处，待一月药完，取下蜡鼻，看新长出鼻子歪正何如，如不正，速用蛾蚕茧一个，存性为末，黄蜡丸芥子大，热酒作一服送下。如要速烂，可用蚕茧二三个 服，次日渐烂，三日后，照旧烂平，仍照前法用蜡鼻粘上服药，候一月服完，其鼻又长全矣。如阳物烂去，亦照玉茎黄蜡浇成，火烘粘在根上。用土茯苓四两，天花粉五钱，牛膝三钱煎汤服药一月，药完茎如旧矣。
　　
　　
　　卷三十五诸疮部（下）
　　自脓窠、疥疮，血箭、血痔，以及疣子，俱汇于此部中，以便检阅参治。
　　
　　
　　卷三十五　诸疮部（下）脓窠疮门主论
　　陈实功曰：脓窠疮乃肺经有热，脾经有湿，二气交感而成。其患先从水泡作痒，后变脓泡作疼，治当清热散风，凉血除湿为主。（《正宗》）蒋示吉曰：脓窠疮大如黄豆，黄脓起 ，痛甚者，乃脾虚湿热者多。宜内服四妙汤加苍术、防风，外搓普济丹。（《说约》）
　　
　　卷三十五　诸疮部（下）脓窠疮门主方
　　
　　何首乌汤
　　 湿热风毒，遍身脓窠，黄水淋漓，肌肉破烂。
　　何首乌 防风 金银花 荆芥 苍术 白鲜皮 甘草 苦参 连翘 木通灯心为引，水煎或为细末，水叠丸。每服三钱，淡酒送下。溏泄加泽泻，夏热加栀子、黄芩；痒加白蒺藜；脾胃弱者去苦参，加赤茯苓。
　　
　　何首乌丸
　　何首乌（四两） 荆芥 威灵仙 防风 蔓荆子（炒） 车前子（炒） 甘草（炙，各二两）研细，水法叠丸。每早晚淡酒送下一钱五分。
　　
　　连翘解毒汤
　　 四肢湿肿诸疮。
　　牡丹皮 牛膝 天花粉 木瓜 桃仁（去尖、皮） 金银花 苡仁 甘草 白僵蚕 连翘 水煎服。
　　脓窠疮。
　　生大黄（二两） 生石膏（一两）研细麻油调搽。
　　又方芝麻（炒黄色） 硫黄（各等分）研细，地沥青和丸，搽之。
　　又方 硫黄末麻油调，用尖槟榔蘸在红缸片上磨搽。
　　又方 多年陈桐油竹灯盏烧之，取滴下油加花椒末冷定，搽之。
　　又方硫黄 花椒（炒，各三钱） 潮脑（一钱） 生明矾 枯白矾（各一钱五分） 猪板油（二两）捣丸，夏布包，以火烘之，候温擦之。
　　又方苍术（四钱） 老松香（三钱） 枯矾（二钱） 烟沥鞋底皮（ 灰） 轻粉（各五钱） 槟榔（二个）共研细，熬咸猪油调搽。
　　又方 密陀僧、硫黄、石膏、雄黄各等分，鸡蛋清调搽。
　　又方花椒 白芷 雄黄 血竭 明矾（各等分）研细末。用陈烛油滤清，调搽。
　　又方松香 轻粉（各一两）香油脚调搽，并治疥疮。
　　又方硫黄（三钱，包豆腐内煮半日用） 松香（二钱） 东丹（一钱）共研极细末。用鸡子七个煮熟，去白用蛋黄，先将铜杓置火上，加菜油少许，入鸡子黄煎至黑色，油自出也，取油调搽。
　　又方 用鸡蛋一个，打一孔，去黄留白，入矿锻石二钱，加纸封口，外用盐泥封固，火 通红，去泥研细，茶油调搓。
　　又方雄猪油（四两） 花椒 栀子 防风 苍术 当归 连翘（各五钱） 煮酒饮。
　　湿热脓窠烂疮大蚌壳（火 ，一两） 轻粉（一钱） 龙骨 飞丹 枯矾（各少许）研细，桐油调搓。
　　
　　百效丸
　　（刘氏秘方）。不拘遍身上下，手足脓窠，血疯疥癣。
　　黄柏（为君） 苦参（为臣） 连翘 川牛膝 何首乌 当归尾 生地 牡丹皮（为佐） 防风（疮在上为使） 防己 荆芥 紫苏叶（疮在下，此三味为使）上为末，神曲打糊为丸。每服三钱，白汤送下。一斤服完，除根不发。加蛇蜕一两研更妙。
　　又方蝉蜕（一条） 豆腐皮（三张）同炒研末，无灰酒调服，令夜服之，次早其疮自愈。并治疥疮。
　　又方红枣（去核） 葱（去须、叶）捣烂煎汤先熏，汤温即洗，洗久自然不痛，掐破皮洗去脓，一日即结痂。
　　脓窠疥疮。（方配京）鲜菖蒲根捣烂擦，或同猪油捣匀，布包擦。
　　遍身生疮药酒（王樵邱）虎骨（醋炙） 薏苡仁（各一两） 当归 金银花 防风 白茯苓 连翘 怀生地 贝母（各四钱） 苍耳子 羌活 天花粉 白芍（各三钱） 海风藤 黄柏 茅苍术（各二钱）共入绢袋，盛好酒十斤，浸三日，隔水煮，埋地下七日出火毒，每饮数杯。
　　脓窠疮流黄水，瘙痒不已，延蔓无止。
　　宫粉（一两，炒黑） 冰片（三分） 研细搓。
　　湿热脓窠。
　　生苡仁 桑枝 鲜松叶 五加皮（各四钱） 赤首乌（八两） 火酒十斤，浸七日饮。
　　脓窠疮。
　　防风 金银花 花椒 粉丹皮 生地 甘草 羌活 苦参 当归 连翘 荆芥（各五钱）上用麻油一斤入锅熬枯，滤去渣，复入净锅内熬至滴水成珠，入黄蜡一两，任其自化。或加紫草五钱亦可，离火放土地上出火毒，搽之。
　　又方木鳖子 樟脑 蛇床子（各三钱） 水银 雄黄（各八分） 大枫子（四钱）共研至水银无星为度，加陈烛油为丸擦之。疥疮通用。
　　脓窠疥疮药酒方生地 金银花 当归 苍术（各二两） 猪板油（十两）入坛内加酒十五斤，封口隔水煮一炷香，退火气三日，任饮。
　　
　　
　　卷三十五　诸疮部（下）疥疮门主论
　　王肯堂曰：疥有五种：一曰大疥， 赤痒痛，作痒有脓。二曰马疥，隐起带根，（搔不知痛。）三曰水疥，（ 含浆，摘破出水。）四曰干疥，（痒而搔之，皮起干痂。）五曰湿疥，（薄皮小疮，常常淫汁者是也。）宜分治之。（《准绳》）陈实功曰：疥疮皆因脾经湿热，肺经风毒，客于肌肤，毒之浅者为疥；毒之深者成癣；脾受 湿之热，发为脓窠烂疮、疥癣。皆有小虫，染人最易。切忌热汤浸洗，图片刻之快畅，殊不知热毒攻里，虫愈深入，虽有良方，何能刻日奏效，患者戒之。
　　兼忌一切发物海鲜。（《正宗》）生疥疮不可在浴室内去浴，必须以药汤在自家屋内浴之。至于药裹纸内，或在火炉，或在被内熏治，切不可为训，恐引毒入脏腑害人，慎之，慎之。（《石室秘录》）蒋示吉曰：疥有干疥、湿疥、虫疥、砂疥、紫疥之称，小如疹子，干而且痒者是。
　　此乃风热虫也。宜内服疥灵丹，外搽三黄丹自愈。（《说约》）《心法》曰：疥有干、湿、虫、沙、脓五种。如肺经燥热盛则生干疥，瘙痒皮枯而起白屑；脾经湿盛则生湿疥， 肿作痛，破津黄水，甚流黑汁；肝经风盛则生虫疥，瘙痒彻骨，挠不知痛；心血凝滞则生沙疥，形如细砂， 赤痒痛，抓之有水；肾经湿热则生脓窠疥，形如豆粒，便利作痒，脓清淡白。或脾经湿盛亦生脓窠疥，但顶含稠脓，痒痛相兼为异。而体虚之人亦生，以便秘为实，便利为虚；亦有虚而便燥者，如气秘则便燥，血分枯燥则便涩。又在疮之形色，脉之有无力辨之。
　　
　　
　　卷三十五　诸疮部（下）疥疮门主方
　　
　　消毒散
　　 遍身痒疥。
　　金银花 连翘 白蒺藜 荆芥 白芷 牛蒡子 防风 白鲜皮 赤芍药 甘草水煎服。日久不愈加何首乌，干燥加当归，有热加黄芩，下部多加黄柏，小便涩加木通。
　　
　　疥灵丹
　　枳壳（麸炒） 山栀 连翘 荆芥 当归 羌活（各七钱） 白鲜皮（炒） 白芷 苦参（糯米泔浸一日，各一两）上为细末，炼蜜为丸桐子大。每服五十丸，白汤送下，立可除根。
　　疥癣脓窠一服除根。
　　何首乌 石菖蒲 荆芥 防风 漏芦（各等分）上为末。每服三钱，酒调下。
　　
　　疗毒汤
　　 治一切久远痛痒诸疮。
　　何首乌 荆芥 独活 防风 威灵仙 胡麻 石菖蒲 苦参 白汤煎服。
　　
　　硫黄丸
　　硫黄（精明者，一两）研细末，糕捣丸如桐子大，合三两重。看疮上身多，食后服；下体多，食前服，俱用荆芥汤送下五六十丸。
　　搽疥方大枫子（三十枚，去壳同水银研不见星） 杏仁（十粒，去皮） 水银（一钱）生猪板油一两同捣烂，麻布包擦，神效。
　　又方（陈在宾）藜芦 明雄 苍术（各三钱）犍猪油二两和药包草纸内卷成条，火烧滴油搓之。但此法制时，忌与人见，人若见则油烧不下。
　　
　　青桃丸
　　油核桃 猪板油（各三钱） 白薇（二钱） 轻粉 防风 苏叶（各一钱）捣丸如弹子大，擦之。
　　
　　减味合掌丸
　　大枫肉（二十一个） 水银（制，三钱） 潮脑（一钱）油四两。研细丸，弹子大，以火微烘，搓之。
　　
　　换肌丸
　　白砒 水银（各三分） 油核桃（五钱） 大枫肉（一钱）同研，不见星为度。绢包，每临卧时擦心口片时，兼戒口味。
　　
　　蛇蜕丹
　　水银 槟榔（各一钱五分） 潮脑 枯矾 蛇蜕（ ） 雄黄 油核桃 花椒（焙，各五分）杏仁 大枫肉（各二十一枚）共研细，陈蜡烛油为丸，每早五更时手搓鼻嗅。
　　
　　三黄丹
</div>
    <div class="pagination">
<a href="疡医大全_page139.html">上一页</a><span>...</span><a href="疡医大全_page135.html">135</a><a href="疡医大全_page136.html">136</a><a href="疡医大全_page137.html">137</a><a href="疡医大全_page138.html">138</a><a href="疡医大全_page139.html">139</a><span class="current-page">140</span><a href="疡医大全_page141.html">141</a><a href="疡医大全_page142.html">142</a><a href="疡医大全_page143.html">143</a><a href="疡医大全_page144.html">144</a><a href="疡医大全_page145.html">145</a><span>...</span><a href="疡医大全_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
