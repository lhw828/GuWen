<!DOCTYPE html>
<html>
<head>
    <meta charset="UTF-8">
    <title>普济方四库 - 第 367 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 367 页/共 1812 页</h1>
    <div class="content">　　狗肝【一具】硝石　黄丹【各一两半】
　　右研匀批开狗肝将药糁在肝内却以麻线纒定用水量一升煮熟细嚼吃仍以煮汁服之
　　守神丸【出圣济总録】　治中风邪发狂及肝心风热气虚不足惊恚掣疭
　　金箔【一百片】腻粉【半两】人参【为末三分】
　　右于银石器内先将金箔逐重用腻粉糁隔布尽入黄牛乳五合于金箔上淋溉用物宻盖定煮尽乳取研如膏以人参末渐渐入同研丸如赤小豆大空心日午临卧新汲水下三丸渐加五丸
　　防心汤　治心受积热谵言发狂逾墙上屋
　　大黄　黄芩　黄连【各等分】
　　右防咀每服四钱用水一盏半煎至七分去滓服
　　香砂散【一名硃麝散出十便良方】　治心转不定好登高临险恶言骂詈不避亲踈日夜强走独言独笑或登高呌怒举止非常大便秘结小便赤澁解衣祼露不得安处虚言妄乱称神说鬼遂成狂易之疾服此一剂即定继以蕤仁并心气药七日而安
　　颗块朱砂【研如粉】真麝香【研】
　　右同研匀用无灰酒满注磁缾内以糠头火慢烧于磁瓶外约一时乆用银器搅令热随病人饮得酒多少须至醉方止候患人睡着以衣被厚盖令汗出其人自愈每酒二升使硃砂半两麝香二铢如病人只饮得一升生用硃砂一分麝香一铢心神旣定却服补心之药即愈
　　虾蟆散【出肘后方】　治卒狂言鬼语忽仆地吐涎遗屎不知用烧虾蟆杵末酒服方寸匕日三一方水服之亦可治风邪
　　治狂病经乆不差或歌或笑行走不休发动无休用豭猪肉一斤煮令熟细切作脍和醤醋食之或姜粥炒任性服之
　　治风狂忧愁不乐能安心气
　　以牡驴肉食之又以头燖去毛煮汁以渍面醖酒
　　蚕纸散　治狂发欲走或自高贵称神皆应【方见癫类】白雄鸡方　治狂邪癫癎不欲眠卧自贤自智骄倨妄行不休安五臓下气
　　用白雄鸡一只煮令熟五味调和作羮粥食之
　　苦参丸　治狂邪发无常披头大呌欲杀人不避水火【方见风邪类】
　　治卒发狂方【出肘后方】
　　令病人着地仰卧以冷水终日淋其靣良
　　排风汤【出和剂方】　治男子妇人风虚湿冷邪气入臓狂言妄语精神错乱其肝风发则靣青心闷乱吐逆呕沫脇满头重耳不闻人声偏枯筋急曲拳而卧其心风发则靣赤翕然而热悲伤瞠怒张目呼唤其脾风发则靣黄身体不仁不能行步饮食失味梦寐倒错与亡人相随其肺风发则靣白欬逆唾浓血上气然而极其肾风发则靣黑手足不遂腰痛难以俛仰髀冷骨疼诸有此候令人心惊志意不定恍惚多忘服此安心定志聪耳明目通臓腑诸风悉主
　　白藓皮　白术　芍药　桂心　川芎　当归杏仁　防风　甘草【各一两】独活　麻黄　茯苓【各三两】生姜【四两】
　　右防咀以水一斗煮取三升每服一升覆取微汗可服三剂此药大理荣血摧抑肝邪肝实有风脉来浮实有力目赤胁疼口苦心烦错语多怒宜加羚羊角热盛者加犀角肝虚有风脉来浮虚无力当去麻黄若不能言者加荆沥一方每服四钱姜枣煎温服
　　治中风发狂【出本草方】
　　取釭中膏如鸡子大以热醋搅令消服之
　　治风狂忧愁不乐能安心气【出本草方】
　　以驴肉一斤切于豉汁内煮五味合腌腊食之作粥及煮并得
　　治若发狂者【出本草方】
　　取车毂中脂如鸡子热温淳苦酒以投脂甚搅令消服之令尽
　　风邪【论】
　　夫风邪者谓风气伤于人也故病有五邪一曰中风二曰伤暑三曰饮食劳倦四曰中寒五曰中湿其爲病不同风邪中人以腑臓虚而心气不足也人以气血荣卫爲主以风气外至爲邪腑臓虗而心气不足则风邪乘虚而干之经言病有五邪而中风居其一此之谓也又曰风邪者善行而数变故其发不自觉知狂或妄言悲喜无度乃其证也风邪客于肌肤虚痒成风胗臁疮风邪入深寒热相抟则肉枯邪客半身入深眞气去则偏枯邪客关机中即挛筋中亦然邪滛于脏梦脏大形小滛于腑梦脏小形大邪随目系入脑则目转邪中精则散视见两物风邪入脏寒气客于中不能发则瘖痖喉痹舌缓不时服药针灸风逐脉流入脏使人卒瘖缓纵痓痉致死风入阳经则狂入隂经则癫阳邪入隂病则静隂邪入阳病则怒若因热食汗浴通腠理得其风自出则觉肉中如针刺步行运力欲汗亦如此也
　　方
　　紫石英丸【出圣济总録】　治邪入脏心虚气不足梦寐惊恐紫石英【研一两】海蛤　白茯苓【去皮】白石英【研】菖蒲杏仁【去防仁尖皮熬】石硫黄【研】逺志【去心】阿胶【炙令燥】卷栢【去土炒】铁精【研】细辛【去苖叶】牛黄【研各半两】麦门冬【去心焙】当归【切焙】大豆黄卷　生银【剉屑】大黄【蒸三次炒】钟乳粉　肉苁蓉【酒浸切焙】干姜【各一两一分】白术　白敛　前胡【去芦各一分】大枣【去核炒干二十枚】人参　防风【去义】山芋　石膏【碎研】赤芍药　桔梗【去芦炒】栢子仁　乌头【炮裂去皮脐】桂【去麄皮】熟干地黄【焙】甘草【炙各三分】
　　右爲细末炼蜜爲丸如桐子大每服空心食前用粥饮下丸日二服外台秘要加泽防秦艽二味各六分黄耆六分半夏八分
　　人参汤【千金方】　治风邪鬼气徃来发作有时或无时节者
　　人参　防风　乌头　干姜　泽防　桔梗　狗脊　逺志　附子　黄芩　独活　秦艽　牡蛎五味子　山茱茰　前胡　细辛　石膏　川
　　芎　蜀椒　牛膝　甘草　石南　桑白皮　桂心　麻黄　竹皮　白术　橘皮【各一十八铢】鬼箭茯苓【各十二铢】大枣【十六枚】
　　右防咀以水六升酒六升合煮取四升分五服日三夜二
　　鎭心丸【出圣济总録】　治风邪惊悸恍惚悲伤或梦寐不安逺志【去心一两一分】铁精　杏仁　川芎　麦门冬【去心焙】牡蛎【各一两半】龙齿【研】白茯苓【去皮各二两】防风【去义】当归【去心切焙】人参　鬼臼　白术　生地黄　丹参　桔梗【去芦炒】甘草【炙各一两一分】紫苑【去土】卷栢　山茱茰　桂【去麄皮】干姜【炮】防己　白敛　羚羊角【镑各一两】牛黄【另研半两】麝香【另研三分】银箔【四百片另研】虎睛【一对酒浸炙令黄另研】
　　右爲细末链蜜和丸如桐子大每食后下二十丸稍加至三十丸日再服
　　定神安志丸　疗风邪狂乱失心
　　金银箔【各一百片和合】石膏【研】龙齿【研】铁精【研】地骨白皮茯神　黄芩　生干地黄　升麻　茯苓　元
　　参　人参【各八分】虎睛【一具防炙】牛黄　生姜屑【各四两】麦门冬【一钱去心】枳实【炙】甘草【炙】葳蕤　芍药【各六分】逺志【去心】栢子仁　白藓皮【各五分】
　　右捣筛以蜜和丸食讫少时煮生枸杞根服如桐子大二十丸二服渐加至三十丸不利热麯海藻菘菜芜荑炙肉醋蒜粘食陈臭油腻
　　金箔丸【圣惠方】　治风邪狂乱失心安神定志
　　金箔【五十片细研】银箔　石膏【一两】龙齿【一两】铁粉【二两细研】人参　茯神【一两】逺志【一两去心】硃砂【一两细研】防风　黄芩【一两】犀角屑【一两】虎睛【一对酒浸一宿微炙】牛黄　生地黄【一两】川升麻【一两】地骨皮【一两】元参　麦门冬【一两半去心焙】枳实【半两麸炒防黄】甘草【半两炙防赤剉】
　　右爲末入研了药研令匀链蜜和丸捣三五百杵如桐子大每服不计时候以薄荷汤下二十丸
　　小八风散【出千金方】　治迷惑如醉狂言妄语惊悸恐怖恍惚见鬼喜怒悲忧烦满顚倒邑邑短气不得语语则失忘或心痛彻背不嗜饮食恶风不得去帷帐时腹疼热恶闻人声不知痛痒身悉振摇汗出猥退头重浮肿爪不能痛颈强直口靣防戾四肢不随不仁偏枯挛掣不得屈伸悉主之方
　　天雄　当归　人参【各五分】附子　天门冬　防风蜀椒　独活【各四分】乌头　秦艽　细辛　白术干姜【各三分】麻黄　山茱萸　五味子　桔梗
　　白芷　柴胡　莽草【各三分】
　　右治下筛合相得酒服半方寸匕渐至一匕日三服以身中觉如针刺状则药行也
　　镇心丸　治冐气厥实风邪入脏喜怒忧心气不足恍惚多忘夜不得寐诸邪气病悉主之
　　秦芁【一两】栢实　当归　干漆【熬】白敛　杏仁【去皮尖熬】川芎【各三分】泽防【一两】地黄【六分】防风　人参【各四两】甘草【一两炙】白术　薯蓣　茯苓　干姜【各三分】麦门冬【去心二两】前胡【四分】
　　右捣筛以蜜和丸如桐子大先食饮服十丸日三不知稍增之忌桃李雀肉海藻菘菜芜荑酢物
　　镇心丸【一名牛黄丸】　治老小心气不足虚弱时苦小语劳则剧风邪百病主之【方见心中风类】
　　人参饮　治风邪入心脏忽心痛惊恐小肠微痛乍寒乍热心中闷而色青赤虚劳邪气【方见心中风类】
　　菖蒲汤【出圣惠方】　治中风邪恍惚悲哀或狂走不定如有鬼神或身体强直日夜常痛口噤水浆不下靣目变色甚者不识人
　　菖蒲【去节须米泔浸切焙】秦芁【去苗土】桂【去麄皮】当归【切焙】禹余粮【煆醋淬七遍】人参　附子【炮裂去皮脐】黄芩【去黑皮】甘草【炙】远志【去心】防风【去义各半两】龙骨【去土一作龙齿】芍药　川芎【各一两】防己【二两】赤石脂　茯苓【各一两白者去黑皮】
　　右剉如麻豆每用十钱匕以东流清水二盏煎取二盏去滓分三服空心食前日三服服药后良久方得飱食其药末宻收勿令透气一方有犀角屑无赤石脂入黍米一茶匙煎服
　　续命汤【出圣济总録】　治风邪入心心背俱痛腹脇胀满或寒或热心中烦闷进退无常靣色或青或黄
　　麻黄【去节煎掠去沫焙一两半】秦芁【去苗土】芎防　大枣【去核十枚】桂【去麄皮】防风【去义】细辛【去苗叶】甘草【炙剉】芍药　人参　独活【去芦】黄芩【去黑心】防己【剉各一两】干姜【炮一两一分】附子【炮裂去皮脐】白术【各三分】
　　右剉如麻豆每用十钱匕以水三盏煎取二盏去滓分温三服要汗并二服相去如人行五里再一服服后更用热生姜稀米粥投汗出慎外风如常服只空心午时临卧各一服外台秘要有石膏无防己
　　鼈甲汤【出千金方】　治风邪梦寐涕泣妄有所见恶闻人声体中痠削乍寒乍热腰强痛腹中拘急不欲饮食或因疾病后劳动不节妇人产后月经不利时下青黄赤白体虚羸瘦小便不利头靣发热旋复解散或一度交接弥日困极皆主之
　　鼈鱼甲【七枚炙】凝水石【碎】桂【去麄皮】白茯苓【去皮】防风【去义】白薇　知母【各四两】麻黄【去根节汤煎掠去沫焙一两半】黄芩【去黑皮三两】甘草【炙】芍药　白术【各二两一分】贝母【去心一两六分】石膏【大如鸡子一块碎】
　　右防咀每服五钱匕以水一盏半煎七分去滓适寒温服日一病与药相当即下积滞如牛脂榆荚科斗虾蟇之类为效验
　　当归汤【出圣济总録】　治风中邪虚悸恍惚悲伤或梦寐不安镇心
　　当归【切焙】羚羊角【镑各二两】龙齿【碎三两】茯神【去木四两】人参【一两】防风【去义】川芎　杏仁【去皮尖双仁各二两】半夏【汤浸洗去滑七遍】生姜【与半夏同研炒干各四两】桔梗【炒二两】石膏【碎三两】防己【剉二两】桂【去麄皮一两半】
　　右麄捣筛每用十钱匕以水三中煎至二中去滓入竹沥一合更煎两沸分三服每空心午夜卧各一服忌牛羊酢物等类物
　　虎睛汤　治狂邪发无常披髪大呌唤欲杀人不避水火【方见风狂类门】
　　桂心散【出圣惠方】　治风邪入心心痛连背或上或下腹满闷乱神思不定靣色青黄
　　桂心【一两】赤芍药【半两】防风【半两去芦】细辛【半两】人参【半两去芦】川芎【半两】枳殻【半两麸炒微黄去瓤】附子【三分炮裂去皮脐】木香【半两】桔梗【三分去芦】麻黄【一两去根节】甘草【半两炙微赤剉】
　　右为散每服三钱以水一钟微煎入生姜半分煎至六分去滓不计时稍热服
　　人参散【出圣惠方】　治风邪入心神思恍惚悲愁不乐喜怒无常
　　人参【三分去芦】防风【去芦】桂心　细辛　石菖蒲【各半两】杨上寄生【二两】附子【半两炮裂去皮脐】干姜【半两炮裂剉】莽草【一两微炙】鬼箭【半两】茯神【三分】甘草【半两防炙赤剉】
　　右为散每服三钱以水一钟煎至六分去滓不拘时温服
　　杨上寄生散【出圣惠方】　治风所攻志意不乐身体拘急杨上寄生　白术【各一两】桂心【半两】茵芋　防风【去芦】栢子仁　石菖蒲　细辛　附子【炮裂去皮脐】干姜【炮裂剉】羌活　甘草【各半两炙微赤剉】
　　右为散每服三钱以水一钟煎至六分去滓不计时候稍热服
　　远志散【出圣惠方】　治风邪所中眠卧不安喜怒无常意不定
　　远志【半两去心】龙齿【三分】杨上寄生【一两】石菖蒲【半两】细辛【半两】人参【三分去芦】防风【半两去芦】茯神【三分】生干地黄【三分】黄耆【三分剉】甘草【半两炙微赤剉】
　　右为散每服三钱以水一　盏入生姜半分煎至六分去滓不计时温服
　　川芎散【出圣惠方】　治风虚邪气所攻发即腹满急头眼运欲倒
　　川芎【三分】独活【三分】防风【三分去芦】白术【半两】汉防己【半两】杏仁【三分汤浸去皮尖双仁麸炒微黄】枳殻【三分麸炒微黄去穰】茯神【一两】羚羊角屑【三分】桂心【半两】甘草【半两炙赤剉】
　　右为散毎服三钱以水一中盏煎入生姜半分煎六分去滓不计时温服
　　别离散【一名寄生散出千金方】　治男子风邪男梦见女女梦见男悲愁忧恚喜怒无常或半年数月一发动者桂心　茵芋　天雄　菖蒲　细辛　茜根【外台作蘓根】附子　干姜【各一两】白术　桑上寄生【一作杨上寄生已上各三两】
　　右治下筛酒服方寸匕日三丸修合勿令妇人鸡犬及病者家人知见令邪气不去禁之为验
　　治风历年岁或歌或笑或哭言语无所不及【出千金方】麻黄【三两】人参　桂心　白术【各二两】芍药　甘草防己　黄芩　川芎　当归【各二两】
　　右防咀以水一斗二升煮取三升分三服取汁
　　太一丹【出圣济总録】　治心经风邪消化痰涎清利头目人参　酸枣仁【炒】山栀子仁　阿胶【炒令燥各半两】甘草【微炒】天南星【牛胆制者各一两】元精石【研】麝香【研】龙齿【研各一两】丹砂【研三两】
　　右为细末链蜜和丸如小弹子大以金箔为衣每服一丸食后荆芥汤嚼下
　　牛黄丸【出圣济总録】　治风邪客于五脏精神恍惚不宁牛黄【研一钱】地榆【三两】白附子【炮三两】丁香【半两】麝香【研半两】黄耆【细剉二两】雄黄【研水飞过一两】天麻　羌活【去芦】川芎【各二两】
　　右为细末入研者三味和匀以蜜水熬甘草成膏和众药丸如樱桃大每服一丸茶酒嚼下
　　麻子汤　治风邪感结众殃恍惚不安气欲絶水浆不入口
　　麻子【五合熬】橘皮　芍药　生姜　桂心　甘草【炙各三两】半夏【五两洗】人参【一两】当归【二两】
　　右防咀以水九升煮取三升分为三服忌海藻菘菜羊肉生葱
　　茯苓丸【出本事方】　治风历年岁或歌或笑或哭言语无所不及
　　辰砂　石菖蒲　人参　远志　茯神　白茯苓真铁粉　半夏麴　南星【牛胆制各等分】
　　右为细末生姜四两取汁和水煮糊丸如桐子大别用硃砂为衣干之每服十粒加至二十粒夜卧生姜汤下
　　琥珀生犀汤【出圣济总録】　治风邪安心智定魂魄调心气稳眠睡
　　琥珀【研】犀角【镑各半两】茯神【去木】人参　生干地黄【焙】菖蒲【石上者】防风【去义各一两】远志【去心】甘草【微炙各半两】
　　右麄捣筛每服三钱匕水一中煎至六分去滓温服不计时
</div>
    <div class="pagination">
<a href="普济方四库_page366.html">上一页</a><span>...</span><a href="普济方四库_page362.html">362</a><a href="普济方四库_page363.html">363</a><a href="普济方四库_page364.html">364</a><a href="普济方四库_page365.html">365</a><a href="普济方四库_page366.html">366</a><span class="current-page">367</span><a href="普济方四库_page368.html">368</a><a href="普济方四库_page369.html">369</a><a href="普济方四库_page370.html">370</a><a href="普济方四库_page371.html">371</a><a href="普济方四库_page372.html">372</a><span>...</span><a href="普济方四库_page368.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
