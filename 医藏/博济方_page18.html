<!DOCTYPE html>
<html>
<head>
    <meta charset="UTF-8">
    <title>博济方 - 第 18 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>博济方 - 第 18 页/共 34 页</h1>
    <div class="content">　　清头目，利胸膈，化痰涎，解上焦风壅，咽喉热疼，唾如胶粘。

　　菊花 旋复花 桑白皮（各三分） 地骨（皮一两） 石膏（一两一分） 甘草（半两）

　　蒺藜（一两，去刺上七味杵为末，每服一钱，水一盏，煎七分，食后温服，此药兼治头风有效。

　　卷三痰饮

　　中金丸

　　治金化痰，辟邪养正，益津液，润肌肤，大进饮食，延年补气。

　　用苍术不计多少，以长流水浸七日，逐日一度换，仍以竹刀旋削去粗皮，切作片，别用无灰酒浸一宿，浸可以于术上仄二指许，候渗酒尽，焙干为末，炼蜜和丸，如桐子大。每服早晨，茶酒任下三二十丸，忌桃李雀鸽。

　　卷三痰饮

　　丁香丸

　　治胃冷有痰。

　　半夏（二两，以水浸一七日，每日早晨换水，足取出令自干） 白矾（半两） 丁香（一分）

　　上三味，同为末，用姜汁合和，为丸如小豆大，每服五丸至七丸，盐汤下，膈上有痰涎。只用三服，坠下，立效。

　　卷三痰饮

　　半夏煮散

　　治胃冷有痰，呕逆，不思饮食，及中酒后，大宜服此。

　　半夏（十六分，汤洗十度） 木通（十六分） 前胡（六分，去头） 旋复花（五分，去萼秤） 陈皮（六分，去粗皮 枳壳五分，面上一十味，锉罗为散，每服三钱，生姜三片，水一大盏，同煎八分，去滓，空心服，余滓再煎，日午服。

　　卷三痰饮

　　玉液散

　　治胃虚有痰。

　　半夏（一两） 生姜（二两，去皮，细切） 陈粟（米一合，拣令净，约重二两）

　　上三味，一处烂捣研，晒，焙干，罗为末。每服一大钱，水一盏，煎至六分，去滓温服

　　卷三霍乱

　　人参藿香散

　　治霍乱、定呕逆、止心腹刺痛、大进饮食、化痰益气。

　　藿香（去土，二两） 青皮 人参 茯苓 干姜 枇杷叶（布拭去毛，炙令黄色，各一两） 半（半两） 甘草（三分，上十一味，同杵为末，每服一钱，水一盏，入姜枣，同煎七分，热服。

　　卷三翻胃

　　小木香散

　　治翻胃病，全不下食，开胃和气。胡氏经效方，作定胃散。

　　胡椒（二十一粒） 木香（一小块） 糯米（一撮上三味，同炒，至米熟为度，杵末，分二服，每服水一盏，煎至六分，温服。

　　卷三翻胃

　　定胃散

　　治翻胃吐逆。仁齐作温胃散，治久冷翻胃。

　　附子（一个，去皮脐，生切，作四块。）

　　上用生姜半斤，以水一碗，同煮附子，汁尽为度，取附子焙干为末，每服一钱，冷米饮下，空心服。许叔微本事方。名附子散，治翻胃。

　　卷三翻胃

　　顺气散

　　治平胃气，调进饮食。

　　甘草（四两，炙令黄） 白茯苓（四两） 白术（八两） 附子（二两，炮，去皮脐） 陈皮（二两半，去上为末，每服一大钱，水一盏，入荆芥少许，煎至七分，热服。

　　卷三症癖

　　小三棱煎

　　治食症气块，及小肠气、本脏气、肾俞气、膀胱气、五膈气、风痰、胃口冷、脾积气、食伤、冷气抱心、心腹胀满、吐逆酸水、五种虚疾、脾寒水气。

　　荆三棱 蓬莪术（各四两，洗净） 芫花（一两，去枝叶上三味，同入一瓷瓶内，用米醋五升，浸满药，封却瓶口，以炭火煨，觉微干，即取出荆三棱，蓬莪术，便杵碎芫花，另以余醋炒微焦后，同二味猛焙干，捣罗为末，用米醋煮面糊为丸如梧桐子大。每服三丸至五丸，用生姜盐汤吞下，妇人醋汤下。

　　卷三症癖

　　通灵丸

　　治久患癖块，或因气不和，即发疼痛，胸多痞塞，消化痰瘕，大效。

　　荆三棱 酸石榴大者（二枚） 杏仁 苦葶苈 甘遂 大戟 大黄 巴豆 芫花 五灵脂（各上一十二味，锉细，用水一斗二升，入药，于锅内同熬，候水尽，就锅内炒令黄焦色止，取出，杵罗为末，更入木香青橘末各一两，拌匀，醋煮面糊为丸，如小豆大。每服姜汤下三五丸。心胸痞闷疼，橘皮汤下，吃酒食，饱闷，生姜汤或茶汤温水下，亦可。

　　卷三症癖

　　三圣丸

　　治日久积年，血气症癖瘕聚，诸药疗理不瘥，至效。

　　舶上硫黄（一两） 水银（一两） 砂（去砂石，秤一分用上三味，乳盆内滚研如粉，却以生铁铫内，用文武火熬熔成汁，以铁火箸搅令匀。一茶久，放冷，刀铲下，以纸裹，入地坑内，埋一宿，取出，再研令匀细，却以赤芍药一分，当归一分，荆三棱一分，莪术一分，红花一分，并生用，细锉，如法，酒一升，煎及一半，漉出于砂盆内，研，生布捩汁再熬，放冷，入飞罗，面煮糊丸如绿豆大。若因产后伤于饮食，结伏腹胁，少许下七丸或至十丸。若取磨癖块，空心温酒下三丸至五丸。所有药滓捩了，焙干为末，另入干地黄半两，真蒲黄一分，芫花一分，醋炒焦黄色，同研为末，以三圣丸所剩面糊为丸，如绿豆大，治妇人血脏冷气攻冲，心胸疼闷，及一切血海疾，可常服，温酒下十丸。

</div>
    <div class="pagination">
<a href="博济方_page17.html">上一页</a><span>...</span><a href="博济方_page13.html">13</a><a href="博济方_page14.html">14</a><a href="博济方_page15.html">15</a><a href="博济方_page16.html">16</a><a href="博济方_page17.html">17</a><span class="current-page">18</span><a href="博济方_page19.html">19</a><a href="博济方_page20.html">20</a><a href="博济方_page21.html">21</a><a href="博济方_page22.html">22</a><a href="博济方_page23.html">23</a><span>...</span><a href="博济方_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
