<!DOCTYPE html>
<html>
<head>
    <meta charset="UTF-8">
    <title>医学心悟 - 第 33 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医学心悟 - 第 33 页/共 63 页</h1>
    <div class="content">　　生姜一片，桑枝二钱，水煎服。

　　热多者，加黄芩一钱；寒多者，加黑姜五分；口渴甚者加知母一钱，贝母一钱五分；呕恶，加半夏、茯苓各一钱，砂仁七分，生姜二片；汗少者加荆芥一钱，川芎五钱；汗多者，去秦艽，减柴胡一半，加人参一钱，白术一钱五分；饮食停滞，胸膈饱闷，加麦芽、神曲、山楂、浓朴各一钱；如欲止之，加白蔻仁八分，鳖甲（醋炙）二钱，更另用止疟丹一、二丸截之，神效；若体虚气弱，加人参、黄 、白术各二钱当归、茯苓各一钱；久病成疟母，加白术一钱，木香、枳实各五分，鳖甲二钱。

　　卷三　疟疾

　　止疟丹

　　治疟症二、三发后，以此止之，应手取效。

　　常山（火酒炒） 草果仁（去壳） 半夏曲（姜汁炒） 香附米（酒炒） 青皮（去穣醋炒，各四两） 真六神曲（十二两为末，用米饮煮糊为丸，如弹子大，朱砂为衣。轻者一丸，重者二丸，红枣五、六枚，煎汤化下，清晨面东空腹服。

　　六君子汤、补中益气汤

　　 （俱见类中。

　　疟久变虚，宜用前二方主之，但真虚者多挟寒，须用肉桂、附子、炮姜、砂仁之类，温

　　卷三

　　论水肿鼓胀

　　问曰：水肿、鼓胀，何以别之？答曰：目窠与足先肿，后腹大者，水也；先腹大，后四肢肿者，胀也。然水肿亦有兼胀者，胀亦有兼水者，须按其先后多寡而治之，今分为两门，

　　卷三

　　水肿

　　水肿症，有表里、寒热、肾胃之分，大抵四肢肿，腹不肿者，表也。四肢肿，腹亦肿者，里也。烦渴口燥，溺赤便闭，饮食喜凉，此属阳明，热也。不烦渴，大便自调，饮食喜热，此属阴水，寒也。先喘而后肿者，肾经聚水也。先肿而后喘，或但肿而不喘者，胃经蓄水也。经云：肾者，胃之关也。关闭则水积，然胃病而关亦自闭矣。治胃者，五加皮饮加减主之。治肾者，肾气丸加减主之。或问：书云：先喘后肿，其病在肺，何也？答曰：喘虽肺病其本在肾，经云：诸痿喘呕，皆属于下是也。若外感致喘，或专属肺经受邪，内伤致喘，未有不由于肾者，治者详之。

　　卷三　水肿

　　五皮饮

　　治胃经聚水，乃通用之剂，华佗《中藏经》之方也。累用累验。

　　大腹皮（黑豆汁洗） 茯苓皮 陈皮 桑白皮（各一钱五分） 生姜皮（八分水煎服。

　　仲景云：腰以上肿，宜发汗，加紫苏、秦艽、荆芥、防风。腰以下肿，宜利小便，加赤小豆、赤茯苓、泽泻、车前子、萆 、防己。若大便不通，宜下之，加大黄、葶苈。腹中胀满，加卜子、浓朴、陈皮、麦芽、山楂。体虚者，加白术、人参、茯苓。审是阴水，加附子、干姜、肉桂；审是阳水，加连翘、黄柏、黄芩。挟痰者，加半夏、生姜。既消之后，宜用理中汤健脾实胃，或以金匮丸温暖命门，或以六味加牛膝、车前，滋肾水，清余热，庶

　　附子理中汤

　　 （见中寒）

　　卷三　水肿

　　金匮肾气丸

　　治肾经聚水，小便不利，腹胀肢肿，或痰喘气急，渐成水蛊，其效如神。然肾经聚水，亦有阴阳之分，不可不辨也。经云：阴无阳，无以生；阳无阴，无以化经又云：膀胱者，州都之官，津液藏焉，气化则能出矣。假如肾经阳虚，阴无以生，真火不能制水者，宜用此丸。假如肾经阴虚，阳无以化，真阴不能化气者，宜用本方去附、桂主之。东垣云：土在雨中化为泥，阴水之象也。河间云：夏热之甚，庶土蒸溽，阳水之象也。

　　知斯意者，可以治水矣。

　　大熟地（八两） 山药（四两） 山萸肉 丹皮 泽泻 车前子 牛膝（各二两） 茯苓（六两） 肉桂（一两） 附子（一两，虚寒甚者倍之）

　　用五加皮八两，煮水一大碗，滤去渣，和药，加炼蜜为丸，如梧桐子大，每早开水下四钱。

　　前症若属阴虚，本方去桂附，盖文蛤、牡蛎各二两；湿热甚者，加黄柏五钱，不用五加皮，以萆 八两熬汁代之。

　　论血分水分妇人经水先断，后发肿者，名曰血分，通经丸主之。先发水肿，然后经断者，名曰水分五加皮饮送下通经丸主之。

　　卷三　水肿

　　通经丸

　　当归尾 赤芍药 生地黄 川芎 牛膝 五灵脂（各一两） 红花 桃红（各五钱） 香附（二两琥珀（七钱五分）

　　苏木屑二两，煎酒，和砂糖，熬化为丸，如桐子大。每服三钱，酒下。体虚者，用理中汤送下；若血寒，加肉桂五钱。

　　卷三

　　鼓胀

　　或问：方书有鼓胀、蛊胀之别，何也？答曰：鼓者，中空无物，有似于鼓；蛊者，中实有物，非虫即血也。中空无物，填实则消，经所谓塞因塞用是已。中实有物，消之则平，经所谓坚者削之是已。然胀满有寒、热、虚、实，浅深部位之不同，若不细辨，何由取效。假如溺赤，便闭，脉数有力，色紫黑，气粗厉，口渴饮冷，唇焦，舌燥，多属于热。假如溺清便溏，脉细无力，色 白，气短促，喜饮热汤，舌润，口和，多属于寒。又如腹胀，按之不痛，或时胀时减者，为虚；按之愈痛，腹胀不减者，为实。凡胀满，饮食如常者，其病浅；饮食减少者，其病深。且胀有部分，纵是通腹胀满，亦必有胀甚之部，与病先起处，即可知属何脏腑，而用药必以之为主。东坦治胀满，不外枳术、补中二方，出入加减，寒热攻补，随症施治。予因制和中丸普送，效者甚多，有力者，当修合以济贫乏。又气虚中满宜用白术丸，而以六君子汤佐之，中空无物，不用枳实，恐伤气也。

　　卷三　鼓胀

　　枳术丸

　　除胀消食。

　　枳实（一两，面炒） 白术（二两，陈土炒）

　　共为末，荷叶包烂饭煨透，杵和为丸。每服二钱，开水下。

　　补中益气汤

　　 （见类中）

　　卷三　鼓胀

　　和中丸

　　白术（陈土炒，四两） 扁豆（炒，三两） 茯苓（一两五钱） 枳实（面炒，二两） 陈皮（三两） 神曲（炒黑） 麦芽（炒） 山楂（炒） 香附（姜汁炒，二两） 砂仁（一两五钱） 半夏（姜汁炒，一两） 丹参（酒蒸，二两） 五谷虫（酒拌炒焦黄色，三两荷叶一枚，煎水迭为丸。每日上午、下午开水下二钱。

　　此方不寒不热，和平之治法也。若寒气盛，加干姜、吴萸、肉桂。若湿热盛，加黄连、连翘。若大便闭结，先用三黄枳术丸下之，随用本方渐磨之。若兼瘀血，加浓朴、赤芍。若脾气虚弱，用六君子汤吞服此丸，或以补中益气汤送下，此医门之秘法，不可不讲。

　　卷三　鼓胀

　　白术丸

</div>
    <div class="pagination">
<a href="医学心悟_page32.html">上一页</a><span>...</span><a href="医学心悟_page28.html">28</a><a href="医学心悟_page29.html">29</a><a href="医学心悟_page30.html">30</a><a href="医学心悟_page31.html">31</a><a href="医学心悟_page32.html">32</a><span class="current-page">33</span><a href="医学心悟_page34.html">34</a><a href="医学心悟_page35.html">35</a><a href="医学心悟_page36.html">36</a><a href="医学心悟_page37.html">37</a><a href="医学心悟_page38.html">38</a><span>...</span><a href="医学心悟_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
