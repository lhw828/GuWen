<!DOCTYPE html>
<html>
<head>
    <meta charset="UTF-8">
    <title>神农本草经-清-孙星衍 - 第 17 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神农本草经-清-孙星衍 - 第 17 页/共 47 页</h1>
    <div class="content">　　《吴普》曰：胡麻，一名方金。神农、雷公：甘，无毒。一名狗虱，立秋采。

　　《名医》曰：一名狗虱，一名方茎，一名鸿藏。生上党。

　　案：《广雅》云：狗虱，巨胜，藤 ，胡麻也。《孝经·援神契》云： 胜延年。宋均云：世以 胜为苟杞子。陶弘景云：本生大宛，故曰胡麻。按：《本经》已有此，陶说非也。且与麻贲并列，胡之言大，或以叶大于麻。故名之。

　　卷一　上经

　　麻贲

　　味辛，平。主五劳七伤，利五脏，下血，寒气。多食，令人见鬼狂走。久服，通神明、轻身。一名麻勃。麻子：味甘，平。主补中益气，肥健、不老、神仙。生川谷。

　　《吴普》曰：麻子中仁，神农、岐伯：辛；雷公、扁鹊：无毒。不欲牡蛎、白薇。先藏地中者，食，杀人。麻蓝，一名麻贲，一名青欲，一名青葛。神农：辛；岐伯：有毒；雷公：甘。畏牡蛎、白薇。叶上有毒，食之杀人。麻勃，一名花。雷公：辛，无毒。畏牡蛎（《御览》）。

　　《名医》曰：麻勃，此麻花上勃勃者。七月七日采，良。子，九月采。生太山。

　　案：《说文》云：麻与秫同，人所治在屋下， 麻也， 实也，或作 ，荸，麻母也。，KT 也，以贲为杂 香草。《尔雅》云： ， 实， 麻。孙炎云： ，麻子也。郭璞云：别二名。又KT ，麻母，郭璞云：苴，麻盛子者。《周礼》笾朝事之笾，其实 。郑云： ， 实也。郑司农云：麻实曰 。《淮南子·齐俗训》云：胡人见 ，不知其可以为布。高诱云： ，麻实也。据此则弘景以为牡麻无实，非也。《唐本》以为麻实，是。

　　上米、谷，上品二种。旧三种。今以青 入草。

　　卷一　上经

　　冬葵子

　　味甘，寒。主五脏六腑寒热、羸瘦、五癃，利小便。久服，坚骨、长肌肉、轻《名医》曰：生少室山。十二月采之。

　　案：《说文》云：KT ，古文终，葵菜也。《广雅》云： ，葵也。考KT 与终形相近，当即《尔雅》 葵。《尔雅》云： 葵，繁露。郭璞云：承露也，大茎小叶，花紫黄色。《本草图经》云：吴人呼为繁露，俗呼胡燕支，子可妇人涂面及作口脂。按：《名医》别有落葵条，一名繁露，亦非也。陶弘景以为终冬至春作子，谓之冬葵，不经甚矣。

　　卷一　上经

　　苋实

　　味甘，寒。主青盲，明目，除邪，利大小便，去寒热。久服，益气力、不饥、轻身。一名马苋。

　　《名医》曰：一名莫实。生淮阳及田中，叶如蓝。十一月采。

　　案：《说文》云：苋，苋菜也。《尔雅》云：蒉，赤苋。郭璞云：今苋叶之赤茎者。李当之云：苋实，当是今白苋。《唐本注》云：赤苋，一名 ，今名莫实，字误。

　　卷一　上经

　　瓜蒂

　　味苦，寒。主大水身面四肢浮肿，下水，杀蛊毒，咳逆上气，及食诸果，病在胸腹中，皆吐下之。生平泽。

　　《名医》曰：生蒿高。七月七日采，阴干。

　　案：《说文》云：瓜， 也，象形；蒂，瓜当也。《广雅》云：水芝，瓜也。陶弘景云：甜瓜蒂也。

　　卷一　上经

　　瓜子

　　味甘，平。主令人阅泽，好颜色，益气不饥。久服，轻身、耐老。一名水芝（《御览》作土芝）。生平泽。

　　《吴普》曰：瓜子，一名瓣。七月七日采，可作面脂（《御览》）。

　　《名医》曰：一名白瓜子。生蒿高。冬瓜仁也，八月采。

　　案：《说文》云：瓣，瓜中实。《广雅》云：冬瓜 也，其子谓之瓤。陶弘景云：白，当为甘，旧有白字。据《名医》云：列中白瓜子，则本名当无。

　　卷一　上经

　　苦菜

　　味苦，寒。主五脏邪气，厌谷，胃痹。久服，安心益气，聪察少卧，轻身、耐老。一名荼草，一名选。生川谷。

　　《名医》曰：一名游冬。生益州山陵道旁，凌冬不死。三月三日采，阴干。

　　案：《说文》云：荼，苦菜也。《广雅》云：游冬，苦菜也。《尔雅》云：荼，苦菜；又，苦荼。郭璞云：树小如栀子，冬生叶，可煮作羹，今呼早莱者为荼，晚取者为茗，一名 ，蜀人名之苦菜。陶弘景云：此即是今茗，茗，一名荼，又令人不眠，亦凌冬不凋而兼其止。生益州。《唐本》注驳之，非矣。选与 ，音相近。

　　上菜，上品五种。旧同。

　　卷二

　　中经

　　中药一百二十种为臣，主养性以应人。无毒、有毒，斟酌其宜。欲遏病补羸者，本中经雄黄、石流黄、雌黄、水银、石膏、磁石、凝水石、阳起石、孔公孽、殷孽、铁精、理石、长石、肤青 （上玉、石，中品十四种。旧十六种） 干姜 耳实 葛根 栝蒌根 苦参当归 麻黄 通草 芍药 蠡实 瞿麦 元参 秦艽 百合 知母 贝母 白芷 淫羊藿 黄芩 狗脊 石龙芮 茅根 紫菀 紫草 败酱 白藓 酸酱 紫参 本 石苇萆 白薇 水萍 王瓜 地榆 海藻 泽兰 防己 款冬花 牡丹 马先蒿 积雪草 女菀王孙 蜀羊泉 爵床 假苏 翘根（上草，中品四十九种。旧四十六种） 桑根白皮 竹叶吴茱萸 栀子 芜萸 枳实 浓朴 秦皮 秦菽 山茱萸 紫薇 猪苓 白棘 龙眼松萝 卫矛 合欢 （上木，中品一十七种。旧同） 马茎 鹿茸 牛角腮 羊角 牡狗阴茎羚羊角 犀角 （上兽，中品七种。旧同） 燕尿 天鼠尿 （上禽，中品二种。旧三种） 猥皮露蜂房 鳖甲 蟹 作蝉 蛴螬 乌贼鱼骨 白僵蚕 蛇鱼甲 椿鸡 活蝓 石龙子木虻 蜚虻 蜚廉 虫 伏翼（上虫、鱼，中品一十七种。旧十六种） 梅实（上果，中品一种。旧同） 大豆黄卷 赤小豆 粟米 黍米（上米、谷，中品三种。旧二种） 蓼实 葱实薤 水苏（上菜，中品三种，旧同）

　　卷二　中经

　　雄黄

　　味苦，平、寒。主寒热，鼠 恶创，疽痔死肌，杀精物、恶鬼、邪气、百虫毒，胜五兵。

　　炼食之，轻身、神仙。一名黄食石。生山谷。

　　《吴普》曰：雄黄，神农：苦。山阴有丹雄黄，生山之阳，故曰雄，是丹之雄，所以名雄黄也。

　　《名医》曰：生武都敦煌之阳。采无时。

　　案：《西山经》云：高山其下多雄黄。郭璞云：晋太兴三年，高平郡界有山崩，其中出数千斤雄黄。《抱朴子·仙药篇》云：雄黄，当得武都山所出者，纯而无杂，其赤如鸡冠，光明晔晔，可用耳；其但纯黄似雄黄，色无赤光者，不任以作仙药，可以合理病药耳。

　　卷二　中经

　　石流黄

　　（流，旧作硫。《御览》引作流，是）

　　味酸，温。主妇人阴蚀，痈痔恶血，坚筋骨，除头秃，能化金银铜铁奇物（《御览》引云：石流《吴普》曰：硫黄，一名石留黄。神农、黄帝、雷公：咸，有毒；医和、扁鹊：苦，无毒。或生易阳，或河西。或五色，黄，是潘水石液也（潘，即矾古字），烧令有紫焰者，八月、九月采，治妇《名医》曰：生东海牧羊山，及太山河西山。矾石液也。

</div>
    <div class="pagination">
<a href="神农本草经-清-孙星衍_page16.html">上一页</a><span>...</span><a href="神农本草经-清-孙星衍_page12.html">12</a><a href="神农本草经-清-孙星衍_page13.html">13</a><a href="神农本草经-清-孙星衍_page14.html">14</a><a href="神农本草经-清-孙星衍_page15.html">15</a><a href="神农本草经-清-孙星衍_page16.html">16</a><span class="current-page">17</span><a href="神农本草经-清-孙星衍_page18.html">18</a><a href="神农本草经-清-孙星衍_page19.html">19</a><a href="神农本草经-清-孙星衍_page20.html">20</a><a href="神农本草经-清-孙星衍_page21.html">21</a><a href="神农本草经-清-孙星衍_page22.html">22</a><span>...</span><a href="神农本草经-清-孙星衍_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
