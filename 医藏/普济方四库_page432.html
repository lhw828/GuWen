<!DOCTYPE html>
<html>
<head>
    <meta charset="UTF-8">
    <title>普济方四库 - 第 432 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 432 页/共 1812 页</h1>
    <div class="content">　　黄连木通丸【出儒门事亲书】治心经蓄热夏至则甚
　　黄连【二两】木通【一两半】
　　右为末生姜汁糊为丸每服三十丸食后灯心汤下日三服
　　五石汤【出千金方】治胃热热病后不除烦闷口中干渇寒水石　消石　赤石脂　龙骨　栝蒌根牡砺　甘草　黄芩【各五分】知母【三分】桂心【三分】石膏【三分】大黄【二分】
　　右防咀以水七升煑取三升分四服日三夜一
　　承气汤【出千金方】治气结胸中热在胃管饮食呕逆渇前胡　枳实　桂心　大黄　寒水石　知母甘草【各一两】硝石　栝蒌根　石膏【各二两】
　　右防咀以水一斗煑取三升分三服
　　甘露饮【出和剂方】治男子妇人小儿胃中客热牙宣口气齿龂肿烂时出脓目睑垂重常欲合闭合即饥烦不欲饮食及目赤肿痛不任凉药口舌生疮咽喉肿痛疮疹已发未发皆可服之疗脾胃受湿瘀热在里或醉饱房劳湿热相抟致生疸病身面皆黄肢体防肿胸满气短大便不调小便黄澁或时身热并皆治之枇杷叶【制去毛】干熟地黄【去土】天门冬【去心焙】枳殻【去穰麸炒】山茵蔯【去根】生干地黄　麦门冬【去心焙】石斛【去芦】甘草【炙】黄芩
　　右等分为末每服二钱水一盏煎七分去滓温服食后临卧小儿一服分两服仍量岁数加减与之加干葛柴胡尤佳一方有犀角无麦门冬
　　竹茹汤【出指南方】治胃热而呕吐欲知胃热手足心皆热者是
　　半夏【三分用姜汁半盏浆水一升煑去半切焙】干姜【三两】甘草【三分生】
　　右剉散每三钱青竹茹一弹子许姜煎温服或加前胡
　　龙脑鸡苏丸【出和剂方】除烦解劳消谷下气散胸中郁热主肺热咳嗽治鼻衂吐血崩下血血淋热淋劳淋气淋止消渇除惊悸凉上膈解酒毒又治胃热口臭肺热腥脾疽口干胆口若常服聪耳明目开心益智柴胡【要真银州者二两剉同木通以沸汤大半升浸一二宿绞汁后入膏】麦门冬【汤浸去心焙四两】黄耆【去芦头一两】阿胶【炒防燥二两】生干地黄【末六两后入膏】蒲黄【防炒二两】鸡苏【浄叶一斤即龙脑薄荷也】甘草【炙一两半】人参【去芦头二两半】木通【剉二两同柴胡浸】
　　右除别研药后入外并捣罗为末将好蜜二斤先炼一二沸然后下生姜地黄末不住手搅待搅匀时再下木通柴胡汁慢慢熬成膏勿令焦然后将其余药末同和为丸如豌豆大每服二十丸嚼破热水下不嚼亦得虚劳烦热消渇惊悸煎人参汤下咳嗽唾血鼻衂吐血将麦门冬汤浸去心煎汤下并食后临卧服之惟血崩下血诸淋疾皆空心食前服治淋用车前子汤下一方虚劳烦热栀子汤下肺热黄芩汤下脾胃热赤芍药生甘草汤下肝热防风汤下肾热黄栢汤下痰嗽生姜汤下茎中痛蒲黄滑石末一钱调下气淋橘皮汤下室女虚劳寒热潮作煎柴胡人参汤下一方有黄连
　　藕汁膏【出杨氏家藏方】凉血解饥除五心烦热
　　藕汁【三盏】生地黄汁【二盏】生薄荷汁【一盏】生姜汁【半盏】
　　右银石器内慢火熬成膏每服半匙浓煎当归汤下不拘时候
　　泽泻汤【出指南方】治身热汗出烦满烦满不得汗出解此由太阳之经先受风邪与热相抟肾气上从风与热则为肾气厥则烦满谓之风厥宜先以针泻足太阳补太阴
　　泽泻【半两】石膏　赤茯苓【各一两】白术　防风【各二两】
　　右为末每服五钱水二盏煎至一盏去滓服
　　除渇饮子治心经客热小便不通燥烦渇
　　甘草【炙】陈小麦　麦门冬【去心】赤茯苓【去皮】干葛灯心　木通　人参【各等分】
　　右防咀每服五钱水一盏半入竹叶五片煎至一盏去滓温服如发渇细细呷之食后
　　五味汤治四肢发热
　　柴胡【去苗四两】黄芩　赤茯苓　五味子【各一两半】半夏【一两一分汤洗七遍】
　　右为散每服五钱水二盏生姜三片一个煎一盏去滓温服
　　金花散治心肺积热咽喉不利口舌生疮心胸烦闷痰涎并多
　　菉豆粉【四两】雄黄【三分】甘草末【七钱】朴硝【五钱】甜硝【五钱】白豆防【半两】生脑子【半钱】麝香【半钱】
　　右为末旋滴生蜜少许研匀入垍合内每服半钱薄荷水下小儿惊热宜服之
　　水解丸治一切热疾头疼心燥
　　肉桂【一两半去麄皮】麻黄【四两去根节】芍药【二两】黄芩　甘草【各一两】大黄【二两半煨】
　　右为散每服二钱以井花水调下葢覆出汗如未汗更一服重者不过三服
　　三黄丸治三焦积热头目昏痛肩背拘急肢节烦痛热上冲口舌唇焦咽喉肿痛痰涎壅滞眼赤睛疼及大便秘澁或下鲜血
　　大黄【酒蒸】黄连【去须】黄芩【各等分】
　　右为末炼蜜丸如梧桐子大每服五十丸不拘时热水下脏腑壅实可加丸数以利为度一名三黄汤煎服
　　丁香丸治积热伤寒
　　丁香【三粒】巴豆【两粒去殻用管子叶包捶碎去油入鉢内研烂】缩砂【四颗去殻】乌梅【一个切片去核上瓦焙干】
　　右除巴豆外并为细末仍入巴豆研匀却用百草霜同和面糊为丸如菉豆大煎米饮下积块不拘大小均有其效
　　丹参赤膏治少小心腹热除热方
　　丹参　雷丸　芒硝　戎盐　大黄【各一两】
　　右防咀以苦酒半升浸四种一宿以炼成猪肪一斤煎三上三下去滓乃内芒硝膏成以摩心下冬夏可用一方但用丹参雷丸亦佳
　　地黄丸治心热大过三焦不顺夜卧不寐退热安身有虚热者宜服此药
　　生地黄【一两】人参　白芍药　当归【各半两】甘草【一分】
　　右为细末炼蜜和丸如弹子大临卧浓煎淡竹叶汤嚼下一丸常服养荣卫用人参汤下
　　黄耆汤治大热有疮宜服此
　　川芎　地黄【生干者】黄耆　芍药【赤者】防风【各半两】羌活　甘草【各一分】
　　右为细末每服二钱葱汤调下荆芥汤亦可
　　除热饮子治心惊客热小便不通口烦燥渇
　　甘草　陈小麦　麦门冬　赤茯苓　赤芍药灯草　人参【等分】
　　右捣为饼子每服五钱水一盏半苦竹叶数片煎至八分去滓温服如发渇细细呷之食后
　　解毒雄黄丸取积下热
　　雄黄【研飞】川郁金【各一分】巴豆【十四个去油】
　　右为末醋煑面糊丸如麻子大每服五丸加至七丸热茶清下里实用此喉闭以热茶清调下
　　犀角黄连散治凉血和经下食积男子妇人上壅余热下部虚寒或遍身生疮乆不愈者
　　犀角【三钱】常归【半两】大黄【二两】芒硝【二两】黒牵牛【防炒生四两】
　　右为细末每服七钱蜜水食前调服
　　金真丸治五脏积热洗涤肠垢润利燥澁风毒攻疰手足浮肿或顽痹不仁痰涎不利涕出稠粘胸膈痞塞脐腹胀满饮食减少困倦无力凡所内伤并宜服之黒牵牛【八两择浄慢火轻炒四两生用四两同取头末四两】大黄【三两米泔浸三日逐日换泔取出切焙干为细末】
　　右以皂荚二两轻炒去皮子水一大碗浸一宿入萝卜一两切作片子同皂荚一处熬至半碗去滓再熬至两盏搜和上伴药末干湿得所丸如桐子大每服二三十丸至五十丸粥饮下不拘时候金兴定间宣宗赐名保安丸
　　戊申春节使赵伊年几七旬病身体热麻股膝无力饮食有汗妄喜笑善饥痰涎不利舌强难言声嗄不鸣求治于先师诊得左寸脉洪大而有力是邪热客于经络之中也两肾外有数瘢遂问其故对以燃香所致先师曰君之病皆由此也夫人之十二经灌漑通身周而复始葢手之三阳从手表上行于头加之以火邪阳并于阳势甚炽焉故邪热妄行流散于周身而为热麻【黄帝鍼经四卷口问第一】胃热则蛊动蛊动则防泉开故涎下热伤元气而为沉重无力饮食入胃慓悍之气不修常度故多汗心火盛则妄喜笑脾胃热则消殻善饥肺金衰则声嗄下鸣仲景云防数之脉慎不可灸恐致伤筋血难复也君奉养以膏粱之味无故加以火艾之毒热伤经络为此病明矣内经云热淫所胜治以苦寒佐以苦甘以甘泻之以酸収之当以黄蘗知母之苦寒为君以泻邪火壮觔骨乃肾欲坚急食苦以坚之黄芪生甘草之甘寒泻热实表五味子酸止汗补肺气之不足以为臣炙甘草当归之草辛和血润燥升麻柴胡之苦平行少阳明二经自地升天以苦发之者也以为佐防咀同煎取清汁服之更鍼刺四肢以泻诸阳之本使十二经相接而泻火邪不旬日良愈遂名其方
　　清神补气汤
　　苍术【四钱】藁本【二钱】升麻【六钱】柴胡【三钱】五味子【一钱半】黄蘗【二钱】酒知母【二钱】陈皮【一钱半】黄芪【三钱】生甘草【二钱】当归【二钱】
　　右剉如麻豆每服五钱水五盏煎至一盏去滓空心候大小便利觉饥时服之待少时以美饍压之
　　春雪膏治凉心退闷热极壅盛
　　寒水石　石膏　滑石　代赭石　朴硝【各五钱】甘草【三钱】
　　右为末每服二钱井水调下
　　硃砂膏治心脏惊热至甚不省人事
　　硃砂　硼砂　焰硝【各二钱半】金银箔【各五片】寒水石【五钱】脑子【一字】粉草【三钱】石膏【五钱】
　　右为末每服二钱麦门冬二十粒去心煎汤调下
　　酒蒸黄连丸治膈热解酒毒厚肠清脾胃火
　　黄连【半斤浄用酒二升浸以瓦器置甑上累蒸至烂取出晒干】
　　右为末滴水丸如桐子大每服五十丸食前温水吞下
　　治热气塞咽喉以紫菜煑汁饮之
　　治伤热以麻黄一把去节绵褁以好酒五升煮取半升去滓顿服表发汗出则愈冬月用酒春宜水煑之良
　　治热攻心烦燥恍惚以牛蒡根捣汁一升食后分为三服良
　　治虚热益气和中止烦满以白粱米炊饭食之
　　解热以地榆叶作饮代茶
　　治大热心闷者用槐子烧末酒服方寸匕
　　治中大热狂失心燥闷以栋实作汤浴之
　　治热腹痛用粟米粉水煑服之
　　去热气以天麻子作饮服之
　　疗热壅凉膈上呕积滞【刘禹锡传信方着石旻山人甘露饮】
　　蜀朴硝成末每一大斤用蜜冬用十三两春夏秋用十二两先捣筛朴硝成末后以白蜜和令匀便入新青竹筒随小大取一节着药得二斤已上即不得令满却入炊甑中令有药处在饭内其虚处出其上不妨甑筚即得候饭熟取出承热绵滤入一甆鉢中以竹箆搅勿停手令至凝即药成収入盒中如热月即于冷水中浸鉢然后搅每食后或欲卧时含一匙半匙渐渐咽之如要通转亦得
　　除客热上心烦用梨食之良然不多食
　　治大热发头热者令脑缝裂开
　　取黒虱三五百捣碎傅之
　　疗一切热毒气
　　用大木皮与苦桃皮樱桃皮三味各去麄皮浄洗焙干等分捣罗酒调服一钱匕服食无忌
　　治一切热毒暑月用之【出本草方】
　　用虎杖和甘草煎色如琥珀可爱堪看甞之甘美瓶置井中令冷澈如氷白甆器及银器中盛以茶啜之
　　治肝毒热用决明子作菜食之
　　痼冷【论】
　　夫茍得其养无物不长茍失其养无物不消人之处世饮食为上汤药次之惟其口腹不充嗜欲无节所以脏中停寒而为之沈痼也男子精流女子带下骨寒脑冷气血之衰呕吐恶心乆泄暴下皆证耳疗治之法虽贵乎温补不贵乎大刚惟于滋血养气中佐以姜桂雄附为愈抑古人所谓精不足者补之以未老此尤当加意焉苦夫热剂刚燥极欲阳气顿囘吾恐肾水易涸心火独炎识者未保其性
　　方
　　沈香荜澄茄散【出和剂方】治下经不足内挟积冷脐腹急痛引腰背面色痿黄手足厥冷脇肋虚满精神困倦脏腑自利小便滑数大能补防四十以上者宜服之附子【炮去脐四两】沈香　荜澄茄　葫芦巴【防炒】肉桂【去麄皮】茴香【舶上者防炒】补骨脂【防炒】巴防天【去心】木香　川练【炮去核各一两】川乌【炮去脐半两】桃仁【去皮尖麸炒二两】
　　右同为细末每服二钱水一盏入盐末少许煎八分去滓稍热服之如育肠小肠一切气痛服之有効空心食前服
　　艾硫丸【出十便良方】去邪养正补真益脾治髓冷血虚腰疼脚弱及伤冷心腹疼痛霍乱吐痢自汗气急下元乆虚小便频数妇人冲任不足月水愆期腹脇刺痛崩漏带下全不思饮食兼治伤寒阴证手足厥冷脉防自汗
　　熟艾【十两用糯米一升煎成粥投于内再用手拌令匀于日中曝干】干姜【十两】生硫黄　附子【各二两】
　　右为细末面糊丸如桐子大每服三十丸或五十丸温米饮下食前
　　附子理中丸【出和剂方】治脾胃寒冷心腹绞痛呕吐泄利霍乱转筋体冷防手足厥寒心下满腹中雷鸣呕吐哕不止饮食不进及一切沈寒痼冷并皆治之
　　附子【炮去皮脐】人参【去芦】干姜【炮】甘草【灸】白术【各三两】
</div>
    <div class="pagination">
<a href="普济方四库_page431.html">上一页</a><span>...</span><a href="普济方四库_page427.html">427</a><a href="普济方四库_page428.html">428</a><a href="普济方四库_page429.html">429</a><a href="普济方四库_page430.html">430</a><a href="普济方四库_page431.html">431</a><span class="current-page">432</span><a href="普济方四库_page433.html">433</a><a href="普济方四库_page434.html">434</a><a href="普济方四库_page435.html">435</a><a href="普济方四库_page436.html">436</a><a href="普济方四库_page437.html">437</a><span>...</span><a href="普济方四库_page433.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
