<!DOCTYPE html>
<html>
<head>
    <meta charset="UTF-8">
    <title>普济方 - 第 2026 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2026 页/共 3614 页</h1>
    <div class="content">　　加味治中汤

　　（出危氏方）

　　治脾胃不足。饮食不节。过食生冷。肠鸣切痛。泄

　　泻注下。身体怯寒。

　　干姜（炮）白术青皮缩砂（各一两用仁）人参（去芦）甘草（炙各半两）上咀每服四钱。水一盏半。生姜五片。枣一枚。煎至七分。去滓温服。不拘时。或进感应丸。

　　粟壳丸（出危氏方）治暴泻。

　　肉豆蔻

　　（炮）

　　罂壳

　　（去脸蒂萼净炙）

　　上为末。醋糊丸。如梧桐子

　　大。

　　空心服。米汤下三十丸。

　　诃黎勒散（出圣惠方）治老人泻不止。

　　诃黎勒（三分煨用皮）白矾（一两烧灰）上捣细罗为散。每服不计时候。以粥饮调下二钱。

　　谷神散

　　（出百一选方）

　　治夏月暴泻。

　　甘草（炙）干姜（各一两）陈仓米（一升）楮实（青者蒸一次晒干用一斤）上为细末。饭饮调下。

　　朴附丸治脾胃久虚。鼓肠滑泄。脐腹绞痛。肠鸣泄泻。肢体无力。此药补益脾

　　胃。止心浓朴（五两去粗皮锉块子）附子（一两半锉大块去皮脐）生姜（五两不去皮净洗切片子）青干姜（炮去皮一两）诃子（一两炮）肉豆蔻（一两）人参（一两）上为末。将枣去皮核。和

　　诃子丸

　　（出本草方）

　　治脾胃不和。泄泻不止。诸药不效。

　　诃子皮川姜肉豆蔻龙骨木香赤石脂（各等分）上为细末。糊丸如梧桐子大。

　　每服四十丸。水饮下。一方有附子。

　　吴茱萸丸

　　（出御药院方）

　　治一切积冷。脾胃不和。心腹疼痛。呕吐泄泻。腹

　　内绞痛。

　　吴茱萸（洗七次焙干半两）良姜（锉研）干姜（炮各五两）上各修制毕捣罗为细末。醋打面糊为丸。如梧桐子大。每服五十丸。空心食前温粥饮下。

　　三宜汤

　　（出和剂方）

　　治冒暑引饮。冷热不调。泄泻多渴。心腹烦闷。痢下赤

　　白。腹痛后重。

　　桂心（四斤四两）干姜（炮炒四斤）甘草（沙炒三十斤）杏仁（去皮尖砂炒四斤四两另研）上为末。每服一钱。沸汤点服。如伤暑烦渴。新汲水调下。不计时。

　　来复丹

　　（出医方集成）

　　治伏暑泄泻。

　　理中汤

　　（出医方集成）

　　治脏腑停寒。泄泻不止。

　　（方见脾脏门兼理脾胃类）（案原方：人参。干姜炮。白术。甘草炒各一两。上咀。每服三钱。水盏半。煎取一盏。

　　去滓。空心腹。伤胃吐血。服如本方。过啖热食。迫血上行。发为鼻衄。加川芎能理中脘。

　　分利阴阳。安定血脉。用之特效。停痰留饮。加茯苓半夏导利去之。调理停饮。心脾气痛。

　　加炮过吴茱萸三十粒。肾气发动。绕脐筑痛。去术加桂半两。肾恶燥故去术。恐作奔豚。故加桂以泄之。小肠气痛。加桂枝、川楝子。四肢痹麻。加附子、天麻各四分之一。霍乱后转筋。加石膏。若误服附子中毒者。正用本方。或止用干姜甘草等分煎服。仍以黑豆煎汤佐之。寒湿所中。昏晕缓弱。腰背强急。心腹满胀。胸膈痞塞。吐利交作。加附子等分。名附子理中汤。是齐于本方中甘草但用四分之一。更作细末。每服二钱。入烧盐点服。若欲祛气。

　　添入橘皮半两。名加减理中汤。若虚寒泄泻者。加茯苓陈皮等分。名补中汤。若溏泄不已。

　　补中汤内加附子一两。若水谷不化。食少翻胃。更加缩砂半两。名附子理中汤。若干霍乱心腹作痛。先以盐汤少许频服。俟吐出令透。即进此药。若霍乱吐下。心腹作痛。手足逆冷。

　　于本方中去术加熟附。名四顺汤。若渴者。加瓜蒌根枳实茯苓。名枳实理中汤。若悸多者。

　　加茯苓一两。若腹满去白术加附子一两。若渴欲饮水者。添加术半两。若苦寒者。添加干姜半两）

</div>
    <div class="pagination">
<a href="普济方_page2025.html">上一页</a><span>...</span><a href="普济方_page2021.html">2021</a><a href="普济方_page2022.html">2022</a><a href="普济方_page2023.html">2023</a><a href="普济方_page2024.html">2024</a><a href="普济方_page2025.html">2025</a><span class="current-page">2026</span><a href="普济方_page2027.html">2027</a><a href="普济方_page2028.html">2028</a><a href="普济方_page2029.html">2029</a><a href="普济方_page2030.html">2030</a><a href="普济方_page2031.html">2031</a><span>...</span><a href="普济方_page2027.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
