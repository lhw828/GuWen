<!DOCTYPE html>
<html>
<head>
    <meta charset="UTF-8">
    <title>文堂集验方 - 第 26 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文堂集验方 - 第 26 页/共 35 页</h1>
    <div class="content">　　食之三个全效。（余治一人十二岁时交夏腹满。用广、半、腹皮之药。随减随发。至两月后。

　　朝暮胀急。连及腰胯。气急食少。诸药不应。食蒜肚两个如旧。五六个不再发。）

　　〔锅焦丸〕 小儿常服健脾消食。能治黄瘦大便不结。水泻等症。锅焦。（炒黄三斤）

　　神曲。（炒三两）砂仁。（炒二两）山楂。（蒸四两）莲肉。（去心四两）鸡肫皮。（炒一两）

　　共碾细末。加〔肥儿丸〕 治面黄肌瘦。食积脾疳。大便不结。疳泻等症。山药。（二两炒）茯苓。

　　白扁豆。（炒）五谷虫。（洗净焙燥）山楂。（炒）白芍。（炒）麦芽。（炒）神曲。（炒）当归。

　　（各一两五钱）白术。（土炒一两）陈皮。（一两）史君子肉。（煨八钱）胡黄连。（七钱姜汁炒）生甘草。

　　（七〔班龙丸〕 治小儿一切内热潮热。神昏不宁。咳嗽痰涎。及惊风惊搐等症。天竺黄。

　　辰砂。胆星。（姜汁炒）枳壳。茯神。硼砂。（各一两）琥珀。（七钱）山药。（二两）沉香。

　　雄黄。

　　（贮瓷器内。每服一丸。薄荷或灯心汤下。

　　〔稀痘丹〕 赤小豆。大黑豆。绿豆。生甘草。（各等分焙燥为末）用大竹一段。（两头留节。刮去青。钻一孔入药末填满。以木针塞之。熔黄蜡护口。）至冬间浸入粪窖中月余。

　　立春前三日取起。水洗净。挂临风处百余日。取出再研。（不用时原存竹筒内不蛀。） 每用药末三钱。配入绿萼梅蕊。（不经手取下。锻石内窨燥。研末一钱。）不拘春秋时。清晨用经霜丝瓜藤上细藤丝。煎汤调服。（服药后。忌荤腥。油腻。十日内得利下青黑粪为验。则胎毒出矣。每年服一次。） 时痘行年。用玳瑁。犀角。各水磨服。日三次最良。并治心热血凝研匀。即于午时搽小儿头顶心。及心前心后。两手心。两足心。两臂弯。两腿弯。两胁肋。共十三处。均搽如象棋大。勿使药余多。不可洗去。听其自落。搽过一次。出痘数十粒。二次出痘数粒。三次则终身不出。过周岁七夕重九皆可搽。

　　〔六味稀痘饮〕 将发痘时预服之。出痘无虞。山楂。牛蒡子。紫草。（各一钱） 防风。

　　荆芥。（各一钱二分）甘草。（五分）生姜一片。水煎服。 将出未见点时。用绿萼梅蕊三钱。

　　草兰五朵。水煎服。（花须预收焙燥。或蜜藏住。）即多者可少。并得易发。

　　〔治痘不起〕 紫草茸。（即紫草根头白毛）五分滚汤。砂锅内煎服即起。（按本草紫草治斑疹痘毒。活血凉血。利大肠。痘欲出未出。血热毒盛。大便闭涩者。宜用之。若已出而红活。及白陷。大便利者。不宜用。惟用茸以取其初得阳气相类之义。发痘如神。有益无损。）

　　绿萼梅蕊。（五钱焙）桃仁。朱砂。甘草。（各一钱）老丝瓜。（枯燥成筋者近蒂三钱烧存性）

　　俱研末。每服五分。白汤调下。隐在皮肤之间者。服之即起。并治麻症斑症。（按本草老丝瓜烧灰存性。甘平无毒。能通脉络而去风。解毒消肿化痰。治痘疮不快。用枯者烧存性。入朱砂研末。蜜水调服甚妙。） 出痘时或因触犯。或痘不起。多用胡荽。（即 荽菜。） 捣汁和酒。卧处。门户。床帐。及墙壁各处喷之即起。如手足未发齐者。水煎汤温洗神效。（若儿虚弱。天时阴寒。即无变症。用之最妙。若儿壮实。春夏晴暖。又所不宜。）用红枣烧烟熏之亦妙。不论冬夏阴晴。凡出痘家皆宜用。能转逆为顺。

　　〔天萝水〕 （一名西来甘露饮。）治痘疮清热解毒。及斑疹烦热。口渴。咳嗽。疹色枯燥。或谵语喘急。睡卧不宁。服之神效。痘症发热三四日而热不退。痘色红紫口渴。大便燥结之症。服之即能红润。 丝瓜藤霜降后三日近根三尺剪断。将根头一节倒插入新瓦瓶中。

　　上以物盖之。勿使灰入。次日另用新坛一只。将瓶中之汁倾在坛内。将藤仍插入瓶中。三日后汁收尽。（不拘三五枝数）将坛封固窨于泥地上。如遇热症痘疹。每服两酒杯。和蜜少许温服二三次。胜于别味凉药。若夹斑痘疹。和犀角磨汁服。寒月和酒服。一切时疫热症。或配药服之甚验。

　　〔防痘入目〕 未见痘时。用绿豆七粒。令儿自投井中。频看井中七次而还。 胭脂。

　　（不拘多少。）口中嚼汁。频揩眼眶。则痘不入目。 如已见点。用牛蒡子。（不拘多少。）

　　乳母口中嚼烂。贴儿头上囟门。则痘不入目。

　　〔痘疮入目〕 目中已生痘。用芥菜子一合研碎。入百草霜同研匀。男女各吐津一口。

　　拌匀作饼。（左目则贴右足心。右目则贴左足心。）两目皆有。贴左右足心。一昼夜即消。黑狗耳上取血一滴。入眼角即去。 兔粪。（炒黄为末。）炼蜜丸绿豆大。用木通蝉蜕煎汤下三十丸。以好为度。 眼内有痘痛楚者。用浮萍。（晒干为末三钱。晒时摊竹筛上。下用水映。

　　则易〔痘疮入目后生膜翳〕 白菊花。谷精草。绿豆皮。（各等分）为末。每用一钱。用柿饼一个。米泔水一盏。同煎。候水干。只吃柿饼。日三次。十日效。

　　〔痘后眼疳〕 菊花。蛤粉。兔粪。草决明。谷精草。（各一两）蝉蜕。（去翅足三钱）

　　为末。鸡肝一具。（不落水者。）竹刀批开。入药末一钱。箬裹蒸熟食之。以好为度。

　　〔痘疮作痒〕 荆芥穗。（一把束成帚）刷痘痒处。以散郁邪。其痒即止。再以茵陈梗叶烧烟。房内熏之。

　　〔痘陷不起〕 痘色变黑气欲绝者。穿山甲。（洗净。蛤粉炒令黄脆为末。）每用五分。

　　紫苏煎汤。加酒调服。即发红色如神。 倒陷黑色。口唇冰冷。取狗蝇。（七枚。狗身上夏月最多。冬月藏于耳中以镊取。）焙干为末。酒调下。移时即红润如常。 痘疮倒陷。人中白。（火 为末。） 水调三钱服之。陷者自起。年大倍加。（此三方。按本草亦皆验过而无碍。胜如用人牙多矣。）

　　〔治痘口渴〕 红花子。牛蒡子。水煎细细咽之。即口中如烟。服之即止。（按红花子能治血热烦渴。天行时痘。宜水吞数粒甚效。）

　　〔痘疮擦破〕 松花糁之即效。 发热发痒擦破。用蝉蜕。地骨皮。（各一两） 为末。

　　每服二三匙。白汤服。日二三次。

　　〔烂痘及误抓破者〕 黄牛粪。（在风露中久干者火 成灰）取中心白者为末。以薄绢包盛于疮上扑之。如久不愈。墙上白螺蛳壳。 研敷之。

　　〔痘疮溃烂〕 荞麦面用绢袋盛扑烂处。或铺席上衬卧。

　　〔斑烂〕 痘出抓成疮。浓血淋漓者是。多年墙屋上烂草。焙燥研极细。糁疮上即效。

　　（此草善解疮毒之功甚验。） 气虚血热。遍身皆是者。铺席上。令儿坐卧其间甚验。 黄豆壳烧白灰。研细糁之。 遍身无皮。脓水粘衣被。茶叶。（不拘斤数拣去子梗净。） 入滚水一泡。随即捞起。乘湿铺床上。用草纸隔一层。令儿睡一夜则脓皆干。神效。

　　〔湿烂〕 痘疹十余日。湿烂不结痂。干绿豆粉糁之。

　　〔痘后头上破碎不结痂〕 黑豆。（炒焦为细末）香油调敷。

　　〔痘后不收脓〕 墙上草研末。（即前治斑烂之草。）敷之。内服保元汤。人参。（一钱）

　　黄。（二钱）甘草。（五钱）生姜二片。水煎。不拘时服。

　　〔痘痂燥〕 痂皮溅起作痛。或痘痂欲落不落者。白蜜。（不拘多少） 略用汤和稀。

　　时时以鹅翎润痛处。痘痂易落无痕。

　　〔痘疮不靥及痂靥不落〕 猪骨髓。白蜜。共捣匀。火上熬三五沸退凉。用鸡翎刷上。

　　数次即落。 如不能脱靥。用乳香房内焚之。

　　〔痘痂不落肿而成斑痕者〕 马齿苋。（捣汁）猪脂油。（熬净）石蜜。各等分。共熬成膏。

　　涂肿处即消。并治痘后肿毒。

　　〔落靥后 痘疤痛痒〕 马齿苋。（捣汁一碗）冰糖。（一两）猪脂油。（三钱）绿豆。

</div>
    <div class="pagination">
<a href="文堂集验方_page25.html">上一页</a><span>...</span><a href="文堂集验方_page21.html">21</a><a href="文堂集验方_page22.html">22</a><a href="文堂集验方_page23.html">23</a><a href="文堂集验方_page24.html">24</a><a href="文堂集验方_page25.html">25</a><span class="current-page">26</span><a href="文堂集验方_page27.html">27</a><a href="文堂集验方_page28.html">28</a><a href="文堂集验方_page29.html">29</a><a href="文堂集验方_page30.html">30</a><a href="文堂集验方_page31.html">31</a><span>...</span><a href="文堂集验方_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
