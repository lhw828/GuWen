<!DOCTYPE html>
<html>
<head>
    <meta charset="UTF-8">
    <title>疡医大全 - 第 154 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 154 页/共 163 页</h1>
    <div class="content">　　鬼箭打。
　　铁屑（细末，二两） 核桃肉（一斤） 桃仁（八两）同入瓷器内，加好酒四斤隔汤煮，盖上以糯米置之，米熟为度。每日不拘时随量暖服，盖被发汗，服时痛稍甚，服完渐愈。勿以服药时痛而中止也。
　　又方山栀（炒） 飞面 桃头（七个）杵饼贴，次日作七丸，投炭火中，烧响即愈。
　　
　　
　　卷三十七　急救部除妖魅鬼魇门主论
　　妖魅、鬼魇不肯明言者，鹿角锉细末，酒调服，即知人事矣。
　　梦与鬼交者，以鹿角末清酒调服，即出鬼精。妇女梦与邪物交通，独言独笑，心神恍惚者，用明雄细末一两，松香二两熔化，投下明雄，以虎爪搅之，丸如弹子大，夜焚于焙笼中，令女坐其上，以被盖之，露头在外，不过二三次即愈。内用菖蒲、枣仁、远志、朱砂、茯神等味为末，服之。
　　惯多梦魇者，用通明大朱砂缝袋盛之，藏发内睡之，是夜即无邪梦也。
　　
　　
　　卷三十七　急救部祟证门主方
　　平祟散（《秘录》）。
　　硼砂（三分） 黄连 甘草（各二分） 冰片（一分）乳极细，人乳调点两眼角，立消。
　　
　　
　　卷三十八蛇虎伤部
　　凡蛇、虎、虫、狗、蜈蚣、蝎、蛛、鼠咬，皆汇于此部中，以便检阅参治。
　　
　　
　　卷三十八　蛇虎伤部马汗疮门主论
　　凡患疮人因骑骡马，沾其涎汗，毒入疮中， 肿疼痛，名曰马汗疮。
　　
　　
　　卷三十八　蛇虎伤部马汗疮门主方
　　验方 冬瓜皮煎汤洗。
　　又方 丝瓜叶煎汤洗。
　　又方 冬瓜皮干为末，敷之。
　　又方（《启玄》）。制柏散敷之。
　　
　　
　　卷三十八　蛇虎伤部马咬门主方
　　验方 皂角子烧灰，香油调搽，即追出毒瓦斯矣。
　　又方 薄荷汁涂之。
　　马咬及踏伤 服童便韭汁。
　　又方（《集验》）。寒水石研敷伤处，旬日自愈。
　　马咋踏人 割鸡冠血点咬处，日三次。牡马用雌鸡冠，牝马用雄鸡冠。
　　又方 马鞭梢三寸，鼠屎十四粒 灰为末，猪油调搽。
　　又方 妇人月经搽。
　　又方人粪（ ） 马粪（ ）上共 研为末，猪油和调搽之。
　　
　　
　　卷三十八　蛇虎伤部虎咬门主论
　　　r虎咬　p04-a41a221.bmp　r雷真君曰：世人被虎咬伤，血必大出，其伤口实时溃烂，其疼不可当，即用猪肉贴之，随贴随化随易。急用地榆一斤，苦参四两，三七根三两，研极细掺之，随湿随掺，血即止，痛即定。盖地榆凉血，苦参止痛，三七止血，合三者之长，故奏功实神。（《秘录》）。凡人遇虎，不死必伤，伤必溃烂，虎之见人，如猫捕鼠，先有毒涎喷人，人始昏溃。
　　陈远公曰：人遭虎伤，流血必多。大凡虎伤多在颈项，必有深孔两个，或四个，其孔一时即化为黑色，急用生猪油塞之。无则用生猪肉填之，随填随化，庶不再腐所伤之肉。然后急买地榆半斤为末，敷所伤之处，血即顿止，随用汤药以止渴。盖虎伤流血必多，而虎又有热毒，直来犯心，故口渴甚，万不得已可与小便饮之。急投治虎汤：三七根末、地榆各二两，黄 、当归、麦冬、生地各三两，水十碗煎，恣其饮之，必安然而卧。明日伤处大痒，又一服又卧。如是五日，疮口生合而愈。（《冰鉴》。此方大补气血以生肌，用地榆化虎伤之热毒，用三七根止血敛口，但其药料不奇，奏功实神。）王御曰：凡虎咬多服生姜汁，或自尿淋洗伤口，又用白矾研细末敷之。
　　
　　
　　卷三十八　蛇虎伤部虎咬门主方
　　验方 真香油灌之，外用香油洗之。
　　又方 捣青松汁数斗，频频饮之，用渣敷咬伤处，频易即效。
　　熊虎爪牙所伤毒痛 烧青布熏疮口，毒即出。仍煮葛根汁煎浓洗疮，一日十次。再捣葛根汁调服方寸匕，每日五次，甚者夜服两次。
　　又方 嚼栗涂。
　　又方 煮生铁，令有味洗疮。
　　又方雄黄 硫黄 紫石英（各等分）共研细末，搽之。
　　
　　
　　卷三十八　蛇虎伤部蛇伤门主论
　　　r蛇伤　p04-a41a222.bmp　r陈远公曰：人被蛇伤，不拘何处，或上或下，腹胀如箕，三日不救，毒瓦斯攻心必死。蛇乃阴物，伤人最毒，治用解毒为主。惟是蛇毒，乃阴毒也，若用阳毒解之，则毒愈炽，必用阴分解毒之品，顺其性而解之也。祛毒散：用白芷、紫花地丁、蒲公英、夏枯草各二两，生甘草五钱，白矾三钱，水煎服，一剂肿消，二剂毒从大小便而出，三剂全愈。（《冰鉴》。白芷虽阳分之药，得夏枯草则阳化为阴，地丁、公英、甘草、白矾尽消毒之味，又且属阴，阴变以化阴毒，自易奏功，助白芷直攻蛇毒，无留存之害也。或问解蛇毒，既不可用阳分之药，何以又用白芷，不知蛇毒非白芷不除，世人不善用之，所以有不效者，今用于阴分之中，自无不效矣。何可舍白芷，反致无功乎！或问雄黄亦制蛇毒，何不用之，不知白芷阳中有阴，不比雄黄纯阳也。雄黄外用可建奇功，内用每至偾事，不若白芷用阴分之中，可建全功耳。）诸蛇有毒，惟土虺蛇最毒，咬人若不急治，则死矣。凡蛇误入人孔窍内，即用针刺其尾，不过两三针，则自褪出。
　　《丹心》云：制蛇毒用雄黄末，加人参汤调服。
　　《纲目》云：人卒为蛇绕不解，热汤淋之，无汤则令尿之，即解。 凡毒蛇咬用针刺伤处出血，用绳扎两头，浸粪缸内，毒不内攻。若毒走肿痛者，麻油纸捻焰熏之，再解毒紫金丹一钱，酒磨服之，取汁。
　　
　　
　　卷三十八　蛇虎伤部蛇伤门主方
　　毒蛇咬 急于咬伤处上下扎紧，使毒瓦斯不散，食蒜饮酒令饱，使毒不攻心，更捣蒜敷伤处，加艾圆灸之。
　　又方五灵脂（一两，水飞） 雄黄（五钱）研极细末，用无灰酒调服二钱，滓敷患处，忌人参。
　　又方 黄豆根上又有白豆，取来口内嚼烂，敷之。
　　又方 川贝母为末，酒调尽醉灌之，少顷酒自伤处化水流出，候水尽，用渣敷咬处，垂死可活。
　　又方 明雄黄共蒜捣敷，内取白芷护心散。
　　
　　白芷护心散
　　 治毒蛇蜈蚣咬。
　　明雄黄 炙甘草（各五钱） 白芷（一两） 滴乳香（去油三钱）共研细末，每服四钱，酒调服。
　　又方 水洗净脓腐，易水数斗，拭干，用鸭嘴矾、白芷、麝香各等分，研末敷之。
　　又方五灵脂 白芷（各五钱） 明雄黄（三钱） 滴乳香（去油） 没药（去油，各五分） 甘草（二钱）麝香（三厘）水酒各半，煎服，其渣敷毒蛇咬处，起死回生。
　　又方 半边莲藤、叶，一名金钱草。用唾液揉洗，并敷咬处，立愈。（谚云：有人识得半边莲，终朝可伴毒蛇眠。）又方 柏子树叶不拘多少，冷水捣烂，洗过又捣，敷上三五次可愈。如咬破溃烂，用凤尾草捣如泥，敷上即收口，如不烂者，不必用。
　　又方（《集验》）。白矾溶化，乘热滴伤处，痛立止，毒瓦斯即赶出。
　　毒蛇及诸色恶虫咬伤，毒瓦斯攻入肚腹者 苍耳草嫩叶捣汁灌之，将渣浓敷伤处。
　　土虺毒咬（孙真人） 令妇人对咬处出尿浇之，用尿洗之。
　　毒蛇疯狗咬伤（孙真人） 人粪涂咬处极妙，新粪犹佳，诸药皆不及也。
　　毒蛇咬 用糯米半升，拣去半粒者勿用，令家内男妇众人嚼烂，敷于咬伤之上，少停其咬处便有黑气冒出。随又换敷，即出紫黑血水，则其肿自消，其痛则自止矣。
　　蛇咬 采鲜大蓝叶捣汁，或小蓝叶捣汁乳细，雄黄末敷之。
　　又方 紫金锭酒磨服一锭，多饮为妙。取汗，又再用紫金锭磨烂，敷于咬伤之处。
　　又方 黄豆叶捣至极烂，敷于咬伤之处。
　　蛇咬毒走肿痛 麻油纸捻烧烟熏之。
　　毒蛇咬 烟袋烧热滴油搽之，百试百验。
　　又方 用泥蛤 捣烂，敷咬处即好。
　　又方 白芷末一两，开水调下，死者立生。
　　又方穿山甲（炮） 广木香（各钱五分）研细末，热酒调下。
　　又方（捕蛇师）。
　　全蝎（二个，研） 蜈蚣（一二条，炙）研匀，酒调下立愈。
　　又方（抄本）。
　　北细辛 白芷（各五钱） 雄黄（五分）研细，每服二钱，酒调服。
　　又方 烟袋内油四面涂肿处即消，切不可涂咬伤孔内。
　　又方 蓝叶捣汁，同雄黄末敷之。
　　又方 雄黄一钱，生矾二钱，杓内溶化，将箸头蘸药点伤处，冷则易之，连点七次。
　　又方 樱桃叶捣烂涂患处，捣汁饮之，毒不内攻。
　　又方 半边莲捣烂，取汁二两，热酒四两，和汁服取汗，渣敷更妙。
　　又方 苍耳草阴干五钱。水一盅，煎热服取汗。
　　又方 炙油梳令汗出，熨疮口。
　　又方 雄黄末敷，日三四次。
</div>
    <div class="pagination">
<a href="疡医大全_page153.html">上一页</a><span>...</span><a href="疡医大全_page149.html">149</a><a href="疡医大全_page150.html">150</a><a href="疡医大全_page151.html">151</a><a href="疡医大全_page152.html">152</a><a href="疡医大全_page153.html">153</a><span class="current-page">154</span><a href="疡医大全_page155.html">155</a><a href="疡医大全_page156.html">156</a><a href="疡医大全_page157.html">157</a><a href="疡医大全_page158.html">158</a><a href="疡医大全_page159.html">159</a><span>...</span><a href="疡医大全_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
