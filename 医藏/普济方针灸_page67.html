<!DOCTYPE html>
<html>
<head>
    <meta charset="UTF-8">
    <title>普济方针灸 - 第 67 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 67 页/共 82 页</h1>
    <div class="content">　　治妇人肠鸣注泄。穴下治妇人目KT KT 不能远视。穴水泉治妊娠三月数堕胎。穴膝下一寸。灸七壮。
　　治妇人漏血不止。少腹急引阴痛。腹胀如蛊。女子如妊娠（济生拔粹方）。穴阴交灸三壮治妇人转胞。不得小便。又主胞闭塞。及小腹急。六脉虚弱（仁存方）。穴关元灸七壮。
　　便得小便。次服八味丸调理。
　　治妇人阴肿。穴气冲治妇人小腹肿。妇人阴痛引心下。穴曲泉治妇人阴疝。穴冲门治女子疝。及小腹肿。溏泄癃遗尿。阴痛。面黑目 痛。漏血。穴太冲。
　　治妇人伤寒过经不解。使经不传。穴针期门治妇人汗出。穴阴跷治妇人八部诸疾。穴伏兔治女子脊急痛。穴支沟治男子如蛊女子如阻。身体腰脊如解。不欲食。有此病者。宜用此法治之验。穴涌泉阴谷治 疝崩中。腹上下痛。肠 。阴暴败痛。穴合阳 中都治女人阴中痛引心下。及小腹内绞痛。腹中五寒。穴灸交信治妇人卒中。噤语不言。风痫之疾。穴承浆治妇人疝气客于膀胱。难于前后。泄而溺赤。穴灸足厥阴。左右各一所。
　　资生经云。太仓公诊司空命妇曰。疝气客于膀胱。难于前后。泄而溺赤。灸足厥阴脉左右各一所。即不遗溺而溲清。更为火齐汤饮之。而疝气散。
　　治妇人伤风。发热恶寒。经水适来。得七八日。热除脉迟。身凉和胸胁下满。如结胸壮谵语者。此为热入血室也。当刺期门穴。随其实而取之。期门穴在乳直下筋骨近腹处。
　　是穴也。凡妇人病。法当刺期门。不用行子午法。恐缠脏膜引气上。但下针令病患吸五吸。停针良久。徐徐行针。此是平泻法也。
　　凡针期门。必泻勿补。可肥人二寸。瘦人寸半深也。资生经云。凡妇人伤寒过经不解。
　　当刺期门。使经不传。
　　卫生宝鉴云。一妇人患热入血室证。医者不识。用补血调血补气药。涵养数日。遂成血结胸或权用前药。予曰。小柴胡用已迟。不可行也。无已。则有一为刺期门可用矣。予不能针请善针者治之。如言而愈。或者问曰。热入血室。何为而成结胸也。予曰。邪气传入经络与正气相搏。上下流行。或遇经水适来适断。邪气乘虚而入。血室为邪迫上入肝经。肝受邪则谵语而见鬼。复入 中。则血结于胸中。何以言之。妇人平居。水当养于木。血当养于脾也。方未受孕则下之以为月水。既妊娠。则中畜之以养胎。及已产。则上壅之以为乳。皆血也。今邪逐血。并妇肝经。聚于 中。结于乳下。故手触之则痛。非剂可及。故当刺期门也。
　　治妇人小便数。泄不止。及治不觉遗沥。穴关元治女遗尿。穴太冲治咳逆。
　　其法。妇人屈乳头向下尽处骨间是穴。丈夫及乳小者。以一指为率正。男左女右。与乳相直间陷中。动脉处是穴。艾炷如小豆许。灸三壮。又期门穴在两乳下一寸。艾炷如小豆大。灸三壮即止。妇人则屈乳头下尽骨间动脉陷中是穴。
　　治妇人脊急目赤。穴支沟治疝瘕。按之如以汤沃股内至膝。飧泄。阴中痛。小腹痛坚。急重下湿。不嗜食。刺阴陵泉入二分。灸三壮。在膝下内侧辅骨上陷中。伸足乃得之。
　　治 疝崩中。穴中都治妇人阴痛。引心下小腹绞痛。灸膝外边上方一寸宛宛中。
　　治胞中有大疝瘕积聚与阴引。穴大溪治疝瘕阴疝。穴太阴 冲门治脐下疝积。胞中有血。穴四满治腹满疝积。穴石门治疝瘕。穴四满 中极治妇人 瘕。肠鸣泄利。绕脐绞痛。穴天枢灸百壮。三报之。勿针。
　　治妇人瘕聚瘦瘠。穴三焦俞灸百壮。三报。内廉后宛宛中随年壮。又气海灸百壮。
　　治妇人症癖。肠鸣泄痢。绕脐绞痛。穴天枢百壮。三报。勿针。
　　
　　卷十六　针灸门
　　妇人血气痛
　　治子脏有恶血。内逆满痛（资生经）。穴四满（又主胞中有血）。石关治妇人血脏积冷。穴四满治妇人血气。穴阳跷治妇人本脏气血癖走刺痛。坐卧不得。或大小便痛。不思饮食。左右脚下第二指第一节曲纹中心。各灸十壮。每壮如小豆大。甚验。
　　治妇人贲豚抢心。穴关元 中极治女人腹痛。穴天枢治妇人贲豚。穴关元 中极 阴交 石门 四海 期门治女子血瘕。按之如汤沃股内。穴曲泉
　　卷十六　针灸门
　　血块
　　治妇人因产。恶露不止。遂成疝瘕。或因月事不调。血结成块。穴中极治血瘕。穴漏谷 曲泉治血癃。穴曲骨治血淋。穴复溜治血淋。穴丹田灸七壮。
　　治胸中瘀血。穴三里治内有瘀血。穴九曲 中府治妇人瘕聚。穴关元治女子瘕聚脚膝无力。穴膀胱俞治血块腹痛。穴阴交治瘕聚。灸气海 天枢各百壮治淋小便赤。尿道痛。脐下结块如覆盆。或因食得。或因产得。恶露不下。遂成疝瘕。
　　或因月事不调。血结成块。皆针之。穴间使
　　卷十六　针灸门
　　血崩
　　治血崩不止（资生经）。穴大敦治崩中。穴合阳治崩中漏下。穴石门 气海治崩中因产恶露不绝。穴中都治女子漏血不止。穴交信 阴谷 太冲 三阴交治崩中漏下涌。穴石门治漏下恶血。月事不调。逆气腹胀。穴气海治女子漏下不止。穴三阴交 太冲治漏血。小腹胀。体寒热。腹满肿。及漏血小便黄。穴阴谷治经漏。穴太冲 然谷治阴挺下血。阴肿或痒。漉清汁若葵汁。穴阴跷治白崩。及血伤。带下赤崩。灸小腹横文。当脐孔直下百壮。又内踝上三寸左右百壮。
　　治崩中。穴阴 石门治漏下赤白。及腹大坚。食不化。面色苍苍。穴天枢治经血过多。其色瘀黑。甚者崩下。吸吸少气。脐腹冷极。则汗出如雨尽脉微小。由冲任虚衰。为风冷客乘胞中。气不能固。关元灸百壮。宜鹿茸丸。
　　治女子月事不绝。带下。产后恶露不止。绕脐冷痛。穴阴交治恶露不止。穴气海 中都治恶露不止。穴关元治因产恶露不止。穴中极 石门治漏胞。下血不禁。关元灸两傍三寸百壮。
　　治难产。月水不禁。横生胎动。针三阴交治胎动。崩中下痢。贲气上逆。针石门。一寸四分。
　　治漏胞见赤。灸胞门五十壮。灸气海五十壮。
　　治崩中带下。穴针灸中极治妇人经血过多不止。并崩中者。穴三阴交 行间 通里用毫针刺后。各灸二七壮。凡灸虚则炷火自灭。实则火吹灭。
　　
　　卷十六　针灸门
　　月事
　　治月水不利。身热腹痛。 疝。阴肿。难乳。子上抢心。痛不得息。气冲腰痛不得俯仰穴气冲治女子经不通。穴会阴治月脉断绝。穴关元治月事不利。季胁支满。乳痈。心痛周痹。痛无常处。逆气。喘不能行。穴足临泣治妇人断绪。又因恶露不止。月事不调。血结成块。穴中极治月事不时。血结成块。肠鸣腹痛。不嗜食。穴天枢治月事不来即多。心下闷痛。目KT KT 不能远视。阴挺出。小便淋沥。腹痛。穴水泉治不月水。惊悲不乐。如堕坠。汗出面黑。病饥不欲食。妇人淋沥。阴挺出。四肢淫泺心闷。及月水不调。嗜卧怠惰。手足偏枯不能行。穴阴跷治月水不通。穴太冲治月水不调。穴阴包 交信治经逆。四肢淫泺。阴暴跳。小腹偏痛。又云。主女子淋。阴挺出。月水不来。穴阴跷治月事不利。见赤白而有身。则败阴寒。穴行间治月水不利。见血而有身。则败乳肿。穴足临泣治月闭溺赤。脊强互引反折。汗不出。穴腰俞治经闭不通。穴中极治女人从小至大。月红末尝来。服黄芩牡丹汤两剂后。灸乳下一寸黑员际。各五十壮。
　　治胎中痛恶血。月水不以时休止。腹胀肠鸣。气上冲胸。穴天枢治月水不利。或暴闭塞。腹胀满。癃淫泺。身热乳难。子上抢心。若胞不出。众气尽乱治月经不断。灸内踝下白肉际青脉上。随年壮。
　　治小腹坚痛。月水不通。穴带脉 侠溪治小腹胀满。痛引阴中。月水不至。则腰背痛。胞中瘕。子门寒。大小便不通。水道刺入二寸半。灸五壮。在大巨下三寸。
　　治女子下苍汁不禁。中痛引小腹疼。大便不利。寒湿内伤。穴下 。
　　治月事过时不止。穴隐白。刺立愈。
　　治妇人月事不调。王月则闭。男子失精。尿有余沥。刺足少阴经。少阴在足内踝下动脉是也。
　　治妇人经脉不通。穴曲池 支沟 三里 三阴交如经脉壅塞不通者。泻之立通。如经脉虚耗不行者。补之经脉益盛。即通行矣。
　　治月事不调。泄利不止。贲气上下。引腰脊痛。穴气海治月脉不调。穴血海 带脉治月事不绝。穴阴交治月水不利。灸四满治月水不调。血结成块。穴间使治产后月水不禁。横生胎动。穴三阴交治月水不利。贲血。上下无子。穴四满。灸三十壮。
　　治月事不调带下崩中。因产恶露不止。绞脐痛。穴气海治血不通（卫生宝鉴）。刺会阴入二寸。留七呼。灸三壮。
　　治子脏中有恶血。内迎满痛。穴石关刺入一寸。灸五壮。
　　
　　卷十六　针灸门
　　赤白带下
　　治带下瘕聚。因产恶露不止。月脉断绝。下经冷（资生经）。穴关元治带下。穴气海 小肠俞治带下赤白。及胁下气转连背。痛不可忍。穴带脉治带下。月事不调。穴中治带下。穴阴交治带下赤白。恶合阴阳。小便闭涩不通。但是虚乏冷极。皆宜灸。穴曲骨治白沥。穴下治赤白沥。心积腰痛。不可俯仰。穴次治赤白淫。时白气癃。月事少。淫泺。及主下苍汁不禁。赤沥阴痒痛。引小腹控抑不可俯仰。穴中 。腰尻交（刺腰尻交者及胛上。以月死生为 数。发针立已一云下 ）。
　　治赤白沃中。阴干痛。恶合阴阳。小腹 坚。小便闭。穴曲骨治女子赤沃。穴大赫资生经王氏云。有来觅赤白带药者。并以镇灵丹与之。镇灵丹。能活血温中故也。以其神效故书于此。但有孕不可服尔。若有灸带脉穴。尤奇于此丹也。有妇人患赤白带。林氏得予针灸经。初为灸气海穴未效。次日为灸带脉。有鬼附患身云。昨日灸亦好。只灸我未着。今灸着我。我今去矣。可为设酒食祭我。其家如其言祭之。其病立起。此实事也。予初怪其事因思晋景公膏肓之病。盖有二鬼焉。以其虚劳甚矣。鬼得乘虚而居之。今此妇人之疾。亦有鬼者。岂其用心虚损。故有此疾鬼乎。亦乘虚居之耳。灸既着穴。其鬼不得不去。虽不祭之可也。自此有来觅灸者。必为之。按此穴。莫不应手酸疼。予知是正穴也。灸之无有不愈其穴在两胁季肋之下一寸八分。有此疾者。速宜灸之。妇人患此疾。而丧生者甚多。切不可忽。若更灸百会尤佳。此疾多因用心使然故也。
　　治带下。穴间使。灸三壮。
　　治绝嗣不生。漏下赤白。穴泉门。十壮。三报。
　　治下血泄痢。赤白漏血。穴足太阴。五十壮（腹中生寒百壮）。
　　治漏下赤白。月水不利。穴阴交。灸三七壮（一作三十壮）。
　　治下血漏赤白。穴营池四穴。二十壮（一作三十壮。在内踝前后两边泡上脉）。
　　治漏下赤白。四肢酸削。穴漏阴。三十壮（在内踝上五分。微动脉上）。
　　治赤白漏泄注。阴阳穴灸随年壮。三报之（在足拇指下。屈里表头白肉际是）。
　　治崩中带下。因产恶露不止。妇人断绪最要穴。针中极四度。即有子。若未有。更针入八分。留十呼。得气即泻。灸亦佳。不及针。日灸三十至三百止。
　　治带下。穴小肠俞治女子疝。赤白淫下。时多时少。暴腹痛。穴蠡沟治女子下赤白。穴腰俞治女子漏下赤白及血。灸三阴交
　　卷十六　针灸门
　　难产
　　治难产。子上冲心。不得息。及阴疝。穴冲门治横产先出手。诸符药不捷。右脚小指头尖灸三壮。炷如小麦粒大。立产。
　　治小腹大。子难。嗌干。嗜饮，夹脐疝。穴中封治子难。若胞衣不出。泄风从头至足。穴上昆仑治胞不出。穴气冲治子上抢心。穴气冲治产生理不顺。或横或逆。胞死腹中。胞衣不下。穴太冲。针八分。补百会。次补合谷次泻三阴交。立时分解。决验如神。
　　治产难。针两肩井入一寸。泻之。须臾即分娩。
　　治产子上逼心。令病患正坐。用人抱头抱腰。微偃。以毫针刺任脉巨阙一穴。举手下针刺至即止。令人立苏不闷乱。次针补手阳明经合谷二穴。次泻足太阴经三阴交二次。应针而落如子手掬心。生下手心内有针痕。如子顶母心。向前。人中有针痕。向后。枕骨上有针痕是验。
　　
　　卷十六　针灸门
　　产后余疾
　　治产后余疾。及治食不下。贲豚上下。伤食腹满。胸胁满。心切痛（资生经）。穴期门。
　　治妇人产后浑身疼。针百劳穴。遇痛处。即针。避筋骨及禁穴。又云。产后未满百日。
　　不宜灸。
　　治产后小便不通。腹胀如鼓。闷乱不醒。缘未产之前。内积冷气。遂至产时。尿胞运动不顺（危氏方）。
　　用盐于产妇脐中填满。可与脐平。却用葱白。剥去粗皮。十余根作一束。切作一指浓。
　　按盐上。用大艾炷满葱饼子大小。以火灸之。觉热气直入腹内。实时便通。其神验不可细述。
　　治产后恶露不止。绞脐冷痛。穴阴交治产后阴下脱。灸脐下横纹二七壮。一云。因产脱出者。灸脐中。随年壮。
　　治妇人产后气血俱虚。灸脐下一寸至四寸。灸百壮。炷如小麦大。
　　治妇人产前产后乍伤风邪。头目昏重。及风头痛。穴囟会。灸七壮。真头疼者。其痛上穿风府。陷入泥丸宫。不可以药愈。夕发旦死。旦发夕死。盖头中人之根。根气先绝也。
　　治产妇血运。不省人事。穴支沟 三里 三阴交治堕胎后。手足厥逆。针肩井立愈。灸更胜针。可七壮。
　　治产后善噫。穴陷谷 期门
　　卷十六　针灸门
　　乳痈
　　治乳痈寒热卧不安（资生经）。穴膺窗治乳痈。穴临泣治乳洒淅恶寒。穴神封治乳痈凄惨寒热。痛不可按。及阴肿。穴乳根治乳痈有热肿痛。诸药不能止痛者。穴三里（针五分。其痛立止）。
　　治乳痈。惊痹胫重。喉痹 肿。足跗不收。跟痛。穴下廉治乳痈寒热。短气卧不安。穴神封 膺窗治乳痈肿溃。穴大溪 侠溪治妒乳 论曰。产后宜勤挤乳。不宜令汁蓄积。蓄积不去。便结不复出。恶汁于内。引热温壮结牵坚掣痛。大渴饮。引乳急痛。手不得近。成妒乳。非痈也。急灸两手鱼际二七壮。断痈脉也。不复恶手近乳。汁亦自出。便可手助迮捋之。则乳汁大出。皆如脓状。内服连翘汤外以小豆薄涂之便瘥。法以绳横度口。以度从。乳上行灸度头二七壮。资生经云。女人患乳痈。四十以下。治之多瘥。四十以上治之多死。不治自终天年。王氏云。有妇年七十。生乳痈。不信此论。令外科用刀抉开。时暂虽快。未几而殂。方知千金犹信也。有捣地黄汁敷有捣蔓荆叶或根敷。热即易之。有用白芷末温汤调敷。效。
　　治痈疽发于乳者。不可治之。自得终其天年。然无坐视之理。今录验方于后。
　　令患人敛足正立张两手。以小竹须要平直。量两中指尖尽处为则。却用薄篦。比如竹长截断兜从项下两头。垂向背心。会于一处。点定当中。不偏。又以小篦比患人右中指。自指根横文至指尖截断为则。安于点处。对中两头尽处是穴。左患灸右。右患灸左。或三壮。或五七壮。
　　
　　卷十六　针灸门
　　乳肿痛
　　治乳痛（资生经）。穴乳根治妇人乳有余疾。穴肓门治乳余疾。穴中极治乳汁少。一云。妊脉滞无汁。下火立愈。穴 中治厥气两乳。穴府舍治妒乳膺胸痛。穴水泉治乳肿贲膺。穴太溪治乳肿。穴梁丘 地五会治乳肿。缺盆中肿。穴天牖治乳肿。穴足临泣
　　卷十六　针灸门
　　阴挺出
　　治阴挺出（资生经）。穴大敦治阴挺长。穴少府治阴挺出。穴阴跷治妇人阴挺出不禁。穴上治妇人阴挺出。穴阴跷 照海 水泉 曲泉
　　卷十六　针灸门
　　绝孕
　　治妇人绝产。若未经产者（资生经）。穴阴廉。灸三壮。即有子。
　　治绝子带下。月事不调。穴中治绝子。穴次 漏泉 商丘治妇人断绪。及疗失精绝子。穴中极治绝子。脏有恶血。上冲腹。疼痛不可忍。及腹厥痛绞刺。穴石关治女子疝瘕。按之如以汤沃两股中。小腹肿。阴挺出。痛经。带下。阴肿或痒。漉青汁如菜羹。血闭。无子。不嗜食。穴曲泉治女子不子。阴暴出。淋漏。月水不来。多闷心痛。穴水泉 阴跷治不子。阴暴出。经痛。穴然谷治绝子。疟寒热。阴挺出。不禁白沥。痉脊反折。穴上治拘挛腹满疝。月水不下。乳余疾。绝子。阴痒。贲豚上 。腹坚痛。下引阴中。不得小便。穴阴交治绝子不血。血在内不下。胞转不得尿。小腹满石水痛。反治引胁下胀。头痛身背热。
</div>
    <div class="pagination">
<a href="普济方针灸_page66.html">上一页</a><span>...</span><a href="普济方针灸_page62.html">62</a><a href="普济方针灸_page63.html">63</a><a href="普济方针灸_page64.html">64</a><a href="普济方针灸_page65.html">65</a><a href="普济方针灸_page66.html">66</a><span class="current-page">67</span><a href="普济方针灸_page68.html">68</a><a href="普济方针灸_page69.html">69</a><a href="普济方针灸_page70.html">70</a><a href="普济方针灸_page71.html">71</a><a href="普济方针灸_page72.html">72</a><span>...</span><a href="普济方针灸_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
