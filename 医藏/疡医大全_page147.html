<!DOCTYPE html>
<html>
<head>
    <meta charset="UTF-8">
    <title>疡医大全 - 第 147 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 147 页/共 163 页</h1>
    <div class="content">　　（《入门》）蚌霜 百草霜（各等分）上为末。每服二钱，糯米饮调服。
　　
　　乳香定痛散
　　（《入门》） 治诸伤损疼痛。
　　白芷 当归 生地黄 牡丹皮 赤芍药 川芎 乳香 没药 白术 甘草（各等分）上为末。每二钱，温酒童便各半调匀服之。
　　
　　乳香散
　　（《得效》） 治打扑伤损，痛不可忍。
　　白术 当归 白芷 乳香 没药 甘草（各等分）上为末。每二钱，酒调服。
　　
　　寻痛元
　　（《得效》） 治诸伤止痛清心，行气活血如神。
　　草乌（生用） 乳香 没药 五灵脂（各三钱） 生麝香（少许）上为末。酒糊丸如指头大，朱砂为衣。每一丸，薄荷汤姜汁磨化服。
　　
　　补损当归散
　　（《局方》）。治坠仆折伤，疼痛叫号，服此药不复大痛，三日筋骨相连。
　　川芎（一两五钱） 桂心 川椒 当归 甘草（各七钱五分） 附子（炮） 泽兰（各一钱五分）上为末。每二钱温酒调服，其效如神。
　　伤损肿痛瘀血流注紫黑，或伤眼上青黑不散。（《医鉴》）。大黄为末，生姜汁调敷患处，即消。
　　散被殴瘢痕，亦治跌仆。（《圣惠》）麻油、清酒各一碗，煎数沸，服了卧火烧热地上一夜，痛止肿消。
　　草乌散（《得效》） 凡骨节出臼，用此麻药麻之，然后用手整顿。
　　皂角 木鳖子 紫荆皮 白芷 半夏 乌药 当归 川芎 川乌（各一两二钱五分）草乌 茴香 坐拿草（各二钱五分） 木香（一钱）并无 制，为末。诸样骨节出臼窠者，每服二钱，好红酒调下，麻到不识痛处。然后或用刀割开，或剪去骨锋，以手整顿骨节归原，用夹板夹定，然后医治。治箭簇入骨不出，亦用此药麻后，或钳出，或凿开取出。然后取盐汤或盐水服之立醒。
　　夹骨法（《得效》） 小蛤蟆四五个，皮硝三分，生姜一两，酒糟一碗，肿者加红何首乌同捣敷折伤处。
　　治折伤名
　　活血散
　　（《入门》）。绿豆粉炒紫色，新汲水调成膏，浓敷折伤处，以桑皮夹定，其效如神。一方热酒调敷。
　　
　　接骨丹
　　（《回春》）。骨碎筋断，用此复断如初。
　　古文钱（三个，火 醋淬七次） 当归（七钱五分） 川芎 骨碎补 没药（各五钱） 川乌（煨，四钱）乳香（二钱五分） 木香（一钱） 松香（六两） 香油（一两五钱）各为末。和油成膏，摊油纸，贴患处。
　　
　　二生膏
　　（《医鉴》）。治伤筋损骨，痛不可忍，神效。并治折伤手足。
　　生地黄（一斤） 生姜（四两）上捣烂，入酒糟一斤，炒热布裹罨伤处，熨之。
　　伤损臂臼脱出肿痛（《得救》）。生地捣烂，摊油纸上，次掺木香末一层，又摊地黄贴患处，明日痛即止。
　　治折伤断筋损骨（《种杏》）。生地捣取汁，好酒和服，日二三次最效。又捣烂蒸热封伤处一月，筋骨连续。盖地黄属骨。
　　
　　糯米膏
　　（《纲目》）。治仆伤筋断骨折。
　　糯米（一升） 皂角（切碎半升） 铜钱（百个，同炒至焦黑，去钱）上为末。酒调膏贴患处，神效。
　　
　　蔓荆散
　　（《丹心》）。治打落筋骨折伤，瘀血结痛顽痛。
　　荆叶（无，则荆芥代之） 蔓荆子 白芷 细辛 防风 川芎 桂枝 丁香皮 羌活（各一两）上为粗末，每一两入盐一匙，连须葱白五茎，浆水五升，煎七沸，淋洗痛处，冷则易。
　　遍身打伤 申姜捣汁冲酒服；或申姜切片，酒煎不时服；或申姜斤许捣碎，酒五斤入坛，隔水煮三炷香，放地上一夜，去火毒，次日温服，外用申姜四两，生姜二两，敷干再换。昔有一盗，捶楚身无完肤，服此数日无恙。
　　跌打闪挫神方（家秘）。独核肥皂去核，同红糖槌烂敷之。
　　
　　接骨仙方
　　 骨断粉碎者，五加皮四两，雄鸡一只，重六两，黑者更妙，去毛连骨、皮、血，与五加皮捣烂敷患处，用布包好，准贴一周时揭去，切不可太过，时内自完好，神效无比。再用五加皮五两酒煎服，尽量饮醉，睡为妙。
　　
　　八厘散
　　（江湖方姓授）土鳖虫（焙干） 乳香（去油） 没药（去油） 血竭（各一钱） 生半夏（大者） 当归（酒浸） 巴豆霜 砂仁 雄黄 香甜瓜子（各五分）共为细末，收贮听用。每服八厘，好酒调下；小儿三厘，但能开口，服下即得活矣。
　　上部损伤，（《集效》）如头破见髓，或伤风于内，羌治、防风、半夏、升麻、当归、赤芍、陈皮、生地、甘草、川芎、白芷、白茯苓、天南星、天花粉、蔓荆子、姜三片煎。外加血余硬、落得打各一钱，研末冲服。中部损伤，如手折之类，羌活、防风、当归、赤芍、陈皮、白芷、甘草、秦艽、黄 、茯苓、生地、官桂、破故纸、天花粉，姜三片煎。外加血余硬一钱，研末冲服。下部损伤，如腿足伤，当归、芍药、陈皮、牛膝、木瓜、防己、川芎、茯苓、羌活、白芷、白术、秦艽、生地、甘草，姜三片煎。外加血余硬一钱，研末冲服。
　　熨法（《回春》）。 生葱连根切碎，炒令汁干，乘热敷患处；外用绢绵束之，立刻定痛止血。
　　筋骨折伤（《赤水玄珠》。急取雄鸡一只，刺血，量受伤人酒量冲服，痛立止，神效无比。）跌压瘀血，积痛难忍。（《集验》）大黄（酒蒸，一两） 当归尾（五钱） 桃仁（去皮、尖，二十一粒）酒煎。鸡鸣时服，天明取下瘀血即愈。
　　跌打损伤。（《怀德堂笔记》）九世还魂草 鹿衔草 落得打草 麻皮头（上部此味加倍） 土鳖（各等分） 下部加苎根内伤加白颈蚯蚓上五味为君，随便再加红花、苏木等药，酒水煎服，汗发即愈。（有一泥工沈姓者，屋上跌下，服此三日全愈。）接骨不知痛 凤仙花根酒磨服半寸，最多一寸，然后揉托入臼，并不知痛。
　　但多服伤人，以一寸为极，不可多用。
　　跌打骨断。（愿济堂刊施）金樱子兜（即金樱子根也，去皮）煎酒热服，渣敷患处立效。
　　坠车落马筋骨痛不止。（《集验》）玄胡索研末，酒服二钱，日进二次即愈。
　　闪跌（胡绣溪）。用鱼螵切片，熔化摊新棉花上，乘热贴伤处，拔出青紫伤痕即愈。
　　
　　跌仆损伤急救散
　　（周鹤仙）。
　　当归尾（酒洗） 自然铜（醋 七次） 桃仁（去皮、尖） 红花（各七钱） 陈麻皮（三钱） 地鳖虫（烧酒浸、焙，五钱） 骨碎补（酒洗蒸） 大黄（酒洗，各二钱） 乳香（去油） 没药（去油） 胎儿骨 血竭朱砂 雄黄 麝香（各五分）以上共为极细末，收贮勿泄气。如遇跌死、打死，尚有微气者，用酒浆调二厘入口即活；如骨折瘀血攻心，用药八厘，酒调灌之，其伤骨自上而愈，神效之极。
　　接骨神方雄土鳖（一个，此虫凡雄者用铜刀或竹刀切断，以碗复之半晌，其虫能接上不死者，是雄的方可用，是雌者不可用。火 存性） 生半夏（一个） 自然铜（醋 七次，三分） 乳香（去油） 没药（去油，各五厘）以上俱忌铁器，共为绝细末。每服二厘，黄酒调下，不可多吃，如多吃恐长出多骨。服药后须保养四十天复旧，此方神效无比。有力之家，宜修合济世。
　　接骨神方半两钱（钱上只有半两二字者，以火 成淬入醋内数次，即脆，研极细末七厘） 甜瓜子（火焙干为末，七厘）二味末和匀，生酒服下即愈。但不宜多服，多则旁长一多骨也。神验。
　　跌打损伤膏药（刘长随）。
　　当归 三棱 莪术 独活 白芷 川芎 羌活 杜仲 川牛膝 防风 肉桂 红花续断 防己 五加皮 骨碎补 赤芍药 刘寄奴 秦艽 葱头 土鳖虫（各三钱） 头发（一握）上药用麻油十斤浸七日，入锅将药熬枯，滤去渣，复入净锅内熬至滴水成珠，入后细药末：龙骨 乳香（去油） 没药（去油） 血竭（各二两） 麝香（另收旋加 如皮破骨损者，麝香忌用）入油熬化，磁钵收贮。每药油四两加制松香一斤同熬成膏，倾水缸内扯拔出火毒，收藏。凡摊膏时炖化摊好，放在地上一个时辰，再贴。得土气则土鳖虫有力，易于接骨故也。
　　面目跌仆青紫 生半夏磨汁涂消。
　　接骨（《李岳》）。远年屋上古旧瓦为细末，好酒调服二三钱，睡一觉即接上。
　　跌打。
　　生大黄 肉桂（各一两）研细。红糖调敷。
　　跌打筋骨神方（许元植）。
　　糯米（拣去半粒者） 烧酒曲（各三钱）研细。无灰热酒调服，浓盖取汗。
　　跌打（吴宇上）。牛皮胶用生姜汁熬化，布摊贴。
　　
　　黄金膏
　　 治跌打损伤，筋骨断落，刀伤杖疮，汤火伤。麻油半斤熬至滴水成珠，离火入白蜡、黄蜡各五钱搅化，再入藤黄一两搅匀收贮，此药愈陈愈妙。如收久膏老，加熬过麻油炖化搅匀，冷透敷之。惟刎颈者勿用，因藤黄毒人耳。
　　跌打损伤。
　　松毛（要寻孤松树，四围无树倚靠者，十两，清水洗净，带潮切碎，石臼内槌烂） 红栀子（八十一个） 飞面（八两）量加水，共捣碎作饼。先以葱汤洗患处敷贴，外以皮纸包裹。至重者一日一换，九日拔出青，伤自愈。
　　跌打损伤 臭椿树皮旋揭一块，生姜二两，不拘公母鸡绒毛一把，同捣浓敷上，用槿木皮遮护，以一炷香为度，自愈。
　　接骨仙方千里马（八双，烧灰存性） 沉香 广木香（各三两） 象皮（瓦上焙） 琥珀（灯心同研） 冰片（各二两） 骨碎补（去毛） 血竭（各一两） 虎胫骨（醋炙，一对） 乳香（去油） 没药（去油，各一两五钱）上各研细和匀，瓷瓶收贮，看伤之大小，用药钱许或八分，先用好米醋一茶杯，入铜杓内熬滚，入药再熬片时，调敷患处，不可太热，不可太冷，敷上棉纸，裹好，新棉包紧，十日或八日一换。忌公鸡、鲤、鳝，不忌牛、羊肉，戒房事，百日复旧如神。
　　跌打损伤。
　　地骨皮 威灵仙 骨碎补 川续断（各六钱）入瓷罐内，酒二斤，隔汤煮至斤半，服取汗。渣用酒一斤，煎半斤服。
　　接骨 大蛤蟆生捣如泥，敷缚定，其骨自合。
　　又方 义鸡草叶捣烂取汁，热酒和服，数次即愈。
　　跌打之后，凡大小便通利者，广三七二三钱，酒煎饮。
　　跌打二便闭塞不通 柞树根去心、皮二钱，酒煎服。
　　木石打伤 水龙骨 研，桐油调搽。
　　指甲爬破面皮 生姜汁调轻粉敷好无痕。
　　跌打损伤，时值暑天，腐烂恐生蛆虫，外虽平满，为害不一。宜用猪血切片，引出蛆虫，再用白蒺藜、白蔹、贯仲为细末，香油调敷，其虫即灭。
　　伤损愈后，肌肤青肿（《圣惠》）。用茄子种通黄极大者，切一指浓，放瓦上焙干为末，酒调二钱，临卧服一夜，消尽无痕。
　　擦落耳鼻（《纲目》）用油发灰末，乘急以所落耳鼻蘸发灰缀定，以软帛缚定，神效。
　　自行颠扑，穿断舌心，血出不止（《纲目》）。取米醋以鸡翎刷所断处，其血即止。
　　仍用蒲黄、杏仁、硼砂少许多末，蜜调噙化而愈。
　　接指方（《入门》）。苏木为末，敷断指间接定，外用蚕茧包缚完固，数日如故。
　　伤破阴囊，二丸脱落，悬挂未断，痛苦无任。（《医鉴》）须教人慢慢托上，多取壁钱，敷贴伤处，日渐就安，其囊如故。
　　
　　慈云散
　　（毕峻功）。治痈、疽、疔肿、大毒，及跌打损伤，初起即消，已成即溃，接骨回生，功效如神。
　　番木鳖 川乌 土鳖虫 鹿角（ 灰，各二两） 穿山甲（一两六钱） 明天麻 草乌 川芎升麻 当归尾 闹杨花 生香附 僵蚕（各一两） 蜈蚣 斑蝥（各四钱）上各制毕，研极细末。重者用一钱，轻者用六分或八分，俱用无灰酒调服，被盖取汗，不可见风，必须汗干，然后出帏 幕。
</div>
    <div class="pagination">
<a href="疡医大全_page146.html">上一页</a><span>...</span><a href="疡医大全_page142.html">142</a><a href="疡医大全_page143.html">143</a><a href="疡医大全_page144.html">144</a><a href="疡医大全_page145.html">145</a><a href="疡医大全_page146.html">146</a><span class="current-page">147</span><a href="疡医大全_page148.html">148</a><a href="疡医大全_page149.html">149</a><a href="疡医大全_page150.html">150</a><a href="疡医大全_page151.html">151</a><a href="疡医大全_page152.html">152</a><span>...</span><a href="疡医大全_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
