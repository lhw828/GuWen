<!DOCTYPE html>
<html>
<head>
    <meta charset="UTF-8">
    <title>普济方四库 - 第 1418 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1418 页/共 1812 页</h1>
    <div class="content">　　右以酒一椀水一椀加金银花无则休用煎一椀服家种亦可用
　　郑氏人参汤【出永类钤方】治漏胎败血凑心日渐胎干子母危困忌生冷鸡鸭鱼面
　　人参　黄耆【炙】阿胶【炒】竹茹　木香【不见火】甘草【炙】附子【炮各半钱】川芎【一钱】陈皮【一钱】苎根【一钱】生姜【三钱炮黒】
　　右防咀每服四钱糯米三七粒水煎热服
　　尅效散【出朱氏集騐方】治漏胎
　　用五倍子一味为末酒调下
　　又方【出朱氏集騐方】
　　用莲子房焼化以面糊丸汤酒任下
　　治姙娠下血不止名曰漏胎
　　取鸡肝细剉以酒一升和服













　　普济方卷三百四十二
<子部,医家类,普济方>
　　钦定四库全书
　　普济方卷三百四十三　明　周王朱橚　撰姙娠诸疾门
　　滑胎【附论】
　　夫妇人难产者皆因燥澁敛故产户不得开通宜先于降诞之月自入月之日用长流水调益元散日三服产必易产后亦无一切虚热气血不和之疾如未入月则不宜服之以滑石滑胎故也
　　方
　　滑胎丸【出圣惠方】姙娠令易产益气
　　赤茯苓　赤芍药【各一两】防榔【二两】芎防【半两】诃梨勒皮【三钱】枳殻【半两麸炒微黄去瓤】川大黄【一两剉微炒】麦门冬【一两半去心焙】厚朴【去皮姜炒一两】
　　右捣罗为末炼蜜和捣三五百杵丸如桐子大食前温酒二十丸下
　　甘草散【出圣惠方】凡临月前服之入月儿生堕地不觉甘草【二两炙】黄芩【三两酒浸】大麻仁【三钱】吴茱茰【三钱汤浸七次炒】干姜【炮三钱】大豆黄卷【一两种湿地令牙出晒干取牙用】肉桂【三钱去皮】
　　右捣细为散每日空心以米饮调一钱下
　　临月前预服此药令易产方【出圣惠方】
　　冬葵子【一合】滑石【一两半】瞿麦【炒】丹参【各一两半】酥蜜【各一合】
　　右捣筛以水一大盏煎取半大盏去滓内酥蜜和调空心以米饮下一匙食前再服
　　榆白皮散【出三因方】治临产预服滑胎
　　榆白皮　槐枝　瞿麦　木通　大麻仁【各等分】
　　右剉散每服五大钱水二盏煎七分去滓日二服
　　滑胎催生神效方
　　益元散【一两】蛇退【一条焼灰湏要墙头及篱上】蝉退【五个全】男子乱发【入油一两内熬化】穿山甲【一个焼存性】
　　右为末虀水一椀入药一处煎一沸与发搅匀冷服
　　酥膏令易产入月便服儿不觉出或有难产经数日或生不以理百方千计终不平安者服此膏总在儿身上立生初服半匙渐加至一匙若太多恐呕逆以意节量服之佳【出圣惠方】
　　真牛酥【一升】秋葵子【一斤】白蜜【半斤】滑石【捣末一两】瞿麦【一两炒】大豆黄卷【五钱】
　　右捣粗散先以清酒一斤细研葵子内酥蜜中微火消即下诸药缓火煎常令如鱼眼沸约煎去半即成膏以绵滤贮扵瓷器中每扵食前如上所说服之
　　滑胎丹参膏【一名丹参膏出圣惠方见本门前养胎气类丹参膏】
　　滑胎催生散【出圣惠方】
　　葵子　滑石【各一两】蒲黄　木通【剉各半两】
　　右捣细散每食前以温酒调下一钱
　　滑胎令易产方【出圣惠方】
　　白蜜【一合】猪脂【二合】酒【半斤】
　　右同于银器中慢火熬令稍稠每服扵空心以酒下一大匙
　　榆白皮散【出余居士选奇方】治姙娠滑胎易生
　　榆白皮　甘草【各二两】葵子【一两】
　　右为粗末每服三钱水一盏煎七分去滓温服一方无榆白皮名葵子散
　　车前子散【出圣惠方】滑胎令易产
　　阿胶【八两】滑石【三两】车前子【一升】
　　右治下筛饮服方寸匕日再至生月乃服药利九窍不可先服一方用蜜汤调服
　　神寝丸　痩胎滑利易临入月服之极有神效知蕲州施少卿方徐太丞传
　　通明乳香【半两别研】枳殻【一两】
　　右为细末炼蜜丸如梧子大空心温酒吞下三十丸日一服懐孕九个月以后方可服一方名寤生丸用乳香一钱酒糊为丸一方加当归木香各等分治妇人胎气不足能令胎滑易产常服养胎益气安和子脏
　　枳殻散　痩胎易产抑阳降气兼治胎中一切恶疾湖阳公主服效【一名六一散】
　　枳殻【小厚突者麸炒去瓤二两又方用糯米浸控干炒赤色尤佳】粉草【炙一两】
　　右为细末每服二钱沸汤调空心日三服之至七月方可服忌登髙厠若大便秘澁加防风体弱加大当归去尾木香各等分如胎肥壅溢动止艰难临产难生加乳香发灰效枳殻能逐水消胀满逆气若临月多服则当产之时无胀满逆气产道顺而易生诚有补扵世也又治肠中诸疾下气寛膈加炒去毛香附子一两为末姜汤调下冷气攻刺脇肋疼痛葱白汤调下脾寒血气成块作痛热酒调下大小便不通白牵牛为末加入热汤调服一方枳殻六两甘草一两故加枳殻减甘草盖未产人甘草性寒故也未产前一月日服三忌登髙厠一方冷气能饮者细嚼葱白热酒调下服胷膈气闭饮食不进葱白汤调服　肾气肿痛煨葱白二寸茴香一撮同嚼热酒咽下若久久服之永不发动腰背气痛葱白汤调服服讫即卧少时旋能作效　脚气发动空心热酒或木煎汤调下产后血气不和热酒调服心腹疼痛口吐清水饮食不进胷膈膨胀盐汤调服冷物伤脾发痛无时胡椒煎汤调下妇人血晕两太阳疼痛头旋欲倒者艾叶煎汤服小儿面黄胃冷吐食木煎汤调服妇人经血不行手足发热或身潮热先用葱白汤次用菖蒲汤调服若经血不行脾胃稍壮者当用大圣散服之数月特有神效若经血不调血脏冷痛者当用大圣散间以小温经汤仍以红丸子佐之
　　又方
　　用糯米半升淘洗控干炒为末以米饮白汤调下一二钱服之
　　又方　治产前滑胎
　　用腊月兎头髓一个摊扵纸上令匀干剪作符子扵面上书生字一个觉母阵痛时用母钗子股上夹定灯熖上焼灰盏盛煎丁香酒调下
　　滑胎令易产【出圣惠方】
　　用大麻根二两剉以水二中盏煎至一盏去滓服
　　易产滑胎方【一名芣苢散出永类钤方】
　　用车前子为末酒服方寸匕不能饮者水调　诗云芣苢能令妇人乐有子矣
　　治产前滑胎
　　用牵牛子一两赤土少许研细母觉阵痛时煎榆白皮汤调下一钱
　　枳殻散　治滑胎调气利胸膈消积滞和脾胃进饮食常服亦得
　　枳殻【二两】桑白皮【一两剉以水三椀与枳殻同煎煮干取出去瓤浄洗细切焙干用只桑白皮】人参【半两】糯米【二两炒黄色】木香【一钱不见火】甘草【一两炙】麦蘖【半两炒黄】
　　右为细末每服二钱入盐少许沸汤防服日可五服不拘时
　　治滑胎易产【出产胎救急方】
　　枳殻【五两】阿胶【炒】甘草【一两】
　　右为末汤调服
　　又方【出胎产救急方方见本门前下痢类缩胎散】
　　束胎丸【出保命集】
　　白术　枳殻【去瓤炒等分】
　　右为末焼饭为丸如桐子大入月一日食前服三五十丸温热水下胎痩易生也服至产则已
　　治妇人临产浑身痛浆破血下未得分解催产方湏是浆破血下然后可吃若孕妇浆未破血未下湏是浑身痛甚腰痛忽轻及数日身体困重亦可进服凡浑身痛湏是腰痛方是欲产也若未是正产误吃此药即损母性命湏是正产不下方可吃也
　　官桂【不见火者二两去皮】牡丹皮【去心】当归　牛膝　木通滑石　冬葵子【各等分】
　　右为细末每服六钱水一盏半葱五枝煎取一盏三分空心和滓吃如人行一里再吃以儿生为度
　　治日月未足而欲产者【出本草】
　　取槐树东枝令孕妇手把即易产
　　又方【出本草】
　　捣菖蒲根汁一二升灌喉中
　　主易产【出本草】
　　以弓弩弦焼灰为末用酒服二钱正即易生一方防心下立产
　　又方【出本草】
　　以麝香一钱研水调之服立产
　　鬼胎【附论】
　　夫鬼胎者何人之脏腑调和则血气充实风邪鬼魅不能干之若荣卫虚损则精神衰弱妖魅鬼精得入扵脏状如懐娠故曰鬼胎也
　　方
</div>
    <div class="pagination">
<a href="普济方四库_page1417.html">上一页</a><span>...</span><a href="普济方四库_page1413.html">1413</a><a href="普济方四库_page1414.html">1414</a><a href="普济方四库_page1415.html">1415</a><a href="普济方四库_page1416.html">1416</a><a href="普济方四库_page1417.html">1417</a><span class="current-page">1418</span><a href="普济方四库_page1419.html">1419</a><a href="普济方四库_page1420.html">1420</a><a href="普济方四库_page1421.html">1421</a><a href="普济方四库_page1422.html">1422</a><a href="普济方四库_page1423.html">1423</a><span>...</span><a href="普济方四库_page1419.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
