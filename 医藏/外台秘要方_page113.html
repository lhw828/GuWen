<!DOCTYPE html>
<html>
<head>
    <meta charset="UTF-8">
    <title>外台秘要方 - 第 113 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 113 页/共 226 页</h1>
    <div class="content">　　昆布【八分洗】　干姜【六分】　　犀角【六分屑】　吴茱萸【四分】人参【八分】　　马尾海藻【四分洗】葶子【六分熬】杏仁【八分去皮尖熬】
　　右八味筛蜜丸如梧子空腹以饮服忌生冷粘食陈等余忌同前
　　又疗气妨塞方
　　昆布【三两洗】　菘萝　　　通草　　　柳根须【各三两近水生者】
　　右四味筛蜜丸如弹丸大以海藻汤浸细细含之咽尽勿停忌举重生嗔忧悲等
　　又疗瘿细气方
　　昆布【十二分洗】　马尾海藻【十分洗】杏仁【八分】　　通草麦门冬【去心】　连翘【各六分】　干姜　　橘皮【各六分】茯苓【八分】　　松萝【三两】
　　右十味末以袋盛含之乃以齿防防嚼药袋子汁出入咽中日夜勿停有问荆加四分佳忌嗔及劳油腻粘食【并出第二卷中】
　　深师苏子膏疗气瘿方
　　腊月猪脂【一升】苏子　　桂心　　　大黄
　　当归　　　干姜　　橘皮　　　蜀椒【汗各三分】
　　右八味切以水六升煮取二升去滓内猪脂消尽服差忌生葱【出第二十九巻中】
　　崔氏云凡水瘿气瘿可差石瘿不可治疗气瘿方平旦手挽瘿令离项掐其下根脉防愈一日一度掐易愈者七日如难差者三七日愈
　　又方
　　昆布【二两洗】　海藻【二两洗】　龙胆草【一两】　马刀【半两炙】海蛤【半两研】　大黄【一分】　　熏黄【半两】
　　右七味蜜丸如梧子大破除日以绵裹一丸含咽津朝暮空腹服忌五辛猪肉
　　又方
　　海藻【二两洗】
　　右一味以淳酒四升渍二宿漉去滓细细暖含咽之尽即更造取差为度【范汪同并出第四巻中】
　　必効主气瘿方
　　白头翁【半两】　昆布【十分洗】　海藻【七分洗】　通草【七分】参　　　连翘【各八分】　桂心【三分】　　白敛【六分】
　　右八味筛蜜丸如梧子五丸若冷用酒服禁防麪猪鱼生葱【出第五巻中】
　　古今録验疗瘿有在咽喉初起游气去来隂阳气相搏遂停住喉中前不去肿起如斛罗诸疗不差小麦汤方小麦【三升】　　昆布【二两洗去咸】厚朴【炙一两】　橘皮附子【炮】　　海藻【洗各二两】　生姜【五两】　　半夏【洗五两】白前【三两】　　杏仁【一百枚去尖皮】
　　右十味切以水一斗煮取三升半分五服相去一炊顷忌猪肉饧羊肉冷水【出第四十一巻中】
　　五瘿方八首
　　深师五瘿丸方
　　取尘靥以酒渍炙干再内酒中更浸炙令香咽汁味尽更易十具愈【千金翼同出第二十九巻中】
　　范汪疗五瘿方
　　昆布【三两洗】　海蛤【二两研】　松萝【二两】　　海藻【三两洗】通草　　　白敛　　　桂心【各二两】
　　右七味作散酒服方寸匕日三【千金翼同出第四十二巻中】
　　千金疗石瘿劳瘿泥瘿忧瘿气瘿方
　　海藻【洗】　　龙胆草　　海蛤【研】　　通草昆布【洗】　　礜石【烧】　　松萝【各三分】　小麦麴【四分
　　熬】　　　　半夏【洗二分】
　　右九味作散酒服方寸匕日三禁食鱼猪肉五辛生菜羊肉饧十日知二十日愈
　　又方
　　菖蒲【二两】　　海蛤【研一两】　白敛【一两】　　海藻【洗一两】松萝【一两】　　桂心【一两】　　椒【汗两】　　　羊靥【百枚】半夏【一两洗】　续防【一两】　　神麴【三两】　　到桂草【一两】
　　右十二味作散以羊牛髓和为丸如梧子日服三丸忌羊肉生葱等【翼同】
　　又方
　　小麦麪【一升】　特生礜石【一斤烧】　　　　海藻【一斤洗】
　　右三味以陈酢一升渍小麦麪暴干更渍令酢尽干各下筛毎服两方寸匕日四五服含乃咽之忌同前及大诵大语吹火用气【翼深师用小麦麪一斗余同并出第二十五巻中】
　　千金翼五瘿方
　　海藻【一两洗】　昆布【洗】　　半夏【洗】　　细辛土根　　松萝【各一两】　白敛　　　龙胆草【各二
　　两】　　　　海蛤【二两】　　通草【二两】
　　右十味作散酒服方寸匕日再忌羊肉余忌同前
　　又方
　　昆布【二两洗】
　　右一味切如大指酢渍含咽汁尽愈
　　又方
　　海藻【一斤】　　小麦麪【一斤】
　　右二味以陈酢一升溲麪暴令干复渍令酢尽作散酒服方寸匕日三忌怒【出第十一巻中】
　　灸瘿法一十三首
　　千金灸诸瘿法
　　灸肩髃左右相宛宛中男左十八壮右十七壮女右十八壮左十七壮再三以差止
　　又法
　　灸风池百壮风池夹项两邉两穴两耳上发际中【通按此条千金圣济作灸风池百壮又灸两耳后髪际百壮乃是两条然明堂无髪际穴】
　　又法
　　灸大椎百壮两邉相去各一寸半小下垂各三十壮
　　又法
　　灸颈冲颈冲在伸两手直向前令臂着头对鼻所住处灸之各随年壮凡灸五处九穴【翼深师并同通按○颈冲即臂臑穴在肘上七寸其灸五处九穴即风池髪际大椎大杼颈冲五处共九穴也】
　　又瘿上气并短气方
　　灸肺俞一百壮
　　又瘿上气胷满法
　　灸云门五十壮
　　又瘿恶气方
　　灸胷堂百壮
　　又瘿恶气法
　　灸天府十五壮
　　又瘿劳气法
　　灸冲阳随年壮在肘外屈横文头是【据此是曲池穴冲阳在足跌上五寸】
　　又疗瘿法
　　灸天瞿三百壮横三间寸灸之
　　又瘿气面肿法
　　灸通天五十壮在耳上二寸
　　又灸瘿法
　　灸中封随年壮在两足趺上曲尺宛宛中【并出第二十五卷中】
　　又灸瘿法
　　灸耳后发际有一隂骨骨间有一小穴亦有动脉准前灸大効　已上穴所在具三十九巻明堂中【出第六巻中】
　　瘤方三首
　　肘后云皮肉中忽肿起初如梅李渐长大不痒不痛又不坚强按之柔软此血瘤也不疗乃至如大则不可复消而非杀人病尔亦慎不可破方乃有大疗今如觉但依瘿家疗疗若不消更引别大方【出中巻】
　　深师疗瘤脂细瘤方
　　吴茱萸【一分】　石【烧】　　芎防　　当归
　　大黄　　　黄连　　　芍药　　　白敛黄芩【各二分】
　　右九味合下筛和鸡子涂着细故熟布上随瘤大小薄厚贴之燥辄易之着药当熟作脓脂细细从孔中出探知脓血尽着生膏若脓不尽复起故也生肉膏方如左
　　又生肉膏疗痈瘤溃漏及金疮百疮悉疗之方
　　真当归　　附子【炮】　　甘草　　　白芷芎防【各一两】　薤白【一两】　　生地黄【三两】
　　右七味防咀以猪膏三升半合微火煎白芷地黄去滓稍以傅疮上日三良【千金并同出第二十九巻中】
　　千金云凡肉瘤勿疗疗则杀人慎之慎之【出第二十五巻中】千金翼疗瘤病方
　　麞鹿二种肉割如厚脯火炙令热搨掩可四炙四易痛脓便愈不除更炙新肉用之良【出第二十四巻中】白瘤及二三十年瘤方三首
　　千金翼白瘤方
　　先极搔刮以绳防之即愈又取东向木空中水热刮瘤上洗之日三即愈
　　又方
　　白矾　　　硫黄【等分】
　　右二味末以酢和封上【并出第二十四巻中】
　　千金陷肿散主二三十年瘤瘿及骨瘤石瘤肉瘤脓瘤血瘤或大如柸盂升斗十年不差致有漏溃令人骨消肉尽或坚或防或渍令人惊惕寐寤不安体中掣缩愈而复发疗之方【千金翼云陷麦散】
　　乌贼鱼骨【一分】白石英【二分】　石硫黄【一分】　紫石英【二分】钟乳【三分研】　干姜【一两】　　丹参【三分】　　琥珀【一两研】大黄【一两】　　附子【一两炮】　胡鷰屎【一两】
　　右十一味为散贮以韦囊勿令泄气若疮湿即傅之若疮干无汁者以猪膏和傅日三四以干为度若汁不尽者至五剂十剂止勿措意不作也着药令人不疼痛若不消加芒硝二两益佳忌猪肉【出第二十五巻中翼无鷰屎】
　　喉痹方二十一首
　　病源喉痹者喉里肿塞痹痛水浆不得入也人隂阳之气出于肺循喉咙而上下也风毒客于喉间气结蕴积而生热故喉肿塞而痹痛脉沉者为隂浮者为阳若右手闗上脉隂阳俱实者是喉痹之也亦令人壮热而恶寒七八日不治则死其汤熨针石别有正方补养宣导今附于后养生方导引法云两手拓两颊手不动楼肘使急腰内亦然住定放两肋头向外附膊腰气散尽势大闷始起来去七通去喉痹【出第三十卷中】
　　广济疗喉痹急疼闷妨不通方
　　马兰根【切一升】升麻【三两】　　瞿麦【二两】　　射干【十两】犀角【二两屑】　通草【二两】　　参【三两】
</div>
    <div class="pagination">
<a href="外台秘要方_page112.html">上一页</a><span>...</span><a href="外台秘要方_page108.html">108</a><a href="外台秘要方_page109.html">109</a><a href="外台秘要方_page110.html">110</a><a href="外台秘要方_page111.html">111</a><a href="外台秘要方_page112.html">112</a><span class="current-page">113</span><a href="外台秘要方_page114.html">114</a><a href="外台秘要方_page115.html">115</a><a href="外台秘要方_page116.html">116</a><a href="外台秘要方_page117.html">117</a><a href="外台秘要方_page118.html">118</a><span>...</span><a href="外台秘要方_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
