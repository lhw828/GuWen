<!DOCTYPE html>
<html>
<head>
    <meta charset="UTF-8">
    <title>外台秘要方 - 第 217 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 217 页/共 226 页</h1>
    <div class="content">　　气海
　　【一名脖胦一名下肓在脐下一寸半任脉气所发灸五壮主少腹疝卧善惊甄权云主下热小便赤气痛状如刀搅孕妇不可灸】
　　石门
　　【一名利机一名精露一名丹田一名命门在脐下二寸任脉气所发灸三壮女子禁不可灸主脐疝绕脐痛三焦胀水腹大及水气行皮中心腹中卒痛而汗出气癃小便黄气满虚则遗溺身寒热吐逆溺难腹满疝积乳余疾絶子隂痒贲豚上防腹痛口强不能言茎肿先引腰后引少腹腰髋少腹坚痛下引隂中不得小便两丸骞甄权云主妇人因产恶露不止】
　　闗元
　　【一名次门在脐下三寸任脉足三隂之会灸七壮主寒热石水痛引胁下胀头痛身尽热气癃尿黄甄权云主小便处痛状如散火转胞不得尿少腹满引胁下胀头痛身尽热贲豚寒热入少腹时欲呕伤中溺血小便数腰背脐痛下引隂腹中窘急欲凑后泄不止癫暴疝痛少腹大热身所伤血出多反中风寒若有所坠堕四肢解防不收名曰体解女子絶子衃血在内不下】
　　中极
　　【一名气原一名玉泉在脐下四寸任会足三隂之防灸三壮女子禁中央腹热痛妇人子门不端少腹苦寒隂痒及痛经闭不通乳余疾絶子内不足贲肫上抢心甚则不能息忽忽少气尸厥心烦痛饥不能食善寒中腹胀引脇而痛少腹与脊相控暴痛时窘之后经闭不通小便不利丈夫失精孕妇不可灸】
　　曲骨
　　【在横骨上中极下一寸毛际陷者中动应手任脉足厥隂之防灸三壮主膀胱小便难脚屈转胞不得尿妇人赤白淫隂中干痛恶合隂阳水胀满尿澁癫疾不呕沫】
　　会隂
　　【一名屏　在大便前小便后两隂间任脉别络侠督脉者冲脉之会灸三壮主痹小便难窍中热实则腹皮痛虚则痒搔痔与隂相通者死隂中诸病前后相引痛不得大小便女子血不通男子隂端寒上冲心中狠狠】
　　廉泉
　　【一名本池在颔下结喉上舌本下隂维任脉之防灸三壮主舌下肿难以言舌纵涎出欬逆少气喘息呕沫噤齘上气胸满】
　　天突
　　【一名玉户在颈结喉下五寸中央宛宛中隂维任脉之会灸三壮主欬上气喘暴瘖不能言及舌下侠青缝脉颈有大气喉痹咽中干急不能息喉中鸣翕翕寒热颈肿肩痛胸满腹皮热衂气鲠心痛瘾疹头痛面皮赤热身肉尽不仁】
　　璇玑
　　【在天突下一寸中央陷者中任脉气所发仰头取之灸五壮主胸满痛喉痹咽痈水浆不下】
　　华盖
　　【在璇玑下一寸陷者中任脉气所发仰头取之灸五壮主胸胁支满痛引胸中欬逆上气喘不能言】
　　紫宫
　　【在华盖下一寸六分陷者中任脉气所发仰而取之灸五壮主胸脇支满痹痛骨疼饮食不下呕逆上气烦心】
　　玉堂
　　【一名玉英在紫宫下一寸六分陷者中任脉气所发灸五壮主胸中满不得息胁痛骨疼喘逆上气呕吐烦心】
　　亶中
　　【一名元儿在玉堂下一寸六分直两乳间陷者中任脉气所发仰而取之灸五壮主胸痹心痛烦满欬逆喘唾短气不得息不能言】
　　中庭
　　【在亶中下一寸六分陷者中任脉气所发灸三壮主胸胁支满膈塞饮食不下呕吐食复还出甄权千金杨操同】
　　膀胱人膀胱者肾之腑也两傍一百二十穴【并二十二单穴及膏盲附穴共一百四十四穴】
　　甲乙经
　　膀胱出于至隂至隂者金也
　　【在足小指外侧去爪甲角如韭叶足太阳脉之所出也为井冬三月宜灸之】
　　流于通谷通谷者水也
　　【在足小指外侧本节前陷者中足太阳脉之所留也为荣春三月宜灸之】
　　注于束骨束骨者木也
　　【在足小指外侧本节后陷者中足太阳脉之所注也为输夏三月宜灸之】
　　过于京骨
　　【在足外侧大骨下赤白肉际陷者中足太阳脉之所过也为原】
　　行于昆仑昆仑者火也
　　【在足外踝后跟骨上陷者中足太阳脉之所行也为经】
　　入于委中委中者土也
　　【在腘中央动脉足太阳脉之所入也为合秋三月宜灸之甄权千金杨操同】
　　至隂
　　【在足小指外侧去爪甲角如韭叶灸三壮主头重鼻及瘈汗不出心烦足下热不欲近衣项痛目瞖及小便不利防疟寒热疝风寒从足小指起】
　　通谷
　　【在足小指外侧本节前陷者中灸三壮主身疼痛喜惊互引鼻癫疾寒热目喜欬喘逆狂疾不呕沫痓善唏头项痛烦满振寒防疟】
　　束骨
　　【在足小指外侧本节后陷者中灸三壮主身痛狂善行癫疾寒热腰痛如折痓惊互引脚如结踹如裂暴病头痛身热痛肌肉动耳聋恶风目眦烂赤项不可顾髀枢痛泄肠澼疟从防起】
　　京骨
　　【在足外侧大骨下赤白际陷者中灸三壮主防疟寒热善唏头重足寒不欲食脚挛癫疾狂妄善自齧颊偏枯腰髀枢痛善摇头鼽衂头痛目白瞖跟尻瘈疭头肿痛泄注上抢心目赤眦烂无所见痛从内眦始腹满颈项强腰背不可俛仰痿厥身体不仁手足偏小先取京骨后取中封絶骨写之厥心痛与肩背相引善瘈如从后触其心伛偻者肾心痛也痓目反白多鼻不通利涕黄便血】
　　申脉
　　【阳蹻所出也在足外踝下陷者中容爪甲灸三壮主腰痛不能举足小坐若下车踬地胫中燆燆然寒热颈掖下肿癫疾互引僵仆通按　燆音跷火行貌】
　　金门
　　【足太阳郄一名闗梁在足外踝下灸三壮主尸厥暴死霍乱转筋癫疾不呕沫马癎　通按外踝下一作外踝下一寸】
　　仆参
　　【一名安邪在跟骨下陷者中拱足得之足太阳阳蹻脉所会灸三壮主腰痛不可举足跟中踝后痛脚痿癫疾僵仆转筋尸厥暴霍乱马癎】
　　昆仑
　　【在足外踝后跟骨上陷者中灸三壮主痓脊强头痛脚如结踹如裂厥心痛与背相引善瘈如从后触其心伛偻者肾心痛也寒热癫疾目衂疟多汗腰痛不能俛仰目如脱项如防脊强大风头多汗腰尻腹痛踹踝肿上齿痛脊背尻重不欲起间食臭恶闻人音狂易女子字难若胞衣不出泄风从头至足癎瘈口闭不得开每大便腹暴满按之不下噫悲喘】
　　付阳
　　【足阳蹻之郄在外踝上三寸太阳前少阳后筋骨间灸三壮主痿厥风头重防痛枢股踹外廉骨痛瘈疭痹不仁振寒时有热四肢不举】
　　飞
　　【一名厥阳在足外踝上七寸足太阳络灸三壮主身懈寒少气热甚恶人心惕然取飞扬及絶骨附上临泣淫泺胫瘦热病汗不出皆主之下部寒体重逆气头痛痓反折疟实则腰背痛虚则衂不渇间日作狂癫疾体痛颈项痛歴节汗出而步失履寒腹不仁踹中痛痔篡痛】
　　承山
　　【一名鱼腹一名肉柱在兑踹肠下分肉间陷者中灸五壮主寒热簒反出癫疾瘈疭衂腰背痛脚踹酸重战栗不能乆立踹如裂脚急肿痛足挛少腹痛引喉咽大便难腹痛】
　　承筋
　　【一名踹肠一名直肠在踹中央陷者中足太阳脉气所发灸三壮主大肠实则腰背痛寒痹转筋头痛气虚则鼻衂癫疾腰痛湿然汗出令人欲食欲走寒热篡后出瘈疭脚踹痠重战栗不能乆立脚急肿痛跗筋足挛少腹痛引喉嗌大便难痔簒痛腰背相引霍乱胫痹不仁】
　　合阳
　　【在膝约纹中央下二寸灸五壮主痹厥癫疾不呕沫瘈疭拘急跟厥膝重腰脊痛引腹篡隂股热隂暴痛寒热膝酸重】
　　委中
　　【在腘中央动脉灸三壮主腰痛侠脊至头沈沈然目疟头痛寒从背起先寒后热渇不止汗乃出癫疾反折热痛侠脊痛痔簒痛遗溺筋急身热少腹坚肿少腹时热小便难尻股寒髀枢痛外引季胁内控八衂血不止】
　　委阳
　　【在足太阳之前少阳之后出于腘中外廉两筋间承扶下六寸此足太阳之络灸三壮一云屈身取之主胸满彭彭然实则闭癃腋下肿痛虚则遗溺脚急兢兢然筋痛不得小便痛引腹腰痛不得俛仰】
　　浮郄
　　【委阳上一寸展膝得灸三壮主不得卧】
　　殷门
　　【在肉郄下六寸灸三壮主腰痛得俛不得仰仰则痛得之举重恶血归之】
　　承扶
　　【一名肉郄一名隂闗一名皮部在凥臋下股隂上冲纹中一云股隂下冲纹中灸三壮主腰脊凥臋股隂寒大痛虚则血动实则热痛痔簒痛尻脽中肿大便直出隂胞有寒小便不利】
　　附分
　　【在第二椎下附项内廉两傍各三寸手足太阳之会灸五壮主背痛引颈】
　　魄戸
　　【在第三椎下两傍各三寸足太阳脉气所发正坐取之灸五壮主肩间急凄厥恶寒项背痛引颈欬逆上气呕吐烦满背痛不能引顾】
　　神堂
　　【在第五椎下两傍各三寸陷者中足太阳脉气所发灸五壮主肩痛胷腹满凄厥脊背急强】
　　譩譆
　　【在肩内廉侠第六椎下两傍各三寸以手按之痛病者言譩譆足太阳脉气所发灸五壮主腋拘挛暴脉急引胁痛内引心肺从项至脊以下十二椎应等灸之立已热病汗不出肩背寒热痓互引身热欬逆上气虚喘喘逆衂肩甲内廉痛不可俛仰季脇引少腹而胀痛小儿食晦头痛引颐防疟风】
　　膈闗
　　【在第七椎下两傍各三寸陷者中足太阳脉气所发濶肩取之灸五壮主肩痛恶寒脊强俛仰难食不下呕吐多涎】
　　魂门
　　【在第九椎下两傍各三寸陷者中足太阳脉气所发正坐取之灸三壮主胷胁胀满背痛恶风寒饮食不下呕吐不留住】
　　阳纲
　　【在第十椎下两傍各三寸陷者中足太阳脉气所发正坐取之灸三壮主食饮不下腹中雷鸣大便不节小便赤黄】
　　意舍
　　【在第十一椎下两傍各三寸陷者中足太阳脉气所发正坐取之灸三壮主腹满胪胀大便泄消渇身热面目黄】
　　胃仓
　　【在第十二椎下两傍各三寸灸三壮主胪胀水肿食饮不下多寒不能俛仰】
　　肓门
　　【在第十三椎下两傍各三寸义肋间灸三十壮主心下大坚妇人乳余疾】
　　志室
　　【在第十四椎下两傍各三寸陷者中足太阳脉气所发正坐取之灸三壮主腰痛脊急胁下满少腹坚急】
</div>
    <div class="pagination">
<a href="外台秘要方_page216.html">上一页</a><span>...</span><a href="外台秘要方_page212.html">212</a><a href="外台秘要方_page213.html">213</a><a href="外台秘要方_page214.html">214</a><a href="外台秘要方_page215.html">215</a><a href="外台秘要方_page216.html">216</a><span class="current-page">217</span><a href="外台秘要方_page218.html">218</a><a href="外台秘要方_page219.html">219</a><a href="外台秘要方_page220.html">220</a><a href="外台秘要方_page221.html">221</a><a href="外台秘要方_page222.html">222</a><span>...</span><a href="外台秘要方_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
