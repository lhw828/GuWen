<!DOCTYPE html>
<html>
<head>
    <meta charset="UTF-8">
    <title>证治准绳 - 第 326 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 326 页/共 348 页</h1>
    <div class="content">　　马蹄金　铁马鞭　拨雪根
　　右水煎入少酒和服
　　立效散　治马
　　水滚子根【又名溪枫根又名水杨柳多】淡茶防根【中】晚祥西根【少】
　　右水煎入酒和服或合六马散亦効
　　浸酒方　治马
　　老公须【根】毛里金钗【根】狗骨子【根】大叶毛吹曲
　　右浸酒暖服不可煎
　　续骨散　治接骨马
　　天灯心　紫草　赤牛膝　山苏木　钓钩藤马蹄香　马蹄金　紫金皮　天花粉　白马骨铁马鞭　臭木待　酒镡子【根】
　　右酒水各半煎服
　　轻脚散　治锁脚马
　　天灯心　紫背草　赤牛膝　钩藤根　山苏木酒根　白马骨　马蹄金　铁马鞭　穿山蜈蚣
　　右酒水各半煎服
　　嗍骨散　治嗍骨马
　　马蹄金　马蹄藤　白马骨　紫金皮　钓钩藤铁马鞭　酒壜根　马蹄香　天灯心　山苏木赤牛膝　地茄根　紫金藤　李子根　臭木待【根】鸟苞子【根】穿山蜈蚣
　　右水酒各半煎服
　　蠲脊散　治过脊马
　　紫金皮　天灯心　酒壜根　马蹄香　马蹄金紫背草　狗骨根　地茄根　山苏木　白马骨铁马鞭　臭木待【根】
　　右生地黄酒水各半煎服
　　蠲骶散　治杀着马
　　溪枫根　白田柯　赤牛藤　白马骨　拨雪根马蹄金　金脑香　马蹄藤　马蹄香　地马梢【根】穿山蜈蚣
　　右水酒各半煎服
　　退创散　治马满身创人转动不便
　　地马梢根　白马骨　铁马鞭　头形花根　鸡屎子　诈死子　马蹄金　山茄根　狗骨根对节金惊根
　　右水煎入酒和服
　　钓钩藤散　治马肿疡病后筋脉拘急
　　钓钩藤　伸筋藤　石楠藤　羊带归根　天灯心　狗骨子根　真珠帘根　豨莶草根
　　右水煎入酒和服
　　马鞭散　治马防
　　石楠藤　凉藤子　晚祥西　雪里开　马蹄金铁马鞭　鬼腰带根
　　右水煎入酒和服又用雪里开捣糟炒之又用樟树根皮山枇杷根皮捣糟炒之
　　妙草散　治病马防
　　白根子　赤芎根皮
　　右捣糟炒之又用七层楼煎酒服之
　　二妙散　治满身起堆是马
　　马蹄香　香圆橘叶
　　右捣烂糟炒之又用秦椒酒煎
　　杨梅疮
　　或问广疮何如曰此肝肾二经湿热或色欲太过肾经虚损感邪秽之气而成或因下疳畜毒纒绵不已而作一名翻花疮肉反于外状如蜡色有如绵花故又名绵花疮此则邪毒盛细小者名广豆或如赤根脓窠此则邪毒浅凡患此证先宜食毒物以发之后服通圣散之类须用土茯苓对停服毒势既杀八珍十全大补汤之类以补气血必守禁忌方获全愈大忌房劳如犯之服药不効虑后结毒一忌酸醋酸敛邪毒后结广癣一忌白肠能发郁火以致纒绵不已一忌轻粉及冷水致后筋骨疼痛结成风块或一二年或数年方发其状坚硬肉色平淡或痛或痒多结于骨节头面喉鼻之间经络交防之处已破则脓水淋漓甚可畏也轻则发广癣亦名千层癣多生手心足底重叠不已又有余毒亦名气毒筋骨疼痛来去不定亦名湿毒筋骨痛酸乍作乍止宜随其浅深治之先服消风散毒后服补剂疮势盛及结毒深者必用熏药后服通圣散以泄火毒后服八珍汤大补汤之类弱者不宜熏恐不能胜火气也　薛属元气不足邪气所乘亦有传染而患受症在肝肾二经故多在下体发起有先筋骨痛而后患者有先患而后痛者初起脉浮数邪在脾肺经也先用荆防败毒散解散之脉数邪在肝胆经也先用龙胆泻肝汤清解之脉沉数邪在脏腑也先用内疎黄连汤通导之后用换肌消毒散为主愈后再无筋骨疼痛之患若疮凸赤作痛热毒炽盛也疮微作痛毒将杀也疮色白而不结痂阳气虚也色赤而不结痂隂血虚也搔痒脉虚浮气不能相荣也搔痒脉浮数血不能相荣也臋背间或颈间作痒膀胱隂虚也隂器间或股内痒肝经血虚也隂囊作痒重坠肝经隂虚湿热也小便频数短少色赤肝经隂虚也小便频数色白短少脾肺气虚也面目搔痒或搔变赤外邪相搏也眉间痒或毛落肝胆血燥也饮食少思口干饮汤胃气虚也饮食难化大便不实脾气虚也侵晨或夜间泄泻脾肾虚也若治失其法有蚀伤眼目腐烂玉茎拳挛肢体者但用九味芦荟丸以清肝火六味丸以生肾水蠲痹解毒饮以养血袪邪亦有可愈者若悮用轻粉等剂反为难治　湿胜者宜先导湿表实者宜先解表　里实者宜先疎里　表里若俱实解表攻里　表虚者补气　里虚者补血　表里俱虚者补气血　一人遍身皆患左手脉数以荆防败毒散表症乃退以仙方活命饮六剂疮渐愈兼萆薢汤月余而痊　一妇焮痛发热便秘作渴脉沉实以内疎黄连汤二剂里症已退以龙胆泻肝汤数剂疮毒顿退间服萆薢汤月余而痊　一人下部生疳诸药不应延及遍身突肿状如翻花筋挛骨痛至夜尤甚此肝肾二经湿热所致先以导水丸进五服次以龙胆泻肝汤数剂再与除湿健脾之药外贴神异膏吸其脓隔蒜灸防其毒而愈　若表实者荆防败毒散　里实者防风通圣散气虚者四君子　血虚者四物仍加兼症之药并愈若服轻粉等药反收毒于内以致迭发　防服防风
　　通圣则气血愈虚因而不治者多矣　一人患之发寒热作渴便秘两手脉实用防风通圣散而退以荆防败毒散兼龙胆泻肝汤而痊　一人患之肿痛先以龙胆泻肝汤导水丸各四剂少愈再以小柴胡加黄檗苍术五十余剂而平　一人玉茎肿溃小便赤澁肝脉数以小柴胡加木通青皮龙胆草四剂又龙胆泻肝汤数剂而痊　一童玉茎患之延及小腹数枚作痛发热以小柴胡汤吞芦荟丸更贴神异膏月余而痊　一人愈后腿肿一块久而溃烂不敛以蒜捣烂傅患处以艾灸其上更贴神异膏反服黑丸子并托里药两月而愈一妇然轻粉药于被中熏之致遍身皮搨脓水淋漓不能起居以滑石黄檗为末菉豆粉等分铺席上令可卧更以金银花散月余而痊　一人皆愈但背肿一块甚硬肉色不变年余方溃出水三载不愈气血俱虚饮食少思以六君子汤加当归藿香三十余剂更饮萆薢汤两月余而痊　一人患之势炽兼脾胃气血皆虚亦服前药而瘥　一妇患之皆愈惟两腿两膁各烂一块如掌兼筋挛骨痛三载不愈诸药不应朝晡热甚饮食少思以萆薢汤兼逍遥散倍用白术茯苓数剂热止食进贴神异膏更服八珍汤加牛膝杜仲木三十余剂而痊　一人杨梅疮后两腿一臂各溃二寸许一穴脓水淋漓少食不睡久而不愈以八珍汤加茯神酸枣仁服毎日以蒜捣烂涂患处灸良久随贴膏药数日稍可却用豆防灸更服十全大补汤而愈　凡有肿硬或作痛亦用蒜灸及敷中和膏内服补药并効　一儒者患前证先玉茎作痒出水后隂囊股内小腹脇臂发小防或干脓窠误服祛风等药肢体倦怠恶寒发热饮食渐减大便不实左尺洪数左闗数右闗浮缓按之微余曰此患属肝胆经也左闗脉左尺脉浮数者肾水少而虚热传于肝也右闗脉浮缓脾胃之气弱也按之而者肝木乘脾土也用六味地黄丸补中益气汤为主佐以换肌消毒散而愈　一儒者患前症色焮赤作痛大便秘而不实服祛风败毒等药舌痛口干脉浮而数此邪气去而隂虚所致用六味丸料加山栀当归四剂脉症顿退又用八珍汤加山栀丹皮疮色渐白后用四君加归茋而愈　一患者服攻毒等药患处凸而色赤作痛肢体倦怠恶寒发热脉浮而虚此元气复伤而邪气实也用补中益气汤二剂而痊　一儒者患之误服祛风消毒之药复伤元气因劳役过度内热口干齿龈作痛右闗脉洪数而虚此脾胃受伤而火动用清胃散之类而愈　进士刘华甫患之数月用轻粉硃砂等药头面臂臋各结一块二寸许溃而形气消弱寒热口干舌燥唇裂小便淋漓痰涎上涌饮食少思此脾胃伤诸脏弱而虚火动也先用六君子二十余剂又用补中益气加山茱萸山药麦门五味服之胃气复而诸症愈惟小便未清痰涎未止用加减八味丸而痊　一儒者患之头面搔痒或成粒或成片或出水脾肺脉俱洪数此风邪所伤先用荆防败毒散加萆薢钓钩藤数剂渐愈但口干内热用四物加山栀钓藤金银花甘草节而愈后遍身搔痒内热口干佐以六味丸而痊　一商人毎劳役饮酒后则遍身生疮服祛风败毒之剂面目胸背臂脇结一块如桃栗凹凸痒痛脓水淋漓气血虚甚寒热往来作渴痰壅此湿热壅盛元气虚而不能愈也外敷当归膏内服补隂八珍加萆薢五钱并换肌消毒散加干葛钓钩藤各一钱二十余剂诸症渐退仍以前药为主佐以调理之剂两月余血气复而疮愈
　　萆薢汤
　　川萆薢【一名土茯苓俗呼冷饭团】
　　毎服贰两水三钟煎一钟半去渣徐徐温服病甚患久者以此一味为主而加以兼证之剂
　　换肌消毒散　治时疮不拘初起溃烂
　　土茯苓【五钱】当归【酒洗】白芷　皂角刺　薏苡仁【各一钱】白鲜皮　木【不犯铁器】木通　金银花【各七分】炙甘草【五分】
　　右水煎服
　　蠲痹消毒散　治时疮肢节拘挛
　　姜黄　土茯苓　独活【各五钱】白术　当归【各一钱五分】赤芍药【一钱】白芷【五分】
　　右水煎服
　　蠲毒换肌饮　治杨梅疮
　　冷饭团【白色者木槌打碎四两】
　　右以长流水肆大碗入砂锅内煎至三椀入后药黄蒌【连仁杵烂或细切一个】黄茋【盐水炒三钱】白芍药　当归【各一钱半】木　白芷　风藤　白藓皮　贝母　天花粉　穿山甲　皂角刺　甘草节【各一钱】汉防己【七分】鼈虱胡麻【炒研二钱】金银花　猪胰子【切碎一两】
　　右再煎至一大椀通口顿服胃弱者分为二服日三服
　　又方
　　木　牛膝【去芦】生地黄　当归　金银花　贝母【已上各二钱】粉草节　五加皮　天花粉　地骨皮【已上各一钱半】鼈虱胡麻仁【二钱半炒香研】白芷　大风藤【各一钱】薏苡仁【三钱炒】柴胡【五分】独核肥皂子【去硬殻七个】皂角子【七个炒打碎】冷饭团【四两白色者可用木槌打碎】猪胰子【二两切碎】白藓皮【壹钱二分】
　　河水三大椀入砂锅内煎至一大椀空心上下午饥时各一服忌食茶醋牛肉河鲀猪肝肠
　　洗汤方
　　五倍子【四两】皮硝【一两】地骨皮【三两打碎】甘草【一两五钱作片】艾叶【二两】葱【十枝】
　　入麻布囊中煎极浓汤一锅勿侵生水先以一分滚汤乗热熏洗旋添热汤浴至汗出为度浴时先服前煎药一服
　　防药方
　　真轻粉【五分】杏仁【七粒去皮】氷片【三厘】
　　三味同捣极烂洗浄防上
　　杨梅疮丸药方
　　白花蛇【四寸酥炙】露蜂房【一枚煅】全蝎【四枚酒浸蜜炙去足螫】蜈蚣【二条煅】龟板【一两酥炙】雄黄　飞丹【各一钱】槐花米　两前细茶【各五钱】孩儿茶　辰砂【各五分为衣】麝香【三分同研为衣】
　　右用黄米饭为丸日进二三服好酒送下七日后疮即光矣　当加桦皮灰
　　发霉疮毒方　用雄羊肉一斤水八椀煮熟入后药川芎　大黄　蝉蜕　麻黄　威灵仙【各一两此味虚人不可多用】
　　共五味入羊肉内煎至一大椀空心服其羊肉任意食之葢被取汗天明洗浴　只用一贴立効
　　围药方
　　丁香　檀香　沉香　乳香【各五钱】赤石脂【三两】麝香【一钱】桑霜【二两】
　　鹻水调围
　　广疮膏　亦治结毒
　　黄连　黄蜡【各三钱】木鼈子【去殻】蕲艾【各二钱】韶粉　白蜡【各一钱五分】雄黄【一钱】芦甘石【五钱】龙骨【五分】氷片【一分】
　　香油煎膏　原方有樟脑三钱恐作痛故去之
　　熏法　治杨梅疮毒流注四肢或偏身结成大疮久不能愈者用此法熏之极妙能收轻粉毒
　　好艾叶【一斤挼熟】雄黄【一两】黄丹【一两】松香【四两】苍术【半斤米泔制过】
　　右四味为末入艾拌匀用黄纸做成药筒五寸长以火烧着一头将烟熏疮口待筒烧过一半去筒用水银膏贴之次日又洗又熏之半月有効如重二十日有効
　　洗药方
　　石菖蒲　荆芥　防风　羌活　独活　金银藤地骨皮　何首乌　甘草
　　右日日煎汤洗之
　　水银膏　亦治臁疮
　　无名异　水银　银硃　黄丹　百草霜【各等分】
　　右研极细和匀用桐油调成膏油纸摊作隔纸膏贴之其油纸先用黄连黄檗煎汤刷数遍然后摊贴
　　又防法　治杨梅疮不问新旧并効不过旬日用胆矾白矾末并水银各三钱半入香油津唾各少许和匀坐无风处取药少许涂两脚心以两手心对脚心擦磨良久再涂药少许仍前再擦用药尽即卧汗出或大便去垢口出秽涎为验连擦三日煎通圣散澡洗更服内疎黄连汤或败毒散愈后服萆薢汤有热加芩连气虚参茋血虚四物之类








　　证治准绳巻一百十四
<子部,医家类,证治准绳>
　　钦定四库全书
　　证治凖绳巻一百十五
　　明　王肯堂　撰
　　外科
　　疮
　　诸痛痒疮皆属于心诸湿满皆属于脾心主血脾主肉血热而肉湿湿热相合溃败肌肤淫不休不可以定名命之故谓之恶疮也然有辨焉如疥癣瘾疹之属怫欝气血在皮肤腠理间者可以表而散内经有谓汗之则疮已者是已若欝气血在肌肉之分外连皮肤作寒热而生脓者或七情所招或膏梁之变皆宜解内热不宜汗也张仲景所谓疮家不可发汗汗之则痉者是已一疮而有宜汗不宜汗之别热有浅深表里故也故疮在皮肤则当因其轻而扬之汗之浴之外以杀虫润燥皆觧凝结涎沫之药傅之疮在肌肉则当因其重而减之沩经络之热清凉气血外以化脓生肌膏熁之疮在头项则当射而取之用酒制寒凉剂更以风药升而上之外以杀虫解热药傅之能明此三者其于治疮思过半矣
</div>
    <div class="pagination">
<a href="证治准绳_page325.html">上一页</a><span>...</span><a href="证治准绳_page321.html">321</a><a href="证治准绳_page322.html">322</a><a href="证治准绳_page323.html">323</a><a href="证治准绳_page324.html">324</a><a href="证治准绳_page325.html">325</a><span class="current-page">326</span><a href="证治准绳_page327.html">327</a><a href="证治准绳_page328.html">328</a><a href="证治准绳_page329.html">329</a><a href="证治准绳_page330.html">330</a><a href="证治准绳_page331.html">331</a><span>...</span><a href="证治准绳_page327.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
