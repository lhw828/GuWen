<!DOCTYPE html>
<html>
<head>
    <meta charset="UTF-8">
    <title>证类本草 - 第 63 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 63 页/共 244 页</h1>
    <div class="content">　　铛墨

　　主蛊毒中恶，血晕吐血。以酒或水细研温服之。亦涂金疮，生肌止血。疮在面，慎勿涂之，黑入肉如印。此铛下墨是也。（今附）

　　臣禹锡等谨按蜀本云：铛墨，无毒。

　　图经文具锻石条下。

　　千金方臭气。鼻气壅塞不通方：水服釜墨末。又方：治舌卒肿如猪胞状，满口，不治须臾死。以釜墨和酒涂舌下，立瘥。又方：治心痛，取铛墨以热小便调下二钱匕。又方：治逆生。

　　以手中指取釜下墨，交画儿足下，顿生。又方：治中恶，心痛欲绝。用釜下墨半两，盐一钱，和研，以熟水一盏调，顿服。肘后方：治转筋，入肠中欲转者。釜底墨末，和酒服之瘥。

　　经验方治霍乱。取锅底墨煤少许，只半钱以下。又于灶额上取少许，以百沸汤一盏，投煤其中，急搅数十下，用碗盖之，汗出通口微呷一、两口，吐泻立止。

　　卷第五

　　砂

　　 砂　味咸、苦、辛，温，有毒。不宜多服。主积聚，破结血，烂胎，止痛下气，疗咳嗽宿冷，去恶肉，生好肌。柔金银，可为焊药。出西戎，形如牙硝，光净者良。驴马药亦用。

　　今按陈藏器本草云： 砂，主妇人、丈夫羸瘦积病，血气不调，肠鸣，食饮不消，腰脚疼，癖痰饮，喉中结气，反胃吐水。令人能食，肥健。一飞为酸砂，二飞为伏翼，三飞为定精，色如鹅儿黄，和诸补药为丸，服之有暴热。飞炼有法，亦能变铁。又按别本注云：胡人谓为浓沙，其性大热，今云温，恐有误也。（唐本先附）臣禹锡等谨按药性论云： 砂，有大毒。畏浆水，忌羊血。味酸、咸。能销五金八石，腐坏人肠胃。生食之，化人心为血。中者，研生绿豆汁，饮一、二升解之。道门中有伏炼法。能除冷病，大益阳事。萧炳云： 砂，使。生不宜多服。光净者良，今生北庭为上。日华子云：北庭砂，味辛、酸，暖，无毒。畏一切酸。补水脏，暖子宫，消冷癖瘀血，宿食不消，气块 癖，及血崩带下，恶疮息肉。食肉饱胀，夜多小便，女人血气心疼，丈夫腰胯酸重，四肢不任。凡修制，用黄丹、锻石作柜，赤使用，并无毒。世人自疑烂肉，如人被刀刃所伤，以北庭 敷定，当时生痂。亦名狄盐者。

　　图经曰： 砂，出西戎，今西凉夏国及河东、陕西近边州郡亦有之。然西戎来者，颗块光明，大者有如拳，重三、五两，小者如指面，入药最紧。边界出者，杂碎如麻豆粒，又夹砂石，用之须飞澄去土石讫，亦无力，彼人谓之气砂。此药近出唐世，而方书着古人单服一味，伏火作丸子，亦有兼硫黄、马牙硝辈合饵者，不知方出何时？殊非古法。此本攻积聚之物，热而有毒，多食腐坏人肠胃，生用又能化人心为血，固非平居可饵者。而西土人用淹肉炙以当盐食之，无害，盖积习之久，若魏武啖野葛不毒之义也。又名北庭砂，又名狄盐。《本经》云：柔金银，可为焊药。今人作焊药，乃用硼砂，硼砂出于南海。性温，平。今医家治咽喉最为要切。其状甚光莹，亦有极大块者，诸方亦稀用。

　　陈藏器云：有暴热，损发。圣惠方治悬痈卒肿。用 砂半钱，绵裹含，咽津，即瘥。外台秘要：救急治鱼骨哽在喉中。以少许 砂，口中咀嚼咽之，立下。经验方： 砂丸方： 砂不计多少，用罐子内着 砂，上面更坐罐子一个，用纸筋、白土和上下俱 了。窨干后，从辰初时便用苍耳自在落下叶，将来捣罗为末，药上铺头盖底，上面罐子内用水坐着，水旋添，火烧从罐子外五寸以来围绕，欲尽更添火，移向前罐子周回，火尽更旋烧促向前，计一伏时为度，更不移火，却闲杂人及妇人不得见，一伏时住。取来捣罗为末，醋、面糊为丸如桐子大。

　　每服逐日十丸至十五丸，温酒或米饮下，并无忌，若烧吃三、二斤，进食无病。陈巽：治元脏虚冷，气攻脐腹疼痛。 砂一两，川乌头生去皮脐，杵为末取二两， 砂生研，用纤霞草末二两，与 砂同研匀，用一小砂罐子，不固济，慢火烧通赤热，将拌了者 砂入罐子内，不盖口加顶火一秤，候火尽炉寒取出研，与乌头末同研匀，汤浸蒸饼丸如桐子大。每服三丸，热木香汤、醋汤任下。青霞子《宝藏论》： 砂，若草伏住火不碎，可转制得诸石药，并引诸药，可治妇人久冷。 砂为五金贼也，若石药并灰霜伏得者，不堪用也。太清服炼灵砂法云：北庭砂所禀阴石之气，性含阳毒之精，功能消败去秽益阳，其功甚着。丹房镜源云： 砂性有大毒，或沉冷之疾可服则愈，久服有痈肿。出北庭白黄者，诀曰为五金贼，能制合群药。药中之使，自制雄、雌黄。

　　衍义曰： 砂，金银有伪，投熔窝中，其伪物尽消散。矧人腹中有久积，故可溃腐也。

　　合他药治目中翳，用之须水飞过，入瓷器中，于重汤中煮其器，使自干，杀其毒及去其尘秽。

　　卷第五

　　铅丹

　　味辛，微寒，主吐逆胃反，惊痫癫疾，除热下气，止小便利，除毒热脐挛，金疮溢血。炼化还成九光，久服通神明。一名铅华，生于铅。生蜀郡平泽。

　　陶隐居云：即今熬铅所作黄丹也。画用者，俗方亦稀用，唯《仙经》涂丹釜所须，云化成九光者，当谓九光丹以为釜尔，无别变炼法。唐本注云：丹、白二粉，俱炒锡作，今《经》称铅丹，陶云熬铅，俱误矣。今注：此即今黄丹也，与粉锡二物，俱是化铅为之。按李含光《音义》云：黄丹，胡粉皆化铅，未闻用锡者，故参同契云：若胡粉投炭中，色坏为铅。《抱朴子·内篇》云：愚人乃不信黄丹及胡粉是化铅所作，今唐注以三物俱炒锡，大误矣。臣禹锡等谨按药性论云：铅丹，君。主治惊悸狂走，呕逆，消渴。煎膏用，止痛生肌。萧炳云：臣，不入汤。日华子云：黄丹，凉，无毒。镇心安神，疗反胃，止吐血及嗽，敷金疮长肉，及汤火疮，染须发。可煎膏。

　　图经文具铅、锡条下。

　　外台秘要：《集验》疗逆产方：真丹刀圭，涂儿跖下。肘后方：客忤，中恶之类，多于道间得之，令人心腹疼痛，胀满，气冲心胸，不即治亦害人。救之方：真丹方寸匕，蜜三合和服之，口噤者折齿灌之。又方：治伤寒及时气，温病头痛壮热，脉盛。真丹涂行身令遍，向火坐令汗出。又方：蝎螫人，黄丹醋调涂之。经验方：碧霞丹：治吐逆立效。北来黄丹四两筛过，用好米醋半升，同药入铫内煎令干，却用炭火三秤，就铫内 透红，冷，取研细为末，用粟米饭丸如桐子大。煎酵汤下七丸，不嚼，只一服。王氏博济：治风痫驱风散：铅丹二两，白矾二两，为末。用砖一口，以纸铺砖上，先以丹铺纸上，次以矾铺丹上，然后用纸捅，却将十斤柳木柴烧过为度，取出细研。每服一钱，温酒下。刘氏：治小儿疟方：黄丹两钱匕，以蜜水和与服，冷即以酒和，令服之良。子母秘录：治小儿重舌方：黄丹如豆大，内管中，以安舌下。治疟百草霜：黄丹等分细研。每服二钱匕，于发日空心米饮调服，不过两服愈。

　　衍义曰：铅丹，本谓之黄丹，化铅而成。别有法，《唐本》注：炒锡作。然《经》称铅丹，则炒锡之说误矣。亦不为难辨，盖锡则以黯暗，铅则明白，以此为异。治疟及久积皆用。

　　卷第五

　　铅

　　铅　味甘，无毒。镇心安神，治伤寒毒瓦斯，反胃呕哕，蛇蜴所咬，炙熨之。（新补） 见日华子。

　　图经曰：铅，生蜀郡平泽。锡，生桂阳山谷。今有银坑处皆有之。而临贺出锡尤盛，亦谓之白错。铅丹，黄丹也。粉锡，胡粉也。二物并是化铅所作，胡附于铅。镜虽铜而皆用锡杂之，乃能明白，故镜鼻附于锡。谨按《字书》：为锡，为 ，铅为青金，虽相似而入用殊别也。又有铅霜，亦出于铅。其法以铅杂水银十五分之一，合炼作片，置醋瓮中密封，经久成霜，亦谓之铅白霜。性极冷，人治风痰及婴孺惊滞药。今医家用之尤多。凡铸铜之物，多和以锡。《考工记》：攻金之工，金有六齐是也。凡药用铜弩牙、古文钱之类，皆以有锡，故其用亦近之。又铅灰治瘰 。刘禹锡着其法云：取铅三两，铁器中熬之，久当有脚如黑灰和脂涂子上，仍以旧帛贴之，数数去帛，拭恶汁又贴，如此半月许，亦不痛、不破、不作疮，但内消之为水，瘥。虽流过项亦瘥。

　　陈藏器云：锡、铅及琅 、铜镜鼻铜，陶云琅 杀锡毒，按锡有黑有白、黑锡，寒，小毒。

　　主瘿瘤，鬼气疰忤，错为末，和青木香，敷风疮肿恶毒。《本经》虽有条，皆以成丹及粉，非专为铅、锡生文也。锡为粉，化铅为丹。《本经》云铅丹，锡粉是也。苏云铅为丹，锡为粉，深误。经验方治发背及诸般痈毒疮。黑铅一斤，甘草三两，微炙锉，用酒一斗，着空瓶在旁，先以甘草置在酒瓶内，然后熔铅投在酒瓶中，却出酒，在空瓶内取出铅，根据前熔后投，如此者九度，并甘草去之，只留酒，令病者饮，醉寝即愈。胜金方：乌髭鬓，明目，牢齿牙。黑铅半斤，大铅内熔成汁，旋入桑条灰，柳木搅令成沙，上以熟绢罗为末。每日早晨如常揩齿牙后，用温水漱在盂子内，取用其水洗眼，治诸般眼疾。髭黄白者，用之皆变黑也。又方治金石药毒。用黑铅一斤，以坩埚中熔成汁，投酒一升，如此十数回，候酒至半升，去铅，顿服之瘥。青霞子《宝藏论》云：黑铅草伏得成宝，可点铜为银，并铸作鼎，养朱砂住得火，养水银住火，断粉霜住火。太清服炼灵砂法：锡、铅俱禀北方壬癸阴极之精也，性濡滑，服之而多阴毒，伤人心胃。丹房镜源云：铅，咸。铅者不出银，熟铅是也。嘉州陇 利州出铅精之叶，深有变形之状，文曰紫背铅，铅能碎金钢砧。草节铅出嘉州，打着碎，如烧之有硫黄臭烟者。信州铅、卢氏铅，此粗恶，用时直须滤过。阴平铅出剑州，是铁之苗，铅黄花投汞中，以文武火养，自浮面上，掠刮取炒作黄丹色。钓脚铅出雅州山洞溪砂中，形如皂子，又如蝌蚪子，黑色。炒铅丹法：铅一斤，土硫黄一两，硝石一两。上先熔铅成汁，下醋点之，滚沸时下土硫黄一小块，并续更下硝石少许，沸定再点醋，根据前下少许硝、黄，已硝，沸尽黄亦尽，炒为末成丹。

　　卷第五

　　粉锡

　　粉锡　味辛，寒，无毒。主伏尸毒螫，杀三虫，去鳖瘕，疗恶疮，堕胎，止小便利。一名解锡。

　　陶隐居云：即今化铅所作胡粉也。其有金色者，疗尸虫弥良，而谓之粉锡，事与经乖。

　　唐本注云：铅丹、胡粉，实用锡造。陶今言化铅作之，《经》云粉锡，亦为误矣。今注按《本经》呼为粉锡，然其实铅粉也。故英公序云：铅、锡莫辨者，盖谓此也。臣禹锡等谨按药性论云：胡粉，使，又名定粉。味甘、辛，无毒。能治积聚不消，焦炒，止小儿疳痢。陈藏器云：胡粉，本功外，主久痢成疳。和水及鸡子白服，以粪黑为度，为其杀虫而止痢也。日华子云：光粉，凉，无毒。治痈肿 烂，呕逆，疗症瘕，小儿疳气。

　　图经文具铅条下。

　　外台秘要：误吞钱并金银物。以胡粉一两，捣调之，分再服食水银金如泥，吞金银物在腹中，服之令消洋出之。千金方：治疮中水。胡粉、炭灰白等分，脂和涂孔上，水即止。又方：治诸腋臭。胡粉三合，以牛脂和，煎令可丸，涂之。肘后方：治笃病新起早劳，食饮多致复欲死方：水服胡粉少许。《伤寒类要》同。又方：治卒从高落下，瘀血抢心，面青短气欲死方：胡粉一钱匕，和水服之，即瘥。孙真人食忌：治火烧疮，以胡粉、羊髓和涂上，封之。食医心镜：治小儿舌上疮。取胡粉末并猪 骨中髓敷之，日三度。张文仲：治干湿癣等及阴下常湿且臭，或作疮。但以胡粉一物粉之，除即瘥止，常用大验。《肘后方》同。又方：治寸白虫。熬胡粉令速燥，平旦作肉 ，以药方寸匕纳 中，服之有大效。又方：小儿疳疮。胡粉熬八分，猪脂和涂之，瘥为度，油亦得。子母秘录：小儿夜啼。胡粉服水调三豆大，日三服。又方：小儿腹胀。胡粉盐熬色变，以摩腹上，兼治腹皮青。若不理，须臾死。又方：治小儿无辜痢赤白兼成疳。

　　胡粉熟蒸，熬令色变，以饮服之。又方：治小儿耳后月蚀疮，胡粉和土涂上。丹房镜源云：胡粉可制硫黄，亦可用外柜。

　　衍义曰：粉锡，胡粉也，又名定粉。止泄痢，积聚及久痢。

　　卷第五

　　东壁土

　　主下部疮，脱肛。

　　陶隐居云：此屋之东壁上土尔，当取东壁之东边，谓常先见日光，刮取用之。亦疗小儿风脐，又可除油污衣，胜锻石、滑石。唐本注云：此土摩干、湿二癣，极有效也。臣禹锡等谨按药性论云：东壁土，亦或单用。性平。刮末细筛，点目中去翳。又东壁土一蚬壳细末，敷豌豆疮及主温疟。日华子云：东壁土，温，无毒。陈藏器云：好土，味甘，平，无毒。主泄痢，冷热赤白，腹内热毒绞结痛，下血。取入地干土，以水煮三、五沸，绞去滓，适稀稠，及暖服二升。又解诸药毒，中肉毒、合口椒毒、野菌毒并解之。取东壁土用之，功亦小同。止泄痢，霍乱烦闷为要。取其向阳壁久干也。张司空云：土三尺以上曰粪，三尺以下曰土。服之当去上恶物，勿令入客水。又食牛马肉及肝中毒者，先锉头发，令寸长，拌好土，作溏泥二升，合和饮之，须臾发皆贯所食肝出。牛马独肝者有大毒，不可食。汉武云：文成食马肝死。又人卒患心痛，画地作五字，以撮取中央土，水和一升绞，服之良也。又云土消，大寒，无毒。主伤寒时气，黄胆病，烦热，汤淋取汁顿服之。《庄子》云： 蜣转丸是也。藏在土中，掘地得之，正圆如人捻作，弥久者佳。又云土槟榔，主恶疮，诸虫咬及瘰 ，疥 等，细研油涂之，状如槟榔，于土穴中及阶除间得之。新者犹软，云蟾蜍屎也。蟾食百虫，故特主恶疮。

　　图经文具锻石条下。

　　外台秘要：治肛门凸出，故东壁土一升研，皂荚三挺长一尺二寸，壁土挹粉肛门。其头出处，取皂荚炙暖更递熨之，瘥。肘后方：服药过剂及中毒，烦闷欲死。刮东壁土以水一、二升，调饮之。经验方：治背痈疖。以多年烟熏壁土并黄柏二件等捣罗末，用生姜汁拌成膏，摊贴之，更以茅香汤调下一钱匕，服，妙也。子母秘录治小儿脐风疮，历年不瘥方：东壁土敷之。

　　衍义东壁土文具伏龙肝条下。

　　卷第五

　　赤铜屑

　　以醋和如麦饭，袋盛，先刺腋下脉，去血，封之，攻腋臭神效。又熬使极热，投酒中，服五合，日三，主贼风反折。又烧赤铜五斤，内酒二斗中百遍，服同煎，主贼风其验今按陈藏器本草云：赤铜屑，主折伤，能焊人骨及六畜有损者。取细研酒中温服之，直入处，六畜死后，取骨视之，犹有焊痕。赤铜为佳，熟铜不堪。（唐本先附）臣禹锡等谨按日华子云：铜屑，味苦，平，微毒。明目，治风眼，接骨焊齿，疗女人血气及心痛。又云铜器，平。治霍乱转筋，肾堂及脐下疰痛，并衣被衬后，贮火熨之。

　　外台秘要：治狐臭。崔氏方：先用清水净洗，又用清酢浆净洗讫，微揩使破，取铜屑和酢熟揩。又方：赤铜屑，以酢和银器中，炒极热，以布裹，熨腋下，冷复易，瘥止，甚验。太清服炼灵砂法云：铜禀东方乙阴之气，结而成魄。性利，服之伤肾。朝野佥载云：定州人崔务，坠马折足。医者令取铜末，和酒服之，遂痊平，及亡后十余年改葬，视其胫骨折处，有铜束之。丹房镜源云：武昌铜若作丹，打之不裂拆。

　　卷第五

</div>
    <div class="pagination">
<a href="证类本草_page62.html">上一页</a><span>...</span><a href="证类本草_page58.html">58</a><a href="证类本草_page59.html">59</a><a href="证类本草_page60.html">60</a><a href="证类本草_page61.html">61</a><a href="证类本草_page62.html">62</a><span class="current-page">63</span><a href="证类本草_page64.html">64</a><a href="证类本草_page65.html">65</a><a href="证类本草_page66.html">66</a><a href="证类本草_page67.html">67</a><a href="证类本草_page68.html">68</a><span>...</span><a href="证类本草_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
