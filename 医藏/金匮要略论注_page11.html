<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 11 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 11 页/共 20 页</h1>
    <div class="content">　　寸口脉浮而迟浮脉则热迟脉则潜热潜相抟名曰沉趺阳脉浮而数浮脉即热数脉即止热止相抟名曰伏沉伏相抟名曰水沉则络脉虚伏则小便难虚难相抟水走皮肤即为水矣
　　注曰此叚论正水所成之由也谓人身中健运不息所以成云行施之用故人之汗以天地之名之人之气以天地之疾风名之故寸口脉主上犹之天道必下济而光明故曰隂生于阳趺阳脉主下犹之地轴必上出而旋运故曰卫气起于下焦今寸口脉浮而迟浮主热乃又见迟迟者元气潜于下也旣见热脉又见潜脉是热为虚热而潜为真潜故曰热潜相抟名曰沉言其所下济之元气沉而不复举也今趺阳脉浮而数浮主热乃又见数数者衞气止于下也旣见热脉又见止脉是于客气为热而眞气为止故曰热止相抟名曰伏言其宜上出之衞气伏而不能升也从上而下者不返而终沉从下而上者停止而乆伏则旋运之气几乎熄矣熄则隂水乘之故曰沉伏相抟名曰水见非止客水也恐人不明沉伏之义故又曰络脉者阳精隂气所徃来也寸口阳气沉而在下则络脉虚小便者水道之所从出也趺阳眞气止而在下气有余即是火火热甚则小便难于是上不能运其水下不能出其水又焉能禁水之胡行而乱生邪故曰虚难相抟水走皮肤即为水矣水者即身中之隂气合水饮而横溢也沉伏二义俱于浮脉见之非眞明天地升降隂阳之道者其能道只字耶此仲景所以为万世师也
　　寸口脉而则衞气不行即恶寒水不沾流走于肠间
　　注曰此言水病将成之脉有挟者以明水不循故道之由谓脉属寒而乃卽状如弓按之不移者则衞气为寒所结而不行外无衞气所以恶寒不能运水故随其自至不能沾流走于肠间水旣不直走于肠间自不能不横出于肌肤矣
　　少隂脉而沉则为痛沉则为水小便即难
　　注曰此言水气已成亦或于少隂脉见之也少隂者尺脉也而沉属寒故主痛沉为隂结故属水小便即难言因肾病水而小便即为之不利非小便难故成水病也
　　脉得诸沉当责有水身体肿重水病脉出者死
　　注曰此除风水及皮水言之也谓水属隂沉脉亦属隂故脉得诸沉当责有水然亦必合身体肿重而断之诸云者言脉部不同则病原异然槩以沉为断耳水病脉既沉则浮出为阳气上脱故主死
　　夫水病人目下有卧面目鲜泽脉伏其人消渴病水腹大小便不利其脉沉絶者有水可下之
　　注曰此为正水言之谓凡水病人脾胃为水气所犯故目之下包曰窠胃脉之所至脾胃之所主病水则有形如卧水气主润故面目鲜华而润泽不同于风燥也脉伏即沉也其人消渴水在皮肤内之眞气耗耗则渴然非骤至之热故直消渴不若偶渴病水也在下则必腹大小便不利盖非痞塞则不能成水耳至于脉沉絶则沉之甚也水病不尽可下沉甚则水甚故可下之以去其标
　　问曰病下利后渇饮水小便不利腹满因肿者何也荅曰此法当病水若小便自利及汗出者自当愈
　　注曰此言下利后有可以成水而易愈者谓下利后渴液暴脱也以土弱而气不化小便反不利又恣饮水以伤脾土因而有入无出腹为之满气浮为肿然水入不出满乃常事肿则可疑故问不知胃气既虚水乃侮土土主肌肉土虚水溢则未有不肿者故曰此法当病水然在下利后非三隂结之比故小便通而汗即自愈也
　　心水者其身重而少气不得卧烦而燥其人隂肿　肝水者其腹大不能自转侧脇下腹痛时时津液微生小便续通　肺水者其身肿小便难时时鸭溏　脾水者其腹大四肢若重津液不生但苦少气小便难　肾水者其腹大脐肿腰痛不得溺隂下湿如牛鼻上汗其足逆冷面反瘦
　　注曰此亦为正水者微细分别以为治疗地也谓人病水乆则相传而槩病然其初有心独虚而致者水自心卽为心水心为君火主一身之阳水困之则君火不申而通身之阳无所禀故不能蹻健而重火为气之原火困则少气水逆衞气不得入于隂则不得卧君火愈郁则隂火愈动故烦而躁心肾本相交今心为水所抑不能交于肾所交者即心外之余湿故隂肿即势肿也　有肝独虚而致者水自肝即为肝水木不能泄水以助土故脾伤而腹大木气上病则横肆而强直故不能自转侧肝之府在脇而气连小腹故脇下腹痛大肠主津液肝木侮土则土衰而水浊且澁然非大肠本病肝气少舒舒则阳明气畅津液微生而小便续通以肝主疏泄此其独异于肝脾肾者也　有肺独虚而致者水自肺即为肺水肺主气以运于周身病则正气不布故身肿小便必因气化而出气不化故小便难肺气病则不能受脾气之上输肺脾交困而鸭溏鸭溏者如鸭粪之清而不实也　有因脾虚而致者水自脾即为脾水脾为至隂主腹故脾病则腹大四肢属脾脾困故苦重脾为太隂湿土得湿而化生又恶湿而喜燥今水以困之则土欝而津液不生但苦少气脾土不能制水则水横溢而不遵故道故小便难　有因肾独虚而致者水自肾即为肾水肾原为水之主病水则为重隂而腹大身半以下肾主之故脐肿腰痛肾病则开閤无权清浊不分且心火无制金伤不能化气故不得溺肾中有眞火而臓眞属寒水湿困之则龙火欝而逼寒外出故隂下湿如牛鼻上汗冷湿无有亁时也然肾隂实虚故足逆冷肾气为水所遏不得上荣故不若他臓之水病面目鲜泽而反独瘦
　　师曰诸有水者腰以下肿当利小便腰以上肿当发汗乃愈
　　注曰前水证既分内外表里此复从上下分之要知肿之所至即水之所至故以内外分治不若以上下分治尤为切确故曰诸有水者不复分风水正水等名腰以下肿当利小便者腰以下隂为主用故以洁净府为急腰以上肿当发汗者腰以上阳为主用故以开鬼门为急耳
　　师曰寸口脉沉而迟沉则为水迟则为寒寒水相抟趺阳脉伏水谷不化脾气衰则鹜溏胃气衰则身肿少阳脉卑少隂脉细男子则小便不利妇人则经水不通经为血血不利则为水名曰血分
　　注曰此言正水之偏于下焦者谓前寸口脉浮而迟既为热潜相抟而名沉矣此乃沉而迟沉既为水迟即为寒水寒相抟趺阳脉自欝而伏因而隂寒用事不能化谷然防有分焉脾气主里故脾气衰则鹜溏胃气主表故胃气衰则身肿兼之少阳脉卑少阳者左关胆脉也少隂脉细少隂者左尺肾脉也卑则而弱细则微而损肝肾主下焦故男子则小便不利妇人则经水不通经者血也男子亦属血唯妇人有经可征故知因血分不利而积渐阻滞则水病乃成谓证脉俱在下焦下焦主阴主血故曰血分男妇一体也
　　问曰病者苦水面目身体四肢皆肿小便不利脉之不言水反言胸中痛气上冲咽状如炙肉当微欬喘审如师言其脉何类师曰寸口脉沉而沉为水为寒沉相抟结在关元始时尚微年盛不觉阳衰之后荣卫相干阳损阴盛结寒微动肾气上冲咽喉塞噎脇下急痛医以为畱饮而大下之气系不去其病不除复重吐之胃家虚烦咽噪欲饮水小便不利水谷不化面目手足浮肿又与葶苈丸下水当时如小差食饮过度肿复如前胸脇苦痛象若奔豚其水扬溢则欬喘逆当先攻击冲气令止乃治欬欬止其喘自差先治新病病当在后
　　注曰此言正水之成有眞元太虚因误治成水又误治而变生新病然当先治其新病者谓水病至面目身体四肢皆肿而小便不利水势亦甚矣乃病者似不苦水反苦胸痛气冲疑水病中所应有之变证故问脉形何类不知水气中原不得有此证其先寸口脉必沉而沉主有微水主有积寒但而沉是积寒挟微水抟结在闗元初时水与寒皆微壮年气盛邪不胜正故不觉阳衰则所伏之邪稍稍干于荣卫阳日就损隂日加盛而所结之寒微动能挟肾气上冲不独相干已也唯其挟肾于是肾脉之直者上贯膈入肺中循喉咙挟舌本其支者从肺出络心注胸中乃咽喉塞噎脇下急痛彼时温肾泻寒病无不去乃以为畱饮而大下之不治其本病气不服故相系不去重复吐之是诛伐无过伤其中气矣胃家乃虚而烦吐伤上焦之阳而阴火乗之故咽燥欲饮水因而脾胃气衰邪留血分致小便不利水谷不化胃气不强水气乗肺面目手足浮肿又以葶苈丸下水虽非治本之剂然标病既盛先治其标故亦能小差小差者肿退也食饮不节而复肿又加胸脇痛如奔豚则肾邪大肆且水气溢欬且喘逆矣然欬非病之本也病本在肾故曰先当攻击冲气令止如痰饮门苓桂味甘汤是也欬止喘虽不治而自愈矣此乃病根甚深不能骤除故须先去暴病则原病可治故曰先治新病病当在后要知冲气欬喘等皆新病也病当在后病字指水气言然关元结寒则又为水病之本矣
　　风水脉浮身重汗出恶风者防巳黄茋汤主之腹痛者加芍药
　　注曰首节论风水有骨节疼痛此处出方反无骨节疼而有身重汗出何也前为风字辩与他水不同故言骨节疼谓正水皮水石水皆不能骨节疼也然骨节疼痛实非水之证也故前推广风水一曰风气相系身体洪肿一曰面目肿大有热一曰目窠微肿颈脉动咳按手足上防而不起一曰骨节反不疼身体反重而痠不渴汗出总不若身重为确而合之脉浮汗出恶风其为风水无疑前所推广之证或兼或不兼正听人自消息耳药用防巳能去风湿黄茋直达肌肉白术甘草调其内气而去湿之本姜以行荣卫而宣上焦之气腹痛加芍药脾虚故以此补之也
　　防巳黄茋汤方
　　防巳【一两】　黄茋【一两一分】　白术【三两三分】　甘草【五钱炙】右剉每服五钱生姜四片大三枚水盏半煎八分温服良乆再服
　　风水恶风一身悉肿脉浮不渴续自汗出无大热越婢汤主之
　　注曰前证身重则湿多此独一身悉肿则风多气强矣风为阳邪脉浮为热又汗非骤出续自汗出若有气蒸之者然又外无大热则外表少而内热多故以越婢汤主之麻黄发其阳石膏清其热甘草和其中姜以通荣卫而宣阳气也此方剂独重葢比前风多气多则热多且属急风故欲一剂铲之若恶寒知内虚故加附子古今録騐加术并驱湿矣
　　越婢汤方
　　麻黄【六两】　石膏【半觔】　生姜【三两】　大【十五枚】　甘草【二两】右五味以水六升先煑麻黄去上沫内诸药煑取三升分温三服恶风者加附子　风水加术四两【古今录騐】
　　皮水为病四肢肿水气在皮肤中四肢聂聂动者防己茯苓汤主之
　　注曰按前皮水所证騐皆不列谓挈皮水二字即防之也又特掲言四肢肿聂聂动以申朙水气在皮肤之状而后皮字义晓然矣药亦用防已黄茋汤但去术加桂苓者风水之湿在经络近内皮水之湿在皮肤近外故但以苓协桂渗周身之湿而不以术燥其中气也不用姜湿不在上焦之荣卫无取乎宣之耳
　　防巳茯苓汤方
　　防巳　黄茋　桂枝【各三两】茯苓【六两】　甘草【二两】
　　右五味以水六升煮取二升分温三服
　　里水越婢加术汤主之甘草麻黄汤亦主之
　　注曰里水即前一身面目黄肿脉沉而渴正水也越婢方解见前又甘草麻黄汤亦主之者麻黄发其阳甘草以和之则阳行而水去即有里热不治自清耳且以防质弱者不堪石膏也
　　甘草麻黄汤方
　　甘草【二两】　麻黄【四两】
　　右二味以水五升先煮麻黄去上沫内甘草煮取三升温服一升重覆汗出不汗再服慎风寒
　　水之为病其脉沉小属少阴浮者为风无水虚肿者为气水发其汗即已脉沉者宜麻黄附子汤浮者宜杏子汤
　　注曰按仲景前于风水皮水里水皆出方独所云石水不出方观前所出之方似乎责之手足太阳手足太阴里水与急风兼责阳明而用石膏此独另揭言水之为病脉沉小者属少阴后即承之曰脉沉者宜麻黄附子汤然则此方或即所谓石水之主方耶又即承麻黄附子甘草方而曰脉浮者宜杏子汤既脉浮不与前风水皮水方相同岂非杏子方乃正水而间有脉浮者即为风水宜用此方耶盖麻黄附子甘草方即麻黄甘草二味耳以少阴而加附子发其龙火之眞阳协力麻黄甘草以开久蚀之阴杏子方因金囚不能运水故以脉浮责肺金之热而泻气以泄其水之实耳若无水虚肿此即所谓风水相抟气强即为水风之属也故亦主发汗
　　麻黄附子汤方
　　麻黄【三两】　甘草【一两】　附子【一枚炮】
　　右三味以水七升先煮麻黄去上沫内诸药煮取二升半温服八合日三服　杏子汤【林亿曰未见恐是麻黄杏仁甘草石膏汤】
　　厥而皮水者蒲灰散主之【方见消渴】
　　注曰按皮水前有其脉亦浮等正文又有推广不恶寒而如周痹之说又有四肢聂聂动之文总归防已茯苓方此又言厥而皮水者盖此段承脉沉者为少阴之义故言皮水本属皮肤如厥则似病本于肾故另出蒲灰散方以主之盖蒲灰散乃蒲席灰合滑石取其解利凉滑以泄肾邪专为少阴水之兼皮水而不堪过温者言耳
　　论曰皮水本为风之入皮者此因厥而次于论少阴水之后里水既非风水则是正水矣乃以风入里而非石水之比亦非风水之比特易其名为里即其属词命名其辨证之妙岂不了如悬镜哉至其用药其于娠姙之有水气身重小便不利洒淅恶寒起即头者用葵子茯苓汤似亦正水石水所可用而不主之谓至肌肉肿胀势极燎原非区区渗滑可济事耳如后贤灸水分穴及禹余粮丸又车牛八味丸为善后计皆百发百中可谓补前人所不逮但当水势横决正如天地陆沉不可拘以常理故子和有神祐丸导水丸以之徼幸万一每唇黒伤肝缺盆平伤心脐突伤脾背平伤肺足下平满伤肾五伤不治亦间有愈者然岂可仗以为主用耶故仲景于临证危急时险峻之剂未必不用而著书出方槩不及焉立法谨严矣
　　问曰黄汗之为病身体肿【一曰重】发热出汗而渴状如风水汗沾衣色正黄如蘖汁脉自沉何从得之师曰以汗出入水中浴水从汗孔入得之宜黄茋芍药桂酒汤主之
　　注曰此段正言黄汗病因与治法也谓身肿似皮水发热汗出而渴如风水则脉不宜沉而自沉使非风湿相抟何以有此故问所从得度有不止于风者也所以仲景答汗出入水中浴水从汗孔入得之谓汗出则凑疎客水之气从毛孔而伤其心故水火相蒸而色黄水气抟结而脉沉此证亦有从酒后汗出当风所致者盖虽无外水所出之汗因风内反亦是水也但此只就入水浴者言之其理当参会耳药用茋芍桂酒盖桂芍乃驱风圣药得茋酒而徧走肌肉不治湿而湿去风能胜湿也然心得补气热药当暂烦病去方解故曰当心烦至六七日乃解然非増病故但曰苦酒阻故也
　　黄茋芍药桂酒汤方
　　黄茋【五两】　芍药【三两】　桂枝【三两】
　　右三味以苦酒一升水七升相合煮取三升温服一升当心烦服至六七日乃解若心烦不止者以苦酒阻故也【一方以美酒醢代苦酒】
　　黄汗之病两胫自冷假令发热此属厯节食已汗出又身常暮盗汗出者此荣气也若汗已出反发热者久久其身必甲错发热不止者必生恶疮若身重汗出已辄轻者久久必身瞤瞤即胸中痛又从腰已上汗出下无汗腰臗弛痛如有物在皮中状剧者不能食身疼重烦躁小便不利此为黄汗桂枝加黄茋汤主之
　　注曰此段论黄汗中变证零杂同归于黄汗其治大同而小异也谓黄汗病由水气伤心故热聚心胸君火不能下交于肾毎两胫自冷自者眞气不下非足下另受邪也假令发热而足胫亦热是风寒厯于肢节而痛故曰此属厯节其汗出之期乃心火为水湿所伤不能生土中气虚馁心主血荣分虚热于是食已胃劳火动则汗当暮阴躁则汗故曰此荣气也乃又设言汗与发热及身重相并之际以尽病态曰假若汗出已宜身凉今因内邪盛而反热则皮肤之阴气为汗所烁久久必甲错更发热不止荣气热胕则生恶疮假若身本重湿也汗出已辄轻是表湿为汗所衰但暂轻而不能终止其重则内气愈虚内虚则肌肉瞤瞤动也胸中痛气不运也又或元气上下不能贯串则腰已上汗下无汗于是元气不能及下则腰臗弛痛弛如脱也如有物在皮中状不便捷也其剧而危者胸中之元气伤则不能食周身之阴气窒则身疼气壅则烦燥心火胃而热气下流则溺濇然皆积渐所至其原总由水气伤心而病日深故曰此为黄汗药用桂枝加黄茋者调和荣卫而畅其气则补正即所以驱邪耳较防已黄茋汤不用防已谓黄汗病肌表之湿原不多也较茋芍桂酒汤去酒加姜甘草及粥和调其胸中之内气以补为攻而无取酒力之迅速也比治血痹桂枝黄茋五物汤多生甘草取其泻入心之邪也
　　桂枝加黄茋汤方
　　桂枝【三两】芍药【二两】甘草【二两】生姜【三两】黄茋【二两】大【十二枚】右六味以水八升煮取三升温服一升须臾饮热稀粥一升余以助药力温服取防汗若不汗更服
　　师曰寸口脉迟而濇迟则为寒濇则血不足趺阳脉防而迟防则为气迟则为寒寒气不足则手足逆冷手足逆冷则荣衞不利荣衞不利则腹满脇鸣相逐气转膀胱荣衞俱劳阳气不通即身冷阴气不通即骨疼阳前通则恶寒阴前通则痹不仁阴阳相得其气乃行大气一转其气乃散寒【恐是实字】则失气虚则遗溺名曰气分注曰此段非黄汗证乃因黄汗证之脉迟上下荣衞不相通彻及久而胸中痛腰臗痛身疼重之发于气分故推类而及于虚寒证气血不足原于气分者详其病之所以得所以愈所以同所以异者以启人认证之聪谓寸口脉主荣衞迟而濇迟为阳亏寒也濇为阴亏血不足也趺阳脉主脾胃防则胃之元气衰则虚气反痞故曰防则为气迟亦寒也合而言之寒也气也血不足也是气血大虚而加之以寒手足为诸阳之本眞气不到则逆冷阳气起于四肢以贯周身而调荣卫逆冷则荣衞不利不利则眞气乏而虚气横溢反似有余乃腹满脇鸣相逐气转而膀胱荣衞无眞阳以统之皆疲劳困乏故曰俱劳于是膀胱之太阳无主则阳气不通而身冷荣衞之阴气大虚则阴气不通而骨疼其或饮食之气道开而阳气前通则一身之阳气仍阻而恶寒其或饮食之滋养润而阴气前通则一身之阴气仍稿而痹不仁总由阴阳相暌闭塞成痞倾痞之道岂有外于调元以成资始资生之用故曰阴阳相得其气乃行大气一转其气乃散此即由干健而元亨利贞之理也气既痞塞则实者失气邪从大便而泄虚者遗尿邪从小便而泄其原虽亦血不足而病之所以成所以散实一气主之故曰气分
　　论曰仲景于论正水后结出一血分于论黄汗后结出一气分何也盖正水由肾受邪发于下焦下焦血为主用故论正水而因及于经血不通黄汗由心受邪发于上焦上焦气为主用故因黄汗而推及于大气不转唯上下焦之气血阴阳不同此仲景治黄汗以桂枝为君主取其化气而治正水以麻黄为君主取其入荣也石水以附子为主取其滋阴也审其立言之次第则立方之意不晓然耶
　　气分心下坚大如盘边如旋杯桂甘姜麻辛附子汤主之
　　注曰黄汗发于上焦气分故前节因黄汗而推及于气分病者此即言气分病而大气不转心下坚大如盘者其证实心肾交病不止如黄汗之专在上焦矣盖心下固属胃口之上宜责上焦然肾为胃关假使肾家之龙火无亏则客邪焉能凝结胃上而坚且大耶边如旋杯乃形容坚结而气不得通水饮俱从旁漉转状如此也唯真火不足君火又亏故上不能降下不能升所以药既用桂甘姜以和其上而复用麻黄附子细辛少阴的剂以治其下庶上下交通而病愈所谓大气一转其气乃散也
　　桂甘姜麻辛附子汤方
　　桂枝　生姜【各三两】甘草　　大【十二枚】麻黄【二两】细辛【三两】附子【一枚炮】
　　右七味以水七升先煮麻黄去上沫内诸药煮取二升分温三服当汗出如虫行皮中自愈
　　心下坚大如盘边如旋杯【一作盘字】水饮所作枳术汤主之注曰前方既心肾交治然此证亦有中气素虚痰饮骤结者则此之心下坚实由水饮所作当专治其饮故以枳术汤一补一防但病状既同何从辨其水饮度久暂形气之间必有不同者耳若盘字乃即杯字偶误勿泥盖坚大如盘上之取义在大边如旋杯下之取义在圆不应又取大字义耳合言之总是坚大而圆也
　　枳术汤方
　　枳实【七枚】　白术【二两】
　　右二味以水五升煮取三升分温三服腹中耎即止附方
　　外台防巳黄茋汤治风水脉浮为在表其人或头汗出表无他病病者当下重从腰已上为和已下当肿及阴难以屈申【方见前】
　　注曰前仲景立风水方既以脉浮身重汗出恶风为正则而主防已黄茋汤又出一急风一身悉肿者为变证而主越婢汤矣然而人身上下更有风湿偏媵者或阳分为汗解而阴分无汗则或头汗而上和下重脉阴肿此仍当从风湿缓治则亦主防已黄茋汤不得如急风之用越婢矣故特补外台方论以详风水之变态云




　　金匮要畧论注卷十四
　　钦定四库全书
　　金匮要畧论注卷十五　　　汉　张机　撰
　　嘉兴徐彬　注
　　黄疽病脉证并治
　　寸口脉浮而缓浮则为风缓则为痹痹非中风四肢苦烦脾色必黄瘀热以行
　　注曰此总言黄疸初时由风兼挟寒湿后则变热也其先辨之寸口脉若浮而缓浮缓亦专主风然浮风也自黄者言之缓则挟湿故曰痹湿热相蒸而肌痹也内经曰风寒湿合而为痹则风不足以槩病故曰痹非中风然热为病情风为病因风热乃阳邪阳邪入阳四肢为诸阳之本邪入而苦烦烦者风热也四肢又属脾脾属土土色黄故曰脾色必黄见疸病所因虽不同必内伤于脾也然至于黄则热反不坚结于内故曰瘀热以行此言黄疸之病槩由热欝而外蒸也
　　论曰仲景首掲黄疸之脉主之以风而推及于痹是明言黄疸之病风寒湿兼有之矣故后言风寒相抟注曰黄家所得从湿得之然观其后所出方虽有谷疸女劳疸酒疸正黄疸之别未尝专于治风专于治寒专于治湿唯清热开欝而为肺为胃为脾为肾分因用药絶不兼补岂非治黄疸法以清热开欝为主虽亦有汗下之説而破气与温补大汗及大下皆非所宜乎
　　趺阳脉而数数则为热热则消谷则为寒食即为满尺脉浮为伤肾趺阳脉为伤脾风寒相抟食谷即谷气不消胃中苦浊浊气下流小便不通阴被其寒热流膀胱身体尽黄名曰谷疸
　　注曰此叚言谷疸病脉证相因之理也谓肌肉者脾胃所主黄则由脾胃有伤趺阳者脾胃主脉也故责之若而数数为热热故消谷挟是本寒而标热矣本先受寒寒则为满言谷虽易消而时满也此虽胃病然肾为胃关其使胃不能消谷则肾必受伤故龙火不能上升腐热五谷于是推原于寸脉之浮浮在尺则伤肾又趺阳脉见则伤脾脾肾俱伤则风寒相抟脾不能输精于肝肺而病气随经上注于目故食即干金方连旋转言脾既不能输精而上干其谷气自然不消于是胃中清阳之气不升而苦浊小便者气化所从出升防废而浊气下流小便无气以化反有欝热相干渐乃不通若是者何也脏阴被寒之伤而客热流入膀胱也膀胱为太阳统一身肌表之阳寒热相欝则一身尽黄矣此虽病本风寒伤兼脾肾假使谷气消则正足以胜邪今不消而胃浊胃浊而致黄是谷非致黄之因而实主黄之媒也故曰谷疸以别于病黄疸而与谷不相妨者耳
　　额上黒防汗出手足中热薄暮即发膀胱急小便自利名曰女劳疸腹如水状不治
　　注曰此言黄虽必由于脾伤而致伤之原有因肾者其证必额上黒盖额者心之部也肾邪重则水胜火黒为水色而见于火部矣手劳宫属心足涌泉属肾肾虚而水火不相济则热中者槩言手足也人之呼吸昼行阳二十五度夜行阴二十五度一日五十度周于身而日暮则交于酉酉主肾因原有虚热卫气并之即发于手足而热矣膀胱肾之腑也肾臓阴虚则外腑自急然虽急而水出髙原非热流膀胱之比故小便不碍而自利后女劳方下尙有日晡发热反恶寒少腹满身尽黄等证而皆不列要知发热恶寒腹满身黄他证可有此则肾病所独异也故见此数证名女劳疸谓房事过当而致女劳也然腹如水状则脾精不守先后天俱絶故不治
　　心中憹而热不能食时欲吐名曰酒疸
　　注曰此言黄虽脾色有因于酒者酒多湿而性阳故伤在上焦心为湿热所困则热而憹不安热气病胃邪不杀谷则不能食食不化而气上逆则时欲吐后注谷疸条下亦有心胸不安句然此数证皆不因食谷后发故知为酒疸
　　阳明病脉迟者食难用饱饱则发烦头小便必难此欲作谷疸虽下之腹满如故所以然者脉迟故也注曰此言谷疸有偏于寒者谓谷疸本阳明府病假如人有病阳明而身热汗出不恶寒或内实不大便脉不宜迟而迟迟则胃虚寒欝胃病故稍能食而不堪饱饱则不运故火聚而发烦湿热于目而头浊气下流而为小便难然此乃阴被其寒寒胜热热未流于膀胱而有渐致之势故曰欲作谷疸本非胃实故下之腹满如故假令胃不虚寒水谷自化疸何由成故曰所以然者脉迟故也
　　夫病酒黄疸必小便不利其候心中热足下热是其证也　酒黄疸者或无热靖【恐是清字】言了了腹满欲吐鼻燥其脉浮者先吐之沉者先下之　酒疸心中热欲吐者吐之愈　酒疸下之乆乆为黑疸目青面黒心中如噉蒜虀状大便正黒皮肤爪之不仁其脉浮弱虽黒防黄故知之
　　注曰酒性热属阳上焦先受之故前注酒疸以憹而热不能食时欲吐为的证然其相因为病者不止于上也水出髙原岂有上焦湿热既甚而小便反利者故曰必小便不利心中固热而足下者肾之部也湿热下溜则肾受之亦足下热故曰是其证也但自心中热来是不得等于谷疸之小便不通女劳疸之足下热耳　然酒疸变证亦有热去于心而无热且清言了了其邪竟注于阳明而腹满欲吐鼻燥者邪苟近上脉必浮宜吐之邪苟近下脉必沉宜下之盖治阳明唯有吐下两法也曰先者倘有未尽之病再消息也　然酒疸心中热方恶其结热不行假使欲吐正热邪欲出之机故曰吐之愈　又酒疸有因误下而变证襍出如女劳疸者但心中与脉及黒色中之黄必防有辨故曰酒疸下之乆乆为黒疸谓酒本伤上脉未及沉是下未热也误下而阳明病邪从支别入少阴则积渐而肾伤伤则为黒疸乙癸同源故肝亦病而目青肾气上乘而面黒然其心中仍如噉蒜虀状则下虽病而酒热未除也大便正黒肾邪乘上也皮肤不仁土伤则痹也但肾邪虽盛正气实虚故脉浮弱若是则竟类女劳疸何以辨其为酒疸谓虽脾伤而黄又误下伤肾然实因酒而脉终浮则黒色中必不如眞女劳而防黄曰虽黒防黄故知之示人以防细之辨也
　　师曰病黄疸发热烦喘胸满口燥者以病发时火劫其汗两热所得然黄家所得从湿得之一身尽发热而黄肚热热在里当下之
　　注曰此除谷疸女劳疸酒疸槩言黄疸有因误火得之者又辨其从湿得之者为黄疸之常热在里者为热黄之变以使人分别论治也谓黄疸病虽不必专在上焦乃有发热而烦喘胸满口燥热燥俱在上焦者此以表病无汗火劫其汗寒变之热火劫之热两相并则气欝故肌肉不堪而黄然燥火不能遽使人黄也凡黄必因湿欝故又槩言黄家所得从湿得之谓火不与湿并不能作黄耳假令一身尽发热而黄又见肚热是发热似表而肚热则里证多矣故又言热在里当下之谓不得先攻其上焦之火热也
　　脉沉渇欲饮水小便不利者皆发黄　腹满舌痿黄燥不得睡属黄家【舌痿疑作身痿】
　　注曰此言黄疸病有先见一二标证而可必其为黄疸者谓沉阴脉也乃有脉得沉而反渇小便不利非热欝而何热欝焉得不发黄　腹满里证也乃有腹满而加身痿黄躁不得睡瘀热外行此发黄之渐也故曰属黄家见当图治于将成不得俟既成而后药之也
　　黄疸之病当以十八日为期治之十日以上瘥反剧为难治
　　注曰此言黄疸若既成则其病由浅而深当速治故谓黄疸之病过三候而气一变五日为一候十五日为一气若十五日又加三日则为十八日一气有余未满四候愈则竟愈故曰为期否则根渐深而难防故曰治之十日以上瘥言至十日外必宜瘥不瘥而剧则又不若初治之可取必矣故曰难治
　　疸而渇者其疸难治疸而不渇者其疸可治发于阴部其人必呕阳部其人振寒而发热也
　　注曰治黄疸内外阴阳之辨最为吃故特拈出渇呕寒热以别之谓疸色黄欝热外蒸之象渇则内热更甚内外交病故难治不渇则热从外宣内之正气自运故可治阴主内气故呕从内出知阴部逆欝阳主外卫寒热发于肌表故病在阳部则振寒而发热然二条辨法凡病皆然不独疸也唯疸为自内及外之证故浅深多少尤宜详之
　　谷疸之病寒热不食食即头心胸不安乆乆发黄为谷疸茵陈蒿汤主之
　　注曰谷疸之名似乎谷为病也然其原仍由外感故前首章虽不言发热特掲风寒相抟四字而寒热者亦有之不食食即头是言头为谷疸第一的据也谷疸虽为胃病心胸在胃口上浊气上薰则心胸不安矣但病未甚则热亦不甚欝乆则热甚而徧于肌表故曰乆乆发黄为谷疸药用茵陈巵子大黄乃以开欝解热为主非发表亦非攻里也盖茵陈性苦辛寒善开肌肉之欝巵子轻浮性凉能觧内欝而降屈曲之火大黄虽为攻下之品然从巵子茵陈则取其相佐以开欝觧热所以茵陈最多而大黄少也论曰前第一叚论谷疸不言寒热而有小便不通第二叚论谷疸不言心胸不安而有小便必难此独不言及小便盖谷疸证亦有防甚不同前所云小便不通此势之甚急者也所云阳明病脉迟者小便必难乃既见阳明证而因脉迟挟虚以致不运此表病中之间有者也若此云寒热则非二三日之病矣不食食即头则虽而食未尝断可知矣故曰乆乆发黄见迟之又乆乃相因为病其势渐而缓则小便亦未至不通耳然观方下注云一宿腹减此亦必小便不快而腹防胀可知但不必专责之耳谷疸三证止出一方盖阳明病一至发黄则乆暂皆宜开欝觧热故此方实为主方若阴黄则后人以附子合茵陈乃此方之变也按心胸不安与酒疸之心中憹亦不同彼因心中热至有无可奈何之象此言不安仅防烦也即阳明脉迟证所谓发烦头耳
　　茵陈汤方
</div>
    <div class="pagination">
<a href="金匮要略论注_page10.html">上一页</a><span>...</span><a href="金匮要略论注_page6.html">6</a><a href="金匮要略论注_page7.html">7</a><a href="金匮要略论注_page8.html">8</a><a href="金匮要略论注_page9.html">9</a><a href="金匮要略论注_page10.html">10</a><span class="current-page">11</span><a href="金匮要略论注_page12.html">12</a><a href="金匮要略论注_page13.html">13</a><a href="金匮要略论注_page14.html">14</a><a href="金匮要略论注_page15.html">15</a><a href="金匮要略论注_page16.html">16</a><span>...</span><a href="金匮要略论注_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
