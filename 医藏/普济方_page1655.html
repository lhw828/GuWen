<!DOCTYPE html>
<html>
<head>
    <meta charset="UTF-8">
    <title>普济方 - 第 1655 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1655 页/共 3614 页</h1>
    <div class="content">　　治消渴骨蒸。

　　上用大冬瓜一枚去瓤。入黄连细末实冬瓜内。浸十余日。觉冬瓜肉消尽为度。同研丸梧桐子

　　治消渴及小便多（出千金方）上用栝蒌粉和鸡子打和得所。曝干为末。滴水为丸。每服三四十丸。温热水、或新水、或白

　　栝蒌粉

　　（出千金方）

　　治消渴。

　　深掘大栝蒌根浓削皮至白处止。寸切。水浸一日一夜易水。经五日取出。烂捣碎研之。

　　以绢止。

　　治不渴而小便大利。垂至于死者。

　　上用牡蛎五两。以患人尿三升。煎取二升。分再服、神验。

　　又方

　　（出千金方）水和栝蒌散。服方寸匕。亦可蜜丸梧桐子大。服三十丸。（方见栝蒌散）

　　又方

　　（出本草）以青粱米煮取汁饮之。即瘥。

　　治消渴头痛壮热。又妇人血气牢闭不堪者。及五淋。

　　茅根三升上捣取汁令尽。渴饮之。一方白茅煎汁服之。白茅能破血。

　　治消渴

　　拣黄连（一两八节者）上咀。水一碗煮。去滓。顿服之。立效。

　　治霍乱心头卒热渴。

　　（出本草）粟米泔上饮数升即愈。一作煮泔。

　　治口渴。失精。醒酒。

　　上田螺汁饮之最良。小便数亦可服。或煮汁服之。亦可。

　　治渴

　　（出本草）牛肚上以醋煮食之。

　　治一切渴。

　　（出肘后方）大牡蛎上于元日或端午日。用黄泥裹红。放冷取出为末。用活鲫鱼煎汤调一钱。小儿调

　　专治日夜发渴。饮水频。并兼治黄肿。

　　（出肘后方）浮萍草上八月取来。阴干为末。临卧酒调。或浮萍汁饮之。

　　专治渴

　　扒壳（一名菝）上咀每服半两。水三盏。乌梅一个煎一盏。

　　治渴备急方

　　（出圣济总录）大豆苗（嫩者）上以三、五十茎。涂醋炙令黄熟。捣罗为散。每服二钱。煎人参汤调下。

　　治消渴方

　　（出圣济总录）冬瓜（一枚削去皮）上埋在湿地中。一月将出。破开取清汁饮之。或烧绞取汁。服之尽。更

　　治渴。

　　（出危氏方）糯稻秆灰上取中一尺。烧淋汁饮。或不烧便煎服亦妙。同生牛乳细呷。或生萝卜捣取汁。

　　治热去烦渴。

　　（出本草）甜瓜上取去皮。食后吃之。煮皮作羹亦佳。

　　止渴方

　　酪上味酸寒无毒主之。

　　又方

　　（出十便良方）大梨绞汁不时饮。

　　治渴方。

　　（出肘后方）糯米二升上淘取泔。饮讫则定。

　　又方

　　（出肘后方）糯米上研取白汁饮之。以瘥为度。

　　止酒后烦热渴。

　　牡蛎肉上于姜醋中生食之。亦主丹毒。

　　治烦热少睡多渴。

　　小麦上用水淘作饭。食之。

</div>
    <div class="pagination">
<a href="普济方_page1654.html">上一页</a><span>...</span><a href="普济方_page1650.html">1650</a><a href="普济方_page1651.html">1651</a><a href="普济方_page1652.html">1652</a><a href="普济方_page1653.html">1653</a><a href="普济方_page1654.html">1654</a><span class="current-page">1655</span><a href="普济方_page1656.html">1656</a><a href="普济方_page1657.html">1657</a><a href="普济方_page1658.html">1658</a><a href="普济方_page1659.html">1659</a><a href="普济方_page1660.html">1660</a><span>...</span><a href="普济方_page1656.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
