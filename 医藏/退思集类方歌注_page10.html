<!DOCTYPE html>
<html>
<head>
    <meta charset="UTF-8">
    <title>退思集类方歌注 - 第 10 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>退思集类方歌注 - 第 10 页/共 24 页</h1>
    <div class="content">　　石膏（五钱） 藿香（七钱） 防风（四两） 黑山栀（一两） 甘草（三两） 为末，微炒香，蜜、酒调服。

　　泻黄（散）甘草与防风，石膏栀子藿香充，炒香蜜酒调和服。（栀子、石膏泻肺胃之火，藿香辟恶去臭，甘草调中泻热。重用防风者，能发脾中之伏火，又能于土中泻木也。诸药微炒香，则能皆入于脾。用蜜、酒调服，则能缓于中上。盖脾胃伏火，宜徐徐而泻却，非比实火当急泻也。）口臭唇疮胃火冲，烦渴易饥（即中消证）肌肉热，（脾胃主肌肉）脾中伏火并为功。（按：脾中伏火，何以不用黄连？吴鹤皋谓恶其燥者，非也，乃恶其遏也。盖白虎汤治肺胃燔灼之火，身大热烦渴而有汗者；此治脾胃郁蒸之火，肌肉热烦渴而无汗者，故加防风、藿香，兼取火郁则发之义也。）

　　退思集类方歌注　白虎汤类

　　〔附〕玉女煎

　　（张介宾《新方八阵》） 治水亏火盛，六脉浮洪滑大，少阴不足，阳明有余，烦热干渴，头痛牙疼，失血等证。若大便溏者非宜。

　　生石膏（三五钱） 熟地（三五钱或一两） 麦冬（二钱） 知母 牛膝（各一钱半） 水一钟半，煎七分，温服或冷服。

　　玉女煎方熟地膝，麦冬知母石膏集。（此寓补阴于清火之中。泻黄散用防风，欲其火从上散；此用牛膝，欲其火从下达。）水亏火盛脉浮洪，（《脉诀》：“浮洪为虚火，浮滑为痰热。

　　”）烦热渴干征效必。头痛牙疼失血余，少阴不足阳明实。（失血之余，虽有烦热渴干等证，总由阴虚火亢，治之必须滋其阴气；若虚甚者，加人参尤妙。此方治少阴阴虚、阳明火盛之法；若少阴阳虚、阳明胃实，当用附子泻心汤。）若然大便泄而溏，此剂非宜临证悉。

　　退思集类方歌注　承气汤类

　　大承气汤

　　治伤寒阳明腑证，热邪入里，胃实不大便，潮热谵语，自汗出，不恶寒，反恶热，痞满燥实坚全具；杂病三焦大热，脉沉实滑数者；及少阴病，自利清水，色纯青，心下结痛，口干舌燥者；亦治阳明刚痉，胸满口噤，卧不着席，脚挛急，必 齿。

　　大黄（四两酒洗） 浓朴（半斤炙） 枳实（五枚炙） 芒硝（三合） 以水一斗，先煮朴、实取五升，去滓，纳大黄，煮取二升，去滓，纳芒硝，更上微火一两沸，分温再服。

　　得下，止后服。大承气汤用芒硝，枳实大黄浓朴饶。（大黄治大实，芒硝治大燥大坚，二味治有形血药；浓朴治大满，枳实治痞，二味治无形气药。盖肠胃燥实，气必不通。故攻积之剂，必用气分之药。其煎法先煮枳、朴，次纳大黄，再入芒硝，取生则气锐而先行，熟则气纯而和缓。仲景欲使芒硝先化燥屎，大黄继通地道，而后枳、朴除其痞满，俾燥屎去，地道通，则阴气上承，故方名曰“承气”。）救阴泻热功偏擅，急下阳明有七条。（《伤寒论·阳明篇》中云急下之者，共有七条，当知夺阴者芒硝，而通阴者亦芒硝，故仲景既有下多亡阴之大戒，而复着急下存阴之活法。盖阳明燥结日久，肾中真水为热邪吸引，告竭甚急，急泻其热，正以急救其阴也。）痞满燥实坚潮热，（此用承气之要诀。胸闷不食为痞，胸腹膨胀为满，大便干结为燥，腹满痛不大便为实，按之石硬为坚，日晡发热为潮热。）杂病伤寒通治疗。（有是证则用是方，为千古心法。）热利清水口干燥，（凡口干舌燥，皆当作热治。下利而用硝、黄，是通因通用法。）刚痉脚挛 齿要。（阳明之脉，下行至足，上入齿中。脚挛 齿，是阳明邪火极盛，加以胸满口噤，热邪充斥三焦矣。《灵枢》谓“热而痉者死”，而仲景云“可与此汤”，乃死里求生之法。阴气不尽为阳热所劫，因而得生者多矣。）病须过经乃可下，（病至七八日为过经）下之若早语昏嚣。（下早则引邪入里，语言昏乱。）承气原为燥屎设，燥屎之证当详标，汗出谵语（阳明本自汗出，加以谵语，胃中燥结矣。）不能食，（肠胃实极，故谷食全不能入。）喘冒不卧舌干焦，（下既不通，必反上逆而为喘冒不得卧，舌干焦黑，土燥水竭也。）脉滑数（为有宿食）而转矢气，（“矢气”，屁气也，燥粪下攻之征。）此皆承气汤宜调。（以上为用承气之法）恶寒（病在表）呕哕（病在上焦）俱禁用，直视喘高命不牢。（直视喘高，阳气欲脱，虽不大便，下之必死。戒之！）

　　退思集类方歌注　承气汤类

　　小承气汤

　　治伤寒阳明腑证，谵言，便硬，潮热，上中二焦痞满不通。

　　大黄（四两） 浓朴（二两姜炒） 枳实（三枚麸炒） 水四升，煮取一升二合，分温服。小承气汤朴实黄，胸腹痞硬上中强。（大承气汤通治三焦，小承气汤不犯下焦，调胃承气汤不犯上焦。）犯治胃实故曰“小”，（大承气汤破中焦竟犯下焦，故称曰“大”；小承气汤独胃利而去，仍为胃实。医见下利，遂不复敢议下，岂未读仲景书乎？）又有初硬后溏者，（若腹不满，不转矢气，此但初头硬，后必溏，不可攻之；攻之必胀满，不能食也。）宜否之间好审量。（一则下利谵语，仍宜攻下；一则便硬腹不满，戒不可攻。仲景立法，详审如此。）

　　益以羌活名三化，（《机要》加羌活，名三化汤。）中风闭实可消详。（用承气通二便，加羌活散风邪，中风体实者可偶用，虚者不可轻投。）

　　退思集类方歌注　承气汤类

　　调胃承气汤

　　治热邪结胃，胸痛心烦，口渴便秘，谵语。

　　大黄（四两酒浸） 甘草（二两炙） 芒硝（半升） 水三升，煮一升，纳芒硝化服。

　　〔附〕当归承气汤（刘完素《素问病机气宜保命集》 治里热火郁，或皮肤干燥，或咽燥鼻干，或便溺秘结，或瘀血发狂。

　　当归 大黄（各一两） 甘草（半两） 芒硝（九钱） 姜、枣煎。

　　退思集类方歌注　承气汤类

　　大黄甘草汤

　　治食已即吐。

　　大黄（四两） 甘草（一两） 以水三升，煮取一升，分温再服。

　　调胃承气（汤）硝黄草，甘缓微和将胃保。（用甘草缓硝、黄留中泄热，微和胃气，勿令大泄下，故曰“调胃”，非恶硝、黄伤胃而用甘草也。）胸痛（热邪已结）不满（痛而不满，邪结在血分而不在气分。）心中烦，热结在胃阴津燥。（故心烦也）不用朴实伤上焦，（不用浓朴、枳实，恐伤上焦氤氲之气，且恐辛燥重劫胃津也。）中焦燥实服之好。便秘肤燥瘀血（发）狂，当归承气汤宜讨。（加当归入血润燥，与桃仁承气同意。）《金匮》大黄甘草汤，食已即吐义当考。（《素问·至真要大论》曰：“诸逆冲上，皆属于火。”此食已即吐，是有火也。升而不降，则当逆而折之，引令下行，故用此法。若朝食暮吐，仍然完谷，是无火也，忌服。）

　　退思集类方歌注　承气汤类

　　桃仁承气汤

　　治太阳病不解，热结膀胱，少腹胀满，大便黑，小便利，燥渴，忽忽如狂，至夜发热；及瘀血胃痛，血结胸中痛，疟疾实热夜发，痢疾畜血急痛；并能治败血留经，通月事。

　　桃仁（五十枚去皮尖） 桂枝（二两去皮） 大黄（四两） 芒硝 甘草（各二两） 水七升，煮二升半，去滓，纳硝，更上火微沸，分温三服，当微利。

　　桃仁承气（汤） 五般奇，甘草硝黄并桂枝。（硝、黄、甘草，本皆入血之品，即调胃承气汤也。热甚搏血，故加桃仁润燥缓肝，直达血所而攻之。加桂枝者，以表未解故耳。）

　　热结膀胱（太阳之邪，由经入腑，结于膀胱之部。）小腹满，（小腹中央为膀胱之部，左右为肝之部。凡胸腹胀满，按之不痛者为气结，痛者为血结。）如狂畜血最相宜。（心主血，热与血结，则心神不宁，故昏乱而如狂。）畜血之证大便黑，（热极则黑，血凝之色亦黑。）小便自利（小便利而少腹仍满，故知为畜血。盖血病而气化无病也。）脉沉迟，（血结则脉不流利，故沉微而迟。）但欲漱水不欲咽，（津不上承，故唇口干燥，畜血在中，故不能容水，与湿热为病，虽渴而不欲饮同。但湿热则舌有胎，畜血则舌无胎为别。）此皆血证谛宜知。（以上皆畜血现证）死血瘀凝胃脘痛，（脉必涩，饮下作呃。）善饥（胃火）经闭（血积）并能医。小便不利（膀胱有湿热，非畜血也。）肢寒者，（少腹满，手足寒，此为冷结在膀胱关元也。当用温药。）非关畜血莫轻施。

　　退思集类方歌注　承气汤类

　　抵当汤及丸

　　治伤寒畜血；并治症瘕，追虫攻毒甚佳。

　　水蛭（熬） 虻虫（去翅足熬各三十枚） 桃仁（二十枚） 大黄（三两酒浸） 水五升，煮三升，去滓，温服一升。不下，再服。抵当丸方即以四味捣，分为四丸，以水一升，煮一丸，取七合，服之 时当下血。不下，更服。

　　抵当（汤）直抵当攻处，破血攻坚仗锐师，虻蛭桃仁大黄制，（畜血久积，真气营运不入，故草木不能独治其邪，必以灵动嗜血之虫，为之向导，飞者走阳络，潜者走阴络，引领桃仁攻血，大黄下热，破无情之血结，诚有奇功，毋惧乎药之险也。）峻攻畜血效称奇。（桃仁承气治畜血之初结者，此方治畜血之久瘀者。病有浅深，故攻有缓急。）妇人石瘕咸堪治，对证投剂莫迟疑。（按：石瘕之证，因寒气客于子门，气不得通，恶血留止，其始生也，少腹有块，大如鸡卵，日以益大，状如怀子，月事不以时下，可导而下，经有明文。世医治此证，终不敢议导下，但用养血和营，以为稳当；不知瘀血不去，新血终不得生，若徒养血，适以添瘀，是犹养虎为害也。余尝遇此证，令服此丸，下污泥血块升许，其腹胀痛稍松。）

　　退思集类方歌注　承气汤类

　　〔附〕代抵当丸

　　（王肯堂《证治准绳》） 治畜血、瘀血、血痛。

　　大黄（四两酒洗） 桃仁（六十枚） 生地 归尾 穿山甲 玄明粉（各一两） 桂（三钱或五钱）

　　代抵当丸（水蛭即蚂蝗，虻虫即蚊虫，因二物善食人血，故用以治血积。但性猛有毒，人皆畏服，故更制代抵当丸。）首大黄，桃仁归尾生地 ，玄明肉桂穿山甲，攻瘀可代抵当汤。（桃仁、归尾、生地润以通之，桂心热以动之，大黄、玄明粉苦寒咸以推荡之，加山甲引之以直达瘀所也。）

　　退思集类方歌注　承气汤类

　　大陷胸汤

　　治伤寒发热，不发汗而反下之，表热乘虚入于胸中，与不得为汗之水气结而不散，令心下至少腹石硬而痛不可近者，名大结胸证。其人身无大热，但头汗出，或潮热燥渴，脉沉而紧。

　　大黄（六两酒洗） 芒硝（一升） 甘遂（一钱匕） 水六升，先煮大黄取二升，去滓，纳芒硝，

　　退思集类方歌注　承气汤类

</div>
    <div class="pagination">
<a href="退思集类方歌注_page9.html">上一页</a><span>...</span><a href="退思集类方歌注_page5.html">5</a><a href="退思集类方歌注_page6.html">6</a><a href="退思集类方歌注_page7.html">7</a><a href="退思集类方歌注_page8.html">8</a><a href="退思集类方歌注_page9.html">9</a><span class="current-page">10</span><a href="退思集类方歌注_page11.html">11</a><a href="退思集类方歌注_page12.html">12</a><a href="退思集类方歌注_page13.html">13</a><a href="退思集类方歌注_page14.html">14</a><a href="退思集类方歌注_page15.html">15</a><span>...</span><a href="退思集类方歌注_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
