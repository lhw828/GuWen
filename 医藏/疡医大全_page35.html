<!DOCTYPE html>
<html>
<head>
    <meta charset="UTF-8">
    <title>疡医大全 - 第 35 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 35 页/共 163 页</h1>
    <div class="content">　　散寒救阴至圣丹
　　（岐天师）生黄 人参 金银花（各三两） 当归（一两） 白芥子（二钱） 附子（三钱）水煎服，二剂即愈。不须多服。
　　
　　牛胶饮
　　 截险处痈疽恶疮，使毒不攻于内，不传恶证。
　　上好牛皮胶四两，用酒一碗，纳胶重汤炖，搅匀倾出，更浸酒随意饮尽出汗，若善饮者以醉为度，此法活人甚多。
　　
　　远志酒
　　（韩大夫家此方救人极众） 一切痈疽发背恶毒，有死血阴毒在中则不痛，用之内服外敷则痛。有忧怒等气积而内攻，则痛不可近，用之内服外敷则不痛。或蕴热在内，壮热手不可近，用之内服外敷即清凉，或气虚血冷，溃而不敛，七情内郁，不问虚实并效。远志米泔浸洗去心，磨细蜜贮，每用酒一盏，调药三钱，迟顷澄清饮之，以渣敷病处。
　　
　　内托荣卫汤
　　黄 （五钱） 防风 连翘 柴胡 红花（各二钱） 羌活 甘草 人参 黄芩 苍术（各一钱） 当归（一钱五分） 桂枝（八分）上锉分二服，酒水各二盏煎八分，温服。
　　
　　二仙散
　　（黄宾江） 发背痈疽，未成已成，已溃未溃，痛不可忍者。
　　白芷（未溃用一两，已溃用五钱） 贝母（未溃用五钱，已溃用一两）作一剂，水酒同煎服。
　　
　　琥珀蜡矾丸
　　（《正宗》） 痈疽已成未溃之际，恐毒瓦斯不能外出，必致内攻，预服此丸，护心护膜，散血解毒。
　　生明矾（一两二钱） 雄黄 朱砂（各一钱二分） 琥珀（一钱同灯草另研极细）研细用黄蜡一两，蜂蜜二钱，铜勺内熔化，离火片时，候蜡四边稍凝时，方入上药搅匀，共成一块，用时将药火上微烘，众手急圆小寒豆大，以朱砂为衣，瓷罐收贮，每服二三十丸，白汤食后送下，病甚者早晚日进二次，其功最效。（有用黄蜡二两，明矾一两为丸，亦名蜡矾丸，丸如桐子大，每服五七十丸，食前酒下，未破即消，已破即合，有种遍身生疮，状如蛇头，服之立效，盖心为君主之官，不易受邪，凡痈疽及蛇犬所伤，毒上攻心，则命立倾，此药能防毒瓦斯内攻，解毒定痛）
　　秘授蜡矾丸
　　（淮安杨秘） 有定痛生肌，化脓浓膜，解毒去秽之功。
　　黄蜡 白矾（各胡桃大一块研） 银朱（一钱） 蛇蜕（一条，阴阳瓦焙研）先将蜡熔化，入蜂蜜少许，再下生矾、蛇蜕、银朱研末搅匀，将铜勺放滚水内，急手丸如桐子大，如遇患者，先令洗浴，饮热酒数杯，初服二十一丸尽量饮醉，被盖取汗。初起即消，已成疼痛不可忍者，服之可止一半，已溃服之，必出稠浓黄脓，看人虚实与服，头一日服二十一丸，第二日只服十九丸，逐日降序两丸，服至一丸为止，奇效如神。
　　
　　透脓散
　　 诸痈疽疮及贴骨痈，不破者不必用刀针，以此服之，不移时其脓自透，屡验。
　　蛾口茧子（一枚，烧存性研末）酒调服，只用一枚，不可多用，如误用二三枚，即出两三个头，慎之。
　　透脓法 黄蜡熔化乘热捻如大麦样，两头俱要尖，用酒或白汤吞服一粒，其头自破。
　　
　　至验金针散
　　（《启玄》） 治痈疽疮肿，已破未破，用之直达溃所。春月取皂角针不拘多少，半青半黑的灰火内炮干为末，看疮上下，分食前后服之，每服二三钱，好酒调服，取汗为度。如疮在头顶者，用树梢上的，如背痈取树身上向阳处的，如便毒、悬痈取树芽内的。此取象之义，即有所归附焉。
　　
　　护心丹
　　（《正宗》） 患井疽宜多用，他证亦宜。
　　绿豆粉（二两） 乳香（去油一两） 炙甘草（五钱） 辰砂（水飞二钱）乳细白汤调服三钱。（蒋示吉照本方加远志肉、甘草水泡，炒为末一两五钱，亦名护心丹。）
　　护心丹
　　（李嗣立） 凡痈疽三日内宜连进十服，方不变证，使毒瓦斯外出。稍迟内攻，渐生呕吐或鼻生疮菌，不食则危矣，五日后亦宜用。
　　真绿豆粉（一两） 乳香（去油，灯心灰同研，五钱）用生甘草浓煎汤调下一钱，时时呷之，若毒瓦斯冲心，有呕吐之证者，大宜服此。（澄按：绿豆之性，可能消肿解毒，乳香消诸痈肿毒，服之一二次，生满疮孔中，真圣药也。）
　　
　　卷九论补法
　　周文采曰：经云：虚者补之。凡痈疽已成，不分部位，但根脚散漫，顶不高尖，气虚补气，血虚补血，加银花、甘草节、白芷、桂心等药，使顶自高尖，根窠收束，易溃易脓，如已溃之后，脓血出多，则当峻补气血，庶易于收口也。
　　
　　
　　卷九论桑木灸法
　　陈实功曰：凡疮破已久，脓血多出，气血败坏，不能得愈者，十常八九，又因色欲令疮腐，而多生歹肉存而不长新肉，以败肉滑而时出清水，亦有不得其治法，虽数岁不能愈者，内宜服补中益气加托毒药外，以药水洗净，而桑条晒干，一头烧着吹灭焰，以火在于疮口稍远灸之，勿令痛，亦不可太远，远则无益，灸令热而微痒为妙。日灸数次，亦不为多，灸后少刻以长肉生肌膏贴，方能取效神速也。（《正宗》）
　　
　　卷九论神妙拔根法
　　陈实功曰：凡脑疽发背阴证，初起不肿高，不 热，灸不疼，其病将来难治，必致坏人。十日以前，用披针当顶插入，知痛处方止，随用蟾酥条插至孔底，每日二条，膏盖三日后，加添插药。其根高肿作疼，外用神灯照法，助阴为阳，插照七日，其疮裂缝流脓，至十三日其根自脱。如日多，根深蒂固，不能脱者，披针取之，内用玉红膏，不脱者自脱，不敛者自敛，此法百人百活，再无不愈者哉。《（正宗》）
　　
　　卷九论疮疡去腐肉法
　　薛立斋曰：夫疮疡之证，脓成者，当辨其生熟浅深；肉死者，当验其腐溃连脱。
　　丹溪云：痈疽因积毒在脏腑，当先助胃壮气为主，使根本坚固，而行经活血佐之，令其内消。余常治脉证虚弱者，用托里之药，则气血壮而肉不死，脉证实热者，用清热之剂，则毒瓦斯退而肉自生。凡疮聚于筋骨之间，肌肉之内，因气血虚弱，用十全大补汤壮其脾胃，则未成自散，已成自溃，又何死肉之有！若不大痛，或不痛，或不赤，或内脓不溃，或外肉不腐，乃气血虚弱，宜用桑枝灸，及十全大补加姜桂，壮其阳气，则四畔即消，疮头即腐，其毒自解，又何待于针割！若脾胃虚弱，饮食少思，用六君倍加白术，壮其荣气，则肌肉受毒者自活，已死者自溃，已溃者自敛。若初起或因克伐，或犯房事，以致色黯而不痛者，乃阳气脱陷，变为阴证，急用参附汤温补回阳，亦有可生。
　　窦汉卿曰：凡取腐肉，先用猪蹄汤洗净，以去其垢，方见新旧之肉，看其果腐烂者，用钩摘定，轻手徐徐忍臭气割之，切不可误伤新肉，以致鲜血淋漓，切勿急骤，多加工夫，割取毕，上灵药，外用膏贴，明日如有末尽之腐，仍照法去之。（《全书》）
　　
　　卷九论死肉当去
　　申斗垣曰：凡痈疽杖毒，及杨梅结毒， 疮、便毒、疔疮等，内多有死肉停蚀好肉，若痛难禁，若不早去，愈加腐烂，正谓之恶如野狼虎，毒似蛇蝎，有伤性命，恐致不救。当视其缓急，死肉大小，或以针刀割去，缓以腐肉绽子，或末药膏药贴之，以平为期，后上生肌长肉等药上之，内服大补汤丸等剂而愈。世多庸俗，只知敷贴长肉生肌等药为神，殊不知有死肉为害，反加腐烂是也。如不去净，亦不能得愈，宜熟玩之。（《启玄》）
　　
　　卷九论汤洗法
　　程山龄曰：煎好猪蹄汤，绢片滤去渣，俟汤半温，再用方盘盛汤，安放疮下，随以软绢淋汤疮上，并入孔内，轻手捺尽内脓，庶败腐宿脓随汤而下，以净为度；再以软帛叠成七八重，勿令太干，带汤覆于疮上，以手轻盈旋按片时，帛冷再换，如此洗六七次，自然痛减毒消，洗时避风及人口气。（《十法》）冯鲁瞻曰：夫痈疽已溃，日用猪蹄汤淋洗，将愈之际，三日一次。（《锦囊》）王肯堂曰：溃疡宜洗，若非行补接之药，以实其内，窃恐淋洗有一时之快，少顷恐病体自觉疲惫，有不耐烦之意，非虚而何？可不先议补接乎？（《准绳》）又曰：洗漏疮，当用干艾作汤，投白矾末二三钱，洗疮口，盖人血气冷，必假艾力以助阳，而艾性亦能杀虫也。（此疮漏不可遽合，结毒实虫所为之者。）陈良甫曰：若痈久不合，其肉白而脓少者，此气血俱虚，不能潮运，而疮口冷涩也。每日用艾叶一把煎汤，避风热洗，及烧松香烟熏之，或用猪蹄汤洗之，更以神异膏贴之，必须守禁调理，否则不效。
　　唐元祯曰：凡背疮，腐肉不去，不用刀割，用降香煎汤，不可用手洗，将汤入酒壶内淋于疮上，以新羊毛笔扫之，拭干，再用巴豆炒黑，捣成膏，搽数次，腐肉自去，新肉自生。
　　
　　
　　卷九痈疽汤洗门主方
　　
　　猪蹄汤
　　（《正宗》） 治痈疽已溃流脓时，用此汤洗，消毒瓦斯，去恶肉，回死肌，润疮口，又能散风消肿，腐尽则已。
　　羌活 当归 赤芍 黄芩 白芷 甘草 露蜂房（各等分） 猪前蹄（一只）上为粗末，看疮疽大小用药多少，先将猪蹄用白水六碗煮，蹄软为度，将汁滤清，吹去汁上油花，用药一两投于汁中，再用微火煎十数沸，密绢滤去药渣，候汤半热，将软绢蘸汤淋于疮上，轻手挹去瘀脓腐肉，其恶物随汤而下，洗讫，以绢帛挹干，按法如式，次第用药。
　　
　　防风汤
　　（《十法》）防风 白芷 甘草 赤芍 川芎 当归尾（各二钱） 连须葱（去尾五根）先将雄猪前蹄煨十数沸，吹去浮油，滤取三大碗，入药煎熟，以绢片蘸汤淋洗，其深曲处，以新羊毛笔洗之，软绢拭干，再上丹药。
　　
　　洗方
　　（《十法》）当归 独活 白芷 甘草（各二钱） 葱头（五个）水三碗，煎至药烂，滤清，以绢帛蘸汤挹净疮上，随搓贴红黑二膏。洗时切忌风寒为要。如背疮轻浅易治者，以此代猪蹄汤，其功亦效。
　　
　　洗方
　　 陈冬瓜瓤子煎洗。
　　
　　洗药神硝散
　　（《集验》） 专治痈疽溃烂臭秽。
　　蛇床子（二两研破） 朴硝（一两）和匀，每用三钱，水一碗，煎三五沸，通手洗之。
　　
　　
　　卷九痈疽溃疡门主方
　　
　　参 内托散
　　（丹溪）金银花（五钱） 黄 （酒炒三钱） 远志肉（甘草汤泡焙） 炙甘草（各一钱五分） 牡丹皮（一钱）川芎 陈皮（各五分） 当归（二钱） 人参（听用） 大枣五枚水煎服。
　　丹溪曰：痈疽未溃，以疏托解毒为主。已溃以托补元气为主。此二语，可为外科枢要。
　　
　　四君子汤
　　 治一切阳虚气弱，脾衰肺损，面色枯白，饮食少思，四肢无力，体瘦面黄，皮聚毛落，脉来细软。
　　人参 白术（土炒） 白茯苓（各二钱） 甘草（炙一钱）姜枣水煎服。
　　脾者，万物之母也。肺者，气之母也。脾胃一虚，肺气先绝，脾不健运，故饮食减少，则营卫无所资养。脾主肌肉，故体瘦面黄。肺主皮毛，故皮聚毛落。脾肺皆虚，故脉来细软也。是方以人参补五脏之元气，白术补五脏之母气，茯苓致五脏之清气，甘草调五脏之乖气，四药皆甘温，甘得中之味，温得中之气，犹之不偏倚之君子也。展布德泽，以行春之令，经曰：气主煦之。是也夫。
　　
　　四物汤
　　 治一切血虚，日晡发热。
　　生地黄 当归（酒炒各三钱） 白芍药（二钱） 川芎（一钱五分） 水煎服。
　　经曰：血主濡之，四物皆濡润之品，故为血分主药。地黄甘寒，入心肾，以沃血之源。当归辛温，入心脾，而壮主血摄血之本。芍药酸寒入肝家，而敛疏泄之血海。
　　川芎阴中之阳，可上可下，通足三阴而行血中之气。然吴氏曰：失血太多者，禁勿与之，四物皆阴，阴者，天地闭塞之令，非所以生万物者也。本方加牡丹皮、山药、白茯苓、麦门冬、玉竹退虚热至效。
　　
　　八珍汤
</div>
    <div class="pagination">
<a href="疡医大全_page34.html">上一页</a><span>...</span><a href="疡医大全_page30.html">30</a><a href="疡医大全_page31.html">31</a><a href="疡医大全_page32.html">32</a><a href="疡医大全_page33.html">33</a><a href="疡医大全_page34.html">34</a><span class="current-page">35</span><a href="疡医大全_page36.html">36</a><a href="疡医大全_page37.html">37</a><a href="疡医大全_page38.html">38</a><a href="疡医大全_page39.html">39</a><a href="疡医大全_page40.html">40</a><span>...</span><a href="疡医大全_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
