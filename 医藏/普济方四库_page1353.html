<!DOCTYPE html>
<html>
<head>
    <meta charset="UTF-8">
    <title>普济方四库 - 第 1353 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1353 页/共 1812 页</h1>
    <div class="content">　　木香散　治妇人脾气血蛊气蛊
　　木香　沈香　乳香【研】甘草　川芎　胡椒　陈皮　人参　晋矾【各半两】桂心　干姜【炮】砂【各一两】茴香【炒半两】天茄【五两赤小者干秤】
　　右洗焙为末空心日午温陈米汤调下二钱忌羊肉
　　至圣汤　治妇人血气产前产后百疾
　　当归　芍药　干姜　莪荗　桂心　地黄　蒲黄【炒各半两】黒豆【炒去皮一两】
　　右为细末空心热酒下二钱
　　地黄汤　疗女人伤于丈夫四体沈重嘘吸头痛地黄【生者八两】芍药【五两】香防【一升】葱白【切一斤】生姜【四两】甘草【炙二两】
　　右切水七升煮去二升半分三服不得重作慎房事一方无生姜甘草
　　小柴胡汤　治男女诸热出血血热蕴隆
　　柴胡【二两】黄芩　人参　甘草【炙各七钱半】半夏【制六钱一字】
　　右水一大碗同煎临熟入姜汁三大匙食后旋服一方二个乌梅一个煎服
　　桑白皮汤　疗诸妇伤丈夫若头痛欲呕闷
　　桑根白皮【半两】干姜【二糸】桂心【五寸】大枣【二十枚】
　　右切以水一斗煑三四沸去滓分温服之适衣无令汗出
　　抽刀散　治妇人血风血气等疾
　　五灵脂【炒】莪荗　桂心　芸薹子【炒各半两】
　　右为末每服二大钱酒半盏煎至八分疾作热服
　　琥珀散　治产前产后血气不和及一切疾
　　当归【微炒】川芎【各一两】赤芍药【二两】莪荗【一两煨】
　　右为末每服二钱空心温酒调下如腰腹痛加陈皮去白半两干姜炮半两为末同和停如不饮水一盏煎七分服
　　四物汤　益营衞滋气血治月水不调脐腹防痛妇人经病或前或后或多或少疼痛不一腰足腹中痛或崩中漏下或生产恶露过多或停留不出姙娠腹痛下血胎不安产后血块不散或去血过多恶露不止四物汤加茱萸煎服若阳脏少使茱萸若隂脏多使茱萸一方加香附子诸虚不足并皆治之
　　熟地黄【补血如脐痛非此不能除乃通于肾经之药也】川芎【治风泄肝木也如血虚头痛非芎不能除乃通肝经之药也】芍药【和血理脾如腹中虚痛非此不能除乃通脾经之药也】当归【和血如血刺痛非此不能除乃通肝经之药也】
　　右为粗末水煎加减于后治妇人骨蒸加地骨皮牡丹皮若姙娠胎动不安下血不止者加艾十叶阿胶一斤又加葱白黄蓍若血脏虚冷崩中去血过多亦加胶艾若妇人常服春倍川芎脉头痛夏倍芍药脉洪飡泄秋倍地黄脉沈濇虚血冬倍当归脉沈寒而不食若春则防风四物汤加防风倍川芎若夏则黄芩四物加黄芩倍芍药若秋则门冬四物加天门冬倍地黄若冬则桂枝四物加桂枝倍当归若血虚而腹痛微汗而恶风四物加茂桂谓之腹痛六合若风晕加秦艽羗活谓之风六合若气虚弱起则无力然而倒加厚朴陈皮谓之气六合若发热而烦不能睡卧者加黄连栀子谓之热六合若虚寒脉微自汗气难布息清便自便加干姜附子谓之寒六合若中湿身沈重无力身凉微汗加白术茯苓谓之湿六合
　　若产后虚劳日久而脉浮疾宜柴胡四物汤
　　川芎　熟地黄　当归　芍药【各一两半】加柴胡【八钱】人参　黄芩　甘草　半夏麴【各二钱】
　　同煎用温酒半盏和匀煎药服
　　若妇人筋骨肢节痛及头痛脉増寒如疟宜治风六合或伤损气血乗虚而晕
　　四物汤【四两】防风　羌活【各一两】
　　若气血上冲心腹肋下满闷宜治气六合
　　四物汤【四两】木香　防榔【各一两】
　　若腹下虚冷腹痛及腰脊间闷痛宜胡六合小腹痛者同用
　　四物汤【四两】胡　苦练【各一两碎炒焦】
　　若气冲经脉故月事频并脐下多痛宜芍药六合四物汤【四两】芍药【一两】
　　若经事欲行脐腹绞痛临经痛者血澁也宜入四物汤
　　四物汤【四两】胡　苦练【碎炒焦】防榔　木香【各一两】
　　若经水过多别无余证宜黄芩六合
　　四物汤【四两】黄芩　白术【各一两】
　　若经水澁少宜四物汤内加葵花煎又加红花血见愁
　　若妇人虚劳气弱咳嗽喘满宜厚朴六合
　　四物汤【四两】厚朴【一两制】枳实【半两炒】
　　已上四味治法如左一证于四物汤中各加一味用之如小腹痛四物汤四两如胡苦练各加一两若经水暴下加黄芩一两若腹痛者加黄连如夏不去黄芩若经水如黒豆汁者加黄芩黄连各一两若经少而色和者四物汤外加熟干地黄当归各一两若经适来适断或有往来寒热者先服小柴胡证表邪犹有不能効也依前论之中变证随证用药调治
　　若妇人血积者四物汤内加
　　广茂　京三棱　桂　干漆【各一两】
　　若妇人伤寒汗下后饮食减少血虚者宜入四物汤四物汤【四两】黄蓍　甘草　茯苓　白术【各一两】
　　若姙娠伤寒中风表虚自汗头痛项强身热恶寒脉浮而弱太阳经病宜表虚六合汤
　　四物汤【四两】桂枝　地骨皮【各七钱】
　　若姙娠伤寒头痛身热无汗脉浮紧太阳经病宜表实六合
　　四物汤【四两】麻黄　细辛【各半两】
　　若姙娠伤寒中风湿之气肢节烦疼脉浮而热头疼宜风湿六合汤太阳标病也
　　四物汤【四两】防风　苍术【制各七钱】
　　若姙娠伤寒下后过经不愈湿毒发班如锦文宜升麻六合
　　四物汤【四两】升麻　连翘【各七钱】
　　若姙娠伤寒胸脇满痛而脉少阳头昏项强宜柴胡六合汤
　　四物汤【四两】柴胡　黄芩【各七钱】
　　若姙娠伤寒大便硬小便赤气满而脉沉数阳明太阳本病也急下之宜大黄六合汤
　　四物汤【四两】大黄【五钱】桃仁【十个去皮麸炒】
　　若姙娠伤寒汗下后咳嗽不止者宜人参六合汤四物汤【四两】人参　五味子【各五钱】
　　若姙娠伤寒汗下腹虚痞胀满者阳明本虚也宜厚朴六合汤亦治咳胀满
　　四物汤　厚朴　枳实【麸炒各五钱】
　　若姙娠伤寒汗下后不得眠者栀子六合汤
　　四物汤【四两】栀子　黄芩
　　若姙娠伤寒身热大渇蒸蒸而烦脉长大者冝石膏六合汤
　　四物汤【四两】石膏　知母【各五钱】
　　若姙娠伤寒小便不利太阳本病宜茯苓六合汤四物汤【四两】茯苓　泽防【各五钱】
　　若姙娠伤寒太阳本病小便赤如血状者宜琥珀六合汤
　　四物汤【四两】琥珀　茯芩【各五钱】
　　若姙娠伤寒汗下后血漏不止胎气损者宜胶艾六合汤
　　四物汤【四两】阿胶　艾【各五钱一方加甘草同上一方加干姜甘草黄蓍】
　　若姙娠伤寒四肢拘急身凉防汗腹中痛脉沉迟少隂病也附子六合汤
　　四物汤【四两】附子【炮去皮脐】桂【各五钱】
　　若赤白带下宜香桂六合汤
　　四物汤【四两】桂　香附子【各五钱】
　　若姙娠伤寒蓄血证不宜随胎药下之宜四物大黄汤下
　　四物汤【四两】生地黄　大黄【各五钱酒浸】
　　若虚热病四物与参苏饮相合名补心汤主之若四肢肿痛不能举动苍术合半夏汤主之若治燥结四物与调承气汤合半为玉烛散若流湿润燥冝四物汤理中合半汤若保胎气令人有子四物与砂四君子汤各半名八珍汤
　　若热与血相搏口舌干渇饮水加　括蒌　麦门冬若腹中刺痛恶物不止加　当归　芍药
　　若血崩者加　生地黄【一用熟】蒲黄　黄芩【一方无黄芩】若因热生风者加　川芎　柴胡　防风【一方无防风】若脏秘澁者加　大黄　桃仁
　　若呕者加　白术　人参　生姜【一方无生姜】
　　若滑防者加　官桂　附子
　　若发寒热者加　干生姜　牡丹皮　芍药【一方无芍药】柴胡
　　若大渇者加　知母　石膏
　　若水停心下微吐逆者加　猪苓　茯苓　防风若头昏项强者加　柴胡　黄芩
　　若虚寒似伤寒者加　人参　柴胡　防风
　　若产妇诸证各随六经以四物与仲景药各半服之甚効
　　若妇人或因伤酒或因产亡血或虚劳五心烦热者宜四物二连汤
　　四物汤【内用生地黄】黄连　胡黄连【真者】　用温饮
　　四物与桂枝麻黄白虎柴胡理中四逆茱萸承气凉膈等皆可作各半汤易老用药大略也
　　若虚烦不得睡者加　竹叶　人参
　　若妇人血气虚心腹防痛不可忍者去地黄加干姜名四神汤
　　若诸痛有湿者四物与白术相半加
　　天麻　茯苓　川山甲　用酒煎
　　若目赤暴发作云翳疼痛不忍宜四物龙胆汤四物汤【各四两】羌活　防风　草龙胆　防己【各三钱】
　　用水煎
　　一方等分为粗末每服四钱水一盏半煎至八分去滓取六分清者带热服食前若平常血气不调及常服只用本方日二三服治经血凝滞腹内血气作疼加莪术官桂等分用之王石膏云熟地黄滞血安能止痛不若用五味子代之如因产后欲推陈致新补血海治诸疾加生姜煎若胎动不安下血每服加艾叶五七片更加葱白阿胶未减四味之半当归用小半如疾势甚者以四味各半两细剉以水四盏熟艾一块如鸡子大阿胶五七片煎至二盏半去滓分作四服一日令尽一方有粉草干姜黄蓍日二三服至二腊以一七日为一腊以前产后每日可一二服亦治血痢疾不止腹痛难忍宜加阿胶艾叶煎服名六物汤如气虚弱血海不调服一月无不効也如产后被惊气滞种种积滞败血一月内恶物微少败血或病或胀或疼胸膈胀闷或发寒热四肢疼痛加延胡索没药香白芷与四物等分为细末淡醋汤或童子小便酒调下如血风于产后乗虚发作或产后伤风头疼发热百骨节痛加荆芥穗天麻香附子石膏藿香一分四物料共一两中加之每服三钱水一盏煎至七分服如寒热往来加炮了干姜牡丹皮各一分若平常些少虚肢体痩倦月信不调只用生姜薄荷如常服此是妇人常服之药葢谓寡而性缓効迟而功深治老人风秘加青皮等分煎服一方治妇人腹痛作声经脉不快加熟地黄一倍添桂半倍煎治疮疾加荆芥酒煎常服一方名五神汤柴胡大能补虚退热一方以四物汤共四两为细末炼蜜为丸如梧桐子大空心米饮下三四十丸以疗年髙妇人白带又良验也请详之四物汤加甘草半两细末炼蜜为丸每两八九丸酒醋共半盏煎汤同化调停下名当归煎去败血生好血如人行五里再进一丸无时候服一方剉散随病证加减后药煎服血气不调加呉茱萸一两甘草半两补下元加干姜半两甘草七分血崩气滞腹内刺痛炮附子一个赤石脂一两便血及带下加荆芥地椒血气滞腹内刺痛加桂产后伤风头痛加石膏一两甘草半两血风劳加荆芥柴胡潮热加前胡子干葛人参黄芩虚热口干加门冬半两黄芩一两呕吐不止加藿香白术半两人参一钱产后虚惫血热烦闷加生地黄产后腹胀加枳殻肉桂各三钱产后恶露腹痛不止加桃仁苏木牛膝产后寒热往来加柴胡门冬各半两经血淋漓不断加干瑞连房炒入药血滞不通加红花桃仁各一分产后闷乱加茯神逺志半两虚而多汗加煆牡蛎麻黄粉各半两姙娠心腹痛加竹茹一块如有败血则用当归近上节白芍药以赤易熟地黄以生者一方剉散每服四钱水一盏半煎至七分去滓食前热服或为末服亦可若常服血气不调平常服只用本方春加当归夏加芍药秋加川芎冬加地黄各一两半日二三服姙娠作恶生寒面青不思饮食憔悴加陈枳殻白术茯苓甘草产后败血筑心地骨皮芍药潮热黄芩地骨皮柴胡咳嗽桑白皮半夏生姜人参甘草北五味子地骨皮损孕下血不止头疼寒热耳鸣气血劳伤所致黄芩荆芥生地黄生姜赤芍药虚寒潮热柴胡地骨皮白术茯苓甘草秦艽知母黄芩麦芽贝母人参乌梅子心腹胀满枳殻青皮虚汗麻黄根产后潮热白术柴胡甘草牡丹皮地骨皮有热黄芩汗浮麦肠风下血槐角槐花枳殻荆芥黄芩大腹皮红内消地榆石楠皮白鸡冠花为散煎一半为末空心盐汤旧酒调下鼻衂吐红竹青蒲黄藕节半夏丁香呵子桂花红枣飞罗面白茅根蚌粉奶痈连翘茨菰子红内消白芷菰片荆芥牛膝山蜈蚣乳香没药漏芦生地黄血风两脇筑心痛或盘肠成块大黄荜拨乳香动胎漏下不止黄蓍侧栢阿胶甘草续断平常经血淋漓不断或多或少或赤或白非时漏下可多服有効月水不通野苎根牛膝红花苏木旧酒同煎临产小腹紧痛红花滑石甘草灯心葵子便闭枳殻大黄荆芥黄芩青皮滑石木通瞿麦海金砂山栀子车前子安胎及胎漏下血阿胶大艾甘草蒲黄炒过产后腹痛血块攻肠大艾没药好酒产后病眼北细辛荆芥羌活甘草菊花木贼石决明草决明女人赤眼头风疾薄荷清茶赤眼生风防风黄芩产后浮肿气急腹大喉中水鸡声牡丹皮荆芥白术桑白皮赤小豆大腹皮杏仁半夏马兠铃生姜葱白薄荷月水不调血崩或多少前后呕逆心膨陈艾黄蓍血弱生风四肢痹痛行歩艰难乳香人参没药射香甘草五露子羌活独活防风荆芥地龙南星白附子泽兰为末蜜丸木瓜盐汤下血气膨胀甘草木香枳殻马兠铃苎苈紫苏藿香地黄空心服补血住崩百草霜败防灰苴绵灰蒲黄炒过龙骨白姜血成块地黄藕节黒血片人参白术血片人参白术血片龙骨青黄木五色生麝香好酒鲜红温酒盐汤风疮赤肿荆芥牛旁子何首乌甘草防风羌活盐酒带下肉桂蒲黄百草霜甘草黒豆白术胡索白姜龙骨空心盐酒血寒甘草乌梅柴胡桃柳枝感风劳欵冬花知母阿胶半夏麻黄甘草马兠铃黄芩杏仁柴胡僵蚕诃子乌梅月经久闭肉桂甘草黄蓍姜钱枣子木通红花大便下血四肢寒膨胀及胃肠有风槐花枳殻漏芦荆芥木香白鸡冠花木通红内消紫草石榴皮陈皮黄芩青皮甘草白茅根槐角虚防人参川芎白芷蒲黄炒阿胶白术茱萸续断干姜黒附子肉桂黄蓍赤帯白芷甘草蜜丸盐梅汤下白带用龙骨酒煎产后痢后风乳香龙骨茱萸木香肉桂苍术牡丹皮白微人参甘草泽兰大椒茴香炼蜜为丸木酒下治带下赤白痢陈米饮心腹膨炒姜酒血气艾醋汤浑身劳倦为末炒姜陈青蒿盐和调下虚证四肢黄甘草牡丹皮泽兰白薇苍术桂心茴香蜜丸盐汤酒下呕逆饮食不入加白术丁香甘草人参砂益智仁胡椒经行腹痛腰背痛芸薹牛膝红花呉茱萸庵防甘草银器灯心热服虚渇人参甘葛乌梅蒌根受胎小肠气痛木香银器胎前嗽枳殻甘草欵冬花知母马兠铃半夏木通苎苈人参苦参麦门冬脚肿大腹皮赤小豆茯苓皮生姜皮产后不语失音可子人参砂蜜百药煎隂阳交合经脉行赤石脂黄蓍肉桂百草霜败防灰肉豆蔲当归木香龙骨白术茯苓地榆藕节胎气冲肝腰脚痹行步艰难枳殻甘草木通连翘荆芥地黄羌活独活山栀子灯心空心服气筑小腹痛胡索煎服　陈氏经验方呉与周端仁郎中顷赴省试照瞩一隣云某本医家凡妇人百病只以四物汤加茱萸无不効者产难及胎衣不下子死腹中入醋同煎凡用有効谨以此为报此药不知起于何代或云自魏华佗佗之术精微方类单省传称佗鍼灸不过数处千金方云自三代以来医方药论未有如此详备其间有汉晋名公诸方金产寳方仍朱梁节度巡官昝膺所撰其中有四物散后修入圣恵方自后医者易散为汤善用者若驭良马当随意无不得所至皆然名医于四物中増损品味随意虚实寒燠皆得其効者然亦非止妇人之疾可用而已
　　交加散【出大全良方】治胎前产后百病妇人营衞不通经脉不调腹撮痛气多血少结聚为瘕产后中风尤妙及肌体黄痩气短羸怯
　　生地黄【一斤研取自然汗】生姜【十二两研取自然汁】
　　右将地黄汁炒生姜滓生姜汁炒地黄滓各稍干焙为细末每服三钱温酒调下寻常腹痛亦宜服产后尤不可缺一方或男女血热心烦产后伤风以荆芥煎汤调下



</div>
    <div class="pagination">
<a href="普济方四库_page1352.html">上一页</a><span>...</span><a href="普济方四库_page1348.html">1348</a><a href="普济方四库_page1349.html">1349</a><a href="普济方四库_page1350.html">1350</a><a href="普济方四库_page1351.html">1351</a><a href="普济方四库_page1352.html">1352</a><span class="current-page">1353</span><a href="普济方四库_page1354.html">1354</a><a href="普济方四库_page1355.html">1355</a><a href="普济方四库_page1356.html">1356</a><a href="普济方四库_page1357.html">1357</a><a href="普济方四库_page1358.html">1358</a><span>...</span><a href="普济方四库_page1354.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
