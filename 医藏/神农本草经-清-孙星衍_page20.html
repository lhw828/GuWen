<!DOCTYPE html>
<html>
<head>
    <meta charset="UTF-8">
    <title>神农本草经-清-孙星衍 - 第 20 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神农本草经-清-孙星衍 - 第 20 页/共 47 页</h1>
    <div class="content">　　案：《广雅》云：龙沙，麻黄也。麻黄茎，狗骨也。《范子计然》云：麻黄，出汉中三辅。

　　卷二　中经

　　通草

　　（《御览》作草）

　　味辛，平。主去恶虫，除脾胃寒热，通利九窍、血脉、关节，令人不忘。一名附支。生山谷。

　　《吴普》曰：通草，一名丁翁，一名附支。神农、黄帝：辛；雷公：苦。生石城山谷，叶菁蔓延。止汗，自正月采（《御览》）。

　　《名医》曰：一名丁翁。生石城及山阳。正月采枝，阴干。

　　案：《广雅》云：附支， 草也。《中山经》云：升山，其草多寇脱。郭璞云：寇脱草，生南方，高丈许，似荷叶，而茎中有瓤正白，零陵人植而日灌之，以为树也。《尔雅》云：离南，活 。郭璞注同。又倚商，活脱。郭璞云：即离南也。《范子计然》云： 草，出三辅。

　　卷二　中经

　　芍药

　　味苦，平。主邪气腹痛，除血痹，破坚积、寒热、疝瘕，止痛，利小便，益气（《艺文类聚》引云：一名白术。《大观本》作黑字）。生川谷及《吴普》曰：芍药，神农：苦；桐君：甘，无毒；岐伯：咸；李氏：小寒；雷公：酸。一名甘积，一名解仓，一名诞，一名余容，一名白术。三月三日采（《御览》）。

　　《名医》曰：一名白术，一名余容，一名犁食，一名解食，一名铤。生中岳。二月、八月采根，曝干。

　　案：《广雅》云：挛夷，芍药也；白术，牡丹也。《北山经》云：绣山，其草多芍药。

　　郭璞云：芍药，一名辛夷，亦香草属。《毛诗》云：赠之以芍药。《传》云：芍药，香草。《范子计然》云：芍药，出三辅。崔豹《古今注》云：芍药有三种：有草芍药，有木芍药。木有花，大则色深，俗呼为牡丹，非

　　卷二　中经

　　蠡实

　　味甘，平。主皮肤寒热，胃中热气，寒湿痹，坚筋骨，令人嗜食。久服，轻身。花、叶：去白虫。一名剧草，一名三坚，一名豕首。生川谷。

　　《吴普》曰：蠡实，一名剧草，一名三坚，一名剧荔华（《御览》），一名泽蓝，一名豕首。神农、黄帝：甘，辛，无毒。生宛句。五月采（同上）。

　　《名医》曰：一名荔实。生河东。五月采实，阴干。

　　案：《说文》云，荔，草也，似蒲而小，根可作刷。《广雅》云：马KT ，荔也。《月令》云：仲冬之月，荔挺出。郑云：荔挺，马薤也。高诱注《淮南子》云：荔马，荔草也。《通俗文》云：一名马兰。颜之推云：此物河北平泽率生之，江东颇多，种于阶庭，但呼为早蒲，故不识马薤。

　　卷二　中经

　　瞿麦

　　味苦，寒。主关格，诸癃结，小便不通，出刺，决痈肿，明目去翳，破胎堕子，下闭血。

　　一名巨句麦。生川谷。

　　《名医》曰：一名大菊，一名大兰。生大山。立秋采实，阴干。

　　案：《说文》云：蘧，蘧麦也。菊、大菊，蘧麦。《广雅》云：茈威、陵苕，蘧麦也。

　　《尔雅》云：大菊，蘧麦。郭璞云：一名麦句姜，即瞿麦。陶弘景云：子颇似麦，故名瞿麦

　　卷二　中经

　　元参

　　味苦，微寒。主腹中寒热积聚，女子产乳余疾，补肾气，令人目明。一名重台。

　　《吴普》曰：元参，一名鬼藏，一名正马，一名重台，一名鹿腹，一名端，一名元台，神农、桐君、黄帝、雷公、扁鹊：苦，无毒；岐伯：咸；李氏：寒。或生冤朐山阳。二月生叶如梅毛，四四相植似芍药，黑茎方高四、五尺，花赤，生枝间，四月，实黑（《御览》）。

　　、四月采根，曝干。

　　案：《广雅》云：鹿肠，元参也。《范子计然》云：元参，出三辅。青色者，善。

　　卷二　中经

　　秦艽

　　味苦，平。主寒热邪气，寒湿，风痹，肢节痛，下水，利小便。生山谷。

　　《名医》曰：生飞乌山。二月、八月采根，曝干。

　　案：《说文》云：KT ，草之相 者，《玉篇》作KT ，居包切，云秦艽，药艽同。萧炳

　　卷二　中经

　　百合

　　味甘，平。主邪气腹张，心痛，利大小便，补中益气。生川谷。

　　《吴普》曰：百合，一名重迈，一名中庭。生冠朐及荆山（《艺文类聚》引云：一名重匡）。

　　《名医》曰：一名重箱，一名摩罗，一名中逢花，一名强瞿。生荆州。二月、八月采根，曝干。

　　案：《玉篇》云：蹯，百合蒜也。

　　卷二　中经

　　知母

　　味苦，寒。主消渴热中，除邪气，肢体浮肿，下水，补不足，益气。一名 母，一名连母，一名野蓼，一名地参，一名水参，一名水浚，一名货母，一名 母。生川谷。

　　《吴普》曰：知母，神农、桐君：无毒。补不足，益气（《御览》引云：一名提母）。

　　《名医》曰：一名女雷，一名女理，一名儿草，一名鹿列，一名韭蓬，一名儿踵草，一名东根，一名水须，一名沈燔，一名薅。生河内。二月、八月采根，曝干。

　　案：《说文》云： ， 母也。 ，苋藩也，或从爻作薅。《广雅》云： 母、儿踵，东根也。《尔雅》云：薅， 藩。郭璞云：生山上。叶如韭，一曰 母。《范子计然》云：母，出三辅，黄白者，善。《玉篇》作 母。

</div>
    <div class="pagination">
<a href="神农本草经-清-孙星衍_page19.html">上一页</a><span>...</span><a href="神农本草经-清-孙星衍_page15.html">15</a><a href="神农本草经-清-孙星衍_page16.html">16</a><a href="神农本草经-清-孙星衍_page17.html">17</a><a href="神农本草经-清-孙星衍_page18.html">18</a><a href="神农本草经-清-孙星衍_page19.html">19</a><span class="current-page">20</span><a href="神农本草经-清-孙星衍_page21.html">21</a><a href="神农本草经-清-孙星衍_page22.html">22</a><a href="神农本草经-清-孙星衍_page23.html">23</a><a href="神农本草经-清-孙星衍_page24.html">24</a><a href="神农本草经-清-孙星衍_page25.html">25</a><span>...</span><a href="神农本草经-清-孙星衍_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
