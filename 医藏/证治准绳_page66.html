<!DOCTYPE html>
<html>
<head>
    <meta charset="UTF-8">
    <title>证治准绳 - 第 66 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 66 页/共 348 页</h1>
    <div class="content">　　仲景还魂汤【见卒中】
　　人参散　治心脏风邪有如鬼语闷乱恍惚
　　人参【去芦】赤茯苓【去皮】石菖蒲　鬼箭　犀角屑【各七钱半】龙齿【一两研】
　　右每服四钱水一中盏煎七分去柤温服不拘时
　　茯神散　治心脏风邪见鬼妄语有所见闻心悸恍惚茯神【去木一两】逺志【去心】黄连　沙参【去芦各半两】人参【去芦】石菖蒲　麢羊角屑【各七钱半】赤小豆【四十九粒】甘草【二钱半炙】
　　右防咀毎服五钱水一中盏煎至七分去柤温服不不拘时候
　　金箔丸　治心脏风邪恍惚狂言意志不定
　　金箔【二百片】腻粉【半两】
　　右用新铛子中先布金箔逐重用粉隔之后下牛乳一小盏文火煎至乳尽金箔如泥于火上焙干研末蒸饼和丸如小豆大每服五丸食后新汲水下
　　镇心丸　治心风狂言多惊迷闷恍惚
　　牛黄【研】　铅霜【各七钱半研】硃砂【水飞】龙齿【研】　龙胆草天竺黄【研】逺志【去心】生干地黄【各半两】　金箔【五十片】人参【去芦】茯神【去木】犀角屑【各一两】　　铁粉【七钱半研】
　　右为细末入另研药和匀炼蜜丸如小豆大每服七丸煎竹叶汤送下不拘时
　　九物牛黄丸【即九精丸】　　　五邪汤【并见癎】
　　琥珀地黄丸　治产后恶露未尽胸腹作痛或小便不利
　　琥珀【另研】延胡索【糯米同炒赤去米】当归【各一两】蒲黄【四两炒香】生地黄【研取汁留滓】生姜【各二斤研取汁留滓银石器用姜汁炒地黄滓地黄汁炒姜滓各干为末】
　　右为末炼蜜丸如弹子大毎服一丸当归煎汤化下
　　夺命散　治产后血晕入心经语言颠倒健忘失志
　　没药　　血竭【等分】
　　右研细末用童便细酒各半盏煎一二沸调下二钱良久再服其恶血自下行
　　又方　治产后败血冲心发热狂言奔走脉虚大者干荷叶　生地黄　牡丹皮【等分】　右浓煎调蒲黄二钱匕一服即定
　　调经散　治产后心中烦躁起卧不安乍见鬼神言语颠倒此药主之每服加龙胆一捻得睡即安
　　没药　　琥珀【并细者】桂心【各一钱】　芍药　　当归【各二钱半】细辛【五分】麝香【少许】
　　右为末每服半钱姜汁温酒各少许调服
　　柏子仁散　治产后狂言由内虚败血挟邪攻心柏子仁　逺志【去心】人参　　桑寄生　防风琥珀　　当归【炒】　生地黄【焙】甘草【各等分】
　　右为粗末先用白羊心一个切片以水一大盏半先煮至九分去羊心入药末五钱煎至六分去柤不拘时温服
　　循衣撮空
　　生地黄黄连汤
　　川芎　　生地黄　当归【各七钱】赤芍药　　栀子黄芩　黄连【各三钱】防风【一两】
　　右为粗末每服三钱水一盏煎七分去查取清饮无时徐徐与之若脉实者加大黄下之
　　大抵此证非大实即大虚当审其因察其脉参其证而分若黑白矣实而便秘大氶气泻之虚而便滑独参汤补之厥逆者加附子娄全善云尝治循衣摸牀者数人皆用大补气血之剂惟一人兼瞤振脉代遂于补剂中畧加桂二分振亦止脉和而瘉
　　喜笑不休
　　黄连解毒汤【见发热】
　　治喜笑欲死者针列缺二宂在手大指后臂上三寸及大陵二宂在掌后横纹中针三分
　　治喜死四肢冷气絶色不变者刺阳池宂用口温针勿令针入三分徐徐出针以手扪其宂即复苏也
　　善太息
　　半夏汤　治胆腑实热精神恍惚寒湿泄泻或寝汗増风善太息
　　半夏【一钱五分】黄芩　　逺志【各一钱】生地黄【二钱】秫米【一合】酸枣仁【三钱炒】宿姜【一钱五分】
　　惊
　　五饮汤【见痰饮】
　　温胆汤【三因】　治心胆虚怯触事易惊或梦寐不祥遂致心惊胆慑气郁生涎泄与气搏变生诸证或短气悸乏或复自汗
　　半夏【汤洗】枳实　　竹茹【各一两】橘皮【一两半去白】甘草【各四钱】白茯芩【七钱】
　　右每服四钱水盏半姜七片枣一枚煎七分食前热服
　　十四友丸　补诸虚不足益血收敛心气治怔忡不宁精神昏愦睡卧不安
　　柏子仁【另研】逺志【汤洗去心酒洒蒸】酸枣仁【炒香】紫石英【明亮者】干熟地黄　当归【洗】　白茯苓【去皮】茯神【去木】人参【去芦】黄茋【蜜炙】阿胶【蛤粉炒】内桂【去粗皮各一两】龙齿【二两】辰砂【别研二钱半】
　　右蜜丸如梧子大每服三四十丸食后枣汤送下
　　平补镇心丹【和剂】　治心血不足时或怔忡夜多异梦如堕崖谷常服安心肾益荣衞
　　酸枣仁【去皮炒二钱半】车前子【去土】白茯苓【去木】麦门冬【去心】五味子【去枝梗】茯神【去木】肉桂【去皮不见火各一两二钱半】龙齿熟地黄【酒浸蒸】天门冬【去心】逺志【去心甘草水煮】山药【姜汁制各一两半】人参【去芦】硃砂【细研为衣各半两】
　　右炼蜜丸如梧子大每服三十丸空心米汤温酒下
　　又平补镇心丹　治证同前
　　熟干地黄　生干地黄　干山药　天门冬麦门冬【去心】柏子仁　茯神【各四两一方七两】辰砂【别研为衣】苦梗【炒各三两】逺志【去心甘草煮三四沸七两】石菖蒲【节密者十六两】当归【去芦六两】龙骨【一两】
　　右为细末炼蜜丸如梧子大每服三十丸空心米饮吞下温酒亦得渐加至五十丸宜常服
　　逺志丸　治因事有所大惊梦寐不祥登髙涉险神魂不安心志恐怯
　　逺志【去心芦汁淹】石菖蒲【各五钱】茯神【去皮木】茯苓　人参龙齿【各一两】
　　右蜜丸如桐子辰砂为衣每服七十丸食后临卧熟水下
　　妙香散【见狂】
　　琥珀养心丹　治心血虚惊悸夜卧不宁或怔忡心跳者
　　琥珀【另研二钱】龙齿【煅另研一两】逺志【黒豆甘草同煮去骨】石菖蒲茯神　　人参　　　酸枣仁【炒各五钱】　　当归生地黄【各七钱】黄连【三钱】柏子仁【五钱】　　硃砂【另研三钱】牛黄【另研一钱】
　　右为细末将牛黄硃砂琥珀龙齿研极细以猪心血丸如黍米大金箔为衣每服五十丸灯心汤送下
　　定志丸　治心气不足惊悸恐怯
　　菖蒲【炒】　逺志【去心各二两】茯神　　人参【各三两】
　　右为末炼蜜为丸如桐子大硃砂为衣每服五十丸米汤下一方去茯神名开心散服二钱匕不时
　　宁志丸　治心虚血少多惊
　　人参【去芦】茯神【去木】白茯苓【去皮】柏子仁　逺志【酒浸去心焙】酸枣仁【酒浸去殻微炒】当归　　琥珀【已上各半两】石菖蒲　硃砂【另研】乳香【各二钱半】
　　右蜜丸如梧子大每服三十丸食后用枣汤送下
　　人参逺志丸　治心气不安惊悸恍惚
　　人参【去芦】逺志【去心】酸枣仁【炒】黄茋【已上各半两】桔梗【去芦】官桂【去皮】丹砂【各二钱半】天门冬【去心】白茯苓【去皮】菖蒲【各七钱半】
　　右为细末蜜丸如桐子每服三十丸食逺米汤下
　　真珠母丸【本事】　治肝经因虚内受风邪卧则寛散而不收若惊悸状
　　珠母【研细七钱五分】当归　　熟地黄【各一两半】人参　犀角酸枣仁　柏子仁　茯芩【各一两】沈香　龙齿【各一两】
　　右为细末炼蜜丸如桐子大辰砂为衣每服四五十丸金银薄荷汤下午后卧时服
　　独活汤
　　独活　　羌活　　人参　　前胡　　细辛半夏　　五味子　沙参　　白茯苓　酸枣仁【炒】甘草【各一两】
　　右粗末每服四钱姜三片乌梅半个同煎不拘时服绍兴癸丑予待次四明有董生者患神气不宁每卧则神飞扬觉身在牀而神魂离体惊悸多魇通夕无寐更医不効予为胗视询之曰医作何病治董曰众皆以为心病予曰以脉言之肝经受邪非心病也肝气因虚邪气袭之肝藏魂者也游魂为变平人肝不受邪卧则魂归于肝神静而得寐今肝有邪魂不得归是以卧则魂飞扬若离体也肝主怒故小怒则剧董欣然曰前此未之闻虽未服药已觉沈疴去体矣愿求治之予曰公且持此说与众医议所治之方而徐质之阅旬日复至云医徧议古今方无与病相对者故予处此二方以赠服一月而病悉除此方用真珠母为君龙齿佐之真珠母入肝经为第一龙齿与肝同类也龙齿虎睛今人例以为镇心药殊不知龙齿安魂虎睛定魄各言其类也盖东方苍龙木也属肝而藏魂西方白虎金也属肺而藏魄龙能变化故魂游而不定虎能専静故魄止而有守予谓治魄不宁者宜以虎睛治魂飞扬者宜以龙齿万物有成理而不失在夫人达之而已
　　羌活胜湿汤【见腰痛】　　寿星丸【见癎】
　　控涎丹【见行痹】　　　　黄连安神丸【见虚烦】
　　寒水石散【三因】　治因惊心气不行郁而生涎涎结为饮遂成大疾忪悸陨获不　自胜持少　遇惊则发尤宜服之但中寒者不可服
　　寒水石【煆】滑石【水飞　各一两】生甘草【二钱半】
　　右为末每服二钱热则新汲水下寒则姜枣汤下加龙胆少许尤佳
　　加味四七汤【得効】　治心气郁滞豁痰散惊
　　半夏【姜制二钱半】厚朴【姜制炒】茯苓【去皮各一钱半】紫苏叶茯神【去皮各一钱】逺志【去心】石菖蒲　甘草【各半钱】
　　右水二钟姜三片红枣一枚煎一钟不拘时服
　　十味温胆汤　治证见前温胆汤下兼治四肢浮肿饮食无味心虚烦闷坐卧不安
　　半夏【汤泡】枳实【防炒】陈皮【去白各二钱】白茯苓【去皮一钱半】酸枣仁【炒】逺志【去心甘草汁煮】五味子　熟地黄【酒焙】洗人参【去芦各一钱】粉草【炙半钱】
　　右水二钟姜五片红枣一枚煎一钟不拘时服
　　养心汤　治心虚血少惊惕不宁
　　黄茋【炙】　茯神【去木】白茯苓【去皮】　半夏麴　当归川芎【各一钱半】逺志【去心姜汁淹焙】酸枣仁【去皮隔纸炒香】　柏子仁辣桂　　五味子　人参【各一钱】甘草【炙半钱】
　　右水二钟生姜五片红枣二枚煎一钟食前服加槟榔赤茯苓治停水怔悸
　　附方
　　茯神散　治风惊心神不定常多恐怖
　　茯神【去木】生干地黄　人参【去芦】石菖蒲　沙参【去心各一两】　天门冬【去心一两半】甘草【炙】逺志【去心】犀角屑【各半两】
　　右防咀每服五钱入赤小豆二十粒同煎不拘时服
　　人参散　治风惊闷乱恍惚
　　人参【去芦】甘草【炙】　龙齿【各二两】犀角屑　白茯苓【去皮】生干地黄【各一两】麦门冬【去心一两半】
　　右防咀每服五钱水煎七分去滓温服不拘时
　　金箔散　治风惊手足颤掉神昏错乱
　　金箔　　银箔【各五十片】铁粉【二两另研】人参【去芦】琥珀【另研】酸枣仁　犀角屑【各一两】龙齿【另研】茯神【去木】麦门冬【去心各一两半】防风【去芦】葳　　参【去芦】　　露蜂房【各七钱半】牛黄【半两另研】
　　右末入牛黄金银箔研匀每服一钱薄荷酒下不拘时
　　铁粉散　治风惊
　　铁粉【研】　光明砂【水飞】铅霜【研】　　天竺黄【研各一两】
　　右细研如粉每服半钱不拘时竹沥调下
</div>
    <div class="pagination">
<a href="证治准绳_page65.html">上一页</a><span>...</span><a href="证治准绳_page61.html">61</a><a href="证治准绳_page62.html">62</a><a href="证治准绳_page63.html">63</a><a href="证治准绳_page64.html">64</a><a href="证治准绳_page65.html">65</a><span class="current-page">66</span><a href="证治准绳_page67.html">67</a><a href="证治准绳_page68.html">68</a><a href="证治准绳_page69.html">69</a><a href="证治准绳_page70.html">70</a><a href="证治准绳_page71.html">71</a><span>...</span><a href="证治准绳_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
