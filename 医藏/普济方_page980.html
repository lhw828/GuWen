<!DOCTYPE html>
<html>
<head>
    <meta charset="UTF-8">
    <title>普济方 - 第 980 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 980 页/共 3614 页</h1>
    <div class="content">　　蛇衔草敷方

　　（出肘后方）

　　治风瘾疹赤色。

　　以蛇衔草。捣极烂敷之。瘥。赤疹者。由冷湿搏于肌中。甚即为热。乃成赤疹。得天热则剧

　　枳实酒

　　（出简易方）

　　治遍身白疹瘙痒不止。

　　用枳实不拘多少。面炒黄。切片去粗皮。每服二大钱。用酒浸少时。去枳实。但饮酒最妙。

　　治瘾疹

　　（出肘后方）用楝皮。以水浓煎浴之。大效。

　　治风疹入腹。身体强。舌干燥硬。

　　（出圣惠方）用蔓荆子三两。为末。每服温酒下一钱。

　　治风瘾

　　（出肘后方）用水煮蜂房取二升。入芒硝。敷上。日五度即瘥。露蜂房今蜂窠也。

　　白僵蚕丸

　　（出澹寮方）

　　治风。遍身瘾疹疼痛成疮。

　　苦参饮

　　治疮疹最多。亦可治癞疾。

　　云母散

　　（出肘后方）

　　治风疹遍身。百计治不瘥者。

　　用云母粉。为末。以清水调服之。看大小。以意酌量与之少多服。如治风热。再服尤妙。

　　治一切疹

　　（一名枳实汤出肘后方）用枳壳。以水煮为煎涂之。干即又涂之。良。一方锉。煎汤洗。服亦得。

　　治赤白游疹。以物发疹。

　　用蛴螬破碎取汁。涂患处。妙。

　　紫葳散

　　治身上游风疹毒方。

　　治久疹。有时发动胁疼如打。

　　用六月七月取地肤子。干末。酒服方寸匕。日五六服。

　　疗瘾疹烦满。及血不止。

　　用新湿马矢绞取汁。服二升微者一升愈。干者。水湿取汁。

　　疗三十岁瘾疹。耳目合昏。春秋辄发方。

　　于南屋东头。第一梁壁外。以细灰布地。大小足容两脚。蹑灰上讫。使病患径去勿反顾。

　　炙脚十趾间。炙灰上。随病患年为状。车瑗道方。

　　疗风疹方

　　用生葱一大束。三尺以上围者。并根须。盐三大升。以香浆水三石。煮取二石。并注于浴斛

　　枳壳汤

　　治风疹痒不止。

　　治风瘙瘾疹方

　　（出肘后方）上烧石令热赤。以投水中。纳盐数合。及热浸之良。

　　又方

　　（出圣惠方）用大戟五两。水七升。煮取五升。洗之。日再。

　　治风疹痒不止方

　　用芸苔菜三握。细锉烂研。绞取汁。于疹上热指。时时上药令热彻。又续煎椒汤洗。

　　又方

　　用苦参五两。锉捣。为炼蜜和丸。如梧桐子大。每于食后。以温水下三十丸。

　　又方

　　（出圣惠方）用蛇蜕皮一条。以水一升。煎取半升。以鸡翎一茎。汤热时。蘸药揩上即瘥。

</div>
    <div class="pagination">
<a href="普济方_page979.html">上一页</a><span>...</span><a href="普济方_page975.html">975</a><a href="普济方_page976.html">976</a><a href="普济方_page977.html">977</a><a href="普济方_page978.html">978</a><a href="普济方_page979.html">979</a><span class="current-page">980</span><a href="普济方_page981.html">981</a><a href="普济方_page982.html">982</a><a href="普济方_page983.html">983</a><a href="普济方_page984.html">984</a><a href="普济方_page985.html">985</a><span>...</span><a href="普济方_page981.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
