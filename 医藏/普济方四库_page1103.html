<!DOCTYPE html>
<html>
<head>
    <meta charset="UTF-8">
    <title>普济方四库 - 第 1103 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1103 页/共 1812 页</h1>
    <div class="content">　　走马牙疳疮第三十五
　　口疳疮第三十六其疮多生于人口上下无龈迟治即蚀透唇口上不可用恶疮药以三亭散贴之
　　疔疮第三十七其疮俗言土虺疮初生黑燋头只发增寒满身拘急霍乱吐逆宜服夺命丹返魂散救之痔漏疮第三十八
　　肠风疮第三十九其疮多生于男子妇人大肠头在里为肠风有防防为痔若破脓出为漏此疮因饮食太过坐卧于湿地上冷气入内为患
　　筯瘤疮第四十其疮多生于胸背上着骨肿硬不消疼痛不止宜服乳香散托之水沉膏贴之撮毒散扫之火焰用丹疮第四十一其疮多生于男子妇人手足赤肿热痛走彻不止宜用撮毒散扫之
　　鸦啗疮第四十二其疮多生于人曲文中苗硬如鸦嘴相似白色者可治黑色者不可治乃鸦啗之证用丸药絍上后服万灵针头丸里托即愈
　　咽喉鱼脐疮第四十三
　　咽喉紫燕疮第四十四其疮多生于男子妇人咽喉不可用疮药针刺破用吹喉散吹入喉中涎出为效后用白龙丸治之必愈
　　鱼脐疮第四十五
　　紫燕疮第四十六
　　疔疮第四十七其三般疮多生于男子妇人左右脇下此疮如生三二日以前苗不破者可治急服夺命丹鱼脐疮第四十八
　　紫燕疮第四十九
　　疔疮第五十其三般疮多生于右脇下初生三二日苗不破可治依前法用药
　　肉瘤疮第五十一其疮初生苗似肿疖破后肉色不同无黑色疼痛不止口出赤水有似筋强肉翻向外是肉瘤之证宜服乳香散定痛丸药絍在疮口后服万灵针头丸托里甚效
　　血瘤疮第五十二其疮初生肿硬如椀苗破紫黑色血出疼痛不止是其证也有此证者急用丸子药絍之服乳香没药散定痛不止再以夺命丹救之
　　紫靥疮第五十三其疮初生似疱瘘苗紫色肿硬不消破时彻叱血外不疼痛昏沈合眼不开吃食无味如痴如醉是证也宜服夺命丹次服追魂散更絍丸药于疮口内三日外服万灵针头丸托里令不若醉人才可通也
　　气瘤疮第五十四其疮初生并无疼痛不异色苗未破可服万灵针头丸内托外用撮毒散扫之如破更用丸子药絍在疮口内其疮自回
　　胆次疮第五十五其疮初生形恶疼痛不止其苗破似鸦啗疮成坑子常出紫黑脓水是此证也宜服□香散次絍丸子药后服万灵针头丸托里用麝香散贴之发増疮第五十六其疮多生妇人乳上常言次乳觉初发增寒次发红硬乃应本证未破用撮毒散扫之后用万灵针头丸内消治用没药膏贴之
　　骨刺疮第五十七其疮初生着骨热痛赤肿不消是其证也宜服乳香散定痛如人少年气实者可服妙应犀角丸下防三两行后用撮毒散扫之次服万灵针头丸里托之
　　鹘刺疮第五十八其疮多生于人脚板底常言石隠疮也宜服乳香散次服万灵针头丸如破用没药膏贴之疮第五十九其疮多生于男子妇人及小儿顶上只一个不可用恶疮药先于小肠内取过次用没药膏贴之
　　脚踝疮第六十其疮多生于男子妇人脚踝上破后宜服万灵针头丸里托之乳香散贴之
　　乳风疮第六十一其疮初生于人臂上左右两股间痒痛不止宜用桃花散贴之不可次用动脏腑药行三五次用一捻散贴之
　　疳疮第六十二其疮多生于人耳内疼痛不止时流黄水是证也用万灵针头丸托里后用绵条子去其脓血用筒儿吹桃花散于耳内三五次大有效
　　黑班疹疮第六十三其疮多生于小儿身上有似倒陷黑疱宜煎蘓木汤下万灵针头丸发疮托里
　　白瘤疮第六十四其疮多生于小儿手足上赤肿不消用撮毒散扫之效
　　肾疳疮第六十五其疮盖因不慎色欲生于男子妇人便处口噙浆水洗浄用佛手散贴之
　　赤瘤疮第六十六其疮多生于男子妇人腿膝上赤肿热疼宜用撮毒散扫之
　　蔴根疮第六十七其疮多生于男子妇人手足上防痒不止爪破疼痛宜用桃花散贴之
　　血风疮第六十八其疮多生于男子妇人手足肋脇下红紫肿硬走风不止是证也宜用桃花一捻金散贴之效
　　紫靥花疮第六十九其疮多生于男子妇人头面上用枯白矾水相调扫之立效
　　血刺疮第七十其疮初生发热疼痛浑身拘急增寒霍乱吐逆急用药截次用夺命丹追魂散托里得气定后用乳香散定痛
　　白粉疮第七十一其疮多生于男子妇人面上常言香瓣疮屋漏水研枯矾淋洗
　　香乳疮第七十二其疮生于男子妇人乳上用桃花散或一捻金散贴之立效也
　　追魂丹　治七十二证走彻恶疮托里
　　南硼砂　砒霜　荜澄茄　轻粉　硇砂　粉霜芒硝【已上各一钱】蜈蚣【一对】飞亷【一对】水马【四十九个】片脑【一钱】
　　右研细末蝉汁为剂用竹刀子切如黄米大不得用手和每服一丸温酒下忌食米汤荤腥鱼腻冷物等
　　万灵针头丸　治七十二证走彻恶疮
　　乳香【一钱】麝香【一钱】米脑【一钱】犀角【三钱】砒霜【一钱】夜游将军【一个】白芨【半两】蟾汁【一个】黄色【半两】寒食麫【三钱】
　　右为末就湿研匀用孩儿乳汁和黄米大每服二三丸温酒送下小儿黑疱子煎蘓木汤送下忌白米粥小豆荤腥
　　夺命丹　治七十证走彻恶疮
　　金头蜈蚣【一对】麝香【一钱】轻粉【一钱】朱砂【少许】
　　右为细末用蟾汁和剂不得用手和用竹刀子切如黄米大磁椀内揺之成丸放干用翎竹筒盛之经年不变色吐逆恶心不拘时每服三二丸温酒下
　　夺命追魂散　治七十二证恶疮毒入肠寒热往来吐逆
　　麝香【一钱】金头蜈蚣【一对炒干黄色】雄黄【三钱】湿生虫【四十五个新瓦焙干焦】
　　右研细末大人服半钱小儿半匙热酒调下
　　乳香散　治七十二证恶疮疼痛不可忍
　　乳香【二钱】甘草【一钱炒黄】皂角针【二钱为末】
　　右为末每服二钱用无灰酒一盏煎至三五沸和滓温服
　　身体风毒疮【附论】
　　夫风毒疮者由内热外虚为风湿所乘则生疮也所以然者肺主气于皮毛脾主肌肉气虚则肤腠开为风湿所乗内热相搏故身体皆生疮也
　　方
　　白花蛇方　治风毒攻身体生疮或时发痒肿痛白花蛇【一条去皮骨】海桐皮　白芷　防风【去芦头】独活羌活　白术　附子【去皮脐】天南星　半夏【汤洗七遍】
　　【去滑】前胡【去芦头】细辛　干蝎　桂心　汉椒【去月】木鳖子【去殻】当归　吴茱茰　苍术【各一两】
　　右剉细以米醋二升煎三两沸和药拌匀经一宿用腊月猪脂链成者三斤苦参汤淋浴后以暖酒调下半匙外以膏涂在疮上令热为度日三遍服用
　　苦参散　治身体生风毒疮或痒痛不止【方见本门诸疥类】薰浴方　治风毒攻身体生疮或时发痒痛乆不瘥黄栌　苦参　细辛　黄蘖　麻黄根　半夏藁本　藜芦【去芦头】吴茱茰　枳殻　狼牙　桃枝槐枝　桑枝　栁枝　白矾【各二两】
　　右剉细和匀分为三分每度用一分以水五斗煎取三斗布滤去滓极热入盆中于上坐薰令汗出后通手即淋浴汤冷即止以热水拭干避风
　　澡浴方　治遍身热毒风疮及疥癣瘙痒
　　防风【一两去芦头】白芷【一两】细辛【一两】苦参　吴茱茰　苦楝子　藜芦【去芦头】莽草　麻黄根【各一两】川椒【半两去月】盐【二两】
　　右剉细以水五斗煎取三斗去滓乗热洗浴水冷为度余滓重煎如前法用
　　治身体生风毒疮膏药
　　白蜡【一两】麻油【五两】桑根白皮【一两剉】黄耆【一两剉】木鳖子仁【一两】腻粉【一分】乳香【一分】胡粉【一两研细】
　　右先煎麻油后下桑白皮黄耆木鳖子煎令焦去滓后入白蜡镕即离火次下腻粉胡粉乳香等以栁木箆搅令匀即膏成内磁器中盛日二三度涂之
　　治风毒攻身体生疮赤焮肿痛
　　腻粉【半两】洛粉【半两】杏仁【半两汤浸去皮尖双仁】黄蘖【半两剉】黄丹【半两】麝香【一钱细研】黄连【半两去须】
　　右为细末入麝香等研匀日二三上用油调涂之
　　水银膏　治风毒身体生疮
　　水银【一两以熟枣瓤和研令星尽】松脂【一两】硃砂【一两细研】土蜂窠【一两】黄栢【一两剉】川大黄【一两】
　　右除水银硃砂另为末以链成猪脂二觔煎为膏放冷取水银硃砂入膏中相和搅匀涂疮上日二换之
　　茅胆膏　治身体生风毒疮
　　茅胆【一两茅针里面瓤是也】栀子仁【一两】苦参【一两剉】黄蜡【三两】清麻油【半觔】腻粉【半觔】
　　右茅胆等三味为末先以油蜡漫火蜡消入前药末并腻粉不住手搅匀磁盒盛之每用少许涂疮上日四五度
　　清凉散　治诸毒攻身体生疮赤焮肿痛
　　黄连【去须】防榔　枳殻【去瓤】黄芩　贝母　赤小豆【炒热各等分】
　　右为末先以葱白煎汤洗疮拭干后用生油调涂一日三上之
　　澡浴方　治遍身热毒风疮及疥癣瘙痒
　　茵芋　石楠　莽草　蛇床子　羊踯躅　白矾【各二两】
　　右细剉分为五帖每度取一帖以水一斗煎至五升去滓乗暖洗浴日再用之
　　破心散【出圣惠方】　治身体风毒生疮赤肿疼痛
　　豉【一合炒烟絶】黄连【一两半去须】赤小豆【一合】杏仁【一两汤浸去皮尖双仁细研】胡粉【一两】
　　右研为末入胡粉杏仁令匀以酥和涂之
　　黄连散【出圣惠方】　治身体生风毒疮臭秽不可近
　　黄连【去须】胡粉　蜜陀僧　白芷　白敛【各半两】
　　右为末先以盐汤洗疮后用生油调药以羽毛敷之甚者日二上
　　治身体生毒风疮
　　白鸽粪【四两焼为灰】天麻【一两】麻黄【一两去根节】防风【一两去芦头】
　　右为细散每于食后温酒调下一钱
　　水银膏　治身体生风毒疮【方见本门湿癣类】
　　治身体生风毒疮赤烂头出白脓汁方【出圣惠方】
　　晚蚕砂【三两】杏仁【一两汤浸去皮尖双仁】
　　右相和于铫子内炒令杏仁焦黑为末旋取掺疮上
　　瘑疮【附论】
　　夫瘑疮者初作亦如肥疮喜着手足常相对生随月生死痛痒折裂春夏秋冬随瘥随剧者是也　瘑疮疥痨之类由风热湿毒客搏皮肤变化生虫于皮肉之间手足尤甚赤根白头相对并生状如小豆或若茱茰子浸淫痒痛之汁出折裂成疮此盖脾肺壅滞风湿乘之与热相搏结聚而成治宜疎涤于内敷药于外淋浴之类次第以治之　凡瘑疮积乆不瘥者由肤腠虚则风湿之气停滞虫在肌肉之内则生长常痒痛故经乆不瘥也
　　方
　　白花蛇散【出圣惠方】　治热毒风湿皮肤生瘑疮
　　白花蛇【一条去皮骨酒浸炙令微黄】蜂房【三两微炙】苦参【四两剉】防风【四两去芦头】丹参【三两】栀子仁【三两】薯蓣【三两】秦芁【三两】甘菊花【二两】元参【三两】白蒺藜【三两防炒去刺】独活【三两】
　　樗鸡膏【出圣济总録】　治瘑疮
　　樗鸡【十二枚】蜜蜂【十二枚】蚖青【八枚去翅足炒】蜈蚣【二条长五寸者无以野葛二两代之】斑猫【六十枚去翅足】藜芦【去芦头】防茹　铅丹【各一两】猪脂【二觔】附子【泡裂去皮脐二两】巴豆【六十粒去皮】
　　右除铅丹外剉碎先猪脂令沸下诸药煎至半日滤去滓绵布绞过再煎下铅丹以栁木箆搅令匀以甆盒盛取涂摩疮上日三五上以瘥为度
　　漏芦散【出圣惠方】　治风瘑热疥肿
　　漏芦【一两】羌活【二两】川升麻【一两】木通【一两炒】枳殻【二两麸炒防黄去瓤】赤芍药【一两】甘草【一两炙微赤剉】川朴硝【二两】防风【二两去芦头】
</div>
    <div class="pagination">
<a href="普济方四库_page1102.html">上一页</a><span>...</span><a href="普济方四库_page1098.html">1098</a><a href="普济方四库_page1099.html">1099</a><a href="普济方四库_page1100.html">1100</a><a href="普济方四库_page1101.html">1101</a><a href="普济方四库_page1102.html">1102</a><span class="current-page">1103</span><a href="普济方四库_page1104.html">1104</a><a href="普济方四库_page1105.html">1105</a><a href="普济方四库_page1106.html">1106</a><a href="普济方四库_page1107.html">1107</a><a href="普济方四库_page1108.html">1108</a><span>...</span><a href="普济方四库_page1104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
