<!DOCTYPE html>
<html>
<head>
    <meta charset="UTF-8">
    <title>仁端录 - 第 31 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 31 页/共 40 页</h1>
    <div class="content">　　起胀后痘密番掀肿痛经络动揺振寒者非寒战也脓成痛去而自解
　　灌浆时寒战亦有虚寒虚热之不同若痘色果系虚寒者用养胃化毒汤异攻散人牙散
　　结痂时暂战暂止口中不叫目不直竪手股战动上不干头中不犯身者可治若遍身战动头颈转揺不歇眼白肩耸防舌者此五气已絶不治之症
　　三日前火毒太甚痘色红紫热极似寒而战
　　灌脓时经脉血耗不能荣养手足跳肉自动者名肉瞤筋惕亦非寒战也宜养荣血用十全大补汤
　　痘白寒战用田单火牛汤
　　脾虚作战根颗明净匀朗但因脾虚不能传导以致所胜之水自侮作战也用茯苓泽泻荆芥防风黄苓连翘木通之类
　　咬牙
　　上龈属胃亦属于心静而不易下龈属大肠亦属于脾动而不倚肾既主骨则牙齿亦主肾也痘伏于肾而发肾涸其源淫火上炎土失其养水不能制则咬牙矣咬于左兼治肝咬于右兼治肺咬于中而无声宜理脾胃益三隂
　　一二日咬牙非灌脓时可比
　　三日以前咬牙心毒不发宜泻心火解毒防风用清神解毒汤如根颗红紫毒气内拒宜凉血解毒如乆病面青色黄体弱根颗淡白者乃虚寒也
　　四五日咬牙毒陷于内也
　　七八日咬牙若根颗略有红赤必乗其疮势举发之单用保元汤加川芎当归
　　十一二日咬牙此时毒气入内虽为常候亦须调脾解毒
　　单见咬牙戛戛有声者肾火也用知母黄栢
　　咬牙兼呵欠者肝虚也阳引而上隂引而下故呵欠也阳极而上隂极而下则合而啮齿咬牙也用十全大补汤
　　咬牙兼上撺者心热也心火上炎故撺视也火气动揺故咬牙也用导赤散加连翘牛蒡
　　咬牙兼烦闷呵欠者风热所致也用羌活汤
　　疤后咬牙兼弄舌妄言者用硃砂六一散用氷片少许梦中咬牙如锯不絶如彻索者或睁目舌短咬牙者或咬牙一时即揺头一时者或肚腹瑟瑟咬牙者皆不治之症
　　痘出溃烂而咬牙者盖热胜则腐败火旺则动揺心热也法宜清之
　　疮本焦黑而寒战咬牙者肾之变动相干也治宜温之
　　治案
　　一痘六七日不起胀寒战咬牙腹胀气急用竒功散补中益气汤而愈
　　一痘未发时寒战咬牙此邪正交争欲出不出也用升麻葛根汤加人参防风桂枝及补中益气汤而愈一痘未出齐而手足揺动以异攻散投之而更甚此假寒实热木气太过而兼火犯也宜平肝制火用升麻葛根汤加川芎柴胡防风而愈
　　一痘发热时咬牙撺目乃心热甚也用升麻葛根汤合导赤散而愈
　　一痘发热时闷瞀咬牙乃肝经热风也用羌活汤加葛根芍药而愈
　　催蛰丹
　　虎牙　人牙【各酥炙】人参　丁香共为末
　　滴滴金
　　狗头去肉酥炙为末酒煎
　　独附汤
　　附子便制加灯心水煎
　　养胃化毒汤
　　人参　黄茋
　　清神化毒汤
　　升麻　生地　木通　甘草　防风　麦冬
　　田单火牛汤
　　人参　黄茋　附子　蓼子　穿山甲　当归　橘红




　　仁端録卷十三
<子部,医家类,仁端录>
　　钦定四库全书
　　仁端録卷十四
　　明　徐谦　撰
　　陈葵　删定
　　倒伏倒陷倒靥干枯门
　　凡痘内者不出曰伏毒出而复入曰倒伏脓未成而塌陷曰倒陷脓已成而化水曰倒靥皆为恶候大抵倒伏倒陷属内虚倒靥属外感而陷则有五紫陷黑陷则热邪凝滞为有余之候灰陷白陷血陷则血气虚亏为不足之症有余者多可救不足者多难治
　　倒伏
　　凡痘见标热不少减烦渴躁闷此皆伏毒未尽将欲成浆而依旧平塌干枯空虚此脓根在内毒伏不出曰倒伏虽是热毒壅遏或风寒外蔽或饮食内凝或元气不振须审之用双解散
　　倒陷
　　痘出齐而失治则五陷俱作玉髓云痘为火活则焰扬正赤死则消光絶焰变黑成灰皆火之化也
　　凡痘密毒盛初色深红而顶陷者必先紫陷后变黑陷而至于干枯皆毒热炽盛蔽其气凝其血而陷也须凉血退热为主观势之轻重或利二便或散解行血则气自行顶虽平陷未可便以虚论若误用参茋白术补气之药则热愈炽而血愈沸也
　　紫陷急用消毒活血汤一二剂立起转色若至于黑则毒深而难救
　　顶虽不陷然囊空浆清不光泽不充灌皆难收靥宜催足其浆用参归鹿茸汤托脓食少厥冷加木香丁香肉桂寒战咬牙加肉桂附子泄泻去当归加白术酒芍茯苓丁香肉桂
　　痘密火盛气血虚弱津液枯竭虚火烦渴咽痛臭衂弱人多有此症最难施治若用清凉之药则气血愈亏火毒愈炽须用参麦清补汤以上二症皆倒陷之渐也灌期之初未尽成脓而鼻凖眉心唇上耳上两颊上一二处先干黄焦黑平塌者皆为倒陷未可认为正收欲解毒恐伤中气欲补中气恐动火邪最难医治惟服万宻斋方服后干者复灌或补赠痘则吉发者次之连进三服不转灌者死
　　倒陷而二便秘澁热渴谵狂腹胀乃实邪壅遏侵蚀正气也用四顺清凉饮合夺命丹
　　吐利倦呕胃气内虚四肢防厥不能运行荣衞而陷者用十全大补汤合夺命丹囘阳化毒汤外用胡荽酒水杨汤浴法
　　吐泻不止渴而引饮腹胀手足冷寒战咬牙者乃正气虚不能胜邪而反陷也用快斑散匀气散服后泻止复灌者生反加烦闷者死
　　浆已成而倒陷人事清爽饮食如常壮热烦渴二便秘澁者宜下之用承气化斑汤
　　吐利频数六脉防弱者宜温之用囘阳化毒汤
　　胡氏论黑陷发寒者重不发寒者轻其症有四一感冐风寒宜温散二毒气太重宜解毒利小便三内虚无阳宜温理四秽气触犯宜薫解
　　发寒之症是脾土弱反为肾气所凌钱氏用百祥丸以泻膀胱之毒令阳气复还脾土温暖所谓膀胱邪去而水自胜也必痘至黑陷二便秘澁寒战咬牙身黄肿紫者方可下之先下黑粪次下褐黄方用四君子汤补之良乆得黄粪则自起灌转色矣下后身温欲饮水者可治耳冷汗出水谷不消耳尻反热者死下后脾不虚亦不须补虚者用四君子汤加木香厚朴
　　痘不黑便不秘慎不可下莫如先保脾土救胃气以制水庶无黑陷发寒之症
　　肝热发蒸或暴寒所折毒壅肌肤痘黑如痣通身或青或紫肌厚肉密者用透肌散或紫背荷叶僵蚕牛蒡等分为末芫荽酒下
　　疮干不热黑陷便秘此热在内也宜下之用大黄汤调下宣风散身热而表症未罢慎不可下
　　痘密内陷而色黑舌有黑色者宜清心火不黑者倍用黄连生地紫草犀角汁
　　气虚毒不尽出而黑陷者用人参黄芩紫草
　　里虚烦热以致黑陷者宜大补之用八物汤去地黄之滞血去白芍之伐胃加木香以和胃气
　　毒滞而变黑陷二便不通烦渴喘满谵语用三乙承气汤合凉膈散或山栀汤宣毒膏猪尾膏
　　将起发痘亦有水有色黑黯用十全大补汤调无价散或快斑汤合夺命散
　　四围有水但中心黑陷用胭脂涂法
　　起发有水顶平而黑宜凉血解毒外用胭脂涂法干黑根脚坚硬用四苓散银针挑破胭脂调涂
　　浑身起发中有几个黑陷者照常治法易愈
　　稠密不起发遍身黑陷者危症难治
　　皮肉不活脚根坚硬者死症不治
　　干而不陷此初发时腠理闭密津液阻隔肌肤干燥宜用轻扬之剂发之如升麻葛根连翘防风荆芥牛蒡麻黄元参之类
　　将成就之时气血弱而毒盛津液少而干燥者宜清之如升麻荆芥连翘麦冬黄芩生地犀角丹皮之属痘虽稠密色原淡白根无红晕而顶平者白陷也必变灰惨至平塌倒入而为灰陷也此虽气虚而血亦不能华色血亦虚也气血虚不能运化毒气以成浆其症必兼呕泄泻不食身凉虚而且寒矣故补气又宜补血血活则气行温之则胃和暖荣衞流畅痘自起发变白为红若单补气气有余便是火而血益燥竭必至发痒破损为不治之症用参归鹿茸汤千金内托散补中益气汤合四物汤若有内热加解药或利小便
　　白陷抓破皮薄干燥极痒者宜先补血用四物汤八珍汤
　　因泻乆而灰陷黑陷者用木香快斑散理中汤
　　黑陷泄泻下脓血痂皮分其吉凶如能食脾强能制水者顺也若乳食不消水谷不化脾虚不能制者逆也痘有粒头通红止成血泡而不成浆者此气虚不能统血而血妄居气位也即名娇红痘此症最险五日前多加防风白芷以救皮薄多用人参黄茋茯苓白术早为固脾以防作泻如六日而尚红不能红白分光到底不能成浆八九日痒塌而成血陷矣血陷与紫陷大异紫陷属热气粗身热而色深红而变紫血陷属气虚怯身凉初色淡红而变陷也始终宜大补气气充则能领血自不妄溢而根红头白矣若认做血热用凉血行血之药则气愈亏而愈陷宜用参茋汤合白术散初时早加防风白芷川芎
　　痘本圆绽而忽陷此行浆之后气陷而毒亦陷也如根颗犹有血色附而成晕者可救用保元汤加白术茯苓豆蔲口渴用参苓白术散
　　黑陷项强腹胀直视发搐喘急一切恶症当选用周天散无比散独圣散山栀汤宣毒膏倍金散硃砂散人牙猪血散丝化毒汤麻黄解毒汤紫草汤化下小灵丹灯心汤化下大灵丹南金散猪尾膏等方
　　倒靥
　　痘已结痂热毒能出或触汚秽之气或被风寒闭塞肌肤窍道血脉不行身体作毒或四肢防厥斑防不起或变青紫黒色又有初标防小四五日渐大才见顶陷六七日脚渐濶愈陷其色全白如豆殻者均名倒靥亦宜审别
　　内虚无阳必喜热饮肢冷不食自利者虚寒也宜辛热以补之用木香散异攻散
　　色如豆殻用人参归茋汤去肉桂加连翘香附白芷原无泄泻大便乆秘喜冷饮食腹胀喘渴手足热乃阳旺实热毒盛薄蚀元气复入于里也宜亟下之用排脓散三黄丸四顺清凉饮失治益加喘满躁闷而死矣毒盛入里有宜解毒利小便者此毒犹不甚所谓小热当解毒大热当利小便也
　　泄泻水谷者肾强脾弱阳脱为逆也用木香豆蔲丸外感风寒宜温肌发散用参苏饮小柴胡汤加紫草蝉脱人牙紫背荷叶僵蚕或人参羌活散独味麻黄散白花蛇散空殻无浆初宜凉血解毒使无干浆之患六七日若见皮肤枯燥用犀角地黄汤若初标失解妄用攻击补剂脓期必虚抬空殻
　　陷伏攻补刼剂用药论
　　陷家为有余症之刦剂者百祥丸牛李膏之类为不足症之刦剂者木香散异攻散之类皆峻烈之剂攻补殊途寒热异用施之中病其效固神若误投之戕生亦速须审别焉
　　钱氏曰青干紫陷昏睡汗出不止烦躁热渇腹胀喘促二便不通者里实也百祥丸为痘归肾之刦剂然必黑陷青干便秘腹胀身黄者以此下之不黑切勿妄下百祥丸所以泻膀胱之腑腑泻则毒自不入脏也何以不泻肾肾主虚不受泻也二服不效反作寒战咬牙则毒入肾肾变动为标真脏见症故也可见膀胱受邪而黑陷者里虚也不可用百祥丸下之复恶寒不已身冷汗出耳尻反热者死因肾水太旺脾虚不能制也若下后气温身热者火气去也欲饮冷水者余邪未尽也若下后去尽黑粪身热气温耳尻变冷者生之机也宜补脾胃服后渐下黄粪痘自转色
　　十二味异攻散治痘不起发不光泽不结痂或泻或渴腹胀气促表里虚寒手足指冷烦渴咬牙饮热不知阳虚脱陷之症急用此方
　　十一味木香散治痘不红活不光泽不起发泄泻腹胀喘促口渴惊悸汗出气急足冷寒战咬牙饮水愈渴欲痂不痂欲落不落津液枯少内虚外热之症急用此方以救胃气
　　朱丹溪曰陈氏木香异攻二散可谓苦求病情者其意归重足太隂脾经手太隂肺经肺主皮毛恶寒而易于感冒脾主肌肉恶湿而无物不受观其用丁香官桂所以治肺之寒半夏附子所以治脾之湿也使肺与脾果有寒湿重而用之中病即已何伤之有今但见出迟者身热者泄泻者惊悸者气急者不问寒热虚实猝投二方中者效而不中者死然泻用温药痒塌用补陈氏独得之秘愚以木香异攻二散皆虚寒之要剂但多用肉桂丁香附子木香恐虚而不寒者悮事故须审症口渴引饮下利稠粘者为实热渴饮热汤手足不热者为虚热不渴手足厥冷下利清白赤者为虚寒
　　黑陷痒塌钱主大防之寒以下之陈主丁桂之热以补之若有异矣不知钱之所下乃邪气在里里实之症烦躁大小便秘是也陈之所补乃邪气在表里虚之症泄泻手足冷是也虚则补之即钱氏有温凉药治之説实则泻之即陈氏三味消毒散利以防而即住之法钱在解毒陈在补虚未尝不合
　　痘陷有五魏桂岩皆责以气虚若唇燥舌胎壮热撩人其色焦紫凹陷不起果为虚乎此治外实则当解之治内实则当清之也如果唇舌淡润身无壮热惟色变而陷乃可责其气虚方用温补之药若内外无杂症又当平剂以调之故曰药随舌转病由舌痊信哉
　　治案
　　一血热痘初失凉解至六七日方服黄芩黄连当归生地连翘红花方起胀灌浆又不服药九朝变黑仍用前药加金汁及人牙散其势稍缓又用黄连红麴木香灯心犀角连翘黑色俱散唇眼俱清而愈
</div>
    <div class="pagination">
<a href="仁端录_page30.html">上一页</a><span>...</span><a href="仁端录_page26.html">26</a><a href="仁端录_page27.html">27</a><a href="仁端录_page28.html">28</a><a href="仁端录_page29.html">29</a><a href="仁端录_page30.html">30</a><span class="current-page">31</span><a href="仁端录_page32.html">32</a><a href="仁端录_page33.html">33</a><a href="仁端录_page34.html">34</a><a href="仁端录_page35.html">35</a><a href="仁端录_page36.html">36</a><span>...</span><a href="仁端录_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
