<!DOCTYPE html>
<html>
<head>
    <meta charset="UTF-8">
    <title>普济方 - 第 1072 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1072 页/共 3614 页</h1>
    <div class="content">　　夫风湿者。是风气与湿气共伤于人也。风者八方之虚。风湿者水湿之蒸气。若地下湿复少霜雪。其山水气蒸。兼值暖猥。暖猥人腠理开。便受风湿。其状令人懈惰。精神昏愦。若经久亦令四肢缓纵不随。入脏则。口舌不收。或脚痹弱。变为香港脚。真诰云。栉头理发欲得多过。通流血脉。散风湿。数易更栉器用之。

　　夫湿温者。其人常伤于湿。因而中暑。或汗未干即浴。湿热相搏则发湿温。病苦两胫逆冷。及胸多汗。头目痛苦妄言。恶寒反热。关节尽疼。手足倦怠不自胜持。其脉阳濡而弱。

　　阴小而急。治在太阴。宜与茯苓白术汤。不可发汗。汗出必不能言。耳聋不知所在。身青而色变。名曰重。如此者。医杀之耳。

　　凡男子妇人小儿手足麻痹。肌肉不仁者。风寒湿三气相杂至合为痹。先用黄芩芍药汤吐之。吐讫次用通解丸。通而泻之。泻讫更用辛甘之剂汗之。汗泻之后。可用当归清凉饮子兼乌荆丸、除湿丹、和血行经之药则愈矣。

　　凡男子妇人病水湿泻注不止。因服豆蔻、乌梅、姜、附酸热之剂。经曰。阳气耗减于内。

　　阴陷而不起。内经曰。诸湿肿满皆属脾土。可用独圣散吐之。如时月寒凉。宜于燠室不透风处。用火一盆。藉火力出汗。次以导水、禹功。量病患虚实泻十余行。湿去肿减则愈矣。是汗下吐三法俱行。三法行毕脏腑空虚。先宜以淡浆粥养肠胃三两日。次服五苓、益元同煎。或灯心汤调下亦可。如大势未尽。更服神功散。可以流湿润燥。分阴阳利水道。既平之后。宜大将息。慎忌油、盐、酒、果、房室等事三年。则不复作矣。

　　方

　　金砂流湿丸治男子妇人杂证。及风湿酒湿。

　　木通（一两去皮）泽泻（一两半）木香（一两）白茯苓（去皮）大黄（去皮各一两半）滑石（五两）海金砂（五钱）牵牛头末（五两）郁李仁（一两）上为细末。滴水丸如梧桐子大。每服五十丸至八十丸。生姜汤下。忌湿面。如小便不通。灯草汤下。如伤酒。生姜汤下。

　　酒疸。食黄萝卜汤下。痢疾。高良姜汤下。妇人血气不调。当归汤下。肢节疼痛。温酒下。

　　心痛者。韭根汤下。膈气。枳实汤下。中风。槐角汤下。

　　除湿丹

　　（出宣明论）

　　治湿客腰膝。重痛。足胫浮肿

　　。

　　槟榔甘遂赤芍药威灵仙葶苈（各二两）乳香（一两研）没药（一两别研）牵牛（半两）大戟（炒三两）陈皮（四两去白）泽泻（二两）上为细末。面糊为丸如梧桐子大。

　　每服五十丸。加至八十丸。食前温水送下。得更衣止后服。前服忌酒二日。药后忌湿面、甘草三两日。食温淡粥补胃。一方无泽泻。

　　桂苓白术丸

　　（出御药院方）

　　治消痰逆。止咳嗽。散痞满壅塞。开坚结痛闷。

　　增

　　进饮食。调和脏腑。无问寒暑湿热。吐泻利皆能开发。以令遍身流湿润燥。气液宣平而

　　愈。解酒毒。疗肺痿劳嗽。水肿腹胀。泄泻不能止者。服之利止为度。随证调之。

　　官桂茯苓（去皮）半夏（以上各一两）干生姜（一分）白术红皮（去白）泽泻（各半两）黄连（半两）黄柏（二两）上为末。面糊为丸如小豆大。每服三、五十丸。生姜汤下。食后服。

　　桂苓白术散

　　（刘先生直格方）

　　治伤寒中风。冒暑饮食。内外一切所伤。传受

　　湿

　　热内甚。或头痛口干。或吐泻烦渴。或小便赤涩。大便急痛。或泻痢间作。并一切湿热

　　霍乱。吐泻转筋。急痛腹满。或中外诸邪所伤而兼吐泻者。湿热之时尤用之。

　　（方见桂苓甘露饮）

　　舟车丸治积聚潮热。有时胃气不和。遍身肿满。或水湿蛊气。足肿腹胀。气凑不

　　得。腹肠间结聚。大便不通。并皆治之。

　　甘遂（煨）陈皮青皮（各一两）木香（半两）芫花（醋炒）大戟（浆水浸一宿各一两）大黄（二两）牵牛（头末四两）取蛊加芜荑（半两）上为细末。水丸梧子大。每服六十丸。量虚实加减。食前温水送下。以利为度。

　　苍术复煎散治寒湿相合。脑痛恶寒。项筋脊骨髀腿痛。膝膑痛。脉沉而无力。行

　　步身沉重。

　　苍术（四两水二碗煎至二大盏去滓入下项药味）羌活（一钱）升麻泽泻柴胡本白术（各半钱）黄柏（三钱）红花（少许）上煎。去滓稍热服之。空心取微汗为效。忌酒、湿面。

　　渗湿汤治寒湿所伤。身重腰冷。如坐水中。小便或涩或利。大便溏泄。皆因坐卧

　　湿处。或因雨露所袭。或因汗出衣里冷湿。久久得之。腰下重疼。两脚酸痛。腿膝或肿

　　或不肿。小便利反不渴。悉能主之。

　　苍术白术甘草〔各三钱（两）〕干姜茯苓（各二两）橘红丁香（各一两）上咀。每服四钱。水一盏半。生姜三片。枣三枚。去滓。食前温服。煎至六分。此药治脾胃不和。呕逆恶心。大便时时溏泄。尤得其宜。一方减橘红、丁香。名肾着汤。腰重而冷痛者。

　　大宜服之。或不因湿气所伤。乃是风寒相搏以致腰疼。宜服生料五积散。仍加桃仁数个煎服。

　　若

　　栝蒌根汤治风湿加渴甚者。

　　石膏（二两）栝蒌根（三分）人参防风甘草（炙各半两）葛根（一两半生用干者只三钱）上锉如麻豆大。每服五钱。水一盏半。煎至一中盏。去滓服。

　　寻痛丸治走注流湿。袭经络。宜用除疼痛。

　　棕榈皮（烧存性一两半）皂荚子仁（二两炒）当归（去芦头炒）乳香（别研）没药（别研各一两）穿山甲（酥炙一两）木香（半两）麝香（二钱别研）上同为细末。

　　酒煮面糊和丸如梧桐子大。每服五十丸。不拘时候。温酒下。或木瓜汤送下。

　　渗湿汤治坐卧湿地。或为雨露所袭。身重脚弱。关节重疼。发热恶寒。或多汗恶

　　风。或小便不利。大便溏泄。项背强急。手足时厥。周身麻痹。肢体微肿。

</div>
    <div class="pagination">
<a href="普济方_page1071.html">上一页</a><span>...</span><a href="普济方_page1067.html">1067</a><a href="普济方_page1068.html">1068</a><a href="普济方_page1069.html">1069</a><a href="普济方_page1070.html">1070</a><a href="普济方_page1071.html">1071</a><span class="current-page">1072</span><a href="普济方_page1073.html">1073</a><a href="普济方_page1074.html">1074</a><a href="普济方_page1075.html">1075</a><a href="普济方_page1076.html">1076</a><a href="普济方_page1077.html">1077</a><span>...</span><a href="普济方_page1073.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
