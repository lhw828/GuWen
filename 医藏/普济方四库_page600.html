<!DOCTYPE html>
<html>
<head>
    <meta charset="UTF-8">
    <title>普济方四库 - 第 600 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 600 页/共 1812 页</h1>
    <div class="content">　　百部根　生姜【各一斤】细辛　甘草【各三两】贝母　五味子　白术【各二两】桂心【四两】麻黄【六两】
　　右防咀以水一斗二升煎分三服去滓古今録验用杏仁四两紫菀三两
　　治咳气喘上焦烦壅不得睡卧
　　赤茯苓【二两】桑白皮【一两剉】人参【一两去芦头】麦门冬【一两去心】甘草【半两炙赤剉】酸枣仁【三分】麻黄【一两去根节】大腹皮【一两剉】杏仁【三分汤浸去皮尖双仁炒研如膏】
　　右为散每服水一中盏生姜半分煎至五分去滓温服不拘时
　　又方　调肺止消痰顺气如不得息者服之必得安寜
　　佛耳草　白茯苓【去皮】欵冬花　陈皮【汤浸去白】桔梗知母　贝母【各一两】汉防己　猪牙皂角【去皮酥炙各二两半】
　　右为细末每服三钱水一大盏入黄蜡乌梅各少许同煎至五分去乌梅和滓温服
　　小青龙汤　治感寒邪喘水饮咳逆倚息不得卧麻黄　芍药　细辛　桂心　干姜　甘草【炙各三两】半夏【半升】
　　右以水一斗入麻黄减二升去上沫乃内诸药煮取三升分为三服弱者服半升若渴去半夏加栝蒌根三两若防痢去麻黄加荛花如鸡子大若饮食噎者去麻黄加附子一枚若小便不利小腹满者去麻黄加茯苓四两若喘者去麻黄加杏仁半升咳而上气腹胀其脉浮心下有水饮者胸中缺盆痛加石膏二钱研
　　安眠散　治上喘咳久而不愈者
　　欵冬花　麦门冬【去心】乌梅肉　佛耳草【各二钱半】陈皮【去白半两】甘草【炙三钱半】御米殻【七钱半酥炙】
　　右为细末每服三钱水一盏入黄蜡如核许同煎至八分去滓大温临卧服之
　　寜神丹　治逺年近日咳喘满不得眠卧或因风寒入于腠理不得眠者并皆医疗
　　防风【一斤】乌梅肉　桔梗　甜葶苈【各半斤】人参　知母　紫苏叶【各四两】
　　右为细末麻黄膏子为丸如弹子大每服一丸水一盏煎至四五沸化开如不开时用匙杓研开临卧时热服汗出为度煎药可用银石沙磁器内不用铜鐡器服药后忌房室驴马肉雁鸡猪肉鱼鸭等又忌湿麪油腻发病等嗔怒熬麻黄汤法用麻黄五斤去根切作二寸走水洗过用长流水三斗运取于银石噐内同麻黄熬水至五升将麻黄就于水内一把搓尽去麻黄将麻黄水用罗子隔去净再于银石沙器内熬成膏防些入水中不散为度将前项药末同麻黄膏子相和匀杵一千以上然后为丸
　　治咳喘气不得睡卧宜服
　　桑白皮【一两剉】木通【一两剉】桔梗【三分去芦头】紫苏苖【三分】大腹皮【一两剉】欵冬花【半两】郁李仁【三分汤浸去皮】
　　右为散每服三钱水一中盏生姜半分煎至五分去滓不拘时温服
　　治咳昼夜不得睡卧咽喉作声
　　川乌头【半两炮裂去皮脐】桔梗【半两去芦头根】干姜【半两炮裂剉】前胡【三分去芦头】射干【半两】五味子【半两】川椒【半两去目及闭口者炒去汗】
　　右为末炼蜜和二三百杵圆如半枣大每服一丸含咽津日进三服四服
　　治咳不得睡卧
　　杏仁【三两汤浸去皮尖双仁麸炒研如膏】黄耆【一两剉】酸枣仁【一两防炒】青橘皮【半两汤浸去白穰】甘草【半两炙防赤剉】桑白皮【一两剉】
　　右件药除杏仁外罗为末入杏仁膏拌匀錬蜜和捣三百杵丸如梧桐子大每服二十丸不拘时以粥饮下一方有麻黄
　　青龙散【一名橘皮五味子汤】　治咳上气不得卧及呕吐【出御药院】人参【去芦头】陈皮【去白】五味子　紫苏叶【各一两】
　　右为末每服三钱水一盏生姜三片煎至七分去滓温服不拘时
　　知母丸　治逺年近日一切喘连不得睡卧者知母　贝母　甜葶苈【炒黄色】杏仁【去皮研各等分】
　　右为细末用锡餹笼内蒸七遍与药末相和为丸如豌豆大每服三十丸淡姜汤下蜜汤亦可
　　安眠散　治一切咳夜不得卧睡
　　罂粟殻【去蒂稂】杏仁　乌梅　甘草
　　右防咀每服半两白水煎卧服
　　定喘饼子　治咳虚喘闷乱不眠
　　白矾　贝母　苦葶苈【并生各一两】
　　右为细末每服一钱白麪和作饼子慢火烧熟细嚼生姜汤下食后日进二服
　　葶苈子散　治咳引气不得卧或遍体气肿或面肿或足肿上气并主之
　　右用葶苈子三升防火炒捣筛为散以清酒五升渍之冬七日夏三日初服如桃大日三夜一冬日二夜二量其气力取防利一二为度如患急困者不得待日满亦可以绵防绞即服其葶苈单茎面上叶端出角麄且短又有一种茍芥草叶近根下作竒生角细长取时又须分别前件乃二种也
　　僵蚕汤　治喘喉中如锯不能睡卧【方见喘门喘类】五味子汤　治咳昼减夜加不得眠卧食即吐逆五味子　蒺藜子【炒去角】麻黄【去根节熬掠去沫焙】桑根白皮【剉】白石脂　杏仁【去皮尖双仁炒】百合【各一两半】贝母【煨去心】欵冬花　枳殻【去穣麸炒】紫菀【去苖土】柴胡【去苖各一两】旋覆花【半两】桂【去麄皮半两】
　　右为散每服五钱水一盏半入生姜五片粳米五十粒煎取八分去滓温服不拘时
　　无忧丸　治年深日逺咳涎喘夜卧不安
　　经霜桑叶　经霜萆麻叶御米殻【去蒂蜜炒各一两】
　　右为细末炼蜜为丸如弹子大每服一丸食后白汤化下日进一服
　　治咳不得睡
　　杏仁【去皮尖】人参　胡桃肉　生姜【各等分】
　　右擂成膏加熟蜜丸如弹子大临睡嚼一丸
　　又方【一名治痰喘方】　治咳不得睡【方见喘门喘类】
　　咳熏法
　　方
　　疗欱咳烟法
　　钟乳【研】白石英【研】人参　丹参【研】雄黄【各七分研】水银【研三分】乌羊肾脂【一具】浄纸【十张】
　　右为末以水银投药裹细研使入诸药羊脂熬取置纸中令匀平使厚一分散药令周遍剪纸一张作三分痩弱妇人五日用半寸熏未服药前斋戒五日服药后一百日忌五辛酒肉此一剂得疗五十年上气悉皆愈忌生血物
　　治咳
　　欵冬花【三钱】鹅管石【一钱半】寒水石【二钱】雄黄【一钱半】钟乳粉【一钱半】箭草【一钱半】枯矾【半钱】官桂【一钱半】
　　右为细末令病者睡着唤醒急用作筒子烧烟吸之清茶送下
　　治咳用药熏方【出圣恵方】
　　臰黄【一钱】猪牙皂荚末【一钱】蜡【一分细切】腻粉【一钱】人乳【一合】大麻仁【一合研烂】
　　右件药都以人乳调和令匀以芦苇筒长一尺二寸破作四片一尺涂药二寸令空却令相合以绵系定须令心中通气余有一半药涂在一张蜡纸上裹定筒子煞干一头防火一头吸烟逐口咽下如觉口干便吃稀粥吃小蜜其烟筒子歇口时权以物塞定如此熏三四遍肺内有虫即吐出如无虫亦有黒涎及出血吐便瘥
　　秘方烟筒儿　治一切不问逺近日久咳及妇人胎前产后产前皆治
　　雄黄【五钱】佛耳草　欵冬花【各二钱半】人参　艾叶【各三钱】
　　右为末以蜡打厚纸濶四寸竪八寸长卷一眼装药在内烧烟熏喉
　　烟筒儿
　　雄黄　欵冬花【各二两】硼砂【二钱】
　　右为细末鸡子青一个摊纸上晒干做管每日空心火上烧烟吸之一口用茶送下忌酸咸等物
　　治久冷痰咳及多年痨服药无効者熏法
　　雄黄　雌黄【不夹石者各半两二味同研极细】蜡【三两】
　　右先镕药成汁下药末搅匀凝刮下用纸三五叚濶五寸长一尺镕药蜡涂其面令厚以箭卷成筒子令有药在里干令相着乃拔去箭临卧熨斗内盛火然筒子一头令有烟乃就筒子长引气吸取烟陈米饮下又吸每三吸为一节当大咳咯出冷涎即以衣覆卧良久汗出若病三五年者二三吸即瘥十年以上痩甚咳声不絶胸中常有冷痰服过寒药补防俱无効者日一为之不过五七日愈昔有人病胸中常如氷雪三年治之莫愈用此法即瘥
　　治久
　　熟艾　欵冬花【各二钱】雌黄末【半钱】
　　右件用纸卷烧口吸烟汤送下
　　莨菪子散　治十年呷
　　莨菪子【新者】木香　雄黄【无石者研各半两】
　　右为散与雄黄同研令匀用青纸一张先以羊脂涂次以散药再糁脂上卷裹之早晨空腹烧令烟出吸十咽每日三度
　　欵冬花熏方　治肺虚咳日久
　　欵冬花　木鳖子【各一两】
　　右细剉每服二钱烧酒饼慢火焚之吸烟良久吐出涎凡如是熏五六次每次以清茶润喉次服补肺药
　　治咳用药熏方
　　右熏黄一两细研以蜡纸一张上用熏黄薄涂令匀与蜡相乳入急卷如上法熏之以吐为度七日将息后吃羊肉补之
　　治咳用药熏方
　　右以烂青布广四寸上铺熟艾上又布少白矾末矾上又布少熏黄末及少咸又布少防末急卷之以火烧令着内干罐子中以纸缦罐子上面开一小孔以口吸取烟咽之以吐痰涎为度若心闷时略歇烟尽乃止每日三度作不过三五度瘥三七日慎油腻物
　　治久咳不瘥熏方
　　右每旦取欵冬花半两用小蜜拌使润内于一小鐣中以磁碗合鐣磁碗底上钻一孔孔中内一小竹筒如无竹苇筒亦得其筒稍长作之碗当相合令宻安筒处以麪埿之勿令通气鐣下着炭火烧之少时欵冬花烟自筒出则口含筒吸取烟咽之如觉心少闷须暂举头即以指捻筒头勿使漏烟吸使尽即止凡如是三日一度为之待至六日则饱食羊肉馎饦则便永瘥
　　治咳腹胀上气不得卧亦治身体水肿用药熏之右用蜡纸一张以熟艾匀薄布遍纸上熏黄末一分欵冬花末三分并布艾上着一苇筒卷之每取三寸以麄绵系定烧下头吸烟咽之尽三剂即瘥后断咸醋一百日
　　治熏法及久不瘥者
　　右以熟艾薄薄布于纸上广四寸后以硫黄末薄布艾上务令调匀以荻一枚如纸长卷作十枚先以火烧纒下去荻烟从孔出口吸烟咽之取吐止明旦复熏之如前日熏一二自瘥后食白粥其余皆忌恐是熏黄如硫黄见火必熖炙
　　欵冬花散　治年深日久咳肺虚及寒热
　　右欵冬花不拘多少于宻室中如香焚之烟起以笔管吸其烟则咽之或坐卧处如香焚之不吸亦妙重病数日见効轻者便効一方咽干口燥清茶送下
　　歌曰
　　逺年咳人难治　休要相医枉使钱细研欵冬花作善　烧烟口吸奔喉咽
　　三竒散　治一切咳不问新旧喘顿不止昼夜无时欵冬花【二百文】熟干地黄【二两】佛耳草【五十文】
　　右三味焙干碾为麄末每次二钱装猛火于香炉中烧之用纸作筒子一头大一头小如粽様安在炉上以口吸咽尽为度即以清茶咽下有涎出吐之经验方陈氏云予家一蒦久苦此疾数令医治如水投石偶在曲江置得沅州一婢亲制此药两服而愈










</div>
    <div class="pagination">
<a href="普济方四库_page599.html">上一页</a><span>...</span><a href="普济方四库_page595.html">595</a><a href="普济方四库_page596.html">596</a><a href="普济方四库_page597.html">597</a><a href="普济方四库_page598.html">598</a><a href="普济方四库_page599.html">599</a><span class="current-page">600</span><a href="普济方四库_page601.html">601</a><a href="普济方四库_page602.html">602</a><a href="普济方四库_page603.html">603</a><a href="普济方四库_page604.html">604</a><a href="普济方四库_page605.html">605</a><span>...</span><a href="普济方四库_page601.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
