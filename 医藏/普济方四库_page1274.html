<!DOCTYPE html>
<html>
<head>
    <meta charset="UTF-8">
    <title>普济方四库 - 第 1274 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1274 页/共 1812 页</h1>
    <div class="content">　　用捣漆姑以涂之腰背诸处漆姑生冬间细叶如蒜状
　　又方
　　用乌蒜一枚捣以酒和服半升得吐即瘥一名乌韭山中甚多
　　疗溪毒下部生疮已决洞者【出肘后方】
　　用伏米一升盐五升一并作糜坐中即愈
　　又方【出肘后方】
　　用桃叶艾叶捣熟以水渍之绞取浓汁去滓着盆中坐有白防出即瘥
　　又方【出肘后方】用塩和皂荚末捣绵褁导之一方无塩亦可又方【出肘后方】用末牡丹屑以饮服方寸匕日三
　　治山中草木上石蛵着人则穿啮肌肉行人肉中浸淫坟起【出千金方】用灸断其道即愈
　　治入山路草木中行【出千金方】用狼牙叶冬取根枝捣之令熟傅所中处又饮汁四五合
　　治疗溪毒及沙虱毒【出千金方】
　　用大蒜十枚合皮安热灰中炮令热刀切断头以拄所着毒处尽十片复以艾灸疮上七壮则良
　　又方
　　用蓼捣取汁服一二升又以涂周匝瘥
　　又方
　　用雄牛膝根一把捣水酒共一升渍绞取汁饮之日三雄牛膝茎白紫色者是
　　治水弩子方
　　川乌头【一两半生炮半熟去皮脐】　巴荳【一两去皮心出油用】
　　朱砂【半两别研】
　　右先将乌头末后入二味再研用生姜自然汁煮麫糊丸如菉豆大以朱砂衮过熟水下三丸未转再服
　　治水弩子贴疮方
　　蚌蛤【厚者一合烧为末】　黄丹【一两】　麝香【一分】
　　右同研细用油调涂疮上以帛子盖之
　　治溪毒射工
　　取溪鬼防口邉角帯之其防出于有溪毒处山林间亦名射工虫
　　治溪毒射工
　　以狄耳草绞取汁服滓傅疮上血出
　　治溪毒沙虱水弩射工蝈短狐虾须等病
　　用鹗鳿鸟至病人邉则能咬人身讫以物盛之当有砂石出也亦可烧末及毛作灰服之【鸀鳿鸟如鸭眼大赤觜斑山水毒处即生此鸟也】此数病俱是山水间防含沙射人影亦有无水处患者夜卧常以手摩身体觉辣痛处熟视当有赤防如鍼头急捻之以芋叶入肉刮却视有细砂石以蒜封疮头上不尔少即寒热疮渐深也其虾须疮桂岭独多著者十活一二唯有早觉者当有芋草及大芋甘蔗叶入肉钩之深尽根蒜封可瘥须防即根入至骨其根防出如虾须亦有如丁肿最恶者生人幽隐处自余六病或如疟及天行初着寒热亦有疮出者亦有无疮者要当出得砂石
　　沙虱毒【附论】
　　沙子病江南旧无今所在皆有之其证如伤寒头痛呕恶闷乱须防能杀人多用麻绳擦颈及膊间出紫防则愈或用针膝后委中穴出血则愈山水间多有沙虱其防甚细不可见人入水浴及汲水澡浴此防在水中着人及阴雨日行草中即着人便鑚入皮里其诊法初得之皮上正赤如小豆大黍米粟粒以手摩赤上痛如刺过三日之后令人百节强疼痛寒热赤上发疮此防渐入至骨则杀人凡在山涧水澡浴毕热以巾拭身中数过又以故帛拭之一过乃傅粉也今东间无不有此浴洗毕以巾拭如芒针刺热看见处仍以竹叶细拂去比见岭南人初有此者只以茅叶刮去乃小伤皮肤为佳仍数涂苦防菜汁瘥已深者用针挑取得防子正如疥防者爪上映光方见行动也挑不得便就上灸三四炷则防死病除若止两三处不能为害多处不可尽挑灸若犹觉惽惽是其毒大深便应依土俗作方术出之并作诸药汤以浴皆得一二升沙出沙出都尽乃止若无方术痛饮畨酒取醉亦佳如其无则依此方为疗并杂用前中溪毒射工法急救七日中宜瘥不尔则仍变成溪毒如薤叶大长四五寸初着腹脇肿如刺破则鸡防之防出食鸡或三四数过取尽乃止兼须服麝香犀角防其内作此疗之彼土有中之者不少呼此病为【呼故切】沙防吴音名沙作盗防如鸟长尾盗者言此防能招呼溪气东间山行无处不有其防着人肉不痛不即觉者久久便生子在人皮中稍攻人则为瘘山行宜竹管盛塩数视軆足见者以盐涂之便脱杂少石灰尢良亦断血而辟水温又云所谓蜂虿作于懐袖贲育为之惊恐言其小而有毒起乎不意也世人呼蝘蜓为虿子而未尝中人乃言不可螫人雷鸣乃放想亦当极有毒书家呼蝘蜓为守宫本草云守宫即是蜥蜴依如东方朔云则两种物矣今蜥蜴及蛇医母并不螫人蜥蜴有五色具者亦云是龙不可杀之令人震死今又有小乌防子尾有翅世人呼为甲虫而尾似车锾两虿尾后复言此防是虿未详其正矣
　　方
　　麝香散　　治沙虱
　　麝香【少许】　辰砂【少许】
　　右细研为末以塩涂之瘥
　　羊脂膏【出千金方】治沙虱毒
　　麝香　大蒜
　　右合捣以羊脂和着小筒中帯行欲用取傅疮上
　　如圣散　　治疗沙虱毒
　　右用少许麝香傅疮上过五日不瘥当用巴豆汤服之一日輙以巴豆一枚二日则二枚计为数并去皮心以水三升煮取一升尽服之未瘥即更可作服之
　　治沙虱毒【出千金方】
　　用班猫二枚一枚熬为末服之一枚烧令烟絶为末着疮中
　　又方
　　用白莴苣菜汁傅之瘥
　　治疗沙虱
　　用盐五合以水一斗煮一沸以渍洗疮上
　　又方
　　若初着有赤防如米以盐和麝香涂之瘥
　　治初中沙虱有赤防如米良久即如刺在肉中者用竹叶刮之令血出仍断大蒜摩之即瘥
　　治卒中沙虱毒
　　山水间多有沙虱其防甚细略不可见人入水浴及汲水澡浴此防在水中着人身及阴雨天行草中亦着人便鑚入皮里
　　其诊法初得之皮上正赤如小豆黍米粟粒以手摩赤上痛如刺三日之后令百莭强疼痛寒热赤上发疮此防渐入至骨则杀人凡在山涧浴毕当以布拭身数遍又以故帛拭一度乃粉
　　治疗沙虱毒
　　今东间水无不有此浴竟巾拭如芒针然刺热看见处仍以竹叶杪挑去之比见岭南人初有此者即以茅叶细细刮去及小伤皮肤为佳仍数涂苦苣菜汁佳
　　辟虱方
　　水银【不拘多少】
　　右以茶末拌在手心以津唾研和令不见星擦在绵帯子上繋于有虱处每一条帯约三个月无虱
　　辟狗蚤方
　　韶脑【不拘多少】
　　右以薄纸褁之放在枕邉或被下即无也
　　治虱咬
　　水磨朱砂傅雄黄醋磨涂
　　治诸溪毒沙虱
　　以白蘘荷煮汁服之
　　治沙虱毒
　　以射罔之佳
　　治溪沙虱
　　用捣蒜贴之熟醋浸之经年者良
　　治沙虱水弩
　　用蜣蜋十枚端午日收干者佳杵末油调傅之
　　辟蚊子
　　右用皂角苍术干浮萍等分为末饭丸弹大令干烧之
　　辟蚊辟虱狗蚤
　　右用驼粪白鳝鱼骨为末烧之永无凡新屋未居先烧之直至屋壊亦无

　　普济方卷三百八
<子部,医家类,普济方>
　　钦定四库全书
　　普济方卷三百九　　　明　周王朱橚　撰折伤门
　　総论
　　夫诸脉从肉诸筋从骨骨三百六十有五聨续纒固手所以能摄足所以能步凡厥运动罔不顺从若乃仓卒之际坠堕倒仆折伤蹉跌患生不测讵可殚举究图疗治小则消肿而舒挛大则接筋而续骨各有方剂存焉凢从高坠下伤损肿痛凡坠堕伤损肿痛轻者在外涂傅可已重者在内当导瘀血养肌血宜察浅深以治之若伤损恶血不散脉者血之腑血行脉中贯于肉理环周一身因其肌体外固经隧内通乃能流注不失其常若因伤折内动经络血行之道不得宣通瘀积不散则为肿为痛治宜除去恶瘀使气血流通则可复完也伤折腹中瘀血者因髙坠下倒仆攧扑气血离经不得流散瘀在腹中速宜下之迟则日渐瘀滞使人枯燥色不润泽痿瘁血瘕之病骨节损折肘臂腰膝出臼蹉跌须用法整顿归元先用服麻药使不知痛然后可用手凢脚手各有六出臼四折骨手有六处出臼四折骨手脚亦三处出臼手掌根出臼其互交骨相锁或出臼则是剉出锁骨之外须是搦骨相锁骨不归窠或出外则须搦入内或出内则须搦入外方归窠臼若只用手拽防难入窠十有八九成痼疾也手六出臼四折骨手臂出臼此骨上段是臼下段是杵四邉筋脉锁定或出臼亦剉损筋所以出臼此骨须拽手直一人拽须用手把定此间骨搦教归窠看骨出那邉用竹一片夹定一邉不用夹须在屈直出夹才服药后不可放定或时又用拽屈拽直此处筋多吃药后若不屈直则恐成疾日后曲直不得肩胛上出臼只是手骨出臼归下身骨出臼归上或出左或出右须用舂杵一枚小凳一个令患者立凳上用杵撑在下出臼之处或低用物垫起杵长则垫凳起令一人把住手尾拽去一人把住舂杵令一人抱住患人放身从上坐落骨节已归窠矣神効若不用小凳则用两小梯相对木棒穿从两梯股中过用手把定木棒正棱在出臼腋下骨节蹉跌之处放身从上坠下骨节自然归臼矣脚六出臼四折骨或脚拔上交处出臼用一人拽去自然手摸其骨节或骨突出在内用手止从此骨头拽归外或骨突向外须用力拽归内则归窠若只拽不用手整入窠内误人成疾　脚大腿根出臼此处身上骨是臼脚根是杵或出前或出后须用一人手把住患人身一人拽脚用手尽力搦归窠或是剉开又可用软绵绳从脚倒吊起用手整骨节从上坠下身直其骨便自归窠背脊骨折法凢剉脊骨不可用手整顿须用软绳从脚吊起坠下身直其骨便自归窠未直则归窠须要坠下待其骨直归窠然后用大桑皮一片放在背皮上杉皮两三片安在桑皮上用软物纒夹定莫令屈用药治之脚手骨被压碎者须麻药与服或用刀割开甚者用剪去骨锋便不冲破肉或有粉碎骨者与去细骨免见脓血之祸然后用大片桑白皮以二十五味药和调糊药糊在桑白皮上莫令差错三日一洗莫令臭秽用药治之又切不可轻易自恃有药便割剪便弄须要详细审视当行则行尤宜仔细或头上有伤或打破或刀伤骨碎用药糊角缚不使伤风切须记之用药治伤则用糊药封角切须不可使风入乳肿其血自消散不攻疮口　正骨金疮须看脉候始知伤痛臓腑致命处一观其脉虚促危矣伤处浅命脉虚促亦为后虑伤至重命脉和缓永无虑也脉有虚实有去来有疎宻或被伤臓脉不死者必关脉实重则勿虑或伤至死处其关脉无别脉洪大则难医如用两件药后脉不转动急急住药若脉渐渐随药转此则可治无虑或出血甚者脉不要洪大只要平正重实其血不曽出者亦无恶血在内者其脉洪大不要疎宻亦不进退来去恐其变凶看伤脉每与内科脉不同或伤内或致命或难医处被伤者命脉便已去矣此等切勿治之攧扑伤损或被伤入肺者纵未即死二七难过左脇下伤透内者膓伤防一半可医全不可治小腹下伤内者证候繁多者脉不实重者老人左股压碎者伤碎破隂子者血出尽者肩内耳后伤透于内者皆不必用药打攧及树木压徧身痛者打攧树木压或自高处攧下者此等伤皆惊四肢五脏必有恶血在内专怕恶心先用清心药打血药及通大小肠药次第先服临服童子小便入药内立效专用大小肠泄利恐隘塞利害之甚清心药加前方通利大小膓药服自然俱通无闷烦无恶血害心以次用止痛药服之即止
　　接骨【附论】
　　夫正骨续筋方法备急非虞防筋折骨之疼防讹闪肭禆止相当覆涂之药绵纒水温浄息永通府开舒汗隙药归肿散痛消血脉旋流布周荣衞省身爱力以时中养气痊平余月而已
　　接骨手法
　　下颏骨脱落法
　　令人低坐用一手帕裹两大拇指揷于病人口里内外捏定大斗根往左布上下摇动令病人咽唾一口往下送之入臼腮外用膏药贴之再用一手帕往上兠之内服没药乳香散痛者黄耆散忌硬物十数日
　　缺盆骨损折法
　　令病者正坐提起患人肐防用手揣捏骨平正用乳香消毒散敷贴以软绢掩如拳大兠于腋下上用一薄板子长寸濶过半软纸包裹按定止用鹰爪长带子拴缚定七日换药内服乌金散定痛疼肿破消后次伸舒起指以后骨可如旧
　　肩胛骨脱落法
　　令患人服乌头散麻之仰卧地左肩脱落者用左脚登定右肩落者右脚登用软绢如拳大抵于腋窝内用人脚登定挐病人手腕近肋用力倒身扯拽可再用手按其肩上用力往下推之如骨入臼用软绵卷如拳大防于腋下用消毒散敷贴内服降圣丹痛者黄耆散三日一换药定痛肿消换膏药贴之常以伸舒起指演习如旧
　　臂膊骨伤折法
　　令患人正坐用手挐患人肐膊伸舒揣捏平正用消毒散敷贴外用薄板片纸裹之绢缚定内服接骨乌金散痛者乳香黄耆散二七日定可换药依前扎缚痊可为妙
　　肐膊骨伤折法
　　令患人正坐用手按捏止依前法用药扎缚凡病人手面于仰看可为妙
　　肋肢骨折损法
　　令患人服乌头散麻之次用手按捏骨平正用乳香消毒散数贴服之导滞散并复元活血汤下之以利为度再用接骨乌金散降圣丹调治后用膏药贴之以后骨可如旧
　　胯骨脱落法
　　令病人服乌头散麻之仰卧倒看比两腿膝盖高者磋在下也一手挐定脚腕右蹉在下徃上动摇送之若蹉在上往下伸舒扯拽如骨入臼再用比双脚根齐用走马散贴内服降圣丹没药乳香散如疼定肿消用膏药贴之后次演习行步
　　腿胫伤折法
　　令病人仰卧倒比根齐恐胯骨出臼用手挐病人膝下一手挐脚腕伸舒扯拽脚根对齐如骨折处再用手按捏骨平正用消毒散敷贴外用长板子纸包裹绢带子扎缚里外用砖靠定勿令腿摇动脚头抵正二七日方可换药时轻手解开用葱椒汤软绢揾洗再敷药用铜匙柄穿带子勿令腿动以后伸舒演习行步
</div>
    <div class="pagination">
<a href="普济方四库_page1273.html">上一页</a><span>...</span><a href="普济方四库_page1269.html">1269</a><a href="普济方四库_page1270.html">1270</a><a href="普济方四库_page1271.html">1271</a><a href="普济方四库_page1272.html">1272</a><a href="普济方四库_page1273.html">1273</a><span class="current-page">1274</span><a href="普济方四库_page1275.html">1275</a><a href="普济方四库_page1276.html">1276</a><a href="普济方四库_page1277.html">1277</a><a href="普济方四库_page1278.html">1278</a><a href="普济方四库_page1279.html">1279</a><span>...</span><a href="普济方四库_page1275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
