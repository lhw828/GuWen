<!DOCTYPE html>
<html>
<head>
    <meta charset="UTF-8">
    <title>串雅内外编 - 第 17 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>串雅内外编 - 第 17 页/共 39 页</h1>
    <div class="content">　　串雅内编 卷四

　　单方内治门

　　蒜一枚去皮捣如泥，作饼子如钱大。左鼻出血贴右足心，右鼻出血贴左足心，两鼻俱出俱贴之，立瘥。

　　串雅内编 卷四

　　单方内治门

　　藕节有须处，烧灰存性为末，吹患处。此方见养生经验全集。

　　串雅内编 卷四

　　单方内治门

　　治中风不语、尸厥等症，中恶亦妙。

　　生半夏三钱为末，水丸如黄豆大，塞鼻孔中必喷嚏，如不止，以凉水饮之，立止。

　　庚生按：此方兼治五绝、中痰等症。半夏以研细末吹入鼻中为宜，盖为丸塞鼻，每致闭气，反为害矣；或临用时以水为丸，庶无干硬闭窍之弊。

　　串雅内编 卷四

　　单方内治门

　　治远近风痫，心恙风狂，中风涎潮，牙关不开，破伤风搐者。用肥皂角一斤，去皮弦子，切碎，以酸浆水浸，春秋三、四日，夏一、二日，冬七日，揉捞去滓，将汁入银器或砂锅慢火熬透，以槐柳枝搅成膏，取出摊浓纸阴干收贮。用时取手掌大一片，温水化在碗内，灌入病患鼻孔内，良久涎出为验。如欲涎止，服温盐汤一、二口即止。忌食鸡鱼生冷湿面等物。

　　串雅内编 卷四

　　单方内治门

　　生地黄切断，纸包火煨，塞耳数次，即愈。

　　串雅内编 卷四

　　单方内治门

　　瓦松捣汁，灌之。

　　串雅内编 卷四

　　单方内治门

　　治一切牙痛，去口气，大效。大黄烧存性为末，早晨揩牙嗽口。

　　串雅内编 卷四

　　单方内治门

　　八月白露后，收糯稻上露，晚间服二次，即消。

　　串雅内编 卷四

　　单方内治门

　　五倍子去蛀末，炙干研末。男用女唾，女用男唾，调糊填脐中，外用旧膏药贴之，勿令泄气，两次即愈。

　　庚生按：盗汗用此方极灵验，且有益无损，予尝加入龙骨等分，同研如法用之。并可治梦遗滑精等症，神效非常。

　　串雅内编 卷四

　　单方内治门

　　羊角火 ，刮灰末三钱，酒下立除。

　　串雅内编 卷四

　　单方内治门

　　刀豆子烧存性，白汤调服，立止。

　　串雅内编 卷四

　　单方内治门

　　治赤白痢，日夜无度及肠风下血。黄连二两、吴茱萸二两，汤泡七次，同炒拣出，各自为末，粟米饭丸，如梧子大，分贮。每服三十丸。赤痢用黄连丸十五粒，甘草汤下；白痢用茱萸丸十五粒，干姜汤下；赤白痢各用十五丸，米汤下。

　　串雅内编 卷四

　　单方内治门

　　不问男妇、室女、妊娠、小儿，皆治之。白萝卜二、三斤，洗净连皮放石臼内，捣碎绞取浓汁。如十岁以内小儿，每日吃一饭碗，大人每日吃二、三饭碗，俱要冷吃不见火。忌荤腥杂味，并治疫痢如神。

　　庚生按：治痢用银花为炭，赤者白糖冲下三钱，白者赤糖冲下三钱，即止。

　　又方：赤痢以白鸡冠花，白痢以赤鸡冠花，烧灰存性，酒下神验。并治赤白淋。

　　串雅内编 卷四

　　单方内治门

　　紫花地丁草捣为膏，贴脐上，立止。

　　串雅内编 卷四

　　单方内治门

　　莲蓬三十个，连根连子取来。将十根连壳用水五碗煎三碗服之。不止，再服一剂；连服三剂，即除根。

</div>
    <div class="pagination">
<a href="串雅内外编_page16.html">上一页</a><span>...</span><a href="串雅内外编_page12.html">12</a><a href="串雅内外编_page13.html">13</a><a href="串雅内外编_page14.html">14</a><a href="串雅内外编_page15.html">15</a><a href="串雅内外编_page16.html">16</a><span class="current-page">17</span><a href="串雅内外编_page18.html">18</a><a href="串雅内外编_page19.html">19</a><a href="串雅内外编_page20.html">20</a><a href="串雅内外编_page21.html">21</a><a href="串雅内外编_page22.html">22</a><span>...</span><a href="串雅内外编_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
