<!DOCTYPE html>
<html>
<head>
    <meta charset="UTF-8">
    <title>普济方 - 第 2653 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2653 页/共 3614 页</h1>
    <div class="content">　　又方

　　用见肿消。土人又多以生苗叶烂捣。贴疮。

　　治疳疮生身面上汁黄者

　　以葵汁黄者。可取根作灰。和猪脂涂之。其性冷。若熟食之。亦令人热闷。甚动风气。

　　治疮中毒

　　以商陆根汁热布裹。熨之。冷即易。

　　治豌豆疮

　　以蔓荆根捣汁。挑疮破敷上。三食顷。根出。

　　治诸疮寒热毒痹。牛马六畜疮。口生虫。

　　生捣鼠李敷之。或和脂涂皆效。鼠李子味苦。采取晒干。九蒸酒渍服。三日再能下血及碎肉

　　芙蓉敷方

　　（出圣济总录）

　　治腮颔肿痛。或破成疮。

　　芙蓉叶（不拘多少）上捣烂敷之。以帛系定。日一换。

　　疗身体及头悉生疮

　　取榆白皮炒令黄。捣为散。以好酒和涂上。又以绵裹覆上虫出。即瘥。

　　治疮方

　　（出应验方）以丝瓜儿根熬水。扫于诸疮上。大凉即愈。

　　治久疮有虫者

　　（出应验方）用柏木节烧油。涂之。

　　治疮不能穿者

　　（出应验方）用野百合子盐捶烂。敷之佳。

　　赤小豆方

　　（出朱氏集验方）

　　治善恶疮疥。或赤肿无不愈者。

　　用赤小豆七七粒为末。敷之愈。或以水调敷疮。及四旁赤处。落则再敷。又方锉散。每服二便敷之小豆医其

　　蛇缠疮

　　（出危氏方）以雄黄为末。醋调涂。仍用酒服丸。为蛇伤及蜂虿、蜈蚣、毒虫、颠犬所伤。皆可用之。

　　又方

　　用镜面草入盐捣烂。敷疮头上立效。

　　治疮发歇不止

　　（出直指方）以凌霄藤并叶煎汤。温洗数次效。凌霄傍松柏。

　　又方

　　（出本草）

　　治疮。

　　以荩草煮汤洗疮。有效。

　　疗疮方

　　（出本草）用荆木烧取汁。敷之瘥。

　　当归黄汤

　　（出济生拔粹方）

　　治疮疡脏腑已行。如痛不可忍者。

　　当归地黄黄川芎地骨皮芍药（各等分）上咀水煎。如发热加黄芩。如发躁

　　鸡内金散

　　治谷道边生疮久不愈者

　　以鸡不拘多少。是鸡内去下之黄皮。烧灰。最要存性。候冷研为极细末。每用一大捻干贴之。如神。

　　治急疳口鼻中

　　用没石子为末。吹下部即瘥。

　　治疳、食口齿及下部。

　　以飞廉根烧灰捣筛。以两钱匕着痛处。痛甚、强忍之。若不痛、非疳也。下部虫如马尾大。拘缠出无数。十日瘥。十日平复。

　　治病状如癞。猝不成疮。每旦。疮上退白皮一升许如蛇蜕者。

</div>
    <div class="pagination">
<a href="普济方_page2652.html">上一页</a><span>...</span><a href="普济方_page2648.html">2648</a><a href="普济方_page2649.html">2649</a><a href="普济方_page2650.html">2650</a><a href="普济方_page2651.html">2651</a><a href="普济方_page2652.html">2652</a><span class="current-page">2653</span><a href="普济方_page2654.html">2654</a><a href="普济方_page2655.html">2655</a><a href="普济方_page2656.html">2656</a><a href="普济方_page2657.html">2657</a><a href="普济方_page2658.html">2658</a><span>...</span><a href="普济方_page2654.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
