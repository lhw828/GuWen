<!DOCTYPE html>
<html>
<head>
    <meta charset="UTF-8">
    <title>宣明方论 - 第 10 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宣明方论 - 第 10 页/共 15 页</h1>
    <div class="content">　　紫菀散　治劳体热心寒脉滑短咳嗽妇人多有此疾口干眼澁骨痿短气皆因肠胃燥滞荣卫不能开发府闭塞热郁内余可以开发隂阳宣通澁滞和荣卫顺三焦兼服人参白术汤
　　紫菀　桑白皮　桔梗　续断　甘草　五味子【各一两】赤小豆【一合】
　　右为末水一大盏药末五钱青竹茹弹子大同煎至七分温服去滓
　　枳实饮子　治妇人手足烦热夜卧多汗肌肉黄瘁经不调四肢烦倦心腹满闷状似劳气
　　枳殻【一两】吴半夏【一两汤洗七次以生姜汁浸三日火炒黄色用半夏】红芍药柴胡【各一两】黄芩【一两半】
　　右为末每服二钱水一盏生姜三片枣二枚同煎至八分去滓温服及治五心烦热及身体壮热潮热续服桃仁煎丸又治月经不调阻滞不通
　　桃仁【二两汤洗火炒】川大黄　川朴硝【各二两】蝱虫【一两去翅头足】
　　右为末用醋五升入金银铛内以慢火熬成膏可丸如桐子大当日晩不食夜饭温酒下一丸不嚼破午际取下赤小豆汁似鸡肝小虾蟇衣未再服鲜红即住服
　　卢同散　治男子妇人一切咳嗽喘急
　　欵冬花　井泉石　鹅管石　钟乳石　官桂甘草　白矾　佛耳草【各等分】
　　右为末每服一钱竹筒子吸吃日三服立效
　　焚香透膈散　治一切劳咳嗽壅滞胸膈痞满
　　雄黄　佛耳草　鹅管石　欵冬花【各等分】
　　右为末每服用药一钱安在香炉子上焚着以开口吸烟在喉中立効
　　鸎粟神圣散　治男子妇人久新日夜咳嗽不止者御米殻【一两用蜜炒】乌梅肉　拣人参　呵子肉　葶苈　桑白皮【各半两】
　　右为细末每服二三钱百沸汤泼临卧调下
　　新添三黄丸　治五劳七伤流湿润燥消渴烦热甚者
　　大黄　黄芩　黄连【各等分】
　　右为末炼蜜为丸如桐子大每服二三十丸加至五十丸生姜汤下不计时日三服妙
　　当归木香汤　治妇人血气虚劳令人头目昏讝语声沉重舌根强硬言语蹇澁口苦不思饮食白日闲睡夜发虚汗神思恍惚梦寐狂言靣色痿黄频发喘咳遍身疼痛骨节气走注四肢沉重背脾拘急发寒热五心烦燥唇干多渴胸膈不利喉咽噎塞尫羸瘦弱经曰脉大为劳宜服此药
　　青皮　五加皮　海桐皮　桑白皮　陈皮　地骨皮　丁香皮　牡丹皮　棕防皮【已上诸药全烧为灰末用十大钱秤】当归【一两】木香　红芍药【半两】
　　右为细末每服一钱水一盏入小油二钱一文同煎至七分温服如妇人血脏脐下冷痛似刀搅遍身肿满室女经脉不通用斑猫一两大黄一两炒剉二味为末用黄狗胆汁以温酒送下一钱如脐下痛止心间痰未止不服二味








　　宣明方论卷九
　　钦定四库全书
　　宣明方论卷十
　　金　刘完素　撰
　　燥门
　　燥干者今肺之本燥金受热化以成燥澁也兼火热致金衰耗液而损血郁而成燥者由风能胜湿热能耗液故经云风热火同阳也寒湿燥同隂也又燥湿小异也金燥虽属秋隂而其性异于寒湿而反同于风热火也又加大便干澁乃大肠受热化成燥澁经云诸澁枯渴又如瘫痪中风皆因火热耗损血液腑闭塞不能浸润金受火郁不能发声【经云肺主声】肢痛緛戾者风热湿相致而遂以偏枯语音澁手足不随也然中寒吐防亡液而成燥亦以鲜矣亦有寒湿相郁荣卫不能开发贯注多成偏枯经曰诸澁枯涸干劲皴揭属于燥也　又如胃膈瘅热烦满饥不欲食或瘅成消中善食而瘦或燥热郁甚而成消渴多饮而数小便【或因热病或恣酒欲误服热药以致脾胃真阴阳损虚肝心衰弱也】狂阳火燥其三焦肠胃燥热怫郁而水液不能宣行也周身不得润泽故瘦悴黄黑也而燥热消渴日夜狂饮亦其水液不能浸润于肠胃之外汤不能止渴徒注为小便多出俗未明妄为下焦虚冷误人多矣　又如周身热燥郁故变为雀目或内障痈疽疮疡上为咳嗽喘下为痔痢或停积而湿热内甚不能化者变为水肿湿胀也世消渴病及消瘦弱或小便有脂液者为消肾也此为三消病也消渴消中消肾经意但皆热之所致也
　　人参白术汤　治胃膈瘅热烦满饥不欲食瘅成为消中善食而瘦燥热郁甚而成消渴多饮而数小便兼疗一切阳实隂虚风热燥郁头目昬风中偏枯酒过积毒一切肠胃燥澁倦闷壅塞疮疥痿痹并伤寒杂病产后烦渴气液不得宣通
　　人参　白术　当归　芍药　大黄　山栀子荆芥穂　薄荷　桔梗　知母　泽防【各半两】茯苓【去皮】连翘　瓜蒌根　干葛【各一两】甘草【三两】藿香叶青木香　官桂【各一分】石膏【四两】寒水石【二两】滑石【半斤】
　　右为细末每服抄五钱水一茶盏入盆硝半两生姜三片煎至半盏绞汁入蜜少许温服渐加至十余钱得脏腑流利取効如常服以意加减兼服【消痞丸散以散肠胃结滞湿热内甚自利者去了大黄芒硝】
　　绛雪散　治消渴饮水无度小便数者大有神効黄芩　黄丹　汉防己　括蒌实【各等分】
　　右为细末每服二钱汤浆水调下临卧时并进三二服即止
　　人参散　治消肾善饮而食后数小便溺者
　　人参【三钱】白术　泽防　瓜蒌　桔梗　栀子　连翘【各半两】葛根　黄芩　大黄　薄荷　白茯苓【各一两】甘草【一两半】石膏【二两】滑石　寒水石【各三两】
　　右为末入宿砂仁三钱每服五钱水一盏煎至七分入蜜少许再煎三二沸去滓食前食后服消痞丸
　　大黄甘草饮子　治男子妇人一切消渴不能止者大豆五升【先煮三沸出淘苦水再煮】大黄【一两半】甘草【大麄者四两长四指打碎】
　　右三味用井水一桶将前药同煮三五时如稠糨水少候大豆软盛大盆中故冷令病人食豆渴食豆汤无时停止腑脏自然清润如渴尚不止再服前药不三五日自愈
　　痢门
　　总论
　　夫痢者五脏窘毒结而不散或生冷物或冐寒暑失饥不能开发又伤冷热等食更或服暖药过郁化成利自古人三口白利为寒赤利乃热其三口悮也今人疮疖初发刺开乃血多日成脓何为先热而后寒也
　　叔和云湿多成五泄肠走若雷奔愚医不悟三口黄者乃热青利是寒太素曰五泄有溏泄骛泄飱泄濡泄滑泄也此乃五泄五泄者青是感肝木之象其色青赤者受心火之气其色赤白者得西方金肺之气色白黄者脾土之色苍者土气之下与水随之其色苍也三口苍曰寒黄赤热其三口非也若下利热极频幷窘痛或久不愈诸药不能止者须下之以开除湿热痞闭积滞而使气液宣行者宜以逐之兼宣利积热也
　　益元散　治身热吐痢泄泻肠癖下痢赤白癃闭淋痛利小便偏主石淋【乃服金石热药多待为砂石从小便淋出者也】肠胃中积聚寒热宣积气通九窍六府生津液去留结消畜水止渴寛中除烦热心躁腹胀痛闷补益五藏大养脾胃之气【此肾水之藏非为王之府也】理内伤隂痿安魂定魄补五劳七伤一切虚损主癎痓惊悸【其季切惊动貌】健忘止烦满短气藏伤咳嗽饮食不下肌肉疼痛幷口疮牙齿疳蚀明耳目壮筋骨通经脉和血气消水谷保元真解百药酒食邪毒耐劳役饥渴宣热辟中外诸邪所伤久服强志轻身注顔延夀及解中暑伤寒疫疠饥饱劳损忧愁思虑恚怒惊恐染幷汗后遗热劳复诸疾幷解两感伤寒能令遍身结滞宣通气和而愈及妇人下乳催生产后损益血衰隂虚热甚一切热证兼吹妳乳痈此神验之仙药也惟孕妇不宜服滑胎也
　　桂府腻白滑石【六两】甘草【一两炙】
　　右为末每服三钱【蜜少许】温水调下【无蜜亦得】日三服欲冷饮者新汲水调下解利伤寒发汗煎葱豆汤调下四钱【每服水一盏葱白五十个豉五十粒煮取汁一盏调服】倂合服効为度此药是寒凉解散郁热苦涩甚不解多服此药无害但有益而无损俗恶性寒兼喜得之贱物而不明素问造化之理故不能体防神验之言而多不用焉若以随证用之知此方之仙药也不可阙之【伤寒邪热太甚照用分両而不可减省往往投以此药则汗出自愈里热便得宣通而愈若半在里半在表可和解而不可发汗吐下者顿服少许多愈亦获小效是解散怫郁邪热甚者小加减】凉膈散【和解为主故男妇皆可服之不加】苍术末【二分同葱防煎汤调服甚良或孕妇不宜服】滑石麻黄桂枝【要发汗当即用】甘草【一两】苍术【二两同为末每服二钱水一盏半更加入】葱白【五寸】豆豉【五十枚同煎至六分去滓温服并三服取防汗为度】逼毒散【非孕妇可服】太白散【加入】麻黄【二两去节如法煎服世云】神白散【或逼毒散与加】麻黄苍术【各等分去节秤】济众云青龙散【或青龙散欲更加入】滑石与苍术【二倍】最为发汗之妙药也【唯正可汗者即用此服之则转加利也名为】大通毒散【或解利两感同更兼煎】凉膈散【调下】益元散【四钱或下乳用猪肉麫羮或酒之类调下四钱不计时日三服宜食肉麫羮粥】催产【用温油浆调下三钱并二三服以产为度或死胎不下者煎】三一承气汤【一服调下五钱须臾更频用温油浆调服前后俱下胎可活产母也凡难产或死胎不下皆由风热燥澁敛结滞不能舒缓是故产户不得自然开也其药力至则热结顿开而产矣慎不可温补而反生燥热也俗未知产后日夜损血疼痛怖惧以致神狂气乱则隂气损虚邪热太甚而为诸证由不明素问造化故不识证隂阳反以妄为产后诸虚百损便为虚冷而无热也误以热药温补或见渴甚者不少饮水本为善心为害多矣岂知治病之道俱在临时审其藏府六气虚实明其标本如法治之而已矣此药之常多用虽为効至大俗以病异药同将为妄行反招侮慢】今以【若加】黄丹【令桃仁色是以名之】红玉散【若加】青黛【令轻粉碧色名】碧玉散【若加】薄荷叶【末一分同研名】鸡苏散【主疗并同但以遭愚俗之妄侮慢耳】
　　青丸　治下痢势恶频幷窘痛或久不愈诸方不能止须可下之以开除湿热痞闷积滞而使气得宣行者宜以逐之兼宣利积热酒食积黄瘦中虚水肿腹胀兼疗小儿惊疳积热乳癖诸证唯泄泻者勿服
　　黄连　黄蘗　大黄　甘遂　芫花【醋麪炒】大防【各半两】牵牛【四两取末二两】已上同细末　轻粉【三分】青黛【一两】
　　右为末匀水丸小豆大初服十丸每服加十丸空腹日午临卧三服以快利为度后常服十五二十丸数日后得食久病未痊除者再加取利利后却常服以意消息病去为度后随证止之小儿丸如黍米或麻子大退惊疳热积不下者须常服十丸
　　阿胶梅连丸　治下痢无问久新赤白青黑疼痛诸证金井阿胶【浄草灰炒透明白别研不细者再炒研细】乌梅肉【去核炒】黄蘗【剉炒】黄连　当归【焙】赤芍药　干姜【炮】赤茯苓【半两各等分】
　　右为末入阿胶研匀水丸桐子大温米饮下十丸食前兼夜五六服小儿丸如菉豆忌油腻脂肥诸物也
　　牛黄神金丸　治大人小儿呕吐泻痢无问久新赤白诸色或渴或不渴小便澁或不澁并小儿惊疳积热痃癖坚积腹满硬痛作发往来亦能寛膈消食
　　轻粉　粉霜　碙砂【以上别研】雄黄【研】朱砂　信砒巴豆【去皮各一钱】黄丹　蜡【三钱】
　　右先研粉霜次旋入碙砂研细下雄黄朱砂信砒再研下丹粉研匀别研芭豆烂为油与前药研匀近火上炙控热别研蜡软入药匀搓作剂旋丸小豆大新水下一丸小儿黍米麻子大或止吐泻痢疾调甘露散【是桂苓甘露饮】或益元散亦得
　　芍药蘗皮丸　治一切湿热恶痢频年窘痛无问脓血并宜服之
　　芍药　黄蘗【各一两】当归　黄连【各半两】
　　右为末水丸如小豆大温水下三四十丸每日兼夜五六服忌油腻脂肥发热等物
　　二胜丸　治泻痢虚损问乆新者加减服之
　　淡防【二両】白术【三钱】甘草【五分】
　　右同杵为膏丸如桐子大每服三丸或四丸以米饮汤下如未愈及赤白痢腹满脇痛者加一二丸
　　杏仁丸　治一切赤白泻痢腹痛里急后重诸证
　　杏仁【四十九个】芭豆【四十九个去皮】
　　右以药同烧存性研细如泥用蜡镕和为丸如桐子大每服一二丸煎大黄汤间日下之
　　白术圣散子　治一切防痢久不瘥并滞积疼肿者亦治
　　御米殻【二两蜜炒】当归　肉豆　缩砂　石榴皮诃子　干姜【炮】陈皮　白术　甘草　芍药【各等分】
　　右为细末每服二钱水一大盏入乳汁少许去滓服
　　胜金膏　治一切泄防痢不已胃脉浮滑赤白疼痛不已者微小者立止
　　芭豆皮　楮实叶【同烧存性等分】
　　右为末镕蜡丸如菉豆大每服三四丸米饮汤下
　　大圣金真散　治一切寒热赤白防痢诸证
　　御米殻【半斤炒】甘草【一两炙】干姜　当归【各三钱】醋石榴皮【一两炒】陈皮【去白】白茯苓【各五钱】
　　右为末每服二钱水一盏小儿半盏每一盏煎至七分食前忌油腻生冷毒物等
　　车前子散【一名】断痢散　治一切痢不止者
　　车前子【不以多少炒香】
　　右为末每服二钱米饮调下食前空心服
　　象骨散　治脾胃虚弱心腹胀满水谷不消黄瘦疼酸食輙呕吐霍乱泄泻脓血四肢沉重一切后重里急夜起频倂不思饮食皆可治之
　　象骨【四两炒】诃子【取肉二两】肉豆蔲【一两】枳殻【一两】干姜【半两】
　　右为末每服三钱水一盏半煎至八分微冷温服食前日三服
　　海蛤玉粉散　治血痢解藏中积毒热
　　海蛤【二十个炒焦研末】
　　右为末每服二钱入蜜少许冷水调服不拘时侯宣明方论卷十
　　钦定四库全书
　　宣明方论卷十一
　　金　刘完素　撰
　　妇入门
　　总论
　　素问曰目得血而能视耳得血而能听指得血而能摄掌得血而能握足得血而能歩藏得血而能液腑得血而能气然血所通流则气亦然也气血宣行其中神自清利而应机能用矣
　　素问气血人之神也不可不谨调护然妇人以血藏为基本也夫妇人之病手太阳足少隂小肠心之经络为里表起自任冲之脉于经脉之下以上毛际循腹里闗元上至咽喉頥循靣目过带脉贯脐而止以妇人月水一月一来如期谓之月信其不来则风热伤于经血故血在内不通或内受邪热脾胃虚损不能饮食食既不克荣卫凝澁肌肤黄燥靣不光泽或大肠虚变为下痢流入闗元致絶子嗣为子藏冷虚劳损而病带下起于胞内则夫带下之造化但分经络标本殊异为病之本气也其病所发正在过带脉之分而淋沥以下故曰带下也赤白之説者无定也法曰头目昬口苦舌干咽喉不利小便赤色大小便秘澁滞脉实而数者皆热证也凡白带下者亦多有之为病寒岂能然素问亢则害承廼制谓亢过极而反兼胜已之化制其甚也则如火炼金热极则反化为水及六月热极则物反出液而湿润林木流津故肝热则出泣心热则出汗脾热则出涎肺热则出涕肾热甚则唾　大凡俗论已煎热汤煮极则沸溢及热气重蒸于物而生津液也故下部任脉湿热甚者津液涌而溢已为带下见俗医白带下者但依方论而用辛热之药虽有误中致令郁结热聚不能宣通旧病转加世误之久矣
　　人参白术散　治徧身燥湿相府致密遂令伀悸发渴饮食减少不为肌肤
　　人参【三钱】白术【七钱】薄荷【半两】缩砂仁【三钱】生地黄　茯苓【去皮】甘草【各半两】黄芩【一钱】滑石【三两】藿香【三钱半】石膏【一两】
　　右为末每服三钱水一盏煎至六分去滓温服食前日进二三服
　　白术汤　治妊娠血液虚衰痿弱难以运动气滞痹麻荣衞不能通宣常服养液润燥开通结滞令血昌盛白术【三】寒水石　当归　黄芩　芍药　人参石膏　干葛　防风　干姜　藿香　甘草　茯苓【一两】木香
　　崔宣武方【用白术一两】
</div>
    <div class="pagination">
<a href="宣明方论_page9.html">上一页</a><span>...</span><a href="宣明方论_page5.html">5</a><a href="宣明方论_page6.html">6</a><a href="宣明方论_page7.html">7</a><a href="宣明方论_page8.html">8</a><a href="宣明方论_page9.html">9</a><span class="current-page">10</span><a href="宣明方论_page11.html">11</a><a href="宣明方论_page12.html">12</a><a href="宣明方论_page13.html">13</a><a href="宣明方论_page14.html">14</a><a href="宣明方论_page15.html">15</a><a href="宣明方论_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
