<!DOCTYPE html>
<html>
<head>
    <meta charset="UTF-8">
    <title>圣济总录 - 第 4 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 4 页/共 447 页</h1>
    <div class="content">　　卷第二　运气

　　丁酉岁图

　　丁酉岁图

　　阳明燥金司天，少阴君火在泉，中见少角木运，岁木不及，气化营运后天，燥化在上，左藏化，右明化，故天气急而其政切，苦化在下，左柔化，右苍化，故地气明而其令暴，阳专其令，炎暑盛行，物燥以坚，淳风乃治，风燥横运，流于气交，多阳少阴，云趋雨府，湿化乃敷，燥极而泽，清先而劲，毛虫乃死，热后而暴，介虫乃殃，金火合德，上应太白荧惑，其谷白丹，间谷命太征之谷，其耗白甲品羽，清化热化胜复同，所谓邪气化日也。燥化九，风化三，热化七，所谓正化日也。介虫静，羽虫育，是谓岁物之宜，介虫耗，寒毒不生，是皆地气所制，清热之气，持于气交，民病咳嗌塞，寒热发暴，振栗癃 ，金为天气，火为地气，火胜金，天气虚，当资化源，以助金气，安其运木，无使受邪，食白丹之谷，以安其气，食间气之谷，以去其邪，岁宜以咸以苦以辛汗之清之散之，运与热同，宜多天化，此其道也。其化上苦小温，中辛和，下咸寒，所谓药食宜也。岁半之前，阳明主之，若燥淫所胜，则木乃晚荣，草乃晚生，筋骨内变，民病左 胁痛，寒清于中，感而疟，大凉革候，咳腹中鸣，注泄 溏，名木敛，生菀于下，草焦上首，心胁暴痛，不可反侧，嗌干面尘，腰痛目昧疡疮痤痈，病本于肝，诊在足太冲脉，法宜平以苦温，佐以酸辛，以苦下之，岁半之后，少阴主之，若热淫于内，则焰浮川泽，阴处反明，民病腹中常鸣，气上冲胸，喘不能久立，寒热皮肤痛，目瞑、齿痛、 肿，恶寒发热如疟，少腹中痛腹大，法宜治以咸寒，佐以甘苦，以酸收之，以苦发之，岁运之化，木不及，纪曰委和，是谓胜生，生气不政，化气乃扬，长气自平，收令乃早，凉雨时降，风云并兴，草木晚荣，苍干雕落，物秀而实，肤肉内充，其气敛，其用聚，其动 戾拘缓，其发惊骇，其化兼所不胜，春有鸣条律畅之化，则秋有雾露清凉之政，春有惨凄残贼之胜，则夏有炎暑燔烁之复，其眚东，其藏肝，其病内舍 胁，外在关节，上临阳明，上商与正商同，其病支废痈肿疮疡，其甘虫，邪伤肝也。初之气，自丙申年大寒日巳初，至是岁春分日卯初，凡六十日八十七刻半，主位少角木，客气太阴土，中见木运，风湿相遇以行春令，地气迁，阴始凝，气始肃，水乃冰，寒雨化，民病中热胀，面目浮肿，善眠、鼽、衄、嚏、欠、呕，小便黄赤，甚则淋，宜调太阴之客，以甘补之，以苦泻之，以甘缓之，岁谷宜白，间谷宜麻，虽有湿化，不能为邪。二之气，自春分日卯正，至小满日丑正。凡六十日有奇，主位太征火，客气少阳火，中见木运，二火相加，木运相和，阳乃布，民乃舒，物乃生荣，厉大至，民善暴死，宜治少阳之客，以咸补之，以甘泻之，以咸 之，岁谷用白，间谷用豆，虽有火邪，不能为害。三之气，自小满日寅初，至大暑日子初，凡六十日有奇，主位太征火，客气阳明金，中见木运，金胜木，天政布，凉乃行，燥热交合，燥极而泽，民病寒热，宜治阳明之客，以酸补之，以辛泻之，以苦泄之，岁谷宜白，间谷宜黍，虽有燥邪，不能为害。四之气，自大暑日子正，至秋分日戌正，凡六十日有奇，主位少宫土，客气太阳水，中见木运，寒雨降，民病暴仆振栗，谵妄少气，嗌干引饮，及为心痛痈肿疮疡疟寒之疾，骨痿血便，宜治太阳之客，以苦补之，以咸泻之，以苦坚之，以辛润之，岁谷宜丹，间谷宜稷，虽有寒邪，不能为害。五之气，自秋分日亥初，至小雪日酉初，凡六十日有奇，主位太商金，客气厥阴木，中见水运，气与运同，司气为苍化，春令反行，草乃生荣，民气和，宜调厥阴之客，以辛补之，以酸泻之，以甘缓之，岁谷宜丹，间谷宜稻，虽有风化，不能为邪，是气也。用温远温，无犯司气之温。终之气，自小雪日酉正，至大寒日未正，凡六十日有奇，主位少羽水，客气少阴火，中见木运，水生木，木生火，其化顺，阳气布，候反温，蛰虫反见，流水不冰，民乃康平，其病温，宜治少阴之客，以咸补之，以甘泻之，以酸收之，岁谷宜丹，间谷宜豆，虽有热邪，不能为害，岁气之交，天气胜者，少阳复之，地气胜者，太阳复之，其治各根据其胜复法。

　　卷第二　运气

　　戊戌岁图

　　戊戌岁图

　　太阳寒水司天，太阴湿土在泉，中见太征火运，岁火太过，气化营运先天，寒化在上，左动化，右清化，故天政所布其气肃，甘化在下，左丹化，右灼化，故地气静而其令徐，寒临太虚，其政大举，阳气不令，泽无阳焰，则火发待时，少阳中治，时雨乃涯，止极雨散，还于太阴，云朝北极，湿化乃布，泽流万物，寒、敷于上，雷动于下，寒化一，热化七，湿化五，所谓正化日也。鳞虫静， 虫育，是谓岁物所宜，鳞虫不成，燥毒不生，是皆地气所制，寒湿之气，持于气交，水土合德，上应辰星镇星，其谷玄 ，民病寒湿，发肌肉萎，足痿不收，濡泻血溢，盖水为天气，土为地气，土胜水，天气虚，先资化源，以助水化，抑其运气，扶其不胜，无使暴过而生其疾，食玄 之谷，以全其真，避虚邪之气，以安其正，岁宜苦以燥之温之，适气同异多少制之，运与寒湿异，宜以燥湿化，其化上苦温，中甘和，下甘温，所谓药食宜也。岁半之前，天气主之，其化太阳寒水，若寒淫所胜，则寒气反至，水且冰，血变于中，发为痈疡，民病厥心痛，呕血、血泄、鼽、衄、善悲、时眩仆，运火炎烈，雨暴乃雹，胸腹满，手热 挛腋肿，心澹澹大动，胸胁胃脘不安，面赤目黄，善噫嗌干，甚则色 ，渴而欲饮，病本于心，诊在手神门之脉，其法平以辛热，佐以甘苦，以咸泻之，岁半之后，地气主之，其化太阴湿土，若湿淫于内，则埃昏岩谷，黄反见黑，至阴之交，民病饮积，心痛耳聋，浑浑 ，嗌肿喉痹，阴病血见，少腹痛肿，不得小便，病冲头痛，目似脱，项似拔，腰似折，髀不可以回， 如结， 如别，其法治以苦热，佐以酸淡，以苦燥之，以淡泄之，岁运之火，纪曰赫曦，是谓蕃茂，阴气内化，阳气外荣，炎暑施化，物得以昌，其化长，其气高，其政动，其令鸣显，其动炎灼妄扰，其德暄暑郁蒸，其变炎烈沸腾，其化兼其所胜，其病笑、疟、疮疡、血流、狂妄、目赤，上见太阳，水抑运火，是谓上羽与正征同，其收齐，其病 ，其治宜以甘和。初之气，自丁酉年大寒日申初，至是岁春分日午初，凡六十日八十七刻半，主位少角木，客气少阳火，中见火运，气与运同，地气迁，气乃大温，草乃早荣，民乃厉，温病乃作，身热头痛呕吐，肌腠疮疡，宜调少阳之客，以咸补之，以甘泻之，以咸 之，岁谷宜玄，间谷宜豆，则火不为邪，是气也。无犯司气之热。二之气，自春分日午正，至小满日辰正，凡六十日有奇，主位太征火，客气阳明金，中见火运，岁运得位，阳明客之，燥热相遇，大凉反至，民乃惨，草乃遇寒，火气遂抑，民病气郁中满，寒乃始，宜调阳明之客，以酸补之，以辛泻之，以苦泄之，岁谷宜玄，间谷宜黍，则燥不为邪。三之气，自小满日巳初，至大暑日卯初，凡六十日有奇，主位太征火，客气太阳水，中见火运，火当其位，天政布，寒气行，民病寒反热中，痈疽注下，心热瞀闷，不治者死，宜治太阳之客，以苦补之，以咸泻之，以苦坚之，以辛润之，岁谷宜玄，间谷宜稷，则寒不为邪。四之气，自大暑日卯正，至秋分日丑正，凡六十日有奇，主位少宫土，客气厥阴木，中见火运，土木相刑，风湿交争，风化为雨，乃长乃化乃成，民病大热少气，肌肉萎足痿，注下赤白，宜治厥阴之客，以辛补之，以酸泻之，以甘缓之，岁谷宜 ，间谷宜稻，则风不为邪。五之气，自秋分日寅初，至小雪日子初，凡六十日有奇，主位太商金，客气少阴火，中见火运，气与运同，不司气化，时令至此，阳复化，草乃长乃化乃成，民乃舒，宜调少阴之客，以咸补之，以甘泻之，以酸收之，岁谷宜 ，间谷宜豆，则热不为邪。终之气，自小雪日子正，至大寒日戌正，凡六十日有奇，主位少羽水，客气太阴土，中见火运，地气正，湿令行，阴凝太虚，埃昏郊野，民乃惨凄，寒风以至，反者孕乃死，宜治太阴之客，以甘补之，以苦泻之，以甘缓之，岁谷宜 ，间谷宜麻，则湿不为邪，此六气之化也。岁半之前，有胜气者，岁半之后，必有复气，水胜则太阴复之，土胜则厥阴复之，治各以其胜复之法。

　　卷第二　运气

　　己亥岁图

　　己亥岁图

　　厥阴风木司天，少阳相火在泉，中见少宫土运，岁土不及，气化营运后天，风化为天气，灼化左，藏化右，故天气扰而其政挠，苦化为地气，清化左， 化右，故地气正而其令速，风生高远，炎热从之，云趋雨府，湿化乃行，风火同德，上应岁星荧惑，其谷苍丹，间谷言太商者，其耗文角品羽，风化清化胜复同，所谓邪气化日也。风化三，湿化五，火化七，所谓正化日也。毛虫静，羽虫育，是谓岁物之宜，介虫耗，寒毒不生，是皆地气所制，风燥火热，胜复更作，热病行于下，风病行于上，风燥胜复形于中，阴在上，阳在下，天气虚，当资化源，以助木气，岁土不及，上角与正角同，其邪乃微，必赞其运气，无使邪胜，岁宜以辛调上，以咸调下，畏火之气，无妄犯之，故曰其化上辛凉，中甘和，下咸寒，药食宜也。岁半之前，厥阴风化主之，若风淫所胜，则太虚埃昏，云物以扰，寒生春气，流水不冰，民病胃脘当心而痛，上支两胁，鬲咽不通，饮食不下，舌本强，食则呕，冷泄腹胀溏泄瘕水闭，蛰虫不去，病本于脾，诊在足冲阳之脉，法宜平以辛凉，佐以苦甘，以甘缓之，以酸泻之，岁半之后，少阳相火生之，若火淫于内，则焰明郊野，寒热更至，民病注泄赤白，少腹痛溺赤，甚则血便，法宜治以咸冷，佐以苦辛，以酸收之，以苦发之，岁运之化，纪曰卑监，是谓减化，化气不令，生政独彰，长气整，雨乃愆，收气平，风寒并兴，草木荣美，秀而不实成而秕也。其气散，其用静定，其动疡涌分溃痈肿，其发濡滞，其化兼所不胜，风化盛行，四维有埃云润泽之化，则春有鸣条鼓拆之政，四维发振拉飘腾之变，则秋有肃杀霖霪之复，其眚四维，其藏脾，其病内舍心腹，外在肌肉四肢，上临厥阴，气同正角，民病飧泄，邪伤脾也。法宜治以甘和。初之气，自戊戌年大寒日亥初，至是岁春分日酉初，凡六十日八十七刻半，主位少角木，客气阳明金，中见土运，土生金，清化行，寒始肃，杀气方至，民病寒于右之下，宜治阳明之客，以酸补之，以辛泻之，以苦泄之，岁谷宜苍，间谷宜黍，制其燥邪，弗能为害。二之气，自春分日酉正，至小满日未正，凡六十日有奇，主位太征火，客气太阳水，中见土运，湿寒合气以行舒荣之化，寒不去，华雪水冰，杀气施化，霜乃降，名草上焦，寒雨数至，阳复化，民病热于中，宜治太阳之客，以苦补之，以咸泻之，以苦坚之，以辛润之，岁谷宜苍，间谷宜稷，制其寒邪，弗能为害。三之气，自小满日申初，至大暑日午初，凡六十日有奇，主位太征火，客气厥阴木，中见土运，木胜土，天政布，风乃时举，民病泣出耳鸣掉眩，宜治厥阴之客，以辛补之，以酸泻之，以甘缓之，岁谷宜苍，间谷宜稻，制其风邪，莫能为害。四之气，自大暑日午正，至秋分日辰正，凡六十日有奇，主位少宫土，客气少阴火，中见土运，土居其位，少阴居之，溽暑至，湿热相搏，争于左之上，民病黄瘅而为 肿，宜治少阴之客，以咸补之，以甘泻之，以酸收之，岁谷宜丹，间谷宜豆，制其邪热，莫能为害。五之气，自秋分日巳初，至小雪日卯初，凡六十日有奇，主位太商金，客气太阴土，中见土运，气与运同，燥湿更胜，沉阴乃布，寒气及体，风雨乃行，宜治太阴之客，以甘补之，以苦泻之，以甘缓之，岁谷宜丹，间谷宜麻，制其湿邪，莫能为害，是气也。无犯司气。终之气，自小雪日卯正，至大寒日丑正，凡六十日有奇，主位少羽水，客气少阳火，中见土运，火土相得，畏火司令，阳乃大化，蛰虫出见，流水不冰，地气大发，草乃生，人乃舒，其病温厉，宜治少阳之客，以咸补之，以甘泻之，以咸软之，岁谷宜丹，间谷宜豆，制其火邪，莫能为害，岁气大法，风胜则有阳明之复，火胜则有太阳之复，观气所至，各以其法治之。

　　卷第二　运气

　　庚子岁图

　　庚子岁图

　　少阳君火司天，阳明燥金在泉，中见太商金运，岁金太过，气化营运先天，坚成之纪，纪曰上征与正商同，又曰太商下加阳明，太过而加同天符，天符为执法，是谓平气之化，命曰审平之纪，收而不争，杀而无犯，五化宣明，其气洁，其性刚，其用散落，其化坚敛，其政劲肃其候清切，其令燥，其类金，其应秋，其谷稻，其果桃，其实壳，其虫介，其畜鸡，其物外坚，其色白，其味辛，其音商，其数九，其在人也。在藏为肺，在窍为鼻，在体为皮毛，在病为咳，此岁运所主也。天地之气，热化在上，左柔化，右动化，故天政所布其气明，辛化在下，左藏化，右明化，故地气肃而其令切，二岁交司之气，寒交暑，天地相应之气，热加燥，云驰雨府，湿化乃行，时雨乃降，金火合德，上应荧惑太白，其谷丹白，热化七，清化九，燥化九，所谓正化之日，羽虫静，介虫育，是谓岁物所宜，毛虫耗，湿毒不生，是谓地气所制，水火寒热，持于气交而为病始，热病生于上，清病生于下，寒热相犯而争于中，民病咳喘、血溢、血泄、鼽、嚏、目赤、 疡，寒厥入胃，心痛、腰痛、腹大、嗌干、肿上，岁半之前，少阴君火以司天气，少阴之化，有本标之异，寒热得中，其气乃和而无热、淫之胜，岁半之后，阳明燥金以司地气，阳明不从标本，以中气为化，燥湿相兼，其化乃平而无燥淫之胜，是岁平金无胜复，不取化源，惟资岁胜，折其郁气，无使暴过而生其病，岁宜以咸寒调其上，以酸温安其下，以辛温调其中，食丹白之谷，以全真气，食间气之谷，以辟虚邪，运同地气，宜多温热化，司气以凉，用凉远凉，此其道也。初之气，自己亥年大寒日寅初，至是岁春分日子初，凡六十日八十七刻半，主位少角木，客气太阳水，中见金运，风寒燥三气，同奉少阴之政以行春令，地气迁，燥将去，寒乃始，蛰复藏，水乃冰，霜复降，风乃至，阳气郁，民反周密，关节禁固，腰 痛，炎暑将起，中外疮疡，宜治太阳之客，以苦补之，以咸泻之，以苦坚之，以辛润之，岁谷用丹，间谷用稷，乃无寒邪之害。二之气，自春分日子正，至小满日戌正，凡六十日有奇，主位太征火，客气厥阴木，中见金运，风火燥三气，同奉少阴之政以行舒荣之化，木火相得，阳气布，风乃行，春气以正，万物应荣，寒气时至，民乃和，其病淋目瞑目赤，气郁于上而热，宜治厥阴之客，以辛补之，以酸泻之，以甘缓之，岁谷用丹，间谷用稻，乃无风邪之害。三之气，自小满日亥初，至大暑日酉初，凡六十日有奇，主位太征火，客气少阴火，中见金运，二火胜运，又为天政所布，故大火行，庶类蕃鲜，寒气时至，民病气厥心痛，寒热更作，咳喘目赤，宜治少阴之客，以咸补之，以甘泻之，以酸收之，岁谷用丹，间谷用豆，乃无热邪之害。四之气，自大暑日酉正，至秋分日未正，凡六十日有奇，主位少宫土，客气太阴土，中见金运，土得其位，以生运金，二气相得，以行阳明之令，溽暑至，大雨时行，寒热互至，民病寒热嗌干、黄瘅、鼽、衄饮发，宜治太阴之客，以甘补之，以苦泻之，以甘缓之，岁谷用白，间谷用麻，乃无湿邪之害。五之气，自秋分日申初，至小雪日午初，凡六十日有奇，主位太商金，客气少阳火，中见金运，岁金虽得位，客气少阳用事，清化乃抑，畏火临，暑反至，阳乃化，万物乃生乃长荣，民乃康，其病温，宜治少阳之客，以咸补之，以甘泻之，以咸 之，岁谷用白，间谷用豆，乃无火邪之害。终之气，自小雪日午正，至大寒日辰正，凡六十日有奇，主位少羽水，客气阳明金，中见金运，金气相符，水气生之，又为岁之司气，金气乃平，故燥令行，余火内格，民病肿于上咳喘，甚则血溢，寒气数举，则雾 翳，病生皮腠，内舍于胁，下连少腹而作寒中，宜调阳明之客，以酸补之，以辛泻之，以苦泄之，岁谷用白，间谷用黍，乃无燥邪之害，是气也。司气以凉，用凉无犯，是谓至治。

　　卷第二　运气

　　辛丑岁图

　　辛丑岁图

　　太阴湿土司天，太阳寒水在泉，中见少羽水运，岁水不及，气化营运后天，涸流之纪，曰上宫与正宫同，是岁天气平，又少羽下加太阳，不及而加同岁会，凡岁会为行令，此运化亦平也。诸同正岁，气化营运同天，岁运既平，命曰静顺之纪，藏而勿害，治而善下，五化咸整，其气明，其性下，其用沃衍，其化凝坚，其政流演，其候凝肃，其令寒，其类水，其应冬，其谷豆，其果栗，其实濡，其虫鳞，其畜彘，其色黑，其味咸，其音羽，其数六，其在人也。其藏为肾，其主二阴，其养骨髓，其病厥，此岁运之化也。天地之气，湿化在上，明化左，灼化右，故地气上腾而其政肃，咸化在下，动化左，清化右，故天气下降而其令寂，阴专其政，阳气退辟，大风时起，原野昏 ，白埃四起，云奔南极，寒雨数至，物成于差夏，湿寒合德，黄黑埃昏，流行气交，上应镇星辰星，其谷 玄，故阴凝于上，寒积于下，寒水胜火，则为冰雹，阳光不治，杀气乃行，民病寒湿腹满、身 、 肿、痞逆、寒厥、拘急，故有余宜高，不及宜下，有余宜晚，不及宜早，土之利气之化也。民气亦从之，间谷命太征太商之谷，岁气既平，不取化源，唯折其水郁之气，无使邪胜，食 玄之谷，以全其真，食间气之谷，以保其精，岁宜以苦热调上，以苦热调下，以苦和调中，燥之温之。岁半之前，天气太阴主之，太阴所至，为云雨，其化从本，当其时多行雨湿化者，太阴之政也。岁半之后，地气太阳主之，太阳所至为寒雾，其化从本从标，当其时寒气至而热气应者，地气之平也。初之气，自庚子岁大寒日巳初，至是年春分日卯初，凡六十日八十七刻半，主位少角木，客气厥阴木，中见水运，木当其位，水运统之，奉太阴之政而行春令，地气迁，寒乃去，春气正，风乃来，生布万物以荣，民气条舒，风湿相搏，雨乃后，民病血溢筋络拘强，关节不利，身重筋痿，宜治厥阴之客，以辛补之，以酸泻之，以甘缓之，岁谷用 ，间谷用稻，乃无客风之害。二之气，自春分日卯正，至小满日丑正，凡六十日有奇，主位太征火，客气少阴火，中见水运，火当其位，阴精承之，寒热二气，奉太阴之政，以行舒荣之化，太火正，物承化，民乃和，其病温厉盛行，远近咸若，湿蒸相搏，雨乃时降，宜治少阴之客，以咸补之，以甘泻之，以酸收之，岁谷用 ，间谷用豆，乃无客热之害。三之气，自小满日寅初，至大暑日子初，凡六十日有奇，主位太征火，客气太阴土，中见水运，天政所布，湿气降，地气腾，雨乃时降，寒乃随之，感于寒湿，民病身重 肿胸腹满，宜治太阴之客，以甘补之，以苦泻之，以甘缓之，岁谷用 ，间谷用麻，乃无湿邪之害。四之气，自大暑日子正，至秋分日戌正，凡六十日有奇，主位少宫土，客气少阳火，中见水运，火土相得，奉太阳之令，畏火临，溽蒸化，地气腾，天气否隔，寒风晓暮，蒸热相搏，草木凝烟，湿化不流，则白露阴布以成秋令，民病腠理热，血暴溢，疟心腹满热胪胀，甚则 肿，宜治少阳之客，以咸补之，以甘泻之，以咸软之，岁谷用玄，间谷用豆，乃无热邪之害。五之气，自秋分日亥初，至小雪日酉初，凡六十日有奇，主位太商金，客气阳明金，中见水运，金当其位，与水运相得，惨令已行，寒露下，霜乃早降，草木黄落，寒气及体，君子周密，民病皮腠，宜治阳明之客，以酸补之，以辛泻之，以苦泄之，岁谷用玄，间谷用黍，乃无客燥之害。终之气，自小雪日酉正，至大寒日未正，凡六十日有奇，主位少羽水，客气太阳水，中见水运，气与运符会，寒大举，湿大化，霜乃积，阴乃凝，水坚冰，阳光不治，感于寒，则病人关节禁固，腰 痛，寒湿持于气交而为疾也，宜治太阳之客，以苦补之，以咸泻之，以苦坚之，以辛润之，岁谷用玄，间谷用稷，乃无客寒之害，是岁行平气之化，岁会为行令，无淫气胜复，唯行德化政令，然土为天气，水为地气，水土虽睦而运化不及，湿土在上土气刑之，或有湿邪，其气亦微，内经所谓中行令者，其病徐而持也。

　　卷第二　运气

　　壬寅岁图

　　壬寅岁图

　　少阳相火司天，厥阴风木在泉，中见太角木运，岁木太过，气化营运先天，太角下加厥阴，太过而加同天符，天符为执法，平木之化也。命曰敷和之纪，木德周行，阳舒阴布，五化宣平，其气端，其性随，其用曲直，其化生荣，其政发散，其候温和，其类草木，其物中坚，其令风，其应春，其谷麻，其果李，其实核，其虫毛，其畜犬，其色苍，其味酸，其音角，其数八，其在人也。其藏肝，其主目，其养筋，其病里急支满，此岁运所主也。天地之气，火化在上，左清化，右柔化，故天气正而其政严，酸化在下，左灼化，右藏化，故地气扰而其令挠，风乃暴举，木偃沙飞，炎火乃流，阴行阳化，雨乃时应，火木同德，上应荧惑岁星，其谷丹苍，风热参布，云物沸腾，太阴横流，寒乃时至，凉雨并起，民病寒中，外发疮疡，内为泄满，圣人遇之，和而不争，往复之作，民病寒热、疟、泄、聋、瞑、呕吐，上怫肿色变，岁半之前，天气少阳主之，少阳所至为炎暑，其化从本，当其时火化盛行，风气应之，候乃和，岁半之后，地气厥阴主之，厥阴所至为风府，其化不从标本，而以中气为化，当其时风从火化者，厥阴之中也。是岁运化既平，不取化源，惟赞所不胜，则暴过不生，苛疾不起，岁宜以咸寒调上，以辛凉调下，以酸和调中，渗之泄之渍之发之，运同风热，宜多寒化，司气以温，用温远温，治之常也。初之气，自辛丑年大寒日申初，至是岁春分日午初，凡六十日八十七刻半，主位太角木，客气少阴火，中见木运，木火相得，运当其位，以奉少阳之政而行春令，地气迁，风胜乃摇，寒乃去，候乃大温，草木早荣，寒来不杀，温病乃起，其病气怫于上，血溢目赤，咳逆头痛，血伤胁满，肤腠中疮，宜治少阴之客，以咸补之，以甘泻之，以酸收之，岁谷宜丹，间谷宜豆，则热不为邪。二之气，自春分日午正，至小满日辰正，凡六十日有奇，主位少征火，客气太阴土，中见木运，风湿之气，奉畏火之政，以行舒荣之化，火反郁，白埃四起，云趋雨府，风不胜湿，雨乃零，民乃康，其病热郁于上，咳逆呕吐，疮发于中，胸嗌不利，头痛身热，昏愦脓疮，宜治太阴之客，以甘补之，以苦泻之，以甘缓之，岁谷宜丹，间谷宜麻，则湿不为邪。三之气，自小满日巳初，至大暑日卯初，凡六十日有奇，主位少征火，客气少阳火，中见木运，火当其位，与木运之气相得，天政布，炎暑至，少阳临上，雨乃涯，民病热中、聋、瞑、血溢、脓疮、咳、呕、鼽、衄、渴、嚏、欠、喉痹、目赤，善暴死，宜治少阳之客，以咸补之，以甘泻之，以咸 之，岁谷宜丹，间谷宜豆，则火不为邪，是岁木气适平，自无暴死。四之气，自大暑日卯正，至秋分日丑正，凡六十日有奇，主位太宫土，客气阳明金，中见木运，风燥之气，下应在泉厥阴之令，而为天地交司，秋气早行，凉乃至，炎暑间化，白露降，民气和平，其病满身重，宜治阳明之客，以酸补之，以辛泻之，以苦泄之，岁谷宜苍，间谷宜黍，则燥不为邪。五之气，自秋分日寅初，至小雪日子初，凡六十日有奇，主位少商金，客气太阳水，中见木运，水木相和，与金相得，当此一气寒化早至，阳乃去，寒乃来，雨乃降，气门乃闭，刚木早雕，民避寒邪，君子周密，宜治太阳之客，以辛补之，以咸泻之，以苦坚之，以辛润之，岁谷宜苍，间谷宜稷，则寒不为邪。终之气，自小雪日子正，至大寒日戌正，凡六十日有奇，主位太羽水，客气厥阴木，中见木运，太角下加厥阴之时，运与气符，其化和平，又居水位，水木相得，其化乃顺，地气正，风乃至，万物反生， 雾以行，其病关闭，不禁心痛，阳气不藏而咳，气平之时，不应有疾，或有疾者，气有所承，不能无侮，所谓邪中执法也。经曰中执法者，其病速而危，宜治厥阴之客，以辛补之，以酸泻之，以甘缓之，岁谷宜苍，间谷宜稻，则风不为邪，此一气司气以温，用温无犯。

　　卷第二　运气

　　癸卯岁图

　　癸卯岁图

　　阳明燥金司天，少阴君火在泉，中见少征火运，岁火不及，气化营运后天，伏明之纪，曰上商与正商同，言天气平也，六元正纪曰，少征下加少阴，不及而加同岁会，言岁运平也。诸同正岁，气化营运同天，上见天气平，下见运火平，火气之平，命曰升明之纪，正阳而治，德施周普，五化均衡，其气高，其性速，其用燔灼，其化蕃茂，其政明曜，其候炎暑，其类火，其应夏，其谷麦，其果杏，其实络，其虫羽，其畜马，其色赤，其味苦，其物脉，其音征，其数七，其在人也。其藏心，其主舌，其养血，其病 螈，此岁运所主也。天地之气，燥化在上，左藏化，右丹化，故天气急而其政切，苦化在下，左柔化，右动化，故地气明而其令暴阳专其令，炎暑盛行，物燥以坚，淳风乃治，风燥横运，流于气交，多阳少阴，云趋雨府，湿化乃敷，燥极而泽，其谷白丹，间谷命太者，其耗白甲品羽，金火合德，上应太白荧惑，清热之气，持于气交，民病咳溢塞，寒热发暴，振栗癃 ，清先而劲，毛虫乃死，热后而暴，介虫乃殃，岁运热，寒化雨化胜复同，所谓邪气化日也。燥化四，热化二，所谓正化日也。岁半之前，天气阳明主之，阳明以中气为化，当其时燥湿相半者，阳明得中也。岁半之后，地气少阴主之，少阴有本标之化，当其时寒热得中者，少阴之气和也，岁火适平，不资化源，唯安运气，无使受邪，岁宜以苦小温调上，以咸寒调下，以咸温调中，食白丹之谷，以安其气，食间气之谷，以去其邪，运同热气，宜多天化，治之常也。初之气，自壬寅年大寒日亥初，至是岁春分日酉初，凡六十日八十七刻半，主位太角木，客气太阴土，中见火运，奉阳明之政而行春令，地气迁，阴始凝，气始肃，水乃冰，寒雨化，其病中热胀，面目浮肿，善眠、鼽、衄、嚏、欠、呕。小便黄赤甚则淋，宜治太阴之客，以甘补之，以苦泻之，以甘缓之，岁谷宜白，间谷宜麻，乃无湿邪之害。二之气，自春分日酉正，至小满日未正，凡六十日有奇，主位少征火，客气少阳火，中见火运，三火相符，以行舒荣之化，阳乃布，民乃舒，物乃生荣，厉大至，民善暴死，是岁火气适平，厉无暴死，宜治少阳之客，以咸补之，以甘泻之，以咸沃之，岁谷用白，间谷用豆，乃无火邪之害，是气也。司气以热，用热无犯，三之气，自小满日申初，至大暑日午初，凡六十日有奇，主位少征火，客气阳明金，中见火运，金居火位，天政布，凉乃行，燥热交合，燥极而泽，民病寒热，宜治阳明之客，以酸补之，以辛泻之，以苦泄之，岁谷用白，间谷用黍，乃无燥邪之害。四之气，自大暑日午正，至秋分日辰正，凡六十日有奇，主位太宫土，客气太阳水，中见火运，寒湿之气，下奉少阴之令，寒雨降，病暴仆振栗，谵妄少气，嗌干引饮，及为心痛痈肿疮疡疟寒之疾，骨痿血便，宜治太阳之客，以苦补之，以咸泻之，以苦坚之，以辛润之，岁谷用丹，间谷用稷，乃无寒邪之害。五之气，自秋分日巳初，至小雪日卯初，凡六十日有奇，主位少商金，客气厥阴木，中见火运，春令反行，草乃生荣，民气和，宜调厥阴之客，以辛补之，以酸泻之，以甘缓之，岁谷用丹，间谷用稻，自无风邪之害。终之气，自小雪日卯正，至大寒日丑正，凡六十日有奇，主位太羽水，客气少阴火，中见火运，火气符会，阳气布，候反温，蛰虫来见，流水不冰，民乃康平，其病温，宜治少阴之客，以咸补之，以甘泻之，以酸收之，岁谷用丹，间谷用豆，乃无热邪之害，是岁气运适平，若有邪气，则中行令，其病徐而持也。

　　卷第二　运气

　　甲辰岁图

　　甲辰岁图

　　太阳寒水司天，太阴湿土在泉，中见太宫土运，岁土太过，气化营运先天，太宫下加太阴，太过而加同天符，又土运临辰，是谓岁会，气之平也。平土之岁，命日备化之纪，气协天休，德流四政，五化齐修，其气平，其性顺，其用高下，其化丰满，其政安静，其候溽蒸，其令湿，其类土，其应长夏，其谷稷，其果枣，其实肉，其虫 ，其畜牛，其物肤，其色黄，其味甘，其音宫，其数五，其在人也。其藏脾，其主口，其养肉，其病否，此岁运所主也。天地之气，寒化在上，左动化，右清化，故天政所布其气肃，寒化在下，左明化，右灼化，故地气静而其令徐，水土合德，上应辰星镇星，其谷玄 ，寒临太虚，其政大举，阳气不令，泽无阳焰，则火发待时，少阳中治，时雨乃涯，止极雨散，还于太阴，云朝北极，湿化乃布，泽流万物，寒敷于上，雷动于下，寒湿之气，持于气交，民病寒湿发肌肉萎，足痿不收，濡泻血溢，岁半之前，太阳主之，太阳有本标之化，寒政大举，热气时应者，天气得中也。岁半之后，太阴主之，太阴之化，从本，雨湿甚者，地气之应也。寒化六，湿化五，是为正化之日， 虫育，鳞虫静，是为岁物所宜，鳞虫不成，燥毒不生，是为地气所制，平土之岁，本不资化源，以运与地气临于戌，岁有三土，天令甚虚，宜先资化源，以助于水，所谓抑其运气，扶其不胜，无使暴过而生其疾也。食玄 之谷，以全其真，避岁之虚邪，以安其正，以苦热调上，以苦温调下，运土在中，亦以苦温调之，运同寒湿，化宜燥热，治之常也。初之气，自癸卯年大寒日寅初，至是岁春分日子初，凡六十日八十七刻半，主位太角木，客气少阳火，中见土运，少阳中治，以行春令，地气迁，气乃大温，草乃早荣，民乃厉，温病乃作，身热头痛呕吐，肌腠疮疡，宜治少阳之客，以咸补之，以甘泻之，以咸 之，岁谷宜玄，间谷宜豆，则火不为邪。二之气，自春分日子正，至小满日戌正，凡六十日有奇，主位少征火，客气阳明金，中见土运，金土相和，大凉反至，民乃惨，草乃遇寒，火气遂抑，民病气郁中满，寒乃始，宜治阳明之客，以酸补之，以辛泻之，以苦泄之，岁谷宜玄，间谷宜黍，则燥不为邪。三之气，自小满日亥初，至大暑日酉初，凡六十日有奇，主位少征火，客气太阳水。中见土运，天政布，寒气行，雨乃降，民病寒反热中，痈疽注下，心热瞀闷，不治者死，宜治太阳之客，以苦补之，以咸泻之，以苦坚之，以辛润之，岁谷宜玄，间谷宜稷，则寒不为邪。四之气，自大暑日酉正，至秋分日未正，凡六十日有奇，主位太宫土，客气厥阴木，中见土运，岁土得位，风气居之，风湿交争，风化为雨，乃长乃化乃成，民病大热少气，肌肉萎足痿，注下赤白，宜治厥阴之客，以辛补之，以酸泻之，以甘缓之，岁谷宜 ，间谷宜稻，则风不为邪。五之气，自秋分日申初，至小雪日午初，凡六十日有奇，主位少商金，客气少阴火，中见土运，火能生土，土能生金，气位相和，阳复化，草乃长乃化乃成，民乃舒，宜调少阴之客，以咸补之，以甘泻之，以酸收之，岁谷宜 ，间谷宜豆，则热不为邪。终之气，自小雪日午正，至大寒日辰正，凡六十日有奇，主位太羽水，客气太阴土，中见土运，气与运符，地气正，湿令行，阴凝太虚，埃昏郊野，民乃惨凄，寒风以至，反者孕乃死，宜治太阴之客，以甘补之，以苦泻之，以甘缓之，岁谷宜 ，间谷宜麻，则湿不为邪，是气也。不可犯凉司气以凉故也。岁气虽平，或有邪气，则中执法，经日中执法者，其病速而危也。

　　卷第二　运气

　　乙巳岁图

　　乙巳岁图

　　厥阴风木司天，少阳相火在泉，中见少商金运，岁金不及，气化营运后天，上角与正角同，诸同正岁，气化营运同天，风化行于上，左灼化，右藏化，故天气扰而其政挠，苦化司于地，左素化，右柔化，故地气正而其令速，风生高远，炎热从之，云趋雨府，湿化乃行，风火同德，上应岁星荧惑，其谷苍丹，间谷言太宫太羽者，其耗文角品羽，风燥火热，胜复更作，蛰虫来见，流水不冰，热病行于下，风病行于上，风燥胜复形于中，热化寒化胜复同，所谓邪气化日也。风化八，清化四，火化二，所谓正化度也。毛虫静，羽虫育，是乃岁物所宜，介虫耗，寒毒不生，是乃地气所制，然木为天气，火为地气，金运在中，地气胜运，运化胜天，天气虚，地气盈，宜资化源，以助木气，兼赞岁运，无使邪胜，其化上辛凉，中酸和，下咸寒，所谓药食宜也。岁半之前，天气厥阴主之，厥阴以中气为化，当其时风从火化者，天气之和也。若风淫所胜，则太虚埃昏，云物以扰，寒生春气，流水不冰，民病胃脘当心而痛，上支两胁，鬲咽不通，饮食不下，舌本强，食则呕，冷泄腹胀，溏泄瘕水闭，病本于脾，诊在足冲阳之脉，法宜平以辛凉，佐以苦甘，以甘缓之，以酸泻之，岁半之后，地气少阳主之，少阳之化从本，若火淫于内，即焰明郊野，寒热更至，民病注泄赤白，少腹痛溺赤，甚则血便，法宜治以咸冷，佐以苦辛，以酸收之，以苦发之，岁运之化金不及，纪曰从革，是谓折收，收气乃后，生气乃扬，长化合德，火政乃宣，庶类以蕃，其气扬，其用躁切，其动铿禁瞀厥，其发咳喘，其病邪伤肺，其化兼所不胜，夏有光显郁蒸之令，则冬有严凝整肃之应，若夏有炎烁燔燎之变，则秋有冰雹霜雪之复，其眚西，其藏肺，其病内舍膺胁肩背，外在皮毛，复则寒雨暴至，乃零冰雹，霜雪杀物，阴厥且格，阳反上行，头脑户痛，延及囟顶发热，甚则心痛，治宜以酸和调中。初之气，自甲辰年大寒日巳初，至是岁春分日卯初，凡六十日八十七刻半，主位太角木，客气阳明金，中见金运，气与运同居于木位，与厥阴交司而行春令，金木气齐，寒始肃，杀气方至，民病寒于右之下，宜治阳明之客，以酸补之，以辛泻之，以苦泄之，岁谷宜苍，间谷宜黍，是气也。司气以凉，用凉无犯，二之气，自春分日卯正，至小满日丑正，凡六十日有奇，主位少征火，客气太阳水，中见金运，金水相得，寒不去，华雪水冰，杀气施化，霜乃降，名草上焦，寒雨数至，阳复化，民病热于中，宜治太阳之客，以苦补之，以咸泻之，以苦坚之，以辛润之，岁谷宜苍，间谷宜稷。三之气，自小满日寅初，至大暑日子初，六十日有奇，主位少征火，客气厥阴木，中见金运，火胜金，金胜木，天政布，风乃时举，民病泣出耳鸣掉眩，宜治厥阴之客，以辛补之，以酸泻之，以甘缓之，岁谷宜苍，间谷宜稻。四之气，自大暑日子正，至秋分日戌正，凡六十日有奇，主位太宫土，客气少阴火，中见金运，火胜金，溽暑至，湿热相搏，争于左之上，民病黄瘅而为 肿，宜治少阴之客，以咸补之，以甘泻之，以酸收之，岁谷宜丹，间谷宜豆。

　　五之气，自秋分日亥初，至小雪日酉初，凡六十日有奇，主位少商金，客气太阴土，中见金运，岁运之金得位，与土相和，其化燥湿更胜，沉阴乃布，寒气及体，风雨乃行，宜调太阴之客，以甘补之，以苦泻之，以甘缓之，岁谷宜丹，谷间宜麻。终之气，自小雪日酉正，至大寒日未正，凡六十日有奇，主位太羽水，客气少阳火，中见金运，畏火司令，阳乃大化，蛰虫出见，流水不冰，地气大发，草乃生，人乃舒，其病温厉，宜治少阳之客，以咸补之，以甘泻之，以咸 之，岁谷宜丹，间谷宜豆，六气之常也。岁气之化，天气胜者，阳明复之，地气胜者，太阳复之，其治各以其胜复法。

　　卷第二　运气

　　丙午岁图

　　丙午岁图

　　少阴君火司天，阳明燥金在泉，中见太羽水运，岁水太过，气化营运先天，热化在上，柔化左，动化右，辛化在下，玄化左，明化右，故天政所布其气明，地气肃而其令切寒交暑，热加燥，云驰雨府，湿化乃行，时雨乃降，金火合德，上应荧惑太白，其谷丹白，热化二，寒化六，清化四，正化度也。羽虫静，介虫育，是谓岁物之宜，毛虫耗，湿毒不生，是皆地气所制，水火寒热，持于气交而为病始，热病生于上，清病生于下，寒热相犯而争于中，民病咳喘、血溢、血泄、鼽、嚏、目赤、 疡。寒厥入胃，心痛、腰痛、腹大、嗌干、肿上，是岁火为天气，金为地气，火胜金，天气盈，当取火之化源，水运在中，火邪乃微，必抑其运水，资其岁胜，无使暴过而生其病，食丹白之谷，以全真气，食间气之谷，以辟虚邪，咸以 之而调其上，甚则以苦发之，以酸收之而安其下，甚则以苦泄之，运同地气，以温热化，其化上咸寒，中咸热，下酸温，药食宜也。岁半之前，少阴主之，其政热，若热淫所胜，则怫热至，火行其政，民病胸中烦热嗌干，右 满，皮肤痛，寒热咳喘，大雨且至，唾血、血泄、鼽、衄、嚏、呕，溺色变，甚则疮疡 肿，肩背臂 ，及缺盆中痛，心痛、肺 、腹大满，膨膨而喘咳，病本于肺，诊在手尺泽之脉，法宜平以咸寒，佐以苦甘，以酸收之，岁半之后，阳明主之，其令燥，若燥淫于内，则 雾清暝，民病喜呕，呕有苦，善太息，心胁痛不能反侧，甚则嗌干面尘，身无膏泽，足外反热，法宜治以苦温，佐以甘辛，以苦下之，岁运之化水太过，纪曰流衍，是谓封藏，寒司物化，天地严凝，藏政以布，长令不扬，其化凛，其气坚，其政谧，其令流注，其动漂泄沃涌，其德凝惨寒 ，其变冰雪霜雹，其化兼其所胜，其病胀，故曰岁水太过，寒气流行，大雨至，埃雾 郁，邪害心火，民病身热烦心躁悸，阴厥上下中寒，谵妄心痛，寒气早至，甚则腹大胫肿，喘咳寝汗出憎风，其治悉以咸热。初之气，自乙巳年大寒日申初，至是岁春分日午初，凡六十日八十七刻半，主位太角木，客气太阳水，中见水运，气与运同，地气迁，燥将去，寒乃始，蛰复藏，水乃冰，霜复降，风乃至，阳气郁，民反周密，关节禁固，腰 痛，炎暑将起，中外疮疡，宜治太阳之客，以苦补之，以咸泻之，以苦坚之，以辛润之，岁谷宜丹，间谷宜稷，虽有寒邪，弗能为害，是气也。用寒远寒，无犯司气之寒。二之气，自春分日午正，至小满日辰正，凡六十日有奇，主位少征火，客气厥阴木，中见水运，水生木，阳气布，风乃行，春气以正，万物应荣，寒气时至，民乃和，其病淋、目瞑目赤，气郁于上而热，宜治厥阴之客，以辛补之，以酸泻之，以甘缓之，岁谷宜丹，间谷宜稻，虽有风邪，弗能为害。三之气，自小满日巳初，至大暑日卯初，凡六十日有奇，主位少征火，客气少阴火，中见水运，二火相加，水运承之，天政布，大火行，庶类蕃鲜，寒气时至，民病气厥心痛，寒热更作，咳喘目赤，宜治少阴之客，以咸补之，以甘泻之，以酸收之，岁谷宜丹，间谷宜豆，虽有热邪，弗能为害。四之气，自大暑日卯正，至秋分日丑正，凡六十日有奇，主位太宫土，客气太阴土，中见水运，土居其位，又能胜水，溽暑至，大雨时行，寒热互至，民病寒热嗌干、黄瘅、鼽、衄、饮发，宜调太阴之客，以甘补之，以苦泻之，以甘缓之，岁谷宜白，间谷宜麻，虽有湿邪，弗能为害。五之气，自秋分日寅初，至小雪日子初，凡六十日有奇，主位少商金，客气少阳火，中见水运，火胜金，水运承之，畏火临，暑反至，阳乃化，万物乃生乃长荣，民乃康，其病温，宜治少阳之客，以咸补之，以甘泻之，以咸 之，岁谷宜白，间谷宜豆，虽有火邪，弗能为害。终之气，自小雪日子正，至大寒日戌正，凡六十日有奇，主位太羽水。客气阳明金，中见水运，水运得位，燥令行，余火内格，肿于上，咳喘甚则血溢，寒气数举，则雾 翳，病生皮腠，内舍于胁，下连少腹而作寒中，地将易也。宜调阳明之客，以酸补之，以辛泻之，以苦泄之，岁谷宜白，间谷宜黍，虽有燥邪，弗能为害，此六气之化也。岁气之交，天气胜则有太阳之复，地气胜则有少阳之复，其治各根据胜复之法，寒者热之，热者寒之，无翼其胜，无赞其复，此其道也。

　　卷第二　运气

　　丁未岁图

　　丁未岁图

　　太阴湿土司天，太阳寒水在泉，中见少角木运，岁木不及，气化营运后天，太阴湿化在上，少阳明化为左间，少阴灼化为居气，太阳咸化在下，厥阴动化为左间，阳明清化为右间，故地气上腾而其政肃，天气下降而其令寂，阴专其政，阳气退辟，大风时起，原野昏，白埃四起，云奔南极，寒雨数至，物成于差夏，湿寒合德，上应镇星辰星，其谷 玄，故阴凝于上，寒积于下，寒水胜火，则为冰雹，阳光不治，杀气乃行，民病寒湿、腹满、身愤、 肿、痞逆、寒厥、拘急，清化热化胜复同，邪气化度也。雨化五，风化三，寒化一，正化度也。委和之纪，曰上宫与正宫同，诸同正岁，气化营运同天，此言天气之平也。岁物所宜，则鳞虫育， 虫静，地气所制，则羽虫耗，热毒不生，故有余宜高，不及宜下，有余宜晚，不及宜早，土之利气之化也。民气亦从之，间谷命太征太商者，然土为天气，水为地气，土胜水，天气盈，宜取化源，以平土气，益其岁气，无使邪胜，食 玄之谷，以全其真，食间气之谷，以保其精，以苦燥之温之，甚者发之泄之，不发不泄，则湿气外溢，肉溃皮拆而水血交流，必赞其阳火，令御甚寒，从气之异，少其判也。岁半以前，天气太阴主之，太阴所至，其令湿，若湿淫所胜，则沉阴且布，雨变枯槁， 肿骨痛阴痹，阴痹者，按之不得，腰脊头项痛，时眩大便难，阴气不用，饥不欲食，咳唾则有血，心如悬，病本于肾，诊在足太 之脉，法宜平以苦热，佐以酸辛，以苦燥之，以淡泄之，岁半以后，地气太阳主之，太阳所至，其令寒，若寒淫于内，则凝肃惨栗，民病少腹控睾引腰脊，上冲心痛，血见嗌痛颔肿，法宜治以甘热，佐以苦辛，以咸泻之，以辛润之，以苦坚之，岁木不及，是谓胜生，生气不政，化气乃扬，长气自平，收令乃早，凉雨时降，风云并兴，草木晚荣，苍干雕落，物秀而实，肤肉内充，其气敛，其用聚，其化兼所不胜，春有鸣条律畅之化，则秋有雾露清凉之政，春有惨凄残贼之胜，则夏有炎暑燔烁之复，其眚东，其病内舍 胁，外在关节，复则炎暑流火，民病寒热疮疡痱疹痈痤，法宜调以辛温。初之气，自丙午年大寒日亥初，至是岁春分日酉初，凡六十日八十七刻半，主位少角木，客气厥阴木，中见木运，岁木当位，地气迁，寒乃去，春气正，风乃来，生布万物以荣，民气条舒，风湿相搏，雨乃后，民病血溢，筋络拘强，关节不利，身重筋痿，宜调厥阴之客，以辛补之，以酸泻之，以甘缓之，岁谷宜，间谷宜稻，则风不为邪，是气也。司气以温，用温无犯。二之气，自春分日酉正，至小满日未正，凡六十日有奇，主位太征火，客气少阴火，中见木运，火气当位，大火正，物承化，民乃和，其病温厉盛行，远近咸，若湿蒸相搏，雨乃时降，宜调少阴之客，以咸补之，以甘泻之，以酸收之，岁谷宜 ，间谷宜豆，则热不为邪。三之气，自小满日申初，至大暑日午初，凡六十日有奇，主位太征火，客气太阴土，中见木运，木生火，火生土，其化顺，天政布，湿气降，地气腾，雨乃时降，寒乃随之，感于寒湿则民病身重 肿胸腹满，宜治太阴之客，以甘补之，以苦泻之，以甘缓之，岁谷宜 ，间谷宜麻，虽有湿邪，不能为害。

　　四之气，自大暑日午正，至秋分日辰正，凡六十日有奇，主位少宫土，客气少阳火，中见木运，地气交司，畏火临，溽蒸化，地气腾，天气否隔，寒风晓暮，蒸热相搏，草木凝烟，湿化不流，则白露阴布以成秋令，民病腠理热，血暴溢，疟、心腹满热胪胀，甚则 肿，宜治少阳之客，以咸补之，以甘泻之，以咸 之，岁谷宜玄，间谷宜豆，虽有火邪，不能为害。

　　五之气，自秋分日巳初，至小雪日卯初，凡六十日有奇，主位太商金，客气阳明金，中见木运，金气得位，惨令已行，寒露下，霜乃早降，草木黄落，寒气及体，君子周密，民病皮腠，宜治阳明之客，以酸补之，以辛泻之，以苦泄之，岁谷宜玄，间谷宜黍，则燥不为邪。终之气，自小雪日卯正，至大寒日丑正，凡六十日有奇，主位少羽水，客气太阳水，中见木运，水当其位，寒大举，湿大化，霜乃积，阴乃凝，水坚冰，阳光不治，感于寒，则病患关节禁固，腰 痛，寒湿持于气交而为疾也。宜调太阳之客，以苦补之，以咸泻之，以苦坚之，以辛润之，岁谷宜玄，间谷宜稷，则寒不为邪，此六气之化也。岁气之交，天气胜则有厥阴之复，地气胜则有太阴之复，观其气至而治之，无翼其胜，无赞其复，温者清之，湿者燥之，此其道也。

　　卷第二　运气

　　戊申岁图

　　戊申岁图

</div>
    <div class="pagination">
<a href="圣济总录_page3.html">上一页</a><a href="圣济总录.html">1</a><a href="圣济总录_page2.html">2</a><a href="圣济总录_page3.html">3</a><span class="current-page">4</span><a href="圣济总录_page5.html">5</a><a href="圣济总录_page6.html">6</a><a href="圣济总录_page7.html">7</a><a href="圣济总录_page8.html">8</a><a href="圣济总录_page9.html">9</a><span>...</span><a href="圣济总录_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
