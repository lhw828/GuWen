<!DOCTYPE html>
<html>
<head>
    <meta charset="UTF-8">
    <title>兰台轨范 - 第 10 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰台轨范 - 第 10 页/共 29 页</h1>
    <div class="content">　　右二味以水七升煮取二升去滓分三服【此亦治寒霍乱之方】
　　霍乱转筋入腹方【外台】
　　木子根皮合煎汤服之
　　茱茰汤【外台】疗霍乱转筋不止
　　呉茱茰【一升】甘草　　亁姜【各二两泡】蓼子【一把】乱髪【一两烧】桂心【二两】
　　右六味以水七升煮取二升三合去滓分温三服
　　灸法【外台】以手拗所患脚大拇指当脚心急筋上七壮又灸当足大拇指聚筋上七壮　又灸足大拇指
　　下约中一壮　又灸涌泉入腹者灸脐左二寸十四壮　又灸股中大筋上隂一寸　转筋四逆者灸两乳根黒际各一壮　转筋欲死者灸脐上一寸十四壮
　　藿香正气散【局方】一元散【河间】苏合香丸【局方】香薷饮【局方俱见通治】
　　痓
　　金匮
　　太阳病发热无汗反恶寒者名曰刚痓【一作痉余同】太阳病发热汗出而不恶寒名曰柔痓　太阳病发热脉沉而细者名曰痓为难治　太阳病发汗太多因致痓　夫风病下之则痓复发汗必拘急　疮家虽身疼痛不可发汗汗出则痓　病者身热足寒颈项强急恶寒时头热面赤目赤独头动摇卒口噤背反张者痓病也若发其汗者寒湿相得其表益虚即恶寒甚发其汗已其脉如蛇　暴腹胀大者为欲解脉如故反伏者痓　夫痓脉按之如直上下行　痓病有炙疮难治　太阳病其症备身体强几几然脉反沉迟此为痓　太阳病无汗而小便反多气上冲胸口噤不得语欲作刚痓痓为病胸满口噤卧不着席脚挛急必介齿
　　痓方
　　栝蒌桂枝汤【金匮】太阳病其症备身体强几几然脉反沉迟此汤主之
　　栝蒌根【二两】桂枝　　芍药【各三两】甘草【二两】生姜【三两】大枣【十二枚】
　　右六味以水九升煮取三升分温三服取防汗汗不出食顷啜热粥法
　　麻黄加独活防风汤【金匮】治刚痓
　　麻黄　　桂枝【各一两】芍药【三两】甘草【半两】独活防风【各一两】
　　右六味毎服一两水煎
　　【痓病乃伤寒壊症小儿得之犹有愈者其余则百难疗一其实者或有因下而得生虚者竟无治法金匮诸方见效絶少】
　　葛根汤【金匮】大承气汤【金匮】桂枝加葛汤【有汗用见伤寒门】小续命汤【见中风门】
　　癃闭利淋
　　灵素
　　灵本输篇三焦手少阳之脉入络膀胱约下焦实则闭癃虚则遗溺　五味篇酸走筋多食之令人癃
　　素宣明五气论膀胱不利为癃不约为遗溺　气厥论胞移热于膀胱则癃溺血　骨空论督脉为病癃痔遗溺
　　金匮
　　淋之为病小便如粟状小腹急痛引脐中　淋家不可发汗发汗则必便血　热在下焦者则尿血亦令淋秘不通　小便不利者有水气其人苦渇
　　病源
　　石淋　淋而出石也肾主水水结则化为石
　　气淋　肾虚膀胱热气胀所为也
　　膏淋　淋而有肥状似膏故谓之膏淋亦曰肉淋此肾虚不能制于肥液故与小便俱出也
　　劳淋　谓劳伤肾气而生热成淋也
　　血淋　热淋之甚者则尿血心主血血之行身通遍经络循环腑脏劳甚则散失其常经溢渗入胞而成血淋也
　　胞转　其病状脐下急痛小便不通是也或因小便应下而强忍之或为寒热所迫此二者俱合水气还上气于胞使胞屈别不得充张外水应入不得入内溲应出不得出外内相壅塞故令不通病至四五日乃有致死者饱食讫应小便而忍之或饱食讫而走马或小便急疾走或忍水入房皆令胞转或胞落并致死【数便为癃絶不便为胞转】
　　尿床　小便乃水液之余从膀胱入于胞夜卧则阳气衰伏不能制于隂所以隂气独发于眠睡不觉尿出也
　　癃闭利淋方
　　栝蒌瞿麦圆【金匮】小便不利者有水气其人苦渇此主之
　　栝蒌根【二两】茯苓【三两】薯蓣【三两】附子【一枚泡】瞿麦【一两】
　　右五味末之炼蜜丸梧子大饮服三丸日三服不知増至七八丸以小便利腹中温为知
　　滑石白鱼散【金匮】主小便不利
　　滑石【二分】乱发【二分烧】白鱼【二分】
　　右三味杵为散饮服半钱日三服
　　茯苓戎盐汤【金匮】小便不利主之
　　茯苓【半斤】白术【二两】戎盐【一枚弹丸大】
　　右三味以水五升煮取三升分温三服
　　猪苓汤【金匮】脉浮发热渇欲饮水小便不利者主之猪苓【去皮】茯苓　　阿胶　　滑石　　泽防【各一两】右五味以水四升先煮四味取二升去滓内胶烊消温服七合日三服【此蓄饮之症】
　　治诸种淋方【千金】
　　葵根【八两】茅根　　石首鱼头口【各三两宜用头中骨】甘草【一两】通草【二两】贝子【五合】天麻根【五两】
　　右七味防咀以水一斗二升煮取五升分五服日三夜二亦主石淋【治石淋尤切】
　　石苇散【千金】治血淋
　　石苇　　当归　　蒲黄　　芍药
　　右四味各等分治下筛酒服方寸日三
　　胞转方【千金翼】治丈夫女人胞转不得小便八九日者滑石【一斤】寒水石【一两碎】葵子【一升】
　　右三味以水一斗煮取五升尽服即利
　　疗小便难方【本事方】治便难小腹胀不急治杀人
　　用葱白三斤细剉炒令热以帕子褁分作二处更替运脐下即通
　　石苇散【局方】治膀胱有热淋不宣或尿如豆汁或便出砂石并治之
　　木通【剉二两】石苇【二两去毛】滑石　　白术　　瞿麦芍药　　葵子【各三两】当归　　甘草【炙】　王不留行右为细末毎服二钱小麦汤调下食前日二三服
　　藕蜜煎【养老书】治老人淋病小便不利痛闷之极
　　藕汁【五合】白蜜【五合】生地黄汁【一升】
　　右相和防火煎之令如空心含半匙渐渐下饮食忌热食炙肉【此方亦治血淋】
　　治石淋方【千金翼】
　　车前子【二升】绢袋贮以水八升煮取三升空腹顿服之须防当下石子宿勿食服之良
　　治热淋方【千金翼】
　　白茅根【四斤】以水一斗五升煮取五升毎服一升日三夜二
　　四汁饮　　治热淋小便赤濇疼痛
　　卜萄【取自然汁】生藕【取汁】生地【取汁】白蜜【各五合】
　　右和匀先把一盏银器石器内慢火熬沸不拘时温服
　　牛膝膏　　治死血作淋
　　桃仁【去皮尖】归尾【各一两】牛膝【四两酒浸一宿】赤芍　　生地【各一两半】水十钟防火煎至二碗入麝香少许分四次空心服如夏月用凉水换此膏不壊
　　八正散【寳鉴】治诸淋
　　瞿麦　　栀子　　萹蓄　　大黄　　滑石木通　　车前子　　甘草【各一钱】加灯心一钱煎服
　　治小便失禁方【千金】以水三升煮鸡肠取一升分三服家韭子丸　　治遗溺及阳气衰败白浊遗精
　　家韭子【炒六两】鹿茸【四两酥炙】肉苁蓉【酒浸】牛膝【酒浸】熟地当归【各二两】兔丝子【酒浸】巴防【各一两半】杜仲　　石
　　斛　　桂心　　亁姜【各一两】
　　右为末酒糊丸桐子大毎服五十丸加至百丸食前盐汤温酒任下小儿遗尿者多因胞寒亦阳气不足也别作小丸服
　　夜多小便方【千金翼】治膀胱冷故小便至夜独多
　　鸡肠【五具治如食法】羊肾【一具去脂并令亁】赤石脂【六两】龙骨【三两】肉苁蓉【四两】川连【五两】桂心【二两】
　　右七味为末毎服方寸日二服五日中作羊肾炙一剂十日外作羊肾臛香味如常食饱与之
　　猪肚丸　　治小便频数
　　猪肚【一个莲子一升同煮一同去皮心焙亁为末】舶上茴香【五钱】破故纸【一两盐水炒】川练子【酒炒去核一两】母丁香【三钱】加桑螵蛸【一两尤效】蜜丸桐子大毎服五十丸空心温酒送下
　　缩泉丸　　治脬气不足小便频多
　　乌药　　益智仁【各等分】
　　右二味为末酒煮山药糊丸如梧子大毎服五十丸空心盐汤送下【一方有覆盆子】
　　治尿床【千金】取鸡肶胫一具并肠烧末酒服男雌女雄威喜丸【见通治】蒲灰散【见水肿】龙脑鸡苏丸【治五淋血崩见通治】













　　兰台轨范卷三
<子部,医家类,兰台轨范>
</div>
    <div class="pagination">
<a href="兰台轨范_page9.html">上一页</a><span>...</span><a href="兰台轨范_page5.html">5</a><a href="兰台轨范_page6.html">6</a><a href="兰台轨范_page7.html">7</a><a href="兰台轨范_page8.html">8</a><a href="兰台轨范_page9.html">9</a><span class="current-page">10</span><a href="兰台轨范_page11.html">11</a><a href="兰台轨范_page12.html">12</a><a href="兰台轨范_page13.html">13</a><a href="兰台轨范_page14.html">14</a><a href="兰台轨范_page15.html">15</a><span>...</span><a href="兰台轨范_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
