<!DOCTYPE html>
<html>
<head>
    <meta charset="UTF-8">
    <title>普济方四库 - 第 215 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 215 页/共 1812 页</h1>
    <div class="content">　　一捻金散　治尸咽喉及走马喉闭或脑内生痈
　　雄黄【研】藜芦　猪牙皂角【去皮并子各一两】
　　右为散先含水一口用药一米许搐鼻内即吐出水少时効
　　杏仁散　治尸咽喉内痛欲失声
　　杏仁【汤浸去皮尖双　炒】桂【去粗皮各二两】芜荑仁【炒一两】
　　右为散每服三钱匕绵裹含化咽津消尽再用日三五服
　　治尸咽喉痒痛
　　射干【一两】蔷薇根皮【一两】甘草【半两炙防赤剉】
　　右为散每服三钱水一盏煎至六分去滓不计时温服
　　治尸咽方
　　用烧履鼻防为灰暖水服之
　　治咽喉中痛痒吐之不出咽之不下似得蛊毒方用生姜含口中自差
　　又方
　　用青布裹麻黄烧筩盛烟吹喉中
　　治尸咽方
　　用烧麻子脂服之
　　治飞尸逰蛊中有物含吞不出方
　　用蚺蛇肉作脍食之
　　狗咽论
　　夫狗咽者喉中忽觉结塞不通如喉痹状是也隂阳之气出于肺循喉咙而上下若风毒热气客于喉间气结蕴积而生热故有结塞之俗云此疾由误咽毛而致其治法亦有将饭与狗分食取瘥者禳去之法也
　　方
　　昆布丸　治咽喉中壅闷气塞不通状如喉痹者昆布【洗去咸味一两】诃梨勒皮【二两】防榔【剉一两】松萝　干姜【炮制剉】桂【去粗皮各一两】海藻【洗去咸味一两】木通【剉二两】
　　右为末炼蜜为丸如梧桐子大每服酒温下二十丸食后临卧服
　　马牙硝煎　治狗咽气塞肿痛气欲絶者
　　马牙硝　木通【剉】升麻　瞿麦穗　犀角屑　马蔺子【各一两半】射干　参【各一两】
　　右细剉以水五盏煎至一盏半去滓下白蜜二两再煎成膏每服一匙头含化咽津
　　参散　治狗咽气塞
　　参　杏仁【汤浸去皮尖双仁炒】甘草【炙】赤茯苓【去黒皮】白术桔梗【炒】人参【各半两】
　　右为散每服二钱匕热汤调下日三五服
　　丹砂酒　治狗咽喉中忽觉结塞
　　丹砂　桂【去粗皮】绛矾【各半钱】
　　右为末绵裹用好酒浸良乆含之即瘥
　　二灰散　治狗咽纒喉风
　　灯心烧灰　炭上白灰　白僵蚕【直者炒各等分】
　　右同研为散生姜蜜水调下一钱匕
　　如圣散　治狗咽及咽喉紧急
　　赤芍药【一两】防风【去义三分】天麻【半两】
　　右为散每服一钱冷茶调下不拘时
　　石胆散　治纒喉风及狗咽
　　石胆【一钱半烧研】白芷【一钱为末】
　　右研匀细每服半钱匕温浆水调下取出涎后再一两服瘥
　　鸡子法　治狗咽
　　半夏【一钱末姜汁捜为饼子焙干细研】鸡子【一枚】
　　右先开鸡子头去黄又盛苦酒入半夏末殻中搅令匀安鸡子坐于溏灰火中慢煎沸热取出后稍冷就殻带温三服之
　　治狗咽喉方
　　用粟米三合以手团为一块与狗分食之即愈
　　治咽喉忽觉气塞喘息不通须臾欲絶方
　　用独颗蒜一枚削去两头可塞鼻窍患左塞右鼻患右塞左鼻喉口中浓血出立効
　　恶实散　治风热闭塞咽喉肿结
　　用恶实一合半生半炒捣罗为散酒调下一钱匕立瘥一方取生茎叶研涂上喉兼推一茎令头破内喉
　　又方
　　用生防粘子用末沙糖为丸噙化又用根切一升以水五升煮取三升去滓分温三四服忌蒜麫
　　如圣丸【一名如圣散】　治喉中忽然结塞不通【方见口舌咽喉门喉痹类】黄白散　治狗咽
　　芒硝【研一两】硫黄【研一两】
　　右先将芒硝于铫子内熬令沸澄清下硫黄末于铫子内搅令熖出即倾在新碗内放冷细研如粉每服半钱匕新汲水调下
　　咽喉生谷贼论
　　夫喉中生谷贼者喉中结肿疼痛不通饮食妨闷此由禾中有短穗偶误食之澁搏咽喉如鱼鲠不上不下风热加之则结肿不消若不急疗亦能杀人
　　方
　　象牙散　治咽喉中生谷贼如鲠状不上不下疼痛妨闷
　　象牙【末一分】甘草【大者一寸】滑石【半分】菉豆粉【二两】郁金【小者一块】乳香【研】硼砂【研】射香【研各半两】
　　右为散每服半钱匕新汲水调下
　　五味子汤　治咽喉肿生谷贼结肿疼痛妨害饮食五味子【炒一两半】干姜【炮】麦门冬【去心焙】桂【去粗皮各一两】桑白皮【剉炒三两】粳米【炒一合】
　　右粗捣筛每服三钱匕水一盏煎至五分去滓温服日三不计时
　　射干汤　治咽喉生谷贼咽食妨闷
　　射干　升麻【各三分】桔梗【防炒一两】参　木通【剉各三分】甘草【炙剉各半两】
　　右粗捣筛每服三钱匕水一盏入竹叶七片煎至六分去滓食后温服如要通利加大黄一两以利为度
　　治咽喉生谷贼肿痛方【出圣惠方】
　　重防【半两赤色者】木鳖子仁【半两】川大黄【半两剉碎防炒】马牙硝【半两】半夏【一分汤浸洗七遍去滑】
　　右为末炼蜜和丸【口女】樱桃大以绵裹一丸含咽津
　　乳香丸　治喉中生谷贼若不为急治亦可以杀人【出圣惠方】
　　乳香【半分】硇砂【一分】琥珀　脂松【半两】
　　右各研为末再同和匀镕白蜡为丸如鸡头大每服一丸含咽津以差为度
　　茯苓散　治喉中生谷贼结肿疼痛饮食妨闷
　　赤茯苓　贯众　缩砂仁　甘草【炙等分】
　　右为细末干掺一钱喉中次以水送下
　　治谷贼方【出直指方】
　　硼砂　牙硝【等分】
　　右细研每服半钱以薄绵裹含咽
　　麻仁散【出三因方】　治谷贼尸咽喉中痒此因误吞谷芒抢刺痒痛
　　用芝麻炒不拘多少为末汤防服凡谷贼属咽马喉风属喉不可不分
　　治谷贼冲咽喉两頬上腭舌下暴肿咽物妨闷疼痛及咽喉中傍痛
　　用矾石生研为末少少傅肿处以差为度有涎即吐之一方用绵裹含咽津如傍痛侧卧就痛处含之勿咽
　　又方【出圣惠方】
　　用鍼刺破令黒血出后含马牙硝一小块咽津即差一方用绵裹半钱匕含
　　升麻汤【一名黄蘖汤】　治咽喉生谷贼咽物妨闷【方见本门尸咽喉类】谷贼方【出直指方】
　　木鳖子仁　川大黄【焙】牙硝　射干　山豆根川升麻　白药【各等分】
　　右为末炼蜜丸如皂子大以薄绵裹含咽液
　　如神丸【一名如圣凢】　治喉中忽然结塞不通【方见本门喉痹类】
　　咽喉中如有物妨闷论
　　夫咽者胃之系故咽主咽物夫气通于肺故喉主通气咽喉中妨闷如有物乃肺胃壅滞风热客搏结于咽喉使然故圣惠以忧愁思虑气逆痰结皆生是疾
　　方
　　防风散【出圣济总録】　治咽喉中如有物妨闷噎塞胸膈痰滞
　　防风【去叉】人参　白术　独活【去芦头】草豆防【去皮各三分】天麻　芎防　白芷　赤茯苓【去黒皮各一两】细辛【去苗叶】高良姜　青橘皮　甘草【炙各半两】京三棱【炮制半两】厚朴【去粗皮姜汁炒三钱】
　　右为散每服三钱匕酒调下枣汤亦得日三不拘时
　　杏仁煎　治肺胃壅滞咽喉中如有物妨闷
　　杏仁【汤浸去皮尖双仁炒黄】桑根白皮【剉炒】贝母【去心各一两半】生姜【汁一合半】地黄【汁二合半】酥【半两】大枣【六十枚去核】紫苑【去苗三分】甘草【炙】桔梗【炒】五味子【炒】赤茯苓【去黒皮】地骨皮【各一两】人参【三分】
　　右先研杏仁以水五升滤去汁将草药细剉同煎至二升以绵滤去滓续下酥及地黄汁慢火煎成膏每食后含一匙头细细咽津
　　射干散【出圣惠方】　治咽喉中有物妨闷噎塞疼痛闷乱咽物不下
　　射干　犀角屑　川升麻　桔梗【各三分】诃梨勒皮紫苏子【炒】赤茯苓　枳殻【麸炒去穣】防榔【各一两】甘草
　　【炙赤剉】木通【剉】木香【各一两】
</div>
    <div class="pagination">
<a href="普济方四库_page214.html">上一页</a><span>...</span><a href="普济方四库_page210.html">210</a><a href="普济方四库_page211.html">211</a><a href="普济方四库_page212.html">212</a><a href="普济方四库_page213.html">213</a><a href="普济方四库_page214.html">214</a><span class="current-page">215</span><a href="普济方四库_page216.html">216</a><a href="普济方四库_page217.html">217</a><a href="普济方四库_page218.html">218</a><a href="普济方四库_page219.html">219</a><a href="普济方四库_page220.html">220</a><span>...</span><a href="普济方四库_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
