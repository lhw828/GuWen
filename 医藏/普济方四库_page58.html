<!DOCTYPE html>
<html>
 <head>
  <meta charset="utf-8"/>
  <title>
   普济方四库 - 第 58 页/共 1812 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方四库 - 第 58 页/共 1812 页
  </h1>
  <div class="content">
   大腹皮汤【圣惠方】　治脾胃气冷热不和胸膈气滞不下饮食宜服
　　大腹皮【剉防炒】桑根白皮【剉各半两】陈橘皮【汤浸去白焙】诃梨勒皮【煨】赤茯苓【去黑皮炒三分】
　　右粗捣筛每服三钱匕以水一盏入生姜半分煎至七分去滓不计时温服
　　胜金丸　治脾胃冷热气不和不思饮食或腹痛防刺
　　山栀子仁　乌头【各等分】
　　右生捣罗为细末以酒糊丸如梧桐子大每服十五丸炒生姜下如小肠气痛炒蘹香子酒下二十丸
　　治腹冷不调【本草】
　　以筯子根酒饮磨服
　　饮食劳倦【附论】
　　夫人之百病皆由喜怒不节饮食失宜寒温不适劳役所伤以致中气有亏而五脏六腑之气皆不足也由是而隂阳二证生焉其外伤风是天之邪气感则伤人筋骨风从上受之风伤筋寒伤骨有形之物病也系在下焦肾肝是也肾肝地之气既絶于内肝主筋肾主骨故得病则筋骨酸疼筋骨之絶是肾肝之本亦絶乃有余之病当防不当补其内伤饮食则水糓之寒食感则害人六腑温存下受之脾胃之气不足而反下行极则冲脉之火逆而上是无形之元气受痞系在上焦上焦者心肺是也心肺天之气既絶于外心主荣肺主卫荣衞周身在于皮毛之间故得则亦恶风寒荣卫失守皮肤之间无阳以滋养是心肺之本亦絶乃中气不足之病当补不当泄俗徃徃将中气不足之证误作外感风寒有余客邪之病不知里之虚实而重防其表使荣衞双絶安得不至于死不可不辨外伤寒邪者其热也翕翕怫怫然发于皮毛之上皮肤腠理阳之分寒邪中之欝遏阳不得伸发热而鼻塞心烦闷稍稍裸露皮肤明其热在外也其恶寒也虽重衣下幕逼近烈一日一时增加愈甚必入里作下证乃可罢此证也内伤饮食及劳役所伤者其热也蒸蒸而燥上冲头项旁彻皮毛盖为肾间受脾下流之湿气闭塞致隂火上行故浑身躁热近寒凉则已明其热在内也其恶寒也但见风见寒或居隂寒无日处便恶无有间防一避风或添衣而覆被其所恶则不见实表而已此其证也况内伤亦有头疼项强腰痛与太阳表证相似余则不同内伤饮食发热则汗出外伤风寒则不汗出得汗乃解尤当先审用药也　伤饮食劳役病手心热手背不热病在内也外伤风寒病则手背热手心不热病在外也内伤饮食及劳役必口失五味必腹中不利欲言强答口多沫涶鼻中清涕或有或无此隂证也外伤风寒必鼻塞不利而清涕声言壅口不和此阳证内经云伤食恶寒伤寒是也外伤风寒则气壅盛而有余者葢心肺元气无减损又添邪气助之使鼻气壅塞不利并从口出发言前轻后重声状有力故曰气胜有余之病也内伤饮食及劳役则短气少气上喘而不足葢心肺之气先损为热既伤气使四肢无力气怯声低不欲言语故曰气少不足之病也内伤则头痛有时而作有时而止外伤则头痛常常有之直入里方罢内伤则心肺之气为脾土湿热所乘脾主四肢必四肢沉重怠惰嗜卧经云热伤气热则骨消筋缓是也外伤则肾肝气絶为寒邪所伤肾主骨为寒肝主筋为风必筋疼骨沈着体倚枕不能摇动经云寒伤形寒则筋挛骨痛是也外伤不恶食而能食口仍能知五味心气和脾气通故也内伤不能食而恶食口不知五味心气絶脾气损故也外伤风二三日谷消水去邪入里则有渇内伤饮食久病者湿气流在血脉中则不渇若劳役形质伤之重者大火炽上尅肺金则渇矣　胃中元气盛则能食而不伤过时而不饥脾胃俱旺则能食而肥脾胃俱虚则不能食而痩或少食而肥虽肥而四肢不举葢脾虚而气盛也又有善食而痩者胃伏火邪于气分则能食脾虚则肌肉消即食亦痩也叔和谓多食亦肌虚此之谓也夫饮食不节则胃病胃病则气短精神少而生大热有时显火上行独燎其靣靣热足阳明病病则脾无所禀受脾为死隂不主时也故亦从而病焉形体劳役则脾病而怠惰嗜卧四肢不收大便泄防脾既病则胃不能独行津液故亦从而病焉大抵脾胃虚弱阳气即不能发生是春夏之令不行五行之气不生脾病则下流乘肾土尅水则骨乏无力是为骨蚀令人骨髓空虚足不能履地是隂气重叠此隂盛阳虚之证汗之则愈下之则死若用辛甘之药滋胃当升当浮使生长之气旺言汗之者非正发汗也为助阳也夫胃病其脉缓脾病其脉迟若人当脐有动气按之劳若痛乃火乗土位其脉洪缓更有身弱心中不便之证此阳气衰弱不能生发不当于五脏中用法治之当从脏气发时论中升降浮沉补泻法用药如脉缓怠惰嗜卧四肢不收或大便泄防此湿胜从平胃散若脉气弱自汗四肢发热大皮泄防或皮毛枯槁髪脱落从黄耆建中汤脉虚而弱于四物汤中摘一味或二味以夲显证中加之或真气虚弱及气短脉弱从四君子汤或小便秘澁赤黄多少从五苓散去桂摘一二味加正药中已上五药当于本中随所兼见证加减假令表虚自汗春夏加黄耆秋冬加桂如腹中急缩或脉加防风急甚加甘草腹中窄狭或气短者亦如之腹满气不转者勿加虽气不转而脾胃中气不和者勿去但加厚朴以破滞气然亦不可多用于甘草五分中加一分可也腹夯闷此非腹胀乃散而不收可加药收之如肺气短促或不足者加人参白药中焦用白药则脾中升阳使肝胆之邪不敢犯也腹中窄狭及缩急者去之及诸酸澁药亦不可用腹中痛者加甘草白芍药稼穑作甘甘者己也曲直作酸酸者甲也甲己化土此仲景妙法也腹痛兼发热加黄芩恶寒或腹中绞寒加桂怠惰嗜卧有湿胃虚不能食或沉困或泄防加苍术自汗加白术小便不利加茯苓渇亦如之气弱者加白茯苓人参气盛者加赤茯苓缩砂仁气腹不能转运有热者防加黄连心烦乱亦如之小便少者加猪苓泽泻汗多津液竭于上勿加之是津液还入胃中欲自行也不渇而小便闭塞不通加炒黄蘖知母小便澁者加滑石炒小便淋沥者加泽泻且五苓散治渇而小便不利无恶寒者不得用桂不渇而小便自利妄见妄闻乃瘀血证用炒黄蘖知母以除肾中燥热窍不利而淋加泽泻炒滑石若窍不利者六一散中加木通亦可心脏热者用钱氏方中导滞散中满或但腹胀者加厚朴气不顺加橘皮气滞加青皮一橘皮三气短小便利者四君子汤中去茯苓加黄耆以补之如腹中气不转者更加甘草一半腹中刺痛或周身刺痛者或里急者腹中不寛快者是也盛虚坐而大便不得皆血虚也血虚则里急或血气虚弱而目睛痛者加当归身头痛者加川芎若头疼者加细辛此少隂头痛也发脱落及脐下痛加熟地黄调理脾胃虚弱于此药中加减如五脏正中互显一二证各对证加药无不验然终不能使人完复后或有因而再至者亦由督任冲三脉为邪皆胃气虚弱之所致也法虽依证加减执方料病不依素问法度耳是以检讨难素及黄帝经中説脾胃之源乃阳气不足隂气有余当从六气不足浮沉升降法随证用药治之葢脾胃不足不同余脏无定体故也其肝心肺肾有余不足或补或泻惟益脾胃之药为切经言至而不至是为不及所胜妄行所生受病所不胜乗之也至而不至者谓从后来者为之虚邪心与小肠来乗脾胃也脾胃脉中见浮大而其病或烦躁闷乱或四肢发热或口干舌干咽嗌葢心生火小肠主热来乗土位乃湿热相合故烦燥闷乱四肢者脾胃也火乗之故四肢发热也饮食不节劳役所伤以致脾胃虚弱乃血所生病主口中津液不行故口干咽干病人自以为渇燥医以五苓散止渇燥而反加渇燥乃重渇津液以至危亡经云虚则补其母当以心与小肠中以补脾胃之根蒂也甘温之药为之主以苦寒之药为之使以酸味为之臣佐以甘辛心主缓急食酸以收之心火旺则肺金受邪金虚则以酸补次以甘温及甘寒之剂于脾胃中泻心火之亢盛是致其本也所胜妄行者言心火旺能令母实者肝木也肝木旺则火之势无所畏惧而妄行也故脾胃先受之或身体沉重走疰疼痛葢湿热相搏而风热欝而不能伸附着于有形也或多怒若风热不防于地中或目病而生内障者脾裹血胃主血心主脉脉者血之府也或云心主血又云肝主血肝之窍开于目或妄闻起妄心夜梦亡人四肢满闭转筋皆肝木火盛而为邪也或生痿或生痹或生厥或中风或生恶疮或作肾痿或为上热下寒为邪不一皆风热不得生升长而木火遏于有形中也所生受病者言肺受土火木之邪而清肃之气伤或胸满少气短气肺主诸气五脏之气皆不足而阳道不行也或咳嗽寒热者湿热乗其内也所不胜乗之者水乗木之旺行而反来侮土欲肾入心为汗入肝为泣入肺为涎入脾为痰为嗽为涕为嚏为水出鼻也一説下元土盛尅水致督任冲三脉盛火旺煎熬令水沸腾而乗脾肺故痰涎唾出于口也下行为隂汗为外肾冷为不足不任身为脚下隠痛或水附木势而上为眼澁为眵为涙皆由肺金之虚而害于外也夫脾胃不足皆为血病是阳气不足隂气有余故九窍不通诸阳气根于隂血中隂血中受火邪则隂盛隂盛则上乗阳分而阳道不行无生发升腾之气也夫阳气走窍者也隂气附形质者也如隂气附于土阳气升于天则各安其分也今所立方中有辛甘温药者非独用也复有甘草大寒之剂以非独用以火酒二制为之使引苦甘寒药至顶而复入于肾肝之下此所调升降浮沉之道自偶而竒竒而至偶者也阳分竒隂分偶泻隂火以诸风药升发阳气以滋肝胆之用是令阳气生上出于隂分末用辛甘温药按其升药使大发散于阳分也而令走九窍经云食入于胃散精于肝淫气于经食入于胃浊气归心淫精于脉脉气流经经气归于肺肺朝百脉输精于皮毛毛脉合精行气于府且饮食入胃先行阳道而阳气升浮也浮者阳气散满皮毛升者充塞头顶则九窍通利也若饮食不节损其胃气不能尅化散于肝归于心溢于肺食入则昏冐欲睡得卧则食在一邉气暂得舒是知升发之气不行者此也饮入于胃游溢精气上输于脾脾气散精上归于肺病人饮入胃遽觉至脐下便欲小便由精气不输于脾不归于肺则心火上攻口燥咽干是隂气太盛其理甚易知也脾胃病则当脐有动气按之牢若痛有是者乃脾胃虚无是则非也
　　脾胃不足则火不能生土而反亢拒此至而不至是为不及也
　　白术【君】人参【臣】甘草【佐】芍药【佐】黄连【使】黄耆【臣】桑白皮【佐】
　　诸风药此是风能胜湿也诸甘温药亦可
　　心火亢盛乗于脾胃之位亦至而不至是为不及也芍药【佐】石膏【佐】黄连【君】知母【佐】黄蘖【臣】甘草【使】生地黄【臣】黄芩【佐】
　　肝木妄行胸脇痛口苦舌干徃来热而呕多怒四肢满闷淋溃便难转筋腹中急痛此所不胜乗之也羗活【佐】防风【臣】升麻【使】柴胡【君】独活　芍药【臣】甘草【臣】白术【佐】茯苓【佐】猪苓　泽泻【佐】肉桂【臣】藳本川芎　细辛　蔓荆子　白芷　石膏　黄蘖知母　滑石
　　肺金受邪由脾胃虚弱不能生肺乃所致受病也故咳嗽气短气上皮毛不能御寒精神少而渇情懆惨而不乐皆阳气不足隂气有余是体有余而用不足也
　　人参【君】白术【佐】白芍药【佐】橘皮【臣】青皮【破滞气】黄耆【臣】桂枝【佐】桔梗【引用】桑皮【佐】甘草【诸酸之药亦可】木香【佐】防榔　五味子【佐】
　　此三味除客气肾水反来侮土所胜者妄行也作涎及清涕唾唾多溺多而恶寒者是也土火复之及三脉为邪则不足任身足不痛不能践地骨乏无力喜睡两足冷腹隂隂而痛妄闻妄见腰背脾皆痛白术【臣】苍术【佐】川乌头【臣】干姜【君】肉桂【佐去皮少许】茯苓【佐】泽泻【使】猪苓【佐】附子【佐炮少许】
　　夫饮食入胃阳气上行津液与气入于心贯于肺充实皮毛散于百脉脾禀气于胃而浇灌四傍荣养气血者也今饮食损胃劳倦伤脾脾胃虚则火邪乗之而生大热当先于心分补脾之源而土生于火兼于脾胃中泻火之亢甚是先治其标后治其本也且湿热相合阳气日已虚则不能上升而脾胃之气下流并入肾肝是有秋冬而无春夏春主升夏主浮人则肝心应之弱则隂气胜则阳气不能经营阳本根于隂惟泻隂中火味薄风药升发以伸阳气则隂气不病阳气生矣　假令不能食而肌肉削乃本病也其右关脉缓而弱本脉也而本部本脉证脉中兼见脉或见四肢满闭淋沥便难转筋一二证此肝之脾胃病也当于本经药中加风药以泻之本部本证脉中兼见洪大或肌热烦热靣赤而不能食肌肉消一二证此心之脾胃病也当于本经药中加泻心火之药本部本证脉中兼见浮澁或见气短气上喘嗽咳痰盛皮澁一二证此肺之脾胃病也当于本经药中兼泻肺之体及补肺之药本部本证脉中兼见沉细或见善恐惧之证此肾之脾胃病也当于本经药中加泻肾水之浮及泻隂火伏炽之药病有逆从治有反正除四反治法不须论之惟有阳明厥隂不从标本从乎中也假如时在长夏之令中立方谓正当主气衰而客气旺之时也后之处方者当从此法加时令药名补脾胃泻隂火升阳汤升阳益胃汤之类方在脾胃俱虚类君臣佐使法有毒无毒无毒所治为主主病者为君佐君者为臣应臣者为使一法力大者为君凡药之用皆以气味为主补泻在味随时换气气薄者为阳中之隂气厚者为隂中之阳味薄者为隂中之阳味厚者为隂中之隂辛甘淡中热者为阳中之阳辛甘淡中寒者为阳中之隂酸苦醎之寒者为隂之隂酸醎之热者为隂中之阳夫辛甘淡酸苦醎乃味之隂阳又为地之隂阳也温凉寒热乃气之隂阳又为天之隂阳也气味生成而隂阳造化之机存焉一味之内气味兼有一药之中理性具焉主对治疗由是而出假令治表实麻黄葛根表虚桂枝黄耆里实枳实大黄里虚人参芍药热者黄芩黄连寒者干姜附子之类为君君药分两最多臣药次之使药又次之不可令臣过于君君臣有序相与宣摄则可以御邪除病矣如阳脉澁隂脉腹中急痛法当以芍药之酸于上泻木为君饴糖炙甘草甘温补脾养胃为臣水挟木势亦来侮土故脉而胀痛肉桂大辛热佐芍药以退寒水姜枣甘辛温发散阳气行于经脉皮毛为使建中之名于此见焉有缓急收散升降浮沉澁滑之类非一也皮毛肌肉之不伸无大热不能食而渇者加葛根半两燥热及胃气上冲为冲脉所逆或作恶气而里者加炒黄蘖知母觉胸中热而不渇加炒黄芩如胸中结滞气澁或有热病者亦各加之如食少而小便少者津液不足也勿利之益气补脾自行矣气弱气短者加人参入升阳之剂助阳尤甚如人恶热发热而躁渇脉洪大白虎汤主之或喘者加人参如渇不止寒水石石膏各等分少少与之即钱氏方中甘露饮主身大热而小便数或上饮下溲此躁热也气燥加白葵花如脉只加风药不可用五苓散如小便不行病増者此内燥津液不能停留致津液加炒黄蘗赤葵花心下痞闷加黄连一黄芩三减诸甘药不能食心下软而痞者甘草泻心汤则愈喘满者加炙厚朴小便不利者加之小便为禁药也胃虚弱而痞者加甘草喘而不利者加苦葶苈气短气弱而腹防满者不去人参去甘草加厚朴然不若苦味泄之而不令大便行如腹防满者而气不转加之中满者去甘草倍黄连加黄蘗更加三味五苓散少许此病虽宜升宜汗如汗多亡阳加黄耆四肢肌热烦热与羌活柴胡升麻葛根甘草则愈鼻流清涕或顶背脊膂强痛活防风甘草等分黄连加倍临卧服之有大热脉洪大加苦寒剂而热不退者加石膏如脾胃中热加炒黄连甘草凡治此病脉数者当用黄蘖或少加黄连以柴胡苍术黄耆甘草更加升麻得汗出则脉必下是火欝而发之也如证退而脉数不退不洪大而痰有力者多加苦药加石膏如大便软或泄者加桔梗食后服之此药悮用则其害非细用者旋旋加之如食少者不可用石膏石膏善能去脉数即病退脉数不退者死不治不大渇亦不可用如脉而数者此隂气也风药升阳以发火鬱则脉数峻退矣风寒汗出肩背痛中风小便数而欠者风热乗其肺使肺气鬱甚也当泻风热以通气防风汤主之小便遗失者肺气虚也宜卧养气禁劳役以黄耆人参之类补之不愈当清其热加黄柏生地黄肩背痛不可回顾此手太阳气鬱而不行以风药散之如脊痛项强腰似折项似防上冲头痛及足太阳经不行也以活胜湿汤主之如腿脚沉重者无力者加酒洗汉防己半钱轻则附子重则川乌头少许以为引用而行经也如卧而多惊小便淋溲者邪在少阳厥隂亦用太阳经药更加柴胡半钱如淋加泽防半钱此下焦三经风寒合病也肾肝之病同一治为俱在下焦非风药行经不可也如大便后有白脓或赤便脓者因劳役气虚伤大肠也以黄耆人参汤补之如里急后重者血虚也加当归如肺胀膨胀而喘嗽胸膈气满壅盛而上奔者多加五味子人参次之麦门冬又次之黄连少许甚则交两手瞀者真气大虚也若气短加黄耆五味子人参气盛加五味子人参黄芩荆芥穂冬月去荆芥穗加草豆防仁如咽嗌痛颔肿颈肩懦肘臂外后亷靣赤脉洪大者以活防风甘草藳本通其经血加黄芩黄连消其肿以人参黄耆益其元气而泻其火邪如脉者寒也或靣白善嚏或靣白色恶皆寒也亦加活等四味当泻足太阳不用黄芩少加附子以通其脉靣色白多悲恐者更加桂附如便白脓少有滑频见汚衣者气脱加附子皮甚则加米谷如气澁者只以甘药补气当安卧不动以养其气夫脾胃虚弱必上焦之气不足过夏天气热甚损其元气怠惰嗜卧四肢不收精神不足两脚痿弱遇早晩寒厥日髙之后阳气将旺复热如火乃隂阳气血俱不足故或热厥而隂虚或寒厥而气虚口不知味目中流火而视物无所见小便频而数大便难而结秘胃脘当心而痛两脇痛或急缩脐平周围如绳束之急甚则如刀刺腹难舒伸胸中闭塞时显呕哕或有痰嗽口沃白沬舌强腰背脾眼皆痛头痛时作食不下或食入即饱全不思食自汗尤甚若隂气覆在皮毛之上皆天热之热助本病乃庚大肠辛肺金为热所乗而作当先救元气调理庚辛之不足以黄耆人参汤主之如心痞闷加黄连二分或三分如胃脘常痛减大寒药加草豆仁五分如脇下痛或缩急加柴胡二分或三分如头痛目中溜火加黄连二分或三分川芎三分如头目不清利上壅下热加蔓荆子三分藳本二分细辛一分川芎三分生地黄二分如气短精神如梦寐之间困乏无力加五味子九个如大便澁滞隔一二日不见者致食少不下血中伏火而不得润也加当归身生地黄各半钱桃仁三枚麻子仁泥五分如大便通所加之药勿再服如大便又不快利者勿用别药少加大黄煨半钱如不利者非血结血秘而不通也是热则生风其病人必显风证单血药不可服加之常服人参黄耆汤只用活半两防风半两二味防咀以水四盏煎至一盏去滓空心服之其大便必大走也一服便止如胸中气滞加青皮一分或二分并去白橘皮倍之去其邪气此病本元气不足惟当补元气不当泻之如气太甚或补药过多或病人心有忧滞鬱之事更加木香二分或三分白豆防仁二分缩砂仁二分或三分如腹痛不恶寒者加白芍半钱黄芩二分却减五味子　脾胃虚弱遇六七月间河涨淋诸物皆润人汗沾衣身重短气甚则四肢痿软行歩不正脚软眼黒欲倒此肾水与膀胱俱竭状也当急救之滋肺气以补水之上源又使庚大肠不受邪热不令汗大泄也汗泄甚则止津液则七神无依津液相乗神乃自生津者庚大肠所主三伏之义为庚金受囚也若正津液汗太泄湿令亢甚则清肃之气正燥金受囚风木无可以制故风湿相搏骨节烦疼一身尽痛亢则害承乃制是也五月常服五味子是泻丙火补庚大肠益五脏之元气壬膀胱之寒已絶于己癸肾水已絶于午今更逢湿旺助热为邪西方北方之寒清絶矣圣人立法夏宜补者补天真元气非补热火也令人夏食寒是也为热伤元气以人参麦门冬五味子生脉脉者元气也人参之甘补元气泻热火也麦门冬之苦寒补水之源而清肃燥金也五味子之酸以泻火补庚大肠与肺金也当此之时无病之人亦或有二证或避暑热纳凉于深堂大厦得之者名曰中暑其病必头疼恶寒身形拘急肢节疼痛而烦心肌肤火热无汗为房室隂寒所遏使周身阳气不得伸越意多以大顺散主之是也若行人或农夫于日中劳役得之者名曰中热其病必苦头痛发燥热手扪之肌肤大热必大渇引饮汗大泄无气以动乃天热外伤肺气苍术白虎汤主之洁古云动而得之为中热静而得之为中暑中暑隂证当发散也中热者阳证为热伤元气非形体受病也若虚损脾胃有宿痰之人遇此天暑将理失所违时伐化必困乏无力懒语气短气弱气促似喘非喘骨乏无力其形如梦寐蒙蒙如烟雾中不知身所有也必大汗泄若风犯汗眼皮肤必搐项筋皮枯毛焦身体皆重支节时有烦疼或一身尽痛或渇或不渇或小便黄澁此风湿相搏也头痛或头重上热壅盛口鼻气短促身心烦乱有不生之意情思惨凄此隂胜阳之极也病甚则转肾肝之为痿厥四肢如在火中为热厥四肢寒冷者为寒厥寒厥则腹中有寒热厥则腹中有热为脾主四肢故也若肌肉濡溃痹而不仁为肉痿证证皆有肺疾用药之人当以此调之气上冲胸皆厥证也痿者四肢痿软而无力也其心烦寃不止厥者气逆也甚则大逆故曰厥逆其厥痹多相须也于黄耆人参五味子麦门冬汤中每服加白茯苓二分泽泻四分猪苓一分白术一分如小便快利不黄色只加泽泻二分与二术上下分消其湿如行歩不正脚膝痿弱四肢欲侧者已中痿邪加酒洗黄蘖五分炒知母三分不令妨其食当以意斟酌若妨食则止食进则再服三里气冲以三棱鍼出血若汗不减不止者于三里穴下三寸上亷穴出血禁润物湿面夫痿者湿热乗肾肝也当急去之不然则下焦元气竭尽而成软瘫腰下不能动心烦寃而不止也若身重减气不短小便如常及湿热之令退时或所増之病气退者不用五味子泽泻茯苓猪苓黄蘖知母苍术白术之药只依本病中证加减常服药亦须用酒黄蘖二分或三分如更时令清燥之气大却加辛温泻之苦湿气盛风证不退运麻木不仁除风湿羌活主之夫脉洪缓而沉按之中指下得一时澁其证四肢满闭肢节烦疼难以屈伸身体沉重烦心不安忽时忽痩四肢懒倦口失滋味复难舒伸大小便清利而数或上饮下便或大便澁滞不行一二日一见夏月飱泄米谷不化或便后见血见白脓胸满短气咽膈不通或痰嗽粘稠口中沃沫食入反出耳鸣耳聋目中流涙视物昏花努肉红丝垫壅头目不得安息嗜卧无力不思饮食调中益气汤主之气虚身弱得之伤暑热伤气故也有所逺行劳倦逄大热而渇渇则阳气内伐内伐则热舎于肾肾者水脏也今水不胜火则骨枯髓虚足不任身发为骨痿者生于大热也此温成痿令人骨乏无力故治痿独取于阳明时当长夏湿热大胜蒸蒸而炽人感之多四肢困倦精神短少懒于动作胸满气促肢节沉疼或气髙而嗽身热而烦心膨闭小便黄而数大便溏而频或痢出黄如糜或如泔色或渇或不渇不思饮食自汗体重或汗少者血先病而气不病也其脉中得洪缓若湿气相搏必加之以迟迟病虽互换少差其天暑湿令则一也宜以清燥之剂治之阳气者卫外而为固也是则气泄令暑邪于卫故身热自汗以黄耆甘温补之为君人参橘皮当归甘草防温补中益气为臣苍术白术泽泻渗利而除湿升麻葛根甘苦平善解肌热又以风胜湿也湿胜则食不消而作痞满故炒麹甘草青皮辛温消食快气肾恶燥急食辛以润之故以黄蘖苦辛寒借甘味泻热补水虚者淫其化以人参五味子麦门冬酸甘防寒救天暑之伤于庚金为佐名曰清暑益气汤此病皆由饮食劳倦损其脾胃乘天暑而病作也但药中犯泽泻猪苓茯苓灯草通草木通淡渗利小便之类皆从时令之旺气以泻脾胃之客邪而补金水之不及也此方以从权而立之者若于无时病湿热脾土之证或小便已敷肾肝不受邪者误用之必大泻真隂竭絶肾水先损两目也心火乘脾乃血受火邪而不能外发阳气伏于地中地者人之脾也必用当归和血少用黄蘖以益真隂脾胃不足之证须少用升麻乃足阳明太隂别经之药也使行阳道自脾胃中又迁少阳行春令生万物化生根蔕也更少加柴胡使诸经又迁生发隂阳之气以滋春之和气也脾胃缘心火亢甚而乘其土也其次肺气受邪为热所伤必须用黄耆最多甘草次之三者皆甘温之药也脾始虚肺气先絶故用黄耆甘温以益皮毛之气而闭腠理不令自汗而损其元气也上喘气短懒语湏用人参以补之心火乘脾须用炙甘草以泻火热而补脾胃中元气甘草最少恐资满也若脾胃之急痛并脾胃太虚腹中急缩腹皮急缩者却宜多用之若从权加升麻以引之恐在迁之邪坚盛卒不肯退反行隂逆故使引阳道上行若中满者去甘草嗽甚者去人参如口干嗌干者加葛根血虚加人参补之阳旺则能生隂血也更加当归和血又加黄蘖以救肾水葢甘寒泻热火火减则心气平安如烦乱犹不能止少加黄连以去之如气浮乱则以硃砂安神丸镇固之如心下痞亦少加黄连气乱于胸为清浊相干故以橘皮理之能助阳气之升又助甘辛为用也长夏温土客邪大旺可从权加苍术白术泽泻上下分消其湿热之气湿气太胜主食不消化故食减不知谷味加炒麹以消之复加五味子麦门冬以人参泻火益肺气故秋损也此三伏中长夏正旺之药也浊气在阳乱于胸中则腹满闭塞大便不通夏月宜少加酒洗黄蘖大苦寒之味冬月宜加吴茱茰大辛苦热之药以从权乃随时用气以从权乃随时用气以泻浊气之不降也借用大寒之气于甘药中故曰甘寒泻大热也亦须用发散寒气辛温之剂多黄蘖少也　清气在隂者乃人之脾胃气衰不升发阳气故升麻柴胡助辛甘之味以引元气之升不令飱泄也堵寒咽喉阳气不得出者曰塞隂气不得下降者曰噎夫噎迎于咽喉胸膈之间今诸经不行则口开目瞪气欲絶当先用辛甘气味俱阳之药引胃气以治其本加堵塞之药以泻其标也寒月隂气大助隂邪于外于正药内加吴茱茰大热大辛苦之味以泻隂寒之气暑月阳盛则于正药中加青皮陈皮益智黄蘖散寒气泄隂火之上逆或以消痞丸合滋肾丸者黄蘖加知母防加桂三味是也或更以黄连别作丸二药各七十八丸空心约尽服之待少时以美食压之不令胃中停留也如食少不饥加炒麹如食已心下痞别服橘皮枳术丸如脉四肢满闭便难而心下痞加甘草黄连柴胡如腹中气上逆者是冲脉逆也加黄蘖三分黄连一分半以泄之如大便闭燥心下痞加黄连桃仁少加大黄当归身如心下痞呕逆者加黄连生姜橘皮如冬月加黄连少入丁香藿香叶如口干嗌干加五味子葛根如脇下急或痛甚俱加柴胡甘草如胸中满闷鬱鬱然加橘皮红青皮木香少许如头痛有痰身重懒倦者乃太隂痰厥头痛加半夏半钱生姜二分或三分如腹中或周身间有刺痛此血澁不足加当归身如哕加五味子多益智仁如食不下乃胸中胃上有寒或气澁滞加青皮陈皮木香此三味为定法冬天加益智仁草豆防仁夏月少用更加黄连秋月气滞澁食不下更加防榔草豆仁缩砂仁或加白豆蔲如春三之月食不下亦用青皮少陈皮多加风药以退其寒覆其上如初春犹寒更少加辛热以补春气之不足以为风药之佐益智草豆防皆可也如脉者见动风之证以风药通之如脉澁觉气澁滞者加当归身天门冬木香青皮陈皮有寒者加桂枝陈皮黄耆如胸中致塞或气闭闷乱者肺气澁滞而不行宜破滞气者青皮陈皮更加木香防榔冬月加呉茱茰人参致塞因外寒所遏必寸口脉或防乃胸中大寒也若加之舌上白胎滑者乃丹田有热胸中有寒加黄蘖生地黄勿作寒证治之如秋冬天气寒凉而腹痛者加半夏或益智等药若或草豆之类如发热或扪之而肌表热者此表证也只服补中益气汤一二服得防汗则凉矣如脚膝痿软行歩乏力或疼痛乃肾肝中伏湿热少加黄蘖空心服之不愈更増黄蘖加汉防己半钱则脚膝中气如故也如多唾白沫胃口上停寒也加益智仁　如少气不足以息者服正药一二服气犹短促者为膈上及表间有寒所当遏引阳气上伸加活独活藳夲最少升麻多柴胡次之黄耆加倍　饮食劳倦所伤身热气短以黄耆甘草人参白芍药当归少加柴胡升麻立愈此者可以通天地之变也又经云气胜身寒得之伤寒身形也仲景以麻黄桂枝青龙汤之类发散寒邪汗出而解矣　内伤饮食服药用药者皆以为细务然利害非小葢胃气者荣气也谷气也清气也资少阳生发之气人之真气衰旺皆在饮食入胃和则五谷气升输于华葢布灌于五脏以资元气生发之功也饮食一伤药对所伤之物胃气愈旺谷气精气神气强盛气血周流百病不侵一药之用大哉若下峻利之药所伤之物已去药未尽化病去之后脾胃受亏脾胃既亏则精败损促人命其可戒哉且如易水张先生枳术丸神妙可推以白术之甘温补脾胃其若除胃中之湿热是先补其亏后以尅化之尅化者枳实是也以枳实苦寒泄心下痞闷消化胃中所伤则不峻利也且以烧饭与白术恊力滋养谷气令脾胃自厚不至内伤若以辛热之物如集香丸之类下之大便下则所伤物去巴豆大热有毒重伤元气七神不炽经云热伤气正谓此也其人必无气而热因而四肢不举变诸痰不可胜数　经云因而大饮则气逆因而饱食则肠癖为痔夫饮食无形之气伤之则发汗利小便解醒汤五苓散主之食者有形之物伤之则损其谷而消导之丁香烂饭枳术丸主之若重攻化三棱消积木香见脘之类是也尤重则吐蔕备急之类是也以平为期斯为善矣谷肉谷菜本以养生无使过之伤其正也茍能慎起处节饮食经云不治已病治未病此之谓也　伤冷饮不恶寒身重饮食不化小便不利去桂五苓散　假令伤热物二分生冷物一分用寒药三黄丸二停热药木香见脘一停合而用之伤生冷二分热物一分用见脘二停三黄一停合而服之　假令夏月伤生冷当用见脘丸须少加三黄丸盖天时不可伐故加寒药以顺时令若伤热物只用三黄此三黄时药也　假令冬月伤羊肉湿面热物当用三黄须加热药少许草豆防之类为引用又为时药也
　　方
　　补中益气汤【出防萃方】　治脾胃虚弱饮食劳倦内伤不足之病　古之圣人穷于隂阳之化究乎生死之气所着内经悉言人以胃气为本人受水谷之气以生所谓清气荣气运气卫气春升之气皆谓之气别称也夫胃水谷之海饮食入胃游溢精气上输于脾脾气散精上归于肺通调水道下输膀胱水精四布五经并行合于四时五脏阴阳揆度以为常也茍饮食不节寒温不适则脾胃乃伤喜怒忧恐而损耗元气既脾胃衰元气不足而心火独盛心火者隂火也起于下焦其系系于心心不主令相火代之相火下焦包络之火元气之贼也火与元气不两立一胜则一负脾胃虚则下流于肾肝隂火得乘其土位故脾胃之证使得之则气髙而喘身热而烦其脉洪大而头痛或渇不止其皮肤不任风寒而生寒热葢隂火上冲则气髙喘而烦热为头痛为渇而脉洪脾胃之气下流使谷气不得升浮是春行之令则无阳以防其荣卫则不任风寒乃生寒热此皆脾胃之气不足所致也然而外感风寒所得之证颇因而寒异内伤脾胃乃伤其气外感风寒乃伤其形为有余有余者泻之伤其内为不足不足补之汗之下之吐之尅之之类皆泻也温之和之调之养之之类则皆补也内伤不足之证茍悮认外感有余之病而反泻之则虚其虚也实实虚虚损不足而补有余如此死者医杀之也然则奈何曰惟当以辛温之剂补其中而升其阳甘寒以泻其火则愈矣劳者温之损者温之温能除大热大忌寒苦之药泻其土耳今立此方主之
　　黄耆【半钱病甚劳役热者一钱】当归身【二钱酒洗焙干二日干小和血脉】人参【三钱有去之】白术【三钱以调其气】炙甘草【半钱】柴胡【二钱引清气上升行少阳之经】升麻【二钱引胃气上升而复夲位便是行春升之令】橘皮【三钱以导滞气又能益元气行诸甘药】
　　右件防咀都作一服水二盏去滓大温服一方加白芍药黄蘖红花
　　硃砂安神丸【出防萃方】夫脾胃虚者因而饮食劳倦心火亢甚而乘其土位其次肺气受邪须用黄耆最多甘草人参次之脾如一虚肺气先絶故用黄耆以益皮毛而闭腠理不令自汗损其元气上喘气短人参以补之心火乘脾须炙甘草之甘以泻火热而补脾胃中元气若脾胃急痛大虚眼皮急缩者最宜多用急者缓之胃中清气在下必加升麻柴胡以引之引黄耆甘草上升能补胃气之散解以缓带脉之缩急二味苦平味薄者隂中之阳而引清气上升也黄耆人参甘草三味温为主用脾胃虚乃必用之药气乱于胸为浊相干用去白橘皮以理之又能助阳气之升以散滞气助诸甘辛为用也口干嗌干者加葛根脾胃气虚不能升浮为隂火伤其生发之气劳血大亏荣气不营隂火炽盛是血中伏火日渐煎熬血气日减心包主血血减则心无所养致使心乱而烦病名曰忪忪者心感而烦闷不安也故加辛温甘温之剂生阳阳生则隂长或曰甘温何能生血仲景之法血虚以人参补之阳旺则能生隂血更加当归和之又宜加黄蘖以救肾水能泻隂中之伏火如烦犹伏止少加生地黄补肾水水旺而心火自降如气浮乱以硃砂安神丸镇固之则愈
　　硃砂【五钱另研隂干称】黄连【去须拣酒洗秤六钱】当归【去芦二钱半】炙甘草【五钱半】生地黄【二钱半】
　　右为细末另硃砂水飞如尘隂干为衣汤浸饵饼为丸如黍米大每服一十丸津唾咽之食后热滛所胜治以甘寒以苦寒泻之黄连苦寒去心烦除湿热为君以甘草生地黄之甘寒泻虚热滋生隂血为臣以当归补其血不足硃砂纳浮防之火而安神　四时
　　用药加减法　长夏湿土客邪大旺加苍术泽泻上下分消其湿热之气湿热大胜主食不消故食减不知谷味则加麯以消之加五味子麦门冬助人参泻火益肺气助秋损也在三伏中为茎药堵塞咽喉阳气不得出病名曰寒隂气不得降病名曰噎噎塞迎逆于咽喉胸膈之间令诸经周身阳气不行令人开目瞪气欲絶者何也清气在隂浊气在阳清浊相干于胸中是为大忪夏月加青皮陈皮益智黄蘖泄隂火之上逆或以清痞丸滋肾丸各七八十丸则愈冬月加呉茱茰大热大辛苦之味以泻隂寒之气则愈食不消则加炒麯【空心约宿食消尽之时少时以美食压之不令胸中停留也】食不下乃胸中有寒胸上有寒或气寒澁滞加青皮陈皮木香此三味为定法冬月加益智仁并草豆防仁夏月少加黄芩黄连秋更加防榔草豆缩砂仁白豆防仁如春初犹寒更少加辛热之剂以补春气之不足为风药之佐益智草豆防可也冬月咳嗽者加不去节麻黄半钱如秋凉亦加如春月天温只加佛手甘草欵冬花各三分若痰嗽久病肺中伏火者去人参防痰嗽増益耳然调和隂阳血气之际甘温为必用之药脉洪大兼见热证少加黄芩黄连生地黄甘草脉缓显沉困怠惰无力者湿胜也加苍术泽泻人参白茯苓五味子脉澁气滞澁者加当归身木香天门冬青陈皮觉寒者加桂枝黄耆【不是病虽见热证须加寒热药不宜多以从权】头痛有疼沉重懒倦者乃太隂痰厥头痛加半夏半钱生姜三二分若更烦乱如腹中或周身有刺痛皆血澁不足加当归身脇下急或痛甚俱加柴胡甘草人参腹中气上逆者冲脉逆也加黄蘖三分黄连二分以泻之多唾或唾白沫胃口上停寒也加益智仁如少气不足以息服正药二三服犹气短促此膈上及皮表间有寒所遏当引阳气上升则愈多加活独活升麻柴胡藳本次之黄耆倍之扪之而肌热表证也只服正药一二服得防汗则已躁热作蒸蒸而热者肾间伏火上腾也加黄蘖地黄各三分脚膝痿软行歩乏力或痛乃肾肝伏热少加黄蘖空心服如不愈更加汉防己半钱则愈使脚膝气力涌出矣脉缓有痰而痞加半夏黄连脉四肢满闭便难而心下痞加黄连柴胡甘草大便秘燥心下痞加黄连桃仁少加大黄当归身心下痞夯闷者加白芍药黄连心下痞腹胀加五味子白芍药缩砂仁如天寒少加干姜或用桂心下痞觉中寒加附子黄连心下痞加黄连生姜橘皮冬月黄连木香藿香叶能食而心下痞加黄连半钱枳实三分胸中气滞加去白青皮益痛含肿脉洪大靣赤者加黄芩桔梗甘草耳鸣目黄颊肿头肩臑肘臂外后亷痛靣赤脉洪大者以活防风甘草藳本以通其经血加黄芩黄连消其肿人参黄耆益元气而泻火邪如脉靣白善或靣色恶者皆寒也亦等四味中加之当泻足太阳也不用寒药小便遗失肺金也宜安卧养气以黄耆人参汤之类补之不愈是有热也加黄蘖生地黄切药劳役卧而多惊小便淋溲者邪在少阳厥隂亦宜太阳经所加之药更加柴胡半钱如淋加泽泻半钱此下焦风寒合病也肾肝之病同一治法俱在下焦非风药行经则不可乃受客邪之湿热也宜升举发散以除之头痛加蔓荆子半分痛甚加川芎二分顶脑痛加藳本三分若苦头痛加细辛二分诸头痛并用此四味足矣脐下痛者加熟地黄三分不已者大寒也其寒从转变中来加肉桂三分徧阅内经少腹痛者皆寒非伤寒厥隂之证也【仲景以抵当汤丸主乃血结下焦膀胱】身有疼痛及身重者湿也以五苓散主之如风湿相搏一身尽痛加活防风各半钱升麻柴胡各半钱藳本活苍术各一钱所以然者为风药也能胜湿故另作一服与之
　　通气防风汤【出防萃方】　治肩背痛不可廽顾者此手太阳气鬱而不行以风药散之脊痛项强腰似折项似防者此足太阳经不行以此药主之
　　羌活　独活【各一钱】藳本　防风　甘草【各一钱】川芎蔓荆子【各二钱】
　　右防咀都作一服水三盏煎至一盏去楂温服空心如身重腰沉沉然经中有寒湿也更加酒洗汉防己半钱轻者附子重者川乌头腹中痛不恶寒加黄芩芍药腹中痛恶寒而脉者小建中汤如脉沉细者理中汤之类主之腹痛在寒凉时加半夏益智草豆蔲之类胃脘当心而痛气欲絶者胃虚之极也俗言心以草豆蔲丸主之【方见本门脾胃俱虚类】
　　白术附子汤【出防萃方】　治脾胃之证始则热终则寒中隂盛生内寒厥气上逆寒气积于胸中是肾水反来侮土此谓所胜者妄走行也作中满腹胀作涎作清涕或多溺足下痛不能任身履地骨乏无力喜睡两丸多冷时作隂隂而痛或妄鬼状梦亡人腰背胛眼脊背痛而不渇不泻不渇不泻则温气去寒独留寒独留则血凝沍血凝沍则脉不通故其脉盛大以濇曰寒中当以此药主之
　　茯苓　泽泻【各二两】猪苓【去皮半两】肉桂【四钱】
　　右件剉如麻豆大毎服五钱水三盏生姜三片同煎至一盏去滓食前温服之量病人虚实加减多少
　　补中益气汤　内外伤辨云饮食劳倦所伤必气髙身热烦喘短气鼻息不调嗜卧困倦少言皆热伤元气耗故也宜温甘之剂以补元气泻火也其初肌肤间必大热燥闷心烦而渇久后则不渇头痛大作四肢疼痛表虚不任风寒目不欲开慎不可以寒凉药与之内经云劳者温之损者益之葢以温药以补元气泻心火也其内热皆由心火乗于皮肤之位谷气不能上升输于心肺滋养上焦故尔属少阳宜用此方
　　黄耆【半钱或病劳复热甚者一钱】人参【去芦三钱】甘草【半钱已上三味除燥热意解肌之圣药也】红花【一分】白药【三分秋冬之月末之只用白术三分代之】葛根【半钱如渇用之渇甚以意旋加不渇去之】当归【二分酒洗焙干以和血脉】橘皮【不去白二分或三分以导滞气又至能益元气得甘药乃可若独用泻脾】升麻【二分或三分引胃气上升而复其令便是春令】柴胡【六分或三分引清气行少阳之气上升】黄栢【酒洗去皮一分或二分但言分也一钱则十分也】黄芩【二分或三分如觉胸中热用之却除黄栢】生甘草梢【三分如觉胸中热用之不热却除之】
　　右防咀作一服水二大盏量气弱气盛加减水盏大小去滓食逺稍热服伤重者不二服若病日久立减法于后腹中痛加白药半分甘草三分恶寒疼痛加去皮中桂一分或二分桂心是也恶热寒而痛者于己加白药甘草二味中更加生黄芩一分或二分治时药也如天凉时恶热而痛于己加白药甘草黄芩中更少加桂一分如腹痛在天气寒凉时则去芍药以其味酸而寒故也别加热药用之天气寒凉时复加益智仁二分或三分或作半夏半钱生姜三片忌用药头痛加蔓荆子二分痛甚加芎二分顶痛脑痛更加藳本根三分或半钱若头痛更加细辛二分诸般头痛者并用此四味足矣若头上有热则此不能治别有青空膏治之脐中痛者加真熟地黄半钱其痛乃止如不止则大寒也其寒从变中来更加肉桂去皮三分或二分胸中气滞加莲花青皮一分壅滞者去之气促及少气者去之身间痛疼者湿若觉身重者温加去桂五苓散一分风湿相搏一身尽疼加活半钱防风半钱升麻一钱柴胡半钱藳本根半钱苍术勿用五苓止服元药也大便秘澁加当归一钱闭塞不大便煎正药或先用调元明粉半钱一钱久病咳嗽去人参冬月加不去节麻黄半钱如春寒者亦酌量加之春月天温加甘草三分欵冬花三分勿加麻黄若初病之人痰嗽不去人参久病肺中伏火者去人参夏月得病加五味子去子七八个去心麦门冬二分或一分如舌上白滑胎者是胸中有寒勿用之夏月更加人参二分五味子麦门冬等分病人能食心下痞加黄连一分如不能食心下痞勿加黄连依方服脇下痛或脇下缩急加柴胡三分甚加半钱已上治热中始用诸甘药若至寒中腹胀咽膈不通胃脘当心而痛若前用甘温之类则误矣
　　升阳顺气汤【济生防萃方】　治饮食不节劳役所伤腹满闷短气遇春口淡无味遇夏虽热犹恶寒饥常如饱不喜冷物
　　升麻【一钱】柴胡【一钱】黄耆【一两】半夏【汤浸三钱】人参【三钱】陈皮【一钱】甘草【半钱】草豆蔲【二钱】神麯【炒一钱五分】当归身【一钱】黄栢【半钱】
　　右防咀每服三钱水二大盏姜五片煎至一盏去滓空心温服
　　寛中进食丸【医方大成】　滋荣气喜饮食
　　草豆蔲【五钱】缩砂仁【二钱】半夏【七钱】大麦蘖麺【炒五钱半】枳实【麸炒去穰四钱】神【炒五钱半】甘草【炙一钱】干生姜【二钱】陈皮【三钱半】木香【一分】白术【三钱】白茯苓【去皮三钱】猪苓【去黒皮三钱半】泽泻【二钱半】人参【二钱半】青皮【二钱半】防榔【一方无防榔】
　　右为末汤煮蒸饼为丸如桐子大每服三十丸米饮汤下空心服【一方用防榔二钱半】
　　和中丸【一名平胃丸】　病久虚弱厌不能下食而脏腑或秘或溏此胃气虚弱也常服则和中理气消痰去湿厚肠胃进饮食【出济生防萃方】
　　厚朴【姜汁一两】白术【一两二钱】半夏【洗七次一两】陈皮【去白八钱】防榔【四钱五分】枳实麸炒【三钱半】木香【二钱半】炙甘草【二钱半】
　　右为末生姜自然汁浸蒸饼为丸如梧桐子大每服三十丸至五十丸温水空心服一方用生姜汤下
　　橘皮枳术丸【出卫生寳鉴】　治老防元气虚弱饮食不消或脏腑不调心下痞闷不快
　　橘皮【一两去陈皮】枳实【麸炒去穰一两】白术【二两】
　　右为末荷叶裹烧饭丸梧桐子大每服五十丸温水下食逺服内伤用药所谓人强胃气益厚虽猛食多食重食而不复致伤矣荷叶中央空虚象震卦体震动也人之足少阳甲胆也甲胆风也生化万物之根蔕手少阳三焦人之元气也二经同法故饮食入胃营气上行便为少阳元气生发也胃气谷气元气甲胆上升上气一而异名即是胃气上升荷叶色形味乃空清象风木也食药感此气之化胃气何由不升引药如此诚合乎道观者味之
　　麹蘖枳术丸【出卫生寳鉴】　治为人所勉劝强食所致心腹满闷不快
　　神麹【炒一两】麦蘖麹【炒一两】枳实【麸炒去穰一两】白术【二两】
　　右为细末荷叶裹烧饭丸如梧桐子大毎服五十丸温水食逺下
　　木香化滞汤【出卫生寳鉴】　治一切酒面结于中脘腹皮底防痛心下痞满不思饮食食之不散常常痞闷柴胡【四钱】木香【三钱】橘皮【三钱】甘草【炙半两】半夏【一两】当归梢【二钱】红花【半钱】草豆蔲【五分】枳实【麸炒去穰一钱】
　　右为散每服五钱水二大盏姜五片煎至一盏去滓稍热服食逺服忌酒湿麺
　　半夏枳术丸【出卫生寳鉴】　治因饮食内伤心腹痞满呕哕不止
　　半夏【洗七次焙一两】干生姜【一两】枳实【麸炒一两炒防黄】白术【二两】
　　右为细末荷叶裹烧饭丸如菉豆大每服五十丸温水下如以汤浸蒸饼为丸亦可如食伤寒热不调毎服加上二黄丸十丸白汤下一方加泽泻一两为小便淋一方无干姜
　　丁香烂饭丸【出卫生寳鉴】　又治饮食所伤卒心胃痛甚効丁香【一钱】丁香皮【三钱】甘草【三钱】甘松【三钱去土秤】缩砂仁【三钱】益智仁【三钱】三棱【炮一钱】莪术【炮一钱】香附子【半两】木香【一钱】
　　右为细末汤浸蒸饼丸如菉豆大毎服三十丸白汤送下细嚼亦可不拘时候
　　草豆蔲丸【出济生防萃方】　秋冬伤寒凉物胃脘当心而痛上肢两脇咽膈不通
　　草豆蔲仁【麫裹煨去皮一两】神麯【炒黄半两】白术【一两】黄芩【去皮半两】枳实【麸炒黄二两】陈皮【二钱】麦蘖麫【炒黄半两】半夏【洗七次日干半两】青皮【二钱】干生姜【二钱】炒盐【半钱】
　　右为末汤浸蒸饼丸如菉豆大一倍毎服五十丸白汤下量所伤多少加减服之如冬月别作一药不用黄芩嵗火不及又伤冷物加以温剂是其治也有热物伤者从权以寒药治之随时处方不可不知
　　三黄枳术丸【出济生防萃方】　治伤肉食面辛辣味厚之物填塞闷乱不快
　　黄芩【二两】黄连【酒洗一两】大黄【纸裹煨一两】神麯【炒一两】枳实【麸炒半两】白术【一两】陈皮【一两】
　　右为末汤浸蒸饼丸如菉豆大一倍每服五十丸白汤下量所伤加减服
　　除湿益气丸【出济生防萃方】　治伤酒麯心腹满闷肢体沉重枳实【麸炒黄一两】白术【一两】萝卜子【炒熟凉去秽气半两】神麯【炒黄一两】黄芩【生用一两】红花【三分】
　　右为末荷叶裹烧饭丸如梧桐子毎服五十丸白汤下量所伤多少加减服之
　　上二黄丸【出卫生寳鉴】　治伤热食痞闷兀兀欲吐烦乱不安
　　黄芩【二两】黄连【去须酒洗一两】升麻【三钱】柴胡【三钱】甘草【二钱】枳实【半两麸炒去穰】
　　右为末汤浸蒸饼丸如菉豆大毎服五七十丸白汤下量所伤服之一方无枳实
　　枳实导滞丸【出我効力】　治伤湿酒热物不得施化而作痞闷烦乱不安
　　茯苓【去皮】黄芩【去腐】白术　黄连【拣净各三分】泽泻【二分】枳实【麸炒去穰】炒麴【各五钱】大黄【一两】
　　右为末汤浸蒸饼丸如梧桐子大毎服五十丸至七十丸温水下食逺量所伤加减服更衣止后服
　　枳实栀子大黄汤【续易简方】　治大病产后伤食劳役枳实【一个麸炒去穰】栀子【三枚半肥者】豉【一两二分半线裹】
　　右清浆水二盏煎退八分却入枳实栀子煮取八分下滞再煮五六沸去滓温服覆令汗出者若有宿食内大黄如簿棊子五六个同煎食膏粱之物过多烦闷乱者亦宜服
　　白术汤　治伤豆粉湿麫油腻之物
　　白术【一两】半夏【洗七次日干一两】陈皮【去白七钱】神麯【炒黄一两】黄芩【半两】白矾【枯二钱】
　　右为末汤浸蒸饼丸菉豆大一倍毎服五十丸白汤下量伤加减素食多用干姜故加黄芩以泻之
　　木香见脘丸【一名巴豆三棱丸】　治伤生冷硬物心腹满闷疼痛
　　巴豆霜【半钱】荆三棱【一两煨】神麯【炒一两】石三棱【去皮煨一两】木香【二钱】香附子【炒半两】升麻【三钱】草豆蔲仁【麫裹煨半两】柴胡【二钱】
　　右为末汤浸蒸饼丸菉豆大一倍毎服一二十丸白汤下量伤加减服之　一方无草豆蔻仁
　　三棱消积丸　治伤生冷硬物不能消化腹满闷不快荆三棱【炮】莪术【炮各七钱】青皮　陈皮【各五钱】丁皮　益智仁【各三钱】炒麯【七钱】茴香【炒半两】巴豆【和皮米炒黒焦去米五钱】
　　右为末醋打麫糊丸如桐子大毎服十丸至二十丸温生姜汤下食前服量虚实加减服如通利止后服一方去麯加川楝子名消积滞焦香丸
　　神应丸　治一切冷水及钟乳酥水腹痛肠鸣米谷不化
　　巴豆　杏仁　干姜　百草霜【各半两】丁香【二钱】木香【二钱】黄蜡【一两】
　　右先将黄蜡用好醋煮去滓后巴豆杏仁同炒黑烟尽研如泥将黄蜡在上火春夏入油半两秋冬入小油八钱镕开入在杏仁巴豆泥内同搅旋下丁香木香等药末研匀搓作锭子油纸裹旋丸用毎服三五十丸温米饮下食前日三服如脉缓体重自利乃温气胜也却以五苓散平胃散加炒麫相合而服之名曰对金饮子
　　益胃散【一名温脾汤出济生防萃方】　治服寒药过多或脾胃虚弱胃脘痛
　　白豆仁【三钱】泽泻【三钱】黄耆【七钱】干姜【三钱】缩砂仁　甘草【各二钱】姜黄【三钱】陈皮【七钱】智仁【六钱】厚朴【二钱】人参【二钱】
　　右为细末毎服三钱水一盏煎至七分温服食前一方用温酒服亦得如脉恶寒腹中乃中弱也以仲景小建中汤黄耆钱氏异攻散加药选而用之如渇甚者加白术散葛根倍之如胃脘当心而痛气欲絶者胃脘中虚之至极俗呼为心痛与草豆蔲丸二三十丸若痛平依胃中元气虚甚则将理二三日不得食热常食温烂细嚼细咽痛必不作一二日自知矣若食热调粥必几死言毕不得食食后不得言欲食时口鼻不得当风食罢亦然忌生冷硬物果木之类及麸粉麯食须忌长逺免致后患一名益智调中汤
　　除湿方【出济生防萃方】　治伤马乳并牛羊酪一切冷物半夏【洗七次三钱】车前子【炒半两】泽泻【半两】甘草【炙二钱】神麯【炒一两】生姜【三钱】红花【二钱】茯苓【七钱】
　　右为细末毎服三钱白汤调下食前
　　灵砂丹【出百一选方】　治饮所伤一切积滞或痢赤白瘥者亦甘草汤下白姜汤下赤白姜甘草汤下酒食所伤又暴泻白汤下并食后临卧时服之为妙感应丸辰砂【细研】硇砂【研细各二钱】巴豆【去皮壳完全者四十个】黄蜡【半两】
　　右先将蜡于银器内熬熔次投巴豆在内渫令黑漉出不用只将渫入前二味为铤子要时旋丸大人服菉豆大七丸小児量嵗数加减老人产妇皆可服最治酒食今人施痢药者以黄丹代辰砂亦验本事方治泻痢用巴豆数不同其説病证甚详
　　木香人参生姜枳术丸【出济生防萃方】　开胃进食破滞气消寒饮
　　木香【三钱】人参【三钱半】干生姜【二钱半】枳实【一两炒】白术【一两半】橘皮【四钱】
　　右为细末荷叶烧饭丸如桐子大毎服三五十丸温水送下食前一方加炒麯一两名木香枳术丸
　　交秦丸【出试効方】　升阳气泻隂火调营气进饮食助精神寛腹中除怠惰嗜卧四肢不收沉困懒倦
　　厚朴【去皮剉炒三钱秋冬加七钱】知母【四钱一半炒一半酒炒此春夏所宜秋冬去之】柴胡【去苖一钱半】人参【去芦一钱】肉桂【去皮一钱】黄连【去须六钱秋冬减一钱半】酒煮苦楝【三钱】白茯苓【三钱】皂角【水洗煨去皮弦子六钱】紫苑【去苖六钱】缩砂仁【三钱】川椒【炒去汗并闭目去子一钱】干姜【炮制三分】川乌头【炮去脐皮四钱】白术【一钱半】呉茱茰【汤洗七次五钱】巴豆霜【五分】
　　右除巴豆霜另入外同为极细末炼蜜为丸如桐子大毎服三五十丸温水下虚实加减一方无紫苑
　　导气除湿汤【出济生防萃方】　治饮劳倦而小便闭塞不通乃血澁致不通而窍澁也
　　知母【三钱酒洗剉】黄蘖【四钱酒洗剉】滑石【二钱】泽泻【三钱】茯苓【三钱】
  </div>
  <div class="pagination">
   <a href="普济方四库_page57.html">
    上一页
   </a>
   <span>
    ...
   </span>
   <a href="普济方四库_page53.html">
    53
   </a>
   <a href="普济方四库_page54.html">
    54
   </a>
   <a href="普济方四库_page55.html">
    55
   </a>
   <a href="普济方四库_page56.html">
    56
   </a>
   <a href="普济方四库_page57.html">
    57
   </a>
   <span class="current-page">
    58
   </span>
   <a href="普济方四库_page59.html">
    59
   </a>
   <a href="普济方四库_page60.html">
    60
   </a>
   <a href="普济方四库_page61.html">
    61
   </a>
   <a href="普济方四库_page62.html">
    62
   </a>
   <a href="普济方四库_page63.html">
    63
   </a>
   <span>
    ...
   </span>
   <a href="普济方四库_page59.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
