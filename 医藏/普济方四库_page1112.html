<!DOCTYPE html>
<html>
<head>
    <meta charset="UTF-8">
    <title>普济方四库 - 第 1112 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1112 页/共 1812 页</h1>
    <div class="content">　　凡被汤火热油痛不可忍方【出外科精要】
　　取廨下黑淤泥量伤大小用多少加老姜汁麻油十分之一共研匀搽伤处即愈一方以渠中青泥涂之
　　又方【出圣惠方】
　　以尿桶下浓脚搽伤处
　　又方【出外科精要】
　　以雄防粪两头尖者是烧存性麻油轻粉涂即愈已上皆处处有之仍有竒妙
　　治中热油及火烧除外痛【出圣惠方】
　　以丹参八两细剉以水调取羊脂二觔煎三上三下以敷疮上愈
　　治汤烫火烧【出海上名方】
　　用汤瓶中堿不以多少细研入腻粉少许用麻油调涂之
　　又方【出海上名方】
　　取淋过灰滓以水调得所即时摊于烧烫处半寸许立效
　　又方【出海上名方】
　　取旧煎银炉中烧过焦黄土研细如粉以生蜜调摊于帛上贴之瘥即止或用前金银链锅唯是出火次数多者为上才被伤即以冷水急于石上磨汁重重涂敷不见赤痕即止任其自干剥落是验其间不要有一防如星许偶涂敷不到輙起红泡糜烂经月不瘥以此知此方神效也
　　又方【出海上名方】
　　以淡竹末用新水调涂之
　　治汤火疮【出十便良方】
　　以灶中土筛细以新汲水调敷即瘥一方以甘草末调涂之
　　又方【出仁存方】
　　用腊月猪脂调光粉研极细令匀敷
　　又方【出医方集成】
　　用螺蛳殻多少干白者火煆为末如疮破用干药掺之如不破入轻粉清油调敷之治恶疮尤妙
　　治汤火所伤【出医方集成】
　　用大黄当归各等分为末以清油调傅之湿则须干掺
　　又方【出得生堂】
　　以杉木皮烧灰存性为末湿用干掺干则用鸡子清调涂一云用刮杉木皮干掺之干用清油调搽之即愈
　　治汤荡火烧已溃脓出不已者热毒疼闷神効【出百一选方】先以栀子煎汤放温洗净干以赤焦大油饼炭上烧灰存性研细傅之一方用山栀子细研鸡子清调傅亦可鹅毛轻拂上立便冷如水少愈即用升麻炒干研末冷水调敷
　　又方【出圣惠方】
　　用大黄为细末以米醋调傅或仓卒不能得末只于新净甆器上以醋磨傅亦可一方用蜜调和或冷水调涂
　　治汤火伤【出百一选方】
　　以苦枤碾为细末清麻油调涂之即愈仍无瘢痕旧迹
　　又方【出百一选方】
　　用无名异末轻粉油调敷之如破干掺或用黄柏水调立愈
　　治汤火荡方【出百一选方】
　　以炊布烧灰存性随消不半日而愈盖炊布受汤上气多反可用以出汤火毒犹以盐水取醎味耳医者皆知亦甚可喜昔张徳俊云项年和倅余杭人将赴官因蒸泽其木犀香自开甑上为热气所薫靣即浮肿口眼为之闭更数医不能治最一医云古无此证请以意疗之于是取僧寺久用炊布以此法治之即愈
　　又方
　　以冷面糊涂之旧烂者尤佳
　　又方【出百一选方】
　　用白甆器末汤煑过碾极细以油调涂立効或用炼银器锅子捣为细末调涂之亦可
　　治汤荡方【出百一选方】
　　以葱白沙糖二味相等烂研敷之痛立止仍无瘢痕
　　又方【出百一选方】
　　初烧烫着只用醋糟之不痛即止仓猝中若得酸醋洗之尤妙不肿痛
　　蛤蜊散【出卫生家寳】　治汤烫火烧疮
　　以蛤蜊殻不拘多少炙焦黄色捣罗为散以生油调如膏敷之如水冷仍无痕一方用蜜水调敷之痛立止不脓不瘕吴内翰居乡中邻家金翻一小儿自头至踵皆伤急以敷之啼立止遂无恙此药唯才伤便随手用即效少缓即不及当预合下
　　苦参散【出卫生寳鉴】　治汤烫火烧疮
　　以苦参不拘多少为散新水调如膏涂之一方用油调搽
　　神须散【出圣济总録】　治火汤烧伤热毒疮疖
　　以赤石脂研为散生油调涂之湿则掺或鸡子青调敷
　　精石散【出圣济总録】　治汤火伤疼痛不可忍
　　以太隂精石不拘多少锅子内大火煅用纸衬于地坑内出火毒一宿研细散看多少用冷水调鸡翎扫之疼痛立止
　　黑神散【出百一选方】　治火汤所伤
　　以白面不拘多少炒令焦黑以纸倾在地上出火毒冷取研细每用一匙头新水调涂患处热痛立止一方用生油调敷
　　清浄膏【出圣济总録】　治汤火所伤
　　以生山蓣不拘多少去皮烂研成膏涂在上疼痛立止不成瘢痕
　　定痛膏【出圣济总録】　治火烧汤荡
　　以菉豆不拘多少炒令防焦研细以生油调涂疮上痛立止
　　成已散【出圣济总録】　治火烧疮
　　以干牛粪烧灰细研生油调涂一方乌牛粪烧灰和脂调涂
　　腊脂涂方【出圣济总録】　治汤火所伤
　　以腊月猪脾脂不得经水细剉用干净器研烂净瓶盛之以油单盖埋幽隂地近水处深一尺许经夏取出用时以鹅毛扫所损处
　　治大人小儿把火炭烂手方【出圣济总録】
　　以防一枚用乌麻油铛中煎尽取脂涂疮
　　又方【出圣惠方】
　　以酪涂之干即易
　　治汤火疮【出圣济总録】
　　以大豆煎浓汁涂之干即易经宿一方用黑豆
　　治火烧疮止痛令无瘢痕【出海上名方】
　　以酽醋倾浄地上磨取醋泥敷之昔有人抱孩子拥炉不觉落火上以醋泥敷之至晚不痛亦无瘢痕
　　治汤疮
　　以牧乳油煎令消入蜡敷之
　　治火疮败壊【出肘后方】
　　以云母粉同生羊脂和捣如泥涂之一方用糊粉调涂
　　治沸汤火烧烂疮
　　以杵生胡麻如泥厚封之
　　治汤火疮毒
　　用沸甲草烂研如膏贴之
　　汤火烧破疮【出肘后方】
　　取兎腹下白毛烧胶以涂毛上贴疮待毛落瘥
　　治火烧疮【出肘后方】
　　以烧胡桃穰令黑杵如脂敷疮上
　　治汤火烧未成疮【出圣惠方】
　　取豆醤汁敷之
　　治汤火疮
　　用槐皮煎膏贴之止痛长肉及消痈肿汤洗亦可
　　治汤火灼已成疮及中热油烧外痛【出圣惠方】
　　以白蜜涂之又以竹中白膜贴上三度一方生蜜涂之效
　　治汤火疮未起【出千金方】
　　以栀子仁烧灰麻油和封之厚乃佳已成疮烧白糖灰粉之燥即瘥一方用熬麫和涂
　　治火疮灭瘢方
　　以赤地利二两末生油调敷之
　　治汤火疮【出肘后方】
　　以白胶用水煎胶令稀稠得所待冷涂疮上
　　又方
　　以乌古瓦取土底深者既古且润三角者用为末敷之一方水磨涂之
　　又方【出肘后方】
　　用湿牛粪敷之痛立止常自良方一以新热牛粪涂之一以鸡子白调敷
　　治热油汤火烧痛不可忍【出圣恵方】
　　取狗毛细剪以烊胶和毛敷之疮渐瘥比至痂落亦不痛一作牛皮胶昔吴内翰家婢夜炊米釡翻伤腿膝以夜不敢白比晓已溃烂用此治之而愈
　　又方
</div>
    <div class="pagination">
<a href="普济方四库_page1111.html">上一页</a><span>...</span><a href="普济方四库_page1107.html">1107</a><a href="普济方四库_page1108.html">1108</a><a href="普济方四库_page1109.html">1109</a><a href="普济方四库_page1110.html">1110</a><a href="普济方四库_page1111.html">1111</a><span class="current-page">1112</span><a href="普济方四库_page1113.html">1113</a><a href="普济方四库_page1114.html">1114</a><a href="普济方四库_page1115.html">1115</a><a href="普济方四库_page1116.html">1116</a><a href="普济方四库_page1117.html">1117</a><span>...</span><a href="普济方四库_page1113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
