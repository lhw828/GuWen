<!DOCTYPE html>
<html>
<head>
    <meta charset="UTF-8">
    <title>长沙方歌括 - 第 11 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>长沙方歌括 - 第 11 页/共 20 页</h1>
    <div class="content">　　治伤寒六七日。发热微恶寒。肢节烦疼。微呕。心下支结。外证未去者。此汤主之。又发汗多。亡阳谵语。不可下。与柴胡桂枝汤和其营卫以通津液。后自愈。

　　柴胡（四两） 黄芩（一两半） 人参（一两半） 半夏（二合半） 甘草（一两） 桂枝上九味。以水七升。煮取三升。去滓温服。

　　歌曰 小柴原方取半煎。桂枝汤入复方全。（生姜、大枣、甘草二方俱有。只取桂枝汤之半蔚按。小柴胡汤解见本方。此言伤寒六七日。一经已周。又当太阳主气之期。其气不能从胸以转出。

　　卷四　太阳方

　　柴胡桂枝干姜汤

　　治伤寒五六日已发汗而复下之。胸胁满微结。小便不利。渴而不呕。但头汗出。往来寒热。心烦者。此为未解也。此汤主之。

　　柴胡（半斤） 桂枝（三两） 干姜（二两） 黄芩（三两） 牡蛎（二两） 甘草（二两上七味。以水一斗二升。煮取六升。去渣再煎。取三升。温服一升。日三服。初服微烦。

　　复歌曰 八柴二草蛎干姜。芩桂宜三括四尝。不呕渴烦头汗出。少阳枢病要精详。

　　张令韶曰。伤寒五六日。厥阴主气之期也。厥阴之上。中见少阳。已发汗而复下之。则逆其故渴。无枢转外出之机。故不呕。但头汗出者。太阳之津液不能旁达惟上蒸于头也。少气欲枢转而不能。故有往来寒热之象也。厥阴内属心包而主脉络。故心烦。此病在太阳而涉厥阴之气。不得少阳之枢以外出。故曰此为未解也。用柴胡、桂枝、黄芩。转少阳之枢而达太阳之气。

　　牡蛎启厥阴之气以解胸胁之结。蒌根引水液之上升而止烦渴。汗下后中气虚矣。故用干姜、

　　卷四　太阳方

　　半夏泻心汤

　　治伤寒五六日呕而发热者。柴胡证具。而以他药下之。柴胡证仍在者。复与此虽以下之。不为逆。必蒸蒸而振。却发热汗出而解。若心下满而硬痛者。此为结胸也。大陷胸汤主之。但满而不痛者。此为痞。柴胡不中与之。宜此汤。

　　半夏（半升 洗。） 黄芩（三两） 干姜（三两） 甘草（三两） 人参（三两） 黄连（上七味。以水一斗。煮取六升。去渣再煎。取三升。温服一升。日三服。

　　歌曰 三两姜参炙草芩。一连痞证呕多寻。半升半夏枣十二。去滓重煎守古箴。

　　蔚按。师于此证。开口即云伤寒五六日呕而发热柴胡证俱在者。五六日乃厥阴主气之期。

　　厥结胸。但满而不痛者为痞。痞者否也。天气不降地气不升之义也。芩、连大苦以降天气。姜、枣、人参辛甘以升地气。所以转否而为泰也。君以半夏者。因此证起于呕。取半夏之降逆止呕如神。亦即小柴胡汤去柴胡加黄连。以生姜易干姜是也。古人治病。不离其宗如此。

　　卷四　太阳方

　　附结胸脏结痞证辨

　　结胸为阳邪。脏结与痞为阴邪。但脏结结于下。痞结结于上也。结于下者感下焦阴寒之气化

　　卷四　太阳方

　　十枣汤

　　治太阳中风。下利呕逆表解者。乃可攻之。其人 汗出。发作有时。头痛。心下满引胁下痛。干呕短气。汗出不恶寒者。此表解里未和。此方主之。

　　芫花（熬。） 甘遂 大戟上三味等分。各别捣为散。以水一升半。先煮大枣肥者十枚。取八合。去渣。内药末。

　　强人服一钱匕。羸者服半钱匕。温服之。平旦服。若下少病不除者。明目更服。加半钱匕。

　　得快下利后。糜粥自养。

　　歌曰 大戟芫花甘遂平。妙将十枣煮汤行。中风表证全除尽。里气未和此法程。

　　蔚按。太阳为天。天连于水。太阳中风。风动水气。水气淫于上则呕逆。水气淫于下则下利。水气聚于心下。则为痞且硬满引胁而痛也。其人 汗出。头痛。干呕短气。汗出等证。宜辨。若恶寒为表未解。不可攻之。若不恶寒为表解而里未和。宜用此汤。第三味皆辛苦寒毒之品。直决水邪。大伤元气。柯韵伯谓参、术所不能君。甘草又与之相反。故选十枣以君之。一以顾其脾胃。一以缓其峻毒。得快利后糜粥自养。一以使谷气内充。一以使邪不复作。此仲景用毒攻病之法。尽美又尽善也。

　　卷四　太阳方

　　大黄黄连泻心汤

　　治伤寒大下后复发汗。心下痞。按之濡。其脉关上浮紧者。此方主之。若未解也。宜先解表。然后攻痞。

　　大黄（二两） 黄连（一两）

　　上二味。以麻沸汤二升渍之。须臾绞去滓。分温再服。

　　歌曰 痞证分歧辨向趋。关浮心痞按之濡。大黄二两黄连一。麻沸汤调病缓驱。

　　蔚按。心下痞按之濡而不硬。是内陷之邪与无形之气搏聚而不散也。脉浮在关以上。其势甚高。是君火亢于上不能下交于阴也。此感上焦君火之化而为热痞也。方用大黄、黄连大苦大寒以降之。火降而水自升。亦所以转否为泰法也。最妙在不用煮而用渍。仅得其无形之气。不重其有形之味。使气味俱薄。能降而即能升。所谓圣而不可知之谓神也。

　　卷四　太阳方

　　附子泻心汤

　　治心下痞而复恶寒汗出者。此汤主之。

　　大黄（二两） 黄芩（一两） 黄连（一两） 附子（一枚 炮去皮。破。别煮取汁。）

　　上四味。切三味。以麻沸汤二升渍之。须臾绞去滓。内附子汁。分温再服。（愚按。麻沸汤渍者。微取气不取其味也。）

　　歌曰 一枚附子泻心汤。一两连芩二大黄。汗出恶寒心下痞。专煎轻渍要参详。

　　蔚按。心下痞。是感少阴君火之本热也。复恶寒者。复呈太阳寒水之本寒也。汗出者。

　　太阳本寒甚而标阳大虚而欲外撒也。治伤寒以阳气为主。此际岂敢轻用苦寒。然其痞不解。

　　不得不取大黄、黄连、黄芩之大苦大寒。以解少阴之本热。又恐亡阳在即。急取附子之大温。

　　以温太阳之标阳。并行不悖。分建奇功如此。最妙在附子专煮扶阳。欲其熟而性重。三黄荡积开痞。欲其生而性轻也。

　　卷四　太阳方

　　生姜泻心汤

　　治伤寒汗出解之后。胃中不和。心下痞硬。干噫食臭。胁下有水气。腹中雷鸣此汤主之。

　　生姜（四两） 甘草（三两） 人参（三两） 干姜（一两） 黄芩（三两） 半夏（半升上八味。以水一斗。煮取六升。去滓再煎。取三升。温服一升。日三服。

　　歌曰 汗余痞证四生姜。（太阳寒水之邪伤于肌肤之表者从汗而解。入于躯壳之里者不从汗次男元犀按。太阳为寒水之经。寒水之气伤于外者。可从汗而解之。寒水之气入于里者。

</div>
    <div class="pagination">
<a href="长沙方歌括_page10.html">上一页</a><span>...</span><a href="长沙方歌括_page6.html">6</a><a href="长沙方歌括_page7.html">7</a><a href="长沙方歌括_page8.html">8</a><a href="长沙方歌括_page9.html">9</a><a href="长沙方歌括_page10.html">10</a><span class="current-page">11</span><a href="长沙方歌括_page12.html">12</a><a href="长沙方歌括_page13.html">13</a><a href="长沙方歌括_page14.html">14</a><a href="长沙方歌括_page15.html">15</a><a href="长沙方歌括_page16.html">16</a><span>...</span><a href="长沙方歌括_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
