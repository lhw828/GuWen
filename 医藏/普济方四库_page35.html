<!DOCTYPE html>
<html>
<head>
    <meta charset="UTF-8">
    <title>普济方四库 - 第 35 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 35 页/共 1812 页</h1>
    <div class="content">　　右为末炼蜜为丸如梧桐子大每服五十丸至百丸空心煎愈风汤常服安神定志一药清脉一药安神故清中者归脉以助天真清中浊者坚强骨髓血中之精荣养于神血中之浊华荣腠理如素有痰乆病中风津液涌溢在胷中气所不利用独圣散吐之后用利气汤火之剂一方有菖蒲
　　人参丸【出圣惠方】　补心益智强记助神令身軆光润人参【去芦】赤石脂　杜仲【去粗皮炙令防黄剉】逺志【去心】菖蒲【各一两】白茯苓　黄耆　桂心　栢子仁【各三钱】
　　右为末錬蜜和一二百杵丸如梧桐子大食前温粥饮下二十丸
　　补心虚治健忘令人耳目聪明宜服此方【出圣惠方】
　　菖蒲　磁石【烧醋淬七遍碎细研如粉】茯神　熟干地黄薯蓣【各二两】人参【去芦头】麦门冬【去心焙】逺志【去心】赤石脂【各一两】
　　右为末錬蜜和三二百杵丸如梧桐子大每服食前温酒下二十丸
　　菖蒲益智丸【出千金方】　治喜忘恍惚破积聚止痛安神定心志聪明耳目
　　菖蒲　逺志　人参　桔梗　牛膝【各五分】附子【五分】茯苓【七分】桂心【三分】
　　右为末蜜丸如梧桐子大一服七丸加至二十丸日二夜一禁如药法一方用温酒米饮汤下
　　八味散【出千金方】　养命开心益智
　　天门冬【六钱】桂心　茯苓【各一两】干地黄【四钱】五味子菖蒲　逺志　石苇【各三钱】
　　右药治下筛食后或酒或水服方寸三十日力倍六十日气力强意足
　　归脾汤【出医方大成】　治思虑过制劳伤心脾健忘怔忡白术　茯神【去木】黄茋【去芦】龙眼肉　酸仁【炒去殻各一两】人参　木香【不见火各半两】甘草【炙二钱半】
　　右防咀每服四钱水一盏半生姜五片二枚煎七分去滓温服不拘时
　　人参汤　治善忘小便赤黄多梦亡人或梦居水中惊恐惕惕目视不欲闻人声逺不知味安神定志人参　甘草【炙各二两】半夏【汤洗去滑七遍三两】龙骨【炙】逺志【去心各六两】麦门冬【去心】石膏　熟干地黄【各四两】
　　右筛每服五钱水一盏半大枣二枚擘破小麦五十粒煎八分去滓炙阿胶一片饴糖半匙再煎少顷食后温服日三
　　桂心汤【出千金方】　治惊劳失志健忘
　　桂【去粗皮】白龙骨【炙】防风【去乂】逺志【去心】麦门冬【去心】牡蛎【烧研】甘草【炙各一两】茯神【去木五两】
　　右剉如麻豆每服五钱水一盏半入大二枚擘破煎八分去滓空心温服日三
　　逺志散【出圣惠方】　补心定志益智明目
　　逺志【去心】人参【去芦头】菖蒲　熟干地黄【各一两】白茯苓决明子　薯蓣【各三钱】桂心【半两】
　　右为细散食前以温粥饮调下一钱
　　养命开心益智方【出千金方】
　　干地黄　人参　茯苓【各二两】苁蓉　兎丝子　逺志【各三两】蛇床子【二分】
　　右药治下筛服方寸匕日二忌兎肉余无忌
　　加味茯苓汤【出意氏方】　治痰迷心胞健忘失事言语如痴人参【去芦】半夏【汤洗】陈皮【去白各一两半】白茯苓【去皮一两】粉草【五钱】益智【去殻】香附子【炒去毛各一两】
　　右剉散每服四钱水一盏半姜三片乌梅半个同煎不拘时服
　　七圣丸　治健忘益心令人聪明
　　白茯苓【去黒皮二两】桂【去粗皮】逺志【去心】人参　天门冬【去心焙】菖蒲　地骨皮【各一两】
　　右为末錬蜜丸如桐子食后茶酒下三十丸
　　小定志丸【出永类钤方】　治心气不定五臓不足甚者忧忧愁愁不乐忽忽喜忘朝差暮剧暮差朝发及因事有所大惊梦寐不祥登髙渉险致神魂不安惊悸恐怯常服益心定志令人不忘
　　菖蒲【炒】逺志【去心姜汁淹各三两】茯苓　茯神　人参　辰砂【为衣】
　　右为末蜜丸如桐子大每服五十丸米汤下一方去茯神名开心散饮服二钱不以时
　　人参煮散【出杨子建防命方】　治乆懐忧戚气滞血澁失志健忘
　　人参　逺志【去心】桑寄生【各半两】牡丹皮【一钱】木香【一钱半】沉香【二钱】
　　右为散毎服二钱水一盏煎八分温服不拘时
　　治多忘令人不忘方【出千金方】
　　菖蒲【二分】茯神　茯苓　人参【各五分】逺志【七分】
　　右为散酒服方寸日三夜一五日后知神良开心散无茯神
　　又方【千金方】
　　苁蓉　续断【各一分】逺志　菖蒲　茯苓【各三分】
　　右为散酒服方寸日三至老不忘
　　逺志散　治心热健忘补心气强力益志
　　逺志【去心】黄连【去须各八两】菖蒲【三两】白茯苓【去黒皮二两半】人参【一两半】
　　右为散食后酒调方寸日二夜一
　　山芋丸　治心臓气虚恐怖惊悸恍惚健忘烦闷羸痩山芋　熟干地黄【焙】黄耆【剉各一两】菖蒲【半两】逺志【去心一两半】
　　右为末錬蜜和丸如梧桐子大毎服二十丸温酒或米饮不拘时服
　　甲散【千金方】　治善忘开心智强力益志
　　甲【炙】龙骨【一方用木通不用龙骨】逺志　菖蒲【各半两】
　　右为散酒服方寸日三常服令人大聪一方食后水服
　　治健忘方【千金方】
　　天门冬　逺志　茯苓　干地黄【各等分】
　　右为末蜜丸如梧桐子大酒服二十丸日三加至三十丸常服勿絶
　　茯神散【出圣惠方】　补心虚治健忘乆服聪眀益智
　　茯神　龙骨【各三两】人参【去芦头二两】熟干地黄【一两】菖蒲【三两】逺志【去心半两】麦门冬【去心一两】
　　右为散每服三钱水一中盏三枚煎六分去滓食前温服
　　豫知散【出千金方】　治好忘乆服聪明益智治神思虚弱健忘
　　龙骨【白者】虎骨【酥炙】逺志肉【各等分】
　　右为散食后服方寸日二一方酒服方寸一方生姜汤下
　　又方【出千金方】
　　以七月七日用麻勃一升人参二两为末蒸令气遍临卧一刀圭尽知四方之事一方以温粥饮调下一钱
　　治人心昏塞多忘喜误【出肘后方】
　　取商陆花隂干百日末日暮水服方寸匕卧思念所欲事即于眼中自觉【商陆花亦名樟栁花】
　　治好忘乆服聪明益智【出圣惠方】
　　常以五月五日取东向桃枝日未出时作三寸木人着衣带中令人不忘矣一方戊子日取东边桃枝二七枝缚着卧床中枕之不忘
　　治人心昏塞多忘喜误方【出千金方】
　　以七月七日取蜘蛛网着衣领中勿令人知不忘
　　治人心昏闷多忘喜误【出肘后方】
　　以丙午日取鳖甲着衣带上良一用五月五日
　　治人心昏塞多忘善误【出千金方】
　　以丁酉日宻自至市买逺志着巾角中还为末服之勿令人知一方着衣裳带令人不忘　抱朴子云陵阳仲子服逺志二十年开书所视便记而不忘
　　治好忘乆服聪明益智【出千金方】
　　以七月七日取菖蒲酒服三方寸饮酒不醉好事者服而騐之不可犯铁若犯之令人吐逆一方常以甲子日取石上菖蒲一寸九节者隂干百日治下筛服方寸日三耳目聪明不忘
　　疗人心孔惛塞多忘善误【出圣惠方】
　　取牛马猪鸡心干为末向日酒服方寸日三闻一知十
　　养生方
　　男子勿北首神昏不安多愁忘
　　琼方既济丸【出卫生家寳方】　治为事健忘神志不安梦寐惊悸不思饮食肾水无所滋飬腰重脚弱行履少力精神恍惚小便频数常服益心气补丹田妇人常服有子
　　白茯苓　破故纸【各一斤】
　　右为细末酒糊为丸如梧桐子大空心食前温米酒饮下四十丸
　　排风汤【出圣惠方】　治健忘
　　茯苓　茯神　酸仁　人参　黄耆　当归白药　逺志【各半两】甘草【二钱】莲肉【半两】
　　右姜煎服
　　琥珀丸【出杨氏家藏方】　安神飬志宁睡固精血恱泽顔色滋益荣卫
　　人参【去芦头一斤切碎水二升银锅内熬去水一升滤过取人参汁再成膏和众药服之】附子【一枚重八钱煮去皮脐】逺志【汤浸去心】沉香　龙骨【飞过】琥珀【别研上五味各一两】巴防【汤浸去心】防风【去芦头】半夏麯　莲子心紫石英【研细飞过】白茯苓【去皮】石菖蒲　茯神【去木】熟干
　　地黄【烧焙】栢子仁　乳香【别研】麦门冬【去心】牡蛎【火煆取粉】辰砂【研细飞过】酸仁【炒已上十五味各半两】安息香【酒煮去滓熬成膏】
　　右件为细末次入辰砂乳香琥珀安息香膏子人参膏子和丸如梧桐子大毎服五十丸日午及临卧温熟水送下
　　定志丸【出杨氏家藏方】　治怔忪健忘精神恍惚睡卧不宁一切心疾
　　人参【去芦头】白茯苓【去皮】石菖蒲　逺志【去心】龙脑　酸枣仁　铁粉【别研】硃砂【飞过】麦门冬【去心焙干】乳香　麝香琥珀【别研】
　　右件各等分为末入硃砂铁粉同研匀绞生地黄汁浸蒸饼为丸如梧桐子大别用硃砂为衣每服二十丸温熟水下
　　养心丸【出杨氏家藏方】　治忧虑太过健忘怔忪睡多恐惕梦陟险危自汗不止五心烦热目澁昏暗梦寐失精口苦舌干日渐羸痩全不思食
　　茯神【去木】人参【去芦头】绵黄耆　酸仁【去皮秤别研成膏已上四味各一两】熟干地黄【焙干】逺志【去心】五味子　栢子仁【别研成膏已上四味各半两】硃砂【三钱研细水飞】
　　右件为细末入贰膏和匀研细炼蜜为丸如梧桐子大每服五十丸食后卧时浓煎人参汤送下
　　逺志丸【出杨氏家藏方】　治忧愁思虑过多苦劳心神恍惚健忘睡卧不宁
　　逺志【去心】石菖蒲　茯苓【去木已上三味各一两】天竺黄　酸枣仁【炒已上二味各半两】硃砂【别研三钱】犀角屑　龙脑【烧研已上二味各一钱】
　　右件除别研外并为细末炼蜜丸如梧桐子大毎服三十丸温熟水送下食后临卧服
　　真珠丸【出杨氏家藏方】　治心气不足上焦壅热涎壅上盛睡卧不宁身体发热口躁咽干
　　真珠末　白术　硃砂【别研一半入药一半为衣三味各半两】白茯苓【去皮半两】人参【去芦头一两】麝香【别研】脑子【别研二味各一钱】
　　右件为末用猪心血为丸如梧桐子大硃砂为衣每服三十丸煎人参汤送下食后服
　　主镇安魂魄珠蜜方【出本草】
</div>
    <div class="pagination">
<a href="普济方四库_page34.html">上一页</a><span>...</span><a href="普济方四库_page30.html">30</a><a href="普济方四库_page31.html">31</a><a href="普济方四库_page32.html">32</a><a href="普济方四库_page33.html">33</a><a href="普济方四库_page34.html">34</a><span class="current-page">35</span><a href="普济方四库_page36.html">36</a><a href="普济方四库_page37.html">37</a><a href="普济方四库_page38.html">38</a><a href="普济方四库_page39.html">39</a><a href="普济方四库_page40.html">40</a><span>...</span><a href="普济方四库_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
