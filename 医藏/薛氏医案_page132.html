<!DOCTYPE html>
<html>
<head>
    <meta charset="UTF-8">
    <title>薛氏医案 - 第 132 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 132 页/共 200 页</h1>
    <div class="content">　　小柴胡汤【方见发痉】
　　六君子汤【方见天钓】
　　秘防安神丸【方见心脏】
　　异功散【方见天钓】
　　慢惊
　　钱仲阳云慢惊因病后或吐泻或药饵伤损脾胃肢体逆冷口鼻气防手足瘈疭昏睡露睛此脾虚生风无阳之症也温白丸主之盖慢惊者隂症也俱脏受病而属虚因吐泻脾肺俱虚肝木所乘而致瘈疭防搐娄全善所谓木虚则搐而无力经所谓木不及曰委和其病揺头是也【谓手足搐动泄泻心悸】火虚则身寒口中气冷土虚则吐泻睡而露睛治宜温补脾胃用六君子汤五味异功散之类徐用诚云乙木属隂乃肝脏病故慢而难治况有夹热夹食夹痰与外感症相似者当宗钱氏方主之保婴集云急惊屡发而屡用直泻之药则脾隂愈消而变为慢惊多矣大率吐泻痰鸣气喘眼开神缓昏睡露睛惊跳搐搦乍发乍静或身热身冷面淡青白或眉唇青赤其脉迟沉数缓是也当温补脾气为主而佐以安心制肝东垣亦云慢惊风由脾胃虚而生脾虚者由火邪乘其土位火旺能实其木木旺故来克土当于心经中以甘温补土之源更于脾土中泻火以甘寒补金以酸凉致脾土中金旺火衰风木自虚矣禀赋不足或久病脾虚及常服克伐之药者多致此病若因土虚不能生金金不能平木木来侮土而致前症者以五味异功散加当归酸枣仁佐以钩藤饮子补土平木若脾土虚寒者用六君子加炮姜木香不应急加附子以囬阳气盖隂血生于脾土宜四君子当归酸仁凡元气亏损而致昏愦者急灸百防穴若待下痰不愈而后灸之则元气脱散而不救矣此乃脏腑传变已极总归虚处惟脾受之无风可逐无惊可疗因脾虚不能摄涎故津液泛而似痰者当依前法自效若不审其因泛用祛风化痰之剂则脾气益伤隂血益损病邪益盛而危矣
　　治验
　　举人余时正子伤食发丹服发表之剂手足抽搐服抱龙丸目瞤痰盛余谓脾胃亏损而变慢惊也无风可怯无痰可逐只宜温补胃气遂用六君加附子一剂而愈
　　一小儿抽搐痰涎自流或用惊风之药益甚视其面色黄白余用六君子补中益气二汤补脾肺而愈一小儿伤风咳痰涌用六君桔梗桑皮杏仁治之而愈后饮食停滞作泻腹胀用六君加山查厚朴而安又复停食作呕或用药下之更加咳余谓脾肺俱虚宜用调补彼以为缓自服发表尅滞前症益甚头项颤动余用天南星散倍加钩藤钩及异功散而愈
　　一小儿遇惊即痰盛咬牙发搐揺头作泻恪服脑麝朱砂等药以致慢惊而卒
　　术附汤　治风湿相搏身体烦疼不能转侧不呕不渴大便坚硬小便自利及风症头目重等症
　　白术【四両】甘草【炒二两】附子【炮去皮脐一两】
　　右为末入附子毎服三钱姜五片枣一枚水煎服愚按附子温中囬阳为慢惊之圣药也如元气未脱用之无有不应须用每只重一两三四钱端正不尖底平周围如莲花瓣者佳否则悮用川乌也制法切去皮尖以童便浸之秋冬七日春夏五日毎日一换浸毕切作四块以湿草纸包数层防火煨半日取出切开无白星为度如急用炮至裂纹即投童便中良久浸透切片如色白再防灸之气脱甚者急生用亦效
　　太乙保生丹　治慢惊尚有阳症者
　　全蝎【青者十四个】白附子【生用】真僵蚕　蝉殻　琥珀防风　牛胆南星　朱砂【各一钱】麝香【五分】
　　右为末米糊丸桐子大金箔为衣毎服一二丸薄荷汤化下
　　聚宝丹　治慢惊
　　人参　茯苓　琥珀　天麻　真僵蚕　全蝎【炙】防风　牛胆南星　白附子【生用】朱砂【五分】麝香【少许】乌蛇【肉酒浸焙一钱】
　　右为末炼蜜丸桐子大毎服二丸菖蒲汤下
　　金箔鎭心丸　治风壅痰热心神不宁惊悸烦渇唇焦頬赤夜卧不宁谵语狂妄
　　朱砂【一両】白茯苓　人参　甘草【各半两】山药【一两半】片脑　牙硝【一钱半】麝香【五分】金箔【十二贴为衣】草紫河车【二钱半黑豆煎煮】
　　右为末炼蜜丸毎用五钱作十五丸以金箔为衣毎服一丸薄荷汤化下含化亦得
　　温白丸　治驱风豁痰定惊
　　人参　防风　白附子【生用】真僵蚕　全蝎【各一钱焙】天麻　南星【汤洗七次焙各二钱】
　　右为末水糊丸桐子大毎服三五丸姜汤下
　　乌蝎四君子汤即四君子汤加生川乌全蝎各少许为末毎服半钱姜枣水煎服次服去川乌
　　天南星散　治慢惊驱风豁痰
　　南星【重八九钱者一个掘地坑深尺许先用炭五斤烧通红以好米醋一碗洒坑中即投南星以火炭宻盖又用盆覆时许取出】
　　右为末入琥珀全蝎各一钱毎服一字煎生姜防风汤下
　　乌沉汤　治慢惊驱风助胃
　　天麻【二钱】人参　眞川乌【生用】全蝎【焙】南星【焙】木香沉香【各一钱】甘草【炒五分】
　　右为末毎服三五分姜水煎服
　　沉香散　治助胃气止吐泻
　　茯苓【二钱】沉香　丁香　木香　藿香　厚朴【制】甘草【炙各一钱】
　　右为末毎服一字米饮汤调下
　　苏青丸
　　苏合香丸【一分】青州白丸子【二分】
　　右和匀毎服五分姜汤调下
　　银白散　治胃虚吐泻
　　糯米【炒二两五钱】匾豆【蒸二两】藿香【二钱】白术【炒一两】丁香【二钱】甘草【炙三钱】
　　右为末紫苏米饮调下直指方加炮白附子全蝎木香石莲姜水煎
　　钓藤散　治吐利脾胃气虚生风
　　钓藤钩【二钱】蝉殻　天麻　防风　蝎尾【去毒】人参【各半两】麝香【五分】麻黄　僵蚕【炒】甘草【炙】川芎【各二钱五分】
　　右为末水煎服虚寒加附子一钱
　　黑附子汤　治慢脾风四肢厥冷
　　附子【炒去皮三钱】木香　人参【各一钱五分】白附子【一钱】甘草【炙五分】
　　右为散每服三钱姜五片水煎若手足既温即止后服
　　生附四君子汤　治吐泻不思乳食凡虚冷病先与数服以正胃气
　　人参　白术　附子　木香　茯苓　橘红甘草【各等分】
　　右为末每服五七分姜水煎服
　　辰砂膏　治慢脾冷痰壅滞手足冷而防搐者
　　黑附子【一枚重一両以上者去皮脐顶上穵一孔入辰砂末一钱仍用附子塞之炭火烧存性】白附子【炮】五灵脂　蝎稍【各二钱半】牛胆南星【半两】
　　右为末炼蜜丸桐子大每服二三钱生姜汁泡汤下
　　七宝辰砂丹　治风痰竒效慢惊慢脾以辰砂为主木香佐之用开元钱一个背后上下有两月片者放铁匙上炭火内烧少顷成珠子取入盏中作一服用木香煎汤送下人参汤亦可
　　天麻防风丸【方见脐风】
　　参苓白术散【方见虚羸】
　　异功散【即五味异功散方见虚羸】
　　四君子汤【方见天钓】
　　益黄散【方见脾脏】
　　六君子汤【方见天钓】
　　补中益气汤【方见虚羸】
　　惊癎
　　钱仲阳云小儿发癎因血气未充神气未实或为风邪所伤或为惊怪所触亦有因姙娠七情惊怖所致者若眼直目牵口噤涎流肚膨搐背项反张腰脊强劲形如死状终日不醒则为痓矣如面赤目瞪吐舌囓唇心烦气短其声如羊者曰心癎面青唇青两眼上视手足挛掣反折其声如犬者曰肝癎面黑目振吐涎沫形体如尸其声如猪者曰肾癎面如枯骨目白反视惊跳反折揺头吐沫其声如鸡者曰肺癎面色痿黄目直腹满自利四肢不收其声如牛者曰脾癎五癎通用五色丸为主仍叅以各经之药心癎属血虚者用养心汤发热饮冷为实热用虎睛丸发热饮汤为虚热用妙香散肝癎者虚症用地黄丸抽搐有力为实邪用柴胡清肝散大便不通用泻青丸肾癎者用地黄丸紫河车丸之类肾无泻法故经从虚治之肺癎者属气虚用补肺散面色痿黄者土不能生也用五味异功散面色赤者隂火上冲于肺也用地黄丸脾癎者用五味异功散若面青泻利饮食少思用六君子加木香柴胡若发热抽掣仰卧面色光泽脉浮病在腑为阳易治身冷不搐覆卧面色黯黑脉沉病在脏为隂难治凡有此症先宜看耳后髙骨间先有青脉纹抓破出血可免其患此皆元气不足之症也须以紫河车【即小儿胞也】丸为主而以补药佐之设若泛行尅伐复伤元气则必不时举发久而变危多至不救又有惊风食癎三种详见后方仍叅惊风胎风治之
　　治验
　　一老人生子方周嵗秋初暴冷忽发搐似惊癎过则气息奄奄此元气虚弱所致与补中益气汤而愈一小儿十嵗一小儿七嵗各有癎症嵗发二次后因出痘及饮食停滞举发频数用六君子补中益气二汤而愈
　　一小儿患前症毎发吐痰困倦半晌而苏诸药不应年至十三而频发用紫河车生研烂入人参当归末丸桐子大毎服三五十丸日进三五服乳化下一月渐愈又佐以八珍汤全愈
　　一小儿七嵗发惊癎毎作先君令其恣饮人乳后发渐疎而轻至十四嵗复发仍用人乳不应余令用肥厚紫河车研烂人乳调如泥日服二三次至数其而愈后常用加减八味丸而安至二十三嵗发而手足厥冷仍用前法佐以八味丸十全大补汤而痊
　　五癎丸　治诸癎
　　雄黄　眞珠【各一両研细】朱砂【水飞半両】水银【二钱半用铅三両溶化入水银炒结候冷】
　　右为末炼蜜丸麻子大毎服二三丸金银煎汤下
　　钱氏蛇黄丸　治惊癎因震骇恐怖呌号恍惚是也蛇黄【眞者三个火煅醋淬】郁金【七分一处为末】麝香【另入一匙】
　　右为末饭丸桐子大毎服一二九煎金银磨刀水化下
　　牛黄丸　治风癎因汗出解脱风邪乘虚迷闷搐掣涎潮屈指如计数是也
　　牛胆南星　全蝎【焙】蝉脱【各二钱半】防风　白附子【生】天麻　真僵蚕【炒各钱半】麝香【半字】
　　右为末枣肉和丸水银半钱研细入药丸菉豆大毎服一二丸荆芥生姜汤下
　　妙圣丹　治食癎因惊而停食吐乳寒热大便酸臭是也
　　赭石【煅醋淬二钱半】巴豆【三个去心油三钱】雄黄　蝎稍　朱砂【各一钱】轻粉　麝香【各一匙】杏仁【防炒二钱】
　　右为末枣肉丸梧子大毎服一二丸木贼草煎汤送下
　　星苏散　治诸风口噤不语
　　天南星【畧炮剉】
　　右毎服五七分姜四片紫苏五叶水煎入雄猪胆少许温服
　　断癎丹　治癎瘥后复作症候多端连绵不除者黄耆【蜜炙】钩藤钩　细辛　甘草【炙各半両】蛇脱【二寸酒炙】蝉退【四个】牛黄【一钱另研】
　　右为末煮肉丸麻子大煎人参汤下毎服数丸量儿加减
　　消风丸　治风癎先宜此药
　　牛胆南星【二钱】羌活　独活　防风　天麻　人参荆芥　川芎　细辛【各一钱】
　　右为末蜜丸桐子大毎服二丸薄荷紫苏汤调化下
　　袪风保安丸　诸风久逺治之并验
　　川乌【去皮尖二钱半生用】五灵脂【半両】
　　右为末猪心血丸桐子大毎服一二丸姜汤化下
　　雌黄丸　治颠癎搐掣恶声嚼舌
　　雌黄　黄丹【防炒各半両】麝香【五分】
　　右为末用牛乳汁三合熬膏杵丸麻子大毎服二三丸温熟水下
　　比金丸　治惊癎先用此药
　　人参　琥珀　白茯苓　逺志【姜制取肉炒】朱砂天麻　川芎　石菖蒲【细宻者】南星　青黛【各一钱】麝香【一匙】
　　右为末蜜丸桐子大毎服一二丸金银薄荷汤下
　　虎睛丸　治惊癎邪气入心
　　虎睛【细研】逺志【姜汁浸】犀角【钱屑】大黄【湿纸包煨】石菖蒲麦门冬【各等分】蜣螂【去足翅炒三枚】
　　右为末米糊丸桐子大毎服一二丸竹叶煎汤或金银薄荷煎汤下
　　清神汤　治惊癎
　　犀角【镑】逺志【姜制焙】白藓皮　石菖蒲　人参甘草【炒各一钱半】
</div>
    <div class="pagination">
<a href="薛氏医案_page131.html">上一页</a><span>...</span><a href="薛氏医案_page127.html">127</a><a href="薛氏医案_page128.html">128</a><a href="薛氏医案_page129.html">129</a><a href="薛氏医案_page130.html">130</a><a href="薛氏医案_page131.html">131</a><span class="current-page">132</span><a href="薛氏医案_page133.html">133</a><a href="薛氏医案_page134.html">134</a><a href="薛氏医案_page135.html">135</a><a href="薛氏医案_page136.html">136</a><a href="薛氏医案_page137.html">137</a><span>...</span><a href="薛氏医案_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
