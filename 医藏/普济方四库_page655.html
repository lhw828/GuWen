<!DOCTYPE html>
<html>
<head>
    <meta charset="UTF-8">
    <title>普济方四库 - 第 655 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 655 页/共 1812 页</h1>
    <div class="content">　　水银【三两先镕铅旋入水银铅面上有花晕上便以鐡匙掠取扵乳鉢内研细】皂荚【一挺不蛀者涂酥炙令黄去皮子入麝香一钱同研为末】铅【一斤】
　　右为散毎抄皂荚末一钱水一中盏煎至六分去滓饮食后调下铅黄散半钱服之
　　浮石散【出夲事方】　治痟渇
　　浮石　舶上青黛【各等分】麝香【少许】
　　右为细末毎服一钱温汤调下
　　枳椇子丸【出危氏方】　治饮酒多发积为酷热蒸薰五臓津液枯燥血泣小便并多肌肉消铄専嗜冷物寒浆枳椇子【二两】麝香【一钱】
　　右为末面糊丸如梧桐子大毎服三十丸空心塩汤吞下
　　三神汤【出危氏方】　治证同前
　　乌梅肉　逺志【去心甘草水煮过却以姜汁拌炒各一两】枳实【去瓤一两】夏加黄连【五钱】春秋冬不用
　　右剉散毎服四钱水二盏糯禾根一握煎至七分去滓不拘时候温服若无糯禾白茅根亦可如无白茅秆绳代之亦可
　　牡蛎散【出圣恵方】　治痟渇润肺
　　白羊肚【一具切熬干】牡蛎【三两烧为粉】胡燕窝中草【烧灰一两】
　　右为散毎服扵食后以新汲水调下三钱
　　龙鳯丸【出危氏方】　治痟渇
　　鹿茸【火燎去毛一两酒浸炙】山药　兎丝子【酒浸各二两】
　　右为末炼蜜丸如梧桐子大毎服三十丸食前米饮下浓煎人参汤亦可一方面糊丸塩酒汤下名龙肝鳯髓丸
　　浮萍丸【出千金方】　治痟渇
　　干浮萍　栝楼根【各等分】
　　右为末以人乳汁为丸如梧桐子大空腹饮服三十丸日三三年病者三日愈治虚热大佳
　　百日还丹【出儒门事亲】　治痟渇
　　佛茄子　橦栁根【各等分】
　　右为末枸杞汁和为丸如鸡头大毎服丸数加减新水送下
　　乌金散【出三因方】　治热中多因外伤燥热内用意伤脾饮啖肥腻热积胸中致多食数溲小便过扵所饮亦有不渇而饮食自消为小便者
　　黄丹【炒】细墨【烧各一两】
　　右硏匀毎服三钱食后先用水一两碗潄口待心中热索水便以冷水调下
　　止渇丸　　　専止渇
　　黄连【二两】无名异【一两】
　　右为细末用蒸饼打糊为丸菉豆大毎服百丸用茄根蠒殻煎汤送下姜汤亦得
　　竹龙散【出三因方】　治痟渇
　　五灵脂　黒豆【生去皮各半两】
　　右为散毎服二钱煎冬汤调下无冬即用冬苗叶子煎汤俱可一日二服小渇只一服差渇定后不可服热药唯宜服八味丸仍更宜用五味子代附子
　　冬饮【一名黄汤出十便良方】　治痟渇热盛心神烦乱及饮水小便如脂日夜无度
　　大冬【一枚】黄连【去须半斤】
　　右先捣黄连为末将冬三停中截去一停取二停净去瓤子纳黄连末扵冬中取截下一头盖却搜白面厚裹冬令徧即更以黄土破泥裹一重防干坐在炭火中四靣簇炭火烧令泥赤即止冷打去泥并剥去面捣开头里靣有黄连汁不限多少滤过毎服一盏渇即饮之立瘥未瘥更作一服冬皮肉晒干兼治骨蒸劳及酒黄多年者为散每扵食后温水调下二钱甚效
　　栝楼根【出圣济总録】　治因好食热面炙肉及服补治热药并乳石三焦气隔心肺干热口干舌焦饮水无度小便日夜不知防数心欲狂乱服此救急止渇
　　栝楼【一枚黄熟者去皮用瓤并子】冬【一枚中様者割破头纳栝楼瓤子在冬心内】
　　右用黄土泥裹冬令匀可半指厚候干簇炭火烧令泥通赤即止去泥取就热切碎烂硏布绞取汁约七八合更入白蜜两匙头搅令调匀稍冷即分三度臓腑热歇即不思水自无小便如不是栝楼熟时莭烧冬令服
　　人参煎【出圣济总録】　治痟渇
　　人参【一两】葛根【剉二两】
　　右为末毎发时须得燖猪汤一升已来入药末三钱又入蜜二两同一处扵铛子内慢火熬之至三合以来似稠黒饧便取出扵新磁器内毎夜饮后取一匙头含化咽津重者不过三服
　　硃砂黄连丸【出医方集成】　治心虚蕴热或因饮酒过多发为痟渇
　　硃砂【一两另研】宣连【二两】生地黄【三两】
　　右为末炼蜜丸如梧桐子大毎服五十丸灯心枣汤下
　　神白散【出儒门事亲】　治真隂素被损虚多服金石燥热之药或嗜煿炙咸物遂成痟渇之疾
　　桂府滑石【六两】甘草【一两生用】
　　右为末毎服三钱温水调下或大渇欲饮冷者以新汲水调
　　防补丸【出仁存方】　治渇补养气血
　　五味子　兎丝子【酒浸炒】
　　右等分为末炼蜜丸如梧桐子大毎服三四十丸空心米汤饮吞下
　　茯神汤【一名黄蓍汤】　治痟渇【方见夲门胃热渇类】
　　人参汤【出圣济总録】　治痟渇初因酒得
　　人参　甘草【半生半炙各一两】
　　右粗捣筛用燖猪水去滓澄清取五升同煎至二升半去滓渇即饮之永瘥
　　面饼丸【一名神效丸又名神授丸出杨氏家蔵方】　治痟渇有验
　　蜜陀僧【一两别研极细】川黄连【一两为细末】
　　右用蒸饼丸如梧桐子大毎服五丸煎蠒殻茄根汤下卧时服次日加至十丸以后毎日五丸至三十丸止服药后以见水恶心为度即住服不过五六服必效若觉恶阻毎日食干物压之旬日后自定竒甚竒甚蠒空是出蚕蛾子空蠒殻一方为细末毎遇渇时抄一字扵舌上以水下之经验方陈氏云昔沈德和帅西蜀时得此方偶然其壻章木苦斯疾服之数日顿愈余得扵章屡试有效记得向有一客病此疾宿疾逆旅终夜求水不得偶釜中有汤酌而沃其渇即止旦起视之乃缲蠒汤也近授阆州权军任忠裕即日而差
　　内金散【出经验良方】　治痟渇日饮水一石小便不禁
　　鸡内金【即鸡肚内黄】菠薐根【各等分】
　　右为末米饮调服二钱
　　黄连丸【一名热痟丸出十便方】　治患热痟渇常服有验
　　豉心【二两以塩醋拌蒸晒干如此者三熬防黄】川黄连【三两】
　　右为细末蜜和为丸毎日空腹服二十五丸食后服二十丸取乌梅十颗水二小升煎之数沸取汤下前件丸药如无乌梅以小麦子二升煮取汁替亦得一方忌猪肉一方用胡黄连
　　治渇小便利复非淋者【出千金方】
　　榆白皮【二斤切】
　　右以水一斗煮取五升毎服三合日三
　　又方【出千金方】
　　蔷薇根【一把】
　　右水煎服之佳肘后方以治睡中遗尿
　　又方【出千金方】
　　鹊巢【三年重者】
　　右烧末以饮服之肘后方以治睡中遗尿
　　又方【出千金方】
　　桃胶
　　右丸如弹子大含之咽津
　　又方【出千金方】
　　蜡【如鸡子大】
　　右以酢一升煮二沸适寒温顿服之
　　又方【出千金方】
　　小豆藿【一把】
　　右捣取汁顿服三升
　　治痟渇热或心神烦乱【出圣恵方】
　　黍米泔
　　右用一大盏温服之
　　水火既济丸【出得生堂经验方】　治上盛下虚心火炎燥肾水枯竭不能交济而成渇证此药主之
　　黄连【一斤】白茯苓【一斤】
　　右为细末熬天花粉水作面糊为丸如梧桐子大毎服五十丸温汤送下不拘时
　　黄根丸【出圣恵方】　治痟渇热或心神烦乱宜服此药
　　黄根【三两】黄连【三两】
　　右为末炼蜜丸如梧桐子大毎服扵食后以温水送下二十丸
　　兎骨饮【出仁存方】　治痟渇羸痩小便不禁
　　兎骨【一具防炙黄捣碎】大麦苗【二斤】
　　右以水一斗煮取汁五升毎服一小盏日三两服又宜食兎肉
　　棘枸子散【出百一选方】　治痟渇
　　眉山杨颖臣长七尺健饮啖倜傥人也忽得痟渇疾日饮水数斗食倍常而数溺渇药服之逾年疾日甚自度必死治棺余嘱其子延良医张防隐之子不记其名为诊脉笑曰君防误死取麝香当门子以酒濡之十许丸用棘枸子作汤吞之遂愈问其故张云痟渇痟中皆脾弱肾败上不莭阳水肾水不上升乃成此疾今颖臣脾脉极热下肾不衰当由果实与酒过度热在脾所以饮食过人而多饮水饮水既多不得不多溺非痟渇也麝香能败酒果花棘枸亦胜酒屋外有此木屋内醸酒不熟以木为屋屋下亦不成醸故以此二物为药以去果酒之毒也以其实如鸡距别鸡来巢今俗谓之鸡距亦谓之癞汉指头盖取其似也食之如牛乳小儿喜食之夲草木部作枳椇






</div>
    <div class="pagination">
<a href="普济方四库_page654.html">上一页</a><span>...</span><a href="普济方四库_page650.html">650</a><a href="普济方四库_page651.html">651</a><a href="普济方四库_page652.html">652</a><a href="普济方四库_page653.html">653</a><a href="普济方四库_page654.html">654</a><span class="current-page">655</span><a href="普济方四库_page656.html">656</a><a href="普济方四库_page657.html">657</a><a href="普济方四库_page658.html">658</a><a href="普济方四库_page659.html">659</a><a href="普济方四库_page660.html">660</a><span>...</span><a href="普济方四库_page656.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
