<!DOCTYPE html>
<html>
<head>
    <meta charset="UTF-8">
    <title>普济方 - 第 3430 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3430 页/共 3614 页</h1>
    <div class="content">　　白术人参葛根赤茯苓陈橘（各一两）枇杷叶枳壳黄柴胡麦门冬甘草半夏（已上各半两）上捣筛为散。每服三钱。水一盏。生姜半分。煎至六分去滓。不计时候温服。

　　枳实散治妊娠气壅。心胸不利。痰逆。不思饮食。

　　枳实（三两）人参陈橘皮麦门冬赤茯苓（各三两）半夏甘草藿香枇杷叶（以上各半两）上捣筛为散。每服三钱。水一盏。生姜半分。煎至六分去滓。不计时候温服。

　　人参饮子治妊娠痰逆。不思饮食。

　　人参生姜（各半两切）陈橘皮（一两汤浸）上件药。以水一大盏。煎取八分去滓。

　　不计时候。分温三服。

　　卷三百四十一　妊娠诸疾门

　　呕逆不下食

　　（附论）夫妊娠呕逆者。由胃气逆。胃为水谷之海。其气不调。而有风冷乘之。冷搏于胃气。胃气逆。则令呕逆也。妊娠之人脾胃气弱。风冷乘之。则中焦否隔。胃中虚满。其气上溢。气不下降。故虽食饮卒不得下。甚则呕逆。

　　方

　　白术散治妊娠呕逆。不下饮食。胸膈否闷。

　　白术（一两）木香青橘皮（各半两）丁香麦人参赤茯苓（各一两）甘草（炙）槟榔（各半两）干姜（一分炮裂）上捣筛为散。每服二钱匕。入盐少许。沸汤点。不计候时服。

　　枇杷叶散疗妊娠心膈气滞。呕吐。不下饮食。神虚烦。四肢少力。

　　枇杷叶半夏麦门冬人参甘草（各半两）诃子目藿香（各一两）枳壳陈皮（各三分）上咀。每服三钱。水一盏。姜三片。枣一枚。煎至七分去滓。温服。一方无大枣

　　人参散治妊娠呕逆。不下饮食。四肢少力。头疼憎寒。

　　人参（三分）柴胡（一两）白术（三分）甘草（半两炙）麦门冬（一两）陈橘皮（一两）水一盏。生姜半分。枣

　　前胡散治妊娠胸中满闷。呕逆。不下饮食。四肢疼痛。

　　前胡（一两）麦门冬（一两）人参（一两）赤芍药（半两）陈橘皮（一两）半夏（半两）枳壳（半两）甘草（半两炙）上捣筛为散。每服三钱。水一盏。生姜半分。

　　淡竹叶二十七片。

　　茅根散治妊娠呕逆不食。心烦微渴。

　　茅根（三分）人参（一两）半夏（半两）陈橘皮（三分）葛根（半两）赤茯苓（一两）藿香（半两）甘草（一分）上捣筛为散。每服三钱。水一盏。生姜半分。枣二枚。煎至六分去滓。不计时候温服。

　　诃黎散治妊娠气攻心腹疼痛。呕逆。不下食。四肢不和。

　　诃黎勒陈橘皮（各一两）白术芎（各三分）浓朴（一两）人参（三分）白茯苓（一两）当归（半两）上捣筛为散。每服三钱。水一盏。生姜半分。枣三枚。同煎至六分去滓。不计时候温服。

　　白豆蔻散治妊娠胃气虚冷。呕逆不下食。腹胁胀满。四肢不和。

　　白豆蔻（一两）陈橘皮人参白术浓朴（各三分）芎（三分）半夏（三分）甘草（一分）上捣筛为散。每服三钱。水一盏。生姜半分。枣三枚。煎至六分去滓。不计时候温服

　　人参散治妊娠呕逆。头痛。不纳饮食。寒热。心膈壅闷。

　　人参前胡细辛赤茯苓浓朴芎（各一两）甘草（半两）半夏（三分）上捣筛为散。每服三钱。水一盏。生姜半分。煎至六分去滓。不计时候温服。

　　诃黎勒丸治妊娠心烦。头目眩闷。闻食气即呕逆。

　　诃黎勒皮（一两）人参赤茯苓半夏葛根甘草（各半两）枳壳（三分）白术（一两）上捣罗为末。炼蜜丸。捣三二百杵。丸如梧桐子大。每服不计时候。以生姜粥饮下二十丸。

　　枇杷叶汤治妊娠呕逆不下食。心腹满闷。胁肋疼痛。

　　枇杷叶高良姜半夏陈橘皮丁香甘草槟榔（锉各一两）上粗捣筛。每服三钱。水一盏。入生姜五片。煎至六分去滓。稍热服。

　　浓朴汤治妊娠呕逆不下食。

　　浓朴人参白茯苓白术陈橘皮竹茹半夏（各一两）上粗捣筛。每服三钱。

　　水一盏。生姜三片。煎至七分去滓。食前温服。

　　七物饮治妊娠呕吐恶食。

　　淡竹茹（一两）人参（二两）桔梗前胡半夏白茯苓（各一两）茅根（三分）上锉如麻豆大。拌匀。每服五钱。水一盏半。生姜三片。枣三枚。劈破。煎至八分去滓。温服。

　　竹茹汤治妊娠择食。呕吐。头疼。眩晕颠倒。痰逆烦闷。四肢不和。并宜服之。

　　橘皮（去白洗）人参（去芦切片）白术（切碎焙）麦门冬（去心各一两）浓朴（去皮以姜汁浸炙）茯苓（去黑皮各半两）甘草（一分炙锉）淡竹茹（先刮下临煎旋入）上为粗末。每服四钱。水一盏半。入生姜淡竹茹各一块如栗子大。拍破。煎取八分。

　　去滓。微温服。

　　又竹茹汤治妊娠孕三四月呕吐不食。

　　生芦根（一两）青竹茹橘皮前胡（各四钱）生姜（五片）大腹皮槟榔（各二两）上每服四钱。水一盏。煎至六分。空心温服。

　　生姜散治妊娠呕逆。不下食。和胃顺气。

　　生姜（一分）姜黄陈橘皮白芷白术甘草（炙各半两）上捣罗为散。每服二钱。用粥饮调下。不计时候。

　　茯神汤治妊娠呕逆不下食。升降阴阳。和调胃气。

　　茯神黄人参白术（各半两）藿香叶甘草（炙各二钱）上粗捣筛。每服二钱。水一盏。入生姜三片。煎至六分去滓。食前温服。

　　陈橘皮散治妊娠呕逆不下食。

　　陈橘皮（二两）人参麦门冬浓朴白茯苓（各一两）白术（半两）上捣筛为散。每服四钱。水一盏。入生姜半分。淡竹叶二七片。煎至六分去滓。不计时候。温服。

　　藿香散治妊娠呕逆。食物不注。

　　橘皮竹茹人参白术（各十八铢）生姜（一两）浓朴（十二铢）上咀。以水七升。煮取二升半。分三服。不瘥。重作。忌桃、李、雀肉。

　　豆蔻丸治妊娠呕逆不下食。和调胃气。

</div>
    <div class="pagination">
<a href="普济方_page3429.html">上一页</a><span>...</span><a href="普济方_page3425.html">3425</a><a href="普济方_page3426.html">3426</a><a href="普济方_page3427.html">3427</a><a href="普济方_page3428.html">3428</a><a href="普济方_page3429.html">3429</a><span class="current-page">3430</span><a href="普济方_page3431.html">3431</a><a href="普济方_page3432.html">3432</a><a href="普济方_page3433.html">3433</a><a href="普济方_page3434.html">3434</a><a href="普济方_page3435.html">3435</a><span>...</span><a href="普济方_page3431.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
