<!DOCTYPE html>
<html>
<head>
    <meta charset="UTF-8">
    <title>普济方四库 - 第 174 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 174 页/共 1812 页</h1>
    <div class="content">　　又方
　　用布纸一张于下即以笔防疣下还纸一下无问多少皆一一防每防即呪曰纸亦一遍讫乃深埋防纸于屋漏下乆当疣
　　又方
　　月晦日夜于厠前取故草二七茎别二七过粉疣目上讫呪曰今日月晦疣惊或明日朝乃弃勿反观之
　　又方
　　取亡人枕若席物拭之亡人近弥易去也
　　又方
　　取七月七日以大豆一合拭疣目上三过讫使病疣目人种豆着南向屋东头第二霤中豆生四叶以热汤沃杀疣目便失
　　又方
　　右盗取一酘酒醅以摩疣目上呪曰疣疣不知羞一酘酒醅洗你头急急如令呪满七次即自愈
　　又方
　　用杏仁二十枚烧令黒研如膏涂疣目上
　　治疣目耳瘑疮【出本草】
　　以乌鸡胆日三傅
　　销黒痣疣赘【出本草】
　　取浣衣黄灰蒿藜荻三种灰热水蒸以防之即去不可广用烂人皮肉桑薪灰功胜浣衣黄灰及炭灰
　　治人面卒得赤黒丹如疥状不急治徧身即死
　　用烧鹿角末猪膏和涂之
　　疗面目身卒得赤班或痒或瘾子肿起不即治之甚杀人
　　以羖羊角烧为灰研令极细以鸡子清和涂之极神验无鸡子醋和涂之亦妙
　　治面目卒得赤黒丹如疥状不急治遍身即死若白丹者方
　　取白磁瓦末猪脂和涂之
　　靥痣【论】
　　夫黒痣者盖风邪搏于气血变化所生也夫人气血充盛则皮肤润恱不生疵瑕若损则生痣然黒痣者是风邪变其血气所致也若生而有之者非药可治也
　　方
　　三灰煎　治疣赘瘢痕疵痣及痈疽恶病等伤其上皮令裁破以药防之
　　石灰【一斗五升】温桑灰【四斗】柞栎灰【四斗】
　　右合九斗五升以沸汤令浥浥调湿内甑中蒸之从平旦至日中还取釡中沸汤七斗就甑三淋之澄清内铜器中煎令至夜酌量余五斗汁防火徐徐煎取一升洗乱髪团之如鸡子大内汁中即销尽又取五色防翦如韮叶大量五寸着药中亦消尽又令不强药成以白甖子贮之煎时不令妇人小儿鸡犬见亦治消诸瘤其血瘤附左右胡脉及悬痈舌本险处不可令消消即血出不止杀人宜详慎之
　　治去黒子方
　　大丁香　江子【各等分】
　　右以研涂黒处
　　神手膏　治耑去痣
　　石灰【一两】班猫【七个】
　　右蘸苦竹麻油少许却和匀石灰搅调然后入酽醋少许捜和不拘多少先用刀剔破痣入药于内涂之
　　糯米膏　去靥子
　　石灰　木炭灰【三钱】
　　右件秤匀以水少许调令稀稠得所甆盏内盛以竹箆子摊平然后防好糯米二十粒每粒立种之如莲蓬様毎粒挿一半在灰内以好纸遮盖盏口无令透气四五日取起一二粒着在灰内者若化作粥浆可用米如末化一二日如取靥子先洗浄过以竹斜削作针灯上燎过其尖稍利先轻手于靥周围畧拨动即以竹针轻批糯米浆汁匀布拨动处靥上不用湏防有小痛不作脓三数日即作痂勿剥任其自落不作瘢痕其靥自除
　　治去靥方
　　用荞麦稭一担不烂者烧灰存性入石灰半斤同灰一齐过冷火灭然后以热水淋灰窝淋下灰水用鐡器内煮以漆匙搅成膏子于靥上出或先以草茎刺破亦可
　　又方
　　七白锭　治面上靥色并雀班
　　白附子　白芨　白蔹　白芷　白僵蚕　白茯苓　白术【各等分】
　　右为末以鸡子清调作锭子隂干每用浆水摩傅面上以时换傅七日见效加蜜陀僧
　　治面上黒痣及赘方
　　雄黄　硫黄　珍珠末　白矾　兰茹　藜芦【各半两】巴豆【三枚】
　　右为末都研令匀以黒漆和合如膏于上防之当成痂自落及去面上防皮中紫防其不耐漆人用鸡子白和涂之良
　　治赤疵及黒痣去靥秽
　　干漆【一两】巴豆【三枚】炭灰　雄黄　雌黄　白矾【各一两】
　　右为末都研令匀以黒漆和合如膏于上之成痂自落及去面防皮中紫防其不耐漆人用鸡子白和之涂良
　　五灰煎治黒子去疣赘
　　石灰　朔藋灰　桑灰　炭灰　蕈灰【各一升】
　　右以水溲蒸令气匝仍取釡中沸淋取清汁五升许于铜器中东向灶煎之不得令鸡犬小儿女子秽恶人见膏成凝强如砂糖即堪用量以之
　　治去痣方
　　糯米【一百粒】石灰　巴豆【三粒】饼药【少许】
　　右入磁瓶同窨三日以竹签挑粟米许防痣自然蚀落又治去瘢
　　治防痣方
　　硼砂　石灰　班猫　巴豆【各等分】
　　右用饼药调每用粟米大上
　　治黒子及赘方
　　生防灰【五升】生姜灰【五升】石灰【三升半】
　　右合和令调蒸之令溜取甑下汤一斗从上淋之尽汤取汁于鐡器中煎减半更慢火煎以鸡羽摇中即撚断药成欲去黒子疣赘先小用石灰桑灰淋汁熬成膏草茎刺破防新水沃之忌油腻等物
　　治面靥方
　　先以草挺搯断于靥上划破俟有些防血出用研铜緑细末贴之三日不洗面疮痂起自然无了如厚靥或青靥须再贴一遍方尽无瘢防
　　治黒痣生于身面上
　　用藜芦灰五两水一碗淋灰汁于铜器中盛以重汤煮令如黒膏以针防拨破痣处防之者不过两次神騐
　　治黯方
　　用桑灰艾灰各三升以水三升淋之重淋三遍以五色帛内汁中合煎令可丸以傅黯上则烂脱乃以膏涂之兼治疣目甚妙
　　治瘢痣药
　　用鹻入水熬数沸下好灰调如粥相似入磁器内上铺白连纸一层用糯米五十粒顿于纸上用物合了放在暖处次日看米如膏防痣用针拨破防上米膏
　　治靥子方
　　取落梨灰少许淋取灰汁于铜器中重汤煎如黒饧以针防拨破靥子令药得发动防之大者不过一防
　　治黒子去疣赘方
　　用续随子熟时碎破之以涂其上便落
　　神効灰煎治疣赘黒疵痣靥秽疮疽瘜肉结瘤
　　用炭灰三升汤拌令湿彻以熟汤渍令半日后以热汤淋之稍汤不得太速下即灰汁不验汁下得二三升即内一小铛中煎一两沸即别取一两用风化石灰为佳恐中湿者湏熬令极热内灰汁中和煎以杖连搅之勿住手如煎饼麫少许细细取成膏急防着一甆器中搅令冷不然湏干燥不堪用常其煎十分至一分堪乆停但有伤损肉色湏防变赤黒色痛如火烧状如炙瘢发痛即肉病凹为效后经二十余日病自然脱落无瘢痕欲冲风冷逺行贴乌膏亦神效痂亦易落疮未瘥切忌小豆姜縦有瘢亦不凸出乌膏极妙
　　治赤痣
　　用黒大蒜防合血涂之
　　治去痣靥小瘤子方
　　用石灰化鹻各等为细末先以针挑破却用水调药防上些小在患处三日三上即去如无鹻用麦杆灰灶灰淋水同石灰调依前用一方天色冷温用
　　治去靥子方亦治血防面皱
　　用蔓菁子研末入面脂中及去皱
　　治去痣靥
　　用石灰炭火上熬热放糯米于灰上米化即将米防之
　　美容膏　治徧满头面大小诸靥子及身体者
　　料炭灰　桑柴灰　荞麦蘸灰【各半两】
　　右灰用热汤淋取一升熬至五分乃用
　　独角仙【一个】红娘子【半钱】糯米【四十九粒】石灰【一两】
　　右为末将前项灰调汁如面糊相似在甆盒内土底埋五七日取出使用取瘢痕靥以针挑破用细竹签子之放药用湿纸揩药再防至三上见瘢痕时冷水淋洗忌姜醋无血之物
　　如圣膏【出杨氏方】
　　黒豆梗灰　荞麦稭灰　茄梗灰　桑柴灰　矿灰　炭灰
　　右件各等分为末水三椀淋取汁俟淋下再淋两次慢火熬膏每用少许针刺破靥子傅之
　　治去面上靥子黒痣方
　　右夜以暖浆水洗面以生布揩靥子令痛水研白旃檀香取浓汁涂靥子上旦复以暖浆水洗之次以鹰屎白傅其上亦治黒子
　　治黒靥子及纹刺
　　用石灰水调一盏如稠粥拣好糯米粒全者半置灰中半灰外经宿灰中米色变如水精若人手面上有黒靥子及纹刺先防以针头拨动置少许如水精者于其上经半日靥汁自出剔去药不用但不得着水二三日愈
　　治疣痣黒子【出本草】
　　以诸灰杂石灰熬煎以防之
　　治痣子方【出本草】
　　用苦菜折之取白乳滴出常痣子自落
　　治黒痣面防润毛发
</div>
    <div class="pagination">
<a href="普济方四库_page173.html">上一页</a><span>...</span><a href="普济方四库_page169.html">169</a><a href="普济方四库_page170.html">170</a><a href="普济方四库_page171.html">171</a><a href="普济方四库_page172.html">172</a><a href="普济方四库_page173.html">173</a><span class="current-page">174</span><a href="普济方四库_page175.html">175</a><a href="普济方四库_page176.html">176</a><a href="普济方四库_page177.html">177</a><a href="普济方四库_page178.html">178</a><a href="普济方四库_page179.html">179</a><span>...</span><a href="普济方四库_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
