<!DOCTYPE html>
<html>
<head>
    <meta charset="UTF-8">
    <title>普济方 - 第 3096 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3096 页/共 3614 页</h1>
    <div class="content">　　治蜈蚣咬法。（蜈蚣有赤足者螫人黄足者甚痛）用大蜘蛛一枚。放所咬处。令收其毒。曾试用之。既啮、痛果即定。蜘蛛虽着身稍远。

　　必径如

　　必效方

　　治蜘蛛咬着疼痛。

　　用盐豉炒干。为细末。每用油调涂之。必效。

　　治蜈蚣蜘蛛毒。

　　用红蚯蚓擂烂敷之。立效。

　　治蜈蚣毒。

　　（出百一选方）用鸡粪涂之。一云乌白鸡屎水调涂之。一用烧鸡粪涂之。用酒。一用醋。

　　治蜘蛛咬。

　　（出十便良方）用雄黄末敷。又遍身饮羊乳愈。兰汁尤佳。

　　治蜈蚣咬。

　　（出圣惠方）用蜗牛搽。取汁滴入咬处。

　　治蜘蛛咬疮。

　　用合欢皮叶并去垢。捣为末。和铛下墨。生油调涂。

　　治蜘蛛咬。

　　用烧末油和。敷咬疮上。此物能食蜘蛛。亦取其相伏也。

　　治蜘蛛咬疮。

　　用蜂子烧末。油和敷之。按土蜂赤黑色。此物能食蜘蛛。

　　治蜘蛛咬。

　　用山豆根为末。吐唾和涂之。

　　治蜈蚣咬人。痛不止。

　　（出十便良方）用嚼盐沃土。及以盐汤浸疮。极妙。其蜈蚣有赤足者螫人。黄足者痛甚。一方治蜘蛛螫、蜈

　　治蜈蚣螫人。

　　用蛇含草敷之。

　　治蜈蚣蜘蛛毒。

　　（出十便良方）用醋磨生铁。敷之。

　　治蜘蛛咬作疮。

　　（出圣惠方）用萝摩草捣如泥封之。日二三敷。毒化作脓。脓出频着勿停。

　　又方

　　（出肘后方）用羊桃叶捣敷之。立愈。

　　又方中蜈蚣毒。

　　（出十便良方）用蒜切作两断以揩之。又以蒜磨地取泥涂。一方治蜈蚣咬痛不止。用独头蒜摩螫处。又嚼涂

　　治蜈蚣螫人。

　　用蓝汁以渍之。即瘥。蜈蚣不甚啮人。啮亦微殊轻于蜂。当时小痛易歇。脱为所中。

　　幸可

　　又方

　　取屋中土以水和。敷之。

　　又方

　　用赶雄鸡令走。以鸡嘴气呵之。数易鸡。立瘥。

　　又方

　　用锡炙令热以熨之。不越十度。即瘥。

　　治蜈蚣蛇咬。

　　（出传信适用方）用蚰蜒一条。涂咬处。痛立止。一方去壳。

　　治蜘蛛毒。

　　（出肘后方）用荆叶袋贮敷疮肿上。

　　又方

　　（出肘后方）用射罔涂肿上。血出乃瘥。

　　又方

　　（出肘后方）用合口椒并叶捣敷之。无不瘥。

</div>
    <div class="pagination">
<a href="普济方_page3095.html">上一页</a><span>...</span><a href="普济方_page3091.html">3091</a><a href="普济方_page3092.html">3092</a><a href="普济方_page3093.html">3093</a><a href="普济方_page3094.html">3094</a><a href="普济方_page3095.html">3095</a><span class="current-page">3096</span><a href="普济方_page3097.html">3097</a><a href="普济方_page3098.html">3098</a><a href="普济方_page3099.html">3099</a><a href="普济方_page3100.html">3100</a><a href="普济方_page3101.html">3101</a><span>...</span><a href="普济方_page3097.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
