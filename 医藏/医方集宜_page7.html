<!DOCTYPE html>
<html>
<head>
    <meta charset="UTF-8">
    <title>医方集宜 - 第 7 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医方集宜 - 第 7 页/共 120 页</h1>
    <div class="content">　　卷之一　附类狂心风

　　治验

　　一人患疯狂日久语言狂妄不肯服药予思顽痰郁结药不能入何以去非大吐其痰不得保全以桐油和面纳入砂糖做成饼子焙香与食数饼少顷吐出顽痰如胶者盈盆昏睡一日方苏大势已定后用调养胃气之药旬日而安

　　卷之一　中寒门

　　病源

　　寒为杀厉之气水凝气结万类深藏冬则见之善摄生者事身周密则不犯此若夫体虚之人调护失宜为寒所袭猝中人五脏经曰阴受之则入脏其症忽然猝仆不省口噤失音肢冷强直洒洒恶寒翕翕发热脐腹痛甚吐逆冷气浑身冷汗六脉沉迟皆是候也或有甲青舌卷卵缩者难治盖人以肾为根本肾水也阴也其性寒惟寒则伤肾肾气一虚外邪交作所以舌卷甲青而莫收疗治之功也甚哉肾乎其或养之不充不特冰霜之时有寒以入之虽于暑月冲风卧地寒亦自皮肤而入经络自经络而入脏腑病亦生焉故曰人以肾为根本也其或口噤急痛厥逆昏迷谓之中寒治宜理中四逆温之头痛恶寒拘急腹中微痛谓之感寒治宜五积正气散之又有如 痛唇青肢冷而危急者可速灸脐下丹田穴以肢暖为度噫治斯候者酌其轻重而随变以应之斯可矣

　　卷之一　中寒门

　　形证

　　戴云中寒为身受肃杀之气或口伤生冷之物因胃大虚肤腠空疏猝中而即病也其症手足逆冷身倦息微心腹疼痛六脉沉细或虽热亦不渴倦于言动者是也宜急温之迟则不救矣此与伤寒热病若似而实不同如水火然不可得而同治误则杀人寒之伤人有感有中感者微而中者甚中者中也寒入五脏令人脐腹绞痛四肢逆冷六脉沉迟身如被杖吐利冷汗此中寒之阴症也甲青舌卷卵缩者难治有如头疼腹痛洒洒恶寒翕翕发热吐逆冷汗此感寒症也

　　卷之一　中寒门

　　脉法

　　脉经曰沉迟为寒沉者重按至骨脉来三至为迟此寒冷所中之脉也又曰沉紧心中逆冷痛沉而有力者易治无力者难痊

　　卷之一　中寒门

　　治法

　　一寒症恶寒发热腹痛恶心肢冷自汗宜用 五积散 正气散一寒气结于肠胃之间令人四肢逆冷呕吐腹痛或泻脉沉宜用 理中汤 四逆汤一寒气客于胃脘气逆作呕胀吐肢冷宜用 治中汤 姜附汤一虚寒无阳胃弱呕吐宜用 沉附汤一中寒脉沉紧胃中作痛胸膈饱胀手足逆冷身体拘急宜用 温中汤 理中汤 或理中丸

　　卷之一　中寒门

　　治方

　　治寒症腹痛肢冷恶寒发热自汗白芷 陈皮 浓朴 甘草 桔梗 枳壳 半夏 苍术 当归 川芎 芍药 茯苓 干姜官

　　卷之一　中寒门

　　治方

　　治寒冷所伤憎寒恶风呕吐半夏 浓朴 甘草 白术 陈皮 藿香 水二钟姜三片黑枣一枚煎八分不拘时服

　　卷之一　中寒门

　　治方

　　治寒中五脏口噤失音四肢逆冷心腹痛甚人参 干姜 白术 甘草 水二钟姜三片红枣一枚煎八分不拘时服

　　卷之一　中寒门

　　治方

　　治阴寒腹痛甘草 干姜 附子 水二钟煎六分不拘时服

　　卷之一　中寒门

　　治方

　　治寒气攻心吐逆作痛即理中汤加青皮 陈皮 水引同

　　卷之一　中寒门

　　治方

　　治虚寒伤胃呕吐作痛附子（炮一钱） 沉香（五分） 白术（二钱） 干姜（炮一钱） 甘草（炙五分） 水二钟姜五片煎八分食远热服

　　卷之一　中寒门

　　治方

　　治胃寒吐逆作痛干姜 附子（俱炮等分） 水二钟煎八分不拘时服

　　卷之一　中寒门

　　治方

　　治寒伤中脘作胀疼呕吐丁皮 浓朴 干姜 白术 陈皮 丁香 水二钟姜三片葱白二根煎八分服

　　卷之一　中寒门

　　治方

　　方见前 治同上

　　卷之一　中寒门

　　治方

　　即理中汤料作末用炼蜜和丸如弹子大每服一丸姜汤化下

　　卷之一　中寒门

　　治方

　　治三阴中寒一切腹痛四肢逆冷自汗脉微 食盐（四两） 麦麸（二升） 葱白（二十根细切） 上三件入水一钟拌匀分作二次于锅同炒极热用布包热熨脐上如冷更易一包冷则再加水炒根据前用

　　卷之一　中暑门

　　病源

</div>
    <div class="pagination">
<a href="医方集宜_page6.html">上一页</a><span>...</span><a href="医方集宜_page2.html">2</a><a href="医方集宜_page3.html">3</a><a href="医方集宜_page4.html">4</a><a href="医方集宜_page5.html">5</a><a href="医方集宜_page6.html">6</a><span class="current-page">7</span><a href="医方集宜_page8.html">8</a><a href="医方集宜_page9.html">9</a><a href="医方集宜_page10.html">10</a><a href="医方集宜_page11.html">11</a><a href="医方集宜_page12.html">12</a><span>...</span><a href="医方集宜_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
