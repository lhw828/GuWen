<!DOCTYPE html>
<html>
<head>
    <meta charset="UTF-8">
    <title>普济方 - 第 2981 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2981 页/共 3614 页</h1>
    <div class="content">　　赴筵散

　　（旅舍方）

　　治心脾劳热。口舌生疮。或赤或白。不下饮食。

　　广土（即赤土）荆芥朴硝（各一两）上同研匀。新汲水调服一钱。小儿少少与之。

　　麻仁丸

　　治连绵饮酒。咽喉烂。口舌生疮。

　　大麻仁（一升）黄柏（二两）上为细末。蜜丸如芡实大。每一粒含化。

　　生地黄膏

　　治口舌疮肿。

　　生地黄蓝青叶（各等分）上为入蜜杵细。每服半两。井水咽下。一方井水煎。食后服。

　　黄柏煎

　　治口舌生疮。赤肿疼痛。

　　黄柏（一两锉）乌草（一升）上水二升半。煎至五合。去滓。入寒食饧一两。蜜一两。龙脑

　　白草散

　　治口舌生疮。或咽喉痛者。

　　甘草（五文）白矾（十文）上为细末。含化。咽喉痛亦用之。

　　含化丸

　　治口舌疮烂不瘥。

　　黄丹（一两）蜜（一两）上相和。瓷盏入盛。坐在水铫子内。慢火煮一炊久。用绵漉过。却含之。又

　　赴筵散

　　治舌上口疮。不能食。

　　铜绿（半两研）香白芷（一两末）上拌匀。掺舌上。温酸醋漱口。立愈。

　　兼金散

　　（出永类钤方）

　　治蕴毒上攻。口舌生疮。

　　细辛黄连（各等分）上先用布帛。蘸水洗净患处。掺药其上。涎出即愈。

　　蒺藜子散

　　治口常有疮。舌干燥。

　　蒺藜子（炒去角）扁豆（炒各三两）上捣罗为散。如茶点吃。

　　黄丹膏

　　（出圣惠方）

　　治口舌生疮。

　　黄丹（半两）舍上黑煤（半两细研）上入蜜调。用瓷盏盛之。以文武火养。候成膏。

　　涂疮上

　　金粉丸

　　治口舌生疮。久不瘥。

　　绿豆粉（半两）荜茇（半两）上捣罗为末。糯米粥为丸。如绿豆大。先用冷水漱口。

　　后化一

　　鸡黄散

　　治口舌有疮。曰有虫食。

　　鸡内金（焙干）好黄连（焙干）上为末。麻油调敷。妙。

　　蟾矾散

　　（出圣惠方）

　　治口舌生疮。

　　胆矾（一分）干蟾（一分炙）上研为末。每取小豆大。糁在疮上。良久。用新汲水五升漱。

　　水尽为度。

　　又方

　　（出圣惠方）

　　治口及舌上。生疮烂。

　　上研桑树取白汁。先以发拭口。次涂之。瘥。

</div>
    <div class="pagination">
<a href="普济方_page2980.html">上一页</a><span>...</span><a href="普济方_page2976.html">2976</a><a href="普济方_page2977.html">2977</a><a href="普济方_page2978.html">2978</a><a href="普济方_page2979.html">2979</a><a href="普济方_page2980.html">2980</a><span class="current-page">2981</span><a href="普济方_page2982.html">2982</a><a href="普济方_page2983.html">2983</a><a href="普济方_page2984.html">2984</a><a href="普济方_page2985.html">2985</a><a href="普济方_page2986.html">2986</a><span>...</span><a href="普济方_page2982.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
