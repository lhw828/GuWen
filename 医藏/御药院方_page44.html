<!DOCTYPE html>
<html>
<head>
    <meta charset="UTF-8">
    <title>御药院方 - 第 44 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御药院方 - 第 44 页/共 104 页</h1>
    <div class="content">　　烧肝散

　　治五劳七伤，三十六风，二十四冷，脐腹寒痛、四肢少力、困倦、黄疮，久患诸药不能治者，并皆救之。

　　黑附子（一两）　缩砂仁　川芎　青皮　陈皮　肉桂　益智　肉豆蔻　红豆　山茵陈　柴胡（去苗）　芍药　桔梗　白朮　苍朮（去皮，炒）　远志（去心）　干姜　白芷　良姜　细辛蓬莪朮　芜荑　荜茇　大椒（以上各半两）

　　上二十四味为细末，每服五钱，猪、羊肝四两批开，葱白二枚细切，掺药葱重重尽，纸裹三五重，文武火烧香熟，空心食前。吃白面烧饼二个压，米饮送，次更吃好酒三两盏，频频吃。此药多验。

　　预知子丸

　　治心气不足，志意不定，神情恍惚，语言错忘，忪悸烦郁，愁忧惨戚，喜惊多恐，健忘少睡，夜多异梦，寤即惊魔；或发狂眩，暴不知人，并宜服。

　　预知子（去皮）　人参（去芦）　白茯苓（去皮）　远志　石菖蒲　山药　枸杞子　黄精柏子仁　地骨皮（去土）　茯神（去木）　朱砂上件一十二味捣罗为细末，炼蜜丸如龙眼核大，更以朱砂为衣。每服一丸，细嚼，人参汤下，不拘时候服。

　　橘皮煎丸

　　治久虚积冷，心腹疼痛，呕吐痰水，饮食减少，胁肋胀满，脐腹弦急，大肠虚滑，小便利数，肌肤瘦瘁，面色萎黄，肢体怠堕，腰膝缓弱。及治　癖积聚，上气咳嗽，久疟久痢，肠风痔　，妇人血海虚冷，赤白带下，久无子息，并宜服之。

　　陈橘皮（去穰，一十五两）　石斛　巴戟（去心）　牛膝　肉苁蓉　菟丝子　鹿茸　杜仲阳起石　肉桂　浓朴　干姜（炮裂）　京三棱　甘草（一两）　萆　（末，并修事。

　　各秤三两）

　　上为末，熬膏，用酒五升于银石器内，将橘皮末于酒内煎如饧，倾在诸药末内，一处搅和搜匀，更入臼内捣五百杵，丸如梧桐子大。每服二十丸至三十丸，空心温酒下，盐汤亦得。

　　走马茴香丸

　　治丈夫积年伤惫久冷及治　气。

　　黑附子（去皮脐）　桂　葫芦芭　马蔺花（炒）　青橘皮（去白）　舶上茴香　川楝子（炒）　干姜（炮）　巴戟（去心）　破故纸（各半两）

　　上为细末，酒糊和丸，如绿豆大。每日空心盐汤下二十丸。

　　补益元气，充实肌肤。

　　山茱萸（四两）　柏子仁　远志　覆盆子（一两）　山药（一两）

　　上为细末，用山药末添面酒煮成糊，丸如梧桐子大。每服三十丸，温酒下，空腹食前，日二服。其效如神。

　　大建中汤

　　疗内虚绝，里急少气，手足厥逆，少腹挛急，腹满弦急，不能食，起即微汗出，阴缩；或腹中寒痛，不堪劳苦，唇口舌干，精自出；或手足作寒作热而烦苦酸疼，不能久立，多梦寤，补中益气。

　　黄　（二钱）　人参（一钱）　当归（一钱）　桂心（三钱）　半夏（二钱半）　芍药（一钱）　生姜（八钱）　甘草（一钱，炙）　黑附子（半钱）　枣（一个）

　　上　咀，都用水五盏煎至二盏，去滓，分三服。

　　乐令黄汤

　　治虚劳少气，胸心痰冷，时时惊惕，心中悸动，手脚逆冷，体常自汗，补诸不足，五脏六腑虚损，肠鸣，风湿，营卫不调，百病。又治风里急。

　　黄　人参（去芦）　陈皮（去白）　当归　桂心　细辛（去叶）　前胡　芍药　甘草（炙）　茯苓（去皮）　麦门冬（去心。各一钱）　生姜（二钱半）　半夏（汤浸七次，一钱一字）　大枣（一个）

　　上　咀，都用水四盏煎至二盏半，去滓，分二服。

　　封髓丹

　　降心火，益肾水。

　　黄柏（三两）　缩砂仁（一两半）　甘草上件捣罗为细末，水煮面糊稀和丸，如桐子大。每服五十丸，用苁蓉半两，切作片子，酒一大盏浸一宿，次日煎三四沸，滤去滓送下，空心食前服。

　　仙茅丸

　　治男子真气不足，常服强筋骨，益精神，明目，黑须鬓，神验不可具述。

　　仙茅（二斤，糯米泔浸五日，浸去赤水，用铜刀去皮，铜刀锉取一斤，夏月只浸三日，风干不见日）　苍朮（二斤，泔浸五日或三日，去皮，焙干，秤取一斤）　马蔺花　舶上茴香（半斤）　椒红（二斤，醋炒，取红一斤）　熟干地黄（一斤，焙干，秤半斤）　柏子仁（半斤）

　　上件为细末，醋煮糊为丸，如桐子大，酒丸亦得。每服三十丸至四十丸，或五十丸，空心食前温酒下，一日二服，渐加至七八十丸。

　　覆盆子丸

　　壮筋骨，益子精，明目，黑髭发。

　　覆盆子（去萼，一两）　远志（去心，一两）　杜仲（去皮，炒去丝，一两）　柏子仁（炒香，另捣之）　枸杞子（焙干，秤，二两）　地肤子（微焙香，一两）　破故纸（盐焙，二两）　山茱萸（取肉，二两）　山药（另取末，二两）　胡桃仁（去皮，秤二两，另研）

　　上件一十味为细末，将山药末同白面、酒调为糊，丸如梧桐子大。每服四五十丸，空心温酒下。

　　助神丸

　　治阴器不能运用，滋阴助阳，益血气，黑髭鬓，润泽皮肤，荣养肌肉，明目，壮筋骨，益精补髓。其效不可细述。

　　何首乌（用千里水淘，粱米泔浸软，用竹刀去皮，曝干，雌雄各半，同秤三十两。赤者为雄，白者为雌）　生地黄（投于水中，拣沉底者于柳木甑中铺匀，瓦釜中用千里水，木甑安于釜上，桑柴火蒸。蒸得气通透，日中曝干，用生地黄自然汁酒匀再曝干，如此蒸曝九返，曝干秤一十两）　当归（净洗，去芦头，焙干，七两）　穿心巴戟（七两，酒浸焙干）　五味子（去枝炒，焙干，七两）

　　上件五味同于木杵臼捣，罗为细末，用地黄自然汁银石器熬成膏为丸，如桐子大，用瓷器中贮放。每服七十丸，空心食前各进一服，用温酒与地黄煎各半相和送下。畏芜荑，忌猪、羊血。至如误食，亦无及恶，只是解当日药力不为效。如小便混浊，加泽泻七两。　如大便秘涩，加柏子仁七两。　如气不顺，加木香七两。（太和元年九月二十三日，条书用此木香一味。）

　　菖蒲丸

　　建阳道，壮筋力，快气，入小肠。

　　商枳壳（一分，麸炒）　甘草（半两，锉如豆许大，巴豆三十个，一处炒，令巴豆黑色，不用巴豆）　全蝎（一分，葱筒内炙，令焦色）　木香（半两）　山茱萸（一两，去核）　木贼（一分，去节）　菖蒲（一两）　黑牵牛（一两，生）

　　上同为细末，用茴香半两，酒熬三二十沸，去滓，取酒作面糊和丸，如梧桐子大。每服三五十丸，食前温酒下。

　　通络丸

　　益血明目，通经络，壮筋骨生干地黄（一两）　覆盆子（二两）　苁蓉（二两，酒浸，焙干）　巴戟（一两，酒浸，焙干）　川芎（二两）　白芍药（一两）　当归（去须，一两）　枳壳（麸焙，去穰，二两）　木香（二两）　川楝子（半两）　地肤子（二两）　楮实子（一两）　山茱萸（三两）　远志（去心，一两）　茯神（去皮，一两）　五味子（一两）

　　上为细末，酒面糊为丸，如梧桐子大。每服五十丸，温酒送下，空心米饮送下，晚食前亦得。

　　加减仙茅丸

</div>
    <div class="pagination">
<a href="御药院方_page43.html">上一页</a><span>...</span><a href="御药院方_page39.html">39</a><a href="御药院方_page40.html">40</a><a href="御药院方_page41.html">41</a><a href="御药院方_page42.html">42</a><a href="御药院方_page43.html">43</a><span class="current-page">44</span><a href="御药院方_page45.html">45</a><a href="御药院方_page46.html">46</a><a href="御药院方_page47.html">47</a><a href="御药院方_page48.html">48</a><a href="御药院方_page49.html">49</a><span>...</span><a href="御药院方_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
