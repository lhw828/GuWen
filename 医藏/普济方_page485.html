<!DOCTYPE html>
<html>
<head>
    <meta charset="UTF-8">
    <title>普济方 - 第 485 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 485 页/共 3614 页</h1>
    <div class="content">　　日夜各一。

　　地黄煎治鼻生疮。痒痛不止。

　　生地黄汁〔一两（合）〕苦参（锉一两）酥（三合）盐花（二钱后入）生姜汁（一合）上以合中。每以少许滴于疮上。诸风热疮亦佳。其盐花至半即下。

　　辛夷膏

　　（出医方集成）

　　治鼻内生疮疼痛。或鼻中窒塞不通利。及鼻气不宣

　　通。并宜涂用之。甚效。

　　辛夷叶（一两）细辛木通木香香白芷杏仁（汤浸去皮尖研各半两）上用羊髓、猪脂裹塞

　　栀子煎

　　（出圣惠方）

　　治肺气风热。鼻内生疮。

　　山栀子（去皮煨）苦参木通（各三两）上细锉。以四两酥同煎。令香滤去滓。倾入合中。每以少许滴入鼻中。

　　矾石煎治鼻中热气生疮。有脓臭。兼有虫。滴鼻。

　　矾石（一两熬枯）苦参生地黄（洗令净研绞取汁三合）上为末。以地黄汁并水二盏。

　　煎至三分。合绵滤去滓。少少滴鼻中。三五度瘥。

　　大黄散

　　（出圣惠方）

　　治肺壅。鼻中生疮肿。

　　川大黄（生用）黄连（去须各一分）麝香（一钱细研）上为细散。研入麝香令匀。

　　以生油旋调。涂于鼻中。

　　又方

　　（出圣惠方）杏仁（一分汤浸去皮尖双仁研为膏）川大黄（一分生为末）上和令匀。以猪脂调涂鼻中。

　　又方

　　（出圣惠方）黄柏槟榔（各等分）上为末。以猪脂调涂敷之。

　　治鼻中生疮。

　　偷孝子帽。以拭之。

　　又方

　　（出圣惠方）以牛鼻津敷之。

　　又方

　　（出圣惠方）以捣杏仁乳汁敷之。亦烧核压取油敷之。

　　又方

　　（出圣惠方）上烧牛、狗骨灰。以腊月猪脂和敷之。

　　祀灶饭散治鼻中生疮。敷鼻中。

　　用祀灶饭。不限多少。烧为灰。细罗为散。以生油调涂敷之。一方无香油。

　　马绊绳散

　　（出圣惠方）

　　治鼻中生疮敷鼻。

　　上用马绊绳一条。烧为灰。研细罗。以少许掺于疮上。

　　黄柏饮治鼻中热气生疮。有脓臭。兼有虫。

　　用黄柏二两。去粗皮。以冷水浸一两。日绞取浓汁一盏服之。

　　治鼻中生疮。及治疳虫蚀鼻。

　　上用乌牛耳中垢敷之。

　　治鼻中生疮

　　（出本草）以生鸡卵一颗。开头取白去黄。着米醋拌糖。火顿沸起。擎下沸定更顿。三度成熟。热饮酢尽。不过一二次瘥。

　　止鼻洪并疮

　　（出本草）以壁钱虫。滴汁敷鼻中。及疮上。

　　卷五十七　鼻门

　　疳虫蚀鼻生疮（附论）

　　夫五脏皆有虫。虫得风则化。肺开窍于鼻。肺经既虚。风热乘之。鼻气壅塞。不得宣通。

　　则疳虫因得侵蚀。疮生鼻间。

</div>
    <div class="pagination">
<a href="普济方_page484.html">上一页</a><span>...</span><a href="普济方_page480.html">480</a><a href="普济方_page481.html">481</a><a href="普济方_page482.html">482</a><a href="普济方_page483.html">483</a><a href="普济方_page484.html">484</a><span class="current-page">485</span><a href="普济方_page486.html">486</a><a href="普济方_page487.html">487</a><a href="普济方_page488.html">488</a><a href="普济方_page489.html">489</a><a href="普济方_page490.html">490</a><span>...</span><a href="普济方_page486.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
