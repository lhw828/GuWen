<!DOCTYPE html>
<html>
<head>
    <meta charset="UTF-8">
    <title>普济方针灸 - 第 14 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 14 页/共 82 页</h1>
    <div class="content">　　五脏斤两
　　 四斤四两（左三叶。右三叶）。十二两（三毛七孔）。二斤三两。三斤三两。一斤二两（以上五脏轻重数）。
　　
　　六腑斤两
　　 三两三铢。二斤二十四两。二斤十四两。二斤十二两。九两二铢（以上六腑轻重数）。
　　
　　六腑尺丈
　　 三寸三分。二丈四尺（广三寸四分）。二尺六寸。一丈二尺（广六寸）九寸（一云广七寸。以上六腑长短数）。
　　
　　六腑所受
　　 三合（一云一合）。二斗四升。三斗五升。一斗二升。九斗九合（一云九升二合以上六腑受盛数）。
　　
　　五脏官
　　 尚书（一云尚将军。又为郎官）。帝王。谏议大夫。上将军（一云大尚书）后宫列女（以上五脏官位）。
　　
　　六腑官
　　 将军。决曹吏。监仓吏。内涩吏（涩）。监仓椽。水曹椽（以上六腑官位）
　　五脏俞
　　 九（椎下两旁各一寸半是也）。五（椎下两旁各一寸半是也）。十一（椎下两旁各一寸半是也）。三（椎下两旁各一寸半是也）。十四（椎下两旁各一寸半是也）。
　　
　　六腑俞
　　 十（椎下两旁各一寸半是也）。十八（椎下两旁各一寸半是也）。十二（椎下两旁各一寸半是也）。十六（椎下两旁各一寸半是也）。十九（椎下两旁各一寸半是也）。十三（椎下两旁各一寸半是也）。
　　
　　五脏募
　　 期门。巨阙。章门。中府。京门。
　　
　　六腑募
　　 日月。关元。太仓。天枢。中极。石门（三焦）。
　　
　　五脏脉
　　 弦长。洪盛。缓大。浮短。沉濡。
　　　r五脏流注旁通　p06-d7a4.bmp　r谨按铜人针灸甲乙经。九墟并无五脏所过为原穴。唯千金及外台秘要集有之。今列穴名中 （肝）。内关（心）。公孙（脾）。列缺（肺）。水泉（肾）。
　　　r心之脏主出入　p06-d7a5.bmp　r　r六腑流注旁通　p06-d7a6.bmp　r　r三焦流注旁通　p06-d7a7.bmp　r　r五脏脉　p06-d7a8.bmp　r　r六腑脉　p06-d7a9.bmp　r
　　卷三　针灸门
　　误伤禁穴救针法
　　脑后哑门穴。不可伤。伤即令人哑。宜针人中扶突二穴。可二分。
　　风府一穴。在哑门上入发际一寸五分。针只可下一寸以下。过度即令人哑。宜针人中扶突救之。
　　两腋外文头尖处。上曲池穴不可伤。伤即令人手臂不举。宜针大鹤柏夹脑骨缝四穴。
　　深半寸。
　　睑池上下四穴。针只可深一米许。过深令人血灌黑睛。视物不见。不可治也。
　　眼小 后一寸太阳穴不可伤。伤则令人目枯。不可治也。两目大 二穴。只可背睛斜飞不得直针。直即伤睛致瞎。不可治也。
　　囟会一穴。只可针五分。过即令人头旋目暗。急针百会及风府二穴救之。
　　承泣二穴。只可针三分。深即令人目陷。陷即不治。
　　正营不可伤。伤即令人神魂失次。宜针大椎两边相去三寸后心一穴。可入五分。
　　承筋不可伤。伤即令人手脚挛缩。凡针筋皮。须重手按开而取正穴。如伤即治手虎口。
　　及手腕上下。
　　胆池不可伤。伤即令人目暗（即乳下二穴是）。宜治肝俞。
　　肺俞不可伤。伤即令人身心颤掉。宜针后心囟门穴救之。
　　肺募不可伤。伤即令人鼻塞。不闻香臭。白汗透流。宜治囟门及心下一寸深。可一寸半地户涌泉不可伤。伤即令人百神俱散。宜治人中百会三里太白穴。
　　手心不可伤。伤即令人闷倒。眼直上。宜治前后心可五分。又治神庭穴。
　　大腋不可伤。伤即令人心气促。宜治肺俞穴。
　　阴后神田不可伤。伤即令人精神散乱。屎尿不禁。
　　耳后宛处不可伤。伤即令人口颊 斜。宜治人中承浆二穴。
　　水曹不可伤。伤即令人尿血不止。宜治脐上一寸及百会。
　　章门不可伤。伤即令人气绝。宜治后心囟会。
　　癖户不可伤。伤即令人命绝。宜治后心囟会。
　　神庭不可伤。伤即令人命绝。宜治百会至骨。
　　胸前诸穴不可伤。伤即令人闷倒。宜治人中。
　　命室不可伤。伤即令人命绝。宜治人中百会承浆。
　　颐下不可伤。伤即令人舌根不转。宜治耳后宛宛处五分。过之亦伤也。
　　委中不可伤。伤即令人脚挛。行履不遂。宜治三里分白穴。
　　胆户不可伤。伤即令人筋搐。行履不得。宜治气海分白穴。
　　外踝上一寸不可伤。伤即令人闷绝。宜治分白穴。
　　命泉不可伤。伤即令人行不得。宜治三里。
　　乳首不可伤。伤即令人命绝。不可治也。
　　白气不可伤。伤即令人失音。宜治无突。
　　
　　卷三　针灸门
　　骨空穴法
　　人之周身总有三百六十五骨节。以一百六十五字都关次之。首自钤骨之上为头。左右前后。
　　至辕骨以四十九字。共关七十二骨。巅中为都颅骨者一（有势。微有髓。及有液）。次颅为髅骨者一（有势。微有髓）。髅前为顶威骨者一（微有髓。女人则无此骨）。髅后为脑骨者一（有势微液）。脑左为枕骨者一（有势无液）。脑右为就骨者一（有势无液）。枕就之中附下为天盖骨者一（下为肺系之本）。盖骨之后为天柱骨者一（下属脊窳有髓）。盖前为言骨者一（言上复合于髅骨。有势无髓）。言下为舌本骨者左右共二（有势无髓）。髅前为囟骨者一（无势无液）囟下为服委骨者一（俚人讹为伏犀骨是也无髓势）。服委之下。为俊骨者一（服委下即眉宇之分也无髓势）。眉上左为天贤骨者一（无势无髓）。眉上右为天贵骨者一（眉上直目睛也）。
　　左睛之上为知宫骨者一（无髓无势）。右睛之上为命门骨者一（无髓势。两睛之下中则为鼻）。
　　鼻之前为梁骨者一（无髓无势）。梁之左为颧骨者一（有势有髓）。梁之右为 骨者一（有势无髓）。梁之端为嵩柱骨者一（无髓势其颧 之从。即耳之分）。左耳为司正骨者一（无髓无势）右耳为纳邪骨者一（无髓无势）。正邪之后。为完骨者左右共二（无势无液）。正邪之上。附为嚏骨者一（无势少液）。嚏上为通骨者左右前后共四（有势少液）。嚏上为HT 。内骨者一（无势多液）。其HT 后连属左颔为乘骨者一（有势多液）。右颔为车骨者一（无势多液）。乘车上下出齿牙三十六事（无髓势下则不满其数）。乘车之后。为辕骨者左右共二（有液有势）。复次钤骨之下。为膻中左右前后。至 以四十字。关九十七骨。辕骨之下左右为钤骨者二（多液）。钤骨为会之骨者一（无髓势）。钤之下为咽。骨左中及右共三（无髓）。咽下为喉左中及右共三（无髓）喉下为咙骨者。环次共十事（无髓）。咙下之内为肺系骨者。累累然。共十二（无势髓）。肺系之后为谷骨者一（无髓）。谷下为鬲道骨者左右共二（无髓）。咙外次下为顺骨者共八（少液）顺骨之端为顺。隐骨者共八（少液）。顺下之左为洞骨者一（女人无此）。顺下之右为棚骨者二（女人无此二骨）。洞棚之下。中央为 骨者一（无髓俚人呼为鸠尾）。 直下为天枢骨者一（无髓）。天枢之左右。为缺盆骨者二（有势多液）。左缺盆前之下。为下HT 骨者二（无髓）右缺盆前之下为分膳骨者一（无髓）。HT 膳之后附下为仓骨者一（无髓）。仓之下左右为 骨者共八（无液无势）。 下之左为脑骨者一（男子此骨大者好勇）。 下之右为荡骨者一（女人此骨大者多夫）。脑之下者为鸟骨一（男女此骨满者早发勇）。荡之下为臆骨者一（此骨高则使人多说妄）。钤中之后为脊窳骨者。共二十二（上接天柱有髓）。脊窳之下为大动骨者一（上通天柱共成二十四椎）。大动之端为归下骨者一（道家谓之尾闾）。归下之后为纂骨者一（此骨能陷精液）。归下之前为 骨者一（此骨多处薄者贫下）。复次缺盆之下。左右至衬。以二十五字关六十骨（此下至分两手众骨臂至十指之端也）。支其缺盆之下。其后为伛甲骨者。左右共二（有势。多液）。伛甲之端为甲隐骨者。左右共二（此骨长则贤）。前支缺盆为飞动骨者。左右共二（此骨消则病痱缓）。次飞动之左为龙 骨者一（有势。多髓多液）。次飞动之右为虎冲骨者一（有势。多髓多液）。龙 之下为龙本骨者一（有势。多髓）。虎冲之下为虎端骨者一（有势。多髓）。本端之下为腕。龙本之上为进贤骨者一（男子此骨隆。则为名臣）。虎端之上为及爵骨者一（女子此骨高则为命妇）。腕前左右。为上力骨者共八（有势。多液）。次上力为驻骨者左右共十（有势。多液）。次驻骨为搦骨者左右共十（有势。多液）。次搦为肋势骨者左右共十（左肋外为爪。右肋外为甲）。爪甲之下各有衬骨者左右共十（无势。无液）。复次 之下。左右前后。至初步五十一字。中关一百三十六骨。此下自两乳下分左右。至两足心。众骨所会剧也。 之右。为心蔽骨者一（无髓）。 之左为胁骨者。上下共十二（居小肠之分也）。左胁之端。各有胁隐骨者。分次一十二（无髓）。胁骨之下。为季胁骨者。共二（多液）。季胁之端。为季隐骨者。共二（无髓）。 之右为肋骨者。上下共二十（居大肠之分也）肋骨之下。为 肋骨者共二（各无隐骨惟兽有之）。右肋之端。为肋隐骨者共十二（无髓）。 骨之前。为大横者一（有势。少髓）横骨之前。为白环骨者共二（有势。有液）。白环之前。为内辅骨者左右共二（有势。多液）。内辅之后。为骸关骨者左右共二（有势。多液）。骸关之下。
　　有骨者左右共二（有势。多液）。 骨之下。为髀骨者左右共二（有势。多液）。髀枢之端。
　　为膝盖骨者左右共二（无势。多液）。膝盖左右。各有侠升骨者共二（有势。多液）。髀枢之下为骨者左右共二（有势。多髓）。 骨之外。为辅骨者左右共二（有势。有液）。 骨之下为立骨者左右共二（有势。有液）。立骨左右。各有内外踝骨者共四（有势。少液）。踝骨之前。左右各有下力骨者共十（有势。多液）。踝骨之后。各有京骨者左右共二（有势。多液）。
　　下力之前。各有释欹骨者左右共十（有势。有液）。释欹之前。各有起仆骨。左右共十（有势）起仆之前。各有平肋骨者左右共十（有势）。有肋之前。各有衬甲骨者左右共十（无势。少液）。释欹两旁。各有核骨者左右共二（有势。多液）。起仆之下。各有初步骨者左右共二（有势。无髓有液女人无此骨）。凡此三百六十五骨也。天地相乘。惟人至灵。其女人则无顶威左洞右棚及初步共五骨。止有三百六十骨。又男子女人一百九十骨。或衬或无髓势。干二百五十六骨。并有髓液。以藏诸筋。以会诸脉溪。相需而成身形。谓之四大。此骨度之常也。
　　昔黄帝问于伯高曰。脉度言。经脉之长短。何以立之。伯高对曰。先度其骨节之大小广狭长短。而脉度定矣。帝曰。愿闻众人之度。人长七尺五寸者。其骨节之大小长短各几何。伯高曰。头之大骨。围二尺六寸。胸围四尺五寸。腰围四尺二寸。发所覆者。颅至项一尺二寸。
　　发以下至颐。长一尺。君子参折。结喉以下。至缺盆中长四寸。缺盆以下。至 长九寸。
　　过则肺大。不满则肺小。 以下。至天枢长八寸。过则胃大。不满则胃小。天枢以下。至横骨长六寸半。过则回肠广长。不满则狭短。横骨长六寸半。横骨上廉以下。至内辅之上廉长一尺八寸。
　　内辅之上廉以下。至下廉长三寸半。内辅下廉至下内踝。长一尺三寸。
　　内踝以下至地长三寸膝 以下。至跗属长一尺六寸。跗属以下。至地长三寸故骨围大则太过。小则不及。角以下至柱骨。长一尺。行腋中不见者。长四寸。腋以下至季胁。长一尺二寸。季胁以下至髀枢。长六寸。髀枢以下至膝中。长一尺九寸。膝以下至外踝。长一尺六寸。外踝以下至京骨。长三寸。京骨以下至地。长一寸。耳后当完骨者。广九寸。耳前当耳门者。广一尺三寸。两颧之间。相去七寸。两乳之间。广九寸半。两髀之间。
　　广六寸半。足长一尺二寸。广四寸半。肩至肘长一尺七寸。肘至腕长一尺二寸半。腕至中指本节长四寸。本节至其末长四寸半。头发以下至背骨。长二寸半。膂骨以下。至尾 二十一节。长三尺。上节长一寸四分。分之一奇分在下。故上七节下至于膂骨。九寸八分分之七。
　　此众人之骨度也。所以立经脉之长短也。是故视其经络之在身。其见浮而坚其见明而大者。
　　多血。细而沉者。多气也。
　　凡欲用针。须明骨空所在。及机关之节。机关者。内经曰。辅骨上。横骨下为 。狭髋为机膝解为骸关。狭膝之骨为连骸。骸下为辅。辅上为 。 为关头。横骨为枕是也。骨空者内经髓空在脑后三分。在颅际锐骨之下（风府穴也）。一在断基下（下颐穴也）。一在项后中复骨下（哑门穴也）。一在脊骨上空。在风府上（脑户穴也）。脊骨下空在尻骨下空（长强穴也）数髓空在面侠鼻（颧 穴也）。或骨空在口下当两肩（大迎穴也）。两膊骨空在膊骨之阳（近肩膊失其名）。臂骨空在臂阳去踝四寸。两骨空之间（通关穴也）。股骨上穴。在股阳出上膝四寸（承 穴也）。 骨空。在辅骨之上端（犊鼻穴也）。股际骨空。在毛中动下（经阙穴也）。
　　尻骨空。在髀骨之后相去四寸（八 穴也）。扁骨有渗理腠。无髓孔。易髓无空是也。凡病属巨阴少阳之经。与冲脉任脉督脉之分者。病本于骨。各随其要而灸刺之。故风从外入。令人振寒恶寒。汗出身重。头痛。或颈项痛者。治在风府。从风憎风刺眉头（攒竹穴也）。失枕在肩上横骨间（缺盆穴也）。折使揄臂齐肘。正灸脊中（阳关穴也）。 给季胁引少腹而痛胀。刺。大风汗出则灸之。腰痛不可转摇。急引阴仰刺八 与痛上八 。在腰尻分间。鼠 寒热。还刺寒府。寒府在附膝外。解营取膝上外者。使之拜取足心者。使之跪。任脉为病。男子内结七疝。女子带下瘕聚。冲脉为病。逆气里急。督脉为病。脊强反折。此三脉生病者。
　　从少腹上冲心而痛。不得前后为冲疝。其女子不孕。癃痔遗溺嗌干。督脉生病治督脉。治在骨上（曲骨穴也）。甚者在脐下。营者治其渐。渐者。上狭颐也（大迎穴也）。蹇膝伸不得屈。
　　治其 。坐而膝痛治其机。立而暑解治骸关。膝痛痛及拇指。治其 （委中穴也）。坐而膝痛如物隐者。治其关。膝痛不可屈伸。治其背内（大颧穴也）。连 若折。治阳明中俞 （三甲穴也）。若别治巨阳少阴荣（通谷及然谷也）。淫泺胫酸不能久立。治少阳之络。在外踝上五寸（光明穴也）。
　　
　　卷三　针灸门
　　洁古刺诸痛法
　　内经曰。留瘦不移节。而刺之。十二经无遏绝。假令如见十二经中是何经络不通行。当针不通。以疑滞俱令气过节次。无问其病。以平如期。如诸经俱虚。补之。诸经俱实。泻之。补当随而济之。泻当迎而夺之。又补母亦名随而济之。泻子亦名迎而夺之。又随呼吸出纳。亦名迎随也。
　　两胁痛。少阳丘墟。腰痛。昆仑及委中出血。呕哕无度。手厥阴太陵。头痛。手足太阳原穴心痛。少阳太溪。涌泉足厥阴原穴。热无度。不可止。陷谷出血。喘满疾实。口中如胶。
　　足少阴太溪。百节疼痛。实无所知。三棱刺绝骨出血。血衄不止。大小便血。妇人血不止。
　　刺足太阴井。喉闭。手足少阳井。并少商。手足太阴井穴。太烦热不止。昼夜无度。刺十指间出血。谓八关大刺。阴头中痛。不可忍。卒疝痛。妇人阴中痛。皆刺足厥阴井。骨热不可治。前板齿干燥。当灸骨大椎山。小肠疝痛。足厥阴太冲。眼发睛欲出者。大刺八关。眼大痛。刺手太阳井。眼小 痛。刺足太阳井。心痛。脉沉肾原穴。脉弦。肝原穴。脉涩。肺原穴。脉浮。心原穴。脉缓。脾原穴。腰痛。身之前足阳明原穴。身之后。足太阳原穴。身之侧。足少阳原穴。此针之撮要也。
　　
　　卷三　针灸门
　　治灸疮不发法
　　凡着灸疗病。历春夏秋冬不效者。灸炷虽然数足。得疮发脓坏。所患即瘥。如不得疮发脓坏其疾不愈。甲乙经云。灸疮不发者。用故履底。灸令热熨之。三日即发。脓出自然愈疾。
　　今用赤皮葱三五茎。去其葱青于炉灰火中煨热。拍破。热熨灸疮十余遍。其疮三日自发立坏脓出即愈。资生经王氏云。予见人灸不发者。频用生麻油渍之而发。亦有皂角煎汤候冷频点之而发。亦有恐气血衰不发。于灸前后煎四物汤服。以此汤滋养血气故也。盖不可一概论也。予尝灸三里各七壮。数日过不发。再各灸两壮。右足发。左足不发。更左足一壮遂发。
</div>
    <div class="pagination">
<a href="普济方针灸_page13.html">上一页</a><span>...</span><a href="普济方针灸_page9.html">9</a><a href="普济方针灸_page10.html">10</a><a href="普济方针灸_page11.html">11</a><a href="普济方针灸_page12.html">12</a><a href="普济方针灸_page13.html">13</a><span class="current-page">14</span><a href="普济方针灸_page15.html">15</a><a href="普济方针灸_page16.html">16</a><a href="普济方针灸_page17.html">17</a><a href="普济方针灸_page18.html">18</a><a href="普济方针灸_page19.html">19</a><span>...</span><a href="普济方针灸_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
