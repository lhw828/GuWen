<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 391 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 391 页/共 791 页</h1>
    <div class="content">　　羚羊角屑（一两） 麦门冬（一两去心） 沙参（一两去芦头） 秦艽（半两去苗） 茵陈（半两） 甘草（半两炙微赤，锉）上件药，捣筛为散。每服四钱，以水一中盏，煎至六分，去滓，不计时候温服。

　　卷第五十五

　　牛黄证候

　　牛黄者，舌如蜡色，口作 ，不多言语，或如牛吼。若眼目头面未变，作深黄色者可治；如舌上及身体黄黑色者，难疗。烙承浆穴、脾俞二穴及后心。

　　治牛黄，犀角散方。

　　犀角屑（半两） 牛黄（一分细研） 麝香（一分细研） 川大黄（半两锉碎，微炒） 栀子仁（一分）上件药，捣细罗为散，入牛黄、麝香同研，令匀。不计时候，以温水调下一钱。

　　卷第五十五

　　鸦黄证候

　　鸦黄者，十指青绿，舌上生黑点，唇口青黑，身如黄铜。烙下廉及足心、胸前当心。

　　治鸦黄方。

　　芦根（一两锉） 生干地黄（一两） 茵陈（半两）上件药，捣筛为散。每服三（二）钱，以水一大盏，煎至五分，去滓，不计时候温服。

　　卷第五十五

　　鸡黄证候

　　鸡黄者，遍身爪甲并青黄，多语，梦寐或见鬼神，时自言笑。烙风池二穴及鼻柱下三分手掌后横文三寸及足心。

　　治鸡黄方。

　　生地黄（五两切） 小雌鸡（一只去毛羽、肠胃、头足）上件药，都以水五升，煮至一升半，去滓。分为三服，一日服尽。

　　卷第五十五

　　蚰蜒黄证候

　　蚰蜒黄者，喉中似噎，喘息不调，四肢疼闷，言语不正，水米难下。若颊内有青脉退场门角，手足乱动，冷者，难治。烙手足心及口角内青脉、尖头及胸前。

　　治蚰蜒黄，半夏散方。

　　半夏（一两汤洗七遍，去滑） 射干（一两） 川升麻（一两） 犀角屑（一两） 甘草（半两炙微赤，锉）上件药，捣筛为散。每服四钱，以水一中盏，入生姜半分，煎至六分，去滓，不计时候温服。

　　卷第五十五

　　三十六种黄点烙应用俞穴处

　　肝俞二穴，在背第九椎下两傍，相去各一寸半。

　　心俞二穴：在背第五椎下两傍，相去各一寸半。

　　脾俞二穴：在背第十一椎下两傍，相去各一寸半。

　　肺俞二穴：在背第三椎下两傍，相去各一寸半。

　　肾俞二穴：在背第十四椎下两傍，相去各一寸半。

　　胆俞二穴：在背第十椎下两傍，相去各一寸半。

　　小肠俞二穴：在背第十八椎下两傍，相去各一寸半。

　　胃俞二穴：在背第十二椎下两傍，相去各一寸半。

　　大肠俞二穴：在背第十六椎下两傍，相去各一寸半。

　　膀胱俞二穴；在背第十九椎下两傍，相去各一寸半。

　　风门二穴：在背第二椎下两傍，相去一寸半。

　　接脊一穴：在背当中心。

　　百会一穴：在顶当心。

　　天窗一穴：在鼻直上入发际二寸。

　　明堂一穴：在鼻直上入发际一寸。

　　神庭一穴：在鼻直上入发际五分。

　　风府一穴：在项后入发际一寸宛宛中。

　　风池一穴：在项后发际陷中。

　　玉枕二穴：在胳却后七分半，侠脑户傍一寸三分，入发三寸。

　　承浆一穴：在颐前唇棱下宛宛中。

　　太阳二穴：在眉外五分。

　　鸠尾一穴：在臆前巨骨下五分。

　　巨阙一穴：在鸠尾下一寸。

　　上管一穴：在巨阙下一寸，去巨骨三寸。

　　中管一穴：在上管下一寸。

　　下管一穴：在中管下二寸。

　　胃管一穴：在鸠尾下四寸。

</div>
    <div class="pagination">
<a href="太平圣惠方_page390.html">上一页</a><span>...</span><a href="太平圣惠方_page386.html">386</a><a href="太平圣惠方_page387.html">387</a><a href="太平圣惠方_page388.html">388</a><a href="太平圣惠方_page389.html">389</a><a href="太平圣惠方_page390.html">390</a><span class="current-page">391</span><a href="太平圣惠方_page392.html">392</a><a href="太平圣惠方_page393.html">393</a><a href="太平圣惠方_page394.html">394</a><a href="太平圣惠方_page395.html">395</a><a href="太平圣惠方_page396.html">396</a><span>...</span><a href="太平圣惠方_page392.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
