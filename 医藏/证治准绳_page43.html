<!DOCTYPE html>
<html>
<head>
    <meta charset="UTF-8">
    <title>证治准绳 - 第 43 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 43 页/共 348 页</h1>
    <div class="content">　　右为末粥糊丸如梧桐子大毎空心白汤吞下八九十丸
　　又方
　　人参　白术　川当归　熟地黄　川芎　山查茯苓【各八分】黄茋【七分】升麻【三分】
　　右水煎服
　　又方
　　牡丹皮　当归　生地黄　山栀子　白芍药甘草稍　滑石　白茯苓　泽泻　木通【各等分】
　　每服五七钱加生姜皮二分灯心一分水煎食前服
　　瞿麦散【奇效下同】治血淋尿血
　　瞿麦穗　赤芍药　车前子　白茅根【无根用花】赤茯苓　桑白皮【炒】石苇【去毛】生干地黄　阿胶【炒】滑石黄苓　甘草【炙各二钱】
　　右为细末毎服二钱入血余烧灰一钱食前沸汤调服
　　柿蒂散　治血淋
　　右用干柿蒂烧灰存性为末毎服二钱空心米饮调下
　　当归汤　治血淋及五淋等疾
　　当归【去芦】淡竹叶　灯心　竹园荽　红枣　麦门冬【去心】乌梅　木龙【一名野卜萄藤】甘草
　　右各等分剉碎煎汤作水患此疾者多渴随意饮之
　　麢羊角饮　治血淋小便结热涩痛
　　麢羊角屑　栀子仁　葵子【炒已上各一两】青箱子　红蓝花【炒】麦门冬【去心】大青　大黄【炒各半两】
　　右捣筛每服三钱七水一盏煎七分去滓不拘时温服
　　鸡苏饮子　治血淋不絶
　　鸡苏【一握切】石膏【八分碎】竹叶【一握切】生地黄【一升切】蜀葵子【四分为末】
　　右先将四味以水五升煮取二升去滓下葵子末分温二服如人行五里久进一服忌芜荑蒜面炙肉等
　　金黄散　治小便血淋疼痛
　　大黄【煨】人参　蛤粉　黄蜀葵花【焙各等分】
　　右为细末每服一钱七灯心煎汤调三日
　　神效方　治血淋
　　海螵蛸　生干地黄　赤茯苓【各等分】
　　右为细末每服一钱用柏叶车前子煎汤下
　　发灰散　治血淋若单单小便出血如尿
　　右用乱发烧灰入麝香少许毎服一钱用米醋温汤调下
　　治尿血方
　　淡竹叶　麦门冬　白茅花　车前子　陈栁枝天门冬【去心】地榆　香附子　郁金　灯心【各半钱】
　　右以水二碗煎八分去滓调四苓散空心服
　　四苓散
　　茯苓【去皮】猪苓【去皮】白术　泽泻【各等分】
　　右为细末每服二钱空心用前药调服
　　蒲黄丸　治虚损膀胱有热尿血不止
　　蒲黄　葵子　赤茯苓　黄茋【已上各一两】车前子当归【微炒】荆实【已上各七钱半】麦门冬【去心】生地黄【各二两】
　　右为细末炼蜜和捣二三百杵丸如梧桐子大毎服三十丸食前用米饮送下
　　牡蛎散　治劳损伤中尿血
　　牡蛎【煆为粉】车前子　白龙骨【煅令赤】熟地黄　黄芩桂心【各一两】
　　右为细末每服二钱食前米饮调下
　　如神散　治心臓有热热乗于血血渗小肠故尿血也阿胶【蛤粉炒一两】山栀仁　车前子　黄芩　甘草【各二钱半】
　　右细末毎服半钱或一钱井花水调服日三
　　鹿茸散　治小便尿血日夜不止
　　鹿茸【酒洗去毛涂酥炙令黄】生地黄【焙】当归【焙已上各二两】蒲黄【一合】冬葵子【炒四两半】
　　右为极细末毎服三钱七空心用温酒调服日二又方治下元虚惫尿血炼蜜为丸如梧桐子大毎服二十丸食前用炒盐汤下
　　治小便频数卒然下血不止并不疼痛此缘心中积恶机谋艰险长懐嫉妬多积忿气伤损肝心正气又因色伤小肠气虚血乗虚妄行故有此疾宜服此方桑寄生【一两】熟地黄　茯苓【各半两】人参　川芎　独活　蒲黄【各二钱半】甘松　沈香【各八分四厘】
　　右为细末每服三钱七水一盏煎一二沸便泻出去滓非时吃服此药后其血已安校觉丹田元气之虚腰膝沉重多困少力者宜用桑寄生为细末每服一二钱非时防服补之
　　犀角地黄汤　治小肠淋沥出血疼痛难忍及治心血妄行衂血等疾食后临卧服之用丝茅根煎服余癸丑夏尝苦淋漓之疾出血不已得黄应明授此方而愈
　　犀角【如无以升麻代之半两】芍药【二钱】牡丹皮【半两】生地黄【二钱】
　　右剉碎作一服水一盏煎八分空心服
　　下血
　　赤小豆当归散【金匮】
　　赤小豆【五钱水浸令芽出曝干】当归【一两】
　　右捣为末浆水服方寸七日三服
　　黄土汤【金匮】
　　甘草　熟地黄　白术　附子【炮】阿胶　黄芩【各三钱】灶中黄土【半升】
　　水八升煮取三升分温二服
　　黄连汤【洁古】
　　黄连　当归【各五钱】甘草【炙二钱半】
　　每服五钱水煎
　　芍药黄连汤【洁古】
　　芍药　黄连　当归【各半两】大黄【一钱】淡桂【五分】甘草【炙二钱】
　　毎服五钱水煎痛甚者调木香槟榔末一钱
　　升麻补胃汤【东垣】
　　升麻　柴胡　防风【各一钱半】黄茋　羌活【各一钱】独活白芍药　牡丹皮　熟地黄　生地黄　甘草【炙各】
　　【五钱】葛根　当归身【各三分】肉桂【少许】
　　右作二服水二杯煎一杯去查稍熟食前服
　　和中益胃汤【东垣】
　　熟地【三钱】当归身【酒洗三分】升麻【五分】柴胡【五分】苏木【一分】藁本【二分】甘草【炙三分】益智【三分】
　　水三大杯煎至一杯去查午饭前服
　　升阳除湿和血汤【东垣】
　　生地黄　牡丹皮　炙甘草　生甘草【各五分】白芍药【一钱半】黄茋【一钱】升麻【七分】熟地黄　当归身　苍术秦芃　肉桂【各三分】陈皮【二分】
　　水四大盏煎至一盏稍热空心服
　　益胃和中汤【东垣】
　　白芍药【一钱五分】当归身　黄茋　升麻　炙甘草【各一钱】牡丹皮　柴胡　葛根　益智仁　半夏【各五分】桂枝【四分】肉桂【一分】干姜【少许】
　　右为麤末水三盏煎一盏去查食后温服
　　七味白术散【见消瘅】
　　升阳除湿防风汤【东垣】
　　苍术【酒浸去皮净炒四钱】白术　白茯苓　白芍药【各一钱】防风【二钱】
　　右除苍术另作片水一碗半煮至二大杯内诸药同煎至一大盏去查稍热空心食前服如飱泄不禁以此药导其湿如飱泄及泄不止以风药升阳苍术益胃去湿脉实复胀闭塞不通宜从权以苦多甘少药泄之如得通复以升阳汤助其阳或不便以升阳汤中加泄药通之
　　结阴丹【宝鉴】　治肠风下血臓毒下血诸大便血疾枳殻【麸炒】威灵仙　黄茋　陈皮【去白】椿根白皮　何首乌　荆芥穗【各半两】
　　右为末酒糊丸如桐子大毎服五十七丸陈米饮入醋少许煎过放温送下
　　平胃地榆汤【宝鉴】
　　苍术　升麻　黑附子【炮各一钱】地榆【七分】白术　陈皮茯苓　厚朴　干姜　葛根【各半钱】甘草【炙】当归
　　炒麯　白芍药　益智仁　人参【各三分】
　　水二盏生姜三片枣二枚煎至一盏去查食前温服
　　胃风汤【易简】
　　人参　茯苓　川芎　官桂　当归　芍药　白术【各等分】
　　毎服二钱水一大盏粟米百余粒同煎七分去查稍热空心服小儿量力增减　若加熟地黄茋甘草等分为十味名十补汤　若虚劳嗽加五味子　若有痰加半夏　若发热加柴胡　若有汗加牡蛎　若虚寒加附子　若寒甚加干姜皆依本方等分　若骨蒸发热饮食自若者用十补汤加柴胡一两　若气弱加人参　若小便不利加茯苓　若脉涩加川芎　若恶风加官桂　若脉涩加当归　若腹痛加白芍药　若胃热湿盛加白术
　　连蒲散
　　黄连　蒲黄【炒各一钱二分】黄芩　当归　生地黄　枳殻【麸炒】槐角　芍药　川芎【各一钱】甘草【五分】
　　水二钟煎八分食前服　酒毒加青皮干葛湿毒加苍术白术
　　理物汤即理中汤四物汤并用　　黄连阿胶丸【见滞下】香连丸【见滞下】　　四物汤【见虚劳】　　理中汤【见霍乱】黒神散【见鼻衂】　　胶艾汤【见溲由】　　震灵丹【见泄防】驻车丸【见滞下】　　吴茱萸丸【见膈噎】　平胃散【见中食】五苓散【见消瘅】　　神应丸【见伤食】
　　枳殻散【和剂】
　　枳殻【去穰炒二十四两】甘草【爁六两】
　　右为末毎服一钱空心沸汤防服
　　酒煮黄连丸【见伤暑】　乌梅丸【见寒伤厥】　小乌沉汤【见鼻衂】乌连汤【三因】
　　黄连　乌头【炮各等分】
　　毎服三钱水一杯煎五分空心温服热加黄连冷加乌头
</div>
    <div class="pagination">
<a href="证治准绳_page42.html">上一页</a><span>...</span><a href="证治准绳_page38.html">38</a><a href="证治准绳_page39.html">39</a><a href="证治准绳_page40.html">40</a><a href="证治准绳_page41.html">41</a><a href="证治准绳_page42.html">42</a><span class="current-page">43</span><a href="证治准绳_page44.html">44</a><a href="证治准绳_page45.html">45</a><a href="证治准绳_page46.html">46</a><a href="证治准绳_page47.html">47</a><a href="证治准绳_page48.html">48</a><span>...</span><a href="证治准绳_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
