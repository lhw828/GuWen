<!DOCTYPE html>
<html>
<head>
    <meta charset="UTF-8">
    <title>普济方 - 第 1071 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1071 页/共 3614 页</h1>
    <div class="content">　　（出金匮方）屈草带绕人脐。使三两人溺其中。令温。亦可用热泥和屈草。亦可扣瓦碗底按。及车缸以着人取令溺。须得流去。此谓道路穷途卒无汤。当令溺其中。欲使多人溺取令温若汤。

　　便可与之。不可泥及车缸。恐此物冷。既在夏月。得热泥土暖车缸亦可用也。

　　人参益气汤

　　（出试效方）

　　商人杜彦达。五月间两手指麻木。四肢困倦。怠惰

　　嗜

　　卧。乃热伤元气也。

　　黄（八钱）生甘草（半两）炙甘草（二钱）人参（半两）升麻〔二（三）钱〕白芍药（三钱）五味子（百四十个）柴胡〔八（二）钱半〕上咀。分作四服。每服水二盏。

　　煎至一盏去滓。稍热服。食远。神效。

　　暑毒连脾。湿热在脚。不泄不终。则为疟。独炼雄黄。蒸饼和却。甘草作汤。服之

　　安乐。若作别治。医家大错。

　　（于丞相梦中韵语出永类钤方）

　　治热方

　　（出千金方）张死人口令通。以暖汤徐徐灌口中。少举死人头令汤入腹。须臾即苏。

　　主胸中伏热。下气消痰化食。

　　（出本草）以橘皮半两。微熬作末。如茶法煎呷之。

　　治暑气

　　（出本草）用甜瓜暑月服之。永不中暑气。

　　治伤暑

　　（出本草）以建茶煎饮之。

　　治夏月热烦闷不止

　　（出本草）捣小蓟叶取汁半升。服之立瘥。一方用苗生绞汁服。

　　去热

　　（出本草）以榉树皮削取里皮。去上甲煎。夏日作饮服之。

　　治烦热少睡多渴

　　（出本草）用小麦作饭。水淘食之。

　　疗热止渴

　　（出本草）以芋蒸煮。冷啖之。

　　除热病

　　（出本草）以天名精捣汁。夏月服之良。

　　水沉散

　　（出杨氏家藏方）

　　治伏暑伤冷。霍乱转筋。虚烦燥渴。心腹撮痛。吐

　　利

　　交作。四肢逆冷。

　　香薷叶（三两）白茯苓（一两去皮）浓朴（去粗皮蘸生姜汁炙令紫色秤二两）白扁豆（一两）丁香（半两）甘草（半两炙）上件为细末。每服三钱。水一盏。入好酒半盏。

　　同煎至一盏。水中沉冷服。不拘时候。

　　治时暂伏暑。

　　上用香附子。手中捻去皮。入姜汁炒香熟为末。入沙糖丸如龙眼大。先嚼油麻少许。次嚼药。冷水送下。当时便觉清凉。

　　又方

　　上用姜汁沙糖丸。不炒。同前。

　　治人中大热。

　　用芹菜作食之。或煮食亦得。

　　卷一百十八　寒暑湿门

　　中湿附论

　　夫湿者。天之阴雨宿雾。地之山泽蒸气。人或中之必溢于血脉。而流于关节也。其或久处卑湿。常住水泾。或冒雨露而行。劳伤汗出。衣里冷湿。皆能为病。经云。湿为停着。左传曰湿淫腹疾。是以受湿之人一身痛重。百节酸痛。四肢肿满。筋脉弛长。发热恶寒。小便秘涩。大便飧泄也。若气不和平。湿中稍重。亦令人半身不遂。口眼斜。涎潮昏塞。有类风证。治之之法。宜利小便。治湿不利其小便。非其治也。宜于渗湿汤方中求之。切不得以火劫发汗。并妄转泻。湿家误汗必作。令人角弓反张如中风状。下之则额上汗出微喘。小便不利者死。下利不止者亦死。夫寒热风湿皆能并合为病。故有风湿湿温。证各不同。为治亦别。不可不明辨也。风湿者。风气与湿气相搏也。其证肢体烦重。不可转侧。筋脉掣痛。

　　不得屈伸。额上微汗。不欲去被。或身微肿。欲发其汗。但身润则风湿俱去。若大发其汗。则风气去而湿气相并也。其证身体烦疼无汗。恶寒发热。脉浮缓而细。宜与麻黄白术汤。

　　以发散实表。除湿去寒也。中湿者。脉沉而细微缓。以湿溢入肌肤。脉则沉细。夫湿者。在天为雨。在地为土。在人为脏为脾。故湿喜归脾。脾虚喜中湿。故曰湿流关节。中之使人胀。四肢关节疼痛而烦。久则浮肿喘满。昏不知人。着肾者。腰痛身重如坐水中。着脾者。

　　四肢浮肿不能屈伸。挟风则眩晕呕哕。兼寒则拳拳掣痛。或泄泻发黄。身热鼻塞。直视郑声。

　　虚汗香港脚。腹中胀。脐下坚次之。

</div>
    <div class="pagination">
<a href="普济方_page1070.html">上一页</a><span>...</span><a href="普济方_page1066.html">1066</a><a href="普济方_page1067.html">1067</a><a href="普济方_page1068.html">1068</a><a href="普济方_page1069.html">1069</a><a href="普济方_page1070.html">1070</a><span class="current-page">1071</span><a href="普济方_page1072.html">1072</a><a href="普济方_page1073.html">1073</a><a href="普济方_page1074.html">1074</a><a href="普济方_page1075.html">1075</a><a href="普济方_page1076.html">1076</a><span>...</span><a href="普济方_page1072.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
