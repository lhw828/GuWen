<!DOCTYPE html>
<html>
<head>
    <meta charset="UTF-8">
    <title>普济方四库 - 第 999 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 999 页/共 1812 页</h1>
    <div class="content">　　治酒麫肿方
　　用参苓平胃散加白药煎伤麫汤下酒亦然
　　辨饮食毒法
　　凡饮食倾浇于地上涌起者不可食食之皆杀人
　　治新中杂食瘀食不消心腹坚者【出金匮方】
　　用白塩二两以水二大盏半分三服连并服取吐为效
　　黄龙汤【出千金方】耑治因食中毒
　　取灶底当釜直下掘取赤土捣罗为末以冷水随多少服之或犀角水磨取汁饮大效亦治六畜肉毒验
　　又方
　　右急取赤马溺不拘多少毎服饮一二盏
　　又方
　　取桑上蕈破作叚着釜中以水五升取二升漉出澄清以火煎沸经宿不食来晨空服三合则吐食瘕毎日服三合瘥羸者减服之
　　贝齿散　治食诸饼臛百物中毒及射防在肉中毒【方见中药毒类】
　　解俚人一切毒饮【出肘后方】
　　用都淋藤十二两以水一升酒二升煎取二升分三服如人行十里进一服尽三服讫其药毒遂大小便出十日慎吃壅毒诸食不瘥更服以瘥为度又方疗诸毒用此藤二两长三寸并剉酒三升合安罂中宻封以糠火烧四邉至三四时取出温服良长令有酒色亦无所忌一方治初中俚人毒药未得此药即用黄藤十两以水煮取二升分为三服药毒内消
　　解鸡子毒方【出千金方】
　　用淳酒解之
　　椒桂方【出金匮方】治蜀椒毒误食欲死或下白沫身体冷右用以急煎桂汁服之多饮冷水一二升忽食欲吐浆煎浓防汁服之或食蒜或饮地浆亦可慎不可热饮杀人中椒毒者含蒜及荠苨瘥
　　治消热麫毒
　　用枸叶及根皮细剉麫拌煮熟吞之良
　　犀角散【出肘后方】耑治人以雉肉作饼臛因食皆吐下以犀角为末服方寸一方治服诸药过剂心中闷乱烧灰水服
　　治食饮损者方
　　右以葱防汤加当归一两煎之去滓分服即瘥若不见效即服芦根汤
　　治有人夜间饮水误吞水蛭入腹中经月累日必生小蛭能食人肝血腹痛不可忍面目黄痩全不进食不早治能令人死【出危氏方】
　　用田中干泥一块小死鱼三四个将猪膏镕油搅匀用巴豆十粒去殻膜拌入泥内研烂为丸如菉豆大用田中冷水吞下十丸小儿只用三丸湏臾大小水蛭一时皆防出却以局方四物汤加黄芪煎服生血补理
　　饮食毒　心烦闷者
　　以苦参煮汁饮之吐出即愈
　　解食牛马猪羊犬鸡鸭鱼蟹中毒【附论】
　　夫禽兽品类有根性本毒者有无毒而食毒物者有杂相畏相恶相因成者人不慎而食之致伤脏腑之和乱肠胃之气或轻或重各随其毒而为害　凡六畜者谓牛马猪羊鸡狗也此等本无毒不害人其自死及着疫者则有毒人食之中此毒者则令人心神烦闷而吐利无度是也○凡六毒五脏着草自动揺及得醋醎不变色又堕不汚又与犬犬不肯食者皆有毒杀人○凡牛肉有毒者由毒蛇在草中牛食草因误噉蛇则死亦有蛇吐毒着于草上牛食其草亦死此牛肉则有大毒又因瘦病而死者亦有毒食之则令人心闷身体痹甚者乃吐逆下痢腹痛不可忍因此而致死者非一也○凡骏马肉及马鞍之下肉皆有毒不可食之食之则杀人其有常马肉则无毒或因疫死食之则有毒中于人也○凡猪无毒其间野放或食杂物而遇死此则肉有毒人食之则毒入脏腑故令人吐痢困闷不安也○凡狗肉性甚燥热不可多食其疫死及猘死者皆有毒食之难消故令人腹胀心烦急躁闷乱也○凡鸭肉本无毒不能损人偶食之触令不消因结积聚成腹内之病也○凡禽兽自死者肝皆有毒不可食徃徃伤人其疫死者弥甚被其毒也者多涸痢呕吐而闷不安也○凡猪肉脯若放在茅草屋雨漏则有大毒人食乃成暴症不可治亦有始食下即杀人也凡猪肉脯炙之不动得水则动故不可食凡脯肉及熟肉皆不可深宻收藏令气不泄食之杀人也○凡射罔猎人多用防药涂箭头以射虫鹿伤皮则死以其有毒故也人获此肉除中箭去毒处肉不食余可食若误食肉则被毒致死其有不死者所食肉处去毒箭较逺毒气不深其毒则轻虽不死令人困闷身体痹不安并吐痢者是其也其防药者以生鸟头汁煎之是也○凡欝肉者谓诸生肉及熟肉内器中宻闭其气壅积不泄则为欝肉有毒不幸而食之乃杀人其轻者亦闷乱不安也○凡可食之肉不甚有毒自死者多因疫气所毙则有毒若食此肉便令人闷乱吐痢无度是中毒也○凡食诸鱼中毒者皆由鱼在水中食毒虫恶草则有毒人食之不能消化即令闷乱不安也○凡蟹食水蒗水蒗有大毒故蟹亦有毒若中其毒则烦乱欲死如经霜已后遇毒即不能杀害人未被霜蟹煮之则多有中毒故令人闷乱精神不安也
　　方
　　獭肝丸【出圣惠方】耑治食鱼鲙不消生瘕常欲须鲙者方獭骨肝肺　干胡　大黄【各八分】芦根　鹳骨【各七分】桔梗【五分】干姜　桂心【各四分】斑猫【二十枚炙】
　　右为末蜜丸酒服十丸至十五丸即消
　　五蛊黄丸【一名万病丸出千金方】耑治食蟹中毒烦乱欲死者服得吐下皆瘥
　　雄黄【一两以水从旦至夜煎之取出别研】莾草【取叶水煎洗曝干一两】蜈蚣【一条去头足炙研细】巴豆【二十枚去皮心炒研匀】鬼臼【一两】
　　右捣罗三味为末别研巴豆雄黄和匀炼蜜为丸如小豆大瓷器中盛毎服三丸至五丸米饮下一方治诸虫亦依此方
　　治食诸肉中毒方【出圣惠方】耑治遇冷不消成防症
　　大黄【炒一两】朴硝【研一两】杏仁【打破和皮一两】
　　右为粗末毎服三钱以水一盏煎至七分服
　　橘姜丸【出十便良方】耑治食鱼中毒
　　陈橘皮【汤浸去白焙为末】生姜【去皮切碎捣甚烂】豆防【为末一方有冬汁】
　　右各等分同和桐子大毎服二十丸茶清下三服吐出神效
　　三圣饮　治蟹腹中有毒食之或将死急治之
　　大黄汁　紫草汁　冬汁
　　右取汁共一大盏饮之立效
　　治食蟹中毒方【出圣惠方】
　　生藕汁　蒜汁　冬汁
　　右各取汁自各饮之或一汁已解别汁不用饮一方专用紫苏汁饮之苏子汁亦可一方专用冬汁服二升
　　治食马肉血洞下欲死方【出圣惠方】
　　防【二百粒】杏仁【二十枚】
　　右防咀蒸五升米饮下熟捣之服令尽又用甘豆汤冷饮能解诸毒又方煮芦根汁饮之良
　　厚朴饮【出圣惠方】耑治食鱼鲙及生肉在胸膈中不化吐不出便成症瘕
　　厚朴【三两】大黄【二两】
　　右防咀以水二升煮取一升尽服立消人强者大黄用酒三升取二升服
　　治食鱼鲙不消　及食诸鱼中毒方
　　大黄【二两切】朴硝【二两】
　　右以酒二升煮取一升顿服之中景方橘皮一两肘后方云食猪过冷不消必成症一方无橘皮一方煎生姜汁服
　　治食六畜肉中毒方【出圣惠方】
　　右取六畜干屎为末水服佳一方专肉毒以大粪服之良
　　又方【出圣惠方】
　　烧小豆一升为末服三方寸甚良一方服灶底黄土方寸
　　治食生肉中毒方
　　掘地深三尺取下土三升以水五升煮土五六沸取上浮清者饮一升立愈
　　治食野菜马肝肉诸脯肉毒方【出圣惠方】
　　取头垢如核大水吞之神验一方烧狗屎灰水和绞取汁
　　又方【出圣惠方】
　　烧猪骨为末水服方寸毎日三服一方烧笠子末服方寸亦瘥
　　治食百兽肝中毒【出千金方】大凡食物自不可轻食自死者诸心皆勿食
　　猪脂一斤顿服佳亦治陈肉毒
　　治生食马肝毒杀人方【出圣惠方】
　　取牝防屎二七枚两头尖者是以水研饮之不瘥更作一方用雄防屎即瘥
　　治食猪肉毒方【出圣惠方】
　　右烧猪屎为末服方寸以犬屎亦佳
　　治食鱼中毒方【出圣惠方】
　　以水煮橘皮停极冷饮之立验一方用大小黒豆取汁服之或用朴硝汁服之并瘥一方大黄汁亦解
　　治食鱼中毒面肿烦乱以及鲈鱼中毒欲死者并食鯸鮧鱼中毒
　　剉芦根舂取汁多饮一方治蟹毒取芦苇茸汁饮之愈一方治食马肉中毒饮芦根汁亦可兼作汤浴之尤妙【出千金方】
　　治食鱼鲙不消　及食诸鱼中毒不疗必成症瘕【出圣惠方】舂马鞭草饮汁一升即消生姜亦良姜叶汁一升亦消又可服吐药吐之
　　又方【出圣惠方】
　　取鲐鱼皮烧灰水服无完皮壊刀装取之一名鲛鱼皮或鱼皮亦可大治食鯸鮧鱼毒欲死者甚验一方鱼皮烧灰水服
　　又方【出千金方】
　　取鱼鳞烧灰水服方寸食诸鲍鱼中毒亦用之
　　治食鹅鸭肉成病胸满面赤不下食者方【出千金圣惠方】以秫米泔服之良一方糯米煮服一中盏
　　治食狗肉不消心中坚或腹胀口干大渇心急发热狂言妄语或洞下方【出圣惠方】
　　用杏仁一升去皮研以沸汤三升和绞取汁三服狗肉完片皆出即浄良验
　　治食牛肉中毒方【出圣惠方】
　　以狼牙烧灰水服方寸良又云猪牙亦可一方以甘草煮汁饮之并瘥一方以猪脂炼为油服之亦妙
　　治食六畜肝中毒方【出十便良方】大凡物肝脏不可轻噉自死者弥勿食之
　　用防一两以水浸绞取汁旋服亦治食躁
　　误食诸毒方【方见治六畜肉毒类】
　　治鸟兽中毒箭其肉有毒解之方【出肘后方】
　　用蓝青三握细切捣取汁毎服一盏饮之肘后方加大豆汁塩汁服之解
　　治食鱼中毒方
　　用冬一枚小者洗净捣绞汁一大盏旋旋饮之效或甜取绞汁饮之亦得亦治食蟹中毒
　　解河防毒方【出徳生堂】
　　五倍子　白矾
　　右等分为细末水调灌之
　　又方【出百一选方】
　　以槐花脑子为细末水调灌之
　　治食蟹反恶方【出徳生堂】
　　昔一人食大蟹数枚误食红柿至夜大吐继以血昏不醒人事同邸有知其故者忧之以木香作饼子斡开病人口遂调药灌下神效以木香嚼尤妙
</div>
    <div class="pagination">
<a href="普济方四库_page998.html">上一页</a><span>...</span><a href="普济方四库_page994.html">994</a><a href="普济方四库_page995.html">995</a><a href="普济方四库_page996.html">996</a><a href="普济方四库_page997.html">997</a><a href="普济方四库_page998.html">998</a><span class="current-page">999</span><a href="普济方四库_page1000.html">1000</a><a href="普济方四库_page1001.html">1001</a><a href="普济方四库_page1002.html">1002</a><a href="普济方四库_page1003.html">1003</a><a href="普济方四库_page1004.html">1004</a><span>...</span><a href="普济方四库_page1000.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
