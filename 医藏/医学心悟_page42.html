<!DOCTYPE html>
<html>
<head>
    <meta charset="UTF-8">
    <title>医学心悟 - 第 42 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医学心悟 - 第 42 页/共 63 页</h1>
    <div class="content">　　冰片散

　　冰片（一钱） 硼砂（五钱） 明雄黄（二钱） 黄柏（蜜炙，二钱） 靛花（二钱） 甘草（炙，三钱） 鸡内金（即鸡肫皮，烧存性，一钱） 人中白（ ，五钱） 川黄连（二钱） 元明粉（二钱） 铜青（ ，五分） 薄荷（炒，三钱）

　　共为极细末。吹患处。一方加牛黄、熊胆、珍珠各一钱，儿茶八分，麝香三分。

　　搐鼻散

　　（见中风。

　　卷四　咽喉（口舌齿唇）

　　紫金丹

　　解诸毒，疗疮肿，主用极弘，立见奇效，凡居家出入，远游仕宦者，不可缺此。

　　山茨菇（洗净，二两） 五倍子（捶破洗净，二两） 千金子（去壳，去油净，一两） 红芽大戟（去芦根，洗净，焙干为末，一两五钱） 明雄黄（三钱） 朱砂（水飞，三钱） 麝香（当门子，三钱以上药，于净室中，制为极细末，候端午、七夕，或天、月二德日，合起，以糯米浓粥汤和匀，杵千下。凡合药，切忌鸡犬见。每锭一钱，每服一锭，或半锭，开水磨服。病在上者必吐，在下者，必利，吐利后，以温粥补之。

　　一治饮食药毒。蛊毒、菌毒、河豚中毒、自败牛、马、猪、羊等肉毒，人误食之，必胀闷昏倒，急用水磨一锭灌之，或吐或泻，其人立苏。

　　一南方山岚瘴气，雾露水湿，自人感之，即觉满闷呕恶，憎寒壮热，随用开水磨服数分一治痈疽发背、对口疔疮、天蛇毒、杨梅疮，并用无灰清酒磨服，外用醋磨涂疮上，日夜数次，觉痒而消。

　　一治喉痹、喉风、喉疔、乳蛾等症，并用薄荷煎汤磨服一锭，即见消散。

　　一治绞肠痧、乌痧胀，通腹搅痛非常，用清水磨服一锭即愈。

　　一治妇人邪气鬼胎，用石菖蒲煎汤，磨服一锭，即消。

　　一治自缢、溺水、魇梦、鬼魅迷人，但心头温者，俱用生姜汁磨服一锭，立苏。

　　一治恶蛇、疯犬、毒蝎、溪涧诸恶虫伤人，随即发肿，攻注走痛，或昏闷喊叫，命在须臾，急用清酒磨下一锭，仍取他人口涎磨敷患处，再服葱汤一大碗，被盖出汗，其人必活。

　　一治天行时疫，延门传染，用米醋磨浓涂鼻孔中，仍以开水服少许，即不传及。

　　一治传尸劳瘵，诸药不效，每早用清水磨服一锭，三日即下恶物。有一女子患瘵症，方士教服此，片时吐下小虫十余条，后服苏合香丸，其病顿愈。以此相传，活人不计其数。此

　　卷四　咽喉（口舌齿唇）

　　午后年干漱口方

　　午后汁（即白马粪也，如一时不办，预取为末，临时水泡取汁亦得） 万年干（即粪碱也用新瓦合盖，烧灰存性，为末）

　　用年干三钱，和午后汁二钟，漱口，去疳毒，再用同气散吹之。

　　卷四　咽喉（口舌齿唇）

　　同气散

　　五谷虫（洗净焙干，三钱） 人中白（三钱） 黄连（去须） 薄荷叶 细辛 硼砂（各一钱） 真青黛（二钱） 冰片（二分共为细末。掺齿缝中。

　　卷四　咽喉（口舌齿唇）

　　清胃散

　　升麻（一钱） 生地（二钱） 黄连 连翘 丹皮（各一钱水煎服。

　　卷四　咽喉（口舌齿唇）

　　冰黄散

　　止牙痛，神效。

　　牙硝（三钱） 硼砂（三钱） 明雄黄（二钱） 冰片（一分五厘） 麝香（五厘共为末。每用少许擦牙。

　　卷四　咽喉（口舌齿唇）

　　麝香散

　　真麝香（二钱） 冰片（三分） 黄连（一钱共为末。一日夜，吹五、六次。

　　四君子汤 四物汤

　　（俱见虚证。

　　六味汤

　　（见类中。

　　卷四

　　目

　　目有五轮，合乎五脏。眼眶属脾，为肉轮。红丝属心，为血轮。白色属肺，为气轮。青色属肝，为风轮。瞳人属肾，为水轮。是知目者，五脏精华之所系也。目疾专家，呼为七十二症，着之问答，其实重迭者多，总不若辨明虚实为的当。凡目疾暴赤肿痛，畏日羞明，名曰外障实证也；久痛昏花，细小沉陷，名曰内障，虚证也。实者由于风热，虚者由于血少，实则散风泻火，虚则滋水养阴。然散风之后，必继以养血，经曰：目得血而能视也。养阴之中，更加以补气，经曰：气旺则能生血也。治外障者，蒺藜汤，蝉花无比散散之。若兼饮食所伤，加消导药。如大便久闭不通，四顺清凉饮下之。治内障者，逍遥散，明目地黄丸补之若兼气虚，益气聪明汤主之。且如初起翳障，只须服药散之，不可遽用点药，恐病反深痼当用天然水，乘热频洗之，热能散风，水能制火故也。水中不用一味药，盖目不染尘，药汁入目，亦见羞涩。更忌刀针刺血、割肉，及点 砒之类，真为行险徼幸。刺血者，恐伤肉用砒，恐溃烂不息。惟宜珍珠散点之，乃眼药中之至宝也。再凡用散药，不可太过以伤其血，用补气药，不可太过以助其火。又不宜过用寒凉，使血脉凝结，反生青黄之障膜。温存肝肾，调剂和平，而目疾自全愈矣。

　　卷四　目

　　蒺藜汤

　　治暴赤肿痛。

　　白蒺藜（麸炒，去刺，研，一钱五分） 羌活 防风（各七分） 甘草（炙，五分） 荆芥 赤芍（各一钱） 葱白（连须用，二段水煎服。若伤煎炒炙爆之物，加连翘、山楂、黄连。若伤酒，更加葛根。

　　卷四　目

　　蝉花无比散

　　通治男妇小儿，远近目疾，赤肿胀痛，或目胞风粟痒痛，或翳膜遮睛，或眼眶赤烂，或鳖睛 肉，或瞳人突出，或拳毛倒睫，小儿痘疹风眼，并皆治之，其应如响。

　　钱） 白蒺藜（麸炒，去刺，八两） 甘草（炙） 当归（各三两） 苍术（米泔水浸，切片，陈土炒，一共为细末。食后，米汤调服三钱。忌生冷、油面、煎炒诸物。

</div>
    <div class="pagination">
<a href="医学心悟_page41.html">上一页</a><span>...</span><a href="医学心悟_page37.html">37</a><a href="医学心悟_page38.html">38</a><a href="医学心悟_page39.html">39</a><a href="医学心悟_page40.html">40</a><a href="医学心悟_page41.html">41</a><span class="current-page">42</span><a href="医学心悟_page43.html">43</a><a href="医学心悟_page44.html">44</a><a href="医学心悟_page45.html">45</a><a href="医学心悟_page46.html">46</a><a href="医学心悟_page47.html">47</a><span>...</span><a href="医学心悟_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
