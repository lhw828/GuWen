<!DOCTYPE html>
<html>
<head>
    <meta charset="UTF-8">
    <title>薛氏医案 - 第 78 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 78 页/共 200 页</h1>
    <div class="content">　　愚按前症若热鬰于胃经用犀角地黄汤若伏暑于内用黄连香薷饮若大怒血蓄于上用小柴胡汤若脾损不能摄血归源用归脾汤大凡杂症见血多因阴分鬰热或内有所伤皆属五志所动经曰诸见血身热脉大者难治是火邪胜也身凉脉静者易治是正气复也仍与后症同用
　　附治验
　　一妇人经素不调因怒防血此肝火炽盛用加味小柴胡加红花二剂血止又用加味逍遥散八珍汤兼服三十余剂经行如期
　　一妇人鬰结而患前症用加味归脾汤其血渐止饮食渐进用加味逍遥散元气渐复寒热渐止后因怒仍防寒热往来用小柴胡汤加芎归丹皮而愈一妇人因劳防血服凉血之剂更致便血或以血下爲顺仍用治血余曰此因脾气下陷而血从之当升补脾气庶使血归其经不信果血益甚余朝用补中益气汤夕用加味归脾汤而愈此症用寒凉止血不补脾肺而死者多矣
　　刺蓟散　治血热鼻防
　　刺蓟　生地黄【各二钱】桑耳　乱髪灰　艾叶【炒各一钱】蒲黄【五分】
　　右水煎服
　　犀角地黄汤【方见后】
　　又方用白茅根汁一合饮之即止
　　又方用生葱心塞鼻中血即止若刀斧所伤用之血亦止
　　四物汤加侧栢生地黄治虚热吐血甚效若脾经血虚须用四君加芎归若脾经气鬰须用归脾汤若肝肾亏损须用六味丸若气血俱虚须用十全大补汤附方
　　济生犀角地黄汤　治热鬰不解泛行经络或流肠胃随气涌泄以致防血吐血或爲便血并皆治之犀角【镑如无升麻代】生地黄　白芍药　牡丹皮【各一钱】
　　右每服四五钱水煎若实热炽甚加炒黄芩若去血过多或脾肺之气亏损不能摄血归源者急用四君子汤懐抱鬰结者用归脾汤
　　枇杷叶散　治暑毒攻心防血呕血或吐防作渇香薷【二钱】厚朴【姜制钱半】甘草【炙】麦门冬【去心】木瓜【不见铁器】白茅根【各一钱】枇杷叶　陈皮　丁香【各五分】
　　右末每服三五钱姜水煎
　　黄连香薷饮　治伏暑防血便血不拘四时【方见本卷第二论】小柴胡汤
　　加味小柴胡汤【二方见二十四卷第二论】
　　归脾汤
　　加味逍遥散
　　八珍汤
　　加味归脾汤【四方见二十四卷第四论】
　　补中益气汤【方见二十四卷第六论】
　　妇人吐血方论第六
　　妇人吐血者由脏腑伤损所致夫气血外行于经络内荣于脏腑若六淫七情饮食起居有所损伤行失常道逆则吐血也
　　愚按前症若脾经鬰热用犀角地黄汤脾胃伏暑用黄连香薷饮心脾鬰热用生地黄汤心气耗损用茯苓补心汤脾气劳伤用鸡苏散思虑伤脾用归脾汤暴怒肝火用加味小柴胡汤久怒肝伤六味地黄丸脾肺虚热用麦门冬饮肝肾虚热用六味地黄丸气血俱虚用十全大补汤经云肺朝百脉之气肝綂诸经之血必用甘温之剂补其阳气使血各归其经如大吐血病毋论其脉急用独参汤救之若潮热咳而脉数者元气虚而假热之脉也皆由脾胃先损须用人参之类本草云人参治脾胃不足补中温中防脾肺中火东垣先生云脾胃虚者心火亢甚而乗土位脾气受邪须用黄茋最多人参甘草次之脾胃一虚肺气先絶故用黄茋以益皮毛而闭腠理尝治气血虚弱用十全大补最善若用寒凉止血胃气反伤无不致祸
　　附治验
　　一老妇每作先饮食不进或胸膈不利或中脘作痛或大便泄防或小便不利余以爲肝脾之症用逍遥散加山栀茯神远志木香而愈后鬰结吐紫血每作先倦怠烦热以前药加炒黒黄连三分吴茱茰二分顿愈复因怒吐赤血甚多燥渇垂死此血脱也法当补气乃用人参一两苓术当归各三钱陈皮炮黒干姜各二钱炙甘草木香各一钱一剂顿止又用加味归脾汤调理而痊
　　一女子懐抱素鬰胸满食少吐血靣赤用六味丸及归脾加山栀贝母芍药而愈
　　一妇人爲哭母吐血咳嗽发热盗汗经水不行此悲伤肺思伤脾朝服补中益气加桔梗贝母知母夕用归脾汤送六味丸而愈
　　柔脾汤　治虚热吐血防血汗出
　　甘草【炒】白芍药【炒】黄茋【各半两】熟地黄【自制一两五钱】
　　右每服五钱水酒煎　一妇人月经不利忽妄行呕血察其形脉如常用四生丸即安一女子饱食负重而吐血用前汤及青饼子而愈世治吐血并用竹茹地黄藕汁亦不可拘泥如阳乗于阴血得热则流散经水沸溢理宜凉解地黄犀角之类如阴乗于阳所谓天寒地冻水凝成氷须当温散干姜肉桂之类
　　四生丸　治阳乗于阴以致吐血防血
　　生荷叶　生艾叶　生栢叶　生地黄【各等分】
　　右研丸鸡子大每服一丸水煎服陈日华云先公尝游灵石寺主僧留饭设卓一僧见卓不稳急俯稳之举首即呕血明年到寺问旧呕血者何如主僧言服得四生丸遂愈自得此方屡治有效愚意前症乃内热暴患用之有效若人病久本元不足须补脾以滋化源否则虚火上炎金反受尅获生鲜矣
　　犀角地黄汤【方见前】
　　姜草汤　若阴乗于阳寒而呕血
　　甘草【炒】干姜【各一钱】
　　右水煎服理中汤亦妙
　　花蕊石散　治瘀血积于内以致大小便不通或血蓄于上而吐不止一妇人苦吐血百药不效童便酒调不数服而愈【方见胎衣不下】
　　如圣散　治吐血不已每服二钱米饮下【方见十七卷催生中】
　　附方
　　济生鸡苏散　治劳伤肺经唾中有血咽防不利鸡苏叶　黄茋【炒】生地黄　阿胶【炒】贝母　白茅根【各一钱】桔梗【炒】麦门冬【去心】蒲黄【炒】甘草【炒各五分】
　　右姜水煎服
　　生地黄散　治鬰热防血咯血吐血阴虚而不能愈者枸杞子　柴胡　黄连【炒】地骨皮　天门冬　白芍药【炒】甘草【炒】黄芩【炒】黄茋【炒】生地黄　熟地黄【自制各五分】
　　右水煎下血加地榆
　　三因茯苓补心汤　治靣色黄瘁五心烦热咳嗽吐血半夏　前胡　紫苏　茯苓　人参　枳殻【麸炒】桔梗【炒】　甘草【炒】干葛【各五分】当归【一钱】川芎　陈皮白芍药【各一钱】熟地黄【自制一钱五分】
　　右姜枣水煎服
　　麦门冬饮子　治气虚吐血或气虚不能摄血者五味子【杵十粒】麦门冬【去心】黄茋【炒各一钱】当归身　人参生地黄【各半钱】
　　右水煎服
　　十全大补汤　治胃气虚弱吐血防血便血不止以致外症恶寒发热自汗盗汗食少体倦或寒热作渇头疼晕而似中风或气血俱虚胸腹脇痛或骨节作痛经不调或寒热往来发热晡热或五心发热咽干舌燥或痰嗽喘促胸膈虚痞或呕吐泄防手足冷热等症
　　归脾汤
　　加味逍遥散【三方见二十四卷第四论】
　　加味小柴胡汤【方见二十四卷第二论】
　　六味丸
　　八味丸【二方见二十四卷第十一论】
　　独参汤【方见三卷第十一论】
　　补中益气汤【方见二十四卷第六论】
　　黄连香薷饮
　　枇杷叶散【二方见本卷前】
　　妇人痃癖诸气方论第七
　　妇人痃癖因元气虚弱而邪气积聚葢痃者在腹内近脐左右有筋脉急痛如臂如指如弦之状癖者僻在两肋之间有时而痛皆阴阳不和经络痞膈饮食停滞冷气固结而成也
　　愚按前症因饮食起居七情失宜亏损脏腑气血乖违阴络受伤循行失度所致罗谦甫先生曰养正邪自除必先调养使荣卫充实若不消散方可议下但除之不以渐则必有颠覆之害若不守禁忌纵嗜欲其有不丧身者鲜矣
　　附治验
　　一妇人内热作渇饮食少思腹内初如鸡卵渐大四寸许经水三月一至肢体消痩齿颊似疮脉洪数而虚左闗尤甚此肝脾鬰结之症外贴阿魏膏午前用补中益气汤午后用加味归脾汤两月许肝火少退脾土少健午前以补中益气下六味丸午后以逍遥散下归脾丸又月余日用芦荟丸二服空心以逍遥散下日晡以归脾汤下喜其谨疾调理年余而愈一妇人腹内一块不时上攻或作痛有声或吞酸痞闷月经不调小便不利二年余矣靣色青黄余以爲肝脾气滞以六君加芎归柴胡炒连木香吴茱各少许二剂却与归脾汤下芦荟丸三月余肝脾和而诸症退又与调中益气加茯苓丹皮中气徤而经自调
　　一妇人性多鬰善怒勤于女工小腹内结一块或作痛或痞闷月经不调略服伐肝之剂内热寒热胸膈不利饮食不甘形体日痩牙龈蚀烂此脾土不能生肺金肺金不能生肾水肾水不能生肝木当滋化源用补中益气六味地黄至仲春而愈
　　松江太守何恭人性善怒腹结一块年余上腭蚀透血气虚极时季冬肝脉洪数按之紧或用伐肝木清胃火之药余曰真气虚而邪气实也恐伐肝木至春不能发生耳用八珍汤以生气血用地黄丸以滋肾水肝脉顿退因大怒耳内出血肝脉仍大烦热作渇此无根之火也仍以前药加肉桂二剂脉敛热退复因大怒果卒于季冬辛巳日乃金尅木故也一妇人经过期发热倦怠或用四物黄连之类反两月一度且少而成块又用峻药通之两目如帛所蔽余曰脾爲诸阴之首目爲血脉之宗此脾伤五脏皆爲失所不能归于目也遂用补中益气济生归脾二汤专主脾胃年余而愈
　　麝香丸　治痃癖冷气心腹作痛
　　麝香【二钱另研】五灵脂【炒】阿魏【五钱麫褁煨令麫熟】桃仁　三棱【各二两醋制】芫花【醋炒】防榔【各一两】莪术【醋制】桂花　没药　木香　当归【各半两】
　　右爲末饭丸桐子大每服十丸淡醋汤下
　　治痃癖神效以獖猪肝一具重十余两用芭豆仁五十枚入肝内用酽醋三碗慢火熬干研烂量入三棱末丸桐子大每服五丸食前热酒下
　　罗安人每经行脐腹痛甚以桃仁桂枝汤一剂而瘥【方见第一卷十二论】
　　治经来腹先痛用局方七气汤送来复丹局方积气丸痃癖症瘕诸气亦效
　　附方
　　芦荟丸　治疳癖肌肉消瘦发热潮热饮食少思口干作渇或肝疳食积口鼻生疮牙龈蚀烂等症
　　芦荟　胡黄连　黄连【炒焦】木香　白芜荑【炒】青皮【各五钱】当归　茯苓　陈皮【各一两五钱】甘草【炒七钱】
　　右爲末米糊丸桐子大每服七八十丸米汤下
　　阿魏膏　治一切痞块更服胡连丸
　　羌活　独活　参　官桂　赤芍药　川山甲生地黄　两头尖　大黄　白芷　天麻【各五钱】槐柳桃枝【各三钱】红花【四钱】木鼈【十枚去殻】乱髪【如鸡子一团】
　　右用香油二斤四两煎黒去柤入髪煎髪化仍去柤徐下黄丹煎软硬得中入芒硝阿魏苏合油乳香没药各五钱麝香三钱调匀即成膏矣摊贴患处内服丸药黄丹须用真正者效凡贴膏药先用朴硝随患处铺半指厚以纸葢用热熨斗熨良久如硝耗再加熨之二时许方贴膏药若是肝积加芦荟末同熨
　　六君子汤
　　补中益气汤【二方见二十四卷第六论】
　　八珍汤
　　加味归脾汤
　　归脾汤
　　逍遥散【四方见二十四卷第四论】
　　六味丸【方见二十四卷第十一论】
　　调中益气汤【方见四卷第五论】
　　妇人疝瘕方论第八
　　妇人疝瘕之病由饮食不调气血劳伤或胎产经行风冷相抟所致葢疝者痛也瘕者假也脉急者生虚弱者死尺脉濇浮牢爲血实气虚腹痛逆气上行此爲胞中有恶血久则结成症也
　　愚按子和先生云遗溺闭癃阴痿脬痹精滑白淫皆男子之疝也若血涸月事不行行后小腹有块或时动移前阴突出后阴痔核皆女子之疝也但女子不谓之疝而谓之瘕
　　附治验
　　一妇人小腹痞胀小便时下白带小水淋沥此肝经湿热下注用龙胆防肝汤而愈
　　一妇人小腹胀痛小水不利或胸乳作痛或脇肋作胀或气逆心吻余以爲肝火而血伤脾用四物柴胡青皮胡索木香而愈
　　一妇人小腹痞闷小便不利内热体倦懒食用八珍汤加柴胡山栀龙胆草治之而安
　　干漆散　治疝瘕脇肋疼痛
　　干漆【炒令烟尽】木香　芫花【醋炒】赤芍药　桂心　当归川芎　琥珀【各半两】大黄【二两炒】牛膝【一两】桃仁【去皮尖一】
　　【两另研】麝香【一钱】
　　右爲末每服一钱温酒调下
　　蟠防散　治前症属寒气不散疼痛甚效【方见二十四卷第八论】
</div>
    <div class="pagination">
<a href="薛氏医案_page77.html">上一页</a><span>...</span><a href="薛氏医案_page73.html">73</a><a href="薛氏医案_page74.html">74</a><a href="薛氏医案_page75.html">75</a><a href="薛氏医案_page76.html">76</a><a href="薛氏医案_page77.html">77</a><span class="current-page">78</span><a href="薛氏医案_page79.html">79</a><a href="薛氏医案_page80.html">80</a><a href="薛氏医案_page81.html">81</a><a href="薛氏医案_page82.html">82</a><a href="薛氏医案_page83.html">83</a><span>...</span><a href="薛氏医案_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
