<!DOCTYPE html>
<html>
<head>
    <meta charset="UTF-8">
    <title>蠢子医 - 第 66 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蠢子医 - 第 66 页/共 80 页</h1>
    <div class="content">　　亦用小米蜜去拭，亦用雷火罐子搬。如此治了三五日，即用卫生汤透宣。

　　卫生汤中用山甲，僵蚕（除风化痰）蝉蜕（除风热）石决（清阴热）连。

　　乳（乳香）没（没药）二活（羌活、独活）并沉香（沉香一锩，余药皆二钱），

　　花粉二花假热蠲。（此症是真寒，亦带假热。）

　　加上葱酒使出汗，再进三义马前丸。

　　（马前一两另研，钩藤五钱，甘草五钱，醋糊为丸如绿豆大。水送，酒送皆可。）

　　昼服噙化（噙化丸）夜马前（马前服壮丸），不满十日病亦痊。

　　噙化丸治咽喉干疼

　　桂枝一两良姜五钱细辛四钱　陈皮一两　核桃核二两　土贝五钱

　　冰糖一两白糖一两薄荷一两　珍珠一个　琥珀一分　礞石一两丸药以此为衣。

　　醋糊为丸。

　　马前服壮丸方

　　马前二两　虎骨三钱白花蛇一钱鹰爪三钱勾丁一两甘草一两　糖稀为丸

　　妇人带症难治

　　妇人带症治甚难，多少名医不能痊。此症往往有隐情，只宜平心细细参。

　　多少缘故不必表，总是衣带裤子不能干，皆因心猿意马缚不住，情缘一阵使心酸。

　　大类男子滑精症，时候久了是祸端。

　　即宜升（升麻）柴（柴胡）往上提，一切恶秽细细宣。

　　再用补涩无漏泄，一切湿热渐渐蠲。清利阴热少不了，大培命土是根源。

　　赤便调血白调气，按脉切理自安然。如谓此症连根拔，除非平地出神仙。

　　只宜清心细将养，庶乎二竖离身边。

　　少妇、寡妇经滞宜细治

　　少妇寡妇弱可怜，经脉一滞百病缠。皆因胃弱饭食少，不能鼓动使斡旋。

　　药力亦借饭力补，药气亦待真气传。

　　如此之人虚弱甚，饭力何自得？真气何自宣？

　　破血破气宜带用，清补温散是真诠。小儿小女痞疾亦如此，总要彼此细细参。

　　崩漏脱血宜大用党参黄芪以治之

　　凡是崩漏大脱血，无如参芪为妙诀。

　　参芪多用补而通，（非多用不可，少者塞滞。白术亦然），加上肉（肉桂）附（附子）回阳绝（回阳生阴）。

　　止住崩漏去肉桂，恐怕热胜能动血。有说椿根地榆好，不过小小作陪客。

　　诸如大吐与大衄，亦可视此为圭臬。但是吐衄多纯阳，不可崩漏一样说。

　　（崩漏亦从火起，既已脱血，不得复论火矣。）

　　初时有用三黄汤（十中一二），继后虽补亦清热。若果卒然暴脱血，舍了参芪无妙诀。

　　按：血崩不止，妇人之大症也。若一时昏晕，气不接而死者有矣。

　　此病多起于贪欲过度。如治之不得法，日用止涩之味，凉药清热，未有不轻变重，重至死者。

　　余治此症，尝用口芪一两三钹，潞党一两，白术五钱，全当归五钱，霜桑叶七片，

　　田三七二钱五分，为未冲服，一剂即止。

　　盖血崩之后，惟气仅存，不补气而补血，非正法也。

　　只固其元气，气固而血自止矣。

　　孙镇川谨识。

　　诊小儿脉与大人同

　　吾之脉理遵节庵，斩钉截铁数语含。不肯额外生枝节，有力无力尽其传。

　　我诊小儿亦如此，有力无力在两关。（小儿只有两关脉，无尺寸二部。）

　　有力便作实火治，无力便作虚寒看。（左关属血，右关属气。）

　　虚寒黯淡声寂寂，实火啼叫面色鲜。但是小儿虚寒甚是少，多半滞热在左关。

　　（亦有在右关者，但甚少耳。）

　　手心手背亦当家，内伤外感便分端。内伤每每手心热，外感手背热不堪。

　　如果真是风火症，鼻子恒觉动而干。纵然不动申必黑，睡时胆颤醒时欢。

　　角弓天吊时一见，再将筋纹细细观。筋纹如墨定不治，时候久了过三关。

　　（风、气、命三关。过此者难治。）

</div>
    <div class="pagination">
<a href="蠢子医_page65.html">上一页</a><span>...</span><a href="蠢子医_page61.html">61</a><a href="蠢子医_page62.html">62</a><a href="蠢子医_page63.html">63</a><a href="蠢子医_page64.html">64</a><a href="蠢子医_page65.html">65</a><span class="current-page">66</span><a href="蠢子医_page67.html">67</a><a href="蠢子医_page68.html">68</a><a href="蠢子医_page69.html">69</a><a href="蠢子医_page70.html">70</a><a href="蠢子医_page71.html">71</a><span>...</span><a href="蠢子医_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
