<!DOCTYPE html>
<html>
<head>
    <meta charset="UTF-8">
    <title>名医别录 - 第 29 页/共 58 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>名医别录 - 第 29 页/共 58 页</h1>
    <div class="content">　　味苦，无毒。主治气脉溢。一云芹华。

　　中品·卷第二

　　华

　　味甘，无毒。主治上气，解烦，坚筋骨。

　　中品·卷第二

　　节华

　　味苦，无毒。主治伤中，痿痹，溢肿。皮，主治脾中客热气。一名山节，一名达节，名通柒。十月采，曝干，

　　中品·卷第二

　　新雉木

　　味苦，香，温，无毒。主治风头，眩痛，可作沐药。七月采，阴干，实如桃。

　　中品·卷第二

　　合新木

　　味辛，平，无毒。解心烦，止疮痛。生辽东。

　　中品·卷第二

　　俳蒲木

　　味甘，平，无毒。主少气，止烦。生山陵。叶如柰，实赤，三核。

　　中品·卷第二

　　遂阳木

　　味甘，无毒。主益气。生山中。如白杨叶，三月实，十月熟赤，可食。

　　中品·卷第二

　　荻皮

　　味苦。止消渴，去白虫，益气。生江南。如松叶，有别刺，实赤黄。十月采。

　　中品·卷第二

　　蕙实

　　味辛。主明目，补中。根茎中汤，治伤寒，寒热，出汗，中风，面肿，消渴，热中，水，生鲁山平泽。

　　中品·卷第二

　　白并

　　味苦，无毒。主治肺咳上气，行五脏，令百病不起。一名王萧，一名箭悍。叶如小竹根黄白皮。生山陵。三月、四月采根，曝干。

　　中品·卷第二

　　赤涅

　　味甘，无毒。主治疰，崩中，止血，益气。生蜀郡山石阴地湿处。采无时。

　　中品·卷第二

　　黄秫

　　味苦，无毒。主止心烦，汗出。生如桐，根黄。

　　中品·卷第二

　　黄白支

　　生山陵。三月、四月采根，曝干。

　　中品·卷第二

　　紫蓝

　　味咸，平，无毒。主食肉得毒，能消除之。

　　中品·卷第二

　　累根

　　主缓筋，令不痛。

　　中品·卷第二

　　良达

　　主治齿痛，止渴，轻身。生山阴，茎蔓延，大如葵，子滑小。

　　中品·卷第二

　　委蛇

　　味甘，平，无毒。主治消渴，少气，令人耐寒。生人家园中，大枝长须，多叶两两相子如芥子。

　　中品·卷第二

</div>
    <div class="pagination">
<a href="名医别录_page28.html">上一页</a><span>...</span><a href="名医别录_page24.html">24</a><a href="名医别录_page25.html">25</a><a href="名医别录_page26.html">26</a><a href="名医别录_page27.html">27</a><a href="名医别录_page28.html">28</a><span class="current-page">29</span><a href="名医别录_page30.html">30</a><a href="名医别录_page31.html">31</a><a href="名医别录_page32.html">32</a><a href="名医别录_page33.html">33</a><a href="名医别录_page34.html">34</a><span>...</span><a href="名医别录_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
