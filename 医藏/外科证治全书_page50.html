<!DOCTYPE html>
<html>
<head>
    <meta charset="UTF-8">
    <title>外科证治全书 - 第 50 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科证治全书 - 第 50 页/共 62 页</h1>
    <div class="content">　　踢伤

　　凡被踢青紫肿痛，用冬青叶同醋煮数沸，略滴麻油少许在内，取叶换贴患处即愈。

　　卷四　外因杂伤证治（计三十七证）

　　汤火伤

　　汤火伤者，乃好肉暴经汤泼、火烧， 赤肿，急用地榆磨细如面，麻油调敷，其痛立止。如火伤调敷，数次即愈。此证最忌凉水、凉药浸敷，致令热毒伏内，轻则皮肉臭烂，重则神昏气喘多成不救。

　　一、凡被烫烧将死者，用生罗卜汁灌之，良久则活。敷药同上。

　　一、被花炮火药烘燎者，磨爆竹硝黄染火烧者。服药，敷药同上。

　　一、铳子入肉，用蜂蜜冲好酒饮醉即出。或用黄蜡冲酒亦效。敷药同上。

　　火药烧伤方急取鲜柏枝捣烂，香油调敷神效。忌：七天不可见水。

　　卷四　外因杂伤证治（计三十七证）

　　镞木刺入肉

　　陈腊肉去皮，取红活美好者连肥切细，将象皮末及人指甲末拌腊肉内，剁合一外，浓敷四及杂物入肉，刮牙屑和水敷之立出）

　　一、出箭头与铅炮子、铁针，以干苋菜与沙糖涂之即出。

　　一、铁针刺入肉内，无眼者不动，有眼者随气游走。若走向心窝胸肿者险，极用乌鸦翎数根其针自出。又方，陈腊肉皮贴之即出。又方，双杏仁捣烂，羊脂调贴亦出。

　　一、苇刺入肉，用栗子生嚼敷之。

　　一、骨刺入肉，用象牙刮末，水煮白梅肉调敷自软。

　　一、竹木刺入肉，嚼生牛膝根罨之即出。又方，蓖麻仁捣敷极效。

　　一、刺伤水中肿痛，用韭菜微煮塌之。

　　卷四　外因杂伤证治（计三十七证）

　　人咬伤

　　人常食炙爆之物，牙齿渍有毒。初咬时急用热尿，伤处洗去牙垢瘀血，以白果生嚼涂之。或末，香油调敷。俟肿消痛止，换上生肌药。

　　卷四　外因杂伤证治（计三十七证）

　　熊虎野狼咬伤

　　熊虎野狼牙爪伤人，皮肉成疮者，宜用葛根浓煎内服一、二钟，外洗伤处。或生铁煮令有味洗一、凡虎伤，无论爪牙，流血必多，大约虎伤多在颈项，必有深孔，或两个，或四个，其孔随化，庶不致所伤之肉再腐。然后急用地榆半斤为极细末，敷其所伤之处，血即顿止。随用汤得已，小便饮之。

　　制虎汤当归（三两） 地榆（一两） 生地（三两） 三七根末（一两） 麦冬（三两）

　　水十碗，煎数碗，令其畅饮，服完必安而卧。明日伤处大痒，又服一剂再卧。如是五日疮口生合而愈矣。

　　卷四　外因杂伤证治（计三十七证）

　　马咬伤

　　马咬成疮，用栗子嚼敷伤处。如毒瓦斯入里，心烦呕闷者，马齿苋捣烂煎汤频饮之。又方先用艾灸患处七壮，后以人尿，鼠矢晒干 末，猪脂调敷效。

　　卷四　外因杂伤证治（计三十七证）

　　犬咬伤

　　才咬时，便以米泔水浸洗伤处，用番木鳖切片，瓦上炙炭存性，研末撒上一、二日即愈。如溃烂日久者半月愈。

　　癫狗伤人必发癫如狂之状。世以为其人必生小狗于腹中，此误传也。因其发癫，有如狗状，而死。急须用药调治救命。木鳖子三个，切片，斑蝥七个，陈土炒去头足，米一撮炒，大黄五钱，刘寄奴五钱，茯苓五钱，麝香五分，各研细末和匀，黄酒调服三钱，一剂毒即全解，至神之方也，不必二服，皆能奏功。过七日外，必须多服数次，无不可救。服药切忌色欲两月，并忌发物，诸豆及豆油、豆腐、豆粉、秋油，凡诸豆造成者皆忌食。余无所忌。

　　疯犬伤最毒，用糯米一撮，斑蝥二十一个去头足翅，先以七个入米内慢火略炒去毛，又入七少许，空心调服一钱，须臾又进一服，以二便利下恶物为度，未利再进。觉腹痛急，冷水调靛青服之以解斑蝥之毒，或预以黄连、甘草煎汤待冷服之亦可。敷药同上。不可食热物，一年不食豆类，并戒犬肉终身，犯则复发不救。

　　卷四　外因杂伤证治（计三十七证）

　　猪咬伤

　　猪咬成疮，用松脂炼作饼贴之。或以龟版烧存性研末，香油调搽。

　　卷四　外因杂伤证治（计三十七证）

　　猫咬伤

　　创处用薄荷煎汁洗之，雄鼠矢 研，菜油调敷。

　　卷四　外因杂伤证治（计三十七证）

　　鼠咬伤

　　鼠咬成疮，用猫毛 存性，入麝香少许，香油调敷。

　　卷四　外因杂伤证治（计三十七证）

　　蛇咬伤

　　凡被蛇伤，即以针刺伤处出血，以绳扎伤处两头，庶不致毒瓦斯内攻，流布经络。用五灵脂、雄黄等分研末，酒服二钱，外亦以敷之，中留一孔令泄毒瓦斯。或取三七捣烂罨之，毒亦消散，毒尽肿消。仍用白芷末敷之而愈。

　　一、蛇伤久溃不愈，毒瓦斯延蔓者，先以净水洗净，用白芷末、胆矾、麝香少许研匀掺之，良久恶水涌出，其痛即止。日以敷之，一月愈。

　　一、蛇切牙折肉中疼甚，勿令人知，用荇菜（即葳草）复其上，以物包之，所折牙自出。

　　一、蛇入七孔耳、鼻等处，割母猪尾血，滴入即出。内用雄黄、朱砂共末，煎人参汤调灌之，或食蒜、饮酒，内毒即解。

　　一、蛇缠人足，令人尿之即解，如缠腹即以热汤淋之亦解。

</div>
    <div class="pagination">
<a href="外科证治全书_page49.html">上一页</a><span>...</span><a href="外科证治全书_page45.html">45</a><a href="外科证治全书_page46.html">46</a><a href="外科证治全书_page47.html">47</a><a href="外科证治全书_page48.html">48</a><a href="外科证治全书_page49.html">49</a><span class="current-page">50</span><a href="外科证治全书_page51.html">51</a><a href="外科证治全书_page52.html">52</a><a href="外科证治全书_page53.html">53</a><a href="外科证治全书_page54.html">54</a><a href="外科证治全书_page55.html">55</a><span>...</span><a href="外科证治全书_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
