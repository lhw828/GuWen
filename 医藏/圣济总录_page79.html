<!DOCTYPE html>
<html>
<head>
    <meta charset="UTF-8">
    <title>圣济总录 - 第 79 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 79 页/共 447 页</h1>
    <div class="content">　　治久患劳疟瘴疟等。胜金丸方寒水石（三分细研） 砒霜（一两细研）上二味。以浓纸两重，糊粘于铫子底，将砒安下，次寒水石盖上，以匙紧按，将盏子盖，又以糊纸数重，粘四畔，令缝不得通气，以竹柴火烧，令下面纸黄焦为候，待冷再研于地上，出火毒一周时，以粟米为丸，如大麻子大，发日以冷醋汤下五丸，如年深者先以五丸，将热茶下，吐却痰后，再以冷醋汤下三丸，兼治积年心痛，发时冷姜醋汤下七丸，立瘥。

　　治劳疟食减肌瘦。二物汤方童子小便（一升） 蜜（三匙头许）上二味。相和，分作三服，每于银石器内，煎两沸温服，空心食前。

　　卷第三十五

　　久疟

　　论曰久疟者，疟久不瘥，发汗吐下过甚，真气虚，邪气深，沉以内薄，卫气不应，故积岁月而难治也。虽有虚痞，不可攻治，当先其发时，用汤液以发汗，盖浸渍熏蒸，邪气方出，出则微汗小便利者，表里俱和，久疟自瘥矣。

　　治诸疟久不瘥，发动无节，日渐虚困羸瘦。乌梅丸方乌梅肉（微炒一两半） 鳖甲（酒浸去裙 炙令黄色一两） 天灵盖（涂酥炙令黄色一两） 虎头骨（酒浸炙令黄色一两） 常山（细锉一两） 柴胡（去苗一两） 肉苁蓉（去皴皮酒浸炙干一两） 蜀漆叶（三分） 知母（锉焙干三分） 甘草（炙三分） 升麻（三分） 大黄（锉半两） 豉（炒令黄半两） 桃仁（二十九枚汤浸去皮尖双仁生别研）上一十四味。除桃仁外，捣罗为细末，与桃仁相和，炼蜜丸如梧桐子大，每日空腹未发前，以枳壳桑根白皮汤，下二十丸，渐加至三十丸，如瘥后，觉冷损惫，即加生干地黄防风黄桂各一两，豉心减半，日一服。

　　治疟久不瘥。鳖甲丸方鳖甲（醋浸炙令黄色去裙 一两） 虎头骨（酒浸炙令黄色三分） 乌梅肉（炒令干三分） 麦门冬（去心焙一两） 豉（微炒一两） 石膏（碎切三分） 常山（细锉一两） 白薇（半两） 葳蕤（半两） 升麻（三分） 人参（一两一分） 知母（锉焙干三分） 地骨皮（半两）上一十三味。捣罗为末，炼蜜丸如梧桐子大，未发前米饮服二十丸，明日早晨，又服三十丸，如人行十里，即食一碗白粥，至临发时，又服三十丸即瘥，不吐不利，瘥后三日内，将息如常法。

　　治久疟不瘥，发不以时，或朝或夜，肌瘦食少。地骨皮汤方地骨皮 升麻 犀角镑 玄参各三分 常山一两细锉上五味。粗捣筛，每服三钱匕，以水一盏，煎至七分去滓，空腹未发前温服，欲吐须忍，俟不能禁即吐，如此吐下即瘥。

　　治久疟四肢虚汗不止。黄 散方黄 （去苗细锉一两） 牡蛎（烧研如粉一两） 麻黄根（一两） 知母（锉焙干一两）人参（一两）上五味。捣罗为细末，研令极细，每服三钱匕，用河水煎小麦汤，未发前调下，未瘥再服。

　　治疟久不瘥，发歇无时，渐至黄黑，枯瘁成劳。松萝饮方松萝（三分） 甘草生（半两） 常山（细锉半两） 鳖甲（去裙 醋浸炙令黄色三分）竹叶（切半两）上五味。粗捣筛，每服五钱匕，以水一盏半，煎至一盏，去滓空心未发前温服，以吐为瘥。

　　治久疟日多，增寒壮热不止，渴饮水。车前草汤方车前草（半两） 常山（细锉半两） 升麻（半两） 白粳米（半合） 豉炒（半两） 甘草生（半两）上六味。粗捣筛，每用三钱匕，以水一盏半浸药，置于星月下，横一小刀子于药上，五更煎取七分，去滓分温二服，空腹未发前一服，相次再服，良久得吐，吐定得食浆水粥。

　　治久疟不瘥，将成骨蒸劳，寒热无时。柴胡饮方柴胡（去苗半两） 常山（三分） 甘草（生半两） 附子（炮裂去皮脐半两） 干姜（炮裂一分）上五味。锉如麻豆，每用五钱匕，用酒一盏半，煎至一盏，去滓分二服，空心未发前一服，食后再服。

　　治疟经年不瘥。栀子汤方栀子仁（一两） 常山（细锉三分） 车前叶（炙干半两） 粳米（半合）上四味。粗捣筛，每服五钱匕，水一盏半，煎至一盏，去滓温服，未发前一服，临发一服，以吐利为瘥，利若不止，以冷饭止之。

　　治久疟。黄连酒方黄连（去须一两锉） 常山（细锉一两）上二味。以酒一升半浸之经宿，发前煎取一盏，分二服，临发更一服，有热当吐，有冷当下。

　　治疟久难瘥。鲮鲤甲酒方鲮鲤甲（酒浸炙令黄色半两） 常山（三分） 鳖甲（去裙 醋浸炙黄半两） 乌贼 鱼骨（去甲三分） 乌梅肉（微炒一分） 桃仁（二十四枚汤浸去双仁皮尖） 竹叶（一握） 豉（一合） 葱白（七茎切）上九味。锉如麻豆大，用生绢袋盛。以酒三升浸经一宿，每日空腹，温服半盏，良久取吐，如不吐，至巳午时，再服三两服，如不瘥，隔日更根据前服之。

　　治疟久不瘥。鳖甲酒方鳖甲（去裙 醋浸炙令黄色一分） 升麻（一分） 附子（炮裂去皮脐一分） 常山（三分） 乌贼鱼骨（去甲一分）上五味。锉如麻豆大，用生绢袋盛，以酒三升渍之，渐令近火，一宿药成，初服半盏，比至发时，可数服，快吐即瘥。

　　治疟久不瘥。常山汤方常山（一两） 乌梅肉（一两） 甘草（三分并生用）上三味。粗捣筛，每服二钱匕，水一盏，入生姜三片，煎至六分去滓，不计时温服。

　　治疟百方不瘥，宜服久疟丸方砒霜（一分研） 乳香（半两研） 半夏（汤洗七遍焙干秤一两）上三味。重午日合，同捣罗为末，正午时，粽子尖和丸，如皂子大，发时以醋汤下一丸，更不再服，如非重午日合药，须两服瘥。

　　治久疟不瘥，恶寒壮热，百节疼痛，面色黄瘦。神功丸方阿魏（研） 丹砂（研） 雄黄（研各一两） 腊月狐肝（焙研二两） 麝香（研一钱）上五味同研为细末，重午日日未出时，同粽子丸如梧桐子大，病者以绯线系一丸于男左女右中指上，未瘥桃仁汤下一丸，合药时北面，勿令鸡犬妇女见。

　　治一切疟疾，经年不瘥。常山饮方常山 鳖甲（去裙 醋炙各一两） 知母（焙） 白头翁 甘草（炙锉） 柴胡（去苗各三分） 青蒿（一握） 桃枝 柳枝（各一握） 桂（去粗皮半两）上一十味。粗捣筛，每服四钱匕，酒一盏半，入葱白薤白各三寸切，浸一宿，煎取八分，去滓温服，空心服，欲发时再服。

　　治疟久不瘥。乌梅苁蓉丸方乌梅肉（焙） 肉苁蓉（酒浸切焙） 附子（炮裂去脐皮各二两） 常山（三两） 桃仁（去皮尖双仁炒四两） 豉（三合） 知母（焙） 虎头骨（炙各一两半） 麝香（研一分） 桂（去粗皮一两）上一十味。捣罗为末，炼蜜和丸，如梧桐子大，每服三十丸，空心米饮下。

　　卷第三十五

　　鬼疟

　　论曰鬼疟者外邪之所乘也，人真气内虚，神守不固，则鬼邪投间而久，故恍惚喜怒，寒热更作，若有所持而屡发屡止也，治法宜禳去之，而兼以祛邪安神之剂。

　　治鬼疟。干桃丸方树上自干桃子（二七枚） 黑豆（一两） 巴豆（七粒去皮心膜出尽油）上三味。捣罗为细末，滴冷水丸如梧桐子大，丹砂为衣，每服一丸，清晨面东，井华水吞下。

　　治鬼疟。阿魏丸方阿魏（研） 砒霜（研） 丹砂（研各皂子大） 画钟馗纸烧灰（二钱）上四味。研为细末，用寒食面，丸如小豆大，每服一丸，发时冷水下，宜用正月十五日，五月五日合。

　　治鬼疟。丹雄丸方丹砂（研一钱） 腻粉（三钱） 巴豆（七粒去皮心膜出油） 乳香（研） 麝香（研）雄黄（研） 砒霜（研各半钱）上七味。研为细末，水浸炊饼心为丸，如梧桐子大，每服一丸，发前新汲水下，只一服瘥。

　　治鬼疟。独胜丸方上以桃仁一枚，和皮尖双仁者，劈作两片，一片内书奉敕斩鬼字，一片内书奉敕杀鬼字，却合作一枚，以线系定，五更新汲水吞下。

　　治鬼疟。三圣丸方雌黄（研） 雄黄（研） 大黄（生为细末各一两）上三味。再研为细末，水浸炊饼为丸，如梧桐子大，每服二丸，发日早晨面向东北，新汲水下，宜五月五日午时合。

　　治鬼疟经久不瘥。阿魏雄黄丸方阿魏（研） 雄黄（研各半两） 柳枝 桃枝（各取向东者一七茎每茎长一尺锉焙捣为细末） 丹砂（上五味。再研为细末，用三家粽子角为丸，如梧桐子大，别研丹砂为衣，发时用净盏摩一丸，涂鼻尖，并人中上，或未退以冷水服一丸，仍须五月五日午时合。

　　治鬼疟。万安丸方虎头骨（酒炙三两） 藜芦（六两） 雄黄（研） 鬼臼 天雄（炮裂去皮脐） 芜荑（炒） 皂荚（酥炙去皮上七味。除雄黄外，捣罗为末，入研者雄黄和匀，炼蜜丸如弹子大，令患者头上戴一丸立瘥。若除伏尸于房四角，烧四粒，若除疫气，于床前烧一粒，或渡江海，男左女右，臂上带一粒，得渡不溺。

　　治鬼疟。丹砂丸方丹砂（研） 阿魏（研各半钱） 砒霜（研一钱） 豉（四十九粒汤浸去皮研）上四味。再同研为细末，滴水为丸，分作四十九丸，每服一丸，如脾寒取东南枝上桃心柳心各七枚，煎汤放冷，面南吞之，寻常疟发时，面北、新汲水下。

　　治鬼疟。祓除丸方雄黑豆（小者是一百二十粒醋浸三日去皮研为膏） 砒霜（研一钱） 雄黄（研半两）上三味。除黑豆外，研令极细，与黑豆膏同研，丸如梧桐子大，丹砂为衣，用素绢袋子盛，挂于神室前。有患者，取二丸，未发时服一丸，面东新汲水下，临发时，更服一丸，妇人患即男子与药，男子患即妇人与药，仍令患者闭目服，须是端午日合，若缓急即八节日合，亦得，合药时不得见鸡犬妇人，服了药，不得食热物一日。

　　治鬼疟。鬼臼丸方鬼臼 常山 甘草（炙锉） 绿豆粉（各一两） 鳖甲（醋炙去裙 三分） 雄黑豆（二百五十粒汤浸上七味。捣罗为细末，醋煮面糊，丸如梧桐子大，丹砂为衣，每服一丸，日未出面东，用桃心七枚同新汲水下。

　　治鬼疟。一字散方鬼箭羽 鲮鲤甲（烧存性各一分）上二味。捣罗为细散，每服一字， 在鼻中，临发时用。

　　治鬼疟寒热日发。鬼箭羽散方鬼箭羽（一分为细末） 砒霜（研一钱） 五灵脂（研一两）上三味。再同研为细散，每服半钱匕，临发时冷茶清调下。

　　治鬼疟。辅正丸方天灵盖（酥炙） 砒霜（研） 丹砂（研） 麝香（研） 虎头骨（酒炙） 铅丹（研）猢狲头骨（酒炙） 绿豆粉上八味。捣罗为细末，用粟饭和研，丸如梧桐子大，每服一丸，未发前新汲水下，或以手握之瘥，有孕妇人不得食，小儿只可半丸，以绿豆汁下，其药以五月五日合，面东捣之。

　　治鬼疟。虎睛丸方虎睛（一对酒浸炙） 丹砂（研） 麝香（研） 雄黄（研） 砒霜（研） 安息香（入胡桃仁和研） 阿魏（研）上八味。捣二味，入研药再研为细末，用烧饭和研，丸如小豆大，每用一丸，未发前，男左女右手把之，一丸可疗十人。

　　卷第三十五

　　疟母

　　论曰疟母者，病疟不瘥，结为症瘕是也。邪伏于阴，故久而成形，不治其母，虽或时瘥，已而复发，其本未除故也，治宜以破结削瘕之剂，除其病本。

　　治疟久不瘥，结为症瘕，名曰疟母。鳖肉煎丸方生鳖肉（半斤治如食法） 黄芩（去黑心） 柴胡（去苗） 蜣螂（去翅头足炒各半两）鼠妇（炒去足） 干姜（炮） 大黄（生锉） 海藻洗（去咸汁焙） 葶苈子（纸上炒） 桂（去粗皮） 牡丹皮 浓朴（去粗皮生姜汁炙锉） 紫菀（切焙） 瞿麦（去梗） 半夏（汤洗去滑焙） 人参 大戟（锉） 虫（炒） 射干（炮） 阿胶（炙燥） 桃仁（汤浸去皮尖双仁别研） 石苇（去毛） 赤芍药（各一分） 桑螵蛸（炒一两）上二十四味。捣罗为细末，取灶下灰三升，酒二升淋灰，取灰汁先煮鳖肉，令烂，绞去鳖肉，后入诸药末，纳鳖肉汁，更煎成膏，可丸即止，丸如梧桐子大，每服二十丸，未发前温酒下。

　　治一切远年疟，结成症瘕。雄黄丸方雄黄（研） 丹砂（研） 麝香（研各半两） 木香 龟甲（醋炙） 鳖甲（醋炙去裙） 虎骨头（酒炙） 羚羊角（镑屑） 犀角（镑屑） 白薇 玄参 当归（切焙） 知母（焙） 防风（去叉） 麻黄（去根节） 龙胆（去苗） 牡蛎（烧赤） 猪苓（去黑皮）柴胡（去苗） 茯神（去木） 升麻 槟榔（锉） 地骨皮 赤芍药 栀子仁 黄连（去须）乌梅肉（炒） 阿魏（研） 桃仁（汤浸去皮尖双仁炒研） 安息香（研） 葳蕤 龙齿（各三分上三十二味。除别研外捣罗为细末，合研匀，炼蜜丸如梧桐子大，每服二十丸，白粥饮下，未发前服。

　　治疟母。二黄丸方上以生砒黄豆黄末各一两，以酽醋二升，一处煎成膏，可丸取出，别入丹砂雄黄麝香各一钱，研细和匀，众手为丸，如绿豆大，每服五丸，未发前，煎生姜汤下。

　　治疟母。至妙丹方砒霜（研半两） 寒水石（研一两）上二味，先用研了砒，在生铁铫内，用寒水石末围之，以瓷碗合定，湿纸封于碗上，烧候烟出，熏纸黄色即止，取出以纸衬于地上，出火毒须臾，细研为末，入研了丹砂龙脑麝香各半钱许和匀，汤浸炊饼，丸如梧桐子大，以丹砂作衣，每服一丸，于未发前早晨面北，用井华水下，忌吃热物一时辰。

　　治疟母。丹砂丸方丹砂（研） 绿豆（去皮研粉） 砒霜（研各半两）上三味。于端午日静室内，面向东南，用乳钵先将绿豆研细，次入砒霜丹砂，研一千遍，用稀米粥，丸如梧桐子大，阴干，每服一丸，未发前五更时，井华水面北咽下，少顷方可食。

　　治疟疾结成症瘕。如圣丸方巴豆（三粒去壳） 黑豆（四十九粒） 砒霜（研半两）上三味。将巴豆黑豆，用米醋浸一宿，去皮膜，入乳钵内，顺研一百匝，入砒又逆研一百匝，丸如小豆大，用丹砂为衣，每服一丸，取嫩桃叶七片，水一盏，煎数沸，倾入盏内，用醋一二滴打匀，通口令病患面向东方吞下，如无桃叶，以桃枝七寸煎汤代之。

　　卷第三十六

　　足厥阴肝疟

　　论曰内经谓足厥阴肝疟，在经则令人腰痛少腹满，小便不利如癃状，非癃也，数便，意恐惧，气不足，腹中悒悒。在脏则令人色苍苍然太息。其状若死者，俱刺足厥阴，盖足厥阴之脉循阴器，邪气客之，则少腹满，小便不利也。肝为将军之官，谋虑出焉，故病则恐惧不足也，苍苍者肝之色也，宜察其经络腑脏而治之。

</div>
    <div class="pagination">
<a href="圣济总录_page78.html">上一页</a><span>...</span><a href="圣济总录_page74.html">74</a><a href="圣济总录_page75.html">75</a><a href="圣济总录_page76.html">76</a><a href="圣济总录_page77.html">77</a><a href="圣济总录_page78.html">78</a><span class="current-page">79</span><a href="圣济总录_page80.html">80</a><a href="圣济总录_page81.html">81</a><a href="圣济总录_page82.html">82</a><a href="圣济总录_page83.html">83</a><a href="圣济总录_page84.html">84</a><span>...</span><a href="圣济总录_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
