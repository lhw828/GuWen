<!DOCTYPE html>
<html>
<head>
    <meta charset="UTF-8">
    <title>症因脉治 - 第 63 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 63 页/共 100 页</h1>
    <div class="content">　　桃仁承气汤

　　治下焦蓄血。

　　桃仁桂枝芒硝甘草大黄 

　　[卷三：肿胀总论] 内伤腹胀 

　　【脏寒腹胀之症】四肢常冷，小腹胀急，冷硬如冰，小便清利，大便时泻，不思饮食，唇口色白，言语轻微，《内经》所云正水，即脏寒生满病之症也。

　　【脏寒腹胀之因】真阳素虚，脏气不足，又因口食冷物，身得寒气，则身中之天地不交，阴寒痞塞，而脏寒腹胀之症作矣。

　　【脏寒腹胀之脉】六脉沉迟，微细无力。左脉沉迟，肝肾虚寒；右脉沉迟，脾肺虚寒。

　　【脏寒腹胀之治】肝肾虚寒，腹冷如冰，大便不实，八味丸；小便不利，金匮肾气丸。

　　脾肺虚，不思饮食，言语轻微，理中汤；手足厥冷，四逆汤。

　　八味丸

　　即六味地黄丸加肉桂、附子。

　　《金匮》肾气丸

　　即热八味地黄丸加车前子、牛膝。

　　理中汤

　　见前脾虚肿。

　　四逆汤

　　干姜甘草附子 

　　[卷三：肿胀总论] 内伤腹胀 

　　【六腑腹胀之症】胸前胀满，妨于饮食，胃胀也。肠鸣而痛，濯濯有声，大肠胀也。小，小腹胀满，小肠胀也。气癃溺涩，少腹胀急，膀胱胀也。气满肤中，空空然响，三焦胀也。胁肋作痛，口苦太息，胆胀也。此六腑腹胀之症也。

　　【六腑腹胀之因】饮食不节，失饥伤饱，每成胃胀；中州停滞，成痰成积，肺气不清，下遗大肠，则腹乃胀。心胃有热，下遗小肠，则腹亦胀。肺气怫郁，不能下输膀胱，则小腹胀。三焦主人身之气，大气周流，则无障碍；三焦壅滞，腹胀乃作。肝胆主木，最喜条达，不得疏通，胆胀乃成。此六腑腹胀之因也。

　　【六腑腹胀之治】胃胀者，平胃散加减治之。大肠胀者，枳壳化滞汤、导痰汤。小肠胀者，木通饮。膀胱胀者，五苓散。三焦胀者，枳壳青皮饮，胆胀者，柴胡清肝饮。

　　平胃散

　　苍术浓朴广皮甘草胃热者加中栀、连。胃寒者加姜、桂。

　　枳壳化滞汤

　　枳壳浓朴神曲广皮莱菔子麦芽砂仁热者加川连。便硬加大黄。

　　导痰汤

　　南星半夏枳壳橘红甘草

　　木通饮

　　木通陈皮苏梗甘草加生姜、红枣。热者加川连。

　　五苓散

　　猪苓泽泻白术白茯苓肉桂热结膀胱，车前木通汤调下。气化不及州都，参橘煎调下。

　　枳壳青皮饮

　　枳壳青皮大腹皮三味等分。上焦胀，加桔梗；中焦胀，加苏梗；下焦胀，加木通。

　　柴胡清肝饮

　　柴胡山栀丹皮青皮苏梗白芍药钩藤肝胆热，加龙胆草、青黛。

　　家秘消胀散

　　治肠胃停滞，诸腹胀大。

　　半夏浓朴枳实香附麦芽楂肉苍术槟榔广皮干葛神曲莱菔子共为细末，木通、大腹皮各三钱，煎汤调服 

　　[卷三] 黄胆论 

　　秦子曰：黄胆者，身目皆黄，色如橘皮，湿气胜，则黄而晦，热气胜，则黄而明，故爪甲皮肤，悉见黄色，即是黄胆。若汗出染衣，色如柏汁，名曰黄汗，身肿者，入肿症门，身不肿者，入疸症门，其间治法大同，而从肿从疸，则各异也。

　　[卷三：黄胆论] 外感黄胆 

　　【黄汗之症】眼白黄，面皮黄，汗出染衣，如黄柏汁，发热而渴，状如风水，身疼烦重，小便不利，此黄汗之症也。

　　【黄汗之因】脾胃素热，汗出逢风，或汗出入水，水渍汗孔，湿热内蒸，热气外现，而【黄汗之脉】洪大者愈易，细涩者瘥难。

　　【黄汗之治】《金匮》于水肿门，则立黄芍药桂酒汤，以治身重发热，两胫自冷，症，又立桂枝加黄汤，以治身发热，足胫热，盗汗，汗出反发热之症，又于黄胆门，亦立桂枝加黄汤，以治诸黄家脉浮当汗之症，详见水肿门黄汗中。

　　黄芍药桂酒汤

　　治身重发热，汗出而渴，黄汗染衣，脉自沉。

　　黄芍药桂枝

　　桂枝加黄汤

　　桂枝芍药甘草生姜黄大枣 

　　[卷三：黄胆论] 外感黄胆 

</div>
    <div class="pagination">
<a href="症因脉治_page62.html">上一页</a><span>...</span><a href="症因脉治_page58.html">58</a><a href="症因脉治_page59.html">59</a><a href="症因脉治_page60.html">60</a><a href="症因脉治_page61.html">61</a><a href="症因脉治_page62.html">62</a><span class="current-page">63</span><a href="症因脉治_page64.html">64</a><a href="症因脉治_page65.html">65</a><a href="症因脉治_page66.html">66</a><a href="症因脉治_page67.html">67</a><a href="症因脉治_page68.html">68</a><span>...</span><a href="症因脉治_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
