<!DOCTYPE html>
<html>
<head>
    <meta charset="UTF-8">
    <title>普济方四库 - 第 1521 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1521 页/共 1812 页</h1>
    <div class="content">　　治小儿不生发燥痒【出经騐良方】
　　皂角【去皮子二条烧灰】干姜【烧灰】防榔　黄芩　黄丹【炒各一钱】麝香【少许】硃砂【少许】白芨【二钱】
　　右为细末先以桑桃枝烧灰热汤淋灰汁洗去疮痂用米醋调涂甚者不过三次
　　京芎油【出全婴方】治小儿头发不出
　　秦艽　香白芷　京芎　附子　蔓荆子　零陵香【各等分】
　　右味细剉用绵裹定生麻油三觔于磁器中浸二十一日后涂头上不得滴在面上恐生毛
　　苣胜丸【出全婴方】治小儿头发不生
　　当归【焙】生干地黄　芍药【各一两】苣胜【一合】胡粉【半两】
　　右为末炼蜜丸如小豆大三岁三十丸煎黑豆汤下兼化涂头上无妨量大小加减
　　苁蓉丸【出危氏方】治发不生禀受血气不足不能荣于发
　　当归【去尾】生干地黄　肉苁蓉【酒洗炙】杨芍药【各一两】胡粉【五钱】
　　右为末炼蜜丸如黍米大每服十粒煎黒豆汤下兼磨化涂抺头上
　　神効黒豆膏　治小儿脑疳头髪连根作穗子脱落不生兼白秃疮发不生者并宜用生发
　　黒豆【三合】苣胜【三合】诃梨勒皮【一两】
　　右罗为末以水拌匀内于竹筒中以乱髪塞口用煻灰内煨取油贮于甆器中先以米泔皂荚汤洗头拭干涂之日再用十日发生
　　又方　兼治小儿头秃疮苦痒
　　葛根末【一方用野葛末】猪脂　羊脂【已上各二两】
　　右于铫子内以慢火熬成膏收于甆合中每取一钱涂摩头上再用不过五七度取効
　　香薷煎　治小儿白秃不生发燥痒并出汁惨痛
　　陈香薷【二两】胡粉【一两】猪脂【半两】
　　右以水一大盏煎香薷取汁三分去滓以胡粉猪脂相和令匀涂于头上再用之即生一方有黄丹无胡粉
　　治少小头不生髪一物楸叶方【出圣惠方】
　　取楸叶取汁傅头上立生
　　治小儿头不生髪方【出圣惠方】
　　烧鲫鱼灰末以酱汁和傅之
　　治头秃发不生白秃者【出肘后方】
　　用椿楸桃叶心取汁傅之立生
　　治小儿白秃髪不生【出肘后方】
　　用腊月猪屎烧末傅之油调亦得
　　蔓菁子散【出圣惠方】治小儿头秃不生发苦痒
　　取蔓菁子捣为末以猪脂调涂于秃处佳
　　又方【出圣惠方】
　　取贯众烧灰细研以油调傅之
　　又方【出圣惠方】
　　用麻子一升熬黒压取脂傅头上良
　　又方【出圣惠方】
　　用盐汤洗之生油和蒲苇灰傅之
　　又方【出圣惠方】
　　用鴈脂傅之佳
　　长毛发【出本草】
　　以物灼饮饭时取甑气水沐头令发长宻黒润朝取梳小儿头有益
　　解颅【附论】
　　夫人之资质禀赋父精气母血脉浑朴胞胎调摄鞠育凡儿变蒸之后其形可知是以颅未合筋骨柔弱颅青筋脉虚不荣颅常坑泄便便颅肿起风痰不止颅乆冷吐利清清颅虚软癫癎不免颅匾阔暴泻易脱颅防长风作即亡颅开连额惊风易得颅未完怕热怯寒颅缓收胎气不周颅动数神昏气弱颅寛大受疾恐害颅者乃精神之门戸也关窍之槖籥也上下相贯百防相通七孔应透五脏所借泥丸之宫魂魄之穴气实则合气虚即开良由长大不可不合医者一见当知其可否用药凡儿有颅未合受病沉重者愼勿将作寻常审思施治不可妄投丸散○小儿觧颅者大头缝不合如开解故曰解颅也皆由肾气不成故也肾主骨髓而脑为肾海肾气不成则脑髓不足故不能合也凡得此者不远千日其间亦有数岁者乃废人也人乏脑髓如木无根故也此乃无辜之疾设有此证亦不可束手待毙也宜依钱氏以补其肾万一有可生之理宜服地黄丸解颅生下而不合肾气不成也长必少笑更有目白睛多面白色瘦者多愁少悦也全婴方云夫解颅者小儿头骨不合脑缝开解大青筋面色黄白多愁少悦易为伤犯盖受父母之精气不足则髓海不强不能充于骨也令儿肾气不成肾气主骨髓脑为髓海故脑骨开解也宝鉴云父精不足头骨去以颅开母气衰微极其体虚而骨极其开有如因惊风或伤风身热不退被风邪所攻脑骨开大头重不举夭伤多矣又或因地震亦令儿头开经騐有此病者便作头巾长裹之不使令舒展更用治方乆而愈
　　方
　　牛黄丸　治小儿脑长喜摇头解颅
　　牛黄　漆花　甘草【炙剉】白术　防风【去又】钟乳粉生干地黄【焙各一分】
　　右为末用犬脑髓为丸如麻子大每服二丸至三丸温水下早晨日午晩后各一服更量儿大小加减
　　半夏熨方【出圣惠方】治小儿长解颅不合羸瘦色黄至四五嵗不能行
　　半夏　生姜　芎防【各一升】细辛【三两】桂心【一尺】乌头【十枚】
　　右防咀以醇苦酒五升渍之晬时煮三沸绞去滓以绵一片浸药中适寒温以熨上冷更温之复熨如前朝暮各三四熨乃止二十日可愈一方无生姜
　　补骨丸【出全婴方】治小儿骨气衰弱门不合受胎精气不足风客于脑乆病气虚风邪攻作亦然
　　川萆薢　骨碎补　补骨脂【各半两】牛膝　葳灵仙草乌头【各一钱】
　　右为末醋糊丸小豆大三十丸盐汤送下
　　地黄丸【出危氏方】治婴儿胎虚气弱肾气不足神气未完大颅开面色光白眼目窜视白日好眠肌体羸瘦如木无根不过千日终成癈人此方补肾合骨功不可具论
　　熟干地黄【八钱洗】山茱萸　干山药　泽泻【洗】牡丹皮【去心】白茯苓【去皮各三钱】
　　右为末丸如梧桐子大三嵗以下一二至三丸温水空心化下一方用炒茴香汤下一方用天南星微炮为末米醋调傅于绯帛烘热贴之
　　钟乳丸　治小儿解颅大身有痼热头面汗出腹胀咳嗽上气肩抬足蹇胫交三岁不行
　　钟乳【研粉】防风【去义】生干地黄【焙一方用熟地黄】牛黄【研】甘草【炙剉】漆花【各一分一方无漆花】
　　右为末以犬脑髓为丸如麻子大每服二丸至三丸米饮下早晨午时日晩各一更量儿大小加减一方以豚脑丸之
　　防风丸　治小儿解颅脑缝开不合
　　防风【去义】钟乳粉　牛黄【研】白术【各半两】熟干地黄【焙】甘草【炙各三分】
　　右为末炼蜜丸如梧桐子大每服二丸温酒化下随岁数量加减服
　　玉乳丹　治婴儿头骨应合而不合头缝开解此最为小儿大病皆由肾气不足脑髓不能结成名曰解颅盖肾主骨而脑为髓海若此不察百病交攻极难将防宜用
　　钟乳粉【依古法制半两】熟干地黄【半两依法蒸炒】栢子仁【半两另研】当归【半两洗】防风【一分】补骨脂【一分炒】
　　右除另为细末次以钟乳等拌匀炼蜜和如黍米大每服十粒煎茴香汤下食前或加黄耆茯苓
　　封散　治小儿解颅门开解
　　栢子仁【炒】细辛【去苗叶】防风【去义】白芨【各半两】草乌头【炮半两】
　　右为细散乳汁调涂开处
　　封散　治婴儿解颅不合坑陷不平者皆由肾经虚热宜用
　　蛇蜕皮【一两烧灰】防风【半两】白芨【半两】川大黄【半两湿纸裹火炮存性】
　　右为细末青黛半两同研匀每用半钱以獖猪胆汁调匀用一纸可子摊之四边各留少白纸用淡生醋面糊贴上不住以温水润动一伏时换一方生姜汁调
　　白芨散　治小儿颅骨开盖肾气不成脑髓不足小儿年大骨应合而不合头缝开者以此药涂之
　　白芨【一分】细辛【一分】防风【一分去芦头】栢子仁【一分】
　　右捣罗为散以乳汁调涂儿颅骨上日二用之
　　三辛散　治小儿解颅脑角骨大开不合名曰解颅
　　细辛　桂心【各半两】干姜【十八铢】
　　右为末以乳汁和颅上干复傅之儿面赤即愈【一名桂心散】
　　防风散【一名栢子仁散】治小儿开不合
　　防风【去芦头】白芨　栢子仁【各一两】
　　右罗为末以乳汁和涂头上日一十日至二十日愈以合为度
　　治小儿解颅不合方【一名解凡散】小儿头骨连开作缝者
　　生蟹足　白蘝【各半两】
　　右捣爲末乳汁和傅上立愈
　　治小儿解颅方　小儿头皮开解
　　蛇蜕皮【一两烧灰细研】猪颊骨中髓【一分】
　　右调为膏涂于颅上日二涂之只用髓亦効曾有人作头巾裹遮护之乆而自合亦良法也
　　治小儿骨气衰弱开不合受胎精气不足客风于脑乆病气虚风邪攻作
　　用胡粉不以多少水调三豆大日三服
　　小儿头骨开解
　　用驴头骨不以多少烧灰研细以生油调傅头缝中一方用驴蹄烧灰
　　治小儿脑长不合鸡血涂方【一名固顶散】
　　用丹雄鸡一只于小儿上割其冠使血滴干以赤芍药末粉血上使血不见一日瘥
　　爽神丸　母气衰时胎气弱父精不足致颅开胎中所受多不足肾气未全生下来身上自然无血色肌羸骨细面容衰脑分十字颅门陷目无光彩白睛隈此父精不足头角阔而颅开母气衰微肌肤羸而四肢弱凡遇此十不救一先用爽神丸次与南星散贴之
　　人参【三钱】白术【一钱】全蝎【一钱】防风【一钱】羌活【半钱】天麻【一钱】僵蚕【半钱汤浸洗】丁香【二钱】木香【一钱】茯神【一钱】
　　右为末以酒煮面糊为丸如菉豆大每服五七丸糯米饮下
　　南星散
　　南星【大者一个开一穴入硃砂半两用酒塞穴内于慢火煨制】白芨【半两】
　　右为末令匀淡醋调涂上以绢片隔用慢火炙手频频熨之待息自升如此六七次方见効百日孩儿鼻塞不乳此药服之亦効
　　熨顶散　治长头方面大不合手足痿小不能行歩头顶软弱体瘦面光并皆治之
　　半夏　川乌　川芎　桂心　细辛　百合　白芨　栢子仁　朗黎树根【焙各等分】
</div>
    <div class="pagination">
<a href="普济方四库_page1520.html">上一页</a><span>...</span><a href="普济方四库_page1516.html">1516</a><a href="普济方四库_page1517.html">1517</a><a href="普济方四库_page1518.html">1518</a><a href="普济方四库_page1519.html">1519</a><a href="普济方四库_page1520.html">1520</a><span class="current-page">1521</span><a href="普济方四库_page1522.html">1522</a><a href="普济方四库_page1523.html">1523</a><a href="普济方四库_page1524.html">1524</a><a href="普济方四库_page1525.html">1525</a><a href="普济方四库_page1526.html">1526</a><span>...</span><a href="普济方四库_page1522.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
