<!DOCTYPE html>
<html>
<head>
    <meta charset="UTF-8">
    <title>圣济总录 - 第 88 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 88 页/共 447 页</h1>
    <div class="content">　　治霍乱转筋不止。桃仁煎方桃仁（一百枚泡去皮尖双仁研如面）上一味。以牛乳五升，解如浆水，于铜器内盛，在重汤内煎，瓷器中盛，每服空心温酒调下两匙。

　　治霍乱转筋入腹欲死。生姜酒方生姜（五两切）上一味。用无灰酒一升，煎取八合，顿服便瘥。

　　治霍乱转筋入腹，或腹中如欲转。鸡白汤方鸡粪白（炒一两）上一味为粗末，每服二钱匕，以水七合，煎三沸，去滓顿服，勿令病患知。

　　治霍乱转筋淋足。附子汤方附子（去皮锉一枚） 葱（半斤拍碎） 生椒（绵裹） 生姜（切碎各一两）上四味。以水一斗，煎三两沸，入瓷盆中滤去滓，以盐浆水解之，冷热得所，淋洗立瘥治霍乱转筋入腹。盐拓方盐（三合）上一味。以水五升，煎取三升，浸青布拓转筋上。

　　治霍乱转筋。苦酒絮裹足方苦酒（一斤半）上取衣絮，纳苦酒中，煮令温，从转筋处裹之。

　　治转筋入腹裹足法木瓜（二枚切破）上以水五升，煎取三升，以故青布浸汤中，用裹转筋上，如无木瓜，煎枝二两亦得。

　　治霍乱转筋方木瓜汁（一盏） 木香末（一钱匕）上二味。以热酒调下，不拘时。

　　治霍乱转筋，诸药不除方。

　　胡椒末（一分） 木瓜汁（一升） 砂（研极细一钱匕）上三味，将木瓜汁，浸椒砂二末搅匀，微火熬令稠，和丸如梧桐子大。每服十丸，香薷汤下。

　　治胃气虚，霍乱吐泻，转筋腹痛。神圣香薷饮方香薷穗（经霜者一两半） 浓朴（去粗皮） 黄连（去须各二两） 扁豆（一两焙）上四味。先用生姜汁四两，一处捣黄连浓朴二味令细，炒成黑色，入香薷扁豆二味，都粗捣筛，每服五钱匕，水一盏，酒一盏，共煎至一盏，瓷瓶内蜡纸封，沉入井底，候极冷，并服二服，至死者亦可救。

　　治霍乱转筋方糯米（二两为末） 干姜（炮裂为末） 甘草（生用为末） 人参（为末各二钱）上四味，拌匀，冷水调下三钱匕，不拘时。

　　卷第四十

　　霍乱心下痞逆

　　论曰霍乱气结心下不散，则心气不得下通，故字书以痞为否，言其不通也。然痞为虚，按之不痛，气虽妨闷，不须 利，唯和调其胃，升降其气，则痞气自散，霍乱自宁矣。

　　治霍乱心下痞满。半夏汤方半夏（汤洗七遍去滑切焙三两） 人参（二两） 赤茯苓（去黑皮四两）上三味。 咀如麻豆大，每服三钱匕，水一盏，入生姜一枣大拍碎，煎至六分，去滓温服。

　　治霍乱心下结气连胸背痛，及吐酸水，日夜不止。茯苓汤方赤茯苓（去黑皮） 浓朴（去粗皮生姜汁炙） 吴茱萸汤（浸焙炒各一两） 人参 陈橘皮（汤浸去白上六味。粗捣筛，每服五钱匕，水一盏半，入生姜三片，煎至八分，去滓温服不拘时。

　　治霍乱心下痞满，烦呕不止。浓朴汤方浓朴（去粗皮生姜汁炙四两） 桂（去粗皮） 枳实（麸炒去瓤各三两）上三味。粗捣筛，每服三钱匕，水一盏，生姜三片，煎至六分，去滓温服不拘时，腹痛加当归二两。

　　治霍乱心下气痞不通。木瓜丸方木瓜（去皮瓤切焙十枚） 木香（三两） 人参（一两半） 肉豆蔻（去皮半两） 陈橘皮（汤浸去白焙二两） 胡椒 槟榔（锉各三两） 吴茱萸（汤浸焙炒二两） 草豆蔻（去皮三两） 浓朴（去粗皮姜汁炙二两） 桂（去粗皮一两） 苍术（米泔浸一宿刮去皮焙二两） 缩砂（去皮） 高良姜（各三两） 生姜（一斤捣绞取汁）上一十五味。除生姜汁外为细末，取生姜汁拌匀，用瓷瓶盛，于锅中以重汤煮一复时，取出更捣令匀，众手丸如梧桐子大。每服十丸熟水下。

　　治霍乱心下痞逆。半夏汤方半夏（汤洗七遍去滑切焙） 人参（各三两）上二味。锉如麻豆，每服三钱匕，入生姜三片，白蜜半匙，水一盏，煎至六分，去滓温服不拘时。

　　治霍乱呕吐酸水，气结心下。吴茱萸汤方吴茱萸（汤浸焙炒一两） 白术 赤茯苓（去黑皮各二两） 陈橘皮（汤浸去白焙一两半） 荜茇（一两） 浓朴（去粗皮生姜汁炙二两） 槟榔（锉二两半） 人参（一两半） 大黄（锉炒二两）上九味。粗捣筛，每服五钱匕，水一盏半，竹茹弹子大，生姜三片，煎至一盏，去滓温服。

　　治霍乱心下痞满，饮食吐逆，水谷不化。半夏橘皮汤方半夏（汤洗七遍去滑切焙） 陈橘皮（汤浸去白焙） 浓朴（去粗皮姜汁炙各一两） 人参白术上六味。粗捣筛，每服五钱匕，水一盏半，生姜五片，大枣二枚去核，煎至一盏，去滓温服。

　　治霍乱心下痞逆，似中恶状。菖蒲汤方生菖蒲（一握锉）上一味，以水同捣取汁一盏，银石器内煎熟，分为三服不拘时。

　　治霍乱呕吐涎沫，医反下之，心下作痞。小半夏汤方半夏（汤洗七遍去滑切焙）上一味。 咀，每服三钱匕，水一盏，生姜三片，煎至六分，去滓温服。

　　卷第四十

　　霍乱后烦躁卧不安

　　论曰霍乱后烦躁，卧寐不安者，胃虚余势未尽，谷气郁蒸，津液内耗，血虚气乱，故烦懊不得安卧也，当安其胃气，则病可愈。

　　治霍乱烦躁懊 ，不得安卧。木香汤方木香 干木瓜 紫苏（不去茎各一两） 草豆蔻（去皮一两半）上四味。粗捣筛，每服三钱匕，水一盏，入黑豆半合许，生姜一枣大拍碎，煎至七分，去滓温服日三。

　　治霍乱烦躁眠卧不安。麦门冬汤方麦门冬（去心焙三两） 茅根（切焙五两） 甘草（炙） 人参（各一两）上四味。粗捣筛，每服五钱匕，水一盏半，入竹茹弹子大，生姜一枣大拍碎，煎至一小盏，去滓温服日三。

　　治霍乱心烦懊不得安卧。枇杷叶饮方枇杷叶（拭去毛一分） 芦根（洗焙三分） 人参（一分）上三味。粗捣筛，每服五钱匕，水一盏，入薤白五寸，煎至一盏，去滓温服，有顷再服治霍乱烦躁不得安。甘草汤方甘草（炙锉） 半夏（汤洗七遍去滑） 人参 陈橘皮（汤浸去白焙各二两）上四味。粗捣筛，每服五钱匕，水一盏半，入豉半合，生姜五片，煎至八分，去滓温服日二。

　　治霍乱烦躁卧不安。橘皮汤方陈橘皮（汤浸去白焙） 人参（各三两）上二味。粗捣筛，每服四钱匕，水一盏半，入生姜三片，煎至八分，去滓温服日三。

　　治霍乱后烦躁卧不安。橘姜汤方陈橘皮（汤浸去白焙一两） 生姜（二两）上二味。 咀，每服五钱匕，水一盏半，入醋少许，煎至一盏，去滓温服。

　　治霍乱后烦躁卧不安。豆姜汤方大豆（淘一合） 生姜（切半分）上二味。以酸浆水三盏，煎至一盏半，去滓，分温二服。

　　治霍乱后烦躁卧不安。葱白汤方葱白（十茎切） 大枣（二十枚去核）上二味。以水二盏，煎至一盏，顿服立瘥。

　　治霍乱吐利后，烦躁卧不安。调胃干姜散方干姜（炮一两）上一味。为细散，每服二钱匕，温粥饮调下。

　　治霍乱利后，烦热躁渴，卧不安。竹叶汤方淡竹叶（一握）上浓煮竹叶汁，饮五六合佳。

　　治霍乱吐后，心腹烦满，卧不安，觉热渴者。栀子汤方栀子仁（二两）上一味。粗捣筛，每服三钱匕，水一盏，入豉半合，煎至七分，去滓温服，有顷再服。

　　治霍乱利后，烦躁卧不安。粱米饮方粱米粉（半升）上一味。以水一升半，和搅如白饧，分三服饮之，糯米亦得。

　　治霍乱后烦躁卧不安。姜茶散方干姜（炮为末抄二钱匕） 好茶末（一钱匕）上二味，以水一盏，先煎茶末令熟，即调干姜末服之。

　　治霍乱后烦躁卧不安。服木瓜子方木瓜子（不拘多少）上一味，每服七粒，微嚼破，以温水半盏吞之瘥。

　　治霍乱后烦躁，眠睡不安。神应散方丹砂（研） 硫黄（研各一钱） 朴硝（二钱） 蛤粉（三钱半） 人参 白茯苓（去黑皮各一分）上六味。捣罗为散，每服一钱匕，用脂麻水调下，不计时候服。

　　治霍乱后胃气虚，不能安卧。香薷饮方香薷（一握） 生姜（三两） 木瓜（一枚）上三味。细切研，搅取自然汁，空心顿服。

　　治霍乱烦躁不得安卧。丁香白术丸方丁香（一两） 白术 沉香（锉） 胡椒（各半两） 肉豆蔻（去壳） 五味子（各三分） 芎 白僵蚕（各上八味。捣罗为末研匀，好酒煮木瓜一枚取肉，丸如梧桐子大。若患泻煎木瓜汤下二十丸，若气痰温酒下。

　　卷第四十一　肝脏门

　　肝脏统论

　　论曰肝与胆合，故足厥阴之经与足少阳之经为表里，其象木，其王春，其脉弦，其神魂，其养筋，其候目，其声呼，其臭臊，其液泣，其味酸，气盛，则为血有余。故目赤，两胁下痛引少腹，善怒。甚者气逆头眩，耳聩颊肿，皆肝实之证也。气虚，则为血不足，故目昏两胁拘急筋挛，不得太息，爪甲枯，面青善悲恐，如人将捕之，皆肝虚之证也。实则泻，虚则补。脉 为不可汗，脉弱为不可下，耍当量其虚实，审其平脉而施治法，其大概如此。

　　卷第四十一　肝脏门

　　肝虚

　　论曰肝虚之状，其病面青善洁善怒，脐左有动气，按之牢若痛，不欲饮食，悒悒不乐，恐惕如人将捕之，其脉见于左手关上阴虚者，乃其候也。

　　治肝元气虚，面多青黄，腹胁胀满，悒悒不乐，口苦头痛，饮食减少。沉香煎丸方沉香（一两） 附子（炮裂去皮脐） 白附子（炮裂） 巴戟天（去心） 砂（飞研各半两） 补骨脂（炒一两） 肉苁蓉（半两以上并先为末以酒二升煎成膏次入下药） 干蝎（去土炒一分） 木香 防风（去叉） 当归（切焙各半两） 桂（去粗皮一分） 香子（炒） 牛膝（去苗酒浸切焙各半两） 楝实（只取肉微炒） 青橘皮（汤去白焙各三分）上一十六味。别捣后九味为细末，入前膏中拌和，入臼捣令匀，如未成剂，用蜜少许和丸，如梧桐子大。每服十五丸至二十丸，空心温酒下。

　　治肝元气虚，四肢劳倦，饮食不消，背痛头旋，或时寒热，肢节疼痛，手足无力，补顺三焦，通肝气。荜茇丸方荜茇（洗沙三两） 干姜（白者炮一两半） 胡椒（炒） 甘草（炙各半两） 人参 桂（去粗皮） 木香上八味。捣罗为细末，炼蜜和丸，如梧桐子大。每服空心食前，盐汤下三十丸。

</div>
    <div class="pagination">
<a href="圣济总录_page87.html">上一页</a><span>...</span><a href="圣济总录_page83.html">83</a><a href="圣济总录_page84.html">84</a><a href="圣济总录_page85.html">85</a><a href="圣济总录_page86.html">86</a><a href="圣济总录_page87.html">87</a><span class="current-page">88</span><a href="圣济总录_page89.html">89</a><a href="圣济总录_page90.html">90</a><a href="圣济总录_page91.html">91</a><a href="圣济总录_page92.html">92</a><a href="圣济总录_page93.html">93</a><span>...</span><a href="圣济总录_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
