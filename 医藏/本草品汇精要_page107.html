<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 107 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 107 页/共 249 页</h1>
    <div class="content">儿大腹〔别录云〕治蛊痈肿发背【解】野猪毒
卷之二十本部下品之上
木之木
无毒 植生
南烛枝叶止泄除睡强筋益气力久服轻身长年令人不饥变白去老○茎叶汁浸粳米九浸九蒸
九曝米粒紧小正黑如 珠袋盛之可适远方日进一合不饥益颜色坚筋骨能行（名医所录）【名】
猴药 男续 后卓 草木之王 猴菽 染菽 乌草 南烛草木 文 烛 乌饭草 惟那木
牛筋 南天烛【苗】〔图经曰〕株高三五尺叶类苦楝而小凌冬不凋冬生红子作穗人家多植庭
除间俗谓之南天烛捣汁炊饭食之健如牛故名牛筋或云其种是木而似草故号南烛草木也〔陶隐
居云〕此木至难长初生三四年状若菘菜之属亦颇似栀子二三十年乃成大株故曰木而似草也凡
有八名各从其邦域所称而正名是南烛也其子似茱萸九月熟酸美可食叶不相对如茗而圆浓味小
酢冬夏常青枝茎微紫大者亦高四五丈甚肥脆易摧折也【地】〔图经曰〕生江东州郡及嵩高少
室抱犊鸡头山江左吴越皆有之〔道地〕江州【时】〔生〕春生新叶〔采〕春夏取枝叶秋冬取
根皮【收】日干【用】枝叶【质】类苦楝而小【色】青【味】苦【性】平泄【气】味浓于气
阴也【臭】香【主】强筋益气【制】蒸过晒干或捣汁用【治】〔疗〕〔日华子云〕益肠胃
卷之二十本部下品之上
木之木
有小毒 植生
无患子皮主浣垢去面 喉痹研内喉中立开又主飞尸子中人烧令香辟恶气其子如漆珠（名
医所录）【名】噤娄桓【苗】〔陈藏器云〕树大生深山名桓桓患字声讹也博物志云叶似柳子核
坚正黑可作香缨用辟恶气浣垢古今注云程稚问木曰无患何也答曰昔有神巫曰瑶 能符刻百鬼
擒鬼则以此木为棒杀之世人相传以此木为众鬼所恶竞取为器用以厌鬼故号无患〔衍义曰〕无
患子今释子取以为念珠出佛经惟取紫红色小者佳今入药绝少○谨按旧本不载所出州土博询所
自于广东监生戴志在京历事备云无患子木生广州府山谷间及人家园圃中有之木高四五丈径二
三尺许其皮黄白色叶如柳叶而大两两相对初夏开黄白碎花至秋结实外皮如龙眼肉生青熟紫光
亮如胶可爱干则文皱若枣核亦似龙眼核而紫黑核中仁如芡实土人呼为没患子盥手去垢尤胜皂
角据其所说吻合本文故并载之【地】〔陈藏器云〕生深山〔衍义曰〕西洛亦有之【时】〔生〕
春生叶〔采〕无时【收】阴干【用】皮子【色】皮青子黑【性】平【气】气之薄者阳中之阴
【主】喉痹辟邪
卷之二十本部下品之上
木之木
无毒附叶 植生
梓白皮（出神农本经）主热去三虫○叶捣敷猪疮饲猪肥大三倍（以上朱字神农本经）皮
疗目
中疾（以上黑字名医所录）【名】椅梓 鼠梓 虎梓 KT 楸【苗】〔图经曰〕木似桐而
叶
小花紫尔雅云椅梓郭璞注云即楸也诗 风云椅桐梓漆陆机云梓者楸之疏理白色而生子者为梓
梓实桐皮曰椅大同而小别也又一种鼠梓一名KT 亦楸之属也江东人谓之虎梓诗小雅云北山
有KT 陆机云其枝叶木理如楸而山楸之异者今人谓之苦楸是也鼠李名鼠梓或云即此也然鼠
花之实都不相类恐别一物而名同耳梓之入药当用有子者〔日华子云〕梓树皮有数般惟楸梓佳
余不堪用【地】〔图经曰〕生河内山谷今近道皆有之【时】〔生〕春生叶〔采〕无时【收】日
干【用】皮叶【色】青绿【味】苦【性】寒【气】味浓于气阴也【臭】朽【主】洗疮疥去三
虫【制】锉碎或捣用【治】〔疗〕〔图经曰〕疗毒肿〔唐本注云〕止吐逆胃反小儿热疮身头热
烦蚀疮○叶
卷之二十本部下品之上
木之木
无毒附实皮壳
橡实主下痢浓肠胃肥健人其壳为散及煮汁服亦主痢并堪染用槲栎皆有斗以栎为胜（名医
所录）【名】杼斗【苗】〔图经曰〕橡实栎木子也木高四五丈叶如栗叶三四月开黄花八九月结
实其实为皂斗槲栎皆有斗而以栎为胜尔雅云栎其实 释曰栎似樗之木也 盛实之房也其实橡
也有 汇自裹诗秦风云山有苞栎陆机云秦人谓柞栎为栎唐风云集于苞栩陆机云今柞栎也徐州
人谓栎为杼或谓之栩今京洛及河内谓栎亦为杼五方通语也然则柞栎也杼也栩也皆橡栎之通名
也〔衍义曰〕木坚而不堪充材亦木之性也其实山中以椿仁为粮木善为炭他木皆不及其壳堪染
皂若曾经雨水者其色淡不若不经雨水者槲亦有壳但小而不及栎木所实者【地】〔图经曰〕所
在山谷中皆有之【时】〔生〕三四月开花八九月结实〔采〕十月取实不拘时取皮【收】曝干
【用】实皮壳【质】类榛子皮薄而光大【色】淡黄【味】苦【性】微温泄【气】气浓于味阳
中之阴【臭】微香【主】涩肠止痢【制】〔雷公云〕凡使去粗皮一重取橡实蒸从巳至未锉片
用壳捣炒焦用【治】〔疗〕〔日华子云〕皮治水痢消瘰 除恶疮○壳止肠风崩中带下冷热泻痢
并染须发〔别录云〕消食〔补〕〔日华子云〕煮食可止饥御歉岁〔别录云〕非果非壳最益人
服食亦能断谷无气而受气无味而受味令人强健【禁】不宜多食
卷之二十本部下品之上
木之木
无毒附实 植生
石楠（出神农本经）主养肾气内伤阴衰利筋骨皮毛○实杀蛊毒破积聚逐风痹（以上朱字
神
农本经）疗脚弱五脏邪气除热女子不可久服令思男（以上黑字名医所录）【名】鬼目（实名）
【苗】
〔图经曰〕石南生于石上株极有高硕者江湖间出者叶如枇杷叶有小刺凌冬不凋春生白花成簇
秋结细红实关陇间出者叶似莽草青黄色背有紫点雨多则并生长及二三寸根横细紫色无花实叶
至茂密南北人多移植亭宇间阴翳可爱不透日气〔衍义曰〕叶如枇杷叶之小者但背无毛光而不
皱正二月间开花冬有二叶为花苞苞既开中有十五余花大小如椿花甚细碎每一苞约弹许大成一
球一花六叶一朵有七八球淡白绿色叶末微淡赤色花既开蕊满花但见蕊不见花花才罢去年绿叶
尽脱落渐生新叶但京洛河北河东山东颇少人故少用湖南北江东西二浙甚多故多用南实今医家
绝不用【地】〔图经曰〕生华阴山谷今南北皆有之〔道地〕道州关中者良【时】〔生〕正月
〔采〕二月四月取叶八月取实【收】阴干【用】叶实【质】类枇杷叶而小背光不皱【色】青
【味】辛苦【性】平散【气】气之薄者阳中之阴【臭】朽【主】强阴道利筋骨【助】五加皮
为之使【反】恶小蓟【制】锉碎用【治】〔疗〕〔唐本注云〕疗风邪〔药性论云〕治软脚烦
闷疼〔补〕〔药性论云〕益肾气【禁】多服令人阴痿【赝】石苇为伪
卷之二十本部下品之上
木之木
有小毒附子无毒 植生
木天蓼主症结积聚风劳虚冷（名医所录）【苗】〔图经曰〕木高二三丈三月四月开花似柘
花子作球形如KT 其球子可藏作果啖之〔唐本注云〕出安州申州有作蔓生者乃藤天蓼也叶
似柘光而薄花白子如枣许无定形中瓤似茄子味辛甘啖之以当姜蓼其苗藤切以酒浸服或以酿酒
去风冷症癖腰脚疼冷大效然则天蓼有三种虽其状不同而体疗甚相似也陈藏器云木天蓼今时所
用者出凤州深山树高如冬青不凋山人云多服损寿以其逐风损气故也不当以藤天蓼为注既云木
蓼岂更藤生盖自有藤蓼不复疑矣【地】〔图经曰〕生山谷中〔陈藏器云〕凤州〔道地〕信阳
军【时】春生新叶〔采〕五月取子不拘时取茎【收】日干【用】茎子【色】青绿【味】苦辛
【性】温散【气】气浓味薄阳中之阴【臭】微香【主】虚冷积聚【制】细锉用【治】〔疗〕〔药

性论云〕中贼风口面 斜及冷 癖气块女子虚劳以此主之【合治】木天蓼一斤合好酒一斗以
生绢袋盛浸之春夏一七秋冬二七治风立有奇效【禁】多服损寿损气
卷之二十本部下品之上
木之走
有毒 蔓生
黄环主蛊毒鬼疰鬼魅邪气在脏中除咳逆寒热（神农本经）【名】凌泉大就【苗】〔唐本注
云〕藤生根亦葛类襄阳巴西人谓之就葛其子作角生似皂荚花实与葛同时矣今园庭种之大者径
径六七寸谓其子名野狼跋子今太常科剑南来者乃杂屎葛根非也或云似防己作东辐解者近之人取

葛根误得食之吐痢不止用土浆解之乃瘥此真黄环也本经用根今云是大戟花者非黄环也【地】
</div>
    <div class="pagination">
<a href="本草品汇精要_page106.html">上一页</a><span>...</span><a href="本草品汇精要_page102.html">102</a><a href="本草品汇精要_page103.html">103</a><a href="本草品汇精要_page104.html">104</a><a href="本草品汇精要_page105.html">105</a><a href="本草品汇精要_page106.html">106</a><span class="current-page">107</span><a href="本草品汇精要_page108.html">108</a><a href="本草品汇精要_page109.html">109</a><a href="本草品汇精要_page110.html">110</a><a href="本草品汇精要_page111.html">111</a><a href="本草品汇精要_page112.html">112</a><span>...</span><a href="本草品汇精要_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
