<!DOCTYPE html>
<html>
<head>
    <meta charset="UTF-8">
    <title>本草纲目 - 第 175 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 175 页/共 603 页</h1>
    <div class="content">　　此药外用屡奏奇勋，但内服不可轻率尔。或言捣膏以箸点于鹅马六畜舌根下，即不能食，或点肛内，即下血死，其毒可知矣。

　　【附方】旧九，新三十二。

　　半身不遂，失音不语：取蓖麻子油一升，酒一斗，铜锅盛油，着酒中一日，煮之令熟。

　　细细服之。（《外台秘要》）口目 斜：蓖麻子仁捣膏，左贴右，右贴左，即正。《妇人良方》：用蓖麻子仁七七粒，研作饼，右 安在左手心；左 ，安在右手心，却以铜盂盛热水坐药上，冷即换，五一方：用蓖麻子仁七七粒，巴豆十九粒，麝香五分，作饼如上用。

　　风气头痛不可忍者：乳香、蓖麻仁等分，捣饼随左右贴太阳穴，解发出气，甚验。《德生堂方》：用蓖麻油纸剪花，贴太阳亦效。又方：蓖麻仁半两，枣肉十五枚，捣涂纸上，卷筒插入鼻中，下清涕即止。

　　八种头风：蓖麻子、刚子各四十九粒（去壳），雀脑芎一大块。捣如泥，糊丸弹子大，线穿挂风处阴干。用时先将好末茶调成膏子涂盏内，后将炭火烧前药烟起，以盏覆之。待烟尽，以百沸葱汤点盏内茶药服之。后以绵被裹头卧，汗出避风。（《袖珍方》）鼻窒不通：蓖麻子仁（去皮）三百粒，大枣（去皮核）十五枚。捣匀，绵裹塞之。一日一易，三十余日闻香臭也。（《普济方》）天柱骨倒，小儿疳疾及诸病后，天柱骨倒，乃体虚所致，宜生筋散贴之：木鳖子六个（去壳），蓖麻子六十粒（去壳）。研匀。先包头擦项上令热，以津调药贴之。（《郑氏小儿方》）五种风痫，不问年月远近：用蓖麻子仁二两，黄连一两，用银石器纳水一大碗，文武火煮之。

　　干即添水，三日两夜取出黄连，只用蓖麻风干，勿令见日，以竹刀每个切作四段。每服二十段，食后荆芥汤下，日二服。终身忌食豆，犯之必腹胀死。（《卫生宝鉴》）舌上出血：蓖麻子油纸燃，烧烟熏鼻中，自止。（《摘玄方》）舌胀塞口：蓖麻仁四十粒，去壳研油涂纸上，作燃烧烟熏之。未退再熏，以愈为度。有人舌肿退场门外，一村人用此法而愈。（《经验良方》）急喉痹塞，牙关紧急不通，用此即破：以蓖麻子仁研烂，纸卷作筒，烧烟熏吸即通。或只取油作捻尤妙。名圣烟筒。

　　咽中疮肿：《杜壬方》：用蓖麻子仁一枚，朴硝一钱，同研，新汲水服之，连进二、三服效。

　　《三因方》：用蓖麻仁、荆芥穗等分。为末，蜜丸。绵包噙，咽之。

　　水气胀满：蓖麻子仁研，水解得三合。清旦一顿服尽，日中当下青黄水也。或云壮人止可服五粒。（《外台秘要》）香港脚作痛：蓖麻子七粒，去壳研烂，同苏合香丸贴足心，痛即止也。（《外台秘要》）小便不通：蓖麻仁三粒，研细，入纸捻内，插入茎中即通。（《摘玄方》）喘咳嗽：蓖麻子去壳炒熟，拣甜者食之。须多服见效。终身不可食炒豆。（《卫生易简方》）催生下胞：崔元亮《海上集验方》：取蓖麻子七粒，去壳研膏，涂脚心。若胎及衣下，便速洗去。不尔则子肠出，即以此膏涂顶，则肠自入也。《肘后方》云：产难，取蓖麻子十四枚，每手各把七枚，须臾立下也。

　　子宫脱下：蓖麻子仁、枯矾等分，为末，安纸上托入。仍以蓖麻子仁十四枚，研膏涂顶心即入。（《摘玄》）盘肠生产：涂顶方同上。

　　催生下胎，不拘生胎死胎：蓖麻二个，巴豆一个，麝香一分，研贴脐中并足心。又下生胎，一月一粒，温酒吞下。（《集简方》）一切毒肿，痛不可忍：蓖麻子仁捣敷，即止也。（《肘后方》）疠风鼻塌，手指挛曲，节间痛不可忍，渐至断落：用蓖麻子一两（去皮），黄连一两（锉豆大）。以小瓶子入水一升，同浸。春夏三日，秋冬五日后，取蓖麻子一枚劈破，面东以浸药水吞之。渐加至四、五枚，微利不妨。瓶中水尽更添。两月后吃大蒜、猪肉试之，如不发是小儿丹瘤：蓖麻子五个，去皮研。入面一匙，水调涂之，甚效。（《修真秘旨》）瘰 结核：蓖麻子炒去皮，每睡时服二三枚，取效。一生不可吃炒豆。（《阮氏经验方》）瘰 恶疮及软疖：用白胶香一两，瓦器溶化，去滓，以蓖麻子六十四个，去壳研膏，溶胶投之，搅匀，入油半匙头，柱点水中试软硬，添减胶油得所，以绯帛量疮大小摊贴，一膏可治三五疖也肺风面疮起白屑，或微有赤疮：用蓖麻子仁四十九粒，白果、胶枣各三粒，瓦松三钱，肥皂一个，捣为丸。洗面用之良。（吴 《面上雀斑：蓖麻子仁、密陀僧、硫黄各一钱，为末。用羊髓和匀，夜夜敷之。（《摘玄方》）发黄不黑：蓖麻子仁，香油煎焦，去滓。三日后频刷之。（《摘玄方》）耳卒聋闭：蓖麻子一百个（去壳），与大枣十五枚捣烂，入乳小儿乳汁，和丸作铤。每以绵裹一枚塞之，觉耳中热为度。一日一易，二十日瘥。（《千金方》）汤火灼伤：蓖麻子仁、蛤粉等分。研膏。汤伤，以油调；火灼，以水调，涂之。（《古今录验》）针刺入肉：蓖麻子（去壳烂研），先以帛衬伤处，敷之。频看，若见刺出，即拔去，恐药紧弩出好肉。或加白梅肉同研尤好。（《卫生易简方》）竹木骨哽：蓖麻子仁一两，凝水石二两。研匀。每以一捻置舌根，噙咽，自然不见。又方：蓖麻油、红曲等分。研细，沙糖丸皂子大，绵裹含咽，痰出大良。

　　鸡鱼骨哽：蓖麻子仁研烂，入百药煎研，丸弹子大。井花水化下半丸，即下。恶犬咬伤：蓖麻子五十粒（去壳）。以井花研膏。先以盐水洗、吹痛处，乃贴此膏。（《袖珍方》）

　　叶

　　【气味】有毒。

　　【主治】香港脚风肿不仁，蒸捣裹之，日二、三易即消。又油涂炙热，熨囟上，止鼻衄，大验（苏恭）。治痰喘咳嗽（时珍）。

　　【附方】新二。

　　喘痰嗽：《儒门事亲》方：用九尖蓖麻叶三钱，入飞过白矾二钱。以猪肉四两薄批，掺药在内，荷叶裹之，文武火煨熟。细嚼，以白汤送下。名九仙散。《普济方》：治咳嗽涎喘，不问年深日近。用经霜蓖麻叶、经霜桑叶、御米壳（蜜炒）各一两。为末，蜜丸弹子大。每服一丸，白汤化下，日一服，名无忧丸。

　　【附录】博落回（《拾遗》） 藏器曰：有大毒。主恶疮瘿根，瘤赘息肉，白癜风，蛊毒精魅，溪毒疮 。和百丈青、鸡桑灰等分，为末敷之。蛊毒精魅当别有法。生江南山谷。茎叶如蓖麻。茎中空，吹之作声如博落回。折之有黄汁，药人立死，不可轻用入口。

　　草部第十七卷　草之六

　　常山、蜀漆

　　（《本经》下品）【释名】恒山（《吴普》）、互草（《本经》）、时珍曰：恒亦常也。恒山乃北岳名，在今定州。常山乃郡名，亦今真定。岂此药始产于此得名欤？蜀漆乃常山苗，功用相同，今并为一。

　　【集解】《别录》曰：常山生益州川谷及汉中。二月、八月采根，阴干。又曰：蜀漆生江林山川谷及蜀汉中，常山苗也。五月采叶，阴干。

　　弘景曰：常山出宜都、建平。细实黄者，呼为鸡骨常山，用之最胜。蜀漆是常山苗而所出又异者，江林山即益州江阳山名，故是同处尔。彼人采得，萦结作丸，得时燥者佳。

　　恭曰：常山生山谷间。茎圆有节，高者不过三四尺。叶似茗而狭长，两两相当。三月生白花，青萼。五月结实青圆，三子为房。其草暴燥色青白，堪用。若阴干便黑烂郁坏矣。

　　保升曰：今出金州、房州、梁州中江县。树高三、四尺，根似荆根，黄色而破。五、六月采叶，名蜀漆也。

　　颂曰：今汴西、淮、浙、湖南州郡亦有之，并如上说。而海州出者，叶似楸叶，八月有花，红白色，子碧色，似山楝子而小。今天台山出一种草，名土常山，苗叶极甘。人用为饮，甘味如蜜，又名蜜香草，性凉益人，非此常山也。

　　【修治】 曰：采时连根苗收。如用茎叶，临时去根，以甘草细锉，同水拌湿蒸之。临时去甘草，取蜀漆细锉，又拌甘草水匀，再蒸，日干用。其常山，凡用以酒浸一宿，漉出日干，熬捣用。

　　时珍曰：近时有酒浸蒸熟或瓦炒熟者，亦不甚吐人。又有醋制者，吐人。

　　常山

　　【气味】苦，寒，有毒。《别录》曰：辛，微寒。普曰：神农、岐伯：苦；桐君：辛，有毒；李当之：大寒。权曰：苦，有小毒。

　　炳曰：得甘草，吐疟。

　　之才曰：畏玉札。

　　大明曰：忌葱菜及菘菜。伏砒石。

　　【主治】伤寒寒热，热发温疟鬼毒，胸中痰结吐逆（《本经》）。

　　疗鬼蛊往来，水胀，洒洒恶寒，鼠 （《别录》）。治诸疟，吐痰涎，治项下瘤瘿（甄权）。

　　蜀漆

　　【气味】辛，平，有毒。《别录》曰：微温。权曰：苦，有小毒。

　　元素曰：辛，纯阳。

　　炳曰：桔梗为之使。

　　之才曰：栝蒌为之使。恶贯众。

　　【主治】疟及咳逆寒热，腹中症坚痞结，积聚邪气，蛊毒鬼疰疗胸中邪结气，吐去之（《别录》）。治瘴、鬼疟多时不瘥，温疟寒热，下肥气（甄权）。

　　破血，洗去腥，与苦酸同用，导胆邪（元素）。

　　【发明】 曰：蜀漆春夏用茎叶，秋冬用根。老人久病，切忌服之。颂曰：常山、蜀漆为治疟之最要。不可多进，令人吐逆。震亨曰：常山性暴悍，善驱逐，能伤真气。病患稍近虚怯，不可用也。《外台》乃用三两作一服，殊昧雷公老人久病切忌时珍曰：常山、蜀漆有劫痰截疟之功，须在发散表邪及提出阳分之后。用之得宜，神效立见；用失其法，真气必伤。夫疟有六经疟、五脏疟、痰湿食积瘴疫鬼邪诸疟，须分阴阳虚实，不可一概论也。常山、蜀漆生用则上行必吐；酒蒸炒熟用则气稍缓，少用亦不致吐也。

　　得甘草则吐；得大黄则利；得乌梅、鲮鲤甲则入肝；得小麦、竹叶，则入心；得秫米、麻黄，则入肺；得龙骨、附子，则入肾；得草果、槟榔，则入脾。盖无痰不作疟，二物之功，亦在驱逐痰水而已。杨士瀛《直指方》云：常山治疟，人皆薄之。疟家多蓄痰涎黄水，或停潴心下，或结 胁间，乃生寒热。法当吐痰逐水，常山岂容不用？水在上焦，则常山能吐之；水在胁下，则常山能破其 而下其水。但须行血药品佐助之，必收十全之功。其有纯热发疟或蕴热内实之证，投以常山，大便点滴而下，似泄不泄者。须用北大黄为佐，泄利数行，然后获愈也。又待制李焘云：岭南瘴气寒热所感，邪气多在营卫皮肉之间。欲去皮肤毛孔中瘴气根本，非常山不可。但性吐人，惟以七宝散冷服之，即不吐，且验也。

　　【附方】旧三，新二十五。

　　截疟诸汤：《外台秘要》：用常山三两，浆水三升，浸一宿，煎取一升，欲发前顿服，取吐。

　　《肘后方》：用常山一两，秫米一百粒，水六升，煮三升，分三服。先夜、未发、临发时服尽。《养生主论》：王隐者驱疟汤云：予用此四十年，奇效不能尽述，切勿加减，万无一吐者。

　　常山（酒煮晒干）、知母发前服。

　　少顷再云：乃桂广州方也，甚验。恒山一钱二分，大黄二钱半，炙甘草一钱二分。水一盏半，煎减半，曰醇，发日五更温服；再以水一盏，煎减半，曰治久疟不止。常山一钱半，槟榔一钱，丁香五分，乌梅一个，酒一盏，浸一宿，五更饮之。

</div>
    <div class="pagination">
<a href="本草纲目_page174.html">上一页</a><span>...</span><a href="本草纲目_page170.html">170</a><a href="本草纲目_page171.html">171</a><a href="本草纲目_page172.html">172</a><a href="本草纲目_page173.html">173</a><a href="本草纲目_page174.html">174</a><span class="current-page">175</span><a href="本草纲目_page176.html">176</a><a href="本草纲目_page177.html">177</a><a href="本草纲目_page178.html">178</a><a href="本草纲目_page179.html">179</a><a href="本草纲目_page180.html">180</a><span>...</span><a href="本草纲目_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
