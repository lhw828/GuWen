<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 8 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 8 页/共 249 页</h1>
    <div class="content">烦闷欲死者酒消服之南方俚人以敷毒箭簇及深山大蝮中人速取病者当顶上十字 之令皮断出
血以药末疮上并敷所伤处其毒必攻上下泄之当出黄汁数升则闷解俚人重之带于腰以防毒箭亦
主恶疮热毒痈肿赤白游 蚀等疮北人呼肿名之曰游并水和敷之出贺州石上山内似碎石 砂之
类土人以竹筒盛之○研朱石槌主妒乳主令热熨乳上取二槌更互用之以巾覆乳上令热彻内数十
遍取瘥
卷之二玉石部上品之下
石之土
无毒 土石生
禹余粮（出神农本经）主咳逆寒热烦满下赤白血闭症瘕大热炼饵服之不饥轻身延年（以
上
朱字神农本经）疗小腹痛结烦疼（以上黑字名医所录）【名】白余粮【地】（图经曰）生东海
池
泽及山岛中或池泽中今惟泽潞州有之多出东阳山岸间茅山甚有好者状如鹅鸭卵外有壳重叠中
有末如蒲黄又若牛黄重重甲错其佳处乃紫色泯泯如面啮之而无碜也（陶隐居云）平泽中有一
种
藤苗似菝 根形如薯蓣者禹山行乏食采此以充粮而弃其所余耳（张华博物志云）扶海洲上有
草
焉名 草其实食之如大麦从七月稔熟民敛至冬乃讫名自然谷亦曰禹余粮今药中有禹余粮者世
传昔禹治水弃其所余食于江中而为药也然则 草与此异物而同名也其云弃之江中而为药乃与
生海池泽者同种乎【时】（采）无时【收】瓷器盛之【用】石内细末【色】黄白【味】甘【性】
平寒缓【气】气之薄者阳中之阴【臭】朽【主】咳逆烦满【助】牡丹为使【制】（雷公云）
凡
修事四两先用黑豆五合黄精五合水二斗煮取五升置于瓷埚中下禹余粮着火煮旋添汁尽为度其
药气自然香如新米捣了又研一万杵方用【治】（疗）（药性论云）止崩漏（日华子云）治邪气
及骨
节疼四肢不仁痔 等疾（补）（日华子云）久服耐寒暑【合治】合赤石脂各一斤并碎之以水
六升
煮取二升去滓分二服治伤寒下利不止心下痞硬（音硬或作靳） 利在下焦者○禹余粮一枚状
如
酸馅者入地埋一半四面紧筑用炭一秤发顶火一斤锻以火三分耗二为度用湿砂土罨一宿取出打
去外面一重细研水淘澄五七度将纸衬干再研数千遍用甘草煎汤服二钱匕治产后烦燥○醋淬细
研合干姜末等分空心酒服二钱治白带○醋淬细研一两合干姜末五钱空心酒服二钱治赤带
卷之二玉石部上品之下
石之土
无毒 土石生
太一余粮（出神农本经）主咳逆上气症瘕血闭漏下除邪气久服耐寒暑不饥轻身飞行千里
神
仙（以上朱字神农本经）肢节不利大饱绝力身重（以上黑字名医所录）【名】石脑禹哀【地】
（图
经曰）生泰山山谷（苏恭云）此与禹余粮但以精粗为别其精者为太一也其壳若瓷方圆不定初
在
壳中未凝结者犹是黄水名石中黄子久凝乃有数色或青或白或赤或黄年多变赤因赤渐紫惟赤及
紫者俱名太一其余通谓之禹余粮也今医家用之亦不能如此分别（陈藏器云）太一者道之宗源
太
者大也一者道也大道之师即禹之理化神君禹之师也师常服之故有太一之名苏恭直以紫赤精粗
为名都无按据（雷公云）太一禹余粮看即如石轻敲便碎如粉兼重重如叶子雌黄也○谨按诸说
禹
余粮太一余粮之源固有所自以至理论之未无疵也盖尝药命名肇自神农二种之名皆神农朱书所
载一云禹余粮为大禹食余而名一云太一为理化神君常食而名殊未可信且禹后神农而出安得未
生而预有其名乎理化先禹而生焉有先师而取弟之名乎如丁公藤刘寄奴何首乌之类一时感遇因
人致名好事者遂以此例之若苏恭以为禹余太一之异者但精粗之分耳此说似为得之【时】（采）
无时或九月取【用】石壳中末【色】赤紫【味】甘【性】平缓【气】气之薄者阳中之阴【臭】
朽【主】症瘕血闭【助】杜仲为之使【反】畏贝母菖蒲铁落【制】与禹余粮同【治】（疗）（
图经曰）定六腑镇五脏（补）（雷公云）益脾安脏气【赝】石中黄并卵石黄此二石真似禹余
粮也
其石中黄向里赤黑黄味淡微 卵石黄味酸个个如卵内有子一块不堪用也若误饵之令人
肠干
卷之二玉石部上品之下
石之石
无毒附青黄赤黑石英 石生
白石英（出神农本经）主消渴阴痿不足咳逆胸膈间久寒益气除风湿痹久服轻身长年（以
上
朱字神农本经）疗肺痿下气利小便补五脏通日月光耐寒热（以上黑字名医所录）【地】（图经
曰）
生华阴山谷及泰山陶隐居以新安出者佳苏恭以泽州者为胜大抵明澈有光精白无瑕如指长二三
寸六面如削者可用长五六寸者弥佳其黄端白棱名黄石英赤端名赤石英青端名青石英黑端名黑
石英古人服食惟白石英为重余色者方家不甚见用惟紫石英下品以具之矣盖英乃精英之义况六
英之贵者惟白石英也（唐本注云）所在皆有今虢州洛州山中俱出大径三四寸长五六寸通以泽
州
者为胜也（衍义曰）紫白二石英当攻疾可暂煮汁用未闻久服之益张仲景只令 咀不为细末用
者
岂无意也其欲久服者更宜详审【时】（采）无时亦云二月取【用】透明方洁者佳【质】类白
玉
而方棱莹澈【色】白【味】甘辛【性】微温【气】气浓于味阳中之阴【臭】朽【主】镇心安
魂魄【反】恶马目毒公【制】锉如麻豆大或研如粉用【治】（疗）（药性论云）除肺痈吐脓嗽
逆上气黄胆（日华子云）五
色石
英去心腹邪气女人心腹痛及胃中冷气主惊悸安魂定魄下乳
（补）（日华子云）益毛发悦颜色壮阳道其补益随脏色而治青者治肝赤者治心黄者治脾胃白
者治
肺黑者治肾【合治】取十两捶如大豆许以瓷瓶盛用好酒二斗浸以泥重封瓶口将马粪及糠火煨
之常令酒小沸从卯至午次日暖三钟饮日三度如饮酒少随性饮之治腹坚胀满白石英可更一度烧
用○合朱砂各一两同研如散每服半钱夜卧煎金银汤调下治心脏不安惊悸善忘上膈风热化痰安
神
卷之二玉石部上品之下
石之石
无毒 石生
紫石英（出神农本经）主心腹咳逆邪气补不足女子风寒在子宫绝孕十年无子久服温中轻
身
延年（以上朱字神农本经）疗上气心腹痛寒热邪气结气补心气不足定惊悸安魂魄填下焦止消
渴
除胃中久寒散痈肿令人悦泽（以上黑字名医所录）【地】（图经曰）生泰山山谷今岭南及会稽
山
中亦有之欲令如削紫色达头如樗 者陶隐居云泰山石色重澈下有根者最佳会稽石形色如石榴
子者最下昔时并杂用今丸散家采择惟用泰山最胜余处者可作丸酒饵又按岭表录异云陇州山中
多紫石英其色淡紫莹澈随其大小皆五棱两头如箭镞者水饮之暖而无毒比北中白石英其力倍矣
隐居又云今第一用泰山石色重澈下有根次出雹零山亦好又有南城石无根又有青绵石色赤重黑
不明澈又有林邑石腹里别有一物如眼吴兴石四面才有紫色无光泽者次之【时】（采）无时【用】
莹澈者佳【色】紫【味】甘辛【性】温平缓【气】气浓于味阳中之阴【臭】朽【主】安心神
养肺气【助】长石为之使【反】畏扁青附子恶 甲黄连麦句姜【制】生用打碎如米豆大入丸
</div>
    <div class="pagination">
<a href="本草品汇精要_page7.html">上一页</a><span>...</span><a href="本草品汇精要_page3.html">3</a><a href="本草品汇精要_page4.html">4</a><a href="本草品汇精要_page5.html">5</a><a href="本草品汇精要_page6.html">6</a><a href="本草品汇精要_page7.html">7</a><span class="current-page">8</span><a href="本草品汇精要_page9.html">9</a><a href="本草品汇精要_page10.html">10</a><a href="本草品汇精要_page11.html">11</a><a href="本草品汇精要_page12.html">12</a><a href="本草品汇精要_page13.html">13</a><span>...</span><a href="本草品汇精要_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
