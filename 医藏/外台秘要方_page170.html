<!DOCTYPE html>
<html>
<head>
    <meta charset="UTF-8">
    <title>外台秘要方 - 第 170 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 170 页/共 226 页</h1>
    <div class="content">　　右五味散服一刀圭日三食后服之三十日发黒
　　又疗秃头方
　　芜菁子末和酢傅之日一两度【千金同】
　　又方
　　麻子【二升熬焦末】
　　右一味以猪脂和涂之发生为度【千金同】
　　又方
　　东行枣根【长三尺以中央空】
　　右一味以甑中心蒸之以器承两边汁以傅头即生发良【千金同肘后作桑根良】
　　又方
　　麻子【三升】
　　右一味末研内泔中一宿去滓以沐发便生
　　又方
　　取烂熟黒椹【二升】
　　右一味于瓷瓶中三七日化为水以涂洗之发生妙【千金同】
　　又疗发秃落生发膏方
　　马鬐膏　　驴鬐膏　　猪脂　　　熊脂狗脂【链成各半合】升麻　　　防风　　　荠苨【各二两】蜣蜋【四枚】　　莽草　　　白芷【各两】
　　右十一味以脂煎诸药三上三下膏成去滓收以涂之【千金并翼同】
　　又主发落生发方
　　大黄【六分】　　蔓荆子【一升】　白芷　　　防风附子　　　芎防　　　莽草　　　辛夷
　　细辛　　　椒　　　　当归　　　黄芩【各一两】马鬐膏【五合】　猪膏【三升】
　　右十四味煎之以白芷色黄先洗后傅之验
　　又主风头毛发落不生方
　　取鐡上生衣研以腊月猪脂涂之并主眉毛落悉生【千金云合煎三沸】
　　又长发方
　　麻子一升熬令黒押取油以傅头长发鹰脂尤妙【千金同】
　　又方
　　多取乌麻花瓷瓮盛密盖封之深埋之百日出以涂髪易长而黒妙
　　千金疗发落不生方
　　取羊粪灰淋汁洗之三日一洗不过十洗大生【翼同】
　　千金疗髪落方
　　柏叶【一升】　　附子【二两】
　　右二味以猪脂和作三十丸每洗头时即内一丸于泔中洗发即不落其药以布裹蜜器贮勿令漏泄之
　　又疗发落不生方
　　取石灰三升水拌并令湿炒令极热以绢袋盛之取好酒三升渍之密封冬二七日春秋七日取酒温服一合常令酒气相接七日落止百日服终身不落新发旋生
　　又方
　　取桑根白皮一石水一石煮五沸以沐头三遍即落止【并出第五巻中】
　　必效疗头一切风发秃落更不生主头中二十种病头面中风以膏摩之方
　　防茹【三两半去皮】细辛　　　附子【各二两】　桂心【半两】
　　右四味筛以猪膏勿令中水去上膜及赤脉二十两令脂销尽药成讫仍研恐其中有脂膜不尽以生布绞掠取以密器贮之先用桑柴灰汁洗发令浄方云桑灰两日洗待干以药摩须令入肉每日须摩如非十二月合则用生乌麻油和极效
　　近效韦慈氏疗头风发落并眼暗方
　　蔓荆实【三两研】桑生寄生　桑根白皮【各二两】
　　韭根【切三合】　白芷【二两】　　甘松香　　零陵香【各一
　　两】　　　　马鬐膏【三合】　乌麻油【一升】　甘根白皮汁【三升】　　松叶【切二合五粒者】
　　右十一味细切诸药内枣根汁中浸一宿数数搅令调湿匝已后旦内油脂中缓火煎之勿令火热三五日枣汁竭白芷色黄膏成去滓每日揩摩鬓发及梳洗其药浸经宿临时以绵寛裹煎之膏成去滓绵滤以新瓷瓶盛稠浊者即先用却不堪乆停特物近手糜壤也
　　又宜服防风蔓荆子丸方
　　防风　　黄连　　干地黄【各十六分】甘皮【六分】萎蕤【十分】甘草【八分炙】茯神【十二分】蔓荆子【二十分】大黄【八分锦文者】
　　右九味筛蜜和丸如桐子饮下二十丸稍稍加之以大肠畅为度尽更合服除眼中黒花令眼目明以差为度白秃方一十一首
　　集验疗白秃方
　　以大豆髑髅骨二味各烧末等分以腊月猪脂和如泥涂之立差
　　千金松沥煎疗头疮及白秃方
　　松沥【七合】　　　丹砂【研】　　雄黄【研取精各二两】水银【研】黄连【各一两】　　矾石【一两烧本方无矾有峭粉一两烧】
　　右六味散内沥中搅令调以涂之先以泔洗发令浄及疮令无痂后敷药日三后当作脓脓讫更洗涂药如此三度作脓讫以甘草汤去药毒可十度许洗即差
　　又疗白秃发落生白痂终年不差方
　　五味子【三分】　苁蓉【二分】　　松脂【二分】　　蛇牀子【一分】逺志【三分】　　菟丝子【五分】　雄黄【研】　　雌黄【研各一分】白蜜【一分】　　鸡屎白【半分】
　　右十味筛以猪膏一升合煎先入雄黄雌黄次鸡屎白次蜜次松脂次入诸药末并先各各别末之膏成先以桑柴灰洗头后傅之
　　又疗白秃方
　　煮桃皮汁饮并洗头讫以麫豉二味和以傅之妙
　　又方
　　炒大豆令焦黒末和腊月猪脂热暖之以涂傅上可裹勿令见风日【并出第六巻中】
　　千金翼王不留行汤主白秃及头面乆疮去虫止痛方
　　王不留行　东引桃皮【各五两】　　　　蛇牀子【三升】
　　东引茱茰根【五两】　　　　苦竹叶【三升】　牡荆实蒺藜子【各三升】大麻子仁【一升】
　　右八味以水二斗煮取一斗洗疮日再并疗疽妬乳月蚀疮烂【千金同】
　　又方
　　以桃花末和猪脂傅上差为度
　　又松脂膏主白秃及痈疽百种疮悉治方
　　杜蘅　　　雄黄【研】　　木兰皮　　矾石【烧研】附子　　　大黄　　　石南　　　秦芁真珠　　　苦参　　　水银【各一两】　松脂【六两】
　　右十二味细切诸药以酢渍一宿猪脂一斤半煎之以附子色黄去滓乃内矾石雄黄水银更煎三两沸待凝以傅之【并出第五巻中千金同】
　　必效主秃疮方
　　以童子小便暖用洗之揩令血出取白鸽粪五合熬末和醶醋令调涂之即差
　　又主秃方
　　取三月三日桃花开口者隂干与桑椹等分末以猪脂和以灰汁洗后涂药差
　　又方
　　栁细枝【一握取皮】水银【大如小豆】　皂荚【一挺碎】
　　右三味以醋煎如饧以涂之
　　赤秃方三首
　　千金疗赤秃方
　　黒椹三升如泥先灰汁洗后以涂之又服之甚妙
　　又方
　　烧牛羊角灰和猪脂傅之
　　又方
　　马蹄灰和腊月猪脂涂之
　　令发不生方三首
　　千金令毛发不生方
　　灰以鼈脂和拔却毛发即涂永不生
　　又方
　　取狗乳涂之
　　又方
　　拔毛发以蟹脂涂之永不复生
　　鬼舐头方二首
　　千金疗鬼舐头方
　　烧猫屎灰以腊月猪脂和傅之
　　又方
　　取赤塼末以蒜和傅之
　　澡豆方八首
　　广济疗澡豆洗面去皯防风痒令光色悦泽方
　　白术　　　白芷　　　白及　　　白敛茯苓　　　藁本　　　萎蕤　　　薯蓣土瓜根　　天门冬　　百部根　　辛夷仁栝楼　　　藿香　　　零陵香　　鸡舌香【各三
　　两】　　　　香附子　　阿胶【各四两炒】　白麫【三斤】楝子【三百枚】　荜豆【五升】　　皂荚【十挺去皮子】
　　右二十二味筛以洗面令人光泽若妇人每夜以水和浆涂面至明温浆水洗之甚去面上诸疾
</div>
    <div class="pagination">
<a href="外台秘要方_page169.html">上一页</a><span>...</span><a href="外台秘要方_page165.html">165</a><a href="外台秘要方_page166.html">166</a><a href="外台秘要方_page167.html">167</a><a href="外台秘要方_page168.html">168</a><a href="外台秘要方_page169.html">169</a><span class="current-page">170</span><a href="外台秘要方_page171.html">171</a><a href="外台秘要方_page172.html">172</a><a href="外台秘要方_page173.html">173</a><a href="外台秘要方_page174.html">174</a><a href="外台秘要方_page175.html">175</a><span>...</span><a href="外台秘要方_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
