<!DOCTYPE html>
<html>
<head>
    <meta charset="UTF-8">
    <title>普济方四库 - 第 1280 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1280 页/共 1812 页</h1>
    <div class="content">　　乳香【另研】　没药【另研】　白敛　白芍药【各一两】　白芥子　当归　滑石【二两】　黄蘗【另研细末三两】　黄丹【三钱】如加血竭【另研半两】
　　右为细末入另研者一处再研匀每用新水调如稠膏摊在纸花上贴患处
　　接骨膏【出圣方】　治一切打扑驴伤马坠脱臼折骨兼定疼痛
　　续断【一两】　桂心【去皮】　附子【炮裂去皮脐】　白及　白敛当归【切焙】　桑根白皮【剉】　独活【去芦头】　黒狗脊
　　骨【烧作炭用各一两】　黄米【炒三合】
　　右为末或打扑闪肭及骨折碎用药末三钱酒半盏白麪二钱生姜自然汁少许同以慢火熬成膏摊帛上贴之三日一换用米沙木箆子绵绳夹防夏月栁枝子五条夹虽不妨
　　又方一字散【出百一选方】　治一切打扑伤损筋骨折有人醉亡酒坠悬崖之下昏不醒手臂已折舁归得此药遂愈
　　五灵脂【另研】　没药【别研】　乌头【去皮脐生用】　草乌【去皮脐生用各四两】　地龙　乳香【各半两另研】　麝香【半钱别研】　朱砂【三分别研】　白胶香【一两后四味加减些不用】
　　右为细末每一字温酒调下为丸如梧桐子大加减自少至多服之亦可腰以上损食后服腰以下损食前服觉麻为验如未加药麻甚即减昔赵叔恭名公寅以善锤铁著名其父宰嵊县日因与族人聚饮超化寺醉亡酒坠悬崖之下亟视之昏不醒人事臂已折舁归得此药治之遂愈其后运锤如故叔恭尝知大宁监云
　　大续筋接骨丹　治打扑闪肭筋骨剉者
　　肉苁蓉　川山甲　黄丹【飞】　龙骨　虎骨【炙】白及　木鼈子仁　天灵盖【各半两】　寒食面【一两】
　　右为末醋熬为膏摊绢帛上涂折处绵纒竹箆正一日一换效
　　治跌扑伤损
　　乳香　没药　白芍药　乌头【水浸去皮】　当归【酒浸一宿】骨碎补【去毛】　自然铜【火煅醋淬七次各一两】　川芎　生
　　地黄【各一两】
　　右为末生姜自然汁和蜜炼熟为丸一两作四丸酒半盏苏木汁半盏化药服
　　双乌散【出朱氏集验方】　治诸伤百损如被打破伤损之后时时疼痛虽新被伤后不破皮而肉损者尤宜服之川乌　草乌【畧炮各三钱】　白芍药　苏木　生干地黄　大黄　红麯　当归【半两】　麝香【少许】
　　右为末用酒煮一瓦瓶放冷服如觉痹麻无害但二乌头生用有力恐其太猛所以用温火畧炮
　　乳香丸【出圣济揔録】　治打扑损伤疼痛
　　乳香【一两】　桂【去粗皮】　安息香　没药【各半两】　　地龙【炒】　补骨脂【炒各二两】　当归【切焙】　白脂　五灵脂【二两】
　　右为末将乳香没药安息香三味用酒研如糊和余药丸如龙眼大每服一丸酒磨温服不拘时
　　续骨丸
　　腊月猪脂【十两】　蜡【炼过半斤】　铅丹【重罗】　自然铜【煅醋淬七次研细】　蜜陀僧【研细各一两】　白矾【十二两】　麒麟竭　没药　乳香　丹砂【各一两】
　　右新鼎中先镕脂次下蜡出鼎放冷处入蜜陀僧铅丹自然铜缓火再煎滴入水中不散更出鼎放冷处下诸药用栁箆搅匀防水入磁盆内不住手搅至凝丸如弹子大且用笋皮之类衬之冷收凢折伤用一丸入少油火上化开涂伤处以油单防之甚者以灯心裹木夹之更取正已骨折者两上便安牙疼甚者贴之即止
　　没药降圣丹【出医方大成】　治打扑闪肭筋断骨折挛急疼痛不能屈伸及荣衞虚弱外受游风内伤经络筋骨缓纵皮肉刺痛肩背拘急身体倦怠四肢少力并皆治之
　　自然铜【火煅醋淬十二次研细水飞过焙】　川乌头【生去皮脐】　骨碎补【去毛】　白芍药　没药【研】　乳香【别研】　当归【焙炒一两】生干地黄　川芎【各一两半】
　　右并生用为末以生姜自然汁与蜜等分炼熟和丸每一两作四丸每服一丸捶碎水酒各半盏入苏木少许同煎至八分去苏木热服一丸空心食前
　　定痛丸【出宣明论】　治打扑伤损筋骨疼痛如骨损者先用竹夹正骨定后用好酒下麻黄三钱然后服此药大効
　　乳香【一分】　蒴藋根【白皮干】　川椒　当归　没药赤芍药　川芎　自然铜【以上各半两】
　　右为末镕蜡为丸如弹子大细嚼酒下一丸骨碎者先用竹夹夹定三五日依旧小可与服
　　乳香定痛散【出医方大成】　治打扑伤损落马坠车一切疼痛
　　乳香　没药　川芎　白芷　芍药　甘草　牡丹皮　生地黄
　　右为细末每服二钱酒并童子小便调下不拘时候
　　如圣散【出百一选方】　治打扑伤损筋断骨折接骨定痛良姜　呉茱萸　金毛狗脊【去皮】　木鼈子【去殻】　白胶香【别研】　败龟【醋蘸炙黄】　牛膝　当归【各半两】
　　右为细末入麪同药末酒熬成膏子敷贴用纸七重封系定筋骨自然相连七日一换酒麪皆不可多用以麪熟为度熬过恐乏力
　　没药四生丸　治打扑闪肭损伤筋骨疼痛及寒热湿骨痛
　　防风　当归【焙】　川乌【炮去皮脐】　萆薢【细切】　自然铜【醋淬七次】　骨碎补【去毛各半两】　乳香　没药【各一分】
　　右为细末醋糊为丸如小豆大每服二十丸温酒下食前日进二服
　　延胡索散【出圣济緫録】　治打扑伤损疼痛筋骨未合肌肉未生
　　延胡索　桂【去粗皮】　没药【别研】　乳香【各一分】　当归【切焙】　白敛　桑上寄生【生】　熟干地黄【各一两】　黄耆【剉一两】
　　右为散每服三钱温酒调下不拘时候煎服亦可
　　乳香散【出圣济緫録】　治伤损血入口四肢疼痛不可忍乳香【研】　白芷　桂【去粗皮】　没药【研】　安息香【研】地龙【去土炒】　补骨脂【炒】　当归【炙半两】
　　右为散热酒调下二钱
　　封裹虎骨膏　治伤折
　　虎骨连项鏁一穿　鲮鲤甲连项鏁骨一穿　败龟背骨【一枚以上五味烧成灰研为极细浄末】　日炙沙【二两雨后地卷皮是也浄者火煅】　花乳石【二两煅令化】　狗头骨【一枚】　雄雀粪【尖者炒一两】
　　右为细末每用一大匙醋煮粟米入药乘热搅匀摊在帛子上裹痛处如是痛定一日一度洗换新药
　　接骨桂芸膏　治打扑筋骨伤折疼痛不可忍
　　桂【去粗皮】　芸薹子【研】　白芥子【研】　木鼈子【去殻研】大黄【剉】　败龟甲【酥涂炙】　赤狗脑骨【烧灰各一两】
　　右为末每用小黄米粥于布上摊匀掺药一匙头在上于损处裹之以竹片夹定用绳子缚一复时解去换药
　　没药乳香散【出医方大成】　治打扑伤损疼痛不可忍白术【剉防炒五两】　当归【切焙】　甘草【剉炒】　没药【别研】　白芷【各二斤】　桂【去粗皮】　乳香【别研各一两】
　　右为细末入研药再研令匀每服二钱温酒一盏调下不拘时候日进二三服
　　乳香丸　治打扑伤损或从髙坠下跌扑伤损及臂虚寒湿抟于骨节之间疼痛不可忍者并皆治之乳香　苍术【五两去黒皮炒】　天仙子【炒黒】　泽乌头【三两生去皮脐】　自然铜【醋淬七次】　黑牵牛【防炒】　官桂【去粗皮以上四味三两二钱半】
　　右为细末水麪糊为丸如梧桐子每服十丸至十五丸食前空心温酒送下
　　五伤接骨丸【一名没药散】　治打扑内损筋骨疼痛及治一切伤折驴马伤坠
　　没药　乳香　芍药　川椒【去子及闭口者】　川芎　当归【各半两】　自然铜【二钱半炭火烧】
　　右为末用黄蜡二两镕开入药末不住手搅匀如法丸弹子大每服一丸用好酒煎开乘热服之随痛处卧霎时连进有効
　　治打扑伤损骨头方
　　乳香　没药【各三钱】　木绵灰【一钱】　黄蘗【一钱】　童子头髪【烧成灰】　水蛭【炒各一两】
　　右为细末每服三钱温酒调服骨头碎者再服
　　续断丸　治扑打筋骨疼痛
　　续断【二两】　防风【去叉】　黄耆【剉各一两】　乳香【研】　没药【研各半两】　自然铜【煅醋淬七次一两】　牛膝【酒浸切焙一两五钱】
　　右为末酒煮麪糊丸如梧桐子大每服三十丸用温酒送下不拘时候服
　　甘松丸　治扑打损伤手足筋骨疼痛
　　甘松【去土浄】　黄荆实　芥菜子【陈者】　赤蓼花　白僵蚕【炒】　欓子　螟蛉殻【各半两】
　　右为末炼蜜丸如弹子大每服一丸温酒化下不拘时候
　　治被打系头眼青肿方
　　以肥猪肉炙令热撮上或炙猪肝亦可
　　乳香没药散　治打扑伤搕损
　　乳香　没药　当归　缩砂仁　枳殻【用米炒】　甘草【各等分】
　　每用白水盏半煎三四沸用温无灰酒三两防便服在上食后服在下空心服
　　治打扑伤损
　　苦丁香【十个甜蒂是】　草乌【五钱】　没药【三钱】　自然铜【半钱】青皮【二钱】
　　右为末每服二钱用温无灰酒调下服后除黑牛肉萝卜二味以盐食外其一应肉物并忌効
　　神効膏　治打扑伤损筋动骨折不问手足腰背并皆治之
　　糯米粉【一合】　飞罗麪【一合】　马屁勃【一碗即灰菰】
　　右三味拌匀和于生布上筛用生姜自然汁半碗调却入后项药
　　牛胶【二两】　酸米醋【一碗】
　　右先用醋熬牛皮胶化便入前所调三味药不住手搅成膏子以磁器盛之每遇磕损以药膏摊于纸上贴被伤处却用杉木片夹定用厚衣服裹之勿令动三两日一换若初折者只三次効
　　加味芎防汤　治打扑伤损败血流入胃腕呕黒血如豆汁【方见本门伤堕致损吐唾出血类】
　　治打伤折损一切疼痛及血气搅刺内伤血聚以麒麟竭为末酒调服之
　　又敷药方
　　紫金皮　苍术　猪牙皂角【切焙三两】　鸡角枫叶骨碎补【各等分】
　　右为末糊水调糊肿处
　　地黄散　治打扑伤损筋骨疼痛
　　熟干地黄【焙】　当归【切焙各三两】　羌活【去芦头】　苦参【各一两】　续断【四两】
　　右为散每服三钱温酒调下不拘时候
　　海金沙散　治打扑内损疼痛
　　海金沙【二钱】　大黄【生】　乳香【研】　没药【研各二钱】　麒麟竭【一分】
　　右为研外罗为散和匀每服二钱乳香温酒调下不拘时候
　　牡蛎散　治打扑伤损疼痛
　　牡蛎【一斤半炭火烧红细研水飞过取一斤】　铅粉【洛阳者炒黒细研半斤】硼砂【研】　乳香【研各一两半】
　　右研匀先用醋煮小黄米粥摊纸上用药末三钱匀掺粥上裹贴患处次用药末二钱浓煎苏枋木汁一盏调下不拘时候
　　活血散【出三因方】　治童子妇人内外损伤止诸疼痛接骨和血一切伤折毒虫咬隂气入腹消诸水肿血脉不通左右瘫痪热痴等欲死及腹中有瘀血刺两胁疼气筑心闷乱妇人乳痈产后败血灌注四肢积痔痔瘘但是疼痛并冝服之极痛者只一丸轻者只半丸用无灰酒半升乳香一皂子大先磨乳香尽次磨活血丸同放铫子内煎五六沸临卧时温服服了就痛处卧如要出汗衣被盖之即汗出若妇人诸疾服时更用当归末一钱依前法用乳香酒煎之此药神验不可言有孕妇人不可服
　　花桑枝【一两五钱于五月五日正南采南枝烧烟尽旋投入酽醋中取出焙干为细末】雄黄豆【一两淘浸去皮曝干或入米醋炒焦存性为末】　乳香【半两旋研入】墨【半两旋研入】　生粟屑【一两半粟包中间一片子号曰粟屑双者不用去皮取肉曝干为末或作粟子四百个连皮烧入米醋浸再烧再入醋内又烧存性】
　　右于五月五日合忌鸡犬妇人见先研乳香以酽醋调与四味相和稀稠得所拌和成剂于浄臼中捣三五百杵可丸即丸如小弹子大焙干以纱葛袋盛入磁合内封夜间面北极烧香祷祝云若男若女诸疾服之病悉除愈本法合成轻干后水上浮为妙应折已损犹败血宜服之服毕即服败血散即鸡鸣散方见本门从髙坠下类
　　又方治打扑伤损
　　当归尾　赤芍药　肉桂　苏木　生地黄
　　右各等分酒煎服
　　神验膏【出圣方】　治打扑伤损
　　头醋【一斗】　不蛀皂荚【十个去皮子】　芫花【二两】　白矾【一两】
</div>
    <div class="pagination">
<a href="普济方四库_page1279.html">上一页</a><span>...</span><a href="普济方四库_page1275.html">1275</a><a href="普济方四库_page1276.html">1276</a><a href="普济方四库_page1277.html">1277</a><a href="普济方四库_page1278.html">1278</a><a href="普济方四库_page1279.html">1279</a><span class="current-page">1280</span><a href="普济方四库_page1281.html">1281</a><a href="普济方四库_page1282.html">1282</a><a href="普济方四库_page1283.html">1283</a><a href="普济方四库_page1284.html">1284</a><a href="普济方四库_page1285.html">1285</a><span>...</span><a href="普济方四库_page1281.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
