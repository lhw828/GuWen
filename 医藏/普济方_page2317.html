<!DOCTYPE html>
<html>
<head>
    <meta charset="UTF-8">
    <title>普济方 - 第 2317 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2317 页/共 3614 页</h1>
    <div class="content">　　麦门冬散

　　（出圣惠方）

　　治骨蒸虚烦。翕翕发热。骨节酸疼。宜服。

　　赤芍药（三分）枳壳（三分面炒微黄去瓤）川升麻（三分）赤茯苓（三分）黄芩（三分）知母（三分）栀子仁（三分）柴胡（一两去苗）甘草（一两炙微赤锉）麦门冬（一两半去心焙）桑根白皮（一两锉）地骨皮（三分）上为散。每服四钱。水一盏姜三片煎六分。

　　去滓。

　　食后服

　　天门冬散

　　（出圣惠方）

　　治骨蒸心肺烦热。喘息气促。渐加羸瘦。

　　天门冬（一两半去心焙）前胡（三分去芦）赤茯苓（一两）甘草（三分炙微赤锉）川升麻（三分）百合（半两）黄芩（三分）白前（半两）柴胡（一两去苗）杏仁（三分汤浸去皮尖双仁麸炒微黄）桑根白皮（一两锉）桔梗（一两去芦头）上粗捣罗为散。每服四钱。

　　以水一中盏入生姜半分煎至六分。去滓。每于食后温服。

　　獭肝丸

　　（出圣惠方）

　　治骨蒸烦热。日月久远。渐加羸瘦。宜服。

　　獭肝（一具炙令黄）柴胡（一两半去苗）玄参（一两）知母（一两）大麻仁（二两）子芩（一两）地骨皮（一两）川升麻（一两）木通柏树香脂（一两半）天灵盖（一两涂酥炙令焦黄）川大黄（一两锉碎微炒）上为末。炼蜜和捣三五百杵。丸如梧子大。每服以童便浸豉一

　　芦根散

　　（出圣惠方）

　　治骨蒸烦热。多渴不能饮食。宜服。

　　芦根（二两锉）赤茯苓（一两）知母（一两）麦门冬（一两半去心焙）黄芩（三分）地骨皮（一两）甘草（三分炙微赤锉）人参（一两去芦头）栝蒌根（一两）上捣粗罗为散。每服四钱。以水一中盏。入生姜半分煎至六分。去滓。每于食后温服。

　　赤茯苓散

　　（出圣惠方）赤茯苓（一两）柴胡（一两半去苗）地骨皮（三分）鳖甲（一两半涂醋炙微黄去裙）芎（半两）川朴硝（一两）上捣粗罗为散。每服三钱。以水一中盏入生姜半分。煎至六分。

　　去

　　升麻散

　　（出圣惠方）

　　治骨蒸。恶心烦热。眼目昏涩。肢节酸疼。不能饮食。

　　川升麻（一两半）黄连（一两去须）枳壳（一两面炒微黄去瓤）栀子仁（三分）生干地黄（一两半）赤芍药（一两）地骨皮（三分）麦门冬（一两半去心焙）甘草（一两）上捣粗罗

　　三圣散

　　（出圣惠方）

　　治骨蒸劳气。烦热四肢无力。夜卧虚汗。唇口干焦。面无

　　血色。日渐羸瘦。丈夫妇人并宜服。

　　胡黄连（一两）柴胡（二两去苗）鳖甲（二两生用）上为细散。每服用生姜酒调一钱。

　　每日

　　升麻丸

　　（出圣惠方）

　　治骨蒸烦热。四肢酸痛。日晚颊赤。中舌干燥。宜服。

　　川升麻黄连（去须）赤芍药龙胆（去芦头）知母犀角屑葳蕤子芩（各三分）柴胡〔一两（半）去苗〕鳖甲（一两涂醋醋炙微黄去裙）川芒硝（一两）上为末。

　　炼蜜和捣三二百杵。丸如梧桐子大。每服食后以温浆水下三十丸。

　　知母散

　　（出圣惠方）

　　治骨蒸烦热。口舌干燥。多渴。少思饮食。四肢羸瘦。

　　日晚颊赤。宜知母（一两）柴胡（一两去苗）地骨皮（三分）犀角屑（三分）白藓皮（三分）龙齿（三分）川芒硝（三分）甘草（炙微赤锉半两）上捣粗罗为散。每服三钱。以水一中盏煎至六分。去滓。不计时候温服。

　　苦参散

　　（一名参连丸。）

　　治骨蒸消渴。消中热中。渴利心热。风虚热。传尸。

　　卷二百三十六　劳瘵门

　　骨蒸癖（附论）

　　夫骨蒸之人。肌肤瘦悴。营卫虚弱。真阳内耗。所饮之水。不能消化。留滞胁肋。遂成痼疾。块硬不消。或因饮食伤脾。忧思气结。呼吸气冷。其疾遂作。起于胁下。脐腹两边。

　　如臂之横。不可俯仰。妨害饮食。蕴积而痛。故谓之骨蒸癖。

　　方

　　鳖甲丸治骨蒸胁下癖。及妇人月水不通。

</div>
    <div class="pagination">
<a href="普济方_page2316.html">上一页</a><span>...</span><a href="普济方_page2312.html">2312</a><a href="普济方_page2313.html">2313</a><a href="普济方_page2314.html">2314</a><a href="普济方_page2315.html">2315</a><a href="普济方_page2316.html">2316</a><span class="current-page">2317</span><a href="普济方_page2318.html">2318</a><a href="普济方_page2319.html">2319</a><a href="普济方_page2320.html">2320</a><a href="普济方_page2321.html">2321</a><a href="普济方_page2322.html">2322</a><span>...</span><a href="普济方_page2318.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
