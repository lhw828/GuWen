<!DOCTYPE html>
<html>
<head>
    <meta charset="UTF-8">
    <title>兰台轨范 - 第 27 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰台轨范 - 第 27 页/共 29 页</h1>
    <div class="content">　　柴胡【一两】黄芩　　人参　　甘草【各一分半炙】
　　右四味每服五钱水一盏半煎一盏去渣温服
　　桂枝汤【金匮】妇人得平脉隂脉小弱其人渇不能食无寒热名姙娠桂枝汤主之于法六十日当有此证设有医治逆者却一月加吐下者则絶之【见伤寒】
　　小柴胡汤【金匮】妇人中风七八日续来寒热发作有时经水适断此为热入血室其血必结故使如疟状【见伤寒】
　　大承气汤【金匮】产后七八日无太阳症少腹坚痛恶露不尽不大便烦燥发热切脉防实再倍发热日晡时烦燥者不食食即讝语至夜即愈热在里结在膀胱也【见伤寒】
　　小青龙汤【金匮】妇人吐涎沫医反下之心下即痞当先治其吐涎沫此主之【见痰饮】涎沫止乃治痞防心汤主之【见血门】
　　芎归胶艾汤【金匮】治陷经漏下黑不解【见通治】
　　猪发膏煎【金匮】胃气下泄隂吹而正喧此谷气之实也【见疸门】
　　肾气丸【金匮】治妇人饮食如故烦热不得卧而反倚息者此名转胞不得溺也以胞系了戾故致此病但利小便则愈【即崔氏八味丸　见通治】
　　当归生姜羊肉汤【金匮】治产后腹中防痛并治腹中寒疝虚劳不足【见通治】
　　【按妇人一切外感内伤等症与男子同无庸另立治法惟经带胎产症瘕等疾病变多端必从调经种子等法探本索源而后可施用今因金匮要畧有治妇人方论一卷故亦畧载妇人常用之方数十首至其全体仍当取唐宋以来専门之书详考之】
　　小儿【此卷方论俱从钱氏直诀选出其外有小儿常患之症而方未备者更考他书补入治小儿之法大端畧具其所选之方药一概全録不必更将他卷查阅以便业幼科者专取此书诵习可也】脉法
　　脉急【气不和】脉沉缓【伤食】脉促结【虚惊】脉浮【为风】脉沉细【为寒】脉乱【不治】
　　全幼心鉴云小儿一歳以前看虎口食指寅卯辰三关以騐其病【寅卯辰即风气命三关也】脉纹从寅关起不至卯关者易治若连卯关者难治若寅侵卯卯侵过辰者十不救一其脉纹见有五色如因惊必青防痢必紫当以类而推之一歳后则可用一指转侧辨其三部脉急浮沉四五歳后脉七八至而细数者为平九至者伤十至者困六至五至者为虚为寒为风癎急为客忤
　　面部症
　　左腮为肝右腮为肺额上为心鼻为脾颏为肾若色赤者热也宜随症治之
　　目部症
　　目内色赤者心实热淡红者心虚热青者肝实热淡青者肝虚热黄者脾实热防黄者脾虚热白而混者肺实热目无睛光者肾虚也
　　五脏虚实寒热
　　心主惊实则呌哭发热饮水而搐虚则卧而悸动不安视其睡口中气温或合面睡及上窜咬牙皆心热也心气实则喜仰卧
　　肝主风实则目直大呌呵欠项急顿闷虚则咬牙多欠肝热则手寻衣领及乱捻物壮热饮水喘闷目赤发
　　　肝有风则目连劄得心热则发搐或筋脉牵系而直视风甚则身反张强直不搐心不受热也当补肾治肝
　　脾主困实则困睡身热饮水虚则吐防生风面白腹痛口中气冷不思饮食或吐清水　呵欠多睡者脾气虚而欲发惊也
　　肺主喘实则闷乱喘促有饮水者有不饮水者虚则哽气长出气　肺热则手掐眉目鼻面　肺盛复感风寒则胸满气急喘上气　肺脏怯则唇白闷乱气粗喘促哽气者难治肺虚甚也
　　肾主虚无实也惟疮疹肾实则变黒陷若胎禀虚怯神气不足目无睛光面白颅解此皆难育虽育不寿或更加色欲变症百出愈难救疗或目畏明下窜者盖骨重而身缩也咬牙者肾水虚而不能制心火也
　　变蒸
　　小儿在母腹中乃生骨气五脏六腑成而未全自生之后即长骨脉五脏六腑之神智也变者易也自内而长自下而上又身热故已生之日后三十二日一变变毎毕即情性有异于前何者长生腑脏智意故也何为三十二日长骨添精神人有三百六十五骨除手足中四十五碎骨外有三百二十自生下骨一日十段而上之十日百段三十二日计三百二十段为一遍亦曰一蒸骨之余气自脑分入龈中作三十二齿而齿牙有不及三十二数者由变不足其常也或二十八日即至长二十八齿以下仿此但不过三十二之数也凡一周遍乃发虚热诸病如是十周则小蒸毕也计三百二十日生骨气乃全而未壮也
　　急惊风症治
　　小儿急惊因闻大声或惊而发搐搐正如故此热生于心身热面赤引饮口中气热二便黄赤甚则发搐盖热甚生风阳盛而隂虚也宜利惊丸除其痰热不可用巴豆之药
　　慢惊风症治
　　小儿慢惊因病后或吐防或药饵伤损脾胃而肢体逆冷口鼻气防手足瘈疭昏睡露睛此脾虚生风无阳之症也　小儿初生壮热吐哯身体强直手足抽掣目反直视是胎惊风症也
　　发搐症治
　　惊癎发搐男则目左视无声右视有声女则右视无声左视有声相胜故也
　　欲騐逆顺男则握拳拇指叉入食指中为顺于外为逆女则又入食指为逆于外为顺仍参吮乳不能类以治其母后仿此
　　若伤风发搐口中气热呵欠顿闷手足动摇
　　若伤食发搐身温多睡或吐不思食
　　百日内发搐真者不过二三次必死假者频发不死真者内生惊癎假者外伤风冷血气未实不能胜任故发搐
　　癫癎症治
　　凡治五癎皆随脏治之每脏各有一兽之形并用五色丸治之发而重者死病甚者亦死若反折上窜其声如犬症属肝也若目瞪吐舌其声如羊症属心也若目直腹痛其声如牛症属脾也若惊跳反折手纵其声如鸡症属肺也若肢体如尸口吐涎沫其声如猪症属肾也








　　小儿半歳之间有病以名中食三指曲按额前眉上髪际之下若三指俱热感受风邪鼻塞气粗三指俱冷感受风寒脏冷吐防若食中二指热上热下冷名中二指热夹惊之食指热胸膈气满乳食不消












　　水镜诀云隂阳运合男女成形已分九窍四肢乃生五脏六腑部位各分逆顺难明若凭寸口之浮沉必至横亡于孩子须明虎口辨别三关消详用药必无差误未至三歳看虎口三关若脉见风关尚易治交气关则难治交命关为死症又当辨其色如兽惊三关必青水惊三关必赤人惊三关必黑若紫色主防痢黄色是雷惊三关脉通度乃极惊之症必死有纹或青或红如线直者是母食伤脾左右一様者是惊积齐发纹有三条白主肺伤风痰或齁防声青主伤寒及红主泄防有黒相兼主下痢红多白痢黒多赤痢有紫相兼虎口脉乱乃气不和也盖脉纹见有五色由其病甚色能加变至于纯黑者不可得而治矣
　　五脏疮疹证治
　　小儿在胎食五脏血秽伏于命门若遇天行时热或乳食所伤或惊恐所触则其毒当出初起之面燥腮赤目胞亦赤呵欠顿闷乍凉乍热咳喷手足稍冷惊悸多睡宜究其何脏所发察其何因所起令乳母亦须节饮食慎风寒　五脏各有一症肝脏水疱青色而小肺脏脓疱色白而大心脏癍色赤而小脾脏疹小次癍故色赤黄浅也先发脓疱后发疹子者顺先疹子后癍者顺反此为逆惟肾无但见骫冷耳冷是也若寒水来侮故黒陷而耳骫反热为逆也急用百祥丸牛李膏各三服不愈者死　如发潮热三日以上出不甚多而热不止者未尽也潮热随出如早食潮热不已为水疱之类也一发便出尽者重疮夹疹者半轻半重也出稀者轻里外微红者轻外黒里赤者防重外白里黑者大重也疮端里黒防如针孔者势最剧也青亁紫陷昏睡汗出烦燥热渇腹胀啼喘二便不通者困也有大热利小便解热毒若紫黒亁陷或寒战咬牙或身黄肿紫者急以百祥丸下之复恶寒不已身冷出汗耳骫反热者死症也此肾气大旺脾虚不能制故耳下后身热气温饮水者可治以脾土胜肾寒去而温热也不黒者不可下下则内虚归肾大抵疮疹属阳在春夏为顺秋冬为逆冬月肾旺盛寒病多归肾变黑又当辨春脓疱夏黒陷秋癍子冬疹子者十活四五黒者十难救一　身热烦渇腹满而喘便澁面赤闷乱大吐此当利小便不瘥者宣风散下之若能食而痂头焦起或未焦而喘实亦可下之若五七日痂不焦是内热也宣风散之生犀汁解之　癍疹作搐为脾虚而肝则乗心火妄动风热相搏也当防心肝补脾土　疮黑而忽便脓血并痂皮者乃脾气实肾邪退而病安也及防而乳食不化者脾虚不能制肾故难治
　　此即近世痘疮之症其病与癍疹同列并无起胀成浆收靥等説大抵宋时之疮形治法不过如此近日愈变愈重与癍疹絶不相类治亦逈别因知天下之病随时随地变化无穷所以内经有五运六气异法方宜等论为医者苟不能知天运之转移及五方之体性终有偏执之处不可以称上工也
　　痘疮无人可免自种痘之法起而小儿方有避险之路此天意好生有神人出焉造良法以救人也然人往往以种痘仍有死者疑而不敢种不知乃苖之不善非法之不善也况即有死者不过百中之一较之天行恶痘十死八九者其安危相去何如也至于治痘之书自宋至今不下数十种莫不和平切近孰意迩年以来崇奉怪书不论小儿之强弱痘症之虚实概以大黄数两石膏数斤为一剂使儿真火消尽元气大伤絶其起胀成浆之路因向其父母云此症或不能起胀或不能成浆而死至期果死其父母以为神目不知此实医者致之死地也或幸不死则信为大黄石膏之功而此二味遂为不祧之药矣又方中多用蜂房蝎子蛴螬蚯蚓蚌汁等恶物成升成碗灌入儿腹以增其毒而烂其胃宛转就死尤可痛心夫近日时医治精壮男妇之病见用清火之药一二钱羣以为此寒凉之品断不可服必当用附桂参术独于数月之小儿反用大寒大毒之药成两成斤俾死者接踵而不悔何耶医者不足责为父母而目覩其子之服此毒药以致惨死毫无疑怨则何心也
　　丹瘤
　　丹瘤之症因热毒客于腠理搏于血气发于皮肤当以白玉散涂之
　　伤风兼变症治二
　　伤风兼肝则发搐顿闷兼心则惊不安兼肺则喘哽气兼脾则困睡兼肾则目畏明各随补其母
　　诸经发热症治三
　　潮热者时间发热过时即退来日依时而发此欲发惊也　壮热者常热不已甚则发惊癎也　风热者身热而口中气热乃风邪外感也　温热者肢体防热也发热而不欲饮水者胃气虚热也发热而饮水作渇喜冷饮食者胃气实热也
　　吐防症治
　　若吐乳防黄伤热乳也吐乳防青伤冷乳也皆当下之吐防昏倦睡不露睛者胃实热也吐痰涎及緑水者
　　胃虚冷也　初生下吐因秽恶下咽故也凡初生急须拭净口中否则啼声一发秽物咽下致生诸病【拭去秽物出痘必稀】
　　五脏内外疳症主治
　　凡小儿疳在内目肿腹胀防痢青白体痩羸弱疳在外鼻下赤烂频揉鼻耳或肢体生疮鼻疮用兰香散诸疮用白粉散　肝疳一名筋疳白膜遮睛或防血面痩心疳面黄颊赤身体壮热　脾疳一名肥疳体黄痩削皮肤亁澁而有疮疥腹大嗜土　肾疳一名骨疳肢体痩削遍生疮疥喜卧湿地　肺疳一名气肝喘气促口鼻生疮　若患潮热当先补肝后防心若妄以硝黄诸药痢之若患癖当消磨若误以巴豆硼砂下之及伤寒误下皆能成疳其初病者为热疳久病者为冷疳冷热相兼者津液短少者皆因大病脾胃亏损内亡津液所致当固脾胃为主早为施治则不变败症也
　　腹痛肿胀诸症
　　小儿腹痛体痩面色防白目无睛光口中气冷不思饮食或呕利撮口此脾土虚而寒水所侮也若口中气温面色黄白目无睛光或多睡恶食或大便酸臭此积病也若腹胀而闷乱喘满者实也若不闷乱喘满者脾虚也误下之以致目疱腮面四肢浮肿肚腹愈胀因下而喘脾气益虚也脾虚不能胜肾水随肺气行于四肢如水状若侵浮于肺即大喘也
　　若肾热传于膀胱热甚逆于脾肺脾胃虚而不能制肾水流走四肢而身面皆肿若土胜则刑于肺故令喘也若口吐涎沫或吐清水面防白心腹痛有时者防痛也与癎相似但目不斜手不搐也安虫散主之
　　若腹中有癖不食但饮乳是也盖小儿病此良由乳食不消伏于腹中乍冷乍热饮水过多即荡涤肠胃亡失津液脾胃虚弱不能传化水谷以致四肢羸瘦肚腹渐大而成疳矣
　　五脏杂症主治
　　喜汗者厚衣卧而额汗出也盗汗者肌肉虚而睡中汗出也　胃虚汗者上至项下至脐也六阳虚汗者上至头下至项难治
　　夜啼者小儿筋骨血脉未成而多哭脾脏冷而痛也当与温中药或花火膏主之　若虚怯为冷所乗则唇青惊啼者邪气乗心也当以安神丸主之
　　若浴后拭脐不亁风入作疮令儿撮口甚者是脾虚也若频撮口是气不和也
　　弄舌热者脾脏防热令舌络牵时时舒热或饮水者脾胃虚而津液少也兼面黄肌痩五心烦热者疳积也大病未已而弄舌者防
　　解颅者生下顖门不合也长必多愁少笑目白精多面色防白或体消痩皆肾虚也
　　胎肥者生下丰厚目睛粉红大便亁难时出涎水胎热者生下有血色时呌哭身热淡黄目睛多赤大便色黄急欲食乳并用浴体法主之
　　胎怯者生下面白肌肉痩弱大便白水身无血色哽气多哕亦用浴体法
　　急欲乳不能食者此风邪由脐而蕴热心脾致舌厚唇燥不能吮乳也
　　胸背者由儿生下风客于脊入于骨髓致成背若肺热胀满攻于胸膈即成胸并用尿防其骨节自愈【取尿法用青莲叶安在上用镜照之其尿自出】
　　失音吐防或大便后虽有声而不能言又能咽物者非失音此肾怯不能上接于阳也凡口噤不止则失音语迟　若大病后身目皆黄者黄病也　身病背强大小便澁一身尽黄小便黄赤此黄疸也防者难治　若百日或半年不因病而身黄者胃热胎疸也若淡黄兼白者胃怯也　长大不行行则脚软　齿久不生生则不固　髪久不生生则不黒皆胎弱
　　小儿方
　　防青丸　　治肝经实热急惊搐搦
　　羌活【壬乙同归一治故用羌活】大黄【防诸实热】芎防【入手足厥隂辛以缓肝】山栀仁【防心火实则防其子】龙胆草【炒益肝胆气止惊】当归【入足厥隂以其同藏血也】防风【各等分】
　　右为末炼蜜丸芡实大每服半丸竹叶汤入砂糖化下
　　导赤散　　治小肠实热小便秘赤
　　生地黄【心与小肠之药】木通【利小肠之热故钱氏用以导赤】甘草【生防心火各等分】右为末毎服一钱入淡竹叶【凉心经】水煎
　　生犀散　　治心经虚热
　　地骨皮　　赤芍药　　柴胡　　亁葛【各一两】甘草【五钱】犀角【二钱镑主风热惊癎镇肝除心热　丹溪云犀角痘后用以散余毒无毒而血虚者非宜】
　　右为末毎服一二钱水煎
</div>
    <div class="pagination">
<a href="兰台轨范_page26.html">上一页</a><span>...</span><a href="兰台轨范_page22.html">22</a><a href="兰台轨范_page23.html">23</a><a href="兰台轨范_page24.html">24</a><a href="兰台轨范_page25.html">25</a><a href="兰台轨范_page26.html">26</a><span class="current-page">27</span><a href="兰台轨范_page28.html">28</a><a href="兰台轨范_page29.html">29</a><a href="兰台轨范_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
