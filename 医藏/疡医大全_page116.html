<!DOCTYPE html>
<html>
<head>
    <meta charset="UTF-8">
    <title>疡医大全 - 第 116 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 116 页/共 163 页</h1>
    <div class="content">　　土槿皮（一两） 斑蝥（二个） 鸡心槟榔（三个） 番木鳖（四个）火酒半斤，浸一伏时，蘸搓癣上，忌大蒜、火酒。
　　又方硫黄 轻粉（各等分） 研匀蜜调搽。
　　又方 大枣一枚，去核入白砒三分，泥裹煨透，冷定去泥，研细香油调搽。
　　又方 蜜陀僧、五倍子各等分，研细蜜调搽。
　　又方 土槿皮研细，醋调敷，以纸盖之。
　　又方 商陆根蘸蜜擦之。
　　又方 土槿皮研细，粗夏布包扎浸火酒一伏时，擦之。
　　又方 秃菜根蘸人乳擦之。
　　又方白降丹（三分） 轻粉（七分） 醋调擦之。
　　又方土大黄 凤仙花梗 枯白矾（水飞）共捣，麻布包扎，蘸醋擦之。
　　又方白砒 硫黄 罐口（各等分）入杓内化开，将地下挖一孔，将药倾入冷定取出，米醋磨敷。
　　又方硫黄（三钱） 枯矾（一分） 白芷（三分） 斑蝥（三个，去翅、足）研末抓破擦之。
　　又方 树上经露水的蜂房一个，以生矾填满房孔，置罐底，以细火 令矾化为度，取出研细，抓破擦之。
　　又方牛舌草（即土大黄） 白薇 楝树皮（各一两） 冰片 甘草（各一钱） 轻粉 蜗牛（各三钱，焙干，如无活的，壳亦可用）共研细，用荔枝核将癣抓破，真麻油调搽。
　　又方 皂矾炒研，猪胆汁调搽。
　　又方 鲜土大黄捣烂，加川椒、白糖、盐各少许，用布包，入醋内浸半日取起，擦癣。
　　又方 生天南星、生草乌各等分研细，用土大黄汁调搽。
　　又方 猪蹄壳内填生白矾，瓦上 存性，搽之。
　　又方蛇床子 本 尖槟榔 硫黄 枯矾 白胶香 五倍子（各等分）研细。干癣香油调擦，湿癣干擦，顽癣醋调搽。
　　又方土槿皮（三两） 明雄黄 水银（各二钱） 潮脑（一钱） 槟榔（七分） 麝香（一分） 大枫子 斑蝥木鳖子（各七枚）研细，入火酒斤半封一七，蘸搓。
　　
　　百部膏
　　 治牛皮癣。
　　百部 白鲜皮 鹤虱 萆麻仁 生地黄 黄柏 全当归（各一两）麻油半斤入药熬枯去渣，复熬至滴水成珠，再下黄蜡二两，试水不散为度。拿起锅入雄黄末和匀，稍冷倾入磁钵中收贮，退火气听用。
　　三五十年顽癣。
　　铁线粉（出广西，要对换） 海金砂 冰片 麝香末（各等分）生姜醋擦。
　　又方 枯白矾七分，血丹三分研匀，土大黄根同捣搽。
　　又方 土槿皮（三两） 公槟榔（一两）不见火晒干磨细，用好滴醋调如薄糊，隔水蒸一炷香，取出敷患处，棉纸盖上，二三次即愈。
　　又方生白术（三两） 土槿皮（一两五钱）不见火，晒干为末，滴醋调搓，三次必愈。
　　又方 先用生姜汁搓，再用地沥青搽。
　　顽癣阴癣。
　　土槿皮（二两） 斑蝥（十四枚） 明雄黄 硼砂（各六钱）火酒二斤浸三日，搽之。
　　项上耳旁湿癣。
　　芦荟（一两） 甘草（五钱）研极细。先将癣以温水洗净，拭干搽之。
　　浓牛皮癣。
　　全蝎（七个） 巴豆（二十粒） 斑蝥（十枚） 麻油（一两） 黄蜡（一钱）先将巴、蝎、斑蝥入油熬焦黄色，去药取油，如油少，可加麻油炼滚投蜡熔化，收贮擦之。
　　又方 土地黄根捣烂和蜜擦癣。
　　顽癣 大公虾一个，取虾大爪抓破癣，见血路为度，即以虾脑涂之，二次即消。
　　阴癣 生明矾 熟明矾（各一钱） 轻粉（二钱） 银硝（三分）研细。用土地黄根捣烂，布包蘸药末擦之。
　　头项以上癣，用倾过银子的银罐子大小二个，盛硫黄一两于大罐内，以小罐覆住，文武火 ，俟火焰高罐上一寸，约一盅茶时，取出冷定，取上覆罐研为细末。
　　用地沥青、猪骨髓调匀，将癣用刀剃破搓上，一伏时愈。
　　又方 旱浮萍草生擦癣觉疼，起泡挑破，再擦三日，不见水，结疤，永不再发。
　　又方 硫黄细末拌生猪油熬熟，将癣抓破搓擦，自愈。
　　
　　治癣碧玉散
　　 铜绿、硼砂、白矾各等分，研匀香油调搓。
　　岐天师神方（《秘录》）楝树皮 大枫子 潮脑（各三钱） 水银 硫黄 花椒（炒） 木鳖子 明雄黄 蝉蜕木通（各二钱） 全蝎（二个） 土槿皮（四两） 斑蝥 公槟榔（各七个） 皮硝（五钱）用火酒三四斤，浸十日，擦之。
　　又方芦荟 轻粉 雄黄（各一钱） 大黄 蛇床子 土槿皮（各三钱） 槟榔（二钱）研末。先将癣刮破，以米醋调搓。
　　头面荷叶癣 川槿皮研细醋调，汤顿如胶，将癣抓破搓之。
　　
　　白矾散
　　 遍身生癣，日久不愈，延至头面。独茎羊蹄根捣细，白矾研细，以极酸米醋调，抓破搓癣，隔日再搓，不过两次即愈。
　　又方紫苏 潮脑 苍耳草 浮萍 煎汤洗癣。
　　牛皮血癣。
　　旧银罐（一个） 露蜂房（ 灰，五钱） 枯矾（二钱）研细，香油调搓。
　　年久阴癣，数日除根。
　　土槿皮（五钱） 露水 镜面烧酒（各四两）同浸七日，抓破癣皮，用新羊毛笔涂之，每日数次。
　　《千金方》（孙真人）。以日午时立日光下，人影有癣处着艾灸之，点艾时念咒。
　　咒曰：癣中虫，毛绒绒，若欲治，待日中。一气念三遍，俟艾火过，添火再念再灸，如此三遍，三炷即愈。
　　癣疮延蔓。（《东坡家藏》）决明子（研细） 水银 轻粉（各少许）再和研，不见水银星为度。刮破上药立瘥。
　　又方铜青 雄黄 斑蝥（各等分）研匀。无根水调敷，起泡刺破，柏烛油搓，洁净不发。
　　又方杜黄连（即羊蹄根一握，洗净捣滤汁。） 白梅（数枚 去核）同汁捣烂，用穿山甲刮破搓，数次即愈。
　　荷叶癣（《古方》）。田螺一个，开靥入信石二分，待肉化水，搽上即愈。
　　牛皮癣及多年顽癣。
　　红粉霜（五分，即红升丹） 明矾 杏仁（去油、皮） 川槿皮（各一钱） 密陀僧（三钱）共研细，津调搽，一日三次，三日痊愈。
　　又方 牛皮烧灰，油调搽。
　　牛皮血癣。（《古仙方》）硫黄（九分） 白砒（一分） 巴豆（三粒，去油）研细。茶油调搓。
　　顽癣。（《秘方》）白砒（一分） 硫黄（九分） 白硝（三分） 明矾（四分） 冰片（五厘）研末，津调擦之。
　　杨梅癣。
　　枯白矾 硫黄（各一两八钱） 雄黄 胆矾 轻粉（各一钱） 川椒（三钱）研细。用生猪板油去皮入药，擦破数次，其效如神。
　　杨梅癣。
　　朱砂 雄黄 没药（去油） 乳香（去油）儿茶（各一钱） 杏仁（四十粒） 大枫肉（二十粒）捣烂绢包，擦之。
　　鹅掌疯癣。（《秘录》）川乌 草乌 何首乌 花粉 赤芍药 防风 荆芥 苍术 地丁（各一两） 艾叶（四两）煎汤。先熏后洗，层层起皮，痛痒自愈。
　　圈子癣（《集验》）谷树皮剪如癣样大小，以毛背一面用唾贴癣上，以手不时扑之，即愈。
　　癣方硫黄 木炭灰（各等分）共为极细末。将癣用穿山甲刮破，擦上数次愈。
　　又方 马蹄决明子一两为末，入水银、轻粉少许，研，不见水银星为度，将癣刮破，擦上立愈。
　　又方 马蜂窝一个，仰放瓦上，以枯矾填满孔内，炭火炙焦研末，用蜡醋脚调涂，即愈。
　　阴癣 鲜旱莲草揉成团，用穿山甲将癣刮破，擦癣上奇验。
　　浑身癣 羊蹄根捣汁入墨盆内，将白芨磨浓汁搓之。
　　又方 铅一斤，煎水，日洗数次，即愈。
　　
　　川槿皮锭
　　（刘长随）治一切癣如神。乌梅肉半斤。用羊蹄根汁浸一夜，次日重汤炖一炷香，又放饭锅上蒸软透取出，捣如泥。加番打麻，研细，一两。海螵蛸，研细，五钱，入乌梅肉又捣匀，秤过，每一两加白降丹八分，白砒七分，再捣匀，入白芨细末一钱，又捣匀做成二三钱重的锭子，阴干收贮。凡用以羊蹄根同醋磨浓，搓之。
　　癣方。（胡绣溪。）土荆皮（三两） 尖槟榔 斑蝥（去头、足，糯米炒） 大枫子 木鳖子（各七个） 巴豆仁（五个）雄黄 潮脑 川乌 白鲜皮 草乌（各二钱） 麝香（三分）火酒二斤半，同入小口瓶内封口，浸七日，将癣刮破擦之。
　　顽癣 黑铅一钱熔化离火，入水银一钱研为极细末，加真轻粉、潮脑各一钱和匀，再研细，取牛舌草根去土净，捣自然汁和匀，再用穿山甲将癣刮破敷上，出尽血水为度，痒时则频频搓之，搓时微痛勿惧。
　　顽癣 疮及汤火伤。（盛惟章。）真川铅粉 银朱（各五分） 麝香（三分）上为末。用鹅油捶和如泥，用油纸一长条将半段用针刺孔摊膏，合转来将光面贴癣，绢帛缚紧，二三日一换，夏月早晚换。
　　牛皮癣 穿旧牛皮靴底上皮，阴阳瓦 存性，研细，将癣刮破擦之。
　　癣 鸡蛋一个开一小孔，去白存黄，入硫黄、川椒末各三钱，将湿纸封固，灰火内煨熟为末，先以麻线将癣刮破，用谷树浆或羊蹄根汁调搽。
　　又方 多年竹灯挂一个，火上烤出汁如胶者，另将五倍子去虫炒，为末和匀。
　　用陈醋在火上温热，调搓。
　　顽癣。
　　硫黄（一两） 火硝 白砒（各一钱）先将硫黄入银罐内化开，再入硝砒末搅匀，倾入土内埋七日，搓三五次。
　　癣。
　　雷公藤（五分） 大枫肉 防风（各一钱五分） 土槿皮 蚯蚓粪 牛舌草根（各三钱）共为末，陈醋调搽。
　　牛皮癣 桃树根同胆矾捣烂敷。
　　癣生脸上如钱大，抓之有白屑者。绿豆捶碎以纸绷糊碗口上，针戳多孔，以碎豆铺纸上，放红炭一块架盖上，俟豆灼尽，纸将焦，去豆揭纸，碗中有水，取搽三五次。
　　老癣。
　　轻粉 雄黄 黄丹 银朱（各等分）研细，用米醋浸大黄，夏布包，蘸药擦之。
　　阴癣 盐内皂角擦之。
　　燥癣 水银胡粉，研，蛋清调搓。
</div>
    <div class="pagination">
<a href="疡医大全_page115.html">上一页</a><span>...</span><a href="疡医大全_page111.html">111</a><a href="疡医大全_page112.html">112</a><a href="疡医大全_page113.html">113</a><a href="疡医大全_page114.html">114</a><a href="疡医大全_page115.html">115</a><span class="current-page">116</span><a href="疡医大全_page117.html">117</a><a href="疡医大全_page118.html">118</a><a href="疡医大全_page119.html">119</a><a href="疡医大全_page120.html">120</a><a href="疡医大全_page121.html">121</a><span>...</span><a href="疡医大全_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
