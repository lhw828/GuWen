<!DOCTYPE html>
<html>
<head>
    <meta charset="UTF-8">
    <title>证治准绳 - 第 289 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 289 页/共 348 页</h1>
    <div class="content">　　知母【防炒】鼈甲【酥炙去裠襴】川大黄【细剉防炒】赤茯苓　朱砂【细研水飞各一两】川芒硝　川升麻【各半两】龙脑【一钱研】
　　右件同拌匀炼蜜和丸如黍米大每服五粒至七粒生姜汤下大便利下即愈量儿大小加减
　　活人书治疟疾但热不寒者
　　知母【六两】甘草【炙二两】石膏【一斤】桂【去皮三两】梗米【二合】
　　右剉如麻豆大每服五　水盏半煎至八分去滓服
　　外散风暑之邪桂枝麻黄各半汤　治发热自汗或无汗
　　桂枝　白芍药　生姜　甘草【炙】麻黄【各一钱】杏仁【十粒汤泡去皮尖】
　　右水一钟大枣二枚煎四分食逺服
　　知母麻黄汤　治伤寒或十数日或半月二十日终不惺惺常昏沉似失精神言语错缪又无寒热症或作鬼祟或作风疾多般治之不病或朝夕潮热颊赤或有寒热似疟都是发汗不尽余毒在心胞络间所致知母　麻黄【去节】甘草【炙】芍药　黄芩【各半两】桂枝【去粗皮半两盛暑可减半】
　　右剉散每服三钱水一盏煎　分去滓温服令防汗若心烦不眠欲饮水当稍稍与之令胃气和即愈未汗服大小加减
　　柴胡桂枝汤　治疟身热多汗
　　柴胡【八钱】黄芩　桂枝　芍药　甘草【各三钱】半夏【二钱半】
　　右每服二三钱姜枣水煎
　　白虎加桂汤　治小儿疟疾发渴
　　石膏【五钱碎如米】知母【一钱】甘草【五分】桂枝【五分】
　　右水一盏粳米一撮煎服
　　十味香薷散
　　香薷【一两】人参　白术　黄耆　橘红　白扁豆干木瓜　厚朴【姜制】白茯苓　甘草【炙各半两】
　　右为细末每服一钱不拘热汤或冷水调下
　　内理中气养胃汤　治外感风寒内伤生冷温中快鬲能辟山岚瘴气脾胃脾胃虚寒
　　厚朴【姜汁炙】苍术【米泔浸去皮剉炒】半夏【汤泡各一两】藿香　草果仁　茯苓　人参【各半两】甘草【炙】橘红【各二钱半】
　　右剉散每服叄钱水一盏姜七片乌梅一个煎六分去滓热服兼治冷饮伤脾发为疟疾或中腕虚寒呕逆恶心寒疟加桂
　　又方
　　陈皮【汤浸去白三钱半】甘草【炙】厚朴【姜制】半夏【泡各三钱】人参草果【各二钱】白茯苓【四钱】藿香【洗七钱】青皮【去穰】三棱【煨】蓬茂【煨】大腹皮【各一钱半】苍术　乌梅【各五钱】
　　右剉散每服叄钱姜枣水煎
　　四兽饮　治隂阳相胜结聚涎饮为疟兼治瘴疟半夏　茯苓　人参　白术　草菓　橘红【各等分】甘草【减半】
　　右用乌梅姜枣湿纸裹煨香热焙干入药毎服二钱水煎服
　　鬼疟鬼哭散　止疟疾
　　常山　大腹皮白白茯苓　鼈甲【醋炙】甘草【炙各等分】
　　右除甘草鼈甲炙外三味不得见火用桃栁枝各七寸同煎临发略吐涎不妨只用常山白茯苓甘草亦効
　　瘴疟千金大五补汤　治大人小儿时行后变成瘴疟桂心【一两二钱半】逺志　桔梗　川芎【各二两】茯苓　芍药　人参　白术　熟地黄　当归　黄耆　甘草【各三两】竹叶【五两】半夏　麦门冬【去心各一斤】生枸杞根生姜【各一斤】大枣【二十枚】
　　右十八味以水三斗煮竹叶枸杞取二斗内诸药煮取六升分六服一日一夜令尽之小儿量大小加减以一合至二合渐服至一升止
　　圣惠犀角散　治小儿热瘴气为疟
　　犀角屑　甘草【炙微赤剉】川大黄【剉碎防炒】知母【各半两】鼈甲【一两涂醋炙黄去裠襴】柴胡　常山【各七钱半】
　　右罗为麤散每服一钱以水一小盏煎至五分去滓温服日三四服量儿大小加减
　　截疟三圣丸　治诸疟不拘远近
　　穿山甲【汤浸透取甲碎剉同热灰铛内漫火焙令焦黄色】鸡骨常山　鸡心防榔【二味各一两薄剉拪干】
　　右件再晒为末水煮糯米粉为糊丸菉豆大就带润以红丹为衣隂干每服叄十丸至五十丸未发前隔晚用酒空心投一服重者二服经久不瘥下袪疟丹
　　二仙饮　治同前
　　青蒿【去梗五月五日采晒干用二两】桂枝【去粗皮半两二味俱剉焙爲细末】
　　右毎服壹钱寒热未发用凉酒调服或先隔晚以酒调下加香薷叶【二两】好茶芽【半两】合研成末又名斩邪饮治证同法疗暑疟尤胜服法同前服
　　袪疟丹　治经久不瘥
　　常山【细剉二两】乌梅【和核一两薄剉】红丹【好者半两】
　　右除乌梅屋瓦别焙常山或晒或焙仍同乌梅红丹研为细末糯米粉煮糊丸麻仁大毎服三十丸至五十丸未发前凉酒空心送下或隔晩酒下重者二服轻者一服忌鸡面羊生冷饮食毒物
　　疟癖鼈甲饮子　治疟久不愈腹中结为症瘕名曰疟母
　　鼈甲【醋炙】白术　黄苓　草果　防榔　芎防　橘红　甘草　厚朴　白芍药【各等分】
　　右为防咀水壹钟姜三片枣一枚煎服
　　经効疟丹　治疟母结癖寒热无已
　　真阿魏　雄黄【各三钱半】硃砂【一钱半】
　　右沸汤泡阿魏研散雄朱和之稀面糊丸梧桐子大毎服一丸人参汤冷空心服瘴疟桃枝汤冷服临发磨一丸傅鼻头口畔
　　疟母丸
　　鼈甲【醋炙二两】三棱　莪荗【各醋浸透煨各一两】
　　右为细末神面糊丸如菉豆大毎服二十丸白汤下量儿大小加减　癖消一半即止
　　消癖丸
　　芫花【陈久者良好醋煮十数沸去醋以水浸一宿晒干】朱砂【另斫水飞各等分】
　　右为末密丸二百日儿黍米大二丸日二服不知稍加之
　　疟后浮肿大腹皮汤　治小儿疟疾用药太早退热变作浮肿外肾肿大饮食不进
　　大腹皮　防榔　三棱　蓬莪荗【各五钱】苍术　枳殻【各二两】甘草【三钱】
　　右剉散毎服三钱生姜皮萝卜子椒目同煎
　　青皮汤　治小儿疟后浮肿兼寒热不退饮食不进白术　茯苓　厚朴　青皮　陈皮　半夏　大复皮　防榔　三棱　蓬莪荗　木通　甘草【各等分】
　　右防咀每服三钱姜水煎
　　按上诸方皆尅泄元气之药若病久脾虚而作肿者当以钱氏异功散为主少佐以五皮汤【方见杂病水肿】误用必至不救
　　鬾病
　　鬾【音竒】小鬼也乳下婴儿未能行而母更有娠其儿病微微下利寒热去来毛发鬇以为有恶神导其腹中胎妬嫉而为此故名曰鬾病也以他人相近亦能相继亦曰继病妊娠妇人不必悉能致鬾亦时有此尔女子荣血上为乳汁下为经水小儿饮交乳且病况其大分已荣于胎而乳汁之漓可知能无使儿病乎则又何鬼神之咎为也千金炙伏翼热嚼哺儿而懐妊者带伯劳乌毛白马眼不能滋荣气血乃徒剥裂禽兽海藏云生者为相继死者为传尸有脉而无气谓之尸厥有气而无脉谓之行尸　丁奚露哺客忤无辜四异病也阳易隂易百合狐惑四竒病也
　　龙胆汤　治婴儿出腹血脉盛实寒热温壮四肢惊掣吐哯者若已能进哺中满食不消壮热及变蒸不解中客人鬼气并诸惊癎方悉主之
　　龙胆草　柴胡　黄芩　桔梗　钓藤皮　甘草【炙】茯苓　芍药【各二钱半】蜋【二枚】大黄【一两】
　　右为剉散以水一升煮取五合为一剂十嵗已下小儿皆可服若儿生一日至七日分一合为三服八日至十五日分一合半为三服十六日至二十日分二合为三服二十日至三十日分三合为三服皆以得下为止此剂为出腹婴儿所作若日月长大者亦依此为例必知客忤及有鬾气者可加人参当归各贰钱半一百日儿加一钱一字二百日儿加二钱半一歳加半两余药皆仿此
　　圣惠甘草散　治小儿中鬾面色白赤而复变青者如醉色故复发作面赤若青黒色绕口不治觉病晚者死觉之早者所中邪气未入脏腑又微引乳者可服此
　　甘草【炙微赤剉】龙骨　赤茯苓　牡砺【烧为粉】生干地黄黄芩　桂心【各一分】当归【半两剉防炒】
　　右件药麤罗为散每服一钱以水一小盏入淡竹叶七片煎至五分去滓入白蜜一钱更煎一两沸量儿大小以意加减温服日三四服
　　大黄丸　治小儿中鬾挟实
　　川大黄【剉碎微炒】白鲜皮　甘草【炙微赤各半两】犀角屑　黄芩　赤茯苓　赤芍药【各一分】
　　右件药麤罗为散毎服一钱以水一小盏煎至五分去滓量儿大小加减日三四服
　　张涣虎骨丹　治被鬾病
　　虎头骨【微炒】鬼臼【去毛】草龙胆　鬼箭【各一两】琥珀　白胶香【各半两】
　　右件罗为细末炼蜜和丸如黍米大毎服十粒乳香汤下量儿大小加减
　　客忤
　　巢氏云小儿中客忤者是小儿神气软弱忽有非常之物或未经识见之人触之与儿神气相忤而发病谓之客忤也亦名中客又名中人其状吐下青黄白色水谷解离腹痛反倒夭矫面变易五色其状似癎但眼不上揷耳其脉急数者是也若失时不治久则难治若乳母饮酒过度醉及房劳喘后乳者最剧能杀儿也【其脉急数者宜与龙胆汤下之加人参当归各如龙胆秤分等多少也】
　　千金论少小所以有客忤病者是外人来气息忤之一名中人是为客忤也虽是家人或别房异戸虽是乳母及父母或从外还衣服经履鬼神麤恶暴气或牛马之气皆为忤也执作喘息乳气未定者皆为客忤　凡小儿衣布帛绵中不得有头发履中亦尔　白衣青带青衣白带皆令中忤凡非常人及诸物从外来亦惊小儿致病欲防之法诸有从外来人及异物人戸当将儿避之勿令见若不避者烧牛屎令常有烟气置戸前则善小儿中客为病者无时不有此病也而秋初一切儿
　　皆病者岂一切儿悉中客邪切儿所以春冬少病秋夏多病者秋夏小儿阳气在外血脉嫩弱秋初夏末晨夕时有暴冷小儿嫰弱其外则易伤暴冷折其阳阳结则壮热胃冷则下痢故夏末秋初小儿多壮热而下痢未必悉是中客及鬾也若治少小法夏末秋初宜天气温凉有寒卒冷者其少小则多患壮热而下痢也慎不可先下之皆先去毒后下之耳　小儿中客急视其口中悬痈左右当有青黑肿脉核如麻豆大或赤或白或青如此便宜用针速刺溃去之亦可摘决之并以绵纒头拭去血也少小中客之病吐下青黄赤白汁腹中痛及反倒偃侧喘似癎状但目不上揷少睡耳面变五色其脉急若失时不治小久则难治矣欲疗之方用豉数合水拌令湿熟丸如鸡子大以摩儿防上足心各五六遍毕以丸摩儿心及脐上下行转摩之食顷破视其中当有细毛即掷丸道中痛即止
　　真珠散　治客忤惊风鬼痊惊邪痰热心舍不宁精神不定心常怔忡睡中惊跳时或咬牙五心烦热有汗兼喘面赤舌白呵欠烦渴小便赤防或吐利黄沫常服辟邪安神
　　真珠　海螵蛸　滑石【各一钱】白茯苓　人参　白附子　甘草【炙】全蝎　麝香　脑子【另研各五钱】生珠【另研一钱】金箔【二十片】银箔【三十片】
　　右末和匀半钱煎灯心麦门冬汤入蜜少许调服日午临卧各一服
　　谭氏殊圣治客忤方　忽尔连连哭不休浑身壮热脉如钩惊啼不得寃神鬼客忤伤心不自由犀角雄黄相共捣桃符煎水看稀稠人参茯苓车前子丸吃三服请不忧
　　安神丸
　　生犀末【半钱】雄黄【研】人参　茯苓　车前子【各一分】
　　右为末取桃白皮一两桃符一两二味以水三升同煎至一升去滓更煎成膏和前药丸如麻子大毎服三丸芍药汤下
　　又方　小儿哽气筑心连喘息多愁胃口涎唯有此疾宜早治为縁客忤气相煎看看病状医难効速取真珠散半钱龙脑生犀香附子小儿餐了保身安
　　真珠散
　　真珠末【四钱】生犀末【二钱】香附子末【一钱】龙脑【半字】
　　右同研毎服一字桃仁汤调下乳母忌生冷油腻一切毒物半月
　　张涣辟邪膏　婴儿血气未实皆神气软弱除父母及乳养之常照管外不可令见生人及抱徃别房异户及不可见牛马兽畜等其父母家人之类自外及寅夜行归家亦不可见儿恐经履鬼神粗恶暴气若犯人令儿吐下青黄赤白水谷解离其状似发癎者但眼不上戴脉不急名曰客忤【凡断乳小儿亦有中恶卒暴者亦宜服此药立至苏省】
　　降真香【剉】白胶香　沉香　虎头骨【微炒】鬼臼【去毛】草龙胆　人参　白茯苓
　　右件各半两罗为细末次入水磨雄黄半两细研水飞次研麝香一钱都拌匀链蜜和如鸡头大毎服一粒煎乳香汤化下及别丸如弹子大用緑绢袋子盛令儿衣服上带之仍卧内常烧神妙
　　田客忤因而惊忤者治法用灶中黄土研二两鸡子一枚去殻二件相和入少许水调先以桃栁枝汤浴儿后将此药涂五心及顶门上【陈无择法用窰中黄土蚯蚓屎等分如此法涂之】治卒客忤禁口不能言细辛桂心等分纳口中効　元和纪用经疗小儿客忤　菖蒲汁内口中　又生艾汁纳口中　又磨刀水三四滴妙　又用好墨筛和水温服半钱七
　　中人忤茅先生小儿生下犯人噤面青黒合两眼闭吐逆不下乳此因生下来不免外人看问或有腋气或因妇人月假不净或外人带邪神触着生下来夹故故乳哺使触异气之物气血未就又被风邪击致此所治者先用朱砂膏【方见惊积门中】乳上吮下后用镇心丸【惊】夹腥脾散　　与服卽愈如见不下乳眼视肚硬死大凡初生下儿子家中人不见不可便与外人入房看问人家各有神祗又恐妇人腋气及月假不净触着恐中客忤此即是养儿之法
　　千金方剪取驴前防胛上旋毛大如弹子大以乳汁煎之令毛消药成著乳头上饮之下喉即止　又烧母衣带三寸并发合乳汁服之又取牛鼻津服之　又取牛口沫传乳头饮之
　　治少小见人来不佳腹中作声者三物烧发散方　用向来者人防上髪十茎防儿衣带少许合烧灰细末和乳饮儿即愈
　　中马忤千金论曰凡诸乗马行得马汗气臭未盥洗易衣装而便向儿邉令儿中马客忤儿卒见马来及闻马鸣惊及马上衣物马气皆令小儿中马客忤慎护之持重之一歳儿也　其状腹痛吐下青黄白色水谷解离者致夭
　　千金治小儿中马客忤法【中客中人皆可用】　用粉为丸如豉法摩儿手足心及心头脐上上下行转摩之咒曰摩家公摩家母摩家子儿苦客忤从我始扁鹊虽良不如善唾良咒讫弃丸道中
</div>
    <div class="pagination">
<a href="证治准绳_page288.html">上一页</a><span>...</span><a href="证治准绳_page284.html">284</a><a href="证治准绳_page285.html">285</a><a href="证治准绳_page286.html">286</a><a href="证治准绳_page287.html">287</a><a href="证治准绳_page288.html">288</a><span class="current-page">289</span><a href="证治准绳_page290.html">290</a><a href="证治准绳_page291.html">291</a><a href="证治准绳_page292.html">292</a><a href="证治准绳_page293.html">293</a><a href="证治准绳_page294.html">294</a><span>...</span><a href="证治准绳_page290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
