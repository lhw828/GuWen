<!DOCTYPE html>
<html>
<head>
    <meta charset="UTF-8">
    <title>普济方针灸 - 第 4 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 4 页/共 82 页</h1>
    <div class="content">　　多血少气。胃。足阳明经。多血多气。大肠。手阳明经。多血多气。膀胱。足太阳经。多血少气。心包络。手厥阴经。多血少气。三焦。手少阳经。多气少血。
　　视其部中浮络。
　　其色多青则痛。多黑则风痹。黄赤则热。多白则寒。五色皆见寒热也。感虚则留于筋骨之间。寒多则筋挛骨痛。热多则骨消筋缓也。
　　
　　卷二　针灸门
　　经脉统论
　　经脉者。其气始从中焦注手太阴阳明。阳明注足阳明太阴。太阴注手少阴太阳。太阳注足太阳少阴。少阴注手心主少阳。少阳注足少阳厥阴。厥阴复会于中焦。注手太阴。此荣气之序也荣气之行。常循其经。周身之度。一十六丈二尺。一日一夜。行八百一十丈。计五十度。
　　周于身。卫气则不循其经焉。昼则行阳。夜行于阴。行阳者行诸经。行阴者行诸藏。凡刺之道。须候卫气所在。然后迎随。以明补泻。然荣卫之行。未始相从。则气血之分。亦各有在一脉之间。有所谓是动者。有所谓所生病者。此气血之异也。经曰。刺荣无伤卫。刺卫无伤荣。针阳者。卧针而刺之。针阴者。摄按气散而内针。兹其要妙。荣卫之外。有浮络者。
　　有经筋者。又有别络者。其生病各不同。刺法亦宜有异焉。刺齐论所谓。刺骨无伤筋。刺筋无伤肉。刺肉无伤脉。刺脉无伤皮。刺皮无伤肉。刺肉无伤筋。刺筋无伤骨是也。知此。乃知浅深之齐。气血之分。故十二经立其常。而十五络通其变。邪在经则巨刺。邪在络则缪刺邪在荣则调之血。邪在卫则调之气。邪在筋则劫刺之。然后原九针之宜。行十二刺之节。明五变之理。审其部分。刺道思过半矣。今于逐脉之下。载其经穴。与其病证。兼及浮络经筋之病。共为一编。窍穴虽同。而浅深各有部分。在用针者以意审之。
　　
　　卷二　针灸门
　　骨度统论
　　凡用针。当先明骨节。骨节既定。然后分别经络所在。度以身寸。以明孔穴。为施刺灸观病在或浅或深。若在皮毛。若在血脉。是动者治其气。所生病者治其血。浮络之血在筋者以燔针劫刺之。有余则泻。不足则补。不盛不虚。以经取之。治之大体也。然身骨本之数。三百六十有五以应一期之日。骨节所在。大小长短。广狭浓薄。或隐或显。有势无势。有体无体。有液无液。皆有定体。实刺法之先务也。内经俱载。但有骨穴去处。其骨度之说。徒有其名。未载其法。至于三百六十五之数。因亦泯然。使用针之人。妄意 穴。不知骨节本原。徒为针灸。未得其法。枉伤肌肉。良可惜也。今摭自古医经。有骨度之数。析骨之论。凡三百六十五骨之法。以此论骨骼。其庶几矣。故着于篇。以冠针法之首云。
　　
　　卷二　针灸门
　　离合真邪说
　　古有离合真邪云者。盖圣人欲其真邪相离。而勿合之谓也。若邪入于真。则真受其蠹。
　　而不遂其纯一之真。真之不遂。则其所为真也。罹害有不可言者。其被乎邪。则邪窃其柄。而肆其横逆。邪之既横。则其邪为患。复可胜言哉。呜呼。真邪之不可合也如此。胡为真。胡为邪。真之为言也。天理流行。赋与万物。得以为生者皆真也。圣人保之。如持盈满。邪之为言也。天地间非四时五行之正气。而差臻迭至者。皆邪也。圣人避之。犹避矢石。其防微杜渐之严。如是者渊乎旨哉。盖真立则邪退。邪厉则真残。邪固可除。真尤宜养。养之之道无须异求。但饮食男女。节之以限。风寒暑湿。御之以时。复能实慈恕以爱人。虚中怀而应物。念虑必为之方。举止必为之敬。如斯内外交养周备。则吾之生。不求生而生。无期寿而寿矣。不然，摄养或少不严。则六邪乘隙竞入。诸疾交生。众害并作。则吾生之真。所与存者有几。故圣人忧之。为揆度权衡机宜所在。示之以克邪之方。使屏之如雪污。拔刺而无遗者以此。古人有云。植德务滋。除恶务尽。亦此意也。然去邪之方。经所具存。再拜遗铨敬为节录。
　　
　　卷二　针灸门
　　手足三阴三阳表里支干配合
　　（系昼夜百刻十二时定体图说）
　　手太阴肺经。配手阳明大肠经。相为表里。立手为上。
　　 手太阴肺经五穴为阴穴从大阳穴。从大指次指内侧角起。商阳二间三间合谷阳溪曲池。大肠属金。在支为卯。在干为庚此之谓阴阳表里。支干配合也。
　　
　　手厥阴心包络经。配手少阳三焦经。相为表里。立手为中。
　　 手厥阴心包络经五穴为焦经六穴为阳穴。从小指之端去爪甲角起。关冲液门中渚阳池支沟天井。三焦属火。在支为寅。在干为甲。此之谓阴阳表里支干配合也。
　　
　　手少阴心经。配太阳小肠经。相为表里。立手为下。
　　 手少阴心经五穴为阴穴。
　　从小指内侧角起。少冲少府神门灵道少海。心属火。在支为午。在干为丁。手太阳小肠经六穴为阳穴。从小指之端。去爪甲分起。少泽前谷后溪腕骨阳谷小海。小肠属火。在支为辰。在干为丙。此之谓阴阳表里支干配合也。
　　
　　足厥阴肝经。配足少阳胆经。相为表里。
　　 足厥阴肝经。上内踝八寸。交出太阴之后。此所谓交经。五穴为阴穴。从足大指端大敦起。行间太冲中封曲泉。肝属木。在支为亥。
　　在干为乙。足少阳胆经六穴为阳穴。从小指次指之端起。窍阴侠溪临泣丘墟阳辅阳陵泉。胆属木。在支为申。在干为甲。此之谓阴阳表里支干配合也。
　　
　　足太阴脾经。配足阳明胃经。相为表里。
　　 足太阴脾经。却交入厥阴之前五穴为阴穴。从大指内侧端起。隐白大都太白商丘阴陵泉。脾属土。在支为丑。在干为己。足阳明胃经六穴为阳穴。从足大指次指之端起。厉兑内庭陷谷冲阳解溪三里。胃属土。在支为酉。在干为戊。此之谓阴阳表里支干相配合也。
　　
　　足少阴肾经。配足太阳膀胱经。相为表里。
　　 足少阴肾经五穴为阴穴。从足心陷中起。涌泉然谷太溪复溜阴谷。肾属水。在支为子。在干为癸。足太阳膀胱经六穴为阳穴。从小指外侧起。至阴通谷束骨京骨昆仑委中。膀胱属水。在支为戌。在干为壬。此之谓阴阳表里支干相配合也。
　　此手足三阴三阳。十二经。六十六穴。井荣 经合。配金木水火土。经络流注。或交或正。表里内外。支干配合。诸家针经图说。分析讲解。故从而述其大概。质之于先生。而证之力所不逮。理所未同。复被教诲指诀。谨得泮然冰释。沛然川决。胸臆有学问。幸不致自相矛盾。凡刺孔穴。各有所据经络。究所系疾证。日辰禁忌。虚实补泻。不可不察。深明经络之分。孔穴所在。如此者，百无一殆。
　　
　　卷二　针灸门
　　手少阳三焦经手厥阴心包络经直说
　　手少阳三焦经。诸阳气之父。穴属腑。
　　手厥阴心包络经。阴血之母。穴属脏。
　　
　　卷二　针灸门
　　络说
　　络一十有五。有横络。有经络。一万八千。有孙络。不知其纪。
　　
　　卷二　针灸门
　　络穴说
　　络穴正在两经中间。假令立身叉手取之。大指次指端尽处。手腕后高骨缝列缺是也。内为手太阴肺经。外为手阳明大肠经。列缺穴交两经之中。若刺络穴。表里皆治。他皆仿此。
　　
　　卷二　针灸门
　　络穴辨
　　流注六十穴内。无此一十五络穴。一十二经。每经络各有一络穴。外有三络穴。阳跷络在足太阳经。阴跷络在足少阴经。脾之大络。在足太阴经。此一十五络穴之辨也。
　　
　　卷二　针灸门
　　交经辨
　　足厥阴肝经上内踝八寸。交出足太阴脾经之后。足太阴脾经。却交出足厥阴肝经之前。
　　
　　卷二　针灸门
　　窦太师针灸法流注八穴
　　交经八穴者。针道之要。然不知郭氏之所术。但书云。乃少室隐者之所传也。近代往往用之弥验胜数哉。予嗜此术。亦何啻伯伦之嗜酒也。第恨斯学之初。心术未尝。手法未成。而兵火荐至。家藏图籍。与其的本悉亡之。今十五年矣。切求而莫之获。近日得之铜台碑字王氏家。
　　其本悉如旧家所藏。但一二字讹。及味之。亦无所害矣。予复试此。一一精晓。疾莫不瘳。
　　苟诊视之。明俾上下合而攻之。如会王师。擒微奸。捕细盗。虽有不获者。寡矣。噫、神乎哉。是术也。今得之。亦天之浓予于是者、多矣。然予之所嗜。非欲以藉此而私己之为也。盖欲民生举无痒痫疾痛痼羸残瘵之苦。而为之也。惟学人亦嗜是焉如是非予所敢知也。
　　
　　卷二　针灸门
　　八穴交会
　　公孙（通冲脉）。内关（通阴维）。合于胸心胃。
　　临泣（通带脉）。外关（通阳维）。合于目锐 （耳后颊颈肩缺盆胸膈）。
　　后溪（通督脉）。申脉（通阳跷）。合于内 颈（顶耳户冲膊小肠膀胱）。
　　列缺（通任脉）。照海（通阴跷）。合于肺系喉咙胸膈。
　　
　　卷二　针灸门
　　定八穴所在
　　公孙二穴。足太阴脾之经。在足大指内侧本节后。一寸陷中。令病患坐蜷两足底。相对取之。合内关穴。
　　内关二穴。手厥阴心包之经。在手掌后二寸。令病患稳坐。仰手取之。独会。
　　临泣二穴。足少阳胆之经。在足小指次指本节后。一寸陷中。一云。去狭溪一寸五分。
　　令病患垂足取之。亦合于外关。
　　外关二穴。手少阳三焦经。在手腕后二寸。别起心主。令病患稳坐。覆手取之。独会。
　　后溪二穴。手太阳小肠之经。在手小指外侧本节后陷中。令病患稳坐。覆手取之。合申脉。
　　申脉二穴。足太阳膀胱之经。在足外踝下赤白肉陷中。令病患垂脚坐取之。侧卧取亦得合于后溪穴。
　　照海二穴。足少阴肾之经。在足内踝下赤白肉际陷中。令病患稳坐。足底相对取之。合列缺二穴。手太阴肺之经。在腕后一寸半。两手相叉指头尽处。筋骨罅间取之。是合照
　　公孙穴。主治二十七证。
　　九种心痛（心、胃）。痰膈涎闷（心、胃）。脐腹痛并胀（三焦、胃）。胁肋疼痛（心、胃）。
　　血迷（心主）。胎衣不下（小肠、胃）。泄泻不止（大肠、胃）。 气疼痛（心、胃）。里急后重（大肠三焦）。伤寒结胸（小肠、心）。水膈酒痰（肝胃）。中满不快反胃呕吐（胃）。腹胁胀满痛（脾胃）。肠风下血（大肠包络）。大人小儿脱肛不收（大肠肺）。气膈（心、肺）。食膈不下（胃、脾）。食积疼痛（胃脾）。癖气并小儿食癖（小肠心主）。儿枕痛（小肠、三焦）。酒癖（胃、三焦）。腹鸣（小肠胃）。血刺痛（肝脾大肠胃）。小儿脾泻（脾肾）。泻腹痛（大肠、脾）。胸中刺痛（心）。疟疾心痛（心包络）。
　　上件病证。公孙悉主之。先取公孙。后取内关（秋冬八分。春夏五
　　内关二穴。主治二十五证。
　　心胸痞满（肝、胃）。吐逆不定（脾、胃）。中满不快（心、胃）。伤寒不解（心主）。胸满痰肺、心）。腹痛（胃）。泄泻滑肠（大肠）。酒痰膈痛（心主）。米谷不化（胃）。横竖 气（肝、胃）。小儿脱肛（大肠、肺）。九种心痛（心主、胃）。胁肋痛（肝、胆）。妇人血刺痛（肝）。肠鸣（大肠）。积块痛（肝、脾）。男子酒癖（脾、肺）。水膈并心下痞痛（脾、胃）。气膈食不下（胃、心、肺）。腹肋胀痛（脾、胃、心主）。肠风下血（大肠）。伤寒结胸（胃）。里急后重（小肠）。
　　食膈不下食（心主、胃）。疟疾寒热（胆）。
　　上件病证。内关悉主之（秋冬针八分。春夏针入
　　临泣穴主治二十五证。
　　足趺肿痛（胃）。手足麻（小肠、三焦）。手指战掉（肝、心主）。赤眼并冷泪（膀胱）。咽喉肿痛伤寒（膀胱）。腿胯痛（胆）。脚膝肿痛（胃、肝）。四肢不遂（胆）。头风肿（膀胱）。头项肿（膀胱）。浮风瘙痒（肺）。身体肿（肾、胃）。身体麻（肝、脾）。头目眩晕（膀胱）。筋挛骨痹（肝、胃）。颊腮痛（大肠）。雷头风（胆）。眼目肿痛（肝、心）。中风手足不举（肾）。耳聋（肾、胆）上件病证。临泣悉主之。先取临泣。后取外关（秋冬五、七分。春夏五分，灸五七壮）。
　　
　　外关二穴。主治二十七证。
　　肢节肿痛（脾）。臂膊冷痛（三焦）。鼻衄（肺）。手足发热（三焦）。手指节痛不屈（三焦）。
</div>
    <div class="pagination">
<a href="普济方针灸_page3.html">上一页</a><a href="普济方针灸.html">1</a><a href="普济方针灸_page2.html">2</a><a href="普济方针灸_page3.html">3</a><span class="current-page">4</span><a href="普济方针灸_page5.html">5</a><a href="普济方针灸_page6.html">6</a><a href="普济方针灸_page7.html">7</a><a href="普济方针灸_page8.html">8</a><a href="普济方针灸_page9.html">9</a><span>...</span><a href="普济方针灸_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
