<!DOCTYPE html>
<html>
<head>
    <meta charset="UTF-8">
    <title>普济方四库 - 第 861 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 861 页/共 1812 页</h1>
    <div class="content">　　海金沙　滑石　地遍竹【各等分】
　　右为末每服二钱煎葱白汤调下
　　金沙散【出德生堂方】治小便不出茎中有物塞硬疼痛甚至为急
　　真琥珀　海金沙【各三钱】麝香当门子【一个大者】
　　右为末每服二钱好酒调食前服灯心或萱草根熬汤调服亦可
　　治小便不利茎中疼痛小腹急痛【出圣惠方】
　　蒲黄　滑石【各等分】
　　右为散酒服方寸匕日三大验
　　滑石白鱼散【出金匮方】治小便不利
　　滑石　乱髪【烧灰】白鱼【各二分】
　　右为散饮服半钱七日三服
　　茯苓戎盐汤【出金匮方】治小便不利
　　茯苓【半觔】白术【二両】戎盐【大枚】
　　右为末白汤调服
　　治小便不快【出神効方】
　　没药　木香　当归
　　右为末以刺蓟心自然汁为丸梧桐子大服五七丸食前盐汤送下
　　治小便不快
　　小便不快为何縁　　不用针医用药飡
　　扁蓄水煎连口咽　　神仙圣德不虚传
　　八味丸【出妙意方】治淋是小便防滴来时多疼是心与小肠両经病有热有冷有肾虚气虚热者利小便药中加凉剂冷者利小便药中加热剂虚者补肾药中加通利小便
　　牡丹皮　茯苓　泽防【各三両】山茱萸　山药【各四両】附子　桂【各二両】熟地黄
　　右末蜜丸如梧桐子大每服十五丸酒温调空心日二服
　　清肺饮子【出诚効方】治渇而小便不利邪热在上焦气分也茯芩【去皮二钱】猪苓【去皮三钱】泽防【五分】琥珀【半分】灯心【一分】木通【七分】通草【三分】车前子【一钱】瞿麦【半分】萹蓄【七分】
　　右为细末每服五钱水一盏半煎至一盏稍热或作防咀煎服之亦可此证局方人正散仲景五苓散宜服之
　　胃苓汤【出如意方】治沉冷　小便不利及胃虚不和早辰心腹痛
　　胃平散末　五苓散【各等分】
　　右沸汤调服如胃冷者服五积散
　　治忍小便胞转【出本草】
　　自取木甲烧灰水服
　　治忍小便乆致胞转【出本草】
　　以黄绢裹腰肾令头致地三度通
　　治男子妇人过忍小便胞转
　　用滑石末葱汤调下二钱
　　小便不通【附论】
　　夫小便不通由膀胱与肾俱有热故肾主水膀胱主津液之腑此二经为表里而水行于小肠入胞者为小便肾与膀胱热热入于胞热气大盛故结澁令小便不通小腹胀气急甚者水气上逆令心急腹满乃至于死诊其脉而滑直者不得小便也
　　方
　　通关瞿麦汤　治膀胱积热小便不通
　　瞿麦穗　芍药　大黄　当归　葵子　甘草白榆皮　栀子仁　木通　石韦　大麻仁【各一両】
　　右粗捣筛每服五钱水一盏半灯心少许煎至一盏去滓温服
　　石韦汤　治膀胱蕴热小便不通
　　石韦　瞿麦穗　木通【剉】葛根【剉】麦门冬　黄芩赤茯苓　冬葵子　生亁地黄　滑石【各一両】甘
　　草【半両】
　　右捣筛每服五钱水一盏半煎八分去滓空心顿服
　　蒲黄汤　治心肾有热小便不通
　　赤茯苓　木通　车前子　桑白皮　荆芥　灯心　赤芍药　甘草【微炙】生蒲黄　滑石【各等分】
　　右为末每服二钱葱头一片紫苏五叶煎汤调下
　　透水散　治水肠不通肠腹急满
　　瞿麦　川大黄【剉碎微炒】川硝　槟榔【各一両】陈橘皮【汤浸去白】木通【剉各三分】石韦【三両】牵牛子【微炒】滑石【各半両】
　　右为粗末散每服四钱水一盏煎六分去滓食前温服
　　治下冷小便不通方
　　茯苓【二分】大黄【六分】芍药　当归　枳实　白术　人参【各三分】大麻仁【四分】
　　右切以水六升煮取二升去滓分温三服要着芒硝亦得忌酢物桃李雀肉等
　　治小便不通数日欲死神验
　　桃枝　柳枝　木通【剉】汉柳　旱莲子　白矾【各一両】葱白【一握】灯心【二十茎】
　　右为细剉以水三升煮取一升用瓷瓶一所热盛一半药汗熏外肾周廻以被围绕輙不得外风入良乆便通如赤豆汁若冷即换之其切甚大一方无旱莲子
　　海蛤丸　治小便不通脐间窘急三焦积热气不得通海蛤【细研】滑石【各二両】葵子　蒲黄　车前子【各一両】木通　赤茯苓　赤芍药【各半両】
　　右为末炼蜜和捣三二百杵丸如梧桐子大每服于食前葱白汤下二十丸
　　鸡苏散　治小便不通心腹妨闷上气喘急坐卧不安鸡苏　滑石　葵子　瞿麦　防葵　桑根白皮【剉】榆白皮【剉各一両】甘遂【半両煨令黄】
　　右为粗散每服三钱水一盏煎六分去滓食前温服
　　滑石散　治膀胱热小便不通舌亁咽肿
　　滑石【碎】桑螵蛸【炒】桂【去粗皮】大黄【各半両】防己　黄苓瞿麦穗【各三分】木香
　　右为散每服二钱煎木通汤调下
　　治小肠结澁不通心烦闷乱坐卧不安
　　小豆叶　苦竹须　粟奴　甘草【各一分】灯心【二十茎】铜钱【七文】葱白【五寸】
　　右为散每水二大盏煎一盏三分去滓食前分三服
　　硝石汤　治小便不通小腹急痛闷絶
　　硝石【碎】瞿麦穗　葵子　滑石　甘草【炙剉】大黄【剉】木通【各半両】
　　右捣筛每服五钱水一盏半葱白三寸煎七分入生地黄汁半合不拘时服
　　鸡苏饮　治小便不通
　　鸡苏【一握】石韦【三分】冬葵子【一両】杏仁　滑石【各一両半】木通生地黄【各三両】
　　右剉如麻豆大以水十二盏煎四盏去滓分温四服如人行四五里未通再服
　　疗下淋小便不通来六七日方
　　滑石【五両】通草【三両】瞿麦【二両】冬葵子【一両】茅根【一升】芒硝【二両】石韦【三両】
　　右切以水九升煮取二升八合去滓内芒硝分温服三帖每服如人行六七里进一服以微利为度忌诸热食物
　　治下淋疼小便不通方
　　冬葵子　滑石【各五両】通草　茯苓【各三両】茅根【四両】芒硝【二両汤成下】
　　右切以水九升煮去滓内芒硝分三服温服如人行六七里忌炙肉热食醋蒜等物
　　大黄丸【出圣惠方】治小肠热结胀满小便不通
　　川大黄【剉碎】大防【剉碎】赤芍药　川硝　甜葶苈【隔纸炒令各一両】杏仁【五十枚去皮】
　　右为末炼蜜和捣三二百杵丸如梧桐子大每于食前以葱白汤下二十丸
　　治尿哽大小便哽
　　淡竹叶　陈皮　灯心　数珠子　甘草【各等分】
　　右用水二碗煎一碗服之立効
　　宣气散【出济生方】治水便不通脐腹急痛
　　甘草　本通【各三钱】栀子【二钱】葵子　滑石【各一钱】
　　右为末每服半钱灯心汤调下
　　玉蕊丸　治小便不通气上冲心胸满闷
　　丹砂【研】硇砂【研】滑石【研】瞿麦穗　海金沙【各一両】
　　右研为末别研箆麻子仁丸如梧桐子大每服十丸十五丸葱白煎汤酒下小儿减丸数服
　　葵子散　治小便不通
　　木通【剉】冬葵子　甘遂　瞿麦穗【各半両细炒】滑石【二钱】
　　右捣筛每服二钱水一盏入灯心同煎七分扣滓过服未通再服
　　瞿麦汤　治小便不通
　　瞿麦穗　滑石　木通【剉各半両】海金沙【一分】冬葵子【一分】
　　右捣筛每服五钱水一盏半灯心二十茎煎七分去滓温服不拘时
　　立应散【一名车前子散方见膀胱门膀胱执实类】治膀胱热结小便不通海蛤散【出圣惠方】治小肠壅热小便赤澁沥疼痛不通海蛤【一両】白盐【一分炒】石鷰　鱼脑中石子【各半両】
　　为细末散入乳鉢中研令极细每服葱白五茎切甘草二寸生用剉用水一钟煎六分去滓调下散食前频服即通
　　葱白汤【出指南方】治卒暴小便不通脐腹膨急气上冲心闷絶欲死
　　橘皮【一方作三両】葵子【一方作一両】葱白【二茎】石韦
</div>
    <div class="pagination">
<a href="普济方四库_page860.html">上一页</a><span>...</span><a href="普济方四库_page856.html">856</a><a href="普济方四库_page857.html">857</a><a href="普济方四库_page858.html">858</a><a href="普济方四库_page859.html">859</a><a href="普济方四库_page860.html">860</a><span class="current-page">861</span><a href="普济方四库_page862.html">862</a><a href="普济方四库_page863.html">863</a><a href="普济方四库_page864.html">864</a><a href="普济方四库_page865.html">865</a><a href="普济方四库_page866.html">866</a><span>...</span><a href="普济方四库_page862.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
