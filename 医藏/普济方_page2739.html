<!DOCTYPE html>
<html>
<head>
    <meta charset="UTF-8">
    <title>普济方 - 第 2739 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2739 页/共 3614 页</h1>
    <div class="content">　　大麻仁（生用）赤小豆（生用各二合）上捣研极细。冷水调。敷之。

　　紫檀涂方

　　（出圣济总录）

　　治风毒肿。

　　紫檀香（锉二两）芒硝（半两）上水磨。每用浓者三合涂肿处。干即易。

　　桑枝汤洗方（出圣济总录）治风毒攻肌肉。皮肤浮肿。或在脚在手。

　　桑枝（切）槐枝（切各一升）上以水一斗、煮七升。去滓淋洗。

　　芎淋洗方治风毒攻肌肉。皮肤浮肿。或在脚在手。

　　芎（二两）苦参（三两）上细锉。以水一斗。煮取七升。去渣淋洗。

　　蚕砂熨方治风肿。

　　晚蚕砂盐（各不拘多少）上相和炒热。布裹熨之。冷即再炒。或入少许醋。大佳。

　　治身体手足猝风肿方

　　驴脂（四两）盐（二两）上捣令熟。敷肿上。日三易之。

　　又方

　　浮萍草（三两）紫草（三两）上捣令热。敷肿上。干即换之。

　　蛇床汤洗方

　　（出圣济总录）

　　治风毒攻肌肉。皮肤浮肿。或在脚或在手。

　　取蛇床子一升。生用。以水一斗。煮至五升。去滓。通手淋洗。

　　蝙蝠粪头方

　　（出圣济总录）

　　治风毒肿。

　　以蝙蝠粪研细。以冷水调。涂之。

　　杏仁膏

　　（出圣济总录）

　　治风肿。

　　以杏仁生用五合。烧令烟出窨灭。细研。取驼脂二两熬。滤去筋膜。和匀成膏敷肿上。

　　点烛

　　蒴煎

　　（出圣济总录）

　　治风肿。

　　以蒴根洗切八斤。烂研。以水三斗浸绞取汁。熬如稠膏。取猪脂一斤。熔去滓。大停冷与前膏和匀。更煮三五十沸。每服一匙至二匙。空心临卧热酒调下。又取涂摩患处。一云用

　　磨桂涂方

　　（出圣济总录）

　　治猝得风肿。

　　以桂不拘多少。去粗皮。用醋于砂盆内磨。涂风肿上。火炙干。又涂之。

　　附子汤浸洗方

　　（出圣济总录）

　　治风毒攻肌肤。皮肉浮肿。或在脚或在手。

　　以附子生去皮脐。锉四两。用水一斗。煮至七升。去滓热洗。余滓更煮洗。

　　马蓝汤洗方

　　（出圣济总录）

　　治风毒攻肌肉。皮肤浮肿。

　　取蓝切五升。以水五升。再用五升煮。取八升。淋肿处。

　　白杨汤洗方

　　（出圣济总录）

　　治风毒攻肌肉。皮肤浮肿。

　　以白杨皮、取东南面皮。去地三尺以来。去苍皮勿令见风。细切半斤。用水一升。煎至七分

　　治风毒肿及麻痹

　　（出本草）以芥子醋研。敷之。

</div>
    <div class="pagination">
<a href="普济方_page2738.html">上一页</a><span>...</span><a href="普济方_page2734.html">2734</a><a href="普济方_page2735.html">2735</a><a href="普济方_page2736.html">2736</a><a href="普济方_page2737.html">2737</a><a href="普济方_page2738.html">2738</a><span class="current-page">2739</span><a href="普济方_page2740.html">2740</a><a href="普济方_page2741.html">2741</a><a href="普济方_page2742.html">2742</a><a href="普济方_page2743.html">2743</a><a href="普济方_page2744.html">2744</a><span>...</span><a href="普济方_page2740.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
