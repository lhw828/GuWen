<!DOCTYPE html>
<html>
<head>
    <meta charset="UTF-8">
    <title>证治准绳 - 第 312 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 312 页/共 348 页</h1>
    <div class="content">　　右以一半为细末炼蜜为丸如菉豆大毎服壹百丸或一百五十丸一半防咀毎服半两水一盏八分先浸半日煎去滓热服临卧头低脚髙去枕而卧毎口作十次咽留一口送下丸子服毕如常安卧
　　升阳调经汤　治绕项下或至颊车生瘰疬此证出足阳明胃经中来也若其疮深逺隠曲肉低是足少隂肾经中来也是戊土癸水夫妻俱作块子坚硬大小不等并皆治之或作丸服亦得
　　升麻【八钱】连翘　草龙胆【酒炒】桔梗　黄连【去须酒洗】京三棱【酒洗同广茂微炒】葛根　甘草【炙已上各半两】知母【酒洗炒各一两】细黄芩【酒炒六钱】黄蘗【去粗皮酒炒二次防钱】
　　右秤一半作丸炼蜜丸如菉豆大毎服一百丸或一百五十丸一半防咀毎服半两若能食大便硬可旋加至七八钱止水贰盏先浸半日煎至一盏去滓热服卧身脚在高处去枕头噙一口作十次咽之留一口在后送下丸子服药毕卧如常此治法也
　　散肿溃坚汤　治马刀疮结硬如石在耳下至缺盆或至肩上或至脇下皆手足少阳经中及瘰疬遍下颏或至颊车坚而不溃在足阳明经中所出或二疮已破及流脓水并皆治之服药多少临病斟酌量病人饮食多少大便硬软以意消息之
　　柴胡稍【四钱】草龙胆【酒炒】黄檗【去粗皮酒炒】知母【炒】蒌根【酒洗】昆布【去土】桔梗【各半两】甘草根【炙】京三棱【酒炒】广茂【酒洗炒】连翘　当归【各三钱】白芍药　葛根　黄连【各二钱】升麻【六钱】黄芩稍【八钱一半酒洗炒一半生用】
　　右防咀毎服六钱或七钱水二盏先浸半日煎至一盏去渣稍热服于卧处伸脚在高处头防低毎噙一口作十次咽至服毕依常安卧取药在胸中停留故也另攅半料作细末炼蜜为丸如菉豆大毎服一百丸此汤留一口送下更加海藻半两炒食后量虚实加减多少服皆仿此例
　　救苦胜灵丹汤　治马刀挟瘿者从耳下或耳后下颈至肩上或入缺盆中者乃手足少阳经之分野其瘰疬在于颏下或至颊车者乃足阳明经之分野受心脾之邪而作也今将二证合治之
　　黄茋【一钱防皮毛实腠理及活血气又实表补元气乃疮家之圣药也】人参【三分补肺气如气短及不调而喘者加之】真漏芦【半钱勿以白头翁代之】升麻【一钱】葛根【半钱此三味俱足阳明本经药】甘草【半钱能调中和诸药泻火益胃】连翘【一钱此一味乃十二经疮中之药不可无者能散血结气聚此疮家之神药也】牡丹皮【二分去肠胃中留滞宿血】当归身【三分】生地黄【三分此三味诸经中和血生血凉血药也】白芍【三分如夏月倍之其味酸其气寒能补中益气治腹痛如冬月寒症勿用】肉桂【二分大辛热能散结如聚隂症疮疡少用之此寒因热用之意又为隂寒覆葢其疮用大辛热去之烦躁者勿用】柴胡【功同连翘如疮不在少阳经勿用】黍粘子【三分无肿不用】昆布【二分味咸　疮坚硬甚者用之咸能软坚也】京三棱【炮二分】广茂【三分此二味疮坚硬甚者用之不硬者勿用】羌活　独活　防风【各一钱已上三味俱闗手足太阳证脊痛项强不可回顾腰似折项似防防风辛温如疮在膈上虽无手足太阳经证亦当用之为能散结去上部风邪故也】益智仁【二分如唾多者胃不和也或吐沫吐食胃中寒者加之无则勿用】麦芽【壹钱消食健脾】神麯【炒二分食不消化者用之】黄连【炒三分治烦闷】厚朴【姜制一钱二分如腹胀加之】黄檗【炒三分如有热或腿脚无力加之如烦躁欲去衣者此肾中伏火也更宜加之】
　　右共为细末汤浸蒸饼揑作饼子晒干捣如米粒大毎服三钱白汤下　如气不顺加橘红甚者加木香少许量病人虚实消息之毋令药多妨其饮食此治之大法也　如止在阳明分者去柴胡黍粘子二味余皆用之　如在少阳分为马刀挟瘿去独活漏芦升麻葛根加麦三分　如本人气素弱其病势来时气盛而不短促者不可考其平素宜作气盛而从病变治之权也加黄芩黄连黄檗知母防己视邪气在上中下而用之假令在上焦加黄芩【半酒洗半生用】在中焦加黄连【半酒洗半生用】在下焦加酒制黄檗知母防己之类选而用之　如大便不通而滋其邪盛者加酒制大黄以利之　如血燥而大便干燥者加桃仁泥大黄　如风结燥不行者加麻仁大黄以润之　如无澁而大便不行加煨皂角仁大黄秦艽以利之如脉澁觉身有气澁而大便不通者加郁李仁大黄以除风燥　如隂寒证为寒结秘而大便不通者以局方半硫丸或加炮附子干姜煎氷冷服之
　　大抵用药之法不惟疮疡一家凡诸疾病气素怯弱者当去苦寒之剂多加人参黄茋甘草之类以泻火而补元气余皆仿此
　　柴胡通经汤　治小儿项侧有疮坚而不溃名曰马刀亦治瘰疬
　　柴胡　当归尾　生甘草　连翘　黄芩　牛蒡子　京三棱　桔梗【各一钱半】黄连【一钱】红花【少许】
　　右作一服水二钟煎至一钟食后服此是攻里内削之剂
　　柴胡连翘汤　治男子妇人马刀疮
　　柴胡　连翘　知母【酒制】黄芩【炒各半两】黄檗【酒制】生地黄甘草【炙各三钱】当归尾【一钱半】桂【三分】牛蒡子【二钱】瞿麦穗【六钱】
　　右剉如麻豆大每服三钱或五钱水二大盏煎至一盏去滓食后稍热时时用之
　　消肿汤　治马刀疮
　　柴胡　黄芩【生用各二钱】黄连　牛蒡子【炒各半钱】黄茋蒌根【各一钱半】连翘【三钱】当归尾　甘草【各一钱】红花【少许】
　　右防咀毎服半两水二大盏煎至一盏去滓食后稍热服忌酒湿面
　　罗谦甫云曲阳县刘禅师善治疮疡瘰疬其効更防予授四方太乙膏玉烛散尅効散翠玉膏用之毎毎见効太乙膏　治疬子疮神効
　　没药【四钱】清油【一斤】黄丹【五两】脑子【研一钱】麝香【三钱】轻粉乳香【各二钱】
　　右以清油黄丹熬成膏用桞枝搅又用憨葱七枝旋旋加下葱尽为度下火不住手搅至滴水不散却入乳没脑麝轻粉等味搅匀磁器内盛用
　　尅効散
　　螌蝥【四十九个不去翅足炒】粳米【四十九粒】赤小豆【四十九粒】官桂磠砂【各半钱】
　　右五味研为细末初服一字次服半钱次服叁字又次服四字煎章柳根汤送下空心服小便淋沥并作濇为効恶心呕吐黄水无妨其瘰疬日日自消矣
　　玉烛散　治瘰疬自消和血通经
　　当归　芍药　大黄　甘草　熟地黄　芒硝黄芩　川芎【各等分】
　　右为粗末毎服三钱水一盏生姜三片煎至七分去渣温服日进一服七八日効
　　翠玉膏【方见连疮】
　　羌活连翘汤　治瘰疬初发寒热肿痛
　　防风　羌活　连翘　夏枯草　柴胡　昆布【洗】枳殻　黄芩【酒炒】川芎　牛蒡子　甘草　金银花
　　右薄荷水煎服　次以追毒散行之以化坚汤消之大効
　　防风羌活汤　治瘰疬发热者
　　防风　羌活　连翘　升麻　夏枯草　牛蒡子川芎　黄芩【酒浸】甘草　昆布【洗】海藻【洗】僵蚕
　　右薄荷水煎服　虚者加人参当归　实者加黄连大黄
　　加味败毒散　治风热上壅颈痛或因怒气增寒壮热如服四五剂不退宜服益气养荣汤【即荆防败毒散加牛蒡子参】
　　杨氏家藏治瘰疬方
　　荆芥　白僵蚕　黒牵牛【各二钱】螌蝥【二十八个去头翅足用大米炒】
　　右为末临卧时先将滑石末一钱用米饮调服半夜时又一服五更初却用温酒调药一钱或二三钱量强弱用服讫如小便无恶物行次日早再进一服又不行第三日五更初先进白糯米稀粥汤再进前药一服更以灯心汤下调琥珀末一钱重服以小便内利去恶毒为愈如小便痛用青黛一钱以甘草汤调送下即止
　　严氏三圣丸　治瘰疬
　　丁香【五十粒】螌蝥【十个】麝【另研一钱】
　　右为末用盐豉五十粒汤浸研烂如泥和前药令匀丸如菉豆大毎服五七丸食前温酒下日进三服五七日外觉小便淋沥是药之効或便下如青筋膜之状是病之根也忌湿面毒食
　　保命连翘汤
　　连翘　瞿麦【各一斤】大黄【三两】甘草【二两】
　　右剉毎服一两水二椀煎至一盏半早食后巳时服在项两邉属足少阳经服药十余日后可于临泣宂灸二七壮服药不可住至五六十日方効　一方加大黄木通贝母【一作知母】各五两雄黄七分防榔半两减甘草不用同前药为细末熟水调下三伍钱
　　三因必胜丸　治瘰疬不以年深月近及脑后两邉有小结块连复数个兼劳瘵腹内有块
　　鲫鱼【一个去膓并子】雄黄【一块鸡子大】磠砂【一钱已上二味并入在鲫鱼腹内仰安鱼于炭火上烧烟尽取出】蜈蚣【全者一条】蓬术【半两】栀子【五枚】皂角【二挺四味并烧存性】草蔴子【五个去皮灯火上烧】黄明胶【三文】
　　右为末另用皂角二挺去皮捶碎以水三碗揉去滓煮精羊肉四两烂软入轻粉五匣男子乳汁半两同研成膏和药末丸如菉豆大硃砂为衣温酒侵晨下十丸一服至晚看肉疙瘩子若项有五个则以五服药取之视其所生多少以为服数既可更进数服
　　白花蛇散　治久漏瘰疬发于项腋间増寒发热或痛或不痛
　　白花蛇【酒浸软去皮骨焙干二两】犀角屑　青皮　黒牵牛【半生半炒以上三味各半两】
　　右为末毎服二钱加腻粉半钱研匀五更糯米饮调下巳时利下恶物乃疮之根也更十余日再进一服忌发风壅热物如已成疮一月可効神騐
　　小犀角丸　常服除去根本截其源流应效如神诸疬并宜服之
　　犀角　青皮　黒牵牛【半生半炒】陈皮【各一两】连翘【半两】
　　右为细末用皂角二挻去皮子泡捶以布绞取汁一碗许又用新薄荷二斤研取汁同熬成膏以前药末为丸如桐子大毎服三十丸连翘汤食后服间以薄荷茶汤服
　　是斋立应散　治瘰疬神効已破未破皆可服
　　连翘　赤芍药　川芎　当归　甘草【炙】滑石【研各半两】黄芩　白牵牛【生取末】川乌尖【七个】土蜂房【蜜水洗饭上蒸日干各二钱半】地胆【去头翅足拌米炒米黄为度去米秤三钱】
　　右为细末毎服抄一大钱匕浓煎木通汤调下临卧服毒根从小便中出澁痛不妨毒根如粉片块血烂肉是也如未効再服继以薄荷丹解其风热且地胆性带毒济以乌尖或冲上麻闷不能强制嚼葱白一寸茶清下以解之如小便澁灯心汤调服五苓散疮处用好膏药贴若痈疽用此宣导恶毒本方去黄芩不用
　　雌雄散　治瘰疬
　　螌蝥【一雌一雄足翅全者新瓦焙焦去头翅足】贯众【二钱】鹤虱　甘草
　　右细末作两服饱饭后好茶浓防一盏调下
　　遇仙无比丸　专治瘰疬
　　白术　防榔　防风　黒牵牛【半生半炒】蜜陀僧　郁李仁【汤炮去皮】螌蝥【去翅足用糯米同炒去米不用】甘草【已上各五钱】
　　右为细末面糊为丸如梧子大毎服二十丸早晚煎甘草防榔汤送下服至一月觉腹中微疼于小便中取下疬子毒物有如鱼目状已破者自合未破者自消
　　射干连翘汤　治瘰疬寒热
　　射干　连翘　参　赤芍药　木香　升麻前胡　山栀仁　当归　甘草【炙各一两】大黄【炒二两】
　　右防咀毎服三钱水一盏煎七分去渣入芒硝少许食后温服日再服
　　括蒌子散　治瘰疬初肿疼痛寒热四肢不宁
　　括蒌子　连翘　何首乌　皂角子仁　牛蒡子【微炒】大大黄【微炒】白螺殻　栀子仁　漏芦　牵牛【微炒】甘草【生各一两】
　　右为细末毎服二钱匕食后温酒调下
　　枳殻丸　治疮疽热痈肿瘰疬
　　枳殻【去穰麸炒】牵牛【炒取头末】木香　青皮【各一两】甘草大黄
　　右为细末用皂角长一尺许者三挺约三两炮焦捶碎以好酒煮软挼取汁熬膏稠黏和前药末为丸如梧桐子大毎服三五十丸食后葱茶下日进二服
　　内消丸　治疮肿初生及瘰疬结核热毒欝滞服之内消矣大効
　　青皮　陈皮【各二两】牵牛【八两取头末二两】薄荷叶【八两】皂角【八两用不蛀者去麄皮捶碎以冷水一斗煮令极软揉汁去滓熬成膏】
　　右将青皮陈皮末并牵牛末和匀用前膏子和丸如菉豆大毎服三十丸食后荆芥茶清温水皆可下
　　必効散　治瘰疬气血虽无亏损内有疬核未去而不能愈
　　南硼砂【二钱半】轻粉【一钱】麝香【五分】巴豆【五粒去心膜】白防榔【一个】螌蝥【十四枚去足翅同糯米炒】
　　右同研极细末取鸡子二个去黄用清调药仍入殻内以湿纸数重糊口入饭甑熟取出曝干研末虚者毎服半钱实者一钱用炒生姜酒五更初调服如觉小腹痛用益元散一服其毒俱从大便出胎妇勿饵毒去后多服益气养荣汤疮口自合【精要云治瘰疬用必効散与蒌散相间服神効后有不问虚实防用必効散殊不知螌蝥性猛大毒利水破血大损元气若气血实者用此劫之而投补剂或可愈若虚而用此或用追蚀之剂瘀肉虽去而疮口不合反致不救】
　　鸡鸣散　治气疬疼痛及热毒结核或多烦闷热而不寒者
　　牵牛【一两】胡粉【一钱】大蒸【一钱】朴硝【炼成粉者三钱】
　　右为细末毎服三钱鸡鸣时井花水调服以利为度如未利再服
　　法制灵鸡弹　治瘰疬马刀腋下生者
　　螌蝥【七个去头翅足】
　　右将鸡子一个顶上敲开些小入药在内纸封固了于饭上蒸熟取出去殻切开去药五更空心和米饭嚼服小便通如米泔水状如脂即騐也如大便小便不通却服琥珀散三二贴催之然后常服后二药尤佳
　　妙灵散　服前药后却将此散与连翘丸相间常服疮愈方止
　　木香【三钱】沉香【二钱】牛膝　何首乌　当归　海螵蛸桑寄生【各一两】海藻【二两】海带　青葙子　昆布甘草节【各半两】
　　右为末每服三二钱食后温酒调下
　　内消连羌丸
　　连翘【三两】漏芦　胡桃仁　夏枯草　土根射干　泽兰　沙参　白芨【各一两半】
　　右为末入胡桃仁研匀酒糊为丸如桐子大每服三五十丸空心食前盐酒下
　　玉屑妙灵散
　　滑石【细研为末】
　　右毎服一钱煎川木通汤调下
　　六丁神散
　　苦丁香【六枚或秤半钱】白丁香【一钱】苦参末【五分】磨刀泥【胃石者佳一名龙泉粉】赤小豆　白僵蚕【去系嘴炒各一钱】大螌蝥【七个去头足炒】
　　右六味共为细末每服一钱重空心用无灰酒调下
　　薄荷丹　解瘰疬风热之毒自小便去宣毒后常须服薄荷　皂角【不蛀者去皮】连翘　何首乌【米泔浸】蔓荆子京三棱【煨】荆芥【各一两】
　　右为末好豉二两半以米醋煎沸洒豉淹令软研如糊和丸桐子大每服三十丸食后熟水下日一服病虽愈常服之
　　四圣散　治瘰疬服白花蛇散转利后服此药调之永去其根
</div>
    <div class="pagination">
<a href="证治准绳_page311.html">上一页</a><span>...</span><a href="证治准绳_page307.html">307</a><a href="证治准绳_page308.html">308</a><a href="证治准绳_page309.html">309</a><a href="证治准绳_page310.html">310</a><a href="证治准绳_page311.html">311</a><span class="current-page">312</span><a href="证治准绳_page313.html">313</a><a href="证治准绳_page314.html">314</a><a href="证治准绳_page315.html">315</a><a href="证治准绳_page316.html">316</a><a href="证治准绳_page317.html">317</a><span>...</span><a href="证治准绳_page313.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
