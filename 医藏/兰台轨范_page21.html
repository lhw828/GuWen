<!DOCTYPE html>
<html>
<head>
    <meta charset="UTF-8">
    <title>兰台轨范 - 第 21 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰台轨范 - 第 21 页/共 29 页</h1>
    <div class="content">　　灵枢
　　厥病篇厥心痛与背相控善瘈如从后触其心伛倭者肾心痛也厥心痛痛如以锥鍼刺其心心痛甚者脾心痛也厥心痛色苍苍如死状终日不得太息肝心痛也厥心痛卧若徒居心痛间动作痛益甚色不变肺心痛也真心痛手足凊至节心痛甚旦发夕死夕发旦死
　　千金
　　胸痹令人心中坚痞急痛肌中若痹绞痛如刺不能俯仰胸前皮皆痛手不得犯短气咳唾引痛咽塞痒燥时欲呕吐烦闷自汗出或引背痛不治数日死
　　外台
　　九种心痛　一虫　二注　三气　四悸　五食　六饮　七冷　八热　九去来痛
　　恶注心痛　中恶心痛心腹绞刺奄奄欲絶
　　【近人患心胃痛者甚多十人之中必有二三皆系痰饮留于心下乆成饮囊发作轻重疎数虽各不同而病因一辙治法以涤饮降气为主凡病竟有时代之不同如近三十年中咳吐血者十人而五余少时此病絶少亦不可解也】
　　心胃痛方
　　栝娄薤白白酒汤【金匮】胸痹之病喘息欬唾胸背痛短气寸口脉沉而迟关上小数此汤主之
　　栝娄【一枚捣】薤白【半斤】白酒【七升】
　　右三味同煮取三升分温再服
　　栝娄薤半夏汤【金匮】胸痹不得卧心痛彻背者此汤主之
　　即前方加半夏半升
　　枳实薤桂枝汤【金匮】胸痹心中痞气气结在胸胸满脇下逆抢心此汤主之人参汤亦主之
　　枳实【四枚】厚朴【四两】薤白【半斤】桂枝【一两】栝娄【一枚捣】右五味以水五升先煮枳实厚朴取二升去渣内诸药煮数沸分温三服
　　人参汤【金匮即理中汤】
　　茯苓杏仁甘草汤【金匮】胸痹胸中气塞短气此汤主之橘枳姜汤亦主之
　　茯苓【三两】杏仁【五十枚】甘草【一两】
　　右三味以水一斗煮取五升温服一升日三不差更服
　　橘皮枳实生姜汤【金匮】
　　橘皮【一升】枳实【三两】生姜【半斤】
　　右三味以水五升煮取二升分温再服
　　薏苡仁附子散【金匮】胸痹缓急者此主之
　　薏苡仁【十五两】大附子【十枚泡】
　　右二味杵为散服方寸日三服
　　桂枝生姜枳实汤【金匮】心中痞诸逆心悬痛此汤主之桂枝　　生姜【各三两】枳实【五枚】
　　右三味以水六升煮取三升分温三服
　　赤石脂丸【金匮】心痛彻背背痛彻心此主之
　　蜀椒【一两】乌头【一分泡】附子【半两】亁姜【一两】赤脂【一两】右五味末之蜜丸如梧子大先食服一丸日三服不知再加【此治大寒之症】
　　九痛丸【金匮】治九种心疼
　　附子【三两泡】狼牙【一两炙香】巴豆【一两去皮心熬研如脂】人参　　亁姜　　茱茰【各一两】
　　右六味末之炼蜜丸如梧子大酒下强人初服三丸日三服弱者二丸　兼治卒中恶腹胀痛口不能言又治连年积冷流注心胸痛并冷气上冲落马坠车血疾等皆主之忌口如常法
　　大建中汤【金匮】心胸中大寒痛呕不能饮食腹中寒上冲皮起出见有头足上下痛不可触近此主之蜀椒【二合去汗】亁姜【四两】人参【二两】
　　以水四升煮取二升去渣内胶饴一升防火煎取一升半分温再服如一炊顷可饮粥二升后更服当一日食糜温覆之
　　疗胸痹心痛方【千金】
　　灸膻中百壮穴在鸠尾上一寸【此灸神效百壮灸疮愈再灸非一日满百壮也】
　　熨背法【千金翼】治胸痹心背疼痛气闷
　　乌头　　细辛　　附子　　羌活　　蜀椒桂心【各一两】川芎【一两三钱半】
　　右共为散以少醋拌绵褁防火炙令暖以熨背上
　　疗心痛方【外台】
　　生油半合温服瘥【此乃治虫痛之方】
　　海蛤丸【丹溪】治痰饮心痛
　　海蛤【烧灰为末过数日火毒散用】蒌仁【研】
　　右以海蛤入蒌内亁湿得所为丸毎服五十丸
　　失笑散【经騐】治妇人心痛气刺不可忍
　　五灵脂　　蒲黄【等分】
　　毎用二钱醋熬膏入水煎服【此方治瘀血犯心】
　　鹤虱散【外台】胡粉丸【外台】疗心痛如虫啮方【外台】芜荑散【以上四方俱见虫门】平胃散【见通治】半夏防心汤【见膈吐】
　　腰痛
　　灵枢
　　经脉篇肝足厥隂也是动则病腰痛不可以俯仰　终始篇刺诸痛者其脉皆实从腰以上者手太隂阳明皆主之从腰以下者足太隂阳明皆主之病在腰者取之腘
　　病源
　　肾主腰脚肾经虚损风冷乗之故腰痛也又邪客于足少隂之络令人腰痛引小腹不可以仰息诊其尺脉沉主腰背痛尺寸俱浮直下此为督脉腰强痛
　　风湿腰痛　劳伤肾气经络既虚或因卧湿当风风寒乗虚于肾肾经与血气相击而腰痛
　　肾着腰痛　肾主腰脚肾经虚则受风冷内有积水风水相搏浸积于肾肾气内着不能宣通故令腰痛其痛状身重腰冷腹重如带五千钱如坐于水形状如水不渇小便自利饮食如故乆乆变为水病肾湿故也背倭　肝主筋而藏血血为隂气为阳阳气精则养神柔则养筋隂阳和同则血气调适共相荣养也邪不能伤若虚则受风风寒于脊膂之筋冷则挛急故令背倭
　　脇痛　邪气客于足少阳之络令人脇痛欬汗出隂气击于肝寒气客于脉中则血泣脉急引脇与小腹诊其脉而急脇下如刀刺状如飞尸至困不死【脇痛属足少阳不属足厥隂】
　　腰痛方
　　甘姜苓术汤【金匮】肾着之病其人身体重腰中冷如坐水中形如水状反不渇小便自利饮食如故病属下焦身劳汗出衣里冷湿乆乆得之腰以下冷痛腹重如带五千钱
　　甘草　　白术【各二两】亁姜　　茯苓【各四两】
　　右四味以水五升煮取三升分温三服腰中即温
　　青娥丸【局方】治肾虚为风冷所乗或处湿地或坠堕伤损或因风寒皆令腰间似有物垂坠也悉主之胡桃【二十个去殻皮】破故纸【酒炒六两】蒜【四两熬膏】杜仲【姜汁炒十六两】右共为末丸如桐子大温酒下妇人淡醋汤下三十丸
　　加味小柴胡汤【良方】治伤寒脇痛
　　柴胡【二钱】半夏【一钱半】黄芩【二钱】人参【一钱五分】牡蛎粉【一钱】枳殻【一钱】甘草【一钱】
　　右作一服姜五片红枣二枚煎服
　　摩腰膏【丹溪】治老人腰痛妇人白带
　　附子尖　　乌头尖　　南星【各二钱半】硃砂　　雄黄樟脑　　丁香【各一钱半】亁姜【一钱】麝香【大者五粒】
　　右共为末蜜丸龙眼大毎一丸用生姜汁化开如厚粥火上烘热放掌上摩腰中药尽贴腰上即烘绵衣缚定腰热如火间二日用一丸【此法近有人专用此治形体之病凡虚人老人颇有效騐其术甚行　又此方加入倭硫黄人参鹿茸沉香水安息等大补之品摩虚损及老人更妙　又一法以蔴油黄蜡为丸如胡桃大烘热摩腰上俟腰上热然后紥好一丸可用数十次　腹中病亦可摩】
　　疗腰痛方【良方】
　　杜仲　　肉苁蓉　　破故纸　　人参　　当归
　　秋石　　川巴防　　鹿角霜【各等分】
　　右后末用猪腰子一个洗净淡盐汤泡过劈开两边中间勿断细花开用前药渗入另用稀绢一块包褁绵紥外用小灌入酒少许纸封毋令走泄药气煮熟取食之饮醇酒三杯立愈
　　又方【竒效】
　　胡桃肉　　补骨脂　　杜仲【各四两】
　　右作二贴毎贴用水二盏煎服
　　麋茸丸【本事】治肾虚腰痛
　　麋茸【一两鹿角亦可】免丝子末【一两】舶上茴香【半两】
　　右为末用羊肾一对酒煮烂去膜研和丸桐子大如羊肾少入酒糊佐之毎服三五十丸温酒或盐汤下
　　药碁子【本事方】治腰腿痛气滞
　　牵牛不拘多少用新瓦入火煿得通红便将牵牛顿在瓦上自然半生半熟不得拨动取末一两入细研硫黄一钱同研匀分三分毎用白麺一匙水和捍开切作碁子大五更初以水一盏煮热连汤温送下如住即己未住隔日再作予尝有此疾毎发止一服痛止
　　二神丸【本事方】左金丸【俱见通治】
　　【按腰痛属虚者固多而因风寒痰湿气阻血凝者亦不少一概蛮补必成痼疾不可不审】
　　腹痛
　　金匮
　　趺阳脉防法当腹满不满者必便难两胠疼痛此虚寒从下上也当以温药服之　病者腹满按之不痛为虚痛者为实可下之舌黄者下之黄自去　腹满时减复如故此为寒当与温药　夫中寒家喜欠其人清涕出发热色和者善　中寒其人下痢以里虚也欲不能此人肚中寒　夫痩人绕脐痛必有风冷谷气不行而反下之其气必冲不冲者心下则痞
　　伤寒论
　　病人不大便五六日绕脐痛烦躁发作有时者此有燥屎故使不大便也　太隂之为病腹满而吐食不下自痢益甚时腹自痛若下之必胸中结鞕　伤寒五六日腹中痛若转气下趣少腹者此欲自痢也
　　腹痛方
　　厚朴七物汤【金匮】病腹满发热十日脉浮而数饮食如故此汤主之
　　厚朴【半斤】甘草　　大黄【各三两】大枣【十枚】枳实【五枚】桂枝【二两】生姜【五两】
　　右七味以水一斗煮取四升温服八合日三服呕者加半夏五合下痢去大黄寒多者加生姜至半斤
　　附子粳米汤【金匮】腹中寒气雷鸣切痛胸脇逆满呕吐此汤主之
　　附子【一枚泡】半夏【半升】甘草【一两】大枣【十枚】粳米【半升】右五味以水八升煮米熟汤成去滓温服一升日三服
　　蒸脐法　　亦可随病所在蒸之外科寒症亦能蒸散丁香　　木香　　半夏　　南星　　川乌归身　　肉桂　　麝　　氷　　乳香　　大黄硝　　山甲　　雄黄　　蟢窠　　白蔲
　　右为粗末放麺圏内上用铜皮一片多钻细眼用艾火灸铜皮上毎日十余火满三百六十火病除药味亦可因症加减其药用烧酒姜汁等拌湿
　　厚朴二物汤【金匮】痛而闭者此汤主之
　　厚朴八【两】大黄【四两】枳实【五枚】
　　右三味以水一斗二升先煮二味取五升内大黄煮取三升温服一服以痢为度
　　大黄附子汤【金匮】脇下偏痛发热其脉此寒也以温药下之宜此汤
　　大黄【三两】附子【三枚泡】细辛【二两】
</div>
    <div class="pagination">
<a href="兰台轨范_page20.html">上一页</a><span>...</span><a href="兰台轨范_page16.html">16</a><a href="兰台轨范_page17.html">17</a><a href="兰台轨范_page18.html">18</a><a href="兰台轨范_page19.html">19</a><a href="兰台轨范_page20.html">20</a><span class="current-page">21</span><a href="兰台轨范_page22.html">22</a><a href="兰台轨范_page23.html">23</a><a href="兰台轨范_page24.html">24</a><a href="兰台轨范_page25.html">25</a><a href="兰台轨范_page26.html">26</a><span>...</span><a href="兰台轨范_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
