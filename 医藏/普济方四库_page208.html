<!DOCTYPE html>
<html>
<head>
    <meta charset="UTF-8">
    <title>普济方四库 - 第 208 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 208 页/共 1812 页</h1>
    <div class="content">　　明矾　胆矾【各二钱半】马牙朴硝【一钱】
　　右为细末用竹筒吹入喉中手扯住鼻孔一时牙闗急吹入鼻孔中
　　又方
　　猪牙皂角【二钱半】硼砂　五倍子【各一钱】
　　右为末用醋蜜调鹅翎入口中缴出痰
　　白矾散【出圣恵方】　治喉痹气闷
　　白矾　硼砂　马牙硝【各半两】
　　右于甆合子盛用盐泥固济干以炭火煆令通赤取出细硏用纸一两重匀摊置于湿地上以物盖之一宿出火毒后再细研为散用半钱内于竹管中吹之喉内湏防即通如是咽门肿只以箆子抄药防于肿处咽津即瘥
　　马牙硝散【出圣恵方】　治喉痹气欲絶
　　马牙硝　硝石　硼砂【已上各半两】
　　右以瓷瓶子内盛用盐泥固济干以慢火煆成汁良久取出冷于地坑子内先以甘草水洒后用纸三重裹药以土盖之三宿出火毒后取出细研为散每服半钱用箆子抄内咽中咽津更以竹管吹入喉中瘥
　　硝石散【出圣恵方】　治喉痹热毒气盛痛
　　硝石　白矾　砒霜【各半两】
　　右同细研于瓷合中盛盐泥固济干炭火中烧令通赤取出向地坑中三日出火毒细研如粉咽喉肿闭处防少许便破
　　治咽喉
　　牛膝根　糯米【用四十九粒碾碎为末】
　　右用水二盏煎服或生用干用俱妙如治便毒以带皮生姜米醋调傅之
　　治喉中毒百发百中及咽喉一切疾【出衞生寳方】
　　皂角【畧炮去土】髙良姜【各等分】
　　右为末搐鼻或已甚先湏含香油一口不可吞就后搐之如已结成少顷要令浓血随油而出轻者只含水如前法一用管子吹入喉中涎出愈神効不可言
　　治喉痹【出本草】
　　以牛角烧灰为末酒服方寸匕
　　又方【出本草】
　　取黄蘖根以水研汁含之
　　保安散　治喉内结核不消
　　石胆　硼砂
　　右研细每用竹筒吹之或以筯头蘸之
　　去涎散【出危氏方】
　　草乌　鸭嘴青　胆矾【各等分】
　　右为末先用酽醋煮皂角调鹅翎刷傅赤肿处开口流出涎即将绵毬一指头大以绵线系定蘸前药末吞咽至肿毒处即抽出凡如此一二次其毒即破开口流出去尽涎血却以后合疮口药上停久温盐水灌潄后进食亦可合疮口药方用白矾黄丹麝香等分为末以筯调防疮口上
　　千金疗喉舌诸疾方
　　松子　苦芥子
　　右以苦酒和贴上
　　金鎻匙【出仁存方】　治咽喉肿塞
　　雄黄末【半钱】巴豆【一粒去油】
　　右作一服生姜自然汁调灌下或吐或下皆愈一方细研每遇急患不可下药者用有口酒瓶装入火一炷烧之烟起将瓶嘴入一邉鼻中用纸覆瓶口熏之
　　立圣膏【出百一选方】　治纒喉风
　　巴豆　齐州半夏【各三七粒】
　　右将半夏轻捶每粒分作四片巴豆剥去心膜银铜石器内米醋三椀文武火熬尽醋为度用清醋防洗过研为膏子每患纒喉风喉痹或癎疾用一挖耳以生姜自然汁一茶脚化下甚者灌药少时吐出恶涎如鱼冻相似立愈极有神効
　　治喉风
　　皂角【烧灰】飞盐
　　右为末向喉内吹之一二次必効用净水漱之
　　治咽喉紫舌胀
　　元明粉　白矾【各等分】
　　右为细末吹在口内立効
　　吹喉散　治喉痹乳蛾喉风
　　明矾【二两】胆矾【五钱】
　　右研细吹患处立効
　　治喉痹方
　　青矾【半两研】杜牛膝草【秋冬用根二寸春夏用心梗】
　　右同研看患处以笔蘸少许令吐脓血涎沫即愈
　　矾硝散【出朱氏集騐方】　治急喉痹纒喉风兼主重舌咽喉肿塞软疮
　　白矾【半两飞过】朴硝【一钱飞过】
　　右细研为末掺入口中其効如神或搐鼻中一方铜筯防肿处再防疮如穿硬则用针
　　治急喉肿闭
　　藜芦　猪牙皂角
　　右等分为末吹入喉中
　　立应丸【一名如圣散出十便良方】　治纒喉风急喉闭
　　南星【一个刮去皮一方炮地埋出火毒一夜】白僵蚕【七个】
　　右挖南星心空作孔子入蚕于内湿纸褁文武火煨熟取出等分为末粥饮丸如桐子大如不丸只用绵裹药末吞之亦便如开口不得涂齿上亦妙又为末每一匙以生姜汁调下如开喉不得以小竹管劈开口灌之涎自出小可只涂于唇上后用大姜一块略炙过含之一方用蜜姜汁调药将鹅毛蘸药缴口内有涎吐出
　　塩矾散【一名玉珍散出经騐良方】　治喉中乳鹅渐长塞喉者及治悬喉痈垂长咽中妨闷
　　白矾【煆为末】盐【炙等分】
　　右研细用筯头频乳鹅上即焦硬而愈切不可挑破后有根时再发
　　治急喉闭【出经騐良方】
　　马屁勃【即灰菰】防硝【各一两】
　　右为末每用一字许吹入喉内吐涎血出立愈
　　治走马喉闭【出朱氏集验方】
　　白僵蚕【半两炒】甘草【一钱生】
　　右为末每服一钱生姜汁调下涎出立愈
　　治纒喉风【出朱氏集騐方】
　　白矾　铜緑
　　右等分为末用一字鼻内搐之
　　又方【出海上名方】
　　生川乌头尖　胆矾
　　右等分为末每服一匙酒半钟调服如口不开即灌之
　　二圣散【出济生方】　治纒喉风急喉痹
　　鸭嘴胆矾【二钱半】白僵蚕【去丝嘴半两】
　　右为细末每服少许以竹管吹入喉中立愈
　　僵蚕散【一名开闗散出仁存方】　治喉风急喉痹
　　白僵蚕【直者去丝嘴焙】明白矾【半飞半生用】
　　右等分为末每服一钱取生姜自然汁浓调咽下小儿入新薄荷少许同姜汁研更加生蜜少许同调半钱服药后不可饮汤水解药力住膈上少时也一方白梅和丸皂子大绵裹入喉涎出愈一方蜜丸含化
　　神効方【出三因方】　治喉闭热肿语声不出
　　荆芥穂【别为末】萆麻【生去皮研各等分】
　　右入生蜜少许丸如皂子大以绵裹含化急则嚼化一法用朴硝不用荆芥
　　治喉痹方
　　牛蒡子【六分】马蔺【八分】
　　右为散空心暖水调服方寸匕渐加至一匕半日再服
　　胜金散　治咽喉卒肿喉痹
　　戎盐【一两】青黛【半钱】
　　右同研匀每服半钱匕或一字用小筒吹入咽喉咽津効
　　治喉痹方【出圣恵方】
　　白矾【烧令汁枯研】白附子【末各等分】
　　右研令匀涂在舌上咽津有涎即吐之
　　烟方【出圣恵方】
　　白僵蚕【三七枚直者】乳香【一分】
　　右为末每服一钱匕香炉上烧开口令烟熏入喉中涎出効
　　疗喉痹急疼妨闷不通方
　　射干　当归【各三两】
　　右切以水三升煮取一升稍稍含之吐去更含
　　升麻散【出圣恵方】　治喉痹肿热痛闷
</div>
    <div class="pagination">
<a href="普济方四库_page207.html">上一页</a><span>...</span><a href="普济方四库_page203.html">203</a><a href="普济方四库_page204.html">204</a><a href="普济方四库_page205.html">205</a><a href="普济方四库_page206.html">206</a><a href="普济方四库_page207.html">207</a><span class="current-page">208</span><a href="普济方四库_page209.html">209</a><a href="普济方四库_page210.html">210</a><a href="普济方四库_page211.html">211</a><a href="普济方四库_page212.html">212</a><a href="普济方四库_page213.html">213</a><span>...</span><a href="普济方四库_page209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
