<!DOCTYPE html>
<html>
<head>
    <meta charset="UTF-8">
    <title>圣济总录 - 第 246 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 246 页/共 447 页</h1>
    <div class="content">　　治耳聋，大豆酒方大豆（拣一升） 鸡屎白（捣炒半升）上二味，先炒大豆声绝，入鸡屎白，取酒五升沃之，良久去滓，分温三服，浓衣盖取汗治耳聋铁酒方铁（五两） 酒（一升）上二味烧铁令赤，投酒中，去铁饮之，仍以磁石塞耳中。

　　治耳鸣耳聋塞耳，鱼脑膏方鲤鱼脑（六合） 当归 防风（去叉） 细辛（去苗叶） 附子（去皮脐） 芎 白芷（各一分）上七味，除鱼脑，并锉碎，银器中和鱼脑，煎成膏，去滓倾入合中澄凝，每以枣核大绵裹，塞耳中。

　　治耳鸣耳聋，塞耳，木通丸方木通（锉） 细辛（去苗叶） 桂（去粗皮） 菖蒲 当归（切焙） 甘草（炙锉） 独活（去芦头各半两） 附子（炮裂去皮脐） 石（研如粉各一分）上九味，捣研为末，旋以葱汁和丸，如枣核，绵裹塞耳中。

　　治耳鸣耳聋，塞耳，芎 膏方芎 当归 细辛（去苗叶） 白芷（各一分）上四味细锉，以雄鱼脑六合和，于银器中煎成膏，去滓倾入合中澄凝，以枣核大绵裹，塞耳中。

　　治耳聋，塞耳，丹参膏方丹参（洗） 蜀椒（去目并闭口炒出汗） 大黄 白术 芎附子（去皮脐） 干姜 巴豆（去皮心） 细辛（去苗叶） 桂（去粗皮各半两）上一十味， 咀，以醋渍一宿，用炼成猪脂三斤，同置银器中，微火煎成膏，去滓，倾入瓷合中澄凝，以绵裹枣核大，塞耳中。

　　治耳聋，塞耳，菖蒲丸方菖蒲 木通（锉） 磁石（ 醋淬研） 乳香 杏仁（汤浸去皮尖双仁炒） 蓖麻子（去皮）松脂 蜡（各一分）上八味，捣研极细，入鹅膏，同捣一二百杵，捻如枣核大，以针穿中心，作一孔子，先挑耳令净，然后内药耳中，日再，初着时痒及作声，勿怪。

　　治耳聋，塞耳，乳香丸方乳香 杏仁（汤浸去皮尖双仁炒） 蓖麻子（去皮） 附子（炮裂去皮脐） 磁石（醋淬七遍） 木通（锉） 桃仁（汤浸去皮尖双仁炒各半两） 巴豆（去皮心炒一分） 菖蒲 松脂（各三分）上一十味，先捣罗磁石木通菖蒲附子为末，其余捣研为膏，入末同捣一二百杵，捻如枣核大，中心通一孔子，以绵裹塞耳中，一日三换，轻者三日，重者十日、愈。

　　治耳聋，塞耳，地黄丸方生地黄（洗） 杏仁（汤浸去皮尖双仁炒） 巴豆（去皮心炒） 食盐 乱发灰（各半两）上五味，捣烂如膏，捻如枣核，以薄发裹，塞耳中，日一易之，当有黄水出，即去药。

　　治耳聋，塞耳，蓖麻丸方蓖麻子（去皮半两） 乳香 食盐 巴豆（去皮炒各一分） 松脂 蜡 杏仁（汤浸去皮尖双仁炒各半两）上七味，捣烂如膏，捻如枣核，塞耳中，三日一易。

　　治耳聋，塞耳，附子散方附子（炮裂去皮脐） 磁石（ 醋淬一七遍） 龙骨 菖蒲 本（去苗土各一分）上五味，捣罗为散，以绵裹一钱匕，塞耳中。

　　治耳聋，塞耳，羌活丸方羌活（去芦头） 玄参 木通（锉） 乌头（炮裂去皮脐） 防风（去叉各一分）上五味，捣罗为末，熔蜡和捻如枣核，塞耳中，日一易。

　　治耳聋，烧肾散方磁石（一两醋淬七次细研水飞） 附子（一两炮裂去皮脐） 巴戟（一两） 川椒（一两去目及闭口者微炒去汗）上四味，捣罗为细散，每服用猪肾一只，去筋膜细切，葱白薤白各一切，入药一钱，盐花一字，和搅令匀，以十重湿纸裹，于 灰火内煨熟，空腹细嚼，用酒解薄粥送下，十日大效。

　　治久耳聋方乌驴乳（一合） 皂荚（半挺为末） 蜡（一两）上三味相和，于铫子内熔成膏堪丸，即丸如枣核大，用针穿透，安耳中一宿，至来日看之，有物下来在耳门中，即便取却，再用一两度即瘥。

　　又方桃仁（三分汤浸去皮） 松脂（三分） 椒目末（一分半） 巴豆（三七粒去皮心炒研）上四味，都研如膏，捻如枣核，中穿一孔，绵裹塞耳中，数日一易。

　　治耳聋，塞耳，葶苈膏方葶苈（纸上炒烂捣） 盐（研） 杏仁（汤浸去皮尖双仁炒研各一两）上三味，捣研极烂，入猪膏中，以银器盛，慢火煎成膏，倾入瓷合中，以绵裹枣核大，塞耳中。

　　治耳聋，塞耳，菖蒲丸方菖蒲（一寸） 巴豆（一粒去皮心炒） 蜡（一分）上三味，捣烂捻作七丸，每一丸，中穿一孔子，以绵裹塞耳中，日一易。

　　治耳聋，塞耳，食盐丸方食盐 杏仁（去皮尖双仁炒各一分）上二味烂捣，以纯鸟羊屎新湿者和丸，如枣核大，塞耳中，勿令风入，干即易之，至七日二七日，耳中有声渐入，即以苇管长二寸内耳中，四畔以面封之，勿令气出，以薄面饼子裹筒头上，以艾炷灸三壮，耳内即有干黑脓出，须挑却，还根据前法，一日两度，以后常用乱发塞之。

　　治耳聋，塞耳，附子丸方附子（炮裂去皮脐） 菖蒲（各半两）上二味捣罗为末，以醋和如枣核，绵裹，临卧时塞耳中，夜一易之，有黄水出、瘥。

　　治耳聋，塞耳，大枣丸方大枣（十五枚去核） 蓖麻子（一百粒去皮）上二味烂捣，捻如枣核，塞耳中，二十日效。

　　治耳聋，塞耳，巴豆丸方巴豆（十粒去皮心炒） 松脂（半两）上二味，捣烂捻如枣核，塞耳中，汁出即愈。

　　又方蜗牛子（一分） 石胆（一分） 钟乳（一分） 龙脑上四味，除龙脑，同研为细末，一瓮瓶盛之，以炭火烧令通赤，候冷取出，研入龙脑少许，每用油调药一字，滴入耳中，无不瘥。

　　又方雄黄（一分） 硫黄（一分）上二味同研为末，绵裹一字，放耳中，即瘥。

　　治耳聋灌耳方鹅毛翎根筒（七茎） 灯心（七茎） 木通（一两） 地龙（三条）上四味相和，烧为灰细研，每用半钱匕，以生油调，倾入耳中，便用绵子塞耳，且侧卧良久，如此三度。

　　治耳聋，枫香脂丸方枫香脂（半钱） 巴豆（七粒去皮心）上二味同研相入，捻如枣核，绵裹塞耳中。

　　治耳聋，塞耳，牙硝散方马牙硝（半两） 龙脑（半钱匕） 蕤仁（去皮半分）上三味为散，入黄蜡二钱熔和，绵裹一枣核大，塞耳中。

　　治耳聋，塞耳，椒目丸方椒目（四十九粒） 巴豆（二粒和皮用）上二味，同研匀，入饭丸如枣核绵裹，夜后塞在聋耳内。

　　治耳聋，塞耳，黄瓜根方黄瓜根上一味，削如枣核塞耳，数日干，耵聍脓血自出尽，即瘥。

　　治耳聋，塞耳，醋煮附子方附子上一味，以醇醋微火煮一宿，削如枣核，以绵裹塞耳中。

　　治耳聋塞耳，真珠粉方真珠末（一分）上一味，研如粉，以绵裹一钱匕，塞耳中。

　　治耳聋塞耳桃仁方桃仁（汤浸去皮尖双仁炒一分）上一味捣烂，捻如枣核，以赤楮皮裹，塞耳中。

　　又方杏仁（去皮尖一分）上一味，捣烂如枣核大，以赤楮皮裹，塞耳中。

　　治耳聋，吸鼻，麝香散方麝香 细辛（去苗叶） 干姜（炮） 根（洗净焙各一分）上四味，捣罗为散，患左耳，吸入右鼻，患右耳吸入左鼻，不拘时。

　　治耳聋滴耳鸡卵方新鸡卵（一枚） 巴豆（一粒去皮心膜）上二味，先于鸡卵上开一窍，将巴豆内鸡卵中，以纸两重面粘贴盖，却与鸡抱，以其余卵鸡子出为度，取汁滴于耳内，日三两次，五七日瘥。

　　治耳聋，滴身，鲫鱼胆膏方鲫鱼胆（一枚） 乌驴脂（少许） 生油（半两）上三味和匀，内楼葱管中七日，滴于耳内，瘥。

　　治耳聋，滴耳，胡麻油方胡麻油（一合） 木香（醋浸一宿焙杵末半两）上二味，银器内微火煎三五沸，绵滤去滓，旋滴耳中，以瘥为度。

　　治耳聋，滴耳，鹅膏方鹅膏（一合）上一味，以少许滴耳中。

　　治耳聋，滴耳，生油方生油（一合）上一味，滴入耳中，日三五次，候其塞出即瘥。

　　治耳聋，滴耳，蟹汁方生蟹（一枚）上一味，捣绞取汁，以少许滴耳中。

　　治耳聋，滴耳，龟尿方龟上一物，安于合中荷叶上养之，专看叶上有尿，收取滴耳中。

　　治耳聋滴耳，杏仁方杏仁（七粒汤浸去皮尖双仁炒）上一味，分三停，各以绵裹，每裹着盐一颗如小豆许，以器盛，于饭甑上蒸之，饭熟取出一裹，令患人侧卧，捻汁入耳中，久又以一裹捻入耳中，取瘥为度。

　　治耳聋，灌耳，益母草汁方益母草（一握洗）上一味研取汁，少灌耳中、瘥。

　　治耳聋，灌耳，酽醋方酽醋（二合）上一味，温灌耳中，以绵塞定，半日许，必有物出，即瘥。

　　治耳聋，灌耳，鲫鱼脑方鲫鱼脑（一合）上一味，以竹筒子盛蒸之，冷灌耳中。

　　治耳聋，灌耳，鼠胆方鼠胆上一味，取汁滴入耳内令透，初益聋，半日后，便能听，虽久亦瘥。

　　治耳聋，熏耳，雄黄散方雄黄 防风（去叉） 菖蒲 石 乌头（去皮脐） 椒（去目并闭口炒出汗各一分） 大枣核（十枚）上七味，捣罗为散，以香炉中安艾一弹子大，次着黄柏末半钱匕于艾上，复以药二钱匕着艾上，火燃向耳熏之。

　　治耳聋，蜡纸角方。

　　蜡纸（一张）上一物，剪为四片，每一片，于箸上紧卷，抽却箸，以蜡纸卷子，安耳中燃之，待火欲至耳，急除去，当有恶物出在残纸上，日一角之，角了以蜡塞定。

　　治耳聋铁 方铁上一物，口内含之，随聋耳左右，以磁石一块枕之，旬余气通即止，又方以绵裹铁沙内耳中，口含磁石，大法本同，今并为一方。

　　治耳聋方巴豆（一枚去皮心膜）上一味，以黄蜡裹，两头作孔通气，安耳中。

　　治耳卒聋方菖蒲（一寸） 巴豆（一枚去心皮）上二味捣研，分为七丸，每取一丸，绵裹塞耳中。

</div>
    <div class="pagination">
<a href="圣济总录_page245.html">上一页</a><span>...</span><a href="圣济总录_page241.html">241</a><a href="圣济总录_page242.html">242</a><a href="圣济总录_page243.html">243</a><a href="圣济总录_page244.html">244</a><a href="圣济总录_page245.html">245</a><span class="current-page">246</span><a href="圣济总录_page247.html">247</a><a href="圣济总录_page248.html">248</a><a href="圣济总录_page249.html">249</a><a href="圣济总录_page250.html">250</a><a href="圣济总录_page251.html">251</a><span>...</span><a href="圣济总录_page247.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
