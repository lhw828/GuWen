<!DOCTYPE html>
<html>
 <head>
  <meta charset="utf-8"/>
  <title>
   普济方针灸 - 第 60 页/共 82 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方针灸 - 第 60 页/共 82 页
  </h1>
  <div class="content">
   腰痛
　　（附论）凡腰痛之病。皆本于肾。盖肾系于腰脊也。诸经各有腰痛不同。当随证治之。凡腰痛引项脊尻背如重状者。病在足太阳脉也。刺其 中正经出血。春毋见血（委中穴也）。腰痛如以针刺不可俯仰。不可以顾者。刺少阳成骨之端少出血。夏毋见血（成骨在膝外廉之骨独起者）。
　　腰痛不可以顾顾。如有见善悲者。病在阳明也刺阳明于 前三 上下刺之出血。秋毋见血（三里穴也）。腰痛引脊内廉者。属少阴。刺内踝上二 出血。春毋见血。出血太多。则不可复（复溜穴也）。腰痛腰中如张弓弩弦者。属厥阴。刺 踵鱼腹之外。循之累累然乃刺之（蠡沟穴也）。腰痛引肩目KT KT 然。时遗溲者。病在解脉。刺膝筋内分肉间。 之外廉出血。血变而止（亦太阳之穴也）。腰痛如引带。常如折腰状。善恐者。亦解脉病也。刺 中结络如黍粟。刺之血射。以见黑血而止（委中穴也）。腰痛如以小锥居其中。怫然肿者。病在同阴之脉刺绝骨之端。为三 （阳辅穴也）。腰痛怫然肿者。属阳明之脉刺 下去地一尺所（承山穴也）。
　　腰痛不可以俯仰。仰则恐仆。得之举重伤腰。冲络绝血归之。刺 阳筋之间上 数寸衡居。
　　为二 （委阳穴也）。腰痛上累累然汗出。汗干令人欲饮。饮已欲走者。属会阴之脉。刺跷上下五寸横居。视其盛者出血（承筋穴也）。腰痛痛上怫怫然。甚则悲与恐者。病属飞扬之脉也。刺内踝上五寸。少阴之前与阴维之会（复溜及筑宾穴）。腰痛痛引膺。目KT KT 然。甚则反折舌不能言者。病在昌阳之脉。刺内踝上大筋前。太阴后。上踝二寸所（交信穴也）。腰痛而热。热甚生烦。腰下如有横木居其中。甚则遗溲者。病在散脉。刺膝前骨肉分间络外廉束脉三（地机穴也）。腰痛不可以咳。咳则筋缩急者。病在肉里之脉。刺太阳外少阳绝骨之后为二（分肉穴也）。腰痛脊亦痛。颈KT KT 然。目KT KT 欲僵仆。刺 中出血。腰痛上寒。刺足太阳阳明。上热。刺足厥阴。中热而喘。刺足少阴。刺 中出血。腰痛上寒不可顾。刺足阳明大便难。刺足少阴。少腹满。刺足厥阴。如折不可俯仰。不可举。刺足太阳明。痛引少腹控不可以仰。刺腰尻交者。两踝胛上。以月死生为 数。发针立已。左取右。右取左。此治腰痛之法也。众穴之外。又有遗法者。附之于后。
　　
　　〔法〕
　　治腰引小腹痛。穴居治腰痛恶寒。小腹坚结。癃闭不得小便。泄利。腰背卒痛。穴胞肓治腰痛不能俯仰。小便赤涩。腰尻重不能举。穴秩边治腰重不能举体。穴委中治腰髋疼。脚膝不遂。穴白环俞治因扑伤腰髋疼。穴肩井治腰髋疼脊强。不得转。穴腰俞治腰腹相引痛。穴命门治腰背强痛。穴肺俞治腰痛。穴阴陵泉 大肠俞治腰痛不得转侧。穴下治腰如坐水中。穴阳辅治腰痛大便难。穴涌泉治腰痛不得俯仰。寒热腹胀引背不得息。穴京门疗腰痛肩寒。穴肝俞疗腰痛。穴肾俞 气海俞 中膂俞疗风劳腰痛。穴关元俞 膀胱俞疗恶气。腰背卒痛。又云。腰痛不可忍。俯仰难。恶寒。小便涩。穴胞肓疗腰尻重。不欲起。俯仰难。恶闻人声。穴昆仑治腰尻重。起难。穴风市疗腰痛不可俯仰。转侧难。穴肾俞疗腰痛不能久立。腰以下至足不仁。坐起难。腰脊急强。不可俯仰。腰重如石。难举动穴腰俞治四肢寒热。腰疼不得俯仰。身黄腹满。食呕。舌根直。灸第十一椎上。及左右各一寸五分三处。各七壮。
　　治腰痛。穴腰俞 膀胱俞 长强 气冲 上 下 居治腰痛不可顾。穴三里 阴市 阳辅 蠡沟治腰痛如锤居中。肿痛不可咳。咳则筋缩急。诸节痛上下无常。寒热。穴阳辅治腰痛不能举。穴申脉 太冲 阳跷治腰痛不可俯仰。又治腰痛得俯不得仰。穴委阳 殷门 太白 阴陵泉 行间治腰痛得俯不得仰。穴委阳 殷门治腰痛如折。穴束骨 飞阳 承筋治腰痛大便难。穴涌泉治腰痛不可久立。穴京门治腰痛不得俯仰。穴气冲治腰背痛。穴宜针决膝腰勾画中青赤络脉出血。便瘥。
　　治腰痛不得俯仰者。令患人正立。于竹柱地度至脐。断竹乃以度背脊。灸竹上头处。随年壮。灸讫。藏竹勿令人得知。
　　治腰痛。灸脚根上横文中白肉际。十壮良。又灸足巨阳七壮。又灸腰目 七壮。在尻上约左右是。又灸八 。及外踝上骨约中。
　　治腰卒痛。灸穷骨上一寸七壮。左右一寸各灸七壮。
　　治腰脊痛。灸小肠俞。五十壮。
　　治腰背痛。灸三焦俞。随年壮。
　　王氏云。有妇人久病而腰甚疼。腰眼既灸。医以针置火中令热。谬刺痛处。初不深入。
　　既而痛止。则知火不负人之说犹信云。
　　昔许知可因淮南大水。忽腹中如水吼。调治得愈。自此腰痛不可屈伸。思之此必肾经感水气而得。灸肾俞三七壮。服鹿茸丸愈。王氏云。予谓腰痛不可屈伸。灸肾俞自效。不服鹿茸丸亦可。
　　王氏云。舍弟腰痛。出入甚艰。予用火针微微频刺肾俞。则步履如故。初不灸也。屡有人腰背伛偻。来觅点灸。予意其是筋病使然。为点阳陵泉。令归灸。既愈。筋会阳陵泉也。然则腰疼。又不可专泥肾俞。而不灸其他穴也。
　　治腰伛偻引项筋。无力不收。穴风池治腰强。穴肺俞治腰如折。 如结。耳聋。恶风寒。目眩项不可顾。目内 赤烂。穴束骨治腰脊挛痛。穴白环俞治腰痛不得反侧。穴章门治腰痛不得已者。灸白环俞二穴又灸腰目 七壮。
　　治腰痛控睾。少腹及股卒不得俯仰。刺气冲治忽然气滞。腰痛不可俯仰。刺足太阳络神道二穴。次针足厥阴经行间二穴治久虚人腰痛。刺而复发者。腰重不能举体。取经血而愈。刺足太阳经委中二穴治凡腰痛。刺之不已者。刺八 穴而愈。
　　治腰背俱疼不可忍。刺足少阳经风池二穴。次针手阳明经合谷二穴。次针足太阳经昆仑二穴治肾虚腰痛久不已。刺足少阳经肩井二穴。次针足太阳经肾俞二穴。
　　治腰脊内引痛不得屈伸。近上痛者。刺手阳明经合谷二穴。
　　治腰脊内引痛。不得屈伸。近下痛者。刺足太阳经昆仑二穴。又刺足少阴经复溜穴。
　　治脊强反折。刺督脉哑门一穴。应时立愈。
　　治腰胯疼痛。不得转侧。刺足少阳经环跳二穴。次针丘墟二穴治闪着腰疼。错出气腰疼。及本脏气虚。刺任脉气海一穴。以圆利针。刺肥人针入一寸瘦人针入五分。三补三泻。令人觉脐上或脐下满腹生痛停针。候二十五息。左手重按其穴。右手进针三息。又停针二十五息。根据前进针。令人觉从外肾热气上入小腹满肚。出针神效治腰疼寸步难移者。端正齐足立地。以杖子一条。当前就地量至肚脐住。以杖子再量至脊背后。杖尽住。当脊两边约一寸三处。齐灸。每处三下。除根也。
　　治反腰有血痛。 腰者。犹如反腰。忽转而 之。灸腰眼中七壮。
　　治腰痛不可俯仰。转侧难。身寒热。食倍多。身羸瘦。面黄黑。目KT KT 。及治丈夫妇人积冷气劳病。穴肾俞。
　　治腰痛不可俯仰。夹脊膂痛上下按之应者。从项后至此穴。皆灸之立愈也。穴中膂俞。
　　澹寮方云。徐熙字秋夫。不知何郡人。时为射阳令。少善医方。名闻海内。尝夜闻有鬼呻吟声。甚凄苦。秋夫曰。汝是鬼。何所泣。答曰。我姓解名斯。家在东阳。患腰痛而死。虽为鬼。而疼痛不可忍。闻君善术。愿相救济。秋夫曰。汝是鬼而无形容。何可措治。鬼曰。君但缚刍为人。索孔穴针之。秋夫如其言。为针腰眼四处。又针肩井二处。设祭而埋之。明旦一人来谢曰。蒙君医疗。复为设祭。病除饥解。感惠实深。忽然不见。当代称其通灵。长子道度。次子叔向。皆精其术焉。
　　治腰尻引小腹痛。遗尿不禁。穴阴包治腰如冷水。穴阴市治腰尻肿。 跟肿。穴昆仑治腹疾腰痛。膀胱寒 饮。注下。灸下极俞。遂年壮。
　　
　　卷十三　针灸门
　　腰脊痛
　　治腰痛夹脊至头。KT KT 然。凡腰脚重痛。于此刺出血。久痼宿疹。亦皆立已（资生经）。
　　穴委中治腰脊痛。穴大钟治腰脊疝痛。穴小肠俞 中膂俞 白环俞治腰脊痛恶寒。腰下至足不仁。穴次 胞肓 承筋治腰脊痛引腹。穴合阳治腰脊尻臀股。阴寒痛。穴扶承治腰脊相引如解。及腰痛大便难。穴涌泉治腰痛脊急。穴志室 京门治腰脊急强。穴脾俞。小肠俞 膀胱俞 腰俞 神道 脊中 长强 大杼 膈关 水分疗腰髋疼。腰脊强不得转。穴腰俞治腰脊挛痛。大小便不利。百病髋疼不遂。腰中冷不识眠睡。又云。治腰脊急强不能俯仰。起坐难。手足不仁。小便黄。腰尻重。穴白环俞疗腰脊痛。急食不消。腹坚急。穴志室 胞肓疗脊急强。腰至足酸重。穴膀胱俞疗腰脊急强。逆气上攻。时噎。穴神堂治腰脊强痛。穴大钟治腰脊强痛。食饮不消。腹坚急。穴志室治腰脊不得俯仰。腰痛夹脊膂痛。上下按之应者。从项后至此穴。皆灸之立愈。穴京骨中膂俞治腰脊内引。痛不得俯仰起坐。目KT KT 。善怒多言。舌干涎自出。足痿不收履。 寒不自温。穴复溜治筋挛 酸。髀枢痛。颈项强。腰不可俯仰。穴京骨治腰脚脊沉沉然。遗溺。腰重不能举体。风痹。髀枢痛。可出血。痼痢疾皆愈。又云。
　　热病汗不出。足热。厥逆满。膝不得屈伸。取其经血立愈。穴委中治腰脊强。引腹痛。阴股热。膝 酸重。步履难。穴合阳治腰脊相引如解。及疗腰脊尻臀腹冷痛。穴扶承治腰脊不可俯仰。举量恶血注之股外。股肿。穴殷门治腰脊痛不得转。穴章门 次治腰脊强。不得屈伸。穴悬枢治肩背急。腰脊强。不得俯仰。穴三焦俞治腰脊痛 穴膀胱俞治腰脊挛痛。大小便不利。腰髋疼。脚膝不遂。温痛腰脊冷疼不得卧。劳损风虚。穴白环俞史记太仓公告宋建曰。君有病。往四五日君腰胁痛。不可俯仰。又不得小溲。不亟治。
　　病即入濡肾。及其未舍五脏。急治之。即今病方客肾濡。此所谓肾痹也。宋建曰。建故有腰脊痛往四五日弄石不能起。即复置之。暮腰脊痛不得溺。至今不愈。建病所谓肾痹也。其病得之好持重。即为坐汤使服之。十八日而病愈。然则腰脊伤持重得病而入肾。灸肾俞可也。
　　治腰清脊强。四肢懈惰。善怒咳嗽少气。郁郁然不得息。厥逆。肩不可举。马刀。强身。穴章门治背恶寒痛。脊强。难以俯仰。穴膈关 秩边 京骨治腰背不便。筋挛痹缩。虚热闭塞。灸第二十一椎两边相去各一寸半。灸随年壮。
　　
　　卷十三　针灸门
　　脊痛
　　治脊强反折。螈 癫疾（资生经）。穴五处 身柱 委中 委阳 昆仑治脊强。穴膈关治脊强背尻骨重。穴昆仑治脊 反折。穴京门 石关治脊内廉痛。穴阴谷治脊急强。穴至阳治脊强不能俯仰。穴章门 膈俞 胃仓 大肠俞治脊痛。穴胃俞治腹中气胀引脊痛。食多身瘦。名曰食晦。先取脾俞。后取季胁。穴脾俞 大肠俞疗脊急强。穴膀胱俞治赤白洞利。腰脊痛。穴小肠俞。五十壮。
　　治贲气上下。引腰脊痛。穴气海治肾虚消渴。腰脊不得俯仰。夹脊膂痛。上下按之应者。从项后至此穴。灸之立愈。穴中膂俞
　　卷十三　针灸门
　　骨疼
　　疗骨疼（资生经）。穴膈俞 紫宫 玉堂治骨疼。穴上关治骨痛。穴绝骨。五十壮。
　　治骨痹烦闷。穴商丘治皮肉骨痛。穴膈俞治骨痛。穴太白治骨寒热。穴复溜治骨髓冷疼痛。穴上廉。七十一壮。骨会大杼（禁灸）。骨病治此。髓会绝骨。髓病治此此病在骨髓。秦越人以为司命无奈之何者。骨髓有病亦 矣。八十一难经疏乃云。骨会大杼骨病治此。髓会绝骨。髓病治此。是尚有针灸法也。可不针灸乎。但明堂上经云。大杼禁灸。而铜人云。可灸七壮。明堂下经云。可灸五壮。素问诸经既同。惟明堂独异。灸之可也况明堂经固云。禁穴许灸三壮乎。艾炷若小。一二壮亦可。更灸上廉绝骨等穴尤佳。
　　
　　卷十三　针灸门
　　腠理痛
　　治肩背急。风冷客于腠理。颈项强痛。不得顾（资生经）。穴附分治背腠寒栗。重衣不得温。穴阳白治腠中痛。穴肝俞治背腠寒。穴次治腰下至足不仁。背腠寒。小便赤淋。心下坚胀。穴次史记扁鹊之言曰。疾居腠理。汤熨之所及也。在血脉。针石之所及也。在肠胃。酒醪之所及也。其在骨髓。虽司命无奈之何也。夫疾之在骨髓。盖始于居腠理也。使居腠理而能治。虽不如圣人之治于无病。亦如贤者之治将病也。齐桓侯乃以医为好利。欲治不疾以为功。而卒至于不可救。不特齐侯为然。人皆然也。吾故志扁鹊之言于腠理之末。以戒之。亦使医者。当治人于将病焉耳。
　　
　　卷十三　针灸门
　　肠痛
　　治肠痛（资生经）。穴太白治肠痛。穴陷谷治肠切痛。穴商曲治肠中疼。呕逆上气。心痛身肿。穴建里治肠中大热。穴气冲肠痛亦多端。若疼甚者。乃肠痈。急宜服十全大补散等药。其他宜随证灸之。有老妪。
　　大肠中常若里急后重。甚苦。自言。我必无痊日。此奇疾也。为按其大肠俞疼甚。令归灸之而愈治肠痈为病。小肠重。小便数似淋。或绕脐生疮。或脓从脐出。或从大便出脓血。穴屈两肘正。灸肘头锐骨各百壮。则下脓血立瘥。
　　
　　卷十四　针灸门
　　喘
　　治咳喘暴满（资生经）。穴昆仑治气喘。穴三间治喘逆。穴神门治喘咳。穴不容治咳喘支肿。胸膈气满。喘息。穴商阳治胸胀喘息 穴大钟治大喘不得卧。穴期门治咳逆上气。呕吐。胸满。不得食。穴俞府治咳逆喘不能食。穴 中治咳逆气喘不得息。穴天府治咳逆气喘不得息。穴云门 人迎 神藏治喘逆上气。穴气户治喘息不得举臂。穴步廊治喘。穴足临泣治喘气相追逐。穴魄户 中府治暴喘。穴华盖 天突治喘不得息。穴俞府 神藏治喘息呕沫。穴天容治咳喘。穴曲泽治咳逆上喘。穴魄户治喘不得息。穴浮白治掌中热生。嗽逆上气。喘数欠。热病汗不出。暴瘅喘逆。心痛欲呕。穴经渠治喘逆。穴中府 魄户 胁堂治咳逆上喘喉鸣。穴璇玑治喘逆卧不安席。咳。胁下积聚 穴期门治咳逆气喘。穴天突治肺喘。穴肺俞治喘息急。穴解溪治呼吸喘。穴 中治气逆喘鸣。穴天容治喘息不能行。穴上廉治喘。穴经渠治喘。穴大陵治喘不得息。穴天府治喘息。穴廉泉治喘。穴鱼际王氏云。有贵人久患喘。夜卧不得而起行。夏月亦衣夹背心。予知是膏肓病也。令灸膏肓而愈。亦有暴喘者。予知是痰为害。令细锉浓朴七八钱重。以姜七片。水一小碗。煎七分。服滓再煎服。不过数服。愈。若不因痰而喘者。当灸肺俞。凡有喘与哮者。按肺俞无不酸疼。
　　皆为谬刺肺俞。令灸而愈。亦有只谬刺不灸而愈者。此病有深浅也。舍弟登山为雨所搏。一夕气闷几不救。见昆弟必泣。有欲别之意。予疑其心悲。为刺百会不效。按其肺俞云。其疼如锥刺。以火针微刺之。即愈。因此与人治哮喘。只谬刺肺俞。不必谬刺他穴。惟按肺俞不酸疼者。然后点其他穴也。
　　治大肠有热。肠鸣腹满。侠脐痛。食不化。喘不能久立。灸巨虚上廉。
　　治喘逆上气。呼吸肩息。不知食味。穴气户 云门 天府 神门治腹痛喘暴满。穴昆仑治咳逆。穴鱼际治咳嗽上喘。穴膻中治喘息不得。穴水突治喘息如水鸡鸣。穴扶突治喘逆烦满。呕沫流汗。穴头维治咳喘少气百病。穴肺俞 肾俞 俞府治咳喘。穴曲泽。出血立已。
　　治咽中鸣喘。穴扶突治咳逆上气。喘。掌中热。穴经渠治咳逆喘。穴少商 大陵治咳逆胸满。喘不得息。穴大陵
　　卷十四　针灸门
　　咳嗽
　　（附论）灸刺法论曰。内经治咳之法。治脏者治其 。治腑者治其合。浮肿者治其经。以穴考之各有定处。诸咳而喘息。有音甚则唾血者。太渊主之。浮肿者。治在经渠。咳而两胁下痛。不可转者。太冲主之。浮肿则治在中封。咳而右胁下痛。隐隐引肩背痛甚则不可动者。太白主之。浮肿则治在商丘。咳而腰背相引痛甚者。咳涎者。太溪主之。浮肿则治在复溜。咳而心痛。喉仲介介如鲠。甚则咽肿喉痹者。神门主之。浮肿则治在灵道。咳而失血者。曲池主之浮肿。则治在阳溪。咳而失气者。小海主之。浮肿则治在阳谷。咳而遗溺者。委中主之。
　　浮肿则治在昆仑。咳而呕呕甚。则长虫出者。三里主之。浮肿则治在解溪。咳而呕苦汁者。
　　阳陵泉主之。浮肿则治在阳辅。久咳不已。咳而腹满者。天井主之。浮肿则治在支沟。凡此五脏六腑之咳。治之常法也。 合之外。别有遗法。附之于后云。
　　治久喘嗽。咯脓血。有痰不愈者。
　　上用白表纸数重折之。于凉水内浸湿了。然后燃艾炷。仍蘸些许雄黄末同燃。或艾炷子放在舌头上正中为妙。下手灸人。拿着一个铜匙头于患人口内。上脬一小块。压下。仍用秫米粥饮之。其灸炷治咳嗽多喘（资生经）。穴三里治咳嗽。穴缺盆 膻中 巨阙治咳嗽喘。又疗肺心痛。咳引尻溺出。穴鱼际治肺嗽。穴肺俞治咳嗽。穴少泽 心俞 库房治咳嗽上气。噎。胸中气喉内。如水鸡声。穴天突治咳嗽少气。穴廉泉治咳嗽上气气短。穴膻中治咳逆上气。穴经渠治上气咳嗽。胸中气满喉鸣。四肢不举。腋下肿。穴天池治上气咳嗽。喘息。及腹中鸣。积气上下行。穴解溪治咳嗽。穴鱼际 列缺 少泽 缺盆治咳嗽喘渴。穴尺泽治咳嗽上气唾血。穴肩中俞治风劳气咳嗽。穴大杼治喘气卧不安。穴风门治肺痿咳嗽。穴肺俞治肺气咳嗽。穴膻中治咳嗽衄血项颈痛。穴前谷治 癖咳嗽。不嗜食。上气咳嗽。穴肺募。灸五十壮。
　　治嗽。手屈臂中有横纹之外骨头捻得痛处。灸十四壮良。又灸两乳下黑白际。各百壮即瘥。又以绳当乳头周匝围身。令前后正平。当脊骨解中灸十壮。
　　治咳嗽。穴廉泉 天井 太渊王氏云。久嗽最宜灸膏肓穴。其次则宜灸肺俞等穴。各随证治之。若暴嗽。则不必灸也有男子忽气出不绝声。病数日矣。以手按其膻中穴而应。微以冷针频频刺之而愈。初不之灸。
　　何其神也。
　　治十二种风。入肺则咳逆气短。肝咳刺足太冲。心咳刺神门。脾咳刺太白。肺咳刺太渊治喘嗽（出危氏方）。穴肺俞。灸各十一壮。穴天突。灸七壮。立效。
　　治嗽。穴胸前对乳一处灸随年壮。又用绳横量乳中。折绳从脊。灸绳两头。各八十壮。
　　三报之。三日毕。
　　治咳嗽。穴心俞。灸五壮。炷如半枣核大。
　　
　　卷十四　针灸门
　　肺气
　　治肺张气抢。胁下热痛（资生经）。穴阴都。灸随年壮。
　　治肺胀胁满。呕吐上气等病。穴大椎。并两乳上。第三肋间灸各止七壮。肺与大肠俱实也。
　　治肺寒热。穴中府治肺气咳嗽上喘。唾脓。不得下食。胸中如塞。穴膻中治肺痈。咳唾脓血。咽干。舌下急。喉生疮。穴天突治肺系急。胸痛。悚悚喘。寒热。呕逆上气。咳唾浊涕。肩背痛风汗出。腹胀食不下。
　　及治肺急胸满。喘逆。唾浊。善噎。皮痛。穴中府治肺张满膨胀。及疗胸中气满不得卧。穴太渊治肺寒热。肺痿上喘。咳嗽。嗽血。胸胁气满不得卧。不嗜食。汗不出。及背急强。穴肺俞治肺风气痿绝。四肢肿胀。喘逆胸满。穴肺俞。灸各二壮。
　　治面肿唇动叶叶。状如虫行。穴水沟治肺风。穴风池
　　卷十四　针灸门
　　唾血
　　治内损吐血。外无膏泽（资生经）。穴地五会。刺入三分。特忌灸。
　　治唾血。泻鱼际 补尺泽。
　　治咳唾有血。穴然谷治唾血振寒。呕血上气。穴太渊 神门治唾血吐血。穴胸堂 手心主 间使 脾俞 胃脘 天枢 肝俞 鱼际 劳宫 肩俞太溪治咳唾血。穴心俞 肝俞 缺盆 巨阙 鸠尾治呕血。咳逆上气。呼吸多。唾浊沫脓血。穴库房 中府 周荣 尺泽治呕血。穴上脘 不容 太陵治呕血衄血。穴 门治短气呕血。胸背痛。穴行间治面唇色白。时时呕血。女子漏血。穴太冲治吐血。穴手少阴阴治胸中瘀血 满。胁膈痛不能久立。膝痿寒。穴三里治心膈下呕血。穴上脘治呕血肩胁痛。口干。心痛。与背相引。不可咳。咳引胁痛。穴不容治唾血。振寒。嗌干。穴太渊治呕血。穴大陵 门治呕血上气。穴神门治虚劳吐血。及治劳喘逆。少食即饱。多睡（一作多唾）。百病。穴胃脘。灸三百壮。
　　治吐血。穴胸堂灸百壮。不针。
　　治吐血。腹痛雷鸣。穴天枢灸百壮。
　　治吐血唾血。上气咳逆。穴肺俞。灸随年壮。
　　治吐血瘦削。穴肝俞灸百壮治吐血呕逆。穴手心主。灸五十壮（大陵是）。
　　治口鼻出血不止。名脑衄。穴上星。灸五十壮。
　　治唾脓。穴膻中治唾血。穴肝俞 承满 肩中俞治咳唾血。穴大钟 然谷 心俞治咳唾脓血。穴天突治多唾浊沫脓血。穴库房治多唾浊沫脓血。穴屋医治息贲时唾血。又呕血烦心。穴巨阙治呕血。穴太渊 神门 行间 太冲 鱼际治逆气呕血。穴曲泉治吐血。穴五里治咽肿唾血。及治衄血不止。穴太溪治惊痫破心吐血。穴巨骨治吐血唾血。穴鱼际治吐血。穴肝俞 紫宫 石门治唾血。穴肺俞治膈气吐血。穴承满治吐血失音。肿痛。穴孔最治心痛出血。呕血。穴曲泽治唾血。穴库房灸一七壮治呕血兼心痛出血。穴曲泽。灸七壮治吐血。穴巨阙。灸七壮。炷不必大。箸头为之。
　　治上气唾脓血。穴两乳下黑白际。灸各一百壮良。
　　
　　卷十四　针灸门
  </div>
  <div class="pagination">
   <a href="普济方针灸_page59.html">
    上一页
   </a>
   <span>
    ...
   </span>
   <a href="普济方针灸_page55.html">
    55
   </a>
   <a href="普济方针灸_page56.html">
    56
   </a>
   <a href="普济方针灸_page57.html">
    57
   </a>
   <a href="普济方针灸_page58.html">
    58
   </a>
   <a href="普济方针灸_page59.html">
    59
   </a>
   <span class="current-page">
    60
   </span>
   <a href="普济方针灸_page61.html">
    61
   </a>
   <a href="普济方针灸_page62.html">
    62
   </a>
   <a href="普济方针灸_page63.html">
    63
   </a>
   <a href="普济方针灸_page64.html">
    64
   </a>
   <a href="普济方针灸_page65.html">
    65
   </a>
   <span>
    ...
   </span>
   <a href="普济方针灸_page61.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
