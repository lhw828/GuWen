<!DOCTYPE html>
<html>
<head>
    <meta charset="UTF-8">
    <title>验方新编 - 第 74 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 74 页/共 321 页</h1>
    <div class="content">　　千金内托汤

　　人参养荣汤

　　阳春酒

　　附录：咽喉秘集

　　鲍相序

　　凡人不能无病，病必延医服药。然医有时而难逢，药有时而昂贵。富者固无虑此，贫者时有束手之忧。为方便计，自莫良于单方一门矣。单方最伙，选择宜精，果能方与症对，则药到病除，无医亦可。余幼时，见人有良方，秘而不传世，心窃鄙之。因立愿广求，不遗余力，或见于古今之载籍，或得之戚友之传闻，皆手录之。久之，荟萃甚富，各门俱备，乃删其不甚经验及数方相同与夫贵药不能力致者。今之所存，期于有是病即有是方，有是方即有是药，且有不费一钱而其效如神者。虽至穷乡僻壤之区，马足船唇之地，无不可以仓卒立办，顷刻奏功。区区救世之苦心，校仇不倦，寝食与俱，盖二十年于兹矣。同人见之，谓可传世，遂集资以付手民，而志其缘起如此。后有所得，当俟读刻云。

　　道光丙午仲春月善化鲍相　选于粤西武宣官

　　梅启照序

　　语云：医不三世，不服其药。夫药不轻服者，亦恐其方之不验耳。若有经验之方，遇相合之症，而不广其传以济之，非所以体好生之德也。然古人著书，多指一事。如《灵枢》、

　　《铜人》之言针灸，《直格》、《标本》之论伤寒，《卫生总微》之纪小儿，《卫济宝书》之考痈背，《大全良方》之载妇科，《脉诀刊误》之详经络，以及吴有性、卢之颐之徒，或或治　疟，皆偏于一门，不能兼综。惟张机《金匮要略》二十五篇，分二百六十二家杂症之祖，然世罕传本，睹之者稀。他若葛洪《肘后备急方》，虽分五十三类，论，人或疑之。巢元方虽论《病源》，而又不载方药，仍不足以征信。董汲《旅舍虽足救急，而其药有不可理解者，似亦未善。独王焘《外台秘要》先论后方，深王衮以家藏医方七千余道，择其精者为《博济方》，用无不验，其法与此正合

　　《类证普济本事方》，吴彦夔《传信适用方》，沙图穆苏《瑞竹堂方》，危亦皆由历验而着，同为慈篇所本，故以脸方名之。虽博洽不能如朱　《普余之多与钦定《医宗金鉴》之富，而穷乡僻壤，无从骤睹巨帙，得此一不致误于庸医。盖方名为验，则经历者多，服者用者俱无疑义。昔善化潘氏序之，比为《苏沈良方》。迨同治甲子重刻，冯序又以孙思邈《千宝贵至深矣。惟旧版日久浸废，翻本又多鲁亥，非所以传广远而示征信士眼科书》，爰饬属以此并刊，其附益诸方，则仿徐用诚《玉机微义》即以天士之书，列于所增各方之首，计原书十六卷，益以八卷，合之繁富过之。既成，同僚者乞为之序。余不敏，自束发受书，即爱岐风雨鏖突，士多劳疚，更留意于此。盖不读书不足以临症，不临症理来叩者，辄以此语答之，然此犹道其难。若得此篇，虽平日未三了然，其收效尤易。虽然，吾固愿斯民惩忿遏欲，疾　不生，并此不能必其俱无。倘得此书扶持其间，将见消　戾于无形，登闾阎于之箫可也。是为序。

　　光绪四年岁在着雍摄提格二月抚浙使者梅启照撰并书

　　张绍棠序

　　子长传扁鹊、仓公，谓其以禁方、精方、妙方相授受，又备载医药已病之状，而孟坚《艺文志》，医经著录者七家，经方著录者十一家，古之重方书如此。降至葛洪《肘后》、思邈《千金》、陆氏《集验》、王焘《外台秘要》，著录者亦伙颐不可枚数。后世于方书不讲仓卒无以应疾，惟鲍氏所辑《验方新编》，为时珍异。病者按册稽部，按部稽症，按症投至齐之得，犹磁石之取铁焉，既简既便，亦精亦博。特麻沙版行，五历剞劂，字经三写鸟为乌，甚者漫漶不可识。恐如班氏所言，以愈为剧，以生为死，而说者遂訾言古方不新病也。爰觅初雕善本重梓之，嘱幸舍诸贤任校仇之役，儿子席珍、士瑜、士珩左右襄蕲成善本。印墨　散，诊籍流传，庶几僻陋传舍，荒寒乡邑，应病投药，易于施治。则一壶，向之殇子，今之寿民，其功用何渠不若古昔诸事乎？世有好方如国工圣儒者兴，青囊，以时参习，成仓公之艺。则异日谒者求书，侍医校录，此篇庶赖明哲而备秘府方采，以传视奕祀焉。

　　光绪辛巳仲夏合肥张绍棠识

　　潘仕成序

　　昔陆宣公在南中撰《古今集验方》五十篇，惜今不传。而苏端明复与沈存中撰《苏沈良方》一书，后人力辨非端明之笔。顾端明杂着，时言医理，于是事殆亦颇究心。盖方药之事，朮家苏习共技，而不能知其所以然；儒者能明其理，而又往往未经试验。即谓方出存中，而端明以博通物理而辗传代传，其功岂遽出存中下！宜迄今千百载，以苏、沈齐称矣。明?焦弱侯亦尝欲集古杂记诸药方为一书，惜未成，只《笔乘》中载有数十条耳。周栎园《书影》谓：古人非自验之方，未必肯记于集。若依《笔乘》所载，再为推展，各分症类，都为一集，胜刻快书、清记，诸鄙俚无用之书多矣。此书亦不难成，留心医术志之。近善化鲍君成

　　《验方新编》一书，刻于粤西。其视葛洪《肘后方》、孙思邈《千金方》，未知何如？而平近人，随地随时均可济物。予特重付剞劂，以分贻四方诸君子，庶益广流布，更冀人同此心同此理。俾立方者与余之愿，力引伸于无穷。或又重刊，以辗转代传于通都大邑，以山陬，则弥溥功德于无量耳。

　　道光己酉小寒节番禺潘仕成识于粤东海山仙馆

　　凡例

　　一是编搜辑考订垂二十年，原委已详序中。其方虽未能一一遍试，然偶一施治，辄着神奇，故敢付梓，公诸同好。

　　一是编期于稳妥，外治居多，即内治诸方，亦经斟酌，然后入选。惟药性未能尽谙，如有纰谬之处，尚祈高明者正之。

　　一膏梁之家，喜服贵药，而庸医每多迎合，草菅人命，恬不为怪。不知药如对症，虽溲勃亦见奇功；药不对症，即参茸每多贻误。尤须炮制得宜，分量较准，方能奏效。是编贵药甚少，多系眼前常用之物，虽穷乡僻壤，购觅良便，切勿以平易忽之。

　　一是编随手缀录，门类不论，有乖体例，从俗便也。识者谅之！一古今痈疽方书，以古吴林屋山人王洪绪先生维德《外科全生集》为最，治疽之法，尤为千古独得之奇。其余杂症诸方，亦多神效，编中采录十之八九，特为随症标明，俾资择用。并将《全生集》序文、凡例附录于后，俾阅者知其独具只眼，济世深心。

　　一是编方多奇验，药料亦价廉工省，贫富皆宜，家置一部，最为方便。如能印刷施送，较送善书经文，功德最大。若能醵金翻刻，广为流传；或按方制药，施医济世，尤非寻常阴骘可比。好善君子，尚毋忽诸！一四方君子，如有奇验良方，惠寄×××××，以便续刻。

　　卷一

　　头部

　　偏正头风

　　此症发时，虽盛暑亦觉畏风，痛不可忍，用荞麦粉炒热，加醋再炒，乘热敷上，用布包紧，勿令见风，冷则随换，日夜不断。有人患头风，十年不愈，照此治之，其病若失，愈后鼻流黄水数日，从此断根。屡试神验，此治头风第一方也。并治寻常伤风头痛，惟气虚及风火、虫痛不效。

　　又方：生大乌头（去皮）四两，南星（泡）一两，共为末，每服二钱。用薄荷七片，盐梅一个，煎水，临睡调服。虽二十年头风亦效。或用生南星、生乌头等分为末，葱汁调贴太阳穴亦可。

　　又方：用手揿按头上，有一处按着更酸痛者，可朱笔记之，用斑蝥一个，去头、翅、足研末，安于所记痛处，以小黄蚬壳或核桃壳盖上，用布扎好，过夜，起一小泡，以针刺出水，其痛若失。曾治数人，愈后多年不发。

　　又方：硫磺一钱，川椒（取红色者去子为末）三分，二味拌匀，　成小饼。左痛塞左鼻清涕从右鼻出。右痛塞右鼻，正痛左右俱塞。清涕流尽即愈，神验。

　　又方：毕拨末三钱，入猪胆内，候干取出，再用真川芎、白芷、　本、真青黛、元胡索各二钱，为末，水和为丸如莲子大。令病患仰睡，用一丸水化，灌入鼻中，觉药味至喉，微有酸气，令病患坐起，口咬铜钱一个，口内有涎出盈盆即愈。或加皂角末一钱亦可。

　　又方：白芷二两五钱，真川芎、甘草、川乌头（半生半熟）、明天麻各一两，共为末。

　　每又方：白芷三钱，天麻、防风各一钱，荆芥一钱半，共研末，煎服。此林屋山人经验方也。

　　又方：真蕲艾揉融为丸，时时向鼻嗅之，以黄水出尽为度。

　　又方：凤尾草捣融，加麝香一分拌匀，敷囟门上，甚效。

　　又方：都梁丸：昔王定国病头风，至都梁求名医杨介治之，连进三丸，实时病去。其方用白芷（酒洗）为末，蜜丸弹子大，清茶或荆芥汤化下，食后服。忌食各色鱼。

　　又方：明天麻、白芷，为末蜜丸，重二钱，每服一丸。先将荆芥一钱，细辛三分，煎汤，细嚼，甚者不过一丸。食后服，忌食各色鱼。

　　又方：生牛蒡子梗叶（无梗叶用根亦可）取自然汁二碗，陈酒一碗，食盐八分，共熬成膏又方：到牛车处候牛下粪，即将热粪敷头上，用布包紧，快走十里，如头上痒更要快走，不可停步，亦不可擦动，候痒止，解下视之，有无数细白虫伏粪上，即愈。有人头痛，百药不效，后用此方断根。此陕西名医传出之方也。

　　寻常感冒风寒头痛

　　照上偏正头风第一方治之。

　　雷头风痛

　　头风攻目者亦治。头痛而起核块，或头中如雷鸣者是也。用川芎、白芷、防风、羌活、天麻、甘菊、薄荷、甘草等味治之。如不见效，用天麻、升麻各一钱，新荷叶一大张，煎服。或不省人事，用地肤子同生姜捣烂，热酒冲服，取汗即愈。

　　又方：山羊粪炒枯，研，每服二钱，酒送下。百药不效者，服此即愈。此林屋山人经验方也。

　　热痰头痛

　　栝蒌一个，牛子四两（焙），共为末。每用三钱，食后酒冲服。忌食动风发热之物。

　　气虚头痛

　　春茶叶末，水调成膏，摊碗内覆转，用巴豆四十粒作两次烧烟熏之，曝干研细。每服二分，滚水冲下，食后服。

　　又方：照前乌头南星方最效。

</div>
    <div class="pagination">
<a href="验方新编_page73.html">上一页</a><span>...</span><a href="验方新编_page69.html">69</a><a href="验方新编_page70.html">70</a><a href="验方新编_page71.html">71</a><a href="验方新编_page72.html">72</a><a href="验方新编_page73.html">73</a><span class="current-page">74</span><a href="验方新编_page75.html">75</a><a href="验方新编_page76.html">76</a><a href="验方新编_page77.html">77</a><a href="验方新编_page78.html">78</a><a href="验方新编_page79.html">79</a><span>...</span><a href="验方新编_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
