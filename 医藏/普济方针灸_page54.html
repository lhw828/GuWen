<!DOCTYPE html>
<html>
<head>
    <meta charset="UTF-8">
    <title>普济方针灸 - 第 54 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 54 页/共 82 页</h1>
    <div class="content">　　曾用此法。灸数人。皆于鼻中去臭积一块。如朽骨臭不可言。去此全愈。
　　
　　卷十一　针灸门
　　鼻涕出
　　疗头风多鼻涕。鼻塞。穴明堂疗鼻窒口癖。鼻多清涕。出不可止。鼽衄有疮。穴禾疗鼻衄多涕。穴昆仑疗鼻衄不止。鼻垂清涕。穴风门治鼻洞涕生疮。穴禾治鼻鼽出清涕。穴风门治口 。鼻生清涕。穴通天 承光治头风目眩。鼻出清涕。目泪出。穴神庭治鼻鼽清涕出。穴通谷 神庭 攒竹 迎香 风门 合谷 至阴治鼻 僻多涕。穴曲差治多嚏。穴风门主鼻不收涕。不知香臭。穴天牖 水沟主涕黄。穴前谷 厉兑 京骨治多涕。穴素治鼻中干。鼻衄等。凡二十二病。穴绝骨。皆灸五十壮。
　　王氏曰。母氏久病鼻干。有冷气。问诸医者。医者亦不晓。但云。病去自愈。既而病去亦不愈也。后因灸绝骨而渐愈矣。予亦尝患此。偶绝骨微疼而着艾。鼻干亦失去。初不知是灸绝骨之力。后阅千金方有此证。始知鼻干之去。因绝骨也。若鼻涕多。宜灸囟会前顶。大人小儿之病。初无以异焉耳。
　　治时时嚏不已。穴风门 五处疗好嚏。穴颔厌
　　卷十一　针灸门
　　鼻痛
　　主鼻管疸发为疠鼻。穴脑空 窍阴治涎出鼻中痛。穴复溜治面风寒。鼻 上肿。壅痛。穴巨治鼻中酸。穴肝俞治额 中痛。穴龈交疗鼻准上肿痈痛。穴巨疗鬼击鼻出血。穴人中 水分 阴交（灸）
　　卷十一　针灸门
　　鼻衄
　　治鼻鼽。穴神庭治鼻衄有疮。穴曲差治鼻衄。窒喘息不通。穴承灵 风池 风门 后溪治头热鼽衄。穴中脘（又云中脘主鼻间焦臭） 三间 偏历 厉兑 承筋 京骨 昆仑承山 飞扬 隐白治鼻中衄血不止。淋泺。穴京骨 申脉主衄血呕吐。穴 门治衄血剧不止。穴隐白治衄不止。穴涌泉主鼻不得息。及衄不止。穴水沟 天牖治衄血不止。穴天府针四分。
　　治鼻衄。穴上 后溪 风府治诸阳热气盛。衄血不止。穴哑门治衄血头重。穴通天治衄血不止。穴禾 兑端 劳宫治衄血。穴曲泉 隐白 阴 迎香治衄血。穴偏历 合谷 二间 昆仑 通谷治衄血喘呼。小腹痛。攻咽喉。穴曲泉疗衄血不止。穴太溪 隐白 风门 兑端 脑空疗鼽血有疮。穴禾疗鼽衄。穴攒竹治鼻出血不止。名脑衄。穴上星（灸五十壮）徐德占教患衄者。急灸项后发际两筋间宛宛中三壮。立定。盖血自此入脑。注鼻中。常人以绵勒颈后。尚可止衄、止血。灸决效无疑。
　　治脑衄。穴上星（灸五十壮）王氏云。母忽患鼻衄。急取药与服。凡平昔与人服有效者。皆不效。因阅集效方云。口鼻出血不止。名脑衄。灸上星五十壮。尚疑头上不宜多灸。只灸七壮而止。如复作。再灸十四壮而愈。有人鼻常出脓血。后以予教灸囟会亦愈。则知囟会上星皆治鼻衄云。
　　治鼻衄。穴绝骨治衄血。穴前谷治温疟。肩背痛。目眩鼻衄。喘逆腹胀。肩膊内廉。痛不可俯仰。穴治鼻鼽。穴风门治衄时痒痒不止。灸足大指节。横理三毛中十壮。剧者百壮。衄不止。灸之瘥。并治阴卵肿又灸风府一穴四壮。不止。又灸或涌泉二穴。各一百壮。又以弓张弦向上。病患仰卧枕弦上。四体如常卧法。
　　治衄而下血。血流。取足太阳。大衄血。取手太阳。不已。刺腕骨下。不已。刺 中出血。
　　治鼻衄不止。穴合谷 内庭 哑门治鼻衄漏血不止。项后发际两筋间陷者中。三壮止（又云灸发际一穴。五七壮。麦粒大）。
　　治卒鼻衄。灸手大指端骨七壮。随衄左右。疗此壮数外。则立瘥。
　　治脉浮大。鼻中燥。如此必去血鼻衄。灸两臂中脉取止。取臂脉法。以鼻嗅臂。点其鼻所着处是穴。两臂皆尔。
　　
　　卷十一　针灸门
　　口缓
　　治唇吻不收（资生经）。穴合谷 水沟治失欠颊车蹉。背第五椎一日灸二七壮。满三日未瘥。灸气冲二百壮。胸前喉下甲骨中是。亦名气堂。又灸三阴交百壮。三报之。
　　治数欠频伸。穴通里治口失欠。下牙齿痛。穴下关 大迎 翳风治喜频伸数欠。恶闻人音。穴内庭治强欠。穴漏谷治数欠不得息。穴太渊治数欠。穴经渠治目泪出欠气多。穴风池治口缓不收。不能言。穴地仓 大迎治失欠。穴翳风 通谷治舌缓。穴风府治舌缓。穴哑门治口闭。穴昆仑治不能言。穴翳风治失欠。穴完骨治数欠。穴通里二穴。甲乙经云。手少阴络在腕后一寸。走手太阳。各灸五壮。炷如半枣核大。又灸足内踝上三寸宛宛中。或三寸五分。百壮三服。此三阴交穴也。
　　
　　卷十一　针灸门
　　口喑哑
　　治喑（资生经）。穴合谷 水沟治不能言。穴承泣 地仓 大迎 鱼际 通里治喑不能言。穴脑户疗失音。穴孔最 哑门疗喑不能言。穴风府 承浆治失音。穴听宫治暴喑不能言。穴翳风 通里疗失喑。穴颊车治失音不能言。穴阴治喑不能言。穴间使 合谷治暴喑气哽。又云。暴喑咽肿。食不下喉鸣。穴天鼎治暴喑不能言。口噤。穴灵道 天突 天窗治暴哑。穴支沟 通谷 三阳络治牙关不开。口噤不语。失音。牙关痛。颔颊肿。穴颊车治言语不正。穴日月治舌下肿难言。舌 涎出。穴廉泉 然谷 阴谷治舌缓。喑不能言。舌急语难。穴风府治暴喑不能言。穴支沟 天窗 扶突 曲鬓 灵道治舌卷不能言。穴复溜治不能言。穴通里治痉。上气失喑不能言。舌急。穴鱼际治颈项强。舌缓不能言。失音不能言。舌急。穴哑门。哑门一名舌本。一名舌厌。督脉阳维之会。入系舌本。则是穴也。其舌本所系欤。凡舌缓不能言者。宜治此。
　　治舌下肿难言。舌纵。涎出。咳逆上气。喘息呕沫。口噤舌根急缩。下食难。穴廉泉。
　　廉泉一名舌本。盖舌之根本也。故能舌下肿难言。舌纵涎出。根急缩诸病。与千金方所疗略同。
　　凡有此等疾者。宜针灸此穴。
　　治舌强不能言。穴大迎
　　卷十一　针灸门
　　口眼
　　治口 僻。不能言（资生经）。穴承泣 四白 巨 上关 大迎 颧 强间 风池迎香 水沟 禾治口僻痛。恶风寒。不可嚼。穴颊车 颧治口噤不能进水浆。 僻。穴水沟 龈交治头风。耳后痛。烦心。足失履。口 僻。穴完骨治偏风口目 。穴上关 下关治口 鼻多清涕。风眩头痛。穴承光治口 鼻多清涕衄血头重。穴通天治口面 。穴完骨 列缺治口眼 斜。失欠脱颔。口噤不开食。不能言。颊肿牙车痛。穴翳风。
　　治偏风口 。穴承浆治螈 口 。穴巨治口 眼 动。穴颧治口眼 斜。目 面叶叶动牵口眼。目视KT KT 。冷泪眼 赤痛。穴承泣。
　　治偏风口 。目不得闭。失音不语。饮食不收。水浆漏落。眼 动不止。病右治左。左治右。穴地仓 承浆（艾如粗钗脚大。若口转 。却灸七壮愈）治口 。四肢逆冷。嗌干。烦渴。瞑不欲视。目泪出。太息。穴行间治失欠口 。食饮善呕。暴哑不能言。穴通谷治口 。穴温溜 偏历 二间 内庭治偏风口眼 。肘肿齿龋痛。寒热。穴冲阳治口僻。穴和治口僻。穴太渊治口 。穴列缺 地仓治口僻面风寒。鼻准上肿痈痛。招摇视瞻。螈 。穴巨治偏风口 。失音不言。不得饮水。食漏落。目 动。穴地仓 大迎治风中脉口眼 斜。其状 向右者。谓左边脉中风。宜灸左 左灸右。炷如麦粒。各二七壮。频灸取尽风气。穴听会。颊车。地仓各二穴。
　　治喜啮颊。穴光明 临泣治自啮颊唇。穴京骨 阳谷治口疮。舌下肿难言。舌纵涎出。舌根急缩。穴廉泉。灸三壮。次针涌泉二穴。
　　治口中下齿痛。恶寒颊肿。穴商阳治口僻。穴偏历治口齿痛。穴温溜治口舌生疮。失欠。颊车蹉。及治咽喉肿痛。灸背第五椎。一日二七壮。满三日未瘥。
　　灸气冲二百壮。胸前喉下甲骨中。是亦名气堂。又灸足内踝上三寸宛宛中。或三寸五分。百壮。
　　三报。此三阴交穴也。
　　
　　卷十一　针灸门
　　口舌干苦
　　治口舌干食饮不下（资生经）。穴胆俞 商阳 小肠俞治口热。口干。口烂。穴劳宫 少泽 三间 太冲治咽干口热。唾如胶。穴少泽 太溪治口干。穴曲泽 章门治舌卷口干。穴少阴治口苦嗌干。介介然。穴阳陵泉治舌卷口干。心烦闷。穴关冲治身热。烦渴口干。穴曲泽治口干。穴三间 肺俞 不容 章门 商阳 窍阴 兑端治口苦舌干。又治食不下。口舌干。穴胆俞治舌干。穴复溜 大钟 尺泽治唇干。涎出不觉。穴下廉治口中热。穴少冲 大钟治口干。穴肝俞 少泽 曲泽治大人小儿。口中腥臭。腹胁支满。又主老小口中肿腥臭。及疗小儿龈烂臭。穴劳宫治口热咽酸。穴少冲治口干。穴曲泽
　　卷十一　针灸门
　　口齿疳疮
　　治口齿疳蚀生疮（资生经）。穴承浆治牙龈肿。穴天冲治牙龈肿。小儿疳湿疮。穴角孙史记齐大夫病龋齿。太仓公灸其左太阳阳明脉。即为苦参汤。日漱三升。出入五六日。
　　病已。得之风。及卧开口食而不漱。
　　治牙车急。穴完骨治牙车痛。穴翳风治牙车脱。穴下关治牙关不开。穴水沟 上关 颊车治牙车引急头重痛。耳中嘈嘈。颔颊肿。穴和治牙车脱臼。相离三寸。及治牙车急痛。不得嚼食。穴听会
　　卷十一　针灸门
　　唇颊肿痛
　　主唇吻不收（资生经）。穴合谷治紧唇不能开合。灸虎口。男左女右。又灸承浆三壮。
　　职唇口干。穴三间治唇干涎出。穴下廉治喜啮颊。穴光明 足临泣治颊肿痛。穴巨 天窗主自啮唇。穴京骨 阳谷治颔痛。穴腕骨治唇肿痛。穴迎香治牙痛唇吻急强。穴正营治唇吻强。穴上关 兑端治唇吻 动。穴大迎治唇肿。穴膺窗 太冲治颔颊肿。穴侠溪 和 颊车治颔颊肿。引牙车不得开。急痛口噤不能言。穴曲鬓治颊肿。穴完骨治颊颔肿。穴大迎治脱颔颊肿。穴翳风治颈项肿。寒热。穴腕骨 阳谷治颔肿。穴支正治颊颔肿瘰 。穴手三里治腮颔肿。穴少商治颐颔肿。齿痛恶寒。肩背急。相引缺盆痛。目青盲。穴商阳。灸三壮。右取左。左取右。食顷立已。
　　治颊肿痛。穴天窗治颊痛。穴攒竹治颈颔注满。穴角孙治胸膈满闷。腋下肿。善啮颊。穴足临泣治面肿唇动。叶叶肺气。状如虫行。及治不能言。口噤不开。穴水沟资生经云。李袭兴称武德中出镇潞州。甄权以新撰明堂示予。时有刺史成君绰。忽颈肿如数升。喉中闭塞。水粒不下三日矣。余屈权救之。针其右手次指之端。如食顷。气息即通。明日饮啖如故。按铜人云。少商穴在手大指端内侧。去爪甲角如韭叶。成君绰。腮颔肿大如升甄权针之立愈。病状少异。功效实同。但李云次指端。铜人云。大指端。未知其孰是。果针少商。当在大指端也。姑两存之。以俟识者。
　　
　　卷十一　针灸门
　　舌强
　　治舌强。穴中冲治舌纵涎下。烦逆溺难。小腹急引阴痛。股内廉痛。穴阴谷治舌下急。穴天突治舌纵。穴然谷治口痛啮舌。穴解溪治侠舌缝脉青。穴天突治舌上黄身热。穴鱼际治舌强。穴窍阴疗吐舌戾颈。小儿吐舌。舌强嗍奶不得。穴阳谷疗吐舌。穴滑肉门 少海 温溜治舌强。穴大迎治吐舌。穴曲鬓 太一治舌卷。穴关冲治吐舌。穴阳溪 二间 飞扬 温溜治舌强。穴哑门治舌急。穴风府治舌纵。穴阴谷治舌本出血。穴扶突 大钟 窍阴治舌干胁痛。穴曲泽治舌本痛。穴中冲治舌缓涎下。烦闷。取足少阴治重舌。刺舌柱以 针治重舌。穴行间。灸随年壮。
　　治重舌极证。右用指去爪。先从舌下筋上擦至根。渐深深擦入。如此三次。又用指蘸水取项后燕窠。小坑中筋膜。自上赶下至小窟。深深擦入。亦三次。小儿若饮乳胜前。则病去矣治舌上出血如簪孔者。以钱掩脐下。灸钱下际五十壮。
　　治舌卒肿满口。嗌干。如吹猪胞。气息不得通。须臾不治杀人。急以指刮破舌两边。去汁即愈。亦可铍刃决两边破之。以疮膏敷之。
　　治舌卒肿。刺舌下两边。大脉血出。勿使刺着舌下中央。脉血出不止杀人。如上治不愈或血出数升。则烧铁篦令赤。熨疮数过。以绝血也。
　　
　　卷十一　针灸门
　　牙痛
　　治齿痛恶寒。穴曲池 大迎 颧 听会治牙齿痛不能言。穴浮白治上牙齿痛。穴阳谷 正营治下牙齿痛。穴四渎 阳谷 液门 商阳 二间治牙齿不能嚼。穴颊车 角孙治风齿疼痛。外踝上。高骨前交脉灸三壮（或七壮验）。又以线。量手中指下掌后横文。
　　析为四分。量横文后。当臂中灸二壮。愈。随左右。
　　王氏云。有老妇人。旧患牙疼。人教将两手掌交叉。以中指头尽处为穴。灸七壮。永不疼。
　　恐是外关穴也。穴在手少阳去腕后二寸陷中。泉司梢子妻。旧亦苦牙痛。人为灸手外踝穴近前些。子妻遂永不痛。但不知千金所谓外踝上者。指足外踝耶。手外踝耶。识者当辨之。
　　治牙车痛。穴翳风治牙痛颊颔肿。穴大迎治颊颔肿引牙车不得开。穴曲鬓治牙齿痛。唇吻急强。齿龋痛。穴正营治齿痛。穴阳溪 悬颅 手三里治齿痛恶寒。穴商阳治齿龈痛。穴兑端治寒热齿龈肿。风眩。颈项痛。穴小海治风牙疼。牙车不开。口噤。嚼物鸣。穴上关治牙痛。穴厥阴俞灸牙疼法。随左右所患肩尖。微近后骨缝中。小举臂取之。当骨解陷中。灸五壮。
　　王氏云。予亲灸数人皆愈。灸毕。项大痛。良久乃定。永不发。予亲病齿痛。百方治不验。
　　用此法瘥。又辛帅旧患伤寒方愈。食青梅。既而牙疼甚。有道人为之灸屈手大指本节后陷者中。灸三壮。初灸觉病牙痒。再灸觉牙有声。三壮疼止。今二十年矣。恐阳溪穴也。又云。
　　治齿痛。手阳明脉入齿缝中。左痛灸右。右痛灸左。
　　治牙齿疼（危氏方）。灸两手中指背。第一节前有陷处七壮。下火立愈。
　　治牙疼。穴合谷治蛀牙方。凡蛀牙疼。必须出之。若无妙手。其痛不可忍也。无问上下。但随左右于牙关龈车骨尖相时近里。以指捻之。觉痛处是穴。以艾火灸七壮。疮敛。蛀牙自落。其验如神。又火灸脂索如锥。以内虫孔中。便缘脂出。
　　治牙疼。针内庭二穴。如虫食疼者。敷药而愈。又分男左女右。在肩头上穴口中。灸转三遭。左疼灸右。右疼灸左。
　　治唇吻强。齿龈痛。穴兑端治骨槽风。于疼处耳中梗上灸。
　　治齿疼。灸肩 七壮。随左右。又法。灸耳垂下牙疼骨上三壮。未效加壮数。
　　治牙齿疼痛。先以稻 心。量中指中节。若手长。却将手掌下量及臂上两段。以艾灸之七五壮。若左边牙疼灸右边。右边牙疼灸左边。
　　治齿痛不恶清饮。取足阳明。恶清饮。取手阳明。
　　
　　卷十一　针灸门
　　齿龋
　　疗牙齿不嚼物。龋痛肿（资生经）。穴角孙疗齿龋。穴耳门治齿龋痛。穴三间 阳谷 冲阳 内庭 厉兑 四渎 液门 上关治齿龋痛。穴三间 大迎 正营治齿龋痛。又治齿寒脑风头痛。穴少海治齿龋。穴合谷 偏历 三阳络 耳门治齿龋。穴完骨治齿龈痛。唇吻强上。穴兑端 目窗 正营 耳门治齿龋。穴厉兑 三间 冲阳 偏历 小海 合谷 内庭 复溜治齿龋。穴曲鬓疗牙齿龋痛。穴下关 大迎 翳风 完骨传曰。唇亡齿寒。谓前齿。非牙也。说文云。龋齿蠹也。谓齿蠹而痛也。其不因齿蠹而痛者。盖风寒入脑髓尔。素问谓大寒入至骨髓。故头痛齿亦痛。当以此治之。
　　治齿龋。穴曲鬓 冲阳治上齿龋肿。穴目窗治上齿龋痛。恶寒。穴正营治齿痛恶清。穴三间
　　卷十一　针灸门
　　齿噤
　　治咳逆上气。喘息呕沫。齿噤（资生经）。穴天容 廉泉 魄户 气舍 扶突治口噤不能言。穴曲鬓治口噤。穴天窗 翳风治口噤舌根缩。穴廉泉治口噤不开。穴合谷 列缺 颊车 禾治风痉口噤。穴大迎治口噤不开。暴哑不能言。穴支沟治僻噤。穴外关 内庭 三里 商丘 涌泉治口噤不开。引鼻中。穴龈交 三间 大迎 翳风治唇吻不收。喑不能言。口噤不开。穴合谷 水沟治口噤不开。穴曲鬓 商丘疗面风口不开。口生疮。又治口噤。穴承浆疗口噤。穴廉泉疗口噤鼓颔。穴兑端疗口噤不开。穴翳风疗口不可开及尸厥。穴禾
　　卷十一　针灸门
　　咽喉肿痛
　　治咽喉痛（资生经）。穴风府治咽痛食不下。穴胆俞治喉嗌痛。穴风府 天窗 劳宫治嗌痛。穴中渚 支沟 内庭治咽中痛。不可内食。穴涌泉 大钟治咽中如扼。穴间使治喉咽痛。穴膝关治喉痛。穴天窗治喉咽肿。穴水突治嗌偏肿不可咽。穴前谷 照海 中封治喉肿。穴中封治嗌内肿。气走咽喉。不能言。穴然谷 太溪治咽喉痈肿。穴大迎治咽肿。穴太溪 中渚治喉痹咽痈肿。水浆不下。穴璇玑治咽外肿。寒厥。背痛不能上下。穴液门治咽内肿。穴然谷治咽肿。穴水突 气舍治喉中生疮。不得下食。穴天突治颔肿如升。喉中闭塞。水粒不下。穴少商。以三棱针。刺微出血。泄诸阳脏热。次针阳谷二穴而愈。
　　治喉肿。胸胁支满。穴尺泽。灸百壮。
　　治喉肿厥逆。五脏所苦。鼓胀。灸下脘各五十壮。老人加之。小儿随年壮。
　　治咽肿难言。穴天柱治男子妇人。喉闭肿痛不能言者。刺少商穴出血立愈。如不愈。以温白汤。口中含漱。
　　是以热导热也。
　　
　　卷十一　针灸门
　　咽喉鸣
　　主喉鸣。暴忤气哽（资生经）。穴扶突 天突 太溪主喉中鸣。穴少商 太冲 经渠治喉中焦干。穴鱼际治喉中如水鸡声。穴天突 扶突治喉中作声。穴天突治喉鸣。穴大钟 大包治喉中鸣翕翕。穴天突疗喉鸣。穴阳陵泉 天池 中主呼吸短气。咽中如息肉状。穴液门 四渎主嗌中有气如息肉状。穴蠡沟 少府主嗌内肿。气走咽喉。穴然谷 太溪治咽喉偻引项挛不收。穴风池治咽冷声破。穴天窗。灸五十壮。
</div>
    <div class="pagination">
<a href="普济方针灸_page53.html">上一页</a><span>...</span><a href="普济方针灸_page49.html">49</a><a href="普济方针灸_page50.html">50</a><a href="普济方针灸_page51.html">51</a><a href="普济方针灸_page52.html">52</a><a href="普济方针灸_page53.html">53</a><span class="current-page">54</span><a href="普济方针灸_page55.html">55</a><a href="普济方针灸_page56.html">56</a><a href="普济方针灸_page57.html">57</a><a href="普济方针灸_page58.html">58</a><a href="普济方针灸_page59.html">59</a><span>...</span><a href="普济方针灸_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
