<!DOCTYPE html>
<html>
<head>
    <meta charset="UTF-8">
    <title>普济方四库 - 第 1598 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1598 页/共 1812 页</h1>
    <div class="content">　　右以槐枝三五茎削令尖揩拭齿龂令净煎猪脂沸即以绵裹槐枝头防猪脂次防臰黄乗热烙齿日三五度
　　截疳散【出杨氏家藏方】治小儿走马疳牙龂溃烂
　　蝼蛄【二指大用以塩泥固济火烧令通赤放冷用】
　　右取出蝼蛄灰入麝香少许细研为末先将塩汤漱口后用鹅毛防药扫患处
　　立效散【出杨氏家藏方】治小儿牙疳齿烂血出溃臭
　　芦荟【别研】白矾【枯研】肉【焙干为末】芜荑仁【防炙为末】甘草【炙为末已上各一两】硃砂【别研】麝香【别研】乳香【别研各半钱】
　　右件研匀每用少许贴牙烂处
　　鸟神散【出杨氏家藏方】治小儿牙疳龈肿痛及退牙后乆不生者用之自生
　　鲫鱼【一枚大者出肠肚用】大枣【十枚去核】胆矾【一钱研细入在内却将肉入鱼腹内】龙骨【一钱别研】脑子【别研】麝香【别研二味各半钱】
　　右将前鲫鱼等二味用纸裹三五重塩泥固济头上留一窍子炭火内煆青烟出为度取用土罨一宿出泥入龙骨等四味研令极细每食后用温浆水漱口以药少许傅牙龂患处一日三次用之
　　蟾酥散　治小儿牙疳蚀烂龂渐侵唇口
　　蟾酥【一字】芦荟【一字研】黄矾【一分枯过】草乌头【一分烧留性】胆矾【一分枯过】五倍子【半两烧灰】
　　右件为细末入麝香少许再研令匀用绵裹筯头蘸药少许防患处
　　必胜散　治一切牙疳齿龂蚀烂口臭血出
　　蟾酥　轻粉　定粉　人中白【四味各一钱】麝香【一字别研】
　　右为末临卧汤漱口了贴药末在患处用薄纸盖之
　　碧玉散　治牙疳肿烂
　　铜青【二钱】麝香【一字】轻粉【一字】
　　右研细末手指撚药末擦牙临卧时用药贴在疮上即愈
　　又方　用日用尿盆内白汁刮下成片焙干细研入麝香雄黄轻粉和匀作一处贴在牙疳上即愈三次渐无矣
　　麝香散　治小儿牙疳唇齿皆蚀损臭烂
　　硇砂【四两】信砒【三字】麝香【少许】
　　右先以绵抹口研之每用少许傅之一应唇齿疳疮皆可用不可咽有津即便吐去屡试无不效大人只用一字
　　疳疮【附论】
　　夫小儿疮生于面鼻上不痒不痛恒有汁出汁所流处随即成疮亦生身上小儿多患之亦是风湿于血气所以不痒不痛故名疳疮也
　　方
　　治小儿面鼻身生疳疮及遍口生湿疮并赤白疮等及疮毒入腹渐渐羸痩
　　白狗粪【半两烧灰】虾蟆【半两焼灰】地龙【半两烧灰】蜗牛殻【半两焼灰】兰香【半两烧灰】人粪【半两烧灰】熊胆【一分】芦荟【一分】麝香【一分】
　　右研为散若口中生疮先以塩浆水净漱口以绵裹药少许含之若鼻内生疮吹少许鼻中如鼻外生疮去痂傅之毒气入腹中汲水空心调服半钱
　　治疳疮
　　甘草　黄栢　马鞭草　带髪葱　荆芥【各等分】
　　右煎水洗一遍用后诃子连肉核烧为灰末以麝香加轻粉少许傅于患处立愈
　　治小儿疳疮生于身上诸处宜用此【出圣惠方见本门急疳类麝香丸】飬命丹【出氏活婴方】治五疳变脏腑舌口生疮
　　龙骨　麝香　石胆【一个】龙胆草　芦荟　熊胆【一分】
　　右为末临卧涂之
　　青黛散【出圣惠方】治小儿疳疮或生口上或生身上
　　青黛【半两】人粪【半两烧灰】蜗牛【半两烧灰】麝香【一分】
　　右研为散量疮大小傅之若鼻内疮以散少许吹鼻日三用之
　　麝香散【出圣惠方】治小儿头面生疳疮口中臭气
　　麝香【一分】蚺蛇胆【一分】黄连【一分鹰爪者】芦荟【一分】
　　右细研为散先以温水洗疮后取药一字于疮口上内气恶贴药一字日三用之
　　鸦散　専治鸦疳疮
　　老鸦头【一枚烧灰研】轻粉　黄丹　枯矾【各一分】麝香【一钱】
　　右为细末先用温水洗浄掺药
　　治疳疮【出经验良方】又治玉茎上疮
　　抱鸡卵殻　鹰黄连　轻粉【各等分】
　　右为末煎过麻油调涂
　　治小儿疳疮肿热
　　右用蚺蛇胆水注鼻中
　　治小儿急疳疮【出圣惠方】
　　右嚼油麻令烂傅之疮上立效
　　麻蕡治小儿疳疮【出本草】
　　右嚼麻子傅之日六七度
　　治小儿急疳蚀口鼻无数日夜欲死【出本草】
　　右烧文蛤灰腊月脂涂之
　　治小儿疳疮虫蚀鼻及鼻下两道赤者名曰亦名赤鼻疳疮【出肘后方】
　　右用熊胆半分汤化调涂于鼻中
　　桃叶汤【出经验良方】治天行头面鼻疳疮
　　右桃叶二两捣碎用水五升煎汁拂去滓洗五七次即安
　　治小儿唇口疳疮蚀烂唇颊【出经验良方】
　　右胆矾香白芷等分为末和之掺傅疮上
　　治小儿身上及口靣生疮方【出圣惠方】
　　右取狗粪中米烧灰细研傅之
　　又方【出圣惠方】
　　右马御虫一枚晒干捣末傅之
　　又方【出圣惠方】
　　右羊胆三枚取汁以酱汁相和涂之
　　又方【出圣惠方】
　　右糊粉炒过以狗脂和涂之以瘥为度麻油亦得
　　小儿妳疳疮【出经验良方】
　　右用明矾黄丹并飞过于地上出火毒研末清油调搽湿则干涂之又独子肥皂荚烧灰存性为末加轻粉少许清油调涂及治头上疤疮口疳疮杨氏曰人自孩提以至弱冠潮热发疮皆是疳气使然盖疳虫耗其精体蚀其皮肤体虚肤空疳热流注遂致遍身热疮渴无已
　　治小儿疳疮【出肘后方】
　　右用栗子嚼傅之
　　治小儿疳疮蚀口齿鼻及下部欲死【出圣惠方】
　　右先以泔洗疮上拭干以鸡屎白矾烧灰傅之日三上效
　　白芷立效散【出氏方】治疳疮湿痒脇肋腿畔腐烂
　　白芷　防风　白蒺藜【炒】当归　川芎　地龙【酒洗炒】黄连　龙胆草　甘草
　　右防咀每服二钱白水煎服
　　鱼肚散【出卫生家寳方】治小儿疳疮
　　蜜陀僧【一两】黄丹【一两飞】
　　右件为末用活鲫鱼一个破出腹肚净洗入药在鱼肚内湿纸裹定用黄泥固济了慢火内烧一日取出去土研令细每少许先用米泔水洗疮口干贴
　　黄连散【出朱氏焦验方】治小儿头上疳疮
　　右用羯羊胆一枚劈开用盏子倾胆汁在盏内看汁多少好麻油如胆汁许不干竹煎仓米香热入鹰爪黄连细末调令得所傅疮上曽用有效
　　嬭疳【附论】
　　夫乳下孩儿有瘀疳气者由乳母恣食生冷油腻甘酸之物气乳中或食交妳伤儿臓腑遂致寒热不调肌体羸痩哺乳渐少面色青黄口中生疮或时吐呕昏昏多睡毛髪干焦因其食乳成疳故谓之妳疳也
　　方
　　牛黄丸【出圣惠方】治小儿妳疳羸瘦壮热多睡
　　牛黄【一分细研】雄黄【一分研】熊胆【一分研】朱砂【一分研】麝香【一分研】丁香【一分研】龙脑【半分细研】甘松【一分】胡黄连【一分】腻粉【一分研】芦荟【一分】巴豆【半分去皮心研纸裹压去油】水银【半两以少许肉令星尽】
　　右为末都研令匀以黒狗胆汁和丸如黄米大每服以粥饮下三丸量儿大小以意加减
　　龙胆丸【出圣惠方】治小儿妳疳腹大黄痩或时吐乳壮热下痢
　　干蟾【一枚涂酥多炙防焦】木香【半分研】肉豆防【二颗去殻】雄黄【一分细研】青黛【一分细研】丁香　熊胆【半分细研】胡黄连【一分】硃砂【一分细研】麝香【一分细研】赤石脂【一分】代赭【一分】
　　右为末都研令匀炼蜜和丸如黍米大一嵗儿以粥饮下二丸早晨一服申时再服量儿大小以意加减
　　治小儿妳疳腹大筋青髪稀体痩
　　肉豆防【一个去殻】麝香【一钱细研】硃砂【一分细研】五灵脂【一分】田父【一分炙防黄】夜明砂【一分防炒】地龙【一分细研】蜣蜋【一分去趐足】白矾灰【一分】
　　右为末都研令匀以软饭和丸如菉豆大不计时以温水下五丸量儿大小以意加减
　　史君子丸【出圣恵方】治小儿妳疳腹胀肚大吐呕渐羸瘦史君子【一分研】诃梨勒皮【一分研】槟榔【一分剉】硃砂【一分细研】麝香【一分细研】熊胆【一分细研】丁香末【一分】蟾酥【半分研入】明夜砂【一分防炒】
　　右为末都研令匀以软飰和丸如菉豆大每一岁儿以粥饮下二丸量儿大小以意加减
　　硃砂丸【出圣恵方】专治小儿妳疳肚胀四肢瘦弱不欲乳食硃砂【一分细研】雄黄【一分细研】夜明砂【半分防炒】黄连【半分去须】防榔【一分】鼈甲【半两涂酥炙黄去裙栏用】干虾蟆【半两涂酥炙令焦黄】
　　右为末以糯米饮和丸如黍米大每服以粥饮下七丸日三服量儿大小以意加减
　　蟾头散【出圣惠方】治小儿妳疳体痩烦热毛髪干碎乳食减少
</div>
    <div class="pagination">
<a href="普济方四库_page1597.html">上一页</a><span>...</span><a href="普济方四库_page1593.html">1593</a><a href="普济方四库_page1594.html">1594</a><a href="普济方四库_page1595.html">1595</a><a href="普济方四库_page1596.html">1596</a><a href="普济方四库_page1597.html">1597</a><span class="current-page">1598</span><a href="普济方四库_page1599.html">1599</a><a href="普济方四库_page1600.html">1600</a><a href="普济方四库_page1601.html">1601</a><a href="普济方四库_page1602.html">1602</a><a href="普济方四库_page1603.html">1603</a><span>...</span><a href="普济方四库_page1599.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
