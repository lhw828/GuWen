<!DOCTYPE html>
<html>
<head>
    <meta charset="UTF-8">
    <title>普济方四库 - 第 417 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 417 页/共 1812 页</h1>
    <div class="content">　　天南星【汤浸软洗切焙】半夏【汤洗七次去滑切焙各半两】胡粉　腻粉【各一钱】麝香　龙脑【各一分四味同研】白僵蚕【酒炒各分二味晒末】
　　右研匀稀糯米糊丸如皂子大每服一丸或二丸嚼破温酒下如急风口噤用青葱筒子灌于鼻内口立开大効
　　蝎麝白丸子治男子妇人半身不遂手足顽麻口眼防斜痰涎壅塞及一切风他药不能治者小儿惊风大人头风洗脑风妇人血风
　　半夏【七两】川乌【一两】白附子【二两】天南星【三两】天麻【一两】全蝎【五钱】防风【一两】生麝香【五分】
　　右为末姜汁糯米糊丸如桐子大每服一二十丸淡姜汤下无时吞下瘫痪风温酒下三日服一二日当有汗便能舒展经三五日类呵欠是应常服除风化痰治膈壅小儿惊风薄荷汤下三两丸
　　又方治一切风
　　天麻　天南星【炮制】白附子【炮制】白花蛇肉【酒浸炙防黄】附子【炮制去皮脐】白僵蚕【微炒已上各一两】腻粉【一分】麝香【一分】
　　右为末研入麝香腻粉炼蜜和捣二三百杵丸如梧桐子大以胡粉滚过每服以温酒下三丸忌毒滑物
　　又方
　　白附子【一两炮制】天麻【一两】雄雀粪【一两】天南星【酒拌炒令黄】麝香【细研】干蝎【微炒】水银【已上各一分以小枣穣研令星尽】牛黄【细研】
　　右为末研入水银令匀以枣穣和丸如菉豆大入腻粉中滚过晒干每服以温酒下三丸
　　百灵牛膝煎治一切风不以近逺服之皆効
　　百灵藤【五斤细剉以水三斗煎至一斗滤去滓更煎三升】牛膝【去苖】附子【去皮】赤箭　仙灵脾　何首乌　鹿角胶　乳香【已上各二两】
　　右为末入煎中别入白蜜五合同熬以栁木箆搅令匀如稀汤上收于磁器中每服以温酒调下一茶匙空心及晩食前服忌毒滑物
　　七生丸治丈夫妇人三十六种风五般腰疼打扑伤损并入骨疼痛背膊拘急手足顽麻走疰不定筋脉挛缩久患风疾并皆疗之
　　地龙【去土】五灵脂【去石】松脂【去木】荆芥【去枝梗】川乌【炮去皮脐】天南星【炮各一两】草乌【炮去皮尖各二两】
　　右为末醋煑面糊为丸如梧桐子大每服五丸至七服茶汤任下孕妇不可服温酒送下亦可
　　川芎散治诸风疾
　　川芎　荆芥　甘菊　薄荷　蝉殻　蔓荆子【各二两】甘草【一两炙】
　　右为细末茶酒任下二三钱食后服
　　愈风丹【出瑞竹堂方】治诸风证偏正头风
　　通圣散　四物汤　黄连觧毒汤【各一料加后药】羗活细辛【去叶】甘菊　天麻　何首乌　薄荷　独活【已上各一两】
　　右为细末炼蜜为丸如弹子大每服一丸细嚼不拘时侯茶酒下
　　灵龙丹治一切风疾
　　麝香【一两】乳香【五两】地龙【五两】白胶香【七两】乌头【五两】木鳖子【十二两】五灵脂【四十两】
　　右为极细末酒糊为丸如弹子大每服一丸酒化服之用辰年辰时生人修合
　　防风汤【出济生拔萃方】治风寒汗出肩背痛中风小便数而欠者风热盛使肺气欝甚也当防风热以通气
　　柴胡　升麻　黄耆【各一钱】羗活　防风　橘皮人参　甘草【各半两】青皮　黄蘖　白豆蔲【已上各二分】藁本【三两】
　　右防咀都作一服水二盏煎至一盏去滓温服食后气甚者宜服面白脱色气短者勿服之小便遗失者肺气虚也宜安卧飬气禁劳役以黄耆人参之类补之不愈当清其热加黄蘖地黄肩背痛不可廻顾此手太阳欝而不行风药散之如或目痛项强腰似防上冲羗活胜湿汤及足太阳经不行也以羗活胜湿汤主之
　　羗活胜湿汤【出济生拔粹方】
　　羗活【一钱】独活【一钱】藁本　防风【各半两】蔓荆子【三分】川芎【二分】甘草【炙五分】
　　右防咀都作一服水二盏煎至一盏去滓温服食后如身重腰沉沉然乃经中有湿热也更加黄蘖一钱附子半钱苍术二钱如腿脚沉重无力者加酒洗汉防己半钱轻则附子重则川乌头少许以为引用而行经也如卧而多惊小便淋溲者邪在少阳厥隂亦用太阳经药更加柴胡半钱如淋加泽防半钱此下焦风寒二经合病也肾肝之病同一治焉但在下焦非风药行经不可也如大便后有白脓或只便白脓者因劳役气虚伤大膓也以黄耆人参汤补之如里急频见者血虚也更加当归如肺胀膨而喘咳胷髙气满而上奔者多加五味子人参次之麦门冬与黄连少许如甚则交两手而瞀者真气散加黄连五味子参黄芩桔梗甘草各半钱如耳鸣目黄颊颔肿肩肘臂外后亷痛面赤脉洪大者以羗活防风甘草藁本通经血加黄芩黄连消其肿以人参黄耆益其原气而如脉者寒也或面白善嚏或面色恶皆寒也亦加羗活四味足太阳不用连芩少加附子以通其脉面色恶多恐者更加桂附如便白脓少有衣者气脱加附子皮如泄加米殻如气澁者有甘药补气安卧不语以飬其气
　　知母汤【出本事方】治游风攻头目或四肢作肿块
　　知母【一两】麻黄　黄耆　甘草　独活　白术　枳殻【各半两】
　　右为粗末每服四钱水一盏半牛蒡百粒研碎煎至七分温日三服觉冷不用牛蒡子
　　苦参丸治一切诸风
　　荆芥　防风　何首乌　蔓荆子　葳灵仙　菖蒲　苦参
　　右煎六味各等分参加一倍防咀为细末酒糊为丸如梧桐子大每服三四十丸临卧塩汤送下茶清汤亦可别无所忌常服诸疮疾不生大有神効
　　乌金浸酒方【出圣惠方】治风
　　黒豆【二升小者炒熟捣碎】防风【去芦头】桂心　附子【炮制去皮脐】羗活【已上各二两】熟干地黄【三两】乌鸡粪【堆者以大麻子子喂笼七日后取□一两】
　　右为细剉和匀入于生绢袋中用好酒二斗磁瓮子中重汤缓煑药瓮子内有香气即止每日三度温饮一小盏
　　川芎丸消风壅化痰涎利咽膈清头目治头痛旋晕心忪烦热颈强急肩背拘倦肢体烦疼皮肤瘙痒目痛面上游风如虫行相似
　　川芎　龙脑　薄荷叶【焙干各七十五两】细辛【洗五两】防风【去苗二十五两】桔梗【一百两】甘草【爁三十五两】
　　右为细末炼蜜搜和每一两半分作五十丸每服一丸细嚼茶下食后临卧
　　薄荷煎丸消风热化痰涎利咽膈清头目治遍身麻痹百节疼酸头昏目鼻塞脑痛语言声重项背拘急皮肤瘙痒或生疹及治肺热口腥脾热口甜胆热口苦又治鼻衂唾血大小便出血及脱伤风并沐浴后并服之龙脑　薄荷【取叶十片】防风【去苖】川芎【各三十两】缩砂仁【五两】桔梗【五十两】甘草【炙四十两重】
　　右为末炼蜜丸每服作三十丸每服一丸细嚼茶酒任下
　　加减三五七散治八风五痹瘫痪亸曵口眼防斜眉角牵引项背拘强牙闗急心中愦闷神色如醉遍身发热骨节烦疼腰膝不仁皮肤瞤动或如虫行又治阳虚头痛风寒脑目旋运转有似舟车之上耳内蝉鸣或如风雨之声应有风湿痹脚气缓弱疾并能治之又名大三五七散
　　山茱萸　干姜【炮】茯苓【去皮各三两】附子【炮去皮脐三十五个】细辛【一斤八两】防风【去芦四斤】
　　右为细末每服二钱温酒调下食前一方天雄细辛各三钱干姜山茱萸各五钱山芋防风各七钱
　　大醒风汤治中风痰厥涎潮昏运手足搐搦半身不遂歴节疼风筋脉挛急并皆治之
　　南星【生八两】防风【生四两】附子【去皮脐生】独活　全蝎【微炒】甘草【生各二两半】
　　右防咀每服四钱重水二大盏生姜二十片煎至八分去滓温服不拘进二服
　　活络丹治丈夫妇人元臓气虚妇人脾血久冷诸风温毒之气留滞经络流注脚手筋脉挛拳或发赤肿行歩艰辛腰腿沉重脚心吊痛及上冲腹脇胀胷膈痞闷不思饮食冲心闷乱及一切痛风走注遍身痛川芎【炮制去皮脐】草乌【炮制去皮脐】地龙【去土】天南星【炮各六两】乳香【研】没药【研各二两二钱】
　　右为细末入研药和匀酒糊为丸如梧桐子大每服二十丸空心日午冷酒送下荆芥亦可
　　追风应痛丸治一切风疾左瘫右痪半身不遂口眼防斜牙闗急语蹇澁筋拘挛百骨疼上攻下疰游走不定腰腿沉重耳鸣重聼膝缓弱不得屈伸歩履艰难遍身麻痹皮肤顽厚又妇人血风攻疰身体疼痛面浮肌瘦口苦舌干头旋目昏困多睡或皮虚瘙痒瘾疹生疮暗风夹脑偏正头疼并治之
　　葳灵仙　狗脊【去毛各四两】何首乌　川乌【炮去皮脐各六两】乳香【研一两】五灵脂【酒浸淘去沙石晒干五两半】
　　右为末酒糊为丸每服十五丸加至二十丸麝香温酒吞下只温酒亦可食稍空服常服轻身体壮筋骨通经活络除湿去风孕妇不可服
　　新补菊叶汤治一切风头目昏呕吐面目浮肿菊花【去梗】羗活　独活　旋覆花　牛蒡子　甘草【各等分】
　　每为末毎服二钱水一盏生姜三片同煎至七分去滓温服食后
　　当归川芎散治风疾一方治壅头目昏痛闷筋脉拘倦手足麻痹兼保防胎气调和荣衞
　　当归　川芎【各半两】甘草【二两】黄芩【四两】薄荷【一两】缩砂【一分】
　　右为细末温水调一二钱食后日三服
　　踈风丸治诸风疾通圣散一料加天麻
　　羗活　独活　细辛　甘草　首乌【各半两】
　　右为细末炼蜜和丸如弹子大每服硃砂为衣每服一丸细嚼茶调下
　　皂角六一丸【出危氏方】踈风活血起瘫痪除脚疾乌须驻红顔肌肉不实风证切宜此药服之
　　川芎　草乌【各一两】天台乌药【二两】乌梅【干瘪者去核五十个】猪牙皂角【五挺汤泡去皮】乌豆【一升】
　　右剉如脂面大用无灰酒酽醋各二浸一宿磁瓦铫内慢火煎干取出晒焦拣何首乌一味别为末煑膏以六味焙干碾末以前煑药余酒醋及何首乌膏为丸每服三十丸酒下
　　六圣散
　　川芎　石膏　雄黄　乳香　没药【二钱】盆硝【半两】
　　右为细末噙水搐之亦治眼昏冷涙头风咽嗌鼻塞语沉一搐牙疼便定
　　拒风丹【出和济方】治一切风
　　川芎【四两】防风【一两半】天麻【一两去芦】甘草【一两剉】细辛【三钱半】
　　荜拨【半两】
　　右为细末炼蜜和丸作杵每服一丸细嚼荆芥汤或温酒下寻常些小伤风头痛鼻塞强筋急皆可服然暴喜伤阳暴怒伤隂忧愁不乐气多厥逆往往多得此疾便涎潮昏塞牙闗急痛若概作中风证用药非止不相当多致杀人忽有人一日气厥牙噤有潮医者作中风以大通丸三粒下之下数行一夕而亡予常痛恨每见此证急化蘓合香丸四五粒灌之便醒然后随其虚实寒热而调治之无不愈经云无故而瘖脉不至治自己谓气暴逆也气复则已审如是虽不服药亦可得平治作口眼防斜次则涎潮闭塞左右共灸十二穴者谓聼防颊车地仓百防肩隅曲池风市足三里絶骨发际大椎风池也依而用之无不立効若病因惊恐肝臓为邪来乗邪阳明之经即胃是也邪盛不畏胜我者又来乗肺肺縁久病气弱全无徳受肝凌侮其病时复头瘈疭搐掣心胞伏涎久之则害脾气要当平肝气使归经则脾不受尅脾为中州土中四肢一本之事脾气正则土生金旺则肺安矣今肺不安时觉气中冲者是侮脾不受侮故有此上冲肝胜则复受金尅故搐弱也以热药治之则风愈甚以冷药治则气虚也肺属金金为清化便觉藏腑不调今用中和温药抑肝补肺渐可安愈今心忪非心忪也胃之大络名曰建络胷膈及两乳间虚而有疾则动建须时发一阵热者是其候也服续断汤茱萸丸独活散下三方一月而愈思和名医寓真仪时人少知者后至都下声名籍甚为医官政和中度为黄冠终药珠佩囊
　　续断汤【出本事方】治一切风【方见风脚疼痛类】
　　薯蓣丸【出本事方】治一切风
　　薯蓣　人参　逺志　防风　真珠母　紫石英【研飞水】茯苓　虎骨【各一两】虎睛【剉二味须真者】龙齿　华隂细辛　石菖蒲　五味子　丹参【各一分】
　　右为细末炼蜜为丸如梧桐子大每服三十丸至五十丸金银薄荷汤下食后临卧一方有砂参
　　独活散【出本事方】治一切风
　　川独活　白术　白茯苓　葳蕤　栢子仁　甘草【各一两】犀角　川椒　熟干地黄　枳殻　官桂【各半两】人参
　　右为细末每服二钱水一盏生姜三片枣一个同煎至七分不拘时候服之
　　生地黄饮子疗一切风及偏风发四肢口眼防戾言语蹇澁其阳不虚人胜于续命汤宜老人服之
　　生地黄【汁】竹沥　荆沥【以上三味各取汁一升五合】羗活　防风【各二两】蜀附子【大者一枚生用去皮八九研重一两者有神】
　　右切内前三味沥汁中寛火煎取一升五合去滓温服分二服相去八九里风甚频服六剂验不可论特宜老人无问冬夏并同服之无忌隔三日服一剂亦甚佳忌猪肉芜荑
　　黒神丸治风不计急慢并主之方
　　硫黄　硃砂　水银　雄黄【已上俱半两细研】
　　已上四味先用硫黄雄黄于铫子内销作汁次下水银硃砂便搅结为砂子后用磁盒子盖上鑚一孔子似黄米大即安砂子在内便塩泥固济只留孔子放干先用火半斤去盒子四面四寸已来至热再围四面如火放黑气出尽便用湿纸片子搭上孔子才干则揑至三十片为度其药已成后令细研入后药麻黄【去根节一两】天麻【半两】白附子【一分炮制】白僵蚕【一分防炒】乌蛇【三分酒浸去皮骨炙微黄】桂心【一分】干蝎【一分防炒】天南星【一分炮制】天雄【一分炮制去皮脐】独活　川乌头【一分炮制去皮脐】麝香【一分细研】
　　右为末每石药一两管草药二两相合令匀炼捣三二百杵丸如豇豆大每服以豆淋酒嚼下三丸忌动风物









　　普济方卷一百十五
<子部,医家类,普济方>
</div>
    <div class="pagination">
<a href="普济方四库_page416.html">上一页</a><span>...</span><a href="普济方四库_page412.html">412</a><a href="普济方四库_page413.html">413</a><a href="普济方四库_page414.html">414</a><a href="普济方四库_page415.html">415</a><a href="普济方四库_page416.html">416</a><span class="current-page">417</span><a href="普济方四库_page418.html">418</a><a href="普济方四库_page419.html">419</a><a href="普济方四库_page420.html">420</a><a href="普济方四库_page421.html">421</a><a href="普济方四库_page422.html">422</a><span>...</span><a href="普济方四库_page418.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
