<!DOCTYPE html>
<html>
<head>
    <meta charset="UTF-8">
    <title>普济方四库 - 第 1346 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1346 页/共 1812 页</h1>
    <div class="content">　　右为末和苦酒涂覆之脓为水即神効
　　治妇人乳肿痛虑作痈毒宜服此
　　甘草【半两一半生用一半防炒】栝蒌【一枚去皮穰子细剉令烂】
　　右以酒一大盏煎甘草取六分入栝蒌酒后宜更用药淋熨肿痛上
　　栁白皮　松枝【二握剉】
　　右以水五升煎至三升及稍热并滓熏乳肿处以通手即淋熨乳上当日即退
　　菩萨散　治防痈肿痛时发寒热状如伤寒不可忍已结未并治文经
　　霜杜荆子【今作枤子者是去皮十二月正月二月采之】酵头【用作炊饼者微炒勿令焦】
　　右二件各捣为细末以浄盘子擎之于佛前焚香诵南无药王菩萨南无观音菩萨圣号各一百八遍等分拌匀至心祷吿毕炒三钱匕以葱酒调下食后稍空进之服药顷间度药力到患处即令人以手揉摩之更令人吮出乳汁尤佳饮酒多人多饮之令有力不饮酒者以葱汤冲酒借气可也得熟寐即释然脱去矣已结未成脓者立溃并免痛楚重者不过两服○故人何伯选髙曽以来久施此药其効如神秘而不传近日漕司李运干家有一妇患此病恳而得方一投而愈
　　治乳痈不可忍
　　右用古蛀竹籖将朽者研极细罗过温酒服先用复元通气散佳
　　又方　用灶间倒挂尘多年者罗细末二钱以乳汁调匀温酒调下仍以手频挼肿处即消
　　又方　用桑虫粪晒干为末酒下去风毒也
　　治妇人乳肿不消
　　右取鱼枕捣末唾调涂之
　　治乳肿痛甚者
　　野松【半斤不用洗】
　　右和盐捣烂厚涂肿上干即换之
　　治乳头裂破
　　右用苎麻根捣傅之
　　治防头裂
　　右用秋后冷露茄儿花裂开者隂干烧存性灰水调傅之如未秋时但是裂开者亦可用
　　疗乳痈及发背四肢虚热大渇
　　生地黄【六两】黄芩　芍药　人参　知母　甘草【各二两】升麻　黄耆　麦门冬　栝蒌【各三分】大枣【十二枚】
　　右以竹叶切三升以水一斗二升煑取九升去竹叶内药煑取三升渇则饮之
　　连翘汤　治妬乳乳痈
　　连翘　芒硝【各二两】芍药　射干　升麻　防己杏仁　黄芩　大黄　柴胡　甘草【各三两】
　　右防咀以水九升煑取二升五合分三服
　　疗妇人发乳丈夫发背烂生脓血气虚成疾
　　黄耆　麦门冬　地黄　人参　升麻　茯苓【各三两】当归　芍药　逺志　甘草【各一两】大枣【十枚】
　　右水二升煑取一升温分三服若有是症蜀中排脓内补十宣散妙
　　神効瓜蒌散　治妇人乳疽防劳
　　瓜蒌【一个去皮焙研为末如急用只烂研子多者有力】当归【酒浸去芦半两】乳香【一钱】生粉草【半两】通明没药【一分二味别研】
　　右用无灰酒三升同于银石器中慢火熬取一升清汁分作三服食后良久服如有防劳便服此药可杜絶病根如毒气已成能化脓而黄水毒未成即于大小便中通利疾甚再合服以退为妙妇人乳痈方甚多独此一方神効无比百不失一矣癸亥年仆处五羊赵经略防判阃夫人年七十一嵗隔一二年左乳房上有块如鹅卵大今忽然作楚召余医仆云据孙真人云妇人年五十嵗以上乳房不宜见痈见则不可治矣幸而未破恐是气瘤谩以五香连翘汤去大黄煎服服稍减则已过六七年每遇再有肿胀再合服消
　　立効散【出直指方】治发背及诸痈疖并瘰疬有効或妇人乳痈与前方间服妙
　　紫色皂荚【半斤不用枯者细剉炒耐久炒赤色】生粉草【二两】乳香【半两别研】没药【半两别研】瓜蒌【五个去皮取肉并仁捣碎炒煑干】
　　右为细末每服二钱温无灰酒调下无时候煎服直指方名五物汤
　　竹皮大丸【出金匮方】治妇人乳中虚烦乱呕逆安中益气生竹茹【三分】石膏【二分】桂枝【一分】甘草【七分】白薇【一分】
　　右五味枣肉和丸弹子大以饮服一丸日三夜二服有热者倍白薇烦喘者加栢实一分
　　治妇人乳痈【出危氏方】
　　火掀草　皂荚刺　穿山甲　黄蜂窠
　　右以上件各烧存性为末入轻粉生麻油调傅疮上
　　疗乳痈诸般疖痈疽【出大全良方】
　　橘红【半两】阿胶【粉炒燥】粉草【炙各二两】
　　右防咀为二服每服用泉水一椀半煎至减半去滓温服
　　治妬乳乳痈方【出千金方】
　　右取研米捶二枚炙令热以絮及故帛防乳上以捶更易熨之瘥止已肿立効
　　疗防痈并无名痈疖【出大全良方】
　　右用防粪不拘多少焼存性二分入轻粉二十分研匀麻油调涂如有头即溃无头即消又疗火疮
　　治防劳防痈等疾【出危氏方】
　　右用赤小荳三升酒研烂去滓温酒服以滓傅患处一方赤小荳为末水调涂愈
　　又方【出危氏方】
　　右用蔓荆子无子用嫩叶或花擂烂炒酒服之用滓贴患处
　　伏龙肝【出肘后方】疗防发诸痈疽发背及乳
　　右以釜下土捣取末鸡子中黄和涂之加少盐良
　　治妬乳乳痈乳头裂破【出肘后方】
　　右取丁香捣末水调方寸匕服傅患处亦佳
　　治防发痛不可忍【出大全良方】
　　右水杨栁根新采者一握捶碎以好酒同甘草乌梅煇至七分去滓时时温服
　　治妇人乳劳痈烂见心者【出危氏方】
　　右用猫儿腹下毛耳锅煅存性为细末干傅或油调入轻粉少许
　　青桑膏【出危氏方】治乳硬作痛
　　右用嫩桑叶左手采细研细末调摊纸花贴病处此症四十以下可治五十以上不可治之任死不治则自得终其年矣
　　连翘汤治吹乳乳痈
　　连翘　瞿麦穗【各一两】升麻　参　生干地黄【焙】芍药【各三分】甘草【炙一分】射干【一分】
　　右细剉如麻荳大每服五钱水一盏半煎至八分去滓食后温服
　　治妇人乳结硬疼痛方【出圣惠方】
　　右取鱓鱼皮烧灰捣细罗为散空心以暖酒调下二钱服之
　　治乳赤肿欲成痈者【出鲍氏方】
　　白芷　芙蓉叶　赤芍药　紫金藤　黄柏　当归【各等分】
　　右为末入雄黄研少许拌匀蜜水调下
　　治防痈肿痛
　　右用瓜蒌根为末入炙甘草末少许用薄荷酒调下
　　治乳痈恶痛者　用茺蔚子捣傅及取汁服効
　　治乳肿　用栝蒌黄色老大者一枚熟捣以白酒一斗煑取四升去滓温服一升日三服若无大者小者二枚黄熟为上
　　妬乳【附论】
　　气血流行则上为汁下为月水上下通达不失常度是谓平人宜通而塞则为痛热气复乘之则为肿向之流行者壅遏矣傥失调治则结鞕成核身体壮热甚则憎风遂为乳痈世传气结乳閇亦为妬乳者此也○妇人女子乳头生小浅热疮痒搔之黄汁出浸淫渐长百种治不瘥者动经年月名为妬乳妇人饮儿者乳皆欲防世谓茍抄乳是也宜以赤龙皮汤及天麻汤洗之傅二物飞鸟膏及飞鸟散佳若始作者可傅黄芩漏芦散及黄连胡粉散并佳○吹防妬乳乳痈其实则一只分轻重而已轻则为吹防妬乳重为痈
　　方
　　升麻托里汤【一名肉桂升麻汤出济生拔萃方】治妇人两乳间出黑头疮疮顶塌下作黑眼子其脉洪按之细小
　　升麻　葛根　连翘【各一钱半】肉桂　黄栢【各三钱】当归身　黄耆　炙甘草【各一钱】黍粘子【半钱】
　　右防咀都作一服水酒同煎去滓稍热服
　　治妬乳乳生疮方【出千金方】
　　蜂房　猪甲中土　车辙中土【各等分】
　　右三味为末苦酒和傅之
　　黄连胡粉膏【出千金方】
　　黄连【二两】胡粉【十分】水银【一两同研令消散】
　　右三味捣黄连为末三物相和合皮裹熟挼之自和合也纵不能无迹然得水银细散入粉中也以傅乳疮诸湿痒黄烂肥疮若着甲煎为膏亦可
　　漏芦散　治乳汁不时泄蓄积于内遂成痈名妬乳
　　漏芦【一两】黄芩【一两去黑心】米粉【半两】
　　右三味捣为细散小调如膏涂于乳上
　　治妬乳方【出千金方】
　　右烧自死蛇为灰和以猪膏涂之大妙
　　赤龙皮汤【出大全方】治乳疮
　　右以檞皮切三升水一斗煑五升春夏冷用秋冬温之分以洗乳亦洗诸毒败烂久疮洗毕傅膏散千金同
　　天麻草汤【出大全良方】
　　右用天麻草五升切水一斗半煎取一斗随寒温分洗乳以杀痒也此草叶如麻叶冬生夏着花赤如防尾花亦洗浸淫黄烂热疮痒疽湿隂蚀疮小儿头疮洗毕傅膏散千金同
　　飞鸟膏【出大全良方】
　　右用烧硃砂作水银上黑烟【名棑彩者三两热令焦燥】矾石三两烧粉皆以绢筛了以甲煎和匀令如脂以傅乳疮日三作热者不须和有汗自着可用散亦傅诸热疮黄烂浸淫汁疮蜜疮丈夫隂蚀痒湿诸小儿头疮疳蚀口边肥疮蜗疮等并以此傅之千金同
　　兵部手集疗妬乳硬欲结脓令消及发乳房初起微赤不急治之即杀人【出肘后方】
　　右以鹿角于石上磨取白汁涂之干又涂不得近手并以人嗍却黄水一日许即散一方烧灰酒调抹一方苦酒和涂
</div>
    <div class="pagination">
<a href="普济方四库_page1345.html">上一页</a><span>...</span><a href="普济方四库_page1341.html">1341</a><a href="普济方四库_page1342.html">1342</a><a href="普济方四库_page1343.html">1343</a><a href="普济方四库_page1344.html">1344</a><a href="普济方四库_page1345.html">1345</a><span class="current-page">1346</span><a href="普济方四库_page1347.html">1347</a><a href="普济方四库_page1348.html">1348</a><a href="普济方四库_page1349.html">1349</a><a href="普济方四库_page1350.html">1350</a><a href="普济方四库_page1351.html">1351</a><span>...</span><a href="普济方四库_page1347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
