<!DOCTYPE html>
<html>
<head>
    <meta charset="UTF-8">
    <title>外台秘要 - 第 41 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 41 页/共 398 页</h1>
    <div class="content">　　正仰卧，以 量两乳间中，屈从乳向下灸，度头随年壮，男左女右灸。

　　又疗五脏疟，及一切诸疟法。

　　灸尺泽七壮。（穴在肘中约纹动脉是也）

　　又疗 疟法。

　　上星主之。（穴在鼻中央直入发际一寸陷容豆是也）灸七壮。

　　又疗疟日西而发者法。

　　临泣主之。（穴在目 上入发际五分陷者中是也）灸七壮。

　　又疗疟多汗腰痛不能俯仰，目如脱，项如拔者法。

　　昆仑主之，（穴在足外踝后跟骨上陷中是也）灸三壮。

　　又疗疟实则腰背痛，虚则鼻衄法。

　　飞扬主之，（穴在外踝上七寸）灸七壮。（并出第十卷中）

　　卷第五

　　禳疟法六首

　　千金疗疟法。

　　未发前，抱大雄鸡一只着怀中，时时惊动，令鸡怀中作大声无不瘥。（肘后同出第十卷中）

　　崔氏书疟法。

　　平旦日未出时，闭气书之，先书额上则戴九天，次书两手心作把九江，又书背上，从右脾骨下向左，分作两行书之，一如后法，南山有一木，木下不流水，水中有一鱼，三头九尾，不上以前法既不损人，又无不瘥者，其有一度书不甚差，可更书之，书符必不得脱错，亦不可重点书不成也，又勿食五辛。（书疟法路州满上人传云妙不可道以下二法余用俱效）

　　又法令所患人未发前，正南北眠，头向南，五心并额及舌上七处，闭气书鬼字，则瘥，随意任东西。（肘后同）

　　又法总书八行，其下七行，一准前行，通而为八，山题子，山题子，山题子，山题子，准前计更有七行，通前为八行，此符厌疟鬼，一去千里外，急急如律令，某年某月某州某县某乡某里姓名牒，姓名则所患人也，上以手把符勿开，男左女右，待过时久，然后任开，其符仍以火烧却。

　　咒疟法。

　　候病者发日，日未出时，自执一石于水滨，一气咒云，KT KT 团团，行路非难，捉取疟鬼元希声侍郎集验书疟法。

　　额上书两金字重，胸前书两火字并，背上书两水字并，两手书木字单，两足下各书土字，齐下作四口字重，右含水闭气用朱书，未发前书之有验。

　　卷第五

　　许仁则疗疟方四首

　　许仁则此病之候，乃有数种，亦有宿患 癖，饮食失宜，因节气初交，亦生此病，亦有痰积聚，久不通散，冷热相攻，亦生此疾，亦有地居卑湿时属暑热，内有宿病，外感恶气，亦生此疾，亦有盛夏蒸热饮冷，冷热间隔秋夏气交，亦生此疾，以要言之，终由饮食失常，寒暑乖宜，上热下系将疗之方，吐下为本，人有强羸，病有轻重，自须临时斟酌，不可一概言之，此病别有祈祷厌禳而瘥者，自是人心妄识，畏爱生病，亦犹弓影成蛊耳，必有不诬此法，专意信之，亦任其从禳祷之道，虽然，必须资药以救之，比见用药攻疗，无不瘥者，以法禳之，则有不效者，以此言之，明知病在于内，徒劳无外耳，此病之始，与天行不多别，亦头痛骨肉酸楚，手足逆冷，口鼻喉舌干，好饮水毛耸，腰脊强欲反拗，小便赤，但先寒后热，发作有时，可不审察，其发作日有准，凡经七日以后，先服鳖甲等五味散，取快吐方。

　　鳖甲（三两生用） 常山（二两） 甘草（二两炙） 松萝（二两） 桂心（一两）

　　右药捣筛为散，煮乌梅汤下，初服一方寸匕，日二服，稍稍加之，以得吐为限。忌人苋生葱生菜海藻菘菜。

　　又审其候若体力全强，日再服，每服皆取吐，自觉气力不甚强，则每一服取吐，晚不须服，如全绵 ，事须取吐，则三两日一服，经五六度吐讫，但适寒温将息，并食饮，使体气渐强，若知病虽轻吐，根本未似得除，事须利之，以泄病势，宜合当归等六味散服之取利方。

　　当归（五两） 白术（五两） 细辛（四两） 桂心（三两） 大黄（五两） 朴硝（四两）

　　右药捣筛为散，平旦空肚以酒饮下，初服一方寸匕，日再服，稍稍加之，得利为度，候气力强羸，取利多少，一一如前取吐法。忌桃李雀肉生葱生菜。

　　又依前鳖甲等五味散取吐，当归等六味散利后，虽经吐下，其源尚在，如更吐利，又虑羸，宜合鬼箭羽等十味丸服之方。

　　细辛（四两） 橘皮（四两） 鬼箭羽（折看之如金色者二两） 白术（五两） 桂心（四两）

　　地骨皮（四两） 蜀漆（二两） 甘草（三两炙） 当归（五两） 丁香（三两）

　　右药捣筛，蜜和丸如梧子，煮乌梅饮下之，初服十五丸，日再，稍稍加至三十丸，服经三五日后，若觉热甚，每服药后良久，任吃三两口粥饮压之。忌海藻菘菜桃李雀肉生葱。

　　又疗此病，鲁用释深师一方，大有效，其方有巴豆皂荚藜芦，三味作丸服虽经困苦，一服永断。（吴升同并出第一卷中）

　　卷第六

　　霍乱病源论三首

　　病源霍乱者由人温凉不调，阴阳清浊二气，有相干乱之时其乱在于肠胃之间者，因遇饮食而变，发则心腹绞痛，其有先心痛者则先吐，先腹痛者则先痢，心腹并痛者，则吐痢俱发，挟风而实者，身发热，头痛体疼而复吐痢，虚者但吐痢心腹刺痛而已，亦有饮酒食肉好餐腥脍，生冷过度，或居处不节，或露卧湿地，或当风取凉，而风冷之气归于三焦，传于脾胃，脾胃得冷则不磨，不磨则水谷不消化，亦令清浊二气相干，脾胃虚弱，便生吐痢，水谷不消则令心腹胀满，皆成霍乱，霍乱有三名，一名胃反，言其胃气虚逆，反吐饮食也，二名霍乱，言其病挥霍之间，便致撩乱也，三名走哺，言其哺食变逆者也，诊其脉来代者霍乱，又脉代而绝者亦霍乱，霍乱脉大可疗，微细不可疗，霍乱吐下，脉微迟，气息劣，口不欲言者，不可疗也，养生方云，七月食蜜，令人暴下发霍乱。（出第二十二卷中）

　　千金论曰：原夫霍乱之为病也，皆因食饮，非关鬼神，饱食肫脍，复餐乳酪，海陆百品无所不啖，眠卧冷席，多饮寒浆，胃中诸食，结而不消，阴阳二气，拥而反戾，阳气欲降，阴气欲升，阴阳乖隔，变成吐痢，头痛如破，百节如解，遍体诸筋，皆为回转，论证虽小卒病之中，最为可畏，虽临深履危不足以喻之也，养生者宜达其旨趣庶可免于天横者矣。又凡霍乱务在温和将息，若冷则遍体转筋，凡此病定已后，一日不食为佳，仍须三日少少吃粥，三日以后，乃可恣意食息也，七日勿杂食为佳，所以养脾气也。（出第二十卷中）

　　卷第六

　　霍乱吐痢方一十二首

　　广济疗霍乱吐痢，扁豆汤方。

　　扁豆叶（一升） 香薷叶（一升） 木瓜（一枚） 干姜（一两）

　　上四味，以水六升，煮取二升五合，绞去滓，分温三服，服别相去如人行六七里，并无所忌。

　　又疗冷热不调，霍乱吐痢宿食不消，理中丸方。

　　人参（八分） 白术（八分） 甘草（八分炙） 干姜（六分） 高良姜（八分） 桂心（六分）

　　上六味捣筛蜜丸，空腹以饮下梧子大三十丸，日二服，渐加至四十丸，老小以意减之。

　　忌生冷油腻生葱海藻菘菜桃李雀肉等物。

　　又疗霍乱，冷热不调，吐痢高良姜汤方。

　　高良姜（五两） 木瓜（一枚） 杜梨枝叶（三两）

</div>
    <div class="pagination">
<a href="外台秘要_page40.html">上一页</a><span>...</span><a href="外台秘要_page36.html">36</a><a href="外台秘要_page37.html">37</a><a href="外台秘要_page38.html">38</a><a href="外台秘要_page39.html">39</a><a href="外台秘要_page40.html">40</a><span class="current-page">41</span><a href="外台秘要_page42.html">42</a><a href="外台秘要_page43.html">43</a><a href="外台秘要_page44.html">44</a><a href="外台秘要_page45.html">45</a><a href="外台秘要_page46.html">46</a><span>...</span><a href="外台秘要_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
