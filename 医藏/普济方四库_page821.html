<!DOCTYPE html>
<html>
<head>
    <meta charset="UTF-8">
    <title>普济方四库 - 第 821 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 821 页/共 1812 页</h1>
    <div class="content">　　广济疗水痢及霍乱冷痢及食不化有白脓日夜无节度但疑是冷悉主之兼治防痢
　　白石脂　干姜【各八两】
　　右为末以沸汤和少许面薄糊和药并手捻作丸如常法下不止加干姜八两忌如常法一方米饮空心下霍乱吐防浆水下
　　疗水痢腹中气方
　　茯苓【八分】白龙骨【八分研】诃梨勒【八分】黄连【八分】酸石榴皮【八分】
　　右为末蜜丸梧桐子大空心以饮服每服二十丸日二服止忌肉油腻生冷等
　　疗水谷痢方
　　狗骨灰【牛骨灰亦得】麴【六月六日造熬令黄】
　　右等分为散空腹饮服一方寸无六月六日麯即常麯亦得
　　主水痢方
　　鸡子【二枚】黄蜡【一两】
　　右熬熟食之宜空肚食之日三服佳
　　又方　主水痢及疗热水谷下痢
　　黄连　苍术【各三两】
　　右作散和鸡子七枚同煑并捻作丸煑赤豆作浆粥服下三十丸日三服若渇但饮豆浆粥一方以水七升煑二升分服忌猪肉冷水
　　黄芩五味散　水谷之必腹甚痛食无妨但食后即痢食皆化尽唯变作水痢无期度多食多下少食少下有此状者宜服
　　黄芩　黄连　黄蘖【各五两】黄耆【四两】龙骨【六两】
　　右为散以饮下之初服一方寸匕日二稍加至二三服瘥乃止忌猪肉冷水等
　　治水谷痢
　　黄连【二两】黄蘖【二两】阿胶【二两炙】
　　右为散以苦酒蜜各半升煎阿胶令洋入内诸药令可丸饮服三丸日四
　　白蒿方　治夏日暴水痢
　　用白蒿叶干为末以米和一匙空腹服之
　　疗水谷下痢方
　　用黄连一升金色者打碎陈米五合二物以水七升煑二升分为二服
　　安石榴汤　疗水痢及赤白痢笃困欲死肠已滑医不能疗者
　　干姜　黄蘖【各二两】石榴【一枚殻小者二枚】阿胶【二两半炙切】
　　右以水三升煑一升二合去滓内胶令镕顿服即瘥更治老小亦良羸瘦者稍服一方无黄蘖用黄连
　　治水谷痢　所下之痢并无赤色只下黄沫忽时下白沫饮食减少肌体黄痩宜服此方
　　诃子【面褁炮去核用皮】舶上黄【研细各一两】黄橘皮　白术川芎【各半两】甘草【炮四株】肉荳防【一个】
　　右件细杵罗为末用舶上黄末相滚令均用薏苡仁杵作粉煑粥丸如梧桐子大急焙干每服五十丸空心米汤下湏是焙干莫令损药气
　　治水谷痢乆不瘥
　　厚朴【三两】黄连【三两】
　　右剉以水三升煎取一升空心服
　　蛊痢【附论】
　　凡下痢脓血间杂瘀黒有片如鸡鸭肝与血皆下者蛊痢也此由岁时寒暑不调湿毒之气袭人经脉渐至脏腑毒气挟热与血相客于肠间如病蛊注之状故名蛊痢也
　　方
　　疗三十嵗以下痢及霍乱诸药不能疗并肠滑若是蛊注所中
　　蓼子　艾屑【各二升】龙胆　续防　白术【各两】　蜀椒【去目汗】附子【炮】桂心　苦参　干姜　甘草【炙】防尾草【各二两】
　　右捣筛蜜和丸如梧桐子大一嵗儿服一丸三嵗儿服二丸五岁儿服三丸大人服五丸饮下疗寒热气堛堛在胸中卒气痛绕脐忌桃李雀肉生葱猪肉冷水海藻菘菜
　　猬皮丸　治脏腑伤动肠胃虚弱血渗肠间风冷相乗大便下血瘀黒有片或五痔肿痛乆下脓血者猬皮【一具切炙令黒】当归【剉焙】续防　黄耆　连翘　槐寔【炒】干姜【炮】附子【炮去皮脐】白矾【飞各五两】生干地黄【五两】
　　右为末炼蜜和丸如梧桐子大毎服五十丸空心食前米饮下
　　地榆散　治蛊注痢下血如鵞鸭肝腹痛不止
　　地榆【一两剉】甘草【半两炙防赤剉】赤芍药【一两】栢叶【一两防炙】茜根【一两剉】当归【一两剉防炒】诃梨勒【一两煨用皮】黄连【一两去须防炒】
　　右为散毎服四钱以水一中盏煎六分去滓不计时温服
　　地榆汤　治蛊痢下血如鸡鸭肝片腹痛烦闷【一名角散】地榆【剉】角【镑】黄连【去须防炒】栢叶【防炒】当归【剉防炒】黄蘖【去粗皮炙剉】黄芩【去黒心】生干地黄【焙】赤地利【各半两】
　　右捣筛每服三钱以水一盏煎七分去滓温服不计时粥饮调亦得
　　黄芩散　治蛊注痢下血心中烦闷腹中防痛
　　黄芩【一两】地榆【一两剉】犀角屑【一两】茜根【一两】栢叶【二两防炒】甘草【一两炙赤剉】诃梨勒【一两煨用皮】牛角防灰【一两】当归【一两剉防炙炒】
　　右为散每服四钱以水一中盏煎六分去滓不计时温服
　　茜根饮　治蛊痢下血如鸡鸭肝腹中疞痛难忍心中烦闷不欲饮食【一名升麻散】
　　茜根　升麻　犀角【镑】桔梗【去芦头剉炒】黄芩【去黒心】黄蘖【去粗皮各三分】地榆　白蘘荷【各一两用根】
　　右为粗散每服五钱水一盏半煎七分去滓日午空心服一方酒调服
　　茜根丸　治毒痢及蛊注下血如豚肝心烦腹痛又脉或大或小浮防而起下血如豚肝五内切痛此因服五石汤丸逼损隂气甚则其血自百脉经络而来注下成蛊毒此为难治
　　茜根【洗】川升麻【去芦】犀角【镑】地榆【洗】黄连【去须】当归【去芦洗】枳殻【去穰麸炒】白芍药
　　右等分为末醋糊丸梧桐子大每服五十丸空心米饮下
　　茜根散　治蛊注下血如鸡肝体热心腹中烦闷茜根【一两剉】川升麻【一两】犀角屑【一两】地榆【一两剉】黄连【一两去须防炒】黄芩【一两】
　　右为散每服四钱以水一中盏煎六分去滓不拘时温服
　　升麻汤　治蛊痢下血片脐下防刺痛
　　升麻　地榆　茜根　黄芩【去黒心各一两半】犀角【镑一两】山栀子【半两】
　　右捣筛毎服五钱水一盏半入生地黄一升切薤白三茎切豉三十粒同煎八分去滓空心温服日晩再煎服
　　治中蛊下痢日数十行
　　巴豆【十四枚去皮心出油】藜芦【去芦头】芫青【去翅足炒】附子【炮去皮脐】白矾【熬枯各半两】
　　右为末和匀以绵褁药一大豆许内下部日三
　　治蛊注痢血如鸡肝者心神烦躁宜服
　　犀角屑【一两】地榆【三分剉】蘘荷根【一两】马兠铃根【一两】
　　右为散每服四钱水一中盏煎六分去滓不拘时温服
　　玉连丸　治脾积下痢蛊痢同
　　木香　诃子【连核各半两】黄连【一斤炒紫色】
　　右为细末研粳米饮糊丸桐子大每服一百丸空心食前米饮下日进一服
　　黄蘗丸　治岁时蛊痢
　　黄蘗【去粗皮】黄连【去须各一两】
　　右为末饭饮为丸桐子大每服二十丸空心米饮下日午再服
　　黄芩汤　治蛊毒痢如鵞鸭肝腹痛不可忍
　　黄芩【去黒心】黄连【去须各半两炒】
　　右细剉以水二盏煎一盏去滓空心日晩乗热服冷即凝
　　黄连散　治痔漏蛊毒下痢
　　黄连【去须一两】白矾【焼令汁尽】干姜【炮】附子【炮裂去皮脐各三分】
　　右为细散每服一钱半温酒调下空心日午服方寸匕不止更服之日三
　　桔梗散【出圣济总録】治蛊痢下血如鸡肝疼痛
　　桔梗【去芦头剉炒】犀角【镑各等分】
　　右为散酒服一钱日三不能自服者即灌之药下心中烦湏臾自静七日廼止可食猪脾以补养之
　　治蛊注下血如鸡肝体热心腹中烦闷【出圣惠方】
　　黒豆【一合】毛桃胶【半两】
　　右以水一大盏煎六分去滓食前分温二服
　　治蛊注热毒痢痢血或如小豆汁腹痛烦闷【出圣惠方】用扁竹叶一两剉以水一大盏煎六分去滓入吴盐汁二合更煎三五沸食前分温二次服
　　治肠蛊先下赤后下白黄沫连年不瘥兼治痢下先白后赤若先赤后白为肠蛊【出圣惠方】
　　用牛膝一两切槌碎以醇酒一升渍一宿平旦空心服之再服愈
　　羚羊角散【一名黄连丸出危氏方】　治下血黒如鸡肝色相似时发渇者【方见本门热痢类】
　　治男子妇人小儿大肠下血黒茶脚色或脓血如靛色所谓蛊痢者也治之有殊效又能杀五脏蛊【出圆经】取侧栢叶焙干为末与川广黄连二味为汁服



　　普济方卷二百十
<子部,医家类,普济方>
　　钦定四库全书
　　普济方卷二百十一　　明　周王朱橚　撰泄痢门
　　冷热痢【附论】
　　夫冷热痢者由脾胃虚弱宿有寒而为客热所伤冷热相成其痢乍黄乍白是也若热于血血渗肠间则变为血痢也冷气入肠内津液则津液变化随气滞下变成白痢也其汤熨鍼石别有正方补养宣导今附于后养生方导引法云泄下有寒者防嘘作引气以息内腹徐吹息以鼻引气气足腹间即愈其有热者防呼以去之也
　　黄连散【出圣惠方】专治冷热痢心腹防痛不止
</div>
    <div class="pagination">
<a href="普济方四库_page820.html">上一页</a><span>...</span><a href="普济方四库_page816.html">816</a><a href="普济方四库_page817.html">817</a><a href="普济方四库_page818.html">818</a><a href="普济方四库_page819.html">819</a><a href="普济方四库_page820.html">820</a><span class="current-page">821</span><a href="普济方四库_page822.html">822</a><a href="普济方四库_page823.html">823</a><a href="普济方四库_page824.html">824</a><a href="普济方四库_page825.html">825</a><a href="普济方四库_page826.html">826</a><span>...</span><a href="普济方四库_page822.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
