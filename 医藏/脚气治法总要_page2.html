<!DOCTYPE html>
<html>
<head>
    <meta charset="UTF-8">
    <title>脚气治法总要 - 第 2 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>脚气治法总要 - 第 2 页/共 5 页</h1>
    <div class="content">　　右除菊末外都入木内以线繋入饭甑内蒸木烂为度取出研成膏入菊末即丸如梧桐大每日空心酒下三十丸盐汤亦可服百日欲出汗身亦自香如未能干更入甘菊末直可丸即丸
　　木丸　木约及四两者四枚先煠熟去皮核与熟艾四两相和蒸烂研匀以备合后药
　　木香　白附子　羌活　没药　白术【已上各半两】舶上好茴香【炒】　川楝肉【炒】　白牵牛【炒熟已上各七钱半】葳灵仙【折之内有白防者即不用须子播浄秤一两】
　　右为细末先以前木艾和溲俟少干徐入少熟蜜和丸如梧子大毎服二十丸食饮空时以木汤或酒吞下地道稍秘滞即空心服有小壅亦可空心服
　　食前丸　调补寻常服之不令脚气发动疎散荣衞气血风气通行
　　木香　白茯苓【去皮】　羚羊角屑【各八分】
　　熟地黄【十二分】　桂【去皮】　旋覆花【各四两】
　　楮实【十二分】　薏苡仁【八分】　防榔【八分】　大黄【一分】
　　右为细末炼蜜为丸如梧桐子大每服三十丸空心酒下
　　食后丸　治寻常脚气欲发先大便秘涩腹中气满两脇妨闷不思饮食小便赤黄肉多蠕动痰涎不利烦热缓弱
　　前胡　黄芩　防风　犀角屑　蔓荆子栀子仁　人参　车前子　麦门冬【去心各一两】
　　右为细末炼蜜为丸如梧桐子大每服二十丸食后温浆水下
　　麻仁丸　解秘不通胀满气闷两脚痛重风气不顺
　　麻仁【一升】　白芍药【八两】　枳实【麸炒去瓤八两】
　　大黄【一斤】　厚朴【五两】　杏仁【去皮尖双仁一升】
　　右为细末炼蜜为丸如梧桐子大每服三十丸温水下以通为度
　　三脘散　治三焦气逆解大便秘滞下胸膈胀气除风气或已服诸药大便不通者依法煎服就腹中药便通大效若不虚人脚气心腹胀闷大便不通最宜服此方
　　大腹皮【酒浸一遍更以大豆汁洗三遍焙干用一两】　白术
　　木香　甘草【微炙】　防榔　陈橘皮【汤浸去瓤】
　　川芎【各三分】　独活　紫苏【并梗】　沉香
　　木【干者各一两】
　　右为散每服秤一分水二盏同煎至一盏去滓温服取大便为效
　　三仁丸　治风虚老人津液少大便秘滞
　　柏子仁【一两】　松子仁【二两】　麻子仁【三两】
　　右研成膏以蜡为剂每服秤半两嚼吃米饮下或为丸如梧桐子大随虚实服之
　　润肠丸　治一切风秘偏益虚人及老人津液内枯不得送者
　　凌霄花干　天台乌药　人参
　　皂荚子【炒熟去粗皮各半两】
　　右为细末炼蜜为丸如梧桐子每服三十丸或五十丸不以时温水下至百丸亦不妨不损气以通为度
　　木通散　治脚气服补药太多小便不通淋闭脐下胀当归　栀子仁　芍药　甘草【炙一本作生用】
　　赤茯苓【去皮】　木通【各二两】
　　右为散每服三钱水一大盏煎至七分去滓服之
　　牛膝丸　治风毒流注腰腿两脚疼重挛痛及肾虚目见黒花方
　　牛膝【酒浸】　川芎　续断　萆薢　丹参【去芦】黒狗脊【去土】　杜仲【剉炒去丝】　独活　白术
　　枳殻　当归　白芍药　防风　干木熟干地黄【二两】
　　右为末炼蜜为丸如梧桐子大每服二十丸空心木汤下稍加至三十丸酒服亦可
　　天门冬大煎
　　天门冬【切三斗半杵压取汁尽酥三升炼】　麞骨【一具】
　　白蜜【三升炼】　枸杞根【切三斗剉碎以水二石五斗取一斗三升澄清】生地黄【切一斗】
　　右五味并大斗铜器中微火先煎地黄门冬汁减半乃合煎取大斗二斗下后散药煎取一斗内铜器重釡煎令隐掌可圆平旦空腹酒服如梧桐子大二十丸日二加至五十丸慎生冷醋滑猪鸡鱼蒜油麫等物择四时王相日合之散药如后
　　白茯苓【去皮】　栢子仁【另研】　桂【去皮】　白术
　　萎防　菖蒲　逺志　泽防　薯蓣　人参石斛【去根】　牛膝【酒浸】　杜仲【炒剉】　细辛　独活枳实【麸炒去瓤】　川芎　黄耆　苁蓉　续断狗脊【去毛】　萆薢　白芷　巴防【去心】　五加皮覆盆子　橘皮【汤浸去瓤】　胡麻　大豆黄卷【炒】白茯神【去皮】　石南【炙各二两】　甘草【炙六两】
　　蜀椒【炒一两】　薏苡仁【一两】　阿胶【十两炒】
　　大【一百枚煑作膏】　鹿角胶【五两炙】　蔓荆子【二两】
　　右三十八味细为末内煎中牛髓鹿髓各加三升大佳小便涩去柏子仁加秦芁二两干地黄六两隂萎失精去萎蕤二两加五味子二两头风去栢子仁加菊花防风各二两小便利隂气弱去细辛防风加山茱萸二两腹中冷去防风加干姜二两无他疾依方合之凡此煎九月下旬采药立冬日合而服之至五月上旬止若十二月腊日合者经夏至七月下旬止若停服经夏不壊当于舍北隂入地深六尺填砂置药中上加砂覆之则经夏不损也女人先患热者得服患冷者不得服
　　五柔丸　治津液虚秘大便不通结燥后重饮食不生肌肉补虚损调补三焦
　　大黄【四两】　前胡【一两】　半夏【洗七遍片切焙干】
　　苁蓉【酒浸】　芍药　细辛　白茯苓【去皮】　当归苦葶【炒各半两】
　　右为细末炼蜜为丸如梧桐子大温水下二十丸以通为度渐加之
　　橘皮丸　治脚气有风人气不顺致生热而大便秘此药通秘不损人进饮食散胀满调中下气偏宜脚气神方
　　橘皮【去瓤四两末】　干生姜【取末二两】
　　右二味以蜜半斤炼化去上沫下药末在内熬成膏可丸即丸如梧桐子大每服三十丸生姜汤下毎日服之即不生壅滞
　　延年茯苓饮　治脚气肿气急上气心闷热烦呕逆不下食
　　白茯苓【去皮】　紫苏叶　杏仁【去皮尖双仁麸炒】
　　橘皮【去白】　升麻　柴胡【去苗各三两】　生姜【四两】防榔【十二枚并皮】　犀角屑【二两】
　　右为麁散以水二升五合去滓温服分三服如人行八里再浸一服忌醋物
　　天麻丸　治毒湿脚气攻注两腿肿破重疼皮肉顽紫或上攻头面皮肉发热
　　天麻　地龙　羌活　附子【去皮脐生用】　桂【去皮】没药【研】　荆芥穗【各一两】　麝香【一两别研】
　　右为细末研匀以生蜜为丸如樱桃大磁器盛每服荆芥腊茶嚼下一丸如足破至甚者不过二十日上攻者则食后服下疰者食前服
　　独活汤　治脚气腿膝疼痛乍肿乍瘦缓弱不能行喘满气上
　　独活　丹参　细辛　五加皮　牛膝【酒浸】川芎防　白僵蚕【汤洗焙干面炒各半两】
　　桑白皮【一两半剉炙】　麻黄【去节一两】　甘草【炙三分】杏仁【去皮尖面炒三分】
　　右为散毎服三钱水一盏半煎至七分去滓温服
　　茴香丸　治风毒湿气攻疰成疮皮肉紫破脓壊行歩无力皮肉焮热
　　舶上茴香【炒】　地龙【去土炒】　赤小豆【炒】
　　川苦拣【去皮炒】　川乌头【炮去皮尖】　乌药【剉】
　　牵牛【炒取末已上各一两】
　　右研杵匀细酒煑面糊为丸如梧桐子大每服空心盐汤下十五丸日二
　　木香散　治偏风瘫缓脚气等疾
　　羌活【一两】　麻黄【去节水煑少时去沫焙一两】　防风【三分】木香　防榔　附子【炮去皮】　白术
　　川乌头【炮去皮】　草豆蔲【和皮用】　陈橘皮【去白】牛膝【酒浸一宿】　杏仁【去皮尖】　当归【酒浸一宿】　人参茯苓　甘草【炙】　川芎　官桂【去皮不见火已上各半两】
　　右一十八味剉如麻豆毎服一两水一椀姜七片煎至一盏去滓得七分温服药滓二服并作一服用水一椀半煎至一盏服此药福唐陈氏者鬻以自给郡人极神之人未有得其方者一日为其亲戚攘得与予予作官处即合以施人如法煑服以衣盖覆取汗不过三五服辄瘥所至人来求药者无穷其验如此大肠不通加大黄末每服一钱以老少加减如久不通加至三五钱不害心腹胀加葶并滑石末每服各一钱如上膈壅滞亦宜服之
　　大黄汤　治脚气大便秘涩服诸药不通风毒攻心气闷心欲狂热闷口干喉中如火生秘涩不通
　　红雪【研】　大黄【剉各一两】　木香【剉】　黒豆【各二两】
　　右以水一升煎取八合将药汁浸大黄一炊久去滓不限早晩温分三服以通为度
　　乌蛇丸　治风毒湿脚气攻注脚膝疼痛或即痒痹生疮中黄水不止服之大效诸药不及
　　乌蛇肉【四两酒浸焙干】　虎前胫【醋浸净刮洗了酥炙二两】黄松节【酒浸炙干】　天麻【酒浸一宿】　牛膝【酒浸一宿】
　　石斛【令取末】　萆薢　杜仲【剉炒各一两】
　　兎丝子【酒浸】　巴防【去心】　独活　防风　桂【去皮】肉苁蓉【酒浸】　金毛狗脊【去毛】　续断
　　萆澄茄【去蔕子】　当归　附子【炮去皮脐各一两】
　　木香【半两】　乳香【另研半两】
　　右为细末研匀用大木去膈子了蒸令烂研如糊以法酒化开银石器中熬过和剂前药为丸如梧桐子大温酒空心下三十丸日二一月必愈
　　淋煠沙节汤　治风毒脚气下注两脚疼重
　　沙木节　木通　羌活　川椒【已上各半两】
　　川乌头【一分】　葱白【一握】　橘叶【半两如无以橘皮代以上为】
　　右以水三升煎至减半通手淋洗再暖可两日淋煠之
　　脚气煠法　疗风毒壅滞作疼痛及荣衞气结涩诸风毒
　　檀香　零陵香　藿香　茅香　白胶香【槌碎】川升麻　麻黄【去节】　蛇床子　荆芥　藁本白芍药　葳灵仙　地椒　地榆　当归官桂　枳殻　蒴藋
　　右皆等分取细剉相拌匀每取一两水二斗赤皮葱五茎白矾半两川椒小半合同煑十来沸乗热嘘痛处通手则淋煠热透则干挹就寝如不受煠则取干金苍梧道士陈元膏摩之其方所説甚详也更不烦煠
　　杨皮汤　淋煠脚气挛疼缓弱消肿毒
　　白杨皮　莽草　羌活　独活　杜仲【剉去皮】防风　蒺　夏枯草　荆芥穗　地椒葳灵仙　白矾【各一两】
　　右为麄末每用半两水五升煎至四升乗热淋煠两足
　　淋煠脚气　两足寒热肿痛胀满挛缓
　　龙脑【不以多少研】
　　右每用半两以水一斗煎至两沸濯足膝
　　道人深师増损肾汤　治风虚劳损挟毒脚气痛弱或痹不随下焦虚热胷中微有客热心虚惊悸不得眠食少失气味日夜数过心烦逼不得卧小便不利又时腹下痛湘东王至江州王在岭南病悉如此极困笃余作此汤令服即得力病似此者服无不差随宜増损之
　　黄耆　甘草【炙】　白芍药　麦门冬【去心】
　　人参　肉苁蓉【酒浸】　熟地黄　赤石脂
　　地骨皮　白茯神【去皮】　当归　逺志　磁石枳实【麸炒去瓤】　防风【去芦头】　龙骨【煆一两】　桂【去皮】川芎【各二两】　半夏【五两汤洗七遍片切令干】　五味子【三两】生姜【四两切】　大枣【二十枚去核】
　　右防咀以水二斗煑羊肾一对去筋膜取汁一斗二升内诸药煑取四升分为五服日三夜二不利下者除龙骨赤石脂小便赤涩以赤茯苓代茯神加白术三两多热加黄芩一两遗溺加桑螵蛸二十枚
</div>
    <div class="pagination">
<a href="脚气治法总要.html">上一页</a><a href="脚气治法总要.html">1</a><span class="current-page">2</span><a href="脚气治法总要_page3.html">3</a><a href="脚气治法总要_page4.html">4</a><a href="脚气治法总要_page5.html">5</a><a href="脚气治法总要_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
