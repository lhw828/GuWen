<!DOCTYPE html>
<html>
<head>
    <meta charset="UTF-8">
    <title>普济方 - 第 1623 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1623 页/共 3614 页</h1>
    <div class="content">　　人有思肉不已。食讫复思者。为肉症治之方。

　　（出千金方）上空腹饮。白马尿三升。吐出肉。不出必死。

　　治蛊食症方。

　　（出圣惠方）上绿矾二两。捣研如粉。以米醋一大碗。于瓷器内煎之。用柳木篦搅成膏。入赤乌脚一两。

　　治食症方。

　　（出圣惠方）上以青州枣三枚去核。每个入腻粉一钱。以白面裹烧熟。即去面。空心以枣烂嚼。暖水下之

　　白银透罗丹治积块食积。大便不行。疼痛不忍。

　　寒食面（七钱）巴豆（三钱去皮出油研泥）天南星半夏（各一钱半）上为末。

　　滴水为丸。

　　积气丸

　　（出王氏博济方）

　　治积年食气症块。消酒食。利噎塞。

　　木香（半两）干姜（炮一两）砂（半两以醋半盏化）巴豆（半两去皮不出油）川大黄（一术（一两）芫两）肉豆蔻此三丸下。妇人血气。当归酒下。常服任下。

　　卷一百七十四　积聚门

　　米症

　　（附论）夫病源人有好哑米。转久弥嗜哑之。若不得米。则胸中清水出。得米水便止。米不消化。

　　遂生症结。其人常思米不能饮食。久则毙。

　　方

　　散症汤

　　（出千金方）

　　治米症。其疾常欲食米。若不得米。则胸中清水出。

　　鸡屎（一升）白米（五合）上合炒令米焦。捣筛为散。用水二升顿服取尽。少时即吐。吐出

　　治米症久不疗。羸瘦。

　　葱白（两虎口切）乌梅（三十枚碎）上以水三升。宿渍乌梅使得极浓。清晨啖葱白。

　　随饮乌

　　治食生米方

　　（家藏经验方）

　　男子妇人。因食生熟物。留滞于脾胃。遂致生虫

　　。久则好食生米。否则终日不乐。至于肌肤憔悴。面色萎黄。不思饮食。以害其生。

　　上用苍术不拘多少。米泔水浸一宿。取出锉碎。焙干。碾为细末。煮稀面糊为丸。如梧桐子大。每服五十粒。空心食前。米饮下日三服。益昌伶人刘清啸家一婢。曰花翠。年逾笄。

　　病致成此疾。苍术能去湿、暖胃、消谷故也。尹先云曾用此药。疗绵州常振省干两旬而痊。因笔于册。

　　卷一百七十四　积聚门

　　发症

　　（附论）病源云。有人因食饮内。误有头发。随食而入成症。胸喉间如有虫上下来去者是也。

　　方

　　食中有发。不觉因食而入。久则胸间如有虫状。上下去来。惟欲饮油。一日之中。

　　乃至三、上用油一升。以香泽煎之。大贮之。安病患头边。令口鼻临油上。勿令得饮。敷鼻面。令有香气。当叫唤饮。不得与之。必疲极大睡。其发症当从口出饮油。令一人专守视之。

　　并备锻石一裹。见症出。以灰粉手捉症。抽出。须臾抽尽。即是发也。初从腹中出。形如不流

　　又方

　　（出千金方）上用酒三升。煮猪脂二升。三沸。一服一升。日二。白马尿服之亦佳。无马。白牛亦得。

　　疗胸喉间。觉有症虫上下。偏闻葱豉食香。此是发虫故也。

　　上用油煎葱豉令香。二日不食。张口而卧。将油葱豉置其口边。虫当渐出。徐徐以物引去之

　　治误食头发。如蛊疾者。

　　上用雄黄研细。水飞过。酒调服。吐出恶物乃愈。

　　卷一百七十四　积聚门

　　虱症

　　（附论）病源云。人有多虱。而性好啮之。所啮既多。脏腑虚弱。不能消之。不幸变化生症而患者亦

　　方

　　疗虱症。由啮虱在腹。生长为虱症方。

　　（出千金方）故败篦子（一枚）故败梳子（一枚）上二味各破为两分。各取一分。烧作灰末之。

</div>
    <div class="pagination">
<a href="普济方_page1622.html">上一页</a><span>...</span><a href="普济方_page1618.html">1618</a><a href="普济方_page1619.html">1619</a><a href="普济方_page1620.html">1620</a><a href="普济方_page1621.html">1621</a><a href="普济方_page1622.html">1622</a><span class="current-page">1623</span><a href="普济方_page1624.html">1624</a><a href="普济方_page1625.html">1625</a><a href="普济方_page1626.html">1626</a><a href="普济方_page1627.html">1627</a><a href="普济方_page1628.html">1628</a><span>...</span><a href="普济方_page1624.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
