<!DOCTYPE html>
<html>
<head>
    <meta charset="UTF-8">
    <title>形色外诊简摩 - 第 6 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>形色外诊简摩 - 第 6 页/共 18 页</h1>
    <div class="content">　　乳子中风热，喘鸣肩息者，脉实大也。缓则生，急则死。乳子而病热，脉悬小者，手足温则生，寒则死。（上乳子病风热。与常人不同者，乳子则阴血必虚，而阳气亦大耗也。）

　　阴在内，阳之守也。阳在外，阴之使也。阳胜则身热，腠理闭，喘粗为之俯仰，汗不出而热，齿干以烦 ，腹满死，能冬不能夏。阴胜则生寒，汗出，身常清，数栗而寒，寒则厥，厥则腹满死，能夏不能冬。（上虚劳之偏阳偏阴者。俱以腹满为死者，上损下损，过脾皆不治也。《素问》。）

　　内伤（伤于七情，阴血虚耗。）及劳役饮食饥饱不节者，病则手心热，手背不热。（掌中热而 为心病。）外伤风寒者，病则手背热盛，过于手心也。（上东垣《内外伤辨》手。）

　　凡病初起，手足俱冷，为阴寒。手足常畏冷，为阳虚。若足冷手不冷，身体发热，头或痛或不痛者，有夹阴，有内伤阳虚，亦有湿温病。足冷手温，多汗妄言，此痰气结于中焦，阳气不得下通也。若手冷而足热如火者，此阴衰于下，阳衰于上，三焦痞隔之象也。亦有因脾胃湿热郁盛，而肺虚浊气下流者，当有软弱之候。若加感寒湿，当见赤肿，即香港脚是也。（石顽。）

　　卷上　形诊病形类

　　形气有余不足篇

　　寒伤形，热伤气。气伤痛，形伤肿。故先痛而后肿者，气伤形；先肿而后痛者，形伤气也。（《素问》。）

　　病在阳者命曰风，在阴者命曰痹，阴阳俱病命曰风痹。病有形而不痛者，阳之类也。无形而痛者，阴之类也。（阴痹者，按之不可得。）无形而痛者，其阳完而阴伤之也，急治其阴，无攻其阳。有形而不痛者，其阴完而阳伤之也，急治其阳，无攻其阴。阴阳俱动，乍有形，乍无形，加以烦心，命曰阴胜其阳，此谓不表不里，其形不久。（《灵枢》。）

　　形盛脉细，少气不足以息者危。形瘦脉大，胸中多气者死，形气相得者生。（平人气胜形者寿。病而形肉脱，气胜形者死，形胜气者危。）目眶内陷者死。皮肤着（入声，枯也。）者死。脱肉，身不去者死。形肉已脱，九候虽调，犹死。若夫急虚身中，譬如堕溺，不可为期，其形肉虽不脱，犹死也。（病而气胜形者，喘息低昂，抬肩撼胸。）

　　形弱气虚死。形气有余，脉气不足死。脉气有余，形气不足生。

　　气盛身寒，（恶寒。）得之伤寒。气虚身热，（恶热。）得之伤暑。谷入多而气少者，得之有所脱血，湿居下也。

　　谷入少而气多者，邪在胃及与肺也。脉小血多者，饮中热也。脉大血少者，脉有风气，水浆不入也。（《素问》。）

　　形气不足，病气有余，是邪胜也，急当泻之。形气有余。病气不足，急当补之。形气不足，病气不足，此阴阳俱不足也。不可刺之，刺之重不足，则阴阳俱竭，血气皆尽，五脏空虚，筋骨髓枯，老者灭绝，壮者不复矣。形气有余，病气有余，此阴阳俱有余也。急泻其邪，调其虚实。李东垣曰：病来潮作之时，病气精神增添者，是为病气有余，乃邪气胜也，急泻之。病来潮作之时，神气困弱者，为病气不足，乃真气不足也，急补之。不问形气有余不足，只从病气上分别补泻。形谓皮肉筋骨血脉也，气谓口鼻气息也。（东垣释《内经》，出《内外伤辨》。）

　　卷上　形诊病形类

　　形气有余不足篇

　　荣之生病也，寒热少气，血上下行。卫之生病也，气通，（当是冲痛。）时来时去，怫忾贲响，风寒客于肠胃之外。寒痹之为病也，留而不去，时痛而皮不仁。（寒痹有椒姜桂心醇酒熨法。）

　　荣气虚则不仁，卫气虚则不用，荣卫俱虚则不仁，且不用，肉如故也，人身与志不相有，曰死。（卫虚不用，故治偏废，重用 防。）

　　卷上　形诊病形类

　　诸病以肥瘦决难治易治篇

　　脉一来而久住者，宿病在心主中治。脉二来而久住者，病在肝支中治。脉三来而久住者，病在脾下中治。

　　脉四来而久住者，病在肾间中治。脉五来而久住者，病在肺支中治。五脉病，虚羸人得此者死。所以然者，药不得而治，针不得而及。盛人可治，气全故也。（《脉经》。）

　　曹山跗，病肺消瘅，加寒热，不治。所以然者，其人尸夺，尸夺者形弊，形弊者不当关灸 石及饮毒药也。

　　齐丞相舍人奴伤脾，法当至春死，乃至四月泄血死者，诊其人时愈顺，愈顺者人尚肥也。奴之病得之流汗数出，炙于火而以出，见大风也。（原文，一愈顺及一时。又安谷者过期，不安谷者不及期。上仓公传。）

　　《续名医类案》载：白云集万 家贫，右臂痿废。一旦遇人谓之曰：汝少饶今涩，怒盛于肝，火起于脏也。因扪右臂曰：幸尚瘦，可治也。武夷茶，涧水饮之，久自愈。合前诸论案，若不相合者。盖尝思之，肢臂痿废者，正气不至其处，则喜其瘦，为邪气亦所不居，充其正气而可复也。虚损发于五脏，见于周身，则喜其肥，为津液尚未销尽，扶其正气而可复也。然肥瘦亦须不失常度，若瘦如枯柴，肥如腐尸，岂可为哉。

　　凡患香港脚诸风，其人本黑瘦者易治，肥大肉浓赤白者难愈。黑人耐风湿，赤白不耐风湿也。瘦人肉硬，肥人肉软，肉软则受疾至深矣。（《千金方》。）

　　此论其人之本肥本瘦也，故与上文因病变肥变瘦者不同，肥人肉淖理疏，邪气易于深入，而痰多气滞，又难于出，故难治也。凡痈疽痿痹者，俱当根据此例诊之。

　　肥人多中风，以形浓气虚难以周流，气滞痰生，痰积生火，故暴厥也。瘦人阴虚，血液衰少，相火易亢，故多劳嗽。张石顽尝谓有人年盛体丰，冬时腰痛，不能转侧，怯然少气，足膝常冷。与肾气丸不应，反转寒热喘满者，肥人多湿。脉沉者，湿遏气脉也。腰痛不能转侧者，湿伤经络也。怯然少气者，湿干肺胃，气不舒也。足膝常冷者，阳气不能四达也。法当散气行血，以助流动，而反与滋腻养荣，宜其增剧也。

　　卷上　形诊病形类

　　骨槁肉陷篇

　　大骨枯槁，大肉陷下，胸中气满，喘息不便，其气动形，期六月死。真脏脉见，予之期日。（肺绝。）

　　大骨枯槁，大肉陷下，胸中气满，喘息不便，内痛引肩项，期一月死。真脏见，乃予之期日。（心绝。）

　　大骨枯槁，大肉陷下，胸中气满，喘息不便，内痛引肩项，身热，脱肉破 ，真脏见，十日（原作月，非。）

　　之内死。（脾绝。）

　　大骨枯槁，大肉陷下，肩髓内消，动作益衰，真脏未见，期一岁。见其真脏，乃予之期日。（肾绝。肩髓之肩，疑是骨字之讹。）

　　大骨枯槁，大肉陷下，胸中气满，腹内痛，心中不便，肩项（肩项上似当有引字。）身热，破 脱肉，目眶陷，真脏见，目不见人，立死。其见人者，至其所不胜之时则死。（肝绝。）

　　急虚身中，卒至五脏闭绝，脉道不通，气不往来，譬于堕溺，不可为期。其脉绝不来，若一息五六至，其形肉虽不脱，真脏虽不见，犹死也。（急有虚邪而身中之，猝令五脏气闭，如堕溺不可期也。脉法：再动一至，故一息五六至者，十动以上也。林亿以为误文，疏矣。上《素问》。）

　　卷上　形诊病形类

　　骨槁肉陷篇

　　一呼三至，至一呼六至者，（此一动一至之例也。）此至之脉也。一呼一至，至四呼一至者，此损之脉也。至脉从下上，损脉从上下。（上下即内外也。吴师朗谓虚损有外感内伤两大端，即此义。）一损损于皮毛，皮聚而毛落。二损损于血脉，血脉虚少，不能荣于五脏六腑也。三损损于肌肉，肌肉消瘦，饮食不为肌肤。四损损于筋，筋缓不能自收持。五损损于骨，骨痿不能起于床。反此者，至之为病也。

　　从上下者，骨痿不能起于床者死。从下上者，皮聚而毛落者死。（《灵枢》本脏篇叙五脏内伤，均以毛悴色夭为死证，即此义。）损其肺者益其气，损其心者调其荣卫，损其脾者调其饮食，适其寒温，损其肝者缓其中，损其肾者益其精。（《难经》。）

　　卷上　形诊病形类

　　诊大肉消长捷法篇

　　病患大肉已落，为不可救药，盖以周身肌肉，瘦削殆尽也。余每以两手大指次指后，验大肉之落与不落，以断病之生死，百不失一。病患虽骨瘦如柴，验其大指次指之后，有肉隆起者，病纵重可医。若他处肌肉尚丰，验其大指次指之后，无肉隆起，而反见平陷者，病即不治矣。周慎斋三书云：久病形瘦，若长肌肉，须从内 眼下胞长起，以此属阳明胃，胃主肌肉故也。此言久瘦渐复之机也，不可不知。（赵晴初。）

　　目眶为足阳明所系，极与大肉相关。惟下利，专泄胃气，其目眶虽陷，而面色神光未改者，不足为虑。

　　若壮年无病，目眶忽陷，久而不复；咳嗽带红，而目眶常陷；诸病饮食倍增，身面加肥，而目眶独陷，皆脾真暗败之先征。即面色神光未改，且觉难于挽回。补救及时，方药针对，仅可侥幸百一。若加见山根黯惨，两角无光，短期速矣。再瘦人与高年，目眶虽陷而无虑者，盖陷之形有不同也。胞皮宽纵，眶骨不至削如锋刃者，是乃常见之事。若胞皮吸入骨里凹成深坑，得不谓之非常之变乎。

　　卷上　形诊病形类

　　病深而形色毛发有不变者篇

　　营气霈然者，病在血脉。（是邪气激其血脉，光泽浮越于外也。邪气者，湿热也。）

　　五色精微象见矣，其寿不久也。（是五脏精华全越于外也。前为邪盛，此为真漓。故曰色明不粗沉夭者，为病甚。）

　　尝贵后贱，虽不中邪，病从内生，名曰脱营。尝富后贫，名曰失精。五气流连，病有所并。不在脏腑，不变躯形，身体日减，气虚无精，病深无气，洒洒然时惊。

</div>
    <div class="pagination">
<a href="形色外诊简摩_page5.html">上一页</a><a href="形色外诊简摩.html">1</a><a href="形色外诊简摩_page2.html">2</a><a href="形色外诊简摩_page3.html">3</a><a href="形色外诊简摩_page4.html">4</a><a href="形色外诊简摩_page5.html">5</a><span class="current-page">6</span><a href="形色外诊简摩_page7.html">7</a><a href="形色外诊简摩_page8.html">8</a><a href="形色外诊简摩_page9.html">9</a><a href="形色外诊简摩_page10.html">10</a><a href="形色外诊简摩_page11.html">11</a><span>...</span><a href="形色外诊简摩_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
