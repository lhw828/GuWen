<!DOCTYPE html>
<html>
<head>
    <meta charset="UTF-8">
    <title>普济方 - 第 3585 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3585 页/共 3614 页</h1>
    <div class="content">　　上用龙牙草根。焙干。不拘分两。捣为细末。用米饮调下一钱。

　　治产后痢。

　　上用没石子一个。烧为末。和酒服方寸匕。冷即酒服。热即饮下。

　　治产后虚及痢。

　　上用鸡子醋煮服之。一方用黄脚鸡子一枚。水搅。取两服。合水服之。

　　治产后下痢。腰腹痛。

　　上用野鸡一只。作馄饨食之。

　　治产后痢。

　　上用鲎鱼骨尾。其尾长二尺。烧为黑灰。为末。酒下。先服生地黄汁蜜煎讫。然后服之。

　　无不断也。

　　春蕨散治产后痢疾。

　　上用新生蕨菜不拘多少。阴干为细散。每日空心陈米饮调下三钱匕。

　　芸苔散治产后下痢。久不止。

　　上用芸苔不拘多少。净洗。烂煮。饱食佳一方用子二两。微炒为末。每服一钱。粥饮调下。

　　治产后痢。无不瘥。

　　用刘寄奴一两。为末。每服二钱。陈米饮调下。

　　产后积多。因食荤太早。作泻。谓之新产痢。腹痛不止。有死无生。惟神仙感应丸

　　救之。庶

　　治产后产前痢。

　　上用败龟一枚。米醋捣为末。米饮调下。

　　砂丸治一切积滞。化气消食。补益真气。产后逐败血。补虚。至善。

　　砂（拣通无石者别研如粉）天雄（用无灰酒煮五七百沸候干去皮）金铃子（去皮核）当归两米醋磨成十丸。

　　蓐中当更

　　卷三百五十五　产后诸疾门

　　阴脱

　　（附论）夫妇人产努力太过。太过致阴下脱。如脱肛状及阴下挺出。逼迫肿痛。举动房劳。皆能发作。清水续续。小便淋露。

　　方

　　玉龙汤治妇人产后。用力太过。产门突出。

　　又以四物汤。入龙骨真者为末少许。煎。空心连进二服。麻油汤熏洗。

　　疗阴下脱出。

　　皂荚（去皮子）半夏（洗）大黄细辛（各四分）蛇床子（六分）右捣散。薄绢袋盛。

　　如指以

　　当归散治阴下脱。

　　当归黄芩（各一两）芍药（半两一分）牡蛎（一两二钱半）皮（烧存性二钱半）上为末。每服二钱。温酒或米饮调下。忌登高举重。

　　治产后阴脱。此因产妇劳力而致。阴下挺出。肿痛。

　　五倍子蛇床子荆芥枳壳上味煎汤洗。

　　硫黄汤治产劳。玉门开而不闭。

　　硫黄（四两）吴茱萸菟丝子蛇床子（各一两）上为锉散。每服四钱。水一碗煎数沸。去滓。洗玉门。日再洗。

　　治子宫不收。

　　荆芥穗藿香叶臭椿树皮（各等分）上将前药煎汤熏子宫。即入。

　　疗妇人阴下挺出。

　　蜀椒乌头白芨（各二分）上捣筛。以方寸匕。用绵裹内阴中。入三寸。腹中热。

　　明旦更着。瘥止。一方无蜀椒。

　　治妇人产后阴下脱。

　　蜀椒（一升）吴茱萸（二升）戎盐（半鸡子大）上三味捣。以绵裹如鸡子大。内阴中。日一易。二十日愈。

　　硫黄散治产后劳伤阴脱。

　　硫黄乌贼骨（各半两）五味子（一分千金翼用三铢一方无之）上为细末。研令极细。掺患处。日三易。

　　治子宫脱出。

　　蓖麻叶（有九角叶者好）飞过白矾（各等分）上为细末。以纸片摊药末于纸上。托纸药于脱处。用手徐托肛门处便入。

　　治妇人子宫出。痛不可忍。

</div>
    <div class="pagination">
<a href="普济方_page3584.html">上一页</a><span>...</span><a href="普济方_page3580.html">3580</a><a href="普济方_page3581.html">3581</a><a href="普济方_page3582.html">3582</a><a href="普济方_page3583.html">3583</a><a href="普济方_page3584.html">3584</a><span class="current-page">3585</span><a href="普济方_page3586.html">3586</a><a href="普济方_page3587.html">3587</a><a href="普济方_page3588.html">3588</a><a href="普济方_page3589.html">3589</a><a href="普济方_page3590.html">3590</a><span>...</span><a href="普济方_page3586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
