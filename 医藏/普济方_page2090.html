<!DOCTYPE html>
<html>
<head>
    <meta charset="UTF-8">
    <title>普济方 - 第 2090 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2090 页/共 3614 页</h1>
    <div class="content">　　茯苓散疗下痢。三十年者。

　　茯苓干姜黄连（等分）上捣细为散。蜜和丸。如梧桐子大。米饮服之。一日渐增至百

　　当归汤疗三十年下痢。止诸痛方。

　　当归（一两）生姜（八两）大枣（二十枚）上以水四升。煮取一升半。分三服。

　　不瘥复作之

　　治下赤连年方

　　地榆鼠尾草（各一两）上捣罗。以水二升。煮取一升。分二服。如不止。取屋尘。

　　水清去滓一升。分二服。疗下血二十年。若不止。重服即愈。一方为末。粥饮调下二钱。

　　干姜散治一切赤白痢。久不瘥。

　　干姜槲白皮（各一两）上捣罗为散。每服二钱。空心食前温米饮调下。

　　治泄痢久不止

　　生姜沙糖（各一分）上以三重湿纸裹煨。五更初都作一服。以腊茶嚼下。

　　姜苋方治久痢不止。或赤或白。

　　马齿苋生姜（各二两）上和匀。用湿纸裹煨熟。不拘多少。细嚼。米饮咽下。

　　治痢。止腹痛不可忍者。

　　良姜芍药上等分为末。姜盐汤调下。

　　二灵散治久痢肠胃俱虚。肛门自下。

　　龙骨（半两）木贼草（二分半）上为末。每用半钱。干掺。候少时以手托上。

　　黑豆汤治赤白痢疾。诸药不瘥。

　　黑豆（半升）甘草（一两半）上绵裹。以浆水三升。煎至一升。去滓。温二服。

　　治积久二十年常下痢

　　用赤松皮切一斗。为散。面粥和一升服之。日三服即效。服一斗永瘥。三十年痢。服之百日瘥。

　　曲末酒。治久冷痢不纯白者。由积卧冷处。经久病发。遂令脾胃俱冷。日夜五六

　　十行。大小用好曲末五升。微熬令香。温清醇酒令热。和曲末一升。空腹顿服之。日三服。若至食时。捣蒜一升令至熟。下姜、椒末调和如常食之法。惟须稠。勿加盐。以水和面二升作淳饼。

　　极比至瘥来。少食余食。以此法治。不过两日。无有不瘥。

　　治久痢赤白。

　　嫩艾叶。上捣搅取汁一升。日二服。大效。

　　黑神散治肠滑久痢。神妙无比。

　　酸石榴（一枚）上捣为散。每服用酸石榴一瓣。以水一盏。煎汤调下二钱许。久泻亦治之。又疗冷热不调。或滞或水。赤白清黄者。捣汁服之亦佳。

　　豆蔻散治脾虚肠鸣。久痢不止。腹痛不能食。

　　大肉豆蔻（一枚入乳香三十块在内以面熟为度）上为末。每服一钱。米饮调下。

　　草蒿方治冷热久痢。

　　上草蒿。秋冬用子。春夏用苗。捣绞汁服。

　　治久赤白痢

　　用黄雌鸡子。醋煮熟。空腹食之。

　　黄连膏治久痢累医不瘥。

　　用黄连一两为末。以鸡子白和为饼。炙令如紫肝色。杵为末。以浆水三升。慢火煎成膏。

　　白痢加酒半盏同煎。每服半合。温米饮调下。食前服。一方治赤痢。为丸。每服三十丸。米饮服之。

　　治久痢劳痢

　　用干姜、莨菪焦炒见烟。面糊为丸。白饮空心下十丸。极效。

　　治久下痢经时不止者。此休息痢。

　　用牡狗骨。炙令黄焦。捣。饮服方寸匕。日三服。

　　治痢久不瘥

　　用干枣和丸。米粉烧服。

　　治久痢。及疳痢困重方。

　　用樗白皮不限多少。取土际不用。见狗及风。细切。捣烂如泥。捻作馄饨如枣。勿令过熟煮。吞七枚。重者不过七服。皆空肚。忌油腻、熟面、毒物。

　　神授散治久痢不瘥。

　　用陈石榴焙干。为细末。米汤调下三四钱。人患二三十年。或三两月不愈者。百药不效。

　　此药一服便住。不可以草方轻视。

　　治痢疾久病。诸药不效。

</div>
    <div class="pagination">
<a href="普济方_page2089.html">上一页</a><span>...</span><a href="普济方_page2085.html">2085</a><a href="普济方_page2086.html">2086</a><a href="普济方_page2087.html">2087</a><a href="普济方_page2088.html">2088</a><a href="普济方_page2089.html">2089</a><span class="current-page">2090</span><a href="普济方_page2091.html">2091</a><a href="普济方_page2092.html">2092</a><a href="普济方_page2093.html">2093</a><a href="普济方_page2094.html">2094</a><a href="普济方_page2095.html">2095</a><span>...</span><a href="普济方_page2091.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
