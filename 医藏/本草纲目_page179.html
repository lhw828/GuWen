<!DOCTYPE html>
<html>
<head>
    <meta charset="UTF-8">
    <title>本草纲目 - 第 179 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 179 页/共 603 页</h1>
    <div class="content">　　恭曰：侧子、附子，皆是乌头下旁出者。以小者为侧子，大者为附子。今以附子角为侧子，理必不然。若当阳以下、江左、山南、嵩高、齐鲁间，附子时复有角如大豆许。夔州以上剑南所出者，附子之角，但如黍粟，岂可充用？比来都下皆用细附子有效，未尝取角也。

　　保升曰：今附子边，果有角如大枣核及槟榔以来者，形状自是一颗，且不小。乃乌头旁出附子，附子旁出侧子，甚明。

　　时珍曰：侧子乃附子旁粘连小者尔，故吴普、陶弘景皆指为附子角之大者。其又小于侧子者，即漏篮子矣。故杨氏《附子记》言：侧子、漏篮，园人皆不重之，以乞役夫。

　　【修治】同附子。

　　【气味】辛，大热，有大毒。

　　普曰：神农、岐伯：有大毒。八月采。畏恶与附子同。

　　【主治】痈肿，风痹历节，腰脚疼冷，寒热鼠 。又堕胎（《别录》）。

　　疗香港脚，冷风湿痹，大风筋骨挛急（甄权）。冷酒调服，治遍【发明】机曰：乌头乃原生之脑，得母之气，守而不移，居乎中者也。侧子散生旁侧，体无定在，其气轻扬，宜其发散四肢，充达皮毛，为治风之药。天雄长而尖，其气亲上，宜其补上焦之阳虚。木鳖子则余气所结，其形摧残，宜其不入汤服，令人丧目也。

　　时珍曰：唐　元希声侍郎，治瘫痪风，有侧子汤，见《外台秘要》，药多不录。

　　草部第十七卷　草之六

　　漏篮子

　　（《纲目》）【释名】木鳖子（《炮炙论》）、虎掌（《日华时珍曰：此乃附子之琐细未成者，小而漏篮，故名。南星之最小者，名虎掌，此物类之，故亦同名。《大明会典》载：四川成都府，岁贡天雄二十对，附子五十对，乌头五十对，漏篮二十斤。不知何用。

　　【气味】苦、辛，有毒。

　　曰：服之令人丧目。

　　【主治】恶痢冷漏疮，恶疮疠风（时珍）。

　　【发明】时珍曰：按：杨士瀛《直指方》云：凡漏疮年久者，复其元阳，当用漏篮子辈，加减用之。如不当用而轻用之，又恐热气乘虚变移结核，而为害尤甚也。又按《类编》云：一人两足生疮，臭溃难近。夜宿五夫人祠下，梦神授方：用漏篮子一枚，生研为末，入腻粉少许，井水调涂。依法治之，果愈。盖此物不堪服饵，止宜入疮科也。

　　【附方】新一。

　　一切恶痢杂下，及休息痢：百岁丸：用漏篮子一个（大者），阿胶、木香、黄连、罂粟壳各半两，俱炒焦存性，入乳香少许为末，糊丸梧子大。每一岁一丸，米饮下。（罗天益《卫生宝鉴》）

　　草部第十七卷　草之六

　　乌头

　　（《本经》下品）【校正】并入《拾遗》独白草。

　　【释名】乌喙（《本经》，即两头尖）、草乌头（《纲目》）、土附子（《日华》）、奚毒（《本经》）、耿子（《吴普》）。毒公（《吴普》。又芨（音及）、堇（音近）、独白草（《拾普曰：乌头，形如乌之头也。有两歧相合如乌之喙者，名曰乌喙。喙即乌之口也。

　　恭曰：乌喙，即乌头异名也。此有三歧者，然两歧者少。若乌头两歧名乌喙，则天雄、附子之两歧者，复何以名之？时珍曰：此即乌头之野生于他处者，俗谓之草乌头，亦曰竹节乌头，出江北者曰淮乌头，《日华子》所谓土附子者是也。乌喙，即偶生两歧者，今俗呼为两头尖，因形而名，其实乃一物也。附子、天雄之偶生两歧者，亦谓之乌喙，功亦同于天雄，非此乌头也。苏恭不知此义，故反疑之。草乌头取汁，晒为毒药，射禽兽，故有射罔之称。《后魏书》言：辽东塞外秋收乌头为毒药射禽兽，陈藏器所引《续汉五行志》，言西国生独白草，煎为药，敷箭射人即死者，皆此乌头，非川乌头也。

　　《菊谱》云：鸳鸯菊，即乌喙苗也。

　　【集解】《别录》曰：乌头、乌喙生朗陵山谷。正月、二月采，阴干。长三寸以上者为天雄。

　　普曰：正月始生，叶浓，茎方中空，叶四四相当，与蒿相似。

　　弘景曰：今采用四月，亦以八月采。捣笮茎汁，日煎为射罔。猎人以敷箭，射禽兽十步即倒，中人亦死，宜速解之。朗陵属汝南郡。

　　大明曰：土附子（生），去皮，捣，滤汁澄清，旋添晒干取膏，名为射罔，以作毒箭。

　　时珍曰：处处有之，根、苗、花、实并与川乌头相同，但此系野生，又无酿造之法，其根外黑内白，皱而枯燥为异尔，然毒则甚焉。段成式《酉阳杂俎》言：雀芋状如雀头，置干地反湿，湿地反干，飞鸟触之堕，走兽遇之僵。似亦草乌之类，而毒更甚也。又言：建宁郡乌勾山有牧靡草，鸟鹊误食乌喙中毒，必急食此草以解之。牧靡不知何药也？【修治】时珍曰：草乌头或生用，或炮用，或以乌大豆同煮熟，去其毒用。

　　乌头

　　【气味】辛，温，有大毒。《别录》曰：甘，大热，大毒。

　　普曰：神农、雷公、桐君、黄帝：甘，有毒。权曰：苦、辛，大热，有大毒。

　　大明曰：味 、辛，热，有毒。

　　之才曰：莽草、远志为之使。反半夏、栝蒌、贝母、白蔹、白芨。恶藜芦。

　　时珍曰：伏丹砂、砒石。忌豉汁。畏饴糖、黑豆、冷水，能解其毒。

　　【主治】中风恶风，洗洗出汗，除寒湿痹，咳逆上气，破积聚寒热，其汁煎之名射罔，杀禽兽（《本经》）。消胸上痰冷，食不下，心腹冷疾，脐间痛，肩胛痛，不可俯仰，目中痛，不可久视。又堕胎（《别录》）。

　　主恶风憎寒，冷痰包心，肠腹 痛， 癖气块，齿痛，益阳事，强志（甄权）。治头风喉痹，痈肿疔毒（时珍）。

　　乌喙

　　（一名两头尖）【气味】辛，微温，有大毒。

　　普曰：神农、雷公、桐君、黄帝：有毒。

　　权曰：苦、辛，大热。畏恶同乌头。

　　【主治】风湿，丈夫肾湿阴囊痒，寒热历节，掣引腰痛，不能行步，痈肿脓结。又堕胎（《别录》）。男子肾气衰弱，阴汗，瘰 岁月不消（甄权）。

　　射罔

　　【气味】苦，有大毒。之才曰：温。

　　大明曰：人中射罔毒，以甘草、蓝汁、小豆叶、浮萍，冷水、荠 ，皆可一味御之。

　　【主治】尸疰症坚，及头中风痹痛（《别录》）。 疮疮根，结核瘰 、毒肿及蛇咬。先取涂肉四畔，渐渐近疮，习习逐病至骨。疮有热脓及黄水，涂之；若无脓水，有生血，及新伤破，即不可涂，立杀人（藏器）。

　　【发明】时珍曰：草乌头、射罔，乃至毒之药。非若川乌头、附子，人所栽种，加以酿制，杀其毒性之比。自非风顽急疾，不可轻投。甄权《药性论》言其益阳事，治男子肾气衰弱者，未可遽然也。此类止能搜风胜湿，开顽痰，治顽疮，以毒攻毒而已，岂有川乌头、附子补右肾命门之功哉？吾蕲郝知府自负知医，因病风癣，服草乌头、木鳖子药过多，甫入腹而麻痹，遂至不救，可不慎乎？机曰：乌喙形如乌嘴，其气锋锐。宜其通经络，利关节，寻蹊达径，而直抵病所。煎为射罔，能杀禽兽。非气之锋锐捷利，能如是乎？杨清叟曰：凡风寒湿痹，骨内冷痛，及损伤入骨，年久发痛，或一切阴疽肿毒。并宜草乌头、南星等分，少加肉桂为末，姜汁热酒调涂。未破者能内消，久溃者能去黑烂。二药性味辛烈，能破恶块，逐寒热，遇冷即消，遇热即溃。

　　【附方】旧四，新四十八。

　　阴毒伤寒：生草乌头为末，以葱头蘸药纳谷道中，名提盆散。（王海藏《阴证略例》）二便不通：即上方，名霹雳箭。

　　中风瘫痪，手足颤掉，言语蹇涩：左经丸：用草乌头（炮去皮）四两，川乌头（炮去皮）二两，乳香、没药各一两（为末），生乌豆一升（以斑蝥三七个，去头翅，同煮，豆熟去蝥，取豆焙干为末）。和匀，以醋面糊丸梧子大。每服三十丸，温酒下。（《简易方》）瘫痪顽风，骨节疼痛，下元虚冷，诸风痔漏下血，一切风疮：草乌头、川乌头、两头尖各三钱，硫黄、麝香、丁香各一钱，木鳖子五个。为末。以熟蕲艾揉软，合成一处，用草纸包裹，烧熏病处。名雷丸。（孙天仁《集效方》）诸风不遂：宋氏《集验方》：用生草乌头、晚蚕砂等分，为末。取生地龙捣和，入少醋，糊丸梧子大。每服四、五丸，白汤下，甚妙。勿多服，恐麻人。名鄂渚小金丹。《经验济世方》：用草乌头四两（去皮），大豆半升，盐一两。同以沙瓶煮三伏时，去豆，将乌头入木臼捣三百杵，作饼焙干为末，酒糊丸梧子大。每空心盐汤下十丸。名至宝丹。

</div>
    <div class="pagination">
<a href="本草纲目_page178.html">上一页</a><span>...</span><a href="本草纲目_page174.html">174</a><a href="本草纲目_page175.html">175</a><a href="本草纲目_page176.html">176</a><a href="本草纲目_page177.html">177</a><a href="本草纲目_page178.html">178</a><span class="current-page">179</span><a href="本草纲目_page180.html">180</a><a href="本草纲目_page181.html">181</a><a href="本草纲目_page182.html">182</a><a href="本草纲目_page183.html">183</a><a href="本草纲目_page184.html">184</a><span>...</span><a href="本草纲目_page180.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
