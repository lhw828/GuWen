<!DOCTYPE html>
<html>
<head>
    <meta charset="UTF-8">
    <title>本草述钩元 - 第 8 页/共 119 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草述钩元 - 第 8 页/共 119 页</h1>
    <div class="content">　　一名炉底。是银铅脚。岭南闽中银铜冶处有之。其初采矿时。银铜相杂。先以铅同煎炼。银随铅出。又采山木叶烧灰。开地作炉。填灰其中。置银铅于灰上。更加火 。铅渗灰下。银住灰上。罢火候冷。出银。其灰池感铅银气。置之。积久成密陀僧。（颂） 取于银冶者。亦甚难得。今人多取销银铺炉底用之。（濒湖） 按银铺有分金炉。市匠将银油及倾银坏罐。共捶成末。搅铅子拌匀。置分金炉上。火 出铅后。用大锅一口。入灰满锅。将所烧出铅置锅内灰上。用炭火 化。则银在灰上。铅坠灰底。即陀僧。与银冶之灰池 法。

　　得银上而铅下者无异。

　　味咸辛甘。气平。有小毒。治久痢五痔。（牡酒肠血气五种）疗惊痫。并咳嗽。呕逆吐痰。反胃。消渴。疟疾。下痢。止血。杀虫。消肿毒。治诸疮。去面上瘢 。并膏药用之。

　　感铅银之气。其性重坠下沉。直走下焦。（濒湖）惊气入心络。喑不能言。用密陀僧末一匕。

　　茶调服即愈。昔有人伐薪。为野狼所逐。而得是疾。或授此方而愈。又一军校采藤。逢恶蛇。

　　病此。亦用之而愈。盖惊则气乱。陀僧之重以去怯而平肝也。（夷坚志） 其功力与铅丹同。

　　故膏药中用以代之。痰结胸中不散。密陀僧一两。醋水各一盏。煎干为末。每服二钱。以酒水各一小盏。煎一盏。温服。少顷当吐出痰涎为妙。肠风痔 。铜青密陀僧各一钱。麝香少许。为末。津和涂之。骨疽出骨。（一名多骨疮不时出细骨）乃母受胎未及一月。与父交合。

　　感其精气而然。以密陀僧末。桐油调匀摊贴之。即愈。血风 疮。密陀僧用香油磨化。油纸摊膏。反复贴之。

　　〔论〕 濒湖谓密陀僧重坠。直走下焦。能效坠痰止吐消积等证之用。殊不知铅本至阴。

　　其下行者乃返其所自始也。阴之不得下行而返其所始者。由于阴不足也。如久痢是伤其阴气也。如惊痫是阴不足不能为阳之守。以病于惊。不能达阳之用。以病于痫也。又如反胃亦是阴不足而不能下归。以致阳上逆也。陀僧所治诸证。大都不越于斯义。

　　密陀僧惟治 。（面黑气也）敷面外。今人无复用以服食者。大都可外敷。不可内服。

　　此药难得真者。销银炉底乃硝铜之气所结。能烂一切物。故益不宜轻用。（仲淳）

　　〔修治〕 炉底坚重。碎之如金色者佳。外敷生用。内服火 黄色。细研。

　　卷四\五金部

　　铁

　　铁受太阳之气。始生之初。卤石产焉。百五十年而成磁石。二百年孕而成铁。（取磁石碎之。内有铁片可验。）又二百年。不经采炼而成铜。铜复化为白金。白金化为黄金。是铁与金银。同一根源也。（土宿本草） 铁禀太阳之气。而阴气不交。故燥而不洁。性与锡相得

　　卷四\五金部

　　铁

　　此乃钢铁飞炼而成者。今人多取杂铁作屑飞之。其体重真钢者不尔也。（恭）

　　味咸。气平。主治镇心化痰。抑肝邪。特异。惊痫发热。铁粉水调少许服之。急惊涎潮。

　　壮热闷乱。铁粉二钱。朱砂一钱。为末。每服一字。薄荷汤调下。

　　卷四\五金部

　　铁

　　此作针家磨 细末也。须真钢砂乃堪用。人多以柔铁砂杂和之。（柔铁即热铁）飞为粉。人莫能辨。亦堪染皂。气味主治。功同铁粉。消积聚肿满黄胆。平肝气。散瘿。入丹溪小温中丸。治胀满。此属脾虚不能运化。不可下之。肿胀药制法。用滴醋煮半日。去铁针。取醋和蒸饼为丸。每姜汤服三四十丸。以效为度。亦只借铁气耳。（永类方）水肿尿少。针砂醋煮炒干猪苓生地龙各三钱。为末。葱涎研和敷脐中。约浓寸许。缚之。待小便多为度。日二易之。入甘遂更妙。泄泻无度。诸药不效。方同上。不用甘遂。二治须详。使水化又使水止。俱用此一方。并次方不用甘遂。其义谓何。则可以知针砂之所主矣。脾劳黄病。针砂四两。醋炒七次。干漆烧存性二钱。香附三钱。平胃散五钱。为末。蒸饼丸梧子大。任汤使下。

　　项下气瘿。针砂入水缸中浸之。饮食皆用此水。十〔论〕 铁禀太阳之气。而阴气不交。故治水肿较诸药为胜。即胀满而不属于水者。亦须之。以脾气不运而胀。多因于阴中无阳而湿不化也。针砂燥阴而化湿。正缘纯禀太阳之气。

　　而不与阴气交。所以食盐则犯其所忌。而病反增剧耳。凡去肿药用针砂及铁蛾入丸子者。一生须断盐。盖盐性濡润。肿若再作。不可为矣。（仲南）

　　〔修事〕 煎汁服之。不留滞于脏腑。但借铁虎之气以制肝木。使不能克脾土。土不受邪。则水自消矣。（日华子）凡铁精铁粉铁华粉针砂铁浆。入药皆同此意。（又）

　　铁华粉 此铁之精华。制法取钢 作叶。如笏或团。平面磨错。令光净。以盐水洒之。

　　于醋 中阴处埋之。百日。铁上衣生。即成粉矣。刮取细捣筛。入乳钵研如面。和合诸药为丸散。（志）

　　气味咸平。功用强于铁粉。止惊悸虚痫。镇五脏。去邪气。

　　卷四\五金部

　　铁

　　生铁四十斤。入火烧赤沸。砧上 之。有花出。如兰如蛾。纷纷堕地。是名铁落。用水二斗味辛甘。气平。平肝去怯。治善怒发狂。主惊邪癫痫。小儿客忤。炒热投酒中饮。疗贼风痉。素问。怒狂者。此病安生。曰。生于阳也。阳气者暴折而不决。故善怒。病名阳厥。

　　治之当以生铁落为饮。夫生铁落者。下气疾也。按肝主怒。又十二经皆取决于胆。肝胆郁怒之火。以生铁落为饮治之。正取金能制木之义。

　　卷四\五金部

　　铁

　　此铁上赤衣也。刮下用。（藏器）

　　味辛苦。气寒。平肝坠热。主治恶疮疥癣。（和油涂之）消疮肿口舌疮。醋磨。涂蜈蚣咬。铁锈水和药服。性沉重。最能坠热开结有神。（陶华） 铁锈得金气之精华。善能平木。

　　治疔肿。盖疔肿未有不因肝经风热所致者。（仲淳） 秘法。取露天入土者。研极细。同蟾酥冰麝。以金针刺入疔中。令至根。然后以药塞入。能拔疔根。（又） 疔肿初起。用多年土内锈钉。火 醋淬。刮下锈末。不论遍次。 取收之。每取少许。人乳和。挑破敷之。仍炒研二钱。以齑水煎滚。待冷调服。重舌肿胀。铁锈锁烧红。打下锈。研末。水调一钱。噙咽。

　　卷四\五金部

　　铁

　　以生铁渍水服。是谓铁浆。旋入新水。日久铁上生黄膏。其力愈胜。（承）

　　气味咸寒。镇心明目。主癫痫发热。急黄狂走。六畜颠狂。兼解诸毒入腹。凡为蛇犬虎野狼毒刺恶虫等所啮。服之毒不入肉也。

　　卷四\五金部

　　铁

　　气味辛温。喉痹肿痛。菖蒲根嚼汁。烧秤锤淬一杯饮之。咽痛或生息肉舌肿。秤锤烧赤。

　　淬醋一杯咽之。阴癣顽疮。用秤锤烧红。淬入米泔中百次。乘热熏洗有效。别敷杀虫凉血药弥佳。濒湖云。凡诸草木药。皆忌铁器。而补肾药尤忌之。否则反消肝肾。子肝伤气。母气愈虚矣。（子能盗母气故云）

　　〔总论〕铁之为物。居金之首。燥而不洁。故用之必取其精纯者。钢是也。其铁粉针砂。必用钢。日华犹以留滞脏腑为虑。但取浸汁。借其气以为用而已。至于铁华粉铁浆。固亦不取其质。而取其精矣。第此物禀太阳之气。而阴气不交。如用非所宜。或宜而过剂。不惟消肾之阴。且以竭肝之阳。濒湖消肾肝数语。不独为修治者云也。

　　卷五\石部

　　丹砂

</div>
    <div class="pagination">
<a href="本草述钩元_page7.html">上一页</a><span>...</span><a href="本草述钩元_page3.html">3</a><a href="本草述钩元_page4.html">4</a><a href="本草述钩元_page5.html">5</a><a href="本草述钩元_page6.html">6</a><a href="本草述钩元_page7.html">7</a><span class="current-page">8</span><a href="本草述钩元_page9.html">9</a><a href="本草述钩元_page10.html">10</a><a href="本草述钩元_page11.html">11</a><a href="本草述钩元_page12.html">12</a><a href="本草述钩元_page13.html">13</a><span>...</span><a href="本草述钩元_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
