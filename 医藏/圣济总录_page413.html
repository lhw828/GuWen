<!DOCTYPE html>
<html>
<head>
    <meta charset="UTF-8">
    <title>圣济总录 - 第 413 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 413 页/共 447 页</h1>
    <div class="content">　　治妊娠血下不止，名曰漏胎，血尽子死。方上取鸡子五枚取黄，以好酒一盏，煎如稀饧，顿服之，未瘥更作服之，以瘥为度。

　　治妊娠小便淋。鲤鱼汁方鲤鱼（一头重半斤者治如食法） 葵菜（六茎去根） 葱白（二茎细切）上三味。以水五盏煮令熟，入少许盐，取却鱼菜等，将汁饮之。

　　治妊娠胎不安。鸡子羹方鸡子（一枚） 阿胶（炒令燥一两）上二味。以清酒一升，微火煎胶令消后，入鸡子一枚盐一钱和之，分作三服，相次服。

　　治妊娠冷热，气痛连腹不可忍。陈橘皮粥方陈橘皮（汤浸去白焙一两） 苎麻根（刮去土晒干一两） 高良姜（末三钱） 白粳米（择净半合）上四味。除粳米外，捣罗为散，每服五钱匕，先以水五盏，煎至三盏，去滓入粳米半合盐一钱，煮作程序粥食之，空心一服，至晚更一服。

　　治诸种疟疾，往来寒热。豉心粥方豆豉心（二合以百沸汤泡细研） 桃仁（汤浸去皮尖研三十枚） 柴胡（去苗三钱末）上三味。先将前二味。以白米三合水似程序煮粥，后欲熟时，次入柴胡末三钱，搅匀食之。

　　治妊娠安胎。鲤鱼粥方鲤鱼（一头治如食法） 糯米（一合） 葱（二七茎细切） 豉（半合）上四味。以水三升，煮鱼至一半，去鱼入糯米葱豉，煮粥食之。

　　治妊娠胎动不安。阿胶粥方阿胶（一两捣碎炒令黄燥捣为末） 糯米（半升）上二味。先取糯米煮作粥，临熟即下胶搅匀，温食之。

　　治妊娠，养胎脏，及治胎漏下血，心烦口干。丹雄鸡肉索饼方丹雄鸡（一只取肉去肚作 ） 白面（一斤）上二味。搜面作索饼，和 任意食之。

　　治妊娠伤寒头痛。葱豉汤方豉（一合） 葱白（一握去须切） 生姜（一两切）上三味。水一大盏，煮至六分，去滓分二服。

　　卷第一百九十

　　食治产后诸病

　　论曰妊娠者，十月既足，百骨皆坼，肌肉开解，然后能生，百日之内，犹名产母，时人将调一月，便为平复，岂不谬乎，若饮食失节，冷热乖理，血气虚损，因此成疾，药饵不和，更增诸病，今宜以饮食调治，庶为良矣。

　　治产后乳汁不下。鲍鱼羹方鲍鱼肉（切细半斤） 麻子仁（别研一两半） 香豉（别研半合） 葱白（切碎三茎）上四味。先取鲍鱼肉，以水三升煮热，后入麻仁豉葱白等，煮作羹，任意食之。

　　治产后乳汁不下，宜食。猪蹄羹方母猪蹄（净洗锉两只） 木通（锉作寸段一两半）上二味。先将木通，以水五升，煎取四升，去木通，和猪蹄，入五味，如常煮法，煮熟作羹，任意食之。

　　治产后乳无汁。牛肉羹方牛鼻肉（洗净切小片）上一味。以水煮烂，后入五味，如常羹法，任意食之。

　　治产后乳无汁。猪蹄羹方猪蹄（洗锉一具） 粳米（净淘一合）上二味。水不拘多少，以五味煮作羹，任意食之，作粥亦得。

　　治产后乳汁不下。龟肉 方龟肉（洗切二两） 羊肉（洗切三两） 獐肉（洗切三两）上三味。水不拘多少，入五味，煮作 食之。

　　治产后乳无汁。鹿肉 方鹿肉（洗切四两）上用水三碗，以五味煮肉作 ，任意服之。

　　治产后乳汁不下。猪蹄粥方母猪蹄（一只治如食法以水三盏煮取二盏去蹄） 王瓜根（洗切） 木通（锉碎） 漏芦（去芦头各一两）上四味。除猪蹄汁外，粗捣筛，每服三钱匕，以煮猪蹄汁二盏，先煎药至一盏半，去滓，入葱豉五味等并白米半合，煮作粥，任意食之。

　　治产后风虚劳冷，百骨节疼，身体烦热。猪肾 方猪肾（一对去脂膜薄切） 羊肾（一对去脂膜薄切）上二味。以五味并葱白豉作 ，如常食之，不拘时。

　　治产后恶血不利，壮热虚烦。生藕汁饮方生藕汁（半盏） 地黄汁（半盏） 蜜（一匙） 淡竹叶（一握切以水一盏半煎取汁半盏）上四味同煎沸熟，温分三服，日二夜一。

　　治妇人蓐中好食热面酒肉，变成渴躁。生藕汁饮方生藕汁（半盏） 生地黄汁（半盏）上二味相和，温暖，分为三服。

　　治产后寒热，状如疟。猪肾粥方猪肾（去脂膜细切一对） 香豉（一合） 白粳米（三合） 葱（细切三茎）上四味。以水三升，煮猪肾豉葱至二升，去滓下米，煮如常食，以五味调和作粥食之，未瘥更作。

　　治产后血壅消渴，日夜不止，宜食。冬瓜拨刀方冬瓜（研取汁三合） 小麦面（四两） 地黄汁（三合）上三味一处搜和如常面，切为拨刀，先将獐肉四两细切，用五味调和煮汁熟，却滤去肉取汁，下拨刀面煮令熟，不拘多少，任意食之。

　　治产后积热劳极，四肢干瘦，食饮不生肌肉。猪肚羹方猪肚（一枚净洗先以小麦煮令半熟取出肚细切令安一处） 黄 （锉碎半两） 人参（三分） 粳米（三合） 莲实（锉碎一两）上五味。以水五升，煮猪肚，入人参黄 莲实，候烂滤去药并肚，澄其汁令清，方入米煮，将熟入葱白五味调和作粥，任意食之。

　　治产后心虚忪悸，遍身疼痛。脯鸡糁方黄雌鸡（一只去毛头足肠胃净洗以小麦两合以水五升煮鸡半熟即取出鸡去骨） 蜀椒（去目并闭口炒汗出取末一钱） 柴胡（去苗二钱） 干姜末（半钱） 粳米（三合）上五味。先取水再煮鸡及米令烂，入葱薤椒姜柴胡末等，次又入五味盐酱，煮取熟，任意食之。

　　治产后七日后宜吃。羊肉粥方白羊肉（去脂膜四两细切） 粳米（净淘三合） 生地黄汁（三合） 桂（去粗皮取末一分）上四味。以水煮肉并米，熟后入地黄汁并桂末更得所，以五味调和，空心任意食之。

　　治产后无所苦，欲睡而不得睡。茯苓粥方白茯苓（去黑皮取末半两） 粳米（二合）上二味。以米淘净煮粥，半熟即下茯苓末，粥熟任意食之。必得睡也。

　　治产后虚羸，补益宜食。黄雌鸡饭方黄雌鸡（一只去毛及肠肚） 生百合（净洗择一颗） 白粳米饭（一盏）上三味。将粳米饭百合入在鸡腹内，以线缝定，用五味汁煮鸡令熟，开肚取百合粳米饭，和鸡汁调和食之，鸡肉食之亦妙。

　　治产后虚损。黄雌鸡羹方黄肥雌鸡（理如食法一只） 葱白（五茎切） 粳米（半升）上三味。根据常法以五味调和为羹，任意食之。

　　治妇人产后赤白痢，腰腹 痛，不能下食。烧猪肝方猪肝（四两） 芜荑末（一钱）上二味。以猪肝薄切，糁芜荑末于肝叶中，五味调和，以湿纸裹， 灰火煨熟，去纸食之。

　　治产前后赤白痢。紫苋粥方紫苋叶（细锉一握） 粳米（三合）上二味。以水先煎苋叶，取汁去滓，下米煮粥，空心食之，立瘥。

　　治初产，腹中恶血不下。地黄粥方生地黄（五两捣绞汁三合） 生姜（捣绞取汁二合） 粳米（净淘三合）上三味。先以米根据常煮粥，临熟时下地黄及生姜汁，搅令匀，空腹食之。

　　治产后小便不利淋涩。滑石粥方滑石（半两别研） 瞿麦穗（一两） 粳米（三合）上三味。以水三升，先煎瞿麦，取二升半，滤去滓，将汁入米，煮如常粥，将熟入盐少许葱白三寸，方入滑石末，煮令稀稠得所，分作三度食之。

　　治产后赤白痢。鲫鱼 方鲫鱼（一斤治如食法） 莳萝 陈橘皮（汤去白焙） 芜荑 干姜（炮） 胡椒（各一钱为末）上六味。取鲫鱼作 ，投热豉汁中，入盐药末搅调，空腹食之。

　　治产后乳无汁。鲫鱼羹方鲫鱼（一斤） 蛴螬（五枚）上二味。根据常煮羹，食后食之。

　　卷第一百九十

　　食治小儿诸病

　　治小儿秋夏中暴冷，忽下痢腹胀，乍寒乍热，渴甚。食鸡子饼方鸡子（二枚去壳） 胡粉（半两炒令黄） 黄蜡（一枣大）上三味。先下黄蜡于铫子内，微火上熔，次下鸡子黄及胡粉调和，候冷作饼，与儿空心午后食之，量儿大小增减。

　　治小儿久痢。猪子肝方猪子肝（一具）上一味切片炙熟，空心食之。

　　治小儿泄注。四味粱米汤方粱米 稻米 黍米（各三合） 蜡（如半弹丸大）上四味。以东流水二升，煮粱米三沸，绞去滓，以汁煮稻米三沸，去滓，用汁煮黍米三沸，绞去滓，置蜡于汁中，候蜡消，每服半合，空心午后各一，随儿大小增减。

　　治小儿癖瘕病。牡丹粥方牡丹叶 漏芦（去芦头） 决明子（各一两半） 雄猪肝（去筋膜切研二两）上四味。以水三升，煎牡丹叶等三味，去滓取一升半，入猪肝及入粳米二合，煮如常粥，空腹食之。随儿大小加减。

　　治小儿霍乱，乳母食。扁豆粥方扁豆茎（切焙一升） 人参（二两）上二味。以水三升，先煮扁豆茎令熟，下人参煎至二升，去滓取汁，煮粟米三合为粥，与乳母食，临乳儿时，先 去少许冷乳汁，然后乳儿，母常食此粥佳。

　　治小儿哕。牛乳饮方牛乳（一合） 生姜汁（半合）上二味。于银器中，慢火同煎至六七沸，一岁儿饮半合，仍量儿大小，以意加减。

　　卷第一百九十

　　食治发背痈疽

　　治发背痈疽，心烦热，补中养神益气。藕实羹方藕实（去皮切五枚） 甜瓜（去瓤切二枚冬用冬瓜） 葱白（切五茎） 豉（一合煎汁一升半）上四味。先以豉汁煮藕实，次下瓜并葱，取熟，以五味调和，作羹食之，日一度。

　　治发背，心肺积风热，解毒。杏酪粥方煎成浓杏酪（一升） 黄牛乳（半升） 大麦仁（三合）上三味。先用水煮麦仁并杏酪，候熟即下牛乳搅令匀，空心食之，日一度。

　　治发背痈疽，解毒退风热。豉粥方豉（二合） 葱白（切三茎） 薄荷（半两） 生姜（拍碎三钱） 盐花（半两） 羊髓（二两）白米（三合）上七味。以水三升，先煎薄荷葱姜至二升，却下豉再煎十沸，去滓下米煮，候粥熟，次下髓并盐，搅匀，食之，日一度。

　　治发背痈疽，毒攻寒热。凝水石粥方凝水石（一两捣碎绢袋盛） 牛蒡茎（长五六寸别煮令熟研） 白米（三合）上三味。以水三升，先煮凝水石至一升半，次下牛蒡，并汁再煎令沸，去滓下米煮粥，候熟空心食，日一。

</div>
    <div class="pagination">
<a href="圣济总录_page412.html">上一页</a><span>...</span><a href="圣济总录_page408.html">408</a><a href="圣济总录_page409.html">409</a><a href="圣济总录_page410.html">410</a><a href="圣济总录_page411.html">411</a><a href="圣济总录_page412.html">412</a><span class="current-page">413</span><a href="圣济总录_page414.html">414</a><a href="圣济总录_page415.html">415</a><a href="圣济总录_page416.html">416</a><a href="圣济总录_page417.html">417</a><a href="圣济总录_page418.html">418</a><span>...</span><a href="圣济总录_page414.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
