<!DOCTYPE html>
<html>
<head>
    <meta charset="UTF-8">
    <title>外台秘要方 - 第 34 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 34 页/共 226 页</h1>
    <div class="content">　　取酢浆水三升煮取一升五合内米粉一抄搅调分二服服别相去如人行三四里【出第四卷中】
　　小品霍乱卒吐下不禁脉暴数者人参汤主之方人参【二两】　茯苓【二两】　葛根【二两】　橘皮【二两】麦门冬【去心二两】甘草【二两炙】
　　右六味切以水五升煮取二升绞去滓温分三服忌海藻菘菜酢物【出第四卷中】
　　删繁疗霍乱洞泄不止脐上筑筑肾气虚人参理中汤方
　　人参　　　干姜　　　甘草【炙各三两】　茯苓【四两】橘皮【四两】　桂心【三两】　黄耆【二两】
　　右七味切以水九升煮取三升去滓分温三服忌海藻菘菜生葱醋物【肘后云洞者宣泻也出第四卷中】
　　又疗中焦虚寒洞泄人参汤补虚泄方
　　人参【三两】　甘草【二两炙】　黄芩【二两】　当归【三两】茯苓【四两】　干姜【四两】　厚朴【四两炙】　芎防【三两】粟米【二升】
　　右九味切以水一斗五升煮米取熟去米澄取七升下诸药煎取三升分三服忌海藻菘菜大酢等物
　　又疗中焦洞泄下痢或因霍乱后泻黄白无度腹中虚痛黄连汤方
　　黄连【四两】　黄蘗【三两】　当归【三两】　厚朴【二两】石榴皮【四两】　干姜【三两】　地榆【四两】　阿胶【四两】
　　右八味切以水九升煮取三升去滓下阿胶更煎取烊分三服忌猪肉冷水【并出第四卷中】
　　千金疗霍乱洞下不止方
　　取艾一把水三升煮取一升顿服之【备急同出第二十卷中】
　　延年増损理中丸主霍乱下气能食止泄痢方
　　人参【六分】　　白术【六分】　　厚朴【六分炙】茯苓【六分】　　甘草【六分炙】　　姜屑【二分】
　　右六味捣筛蜜和为丸如梧子大一服十丸饮下酒下亦得加至十五二十丸忌生冷海藻菘菜桃李雀肉大醋【出第六卷中】
　　必効疗霍乱水痢腹中雷鸣无不差乌梅黄连散方乌梅肉【三两】　黄连【三两】　熟艾叶【三两】　赤石脂【二两】当归【三两】　甘草【三两炙】　附子【二两炮】　阿胶【三两炒】
　　右八味捣筛为散有患者每服二方寸匕疑热则饮下疑冷则酒下忌海藻菘菜猪肉冷水【出第二卷中】霍乱后脉絶手足冷方四首
　　病源霍乱而大吐下后其肠胃俱虚乃至汗出其脉欲絶手足皆冷名为四逆四逆者谓阴阳卒厥絶也【出第二十二卷中】
　　仲景伤寒论既吐且痢而大汗出小便复利或下利清谷里寒外热脉微欲絶或发热恶寒四肢拘急手足厥逆者四逆汤主之方
　　甘草【二两炙】　附子【一枚生】　干姜【一两半】
　　右三味切以水三升煮取一升二合去滓温分二服加减依后法忌海藻菘菜猪肉【千金同】
　　又吐已下断汗出厥冷四肢拘急不解脉微欲絶者通脉四逆汤主之方
　　甘草【二两炙】　大附子【一枚】　干姜【三两炮】
　　右三味以水三升煮取一升二合去滓温分二服其脉即出愈若而色赤者加葱九茎若腹中痛者去葱加芍药二两若呕者加生姜二两若咽痛者去芍药加桔梗一两若利止脉不出者去桔梗加人参二两病皆与方相应乃合服之若吐利止身疼痛不休者消息和其外伤寒论中又有疗诸发热霍乱者审取之忌海藻菘菜猪肉【仲景伤寒论上证合用通脉四逆加猪胆汤又吐利止身痛不休者消息和解其外宜桂枝汤小和之并出第十七卷中】
　　小品扶老理中散并作丸长服亦得疗羸老冷气恶心食饮不化腹虚满拘急短气及霍乱呕逆四肢厥冷心烦气闷流汗悉主之方
　　人参【五两】　干姜【六两】　白术【五两】　麦门冬【三两去心】附子【三两炮】　茯苓【三两】　甘草【五两炙】
　　右七味作散临病煮取三合白汤饮和方寸匕一服不効又服常将蜜丸酒服如梧子二十丸忌海藻菘菜猪肉桃李雀肉大醋【千金同出第四卷中】
　　千金四逆汤主多寒手足厥冷脉絶方
　　呉茱萸【二升】　　当归【三两】　　桂心【三两】芍药【三两】　　　细辛【二两】　　通草【二两】生姜【八两】　　　甘草【二两炙】　　大枣【十二枚】
　　右九味切水六升清酒六升合煮取三升分温四服旧方枣二十五枚今以霍乱法多痞故除之若除枣入葛根二两佳忌生葱生菜海藻菘菜【小品同仲景伤寒论此方名当归四逆加呉茱萸生姜汤】
　　霍乱烦躁方八首
　　病源霍乱之后烦躁卧不安者由吐下之后腑藏虚极隂阳未理血虚气乱故血气之行未复常度内乘于腑藏故烦躁而不得安卧也【出第二十二卷中】
　　肘后霍乱后烦躁卧不安葱白大枣汤方
　　葱白【二十茎】　　　大枣【二十枚】
　　右二味以水二升半煮取一升去滓顿服之【文仲同】
　　又疗霍乱心腹胀痛烦满短气未得吐下方
　　生姜或干姜一小升
　　右一味防咀以水五升煮三沸顿服若不即愈可更作
　　又方
　　桂心屑半升以暖饮二升和之尽服忌生葱【备急同出第二卷中】
　　文仲疗霍乱烦躁方
　　浓煮竹叶饮五升令灼灼尔以淋转筋处【肘后备急同】
　　又方
　　服干姜屑三两方寸匕【肘后备急同】
　　又方
　　小防一升防咀水三升煮取一升顿服之【肘后同并出第二卷中】
　　备急疗霍乱烦躁方
　　黄梁米粉半升水一升半和搅如白饮顿服糯米亦得
　　又方
　　烧乱髪如鸡子大以盐汤三升和服之不吐复服【出第一卷中】
　　霍乱众药疗不効方二首
　　小品疗霍乱诸药不能疗乱髪汤方
　　乱髪【一握烧灰】　小防【十四枚】　附子【一两炮】　甘草【二两炙】
　　右四味切以水六升煮取三升去滓温分三服忌猪肉海藻菘菜【出第四卷中】
　　千金人参汤疗毒冷霍乱吐痢烦呕转筋虚冷汗出手足指浮肿气息垂死絶语音声不出百方不効脉不通者服此汤取差乃止随吐者续更服勿住方
　　人参　　　附子【炮】　　厚朴【炙】　　茯苓甘草【炙】　　橘皮　　　当归　　　葛根【各二两】桂心　　　干姜【炮各三两】
　　右十味以水七升煮取二升半分温三服忌海藻菘菜生葱大酢【出第二十卷中】
　　干湿霍乱及痰饮方五首
　　病源霍乱者多吐痢也干霍乱者冷气抟于胃饮食不消但腹满烦乱绞痛短气其肠胃先挟实故不吐痢名为干霍乱也【出第二十二卷中】
　　救急疗霍乱无问干湿冷热等木香汤方
　　青木香【长三寸】　　高良姜【二两】　　豆蔲子【二枚】
　　右三味防咀以水一大升煮取半升顿服之则定
　　又方
　　取乌牛屎二两以水二升煮沸绞滤顿服之大良
　　又生姜汤方
　　以东壁土一把生姜一大两碎之
　　右二味用水一大升煮取半升澄清热饮之如渴依前进【并出第一卷中】
　　必効疗上吐下痢者名为湿霍乱方
　　黄牛屎半大升许取水一大升煮三两沸和牛屎滤取汁服半升即止犂牛子屎亦佳无牛处常将干者相随亦好用【备急崔氏范汪同出第三卷中】
　　又四神丸主霍乱冷实不除及痰饮百病无所不主方干姜【一两】　桂心【一两】　附子【一两炮】　巴豆【六十枚制】
　　右四味末之蜜和为丸如小豆大饮服二丸取快下不下又服一丸忌生葱野猪肉芦笋【胡洽同出第四卷中】霍乱心腹痛方三首
　　病源霍乱而心腹痛者是风邪之气客于藏腑之间冷气与真气相击或上攻心或下攻腹故心腹痛也【出第二十二卷中】
　　厚朴【四两炙】　　　橘皮【二两】　　　人参【二两】高良姜【一两】　　当归【一两】　　　藿香【一两】
　　右六味以水七升煮取二升五合绞去滓分温三服服别相去如人行六七里忌生冷粘腻【出第四卷中】
　　肘后疗霍乱苦绞痛不止方
　　姜【二累】豉【二升】合捣中分为两分手捻令如粉熬令灼灼尔更番以熨脐中取愈【并第一卷中】
　　千金霍乱蛊毒宿食心腹痛冷气鬼气方
　　极咸盐汤三升一味霍乱心腹暴痛宿食不消积冷烦满者热饮一升以指刺口令吐宿食使尽不尽更刺吐讫复饮三吐佳静止此法大胜诸药俗人以为田舍浅近法鄙而不用守死而已凡有此疾即须先用之【备急崔氏集验文仲并同出第二十卷中】
　　霍乱烦渴方四首
　　病源霍乱而烦渴者由大吐逆上焦虚气不调气乗于心则烦闷也大利则津液竭津液竭则藏燥藏燥则渴也烦渴不止则引饮引饮则利亦不止【出第二十二卷中】肘后疗霍乱吐下后大渴多饮则杀人方
　　黄梁米五升水一斗煮之令得三升汁澄清稍稍饮之勿饮余饮【备急同糯米亦得出第二卷中】
　　备急近効疗霍乱不吐不下食气急而渴方
　　木一枚切以水四升煮取二升细细饮尽更作吐不止者亦差若止唯饮此汤佳根茎亦可用此汤令人吐【崔氏张文仲同出第一卷中】
　　必効霍乱渴方
　　糯米二升涛取泔饮讫则定若不渴不须一方渴者服之并当饱又云研糯米取白汁恣意饮之以差为度【泾阳崔尉云竒効偏主干霍乱出第三卷中】
　　又疗霍乱后渴口干腹痛不止者厚朴桂心汤方
　　厚朴【四两炙】　　桂心【二两】
　　右二味切以水四升煮取一升二合绞去滓内分六合细细饮之服了如其渴欲得冷水尽意饮之【长安传少府常服忌生葱出第二卷中】
　　霍乱干呕方五首
　　病源霍乱而干呕者由吐下之后脾胃虚极上焦不理气痞结于心下气时逆上故干呕干呕者谓欲呕而无所出也若更遇冷冷折胃气胃气不通则变哕也【出第二十二卷中】肘后疗苦呕不息方
　　取薤白一虎口切以水三升煮令得一升半服之不过三度【备急同】
　　又干姜茱萸汤方
　　干姜【切】　　茱萸【各二两熬】
　　右二味以水二升煮取一升顿服之下不止手足逆冷者加椒百粒附子一枚炮水三升煮取一升顿服【出第二卷中】
　　删繁疗霍乱后不欲食胃弱呕吐不止厚朴汤方厚朴【四两炙】　干扁豆叶【二两】　茯苓【三两】白术【五两】　　人参【三两】
　　右五味切以水七升煮取二升分三服忌桃李大醋雀肉等【出第二卷中】
　　千金疗霍乱引饮后辄干呕方
　　生姜五两水五升煮取二升半分二服又煮高良姜饮之大佳【延年秘录备急小品崔氏张文仲同出第二十卷中】
</div>
    <div class="pagination">
<a href="外台秘要方_page33.html">上一页</a><span>...</span><a href="外台秘要方_page29.html">29</a><a href="外台秘要方_page30.html">30</a><a href="外台秘要方_page31.html">31</a><a href="外台秘要方_page32.html">32</a><a href="外台秘要方_page33.html">33</a><span class="current-page">34</span><a href="外台秘要方_page35.html">35</a><a href="外台秘要方_page36.html">36</a><a href="外台秘要方_page37.html">37</a><a href="外台秘要方_page38.html">38</a><a href="外台秘要方_page39.html">39</a><span>...</span><a href="外台秘要方_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
