<!DOCTYPE html>
<html>
<head>
    <meta charset="UTF-8">
    <title>普济方 - 第 1080 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1080 页/共 3614 页</h1>
    <div class="content">　　得

　　痊。服此药而愈。

　　五灵脂（二两）北防风（去芦）川萆（炮去皮脐）狗脊（去毛）大苍术（米泔浸）虎骨（打碎酒煮）川乌（生用各一两）草乌（一两炮去皮脐）没药（一两研去砂）乳香（半两研去砂）上为细末。酒煮面糊为丸如梧桐子大。每服三十丸。加至五十丸。温酒食前送下。

　　不痛止则勿服。盖老人恐气虚体弱。则易耗气尔。

　　渗湿汤

　　（出十便良方）

　　治风虚湿冷。头项拘急。肢体疼倦。或半身不遂。手

　　足

　　麻痹。或内积阴寒。腹胁胀满饮食不进。便利无度。或风湿相搏。自汗短气。筋脉抽掣

　　。并皆治之。

　　苍术陈皮（去白）官桂缩砂仁浓朴附子干姜（各四两）甘草（二两）上为饮子。不计时。以生姜五片。枣一个。煎十铢服。

　　又方

　　（出十便良方）苍术（二两半）附子干姜浓朴肉豆蔻陈皮细辛桂缩砂仁（各一两）甘草丁

　　薏苡仁煎

　　（出十便良方）

　　治寒湿搏袭经络。筋脉挛急。腿膝重痛行履艰难。

　　宜

　　服之。

　　薏苡仁虎骨（各八两）天麻防风附子羌活桂心（各四两）乳香（二两）上为细末。酒煮面糊为丸如梧桐子大。每服二十丸。煎防风汤下。不拘时候。

　　葱丸

　　（出卫生家宝）

　　治寒湿。筋骨冷痛不能举动。

　　川乌头（去皮尖生用三钱）盐豉（三钱）黑牵牛（头末三钱）乳香（一钱）没药（一钱别研）上为细末。用肥葱一握洗去土。用淡醋一升。不犯铜铁。文武火煮葱醋一半。漉去滓。慢火再熬成膏。滴水中不散为度。将前次末和成剂。如桐子大。每服一十丸。

　　或加至二十丸。温酒送下。大便微利则愈。

　　术附汤

　　（出指南方）

　　治寒湿之证。

　　白术（四两）芍药（一两）附子（一两半炮去皮脐）甘草（二两炙）上为粗末。

　　每服五钱。水二盏。姜三片。枣一枚。煎一盏去滓。温服。

　　真定府张大。年二十九。素嗜酒。至元辛未五月间病手指节肿痛。屈伸不利。膝膑亦然。

　　身体沉重。心下痞不欲食。食则欲吐。面色痿黄。精神短少。至六月诊其脉沉而缓。缓者脾也。难经云。主体重节痛。者脾土所主。四肢属脾。盖以素饮酒。加之时助。湿气大胜流于四肢。故为肿痛。内经云。诸湿肿痛皆属脾土。仲景曰。湿流关节肢体烦疼。此之谓也。

　　以大羌活汤治之。

　　大羌活汤

　　（出卫生家宝）羌活（一钱）升麻（一钱）苍术（半钱）独活（七分）防风（五分）茯苓（五分）泽泻（五分）威灵仙（五分）当归（五分）白术（半钱）内经以湿淫于内治以苦温。以苦发之。以升麻苦平。威灵仙、苍术、防风苦辛温。发之者也。故以为臣。血壅而不流则痛。当归辛温以散之。甘草甘温。

　　益气缓中。泽泻咸平。茯苓甘平。又能利小便。导其湿。以淡渗之者也。使气味相合。上下分散其湿也。

　　上咀。都作一服。水二盏。煎至一盏去滓。温服。食前一服。食后一服。忌酒湿面及生

　　肾着汤

　　（出如宜方）

　　治中湿小便自利。经云。治湿不利小便非其治也。又

　　云。

　　中湿者脉多沉缓而微。关节一身尽痛。

　　人参干姜白术甘草茯苓（各等分）上咀。每服四钱。水煎服。

　　除风湿羌活汤夫痿者。湿热乘肾肝也。当急去之。不然则下焦元气竭尽而成软瘫

　　。必腰下不能动。心烦冤而不止也。若身重减。气不短。小便如常。及湿热之令退时。

　　或所增之病气退者。不用五味子、泽泻、茯苓、猪苓、黄柏、知母、苍术、白术之药。

　　只根据本病中证候加减。常服药亦须用酒黄柏二分或三分。如更时令。清燥之气大行。却

　　加辛温泻之。若湿气胜风证不退。眩晕麻木不已。

　　（方见神圣复气汤）

　　治当风卧湿。遇冷所中等病。

　　用黄粱米作饭食之。

</div>
    <div class="pagination">
<a href="普济方_page1079.html">上一页</a><span>...</span><a href="普济方_page1075.html">1075</a><a href="普济方_page1076.html">1076</a><a href="普济方_page1077.html">1077</a><a href="普济方_page1078.html">1078</a><a href="普济方_page1079.html">1079</a><span class="current-page">1080</span><a href="普济方_page1081.html">1081</a><a href="普济方_page1082.html">1082</a><a href="普济方_page1083.html">1083</a><a href="普济方_page1084.html">1084</a><a href="普济方_page1085.html">1085</a><span>...</span><a href="普济方_page1081.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
