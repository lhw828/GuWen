<!DOCTYPE html>
<html>
<head>
    <meta charset="UTF-8">
    <title>疡医大全 - 第 79 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 79 页/共 163 页</h1>
    <div class="content">　　王肯堂曰：红茧疔，因心火太盛，传于脾经，故毒发于四末，若水珠，若水泡，与血HT （音 。皮起也。）无异，多生手足胸背之间，今人不识，伪称火丹，或认斑疮，养成大患。初起红色，宜用针，针去恶血，内服清心败毒黄连丸之类；如紫色则危，灰黑必死。根行甚速，宜针恶血，以缓毒势，治同疔法。（《准绳》）
　　
　　卷十九　腋臂指掌部瘭疽门主论
　　王肯堂曰：瘭疽者，肉中忽生点子如豆粒，小者如黍粟，大者如梅李，或赤或白，或青或黑，其状不定，有根不浮肿，痛伤之应心，根深至肌，经久便四面悉肿，泡黯熟紫黑色，能烂筋骨，若毒散逐脉入脏杀人。南人名为拓着毒，浓肉处即割去之，亦烧铁烙之令焦如炭，或灸百壮，其病喜着十指，故与代指相似，人不识之，呼为代指，不急治之，亦逐脉上入脏杀人。南方人得之，皆斩去其指。初指头先作黯泡，后始肿赤黑黯，惨痛入心是也。（《准绳》）陈实功曰：瘭疽，又名蛇瘴，凡川广烟瘴地方多有之。初出先作红点，次变黑色，腐烂筋骨，小者如粟如豆，大者如梅如李，发无定处。初起蟾酥饼膏盖，红肿游走不定，用真君妙贴散加雄黄敷之，自然截住。破后如脾胃虚弱，补托不应，惟出清水秽汁者，俱为不治。（《正宗》）冯鲁瞻曰：瘭疽者，其发有数种，小者如粟如豆，大者如梅如李，青黑赤白，变易不常，或臂或肾，或口齿，或肚脐，发无定处，然大概多见于手指之间，根深入肌，走臂游肿，毒血流注，贯串筋脉，烂肉见骨，出血极多。若至狂言烦躁闷乱者，皆毒瓦斯攻心之候也，不治。（《锦囊》）澄曰：瘭疽随处可生，川广烟瘴地方多有之，疼痛澈心不止，腐烂筋骨，溃破脓如豆汁，今日拭干，次日脓汁复满，愈而复发。
　　
　　
　　卷十九　腋臂指掌部瘭疽门主方
　　《准绳》秘方射干 甘草 枳实 升麻 干地黄 黄芩（各二两） 犀角（六分） 前胡（三分）水五升，煎三分，入大黄一钱，一沸去滓，入麝香二分，分三服，瘥止，不限剂数，神效。
　　
　　
　　卷十九　腋臂指掌部手指怪证门主论
　　浙有士人，指忽隐痛不可忍，其中指甲间，生一珊瑚，高二寸，血色气缕成海市，人士战马，城廓戈矛，人与自己皆见。嗜饮烧酒，医谓火所吐幻景，服以大黄稍减，久服遂绝，火何得成此异者。（《异识资谐》）
　　
　　卷十九　腋臂指掌部丫痈门主论
　　王肯堂曰：五指丫处，结毒 肿者，俗名鸦叉，又名病蟹叉。（《准绳》）申斗垣曰：手丫毒俱是手经，手背丫是手三阳经，手掌心丫是手三阴经。受证当分何经，加引经药治之。（《启玄》）汪省之曰：手三阴、三阳经，亦有气血多少不同，生于指丫，当分经络治之（《理例》）朱丹溪曰：手丫发生于手丫岐骨缝间，除大指合谷穴名合谷疽。其余指丫生毒，皆名手丫发。初起如粟色红，渐大如豆，热，溃后疼痛不止者。俟脓塞提出，其痛方止。
　　　r丫痈　p04-a41a124.bmp　r
　　
　　卷十九　腋臂指掌部虎丫毒门主论
　　王肯堂曰：虎口疽，一名虎丫毒，又名合谷疽，又名丫刺毒，又名臂蟹毒，又名手丫发，又名病蟹叉。此手阳明大肠经风热积毒之所致也。（《准绳》）陈实功曰：合谷疔，俗名虎口百丫是也。此患多系疙瘩泡起，亦有红丝走上，故有疔名。此足阳明胃经湿毒攻注作痒。初起挑破，蟾酥饼膏盖，金黄散敷之，必须内外消托为主。（《正宗》）胡公弼曰：虎口毒即丫刺毒，最能烂手，毒归肝脾，亦能杀人。（《青囊》）又曰：赤 热痛，更有虎口胀裂者。
　　薛氏曰：此患多生大指次指连界处，忽生肿毒，痛不可忍。若不早治，必烂人手，名曰拍蟹毒。
　　朱丹溪曰：虎口疽生（合谷穴）在手大指次指岐骨间，属大肠经湿热凝结而成。一名丫叉毒。初起如豆，漫肿色青，木痛坚硬。若初起黄粟小泡，痒热 痛，根深有红线上攻腋内，即名合谷疔。
　　　r虎丫毒　p04-a41a125.bmp　r
　　
　　卷十九　腋臂指掌部虎丫毒门主方
　　初起，鲜蟹捣烂敷之，其毒可散。
　　
　　
　　卷十九　腋臂指掌部手心毒门主论
　　王肯堂曰：手心毒， 赤肿痛，俗名病穿掌，又曰穿窟天蛇，又名贫子盂。若偏于掌边者，名穿边天蛇，又名穿埂天蛇，亦名 痈。此手厥阴心包经劳宫穴，乃积热所致。（《准绳》）　r手心毒　p04-a41a126.bmp　r李氏曰：手心毒，一名擎珠毒。
　　陈远公曰：有手心中忽红肿高突变成一疽，疼痛非常，日夜无间，世所谓擎疽也。此证多是冤家相寻，内外治疗，往往不能收功，有流血至死者，似乎不必治也。
　　然有证无方，安见吾道之大乎！苟能告解怨艾，安在不可救。此疽虽是冤孽，亦因病患有火热之毒，乘机窃发，消火热之毒，何不可奏功耶！但火热非起于一旦，而解毒难于小剂。盖毒成于热，热起于火，火之有余，终是水之不足，不大料以滋水，惟小剂以灭火，安得取胜乎！必大用补水之剂，少佐解毒之味，则自愈耳。释擎汤：元参一两，金银花二两，生地一两，当归一两，紫花地丁五钱，贝母二钱。水煎，二剂疼止，已溃者又服四剂，未溃者又服一剂，无不全愈。愈后仍须告解，则无后患，否则恐变生他证，非方之过也。此方滋水以治火，补正以解毒，自居于无过之地，又何拟议哉。（《冰鉴》）陈实功曰：手心毒，一名穿板疔，又名擎珠，又名瘭疽，乃心火热毒也。是于五心痛不可忍，其疮如泡，色如血赤，外形虽小，内有热毒发于心窠者，难治；发于手足心者，可疗。如在手掌心敷药，当从手腕敷起；如在足心，须从脚胫骨四围敷住，以截血路，免毒上攻。（《正宗》）胡公弼曰：右手心毒，乃太阳、阳明二经受证，气流足厥阴经。左手心毒，乃少阴、太阳二经受证，气流足太阴、阳明经。或因七情内伤，气血凝滞，亦能患此。（《青囊》）
　　
　　卷十九　腋臂指掌部鹅掌风门主论
　　陈实功曰：鹅掌风乃手阳明胃经火热血燥，外受寒凉所凝，以致皮肤枯槁。初起紫斑白点，久则手心皮肤枯浓，破裂不已。（《正宗》）又曰：时疮余毒未尽，亦能致此。
　　申斗垣曰：杨梅疮，食鹅肉亦生。（《启玄》）《心法》曰：此证手掌及指上层层剥皮，血肉外露。
　　
　　
　　卷十九　腋臂指掌部鹅掌风门主方
　　
　　二矾汤
　　（《正宗》）白矾 皂矾（各四两） 孩儿茶（五钱） 柏叶（八两）用水十碗，同上药煎数滚候用，先以桐油搽抹患上，用桐油纸捻点着，以烟焰向患上熏片时，方将前汤乘滚贮净桶内，手架上以布盖，得汤气熏之，勿令泄气，待微热倾入盆内，蘸洗良久，一次可愈。七日手忌下汤水，永不再发，此方越重越效。
　　如轻者不可用。
　　又方（《秘录》）川乌 何首乌 苍术 赤芍药 草乌 地丁花 防风 天花粉 荆芥（各一两） 陈蕲艾（四两）煎汤熏洗。
　　膏药（《济生》） 治鹅掌风指甲变浓，及风癞顽癣，死肌麻痹。
　　凤仙花（连根、花、叶露晒干） 苍耳叶（嫩头，各四两） 血余（三两） 鹿角屑（生刮） 络石虎骨 百部 茜草 剪草（各二两） 人指甲（五钱） 穿山甲 羌活 龙骨 麻黄 蕲艾 威灵仙（各一两）上用麻油一斤，同熬至滴水不散，绞去渣离火，再下铅粉四两，银珠四两，黄蜡二两，乳香二两，和匀，瓷器收贮，临用隔汤炖化，摊贴。
　　又方 先以油核桃擦手足患处，炉内焚常山熏之，上用青布盖好，熏常山一斤，七日手不下水，褪去老皮，永不再发。
　　又方 灰条草捣汁，擦十数次。
　　又方 茄花带露水摘下，擦数次。
　　又方 五倍子研末，桐油调搽，用炭火烘之二三次又方 瓦花、头发捣烂，用手搓之。
　　又方凤仙花（一棵） 草（一两） 蝉蜕（三钱）煎洗，熏洗。
　　又方 白豌豆一升，同楝树子煎汤，早中晚熏洗，一七全愈。
　　又方 鲜核桃外面青皮，同鸽子屎煎水频洗。
　　又方 鲜嫩芭蕉叶煎洗十余次。
　　又方朱砂 明雄黄（各一钱） 轻粉（五分）共研细，同桐油调涂患处，以微火烘一炷香为度，年远者五七次，年近者二三次即愈。屡试屡验。
　　又方 蕲艾四五两，水煎入大口瓶内，上用麻布盖之，以手心放瓶口熏之，冷则换热再熏，数次即愈。
　　又方 铅弹子如胡桃大一个，每日在手内搓弄搓热，将铅弹子握紧，昼夜不歇，如此十余日，即愈。但不能除根。
　　鹅掌风并治四弯风（刘方秘方。）土木鳖（净肉） 苦参（各一两） 白附子（五钱） 轻粉（三钱）各研细，和匀，生桐油调，听用，先用马齿苋煎浓汤，先熏后洗，仍将马齿苋擦一二次。随用樟木屑、丝瓜藤、大蒜秸、大皂荚烧灰熏之。
　　熏过用红升丹、川贝母末各一钱，以笔管幔小筛罗装药，然后以桐油扫患处，不可过多，润过，即将小筛罗内药筛在患处，即将前桐油调药敷上，约一铜钱浓，仍以前樟木屑等烟熏之，令热。如太热则远些，熏药将干，过一夜，次日洗去，不过二次，无不全愈。
　　鹅掌风（邓重光。） 大麦芒烧烟熏手掌，七日不可见水，即愈。
　　又方牡蛎（ ） 密陀僧（各二钱）共研细，桐油调搽，炭火灸之。
　　又方 豆腐沫热洗。
　　又方 生桐油搽，以松毛烧烟薰。
　　又方川乌 白附子 草乌 僵蚕 铜绿 密陀僧 轻粉 胆矾（各一钱） 麝香（三分）共研细末，先用生附子切浓片于鹅掌风上，以艾圆灸之，再用葱汁调敷。
　　又方 猪胰一具，去油，勿经水。花椒三钱，用温酒同浸二三日，取胰不时擦手，微火烘之。
　　又方 白砒三钱，打如豆粒，用麻油一两，熬砒至黑，去砒，用油擦手，微火烘之，不过二三次即愈。
　　又方 葱五六根捣破，花椒一把，同入瓦罐内，入醋一碗，再用滚水冲入熏洗，数次即愈。
　　又方 谷树叶煎汤温洗，以火烘干，随用地沥青擦之，用火烘干，又洗又烘，如此日行三次，不过五六日自愈。
　　又方 大黄鳝一条，去头、尾、肠，切一寸长，以香油一两入锅内，将鳝鱼坚起，熬至鱼枯，取油放磁盏内，用穿山甲烧存性，研末少许调搽患上，以炭火炙至手痒而痛，又搽又炙，三次自愈。
　　
　　
　　卷十九　腋臂指掌部马蚁窝门主论
　　澄曰：马蚁窝，乃无意脚 马蚁而成，或风湿结成，多生手足，形似蚁窝，俨如针眼，奇痒入心，破流脂水。宜用穿山甲外敷，亦有手背手腕生者。
　　
　　
　　卷十九　腋臂指掌部马蚁窝门主方
　　
　　锡灰膏
　　（陈楚阳。）治马蚁窝，血疯 疮，痒极不可忍者。
　　灰（筛取细者，二钱五分） 轻粉（一钱五分） 葱白（一根）同生犍猪油去皮、膜捣膏，用刷子脚搽疮上，外以三退纸封之，三日全愈。
　　
　　三退纸
　　蝉蜕 凤凰衣（各三钱） 密陀僧（六钱）桐油八两熬成膏，以刷蘸膏，于连四纸上阴干，用时照疮大小剪贴，三日一换，换三次全愈。
　　如痒极搽锡灰膏收功。
　　又方密陀僧（三钱） 百草霜 风化锻石（各五钱） 霉酒曲（一两五钱）共为末，先以松毛须捣烂，煎汤先透，再用松毛须烧烟熏之，任其流水，拭干，再以桐油调敷，频用桐油润之，每日一换，七日除根。
　　又方 大黄 研末桐油调敷。
　　又方 桐油篓盖包患处，数夜即效。
　　马蚁窝并痒极成片之疮。（吴越千。）轻粉（二钱） 穿山甲（一两。新瓦上炙，剪成豆大，再用土炒成珠）共研细，以甘草汤洗净，用熟鸡蛋黄炒出油，调搽。
　　指缝搔痒成疮，有窍出血不止 多年粪桶篾箍烧灰敷之。
　　
　　
　　卷十九　腋臂指掌部酸痛门主论
　　陈实功曰：酸痛乃风寒气郁于皮毛，致血不荣于肌表，谓皮槁则多痛，手足似无皮之状，是酸苦生焉。可将葱汤浸洗良久，随以润肌膏擦之，就暖勿见风冷，自愈。如每逢冬时即发者，须预于三伏时，晒捣烂大蒜，间擦三次，永不再发。经曰：寒因热用，其理甚明。（《正宗》）王肯堂曰：酸痛，因暴寒侵袭肌肤之中，寒郁不行，偶触衣物，或以手捺，疼痛连心，俨如无皮之状是也。
　　
　　
　　卷十九　腋臂指掌部酸痛门主方
　　
　　润肌膏
　　当归身（一两五钱） 粉甘草（一两） 白芷（八钱） 血竭（六钱） 紫草茸（五钱） 白蜡（切片，二两）真麻油八两，先将当归身、白芷、甘草熬深黄色，滤去渣，再入血竭熬化，又滤净，再入紫草、白蜡片略沸十数滚，即起火，滤去紫草渣，其色即鲜明可爱，若熬过则紫黑矣。
　　验方 胡椒四钱，烧酒四两，共入磁碗内重汤炖煮，以软绵蘸酒温 患处，即愈。
　　
</div>
    <div class="pagination">
<a href="疡医大全_page78.html">上一页</a><span>...</span><a href="疡医大全_page74.html">74</a><a href="疡医大全_page75.html">75</a><a href="疡医大全_page76.html">76</a><a href="疡医大全_page77.html">77</a><a href="疡医大全_page78.html">78</a><span class="current-page">79</span><a href="疡医大全_page80.html">80</a><a href="疡医大全_page81.html">81</a><a href="疡医大全_page82.html">82</a><a href="疡医大全_page83.html">83</a><a href="疡医大全_page84.html">84</a><span>...</span><a href="疡医大全_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
