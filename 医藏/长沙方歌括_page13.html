<!DOCTYPE html>
<html>
<head>
    <meta charset="UTF-8">
    <title>长沙方歌括 - 第 13 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>长沙方歌括 - 第 13 页/共 20 页</h1>
    <div class="content">　　黄芩（三两） 甘草（二两 炙。） 芍药（二两） 大枣（十二枚）

　　上四味。以水一斗。煮取三升。去滓。温服一升。日再夜一服。

　　卷四　太阳方

　　黄芩加半夏生姜汤

　　治太阳与少阳合病。不下利而呕者。

　　黄芩（三两） 甘草（二两 炙。） 芍药（二两） 半夏（半升） 生姜（三两） 大枣（上六味。以水一斗。煮取三升。去滓。温服一升。日再夜一服。

　　歌曰：枣枚十二守成箴。二两芍甘三两芩。利用本方呕加味。姜三夏取半升斟。

　　蔚按。仲景凡下利证俱不用芍药。惟此方权用之以泄陷里之热。非定法也。

　　张令韶曰。此治太阳与少阳合病而下利与呕也。合者彼此协议。非如并者之归并于此也。

　　太阳主开。少阳主枢。太阳不能达枢以外出。而反从枢以内陷。故下利。与黄芩汤清陷里之热。而达太阳之气于外。若呕者。少阳之枢欲从太阳之开以上达也。故加半夏、生姜。宣达其逆气。以助太阳之开。

　　卷四　太阳方

　　黄连汤

　　治伤寒胸中有热。胃中有邪气。腹中痛。欲呕吐者。此方主之。

　　黄连（三两） 甘草（二两 炙。） 干姜（三两） 人参（二两） 桂枝（三两） 半夏（上七味。以水一斗。煮取五升。去滓。温服一升。日三夜二服。

　　歌曰 腹疼呕吐藉枢能。（少阳为枢。）二两参甘夏半升。连桂干姜各三两。枣枚十二妙层层。（一本。甘草三两。）

　　王晋三曰。此即小柴胡汤变法。以桂枝易柴胡。以黄连易黄芩。以干姜易生姜。胸中热呕吐腹中痛者。全因胃中有邪气阻遏阴阳升降之机。故用人参、大枣、干姜、半夏、甘草专和胃气。使入胃之后。听胃气之上下敷布。交通阴阳。再用桂枝宣发太阳之气。载黄连从上焦阳分泻热。不使其深入太阴。有碍虚寒腹痛。

　　卷四　太阳方

　　桂枝附子汤

　　治伤寒八九日。风湿相搏。身体疼烦。不能自转侧。不呕不渴。脉浮虚而涩者之。若其人大便硬小便自利者。去桂加白术汤主之。

　　桂枝（四两） 附子（三枚 炮。） 大枣（十二枚） 生姜（三两） 甘草（二两）

　　上五味。以水六升。煮取二升。去滓。分温三服。

　　歌曰 三姜二草附枚三。四桂同投是指南。大枣方中十二粒。痛难转侧此方探。（此方药品与桂枝去芍药加附子汤同。但分两之轻重不同。其主治亦别。仲景方法之严如此。）

　　卷四　太阳方

　　桂枝附子去桂加白术汤

　　按即上方加减。故论中云一方二法。

　　白术（四两） 甘草（二两） 附子（三枚 炮。） 大枣（十二枚） 生姜（三两）

　　上五味。以水六升。煮取二升。去滓。分温三服。初服其人身如痹。半日许。复服之。

　　三服尽。其人如冒状。勿怪。此以附子、术并走皮内逐水气。未得除。故使之尔。法当加桂四两歌曰 大便若硬小便通。脉涩虚浮湿胜风。即用前方须去桂。术加四两有神功。（身重痛不能转侧。风湿病也。前方治风胜于湿。此方治湿胜于风。）

　　蔚按。师云。伤寒八九日风湿相搏。身体疼烦不能自转侧者。风湿之邪盛也。湿淫于中。

　　无方主桂枝。为风胜于湿。风为天之阳邪。主桂枝之辛以化之。后方去桂加术。为湿胜于风。

　　湿为地之阴邪。主白术之苦以燥之。或问苦燥之品。不更令大便硬小便自利乎。曰。太阴湿土喜燥而恶湿。湿伤脾土。则不能输其津液以入胃。师所以去解表之桂。而出补中之术也。

　　且湿既去而风亦无所恋而自除。经方无不面面周到也。

　　卷四　太阳方

　　甘草附子汤

　　治风湿相搏。骨节烦疼。掣痛不得屈伸。近之则痛剧。汗出短气。小便不利。

　　恶风不欲去衣。或身微肿者。此方主之。

　　甘草（二两） 白术（二两） 桂枝（四两） 附子（二枚 炮。）

　　上四味。以水六升。煮取三升。去滓。温服一升。日三服。初服得微汗则解。能食。汗出复烦者。服五合。恐一升多者。宜服六七合为始。（言初服之始。）

　　歌曰 术附甘兮二两平。桂枝四两亦须明。方中主药推甘草。风湿同驱要缓行。（宋本金匮玉函经，甘草、白术各三两。）

　　王晋三曰。甘草附子汤。两表两里之偶药。风淫于表湿流关节。治宜两顾。白术、附子顾里胜湿。桂枝、甘草顾表胜风。独以甘草冠其名者。病深关节。义在缓而行之。若驱之太急。风去而湿仍留。反遗后患矣。

　　卷四　太阳方

　　白虎汤

　　治发汗后大热不解。多汗出。不恶寒。大渴能饮水者。此方主之。（按。此条从内原文。与伤寒论稍异。）

　　知母（二两） 石膏（一斤 碎。绵裹。） 甘草（二两 炙。） 粳米（六合）

　　上四味。以水一斗。煮米熟汤成。去滓。温服一升。日二服。

　　歌曰 阳明白虎（证）辨非难。（大热多汗。大渴饮水等为阳明证。易辨。）难在阳邪背恶寒。

　　之间。

　　蔚按。白虎汤伤寒论凡三见。太阳条治脉浮滑。厥阴条治脉滑而厥。又治三阳合病。腹满身言止治风寒二气也。

　　柯韵伯曰。阳明邪从热化。故不恶寒而恶热。热蒸外越。故热汗自出。热灼胃中。故渴欲饮水。邪盛而实。故脉滑。然犹在经。故兼浮也。盖阳明属胃。外主肌肉。虽有大热而未成实。终非苦寒之味所能治也。石膏辛寒。辛能解肌热。寒能胜胃火。寒性沉降。辛能走外。

　　两擅内外之能。故以为君。知母苦润。苦以泻火。润以滋燥。故以为臣。用甘草、粳米调和于中连于中也。得二味为佐。庶大寒之品无伤损脾胃之虑也。煎汤入胃输脾归肺。大烦大渴可除矣。白虎为西方金神。所以名汤。秋金得令而炎暑自解矣。

</div>
    <div class="pagination">
<a href="长沙方歌括_page12.html">上一页</a><span>...</span><a href="长沙方歌括_page8.html">8</a><a href="长沙方歌括_page9.html">9</a><a href="长沙方歌括_page10.html">10</a><a href="长沙方歌括_page11.html">11</a><a href="长沙方歌括_page12.html">12</a><span class="current-page">13</span><a href="长沙方歌括_page14.html">14</a><a href="长沙方歌括_page15.html">15</a><a href="长沙方歌括_page16.html">16</a><a href="长沙方歌括_page17.html">17</a><a href="长沙方歌括_page18.html">18</a><span>...</span><a href="长沙方歌括_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
