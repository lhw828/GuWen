<!DOCTYPE html>
<html>
<head>
    <meta charset="UTF-8">
    <title>普济方四库 - 第 121 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 121 页/共 1812 页</h1>
    <div class="content">　　槟榔散　治大小便不通亦治肠胃有湿大便秘涩用槟榔至大者半枚用麦门冬熟水磨一钱重汤荡热服之一方为末每服二钱蜜汤防服一方用童便葱白煎服
　　神仙导水丸　治上盛下虚水火不能升降大便秘涩小便不通赤眼口疮便红泻血吐血泄痢不止者兼治诸积气块小儿脾疾妇人经脉不通男子打扑伤损等证
　　木香【一两】当归【一两】枳殻【炒一两】黄芩【一两】黄连【一两】青皮【一两】陈皮【一两】槟榔【一两】香附子【一两】三棱【五钱】莪术【五钱】大黄【三两】黄蘗【三两】牵牛末【三两】
　　右为末米糊为丸梧桐子大每服五十丸米饮下不拘时服
　　秘解毒丸　治上盛下虚水火不能升降大便秘涩小便不通赤眼口疮便血泻血吐血泄痢不止者兼治诸积气块小儿痹病妇人经脉不通男子打扑伤损等证
　　贯仲　山豆根　黄药子　牙硝　寒水石　草龙胆　干葛　雄大豆　百药煎　紫河车　甘草节薄荷　栀子　大黄　豆粉【各四两】
　　右为细末炼蜜丸秤一两作十丸外加银箔为衣温米饮下不拘时加山茨菰二两大妙
　　大黄散　治大小便不通
　　大黄【五钱】甘草【五钱】滑石【五钱】菉豆【一合】
　　右同研为细末每服二钱新汲水调下去滓服之立效
　　治闗格胀满大小便不通
　　用独头蒜烧熟去皮绵裹纳下部气立通
　　治大小人腹中诸疾疳湿大小便不通
　　以羊粪煮汤下灌
　　轻粉散　治大小便秘
　　用大枣十枚真轻粉一匣每一个入轻粉少许合住以盏子盛覆之煮汤甑上蒸熟细嚼白汤下人虚者不宜用
　　莲心散　通隂阳利大小便妙方
　　莲心【四十九粒瓦上焙干为末】建茶【一小桃】蜜【一匙】
　　右作一服用井花水半盏调匀服之立效
　　治大小肠并不通
　　用桃叶取汁和服半升冬用桃树皮
　　利大小便去腹中结热目下黄
　　以田中螺食之
　　调中下肠胃热气利大小便
　　用好井水及土石间新出泉水多饮之令至喉【阙】即消下
　　治大小肠风热
　　取猪肠脏服之
　　治大小便闗格不通【出本草】
　　取蕡麻汁煮粥食之
　　一方【出永类铃方】　治大小便皆秘加腹胀如鼓气促
　　大麻子【炒去殻五钱】八角茴香【七个】
　　右作末生葱白三七个同研熟汤调五苓散又三和散加王不留行麦门冬
　　治宿食便秘而喘【出永类铃方】
　　沈香【三钱】青皮【净七钱】三棱【七钱】莪术【七钱】巴豆【三十一粒去殻】
　　右同三味炒去巴豆加净陈皮三钱制半夏制枳殻各一两槟榔砂仁各五钱白茯苓净香附子各五钱甘草三钱炙姜煎服
　　治大小便不通
　　老鵶眼睛草【味甘温生江湖间叶如茄子叶故名天茄或云漆姑草也漆姑即蜀羊泉已见本经人亦不能决识之】木通　胡荽
　　右三味煎汤服之
　　治小便不通脐下满闷
　　海金沙【一两生湖南山谷中今处处有之初生作小株高一二尺七月采得日中曝干以纸衬击取其沙于纸上旋曝旋击沙尽乃止】蜡面茶【五钱】
　　右二味捣碾令细每服三钱煎生姜甘草汤调下服无时未通再服
　　大便秘涩不通【附论】
　　四十四难曰七冲门何在然唇为飞门齿为防门户厌为吸门胃为贲门太仓下口为幽门大肠小肠防为阑门下极为魄门故曰七冲门也易老曰魄门对飞门其证为狐惑之病以下冲上故曰七冲门也幽门不通上冲吸门防厌噎大便燥秘气不得上下治在幽门闭大便不通以通幽汤主之○夫胃大小肠膀胱者仓廪之本营之居也名曰气能化糟粕转味入出者也人或伤于风寒暑湿盛热发汗利小便走枯津液致肠胃燥涩秘塞不通皆外所因或脏气不平隂阳闗格亦使大便不通名曰脏结皆内所因或饮食燥热而成热中胃气强涩大便坚闭小便频数谓之脾约属不内外因既渉三因亦当随其所因而详治之燥则润之涩则滑之秘则通之约则缓之各有成法○燥干者全肺之本燥金受热化以成燥令更兼火热致金衰耗液而损血郁而成燥者由风强胜湿热能耗液故经云风热火同阳也寒湿燥同隂也又燥湿小异也今燥虽属秋隂而其性异于寒湿而反同于风热火也又加大便燥乃是大肠受热化成燥涩经云诸涩枯涸又如痈患中风皆因火热耗散血液肺闭塞不能浸润金受火郁不能发声经云肺主声肢痛緛戾者风热湿相持而遂以偏枯成燥涩手足不随也然中寒吐泻亡液而成热亦已鲜矣以有寒湿相郁荣卫不开发贯主气而成偏枯经云诸涩枯涸干劲皴揭属于燥也○若风气壅滞肠胃干燥是谓风秘胃蕴客热口糜体黄是谓热秘下焦虚冷窘迫后重是谓冷秘或因病重后亡津液或因老弱血气不足是谓虚秘或肾虚小水过多大肠枯竭渴而多秘者亡津液也或胃实燥结时作寒热者中有宿食也治法虽宜和顺隂阳然疎风散火去热除冷导引补虚之法不可偏废当审其证以治之○肠胃本实而又为冷热之气所并结聚不宣故令大便难也又云邪在肾亦令大便难所以尔者肾脏受邪虚而不能制小便则小便利津液枯燥小肠干涩大肠难及渴利之家大便亦难所以尔者为津液枯竭致令肠胃干燥诊其右手寸口人迎以前脉手少隂也经脉沈为隂隂实者病苦闭闷大便不利腹满四肢重身热苦胃胀右手闗上脉隂实者脾实也病苦肠中怵怵【一作伏伏】如牢状大便难脉紧而滑直大便亦难少阳脉微弦法当腹满不满者必大便难而脚痛此虚寒从上向下也○凡人五味之秀者养脏腑诸阳之浊者归大肠大肠者所以司出而不纳也令停蓄蕴结独不得疎通何也热邪入里则胃有燥粪三焦伏热则津液中干此大肠之挟热然也虚人脏冷而血脉枯老人肠寒而气道涩此大肠之挟冷然也腹胀痛闷胷痞欲呕此证结聚以宿食留滞得之肠胃受风涸燥秘涩此证闭寒以风气燔灼得之若气不下降而谷道难噫逆泛满必有其证矣剂良治法热者三黄汤冷者金液丹宿食者脾积丸风秘者脾约麻子丸气不下防者枳殻桔梗汤然而大肠与肺为表里大肠者诸气之道路闗焉热则清利冷则温润积聚者抉其壅邪鬰者疎其风又当流行肺气也○诸有里热法当通利然大便难下肠头热肿而坠重者也更有热有瘀血挟气而血在下焦也当用黄连黄芩大黄辈下之于内以炒阿胶炒枳殻百药煎为佐多入浓蜜并乌梅同煎姜一钱四五片亦可凡通利大便若用大黄巴豆等药而大便不通隂阳闗格水火不升降故也有热者来复丹用三黄薄荷泡汤下无热者养正丹夹神保丸橘皮汤煎下○儒门事亲书云大便燥结戴人过曹南省亲姨表兄病大便燥涩无他证常不敢饱食则大便极难结实如铁石或三五日如圊眼前星飞鼻血出肛门连广肠痛痛极则发昏服药则病转剧烈巴豆芫花甘遂之类皆用之过多则困泻止则腹燥如此数年遂为药性暴急不服但卧病待尽戴人过因诊其两手脉息俱滑而有力以大承气汤下之继以神功丸麻子丸等药使食菠蓤葵菜及诸羊血作羮百余日充肥亲知见骇之呜呼粗工不知燥分四种燥于外则皮肤竭渴燥于中则精血枯涸燥于上则唇鼻焦干燥于下则便苦结闭夫燥之病为是阳明化也水液衰少故如此然可下之当择药用之巴豆可以下寒甘遂芫花可以下湿大黄朴硝可以下燥内经曰辛以润之咸以耎之周礼曰以滑养窍○老人脏腑秘涩不可用大黄老人津液少所以脏腑秘涩更服大黄以泻之津液皆去定须再秘甚于前只可服寛润大肠之药更用槐花煎汤淋洗亦效更有老人发热而大肠秘涩或因多服丹药脾胃虚弱气化不行遂为脏腑积热须用神保丸得通泻一行热亦即退○有人因时疾瘥后秘塞不通遂致夭命大不可轻之凡大便不通皆因用滑腻之物及冷水致不通也病后面黄者即大便难○内经谓小肠移热于大肠为虑夫小肠者受盛之官化物出焉大肠者道之官变化出焉二者皆以化为事今也小肠受热移于大肠则隂气盛而津液耗津液既不能滑利故糟粕内结沈伏而为虙瘕结聚肠间菀结大便秘涩是也
　　方
　　痢圣饼子　治年老人大便秘涩
　　草菓【去皮】石菖蒲【去毛】白茯苓　麻黄【去根节】厚朴　独活　枳殻【麸炒】藿香　白术　细辛【洗去叶】吴茱萸【去梗】甘草【炙】木猪苓【去皮】苍术【浸】良姜【去芦】防风【去芦头】赤芍药　附子【炮去皮脐】藁本【去芦】柴胡　泽泻　半夏【制各等分】
　　右防咀每服三钱水一盏半薤白二条擘破煎至八分去滓食前空心稍温服老人小儿量以加减用之忌生冷油腻之物
　　京三棱丸　治痃癖注气刺痛大便秘涩
　　京三棱　木香　当归　桂【去粗皮】肉苁蓉【酒浸切焙】牛膝【去苖叶浸切焙】羌活【去芦】芎防　赤芍药　防风【去芦】枳殻【去穣麸炒】白术【各五钱】槟榔【生剉】郁李仁【去皮尖双仁另研如膏】大黄【剉炒各一两】
　　右除郁李仁外为末与郁李仁同研匀炼蜜杵丸梧桐子大每服二十丸空心米饮或温酒下以利为度
　　茱萸汤　治胀满闭塞不下【方见本门大小便不通类】
　　大黄丸　转气治百病
　　川大黄【二两剉炒】木香　干姜【炮剉】赤芍药　白术　芎防　羌活　桂心　槟榔　郁李仁【浸浸去皮炒】
　　右为末入巴豆研令匀炼蜜丸梧桐子大每日空心或夜卧时以温茶下三十丸至五十丸以利为度如要快泻良久以热茶投之
　　搜风润肠丸　治三焦不和胷膈痞闷气不升降饮食迟化肠胃燥涩大便秘硬
　　沈香　槟榔　木香　青皮【去穣】陈皮【去穣】京三棱萝卜子【炒】槐花【炒】商殻【麸炒去穣】枳实【麸炒去穣】木通【各五钱】郁李仁【一两去皮】
　　右为末炼蜜丸梧桐子大每服五六十丸食前煎木瓜汤下常服滋润肠胃导化风气一方有大黄无木通米饮汤送下
　　大黄丸　调利胷膈祛逐壅滞推陈致新疎风顺气川大黄【剉炒】槟榔　大麻仁　郁李仁【汤浸去皮尖炒各二两】牛膝【去苖】芎防　枳殻【麸炒去穰】独活　防风【去芦】桂心　桃仁【各一两汤浸去皮尖双仁麸炒】
　　右为末炼蜜为丸梧桐子大每服三十丸空心生姜汤下
　　大五柔丸　治脏气不调大便不通和荣卫利九窍消谷益血
　　大黄　芍药　枳实　苁蓉　葶　甘草　黄芩　牛膝【各一两】桃仁【一百枚】杏仁【四十枚】
　　右为末蜜丸梧桐子大每服三丸日三加至二十丸酒下
　　导水丸　下剂
　　大黄【二两】黄芩【二两】滑石【四两】黑牵牛【四两另取头末】
　　加后项药
　　甘遂【一两去湿热疼痛泄水消肿满久两则加依法制用】白芥子【一两去徧身走注疼痛】朴硝【一两退热散肿毒止痛久旱则加】郁李仁【一两散结滞通闗节润肠胃行滞气通血脉】樟栁根【一两去腰腿沉重】
　　右为末滴水丸梧桐子大每服五七十丸或加至百临卧温水下
　　润肠汤【一名当归润燥汤】　治大便闭燥不通
　　升麻【二钱】生地黄【二钱】大黄【炒三分】红花【三分】麻仁【一钱】桃仁【一钱与麻仁另研了入煎】
　　右防咀作一服水三盏先拌药湿煎一盏去滓食前热服一方有黄蘗无红花
　　麻仁丸【出儒门事亲书】
　　郁李仁【去皮另研】大麻子仁【另捣二味各六两】大黄【二两五钱半生半热】槟榔【五钱】干山药　防风【去芦】枳殻【炒各七钱五分】羌活　木香【各五钱五分】
　　右为末入另捣药搅匀炼蜜丸梧桐子大每服二十丸至三十丸温水下食后加牵牛滑石亦妙
　　大黄饮子【出圣惠方】　治身热烦燥大便不通骨节急痛川大黄【湿纸裹煨五钱】杏仁【去皮尖畧炒五钱】栀子仁【五钱】川升麻【五钱】枳殻【浸去穰炒五钱】生地黄【一两】人参【二钱五分】黄芩【二钱五分】甘草【炙二钱五分】
　　右防咀每服三钱生姜五片防二十一粒小乌梅一枚煎服一方用枳实
　　匀气丸　治津液燥少肠胃挟风大便秘涩气不匀麻仁【另研二两】人参【一两】诃梨勒皮【一两】枳殻【去穰麸炒一两】桂皮【去粗皮一两】木香【一两五钱】郁李仁【汤去皮另研三两】白槟榔【三两】大黄【炙三两】
　　右为末入麻仁等膏再研匀炼蜜丸梧桐子大每服三十丸加至五十丸温熟水下不计时
　　枳殻汤　治大肠壅结不通腹脇胀满膨闷不下食枳殻【去穰麸炒一钱】甘草【炙剉一钱】大腹皮【剉三钱】牵牛子【一两】百合【一两】赤茯苓【去黒皮一两】赤芍药【三分】桑根白皮【三分】郁李仁【汤浸去皮尖双仁隂干五钱】
　　右防咀每服五钱水一盏半煎至八分去滓空心食前温服以通为度
　　宣气木香饮　治膈气痰涎食不消化大便不通腹中雷鸣
　　木香　桂【去粗皮】昆布【洗去咸焙】槟榔【剉一半生一半炮】大黄【剉炒】半夏【汤洗七次去滑麸炒各五钱】芎防　甘草【剉炙各一分】阿梨勒【煨去核三分】
　　右防咀每服五钱水一盏半生姜一块大枣拍碎煎八分去滓食后温服日三
　　五柔丸【出千金方】　治秘涩及虚损不足食不生肌肤三焦不调和荣卫利脏腑补三焦
　　大黄【一升用三斗米蒸】前胡【二两】半夏　苁蓉　芍药　茯苓　当归　葶苈　细辛【各一两】
　　右为末蜜和捣万杵丸如梧桐子大食后服十五丸后稍増之日再○崔氏云令人善饭消谷益气有忧者加松实五钱庵防五钱服之缓中不如意便服之又加黄芩一两
　　槟榔丸【出圣惠方】　治肠胃冷热不和大便壅秘食饭不消化心腹妨闷
　　槟榔【一两】诃梨勒皮【一两】郁李仁【汤浸去皮炒一两】川大黄【剉炒一两】柴胡【去苖三分】草豆蔲【去皮五钱】木香【五钱】吴茱萸【汤浸七次炒五钱】
　　右为末炼蜜丸梧桐子大每服二十丸食前生姜汤下
　　凉药子丸　治五脏腹热痰涎壅塞烦燥口舌生疮大便秘结小便赤涩及小儿惊热疳病
　　连翘【一两五钱】牙硝【一两二钱】甘草【生一两二钱】大黄【一两】石膏【五钱】薄荷叶　栀子　菉豆粉【各二钱】
　　右为末炼蜜丸弹子大每服一二丸水化下日进二服
　　槟榔丸　治大肠秘涩冷热相攻寒热如疟
　　槟榔【剉一两】羌活【去芦一两】青橘皮【汤浸去白焙一两】木香【一两】郁李仁【汤浸去皮另研】大黄【剉炒】大麻仁【另研各二两】牵牛子【四两捣细取三两】
　　右为末入研药令匀炼蜜丸梧桐子大每服二十丸生姜汤送下
　　牵牛子丸【出圣惠方】　治脏腑壅滞心腹气闷宿食不消腰脇疼痛大肠秘涩
　　牵牛子【一斤半生用一斤炒】桂心【一两】枳殻【麸炒去穰一两】芎防【一两】木香【一两】青橘皮【汤浸去白焙一两】郁李仁【汤浸去皮炒二两】
　　右为末炼蜜杵丸梧桐子大每服二十丸食前温酒下
　　治胀满不通【出千金方】
　　通草【四两】朴硝【四两】郁李仁【二两】黄芩【二两】瞿麦【二两】车前子【五合一方六两一方二升】
　　右防咀水八升煮取二升半分三服一方用绢袋盛煮顿服二升
</div>
    <div class="pagination">
<a href="普济方四库_page120.html">上一页</a><span>...</span><a href="普济方四库_page116.html">116</a><a href="普济方四库_page117.html">117</a><a href="普济方四库_page118.html">118</a><a href="普济方四库_page119.html">119</a><a href="普济方四库_page120.html">120</a><span class="current-page">121</span><a href="普济方四库_page122.html">122</a><a href="普济方四库_page123.html">123</a><a href="普济方四库_page124.html">124</a><a href="普济方四库_page125.html">125</a><a href="普济方四库_page126.html">126</a><span>...</span><a href="普济方四库_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
