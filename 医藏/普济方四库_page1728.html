<!DOCTYPE html>
<html>
<head>
    <meta charset="UTF-8">
    <title>普济方四库 - 第 1728 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1728 页/共 1812 页</h1>
    <div class="content">　　右防少水都研令水银星尽以腊月猪脂三两入铫子内慢火上镕化去滓入硃砂等搅成膏以瓷盒收冷涂之瘥
　　治小儿卒得熛疮赤烂
　　用牛粪烧灰细研傅疮上日三用之
　　治小儿疮初起熛浆似火疮名曰熛疮亦名烂疮用桃仁熟捣以面脂和傅之亦治徧身赤肿起
　　又方
　　用马骨烧灰傅之
　　治小儿卒得熛疮烂疮
　　用铁煅淬水中二七遍以浴儿二三遍能治熛疮浆
　　生地黄膏　治小儿熛浆疮毒气发于遍身者
　　生地黄　川升麻　蓝叶　栀子仁　川大黄【各一两】
　　用细剉以猪脂八两同于锅内以慢火煎令药色变滤去滓以瓷盒盛冷毎用少许涂患处
　　疥【附论】
　　夫小儿疮疥率因于蛲虫变化而生小儿多此疾仍喜生于手指缝间浸淫遍体近暖及衣服过厚则痒闷不任搔之黄汁出疼痛不止盖由风热客于脾肺散于肌肉薰发皮肤使然也【有夫来买苦参欲治疥不识药性缓急但问人曰可治浓煎一碗服之须臾大吐涎一盆三二日疥即痂矣】
　　方
　　苦参丸　治小儿风热肺疳皮肤生疥鼻内疮痒苦参【四两以酒三升熬成膏】胡黄连【二分】楝实【去皮炒】芜荑【炒】蜣蜋【去皮翅炙】木香【各三两】
　　右捣罗六味为末入苦参膏内和捣如硬入蜜少许和丸如麻子大一二歳毎服五丸食后温水下更量儿大小加减
　　治小儿疮疥体热
　　黄连【去须为末】糯米粉【各二两】水银【一两研】胡粉【炒一两半】吴茱萸【汤浸炒为末】赤小豆【为末各一分】
　　右先以水银和津于手中研如泥次以猪脂四两入甆器内慢火化去滓下五味药末搅匀成膏先洗疮拭亁涂之
　　雄黄膏　疗小儿疮疥瘙痒搔之成脓疮不止宜用雄黄【研】雌黄【研各一两】乌头【一枚】松脂　乱发【各一鸡子大】猪脂【一觔】
　　右件药除雄黄雌黄外以炼成猪脂一觔于铛中煎出油下乌头松脂乱发等乌头色黑乱发消尽膏成绵滤去滓入雄黄雌黄搅令匀盛于不津器中冷涂疮上日三用之
　　黄蘗散　治小儿疥身上热疮并治之
　　黄蘗【炙】黄连【去须】赤小豆　臰黄【各一两】水银【半两】硫黄【一分与水银结为沙子】
　　右捣罗为末与臰黄水银砂子同研令细用生油调日三涂之效一方无硫黄名三黄散
　　黄连散　治小儿疮疥体热
　　黄连【去须】黄蘗【去粗皮炙】秫米【炒各一两】赤小豆　腻粉【研各一分】
　　右捣研为散油涂旧帛上先洗去疮痂封之
　　蛇床子散　治小儿疮疥瘙痒不止
　　蛇床子　茱萸【汤洗焙亁】硫黄【研】芜荑仁【研各一分】腻粉【少许研】
　　右捣研为散用油一合入葱一茎同煎葱黄色停冷调药涂之硫黄同研
　　黄连散　治小儿疥遍身皆有疼痒不止
　　黄连【二两去须】胡粉　吴茱萸【一两】赤小豆【一百粒】水银【二两与胡粉防少水同研令星尽】
　　右除胡粉水银外捣罗为末入胡粉水银同研令匀以腊月猪脂和涂之亦治瘑疮
　　苦参汤　治小儿疥及诸疮洗浴
　　苦参　丹参　苦楝根【各半两】防风【半两】蒴藋根【三两】
　　右细剉和匀以水一斗煎至五升滤去滓于宻室中洗浴儿以故帛拭亁即涂前膏
　　臰黄膏　治小儿胎中受风长后身体生疥瘙痒不止
　　臰黄　硫黄【各一分】葱白【一茎细切】
　　右研细用清油一两入锅子内熬令热下少许腊及葱白次下硫黄臰黄搅令匀膏成以甆盒盛旋旋涂之
　　治小儿疥痒不止方
　　硫黄【二两】白矾灰【四两】
　　右细研为散以乌麻油调如稀麫糊炙令疥热薄涂摩之
　　治小儿疥疮
　　用乱发灰以猪膏和涂之
　　治小儿疥痒痛不可忍
　　硝石【一两】
　　右研为散以生油调如膏毎用时先以泔清洗之拭亁涂之
　　又方
　　用羊蹄根捣末以猪脂和涂之
　　又方
　　用硫黄细研以醋调傅之
　　治小儿疥
　　用烧竹叶为灰鸡子白和傅之日三上亦治疥疮
　　又方
　　用臭酥胡粉傅之
　　治小儿头面疮疥
　　用麻子五升为末以水和绞取汁与蜜和傅之若得白犬胆傅妙
　　治小儿去疮疥鬼疰惊癎
　　用虎骨煮汁浴
　　治小儿壮热一切疮疥皮肤瘙痒
　　用梓白皮煎汤洗之梓枝皮有数般惟楸梓佳余不堪
　　治小儿疮疥
　　以茧子蛹汁为汤浴之亦能杀虫
　　治小儿疮疥
　　以枕衬煮汤浸洗之良
　　癣【附论】
　　夫小儿体有风热脾腑不利或湿邪搏于皮肤壅滞血气皮肤顽厚则变诸癣或长或圎渐渐长大得寒则稍减暖则痒闷搔之即黄汁出又或在面上皮如甲错亁燥谓之妳癣此由饮乳乳汁渍着乃生复以乳汁洗之
　　方
　　雌黄膏　治小儿瘑癣风痒不计亁湿不絶
　　雌黄【研】黄连【去须】莽草　蛇床子【炒】黄蘗【去粗皮炙】苦参【半两】芜荑【炒半两】藜芦　硝石【研各一分】松脂【二两半】杏仁【浸去皮尖双仁别研如膏一两】
　　右除雌黄松脂杏仁外捣罗为末取腊月猪脂入铛中煎令沸下杏仁次下诸药末搅匀凝为膏毎用先以醋泔洗拭亁涂之一方于故帛上贴日二换之
　　雌黄膏　治小儿癣久不瘥
　　雌黄【细研】多年薤根　白矾　藜芦【去芦头】蒂　胡粉【各一分】水银【三分与胡粉防少水同研令星尽】
　　右捣罗为末入胡粉水银同研用猪脂调为膏轻揩涂之
　　附子散　治小儿湿癣
　　附子【生用去皮脐】雄黄【研】白矾【烧灰研】吴茱茰【汤浸炒各一两】米粉【半两】
　　右捣研罗为散毎日三次用绵揾扑之
　　白矾膏　治小儿癣痛不止
　　白矾灰　硫黄　腻粉【各一钱】緑矾【半两】川大黄【一分末】
　　右药同研为末以米醋一升熬如黑饧收放甆器中旋取涂之妙
　　金华散　治小儿一切亁湿疮癣疳疮等
　　黄蘗【末】黄连【各半两为细末】黄丹【一两水飞】轻粉【一钱】麝香【一字研】
　　右同研匀先以温水洗后贴之如亁癣疮用腊月猪脂和傅如无用麻油亦可
　　桑螵蛸散　治小儿一切疮癣痒痛不止
　　桑螵蛸【十枚烧存性二分】腻粉【一钱】麝香【半钱】
　　右研为散用生油调翎扫亁有裂处再扫
　　青金散　治小儿湿癣浸淫疮
　　白胶香【二两研】蛤粉【半两】青黛【二钱半】
　　右研匀为末细亁糁疮上
　　治小儿癣杂疮
　　白胶香　黄蘗　轻粉【各等分】
　　右为细末以羊骨髓调涂癣上
　　桃红散　治小儿妳癣疮
　　明矾【煆二两】嫩松香【四两末】黄丹【二两煆】
　　右为末用烛油调傅之
　　雄黄散　治小儿亁湿痒癣
　　雄黄　麝香【各一分】
　　右细研为散甲煎油调涂之亁再上
　　治小儿癣不计亁湿瘙痒不絶
　　羊蹄根【一两】亁笋【一两烧灰】
</div>
    <div class="pagination">
<a href="普济方四库_page1727.html">上一页</a><span>...</span><a href="普济方四库_page1723.html">1723</a><a href="普济方四库_page1724.html">1724</a><a href="普济方四库_page1725.html">1725</a><a href="普济方四库_page1726.html">1726</a><a href="普济方四库_page1727.html">1727</a><span class="current-page">1728</span><a href="普济方四库_page1729.html">1729</a><a href="普济方四库_page1730.html">1730</a><a href="普济方四库_page1731.html">1731</a><a href="普济方四库_page1732.html">1732</a><a href="普济方四库_page1733.html">1733</a><span>...</span><a href="普济方四库_page1729.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
