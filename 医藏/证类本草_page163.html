<!DOCTYPE html>
<html>
<head>
    <meta charset="UTF-8">
    <title>证类本草 - 第 163 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 163 页/共 244 页</h1>
    <div class="content">　　臣禹锡等谨按日华子云：肾，补中，安五脏，壮阳气。作酒及煮粥服。

　　肉

　　 温。补中，强五脏，益气力。生者疗口僻，割薄之。

　　陶隐居云：野肉之中，獐鹿可食。生则不膻腥。又非辰属，八卦无主而兼能温补，于人即生死无尤，故道家许听为脯，过其余肉。虽牛、羊、鸡、犬补益，充肌肤，于亡魂皆为愆责，并不足啖。凡肉脯炙之不动，及见水而动，及曝之不燥，并杀人。又茅屋漏脯，藏脯密器中，名为郁脯，并不可食。唐本注云：头，主消渴。煎之可作胶，服之弥善。筋，主劳损续绝。骨，主虚劳。可为酒，主风补虚。髓脂，主痈肿死肌，温中，四肢不随，风头，通腠理。

　　一云不可近阴。角，主猫鬼中恶，心腹疰痛。血，主狂犬伤，鼻衄，折伤，阴痿，补虚，止腰痛。齿，主留血气，鼠 ，心腹痛，不可近丈夫阴。臣禹锡等谨按孟诜云：鹿头肉，主消渴，夜梦见物。又蹄肉，主脚膝疼痛。肉，主补中益气力。又生肉，主中风，口偏不正，以生椒同捣敷之，专看正即速除之。九月以后，正月以前，堪食之也。日华子云：肉，无毒。

　　补益气，助五脏。生肉贴偏风，左患右贴，右患左贴。头肉治烦懑，多梦。蹄治脚膝酸。又血治肺痿吐血及崩中，带下。和酒服之，良。

　　图经曰：鹿茸并角，《本经》不载所出州土，今有山林处皆有之。四月角欲生时取其茸，阴干。以形如小紫茄子者为上，或云茄子茸太嫩，血气犹未具，不若分岐如马鞍形者有力。茸不可嗅，其气能伤人鼻。七月采角。鹿年岁久者，其角坚好，煮以为胶，入药弥佳。今医家多贵麋茸、麋角，力紧于鹿。《本经》自有麋脂角条在下品。鹿髓可作酒，唐方：多有其法。

　　近世有服鹿血酒，云得于射生者，因采捕入山，失道数日，饥渴将委顿，唯获一生鹿，刺血数升饮之，饥渴顿除，及归，遂觉血气充盛异常。人有效其服饵，刺鹿头角间血，酒和饮之更佳。其肉自九月以后，正月以前宜食之。它月不可食。其脑入面膏。

　　雷公云：凡使，先以天灵盖作末，然后锯解鹿茸作片子，以好羊脂，拌天灵盖末，涂之于鹿茸上，慢火炙之，令内外黄脆了，用鹿皮一片裹之，安室上一宿，其药魂归也。至明则以慢火焙之，令脆，方：捣作末用之。每五两鹿茸，用羊脂三两，炙尽为度。又制法：用黄精自然汁浸两日夜了，漉出焙令干，细捣用，免渴人也。鹿角，使之胜如麋角。其角要黄色、紧重、尖好者。缘此鹿食灵草，所以异其众鹿。其麋角顶根上有黄色毛若金线，兼旁生小尖也，色苍白者上。注《干宁记》云：其鹿与游龙相戏，乃生此异尔。采得角了，须全戴者，并长三寸，锯解之。以物盛。于急水中浸之，一百日满出，用刀削去粗皮一重了，以物拭水垢，令净，然后用醋煮七日，旋旋添醋，勿令火歇。戌时不用着火，只从子时至戌时也。日足，其角白色软如粉，即细捣作粉，却以无灰酒煮其胶阴干。削了重研筛过用。每修事十两，以无灰酒一镒，煎干为度也。食疗云谨按肉，九月后，正月前食之，则补虚羸瘦弱，利五脏，调血脉。自外皆不食，发冷痛。角，主痈疽疮肿，除恶血。若腰脊痛，折伤，多取鹿角并截取尖，错为屑，以白蜜淹浸之，微火熬令小变色，曝干，捣筛令细，以酒服之。轻身益力，强骨髓，补阳道。角，烧飞为丹，服之至妙。但于瓷器中或瓦器中，寸截，用泥裹，大火烧之一日，如玉粉。亦可炙令黄，末，细罗，酒服之益人。若欲作胶者，细破寸截，以 水浸七日，令软方：煮也。骨，温。主安胎，下气，杀鬼精，可用浸酒。凡是鹿白臆者，不可食。

　　圣惠方：治肾气虚损，耳聋。用鹿肾一对，去脂膜，切，于豉汁中，入粳米二合和煮粥，入五味之法调和。空腹食之，作羹及酒并得。外台秘要疗鲠。取鹿筋，渍之，索紧令大如弹丸，持筋端吞之，候至鲠处，徐除引之，鲠着筋出。又方：治消肾，小便数。鹿角一具，炙令焦，捣筛。酒服方寸匕，渐渐加至一匕半。又方：治蠼尿疮字服。又方：治竹木刺入肉皮中不出。烧鹿角末，以水和涂，立出。久者不一夕。百一方：若男女喜梦与鬼交通，致恍惚者方：截鹿角屑三指撮，日二服，酒下。《食疗》同。又方：丹者，恶毒之疮，五色无常。烧鹿角和猪脂敷之。又方：胎死得效方：鹿角屑二、三方寸匕，煮葱豉汤和服之，立出。又方：主诸风脚膝疼痛不可践地。鹿蹄四只 洗如法，熟煮了，取肉于豉汁中，着五味煮熟，空腹食之。又方：主肾脏虚冷，腰脊痛如锥刺，不能动摇。鹿角屑二大两，熬令微黄捣末。空腹暖酒一杯，投鹿角末方寸匕，服之，日三、两服。梅师方：治人面目卒得赤黑丹如疥状，不急治，遍身即死。烧鹿角末，猪膏和涂之。又方：治卒腰痛，暂转不得。鹿角一枚之即杀人。鹿角以水磨浊汁涂肿上，赤即随手消。孙真人食忌鹿肉解药毒，不可久食，盖常食解毒草也。斗门方：治骨鲠。用鹿角为末，含津咽下，妙。续千金方：治腰膝疼痛伤败。鹿茸不限多少，涂酥炙紫色为末，温酒调下一钱匕。古今录验疗妖魅猫鬼，病患不肯言鬼方：鹿角屑，捣散，以水服方寸匕，即言实也。又方：治小儿哕。鹿角粉、大豆末等分相和，乳调涂奶上饮儿。兵部手集疗妒乳，硬欲结脓，令消。取鹿角于右上磨取白汁，涂干又涂，不得手近，并以人嗍却黄水，一日许即散。深师方：疗五瘿。取鹿厌以家酒渍，炙干，纳酒中，更炙令香，含咽汁，味尽更易，十具愈。又方：治马鞍疮。鹿角灰酢和涂之。子母秘录：疗烦闷，腹痛，血不尽。鹿角烧末，豉汁服方寸匕。日二服，渐加至三钱匕。杨氏产乳疗腰痛。鹿角屑熬令纳酒一大升中浸之，冷又烧赤又浸，如此数过，细研，空心酒调鹿角末方寸匕服。姚和众治小儿烈，多别良草，恒食名物，诸草不食，处必山岗。产妇下泽，飨神用其肉者，以其性别清净故也。凡饵药之人，久食鹿肉，服药必不得力。所以鹿恒食解毒草，能制诸药耳。名草者，葛花菜、鹿葱、白药苗、白蒿、水芹、甘草、齐头蒿、山苍耳、荠 。又五月勿食鹿，伤神。

　　衍义曰：鹿茸，他兽肉多属十二辰及八卦。昔黄帝立子、丑等为十二辰以名月；又以名兽，配十二辰属。故獐鹿肉为肉中第一者，避十二辰也。味亦胜他肉。三祀皆以鹿腊，其义如此。

　　茸最难得，不破及不出却血者，盖其力尽在血中，猎时多有损伤故也。茸上毛先薄，以酥涂匀，于烈焰中急灼之。若不先以酥涂，恐火焰伤茸。俟毛净，微炙入药。今人亦能将麻茸伪为之，不可不察也。头亦可酿酒，然须作浆时，稍益葱椒。角为胶，别有法。按《月令》冬至一阳生，麋角解；夏至一阴生，鹿角解；各逐阴阳分合，如此解落。今人用麋、鹿茸作一种，殆疏矣。凡麋、鹿角自生至坚完，无两月之久，大者二十余斤，其坚如石，计一昼夜须生数两。凡骨之类，成长无速于此；虽草木至易生，亦无能及之，岂可与凡骨血为比。麋茸利补阳，鹿茸利补阴。凡用茸，无须太嫩，唯长四、五寸，茸端如马瑙红者最佳。须佐以他药，则有功。

　　卷第十七

　　牛角

　　下闭血，瘀血疼痛，女人带下血。燔之。味苦，无毒。

　　臣禹锡等谨按蜀本云：沙牛角 ，味苦，温，无毒。主下闭瘀血，女子带下下血。烧以为灰赤白带下，止冷痢泻血。

　　水牛角

　　 疗时气，寒热头痛。

　　臣禹锡等谨按药对云：水牛角，平。药决云：水牛角，味苦，冷，无毒。

　　髓

　　 补中，填骨髓。久服增年。髓，味甘，温，无毒。主安五脏，平三焦，温骨髓，补中，续绝益气，止泄痢，消渴。以酒服之。

　　臣禹锡等谨按孟诜云：黑牛髓和地黄汁、白蜜等分作煎服，治瘦病。

　　胆

　　 可丸药。胆，味苦，大寒。除心腹热渴，利口焦燥，益目精。

　　陶隐居云：此朱书牛角 、髓、其胆，《本经》附出牛黄条中，此以类相从耳，非上品之药，今拔出随例在此，不关件数，犹是黑书别品之限也。臣禹锡等谨按药性论云：青牛胆，君，无毒。主消渴，利大小肠。腊月牯牛胆，中盛黑豆一百粒，后一百日开取，食后、夜间吞二七枚，镇肝明目。黑豆盛浸不计多少。

　　心

　　 主虚忘。

　　肝

　　 主明目。

　　肾

　　 主补肾气，益精。

　　齿

　　 主小儿牛痫。

　　肉

　　 味甘，平，无毒。主消渴，止 泄，安中益气，养脾胃，自死者不良。

　　屎

　　 寒。主水肿，恶气。用涂门户，着壁者。燔之，主鼠 ，恶疮。

　　臣禹锡等谨按孟诜云：乌牛粪为上。又小儿夜啼，取干牛粪如手大，安卧席下，勿令母知，子、母俱吉。

　　黄犍牛、乌牯牛溺

　　 主水肿，腹胀脚满，利小便。

　　陶隐居云：此牛，亦 牛为胜，青牛最良，水牛为可充食尔。自死谓疫死，肉多毒。青牛肠不可共犬肉、犬血食之，令人成病也。唐本注云：《别录》云，牛鼻中木卷，疗小儿痫。草卷烧之为屑，主小儿鼻下疮。耳中垢，主蛇伤，恶 毒。脐中毛，主小儿久不行。白牛悬蹄，主妇人崩中，漏赤白。屎，主霍乱。屎中大豆，主小儿痫，妇人产难。特牛茎，主妇人漏下赤白，无子。乌牛胆，主明目及疳湿，以酿槐子服之弥佳。脑，主消渴，风眩。齿，主小儿惊痫。尿，主消渴，黄胆，水肿，香港脚，小理不通也。今按陈藏器本草云：牛肉，平。消水肿，除湿气，补虚，令人强筋骨，壮健。鼻和石燕煮汁服，主消渴。肝和腹内百叶，作生姜、醋食之，主热气，水气，丹毒，压丹石发热，解酒劳。五脏，主人五脏。黄牛肉，小温。补益腰脚。独肝者有大毒，食之，痢血至死。北人牛瘦，多以蛇从鼻灌之，则为独肝也。

　　水牛则无之。以前二色牛肉，自死者发痼疾 癖，令人成疰病。落崖死者良。黄牛乳，生服利人，下热气，冷补，润肌，止渴。和蒜煎三、五沸食之，主冷气 癖，羸瘦。凡服乳，必煮一、二沸，停冷啜之，热食则壅。不欲顿服，欲得渐消。与酸物相反，令人腹中结症。凡以乳及溺、屎去病者，黑牛强于黄牛。酥堪合诸膏，摩风肿 跌，血瘀。醍醐更佳，性滑，以物盛之皆透，唯鸡子壳及葫芦盛之不出。屎热灰敷炙疮不瘥者。水牛、黄牛角 及在粪土中烂白者，烧为黑灰末服，主赤白痢。口中涎，主反胃。又取老牛涎沫如枣核大，置水中服之，终身不噎。口中 （丑之反）草，绞取汁服，止哕。《本经》不言黄牛、乌牛、水牛，但言牛。牛有数种，南人以水牛为牛，北人以黄牛、乌牛为牛。牛种既殊，入用亦别也。臣禹锡等谨按大腹水肿通用药云：黄牛溺，寒。蜀本云：黄犍牛溺，味苦、辛，微温，无毒。

　　孟诜云：牛者，稼穑之资，不多屠杀，自死者，血脉已绝，骨髓已竭，不堪食。黄牛发药动病，黑牛尤不可食。黑牛尿及屎只入药。又头、蹄，下热风，患冷人不可食。其肝，醋煮食之治瘦。日华子云：水牛肉，冷，微毒。角，煎治热毒风并壮热。角 ，烧焦治肠风泻血痢，崩中带下，水泻。涎，止反胃呕吐。治噎，要取即以水洗口后，盐涂之，则重吐出。黄牛肉，温，微毒。益腰脚。大都食之发药毒动病，不如水牛也。唯酥乳佳。骨髓，温，无毒。治吐血，鼻洪，崩中带下，肠风泻血并水泻。烧灰用。

　　图经文具第十六卷中牛黄条下。

　　食疗云：肚，主消渴，风眩，补五脏，以醋煮食之。肝，治痢。肾，主补肾。髓，安五脏，平三焦，温中。久服增年。以酒送之。和地黄汁、白蜜作煎，服之治瘦病。恐是牛脂也。粪，主霍乱，煮饮之。又，妇人无乳汁，取牛鼻作羹，空心食之。不过三、两日，有汁下无限。若中年壮盛者，食之良。又，宰之尚不堪食，非论自死者。其牛肉取三斤，烂切，将啖解槽咬人恶马，只两啖后，颇甚驯良。若三、五顿后，其马狞豚不堪骑。十二月勿食，伤神。

　　外台秘要大病后不足，病虚劳，补虚。取七岁以下，五岁以上黄牛乳一升，水四升，煎取一升，如人饥，稍稍饮，不得多，十日服不住，佳。又方：必效治上吐下利者，为湿霍乱。黄牛屎半升，水一升，煮三、两沸，和牛屎滤过取汁，服半升则止。牛子屎亦得，又方：治久患气胀。乌牛尿，空心温服一升，日一服，气散则止。千金方：鼻中生疮，黑牛耳垢敷之良。

　　又方：治痔。腊月牛脾一具，熟食之尽，瘥。勿与盐、酱，未瘥再作。又方：主喉痹。烧牛角末，酒服方寸匕。又方：五色丹名油肿，若犯多致死，不可轻之。以屎敷之，干即易。千金翼主症癖及主鼓胀满。黑牛尿一升，微火煎如稠糖。空心饮服一大枣许，当转病出，隔日更服之。

　　又方：治甘虫蚀鼻生疮。取乌牛耳中垢敷之，良。肘后方：治伤寒时气，毒攻手足肿，疼痛欲断，牛肉裹肿处止。《外台秘要》同。又方：风毒香港脚，若经已满，捻之没指。但勤饮乌牛溺二取牛耳中垢封之，愈。又方：治鼠 肿核痛，若已有疮口脓血出者，以热屎敷之。日三。经验方：痔漏张用方：犍牛儿胆、 胆各一个，用腻粉五十文，麝香二十文，将 胆汁、腻粉、麝香和是验，疮口渐合，生面盖疮内一遍，出恶物。经验后方：治冷痢。沙角 烧灰，粥饮调下两钱。

　　梅师方：治卒阴肾痛。烧牛屎末，和酒敷之，干即易。又方：治霍乱，吐痢不止，心烦，四肢逆冷，黄牛屎一升，以水二升，煎取一升，以绵滤过，去滓顿服。又方：治水肿，小便涩。

　　黄牛以鸡子白和敷之，干即易。食医心镜主水浮气肿，腹肚胀满，小便涩少。水牛蹄一只，汤洗去毛如食法，隔夜煮令烂熟取汁作羹。蹄切，空心饱食。又主水气，大腹浮肿，小便涩少。

</div>
    <div class="pagination">
<a href="证类本草_page162.html">上一页</a><span>...</span><a href="证类本草_page158.html">158</a><a href="证类本草_page159.html">159</a><a href="证类本草_page160.html">160</a><a href="证类本草_page161.html">161</a><a href="证类本草_page162.html">162</a><span class="current-page">163</span><a href="证类本草_page164.html">164</a><a href="证类本草_page165.html">165</a><a href="证类本草_page166.html">166</a><a href="证类本草_page167.html">167</a><a href="证类本草_page168.html">168</a><span>...</span><a href="证类本草_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
