<!DOCTYPE html>
<html>
<head>
    <meta charset="UTF-8">
    <title>外科正宗 - 第 29 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 29 页/共 30 页</h1>
    <div class="content">　　金锁匙 冰硼散 凉膈散 四顺清凉饮（俱见咽喉门）卷之四　杂疮毒门
　　胎瘤第一百十三
　　胎瘤者，初生小儿头上、胸乳间肿起，大者如馒，小似梅李，此皆胎中瘀血凝滞而成。须候儿盈月外，方可用针刺破，内如赤豆汁则安，内服五福化毒丹。
　　
　　五福化毒丹
　　五福化毒丹连桔 青黛人参赤茯苓玄参胆草牙硝片 甘草朱砂金箔呈治小儿蕴积胎毒，以及诸疮、瘾疹、伤风斑症，口舌生疮，痰涎壅盛，谵语烦躁，夜睡不宁者并效。
　　玄参 桔梗 赤茯（各二两） 人参（三钱） 黄连 龙胆草 青黛 牙硝（各一两） 甘草（五钱）冰片（五分） 朱砂（三钱） 金箔（二十张，为衣）上为末，炼蜜丸芡实大，每服一丸，薄荷灯心汤化服。及治疮疹后余毒上攻，口齿涎血臭秽，以生地黄汁化下，如无地黄，竹叶灯心汤亦可用。
　　卷之四　杂疮毒门
　　鹅口疮第一百十四
　　鹅口疮，皆心、脾二经胎热上攻，致满口皆生白斑雪片；甚则咽间叠叠肿起，致难乳哺，多生啼叫。以青纱一条裹箸头上，蘸新汲水揩去白胎，以净为度，重手出血不妨，随以冰硼散搽之，内服凉膈之药。
　　冰硼散（见咽喉门）凉膈散（见齿病门）卷之四　杂疮毒门
　　痘痈第一百十五
　　痘痈乃原痘溜浆不足，流毒于脾、肺二经，致手、脚、胸、背结成漫肿，大如桃李，此多发于收靥之后、身凉不渴者为吉。有此不必内消，宜太乙膏粘贴，候脓熟针之。元气虚弱者，兼服保元汤助脾健胃为要。
　　
　　保元汤
　　保元汤力效无穷 救困扶危立大功甘草参 兼白术 枣姜加上起疲癃治痘痈出脓之后，脾胃虚弱、脓清不敛者服之。
　　人参 黄 白术（各一钱） 甘草（三分）姜一片，枣二枚，水二钟，煎八分，食远服。
　　卷之四　杂疮毒门
　　痘疔第一百十六
　　痘疔乃痘毒升发不尽，留痘心、肝二经者发之。初生紫点，次日变黑，毒浅者，浮高而润；毒甚者，深陷而焦。其发多出于七朝上下将靥之际，又生于臀、腿、手、足，身温疤润音清者吉；发在肚腹、腰肾，身热色枯声哑者凶。凡见此者，急用针刺疔根，插入蟾酥条，候四边裂缝、疔摇动者，用刀割去，搽玉红膏生肌完口；如针无血，插药干枯不变脓者，终为不治。但此症属有余，首尾俱宜加减鼠粘子汤为要也。
　　
　　加减鼠粘子汤
　　加减鼠粘子汤 花粉知母其藏荆芥山栀甘草 灯心竹叶难忘鼠粘子 天花粉 知母 荆芥 山栀（各六分） 甘草（三分）水二钟，淡竹叶、灯心各二十件煎服。身热加柴胡、黄芩，有痰加麦冬、贝母，咽哑加玄参、桔梗，切牙加薄荷、石膏，便秘加蜂蜜、玄明粉，昏愦加黄连、朱砂，痂枯加当归、生地，恋疤加蝉蜕、川芎。
　　
　　八珍汤
　　（见溃疡门）治痘疔落后，气血虚弱，脓水出多，不能生肌收敛，宜服之。
　　蟾酥条（贝疔疮门）玉红膏（见肿疡门）卷之四　杂疮毒门
　　黄水疮第一百十七
　　黄水疮于头面、耳项忽生黄色、破流脂水，顷刻沿开，多生痛痒。此因日晒风吹，暴感湿热，或因内餐湿热之物、风动火生者有之，治宜蛤粉散搽之必愈。
　　
　　蛤粉散
　　蛤粉散治黄水疮 脓水沿开痒痛当石膏黄柏并轻粉 水调敷上实时光蛤粉 石膏（ ，各一两） 轻粉 黄柏（生研，各五钱）共为细末，凉水调搽，冬月麻油调亦好。
　　真君妙贴散（见肿疡门）治黄水疮痒痛脂水亦效。
　　卷之四　杂疮毒门
　　大人口破第一百十八
　　口破者，有虚火、实火之分，色淡、色红之别。虚火者，色淡而白斑细点，甚者陷露龟纹，脉虚不渴；此因思烦太甚，多醒少睡，虚火动而发之，四物汤加黄柏、知母、丹皮、肉桂以为引导，从治法也。外以柳花散搽之。实火者，色红而满口烂斑，甚者腮舌俱肿，脉实口干；此因膏粱浓味，醇酒炙爆，心火妄动发之，宜凉膈散，外搽赴筵散吐涎则愈。如口舌生疮，舌干黄硬作渴者，加减八味丸以滋化源。俱禁水漱。
　　
　　柳花散
　　柳花散内君黄柏 青黛肉桂柏兼续冰片加之为末吹 虚阳口破功奇速黄柏（净末，一两） 青黛（三钱） 肉桂（一钱） 冰片（二分）各为细末；共再研，瓷罐收贮，每用少许吹之。
　　
　　赴筵散
　　赴筵散内柏芩连 栀子干姜一处攒细辛加之各等分 吹搽口破即安然黄连 黄柏 黄芩 栀子 干姜 细辛（各等分）为末吹患上。
　　四物汤（见瘰 门）凉膈散（见咽喉门）加减八味丸（痈疽溃疡门）卷之四　杂疮毒门
　　臭田螺第一百十九
　　臭田螺，乃足阳明胃经湿火攻注而成。此患多生足指脚丫，随起白斑作烂，先痒后痛，破流臭水，形似螺靥；甚者脚面俱肿，恶寒发热，先宜甘草汤洗净，贴蟾酥饼，三日三枚，后用珍珠散、猪脊髓调搽膏盖， 肿上真君妙贴散敷之，其肿渐消。戒便步履。
　　蟾酥饼（见疔疮门）珍珠散（见下疳门）真君妙贴散（见痈疽肿疡门）卷之四　杂疮毒门
　　牛程蹇第一百二十
　　牛程蹇，程途奔急，热脚下水见风，以致气滞血枯，结成顽硬，皮肉荣卫不滋，渐生肿痛；肿高突起，支脚难行，久则破裂，脓水相流。每日温汤净洗，搽牛角散。又有内脓攻注，皮顽难破者，以大线针眠头挑破，出脓乃宽。硬皮敲破者，剪而去之；肉不生者，玉红膏长之：肉满不生皮者，珍珠散搽上，生皮乃愈。
　　
　　牛角散
　　牛角散中牛角烧 松香轻粉不相饶本方加上水龙骨 丑髓相兼好和调牛角尖（烧灰） 水龙骨 松香 轻粉（各等分）共为末，牛骨髓调搽，虚弱者，兼服十全大补汤。
　　玉红膏（见肿疡门）珍珠散（见下疳门）卷之四　杂疮毒门
　　僵螂蛀第一百二十一
　　僵螂蛀，多生手指节中，不红不热，肿如蝉腹，乃手少阴痰气凝滞而生。初起不疼，日久方痛，痛久方腐，肿仍不消，蟾酥饼膏贴，渐作稀脓；近者一载，远者三年，此属体弱者有之。内兼补剂，免变痨瘵之病。
　　蟾酥饼（见疔疮门）卷之四　杂疮毒门
　　田螺泡第一百二十二
　　田螺泡，多生手足，忽如火燃，随生紫白黄泡，此脾经风湿攻注，不久渐大，胀痛不安。线针挑破泄去毒水，太乙膏盖。挑破又生者，内服解毒泻脾汤可愈。
　　
　　解毒泻脾汤
　　解毒泻脾汤牛子 防风苍术共山栀石膏甘草黄芩等 木通灯草效堪推防风 牛子 山栀 石膏 黄芩 苍术 甘草 木通（各一钱）水二钟，灯心二十根，煎八分，量病食前后服之。
　　太乙膏（见肿疡门）蟾酥条（见疔疮门）玉红膏（见肿疡门）卷之四　杂疮毒门
　　皴痛第一百二十三
　　皴痛皆起于手足，乃风寒气郁于皮毛，致血不荣于肌表，谓皮槁则多痛，似无皮之状，是皴苦生焉。将患上葱汤浸洗良久，随以润肌膏擦之，就暖勿见风冷自愈。又每久逢冬即发者，须三伏时晒捣烂大蒜，间擦三次，不再发。谓寒因热治，其理甚明矣。
　　卷之四　杂疮毒门
　　阴虱第一百二十四
　　阴虱又名八脚虫也，乃肝、肾二经浊气而成。生此不为清吉，银杏散津调擦之；内服六味地黄丸，每斤加蜜炒黄柏一两、芦荟五钱，以清化源，愈后不发。
　　
　　银杏无忧散
　　银杏无忧散麝香 水银轻粉杏仁良雄黄野狼毒并芦荟 一擦何须不笑颜水银（铅制） 杏仁（去皮，捣膏） 轻粉 雄黄 野狼毒 芦荟（各一钱） 麝香（一分）除水银、杏仁膏，余药共碾筛细，入上二味再研匀，先用土菖蒲煎汤洗之；用针挑去虱孔，随用津唾调擦，使药气入内，愈不复生。切忌牛、犬、鳖肉。
　　六味地黄丸（见肺痈门）卷之四　杂疮毒门
　　葡萄疫第一百二十五
　　葡萄疫，其患多生小儿，感受四时不正之气，郁于皮肤不散，结成大小青紫斑点，色若葡萄，发在遍体头面，乃为腑症；自无表里，邪毒传胃，牙根出血，久则虚人，斑渐方退。初起宜服羚羊散清热凉血，久则胃脾汤滋益其内，又有牙根腐烂者人中白散。
　　
　　羚羊角散
　　羚羊角散同知母 黄芩牛子共玄参甘草麦冬淡竹叶 止血消斑功最灵羚羊角 防风 麦冬 玄参 知母 黄芩 牛子（各八分） 甘草（二分）水二钟，淡竹叶十片，煎六分，食远服。
　　
　　胃脾汤
　　胃脾汤内甘草陈 麦冬五味共沙参茯神白术并远志 脉虚有汗服安宁白术 茯神 陈皮 远志 麦冬 沙参（各六分） 五味子 甘草（各五分）水二钟，煎六分，食远服。虚弱自汗者，去沙参加人参、黄 各五分。
　　人中白散（见口疳门）卷之四　杂疮毒门
　　百虫入耳第一百二十六
　　百虫入耳，乃偶然误入之，如蝇、蚊细虫入耳，以麻油数点滴入窍中，虫亦自死取出。如蜈蚣、蜜蜂等大虫入者，以肉炙香安耳边，其虫闻香自出；有虫夜间暗入者，切勿惊慌响叫，逼虫内攻，宜正坐点灯光向耳窍，其虫见光自出，对面有人见，其虫不出。
　　卷之四　杂疮毒门
　　恶虫叮咬第一百二十七
　　恶虫乃各禀阴阳毒种而生。见之者勿触其恶，且如蜈蚣用钳，蝎蜂用尾，恶蛇以舌螫人，自出有意附毒害人，必自知其恶也。凡有所伤，各寻类而推治。
　　蜈蚣咬伤，疼肿骤发。用蟾酥饼磨浓涂伤处，用粗纸捻蘸麻油，点火用烟焰熏之，疼肿自消。又方用雄鸡粪擂水涂之。又方用头垢搽伤处，以捻焰熏之。
　　蝎有雌雄二种：雄者螫人，痛在一处；雌者痛牵遍体。用井底泥敷痛处，干则易之，一时无泥，取新汲水以青布随痛处搭之，温则再易。又方五月五日用黄蜡二两溶化，将凝时投雄黄、朱砂细末各三钱和匀，捏成饼窝，仍用猫儿眼草白汁，端午时滴入窝内阴干，愈久愈佳。复捏成块密收，临用一米许刺针尖上，以灯焰化开，滴正螫之处，其疼即止矣。
　　蛇毒伤人，用雄黄末、兰叶捣汁，调敷肿上；内用半枝莲捣烂取汁二两，热酒四两和汁服之，盖汗为效，仍用渣敷伤处亦妙。又方随伤即用端午收采苍耳草末五钱，水煎一钟热服，盖汗即安；如无端午收采者，便用常日采取阴干，煎服一两，发汗亦效。
　　七寸蛇，青色扁形，尖尾短足。红口者毒轻，青口者毒重，以舌螫人，其毒最恶。初螫时用雄黄末一钱，生矾二钱杓内溶化，将箸头点药伤处，冷则易之，连点七次遂愈。毒瓦斯入里者，解毒紫金丹酒磨服一钱，盖汗即愈。迟延毒走肿痛者，麻油焰熏之亦瘥。
　　河豚毒、血毒中人，舌麻心闷，白茅根捣汁冷冻饮料；子毒中人，昏闷腹胀，口噤难言，金汁解之。非此不能也。
　　卷之四　杂疮毒门
　　人面疮第一百二十八
　　人面疮，古言有生者，近世之罕闻矣。其生病异，而受之必异，疮象全似人面，眼鼻俱全，多生膝上，亦有臂患者。……服十全流气饮，外用贝母为末敷之，乃聚眉闭口，次用生肌敛口药，亦可得愈矣。
　　十全流气饮（见流注门）卷之四　杂疮毒门
　　误吞针铁骨哽咽喉第一百二十九
　　误吞针刺哽咽疼痛者，用乱麻筋一团，搓龙眼大，以线穿系，留线头在外汤湿，急吞下咽，顷刻扯出，其针头必刺入麻中同出；如不中节，再吞再扯，以出为度。误吞铜物者，多食荸荠，化坚为软；若吞铁骨之物，肠中不能转送觉坠者，多食青菜、猪脂，自然送入大肠，从粪同出。诸骨哽喉，用玉簪花根八钱，各随所犯之肉为引煎汤服之，转出乃愈。又诸骨哽于咽下，不能外出者；乌龙针推之，骨下则安矣。
　　乌龙针：治骨哽于咽下难出者。用细铁线烧软，双头处用黄蜡作丸龙眼大，裹铁丝头上，外用丝绵裹之，推入咽内梗骨处，其骨自然顺下矣，不下再推。
　　又方治诸骨哽喉，玉簪花根切片煎汤漱之，徐徐吐出，其骨自软，再用干饭咽之自下。
　　卷之四　杂疮毒门
　　中砒毒第一百三十
　　砒毒者，阳精大毒之物，服之令人脏腑干涸，皮肤紫黑，气血乖逆，败绝则死。初服知觉早者，大兰根叶捣汁灌之，轻则可解。无兰处，以生绿豆同水研烂，以水灌之，多则为效；如不解者，以金汁灌之必苏。苏后如颠不语者，每日以绿豆水饮之，毒尽则愈。
</div>
    <div class="pagination">
<a href="外科正宗_page28.html">上一页</a><span>...</span><a href="外科正宗_page24.html">24</a><a href="外科正宗_page25.html">25</a><a href="外科正宗_page26.html">26</a><a href="外科正宗_page27.html">27</a><a href="外科正宗_page28.html">28</a><span class="current-page">29</span><a href="外科正宗_page30.html">30</a><a href="外科正宗_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
