<!DOCTYPE html>
<html>
<head>
    <meta charset="UTF-8">
    <title>本草简要方 - 第 8 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草简要方 - 第 8 页/共 46 页</h1>
    <div class="content">　　刀斧伤损。白芨石膏（ ）等分为末。掺患处。亦可收口。

　　按此为治各种吐血特效之药。能补肺止血。无他流弊。

　　卷之二　草部一

　　三七

　　或作山漆山七主治止血。散血。定痛。下血。妇人崩中。血晕。血痛。经水不止产后血多。恶血不下。

　　金疮跌打损伤。

　　按三七产滇黔山中。野生者良。亦有人种者。滇人以猪油或他物炒熟研末。作为补剂。

　　然治病须用生者。凡一切血。症。均可用之。

　　卷之二　草部一

　　黄连

　　主治补胃杀肠胃菌。去火眼红痛。为各种痢疾必用要药。

　　黄连丸。黄连（微炒）人参赤石脂龙骨炙草黄芩浓朴（涂生姜汁炙令香熟）白茯苓枳壳（麸炒微黄）各五钱。乌梅肉（微炒）一分。研末。蜜丸麻子大。每服七丸。粥汤下。日三四次。

　　治小儿久痢。轻重无定。量大小加减。

　　又方。黄连缩砂仁（炒）川芎干姜（炮）阿胶（蛤粉炒）白术各一两。乳香（另研）三钱。枳壳（麸炒）五钱。研末。盐梅肉三个少入醋同杵。和丸梧子大。每服四十丸。白痢干姜汤下。

　　赤痢甘草汤下。赤白痢干姜甘草汤下。食前温服。治妊娠赤白痢。

　　又方。黄连二两五钱。羚羊角（镑）黄柏各一两五钱。赤茯苓五钱。研末。蜜丸梧子大。

　　每服二十丸。姜汤下。治热痢。休息痢。日夜频仍。或下血如猪肝者。 又方黄连芜荑仁各等分。研末。糯粟米相和煮稀粥为丸小绿豆大。空腹陈米汤下。每日三次。三岁七丸至十丸。

　　三岁以上十五丸至二十丸。治疳泻疳痢。黄连天花粉丸。黄连一两。天花粉黄芩栀子各四两。

　　菊花川芎薄荷各一两。连翘二两。黄柏六两。研末水丸梧子大。每服五十丸。渐加至一百丸。

　　食后临卧茶下。治眵多 。紧涩羞明。赤脉贯睛。脏腑秘结及风热诸病。

　　黄连消毒饮。黄连（酒制）黄芩黄柏（酒洗）人参独活防风 本甘草梢防己（酒洗）当归尾（酒制）苏木各五分。知母四分。羌活当归身（酒洗）连翘黄 生地。（酒洗）桔梗各一钱。泽泻七分。水三盏。煎至一半。去滓。加酒少许再煎。食后温服。治脑疽。百会疽背疽。及诸火症肿疼痛。或麻木。

　　黄连解毒汤。黄连（酒洗炒）七钱五分。黄柏（酒洗炒）栀子（炒）各五钱。黄芩（酒洗炒）一两。锉碎。每服五钱。水一盏半。煎至一盏。去滓。不拘时温服。未愈再服。治一切内外邪热之症。面赤口干。吐血衄血狂躁心烦。错语不眠。干呕。口渴口燥。热泄热痢。发斑暑痿。

　　妇人血崩。疗疮疡 痛斑毒。甚者加青黛一钱。调入汤服。大便实者加大黄。热盛谵语脉弦数者。合小柴胡汤用。内外热甚舌燥烦渴脉洪数者。合化斑汤用。

　　又方。黄连防风黄芩荆芥穗知母石膏黄柏（酒炒）栀子仁大青玄参甘草木通桔梗等分水煎服。功用同上。

　　黄连膏。黄连二钱五分。细锉以瓦盆盛鸡子清入黄连末和匀。一时后见黄色绢滤过成膏。

　　频点目内。治时行血眼赤肿羞痛。

　　按此药治痢及癣疥疮肿。皆有特效。足证杀菌之力。

　　卷之二　草部一

　　黄芩

　　主治。泻中焦火。除各种风热。痰热。黄胆。安胎。此药亦为肠胃要药。味轻色淡。

　　得酒上行。得猪胆汁除肝胆火。得桑白皮泻肺火。得柴胡退寒热。得浓朴黄连止腹痛。得芍药止痢。得五味子牡蒙牡蛎令人有子。得白术安胎。得黄 白薇赤小豆疗 。惟血虚肾虚。

　　及孕妇胎寒下坠。脉迟小弱者忌之。黄芩加半夏生姜汤。黄芩三两。炙草芍药各二两。大枣（擘）十二枚。半夏五合。生姜三两。水一斗煎三升。去滓温服一升日二次。夜一次。此为和脾胃之主剂。凡不下利而呕。或干呕而利。或胆火作咳。呕苦水如胆汁。及伏气发温。内挟痰饮。痞痛咳逆者。皆宜之。不呕者去半夏生姜。

　　黄芩利膈丸。黄芩（半生半炒）二两。白术枳壳陈皮南星各三钱。半夏黄连泽泻各五钱。

　　白矾五分。（或加薄荷叶一两玄明粉二钱）研末。水浸蒸饼为丸梧子大。每服三五十丸。食远熟汤下。除胸中热。利膈上痰。

　　黄芩合四君子汤。黄芩白芍人参茯苓白术甘草诃子等水煎服。清热安胎。

　　黄芩散。黄芩诃黎勒（煨用皮）樗根皮各五钱。栝蒌根黄连当归（锉微炒）各三分。乌梅肉（微炒）一分。研末。每服一钱。水一盏煎至五分。去滓不拘时服。量儿大小加减。治小儿痢渴不止。黄芩四物汤。黄芩一两。当归（酒洗）生干地黄赤芍川芎各五钱。何首乌草乌（炮去皮）玄参各二钱五分。甘草六钱。薄荷二钱。水一盏煎至七分。不拘时温服。治诸疮丹毒赤瘤燥痒。

　　黄芩汤。黄芩雄黄当归川芎大黄矾石各二分。黄连一分。水五升煎至四升。洗患处。日三度。治妇人阴中生疮。

　　卷之二　草部一

　　秦艽

　　主治。寒湿风痹。肢节痛。通经络荣筋骨。利大小便。疗酒疸黄胆。解酒毒。治头风。

　　秦艽丸。秦艽黄 苦参大黄（酒蒸）各二两。漏芦防风黄连各一两五钱。乌蛇肉五钱。

　　（酒浸焙干）研末蜜丸梧子大。每服三十丸。食后酒下。治遍身疥痒。搔之皮起。又方。秦艽桑根白皮枳壳（麸炒微黄去瓤）地骨皮黄 人参赤茯苓甘草（微炙）犀角龙胆草各一分。柴胡三分。研末蜜丸绿豆大。每服五丸。不拘时粥汤下。治小儿羸燥体热。心神烦闷。小便黄赤。

　　量儿大小加减。

　　秦艽升麻汤。秦艽三钱。升麻葛根炙草芍药人参各五钱。香白芷桂枝防风各三钱。每服一两。水二杯。加葱白三茎。煎至一杯。食后温服避风。得微汗良。治中风口眼 斜。四肢拘急。

　　秦艽白术汤。秦艽一两。白术五钱。桃仁（去皮尖另研）皂角仁（去皮烧存性）各一两。

　　当归梢（酒洗）泽泻枳实（麸炒黄）各五钱。地榆三钱。研末。和桃仁泥研匀。熟汤面糊为丸。

　　芡实大。每服五七十丸。空腹熟汤下。忌生冷辛辣水菜面食。治痔疮痔漏有脓血。大便燥硬作痛。

　　秦艽地黄汤。秦艽熟地当归各一钱。川芎芍药丹皮白术茯苓各一钱五分。钩藤一钱。柴胡炙草各三分。水煎服。治肩臂疼痛。或筋脉引急。或时牵痛。内证发热。或寒热晡热。妇人月经不调。或肢体酸痛。皆可用。 秦艽鳖甲散。秦艽五钱。鳖甲（醋炙）柴胡地骨皮各一两。知母当归各五钱。研粗末。每服五钱。水一盏。加乌梅一枚。青蒿五叶。煎至七分。去滓温服。临卧空腹各一次。治骨蒸壮热。肌肉消瘦。舌红颊赤。气粗盗汗者。

　　卷之二　草部一

　　柴胡

</div>
    <div class="pagination">
<a href="本草简要方_page7.html">上一页</a><span>...</span><a href="本草简要方_page3.html">3</a><a href="本草简要方_page4.html">4</a><a href="本草简要方_page5.html">5</a><a href="本草简要方_page6.html">6</a><a href="本草简要方_page7.html">7</a><span class="current-page">8</span><a href="本草简要方_page9.html">9</a><a href="本草简要方_page10.html">10</a><a href="本草简要方_page11.html">11</a><a href="本草简要方_page12.html">12</a><a href="本草简要方_page13.html">13</a><span>...</span><a href="本草简要方_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
