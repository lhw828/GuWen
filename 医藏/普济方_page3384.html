<!DOCTYPE html>
<html>
<head>
    <meta charset="UTF-8">
    <title>普济方 - 第 3384 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3384 页/共 3614 页</h1>
    <div class="content">　　妊娠欲知将产者。怀妊离经其脉浮。设腹痛引腰脊为将产也。但离经者。不病也。又法。

　　欲孕原立本章。有泰初有泰始。浑沌一判。既见气矣。故曰泰初。既立形矣。故曰泰始。

　　气初形始。天地相因。生生化化。品物彰矣。故曰大哉干元。万物资始。至哉坤元。万物资生。有生之初。虽阳予之正。育而充之。必阴为之主。因形移易。日改月化。无非坤道之代终也。谓之妊。阳既受始。阴壬之也。壬子谓之妊。已为正阳。阴包之也。谓之胚。未成为器。犹云坯也。谓之胎。既食于母。为口以也。若娠则以时动也。若怀则以身根据之也。天之德。地之气。阴阳之至和。相与流转于一体。唯能顺时数。谨人事。勿动而伤。则生育之道得矣。观四序之运。生长收藏。代出万物。有仪则咸备。而天地之气未始或亏者。盖阴阳相养以相济也。昧者。曾不知此。乃欲拂自然之理。谬为求息之术。方且推生死于五行。蕲补养于药石。以伪胜真。以人助天。虽或有子。孕而不育。育而不寿者众矣。昔人论年老有子者。男不过尽八八。女不过尽七七。则知气血在人。固自有量。夫岂能逃阴阳之至数哉。

　　大全良方云。肝为血兮肺为气。血为荣兮气为卫。阴阳配偶不参差。两脏通和皆类例。血衰气旺定无孕。血旺气衰应有体。（肝藏血。为荣属阴。肺主气。为卫属阳。阴阳配偶者。是夫妇匹配。偶合媾精。乃有子也。若血少气盛。则无娠孕。若血盛气少。则有孕也。）寸微关滑尺带数。流利往来并雀喙。小儿之脉已见形。数月怀耽犹未觉。（寸脉微。关脉滑。

　　尺脉带数。及流利雀啄。皆是经脉闭塞不行成胎。以上之脉。皆是血多气少之脉。是怀小儿之脉。已见形症也。）左疾为男右为女。流利相通速来去。两手关脉大相应。已形亦在前通语。（左手脉疾为怀男。右手脉疾为怀女。及两脉流行。滑利相通。疾速来去。是或两手关脉洪大相应。是其胎已有形状也。）左手带纵两个男。（纵者。夫行乘妻。水行乘火。金行乘木。即鬼贼脉也。名曰纵见在左手。则怀两个男儿也。）右手带横一双女。（横者。妻乘夫也。

　　是火行乘水。木行乘金。即所胜脉也。名曰横。见于右手则怀一双女儿也。）左手脉逆生三男（逆者。子乘母也。是水行乘金。火行乘木。即己生脉也。名曰逆。见于左手。则怀三个男儿也。）右手脉顺还三女。（顺者。母乘子也。是金行乘水。木行乘火。即生己之脉也。

　　名曰顺。见于右手。则怀三个女儿也。）寸关尺部皆相应。一男一女分形症。（寸关尺部脉大小迟疾相应者。是怀一男一女形症之脉也。谓关前为阳。关后为阴。阴阳脉相应。故怀一男一女也。）有时子死母身存。或即母亡存子命。（此二句之文。是辨子母存亡之法。）往来三部通流利。滑数相参皆替替。阳实阴虚脉得明。遍满胸膛皆逆气。（若寸关尺三部。通行流利。皆替替有力而滑数。皆是阳实阴虚之脉。主妊妇气遍满胸膛而不顺也。）左手太阳浮大男。（左手寸口为太阳。其脉浮大。则是怀男子脉也。）右手太阴沉细女。（右手寸口为太阴。其脉沉细。是怀女脉也。）诸阳为男诸阴女。指下分明长记取。（诸阳脉皆为男。即浮大疾数滑实之类是也。当怀男子诸阴脉三。即细沉微弱之类是也。当怀女也。）三部沉正等无绝。尺内不止真胎妇。（寸关尺三部脉沉浮正真齐等。举按无绝断。及尺内举按不止住者。真的怀胎妇也。）夫乘妻兮纵气雾。（经云。纵者。夫乘妻也。水行乘火。金行乘木。即鬼贼脉也。纵气雾。雾者。露也。又上下也。谓夫之阳气。乘妻之阴气。二气上下相逐。如雾如露。润泽结子也。）妻乘夫兮横气助。（横者。妻乘夫也。见前注谓两旁横气相佐助也。）子乘母兮逆气参（逆者。子乘母也。谓子气犯母气。相乘逆行之气相参合也。）母乘子兮顺气护。（得母气乘于子气为顺。气相护卫也。凡胎聚纵横逆顺四气以荣养。方以成形也。）小儿日足胎成聚。身热脉乱无所苦。（妇人怀小儿五个月。是以日足。胎成就而结聚也。必母身体壮热。当见脉息躁乱。非病苦之症。谓五月胎已成。受火精以成气。故身热脉乱。是无病也。）汗出不食吐逆时。精神结备其中住。（谓妊娠受五行精气以成形。禀二经以荣其母。怀娠至五月。其胎虽成。其气未备。故胎气动上冲心胸则汗出不食吐逆。名曰恶阻。俗呼选饭。惟思酸辛之味。以调胎气也。）滑疾不散胎三月。（妊娠三月名始胎。此是未有定仪。心胞脉养之。故脉见滑疾流利。为少气多血。不散为血气盛。则始结成胎也。）但疾不散五月母。（其脉但疾数而不散者。是五个月怀胎之母也。）弦紧牢强滑利安。沉细而微归泉路。（孕妇之脉宜弦紧牢强滑利。为安吉之脉。若沉细而微。谓脉与形不相应。故云死也。前文虽云太阴沉细。又云诸阴为女。其说似有相违。谓三部脉皆不沉细及微。故不同也。）又孕育备论。经云。少阴脉动甚者有子。厥旨何哉。曰手少阴之经属心。足少阴之经属肾。心之所主者血。肾之所主者精。精血合气而成之也。然而胞门子户又所以为精血之会。

　　其于尺部二脉尤有可验者焉。且妇人尺部之脉滑。是为血实。必主月事不行。若其来断绝。

　　或中绝而不至者。此皆无孕。惟滑而不绝。略无间断于其间。此则真胎形之脉也。妇人怀胎脏气壅闭。不可多睡。不可忧惧劳役。不可啖食粘滞辛辣强硬之物。又不可妄施针灸。所贵时行数步。调畅自适。使气得其平。若酒面炙爆。热毒熏蒸。若感触风邪。传染热气。若误服药饵。破血动胎。若七情内伤。快意纵欲。则易致漏胎。若胎腹痛方来。用力太早。若觉则惊动。胎转未得。若抱持不正。奔突后趋。若近产多淫。触犯禁忌。则易产难。既产之后。

　　或过用心力。或素有痰阻。或血虚气逆。或虚极乘寒。则血晕眩闷之症生矣。然而安胎之法有二。因母病以致动胎者。但疗母。其胎自安。或胎气不坚。因触动以致母病者。则安胎而母自瘥。以胶艾汤、芎归汤各半。缩砂佐之为良。难产之剂。前所谓四物汤加吴茱萸。入醋夹煎黑神散。用乳香煎汤调下。皆其要药。产后血晕。先以旧漆器烧烟。微向其鼻。次则五灵脂末半生半炒。入苏合香丸。百沸汤调与之。或黑神散入麝香少许。调以紫苏汤。或花蕊石散。用童子小便、温酒调剂可也。损孕验法。妇人面色青。手足冷。指甲黑。而且遍体不仁。腰腹痛割。其或面青唇青。以致舌间黯黑。口角沫出。则不容以人力胜之。大要将产腹痛。万勿惊动。且须凭物而行。直至腰痛子逼育门。方可用力。盖肾系于腰。而胎系于肾故也。俗于产下用理中丸。然蜜甘而滞。不若但用理中汤。俗于小儿初诞。多用黄连。然连苦伤胃。不若但用甘草炙煎。绵蘸入口。良久迭用。恶物自出。俗于胎孕已成。多服滑胎枳壳散。然枳壳微寒。须以缩砂、乌药为佐。产后饮食米饮勿用。产后盥洗可先与百沸汤。时常调血以四物。逐瘀以黑神。人所共知也。若夫顺气等剂。胎前产后。尤当兼施而并用之。血晕昏迷。切勿用降真香熏之。以塞其气。

　　方

　　白术汤

　　（出宣明论）

　　治妊娠血液虚衰痿弱。难以运动。气滞痹麻。荣卫不能宣通。常服养液润燥。开通

　　结滞。令血昌盛。

　　白术（三两）寒水石当归黄芩芍药人参石膏干葛防风缩砂藿香（各半两）甘草茯苓（各一两）木香（一钱）上为细末。每服三钱。水一盏。生姜三片。

　　同煎至六分去滓。温服。日三次。又宜服人参半夏加一服为妙。崔宣武方。用白术一两。

　　白术散

　　（出危氏方）

　　治妊娠气不调和。饮食易伤。

　　白术（炒）干紫苏（各一钱）人参白芷（各三分炒）川芎诃子皮青皮（各半两）甘草（一分）上为末。每服二钱。水一盏。姜三片。煎至七分温服。经云。饮食自倍。肠胃乃伤。又云。阴之所生。本在五味。阴之五宫。伤于五味。若妊子饮食不节。生冷毒物。恣性食

　　木香丸

　　（出危氏方）

　　治妇人有孕伤食。

　　木香（二钱）三棱（炮）人参白茯苓（各三钱）上为细末。面糊丸如绿豆大。

　　熟水吞三四十丸。

　　胎孕九个月将息胎法。

　　（出大全良方）用猪肚一全具。根据法用葱五味煮熟食。食如不尽。更食。以尽为度。不得与别人食。无效。

　　犀角散

　　（出卫生宝鉴）

　　治妊娠妇人产前诸风热。困倦。时发昏眩。

　　拣参犀角山栀子黄连青黛川芎川羌活吴白芷甘草（炙）茯苓（去皮以上各半两）上为粗末。每服五钱。水一盏半。生姜三片。竹叶五七叶。同煎至一盏去滓。

　　温服食前。

　　治妊娠脏腑常多转泻。身上肌肉常冷。心中寒方。

　　（出杨子建万全护命方）白术续断吴茱萸防风当归人参芎五味子（各半两）甘草（炙一分）细辛（三铢）上杵罗为细末。每服三钱。水一盏二分。生姜三片。枣二枚。同煎。取一盏。

　　空心吃。

　　治妊娠浑身碎痛。并腹内疼痛不可胜忍。闷乱欲死方。

　　（出杨子建万全护命方）白术当归芍药川芎黄芩（各一分）上细杵罗为末。每服三钱。水一盏二分。

　　煎取一

　　卷三百三十六　妊娠诸疾门

　　便产须知

　　凡欲要儿子生吉良者。交会之日。常避丙丁及弦望朔晦。大风、大雨、大雾、大寒、大暑、雷电霹雳。天地昏暝。日月无光。虹霓地动。日月薄蚀。此时受胎。非止百倍损于父母。

　　生子或喑哑聋。顽愚癫狂。挛跛盲眇。多病短寿。不孝不仁。又避日月火光。星辰之下。

　　神庙佛寺之中。井灶圊厕之侧。墓尸柩之傍。皆悉不可。夫交会如法。则有福德大智善人降托胎中。仍令父母性行调顺。所作和合。家道日隆。祥瑞竞集。若不如法。则有薄福愚痴恶人来托胎中。则令父母性行凶险。所作不成。家道日否。殃咎屡至。虽生成长。家国灭亡。夫祸福之验有如影响。此乃必然之理。可不再思之。

　　男女受胎时日法

　　（出便产须知）凡男女受胎。皆以妇人经绝一日、三日、五日为男。仍遇月宿在贵宿日。又以夜半生气时泻精者有子。皆男必寿而贤明高爵也。若以经绝后二日、四日、六日泻精者。有孕皆女。

　　过六日皆不成子。又遇王相日尤吉。

　　推王相日法

　　（出便产须知）春甲乙夏丙丁秋庚辛冬壬癸

　　推贵宿日法

</div>
    <div class="pagination">
<a href="普济方_page3383.html">上一页</a><span>...</span><a href="普济方_page3379.html">3379</a><a href="普济方_page3380.html">3380</a><a href="普济方_page3381.html">3381</a><a href="普济方_page3382.html">3382</a><a href="普济方_page3383.html">3383</a><span class="current-page">3384</span><a href="普济方_page3385.html">3385</a><a href="普济方_page3386.html">3386</a><a href="普济方_page3387.html">3387</a><a href="普济方_page3388.html">3388</a><a href="普济方_page3389.html">3389</a><span>...</span><a href="普济方_page3385.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
