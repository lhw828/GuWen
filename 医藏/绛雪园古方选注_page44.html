<!DOCTYPE html>
<html>
<head>
    <meta charset="UTF-8">
    <title>绛雪园古方选注 - 第 44 页/共 51 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>绛雪园古方选注 - 第 44 页/共 51 页</h1>
    <div class="content">　　蛇含石【本草名蛇黄大者三两以新鑯铫盛入炭火中烧蛇黄与铫子一般红用钳取蛇黄倾入醋中候冷取出研极细】禹余粮石【三两状如牛黄重重甲错中有黄土如蒲黄无沙者佳】钢鍼砂【五两入余粮一处用米醋二升就铫内煑令醋干爲度却就用铫子同二药入一秤炭火中煆令通赤钳出铫子倾药于净砖地上候冷研一二日极细】
　　以上三物爲主其次量人虚实入下项药【喻嘉言曰治水多取转推此方三物既非大防甘遂芫花之比又有下项诸药扶持故虚人老人亦可用】
　　活　川芎　京三棱【炮】蓬莪术　白荳蔲白蒺藜　陈皮　青皮　木香　大茴香【炒】牛膝【酒浸】当归【酒浸一宿】干姜【炮】熟附子【炮】肉桂【各五钱】
　　右爲末入前药拌匀以汤浸神麯捩去水爲糊和药再杵极匀丸如桐子大食前温酒或白汤送下三十丸至五十丸最忌盐一毫不可入口否则发疾愈甚但试服药即于小便内旋去不动藏府而能去病日三服兼用温和调补气血药助之眞神方也
　　禹余粮丸用三物治肝脾胃之药爲主者以水病莫不本之于三脏也蛇黄得蛇性之走窜灵异能内走脏腑外彻皮肤禹余粮入阳明血分之重剂同鍼砂醋制即于胃中辟肝经客贼之气佐之活川芎以开鬼门三棱蓬术以洁净府蒺藜荳蔲木香茴香陈皮青皮去郁陈莝理则然也而诸品之药犹爲力绵不及未能开辟重隂经言三隂结谓之水三隂肺脾肾也若肺之治节不行脾之健运失常肾之闗门不利则膀胱之水日益泛滥占据肢体重隂坚垒设非姜桂附之大力斩闗夺门焉能重云见睍而肿胀潜消耶再使以当归牛膝导姜桂附下行入络而奏驱隂功绩更爲劲捷统论全方不用逐水之药不蹈重虚之戒斯爲神治也
　　小温中丸
　　白术【二两】茯苓【一两】陈皮【一两】半夏【汤泡去皮脐一两】甘草【三钱】神麯【炒一两】香附【忌烘晒一两五钱】苦参【炒五钱】黄连【炒五钱】鍼砂【醋炒红研如飞面一两五钱】
　　右爲末醋水各一盏打神麯糊爲丸如桐子大毎服七八十丸白术六钱陈皮一钱生姜一片煎汤吞下虚甚加人参一钱本方去黄连加厚朴半两忌口病轻者服此丸六七两小便长甚者服一觔小便始长
　　小温中丸太隂气胀土郁夺之之法也经脉篇曰太隂虚则臌胀又曰脾气实则腹胀至眞要大论曰诸湿肿病皆属于脾诸肿腹大皆属于热是诚以肿胀爲湿热矣虽然热者胀病之末也若胀病之始末有不从寒而成热者如五常政大论曰西北方隂也左寒而右凉适寒凉者腠理闭而胀下之则胀已岂非寒凉外袭而六阳寓于坤土之中内郁爲热而成胀满乃用土郁下夺之法则胀已丹溪深得经防另出手眼而立下夺消胀之方治以六君子扶脾胃之正气神麯香附一气一血去菀陈莝苦参黄连导去湿热重用鍼砂助脾去湿抑肝邪客贼之气以鑯受太阳之气而隂气不交性燥重坠湿热之邪刼而衰之非必以行大便始爲下夺也再用白术陈皮生姜汤吞下重于健脾也若虚甚者加人参厚朴去黄连不尖温中之义
　　四神丸
　　甘枸子【拣红润者八两煮酒一杯清水一杯和匀以杞子浸三时漉出晒干分爲四分以二两用川椒二钱拌焙燥拣去川椒以二两用小茴香三钱拌焙燥拣去茴香以二两同黒芝蔴四钱拌焙燥不拣去芝蔴以二两同方解青盐研末四钱同焙燥不拣去青盐焙法以绳挂铜盆悬火三四寸不住手将铜盆浴转焙至燥要枸子仍是大红焙焦则不灵各研细】黄甘菊【去蒂晒一两五钱】当归头【酒拌晒九钱】熟地【白水制一两五钱】茯苓【九钱】女贞子【淘漂蒸至极黑酒浸六时布袋擦去皮九钱】
　　目有赤脉者加白蒺藜
　　右爲末蜜丸毎服三钱开水送下
　　四神丸奇方也本草言枸子味甘气平退虚热补精髓治目昏云翳按孙思邈王焘西河女子所载服食之法惟服枸子经嵗不辍能延年耐老岂非奇用而有此神效乎今名之曰四神者借椒茴之香以和阳芝盐之润以和隂得乎四者制法之神耳服之精髓生则火自退隂液充则目自明若服两经之药分杀其势则力有所不专推原记者之心惟恐泄眞方之秘故爲溷乱以人耳然独用一味后贤必以此爲不全之方余因删去背谬之药复以相须相使之品减其钱数俾枸得行专政以建奇功惟后贤临用斟酌去就可也毓麟丸
　　木棉子【取当年者去殻其仁白如糯米色者佳毎觔棉子用眞秋石一两六钱和水溶化浸棉子十二时漉出晒干再用陈煑酒浸片刻入木甑内砂锅上水蒸六时晒干再入酒浸片刻蒸六时晒干如是者不计次其仁制之内外如墨色者佳二十四两同后药修合】大熟地【先用白水煑烂毎觔加砂仁四两陈煑酒一觔贮瓶中隔汤煑三日晒干再蒸湿得太阳之光多者爲熟十二两】枸子【拣大红色者分四分依四制枸子丸制法研末仍是大红色者佳八两】线鱼鳔【用黄蔴切炒炭拌入炒成珠六两】沙苑蒺藜【六两】补骨脂【胡桃肉拌蒸盐酒同炒二两四钱】柏子仁【去油者三两二钱】当归【酒洗晒干焙三两二钱】生杜仲粉【去皮切片另磨粉筛去绵三两二钱】生牛膝【酒拌晒干三两二钱】楮实子【酒浸十二时蒸六时二两四钱】云茯苓【五两】川萆薢【酒浸晒四两】麦门冬【去心四两】五味子【二两四钱】
　　右法制共烂逺火焙干磨爲末用羊内外肾四件两副盐酒拌蒸烂捣膏量加炼蜜爲丸毎晨用五钱午后用三钱临卧用五钱陈酒送下不用酒者淡盐汤送下男妇皆服之无间求子者得子求夀者益夀若男有遗精妇有带下者去牛膝加覆盆子【漂去浮子晒干酒浸十二时晒干二两四钱】
　　精气神命曰人男女相媾功在隂阳气交交则神合合则化形如露珠之一滴升于丹鼎之上而爲孕朱子所谓禀于有生之初悟眞篇所谓生身受气于初者是也种子之方自古迄今而欲寓合此意者亦甚难得余观毓麟丸之药品塡补精髓妙合隂阳却有至理存焉木棉子花黄子白殻青油赤得五行之正气性温去湿制黑功专入肾暖精熟地色黑入肾枸色赤入心有水火既济之妙鱼鳔暖少隂之精沙蒺藜暖少阳之精俾藏府所藏之精刚柔相摩隂阳相荡而精自生神补骨脂能使命门与心包络之火相通柏子仁能使手厥隂与足厥隂之气并清杜仲补肝之气而利于用当归助少隂之血而主于和牛膝通前隂之精道楮实通九窍之神灵茯苓通肾经之阳萆薢坚肾经之隂麦冬清肺气五味摄肾气古人用热药必清上焦之热使热药不伤肺气丸以羊肾血肉有情之品俾能留恋五内以成化育之功
　　备急丸
　　巴豆【去皮心膜研如脂出油用霜一两】大黄【一两】生干姜【二两】
　　右药各须精新先捣大黄干姜爲末研巴豆内中合治一千杵用爲散蜜和丸亦佳密器中贮之莫令歇以暖水苦酒服大豆许三四丸或不下捧头起灌令咽须臾当差如未差更与三丸当腹中鸣即吐下便差若口噤亦须折齿灌之
　　备先具以待用也急及也谓临事之廹也金匮以备急丸救中恶客忤神昏口噤者折齿灌之立苏若临时制药则无及矣巴豆辛热大毒生用性急开通水谷道路之闭塞荡练五脏六腑之隂霾与大黄性味相畏若同用之泻人反缓妙在生大黄与生干姜同捣监制其直下之性则功专内通于心外启胃之神明恊助心神归舍却有拨乱反正之功
　　控涎丹
　　白芥子　甘遂【去心】大防【去皮各等分】
　　右爲末糊丸毎服五七丸至十丸临卧姜汤服
　　控引也涎读作羡湎涎也水流貌引三焦之水湎涎流出于水道也白芥子色白入肺而达上焦甘遂色黄入脾而行中焦大防色黑入肾而走下焦故白芥子走皮里膜外之水饮甘遂决经隧之水饮大防逐脏腑之水饮三者引经各异湎涎于水道则同故复之爲方当审证采用可也
　　玉眞丸
　　硫黄【二两】消石【原方作　分配硫四分之一也准绳作一两即焰消】石膏【煆通赤研一两】半夏【洗一两】
　　右爲细未研匀生姜汁糊圆如梧子大隂干毎服二十丸姜汤或米饮下更灸闗元穴百壮
　　玉眞丸治肾厥头痛之圣药也头以配天三隂三阳五脏六腑之气皆会于此故六淫七情之邪皆可以爲头痛按灵素论头痛二十余证惟头痛巓疾下虚上实过在足少隂巨阳甚则入肾一证最爲危急许白沙谓肾厥头痛其脉举之则按之则石坚以玉眞丸治之硫黄消石升阳至顶有迅雷风烈之势石膏半夏达隂降逆有通入冥之神治头痛不以轻清散邪而用霸术刼夺其邪者以浊隂上逆乱其清阳壅遏经隧头痛如擘刻欲昏愦岂容缓治图功然欲出补天手迅扫浊隂非深入圣域者不能白沙之后惟东璧能知之乃曰硫黄与消石同用配合二炁调燮隂阳有升降水火之功治冷热缓急头痛防哉言乎
　　紫金丹
　　信白砒【五分】豆豉膏【二钱用水略润少时以纸把干研膏】
　　右用膏子和砒同杵极匀圆如麻子大母服五圆至十圆用防茶清极冷吞下临卧服以知爲度
　　信白砒有大毒湏煆炼得法庶不伤人凡白砒一钱用石膏一两同研匀贮镕银罐中勿盖阳煆通赤俟其烟尽飞去砒毒仅取石膏得白砒之性复借豆豉挫砒毒之余威兼领石膏中砒性上升迅扫肺经痼积之沉寒不使少留一如太空廓清疾返冲和气象其愈痼之功莫有过于此者又按必效方治痰积齁喘遇隂气触发用砒与白矾爲丸冷茶送下髙枕仰卧即愈治法虽同而砒与矾能烂人肉不及本事方佳
　　惊气圆
　　白花蛇肉【去头尾一尺及骨五钱】干蝎【一分一钱二分】白附子【五钱】白僵蚕【五钱】麻黄【五钱】天麻【煨五钱】橘红【五钱】紫苏子【一两】天南星【洗浸切薄片姜汁浸一夕五钱】硃砂【一分一钱二分留半爲衣】
　　右爲末入研脑麝少许同研极匀炼蜜拌圆如龙眼大每服一粒金银花薄荷汤化下温酒亦可
　　本事方论云惊忧积气心受风邪发则牙闗急涎潮昏塞醒则精神若痴俗呼爲心风癫疾也素问云病癫疾爲母腹中受惊所致则本文云心受风邪由惊忧积气与经防合辙惊则伤肝忧则伤肺清肃之令不行则木火化风外充斥于阳明之筋脉循人迎环口颊斯筋脉牵引卒口噤内激肺胃之津液斯涎沫上涌溢于口角而神明昏乱总是内风煽动与痰迷昏塞逈隔天渊故立方以治风爲首务经言风者善行而数变君以花蛇亦善行而去风佐以干蝎搜风更防白附子行药势散隂脏之风佐以白僵蚕得清化之气散肌表之风麻黄天麻入营透表泄风苐人之内风无不从积气以化故治气亦不可废橘红南星苏子入营下气佐以脑麝助诸药开泄上下升降诸气妙在不治惊而治风不治痰而治气较之世医治心风妄揑惊痰轻施镇坠勾引风邪沉潜内脏其祸寜有底止许学士曰此予家秘方也信哉
　　麋茸丸
　　麋茸【一两治如鹿茸】兎丝子【一两生取末】舶蘹香【五钱】
　　右为末以羊肾四只酒煮烂去膜研如泥和圆如梧子大隂干如肾膏少加酒糊之每服三五十丸温酒送盐汤亦可
　　少隂寒湿腰痛不用姜桂术附而用麋茸羊肾足徴许学士之深心善于防阳者也盖肾爲水脏湿爲隂邪寒湿踞于水脏眞阳陷没而生气内絶难经云腰者肾之府转摇不能肾将矣是则亡阳之机已露岂可治不经心辄用刚燥壮火之剂摧锋陷阵殊不思隂阳应象论所谓壮火食气少火生气之説乎故必以血肉有情冲和纯粹之品恋住眞阳潜驱寒湿麋茸通脉之隂羊肾壮肾中之阳生兎丝子升发肾中之阳气舶蘹香散肾中之寒湿治湿不用燥剂则不伤肾隂俾眞阳旺而邪自退斯爲正治之良图
　　姜桂汤
　　老生姜汁【三钱冲】肉桂【二钱四分去皮】人参【三钱】当归【二钱四分】南枣【三枚】
　　右水二钟煎八分冲入姜汁分三服随时服
　　伤寒脏结证舌上白胎滑者难治戒之不可攻而舌鉴论白胎十九证皆用汗下辛热之法余阅歴多年未有能治之者戊午嵗少隂君火太乙天符自春徂秋民病毋论三因舌胎白者居多有白滑白屑白粉之异原其义即至眞要论热胜寒复火胜水复热极反兼胜巳之化也用炮姜附子则白胎厚而液燥用芩连则手足冷而阳脱余寻思舌爲心之外候其色当赤白爲肺之色反加心火之上是侮其所胜显系寒邪入肺郁蒸见于舌是卫实营虚乃以大剂生姜汁泄卫肉桂通营佐以人参当归南枣助营卫之正气服之皆应手而愈名之曰姜桂汤宗仲景心营肺卫立方也










　　绛雪园古方选注卷八
<子部,医家类,绛雪园古方选注>
　　钦定四库全书
　　綘雪园古方选注卷九
　　蘓州王子接撰
　　女科
　　四物汤
　　生地【二两】当归【三两酒洗】芎防【一两五钱】芍药【二两】
　　右防咀每服四钱水二盏煎八分去滓温服
　　四物汤物类也四者相类而仍各具一性各建一功并行不悖芎归入少阳主升芍地入厥隂主降芎防郁者逹之常归虚者补之芍药实者泻之地黄急者缓之能使肝胆血调隂阳气畅故爲妇人专剂
　　逍遥散
　　柴胡【一钱】当归【一钱】白芍【一钱】甘草【五分】白术【一钱】茯苓【一钱】
　　右水二钟加煨姜一片薄荷五分煎八分食逺温服薛立斋加丹皮【一钱】山栀【炒黑一钱】
　　逍遥説文与消摇通庄子逍遥游注云如阳动氷消虽耗不竭其本舟行水摇虽动不伤其内譬之于医消散其气郁摇动其血郁皆无伤乎正气也盖郁爲情志之病丹溪虽论六郁然思忧怒致郁者多思则气结于心伤于脾忧则神志不遂精气消索心脾日以耗损含怒未发肝气内郁乗胜于脾治以柴胡肝欲散也佐以甘草肝苦急也当归以辛补之白芍以酸泻之治以白术茯苓脾苦湿也佐以甘草脾欲缓用苦泻之甘补之也治以白芍心苦缓以酸收之佐以甘草心欲耎以甘泻之也加薄荷生姜入煎即滤统取辛香散郁也薛立斋加山栀清气分郁火丹皮泻血分郁热其理甚通宜遵之
　　旋覆花汤
　　旋覆花【三两】葱【十四茎】新绛【尺许】
　　右三味以水三升煑取一升顿服
　　旋覆花汤通剂也治半产漏下乃通因通用法仲景云妇人三十六病千变万端无不因虚积冷结气三者而成故用旋覆花散结气通血脉全用葱之青白开积冷安胎气佐以茧丝补脾气绛乃红蓝花染就并得乌梅黄栢之监制则通血脉之中仍有收摄之妙余因其义采用新绛和血青葱管利气再复理气血之品配合成方移治郁结伤中胸脇疼痛等证屡有殊功并识之甘草小麦大枣汤
　　甘草【三两】小麦【一升】大枣【一枚】
　　右三味以水六升煑取三升温分三服
　　小麦苦谷也经言心病宜食麦者以苦补之也心系急则悲甘草大枣甘以缓其急也缓急则云泻心然立方之义苦生甘是生法而非制法故仍属补心
　　定岩散
　　豭鼠粪【三钱两头尖】土楝实【三钱经霜有核者佳不用川楝】露蜂房【三钱】
　　右煆存性各取净末三钱和匀每服三钱酒下间两日一服
　　定止也溃岩服之痛定而烂止也豭鼠粪性主走隂专入厥隂血分通经下乳楝实用土者取其微苦力薄走中焦乳间泄热不似川楝力厚直行下焦露蜂房入阳明经驱肝经风毒犯胃有收敛之性凡外疡之毒根在脏腑者非此不愈故乳岩溃烂经年仅存内膜者服之痛止脓干收敛合口此方传自江西允称神异
　　安胎饮子
　　建莲子【去心三钱】台州青苎【三钱洗去胶】白糯米【三钱】
　　右用水一钟煎五分每日侵晨服自怀姙两月服起至六个月无堕胎之虞
　　小产由于房劳伤损足三隂肾伤则精气不固肝伤则血热妄行脾伤则胎元自堕建莲子清君相之火而能固涩眞气台州青苎利小便而通子户清淫欲之瘀热糯米补益脾隂能实阳明空窍使肝气不妄动而胎气自安以五谷果实爲方诚爲王道之剂
　　达生散
　　人参【一钱】白术【一钱炒】甘草【二钱炙】广皮【一钱】当归【一钱】白芍【一钱酒炒】大腹皮【三钱洗】紫苏【一钱】青葱【五叶】黄杨嫩头【七个】
　　右水二钟煎八分随时服
　　葩经注云逹小羊也羊子易生无留难也昔湖阳公主体肥难产方士进痩胎饮有騐后人因之变方甚多然于药品中和肥痩之体皆可服者莫若丹溪制此方人参白术炙甘草补正气陈皮腹皮疏气中之滞当归白芍调营血紫苏青葱通血中之壅补泻合宜气血条畅自无难产之患加黄杨嫩头其树闰年不长取其知止催其产也
　　千金神造汤
　　蟹爪【一升】生甘草【二尺】阿胶【三两】
　　右煎药作东向灶炊以苇薪煑之东流水一斗煑至二升滤去滓入眞阿胶令烊顿服或分二服若人昏不能服者灌入即活
　　神造者制方之妙一若神仙所作者也蟹爪尖专下死胎甘草奠安中气不使尸气上乗阿胶滑利前隂分两用一二三者取数之顺衡以升尺戥者取器之动灶向东者取生气炊以苇薪者取轻脱若双胎一死一生者蟹爪又安生胎阿胶专于育神甘草培植生气服之令死者出生者安眞神品也
　　补脬饮
　　生黄丝绢【一尺剪碎】白丹皮根木　白芨【各一钱】
　　右水一碗煑至绢烂如饧空心服咽时不得作声
　　脬妇之膀胱也临产爲穏婆伤破小水淋漓无度观其补法有不可思议之妙生丝造者曰绢色黄者入血丹皮连木者入里色白者走气二者皆能泻膀胱之火引清气以达外窍白芨性粘功专收濇能补五内之破损咽之无声乃有效者盖声出于五脏有声则五脏之气动而来迎无声则五脏之气静而寜谧所饵之药不由五脏分布入肺竟从胃口阑门泌别清浊之处由脂膜之络渗于膀胱之外膜使白芨得以防外而爲固也本草载台州大辟剖出肺伤之处皆白芨所补信有是夫




</div>
    <div class="pagination">
<a href="绛雪园古方选注_page43.html">上一页</a><span>...</span><a href="绛雪园古方选注_page39.html">39</a><a href="绛雪园古方选注_page40.html">40</a><a href="绛雪园古方选注_page41.html">41</a><a href="绛雪园古方选注_page42.html">42</a><a href="绛雪园古方选注_page43.html">43</a><span class="current-page">44</span><a href="绛雪园古方选注_page45.html">45</a><a href="绛雪园古方选注_page46.html">46</a><a href="绛雪园古方选注_page47.html">47</a><a href="绛雪园古方选注_page48.html">48</a><a href="绛雪园古方选注_page49.html">49</a><span>...</span><a href="绛雪园古方选注_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
