<!DOCTYPE html>
<html>
<head>
    <meta charset="UTF-8">
    <title>证类本草 - 第 113 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 113 页/共 244 页</h1>
    <div class="content">　　蓖（音卑）麻子

　　蓖（音卑）麻子　味甘、辛，平，有小毒。主水症。水研二十枚服之，吐恶沫，加至三十枚。

　　三日一服，瘥则止。又主风虚寒热，身体疮痒，浮肿，尸疰恶气，笮取油涂之。叶主香港脚，风肿不仁，捣蒸敷之。

　　唐本注云：此人间所种者，叶似大麻叶而甚大，其子如蜱（音卑），又名萆麻。今胡中来者，茎赤，树高丈余，子大如皂荚核，用之益良。油涂叶炙热熨囟（音信）上，止衄尤验也。（唐本先附）臣禹锡等谨按蜀本图经云：树生，叶似大麻大数倍，子壳有刺，实大于巴豆，青黄色斑，夏用茎、叶，秋收子，冬采根，日干。胡中来者，茎、子更倍大。所在有之。又云：叶似 草而浓大。茎赤，有节如甘蔗。日华子云：治水胀腹满。细研水服，壮人可五粒。催生，敷产人手足心，产后速拭去。疮痍疥癞亦可研敷。

　　图经曰：蓖麻子，旧不着所出州郡，今在处有之。夏生苗，叶似 草而浓大。茎赤有节如甘蔗，高丈许。秋生细花，随便结实，壳上育刺，实类巴豆，青黄斑褐，形如牛蜱，故名。夏采茎、叶，秋采实，冬采根，日干。胡中来者，茎子更大。崔元亮《海上方》：治难产及胞衣不下，取蓖麻子七枚，研如膏，涂脚心底，子及衣才下，便速洗去。不尔肠出，即用此膏涂顶，肠当自入。

　　雷公云：凡使，勿用黑天赤利子，缘在地蒌上生，是颗两头尖有毒。药中不用。其蓖麻子，形似巴豆，节节有黄黑斑点。凡使先须和皮用盐汤煮半日，去皮取子，研过用。外台秘要：治半身不遂，失音不语。取蓖麻子油一升，酒一斗，铜钵盛油，着酒中一日，煮之令酒、油熟，服之。又方：治水气。取蓖麻子去皮研，令熟水解得三合。清旦一顿服之尽，日中当下青黄水。千金方：治岭南香港脚，从足至膝，胫肿满，连骨疼者。蓖麻子叶切蒸薄裹，二、三易即消。

　　肘后方：治一切毒肿疼痛不可忍者，捣蓖麻子敷之瘥。又方：产难。取蓖麻子二枚，两手各把一枚，须臾立下。经验后方：治风疾鼻榻。蓖麻不拘多少，去皮拍为二斤，用黄连等分捶碎，二件用水一处浸七宿后，空心、日午、卧时只用浸者水吞下一片，水尽旋添勿令干。服两月后，吃大蒜猪肉试验。如不发动，便是效也。若发动时，根据前法再服，直候不发。如只腿胀，用针出毒物，累有神效。修直秘旨治小儿丹瘤。蓖麻子五个去皮研，入面一匙，水调涂之，甚效。杜壬治疠风，手指挛曲，节间痛不可忍，渐至渐落。方：蓖麻一两去皮，黄连一两锉如豆，以小瓶子入水一升，同浸。春夏三日，秋冬五日后，取蓖麻子一枚擘破，面东以浸药水准旦时一服。渐加至四、五枚，微利不妨。瓶中水少更添。忌动风食，累用得效。又方：治咽中疮肿。蓖麻子一枚去皮，朴硝一钱，同研，新汲水作一服，连进二、三服效。初虞世治汤火伤神妙。萆麻子、蛤粉等分末研膏。汤损用油调涂，火疮用水调涂。

　　衍义曰：蓖麻子，作朵生，从下旋旋开花而上，从下结子，宛如牛身之蜱。取子妙熟，去皮，烂嚼，临睡服三、二枚，渐加至十数枚。治瘰 ，必效。

　　卷第十一

　　蒴

　　味酸，温，有毒。主风瘙瘾疹，身痒湿痹，可作浴汤。一名堇草，一名芨。生田野，春夏采叶，秋冬采茎、根。

　　陶隐居云：田野墟村中甚多。绝疗风痹痒痛，多用薄洗，不堪入服，亦有酒渍根，稍饮之者。唐本注云：此陆英也，剩出此条。《尔雅》云：芨，堇草。郭注云：乌头苗也。检三堇别名。又无此者，蜀人谓乌头苗为堇草。陶引此条，不知所出处。《药对》：及古方无蒴 ，唯言陆英也。今注蒴 条，唐本编在野狼跋子之后，而与陆英条注解并云剩出一条。今详陆英，味苦，寒，无毒。蒴 ，味酸，温，有毒。既此不同，难谓一种，盖其类尔。今但移附陆英之下。臣禹锡等谨按日华子云：味苦，凉，有毒。治 癞风痹，并煎汤浸，并叶用。

　　图经文具陆英条下。

　　雷公云：凡使之，春用隔年花蕊，夏用根，秋冬并总用作煎，只取根，用铜刀细切，于柳木臼中捣取自然汁，缓缓于锅子中煎如稀饧。任用也。外台秘要：治卒暴症，腹中有物坚如石，痛欲死。取蒴 根一小束，洗沥去水细擘，以酒二升，渍三宿，暖温服五合至一升，日三，若欲速得服，于热灰中温令药味出服之。此方无毒，已愈十六人，神验。药尽复作服之。又方：治腰痛方：蒴 叶，火燎，浓铺床上，趁热卧眠于上，冷复易之。冬月取根，舂碎熬及热准前用。并治风温湿冷痹及产妇患伤冷，腰痛不得动亦用。又方：治下部闭不通。取蒴 根一把，捣汁水和，绞去滓。强人服一升。数用之，并治香港脚。千金方：治岭南香港脚，从足至膝胫肿，骨疼者。蒴 根碎，和酒醋共三分，根一分合蒸熟，封裹肿上。二、三日即消。亦治不仁。又方：治头风。取蒴 根二升，酒二升，煮服之。梅师方：治水肿，坐卧不得，头面身体悉肿。取蒴根刮去皮，捣汁一合，和酒一合，暖空心服，当微吐利。又方：治一切疹。用煮蒴 汤，和少酒涂，无不瘥。姚氏方同。孙真人食忌主卒脚肿渐上。以蒴 茎、叶，埋热灰中令热，敷肿上，瘥即易。斗门方治疟疾。用蒴 一大握炙令黄色，以水浓煎一盏，欲发前服。张文仲治手足忽生疣目。蒴 赤子，挪使坏疣目上令赤，涂之瘥。又方：治熊伤人疮。蒴 一大把锉碎，以水一升渍，须臾取汁饮，余滓以封裹疮。子母秘录治小儿赤游行于身上，下至心即死。蒴 煎汁洗之。

　　衍义曰：蒴 ，与陆英既性味及出产处不同，治疗又别，自是二物，断无疑焉。况蒴花白子初青如绿豆颗，每朵如盏面大，又平生，有一、二百子，十月方熟红，忌得言剩？出此条，孟浪之甚也。

　　卷第十一

　　天南星

　　天南星　味苦、辛，有毒。主中风，除痰，麻痹，下气，破坚积，消痈肿，利胸膈，散血，坠胎。生平泽，处处有之。叶似 叶，根如芋，二月、八月采之。（今附）

　　臣禹锡等谨按陈藏器云：天南星，主金疮，伤折，瘀血，取根碎敷伤处。生安东山谷。

　　叶如荷，独茎，用根最良。日华子云：味辛烈，平，畏附子、干姜、生姜。 扑损瘀血，主蛇虫咬，疥癣恶疮。入药炮用，又名鬼 。

　　图经曰：天南星，《本经》不载所出州土，云生平泽，今处处有之。二月生苗，似荷梗，茎高一尺以来。叶如 ，两枝相抱。五月开花似蛇头，黄色。七月结子作穗似石榴子，红色。

　　根似芋而圆，二月、八月采根，亦与 根相类，人多误采。茎斑花紫是 。一说天南星如本草所说，即虎掌也。小者名由跋，后人采用，乃别立一名尔。今天南星大者四边皆有子，采时尽削去之。又陈藏器云：半夏高一、二尺，由跋高一、二寸，此正误相反言也。今由跋苗高一、二尺，茎似 而无斑，根如鸡卵。半夏高一、二寸，亦有盈尺者，根如小指正圆也。江南吴中又有白 ，亦曰鬼芋，根都似天南星，生下平泽极多。皆杂采以为天南星，了不可辨。市中所收，往往是也。但天南星小，柔腻肌细，炮之易裂，差可辨尔。古方多用虎掌，不言天南星。天南星近出唐世，中风痰毒方中多用之。《续传信方》治风痛，用天南星、踯躅花，并生时同捣，罗作饼子，甑上蒸四、五过，以 葛囊盛之。候要，即取焙捣为末，蒸饼，丸如梧桐子，温酒下三丸。腰脚骨痛，空心服，手臂痛，食后服，大良。

　　经验方：治急中风，目暝牙噤，无门下药者。有此末子，以中指点末，揩齿三、二十，揩大牙左右，其口自开，始得下药，名开开散：天南星捣为末，白龙脑，二件各等分研，自五月五日午时合。患者只一字至半钱。又方：治小儿走马疳，蚀透损骨及小攻蚀必效方：天南星一个，当心作坑子，安雄黄一块在内，用曲裹烧，候雄黄作汁，以盏子合定出火毒去曲，研为末，入麝香少许，敷疮，验。又方：治妇人一切风攻头目痛。天南星一个，掘地坑子，火烧令赤，安于坑中，以醋一盏，以盏盖之，不令透气，候冷取出为末。每服一字，以酒调下，重者半钱匕。又方：治惊风坠涎。天南星一个重一两，换酒浸七伏时取出，于新瓦上周回炭火炙令干裂，置于湿地去火毒，用瓷器合盛之冷，捣末，用朱砂一分研同拌。每服半钱，荆芥汤调下，每日空心、午时进一、二服。胜金方：治吐血。天南星一两，锉如豆大，以炉灰汁浸一宿，取出洗净，焙干捣末，用酒磨自然铜下一钱，愈。十全博救方治咳嗽。天南星一个大者，炮令裂为末。每服一大钱，水一盏，生姜三片，煎至五分，温服，空心、日午、临卧时各一服。集效方治吐泻不止，或取转多，四肢发厥，虚风不省人事。服此四肢渐暖，神识便省，回阳散：天南星为末。每服三钱，入京枣三枚，同煎八分温服，未省再服。初虞世治破伤风入疮强直。防风、天南星等分为末，以醋调作靥粘贴。谭氏方治小儿牙关不开。天南星一个，煨热纸裹，斜角未要透气。于细处剪鸡头大一窍子，透气于鼻孔中，牙关立开。

　　卷第十一

　　羊蹄

　　羊蹄　味苦，寒，无毒。主头秃疥瘙，除热，女子阴蚀，浸淫疽痔，杀虫。一名东方宿，一名连虫陆，一名鬼目，一名蓄。生陈留川泽。

　　陶隐居云：今人呼名秃菜，即是蓄音之讹。《诗》云言采其蓄。又一种极相似而味酸。

　　呼为酸摸根，亦疗疥也。唐本注云：实味苦、涩，平，无毒。主赤白杂痢。根味辛、苦，有小毒。《万毕方》云：疗虫毒。今山野平泽，处处有之。臣禹锡等谨按蜀本图经云：生下湿地，高者三、四尺。叶狭长，茎节间紫赤。花青白色，子三棱，夏中即枯。又有一种，茎、叶俱细，节间生子若茺蔚子，疗痢乃佳。今所在有之。日华子云：羊蹄根，治癣，杀一切虫，肿毒，醋摩贴。叶治小儿疳虫，杀胡夷鱼、 鱼、檀胡鱼毒，亦可作菜食。陈藏器云：酸摸，叶酸美。小儿折食其英。根主暴热，腹胀。生捣绞汁服，当下痢，杀皮肤小虫。叶似羊蹄，是山大黄。一名当药。《尔雅》云：须， 芜。注云：似羊蹄而细，味酸可食。日华子云：酸摸，味酸，凉，无毒。治小儿壮热。生山岗。状似羊蹄，叶而小黄。

　　图经曰：羊蹄，秃菜也。生陈留川泽，今所在有之。生下湿地。春生苗，高三、四尺。

　　叶狭长，颇似莴苣而色深。茎节间紫赤。花青白成穗，子三棱，有若茺蔚，夏中即枯。根似牛蒡而坚实。今人生采根，醋摩涂癣速效。亦煎作丸服之。其方以新采羊蹄根，不限多少，捣研绞取汁一大升，白蜜半斤，同熬如稠饧煎，更用防风末六两，搜和令可丸，大如梧子。用栝蒌甘草酒下三、二十丸，日二、三次，佳。谨按《诗·小雅》：言蒙其蘧。陆机云：蘧，今谓之羊蹄，似芦菔而茎赤，可 为茹，滑而美也。多啖令人下气。幽州人谓之蘧，字或作蓄（并耻六切）。又有一种极相类，而叶黄味酢，名酸摸。《尔雅》所谓须， （音孙）芜。郭璞食疗主痒。不宜多食。圣惠方：治 疡风。用羊蹄菜根，于生铁上，以好醋磨，旋旋刮取，于患上，未瘥，更入硫黄少许，同磨涂之。又方：治大便卒涩结不通。用羊蹄根一两锉，水一大盏，煎取六分去滓，温温顿服。外台秘要：治疥方：捣羊蹄根和猪脂涂上，或着盐少许，佳。千金方：喉痹卒不语。羊蹄独根者，勿见风日及妇人、鸡、犬，以三年醋研和如泥，生布拭喉，令赤敷之。千金翼治漏瘤疮，湿癣痒。浸淫日广，痒不可忍，搔之黄水出，瘥。后复发。取羊蹄，净去土，细切捣，以大酢和，净洗敷上，一时间以冷水洗之，日一敷，瘥。若为末敷之，妙。斗门方治肠风痔泻血。羊蹄根、叶烂蒸一碗来，食之立瘥。简要济众治癣疮久不瘥。羊蹄根捣绞取汁，用调腻粉少许如膏，涂敷癣上，三、五遍即瘥。如干，即猪脂调和敷之。

　　衍义曰：羊蹄，《经》不言根，《图经》加根字。处处有。叶如菜中菠 ，但无歧，而色差青以制铅汞。又锉根，研，绞汁取三、二匙，水半盏，煎一、二沸，温温空肚服。治产后风秘，殊

　　卷第十一

　　菰根

　　菰根　大寒。主肠胃痼热，消渴，止小便利。

　　陶隐居云：菰根，亦如芦根，冷利复甚也。今按别本注云：菰蒋草也。江南人呼为茭草，秣马甚肥。味甘，无毒。臣禹锡等谨按蜀本图经云：生水中，叶似蔗、荻，久根盘浓，夏月生菌细，堪啖，名菰菜。三年以上，心中生台如藕，白软中有黑脉，堪啖，名菰首也。尔雅云：出隧，蘧蔬。释曰：菌类也。一名出隧，一名蘧蔬。《广雅》云：朝生，形如鬼盖。郭云：似土菌，生菰草中。今江东啖之甜滑者，毡氍毹者。《说文》云：菰，蒋也。张揖云：氍毹，毛席，取其音同。孟诜云：菰菜，利五脏，邪气，酒渣，面赤，白癞， 疡，目赤等，效。然滑中，不可多食。热毒风气，卒心痛。可盐醋煮食之。又云茭首，寒。主心胸中浮热风。食之发冷气，滋人齿，伤阳道，令下焦冷滑，不食甚好。陈藏器云：菰菜，味甘，无毒。去烦热，止渴，除目黄，利大小便，止热痢，杂鲫鱼为羹，开胃口，解酒毒。生江东池泽，菰葑上如菌，葑是菰根，岁久浮在水上者。主火烧疮，烧为灰和鸡子白涂之。《吕氏春秋》曰：菜之美者，越路之菌是也。晋·张翰见秋风起思之。又云菰首，生菰蒋草心，至秋如小儿臂，故云菰首。煮食之止渴。甘、冷，杂蜜食之发痼疾，无别功。更有一种小者，擘肉如墨，名乌郁。人亦食之，止小儿水痢。日华子云：茭首，微毒。多食发气并弱阳，叶利五脏，食巴豆人不可食。

　　图经曰：菰根，旧不着所出州土，今江湖陂泽中皆有之。即江南人呼为茭草者。生水中，叶蒲、苇辈，刈以秣马甚肥。春亦生笋，甜美堪啖，即菰菜也。又谓之茭白。其岁久者，中心生白台如小儿臂，谓之菰手。今人作菰首，非是。《尔雅》所谓蘧蔬，注云：似土菌，生菰草中，正谓此也。故南方人至今谓菌为菰，亦缘此义也。其台中有墨者，谓之茭郁。其根亦如芦根，冷利更甚。二浙下泽处，菰草最多，其根相结而生，久则并土浮于水上，彼人谓之菰葑。刈去其叶，便可耕莳。其苗有茎梗者，谓之菰蒋草。至秋结实，乃雕胡米也。古人以为美馔，今饥岁人犹采以当粮。《西京杂记》云：汉太液池边，皆是雕胡、紫箨、缘节、蒲丛之类。菰之有米者，长安人谓为雕胡。葭芦之米，解叶者紫箨。菰之有首者，谓之绿节是也。然则雕胡诸米，今皆不贵。大抵菰之种类皆极冷，不可过食，甚不益人。唯服金石人相宜耳。

　　陈藏器云：茭首，主心胸中浮热，动气不中，食之发冷，滋牙齿，伤阳道，令下焦冷，不食为妙。食疗云若丹石热发，和鲫鱼煮作羹食之。三、两顿即便瘥耳。外台秘要：治汤火所灼，未成疮。取菰蒋根烧取灰，用鸡子黄和封之。广济方治毒蛇啮方：菰蒋草根灰，取以封之，其草似燕尾是。子母秘录：小儿风疮久不瘥，烧菰蒋节末以敷上。

　　衍义曰：菰根，蒲类。四时取根捣，绞汁用。河朔边人，只以此苗饲马，曰菰蒋，及作荐。

　　如苇，结青子，细若青麻黄，长几寸。彼人收之，合粟为粥，食之甚济饥，此杜甫所谓愿作冷秋菰者是也。为其皆生水中及岸际，多食令人利。

　　卷第十一

　　（音褊）蓄

　　 （音褊）蓄　味苦，平，无毒，主浸淫疥瘙疽痔，杀三虫，疗女子阴蚀。生东莱山谷。五月采，阴干。

　　陶隐居云：处处有，布地生，花节间白，叶细绿，人亦呼为 竹。煮汁与小儿饮，疗蛔虫有验。臣禹锡等谨按蜀本图经云：叶如竹，茎有节，细如钗股。生下湿地，今所在有。二月、八月采苗，日干。尔雅云：竹， 蓄。释云：李巡云：一物二名也。孙炎引《诗·卫风》云：绿竹猗猗。郭云：似小藜，赤茎节，好生道旁，可食，又杀虫，陶注本草谓之 竹是也。药性论云： 竹，使，味甘。煮汁与小儿服，主蛔虫等咬心，心痛面青，口中沫出，临死者。

　　取十斤细锉，以水一石煎，去滓成煎如饴。空心服，虫自下，皆尽止。主患痔疾者，常取叶捣汁服，效。治热黄，取汁顿服一升，多年者再服之，根一握洗去土，捣汁服之一升，恶丹石毒发，冲目肿痛，又敷热肿，效。

　　图经曰： 蓄，亦名 竹。出东莱山谷，今在处有之。春中布地生道旁，苗似瞿麦，叶细绿如竹，赤茎如钗股，节间花出甚细，微青黄色，根如蒿根，四月、五月采苗，阴干。谨按《尔雅》云：竹， 蓄。郭璞注云：似小藜，赤茎节，好生道旁，可食，又杀虫。《卫诗》绿竹猗猗。说者曰：绿王刍也。竹， 竹也，即谓此 蓄。方书亦单用治虫。葛洪小儿蛔方，煮汁令浓，饮之即瘥。

　　食疗云：蛔虫心痛，面青，口中沫出，临死。取叶十斤，细切。以水三石三斗，煮如饧，去滓。通寒温，空心服一升，虫即下。至重者再服，仍通宿勿食，来日平明服之。患痔，常取竹叶煮汁澄清，常用以作 。又，患热黄、五痔。捣汁顿服一升，重者再服。丹石发，冲眼目肿痛。取根一握，洗。捣以少水，绞取汁服之。若热肿处，捣根、茎敷之。外台秘要：治痔发疼痛。捣 竹汁服一升，一、两服立瘥。若未瘥，再服效。千金翼治外痔。捣 竹绞取汁，搜面作 ，空心吃。日三度，常吃。肘后方：恶疮连痂痒痛，捣 竹封痂落即瘥。

　　食医心镜：治小儿蛲虫攻下部痒。取 竹叶一握，切，以水一升，煎取五合，去滓。空腹饮之，虫即下，用其汁煮粥，亦佳。又方：治霍乱，吐痢不止。 竹，豉汁中以五味调和，煮羹食之，佳。杨氏产乳治蛊，状如蜗牛，食下部痒。取 竹一把，水二升煮熟，五岁儿空腹服三、五合，隔宿食，明早服之，尤佳。

　　卷第十一

　　野狼毒

　　野狼毒　味辛，平，有大毒。主咳逆上气，破积聚饮食，寒热水气，胁下积癖，恶疮鼠 疽蚀，鬼精蛊毒，杀飞鸟走兽。一名续毒。生秦亭山谷及奉高。二月、八月采根，阴干。陈而沉水者良。（大豆为之使，恶麦名姜。）

</div>
    <div class="pagination">
<a href="证类本草_page112.html">上一页</a><span>...</span><a href="证类本草_page108.html">108</a><a href="证类本草_page109.html">109</a><a href="证类本草_page110.html">110</a><a href="证类本草_page111.html">111</a><a href="证类本草_page112.html">112</a><span class="current-page">113</span><a href="证类本草_page114.html">114</a><a href="证类本草_page115.html">115</a><a href="证类本草_page116.html">116</a><a href="证类本草_page117.html">117</a><a href="证类本草_page118.html">118</a><span>...</span><a href="证类本草_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
