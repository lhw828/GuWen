<!DOCTYPE html>
<html>
<head>
    <meta charset="UTF-8">
    <title>圣济总录 - 第 122 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 122 页/共 447 页</h1>
    <div class="content">　　论曰心为阳中之阳，足阳明之络属心，冷积于胃而干于心，则心痛不能饮食也。

　　治冷气攻心，及两胁结痛，不能食。高良姜汤方高良姜 当归（切焙） 浓朴（去粗皮生姜汁炙各一两） 桔梗（去芦头切炒） 吴茱萸（汤浸焙干炒） 陈橘皮（汤浸去白焙各三分） 桃仁（汤浸去皮尖双仁炒五十枚） 诃黎勒（煨去核五枚）上八味，粗捣筛，每服三钱匕，水一盏，生姜半钱拍碎，煎至七分，去滓食前温服。日再夜一。

　　治心痛如刺，不能食。木香汤方木香 干姜（炮各半两） 桂（去粗皮） 芍药 白术 枳壳（去瓤麸炒） 陈橘皮（汤浸去白焙各三分） 甘草（炙锉一分）上八味，粗捣筛，每服三钱匕，水一盏，煎至七分，去滓食前温服，日再。

　　治心痛不能食，两胁如刺壅闷。荜茇散方荜茇 木香 芎 桂（去粗皮） 高良姜 青橘皮（汤浸去白焙） 丁香（各半两） 半夏（汤洗七遍去滑焙干） 芍药 人参（各三分） 大腹（三枚）上一十一味，为细散，每服二钱匕，炒生姜盐汤调下。

　　治心痛不欲饮食。胁痛如刺壅闷。草豆蔻散方草豆蔻（去皮半两） 甘草（炙锉一分）上二味，为细散，每服二钱匕，白汤调下。

　　治心痛如刺，不能饮食。浓朴丸方浓朴（去粗皮生姜汁炙） 当归（切焙） 陈橘皮（汤浸去白焙） 附子（炮裂去皮脐各三分）豆蔻（去皮各上八味，为细末，陈曲作糊，丸如小豆大，每服二十丸，炒生姜盐汤下。

　　治常患心痛，不能食兼头痛。乌头丸方乌头（炮裂去皮脐一两） 蜀椒（去目并闭口炒出汗三分） 干姜（炮） 桂（去粗皮各半两）上四味，为细末，炼蜜丸小豆大，每服十五丸，温酒下，稍稍增之。

　　治心痛不能饮食，两胁刺痛。丁香丸方丁香 木香（各半两） 当归（切焙） 龙脑（研各一分） 白豆蔻（去皮三分）上五味，为细末，米醋煮蒸饼和丸，如绿豆大，每服十丸，炒姜盐汤嚼下。

　　卷第五十六

　　心掣

　　论曰内经谓一阳发病。少气善咳善泄，其传为心掣，夫心君火也，三焦相火也。盖气血和平，三焦升降，则神明泰定。三焦既病，故上咳下泄少气，致心火胥应而不宁。其动若掣者，乃其证也。

　　治心掣胸中少气，善咳善泄。调中汤方白术 干姜（炮） 当归（切焙） 人参 赤茯苓（去黑皮各二两） 桂（去粗皮一两半） 五上八味， 咀如麻豆大，每服五钱匕，水一盏半，慢火煎至八分，去滓稍热服。日二夜一。

　　治心掣气乏，咳逆泄利。人参煮散方人参（一两） 丁香 草豆蔻（去皮各一分） 羌活（去芦头） 甘草（炙锉） 陈曲（各半两） 京三棱（煨锉三分）上七味，捣罗为散，每服三钱匕，水一盏，煎至七分，和滓温服，不拘时。

　　治心掣胸中气少，水谷不化，泄利气逆。茯苓煮散方赤茯苓（去黑皮） 浓朴（去粗皮生姜汁炙） 麦 （炒） 芎 甘草（炙锉） 人参（各一两） 干姜 （炮半两）上七味，捣罗为散，每服三钱匕，水一盏，煎至七分，和滓温服，不拘时。

　　治心掣少气，善咳善泄，腹痛上攻。当归散方当归（切焙） 桔梗（去芦头炒） 枳壳（去瓤麸炒） 陈橘皮（汤浸去白焙） 赤芍药桂（去粗皮各一两） 人参 木香（各半两）上八味，捣罗为散，每服二钱匕，煎生姜枣汤调下，不拘时。

　　治心掣、胸中不利，时咳泄利。桔梗汤方桔梗（去芦头炒） 人参 赤茯苓（去黑皮） 白术 陈橘皮（汤浸去白焙） 桂（去粗皮）浓朴（去粗皮生姜汁炙各一两） 木香（半两） 枇杷叶（拭去毛炙三分）上九味，粗捣筛，每服三钱匕，水一盏，入生姜半分拍碎，煎至六分，去滓温服。不拘时。

　　卷第五十六

　　厥逆

　　论曰内经曰。有病膺肿颈痛，胸满腹胀，病名厥逆，夫阴阳升降，则气流而顺，若上实下虚，则气厥而逆，今阳气有余于上，抑郁于胸腹间，故膺肿颈痛，胸满腹胀，而为气逆之证也，治法不可灸 ，亦不可针石，惟调顺阴阳，使升降无碍，则病自愈。

　　治厥逆病，三焦不调，升降痞隔，颈痛膺肿，胸满腹胀。调中丸方人参（一两） 赤茯苓（去黑皮） 桔梗（锉炒） 橘皮（去白焙） 白术 半夏（姜汁同捣作饼曝干） 沉香 槟榔（锉） 藿香叶（各一两）上九味，捣罗为细末，炼蜜和丸，梧桐子大，每服三十丸，温生姜汤下，不拘时候。

　　治厥逆三焦不调，及脾骨气攻头面虚肿，气喘心急胀满。人参汤方人参 赤茯苓（去黑皮） 浓朴（去粗皮生姜汁炙透） 紫苏子（炒） 大腹皮 桑根白皮（锉） 槟榔（锉各一两） 陈橘皮（去白焙） 防己（各一两半）上九味，粗捣筛，每服五钱匕，水一盏，生姜一块拍破，葱白三茎切，煎至八分。去滓空心温服。

　　治厥逆及冷气逆满。不能食。紫苏子汤方紫苏子（炒） 陈橘皮（去白焙） 人参 赤茯苓（去黑皮） 浓朴（去粗皮生姜汁炙透） 生上八味，粗捣筛，每服三钱匕，水一盏半，煎至一盏，去滓温服日三。

　　治厥逆腹满妨痛，或上冲心。高良姜汤方高良姜 槟榔（锉） 木香 当归（切焙各一两半） 吴茱萸（汤浸焙干炒一两）上五味，粗捣筛，每服三钱匕，水一盏，煎至七分，去滓空腹温服。

　　治厥逆满急，饮食妨闷。茯苓汤方赤茯苓（去黑皮三两） 桔梗（锉炒二两） 浓朴（去粗皮生姜汁炙透） 白术 人参（各二上六味，粗捣筛，每服三钱匕，水一盏，姜一小块拍破，煎至六分，去滓温服，日三。

　　治厥逆冷气，冲注刺痛胀满。茯苓汤方赤茯苓（去黑皮三两） 人参 陈橘皮（去白焙） 桔梗（锉炒各二两）上四味，粗捣筛，每服三钱匕，水一盏，生姜一小块，煎至七分，去滓温服、日三。

　　卷第五十七　心腹门

　　心腹痛

　　论曰脏腑气虚，风寒客之，邪正相搏，故上冲于心络而为心痛。下攻于腹膜而为腹痛，上下攻击，则心腹 痛。其或阴气凝结，久而不散，内攻肠胃，则变为寒中胀满泄利之证。

　　治心腹彻痛。诸虚冷气胀满。黄 汤方黄 （锉一两） 当归（切焙） 人参 甘草（炙锉各一两） 干姜（炮二两） 芍药 浓朴（去粗皮生姜汁炙） 半夏（汤洗去滑） 桂（去粗皮各一两半） 蜀椒（去目及闭口者炒出汗半两上一十味，粗捣筛，每服五钱匕，水一盏半，煎至八分，去滓温服，冷气多者，加附子一枚，炮裂去皮脐。

　　治心腹冷痛。独活汤方独活（去芦头） 人参 白茯苓（去黑皮） 吴茱萸（水浸一宿炒） 甘草（炙锉） 干姜（炮叉各一两） 当上一十三味，粗捣筛，每服水二盏，用羊肉二两，先煮至一盏，去肉下药末三钱匕。生姜一分切，枣二枚劈破，煎至七分，去滓温服，日三。

　　治心腹刺痛。五辛汤方蜀椒（去目及闭口者炒出汗） 干姜（炮） 细辛（去苗叶） 桂（去粗皮） 熟干地黄（炮）各一两） 栀子（去上一十三味，粗捣筛，每服三钱匕，水一盏，枣二枚劈破，煎至七分，去滓温服、日二治暴冷心腹痛，头面冷汗出，霍乱吐下，脉沉细及伤寒冷毒、下清水，及赤白带下，当归汤方当归（切焙） 人参 干姜（炮） 白茯苓（去黑皮） 浓朴（去粗皮生姜汁涂炙） 木香桂（上一十味，粗捣筛，每服三钱匕，水一盏，煎至七分，去滓温服。日三。

　　治心腹痛，食冷物即发，及吐恶水。桔梗散方桔梗（炒） 麦门冬（去心焙） 白茯苓（去黑皮） 槟榔（煨锉各一两半） 枳壳（去瓤麸炒） 人参 浓朴（去粗皮生姜汁涂炙） 芍药 陈橘皮（汤浸去白焙各一两） 桂（去粗皮三分）上一十味，捣罗为散，空心煎姜枣汤调下二钱匕，加至三钱匕。

　　治心腹冷痛。丁香汤方丁香（半两） 甘草（炙锉） 桂（去粗皮） 干姜（炮各三分） 浓朴（去粗皮生姜汁涂炙）上八味，粗捣筛，每服五钱匕，水一盏，酒半盏，同煎至八分，去滓空心温服。良久再服。

　　治心腹卒痛。浓朴汤方浓朴（去粗皮生姜汁炙二两） 吴茱萸（水浸一分炒干一两半）上二味，粗捣筛，每服三钱匕，水一盏，煎至七分。去滓温服、日三。

　　治心腹疼痛，每发时连脐腹刺痛。多吐涎沫。桑白皮散方桑根白皮 酸石榴皮 芜荑（各半两） 浓朴（一两去粗皮涂生姜汁炙令香熟） 生姜（一分） 槟榔末（二钱）上六味，捣筛为粗散，水二大盏，煎至一盏，去滓下槟榔末，搅令匀稍热。分为三服。

　　又方桂心（一两） 干姜（一两炮裂锉）上二味，捣筛为细散，每服一钱匕，温酒调下，不计时候。

　　治心虚寒，心中胀满，悲忧不乐，或梦山丘平泽。半夏补心汤方半夏（六两） 宿姜（五两） 茯苓 桂心 橘皮（各三两） 白术四两 防风 远志（各二上九味，锉如麻豆，拌匀，每服三钱匕，水一盏，煎取七分，去滓温服，不拘时候。

　　治一切心腹痛不可忍。沉麝丸方沉香（锉） 麝香（研） 没药（研） 丹砂（研） 血竭（研各一两） 木香（半两）上六味，捣研为末，银石器熬生甘草膏，丸皂荚子大，生姜盐汤嚼下一丸。端午日午时合。

　　治心腹冷气痛。调中丸方干姜（炮四两） 人参 白茯苓（去黑皮） 甘草（炙锉） 白术（各五两）上五味，捣罗为末，炼蜜和丸，如梧桐子大，每服三十丸，空心温枣汤下。

　　治冷气攻冲，心腹 痛，短气汗出。芎 散方芎 莎草根（炒） 青橘皮（去白焙） 蓬莪术（炒各一两） 乌药（二两）上五味，捣罗为散，温酒调下二钱匕，甚者三钱匕，更饮五合暖酒、得吐瘥，未退更服，只三服止。

　　治腹中虚寒，心腹切痛补血。小建中汤方桂（去粗皮三分） 甘草（炙半两） 白芍药（一两半）上三味， 咀如麻豆，每服五钱匕，水二盏，入生姜一分切碎，大枣四枚劈破，同煎至一盏，去滓更入胶饴半两许。再煎令胶饴化、温服。甚者日三服，此药偏能治腹中虚寒补血。尤止腹痛。常人见其药性温平未必用。然腹痛按之便痛。重按却不甚痛者。此止是气痛，重按愈痛而坚者，当有积也，气痛不可下，下之愈痛，此虚寒证也，尤宜服此药。外台，治虚劳腹中痛。梦失精，四肢酸痛，手足烦热，咽干口燥，妇人小腹痛，亦用此。张仲景伤寒论。阳脉涩，阴脉弦。法当腹中急痛，先与此，不瘥者小柴胡汤主之，此二药皆主腹痛。

　　治卒心腹痛。桂朴散方桂（去粗皮） 浓朴（去粗皮生姜汁炙各三分） 吴茱萸（汤洗焙干醋炒半两）上三味，捣罗为散，每服二钱匕，温酒调下。

　　卷第五十七　心腹门

　　心腹卒胀痛

　　论曰胃为水谷之海，足阳明之脉也。阳明之脉络属心，心胃不和，寒气乘之，则气聚于胃中，令水谷不化，胃满连心，故心腹卒胀痛也。

　　治心腹卒痛如刺。两胁胀满。高良姜汤方高良姜（二两） 当归（切焙） 桂（去粗皮各一两半） 浓朴（去粗皮生姜汁炙一两）上四味，粗捣筛，每服三钱匕，水一盏，煎至七分，去滓温服、日三。

　　治心腹卒胀痛，吐痰不止。半夏汤方半夏（汤洗去滑焙） 甘草（炙锉） 陈橘皮（汤浸去白焙） 桂（去粗皮各半两） 人参白上七味，锉如麻豆大，每服三钱匕，水一盏半，入生姜三片，煎至七分，去滓空心温服、日再。

　　治冷热相击，心腹卒痛不可忍。当归汤方当归（切焙） 高良姜 浓朴（去粗皮生姜汁炙各一两半） 桃仁（六十粒去皮尖双仁麸炒上五味，粗捣筛，每服三钱匕，水一盏，入生姜三片，煎至七分，去滓温服日三。

　　治心腹卒 痛如刺，胸胁胀痛。浓朴汤方浓朴（去粗皮生姜汁炙） 当归（切焙） 桂（去粗皮） 高良姜 芎 （各一两）上五味，粗捣筛，每服三钱匕 水一盏，煎至七分，去滓温服，日三。

　　治心腹受冷，卒胀满，短气 痛。吴茱萸丸方吴茱萸（汤洗焙干炒） 干姜（炮） 附子（炮裂去皮脐各一两） 青橘皮（汤浸焙干炒） 细上六味，捣罗为细末，炼蜜和丸，如梧桐子大，每服二十丸。温酒下不拘时候。

</div>
    <div class="pagination">
<a href="圣济总录_page121.html">上一页</a><span>...</span><a href="圣济总录_page117.html">117</a><a href="圣济总录_page118.html">118</a><a href="圣济总录_page119.html">119</a><a href="圣济总录_page120.html">120</a><a href="圣济总录_page121.html">121</a><span class="current-page">122</span><a href="圣济总录_page123.html">123</a><a href="圣济总录_page124.html">124</a><a href="圣济总录_page125.html">125</a><a href="圣济总录_page126.html">126</a><a href="圣济总录_page127.html">127</a><span>...</span><a href="圣济总录_page123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
