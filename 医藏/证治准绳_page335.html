<!DOCTYPE html>
<html>
<head>
    <meta charset="UTF-8">
    <title>证治准绳 - 第 335 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 335 页/共 348 页</h1>
    <div class="content">　　右件相和于铁器内用老生姜葱白参根一顺搅五七次煎沸滤过成膏于疮上搽之
　　一抹散　治干癣不瘥
　　天南星草乌头【各一枚生用】
　　为细末用羊蹄根捣绞取汁调涂不过三上瘥
　　湿癣癣在颈项间后延上至耳成湿癣他治不应以芦荟一两甘草末半两和匀先用湿浆水洗癣拭干傅之神妙【刘禹锡方一名芦荟散】
　　硫黄散　治湿癣痒痛不可忍
　　硫黄【半两】腻粉【二钱半研】龙脑【一钱】螌蝥【半两】
　　右件药同研细如粉用面油调如泥痒痛时抓破后用药擦之立瘥
　　又方
　　乌梅【十四枚用肉】大蒜【十四颗】梁上尘【二合】
　　右件相和入盐三合热捣用酽醋一升浸一宿涂于疮上即瘥
　　黄连散　治癣湿痒不可忍
　　黄连　黄檗　胡粉【各一两研细】雄黄【半两研细】
　　右为细末同研令匀先用温浆水洗疮然后取药敷之不过四五度即瘥
　　治湿癣白秃
　　右取马齿苋膏涂之若烧灰敷之亦瘥
　　孟诜云芜荑和蜜　治湿癣
　　治湿癣方
　　黄连　明矾【煆各半两】胡粉　黄丹　水银【各二钱】
　　右为细末用猪脂油一两夹研令水银星尽以磁盒収用
　　螺殻散　治湿癣痒不可忍
　　螺殻【一两】乱发灰　龙脑　胡粉【研各二两】
　　右为细末研匀以油淀和涂之
　　荆芥散　治多年湿癣
　　荆芥穗【不拘多少以瓦礶盛盐泥固济只留一窍用炭火烧出青烟便去火用湿帋塞了窍放冷取出研细末半两】
　　又方木香【一钱】腻粉【五钱】
　　右研匀先以口含盐浆水抓洗疮令破绢子揩干了以生油调药傅之
　　罗祛湿散　治多年湿癣大有神効
　　蚕沙【四两】薄荷【半两】
　　为细末毎用不拘多少干掺疮上或用生油调搽
　　子和一女子年十五两股间湿癣长三四寸下至膝发痒时爬搔汤火俱不解痒定黄赤水流又痛不可忍用焫薫渫硫黄防茹白僵蚕羊蹄根之药皆不効其父母求疗于戴人戴人曰能从予言则瘥父母诺之以防针磨尖快当其痒时于癣上各刺百余针其血出尽煎盐汤洗之如此四次大病方除此方不尽以告后人恐为癣药所悮湿滛于血不可不砭者矣
　　灸法日中时于病处影上三炷灸之咒曰癣中虫毛戎戎若欲治待日中
　　又法八月八日日出时令病人正向东面户内长跪平举两手持物两边取肩头小垂际骨解宛穴中灸之两火俱下各三壮若七壮十日愈
　　浸淫疮
　　浸滛疮者浅搔之蔓延长不止搔痒者初如疥搔之转生汁相连着是也仲景云从口流向四肢者可治四肢流来入口者不可治　运气浸滛皆属火经云嵗火大过甚则身热肤浸滛是也
　　升麻汤　治心有风热生浸滛疮徧体
　　升麻　大黄【剉防炒】黄芩【去黒心】枳实【防炒】白芍药【各一两】当归【切焙】甘草【炙各半两】
　　右剉碎毎服五钱匕水一盏半灯心一握煎至一盏去滓空心温服
　　白羊须方　治面上耳边生浸滛疮有黄水出乆不愈
　　白羊须　荆芥　干枣【去核各二钱】
　　右烧灰存性研匀入腻粉半钱同研极细每用少许清油调搽先以温汤净洗拭干涂药三二次効亦治大人两吻生疮
　　鸡冠血涂方　治卒得浸滛疮不早治则绕身周匝能杀人外台云浸滛疮转广有汁多起于心
　　右以雄鸡冠上刺血傅之日三五度
　　简要济众方浸滛疮痛不可忍者发寒热刺蓟末水调傅疮上干即易之
　　又方
　　鲫鱼【一尾长三寸者】豆豉【一合】
　　右杵如膏涂之亦疗马鞍疮
　　又方
　　苦瓠【一两】蛇退【烧半两】露蜂房【微炙半两】梁上尘
　　右为末油调涂
　　又方
　　伏龙肝【七钱半】乱发【烧七钱半】
　　右为末猪脂和涂
　　又方以鸡冠血和黄连末涂　煎鲫鱼膏涂　生切鲫鱼片和盐贴烧胡燕窠水和涂
　　山妻年五十旧患发頥之处腠理虚疎每食则汗出成流一日忽成浸滛疮浓汁所至辄皮破肉腐傅银粉黄连黄丹枯矾之属皆不騐用猪胆汁调芦荟末涂之浓水即干而愈
　　热汗浸渍成疮玉粉散　七寳散【并见疮疿子门】
　　天疱疮
　　天疱疮即丹毒之类而有疱者由天行少阳相火为病故名天疱为火热客于皮肤间外不得发泄热血液结而成泡如豌豆疮根赤头白或头亦赤随处而起若自里逹于外发在春夏三焦俱热则服通圣散若止从头项两手起者此上焦热也则服凉膈散若从身半已下起者则服黄连解毒和四物汤若发于秋冬则宜升麻葛根犀角或加蘗苓一二味外傅如马齿苋呉蓝赤小豆苎根之类皆觧毒消肿可用于初起之时或蚶殻或甲水龙骨各煆存性则収湿热生肌可用于浸淫之后
　　痤
　　痤小疖世谓之热疖是也王注云大如酸枣或如豆色赤而内有脓血也
　　海藏云汗出见湿乃生痤疿疿为疮疖也
　　劳汗当风寒薄为皶欝乃痤　痤色赤防内有浓血旋覆花丸
　　旋覆花【三两】防风　白芷　甘菊花　南星　半夏石膏　川芎　陈皮　白附子【各半两】蝎稍　僵蚕【炒各三钱】
　　右件末姜汁糊丸梧桐子大姜汤下三五十丸食后服
　　黑末子　治疖毒
　　用羊角连内骨烧存性为末酒调三钱分上下服之疮可散
　　按此方未尝用服盖秘方也常治面上或身卒得赤防或痒或瘭毒不治杀人以羖羊角烧存性研令极细末以鸡子清调涂之甚効本草亦云然
　　疮疿子
　　千金云凡热疮起便生白脓即令俗名脓窠疮是也其初起即浅但出黄汁名肥疮又名黄烂疮初作亦如肥疮喜着手足常相对生随月生死痛痒坼裂春夏秋冬随瘥剧者名瘑疮治法已见疥门
　　脓胞疮　治热为主
　　黄芩　黄连　大黄【各三钱】蛇床子　寒水石【二钱】黄丹【五分】白矾【一钱】轻粉　白芷　无名异【各少许】木香【少许痛者加】
　　右为细末麻油调涂
　　又方
　　荞麦面【一两】硫黄【八钱研】水银制铅【一钱研】或油或猪胆
　　汁调搽
　　白蒺藜散　治热毒疮瘙痒心神壅躁
　　白蒺藜【炒去刺】白鲜皮　防风　川大黄【剉炒】赤芍药栀子仁　子芩　麦门冬【去心焙】参　枳梗【去芦】甘草【炙赤剉】前胡【去芦各一两】
　　右为细末每服二钱食后用薄荷汤调服
　　蜜陀僧散　治热毒恶疮臭烂乆不生肌
　　蜜陀僧　雄黄　雌黄　定粉【各半两】腻粉【三钱】
　　右为细末先用栁枝一握生甘草一两捶碎以浆二升煎六七沸去滓稍热淋洗疮净拭干傅之
　　白金散　治风毒攻注遍身及手足生热疮疼痛出黄水
　　用桂府滑石为细末先用虎杖甘草豌豆各等分约半两许水二椀煎上项药至一椀去滓防热淋洗疮水冷拭干上掺滑石末令通身便睡至明决愈
　　玉粉散　治热汗浸渍成疮肿痒焮痛
　　定粉【一两】蛤粉【九两半】白石脂　白龙骨　石膏【各半两】滑石【八两半】寒水石【烧通赤放净地上冷出火毒一两】粟米粉【二两】
　　右为细末研匀每用些少干掺湿处
　　七寳散　治热汗浸渍成疮痒痛不止
　　黄茋　当归　防风　荆芥穗　地骨皮　木通【各二两】白矾【一两】
　　右为细末毎用药一两水三大椀煎五六沸滤去滓稍热淋渫患处避风少时
　　赤石脂散　治疿子磨破成疮用此止痛生肌
　　赤石脂【细研】黄檗【去粗皮剉】腊茶末【各半两】白麫【二两】龙脑【半钱另研】
　　右为细末研匀每用时绵揾扑之
　　龙脑粉方　治疿疮痒痛
　　龙脑【一钱研】粟米粉【五两】
　　右研匀先用枣叶汤洗后用绵揾扑之
　　玉女英　治疿疮痒痛
　　滑石【半两细研】菉豆粉【四两防炒】
　　右研匀以绵揾扑之一方有枣叶一两
　　栋花粉傅方　治疿子瘙痒
　　右用苦栋花不拘多少焙干为末入蚌粉滑石末各少许研匀日频傅之
</div>
    <div class="pagination">
<a href="证治准绳_page334.html">上一页</a><span>...</span><a href="证治准绳_page330.html">330</a><a href="证治准绳_page331.html">331</a><a href="证治准绳_page332.html">332</a><a href="证治准绳_page333.html">333</a><a href="证治准绳_page334.html">334</a><span class="current-page">335</span><a href="证治准绳_page336.html">336</a><a href="证治准绳_page337.html">337</a><a href="证治准绳_page338.html">338</a><a href="证治准绳_page339.html">339</a><a href="证治准绳_page340.html">340</a><span>...</span><a href="证治准绳_page336.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
