<!DOCTYPE html>
<html>
<head>
    <meta charset="UTF-8">
    <title>玉机微义 - 第 2 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉机微义 - 第 2 页/共 45 页</h1>
    <div class="content">　　发表之剂

　　金匮续命汤(千金名西州续命)治中风痱身不收口不能言冒昧不知痛处拘急不能转侧麻黄(三两去节) 桂枝(去皮) 当归 人参 石膏(碎绵裹) 炙甘草(各二两) 川芎(一两) 杏仁(去皮尖十四枚) 干姜(二两) 上咀水煎按心肺脾胃肝之药也又太阳经血气药也千金大续命汤比前方无人参有黄芩荆涩(元戎作竹沥) 局方小续命汤(出千金)治卒暴中风不省人事半身不遂口眼 斜手足战掉语言謇涩神清气乱及治诸风(云云)防己 肉桂(去粗皮) 杏仁(去皮尖炒黄) 黄芩 白芍 甘草(煨) 川芎 麻黄(去节)人参(去芦各一两) 防风(两半) 附子(炮去皮脐半两)上为粗末每三钱姜五片枣一枚煎按心肺脾胃肝三焦命门药也古今录验有白术无杏仁 救急无芎 杏仁只十味 延年无防风 机要春夏加石膏知母秋冬加桂附芍药

　　卷一　中风治法

　　易老六经加减法(详见本方)

　　麻黄续命汤 桂枝续命汤 白虎续命汤 葛根续命汤 附子续命汤 羌活连翘续命汤按续命汤治太阳外感风邪之药然外感挟寒者多故用桂枝等辈千金等方所收此类之药甚多无分经络不辨虚实寒热所谓虽多亦奚以为易老分六经庶乎活法也丹溪曰局方比要略少当归石膏多防风附子防己果与仲景意合否也仲景谓汗出则止药局方则曰久服瘥又曰治诸风似皆非仲景意然麻黄防己可久服乎诸风可通治乎局方排风汤治风虚冷湿邪气入脏狂言妄语精神错乱及五脏风发等证(详见本方)白鲜皮 当归(酒浸) 肉桂 白芍杏仁 甘草(炒) 防风 芎白术(各二两) 独活 麻黄(去根节) 茯苓(各三两)上粗末每服三钱姜四片水煎丹溪曰此云治邪气入脏而又曰风发又似有内出之意夫病既在五脏道远而所感深用麻黄以发其表宁不犯诛伐无过之戒乎按此与小续命相类而无所发明因世俗用之故收入其余雷同发散风寒者并略去宝鉴秦艽升麻汤治风寒客手足阳明经口眼 斜恶风寒四肢拘急脉浮紧升麻 干葛 甘草 芍药 人参(各半两) 秦艽 白芷 防风 桂枝(各三钱)上咀每一两连须葱白二根同煎按此治风寒外入阳明经即小续命之变法也古人续命虽有加减之不同大抵多因太阳一经之药今特留此方以见风邪所伤有六经之异也宝鉴不换金丹退风散热羌活 川芎 白附子 乌头 藿香叶 蝎梢(各半两) 荆芥穗 天麻 炙甘草 僵蚕(各一两) 薄荷(三两) 防风(一两)上为末炼蜜丸弹子大每一丸细嚼茶酒任下涂 处亦可按古方治风解表多兼用热剂至守真开发凉剂始行然此等方极多姑存此以见意若防风通圣散治风热虽佳则又表里之剂也

　　卷一　中风治法

　　攻里之剂

　　机要三化汤中风外有六经之形证先以加减续命汤治之内有便溺之阻隔者此方主之浓朴 大黄 枳实 羌活(各八分)上锉每服一两水煎此治风邪入里之下药也即伤寒用承气之意非内实者不可子和搜风丸治风热上攻眼昏耳鸣鼻塞头痛眩运痰逆涎嗽心腹痞痛大小便结滞人参 茯苓 天南星 薄荷(各半两) 干生姜 寒水石 生白矾(各一两)蛤粉 黄芩 大黄(各一两) 滑石 牵牛(各四两) 藿香(一分) 半夏(一两)上为末水丸小豆大生姜汤下日三按此方名为搜风其实乃下实热痰之药

　　卷一　中风治法

　　发表攻里之剂

　　宣明防风通圣散治一切风热防风 川芎 当归 芍药 大黄 芒硝 连翘 薄荷麻黄(各半两) 甘草(二两) 石膏 桔梗黄芩(各一两) 滑石(三两) 白术 山栀 荆芥穗(各半两) 一方去芒硝加牛膝人参半夏上咀末生姜煎按此乃肺脾膀胱胃肝心经之药也又表里血气之药也海藏云防风麻黄汗剂也大黄芒硝下剂也栀子滑石利小便也发表攻里合而并进故治杂病则佳治伤寒伤风有失仲景云发表攻里本自不同在大定间此药盛行于世而多效何哉当时虽市井之徒口腹备衣着全但志药而形不苦然是凉亦多效而少失变乱之际齑盐糟糠有所不充加以天地肃杀之运敢用凉药如平泰之世耶故多失而少效有如仲景用桂枝当汉之末也韩祗和戒桂枝当宋之隆时时世之异不可不知

　　卷一　中风治法

　　川芎石膏汤治风热

　　防风通圣散去朴硝麻黄加人参寒水石甘菊砂仁上为末水煎按此乃通圣散加减药法刘张此等方极多兹不详录

　　卷一　中风治法

　　调血养血诸剂

　　机要大秦艽汤治中风外无六经之形证内无便溺之阻隔知是血弱不能养于筋手足不能运口强不能语言宜养血而筋自荣也秦艽 石膏(各二两) 甘草 川芎 当归 芍药 羌活 独活 防风 黄芩 白芷 生地黄 熟地黄 白茯苓 白术(各一两) 细辛(半两) 春夏加知母一两上锉每服一两水煎天阴雨加生姜七片羌活愈风汤疗肾肝虚筋骨弱语言难精神昏愦此药安心养神调阴阳无偏胜治中风内外无邪服此药以行中道羌活 甘草(炙) 防风 蔓荆子 川芎 熟地黄 细辛 枳壳 人参 麻黄 甘菊 薄荷枸杞 当归 知母 地骨皮 黄 独活 白芷 杜仲 秦艽 柴胡 半夏 前胡 浓朴防己(各二两) 白茯苓 黄芩 芍药(各三两) 桂(一两) 生地黄 石膏 苍术(各四两)天阴雨加生姜上每服一两水煎如微汗加麻黄如通利加大黄更有四时加减法就以此汤咽下四白丹清肺养魄二丹元安神定志和血是动以安神静以清肺天麻丸治风因热而生热胜则动宜以静胜其躁是养血也此药行荣卫壮筋骨天麻 牛膝(各六两同酒浸三日焙干) 萆 (另研细) 玄参(各六两) 附子(一两炮)杜仲(七两) 羌活(十四两或十五两) 生地黄(一斤) 当归(十两)一方有独活五两去肾间风上为细末蜜丸桐子大常服五七十丸病大至百丸空心食前温酒或白汤下良久则食服药半月后觉壅塞以七宣丸疏之按以上三方东垣云调经养血安神之剂然风而挟虚理宜补养仲景治风虚香港脚用八味丸略露端绪而世人莫能扩充之也局方骨碎补丸治肝肾风虚换腿丸治足三阴经虚专用疏通燥疾之药既失之矣此三方较之局方虽优亦所得不偿所失也何以为然秦艽汤愈风汤虽皆有补血之药而行经散风之剂居其大半将何以养血而益筋骨也天麻丸养血壮筋骨庶几近理

　　卷一　中风治法

　　理气之剂

　　局方乌药顺气散治风气攻注四支骨节疼痛遍身顽麻及疗瘫痪语言謇涩香港脚步履艰难脚膝痿弱麻黄 陈皮 乌药(去木各二两) 白僵蚕(去丝觜妙) 干姜(炮半两) 川芎 枳壳(麸炒) 甘草(炒) 白芷 桔梗(各一两)上为细末每服三钱水一盏生姜三片枣一枚煎服按严氏调气之设或出于此也太阴阳明气药也药性主治恐未必然

　　卷一　中风治法

　　严氏八味顺气散

　　白术 白茯苓 青皮 香白芷 陈皮 乌药 人参(各一两) 甘草(炙半两)上为末每服三钱水煎按严氏谓真气虚而得此疾法当调气故用此药补虚行气虽此论迥出前人其用药则未也何者四君子补脾胃中气药也更用白芷去手阳明经风乌药通肾胃间气陈皮理肺气青皮泄肝气若风果在手阳明经而肝肺肾胃之气实者可用但人身经有十二皆能中邪五脏之气互有胜负此方安能尽其变乎又况真气先虚之人亦难用此也

　　卷一　中风治法

　　理血之剂

　　良方治风六合汤治风虚眩运 机要同四物四两 秦艽一作防风 羌活上粗末水煎服愈风汤疗产后中风口噤手足螈 如角弓状亦治血晕四支强直荆芥(略炒为末)上每服三钱豆淋酒调下用童便亦可其效如神治妇人产后中风口吐涎手足螈当归 荆芥(等分)上为细末每服二分水一盏酒少许煎七分灌下之咽即醒按风本阳邪故内经曰阳受风气又曰贼风虚邪者阳受之所以诸方皆用气分之药多血分之药少惟此二方以产后得疾多因血虚故专用行血之药

　　卷一　中风治法

　　通关透肌骨之剂

　　局方至宝丹疗卒中急风不语中恶气绝又疗心肺积热及小儿诸痫急惊心热(详见本方)安息香一两半为末以无灰酒搅澄飞过滤去砂石约取净数一两慢火熬成膏子生乌犀角 生玳瑁屑 琥珀 朱砂 雄黄(各一两) 龙脑 麝(各一分) 牛黄(半两)银箔 金箔(各五十片一半为衣)上将生犀玳瑁为细末入余药研匀将安息香膏重汤煮凝成后入诸药和搜成剂入不津器中盛并旋丸如桐子大牛黄清心丸治诸风痪 不随语言謇涩心怔健忘恍惚去来头目眩冒胸中烦郁痰涎壅塞精神昏愦(云云)牛黄(一两二钱) 龙脑 麝香 羚羊角末(各一两) 当归 防风 黄芩 白术 麦门冬芍(各两半) 柴胡 桔梗 白茯苓 杏仁 芎 (各一两二钱半) 肉桂 大豆卷 阿胶(各一两七钱半) 蒲黄 人参 神曲(各二两半) 雄黄(八钱) 甘草(五两) 白蔹(七钱半)干姜(七钱半) 犀角末(二两) 干山药(七两) 金箔(一千二百片内四百片为衣) 大枣(一百核蒸熟去皮核研烂成膏)上为细末炼蜜与枣膏丸每两作一十丸用金箔为衣每服一丸温水化下食远服(详见本书)发明云凡用丹剂者为风入骨髓不能得出故用龙麝牛雄犀珀珠金皆入骨髓透肌肤之剂使风邪得以外出也若中血脉中腑之病初不宜用龙麝牛黄恐引风入骨髓如油入面莫之能出若中脏痰涎昏冒烦热者宜用之下痰镇坠清神

　　卷一　中风治法

　　治痰通经诸方

　　局方青州白丸子治半身不遂口眼 斜痰涎壅塞手足顽麻半夏(七两水洗过生用) 南星(三两生用) 川乌头(半两去皮脐生用) 白附子(二两生用)上制度丸法见局方三生饮治卒中昏不知人口眼 斜半身不遂并痰厥气厥南星(一两生用) 川乌(去皮生用) 附子(去皮生用各半两) 木香(二钱半)上每服五钱水二盏姜十片煎八分服按中风之病多因痰得以上二方乃行经治寒痰之药也相类之方极多兹不再录局方省风汤治中风口噤口眼 斜筋脉挛急抽掣疼痛风盛痰实防风 南星(生用各四两) 黄芩 半夏(水浸洗生用) 甘草(生用各二两)上生姜煎汤滓每半两按此治风痰挟热之药也济生导痰汤治痰涎壅盛或胸膈留饮痞塞(方见痰门)按此治痰泄痞之药世俗用之者众姑存之千金地黄煎治热风心烦闷及脾胃间热不下食生地黄汁 枸杞子汁(各二升) 生姜汁 酥(各三升) 天门冬 人参(各半斤) 茯苓(六两) 荆沥(五升) 大黄 栀子(各四两) 竹沥(五升)上十一味以五物为细末先煎地黄等汁成煎内药末调服方寸日再渐加至三以利为度竹沥汤治四肢不收心神恍惚不知人不能言竹沥(二升) 生葛汁(一升) 生姜汁(三合)上三味相和温暖分三服荆沥汤凡患风人多热常宜服此荆沥 竹沥 生姜汁(各五合)上三味相和温暖为一服三因小竹沥汤治中风涎潮谵语昏塞四肢纵缓秦艽(去苗) 防风(去芦) 附子(炮去皮脐) 独活(各一钱)上咀以水四盏煎至二盏入生地黄汁淡竹沥各半盏再煎去滓分四服无时丹溪曰竹沥本草言大寒其意以与石膏芩连同类而诸方治产后胎前诸病及金疮口噤与血虚自汗消渴尿多皆是阴虚之病无不用之何世俗因其大寒二字弃而不用内经云阴虚则发热夫寒而能补正与病对竹沥味甘性缓能除阴虚之有大热者大寒言其功也非以气言也又况假火而成何寒之有按竹沥等方兼大黄附子者分寒热之异用兼荆沥者视痰气之虚实葛汁秦艽独活地黄门冬等又随经而用也不可不知

　　卷一　中风治法

　　杂方

　　衍义治风涎潮塞气不通皂角(炙一两) 白矾(生半两) 轻粉(半钱)上末水调一二钱灌之须臾吐涎用矾者分膈下涎也易简稀涎散治中风四肢不收涎潮膈塞气闭不通晋矾(二两) 猪牙皂角上为细末每服一钱至二钱温水调下宝鉴分涎散治中风涎潮作声不得口噤手足搐搦藿香 干蝎 白附 南星 朱砂 腻粉 粉霜(各二两)上研和匀每服一钱至二钱薄荷汤调下未吐利再服

　　卷一　中风治法

　　千金耳散治诸风

　　上以 耳叶曝燥为末酒调服方寸匕日三若吐逆者蜜和为丸服十丸准前汁一方寸匕日三济生稀 丸上以稀 草五月五日六月六日采叶九蒸九曝凡蒸用酒蜜洒晒干为末蜜丸桐子大空心酒下百丸

　　卷一　中风治法

　　圣惠方治中风口

　　巴豆七个去皮烂研如左 涂右手心右涂左仍以暖水一盏安向手心须臾便正洗去药频抽掣手中指宣明防风天麻散治风麻痹走注肢节疼痛中风偏枯或暴喑不语内外风热壅滞解昏眩西北方人多用之与后方同防风 川芎 天麻 白芷 小川乌 白附子 荆芥穗 当归 甘草 羌活(各半两) 滑石(二两)上为末热酒化蜜少许调半钱加至一钱觉药力营运微麻为度或蜜丸弹大热酒化下一丸或半丸白汤化下亦得、经验如圣散治中风身体麻木走动眩运头疼牙关紧急手足搐搦涎潮闷乱及破伤风一切证苍术(一斤) 川芎(八两) 细辛(四两) 防风 白芷(八两) 草乌(四两) 川乌(五两)天麻(二两)上为末每服半钱或一钱温酒调下茶清亦得如疯狗蛇蝎等所伤先用浆水口含洗净用此粘贴仍服之至效金疮血出不止粘贴立定

　　卷一　中风治法

　　灸法

　　风中脉则口眼 斜 中腑则肢体废 中脏则性命危 凡治莫如以上发表调气血治痰诸法然此可扶持疾病若要收全功火艾为良也

　　卷一　中风治法

　　灸风中脉口眼斜

　　听会二穴在耳前陷者中张口得之有穴动脉应手颊车二穴在耳下二韭叶陷者宛宛中开口得之地仓二穴在横口吻旁四分外近下有脉微动者是凡 向右者为左边脉中风而缓也宜灸左 陷中二七壮向左者为右边脉中风而缓也宜灸右 陷中二七壮

　　卷一　中风治法

　　灸风中腑手足不遂等疾

　　百会一穴在顶中央旋毛中肩 二穴在肩端两骨间陷者宛宛中举臂取之曲池二穴在肘外辅骨屈肘曲骨中以手拱胸取之纹头陷中是风市二穴在膝外两筋间平立舒下两手着腿当中指头者宛宛中足三里二穴在膝下三寸胫骨外大筋内筋骨之间陷者宛宛中举足取之绝骨二穴在足外踝上三寸动脉中凡觉手足痹或不仁或痛良久乃已此将中腑之候宜灸此七穴病在左则灸右在右则灸左灸风中脏气塞涎上不语昏危者下火立效百会一穴如前风池二穴在颞 后发际陷中大椎一穴在顶后第一椎上陷者是肩井二穴在肩上陷罅缺盆上大骨前一寸半以三指按之当其中指下陷者中举臂取之曲池二穴如前间使二穴在掌后三寸两筋间陷中足三里二穴如前凡觉心中愦乱神思不怡或手足麻痹此将中脏之候不问是风与气可速灸此七穴但根据次第灸之各五七壮日别灸之随年壮止如素有风人尤宜留意此灸法可保无虞此法能灸粹死经云凡人风发强忍怕痛不肯灸忽然猝死谓是何病风入脏故也

</div>
    <div class="pagination">
<a href="玉机微义.html">上一页</a><a href="玉机微义.html">1</a><span class="current-page">2</span><a href="玉机微义_page3.html">3</a><a href="玉机微义_page4.html">4</a><a href="玉机微义_page5.html">5</a><a href="玉机微义_page6.html">6</a><a href="玉机微义_page7.html">7</a><span>...</span><a href="玉机微义_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
