<!DOCTYPE html>
<html>
<head>
    <meta charset="UTF-8">
    <title>疡医大全 - 第 64 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 64 页/共 163 页</h1>
    <div class="content">　　奎光曰：牙宣，乃齿缝出血，上属脾，下属胃，实火上攻所致。亦有胃虚火动，腐烂牙龈，以致淡血渗漏不止，内服扶脾清火之剂，外用珍珠散吹。
　　
　　
　　卷十六　龈齿部牙宣门主方
　　
　　加味地黄汤
　　大熟地（四钱） 山萸肉 山药（各二钱） 骨碎补（三钱） 泽泻 牡丹皮 白茯苓（各一钱六分） 水煎服。
　　
　　止血四生汤
　　生荷叶 生柏叶 生地黄 生艾叶（各三钱）水二盅，煎一盅，加童便一小杯和服。
　　齿龈出血（《兰室宝鉴》）麦门冬煎汤漱。
　　又方 人中白 ，研细，擦之。
　　又方 陈糟茄子 灰，擦之。
　　又方香附米（ ） 石膏（ ，各一两） 侧柏叶（火焙黄，五钱） 青盐 （三钱）研细，清晨擦牙。漱口。
　　齿衄 马粪烧灰存性，研细，擦之，立止。
　　窦氏秘方 治牙宣并穿腮肿毒。
　　鹿角灰（二钱） 牛黄 玄明粉 黄柏（蜜炙褐色） 鸡内金（ ） 珍珠 人中白（ ） 靛花白硼砂 大红绒（烧灰，各一钱） 黄连（一钱五分） 冰片 五倍子（各三分） 雄黄（五分） 麝香（二分）各另研细和匀，吹患处。
　　
　　齿衄固齿擦牙散
　　上好食盐（成块者 ） 骨碎补 生软石膏（各四两） 新鲜槐花（二两）捣烂为团，晒干再磨末，擦牙甚妙，且能固齿。一方多寒水石、没食子。（酒煮火烘。）齿根边津流血不止 苦竹茹四两醋煮，含嗽吐之。
　　齿血。（《医旨绪余》）三制大黄（研末三钱）用枳壳煎汤，加童便调下，即止。
　　
　　珍珠散
　　（奎光。） 治牙宣。
　　乌贼骨（去壳） 象皮（炙脆） 降香节（忌铁器） 龙骨（ ） 珍珠（各一钱） 儿茶 没药乳香 朱砂（各五分） 广三七（二钱） 冰片（一分五厘）共研细末，取棉花如指大，捻成团，蘸水再捺成扁式，方蘸药塞患处，以指按之勿动，二三次即愈。
　　牙龈出血 草决明煎汤噙之，即止。
　　齿衄出血吃食不得。
　　白龙骨 黄连 牙硝（各一两） 冰片（一钱） 白矾（一分）共研细末，每用少许，敷牙龈下。
　　满口齿出血 枸杞子为末，煎汤漱之，然后吞下，立止。
　　
　　
　　卷十六　龈齿部马牙门主论
　　冯鲁瞻曰：小儿生下，啼哭不乳，宜看牙龈之上有白点如粞大者，名为马牙。急以银针挑去，即血出不妨，磨京墨浓搽。间日再看，再生再挑即安。否则脾元中气败绝，面青口撮而死。（《锦囊》）《慈幼外编》云：凡儿生下，每日夜将清汤或苦茶蘸软绢搅儿口内，如齿边有白点，即以指甲或细针挑破，便无惊风撮口之患。
　　《保生碎事》云：初生七日内，面赤喘急，啼声不出，即名撮口脐风。看齿龈上有小泡如粟米状，急以温水蘸青软帛裹指，擦破即愈。大约撮口证，必先大便热，须用生犀角及真羚羊角磨汁，和蜜饮之有效，急用大黄甘草各二钱煎服。
　　奎光曰：马牙者，用初生小儿胎内受热毒，见风而生。但看牙龈上有白色如脆骨，即是此证欲发矣。出胎即发喷嚏，含乳或吞或吐而不吮，其病已深，苦不急治，入腹即死。切莫认作黄胆之类，出胎便要看，日日要挑破，至三四日病即成真，五六日坚硬难治，甚者有发而又发，大约要盈月后方免此患。先用青水以绢绕在竹箸上，拨开牙关，将银簪挑破出血，吹口疳药。（方载咽喉门。）骆潜庵曰：初生小儿，月内打嚏，即是马牙。盖因气血薄弱，不能伏制其毒，以致心火上炎。牙龈遍生白色，用针刺破，毛青布蘸水掳洗后，用金墨搽，不复长。宜服延寿丹少许即愈。（《推拿秘书》）
　　
　　卷十六　龈齿部马牙门主方
　　马牙验方（《慈幼外编》） 取桑树内汁滤清，涂之。
　　又方（《保生碎事》） 白僵蚕四枚，炒研末蜜调，敷唇内即好。
　　
　　
　　卷十六　龈齿部走马牙疳门主论
　　《心法》曰：走马疳惟癖积攻牙成疳者。愈后易发，皆由积火时时上攻也。惟在调理饮食得宜为要，如山药、栗子、鹅、蟹、甜、辣等物，俱当禁忌。若稍有疏忽，必致复发。
　　李东垣曰：走马疳者，热毒上攻虚脏所受。肾脏主骨，齿为骨余，上奔而溃，势如走马，故名之。
　　　r走马牙疳　p04-a41a88.bmp　r奎光曰：走马牙疳，或因胎毒，或因痧痘后，发毒攻蚀齿龈，腐烂成疳，杀人最速。鼻梁上发红点者不治。色如干酱，一日腐一分，二日腐一寸，故名走马，以喻其速也。有齿者落尽而死。小儿走马疳，大人牙糟风，俱防齿落。
　　诀曰：凡看走马疳，无分老幼，但上面左边门牙为牙中之主，此牙一落，则余齿尽落，此牙不落，余牙虽落俱还可治。
　　又曰：崩砂疳、口疳自舌下牙龈上肿赤，口内作痛如汤泼，牙龈渐烂，亦防齿落为虞。
　　又曰：走马疳，宜吹口疳药（方载咽喉门。）加牛黄倍珍珠、龙骨，痧痘后不用龙骨，加牛黄、珍珠，无不立效。
　　陈实功曰：牙疳必起于痧痘之后余毒未尽，或病后内热炽盛而成。所患浮肿破烂流涎。（《正宗》）又曰：凡秽气冲人者死。下蚀咽喉上蚀鼻梁者死，齿落无血者死，涎向内流者死，大肉已脱者死，口臭涎秽者死，黑腐不脱者死，用药不效者死，穿腮透唇者死，鼻梁黑黯者死，饮食不进者死。
　　冯鲁瞻曰：走马牙疳者，多因气虚受寒，热郁在内，或食甜酸咸滞之物，积滞日久，蕴热上冲，齿焦黑烂，间出清血，血聚成脓，脓臭成虫，侵入口齿，甚则腮颊穿破，乳食难进，气喘热作而危矣。治法宜内服清解先去积热，外用温盐水洗，吹以去涎拔热之药。切不可纯以寒凉敛遏，以致郁热无从发泄，厥溃更深矣。以走马名之者，盖齿属肾，肾气一虚，则虚火邪热直奔上焦，势如走马耳。（《锦囊》）又曰：小儿脑热肚痛，寒热往来，滑泄频频，口臭干渴，耳内疮脓；外则身体壮热，足冷如冰，面黧爪黑，疮痒肌削，齿断口疮，俗名走马。虚火壅于上焦，故乃口臭，名曰臭息。继此齿黑，名曰崩砂。更若龈烂，名曰溃槽。如热血逆出，名曰宣露。甚至牙为脱落，名曰腐根。其根既腐，病纵得痊，齿不可再，此乃急疳之候。急疳者，肾疳也，一名骨疳。乃肾脏久受伤损所致，甚至饮水好咸，小便如乳，牙焦、牙黑骨枯者死。
　　
　　
　　卷十六　龈齿部走马牙疳门主方
　　
　　人中白散
　　 治小儿走马牙疳、口疳以及牙龈腐烂臭黑者，并搽痔疮脓耳、男妇腿上伤、手 疮神效。
　　人中白（溺壶者佳， 红二两） 儿茶（一两） 冰片（五分） 黄柏 白硼砂 苏薄荷 真青黛（各六钱） 川连（五钱）共研极细。先用陈松萝茶洗净，日吹五七次。吹后涎从外流为吉，毒涎入里为凶。痔疮用麻油调搽；脓耳吹耳内；伤手疮干掺。
　　走马牙疳洗药（章寿祥）黑山栀 连翘 金银花（净） 黄芩 白芷梢 黄柏 玄参（各五钱） 生石膏（三钱） 胡黄连 桑白皮 桔梗 射干 银柴胡（各一钱二分） 当归尾 牡丹皮 茜草 赤芍（各一钱二分） 灯心（二十根）煎汤频洗。
　　又方 红枣浸桐油内，阴干又浸，如此三遍， 存性，加冰片少许吹之。
　　又方（《启玄》）人中白（妇人净桶内碱， 一钱） 铜绿（水飞，三分） 麝香（一分五厘）研细吹之。或加冰片。
　　又方 马前一两，入去核胶枣内，火 烟尽存性，为末，吹之。
　　又方 多年白螺蛳壳 研，加儿茶少许，乳细吹之。
　　又方 紫贝（即海巴） 研吹之。
　　又方人中白（ ） 铜绿（各二钱） 冰片 牛黄（各一分） 麝香（一分五厘） 研细吹之。
　　又方 箬叶二十一片 研，加冰片少许吹之。
　　又方 野地白狗粪放瓦上 ，令烟尽，加冰片研细吹。
　　又方人中白（ ） 川黄连 五倍子 黄丹（飞净炒） 雄黄 血竭（各一钱） 青黛（澄清） 硼砂（各三分） 冰片 麝香 牛黄（各一分） 研细洗净吹之。
　　又方川黄连（三钱） 硼砂（一两） 牛黄 冰片（各一钱）研细吹之。
　　又方 旧毡子 灰，加冰片少许吹之。
　　又方 取蛔一条洗净，阴阳瓦焙，加冰片二分研细。搽一块好一块。
　　又方 明雄、雌黄各三钱入黑枣内，纸包煨透，同枣研，吹。
　　又方 鹅粪去两头留中段，浸水澄清用绢盖，以新笔蘸水洗疳上。
　　
　　神授丹
　　枯矾（五分） 冰片 麝香（各一分） 白毡灰（三分）研细吹之。
　　
　　玉液丹
　　 五倍子拣明净者，敲作小块，去净虫网蛀屑，用好六安茶泡汁待温浸洗，滤去茶汁，再用糟坊白药丸研筛拌匀，放瓷器内，棉花覆紧，放于暖处，候生白毛为度。用筛盛放风日中，晒令极干，筛净白毛，如筛不尽，可用布将毛拭净。每五倍子十两净末，加儿茶、生甘草各二两，苏薄荷叶、乌梅肉各一两，研极细末，梨汁为丸，如元眼核大，晾干收贮。每用一丸，清茶调匀，青绢蘸敷患上。
　　又方五倍子（大者一个） 枣核（十个） 白砒（三四厘）将枣核白砒装在五倍子内，火 至烟尽为度，研极细。吹牙龈患处。
　　又方人中白（ 一两） 儿茶（二钱） 铜青 麝香 冰片（各少许）研细吹上。
　　又方青黛 白硼砂（各三钱） 黄柏 川黄连 黄芩（各一钱）研细。用米泔水漱净搽之。
　　
　　何氏济生方
　　白硼砂（五钱） 蒲黄 青黛 黄柏 人中白（ ） 马屁勃 儿茶（各一钱） 白僵蚕（五分）甘草节（八分） 麝香 冰片（各少许）合研如尘，凡走马牙疳、齿落喉烂臭不可近者，漱净吹数次，即愈。
　　
　　清香散
　　（《何氏济生》）红毡子（ 存性） 儿茶 乳香（去油） 没药（去油） 海巴（ 存性） 象皮（炙） 珍珠 轻粉各等分。研极细吹之，立刻生肌。
　　痘后牙疳（《启玄》）蚕茧出过蛾的一个，入明矾一块， 灰搽之。
　　走马牙疳。
　　地虱（即小草鞋虫，瓦焙七分） 人中白（ 三分）研细搽之。
　　龈疳蚀烂宣露臭败。（《急救须知》）胡黄连（五分） 胆矾 孩儿茶（各五厘）研细搽之。
　　又方（《普济》）零陵香（洗炙） 荜茇（炒，各等分）研末掺之。
　　又方（《圣惠》） 细辛煮浓汁，热含冰吐。
　　又方（《卫生》）桔梗 茴香（各等分）烧研敷之。
　　又方（《急救》） 芥菜秆烧存性，研末频敷。
　　又方（时珍。） 瓦苔煎水入盐漱口。
　　又方（《海上》）丝瓜藤阴干，临时 成性，研搽即止。
　　又方（《集简》）五倍子（炒黑一两） 枯矾 铜青（各一钱）研细，先以米泔漱净掺之。
　　又方（《惠生》）丝瓜藤（一握） 川椒（一撮） 灯心（一大把）水煎浓汁漱吐，其痛立止如神。
　　走马牙疳。（《简便》）北枣（一枚去核）将鸭嘴胆矾入内，纸包 赤，出火毒，研敷出涎。
</div>
    <div class="pagination">
<a href="疡医大全_page63.html">上一页</a><span>...</span><a href="疡医大全_page59.html">59</a><a href="疡医大全_page60.html">60</a><a href="疡医大全_page61.html">61</a><a href="疡医大全_page62.html">62</a><a href="疡医大全_page63.html">63</a><span class="current-page">64</span><a href="疡医大全_page65.html">65</a><a href="疡医大全_page66.html">66</a><a href="疡医大全_page67.html">67</a><a href="疡医大全_page68.html">68</a><a href="疡医大全_page69.html">69</a><span>...</span><a href="疡医大全_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
