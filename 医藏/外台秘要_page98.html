<!DOCTYPE html>
<html>
<head>
    <meta charset="UTF-8">
    <title>外台秘要 - 第 98 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 98 页/共 398 页</h1>
    <div class="content">　　又小便卒太数。复非淋。一日数十过。令人瘦方。

　　未中水猪脂如鸡子一枚炙。承取肥汁尽服之。不过三剂瘥。

　　又方羊肺一具作羹。纳少肉和盐豉。如食法。任意进之。不过三具瘥。（千金同）

　　又方豉一升。纳于盐中绵裹之。以白矾好者半斤。置绵上令蒸之三斗米许时。即下白矾。得消入豉中。出曝干。捣末。服方寸匕。

　　又小便数。猪肚黄连丸方。

　　猪肚（一枚洗去脂膜） 黄连末（三斤） 纳猪肚中蒸之一石米熟。即出之。曝干。捣丸如梧子。服三十丸。日再服。渐渐加之。以瘥为度。忌猪肉。（出第二卷中）

　　卷第十一

　　近效祠部李郎中消渴方一首

　　论曰：消渴者。原其发动。此则肾虚所致。每发即小便至甜。医者多不知其疾。所以古方论亦阙而不言。今略陈其要。按洪范稼穑作甘。以物理推之。淋饧醋酒作脯法。须臾即皆能甜也。足明人食之后。滋味皆甜。流在膀胱。若腰肾气盛。则上蒸精气。气则下入骨髓。

　　其次以为脂膏。其次为血肉也。其余别为小便。故小便色黄。血之余也。骚气者。五脏之气。

　　咸润者则下味也。腰肾既虚冷。则不能蒸于上。谷气则尽下为小便者也。故甘味不变。其色清冷。则肌肤枯槁也。犹如乳母。谷气上泄。皆为乳汁。消渴疾者。下泄为小便。此皆精气不实于内。则便羸瘦也。又肺为五脏之华盖。若下有暖气。蒸即肺润。若下冷极。即阳气不能升。故肺干则热。故周易有否卦。干上坤下。阳阻阴而不降。阴无阳而不升。上下不交。

　　故成否也。譬如釜中有水。以火暖之。其釜若以板盖之。则暖气上腾。故板能润也。若无火力。水气则不上。此板终不可得润也。火力者。则为腰肾强盛也。常须暖将息。其水气即为食气。食气若得暖气。即润上而易消下。亦免干渴也。是故张仲景云：宜服此八味肾气丸。

　　并不食冷物及饮冷水。今亦不复渴。比频得效。故录正方于后耳。凡此疾与香港脚。虽同为肾虚所致。其香港脚始发于二三月。盛于五六月。衰于七八月。凡消渴始发于七八月。盛于十一月十二月。衰于二月三月。其故何也。夫香港脚者。拥疾也。消渴者。宣疾也。春夏阳气上。

　　故拥疾发。即宣疾愈也。秋冬阳气下。故宣疾发。即拥疾愈也。审此二者。疾可理也。又宜食者。每间五六日空腹一食饼。以精羊肉及黄雌鸡为 。此可温也。若取下气不食肉。菜食者宜煮牛膝韭蔓荆。又宜食鸡子马肉。此物微拥。亦可疗宣疾也。拥之过度。便发香港脚。犹如善为政者。宽以济猛。猛以济宽。随事制度。使宽猛得所。定之于心。口不能言也。又庸医或令吃栝蒌粉。往往经服之都无一效。又每至椹熟之时。取烂美者水淘去浮者餐之。下候心胸间气为度。此亦甚佳。生牛乳暖如人体。渴即细细呻之亦佳。张仲景云：足太阳者。是膀胱之经也。膀胱者。是肾之腑也。而小便数。此为气盛。气盛则消谷大便硬。衰则为消渴也。男子消渴。饮一斗水。小便亦得一斗。宜八味肾气丸主之。

　　神方。消渴人宜常服之。

　　干地黄（八两） 薯蓣（四两） 茯苓（三两） 山茱萸（五两） 泽泻（四两） 牡丹皮（三两） 附子（三两炮） 桂心（三两）

　　右药捣筛。蜜和丸如梧子大。酒下十丸。少少加。以知为度。忌猪肉冷水芜荑胡荽酢物生葱（范汪短剧深师古今录验必效文仲方等并同）

　　先服八味肾气丸讫。后服此药压之方。

　　黄连（二十分） 苦参粉（十分） 干地黄（十分） 知母（七分） 牡蛎（八分） 麦门冬（十二分去心） 栝蒌（七分一方无余并同）

　　上七味捣筛。牛乳和为丸。如梧子大。并手作丸。曝干。油袋盛用。浆水或牛乳下。日再服二十丸。一方服十五丸。患重者渴瘥后。更服一年以来。此病特慎獐鹿肉。须慎酒炙肉咸物。吃索饼五日一顿。细切精羊肉勿着脂。饱食吃羊肉。须着桑根白皮食。一方云：瘥后须服此丸。一载以上。即永绝根源。此病特忌房室热面并干脯一切热肉粳米饭李子等。若觉热渴。加至二十五丸亦得。定后还依前减。其方神效无比。余并准前方。忌猪肉芜荑。

　　卷第十一

　　将息禁忌论一首

　　夫人虽尝服饵。而不知养性之术。亦难以长生。养性之道不欲饱食便卧。亦不宜终日久坐。皆损寿也。人欲小劳。但莫久劳疲极也。亦不可强所不能堪耳。人不得每夜食。食毕即须行步。令稍畅而坐卧。若食气未消。而伤风或醉卧。当成积聚百疾。或多霍乱。令人暴吐。

　　又不欲触热而饮。饮酒伤多。即速吐之为佳。亦不可当风卧。及得扇之。皆令人病也。才不逮而思之。伤也。悲哀憔悴。伤也。力所不胜而举之。伤也。凡人冬不欲极温。夏不欲穷凉。

　　亦不欲雾露星月下卧。大寒大热大风。皆不用触胃之。五味入口。不欲偏多。偏多则损人腑脏。故曰酸多即伤脾。苦多即伤肺。辛多即伤肝。咸多即伤心。甘多即伤肾。此是五行自然之理。又伤初即不觉。久乃损寿耳。夫吃生肉 。必须日午前即良。二味之中其脍尤腥而冷也。午后阴阳交错。人腹中亦顺天时。不成症积。亦能霍乱矣。夫人至酉戌时后。不要吃饭。

　　若不用洗手面及漱口。令人五脏干枯少津液。又冬夏月不用枕冷物。石铁尤损人。木枕亦损人。

　　纵不损人。及少年之时。即眼暗也。（通按此条虽附消渴后不单言消渴也凡病与不病患俱宜遵之后鱼肉菜米豆等仿此）

　　卷第十一

　　叙鱼肉等一十五件

　　羊肉甚补虚。患风及香港脚不用吃。偶食即生姜和煮。又猪肉兔肉鹑肉牛肉驴马肉大鲤鱼河肫等并禁。不可食之。鹿肉微冷少吃。獐肉温不可炙吃。令人消渴。久吃炙肉。令人血不行。野鸡春月以后不堪吃。鲫鱼长六七寸以上并益人。仍不要生吃。生干脯不可吃。不消化为虫。

　　卷第十一

　　叙菜等二十二件

　　凡冬瓜食之下气。唯香港脚相宜。令人寒中。不可多吃。能下积年药力。甚损人。久服令人虚坏筋骨。莴苣令人寒中。久食节骨头生冷水。令人发鬓白。兰香胡荽芸苔三物。不益人也。甘菊枸杞菜发丹石。少吃即温。多即冷。紫苏薄荷荏叶水苏温中益人。首蓿白蒿牛蒡地黄苗甚益人。长吃首蓿虽微冷。益人堪久服。凡菜皆取熟吃。不可生吃损人。薤虽荤。不同五辛。温中补筋骨可食。葱调诸候。但少吃无妨。多食令人虚冷。韭从二月以后青稍长。煮吃甚补。至四月上旬止不可食。从七月二十日后。即渐堪吃。至九月后冷。兼有土气。萝卜消食下痰 甚宜人。生熟吃俱善。斜蒿不甚益人亦无损。蔓荆作齑令黄堪吃。芥发热动风伤筋骨。蒜伤血损药不可食。葵性滑。夏不堪食。冬曝干。熟时煮用。萝卜作齑下之。利大小肠。醋咸并伤筋骨。尤须节之。不可纵性。

　　叙米豆等九件（茶酒附之） （通按少吃任意犹云小任意吃也）

　　白米甚益人。小豆绿豆白豆并动气。仍下津液。少吃任意。大豆甚下气益人。久服令人身重。荞麦不可食。小麦面吃之令人动热。不可频餐之。大麦面甚益人。性小冷。发癖气。

　　粳米性寒。南中（温湿）茶不可多吃。热温煮桑代之。酒有热毒。渍地黄丹参大豆即得饮之。

　　（以

　　卷第十二

　　疗癖方五首

　　病源夫五脏调和。则营卫气理。营卫气理。则津液通流。虽复多饮水浆。亦不能为病。

　　若摄养乖方。则三焦痞隔。三焦痞隔。则肠胃不能宣行。因饮水浆。便令停滞不散。更遇寒气积聚而成癖。癖者。谓僻侧在于两胁之间。有时而痛是也。其汤熨针石。别有正方。

　　补养宣导。今附于后。养生云：卧觉勿饮水更眠。令人作水 。又云：饮水勿急咽。久成水。又云：举两膝夹两颊边。两手据地蹲坐。故久行之愈伏梁。伏梁者。宿食不消成癖。腹中如杯如盘。宿痈者。宿水宿气癖数生痈。久则肠化为筋。骨变为实。（出第二十卷中）

　　广济疗腹中癖气方。

　　牛膝（八分） 桔梗（六分） 芍药（六分） 枳实（八分炙） 白术（六分） 鳖甲（八分炙）

　　茯苓（八分） 人参（六分） 浓朴（六分炙） 大黄（六分） 桂心（六分） 槟榔（六分）

　　上十二味捣筛蜜和丸。空肚温酒服。如梧子二十丸。日二服。渐加至三十丸。老小微利。忌生冷油腻小豆粘食苋菜醋生葱猪肉。（出第二卷中）

　　千金翼江宁衍法师破癖方。

　　白术（三两） 枳实（三两炙） 柴胡（三两）

　　上三味切。以水五升。煮取二升。分温三服。服三十剂永瘥。忌桃李雀肉。（出第十九卷中）

　　必效疗癖方。

</div>
    <div class="pagination">
<a href="外台秘要_page97.html">上一页</a><span>...</span><a href="外台秘要_page93.html">93</a><a href="外台秘要_page94.html">94</a><a href="外台秘要_page95.html">95</a><a href="外台秘要_page96.html">96</a><a href="外台秘要_page97.html">97</a><span class="current-page">98</span><a href="外台秘要_page99.html">99</a><a href="外台秘要_page100.html">100</a><a href="外台秘要_page101.html">101</a><a href="外台秘要_page102.html">102</a><a href="外台秘要_page103.html">103</a><span>...</span><a href="外台秘要_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
