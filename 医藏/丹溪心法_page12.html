<!DOCTYPE html>
<html>
<head>
    <meta charset="UTF-8">
    <title>丹溪心法 - 第 12 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 12 页/共 50 页</h1>
    <div class="content">　　五味子（五钱） 甘草（二钱半） 五倍子 风化硝（各四钱）上为末，蜜丸。噙化，又云干噙。

　　又方  治咳嗽声嘶者，此血虚火多。

　　青黛 蛤粉上为末。蜜调，噙化。

　　又方  治嗽喘，去湿痰。

　　白术 半夏 苍术 贝母 香附（各一两） 杏仁（去皮尖，炒） 黄芩（各半两）上为末。姜汁打糊丸。

　　治妇人形瘦，有时夜热痰嗽，月经不调。

　　青黛 栝蒌仁 香附（童便浸晒干）上为末。姜蜜调噙化。

　　治一人风热痰嗽。

　　南星 海粉（各二两） 半夏（一两） 青黛 黄连 栝蒌子 石碱 萝卜子（各半两） 皂角炭防风（各三钱）上为末，神曲糊丸服。

　　治劳嗽吐红。

　　人参 白术 茯苓 百合 红花 细辛 五味 官桂 阿胶 黄 半夏 杏仁 甘草白芍 天门冬上锉。水煎。若热，去桂、 ，用桑白皮、麻黄不去节、杏仁不去皮同煎。

　　又方  治嗽血。

　　红花 杏仁（去皮尖） 枇杷叶（去毛） 紫草茸 鹿茸（炙） 木通桑白皮（又云加大黄）上为末，炼蜜丸。含化。

　　嗽烟筒  治痰嗽久远者。

　　佛耳草 款花（二钱） 鹅管石 雄黄（半钱）上为末。铺艾上，卷起，烧烟吸入口内，细茶汤送下。

　　定嗽劫药。

　　诃子 百药煎 荆芥穗上为末，姜蜜丸。噙化。

　　又方  治心烦咳嗽等证。

　　六一散加辰砂服。

　　清金丸  治食积火郁嗽劫药。

　　贝母 知母（各半两，为末） 巴豆（去油膜，半钱）上为末，姜泥丸，辰砂为衣。食后服，每五丸，白汤下。一云青黛为衣。

　　清金丸，一名与点丸，与清化丸同用，泻肺火，降膈上热痰。

　　片子黄芩（炒）上为末，糊丸，或蒸饼丸，梧子大。服五十丸。

　　清化丸 与清金丸同用，专治热嗽及咽痛，故苦能燥湿热，轻能治上。

　　灯笼草（炒）上为末，蒸饼丸。又细末，醋调敷咽喉间痛。

　　又方  治痰嗽。

　　礞石（半两， ） 风化硝（二钱半） 半夏（二两） 白术（一两） 茯苓 陈皮（各七钱半） 黄芩（半两上为末，粥丸。

　　又方  治咳嗽气实，无虚热者可服，汗多者亦用之。

　　粟壳（四两，蜜炒去蒂膜） 乌梅（一两） 人参（半两） 款花（半两） 桔梗（半两） 兜铃（一两） 南星（姜制，一两）上为末，蜜丸弹子大。噙化。

　　苍莎丸  调中散郁。

　　苍术 香附（各四两） 黄芩（二两）上为末，蒸饼丸梧子大。每服五十丸，食后姜汤下。

　　人参清肺散 治痰嗽咽干，声不出。

　　人参（一钱半） 陈皮（一钱半） 半夏（一钱） 桔梗（一钱） 麦门冬（半钱） 五味（十个） 茯苓（一钱）甘草（半钱） 桑白皮（一钱） 知母（一钱） 地骨皮（一钱） 枳壳（一钱） 贝母（一钱半）杏仁（一钱） 款花（七分上水煎，生姜三片。

　　六味地黄丸  见诸虚。

　　千缗汤 坠痰丸  见痰类。

　　肺痿治法，在乎养血、养肺、养气、清金。曾治一妇人，二十余岁，胸膺间一窍，口中所咳脓血，与窍相应而出，以人参、黄 、当归，补气血之剂，加退热排脓等药而愈。

　　〔附录〕《金匮方论》曰：热在上焦者，因咳为肺痿，得之或从汗出，或从呕吐，或消渴小便利数，或从便难，又被快药下利，重亡津液，故寸口脉数，其人咳，口中有浊唾涎沫者，为肺痿之病，其人脉数虚者是。

　　附方  海藏紫菀散  治咳中有血，虚劳肺痿。

　　人参（一钱） 紫菀（半钱） 知母（一钱半） 贝母（钱半） 桔梗（一钱） 甘草（半钱） 五味（十五个） 茯上 咀。水煎。

　　知母茯苓汤  治咳嗽不已，往来寒热，自汗肺痿。

　　甘草 茯苓（各一两） 知母 五味 人参 薄荷 半夏 柴胡 白术 款花 桔梗 麦门冬黄芩（各半两） 川芎（二钱） 阿胶（三钱）上水煎，生姜三片。

　　肺痈已破，入风者不治，用《医垒元戎》搜风汤吐之，或用太乙膏成丸，食后服。收敛疮口，欢树皮白敛煎饮之。合欢，即槿树皮也，又名夜合。

　　〔附录〕肺痈为何？口中辟辟燥，咳即胸中隐隐痛，脉反滑数或数实者，此为肺痈也。

　　附方  桔梗汤  治肺痈咳嗽脓血，咽干多渴，大小便赤涩。

　　桔梗 贝母 当归（酒洗） 栝蒌仁 枳壳（炒） 桑白（蜜炙） 薏苡仁（炒） 防己（一两）甘草节（生） 杏仁（炒） 百合（炙，各半两） 黄 （两半）上 咀。每服五钱，生姜五片，水煎。大便秘，加大黄；小便秘，加木通。

　　团参饮子  治七情及饥饱失宜，致伤脾肺，咳嗽脓血，渐成劳瘵。

　　人参 紫菀 阿胶（蛤粉炒） 百合 细辛 款花 经霜桑叶 杏仁（炒） 天门冬（去心）半夏 五味（各一两） 甘草（半两）上每服四钱，水煎，生姜五片。气嗽，加木香；唾血而热，加生地黄；唾血而寒，加钟乳粉；疲极咳嗽，加黄 ；损肺咳血，加没药、藕节；呕逆腹满不食，加白术；咳而小便多者，加益智；咳而面浮气逆，加沉香、橘皮。

　　卷二

　　劳瘵十七

　　劳瘵主乎阴虚，痰与血病。虚劳渐瘦属火，阴火销烁，即是积热做成。始健，可用子和法，后若羸瘦，四物汤加减，送消积丸，不做肠虚。蒸蒸发热，积病最多，劳病，四物汤加炒柏、竹沥、人尿姜汁，大补为上。肉脱热甚者难治。

</div>
    <div class="pagination">
<a href="丹溪心法_page11.html">上一页</a><span>...</span><a href="丹溪心法_page7.html">7</a><a href="丹溪心法_page8.html">8</a><a href="丹溪心法_page9.html">9</a><a href="丹溪心法_page10.html">10</a><a href="丹溪心法_page11.html">11</a><span class="current-page">12</span><a href="丹溪心法_page13.html">13</a><a href="丹溪心法_page14.html">14</a><a href="丹溪心法_page15.html">15</a><a href="丹溪心法_page16.html">16</a><a href="丹溪心法_page17.html">17</a><span>...</span><a href="丹溪心法_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
