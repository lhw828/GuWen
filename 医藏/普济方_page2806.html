<!DOCTYPE html>
<html>
<head>
    <meta charset="UTF-8">
    <title>普济方 - 第 2806 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2806 页/共 3614 页</h1>
    <div class="content">　　（出千金方）

　　治痈肿痛烦闷。及诸肿痈溃。内有刺不出者。

　　用生楸叶十重贴之。以帛裹令缓急得所。日二易。止痛兼消肿。蚀脓甚良。如冬月先取干者。临用以盐润之。亦可薄削楸皮用之。甚验。

　　又方治大人小儿痈肿。

　　用生猪脑敷纸上贴之。干则易。日三四度。

　　芥末敷方

　　用芥菜子为末。汤和敷纸上贴之。一方猪脂和敷之。一方猪胆和如泥敷之。日三易。

　　又方

　　用白姜石末蒜和捣。敷上。

　　又方

　　捣马鞭草。敷上即头出。

　　治痈方

　　用芫花为末。胶和如粥。敷之肿毒当化为水。

　　治痈

　　以梁上尘灰、葵茎等分。用醋和敷之。

　　又方

　　用人乳和面敷上。比晓、脓血尽出。不用近手。

　　又方

　　用箔金绳烧末。腊月猪脂和敷下畔。即溃。不须针灸。

　　赤小豆方治热毒痈肿散。恶血不尽。烦满。及水肿皮肌胀满。亦可用捣赤小豆。

　　薄涂痈肿上。

　　乌金散治痈疖肿硬。不变色者。

　　用米粉四两。葱白细切一两。同炒黑色。杵为细末。每用看多少醋调。摊纸贴病处。一伏时换一次消。

　　治风毒痈疖

　　以车鳌壳频蘸米醋。炙令赤色。碾为细末。温酒调下。

　　透脓散治诸痈疮及贴骨痈不破者。不用针刀。一服不移时自透。有效验。

　　用蛾口茧一个，单出蛾茧者烧灰。用酒调服即透。切不可两个三个。茧儿一个。只一个疮口。若服两个三个。则两个三个疮口。切勿轻忽。决痈肿以雀卵白、天雄、菟丝子末为丸。空心酒下五丸。

　　治痈肿

　　用蚌粉醋调涂消。

　　治痈肿毒发背腮等疾

　　用赤小豆为末。好鸡子清和。敷之消。一方以新汲水调。敷疮及四旁赤肿处。干落即再敷。

　　治一切疮痈疼痛

　　用酒熬皂角膏。能消肿止痛。

　　鹿角醋方治疮痈肿热毒。

　　用鹿角醋磨敷之。一方用水磨如泥。涂患处。日三五次。亦治痈疽结硬未成脓。

　　治痈肿

　　用乌蔹莓。或生人家篱墙间。俗呼为笼草。取根捣敷之。

　　又方

　　用伏龙肝以醋和作泥。涂于布上贴之。干再敷。一方用蒜和敷之。一方捣筛。合葫研涂痈。甚效。

　　治风痈肿毒赤疣

　　用醋磨都管草根之汁。敷之。

　　治恶痈疖肿破

　　以热酒磨葫、堇草一弹丸。服之。

　　治痈攻肿。若息肉突出者

　　用乌头五枚。以苦酒三升浸三日。洗之。日三。

　　治痈肿毒等

　　用紫石英醋淬。捣为末。生姜米醋煎敷之。磨亦得。

　　治痈未溃及痈肿

　　用栝根、赤小豆等分为末。醋调涂之。

　　又方

</div>
    <div class="pagination">
<a href="普济方_page2805.html">上一页</a><span>...</span><a href="普济方_page2801.html">2801</a><a href="普济方_page2802.html">2802</a><a href="普济方_page2803.html">2803</a><a href="普济方_page2804.html">2804</a><a href="普济方_page2805.html">2805</a><span class="current-page">2806</span><a href="普济方_page2807.html">2807</a><a href="普济方_page2808.html">2808</a><a href="普济方_page2809.html">2809</a><a href="普济方_page2810.html">2810</a><a href="普济方_page2811.html">2811</a><span>...</span><a href="普济方_page2807.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
