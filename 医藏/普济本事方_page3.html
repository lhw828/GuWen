<!DOCTYPE html>
<html>
<head>
    <meta charset="UTF-8">
    <title>普济本事方 - 第 3 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济本事方 - 第 3 页/共 39 页</h1>
    <div class="content">　　卷第一　中风肝胆筋骨诸风

　　防己汤

　　治久风邪入肝脾二经，言语不传。

　　汉防己 防风（去钗股） 桂心（不见火） 附子（炮裂，去皮，各半两） 威灵仙（去苗，洗，三分） 麻黄（半两，去节）

　　上为粗末。每服四钱，水一盏，引子半盏，煎至七分，去滓温服，日三四。引子用竹沥、荆沥、地黄汁各一盏，姜汁半盏，和匀用。

　　上四方庞先生传。

　　卷第一　中风肝胆筋骨诸风

　　木瓜煎

　　治筋急项强不可转侧。

　　宣州木瓜（二个，取盖去穣） 没药（二两，研） 乳香（一分，乳钵坐水盆中，研）

　　上二味，纳木瓜中，用盖子合了，竹签定之，饭上蒸三四次，烂研成膏子。每服三五匙，地黄酒化下，生地黄汁半盏，无灰上酝二盏和之，用八分一盏，热暖化膏。

　　有人患此病，自午后发，黄昏时定。予曰：此患必先从足起。《经》言：十二经络，各有筋，惟足少阴之筋，自足至顶，大抵筋者肝之合也。日中至黄昏，天之阳，阳中之阴也。

　　又曰：阳中之阴，肺也，自离至兑，阴旺阳弱之时。故《灵宝毕法》云：离至干，肾气绝而肝气弱，肝肾二脏受阴气，故发于是时。予授此方，三服而愈。

　　同官歙丞张德操，常言其内子昔患筋挛，脚不能屈伸者逾年，动则令人持抱，求医于泗水杨吉老。吉老云：此筋病也，宜服下三方，服一年而愈。

　　卷第一　中风肝胆筋骨诸风

　　养血地黄丸

　　治筋极。（春夏服之）

　　熟干地黄（酒洒，九蒸九曝，焙干，秤，十分） 顽荆（一分） 山茱萸（五分，连核）

　　地肤子 黑狗脊（炙，去毛净，焙，锉） 白术 干漆（炒令烟出） 蛴螬（干炒） 天雄（炮，去皮） 车前子（各三分） 萆 山芋 泽泻 牛膝（酒浸，水洗，焙干，各一两）

　　上为细末，炼蜜和杵，丸如梧子大。每服五十丸，温酒下，空心夜卧服。

　　卷第一　中风肝胆筋骨诸风

　　羚羊角汤

　　治筋痹肢节束痛。（秋服之）

　　羚羊角（镑） 肉桂（不见火） 附子（炮，去皮脐） 独活（黄色如鬼眼者，去芦，洗，焙，秤，各一两三钱半） 白芍药 防风（去钗股，炙） 芎 （各一两）

　　上为粗末。每服三大钱，水一盏半，生姜三片，同煎至八分，取清汁服，日可二三服。

　　卷第一　中风肝胆筋骨诸风

　　乌头汤

　　治寒冷湿痹，留于筋脉，挛缩不得转侧。（冬服之）

　　大乌头（炮，去皮脐） 细辛（去叶） 川椒（去目并合口，微炒，地上出汗） 甘草（炙）

　　秦艽（洗，去芦） 附子（炮，去皮脐） 官桂（不见火） 白芍药（各等分） 干姜（炮）

　　白茯苓（去皮） 防风（去钗股，炙） 当归（去芦，薄切，焙干，各一两） 川独活（黄色如鬼眼者，去芦，洗，焙，秤，一两三钱半）

　　上为粗末。每服三钱，水一盏半，枣二个，同煎至八分，去滓，空心食前服。

　　凡中风用续命排风风引竹沥诸汤，及神精丹茵芋酒之类，更加以灸，无不愈者。然此疾积习之久，非一日所能致，皆大剂久而取效。唐书载王太后中风，喑默不语，医者蒸黄 数斛以熏之得瘥，盖此类也。今人服三五盏便求效，责医也亦速矣。孟子曰：七年之病，三年之艾，久而后知尔。

　　卷第一　中风肝胆筋骨诸风

　　小续命汤

　　小续命汤并增损法附子（半两，炮，去皮脐） 防风（一两半，去钗股） 黄芩（去皮） 麻黄（去根节）

　　桂（去皮，生用） 甘草（炙） 人参（去芦） 防己 白芍药 芎 杏仁（浸汤，去皮尖，以上各一两）

　　上为粗散。每服五钱，水二盏，姜五片，煎一盏，去滓，非时温服。若骨节烦痛有热者，去附子，倍芍药；精神恍惚者，加茯苓、远志各一两；烦心多惊者，加犀角半两；骨间冷痛者，倍用桂附；呕逆腹胀者，倍人参，加半夏一两；躁闷大便涩者，去附子，倍芍药，入竹沥一合煎；若脏寒下利者，去防己黄芩，倍附子合前成一两，加白术一两。

　　卷第一　中风肝胆筋骨诸风

　　排风汤

　　白藓皮（去心，洗，焙，秤） 芍药（洗，焙） 桂（去皮，不见火） 防风（去钗股）

　　当归（洗，焙） 川芎（洗，焙） 甘草（炙） 杏仁（浸汤去皮尖及双仁者，麸炒令黄） 白术（各二两） 茯神（去皮、木） 麻黄（去根节） 独活（去芦，洗，焙，秤，以上各一两）

　　上件同为末。每服三钱，水一盏半，姜三片，煎至八分，去滓，非时温服。

　　卷第一　中风肝胆筋骨诸风

　　小风引汤

　　防风（去钗股） 独活（去芦，洗，焙，秤） 细辛（去叶） 川芎（洗，焙） 五味子（拣）

　　白茯苓（去皮） 人参（去芦） 白芍药 白术 甘草（炙）

　　上一十味，等分为末。每服三钱，水一盏，姜三片，杏仁五个去尖拍碎同煎等分，非时去滓温服，如加麻黄、苁蓉、附子、当归、羚羊角五物等分，即大风引汤也。

　　卷第一　中风肝胆筋骨诸风

　　《千金方》竹沥汤

</div>
    <div class="pagination">
<a href="普济本事方_page2.html">上一页</a><a href="普济本事方.html">1</a><a href="普济本事方_page2.html">2</a><span class="current-page">3</span><a href="普济本事方_page4.html">4</a><a href="普济本事方_page5.html">5</a><a href="普济本事方_page6.html">6</a><a href="普济本事方_page7.html">7</a><a href="普济本事方_page8.html">8</a><span>...</span><a href="普济本事方_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
