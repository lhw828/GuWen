<!DOCTYPE html>
<html>
 <head>
  <meta charset="utf-8"/>
  <title>
   普济方针灸 - 第 57 页/共 82 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方针灸 - 第 57 页/共 82 页
  </h1>
  <div class="content">
   治气热水身面肿。灸丹田穴三壮。女子禁灸。
　　治水肿如鼓。
　　用大蒜切作钱片。安脐心。次用甘遂为末。同作艾炷灸蒜上。热即易之。每日频灸。其水自下。忌一切毒物。并盐一年。
　　治五水灸法。青水灸肝井。赤水灸心荣。黄水灸脾俞。白水灸肺经。黑水灸肾合。
　　
　　卷十二　针灸门
　　脾疼
　　治脾本虚。令人不乐。穴商丘治脾病身重。穴阴交王氏云。灸患脾疼。服治脾药。反膨胀。不得已。根据考城方。用面裹火炮蓬莪术末。水与酒醋煎服。立愈。已而告人。人亦曰。高良姜末米饮调服。亦作效。后郑教授传一方云。草果延胡索。五苓脂。并没药酒调三两钱一似手拈却草果子五苓脂四味等分为末。此亦平稳药也。有此疾者。宜服之。或不吐不泻。心中疼。甚日轻夜重者。用干盐梅并茶煎服神效。若灸者。宜上脘。中脘。下脘。脾俞。三阴交等穴。
　　治疝癖。脾中急痛。循胁上下抢心。腹痛积聚厥气两乳。穴府舍
　　卷十二　针灸门
　　胃痛
　　治胃气逆。穴鱼际治胃胀不调。胃虚不嗜食。穴水分治胃脘暴痛。穴鬲俞治肠胃不调。腹痛。穴下脘治胃寒胀。穴肾俞治胃中寒。穴胃俞治胃虚胀。穴水分治胃中寒。心腹胀满。胃气不足。恶闻食臭。肠鸣腹痛。食不化。穴三里。
　　治胃热不嗜食。穴下廉 悬钟治胃中弱。食不下。穴心俞治胃气上逆。唾血。穴太渊治胃弱补胃。穴胃俞。灸百壮。
　　治胃寒不能食。食多身瘦。肠鸣腹满。胃胀胃热。穴三里。三十壮。
　　
　　卷十二　针灸门
　　反胃
　　治食饮不化。入腹还出。穴先取下脘。后取三里。泻之。
　　治食饮不化。入腹还出。穴章门治鬲寒。食不下。呕逆。吐食。不得出。穴中庭 中府治吐食。穴胃俞治胸胁支满。心下满。食不下。呕逆。吐食。入腹还出。穴中庭治胃气不足。反胃。穴三里治吐食不留住。穴意舍治吐逆。食不住。穴胃脘。灸百壮。
　　治呕逆不得下食。今日食。明日吐。穴鬲俞。灸百壮。
　　王氏云。有人久患反胃。予与镇灵丹服之。更令服七气汤。遂立能食。若加以炷艾。尤为佳也。老妇人患反胃。饮食至晚即吐出。见其气绕脐而转。予为点水分气海。并侠脐边两穴。
　　他妇只灸水分气海即愈。神效。
　　治反胃食即噎气 灸两乳下各一寸（以瘥为期）。又脐上一寸一十壮。又内踝下二指稍斜向前穴三壮（一云一指）。中脘一穴。在脐上四寸。足三里二穴在脐下三寸。各灸七壮或九壮。其效尤着。
　　
　　卷十二　针灸门
　　食不下
　　治饮食不下。腹中雷鸣。穴魂门治吐逆。饮食不下。穴三焦俞治饮食不下。穴胃仓 意舍 鬲关治呕吐筋挛。食不下。穴胃俞治食不下。喜饮。穴大肠俞 周荣治鬲气食不下。穴中庭 中府治饮食不下。穴鬲关。期门 少商 劳宫治胃弱。食饮不下。穴心俞治鬲寒。食饮不下。腹胁满。胃弱少食。嗜卧。怠惰不欲动。身温不能食。又云主吐食穴鬲俞治食不下。腹中雷鸣。大小便下黄水。穴阳纲治饮食不下。穴紫宫 中庭 胆俞治完谷不化。穴三里 大肠俞 三阴交 下脘 三焦俞 悬枢 梁门治食不化。穴天枢 志室 肾俞治寒中食不化。穴腹哀治水谷不消。腹胀腰痛。吐逆。穴三焦俞治食不化。穴腹哀 太白治不欲食。谷入食不化。穴石门治食不化。不嗜食。夹脐痛。穴天枢 厉兑 内庭治食饮不化。穴章门治寒中伤饱。食饮不化。穴上脘 中脘治胸胁满。食不下。穴中庭治小腹积聚。坚大如盘。胃胀食不消。穴胃脘 三焦俞治食不下。穴志室治食不化。穴太白 公孙治食不下。穴中府 胃仓 承满 鱼际 周荣治食不化。穴中脘 三阴交
　　卷十二　针灸门
　　不能食
　　治脑痛不能食（资生经）。穴然谷治不能食。穴丰隆治饥不能食。穴中极治呕吐筋挛。食不下。不能食。穴胃俞治三焦有水气。不能食。穴维道治不欲食。谷入不化。穴石门治醉酒风。热发不能饮食。呕吐。穴率谷治不能食。腹中气满。吃食无味。穴少商治不能食。穴水分治烦满吐食。腹胀不能食。穴胃俞治胃中寒。气不能食。胸胁满。身瘦。鬲上逆气闷热。穴大肠俞。灸二七壮。小儿减之治腹满不能食。胃气不足。反胃不能饮食。肠癖。脏腑积聚。及饮食不消。寒热。穴三里治不能食。胸中满。膈上逆气闷热。灸心俞二七壮。小儿减之。
　　
　　卷十二　针灸门
　　不嗜食
　　治不嗜食（资生经）。刺然谷多见血。使人立饥。
　　治不嗜食。穴隐白 然谷 脾俞 内庭治食不化。不嗜食。挟脐急。穴天枢 厉兑 内庭治身黄有微热。不嗜食。穴中封治饮食不化。入腹还出。热中不嗜食。若吞而闻食臭。伤饱。身黄。酸疼羸瘦。穴章门治上气呕吐。支满不嗜食。穴肺俞治腹痛不嗜食。穴胃俞 脾俞治不嗜食。穴地机 阴陵泉 水分 幽门 小肠俞治六腑气寒。不嗜食。穴下脘治胃热不嗜食。穴下廉 悬钟治病饥不欲食。穴阴交治腹满。中焦客热不嗜食。心腹胀满。胃热不嗜食。穴悬钟治不嗜食。穴阳纲治胃虚胀不嗜食。穴水分资生经云。不嗜食有数端。有三焦客热不嗜食。有胃热不嗜食。有胃寒不嗜食。有六腑气寒不嗜食。宜随证用药治之。而针灸者。亦当知补泻之法可也。史记。杨虚侯病甚。众医皆以为蹶。太仓公诊脉。以为痹根。左右胁下大如覆杯。令人喘逆气。不能食。病得之内。即以火脐。粥且饮。六日气下。即令更服丸药。出入六日。病已。然则人之不能食。亦有患痹而得者。概曰。胃有寒热。则不可也。
　　扁鹊治心风腹胀满。食不消化。四肢羸露。不欲食。穴灸心俞 肝俞治心痛不嗜食。穴曲泉治心痛不嗜食。通身浮肿。男子如蛊。女子如妊娠。五指端尽痛。足不得履地。宜灸针千金云。忽忽喜忘。身体腰脊如解。大便难。小便不利。足冷至膝。咽中痛。不可纳食。喑不能言。衄不止。穴涌泉治食多。身瘦。泄利。体重。四肢不收。腹痛不嗜食。穴脾俞治胃寒。腹胀不嗜食。羸瘦。穴胃俞
　　卷十二　针灸门
　　食气
　　治食气恶闻食臭。穴三里治食气。穴大杼治吃食无味。穴百会 少商治身重不得食。食无味。心下虚满。时时欲下。喜卧。穴针胃脘 太仓（又服建中汤及平胃丸良）
　　卷十二　针灸门
　　食多
　　治食饮多身瘦。穴脾俞治食多身瘦。穴肾俞治胃中寒胀。食多身瘦。穴胃俞 肾俞治食多身瘦。穴脾俞 大肠俞
　　卷十三　针灸门
　　虚损
　　治脏腑虚乏。下元冷惫等疾（资生经）。穴灸丹田。人有常言。七七之数。是旁太岁压本命。
　　六十有一。是太岁压本命。人值此年。多有不能避者。是固然矣。然传不云。吉人吉其凶者乎。尝观素问。以六八之数。为精髓竭之年。是当节其欲矣（千金云。年五十者。一月一泄要之至四十八盒饭根据此）。
　　千金载素女论。年六十者。闭精勿泄。是欲当绝矣。宜节不知节。宜绝不能绝。坐此而丧生盖自取之。岂岁之罪哉。人无罪。岁则虽有孽。犹可违矣。所谓吉其凶者如此。虽不灸丹田可也（丹田可灸七七壮。或三五百壮）。
　　治阳气虚惫。失精绝子。灸中极。中极一名气原。盖气之原也。人之阳气虚惫者。可不灸此以实其气耶（按难经云。丹田一名中极。言丹田取人之身上下四旁最为中间也。故名为极。
　　此亦曰中极。其去丹田只一寸。虽未居丹田之最中。然不中不远矣）。
　　治胃寒。心腹胀满。胃气不足。恶闻食臭。肠鸣腹痛。食不能化。
　　秦承祖云。诸疾皆治。华佗云。疗五劳羸瘦。七伤虚乏。胸中瘀血。乳痈。明堂云。人年三十以上。若不灸三里。令人气上冲目。千金云。治阴气不足。小腹坚。热病汗不出。口苦壮热。身反折。口噤。腰痛。不可顾。胃气不足。久泄利。食不化。胁下支满。不能久立。狂言狂歌妄笑。恐怒大骂。霍乱遗尿。失气阳厥。凄凄恶寒。穴三里。
　　凡此等疾。皆刺灸之。多至五百壮。少至二三百壮。
　　资生经云。短剧云。四肢但去风邪。不宜多灸。七壮至七七壮止。不得过随年数。故铜人于三里穴。止云灸三壮。针五分而已。明堂上经乃曰。日灸七壮。至百壮。亦未为多也。至千金方则云。多至五百壮。少至二三百壮。何其多也。要之。日灸七壮。或灸炷甚小。可至二七壮。数日灸至七七壮止。灸疮既干。则又报灸之。以合乎若要安丹田。三里不曾干之说可也。必如千金之壮数。恐犯短剧之所戒也。予向有香港脚疾。遇春则足浮肿。夏秋尤甚。至冬则肿渐消。偶夏间根据素问注所说穴之所在。以温针微刺之。翌日肿消。其神效有如此者。
　　缪刺且尔。况于灸乎。有此疾者。不可不知。此。不止治足肿。诸疾皆治之。
　　治久冷伤惫脏腑。泄利不止。中风不省人事等疾。灸神阙。
　　王氏云。旧传有人年老而颜如童子者。盖每岁以鼠粪灸脐中一壮故也。予尝患溏利。一夕灸三七壮。则一夕不如厕。连灸数夕。则数夕不如厕。足见经言主泄利不止之验也。又予年逾壮。觉左手足无力。偶灸此穴而愈。后见同官说。中风人多灸此穴。或百壮。或三五百壮皆愈。而经又言主中风。此也。
　　治脏气虚惫。真气不足。一切气疾。久不瘥者。灸气海。
　　人身有四海。气海。血海。髓海。水谷之海。是也。而气海为第一。气海者。元气之海也。
　　人以元气为本。元气不伤。虽疾不害。一伤元气。无疾而死矣。宜频灸此穴。以壮元阳。若必待疾作而后灸。恐失之晚也。
　　治男子脏气虚惫。真气不足。一切气疾久不瘥。不思饮食。全无气力。燔针。针任脉气海一穴。针入五分。可灸百壮。次以毫针。针足阳明经三里二穴。
　　治虚劳喘嗽。灸脊骨从上第五椎下间。神庭穴百壮。
　　治虚劳羸瘦。肾虚。水脏久冷。小便浊出精。阴中痛。五劳七伤。虚惫。足寒如冰。身肿如水。穴肾俞难经疏云。夹脊骨有二肾。在左为肾俞。在右为命门。言命门者。性命之根本也。其穴与脐平。凡灸肾俞者。在平处立。以杖子约量至脐。又以此杖子当背脊骨上量之。知是与脐平处也。然后相去各寸半取其穴。则是肾俞穴也。更以手按其陷中。而后灸之。则不失穴所在矣凡灸以随年为壮。灸固有功。然亦在人涵养之如何耳。人当爱护丹田。吾既于既效方论之详矣。而妻外家之残害。盖未之及也。君子偕老之序曰。夫人淫乱。失事君子之道。故陈人君之德。服饰之盛。宜与君子偕老也。宜偕老而不至偕老。夫人之罪多矣。故诗人以是刺之。
　　意可见矣。至于士大夫志得意满。不期骄而骄。至侍外家数十人。少亦三五辈。淫言亵语。不绝于耳。不能自克。而淫纵其欲者。多矣。为内子者。恬不之怪。人问之。则曰。自母言之则为贤母。自我言之。未免乃为妒妇人也。人或以此多之。即其夫亦称其贤而不妒。又孰知其不妒。乃所以为祸之阶欤。虽然二南之化。至于无妒心而止。今而言此。岂求异于诗人耶。是不然。古人十日一御。男子彼之不妒者。盖使媵外家得备十日一御之数耳。不妒则同。
　　其所以不妒则异。吾故表而出之。以为夫妇之戒。固非故求异于诗也。
　　治失精五脏虚竭（但是虚乏冷极。皆宜灸）。穴曲骨。灸五十壮。
　　治骨髓冷疼。穴上廉灸七十壮。
　　难经疏八会曰。府会中脘。治府之病。脏会章门。脏病治此。筋会阳陵泉。筋病治此。
　　髓会绝骨。髓病治此。血会鬲俞。血病治此。骨会大杼（禁灸）。骨病治此。脉会太渊。脉病治此气会 中。气病治此。然则骨髓有病。当先大杼绝骨而后上廉可也。
　　治膀胱三焦津液少。大小肠寒热。或三焦寒热。穴小肠俞。灸五十壮。
　　治三焦膀胱肾中热气。穴水道。灸随年壮。
　　治羸瘦虚损。梦中失精。上气咳逆。发狂健忘等疾。穴膏肓俞。
　　膏肓俞无所不疗。而古人不能求其穴。是以晋景公有疾。秦医曰缓者视之曰。在肓之上膏之下。攻之不可。达之不及。药不至焉。不可为也。晋侯以为良医。而孙真人乃笑其拙。为不能寻其穴而灸之也。若李子豫之赤龙丹。又能治其膏肓上。五音下之鬼。无待于灸也。是缓非特拙于不能灸。亦并无杀鬼药矣。其亦技止于此哉。
　　治五脏虚劳。小腹弦急胀热。及五脏痼冷。肾风虚寒。失精。小便浊难。穴灸肾俞五十壮。老小损之。若虚冷者。可至百壮。横三间寸灸之。
　　治虚劳。阴中疼痛。溺血。泄精。穴灸列缺五十壮。又灸横骨五十壮。又云。治五脏虚竭。又灸大赫三十壮。
　　治虚劳失精。筋挛阴缩入腹。相引痛。灸中封。五十壮。
　　治颜色焦枯。劳气失精。肩臂痛不得上头。灸肩 。百壮。
　　治失精筋挛。阴缩入腹。相引痛。穴灸四满各五十壮。大人加之。小儿随年壮。此二穴喉肿厥逆。五脏所苦。鼓胀并主之。
　　治虚劳腰脊冷疼。溺多白浊。穴灸脾募百壮。又灸三焦俞百壮。又灸章门百壮。
　　治怯劳伤等疾。
　　先以蜡打线一条。于患人头匝转以两眉心为则。截断。用铜钱一个。穿上套于颈上。取咽喉为中。转钱向背。钱眼中正突用墨点。却以蜡闭门。合口横纹为则寸截断分中墨点两旁是穴灸二七壮。须以病患两脚取齐。以蜡线从脚后跟围过。至两脚大拇指截断。以钱一文。穿上。亦行套于颈上。取咽喉为中。转钱向背脊钱眼。取中。
　　治诸虚劳。少腹坚。绞痛难忍。及阴缩困笃欲死。及阴阳易。疗丈夫得妇人阴易之病。
　　若两房室者。穴灸阴头一百壮便瘥。可至三百壮。皆愈。其良无此比。后生子如故。无妨。又男子初觉。便灸阴头三七壮（若已尽。甚至百壮即愈。眼息无妨阴道疮复如常）。
　　治脑虚冷脑衄。风寒入脑。久远头疼等疾。穴宜灸囟会。
　　王氏云。年逾壮。寒夜观书。每觉脑冷。饮酒过量。脑亦疼甚。后因灸此穴而愈。有兵士患鼻衄不已。予教令灸此穴即愈。有人久患头风。亦令灸此穴即愈。又云。主鼻塞不闻香臭等疾。故予书此。以补其治疗之阙。然以脑户不宜针。观之囟会。亦不宜针。针经止云八岁以下不宜针。恐未尽也。
　　治饮食不息。心腹膨胀。面色萎黄。世谓之脾肾病者。穴宜灸中脘。
　　资生经云。诸葛亮夙兴夜寐。罚至二十皆亲览。而所啖食不至升。司马仲达知其将死。
　　既而亮卒。仲达追之。杨仪反旗鸣鼓。若将拒焉。仲达乃退不敢逼。百姓为之谚曰。死诸葛走生仲达。仲达闻之曰。吾便料生。不便料死故也。其曰料生。盖料其事多。而食不如前。死之兆也。食不如前。仲达且知孔明之且死。今人饮食减少。是胃气将绝。不可久生矣。方且常食服丹石。使愈难克化。服峻补药。使脾胃反热。愈不能食矣。初不知灸中脘等穴。以壮脾胃。亦惑之甚也（难经云人以胃气为本。释旨云。言五脏。皆以胃气为本。胃者。水谷之府人须养胃气则生也。然则欲全生者。宜灸胃脘）。
　　
　　卷十三　针灸门
　　肾虚
　　治肾虚水脏久冷（资生经）。穴肾俞治肾虚消渴。穴中膂肾俞治肾气。穴阳跷治小肠气不足。面无颜色。穴下廉治小肠气。 癖气发时。腹痛若刀刺。不可忍者。并妇女本脏气血癖走疰刺痛。或坐卧不得或大小便不通。不思饮食（一云治寒疝。小肠气发牵连外肾大痛。肿硬如石）。于左右脚下第二指。第一节曲纹中。灸十壮。艾炷如赤豆大。甚验。
　　资生经云。治小肠气方甚多。未必皆效。成方夺命散。良方仓猝散。皆已试之有效者。
　　有一兵患小肠气。根据此方灸足第二指下文五壮略效。而再发。恐壮数未多也。予尝以镇灵丹十粒与之。令早晚服五粒而愈。灸固善于药。若灸不得穴。又不如药相当者见效之速。且灸且药方为当尔。近传一粒圣散。用干全蝎七枚。缩砂仁二七枚。炒茴香一钱。为末。分三服。
　　热酒调下。和滓空心服。此疾是小肠受热。蕴积不散。久而成疾。服此立效。虽未试用。以其说有理。故附于此。有士人年少觅灸梦遗。为取肾俞令灸而愈。则不拘老少。肾皆虚也。
　　古人云。百病皆生于心。又云。百病皆生于肾。心劳生百病。人皆知之矣。肾虚亦生百病。
　　人未知也。盖天一生水。地二生火。肾水不上升。则心火不下降。兹病所由生也。人不可不养心不爱护肾乎。
　　
　　卷十三　针灸门
　　劳瘵
　　治丈夫五劳七伤六极。腰痛。大便难。小便淋沥。腹胀下利食泄（资生经）。穴中治五劳羸瘦。七伤乏力（明堂云。五劳虚乏。四肢羸瘦）。穴三里治五劳七伤。穴肩井治五劳七伤。温疟 疟疰背膊急。胫项强。风劳食气。穴大椎治寒热喘满。虚烦口干。传尸。骨蒸劳热。肺痿咳嗽。穴肺俞治虚劳肺痿。劳损痿黄。五尸走注。项强及疗劳损虚乏。穴魄户治五劳。四肢力弱虚乏（秦承祖法）。穴支正治劳损虚乏不得睡。穴治背痛身热。穴下焦俞治但是虚乏冷极。灸曲泉治冷病面黑。肌体羸瘦。四肢力弱。小腹气积聚。贲豚腹弱。绕肠欲死不知人。五脏气逆上攻。穴气海治羸瘦虚损。梦中失精。无所不疗。穴膏肓俞治虚劳羸瘦。耳聋肾虚。水脏久冷。腰疼。心腹膨胀。胁满引小腹痛。目视KT KT 。少气溺血溲浊出精。阴痛五劳七伤。虚惫。脚膝拘急。好独卧。足寒如冰。头重身热。振栗。腰中四肢淫泺。洞泄。食不化。身肿如水。又疗身寒热。食多身羸瘦。面黄黑。目KT KT 。及女人久积冷气成劳。穴肾俞治劳疾羸瘦体热。颈项强。穴脑空治伤饱。身黄羸瘦。穴章门治食不为肌肤。穴漏谷治日见羸瘦。穴下脘治羸瘦。穴下脘 胃俞 脾俞 下廉治久劳怯。手足心壮热。多盗汗。精神困顿。骨节寒疼。咳嗽渐吐脓血。肌瘦面黄。减食少力。
  </div>
  <div class="pagination">
   <a href="普济方针灸_page56.html">
    上一页
   </a>
   <span>
    ...
   </span>
   <a href="普济方针灸_page52.html">
    52
   </a>
   <a href="普济方针灸_page53.html">
    53
   </a>
   <a href="普济方针灸_page54.html">
    54
   </a>
   <a href="普济方针灸_page55.html">
    55
   </a>
   <a href="普济方针灸_page56.html">
    56
   </a>
   <span class="current-page">
    57
   </span>
   <a href="普济方针灸_page58.html">
    58
   </a>
   <a href="普济方针灸_page59.html">
    59
   </a>
   <a href="普济方针灸_page60.html">
    60
   </a>
   <a href="普济方针灸_page61.html">
    61
   </a>
   <a href="普济方针灸_page62.html">
    62
   </a>
   <span>
    ...
   </span>
   <a href="普济方针灸_page58.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
