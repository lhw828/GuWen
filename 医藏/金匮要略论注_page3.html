<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 3 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 3 页/共 20 页</h1>
    <div class="content">　　甘草防心汤方
　　甘草【四两炙】黄芩【三两】　干姜【三两】　半夏【半升】　黄连【一两】大【十二枚劈】人参【三两】
　　右七味以水一斗煮取六升去滓再煎取三升温服一升日三服
　　参雄薰方
　　苦参一升以水一斗煎取七升去滓熏洗日三　雄黄一味为末筒瓦二枚合之烧向肛熏之
　　病者脉数无热防烦黙黙但欲卧汗出初得之三两日目赤如鸠眼七八日目四眦黒若能食者脓已成也赤豆当归散主之
　　注曰此言人病湿热侵隂有类于狐惑而加甚者故继狐惑证而曰病者乃槩词如惊悸篇中论瘀血先提病人病者起非即指狐惑病也观后用药絶不同于治狐惑可知矣谓脉数隂分热也无热不在表也更防烦黙黙但欲卧汗出隂分热可知但初得之仅止于热故二三日目赤如鸠眼目通于厥隂热气乘之故赤鸠鸽也七八日热极而肌伤则四眦黒火乘胃则反能食肌伤则脓故曰脓已成也然狐惑但欲眠此言欲卧则昏然欲睡乃邪独乘隂而更甚矣药用赤豆当归者赤小豆善去湿而觧毒清热当归辛散主下焦隂分之病故以此引豆入血分而去其湿热毒非补之也
　　赤豆当归散方
　　赤小豆【三升浸令毛出曝干】　当归【十两】
　　右二味杵为防浆水服方寸匕日三服
　　阳毒之为病面赤班班如锦纹咽喉痛唾脓血五日可治七日不可治升麻鳖甲汤主之
　　注曰内经云伤于寒皆为热病然邪在阳经久而炽盛则为毒矣故有阳毒之病其病乃热荣卫结于胃上于咽喉总是阳热故炽于上焦而肝脾之隂不交面者阳明之气所注故火热盛而面赤班班如锦也咽喉虽有隂阳之分大火所冲玉石无分故咽喉俱痛也阳经热盛心火并之心主血则化而为脓病在上焦故唾也阳毒病甚虽非伤寒传经之比然人身经脉递运五日经气未徧故可治七日则隂阳经气已周而再行故不可治药用升麻鳖甲汤此热抟气血不可直折故以升麻合生甘草升散热毒为主而以雄黄觧毒为臣鳖甲当归以理其肝隂为佐蜀椒导其热气为使非阳毒反起于隂经而用鳖甲也盖治病之法病在阳必兼和其隂即兵家伐魏救赵之法耳亦即所谓病见于阳以隂法救之也然非补也
　　隂毒之为病面目青身痛如被杖咽喉痛五日可治七日不可治升麻鳖甲汤去雄黄蜀椒主之
　　注曰寒邪直中隂经久而不觧则为毒矣故有隂毒之病其病乃直中于肾浸肝脾寒气凛烈所至疼痛面目者肝脾之精所及也土受寒侵木乃乗之故色青寒侵肌肉与卫气相争故痛如被杖咽喉亦痛者少隂脉上至咽故有伏寒者咽必痛喉虽属阳痛甚则气相应也然邪总以相传而深深则难治故亦曰五日可治七日不可治药用升麻鳖甲独去蜀椒雄黄者盖隂邪为毒虽隂亦有隂燥之气则温之无益即攻之亦偏而鲜济故去蜀椒之温雄黄之猛而但以鳖甲当归走肝和隂以止痛升麻甘草从脾升防以化其寒谓直折而有刚燥之患不若辛平而得散觧之功也
　　升麻鳖甲汤方
　　升麻【二两】　蜀椒【一两炒去汗】雄黄【五钱研】甘草
　　当归【一两】　鳖甲【手指大一片炙】
　　右六味以水四升煮取一升顿服之老小再服出汗隂毒去蜀椒雄黄











　　金匮要畧论注卷三
　　钦定四库全书
　　金匮要畧论注巻四　　　　汉　张机　撰
　　嘉兴徐彬　注
　　疟病
　　师曰疟脉自数者多热迟者多寒小者下之差迟者可温之者可发汗针灸也浮大者可吐之数者风发也以饮食消息止之
　　注曰疟者半表里病而非骤发之外病也故内经曰夏伤于暑秋必痎疟又曰先伤于寒后伤于风为寒疟又曰先伤于风后伤于寒为温疟又曰在皮肤之内膓胃之外唯其半表里则脉必出于盖者东方甲木之气经属少阳乃伤寒之隂脉而杂证之阳脉也证在表里之界脉亦在隂阳之间故曰疟脉自自者谓感有风寒而脉唯自也于是脉既有一定之象而兼数为热兼迟为寒此其大纲也若治之法亦寒脉也小则内入矣盖脉以大者为阳则小而内入者为隂隂不可从表散故曰下之愈迟既为寒温之无疑【不沉】寒脉而非隂脉非隂故可发汗针灸也疟脉槩而忽浮大知邪髙而浅髙者越之故曰可吐虽然半表里者少阳之分也少阳病禁汗吐下而疟何独不然乃仲景亦出汗吐下三法谓邪有不同畧傍三法以为驱邪之出路非真如伤寒之大汗吐下也不独汗吐下不可恃邪既留连难出即药亦不可恃矣故仲景既曰数者多热又申一义曰数者风发也以饮食消息止之见多热不已必至极热热极生风风生则肝木侮土而传其热于胃坐耗津液阳愈偏而不返此非可徒求之药须以饮食消息止其炽热即梨汁蔗浆生津止渇之属正内经风于内治以甘寒之防也
　　病疟以月一日发当以十五日愈设不瘥当月尽觧如其不瘥当云何师曰此结为症瘕名曰疟毋急治之冝鳖甲煎丸
　　注曰疟邪居少阳之分不内不外此卫气所往还也卫行隂阳疟邪慿之更实更虚则正邪之相胜自不外天之隂阳为消长天气以半月而更天气更则人身之气亦更不则天人之气再更其疟邪纵盛亦强弩之末矣故曰以月一日发当以十五日愈设不瘥当月尽解谓月自亏而圎自圎而亏又进而生魄则天气之生亦可知自满而空自空而满又退而减则邪气之消亦可知设又不瘥则正气渐充而不受邪乃从脇肋肝分假物成形故曰此结为症瘕然前此邪无依据隂阳变易愈日可期既有症瘕则邪凭之以自固而邪反有根故曰疟母既可自无而有则必自防而巨将邪胜正消漫无愈期故曰急治之药用鳖甲煎者鳖甲入肝除邪飬正合鍜灶灰所浸酒去瘕故以为君小柴胡桂枝汤大承气汤为三阳主药故以为臣但甘草嫌柔缓而减药力枳实嫌破气而直下故去之外加干姜阿胶助人参白术养正为佐瘕必假血依痰故以四虫桃仁合半夏消血化痰凡积必由气结气利而积消故以乌扇葶利肺气合石苇瞿麦清邪热而化气散结血因邪聚则热故以牡丹紫葳去血中伏火膈中实热为使千金方去鼠妇赤硝而加海藻大防以软坚化水更妙
　　鳖甲煎丸方
　　鳖甲【十二分炙】乌扇【三分烧】黄芩【三分】柴胡【六分】
　　鼠妇【三分熬】干姜【三分】大黄【三分】芍药【五分】
　　桂枝【三分】葶【一分熬】石韦【三分去毛】厚朴【三分】
　　牡丹【五分去心】瞿麦【二分】紫葳【三分】半夏【一分】
　　人参【一分】防虫【五分熬】阿胶【三分炙】蜂窠【四分炙】
　　赤硝【十二分】蜣螂【六分熬】桃仁【二分】
　　右二十三味为末取鍜灶下灰一斗清酒一斛五斗浸灰俟酒尽一半着鳖甲干中煮令泛烂如胶漆绞取汁纳诸药煎为丸如梧桐子大空心服七丸日三服
　　师曰隂气孤絶阳气独发则热而少气烦手足热而欲呕名曰瘅疟若但热不寒者邪气内蔵于心外舍分肉之间令人消烁脱肉
　　注曰此即节畧内经肺素有热而偶受风寒内蔵于心外舍分肉但热不寒之瘅疟也故仲景似叙似释曰肺热气实及发时阳盛总是隂气孤絶则阳气独发独发则热甚热甚则伤气而少气气少而热不散则烦寃隂絶则手足热烦寃不已则呕此瘅疟所由名也若但热不寒之故乃独发于阳气不及隂则病全在阳上焦受之上焦唯心与肺但热故知邪气内蔵于心热及肌肤故知外舍分肉壮火食气故知必消烁脱肉然则心气既热不先烁肺而为外热何也盖肺气素实邪自外来故曰蔵于心与心虚而热収于内者不同故不能烁肺但外热然至消烁脱肉则久而渐及肺矣
　　温疟者其脉如平身无寒但热骨节疼烦时呕白虎加桂枝汤主之
　　注曰内经论疟除痎疟为槩言止有先寒后热先热后寒及但热不寒三项故止有寒疟温疟痹疟三名其温疟二叚似有浅深之分不知先热之疟不恒有因与寒疟辨先后复提在前乃即冬邪蔵肾而发必先热者也非另有先伤于风在皮肤肠胃间与后伤之寒亦在皮肤肠胃间而发时絶异冬伤于寒之温疟也然则先热之温疟其热多正与瘅疟同一机局故仲景总挈一温疟二字而下所注则身无寒但热骨节疼烦时呕皆瘅疟之证但曰脉如平以比疟脉自者有别谓冬不蔵而受邪之温疟与肺素有热而加外感之瘅疟皆邪不専少阳故主以白虎加桂枝汤是从太阳阳明之例为治而専清上焦之热也温疟较瘅疟似【阙】发于肾不冝専治上焦不知温疟遇暑汗泄邪气与汗皆出则既出之余邪亦唯治上焦表分为急矣盖邪原自表来则从表驱出之为正耳不然仲景温疟二字谓指先热之温疟则冬伤肾之温疟仲景岂真列之虚损而不出方乎此之温疟方若谓専指冬伤肾之温疟故不明言治瘅疟岂瘅疟非疟而不出方乎
　　白虎加桂枝汤方
　　知母【六两】石膏【一觔】甘草【二两炙】粳米【二合】桂【去皮三两】右五味以水一斗煮米熟汤成去滓温服一升日三服一云右剉毎五钱水盏半煎至八分去滓温服汗出愈
　　疟多寒者名曰牡疟蜀漆散主之
　　注曰先寒后热既为寒疟乃有心气素虚外邪袭之挟有形之涎为依傍邪困心胞气不能透肌表而多寒者盖先伤无形之寒邪复内入并涎为有形之寒寒实伤心故名牡疟心为牡蔵故也后人以单寒为牝误也唯无形之寒挟有形之涎则心胞内之邪为外所困而不能出故以蜀漆劫去其有形之涎盖常山能吐疟而蜀漆为常山之苖性尤轻虚为功于上也云母甘平能内除邪气外治死肌有通达心脾之用龙骨収湿安神能固心气安五臓故主以蜀漆而以二药为佐也
　　蜀漆散方
　　蜀漆【洗去腥】　云母【烧二日夜】　龙骨【等分】
　　右三味杵为散未发前以浆水服半钱匕　温疟加蜀漆半分临发时服一钱匕
　　附外台秘要三方
　　牡蛎汤治牡疟
　　牡蛎【四两】　麻黄【四两去节】　甘草【二两】　蜀漆【三两】
　　右四味以水八升先煮蜀漆麻黄去上沫得六升内诸药煮取二升温服一升若吐则勿更服
　　注曰牡疟槩由邪扰心胞使君火不能外达故以牡蛎之盐寒软坚防结兼能安肾而交心者为君仍以蜀漆吐其邪而加麻黄甘草以助外达之势柴胡去半夏加括蒌根汤治疟病发渇者亦治劳疟
　　柴胡【八两】人参　　黄芩　　甘草【各三两】
　　蒌根【四两】生姜【二两】　大【十二枚】
　　右七味以水一斗二升煮取六升去滓再煎取三升温服一升日二服
　　注曰伤寒论寒热往来为少阳邪在半表里故也疟邪亦在半表里故入而与隂争则寒出而与阳争则热此少阳之象也是谓少阳而兼他经之证则有之谓他经而全不渉少阳则不成其为疟矣所以小柴胡亦为治疟主方渇易半夏加括蒌根亦治少阳成法也攻补兼施故亦主劳疟
　　柴胡桂姜汤治疟寒多防有热或但寒不热服一剂如神
　　柴胡【半】　桂枝【三两去皮】干姜【二两】　括蒌根【四两】
　　黄芩【三两】　甘草【二两炙】　牡蛎【二两熬】
　　右七味以水一斗煮取六升去滓再煎取三升温服一升日三服初服防烦复服汗出便愈
　　注曰胸中之阳气散行于分肉之间今以邪气痹之则外卫之阳欝伏于内守之隂而血之痹者既寒凝而不散遇卫气行阳二十五度而病发其邪之入荣者既无外出之势而荣之素痹者亦不出而与阳争所以多寒少热或但寒不热也小柴胡本隂阳两停之方寒多故加桂枝干姜则进而从阳痹着之邪可以开矣更加牡蛎以耎其坚垒则隂阳豁然贯通而大汗觧矣所以云一剂如神也此喻师之论妙极故全録之
　　论曰疟之发也内经先言水气与卫气并居又言邪客于风府是风府为邪客之所而卫气中未尝无并居之邪也不知邪气与卫气不得浑言且甚恶其并何也盖卫气与邪相并则病作与邪相离则病休并于隂则寒并于阳则热离于隂则寒已离于阳则热已故王宇泰谓寒多者冝升其阳不并于隂则寒自已热多者冝降其隂使不并于阳则热自已寒热交作者一升一降而以渗利之药从中分之使不交并则愈因制一主方柴胡一钱五分升麻葛根防风羗活各五分俱甘辛气清使升阳气离于隂而寒自已知母一钱石膏三钱黄芩五分俱性寒下行引隂气下降使离于阳而热自已猪苓一钱五分分利隂阳使不交并川山甲一钱引诸药出隂入阳穿走经络姜制厚朴一钱以利气三和麯一钱五分以行痰主此加减所投輙验又有病疟二年子和谓隂阳之相移必四末始于是坚束其处决去其血使邪往而不得并立愈予见小儿胎疟不能药因思内经有塞其空窍之法空窍谓胸中也乃令未来之前用水晶糖一两顿服贮中堵截相并之路无不立效此何也隂阳交并而疟发固为治疟圎机而不知相并之地起于四末防于中脘此圎中之圎也实出前哲所不逮故附志以详病机
　　又论曰仲景治疟皆以抉去其邪为急然实有痛气留连久而正衰不能逐邪者故立斋谓凡人久疟诸药不效以补中益气内加半夏用人参一两煨姜五钱不截之截此至论也余见贫人无力服参令将黄茋白术当归何首乌橘红等分以生姜自然汁为丸不问邪之清否服三四觔百不失一盖仲景治骤病此则治久病之理也至于三日疟以子午卯酉为少隂疟寅中己亥为厥隂疟辰戌丑未为太隂疟固也然又有昼夜之分焉丹溪治两人疟皆发于寅申己亥日一发于己而退于申谓昼发者乃隂中之阳病冝补气觧表与小柴胡倍柴胡人参加苍白术青陈皮川芎葛根一发于亥而退于寅谓夜发者为隂中之隂病冝补血疏肝用小柴胡合四物汤加青皮各与十贴加姜煎于未发前一时每日一贴服至八贴同日大汗而愈其辨别隂阳之妙实能补仲景所不逮然此皆疟气之渐深故有三隂之说非疟邪皆自外至而初起即属五臓之理若属五臓则非表药可愈所以内经有五臓疟之说














　　金匮要畧论注卷四
　　钦定四库全书
　　金匮要畧论注卷五　　　　汉　张机　撰
　　嘉兴徐彬　注
　　中风厯节
　　夫风之为病当半身不遂或但臂不遂者此为痹脉防而数中风使然
　　注曰此论轻重不就风病详其出证重在半身与臂辨其重与不重庶不至误治也谓风之为病原由阳虗而有风以袭之阳虚则痹此一肢一节矣即云各
　　入其门【阙】　　　　　风不及全体亦当半身不遂不遂者不用也若但臂不遂譬如树之一枝何闗全体阳气乎故曰此为疟痹者闭也不仁也谓一节之气偶闭而不仁也于是证之于脉必防而数防者阳之防也数者风之数也曰中风使然谓风乗虚入而后使之半身不遂也
　　论曰仲景于冬时伤寒治分寒伤荣风伤卫及风寒两伤而篇名贯之以伤寒盖冬不蔵精致寒侵肌骨而杀人最防其间不无伤风者统之以寒谓风不足以杀人实冬寒之易于杀人也其论中风既専属风而仍不外寒为言盖邪之以渐着人皮肤虽槩由风而风即挟寒故统之以风谓三时之寒未即杀人渐深之风乃杀人于不觉也故仲景于首叚掲中风二字以脉防而数为正虚邪盛之主象第二叚即论浮之为寒者而次之以侯氏黒散为邪未侵于心者示人以填塞空窍之法与建中之理相类也第三叚即论迟缓之为风者而次之以风引汤为除热之方示人以风之善行数变为瘫癎者必由于热与白虎之意相类也又次之以防巳地黄汤为热已侵于心者而示人以清心安神之法与必先救里之理相类也然中风病不论寒多风多大槩由于虚故首尾不脱虚字而浅深则自不同耳
　　寸口脉浮而则为寒浮则为虚寒虚相抟邪在皮肤浮者血虚络脉空虚贼邪不防或左或右邪气反缓正气即急正气引邪防僻不遂邪在于络肌肤不仁邪在于经即重不胜邪入于府即不识人邪入于臓舌即难言口吐涎
　　注曰此叚主一紧字言中风之偏于寒者邪自外入其证必以渐而深也谓中风而寸口脉得浮而是寒脉浮为虚故不能隂阳相调而令脉外见则虚寒相抟邪即结滞于外之皮肤矣然浮因血虚络者血所飬也虚则络空失飬无力御邪邪乃不防盛于皮肤其或左或右与邪并者气多而缓正之无病者反气少而急一急一缓正邪相引防僻不能如常人之遂意矣此尚属皮肤近络之病也若邪在络不去则邪方入卫气不得运皮肤不仁然犹在经脉之外若在经则邪入荣脉之中内骨外肉皆失所飬故重着然犹在躯殻之间至入府府邪必归于胃胃为六府之总司也于是风入胃中胃热必盛蒸其津液结为痰涎气壅坠道胃之支脉络心者才有壅塞即堵其神气出入之窍故不识人试观俗做陈按住颈间两人迎脉气即壅逆不识人人迎者胃脉也则不识人之由胃气壅不信然哉至入臓则诸臓受邪至盛必迸入于心而乱其神明神明无主则舌纵难言亷泉开而流涎沫矣
　　侯氏黒散治大风四肢烦重心中恶寒不足者【外台治风癫】注曰此为中风家挟寒而未变热者治法之准则也谓风从外入挟寒作势此为大风证见四肢烦重岂非四肢为诸阳之本为邪所痹而阳气不运乎然但见于四肢不犹愈体重不胜乎证又见心中恶寒不足岂非渐欲陵心乎然燥热犹未乗心不犹愈于不识人乎故侯氏黒散用参苓归芎补其气血为君菊花白术牡蛎飬肝脾肾为臣而加防风桂枝以行痹着之气细辛干姜以驱内伏之寒兼桔梗黄芩以开提肺热为佐石所至却湿解毒収澁心气酒力运行周身为使庶旧风尽出新风不受且必为散酒服至六十日止又常冷食使药积腹中不下盖邪渐侵心不恶热而恶寒其由隂寒可知若胸中之阳不治风必不出故先以药填塞胸中之空窍壮其中气而邪不内入势必外消此即内经所谓塞其空窍是为良工之理若専治其表里风邪非不外出而重门洞开出而复入势将莫御耳
　　侯氏黒防方
</div>
    <div class="pagination">
<a href="金匮要略论注_page2.html">上一页</a><a href="金匮要略论注.html">1</a><a href="金匮要略论注_page2.html">2</a><span class="current-page">3</span><a href="金匮要略论注_page4.html">4</a><a href="金匮要略论注_page5.html">5</a><a href="金匮要略论注_page6.html">6</a><a href="金匮要略论注_page7.html">7</a><a href="金匮要略论注_page8.html">8</a><span>...</span><a href="金匮要略论注_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
