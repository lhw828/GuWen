<!DOCTYPE html>
<html>
<head>
    <meta charset="UTF-8">
    <title>针灸资生经 - 第 3 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 3 页/共 41 页</h1>
    <div class="content">　　铜人有上关下关各二穴。素问亦同。但明堂上下经有上关而无下关。惟上经有前关穴。

　　又不与下关穴同在上关之下。恐别。自是前关穴。一名太阳穴。理风赤眼头痛目眩涩等疾。所不可废。故附入于下关之后。

　　和 二穴。在耳前兑发下横动脉。针七分。灸三壮。素注，在耳前锐发下横动脉。

　　和 二穴。在耳前锐发陷中。明堂上经亦有和 二穴。 即 也。在鼻孔下夹水沟旁五即铜人之禾 。明堂下经之禾 也。或者明堂上经误写禾字作和字尔。恐人以和 和听会二穴。在耳微前陷中。上关下一寸。动脉宛宛中。张口得之。针七分。留三呼。

　　得气即泻。不须补。日灸五壮。止三七壮。十日后根据前报灸。明云、针三分。忌冷食呵。

　　下云、灸三壮。（一云听呵前一云后名听会。）一名听呵。

　　耳门二穴。在耳前起肉当耳缺者陷中。针三分。留三呼。

　　灸三壮。明下云禁灸。有病不过三壮。

　　听宫二穴。在耳中珠子大如赤小豆。针三分。灸三壮。明云、针一分。

　　颊车二穴。在耳下曲颊端陷中。针四分。得气即泻。日灸七壮。止七七。炷如大麦。忌同。

　　明下云、在耳下二韭叶陷中。灸三壮。又云、耳下曲颊骨后。千云、一名机关。在耳下八分。小近前。

　　针灸资生经第一

　　肩膊部左右二十六穴

　　肩膊部左右二十六穴　肩井二穴。一名膊井。在肩上陷。（明堂此有 中二字。）缺盆上大骨前寸半。以三指按。当中指下陷中。甲乙经云、只可针五分。此膊井脉、足阳明之会。乃连入五脏气。若刺、则令人闷倒不识人。即速须三里下气。先补不泻。须臾平复如故。凡针肩井。皆以三里下其气。大良。灸七壮。明云、针四分。先补而后泻。特不宜灸。针不得深。深即令人闷。

　　若妇人胎落后微损。手足弱者。针肩井立瘥。灸乃胜针。日灸七壮。止一百。若针肩井。必三里下气。如不灸三里。即拔气上。

　　明堂即云特不宜灸。又云灸乃胜针。日灸七壮。至百壮罢。则是又可灸矣。不知何自畔其说也。或者肩井不可灸。惟胎落后手足弱者可灸耶。

　　天 二穴。在肩缺盆中上毖骨之际。陷中央。针八分。灸三壮。

　　巨骨二穴。在肩端上行两叉骨间陷中。灸五壮。针寸半。明云、巨骨一穴。在心脾骨日灸三壮至七壮。禁针。针则倒悬。一食顷乃得下针。针入四分。泻之勿补。针出始得正卧。忌同。下云、巨骨二穴。在肩端上两行骨陷中。灸一壮。（铜云：云门在巨骨下夹气户旁各二寸。俞府在巨骨下璇玑旁各二寸。气户在巨骨下俞府两旁各二寸。）

　　铜人云、巨骨一穴。在肩端上两叉骨间。明堂下经亦同。但明堂上经云、巨骨一穴。在心脾骨头。不特一穴字不同。而穴在心脾骨头亦异。岂其所谓一穴在心脾头者。非巨骨耶。不然、即是误写二字作一字。肩胛为心脾也。

　　会二穴。一名 。在肩前廉去肩头三寸宛宛中。针七分。留三呼。得气即泻。灸（素注：臂前廉肩端。）肩 二穴。在膊头骨肩端两骨间陷宛宛中。举臂取之。灸七壮。至二七。以瘥为度。若灸偏风不遂。可七七壮。不宜多。恐手臂细。若风病筋骨无力。久不瘥。

　　灸不畏细也。刺即泄肩臂热气。唐库狄钦患风痹。手足不得伸。甄权针此穴。令将弓箭射之。如故。明云、针八分。留三呼。泻五吸。灸不及针。以平手取其穴。日灸七壮。增至二七。若灸偏风不随。可至二百。若更多灸。恐手臂细。若刺风 风 风病。当其火艾。不畏细也。忌同。（千云：肩头正中两骨间一名中肩井。外台名扁骨。）

　　肩 二穴。在肩端 上陷中。举臂取之。针七分。灸三壮。明云、五壮。

　　肩贞二穴。在肩胛下两骨解间。肩 后陷中。针五分。

　　天宗二穴。在秉风后大骨下陷中。灸三壮。针五分。留六呼。

　　秉风二穴。在肩上小 后。举臂有空。灸五壮。针五分。

　　俞二穴。在肩 后大骨下胛上廉陷中。针八分。灸三壮。素在肩 后。举臂取之。

　　曲垣二穴。在肩中央曲胛陷中。按之应手痛。灸三壮。针五分。明云、九分。

　　肩外俞二穴。在肩胛上廉。去脊骨三寸陷中。针六分。灸三壮。明上云、一壮。

　　肩中俞二穴。在肩胛内廉。去脊二寸陷中。针三分。留七呼。灸十壮。

　　针灸资生经第一

　　背俞部中行十三穴

　　背俞部中行十三穴　大椎一穴。（一作 。）在第一椎上陷者宛宛中。针五分。留三呼。泻五吸。灸以年为壮（明云：日灸七壮至七七壮。）甲乙云、大椎下至尾 骨二十一椎。长三尺。折量取俞穴。

　　既曰大椎。又曰在第一椎上陷中。必是二穴。非二穴则不言在第一椎上矣。此大椎第一以异也。但铜人云、大椎在第一椎上陷中。诸经皆同。惟明堂下经云在第一椎下。陶道穴既在第一椎下。不应大椎亦在第一椎下。必是下经误写上字作下字也。考之下经。亦言陶道穴在大椎节下。与铜人合。足见其误写上字作下无疑矣。

　　陶道在大椎节下间。俯而取之。灸五壮。针五分。

　　身柱在第三椎节下间。针五分。灸七七壮。明云、五壮。下云、三壮。

　　神道在五椎节下间。俯而取之。灸七七壮。止百壮。小儿风痫螈 。可灸七壮。明云、针五分。灸三壮。下云、五壮。

　　灵台在六椎节下间。俯而取之。经阙疗病法。出素问。

　　至阳在七椎节下间。俯而取之。针五分。灸三壮。明下云、七壮。

　　筋缩在九椎节下间。俯而取之。针五分。灸三壮。明下云、七壮。

　　脊中一名神宗。在十一椎节下间。俯而取之。禁灸。灸令人腰背伛偻。针五分。得气即明堂作脊俞。一名脊中。在十一椎中央。接脊在十二椎下节间。（下经治小儿疳脱肛。）

　　悬枢在十三椎节下间。伏而取之。针三分。灸三壮。明云、在十二椎下节间。下云、十一椎下。

　　铜人云、悬枢在十三椎节下间，明堂上经作十二椎节间。下经作十一椎下。脊中穴既在十一椎下。不应悬枢又在十一椎下。固知其误矣。考之素问。亦与铜人同。当以铜人为正。明堂上经亦误三字作二字也。要之、接脊穴在十二椎节下尔。

　　命门一名属累。在十四椎节下间。伏而取之。（明作俯而取之。）针五分。灸三壮。

　　阳关在十六椎下间。伏而取之。针五分。灸三壮。阙疗病法。出素问。

　　腰俞一名背解。一名髓孔。一名腰柱。一名腰户。在二十一椎节下间宛宛中。以挺腹地舒身。两手相重支额。纵四体后乃取其穴。针八分。留三呼。泻五吸。灸七壮至七七壮。忌房劳举重强力。

　　甲乙云、针二寸。留七呼。灸七七壮。明云、三壮。下云、五壮。素注云、针一分。新校正云、按甲乙经作二寸。水热穴注亦可二寸。气府论注、骨空论注作一分。一名髓空。

　　长强一名气之阴 。督脉络别。其穴跗地取之。甲乙云、在脊 端。针三分。转针以大痛为度。其穴跗地取之乃得。灸不及针。日三十壮。止二百。此痔根本是冷。忌冷食房劳。甲乙云、针二寸。留七呼。明下云、五壮。

　　自大椎至腰俞。长同身寸三尺。折量取穴。（甲）

　　有里医言：凡灸椎骨。当灸骨节突处方验。灸节下当骨无验。以鱼肉骨参之。其言为可信。盍根据其言。当骨节灸之。

　　针灸资生经第一

</div>
    <div class="pagination">
<a href="针灸资生经_page2.html">上一页</a><a href="针灸资生经.html">1</a><a href="针灸资生经_page2.html">2</a><span class="current-page">3</span><a href="针灸资生经_page4.html">4</a><a href="针灸资生经_page5.html">5</a><a href="针灸资生经_page6.html">6</a><a href="针灸资生经_page7.html">7</a><a href="针灸资生经_page8.html">8</a><span>...</span><a href="针灸资生经_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
