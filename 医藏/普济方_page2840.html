<!DOCTYPE html>
<html>
<head>
    <meta charset="UTF-8">
    <title>普济方 - 第 2840 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2840 页/共 3614 页</h1>
    <div class="content">　　羊髓甘草（锉捣各二两）胡粉（研）大黄（锉捣各二两）猪脂（半斤）上先熬脂髓令沸。下甘草、大黄。煎候甘草黑色。绵滤去滓。入胡粉以柳篦搅匀。瓷盒盛。每日三五度。

　　涂敷疮上。以瘥为度。

　　神效托里散治痈疽、发背、肠痈、乳痈、无名肿毒。作疼痛。憎寒壮热。类若

　　伤寒之证。

　　黄（去芦用盐水炙）忍冬叶（各五两）当归（酒浸去芦一两八钱）粉草（炙八钱）上为细末。每服二钱。以酒一盏半。煎至一盏。若病在上食后服。病在下空心服。少顷再进留滓外敷。未成脓者内消。已成脓者即溃。老少虚人。皆可服之。

　　黄柏散治发背未溃。身体寒热。亦治痈疖。

　　黄柏烟熏壁土〔多年者各三（二）两〕上为细散。每服二钱。茅根煎汤调下。仍用生姜汁调药。敷之。

　　苦茄散治发背未溃。身体寒热。

　　苦茄种甘草（炙各一两）上为细散。每服二钱。甘草汤调下。一方酒调服。

　　痈疽虚证寒战方。

　　用明乳香研细半两。每服一钱。熟水调下。战发于肝。乳香着肝而温之。寒战随止。

　　卷二百八十八　痈疽门

　　痈疽发背发渴

　　（附论）夫痈疽烦渴之证。由热气熏灼五脏。津液不足于内也。盖营卫气血。腐化为脓血。则津液不得不耗。津液既耗。热气复盛。则心神内烦。而引饮不止。然或为呕哕下利者。以五脏虚热。饮水过度。气不足以胜之。故气逆于上。则呕哕。肠胃不固。则变下利也。此属痈疽恶证。

　　凡病疽疾之人。多有既安之后。忽发渴疾而不救者。十有八九。疽疾将安。而渴疾已作。

　　即合便服加减八味丸。既安之后。而渴疾之证未见。亦合先服此药。以预防其未然。若疾形已见。卒难救疗。痈疽后合服补药。若用峻补之药。则发热。又况痈疾人安乐之后。多转作渴疾。不可治疗。当预服加减八味丸。如能久服。永不生渴疾。血气加壮。未发疽人。或先有渴证。亦合服此药。渴疾既安。疽亦不作。

　　痈疽作热发渴。毒瓦斯炎盛。急服神仙追毒丸。每日一服。取下恶毒。次服清膻汤、万全散、五香连翘汤、六味车螯散、千金漏芦汤。皆可选用。然下利以后。尚渴不止。却用生津补气秘传金粉散、人参黄散、内补散之类。津液生。血气实。渴自止。

　　方

　　地黄汤治痈疽虚热大渴。

　　生地黄芍药升麻木通甘草（炙）大黄（锉微炒）知母赤茯苓（去黑皮）人参当归（焙各一两）黄芩（去黑心）黄（各一两半）栝蒌根（二两）前胡（去芦头一两半）小麦（半升）上咀如麻豆。每服五钱。用水一盏半。入竹叶七片。煎至八分。去滓。空心温服。如小便利除木通。大热加人参。晚再服。以瘥为度。

　　连翘汤疗患疮肿而渴方。

　　连翘黄芩干蓝大黄（各三两）蜀升麻枳实（炙）芍药玄参白蔹甘草（炙）羚羊角（屑）通草黄（各二两）上切。以水八升。煮取二升半。分三服。利一两行后。

　　更服去大黄干蓝。即不利。忌海藻菘菜。

　　麦门冬散治发背及乳痈。赤肿疼痛。体热大渴。

　　麦门冬（一两半去心）黄（一两半锉）黄芩（一两半）川升麻（一两）知母（二两）甘草（一两生锉）玄参（一两）栝蒌根（二两）赤芍药（一两）当归（一两）赤茯苓（一两）上为散。每服四钱。水一中盏。入生地黄半两。淡竹叶二七片。煎至五分。去滓。不计时候温服。

　　犀角散治发背及一切疮肿未穴。攻刺疼痛。或发热渴躁不食。

　　犀角屑（一两）人参（三分去芦头）知母（三分）赤茯苓（三分）麦门冬（一两去心）地骨皮（一两）黄（一两锉）甘草（一两生锉）葛根（三分锉）栝蒌根（三分）川大黄（三分锉碎微炒）芦根（一两锉）上为散。每服四钱。水一中盏。煎至六分。去滓。不计时候温服。

　　竹叶汤治痈疽发背。四肢虚热大渴。

　　竹叶（一握净洗锉煎取汁三盏）生地黄（二两）黄芩（去黑心）人参芍药知母甘草（炙）赤茯苓（去黑皮各一两）升麻黄栝蒌根麦门冬（去心焙各一两半）上除竹叶外。锉如麻豆。每服三钱。以竹叶汁一盏。入枣三枚。擘破同煎至七分。去滓温服。一日三服。早晨、午时、夜卧。各一服。一方药品内无竹叶汁。只用竹叶煎汤。名清膻竹叶汤。

　　以上方治痈疽热盛。肿作渴。痒痛。

　　升麻散治发背及乳痈壅毒。热渴疼痛。

　　川升麻（三分）犀角屑（半两）木通（三分锉）黄芩（三分）玄参（三分）麦门冬（三分去心）生干地黄（一两）赤芍药（半两）甘草（半两生锉）葛根（半两锉）芦根（三分锉）上为散。每服四钱。水一中盏。入黑豆一百粒。淡竹叶二七片。煎至六分。去滓。不计时候温服。

　　芦根散治发背一切痈疖。身体烦燥。热渴疼痛。

　　芦根（锉）连翘玄参射干川升麻栀子仁赤芍药羚羊角屑（各一两）寒水石（二两）甘草（三分生锉）生干地黄（二两）上为散。每服四钱。水一中盏。煎至六分。

　　去滓。不计时候温服。

　　麦门冬汤治诸痈肿脏腑壅滞。口干脚冷。寒热头痛。呕逆不下食。烦渴引饮。

　　生麦门冬（去心焙二两）葛根（锉）芦根生犀角（镑）石膏（碎）葳蕤荠芍药淡竹叶（切）甘草（炙锉各二两）上粗筛捣。每服五钱。水一中盏半。煎至一盏。入硝石一钱。去滓。温服不拘时。一方用竹沥半合。红雪一分。更煎三两沸。去滓。空心日晚温服。

　　清心内固金粉散。又名金花散。

　　辰砂（别研）白茯苓（去皮）人参（去芦各三分）绿豆粉（四两研）雄黄（一分研）甘草（三分）朴硝（半两别研）白豆蔻仁（半两）脑子麝香（并研各一分）上以参、苓、白豆蔻为末。入研药令匀。每服一钱半。蜜汤调下。无时候。

　　生干地黄散治发背壅热。烦渴不思饮食。通治诸疮大渴。一名竹叶黄汤。

　　生干地黄（二两）黄（一两锉）甘草（半两生锉）麦门冬（一两去心）赤芍药（一两）人参（一两去芦头）黄芩（一两）石膏（二两）当归（三分）半夏（半两汤浸七遍去滑）上为散。每服四钱。水一中盏。入淡竹叶二七片。生姜半分。煎至六分。去滓。不计时候温服。

　　一方有川芎无生姜。

　　解毒散治发背热毒肿。疼痛烦渴。

　　犀角屑（三分）川升麻（半两）栀子仁（三分）木通（一两锉）麦门冬（三分去心）枳壳（三分麸炒微黄去瓤）甘草（三分生锉）葛根（三分锉）地骨皮（一两）上为散。

　　每服四钱。水一中盏。入生地黄一分。豉半合。煎至六分。去滓。不计时候温服。

　　黄饮子治发背热渴疼痛。

　　黄（一两锉）栝蒌根（一两）赤芍药（半两）麦门冬（半两去心）玄参（半两）甘草（半两生锉）赤茯苓（半两）川升麻（半两）当归（半两）上药细锉和匀。每服半两。水一中盏。入淡竹叶二七片。煎至五分。去滓。不计时候温服。

　　黄汤治痈疽热盛。口燥发渴。除热止渴。

　　黄栝蒌根生干地黄（焙）升麻（各一两）栀子仁（一两）芍药（一两半）黄芩（去黑心一两）麦门冬（去心焙一两半）上锉如麻豆。每服五钱。水一盏半。煎至八分。

　　去滓。空心温服。日晚再服。

</div>
    <div class="pagination">
<a href="普济方_page2839.html">上一页</a><span>...</span><a href="普济方_page2835.html">2835</a><a href="普济方_page2836.html">2836</a><a href="普济方_page2837.html">2837</a><a href="普济方_page2838.html">2838</a><a href="普济方_page2839.html">2839</a><span class="current-page">2840</span><a href="普济方_page2841.html">2841</a><a href="普济方_page2842.html">2842</a><a href="普济方_page2843.html">2843</a><a href="普济方_page2844.html">2844</a><a href="普济方_page2845.html">2845</a><span>...</span><a href="普济方_page2841.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
