<!DOCTYPE html>
<html>
<head>
    <meta charset="UTF-8">
    <title>济世神验良方 - 第 10 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>济世神验良方 - 第 10 页/共 21 页</h1>
    <div class="content">　　治昆仑气入小腹痛 鲜沙参，捣汁和酒，尽量饮之。

　　余论经有七疝：寒、水、筋、血、气、狐、溃也，诸方甚多，效者少见，若用黑丑、槟榔等药，克伐破气，非徒无益，而又害之矣。此疾于人无大害，苦痛时服药数剂，痛止宜听之。

　　治偏坠小肠气神效方 大黄五钱（火上炙干） 香白芷二钱五分 麝香半分 穿山甲一钱五分（加黄土炒过） 白僵蚕二钱 乳香 没药各二钱五分。

　　共为细末，当归煎水熬膏为丸，分作二分，每早空心一服，好酒送下。

　　又方用双蒂茄子，悬于房门上，出入用眼之，茄淹亦淹，茄干亦干矣。又云：小儿偏坠，双茄悬门上，每日抱儿视二三次，铁钉于上，十余日消。

　　治偏肾疝气煮酒方 棠棣根（即山楂树根，去粗皮，洗净）四两 小茴香一两（用北方者盐水和匀，炒） 川归五钱 木香三钱 川楝子（去核炒用）一两 破故纸五钱（炒） 青皮三钱（麸炒）上为粗末，以绢袋盛之，悬于坛内，用无灰酒五壶，以箬如法封固，煮一二时，再埋土中三日，空心随量服。

　　治下元虚损偏坠，玉茎疼痛 好茅山苍术六斤。一斤老米泔水浸三日夜；一斤酒浸三日夜，切片晒干；一斤用斗子青盐半斤炒黄色，盐不用；一斤小茴香四两炒黄色，去茴香不用；一斤大茴香四两炒黄黑色，茴香不用；一斤桑椹子二斤取汁，制晒干。以上共为末，每服三钱，酒下。

　　治肾囊偏坠 牡蛎（ ）、良姜各一两。为细末，津唾调敷。大便须臾，如火热者，痛即安。

　　脚气门

　　下元气弱因感受，风寒湿热成斯疾，疮积流注亦有之，入腹攻心定难救，总有苍术健步汤，青陈苍白术瓜当，生地柏连防己入，猪牛龙胆纳槟榔。左尺不应病难全，寸口无常君莫治，妇人足肿酸麻痛，生地川芎苍柏星，牛膝红花草龙胆，食前煎服便能行。

　　辨证两胫肿胀为湿香港脚 宜当归拈痛汤，或五积散，加槟榔、木瓜、青藤、穿山甲。足膝枯细为干香港脚，宜十全大补汤，加牛膝、木瓜、石南藤、五加皮、没药、川乌。

　　槟榔散 槟苏散内香苏多，甘草陈皮槟瓜半，和姜葱煎服治香港脚，风湿驱除效若何。

　　当归拈痛汤 治湿香港脚及骨节疼痛，疮毒等症。

　　拈痛羌茵甘草苓，归知泽米共猪苓，防风苍术加升葛，还有人参并苦参。首句各一钱，次句各五分，下二句各四分是也。

　　防己饮 防己柏苍并白术，槟榔生地川芎没，犀屑草梢通与连，七五三分次第及。内热，加芩；热甚及暑天，加石膏；大便秘，加桃仁；小便涩，加牛膝、木瓜、薏苡仁；臂痛，加威灵仙；胁痛，加胆草；风甚，加川萆 ；湿甚，加木瓜；食积甚，加山楂、神曲、麦芽。

　　足气冲心，合四物汤，肥人宜加痰药。

　　健步丸 生地 陈皮 白芍各一两半 苍术 归尾各一两 牛膝 条芩 吴茱萸各五钱大蒸饼，丸如梧子。白术、木通各一钱，煎汤，食前送下八十丸。

　　五积散（见中寒） 十全大补汤（见捞瘵）

　　单方治脚肿拘挛 威灵仙、川牛膝，等分为末，炼蜜丸如梧子，空心酒下。忌茶。治湿热痛铅一斤，入锅熬化，将酒冲入，止饮酒痛自止。至重者三服。

　　余论脾主四肢，油腻浓味，茶酒面食，不能节制。郁而生热，热流于足，而山岚卑湿，涉水冒雨，足先受之，湿热相搏，足疾生矣。其初起时，恶寒发热，状若伤寒，惟足胫红肿，或筋挛痛，此为别耳。轻者只于足痛，重者由足入阴，抵小肠，历胁肋上于头，又重者香港脚冲心，误治立死。轻者先散其寒，重者退其热，佐以渗湿下行之药。苟非足膝□细，势来缓者，断不可骤用补气药。

　　治湿神效煮酒方 五加皮三两，宣木瓜三两，用无灰酒三大壶，入小瓷瓶内，将药 咀，亦入瓶内，将坐，放滚汤锅中，酒数沸，取出，冷一宿，空心饮六七杯。

　　治脚转筋 急将大蒜磨脚心，令偏热，即瘥。

　　治香港脚 昔人见一缙绅，于剧暑时，置一布囊下用炉火，以足 上。叩之：则云旧有脚气疾。近得一方，用川椒二三斤，实于疏布囊中，跣足踏上，因椒气惟热，辟去寒热也。越数年间，其疾疗后传知亲，知无不效者。后又有加破开槟榔并热艾，各三分之一亦妙，真良方也。

　　女科门

　　妇人尺脉盛，右手脉大，皆其常也。血盛气衰为从，从则百病不生，孕育自成。然妇人见理不明，胸襟窄狭，动多郁怒，怒气伤肝，肝动克脾，脾不运化而生湿，湿生痰，痰生热，热生风，而症瘕淋闭崩漏带下之病生。急宜治其标，风则疏之，热则清之，痰则化之，湿则利之，诸病各从类治。缓宜治其本，平肝补脾抑其气，以行其血，此其大凡也。是故古人动用二陈汤化痰燥湿，四物汤补血，香附破气，黄芩清热，柴胡平肝，白术补脾，虽千变万化，不离此乎。

　　加减二陈汤（治杂症） 二陈橘半茯苓草，清气化痰为至宝，膈上不宽加枳桔，火旺生痰黄芩好。参术加名六君子，健脾和胃无如此，中脘寒疼去了参，香砂配用皆能止。饮食过餐不克消，曲柏山楂浓朴调，再加枳实黄芩炒，何愁体弱脾胃娇。咳嗽生痰分冷热，热即芩连并枳桔，寒痰枳缩配原方，顺气胸中痰自减，风寒外感嗽何医，二陈橘半与前胡，干葛桑杏能消导，东垣名此号参苏。二陈半夏性本燥，血虚烦渴皆不要，四物汤中不必加，贝母代之专取效。人有风痰疾病生，天麻白芷皂南星，湿痰在胃心多嗽，二术任须配二陈。火郁胸中老痰结，滞住咽喉咯不出，半夏蒌姜附桔连，少助玄胡痰自减。痰在经络及四肢，姜汁遂将竹沥施，胸胃有痰须枳实，胁间白芥即能除。温胆汤加升茹实，宁神豁痰为第一，若加枳实共南星，汤号导痰能利膈。去草陈皮四七汤，加添苏朴与生姜，散郁消痰兼理气，孕生恶阻用之康。呕吐皆因胃火炎，脉来洪数呕连绵，急用此方加枳实，竹茹煎服炒黄连，若还药也吞不下，槟榔须少苏木煎。五六月来痛不休，心中纳闷手难揉，多加枳朴芩连芍，便闭硝黄一服疗。嘈杂嗳气一般看，胸中积热与停痰，石膏香附并星下，二陈加减有何难，闷胀吞酸与吐酸，本方加入炒黄连，水停心中名为饮，枳茯猪苓利小便，此是二陈加减法，休要浪与世人传。

　　加减四物汤 妇人虽则有专工，余病皆与男子同，独有胎前与产后，血崩经候滞难通。

　　古人故令立四物，加减君臣仔细述，血枯经闭加桃仁，苏木马鞭亦可入。躯脂满闭去地黄，二陈再合莎连实（瘦则血枯经闭，肥则躯脂满闭）。血实不行腰腹痛，调胃承气同之用（大黄四钱，甘草二钱，水二钟，先煎至一半，入芒硝三钱，溶化服）。或只芎归加蓬桂，血瘀越曲丸为贵。经水过期是血虚，加入升陈柴木 。不及期兮是血热，热则紫黑并块结，俱用参连香附切。经水涩少和葵红，过多参术与之同，适来适断发寒热，宜与小柴胡相合。经水作痛是血实，木香玄胡与蓬术，若夏热兮加芩柴，再与桃红莎连吃，经后作痛血虚症，四君子汤两相并。赤白滞下腹微痛，脉沉微兮姜共桂。若治血崩有异方，或入荆芥或干姜。又方加入莎草根，蒲榆升术 与参，煎调稷灰六七分，且用续断以为君。安胎生姜参术芩，砂仁紫苏甘与陈。胎痛香附同为末，紫苏汤调服几帖。有胎恶心名恶阻，姜炒栀连二陈佐。有胎下血多胎漏，胶陈栀柏木甘授。孕而烦乱曰子烦，参远神栀芩术甘，子肿桔苏与滑石，大腹枳壳黄芩入。胎上作胀名子悬，芩莎砂壳及陈甘。子痫猝倒加柴芩，汁沥莎甘术与陈。产难前方还去地，更加益母并芷桔，热服加射两三分，烧取男发蛇蝉蜕。产后惟宜大补血，虽有余痰从末治，去芍药兮易黄 ，恐其酸寒伐生气。气虚加参术茯甘，发热干姜为要剂。自汗多者少川芎，渴加五味麦门冬。腹痛非芍则不可，但以酒炒不为凶。恶露不去腹作痛，香附灵脂效若神，为末调入前汤内，甚则桃仁四五分。子宫未敛而作痛，酸炒芍甘粟壳共，入少米醋酸以收，或只山楂入糖用。恶露不去发寒热，更加棱蓬莎乳没，灵脂干漆桃仁捷。腹痛不息加香附，乌药陈桂良姜佐，煎入童便与米醋。月余经血淋不止，加入升麻及白芷，血余烧灰调服之，阴痛更加防 饵。遍身浮肿加乳没，桂通大腹良姜捷，槟榔金沙并血竭。子肠不收合四君，黄 蜜炙入防升。口眼 歪似中风，亦合四君用最工，荆芥附子还加入，少佐羌活并防风。

　　四物汤轻重解：川芎（理肝，春宜倍、弦宜倍、头痛宜倍） 白芍（理脾，夏宜倍、洪宜倍、泄宜倍） 地黄（理肺，秋宜倍、涩宜倍、细虚宜倍） 当归（理肾，冬宜倍，沉宜倍，寒宜倍）

　　四物四时使，春加防风，夏加黄芩，秋加天冬，冬加桂枝。

　　加减逍遥散 治脾虚发热，或潮热，或自汗盗汗，或头痛目涩，或怔忡不宁，颊赤口干，或月水不调，或肚腹作痛；或小腹重坠，水道涩痛，或肿痛出脓，内热作渴。

　　当归（酒洗） 白芍（酒洗） 白术（土炒） 柴胡（酒炒） 白茯苓以上各一钱 甘草（炙）五分 煨姜一片 薄荷少许共煎服。发热加地骨皮、知母；手颤抖，加防风、荆芥、薄荷；咳嗽，加五味子、紫菀；气恼、胸膈痞闷，加枳实、青皮、香附；吐痰，加半夏、贝母、栝蒌仁；饮食不消，加山楂、神曲；发渴，加麦门冬、天花粉；胸中发热，加黄连、栀子；心慌心跳，加酸枣仁，远志肉；久泻，加黑姜；遍身痛，加羌活、防风、川芎；吐血，加阿胶、生地、丹皮；自汗，加黄 、酸枣仁；左腹血块，加三棱、莪术、桃仁、红花；右腹气块，加木香、槟榔；怒气伤肝，眼目昏花，加龙胆草、黄连、栀子、白豆蔻；经闭，加桃仁、红花、苏木；小腹痛，加延胡索、香附米。

　　柴胡散 治妇人寒热往来，体疲肢节疼痛，心烦口干，不欲饮食。

　　北柴胡 白术 黄 赤茯苓各一两 人参 地骨皮 枳壳（制） 生地 桔梗 桑白皮赤每服一两，用生姜煎服。

　　小柴胡汤 治妇人伤风七八日后，寒热发作，其时经水适断，此为热入血室，其血结故如虐柴胡八钱 人参 甘草 黄芩 生地各三钱 半夏 麦冬各二钱。

　　每服八钱，姜枣煎服。

　　又方用柴、参、芩、草，合芍、地、芎、归，是为柴胡四物，治虚劳寒热。

　　乌金丸 妇人三十六病，思虑过度变生疾，不孕崩中带下，五心烦热，口渴苦咽干，饮食无味，身疼羸瘦，面目萎黄，手足酸软，经水不匀，脐腹胀痛，发黄落，喜卧倦起，产后恶血上行，心腹刺痛，败血不止及子宫一切恶疾。用：大艾叶 当归（醋煮） 茴香（炒） 熟地（醋炒） 南木香（不见火） 吴茱萸 三棱 莪术各□两 川芎（醋炒） 芍药（醋炒）

　　各三两 香附子六两 玄胡索一两 紫荆皮四两（醋炒）

　　上先将艾、香二味，（醋五升，浸一日夜，冬月三日夜，煮干炒，令赤色）入后十二味，同为末，米醋煮，元米糊丸，桐子大，每服七八十丸，空心盐酒汤任下，一日二服。

　　如崩中下血不止，加粽灰一两，绵灰五钱，蒲黄（炒）一两，百草霜七钱。

　　乌鸡丸 治妇人羸弱血虚有热，经水不调，崩漏带下，骨蒸等疾。用：白毛乌骨雄鸡一只（重二斤半许，闭死去毛肠，用艾叶四两，青蒿四两，锉碎，纳一半在鸡腹内，将酒坛盛鸡，并余蒿艾，瀣□便和水，没鸡二寸，煮绝干取出，去骨捣烂，如薄饼状，焙干研末） 南香附（去毛）一斤（分四分，用米泔、童便、酒、醋各浸之，春秋二日，夏一日，冬四日，取出晒干）熟地 生地各四两 芎 归 芍 参 术各三两 黄 川牛膝 黄连 丹皮（去心） 知母 贝母 地骨皮各二两 柴胡 秦艽各一两半 干姜 玄胡索各一两 白茯苓（去皮）二两五钱 鳖甲三两（醋浸炙黄色）

　　二十四味，共为细末，醋糊丸如梧子大。服五十丸，渐加至八十丸，酒下或米饮下。忌苋菜及煎炒辛辣之物。

　　经闭妇女经脉不行，或因多产伤血，或因堕胎，或因久患潮热伤血，其因脾胃伤损而致者甚多，血少不行，只宜缓治。以白术为君，茯苓芍药为臣，佐以黄 、甘草、陈皮、麦芽、柴胡、芎、归等药，补脾生血，经自行矣。亦有饮食积滞者，宜消积。若脾胃无病及无别证，果有血块凝结，方宜行血通经。

　　神应丹 治经不行有实热，五心烦热，口燥咽干，心忪额赤，胸膈不利，咳唾稠痰。

　　大黄八两（醋二碗，煮干晒） 血竭 桃仁 红花各五钱酒糊丸如桐子大，朱砂为衣，每服七十丸。

　　又医案 一妇人虚劳发热，盗汗咳嗽，面红经闭，脉数有力，以滋补药投之不效，用大黄（尽除痛加玄胡、枳壳、干膝；呕吐恶，加良姜、砂仁；手足麻痹恶寒，加肉桂；咳嗽，加杏仁、五味子、款冬花。

　　刘河间曰：心主血，心病则不流，先服降心火之剂，次用局方中五补丸，后以卫生汤理脾养卫生汤 黄 三两 当归 白芍各二两 甘草一两每服五钱。如虚者，加人参，空心温服。

　　又丹方 蚕砂四两（沙锅炒半黄色），就入无灰酒一壶于内，沸过，以瓷器盛之，去砂温饮一盏，即可通。

　　又方大船上多年灰条，用炭火烧红，淬入烧酒，取出待干为末，每服三钱。初用酒下，次红花酒下，次大黄酒下，三服见红，如神。

</div>
    <div class="pagination">
<a href="济世神验良方_page9.html">上一页</a><span>...</span><a href="济世神验良方_page5.html">5</a><a href="济世神验良方_page6.html">6</a><a href="济世神验良方_page7.html">7</a><a href="济世神验良方_page8.html">8</a><a href="济世神验良方_page9.html">9</a><span class="current-page">10</span><a href="济世神验良方_page11.html">11</a><a href="济世神验良方_page12.html">12</a><a href="济世神验良方_page13.html">13</a><a href="济世神验良方_page14.html">14</a><a href="济世神验良方_page15.html">15</a><span>...</span><a href="济世神验良方_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
