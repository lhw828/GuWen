<!DOCTYPE html>
<html>
<head>
    <meta charset="UTF-8">
    <title>证类本草 - 第 195 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 195 页/共 244 页</h1>
    <div class="content">　　治肺气，止嗽，并通月经，下石淋及治血。又名蛤蟹，合药去头、足，洗去鳞鬣内不净，以酥炙用，良。

　　图经曰蛤蚧，生岭南山谷及城墙或大木间，今岭外亦有之。首若虾蟆，背有细鳞如蚕子，色黄如土，长四、五寸，尾与身等，盖守宫、 蜓之类也。故扬雄《方言》云：桂林之中，守宫能鸣者，俗谓之蛤蚧，言其鸣自呼其名也。药力全在尾，人捕之，则自啮断其尾，因得释去。巢穴多根据榕木，亦有在古屋城楼间者，人欲得其首尾完者，乃以长柄两股铁叉，如粘黍竿状，伺于榕木间，以叉刺之，皆一股中脑，一股着尾，故不能啮也。行常一雄一雌相随，入药亦须两用之。或云阳人用雌，阴人用雄。

　　海药云：谨按《广州记》云：生广南水中，有雌雄，状若小鼠，夜即居于榕树上，投一获二。《岭外录》云：首如虾蟆，背有细鳞，身短尾长。旦暮自鸣蛤蚧。俚人采之，割腹以竹开张，曝干，鬻于市，力在尾，尾不全者无效。彼人用疗折伤。近日西路亦出，其状虽小，滋力一般。无毒。主肺痿上气，咯血，咳嗽，并宜丸散中使。凡用，炙令黄熟，熟捣，口舍少许，奔走，令人不喘者，是其真也。雷公云凡使，须认雄雌。若雄为蛤，皮粗口大，身小尾粗；雌为蚧，口尖，身大尾小。男服雌，女服雄。凡修事服之，去甲上、尾上并腹上肉毛，毒在眼。如斯修事了，用酒浸，才干，用纸两重，于火上缓隔焙纸炙，待两重纸干，焦透后，去纸，取蛤蚧于瓷器中盛，于东舍角畔悬一宿，取用，力可十倍。勿伤尾，效在尾也。

　　衍义曰蛤蚧，补肺虚痨嗽，有功，治久嗽不愈。肺间积虚热，久则成疮，故嗽出脓血，晓夕不止。喉中气塞，胸鬲噎痛，蛤蚧、阿胶、生犀角、鹿角胶、羚羊角一两；除胶外，皆为屑，次入胶，分四服。每服用河水三升，于银石器中，慢火煮至半升，滤去滓，临卧微温细细呷，其滓候服尽再捶，都作一服，以水三升，煎至半升，如前服。若病患久虚不喜水，当递减水。张刑部子皋病极，田枢密况送此方，遂愈。

　　卷第二十二　下品

　　水蛭（音质）

　　水蛭（音质）　味咸，苦，平，微寒，有毒。主逐恶血，瘀血，月闭，破血瘕，积聚，无子，利水道，又堕胎。一名 ，一名至掌。生雷泽池泽。五月、六月采，曝干。

　　陶隐居云 （音蜞），今复有数种，此用马蜞，得啮人腹中有血者，仍干为佳。山 及诸小者皆不用。楚王食寒菹，所得而吞之，果能去结积，虽曰阴 ，亦是物性兼然。唐本注云：此物有草蛭、水蛭。大者长尺，名马蛭，一名马蜞。并能咂牛、马、人血。今俗多取水中小者，用之大效，不必要须食人血满腹者。其草蛭，在深山草上，人行即敷着胫股，不觉，遂于肉中产育，亦大为害，山人自有疗法也。臣禹锡等谨按蜀本云：采得之，当用 竹筒盛，待干，又米泔浸一宿后，曝干。以冬猪脂煎令焦黄，然后用之。勿误采石蛭、泥蛭用。石、泥二蛭，头尖，腰粗，色赤，不入药，误食之，则令人眼中如生烟，渐致枯损。今用水中小者耳。陈藏器云：水蛭，本功外，人患赤白游疹及痈肿毒肿，取十余枚，令啖（一作KT ）

　　病处，取皮皱肉白，无不瘥也。冬月无蛭虫，地中掘取，暖水中养之，令动，先洗去人皮咸，以竹筒盛蛭缀之，须臾便咬血满自脱，更用饥者。崔知悌令两京无处预养之，以防缓急，收干蛭，当展其身，令长腹中有子者去之。此物难死，虽加火炙，亦如鱼子，烟熏三年，得水犹活，以为楚王之病也。药性论云：水蛭，使。主破女子月候不通，欲成血痨症块。能治血积聚。日华子云：畏锻石。破症结。然极难修制，须细锉后，用微火炒，令色黄乃熟，不尔，入腹生子为害。

　　图经曰水蛭，生雷泽池泽，今近处河池中多有之。一名蜞。此有数种：生水中者名水蛭，亦名蚂蟥；生山中者名石蛭；生草中者名草蛭；生泥中者名泥蛭。并皆着人及牛、马股胫间，啮咂其血，甚者入肉中，产育为害亦大。水蛭有长尺者，用之当以小者为佳。六月采，曝干。一云采得当以 竹筒盛之，待干，又用米泔浸经宿，然后出之，曝已。又用冬月猪脂煎令黄，乃堪用。干蛭，当展令长，腹中有子者去之。古法有用水蛭啖疮者，缓急所须，亦不可得。崔知悌令预收养之，以备用。此物极难死，加火炙，经年，得水犹可活也。石蛭等并头尖腹粗，不堪入药，误用之，则令人目中生烟不已。渐致枯损，不可不辨也。

　　经验方治折伤。用水蛭，新瓦上焙干，为细末，热酒调下一钱。食顷痛，可更一服，痛止；便将折骨药封，以物夹定，直候至效。初虞世治从高坠下及打击内伤，神效。麝香、水蛭各一两，锉碎，炒令烟出，二件研为末。酒调一钱，当下畜血。未止再服，其效如神。

　　衍义曰水蛭，陈藏器、日华子所说备矣。大者京师又谓之马鳖，腹黄者谓之蚂蟥；畏盐，然治伤折有功。《经》与《注》皆不言修制，宜仔细不可忽也。今人用者皆炒。

　　卷第二十二　下品

　　斑蝥

　　斑蝥　味辛，寒，有毒。主寒热，鬼疰，蛊毒，鼠 ，疥癣，恶疮，疽蚀，死肌，破石癃，血积，伤人肌，堕胎。一名龙尾。生河东川谷。八月取，阴干。（马刀为之使，畏巴豆、丹参、空青，恶肤青。）

　　陶隐居云：豆花时取之，甲上黄黑斑色如巴豆大者是也。臣禹锡等谨按蜀本图经云：七月、八月，大豆叶上甲虫，长五、六分，黄斑纹乌腹者，今所在有之。吴氏云：斑蝥，一名斑蚝（音刺），一名龙蚝，一名斑菌，一名 发，一名盘蛩，一名晏青。神农：辛。歧伯：咸。

　　桐君：有毒。扁鹊：甘，有大毒。生河内川谷或生水石。药性论云：斑蝥，使，一名龙苗，有大毒。能治瘰 ，通利水道。日华子云：恶豆花。疗淋疾，敷恶疮， 烂。入药除翼、足，熟炒用。生即吐泻人。

　　图经曰斑蝥，生河东川谷，今处处有之。七月、八月大豆盛时，此虫多在叶上，长五、六分，甲上黄黑斑纹，乌腹尖喙，如巴豆大，就叶上采之，阴干。古方：书多有用此，其字或作斑蠡，亦作斑蚝，入药不可令生，生即吐泻人。

　　外台秘要救急治疔肿方：斑蝥一枚捻破，以针划疮上，作米字封之，即根乃出。又方治干癣积年生痂，搔之黄水出，每逢阴雨即痒。用斑蝥半两，微炒为末，蜜调敷之。经验方大治大人、小儿瘰 内消方：斑蝥一两，去翅、足，用粟米一升，同斑蝥炒，令米焦黄，去米不用，细研，入干薄荷末四两同研，令匀，以乌鸡子清丸如绿豆大。空心腊茶下一丸，加至五丸，却每日减一也，减至一丸后，每日服五丸。肘后方治沙虱毒。斑蝥二枚：一枚末服之；一枚烧令烟绝，研末，以敷疮中。立瘥。广利方治瘰 经久不瘥。斑蝥一枚，去翅、足，微炙，以浆水一盏，空腹吞之，用蜜水下，重者不过七枚瘥。又方妊娠或已不活，欲下胎。烧斑蝥末，服一枚，即下。

　　衍义曰斑蝥，须糯米中炒米黄为度，妊身人不可服。为能溃人肉，治淋药多用，极苦，人尤宜斟酌。下条芫青，其用与此不相远，故附于此。

　　卷第二十二　下品

　　田中螺汁

　　大寒。主目热赤痛，止渴。

　　陶隐居云：生水田中及湖渎岸侧，形圆大如梨、桔者，人亦煮食之。煮汁，亦疗热，醒酒，止渴。患眼痛，取珍珠并黄连纳其中，良久汁出，取以注目中，多瘥。唐本注云：《别录》云，壳，疗尸疰，心腹痛；又主失精。水渍饮汁，止渴。今按：陈藏器本草云：田中螺，煮食之，利大小便，去腹中结热，目下黄，香港脚冲上，小腹急硬，小便赤涩，脚手浮肿。

　　生浸取汁饮之，止消渴，碎其肉，敷热疮。烂壳烧为灰末服，主反胃。臣禹锡等谨按蜀本图经云：生水田中，大如桃、李，状类蜗牛而尖长，青黄色，夏秋采之。药性论云：田螺汁，亦可单用。主治肝热，目赤肿痛。取大者七枚，洗净，新汲水养去秽泥，重换水一升浸洗，仍旋取于干净器中，着少盐花于口上，承取自出者，用点目。逐个如此用了，却放之。日华子云：田螺，冷，无毒。治手足肿及热疮，生研汁敷之。

　　陈藏器云在水田中，圆大者是。小小泥有棱名KT 螺，亦止渴，不能下水。食之当先米泔浸去泥，此物至难死，有误泥在壁中，三十年犹活，能伏气饮露唯生，穿散而出即死。烂壳烧为灰末服，主反胃，胃冷，去卒心痛。食疗云大寒。汁饮疗热、醒酒、压丹石。不可常食。圣惠方治连月饮酒咽喉烂，舌上生疮。水中螺、蚌肉、葱、豉、椒、姜煮，饮汁三、两盏，瘥。食医心镜主消渴，饮水日夜不止，口干，小便数。田中螺五升，水一斗，浸经宿，渴即饮之。每日一度易水换生螺为妙。又方云：以水三升煮，取汁，渴即饮之，螺即任吃。

　　卷第二十二　下品

　　贝子

　　贝子　味咸，平，有毒。主目翳，鬼疰，蛊毒，腹痛下血，五癃，利水道，除寒热温疰，解肌，散结热。烧用之良。一名贝齿。生东海池泽。

　　陶隐居云：此是今小小贝子，人以饰军容服物者，乃出南海。烧作细屑末，以吹眼中，疗翳良。又真马珂捣末，亦疗盲翳。臣禹锡等谨按蜀本图经云：蜗类也，形若鱼，齿洁者良。

　　药性论云：贝子，使。能破五淋，利小便，治伤寒狂热。日华子云：贝齿，凉。治翳障并鬼毒，鬼气，下血。又名白贝。

　　图经曰：贝子，生东海池泽，今南海亦有之。贝类之最小者，又若蜗状。而《交州记》曰：大贝出日南，如酒杯；小贝，贝齿也。善治毒，俱有紫色是也。洁白如鱼齿，故一名贝齿。

　　古人用以饰军容服物，今稀用，但穿之与小儿戏 头家以饰鉴带，画家亦或使砑物。采无时。

　　珂亦似此而大，黄黑色，其骨白，可以饰马。

　　海药云：云南极多，用为钱货易。主水气浮肿及孩子疳蚀，吐乳。并烧过入药中用。雷公云凡使，勿用花虫壳，其二味相似，只是用之无效。凡使，先用苦酒与蜜相对秤，二味相和了，将贝齿于酒、蜜中蒸，取出，却于清酒中淘令净，研用。圣惠方治射罔在诸肉中有毒及漏脯毒。用贝子末，水调半钱服，效。或食面 毒，亦同用。千金方点小儿黑花眼翳，涩痛。用贝齿一两烧作灰，研如面，入少龙脑，点之妙。又方：去目翳。贝子十枚，烧灰细筛，取一胡豆大，着翳上，卧如炊一石米久乃灭。息肉者加珍珠与贝子等分。孙真人治食物中毒。取贝子一枚，含，自吐。

　　衍义曰贝子，今谓之贝齿，亦如紫贝，但长寸余，故曰贝子。色微白，有深紫黑者，治目中翳，烧用。北人用之毡帽上为饰及缀衣，或作蹀躞下垂。

　　卷第二十二　下品

　　石蚕

　　石蚕　味咸，寒，有毒。主五癃，破石淋，堕胎。

　　肉

　　 解结气，利水道，除热。一名沙虱。生江汉池泽。

　　陶隐居云：李云江左无识此者，谓为草根，其实类虫，形如老蚕，生附石。伧（助庚切）

　　人得而食之，味咸而微辛。李之所言有理，但江汉非伧地尔，大都应是生气物，犹如海中蛎蛤辈，附石生不动，亦皆活物也。今俗用草根黑色多角节，亦似蚕，恐未是实。方家不用沙虱，自是东间水中细虫。人入水浴，着人略不可见，痛如针刺，挑亦得之。今此名或同尔，非其所称也。唐本注云：石蚕，形似蚕，细小有角节，青黑色。生江汉侧石穴中，岐陇间亦有，北人不多用，采者遂绝尔。今陇州采送之。臣禹锡等谨按蜀本注：李云江左无识此者，谓是草根，生附石间，其实如老蚕。如此则合在草部矣！今既在虫部，又一名沙虱，则是沙石间所生者一种虫也。陶云犹如蛎蛤辈，附石而生，近之矣。苏亦未识，而云似蚕，有节，青黑，生江汉石穴中。此则半似说虫半似草，更云不采遂绝，妄亦甚也。按此虫所在水石间有之，取以为钩饵者是也。今马湖石间出此最多。彼人好啖之，云咸、微辛。李、苏二说，殆不足凭也。

　　图经曰石蚕，生江汉池泽，旧注或以为草根，生石上，似蚕者。或以为生气物，犹如海中蛎蛤辈。又《本经》云：一名沙虱。沙虱自是水中细虫，都无定论。《蜀本草》注云：此虫所在水石间有之，人取以为钩饵。马湖石间出此最多。彼人亦好啖之，云味咸、小辛。今此类川、广中多有之。草根之似蚕者，亦名石蚕，出福州及信州山石上，四时常有，其苗青，亦有节，三月采根。焙干。主走注风，散血，止痛。其节亦堪单用，捣筛取末，酒温服之。

　　衍义曰石蚕，谓之为草则缪矣。《经》言肉解结气，《注》中更辩不定此物在处。有附生水中石上，作丝茧如钗股，长寸许，以蔽其身，色如泥，蚕在其中，此所以谓之石蚕也。今方

　　卷第二十二　下品

　　雀瓮

　　雀瓮　味甘，平，无毒。主小儿惊痫，寒热，结气，蛊毒，鬼疰。一名躁舍。生汉中，采蒸之，生树枝间， （音髯） （音斯）房也。八月取。

　　陶隐居云： ，蚝（七吏切）虫也。此虫多在石榴树上，俗为蚝虫，其背毛亦螫人。

　　生卵形如鸡子，大如巴豆，今方：家亦不用此。蚝，一作 （七吏切）尔。唐本注云：此物紫白间斑，状似砗磲纹可爱，大者如雀卵，在树间似螵蛸虫也。臣禹锡等谨按蜀本注云：雀好食之，俗谓之雀儿饭瓮。陈藏器云：雀痈，本功外，主小儿撮口病，先 小儿口旁，令见血，以痈碎取汁涂之，亦生捣鼠妇并雀痈汁涂。小儿多患此病，渐渐以撮不得饮乳者是。凡产育时，开诸物口不令闭，相厌之也。打破绞取汁，与平常小儿饮之，令无疾。《本经》云： 房。

</div>
    <div class="pagination">
<a href="证类本草_page194.html">上一页</a><span>...</span><a href="证类本草_page190.html">190</a><a href="证类本草_page191.html">191</a><a href="证类本草_page192.html">192</a><a href="证类本草_page193.html">193</a><a href="证类本草_page194.html">194</a><span class="current-page">195</span><a href="证类本草_page196.html">196</a><a href="证类本草_page197.html">197</a><a href="证类本草_page198.html">198</a><a href="证类本草_page199.html">199</a><a href="证类本草_page200.html">200</a><span>...</span><a href="证类本草_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
