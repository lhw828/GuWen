<!DOCTYPE html>
<html>
<head>
    <meta charset="UTF-8">
    <title>陈莘田外科方案 - 第 15 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陈莘田外科方案 - 第 15 页/共 36 页</h1>
    <div class="content">　　川桂枝当归白蒺藜粉萆薢鲜桑枝川独活防己晚蚕沙怀牛膝宣木瓜白茯苓

　　（案）顾，幼。先天不足，肝肾阴虚，浊液生痰，痰痹络中，左腿外侧附骨流注。起经载余，溃孔成管，脓出淋漓，成损不举，背脊虚损。

　　曾发肾俞流痰，已逾一载而愈。胃谷减少，乍热乍寒，形神色脉交虚。病在三阴，深虑涉怯。勉以大补元煎意。

　　大补元煎全方加茯苓、牛膝、牙屑

　　（案）陈，左，幼。先天不足，肝肾阴亏，浊液生痰，痰痹于络，左腿附骨流注，溃孔成管，流出渣脓，胯间结核，右手僵节蛀，脓水淋漓，大便溏泄。脾气大伤，质小任重，恐难结局耳。

　　归芍六君子汤加炒香扁豆、鲜荷蒂贴骨流注

　　（案）宣，左。左腿贴骨流注，起经旬日，溃孔成管，管眼深邃，旁围坚硬，欲腐不腐，肉色泛紫。此营卫两亏，毒尚留恋，病在足太阳经。非温补内托，不足以济事也。

　　上肉桂绵芪东白芍川芎云苓潞党参熟地白归身冬术甘草二诊面黄浮肿，溃孔无脓，坚硬巨大。

　　肉桂白芍党参川芎云苓黄芪甘草熟地归身交藤三诊作痛黑腐。

　　前方去交藤、熟地，加陈皮、生地。

　　四诊熟地党参归身草节制冬术肉桂白芍黄芪陈皮远志肉云苓

　　（案）赵，风寒湿痰痹络，左环跳酸楚作痛，艰于步履，寒热往来，舌白脉数。已有半月，渐成贴骨流注重症，冀消为幸。

　　老苏梗泽泻青防风防己威灵仙怀膝广陈皮秦艽嫩桑枝当归赤芍川芎

　　（案）钱，幼。乳婴质体，风寒湿痰乘虚袭络，左腿伏兔附骨流注，漫肿如轴，色白不变，板硬木痛，往来寒热，舌白脉濡。症经两旬，势难消退，质薄任重，虑其正不克邪，溃后虚波之险。且拟温通化痰一法。

　　川桂枝当归尾独活芥子防己鹿角屑赤芍川断怀膝威灵嫩桑枝

　　（案）彭，左。肝肾阴亏，浊疾凝聚，左腿贴骨流注。起经三月，漫肿木痛，色白不变。

　　久则恐其成溃，溃后难于收敛者。拟和补营卫，化痰宣络法。

　　制首乌归身桑椹子沙蒺藜白茯苓姜半夏白芍川杜仲炙橘红宣木瓜

　　（案）朱，左。风邪湿痰痹络，右腿髀漫肿作痛，渐成贴骨流注，冀消为吉。

　　川桂枝川独活防风白蒺藜粉萆薢怀牛膝当归白芥子汉防己威灵仙桑枝

　　（案）赵，右。风寒湿痰痹阻于络，左腿贴骨流注，漫肿作痛，形势颇大，欲蒸脓象。怀妊之躯，殊为棘手。拟托里法。

　　生芪皮川独活赤芍陈皮茯苓川桂枝小川芎当归生草江枳壳

　　（案）潘，幼。先天不足，肝肾阴虚，风寒湿痰，乘隙痹络，右腿贴骨流注，漫肿酸楚，按之板实。起逾二月，足不任地，渐有成损之象。拟仿阳和法。

　　阳和汤用生地，去炮姜，加全当归、防己、牛膝、甘草、元酒

　　（案）聂，左。先天不足，肝肾阴亏，寒痰乘虚痹络，左腿贴骨流注。起经二载，漫肿板硬，着骨酸楚，屈而不伸，蹇于步履，舌苔白，脉濡细。病道深远，药力难以消退，溃则不易收敛者。拟仿阳和法。

　　阳和汤去姜，加归、牛膝环跳流注

　　（案）王，左。风寒湿痰痹络，左胯及环跳肿痛，渐成流注，冀消为吉。

　　苏梗独活白蒺藜当归怀膝防己秦艽鲜桑枝赤芍萆薢二诊独活防己陈皮当归桑枝防风白芥子赤芍枳壳怀膝泽兰三诊左胯蒸脓象也。

　　黄防风赤芍药瓜蒌桔梗角针全当归广陈皮白芷生草土贝桑枝李。风寒湿痰，痹阻于络，右腿环跳，着骨酸楚，漫肿色白，难以步履，已经一载。是乃贴骨流注重症，冀消为吉。拟疏通络痹法。

　　川桂枝川断蒺藜白芥子炒牛膝川独活赤苓当归威灵仙汉防己

　　（案）沈，左。肝肾阴虚，寒痰乘虚内痹，右腿环跳，着骨酸楚，按之板硬，色白不变。

　　乃贴骨流注重症，深恐延损。拟防阳和法。

　　阳和汤加怀膝、陈酒、威灵仙，去炮姜

　　（案）曹，左。风寒湿痰痹络，右腿环跳，着骨酸楚，艰于举动。渐成贴骨流注重症，冀消为吉。

　　川桂枝秦艽川独活小川芎宣木瓜当归牛膝防风白蒺藜鲜桑枝防己

　　（案）钱，左。风寒湿痰痹络，右腿环跳，贴骨流注，漫肿酸楚，色白不变。已逾半月，恐难消退者。拟疏散法。

　　荆防败毒散加桑枝

　　（案）薛，幼。先天不足，肝肾阴亏，筋骨失于营养，左腿废损，由来已久，延及环跳，漫肿酸楚，色白不变，形如覆碗。乃贴骨流注重症，溃则恐其涉怯。拟景岳法。

　　大补元煎去参，加鹿角霜、茯苓、牛膝

　　（案）王，左。风寒湿痰痹络，左腿环跳流注。起将匝月，漫肿木痛，形势巨大，欲蒸脓象，难以消退者。

　　川桂枝归尾防风白芥子鲜桑枝川独活防己陈皮怀牛膝灵仙赤苓复诊生芪皮赤芍小川芎角针生草当归陈皮天花粉茯苓苦桔梗复诊原方，去当归、花粉，加半夏曲。

　　复诊归芍六君，用茯神，加芪皮、二陈、谷芽。

　　复诊十全大补去肉桂，加陈皮。

　　复诊黑归脾去龙眼。

　　穿踝流注

　　（案）李，左。湿热痹络，右足穿踝流注，肿胀作痛，不能举动。起经旬日，曾有寒热，消之非易。

　　老苏梗小川芎当归汉防己淡木瓜川独活威灵仙防风怀牛膝桑枝

　　（案）陆，左。风寒湿痰痹络，左足穿踝流注，漫肿作痛，不能举动。已逾二旬，最虑淹缠成损。拟托里法。

　　生芪皮当归小川芎赤芍陈皮土贝母白芷苦桔梗角针生草梅核流注

　　（案）戚。肝脾不和，气阻营凝，左足内外臁梅核流注，结核不一，按之酸楚，渐有作胀。

</div>
    <div class="pagination">
<a href="陈莘田外科方案_page14.html">上一页</a><span>...</span><a href="陈莘田外科方案_page10.html">10</a><a href="陈莘田外科方案_page11.html">11</a><a href="陈莘田外科方案_page12.html">12</a><a href="陈莘田外科方案_page13.html">13</a><a href="陈莘田外科方案_page14.html">14</a><span class="current-page">15</span><a href="陈莘田外科方案_page16.html">16</a><a href="陈莘田外科方案_page17.html">17</a><a href="陈莘田外科方案_page18.html">18</a><a href="陈莘田外科方案_page19.html">19</a><a href="陈莘田外科方案_page20.html">20</a><span>...</span><a href="陈莘田外科方案_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
