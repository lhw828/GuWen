<!DOCTYPE html>
<html>
<head>
    <meta charset="UTF-8">
    <title>新修本草 - 第 83 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 83 页/共 110 页</h1>
    <div class="content">　　〔谨案〕龟取以酿酒，主大风缓急，四肢拘挛，或久瘫缓不收摄，皆瘥。

　　卷第十六　【虫鱼上】

　　鲤鱼胆

　　味苦，寒，无毒。主目热赤痛，青盲，明目。久服强悍，益志气。肉，味甘，主咳逆上气，黄胆，止渴；生者，主水肿脚满，下气。骨，主女子带下赤白。齿，主石淋。生九江池泽，取无时。

　　鲤鱼，最为鱼之主，形既可爱，又能神变，乃至飞越山湖，所以琴高乘之。山上水中有鲤不可食。又鲤 不可合小豆藿食之。其子合猪肝食之，亦能害人尔。

　　〔谨案〕鲤鱼骨，主阴蚀，鲠不出。血，主小儿丹肿及疮。皮，主瘾疹。脑，主诸痫。肠，主小儿肌疮。

　　卷第十六　【虫鱼上】

　　蠡鱼

　　味甘，寒，无毒。主湿痹，面目浮肿，下大水，疗五痔，有疮者，不可食，令人瘢白。

　　一无时。

　　今皆作鳢字，旧言是公蛎蛇所变，然亦有相生者。至难死，犹有蛇性。合小豆白煮，以疗肿满甚效。

　　〔谨案〕《别录》云：肠及肝，主久败疮中虫。诸鱼灰，并主哽噎也。

　　卷第十六　【虫鱼上】

　　鲍鱼

　　味辛、臭，温，无毒。主坠堕，腿蹶， 折，瘀血，血痹在四肢不散者，女子崩中血不止。勿令中咸。

　　所谓鲍鱼之肆，言其臭也，俗人呼为 鱼，字似鲍，又言盐 之以成故也。作药当用少盐臭者，不知正何种鱼尔？乃言穿贯者亦入药，方家自少用之。今此鲍鱼乃是 鱼，长尺许，合要自疗漏血，不知何者是真？〔谨案〕此说云味辛，又言勿令中咸，此是 鱼，非鲍鱼也。鱼去肠肚，绳穿，淡曝使干，故辛而不咸。李当之本草，亦言胸中湿者良，鲍鱼肥者，胸中便湿。又云穿贯绳者，弥更不惑。鲍鱼破开，盐裹不曝，味咸不辛，又完淹令湿，非独胸中。

　　且鱼亦臭，臭与鲍别。

　　鲍二鱼，杂鱼并用。鲍似尸臭，以无盐也； 臭差，微有盐故也。 鱼沔州、复州作之，余外皆不识尔。

　　卷第十六　【虫鱼上】

　　鱼

　　味甘，无毒。主百病。

　　此是 也，今人皆呼慈音，即是 鱼，作 食之云补；又有 鱼相似而大；又有 鱼亦相似，黄而美，益人，其合鹿肉及赤目赤须无鳃者，食之并杀人；又有人鱼，似 而有四足，声其膏燃之不消耗，始皇骊山冢中用之，谓之人膏也。荆州、临沮、青溪至多此鱼。

　　〔谨案〕 鱼，一名 鱼，一名 鱼，主水浮肿，利小便也。

　　卷第十六　【虫鱼上】

　　鳝鱼

　　味甘，大温，无毒。主补中，益血，疗沈唇。五月五日取头骨烧之，止痢。

　　鳝是荇芩根化作之，又云是人发所化，今其腹中自有子，不必尽是变化也。性热，作食之亦补。而时行病起，食之多复，又喜令人霍乱。凡此水族鱼虾之类甚多，其有名者，以注在前条，虽皆可食，而甚损人，故不入药用。又有食之反能致病者，今条注如后说：凡鱼头有白色如连珠至脊上者，腹中无胆者，头中无鳃者，并杀人。鱼汁不可合鸬 肉食之。鲫鱼不可合猴、雉肉食之。鳅鳝不可合白犬血食之。鲤鱼子不可合猪肝食之。鲫鱼亦尔。青鱼 不可合生胡荽及生葵并麦酱食之。虾无须及腹下通黑，及煮之反白，皆不可食。生虾 不可合鸡肉食之，亦损人。又有 亦益人，尾有毒，疗齿痛。又有鱼，至能醒酒。 鱼有毒，不可食。

　　〔谨案〕《别录》云：干鳝头，主消渴，食不消，去冷气，除痞症。其穿鱼绳，主竹木屑入目不出；穿鲍鱼绳，亦主眯目、去刺，煮汁洗之大良也。

　　卷第十六　【虫鱼上】

　　鲫鱼

　　主诸疮，烧以酱汁和涂之，或取猪脂煎用，又主肠痈。头灰，主小儿头疮，口疮，重舌，目羹，主胃弱，不下食。作 ，主久赤白痢。（新附）

　　卷第十六　【虫鱼中】

　　伏翼

　　味咸，平，无毒。主目瞑痒痛，疗淋，利水道，明目，夜视有精光。久服令人喜乐，媚好，无忧。一名蝙蝠。生太山川谷，及人家屋间。立夏后采，阴干。

　　苋实、云实为之使。伏翼目及胆，术家用为洞视法，自非白色倒悬者，亦不可服之也。

　　〔谨案〕伏翼，以其昼伏有翼尔。《李氏本草》云：即天鼠也；又云西平山中，别有天鼠，十一月、十二月取，主女人生子余疾，带下病，无子。方言一名仙鼠，在山孔中，食诸乳石精汁，皆千岁，头上有冠，淳白大如鸠鹊，食之令人肥健，长年。其大如鹑，未白者，皆以百岁，而并倒悬。其石孔中屎，皆白如大鼠屎。下条天鼠屎，当用此也。其屎灰酒服方寸匕，主子死腹中。其脑主女子面 ，服之令人不忘也。

　　卷第十六　【虫鱼中】

　　皮

　　味苦，平，无毒。主五痔，阴蚀，下血赤白五色，血汁不止，阴肿，痛引腰背，酒煮杀之，又疗腹痛，疝积，亦烧为灰，酒服之。生楚山川谷田野。取无时，勿使中湿。

　　得酒良，畏桔梗、麦门冬。田野中时有此兽，人犯近，便藏头足，毛刺人，不可得捉，能跳入虎耳中。而见鹊便自仰腹受啄，物有相制，不可思议尔。其脂烊铁注中，内少水银，则柔如铅锡矣。

　　〔谨案〕极狞钝，大者如小豚，小者犹瓜大，或恶鹊声，故反腹令啄，欲掩取之，犹蚌鹬尔。虎耳不受鸡卵，且去地三尺， 何能跳之而入？野俗鄙说，遂为雅记，深可怪也。

　　卷第十六　【虫鱼中】

　　石龙子

　　味咸，寒，有小毒。主五癃邪结气，破石淋，下血，利小便水道。一名蜥蜴，一名山龙子，一名守宫，一名石蜴。

　　生平阳川谷，及荆山石间。五月取，着石上令干。

　　恶硫黄、斑蝥、芜荑。其类有四种：一大形，纯黄色，为蛇医母，亦名蛇舅母，不入药；次似蛇医，小形长尾，见人不动，名龙子；次有小形而五色，尾青碧可爱，名断蜴，并不螫人；一种喜缘篱壁，名 蜓，形小而黑，乃言螫人必死，而未常闻中人。案东方朔云：若非守宫，则蜥蜴是，如此 蜓名守宫矣。以朱饲之，满三斤，杀，干末以涂女子身，有交接事便脱，不尔如赤志，故谓守宫。今此一名守宫，犹如野葛、鬼臼之义也，殊难分别。

　　〔谨案〕此言四种者：蛇师，生山谷，头大尾短小，青黄或白斑者是； 蜓，似蛇师，不生山谷，在人家屋壁间，荆楚及江淮人名 蜓，河济之间名守宫，亦名荣螈，又名蝎虎，以其常在屋壁，故名守宫，亦名壁宫，未必如术饲朱点妇人也，此皆假释尔。其名龙子及五色者，并名蜥蜴，以五色者为雄而良，色不备者为雌，劣尔，形皆细长，尾与身相类，似蛇，着四足，去足便直蛇形也。蛇医则不然。案《尔雅》亦互言之，并非真说。又云朱饲满三斤，殊为谬矣。

　　卷第十六　【虫鱼中】

　　露蜂房

　　味苦、咸，平，有毒。主惊痫螈 ，寒热邪气，癫疾，鬼精蛊毒，肠痔，火熬之良，又疗蜂毒，毒肿。一名蜂肠，一名百穿，一名蜂窠。生 山谷。七月七日采，阴干。

</div>
    <div class="pagination">
<a href="新修本草_page82.html">上一页</a><span>...</span><a href="新修本草_page78.html">78</a><a href="新修本草_page79.html">79</a><a href="新修本草_page80.html">80</a><a href="新修本草_page81.html">81</a><a href="新修本草_page82.html">82</a><span class="current-page">83</span><a href="新修本草_page84.html">84</a><a href="新修本草_page85.html">85</a><a href="新修本草_page86.html">86</a><a href="新修本草_page87.html">87</a><a href="新修本草_page88.html">88</a><span>...</span><a href="新修本草_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
