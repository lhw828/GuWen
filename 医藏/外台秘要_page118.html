<!DOCTYPE html>
<html>
<head>
    <meta charset="UTF-8">
    <title>外台秘要 - 第 118 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 118 页/共 398 页</h1>
    <div class="content">　　上三味切。以水五升。煮取二升半。分三服。一方用生姜五两。忌生葱海藻菘菜。

　　又桂枝汤。疗中风。身体烦疼。恶寒而自汗出。头强痛急方。

　　桂心（五两） 生姜（八两） 甘草（二两炙） 葛根（八两） 芍药（三两） 大枣（十二枚掰）

　　上六味切。以水七升。煮取二升半。服八合。日三。温覆取汁。陆伯庸用良。忌生葱海藻菘菜。（人玉曰此仲景桂枝加葛根汤方也今云头强痛急当作项强痛急才是）

　　又麻黄汤。疗中风。气逆满闷短气方。

　　麻黄（三两去节） 甘草（二两炙） 石膏（四两碎绵裹） 杏仁（五十枚去两仁及尖皮碎）

　　人参（三两） 干姜（五两） 茯苓 防风（各四两） 桂心（三两） 半夏（一升洗）

　　上十味。以水九升。煮取三升。先食服一升。日三服。甚良。忌海藻生葱羊肉饧菘菜。

　　又茯苓汤。疗中风入腹。心下如刺。不得卧。或在胁下。转动无常。腹满短气。 欲死。此病或中虚冷。或素有宿食。食饮不消。或素风气在内。今得他邪。复于五脏。故成此病方。

　　茯苓（二两） 芎 干姜 芍药 白术 当归 人参（各一两） 枳实（三分炙） 甘草（炙一两）

　　上九味细切。以水九升。煮取三升。日三。若病剧者。可相去如人行五里顷一服。胸中有气。可加人参二两。服一剂不瘥。不过两剂。神良。忌海藻菘菜桃李雀肉大酢。（并出第九卷中）

　　千金翼中风论：圣人以为风是百病之长。深为可忧。故避风如避矢。是以御风邪以汤药针灸昔头风岂可再发。只由不灸。其本不除。所以学人不得专恃于针及汤药等。HT 病毕瘥。既不若灸。安能拔本塞源。是以虽丰药饵。诸疗之要。在火艾为良。初得风之时。当急下火。火下即定。此煮汤熟。已觉眼明。岂非大要。其灸法先灸百会。次灸风池。次灸大椎。次灸肩井。

　　次灸曲池。次灸间使。各三壮。次灸三里五壮。其炷如苍耳子大。必须大实作之。其艾又须大熟。从此以后。日别灸之。至随年壮止。凡人稍觉心神不快。即须灸此诸穴各三壮。不得轻之。苟度朝夕。以致殒毙。诫之哉。诫之哉。

　　又论曰：学人凡将欲疗病。先须灸前诸穴。莫问风与不风。皆先灸之。此之一法。医之大术好。仍不及三月三日者。又有卒死之人。及中风不得语者。皆急灸之。夫卒死者气入五脏。

　　为生平风发。强忍怕痛不灸。忽然卒死。谓是何病。所以皆必灸之。是大要也。

　　又论曰：夫得风之时。则依此次第疗之。不可违越。若不依此。当失机要。性命必危。

　　又凡初得风。四肢不收。心神 愦。眼不识人。言不退场门。凡中风多由热起。服药当须慎酒面羊肉生菜冷食猪鱼鸡牛马蒜。乃可瘥。得患即服此竹沥汤方。

　　竹沥（二升） 生葛汁（一升） 生姜汁（三合）

　　上三味相和。温暖分三服。平旦日晡夜各一服讫。觉四体有异似好。以进后方。（土弱日一云有荆沥一升）

　　又方麻黄（去节） 防风（各一两半） 芎 防己 附子（炮） 人参 芍药 黄芩 桂心甘草（炙各一两）

　　（一升）

　　生葛汁（五合上十六味切。以水七升。煮取一半。乃下沥汁。煮取二升七合。分温三服。五日更服一剂。频与三剂。慎如上法。渐觉稍稍损。次进后方。忌猪肉冷水海藻菘菜生葱。

　　又方竹沥（二升） 防己（一两） 麻黄（三两去节） 防风 升麻 桂心 芎 独活 羚羊角（各二两屑）

　　上九味切。以水四升。并沥。煮取三升。分为三服。两日进一剂。进三剂。若手足冷。

　　加生姜五两。白术二两。若未除。次进后方。忌生葱等如前。

　　又方防风 麻黄（去节） 芍药（各一两半） 防己 桂心 黄芩（各一两） 附子（三分炮） 甘草（炙） 白术（一两）

　　石膏（二两碎上十七味。以水八升煮减半。下沥。煮取二升半。分三服。相去如人行十里再服。有气加橘等。

　　又煮散方。

　　防风 独活 芍药 黄 人参 芎 白术 丹参 薯蓣 茯神 桂心 麦门冬（去心） 山艽石斛 防己两） 橘皮（三两） 生姜（二两切） 干地黄（六两） 附子（三两炮） 远志（三两去心）

　　上三十三味捣筛为散。每煮以水三升。纳药三两。煮取一升。绵滤去滓。顿服之。日别一服。觉心中烦热。以竹沥代水煮之。（千金有黄芩槟榔蒿本杜仲犀角无出茱萸薯蓣甘草麦门冬附子）

　　又凡患风人多热。宜服荆沥方。

　　荆沥 竹沥 生姜汁（各五合）

　　上三味相和。温为一服。每日旦服煮散。午后当服此荆沥。常作此将息。

　　防风汤。主偏风。甄权处治安平公方。

　　防风 白术 芎 白芷 牛膝 狗脊 萆 （各一两） 薏苡仁 杏仁（去尖皮两仁者）

　　人参 葛根 羌活（各二两） 麻黄（四两去节） 石膏（碎绵裹） 桂心（各二两） 生姜（五两切）

　　上十六味切。以水一斗二升。煮取三升。分为三服。服一剂觉好。更服一剂。一剂一度灸之。服九剂汤九度灸之。灸风池一穴。肩 一穴。曲池一穴。支沟一穴。五枢一穴。阳陵泉一穴。巨墟下廉一穴。合七穴即瘥。仁寿宫备身患脚。奉效灸环跳阳陵泉巨墟下廉阳辅即起行二穴。即得跪起。库狄钦偏风不得挽弓。灸肩 一穴即瘥。前方忌桃李生葱。（千金翼本方并云针此云灸者盖王道不取针也）

　　又一切风虚方。常患头痛欲破者。

　　杏仁（九升去尖皮两仁者曝干）

　　上一味捣作末。以水九升研滤如作粥法。缓火煎。令如麻浮上。匙取和羹。粥酒纳一匙服之。每食即服。不限多少。服十日后大汗出。二十日后汗止。慎风冷猪鱼鸡蒜大酢。一剂后诸风减瘥。春夏恐酢少作服之。秋九月后煎之。此法神妙。可深秘之。（并出第十六卷中千金同）

　　备急疗若卒觉体中恍恍。皮肉习习此即欲中风方。

　　急取独活桂心各五两二味切。以酒三升渍。于火边炙之使暖。一服五合。日三加至一升良。忌生葱。（千金同出第二卷中）

　　近效薏苡仁汤。疗诸风方。

　　薏苡仁（五合） 葳蕤 生姜 茯神（各三两） 生犀角末（二两） 乌梅（七枚） 麦门冬（去心） 竹沥（各三合） 白蜜（一合）

　　上九味切。以水八升缓煮。取二升七合汁。绞去滓。纳竹沥白蜜搅调。细细饮之。不须限以服勿轻尤佳。以防风候。忌食米醋油脂陈败难消等物。以前方疗暴风手足瘫废。言语謇涩。

　　神情恍惚。游风散走。或出诸四肢 痹。有所不稳。似绿风候。即合服之。十日服一剂甚佳。

　　（

　　卷第十四

　　卒中风方七首

　　千金芎 汤。主卒中风。四肢不仁。善笑不息方。

</div>
    <div class="pagination">
<a href="外台秘要_page117.html">上一页</a><span>...</span><a href="外台秘要_page113.html">113</a><a href="外台秘要_page114.html">114</a><a href="外台秘要_page115.html">115</a><a href="外台秘要_page116.html">116</a><a href="外台秘要_page117.html">117</a><span class="current-page">118</span><a href="外台秘要_page119.html">119</a><a href="外台秘要_page120.html">120</a><a href="外台秘要_page121.html">121</a><a href="外台秘要_page122.html">122</a><a href="外台秘要_page123.html">123</a><span>...</span><a href="外台秘要_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
