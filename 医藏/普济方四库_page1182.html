<!DOCTYPE html>
<html>
<head>
    <meta charset="UTF-8">
    <title>普济方四库 - 第 1182 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1182 页/共 1812 页</h1>
    <div class="content">　　不二散【出圣济録】　治瘰疬肿痛不问大人小儿皆治之
　　牡蛎【煆一两】猬皮【一枚生炒焙干】
　　右为散每服二钱匕温酒调下
　　白蚕散【出圣济总録】　治瘰疬
　　白僵蚕【一两】麒麟竭　没药【各半两】
　　右为散每服一钱半以麝香酒调下
　　蜗牛丸【出圣济总録】　治瘰疬已破未破
　　蜗牛【半碗】鸡苏【半觔】
　　右同研细水浸一宿蒸饼如桐子大每服十五丸疮未破水下已破薄荷汤下日三
　　牡蛎散【圣济总録】　治五肿瘰疬
　　牡蛎【煆研末】连翘【瓦上炒捣各一两】
　　右为散每服一钱卧时无灰酒调下瘥后更服一两永不发
　　犀角丸　疗瘰疬
　　犀角【四分镑】升麻【三分剉】大黄【六分剉】牛蒡子【八分】参【八分】乌蛇【一条炙去头尾】
　　右为末蜜丸如桐子大每日至午后煎牛蒡汤下三五十丸
　　又方
　　龙骨【八分】牡蛎【煆八分】
　　右为末酒下三钱匕日三度良
　　大黄膏
　　大黄【六分剉】附子【四分炮】细辛【三分剉】连翘【四分去黒心】巴豆【一分】
　　右以苦酒浸一宿腊月猪膏煎三上三下去滓绵滤用傅疮日三五度涂之良
　　蛇犀散【出危氏方】　治瘰疬
　　白花蛇肉【酒浸焙干用四両】犀角【镑一两】轻粉【二钱半】梹榔【二钱半】青橘皮【去白焙半两】牵牛子【一两半内一两炒半两生】
　　右为散每服二钱匕别入腻粉一匕糯米饮调五更初服至午下取恶物如取未尽经半月再服未成疮者内消成疮者自干忌一切油腻发风动气一方用白牵牛
　　四圣散【出危氏方】　治瘰疬用前蛇犀散取转后须用此补之
　　海藻【洗】石决明【煆】活　瞿麦穗【各等分】
　　右为散每服二钱米汤调下日三服下清水尽为佳
　　逐邪散【出圣济总録】　治瘰疬瘰疬者由风邪毒气客于肌肉随虚处毒停结为疮如梅李大小两三相连皮肉发热病久则溃脓连属而生久不愈则为疬瘘不拘逺年日近立效
　　皂荚子【不拘多少以绢袋盛厠中浸三七日取出净洗安地坑中盖出毒一宿焙干为度】斑猫【五十枚去头足翅麺炒令黄为度】
　　右每服用皂子末二钱匕斑猫末一钱匕水银粉二钱生鸡卵一枚取白倾盏内更入饭饮半盏并药同搅匀四更初服至五更取下毒物或从小便中下如有些小澁痛不妨或患及五年只三服三年只二服二年只一服忌口只可烧塩吃五七日其方曽经验甚有神效次日服生犀丸
　　治瘰疬鸡子方【出圣济总録】
　　鸡子【一枚】腻粉【一两】
　　右将鸡子开破头倾出黄取白和腻粉却入殻内湿纸盖头湿纸五六重饭甑上蒸熟入新汲水浸冷去纸勿令水入十岁以上至五十以下分三服十嵗以下至七岁分十服俱用熟水下若病在膈上吐出恶物防出疬子后以诃黎勒皮少许捣末并好茶相和煎服一方熳火炒燋色住硃砂半两研细大人五更米饮调下一钱良久腹痛防出根如枣核大便瘥小儿十五以下只可服半钱
　　神效丸【出德生堂】　治瘰疬
　　左顾牡蛎【烧灰】香白芷【各四两】甘草【节】
　　右为细末糊为丸如桐子大每服五七十丸食后酒下茶清亦可为末酒调服亦可
　　玉饼子【出儒门事亲】　治瘰疬一切恶疮软疖
　　用白胶一两磁器内镕开去滓再于磁内镕开将萆麻子六十四个作泥入胶内搅匀入小油半匙头筯防水中试硬软添减胶油如得所量疮大小以绯帛摊膏药贴一膏药可治三五疖
　　治瘰疬肿硬痛经久不瘥者【出千金方】
　　用故鞋内毡替烧灰五匕和酒一升平旦向日服强之行湏臾吐出恶物愈
　　又方【出千金方】
　　用猫儿眼一両隂干焼灰井花水服方过七日再用猫舌炙黄为末掺傅疮上
　　又方【出千金方】
　　用狼屎之
　　又方【出千金方】
　　用五月五日取一切种种杂草取汁洗之
　　又方【出神效方】
　　将腊月猫屎用新瓦二片合在内外用塩泥固济烧成灰以小油调涂疮上一方用白猫屎烧灰敷之
　　又方【出儒门事亲】
　　取小左蟠龙不拘多少为末陈米饭捣和为丸如桐子大每服三五十丸即用陈米汤下
　　治漏疮疬子【出海上方】
　　用石槲叶新旧皆可用塩少许同槲叶嚼烂以口噙塩水洗疮口净次将嚼烂叶贴疮口未破合再依前法用如患疬子疮口湿者亦用塩少许嚼烂槲叶贴在疮干者亦可贴
　　蜗牛散【出危氏方】　治疬溃与未溃皆可贴
　　用蜗牛不拘多少以索竹串瓦上晒干烧灰存性为末入轻粉少许猪髓调用纸花量疮大小贴之一方取七个去肉入丁香七枚放殻内烧存性仍将肉同研成膏用绵花贴上
　　瘰疬方
　　用苦参四两为末生牛膝和丸如桐子大食后温水下十丸日三
　　麻法【出卫生家寳方】
　　用麻子炒熟旋剥取仁自初一日吃一个二日二个増至十五日吃十五个十六日吃十四个至月末三十日只吃一个食空时下如是服一月足第二月不拘时候及不拘数目如吃菓子之类或三或五或七或十两月即愈服药人一生不可食豆食则胀杀人经验方陈氏云先兄防年害疬时先公为杭州税官刀镊工献此方初未信之偶出北闗遇客二舟相差而过来者问其人所苦疬子如何徃者云食麻子而愈归即制而服之两月而瘥一法用麺麸炒去殻甆器收每服三十枚日三服即去其病根一方已破者研细醋调成膏贴之大有功效
　　玉屑妙灵散【出仁存方】　治瘰疬
　　用桂府滑石二两为末每服二钱米饮汤下经验方陈氏云余在书局见吴伯骏忧其长女之病日侵楼大防访其所亲赵司户之母韩氏自言防子年十一岁患此项上可见者有七十枚或授此方且云是心包络中热湏用药自小便出服觉小便澁急遂以意用琥珀研细浓煎灯心汤下良久旋下其物正如剥去皮蒲萄肉前后下十七枚而疮尽平复其子今为临安参军真神方也吴女得此方遂愈余亲见其事近小获亦患此用之立愈小儿若此疮始终两年经医不知其几终不能去因服此药旬日而愈后合此药施人愈者十余人有大圣之名真不虚传
　　治瘰疬不问有头无头者【出仁存方】
　　用大蜘蛛五个晒干细研酥调如面脂日二度傅之须结网蜘蛛可用别的不冝用
　　又方【出仁存方】
　　用蝙蝠去肠胃新瓦上焙干为末未破者水调摊纸上贴已破干掺之
　　烧灰散【出危氏方】　治疬
　　用大田螺并殻肉烧存性灰破者干贴之未破者油调敷之
　　治疬年久不愈者【出危氏方】
　　用不蛀皂角子一百粒米醋一升硼砂二钱同煑醋尽炒令酥看所生疬子多少若生一个即服一个生十个即每服十个细嚼米饮汤下史氏小儿方酒煑夜卧含化三粒名破疬丹愽济方用酒浸三日文武火熬尽酒为度每服夜含化三粒神与济生方皂角子丸相似圣济録有硼砂虚弱老人休服
　　又方皂角散【出危氏方】
　　用不蛀皂角不拘多少每三十条作一束以防榈裹之缚定于溷泥浸一月取出却于长流水内再浸一月死水不能渲洗不可用去防榈晒干为末皂角末一两入麝香半钱全蝎七个研细匀一服一二钱酒或汤饮调下不过三次愈
　　治瘰疬【出瑞竹堂】
　　用干姜不拘多少为末以生姜自然汁打面糊和作剂子或丹为衣每日一次随疮大小入药在内追脓尽生肉为度以疮口合则已疮口不敛用大黄末葱白汁调搽即愈乃日服十宣内托散二服疮疼不破者用野菊根捣烂煎酒服仍将煎过菊根为末贴疮自消不消疮口破依煎药剂追脓生肉敛口神效
　　治瘰疬疮方
　　用全蝎四十九枚将牡蛎灰同桑柴灰先用炭火于上将前灰按一窝却把蝎放内埋用白纸一张铺灰上用有黒防糯米二十四粒于纸上放一碗覆之蒸米黄取出见疮放一粒即自愈
　　凢人患疮疬口破者
　　活鲫鱼一枚用本人小水浸死去肠肚用斑猫七个去足头等入鱼肚中烧煆成灰入麝香少许在内即于疮口干掺再用黒膏贴之忌发物
　　治疬子疮
　　班猫一两糯米一升炒熟去头翅取薄荷连翘荆芥穗各三两为末用乌鸡子清同前四味药调和为丸如桐子大每服二十丸茶清送下
　　治疬子疮
　　用鲫鱼一个去肠不去鳞用萆麻仁一两重头皮上垢皮一撮捣如泥装入鱼肚内用妇人防领油纸包定用线扎好文武火内煨至燋去纸再用文武火煨成至成灰鱼后捣为末每服三钱酒一盏调服取下恶物愈
　　又方
　　用大河鲀鱼子不拘多少用蒻叶包褁隂干为末如未破者干掺
　　治疬子疮
　　用松香不拘多少镕成汁绵滤去滓入水九换水镕滤取出碾细每服二钱谷雨前茶芽煎汤调下食后临卧日进二服
　　治瘰疬已未破用之神效
　　旧破靴底洗浄晒干烧灰一两入轻粉三钱同乳香香油调如疮已破出脓水不湏油调只干傅以愈止
　　又方
　　用黄颡鱼破开入麻子二三十个在肚内以绵缚定于厠坑内放冬三月春秋二月夏一月取出洗浄用黄泥固济文武火煨带性烂研末香油调数次又治膝疮
　　治蛇盘疬疮
　　用黄鸭黄又谓金条鱼一个用线缚定放粪缸内过夜取出瓦上焙干为末好香油调傅如不干者去油敷
　　治疬已破未破者皆可服
　　用黄防子一个全者入在瓶内塩泥固济瓶头用火煆过熟取出为细末每服二钱用无灰酒调下
　　治诸瘰疬方
　　用极簿纸剪成四寸片子以水银腻粉各二钱鸡子一枚破之取白和腻等摊在四方纸上防药多少摊得若干片数仍于甆碟中摊之药匀为度于日内晒不得见火八九分干和纸揭起细剪丸成桐子大每片丸作五十丸以皂角子煎汤温服三丸日三空心日午卧服之三日下如鳖卵如烂杏小核之形者乃是病源不得动气
　　治防瘰疬【出本事方】
　　用刺猬皮瓦上燥研为末入水银粉干敷
　　治漏疮【出本事方】
　　用蛇床子不拘多少瓦上焙干为末纸撚掿药入疮口
　　治瘰疬肿毒痛
　　用栗生嚼罨之
</div>
    <div class="pagination">
<a href="普济方四库_page1181.html">上一页</a><span>...</span><a href="普济方四库_page1177.html">1177</a><a href="普济方四库_page1178.html">1178</a><a href="普济方四库_page1179.html">1179</a><a href="普济方四库_page1180.html">1180</a><a href="普济方四库_page1181.html">1181</a><span class="current-page">1182</span><a href="普济方四库_page1183.html">1183</a><a href="普济方四库_page1184.html">1184</a><a href="普济方四库_page1185.html">1185</a><a href="普济方四库_page1186.html">1186</a><a href="普济方四库_page1187.html">1187</a><span>...</span><a href="普济方四库_page1183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
