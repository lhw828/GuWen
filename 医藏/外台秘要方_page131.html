<!DOCTYPE html>
<html>
<head>
    <meta charset="UTF-8">
    <title>外台秘要方 - 第 131 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 131 页/共 226 页</h1>
    <div class="content">　　右十三味细切绵褁以苦酒二升浸一宿于火上炙燥筛以猪脂三升和防火煎之如薄糖并酒服如枣核【出第七卷中】
　　崔氏疗大便后出血此肠痔之疾宜服薤白汤方
　　薤白【切七合】羊肾脂【一升】
　　右二味缓火煎令薤白黄去滓顿尽未差更服即止得脓血与粪相和即差
　　又方
　　白矾【烧汁尽】　附子【炮去皮】　干姜【各一两】
　　右三味筛蜜和饮服二丸至三丸日二服【并出第四卷中】诸痔方二十八首
　　广济疗痔下血方
　　以蛇不问多少煎煮肉消尽去滓用汁和婆罗粥着少塩食之大效一无所忌
　　又黄茋丸方
　　黄茋　　　枳实【炙各三两】　乌蛇【炙】　　当归赤石脂【各二两】猬皮【二两炙】
　　右六味筛蜜丸空腹酒下如梧子二十丸二日服更不加减【并出第四卷中】
　　范汪疗痔下血黄连麯散方
　　黄连【二两】　麯【一两】
　　右二味捣筛薄蜜溲先食以饮服五分日三不知増至方寸
　　集验疗痔猬皮丸方
　　槐子【三两】　附子【炮二两】　当归【二两】　连翘【二两】干地黄【五两】　干姜【二两】　矾石【二两烧令汁尽】续断黄茋【各一两】　猬皮【一具细切熬令焦】
　　右十味筛蜜丸饮服十五丸如梧子日再加至三十丸亦可主瘘常用大验【肘后备急文仲删繁千金古今録验同】
　　又方
　　以生槐皮十两削去黒皮熟捣丸如弹子绵褁内下部中大效【备急千金同】
　　又方
　　以槐赤鸡一斤为散饮服方寸【千金云槐糯也】
　　千金疗痔神方
　　以七月七日多采槐子熟捣涎取汁重绵绞内铜器中盛庭中髙门上暴之二十日以上煎成取如防粪大纳谷道中日三亦主瘘及百种疮【救急崔氏古今録验同】
　　又方
　　鲤鱼肠【三具以火炙令香】
　　右一味以绵褁内下部中一食顷虫当出鱼肠数数易之尽数枚当差一方云坐上虫出【古今録验同】
　　又方
　　虎头骨【炙】　犀角
　　右二味各为末如鸡子大以不中水猪脂和涂疮上即差【救急深师同并出第二十四卷中】
　　崔氏疗痔方
　　雀林草【一大握粗切】
　　右一味以水二大升煮取一升顿服尽三日重作一剂无不差者
　　又方
　　取骆驼颔下毛烧作灰可取半鸡子大酒和顿服之【并出第四卷中】
　　必效熨痔法痔头出或疼痛不可堪忍方
　　取枳实煻灰中煨之及热熨病上尽七枚立定发即熨之永除也
　　又方
　　以麝香当门子印成盐相和以手涂痔头上若令人着亦佳其痛不可忍者不过两度永差
　　又方
　　以野猪肉炙食十顿即差三方云奇效
　　又方
　　取五月五日苍耳子隂干捣末水服三方寸日三差乃止
　　又方
　　以二十年乆鍼线袋口烧作灰分和水服
　　又痔正发疼痛方
　　以葱和须浓煮汤置盆中坐浸之须臾即当痛止
　　又方
　　以狸肉作食之或作脯食之不过三顿无不差
　　又方
　　以肥大枣一颗剥去赤皮取水银掌中以唾研令极熟涂枣瓤上内下部中差
　　又方
　　以萹蓄根叶汁服一升一两服差
　　又方
　　姜屑【二两】
　　右一味以水三大合煮之取一合去滓暖空腹服隔日再服忌猪肉蒜等
　　又方
　　倚死竹色黒者取之折断烧为灰筛和薄饮服之方寸忌牛肉余无所忌【出第三卷中】
　　古今録验疗痔黄茋丸方　【是直殿中省散骑常侍郎甄立言处】黄茋　　　青箱子　　漏芦　　　鼈甲【炙】狼牙【各五分】　黄蘗【四分】　犀角屑【八分】　班猫【去足翅熬】猬皮【四分炙】　白矾【十分烧去汁】芫青【去足翅熬】　地胆【去足翅熬】蜈蚣【各十枚炙】　猪悬蹄甲【七枚炙】
　　右十四味筛为散蜜和丸如梧子大空腹以饮服二丸日二増之以知为度忌一切油腻苋菜
　　又方
　　掘地深一尺圆径四寸炭火烧令赤去火以鱼簿着口上取莨菪子一合内坑中烧烟出痔人坐上以被拥当汗出密室内作之以烟尽更着一合莨菪子熏避风如发汗法则差
　　又疗诸痔及下血不止转虚羸者服之无不效方
　　黄茋　　枳实【各二大两半细剉熬令黄】
　　黄矾石【一大两炭火烧经一伏时仍数翻转令匀着火冷讫细罗去沙浄】
　　右三味先捣黄茋枳实筛讫然后和矾石更捣匀蜜和丸空腹以酒下二十丸加至三十丸日再服忌荞麫猪肉蒜鱼劳事惟乆服一年半年愈良验
　　又疗痔方
　　鲤鱼肠【可半升】
　　右一味择之令浄仍新鲜取一方板可濶二尺以来厚二寸当中凿孔深一寸半圆如酱盏口大布鱼肠于其内以好麝香碎末渗鱼肠取厚毡二三重当心开孔可板孔大小铺坐以被拥之数进食可至两炊乆觉下部痛者即是防出也时且更坐良乆取鱼肠细择之恐防入于肠中防可长一二寸许细如网丝班作五色每出不过十余枚不问度数防尽则止
　　许仁则日此病有内痔有外痔内但便即有血外有异外痔下部有孔每出血从孔中出内痔每便即有血下血甚者下血击地成孔出血过多身体无复血色有痛者有不痛者有此者宜依后药方
　　生槐子【一斗未坚硬时采】
　　右一味令碎绞取汁日暴取稠取地胆暴干筛为散和槐子煎作丸以饮服十丸日再加至三十丸如桐子大兼以煎撚作丸如枣核大内下部中日夜三四度亦可苦参末代地胆
　　依前生槐子煎不觉可宜合后黄茋十味散服之方黄茋【五两】　苦参　　　参【各六两】　附子【炮】大黄【各三两】　干姜【二两】　猬皮【炙二两】　黄连【四两】槐子【六合】　猪悬蹄甲【一具炙】
　　右药捣筛为散空腹以饮服方寸日再服之渐渐加至二忌猪肉冷水【出下卷中】
　　痔下部如虫齧方九首
　　肘后疗痔下部痒痛如虫齧方
　　胡粉　　　水银
　　右二味以枣膏调匀绵褁夜卧内谷中导之效【崔氏同】
　　又方
　　以莵丝子熬令黄黒末以鸡子黄和涂之【集验文仲备急范汪崔氏等同】
　　又方
　　以杏仁熬令黒取膏涂之【集验备急文仲崔氏同】
　　又方
　　以猬皮烧灰傅之又獭肝烧散服之【崔氏备急文仲同】
　　又方
　　以溺温令热内少矾石以洗之良【崔氏同并出第二卷中】
　　文仲疗痔下部如虫齧方
　　桃叶一斛蒸之令热内小口器中以布葢上坐之虫死即差【肘后崔氏备急同一方有乌梅】
　　又方
　　掘地作小坑烧令赤以酒沃中呉茱萸三升内中及热以板覆上开一小孔以下部坐上冷乃下不过三度即差【肘后崔氏备急同】
　　又方
　　以小豆一升好苦酒五升煮豆令熟出暴干复内令酒尽止末以酒服方寸日三【崔氏备急同】
　　又方
　　以猪椒子一升酒一升渍经五日稍稍饮一日令尽佳【崔氏同出第六卷中】
　　大便下血风冷积年变作痔方三首
　　崔氏疗大便急去血或至一升数合而少血色此是内伤风冷积年多变作痔方
　　大黄【五分】　甘遂【三分】　黄芩【二分】　干姜附子【各四分炮】　桃仁【三七枚去皮尖】葱白【七茎】
　　右七味以水六升煮取一升半先服半升药稍安又服半升须臾血发又服半升未防发日再作不过三剂差忌猪肉等
　　又方
　　煮桃皮李皮篇蓄苦参取汁渍之大佳【出第四卷中】
</div>
    <div class="pagination">
<a href="外台秘要方_page130.html">上一页</a><span>...</span><a href="外台秘要方_page126.html">126</a><a href="外台秘要方_page127.html">127</a><a href="外台秘要方_page128.html">128</a><a href="外台秘要方_page129.html">129</a><a href="外台秘要方_page130.html">130</a><span class="current-page">131</span><a href="外台秘要方_page132.html">132</a><a href="外台秘要方_page133.html">133</a><a href="外台秘要方_page134.html">134</a><a href="外台秘要方_page135.html">135</a><a href="外台秘要方_page136.html">136</a><span>...</span><a href="外台秘要方_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
