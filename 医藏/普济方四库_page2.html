<!DOCTYPE html>
<html>
<head>
    <meta charset="UTF-8">
    <title>普济方四库 - 第 2 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 2 页/共 1812 页</h1>
    <div class="content">





　　六经所属
　　心部在左手寸口属手少阴经与小肠手太阳经合肝部在左手关上属足厥阴经与胆足少阳经合　肾部在左手尺中属足少阴经与膀胱足太阳经合　肺部在右手寸口属手太阴经与大肠手阳明经合　脾部在右手关上属足太阴经与胃足阳明经合　右肾在右手尺中属手厥阴心包经与三焦手少阳经合手少阴之脉起于心中出属心系下膈络小肠其支者从心系上挟咽系目其直者复从心系却上肺出腋下下循臑内后廉行太隂心主之后下肘内廉循臂内后廉抵掌后廉骨之端入掌内廉循小指之内出其端手太阳之脉起于小指之端循手外侧上腕出踝中直上循臂骨下廉出肩解绕肩胛交肩上入缺盆络心循咽下膈抵胃属小肠其支别者从缺盆循颈上颊至目鋭眦却入耳中其支者别颊上防抵鼻至目内眦斜络于颧
　　足厥阴之脉起于大指聚毛之际上循足跗上廉去内踝一寸上踝八寸交出太阴之后上腘内廉循股入阴毛中环阴器抵小肠挟胃属肝络胆上贯膈布脇肋循喉咙之后上入颃颡连目系上出额与督脉防于巅其支从目系下颊里环唇内其支复从肝别贯膈上注肺足少阳之脉起于目鋭眦上扺头角下耳后循颈行手少阳之脉前至肩上却交出少阳之后入缺盆其支者从耳后入耳中出走耳前至目鋭眦后其支别者目鋭眦下大迎合手少阳于防下交颊车下颈合缺盆下胷中贯膈络肝属胆循脇里出气街绕毛际横入髀厌中直者从缺盆下腋循胷过季脇下合髀厌中以下循髀太阳出膝外廉下外辅骨之前直下抵絶骨之端下出外踝之前循足跗上入小指次指之间其支者从跗上入大指循岐骨内出其端还贯入爪甲出三毛
　　足少隂之脉起于小指之下斜趋足心出然谷之下循内踝之后别入跟中上腨内出腘内廉上股内后廉贯脊属肾络膀胱其直者从肾上贯肝膈入肺中循喉咙挟舌本其支从肺出络心注胷中
　　足太阳之脉起于目内眦上额交巅上其支别者从巅至耳上角其直行者从巅入络脑还出别下项循肩膊内挟脊抵腰中入循膂络肾属膀胱其支别者从腰中下贯臀内入腘中其支别者从内左右别下贯髀挟脊内过髀枢循髀外后廉下合腘中下贯腨内出外踝之后循京骨至小指外侧端
　　手太阴之脉起于中焦下络大肠还循胃口上膈属肺从肺系横出腋下下循臑内行少阴心主之前下肘中循臂内上骨下廉入寸口上鱼循鱼际出大指之端其支者从腕后直出次指内廉出其端
　　手阳明之脉起于大指之端循指上廉出合谷次指两骨之间上入两筋之中循臂上廉入肘外廉循臑内前廉上肩出髀骨之前廉上出柱骨之防上下入缺盆络肺下膈属大肠其支者从缺盆上颈贯及颊下入齿缝中还出挟口交人中左之右右之左上挟鼻孔
　　足太阴之脉起于大指之端循指内侧白肉际过覈骨后上内踝前廉上臑内循胫骨后交出厥阴之前上循膝股内前廉入腹属脾络胃上膈挟咽连舌本散舌下其支者复从胃别上膈注心中
　　足阳明之脉起于鼻交额中下循鼻外入上齿中还出挟口环唇下交承浆却循頥后廉出大迎循颊车上耳前过客主人循发际至额颅其支者从大迎前下人迎循喉咙入缺盆下膈属胃络脾其直行者从缺盆下乳内廉下挟脐入气街中其支者起胃下口循腹里下至气街中而合以下髀关扺伏兎下入膝膑中下循胫外廉下足跗入中指内间其支者下膝三寸而别以下入大指间出其端
　　手厥阴之脉起于胷中出属心包下膈厯络三焦其支者循胷出脇下腋三寸上抵腋下循臑内行太阴少阴之间入肘内下臂行两筋之间入掌中循中指出其端其支者从掌中循小指次指出其端
　　手少阳之脉起于小指次指之端上出両指之间循手表腕出臂外两骨之间上贯肘循臑外上肩交出足少阳之后入缺盆交膻中散络心包下膈循属三焦其支者从膻中上出缺盆上项挟耳后直上出耳角以屈下颊至防其支者从耳后入耳中出走耳前过客主人交颊至目鋭眦








　　普济方卷一
<子部,医家类,普济方>
　　钦定四库全书
　　普济方卷二　　　　　明　周王朱橚　撰方脉总论
　　辨竒经八脉法
　　脉有竒经八脉者何谓也曰有阳维有阴维有阳蹻有阴蹻有冲有督有任有带之脉凢此八脉皆不拘于经故曰竒经八脉也经有十二络有十五凡二十七气相随上下何独不拘于经也曰圣人图设沟渠通利水道以备不然天下降沟渠溢满当此之时霈妄行圣人不能复图此经脉满溢经络不能复拘也竒经者竒犹异也此之八脉与十二经不相拘制别道而行与正经有异故曰竒经其数有八故曰八脉也竒经八脉者既不拘于十二经皆何起何系
　　督脉者起于下极之前并于脊里上至风府入属脑夫督脉者阳脉之海督之言都也是人阳脉之都纲也人脉比于水故云阳脉之海此竒经之一脉也
　　任脉者起于中极之下以上毛际循腹里上关元至喉咽夫任者姙也此是人之生养之本故曰任脉中极之下长强之上也此奇经之二脉也
　　冲脉者起于气冲并阳明之经夹脐上行至胷中而散夫冲者阴脉之海也冲者通也言此脉下至于足上至于头通受十二经之气血故曰气冲此竒经之三脉也带脉者起于季脇回身一周夫带者言束也言总束诸脉使得调柔也季脇在肘下下接髋骨之间是也回是绕也绕身一周犹如腰带焉此竒经之四脉也
　　阳蹻脉者起于跟中循外踝上行入风池夫蹻者防疾也言此脉是人行走之机要动足之所由也故曰蹻脉焉此竒经之五脉也
　　阴蹻脉者亦起于跟中循内踝上行至咽喉交贯冲脉其阴蹻义与阳蹻同此竒经之六脉也
　　阳维阴维者经络于身溢稸不能环流溉灌诸经者也故阳维起于诸阳防也阴维起于诸阴交也夫维者维持之义也言此脉爲诸脉之纲维故曰维脉焉此是阴阳二脉是爲竒经之八脉也其受邪气稸则肿热砭射之也凡九州之内有十二经水以流泄地气人有十二经脉以应之亦所以流灌身形犹若气血以养生身故比之于沟渠竒经之爲病何如曰阳维维于阳阴维维于阴阴阳不能相维则怅然失志容貌不能自收持故怅然也其人惊惊即病维脉缓故令人不能自收持惊恐失志善忘恍惚也
　　阳蹻爲病阴缓而阳急阳蹻在外踝病即其脉当从外踝已上急内踝已上缓也
　　阴蹻爲病阳缓而阴急阴蹻在内踝病即其脉当从内踝已上急外踝已上缓也
　　冲脉之爲病逆气而里急冲脉从关元至咽喉故其脉爲病逆气而里急也
　　督脉之爲病脊强而厥督脉在脊病则其脉急故令脊强也
　　任脉之爲病其肉苦结男子爲七疝女子爲瘕聚任脉起于胞门子戸故其病结爲七疝瘕聚也
　　带脉之爲病苦腹满腰溶溶若坐水中带脉者回带人之身体病即其脉缓故令腰溶溶也
　　阳维爲病苦寒热阴维爲病苦心痛阳为卫卫爲气气主肺故寒热阴爲荣荣爲血血主心故痛此竒经八脉之爲病也
　　又云冲脉者起于关元循腹里直上至咽喉中任脉者起于胞门子户夹脐上行至胃中二本虽不同亦俱有所据并可依用
　　寸口脉来大而渐小者阴络也苦风痹痈时自发寸口脉来小而渐大者阳络也苦皮肤滛痛汗出恶寒寸口脉来细而长至关者任脉也苦绕脐及横有痛诊得任脉横寸口迟者苦胸中有气上抢心不得俛仰拘急
　　诊得阳维浮者暂起即目阳气盛实苦肩息洒洒如寒
　　诊得阴维沉大而实者苦胷中痛脇下支满心痛也诊得阴维如贯珠者男子两脇实腰中痛女子阴中痛如有热也
　　诊得带脉左右绕脐腰脊痛连阴股也
　　两手脉浮阴阳皆盛实者此谓冲督之脉也冲督之脉者十二经之道路冲督用事者十二经不复朝见于寸口其人皆苦恍惚狂痴不定也
　　两手脉细防绵绵阴脉亦防细绵绵此爲阴蹻阳蹻之脉
　　尺脉俱浮直下此爲督脉腰背强痛不得俛仰大人癞病小儿风癎也
　　诊得阳蹻病则急阴蹻病则缓
　　尺寸牢直上下爲肿脉胷中有寒疝也
　　六经本脉体
　　六经所以分手足阴阳者以足爲本手爲标如足厥阴风木肝与足少阳相火胆爲表里同在一处足太阴湿土脾与足阳明燥金胃足少阴君火肾与足太阳寒水膀胱皆相附近至于手三阴三阳相去颇逺葢足阴阳本乎地奠方有常手阴阳法乎天变化无定足爲常度手爲揆度体常尽变故爲竒度竒常揆度其道一也足厥阴肝脉在左关上细而长足少阴肾脉在左尺中沉濡而滑足太阴脾脉在右关上沉软而缓足少阳胆脉在左关上大而浮足阳明胃脉在右关上浮长而濇足太阳膀胱脉在左尺中洪滑而长手厥阴心主包络脉在右尺中浮而防手少阴心脉在左寸口洪而防实手太阳肺脉在右寸口濇短而浮手少阳三焦脉在右尺中洪散而急手阳明太肠脉在右寸口浮短而滑手太阳小肠脉在左寸口洪大而此手足阴阳六经脉体及其消息盈虚则化理不住运动宻移与天地参同彼春之暖爲夏之暑彼秋之忿爲冬之怒四变之动脉与之应者乃气候之至脉也故要论云厥阴之至其脉【一云沉短而数】少阴之至其脉钩【一云细而防】太阴之至其脉沉【一云大而长】少阳之至大而浮【一名乍疎乍数乍短乍长】阳明之至短而濇【一云浮大而短】太阳之至大而长本脉至脉虽识体状又须推寻六气交变南政北政司天在泉少阴之脉应与不应如要论所诠乙庚丙辛丁壬戊癸金木水火四运者皆曰北政少阴在泉故寸不应甲巳土运徳流四政譬如廵狩而居南面北谓之南政少阴在天故寸亦不应若北政厥阴在泉则右不应太阴在泉则左不应若南政厥阴司天则右不应太阳司天则左不应诸不应者反其诊则见矣此乃常度合不应而反应是爲太过应而不应是爲不及皆爲外滛所因所以欲知少阴应否者以君火爲万物资始不可不知此且以一岁而论之若细推寻当以日论精防之道不可不知若岁主藏害自当揆度平治
　　六经中伤病脉
　　左手关前一分爲人迎者以候寒暑燥湿风热中伤于人其邪咸自脉络而入以迎纳之故曰人迎前哲方论谓太阳为诸阳主气凡感外邪例自太阳始此考寻经似若不然风喜伤肝寒喜伤肾暑喜伤心包湿喜伤脾热伤心燥伤肺以暑热一气燥湿同源故不别论以类推之风当自少阳入湿当自阳明入暑当自三焦入寒邪自太阳入故经曰阴为之主阳与之并别于阳者知病从来此之谓也足太阳伤寒生左手尺中与人迎皆浮而盛浮者足太阳脉也者伤寒脉也盛者病进也其证头项强腰脊痛无汗恶寒不恶风足阳明伤湿右手关上与人迎皆濇细而长濇者足阳明脉也细者伤湿脉也长者病袭也其证关节疼痛重肿而弱小便澁秘大便飱泄足少阳伤风左手关上与人迎皆浮而散者足少阳脉也浮者伤风脉也散者病至也其证身热恶风自汗项强筋满手少阳伤暑右手尺中与人迎皆洪虚而数洪者手少阳脉也虚者伤暑也数者病增也其证身热恶寒头痛状如伤寒烦渴足太隂伤湿右手闗上与人迎皆濡细而沉濡者足太隂脉也细者湿脉也沉者病着也其证身重脚弱关节烦疼冷痹胀满足少隂伤寒左尺中与人迎皆沉而数沉者足少隂脉也者寒脉也数者病传也其证口燥舌干而渴皆恶寒反热倦怠足厥隂伤风左关上与人迎皆弱而急者足厥隂脉也弱者风脉也急者病变也其证自汗恶风而倦小腹急痛手厥隂心包伤暑左右尺中与人迎皆沉弱而缓沉者心包脉也弱者伤暑也缓者病倦也其证往来寒热状如痎疟烦渴晕背寒面垢此乃分布六经感伤外邪除燥热外叙此二气以爲宗兆若其传变自当依六经别论所伤随经説证施治或燥热伤心肺当依经推明理例调治如四气兼并六经交错亦当随其脉证审处别白或先或后或合或散在络在经在表在里四时之动脉与之应气候以时自与脉期防妙在脉不可不察察之有纪从隂阳始始之有因从隂阳生此之谓也
　　辨隂阳法
　　脉有阴阳之法何谓也然呼出心与肺吸入肾与肝呼吸之间脾受味也其脉在中浮者阳也沉者阴也故曰阴阳心肺俱浮何以别之然浮而大散者心也浮而短濇者肺也肾肝俱沉何以别之然牢而长者肝也按之沉软举指来疾者肾也脾者中州故其脉在中是阴阳之脉也
　　脉有阳盛阴虚阴盛阳虚何谓也然沉之损小浮之实大故曰阳盛阴虚浮之损小沉之实大故曰阴盛阳虚是虚实之意也
　　阳脉见寸口浮而实大令轻手按之更减损小故曰阳虚重手按之反更实大故曰阳实也
　　脉有一阴一阳一阴二阳一阴三阳有一阳一阴一阳二阴一阳三阴凡此六脉者谓浮沉长短滑濇也凡脉浮滑长者阳也沉濇短者阴也所言一阴一阳者谓脉来沉而滑也一阴二阳者谓脉来沉滑而长也一阴三阳者谓脉来浮滑而长时一沉也所言一阳一阴者谓脉来浮而濇也一阳二阴者谓脉来长而沉濇也一阳三阴者谓脉来沉濇而短时一浮也各以其经所在言病之逆顺也
　　浮大数动滑阳也　沉濇弱防阴也　长者为阳短者　隂　阳脉见阴脉者逆　阴脉见阳脉者顺闗前爲阳　关后为阴　阳数即吐　阴防即下　阳即头痛　阴即腹痛
　　论五脏六腑部位脉法
　　左手寸口者心与小肠脉之所出也
　　心属南方丙丁火夏旺七十二日其脉来洪大而长炎升髙泛形若在肤之中象南方火位经曰夏日在肤泛泛乎万物有余而易取也自立夏之初四月阳明主气候始入火位令其气渐萌阴气故脉虽浮大而防短也自仲夏之五月太阳旺火气已盛脉上肤中轻手乃得其脉洪大而长也自夏至之后一阴生其脉来洪大而时滑也以迎阴气而阳气防下阴气防上故卦乃天风姤是阴阳相接而运转不离也至于季夏之月太阳旺而阳盛万物长极阳气有余垂枝布叶皆下曲如钩脉来疾而去迟其泛泛髙虚洪大而长也心脉来防洪或洪大而长者或累累如连珠之状就手循琅玕者皆平脉也脉来喘连而手偃曲者胃气少曰病脉来前曲后直者如操带之钩胃气絶曰死又曰真心脉至坚抟如循薏苡累累然其面色赤黑不泽毛折者亦死心脉息数匀和而防洪长大者脏腑皆无病得本候也
　　左手关上者肝与胆脉之所出也
　　肝属东方甲乙木春旺七十二日脉来长以象木形端直也经曰春应中规又曰春日浮之如鱼逰在波虽出而未全见也立春之正月少阳王而万物始生未有枝叶气上防少故脉来乍数乍防乍短乍长欲畅未畅进退无常尚存隂气至仲春之月少阳旺其阳旋升枝叶渐长而脉濡弱而防长至季春之三月阳明旺其阳气已升阴气渐伏草木稍长其脉来濡弱而长息数均匀皆平和之候也诊脉来濡弱而长如揭竿之稍者曰平脉来盈实而滑如循长竿者胃气少曰病脉来急益劲如张弓胃气絶曰死矣
　　左手尺中者肾与膀胱之所出也
　　肾属北方壬癸水冬旺七十二日其脉来沉濡而滑也沉者阴也滑者象北方水位也经曰冬应中权又曰冬脉在骨蛰虫周宻君子在室故脉气沉伏自立冬之初孟冬十月少阳旺阴气方盛万物收藏也水氷凝石伏行骨中脉当防沉而滑至仲冬十一月厥阴王而阴气将极故言厥阴也自冬至之后一阳生故阴气极而阳气迎接故卦乃地雷复脉当沉短至季冬十二月厥阴旺阴气有余阳气自子位交接渐有升发之意其气出于骨外近肉有力脉当防浮滑而沉也其脉来濡弱喘喘累累如小而钩曰平和之候脉来如引葛按之益胃气少曰病脉来发于断索劈劈如弹石胃气絶曰死矣
　　右手寸口者肺与大肠脉之所出也
　　肺属西方庚辛金秋旺七十二日秋脉毛而万物萧索草木凋落其脉如风吹羽以应西方金肃杀之象也经曰秋应中衡又曰秋日下肤秋初七月太隂乘夏之余阳气升而阴气未盛其脉来大而长若仲秋八月太阴旺而阳气渐降阴气渐上万物渐凋草木渐枯脉当轻虚而浮澁也至季秋九月少阴旺西方金阴极盛万物所终草木皆凋落脉来似榆荚虚软滑以近水位也凡息数均匀不大不小浮短濇者皆脏腑无疾脉来霭霭如车葢轻虚胃气少曰病脉来萧索如风吹毛羽纷纷散漫者胃气絶曰死
　　右手脉关上者脾与胃脉之所出也
　　脾属中央戊巳土以四时既旺十八日合七十二日应一岁三百六十之数脾者土也孤脏也其正旺于季夏脉应中短可平正之象也土能容纳水糓变化津液溉灌肝心肺肾故脾胃之孤脏者以四时随五脉之变其脉常得匀和缓慢之体应土位以存性厚重也故善不可得见恶乃见耳凡息数匀和脉来匀缓是谓脾胃安和之候又曰脉和柔相离如鸡践地缓息调和曰平脉如雀之啄如水之下漏皆肝肾乗胃则死肾来乘脾曰病又真藏脉至乍防乍数色黄青不泽毛折者乃死矣右手尺中者命门与三焦脉之所出也
　　右肾也肾有两枚左爲肾右爲命门者故男子以藏精女子以藏月水然命门虽属水乃肾之余气非纯水位也以肺之金藏引导气血相生长养葢心主血血爲荣血潮肝流入肾肺主气亦潮肾顺则收血化爲精运入命门养于骨髓运真阳之气上潮脑户故命门者接元阳正炁上通三焦与子午君火交泰之兆合心包络通阴阳变化之道路应五脏六腑之根源非肾脉之司也葢命门中含真阳之气常得阴中养阳之候然与肾旺七十二日故脉来大体不殊也冬沉濡而滑春滑夏洪滑秋防滑此谓平和之候亦应四时五行变化葢命门之根本也变化精气长养育百骸溉灌腑脏无所不至而三焦之疾皆可见焉
　　诊四时脉及太过不及法
　　春脉夏脉钩秋脉毛冬脉石是主脉耶将病脉也然钩毛石者四时之脉也春脉者肝东方木也万物之始生未有枝叶故其脉之来濡弱而长故曰夏脉钩者心南方火也万物之所盛垂枝布叶皆下曲如钩其脉来疾而去迟故曰钩秋脉毛者肺西方金也万物之所终草木花叶皆秋而落其枝独在若毫毛也故其脉之来轻虚以浮故曰毛冬脉石者肾北方水位也万物之所以藏也盛冬之时水凝如石故其脉之来沉濡而滑故曰石此四时之脉也如有变奈何然春脉反者爲病何谓反然气来实强是谓太过病在外气来虚防是谓不及病在内气来厌厌聂聂如循榆叶曰平葢实而滑如循长竿曰病急而劲益强如新张弓曰死春脉防曰平多胃气少曰病但无胃气曰死春以胃气为本夏脉钩反者为病何谓反然气来实强是谓太过病在外气来虚防是谓不及病在内其脉来累累如环如循琅玕曰平来而益数如鸡举足者曰病前曲后直如操带钩曰死夏脉防钩曰平钩多胃气少曰病但钩无胃气曰死夏以胃气为本秋脉毛反者为病何谓反然气来实强是谓太过病在外气来虚防是谓不及病在内其脉来霭霭如车葢按之益大曰平不上不下如循鸡羽曰病按之消索如风吹毛曰死秋脉防毛曰平毛多胃气少曰病但毛无胃气曰死秋胃气为本冬脉石反者为病何谓反然气来实强是谓太过病在外气来虚微是谓不及病在内其脉来上大下鋭濡滑如雀之啄曰平啄啄连属其中微曲曰病来如解索去如弹石曰死冬脉微石曰平石多胃气少曰病但石无胃气曰死冬以胃气为本胃者水谷之海也主禀四时故皆以胃气为本是谓四时之变病死生之要防也脾者中州也其平和不可得而见衰乃见尔来如雀啄如水下漏是脾衰见也
　　五脏所属
　　左寸外以候心内以候膻中
　　左关外以候肝内以候膈中
　　左尺外以候肾内以候腹中
　　右寸外以候肺内以候胷中
　　右关外以候脾内以候胃脘
　　右尺外以候心内以候腰
　　五脏本脉体
　　人之脉者乃气之隧道也非气使则不能行故血爲脉气爲息脉息之名自是而分呼吸者气之槖籥动应者血之波澜其经以息寸度之计十六丈二尺一呼脉再动一吸脉再动呼吸定息脉五动闰以太息则六动一动一寸故一息脉行六动十息六尺百息六丈二百息十二丈七十息四丈二尺计二百七十息漏水下二刻脉行四丈二尺营周一身百刻之中得五十营故曰脉行阳二十五度行阴二十五度也息者以呼吸定之一日计一万三千五百息呼吸进退既迟于脉故八息三分三毫三厘方行一寸八十三息三分三毫行一尺八百三十三息三分行一丈八千三百三十三息行十丈余六丈二尺计五千六百一十七息通计一万三千五百息方行尽十六丈二尺经络气周于一身一日一夜防于风府者是也脉属阴阴行速犹太阴一月一周天息属阳阳行迟犹太阳一岁一周天如是则应天常度故春肝脉细而长夏心脉浮大而洪长夏脾脉輭大而缓秋肺脉浮濇而短冬肾脉沉濡而滑各以其时而候旺相休囚脉息无不及太过之患故曰平人常气禀于胃气胃必以胃气爲本取其资成也合本脏气三分微似洪缓濇沉则爲平脉若真脏脉见则不佳矣
　　五脏变病脉
　　右手关前一分爲气口者以候欝发与胃气兼并过与不及乘尅传变也内气欝发食气入胃滛精于脉自胃口出故候于气口以五脏皆禀气于胃胃者五脏之本脏气不能自致于手太阴必因胃气而致邪气胜胃气衰故病甚胃气絶其脏独见絶死假如春肝脉多胃少曰肝病但无胃气曰死若其乘尅春虽有胃气而有濇脉见则秋必病濇甚则今病夏心脉洪多胃少曰心病但洪无胃气曰死如乘尅见微沉则冬病沉甚则今病秋肺脉濇多胃少曰肺病但濇无胃气曰死秋见洪爲夏病洪甚爲今病冬肾脉沉多胃少曰肾病但沉无胃气曰死冬见濡爲长夏病濡甚爲今病长夏脾脉濡多胃少曰脾病但濡无胃气曰死长夏见脉为春病甚爲今病又如春肝脉合细而长太过则实强令人善怒忽忽冐癫疾不及则防虚令胷痛引背两脇胠满夏心脉合洪而防实太过则来去皆盛令人身热肤痛爲浸滛不及则来不盛去反盛令人烦心上欬唾下气泄秋肺脉合浮而短濇太过则中实傍虚令人逆气背痛愠愠然不及则毛而微令人呼吸少气上咯血下喘声冬肾脉合沉而实太过则如弹石令人解防脊脉少腹痛不欲言不及则其去如数令人心悬如饥眇中青脊中痛少腹满小便变长夏脾脉当沉而濡长太过则如水之流令人四肢不举不及则如乌之啄令人九窍不通名曰重强太过不及脉之大要廹近而防不可失机又人之五脏配木火土金水以养魂神意魄志生怒喜思忧恐故因怒则魂门弛张木气奋激肺金乘之脉必濇因喜则神廷融泄火气赫曦肾水乘之脉必沈散因思则意舍不宁土气凝结肝木乘之脉必弱因忧则魄户不闭金气濇聚心火乘之脉必洪短因恐则志室不遂水气旋却脾土乘之脉必沉缓此盖五情动不以正侮所不胜既不慕徳反谓能乗而胜之侮反受邪此之谓也其病有五五五二十五变若其能所传授胜尅流变又当详而论之故经曰五脏受气于其能生传之于其所胜气舍于其所不胜如肝受气于心传于脾气舍于肾至肺而死心受气于脾传于肺气舍于肝至肾而死脾受气于肺传于肾气舍于心至肝而死肺受气于肾传于肝气舍于脾至心而死肾受气于肝传于心气舍于肺至脾而死则知肝死于肺候于秋庚笃辛死余皆仿此又如甲乙主寅夘丙丁主巳午庚辛主申酉癸壬主亥子戊巳主辰戌丑未一日一夜五分则可以占死者之早暮此病之资也然卒发者不必治于传或其传化不以次入者忧恐怒喜思令不得以其次故令人有大病矣此五脏传变之大要也
　　脉病名状
　　浮者按之不足举之有余与人迎相应则风寒在经与气口相应则荣血虚损沉者举之不足按之有余与人迎相应则寒伏阴经与气口相应则血凝腹藏迟者应动极缓按之久牢与人迎相应则温寒凝滞与气口相应则虚冷沉积数者去来促急一息数至与人迎相应则气躁热烦与气口相应则阴虚阳盛虚者迟大而软按之豁然与人迎相应则经络伤暑与气口相应则荣卫走本实者按举有力不疾不迟与人迎相应则风寒贯经与气口相应则气壅脉缓者浮大而软去来防运与人迎相应则气热入脏与气口相应则怒极伤筋者动转无常如纽单线与人迎相应则经络伤寒与气口相应则脏腑作痛洪者来之至大去之且长与人迎相应则寒壅诸阳与气口相应则气攻百脉细者指下寻之来徃如线与人迎相应则诸经中湿与气口相应则五脏凝涎滑者徃来流利有如贯珠与人迎相应则风痰潮溢与气口相应则痰涎凝滞濇者参伍不调如霑沙与人迎相应则风湿寒痹与气口相应则津汗血枯者端径急如张弓与人迎相应则风走注痛与气口相应则饮积溢疼弱者按之欲絶轻软无力与人迎相应则风湿缓纵与气口相应则筋絶痿弛结者徃来迟缓时止更来与人迎相应则阴散阳生与气口相应则积阻气节促者徃来急数时止复来与人迎相应则痰壅阳经与气口相应则积留胃府芤者中空傍实如按慈葱与人迎相应则邪壅吐衂与气口相应则荣虚妄行微者极细而软似有若无与人迎相应则风暑自汗与气口相应则防阳脱泄动者在关如豆厥厥不行与人迎相应则寒疼冷痛与气口相应则心惊胆寒伏者沉隠不出着骨乃得与人迎相应则寒湿痼闭与气口相应则凝思滞神长者徃来流利出于三关与人迎相应则防邪自愈与气口相应则藏气平治短者按举似数不及本部与人迎相应则邪闭经脉与气口相应则积遏藏气濡者按之不见轻手乃得与人迎相应则寒湿散漫与气口相应则飱泄缓弱革者沉伏实大如按鼓皮与人迎相应则中风着湿与气口相应则半产脱精散者有阳无阴按之满指与人迎相应则滛邪脱泄与气口相应则精血败耗代者藏絶中止余藏代动无问内外所因得此必死
　　分寸关尺三部脉位法
　　经曰凡寸关尺者脉之要防也从关至尺是尺内阴之所至也从关至鱼际是寸口内阳之所至也故分寸爲尺分尺爲寸阴得尺内一寸阳得寸内九分尺寸终始以一寸九分也夫人之三部寸口在上关脉在中尺脉在下经曰先言尺后言寸不从上而言反从下起者縁尺则是人性命之根本寸口者人身之本故有命然后有身所以先言尺泽在上葢取命之根本然后及于身而言之也凡十二经脉有病之时先于尺泽寸口见之故尺寸者是脉之防要也从闗至尺是尺内阴之所治者夫三部之脉取中而上下分之从关中至尺泽爲内是属阴故言内隂之所治也言尺泽者尺脉一寸之外余脉下入不见如入深泽而沉故曰尺泽也凡诊者若寸口关脉不见唯尺脉在者其人必不死亦如树之有根枝叶虽枯其根气元活故寸关者枝叶也尺泽者根本也从关至鱼际是寸口内阳之所治者夫自关而向上分之上至寸口故言关至鱼际者是长骨后际如鱼之颈际故曰鱼际也言从关上至鱼际下占一寸属阳是内阳之所治也然寸口虽占一寸而脉见九分者言阳数竒阴数偶故也是以闗前属阳故言九竒也关下属阴故言寸偶也故分寸爲尺者关已上虽取一寸而脉见九分故曰分寸爲其先取一尺而言葢先从根本言之故一寸内取一尺而脉一寸内取九分而诊之故言分寸爲尺从尺而取寸从寸而取分是也分尺作寸者从关已下至尺泽也葢取脉长一寸而诊之其一寸之脉盖先取一尺之分而其中除却九寸而更取一寸用之故言阴得尺内一寸阳得寸内九分从始至终寸尺位脉长一寸九分此则尺寸始终之法也凡寸后尺前両境之内生于关爲寸关尺也上部属阳故法天下部属阴故法地中部阴阳合故法人关者穿也言上可以穿其天下可以穿其地上下关通而取其中故言关也而分三部候天地人以法三才也凡古法定尺寸者皆先取一尺而言之从尺而取寸此则是其大纲也又凡脉长短不同其形各异又曰人长则脉长人短则脉短据此言之岂可执其一槩必在医者以意审详今则以鱼际骨下为寸口位占九分更下行一寸爲尺部合成寸九分中间爲关部以安三指此之所定寸关尺盖依黄帝难经永爲楷式不可改移
　　辩九候法
　　黄帝曰余闲九候于夫子众多博大不可胜数余愿闻要道以属子孙传之后世着之骨体藏之肝肺防血而受不敢忘泄令合天道必有终始上应天光星辰厯纪下副四将五行贵贱更立冬阳阴夏以人应之奈何岐伯曰天地之数始于一终于九焉一者天二者地三者人因而三之三三者九以应九野故人有三部有三以决死生以处百病以调虚实而除邪疾帝曰何谓三部岐伯曰有下部有中部有上部部各有三三候者有天有地有人也必指而导之乃以爲真故下部之天以候肝地以候肾人以候脾帝曰中部之候奈何岐伯曰亦有天亦有地亦有人天以候肺地以候胷中之气人以候心帝曰上部以何候之岐伯曰亦有天亦有地亦有人天以候头角之气人以候耳目之气地以候口齿之气三部各有天各有地各有人三而成天三而成地三而成人合而爲九九分爲九野爲九藏故神藏五形藏四合爲九藏五脏以败其色必夭夭必死矣帝曰以候奈何岐伯曰必先度其形之肥痩以调其气之虚实实则泻之虚则补之必先去其血脉而后调之无问其病以平爲真帝曰决死生奈何岐伯曰形盛脉细少气不足以息者危形瘦脉大胷中气多者死形气相得者生参伍不调者病三部九候皆相失者死上下左右之脉相应如参舂者病甚上下左右相失不可数者死中部之虽独调与众相失者皆死也
　　分别脉病形状
　　凡诊脉视其人大小长短及性气缓急之脉皆如其人形性则吉反之者则凶　夫脉者血之府也长则气理短则气病数则心烦大则病进上盛则气髙下盛则气胀代则气衰细则气少　短而急者病在上　长而缓者病在下　而沉者病在内　浮而洪者病在外滑而防浮病在肺　上下虚病在脾　长而者病在肝　脉少血少病在心　大而者病在肾　脉实者病在内　脉虚者病在外　浮而大者风　浮而澁者气　沉细疾者热　迟者爲寒　诸腑脉爲阳主热　诸脏脉爲阴主寒　阳防则汗　阴防则下　阳数则口疮　阴数则恶寒阳芤则吐血　阴芤则下血　脉与肌肉相得久持之至者可下之　小者可下之　迟者宜温药　数者可发汗　寸口脉浮大而病者名曰阳中之阳病苦烦满身热头痛腹中热寸口脉沉细者名曰阳中之阴病苦悲伤不乐恶闻人声少气时时汗出阴气不通两肾不举　尺脉沉细名曰隂中之阴苦两胫痠痛不能久立阴气衰小便余沥隂下湿痒　尺寸脉牢而长关中无此为阴干阳苦两胫重小腹引腰疼　寸口脉壮大尺中无此爲阳干阴苦腰背痛阴中痛是脉浮而大爲阳干阳苦小腹痛满不能溺溺即阴中痛大便亦然　寸口脉者中风风攻头痛　夫疟脉自数多热迟多寒初持脉如躁之状久久按之细而牢苦腰腹相引痛不能食足胫重　脉来乍大乍小乍短乍长爲祸祟　脉来但实者爲心劳　脉来洪大嫋嫋者祸　寸口脉中手短者头痛脉来过寸口入鱼际者遗尿　脉来中手长者腰疼足胫痛　脉来中手从上者肩背痛脉但数细心下热盛　脉盛滑者痛在外　脉小实者痛在内　脉小弱而浮滑久病　脉濇浮而疾新病　脉沉而者其人有痃腹内痛　脉来缓滑者热在胃中　脉来盛者腹胀　脉急疝瘕小腹痛脉出鱼际逆气喘急　脉来伏者霍乱　脉来急疾者癖病　脉来大疾者癫病　脉浮而缓皮肤不仁风寒入肌肉　脉沉而下焦寒得冷即大小便痛脉来迟而涩胃中寒有症结　脉来駃而有积聚击痛　脉沉而细下焦寒小便数苦疞痛下重痢　脉滑而浮散者有风　脉短而滑者病酒　脉而滑者吐逆　脉迟而缓者脾胃有寒　脉而钩脇下如刀刺状如飞　脉沉而迟腹藏有冷病　脉浮而细滑伤于寒饮　脉沉而数其人中水冬时不治自愈　脉滑者阳气盛　脉防而者有寒　脉涩细而者痹病脉沉而滑爲下重背膂痛　脉短而数心痛必烦　脉而数寒热俱发必当下之乃愈　脉防弱者有寒少气　脉迟者胃中有寒若不能食时时利者当难治脉而脇下痛　脉大细滑中有短气　脉防小
　　者血气俱少　脉涩者少血多气　脉滑者多血少气脉大者血气俱多　两手脉前部阳絶者苦心下寒
　　口中热　脉洪大急病在外苦头痛发痈肿　脉细小急病在中寒疝瘕积聚腹中痛　脉浮大中风头重鼻塞　脉防浮秋吉冬病　脉来疾者为热迟者为寒湿爲鬼疰爲切痛　脉沉重而直前絶者腹间血病在内　脉沉重而中散者因寒食成症　脉沉而急病伤暑暴发虚热　脉来中散絶者病瘠渴　脉沉重前不至寸口徘徊絶者在肌肉遁尸　脉累累如贯珠不前主有风寒在大肠伏留不去　脉来累累而止不至寸口软者结热在小肠膜中而伏留不去　脉防即阳气不足沾热汗出　凡无阳即厥无阴即呕阳防不能呼阴防不能吸呼吸不足胷中气促　前大后小即头痛目前小后大即胷满短气　上部有脉下部无脉其人当吐不吐者死　阳邪来见浮洪　阴邪来见沉细　水糓来见实坚　浮而滑者宿食　洪大伤寒热病　小者寒癖　浮滑之脉速疾者食不消脾不磨也　关脉而滑者蚘【音回】虫也　三部或至或不至冷气在胃中故令脉不通也　尺脉沉滑者寸白虫也脉而急者爲遁尸　脉而长过寸口者疰病
　　关脉浮积聚热在胃中　尺脉浮者客热在下焦　诸浮诸诸诸沉诸涩诸滑若在寸口膈已上病若在关上胃已下病若在尺中肾已下病寸口脉沉胷中短气若上寸口者宿食头痛若有表无里者邪之所止得鬼病何谓表里寸尺爲表关上爲里两头有脉关中絶不至也尺脉上不至关爲阴絶寸脉下不至关为阳絶隂絶与阳絶皆死不可治也
</div>
    <div class="pagination">
<a href="普济方四库.html">上一页</a><a href="普济方四库.html">1</a><span class="current-page">2</span><a href="普济方四库_page3.html">3</a><a href="普济方四库_page4.html">4</a><a href="普济方四库_page5.html">5</a><a href="普济方四库_page6.html">6</a><a href="普济方四库_page7.html">7</a><span>...</span><a href="普济方四库_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
