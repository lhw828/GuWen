<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 42 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 42 页/共 249 页</h1>
    <div class="content">卷之八草部上品之中
草之草
无毒 植生
防风（出神农本经）主大风头眩痛恶风风邪目盲无所见风行周身骨节疼痹烦满久服轻身
（以上朱字神农本经）胁痛胁风头面去来四肢挛急字乳金疮内痉○叶主中风热汗出（以上黑
字
名医所录）【名】铜芸 茴草 百枝 屏风 根 百蜚【苗】（图经曰）茎叶俱青绿色茎深
叶淡似青蒿而短小初时嫩紫作菜茹极爽口五月开细白花中心攒聚作大房似莳萝花实似胡荽而
大根土黄色与蜀葵根相类而润实其关中所产者轻虚多不及齐州者良又有石防风出河中府根如
蒿根而黄叶青花白五月开花六月采根亦疗头风眩痛又宋亳间及江东出一种防风其苗初春便生
嫩时红紫色彼人以作菜茹味甚佳然云动风气本经云叶主中风热汗出与此相反恐别是一种耳
【地】（图经曰）生沙苑川泽及邯郸上蔡同州解州河中府京东淮浙州郡皆有之（陶隐居云）
彭城
兰陵琅琊郁州（道地）齐州龙山者最善淄州兖州青州者尤佳【时】（生）初春生苗（采）二
月十月
取根【收】曝干【用】根头节坚如蚯蚓头实而脂润者为好【质】类沙参而细长【色】土黄【味】
甘辛【性】温散【气】气浓味薄阳也【臭】微香【主】祛风胜湿【行】足阳明经太阴经手太
阳经【反】恶干姜藜芦白蔹芫花【制】去芦洗净锉用【治】（疗）（日华子云）去三十六般风
气
赤眼止泪及瘫痪通利五脏关脉（药性论云）花主心腹痛四肢拘急行履不得经脉虚羸除骨节间
疼
痛（汤液本草云）治风通用泻肺实散头目中滞气除上焦风邪之仙药身去身半以上风邪稍去身
半
以下风邪又云去湿之仙药（补）（日华子云）男子一切劳劣补中益神五劳七伤羸损盗汗心烦
体重
能安神定志匀气脉【合治】合泽泻 本疗风○合当归芍药阳起石禹余粮疗妇人子脏风○合南
星童便疗破伤风【禁】又头者令人发狂又尾者发痼疾【解】杀附子毒
卷之八草部上品之中
草之草
无毒 丛生
蒲黄（出神农本经）主心腹膀胱寒热利小便止血消瘀血久服轻身益气力延年神仙（以上
朱
字神农本经）○蒲萼以涩肠止泄殊胜止泻血及血痢（以上黑字名医所录）【名】蒲捶 蒲厘
花
【苗】（图经曰）春初生嫩叶未出水时红白色茸茸然至夏抽梗于丛叶中花抱梗端如武士捧杵
故
俚俗谓蒲捶亦谓之蒲厘花黄即花中蕊屑也细若金粉当其欲开时有便取之市厘间亦采以蜜搜作
果食货卖甚益小儿医家又取
其粉下筛后有赤滓谓之蒲萼也【地】（图经曰）生河东及南海池泽
今处处有之（道地）泰州者为良【时】（生）春叶（采）夏取蕊【收】晒干【用】花中蕊屑
【质】
类松花【色】黄褐【味】甘【性】平缓【气】气浓于味阳中之阴【臭】香【主】诸血【制】
（雷公云）凡使须隔三重纸焙令色黄蒸半日再焙干用【治】（疗）（药性论云）通经脉止女子
崩中
不住痢血及鼻衄尿血利水道（日华子云）扑伤血闷排脓及疮疖妇人带下月候不匀血气心腹痛
妊
娠下血堕胎血晕血症儿枕急痛小便不通肠风泻血游风肿毒鼻洪吐血下乳血痢生用破血消肿炒
用补血止血（补）（日华子云）止泄精【禁】妊娠不可生用【赝】松黄黄蒿为伪
卷之八草部上品之中
草之草
无毒 丛生
香蒲主五脏心下邪气口中烂臭坚齿明目聪耳久服轻身耐老（神农本经）【名】睢醮【苗】
（图经曰）香蒲乃蒲黄苗也初生时取其中心入地大如匕柄白色者生啖之甘脆周礼以为菹者是
也
至夏抽茎于丛叶中其端花蕊有屑如金粉即蒲黄也（唐本注云）此甘蒲可作荐者用白为菹亦堪
蒸
食山南名此蒲为香蒲谓菖蒲为臭蒲也【地】（图经曰）生南海池泽今处处有之（道地）泰州
者良
【时】（生）春初（采）夏【收】晒干【用】根【质】类茭白而细【色】白【味】甘【性】
平缓
【气】气浓于味阳中之阴【臭】香【主】聪耳目
卷之八
二十种陈藏器余
捶胡根味甘寒无毒主润五脏止消渴除烦去热明目功用如麦门冬生江南川谷荫地苗如萱草
根似天门冬用去心○甜藤味甘寒无毒去热烦解毒调中气令人肥健又主剥马血毒入肉狂犬牛马
热黄捣绞取汁和米粉作糗饵食之甜美止泄捣叶汁敷蛇咬疮生江南山林下蔓如葛又有小叶尖长
气辛臭捣敷小儿腹除痞满闪癖○孟娘菜味苦小温无毒主妇人腹中血结羸瘦男子阴囊湿痒强阳
道令人健行不睡补虚去痔 瘰 瘿瘤作菜生四明诸山冬夏常有叶似升麻方茎山人取之为菜一
名孟母菜一名厄菜○吉祥草味甘温无毒主明目强记补心力生西国胡人将来也○地衣草味苦平
无毒主明目崔知悌方云服之令人目明地上衣如草生湿处是○郎耶草味苦平无毒主赤白久痢小
儿大腹痞满丹毒寒热取根茎服煮之生山泽间三四尺叶作雁齿如鬼针苗○地杨梅味辛平无毒主
赤白痢取茎子煎服生江东温湿地四五月有子似杨梅苗如蓑草也○茅膏菜味甘平无毒主赤白久
痢煮服之草高一尺生茅中叶有毛如油腻黏人手子作角中有小子也○錾菜味辛平无毒主破血产
后腹痛煮汁服之亦捣碎敷疔疮生江南国荫地似益母方茎对节白花花中甜捣敷蛇咬疮生高原如
小蒜而长产后作羹食之良○益奶草味苦平无毒主五野鸡病脱肛止血炙令香浸酒服之生永嘉山
谷叶如泽兰茎赤高二三尺也○蜀胡烂味辛平无毒主冷气心腹胀满补肾除妇人血气下痢杀牙齿
虫生安南似 香子○鸡脚草味苦平无毒主赤白久痢成疳生泽畔赤茎对叶如百合苗○难火兰味
酸温无毒主冷气风痹开胃下食去腹胀久服明目生巴西胡国似菟丝子长少许○蓼荞味辛温无毒
主霍乱腹冷胀满冷气攻击腹内不调产后血攻胸胁刺痛煮服之亦食其苗如葱韭也○石荠宁味辛
温无毒主风冷气并疮疥瘙野鸡漏下血煮汁服生山石上紫花细叶高一二尺山人并用之○蓝藤根
味辛温无毒上气冷嗽煮服之生新罗国根如细辛○七仙草主杖疮捣杖叶敷之王山足叶尖细长○
甘家白药味苦大寒小有毒主解诸药毒与陈家白药功用相似人吐毒物疑不稳水研服之即当吐之
未尽又服此二药性冷与霍乱下痢相反出龚州以南甘家亦因人为号叶似车前生阴处根形如半夏
岭南多毒物亦多解物岂天资乎汁饮之如蜜○天竺干姜味辛温无毒主冷气宿中宿食不消腹胀下
痢腰背疼 癖气块恶血积聚生婆罗门国似姜小黄一名胡干姜○池德勒味辛温无毒主破冷气消
食生西国草根也胡国人用之
卷之九草部上品之下
草之草
无毒 植生
续断（出神农本经）主伤寒补不足金疮痈伤折跌续筋骨妇人乳难久服益气力（以上朱字
神
农本
【名】
龙豆 属折 接骨 南草 槐【苗】（图经曰）三月以后生苗干四棱似苎麻叶亦类之两两相
对
而生四月开花红白色似益母花根如大蓟赤黄色按范汪方云即是马蓟与小蓟菜相似但大如小蓟
尔叶似旁翁菜而小浓两边有刺刺人其花紫色与今越州生者相类今之市者亦有数种人莫能辨医
家用之但以节节断皮黄皱者为真也【地】（图经曰）生常山山谷今陕西河中兴元府舒越晋绛
州
（
</div>
    <div class="pagination">
<a href="本草品汇精要_page41.html">上一页</a><span>...</span><a href="本草品汇精要_page37.html">37</a><a href="本草品汇精要_page38.html">38</a><a href="本草品汇精要_page39.html">39</a><a href="本草品汇精要_page40.html">40</a><a href="本草品汇精要_page41.html">41</a><span class="current-page">42</span><a href="本草品汇精要_page43.html">43</a><a href="本草品汇精要_page44.html">44</a><a href="本草品汇精要_page45.html">45</a><a href="本草品汇精要_page46.html">46</a><a href="本草品汇精要_page47.html">47</a><span>...</span><a href="本草品汇精要_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
