<!DOCTYPE html>
<html>
<head>
    <meta charset="UTF-8">
    <title>证类本草 - 第 91 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 91 页/共 244 页</h1>
    <div class="content">　　淫羊藿

　　淫羊藿　味辛，寒，无毒。主阴痿，绝伤，茎中痛，利小便，益气力，强志，坚筋骨，消瘰赤痈，下部有疮洗出虫。丈夫久服令人无子。一名刚前。生上郡阳山山谷。（薯蓣为之使。）

　　陶隐居云：服此使人好为阴阳。西川北部有淫羊，一日百遍合，盖食藿所致，故名淫羊藿。

　　唐本注云：此草，叶形似小豆而圆薄，茎细亦坚，所在皆有，俗名仙灵脾者是也。臣禹锡等谨按蜀本云：淫羊藿，温。注云：生处不闻水声者良。药性论云：淫羊藿亦可单用。味甘，平。主坚筋益骨。日华子云：仙灵脾，紫芝为使，得酒良。治一切冷风劳气，补腰膝，强心力，丈夫绝阳不起，女人绝阴无子，筋骨挛急，四肢不任，老人昏耄，中年健忘。又名黄连祖、千两金、干鸡筋、放杖草、弃杖草。

　　图经曰：淫羊藿，俗名仙灵脾。生上郡阳山山谷，今江东、陕西、泰山、汉中、湖湘间皆有之。叶青似杏叶，上有刺，茎如粟秆，根紫色有须，四月开花白色，亦有紫色碎小独头子，五月采叶晒干，湖湘出者叶如小豆，枝茎紧细，经冬不凋，根似黄连，关中俗呼三枝九叶草，苗高一、二尺许，根、叶俱堪使。

　　雷公云：凡使时呼仙灵脾，须用夹刀夹去叶四畔花 尽后，细锉，用羊脂相对拌炒过，待羊脂尽为度。每修事一斤，用羊脂四两为度也。圣惠方：治偏风，手足不遂，皮肤不仁，宜服仙灵脾浸酒方：仙灵脾一斤，好者细锉，以生绢袋盛于不津器中，用无灰酒二斗浸之，以浓纸重重密封不通气，春夏三日，秋冬五日后旋开，每日随性暖饮之，常令醺醺不得大醉。若酒尽，再合服之，无不效验。合时切忌鸡犬见之。经验方：治疮子入眼。以仙灵脾、威灵仙等分为末。

　　食后米汤下二钱匕，小儿半钱匕。食医心镜：益丈夫，兴阳，理脚膝冷。淫羊藿一斤，酒一斗，浸经二日，饮之佳。

　　卷第八

　　黄芩

　　黄芩　味苦，平、大寒，无毒。主诸热黄胆，肠 泄痢，逐水下血闭，恶疮疽蚀火疡，疗痰热，胃中热，小腹绞痛，消谷，利小肠，女子血闭，淋露下血，小儿腹痛。一名腐肠，一名空肠，一名内虚，一名黄文，一名经芩，一名妒妇。其子主肠 脓血。生秭归川谷及冤句。

　　三月三日采根，阴干。（得浓朴、黄连止腹痛。得五味子、牡蒙、牡蛎令人有子。得黄 、白蔹、赤小豆疗鼠 。山茱萸、龙骨为之使，恶葱实，畏丹砂、牡丹、藜芦。）

　　陶隐居云：秭归属建平郡，今第一出彭城，郁州亦有之。圆者名子芩为胜，破者名宿芩，其腹中皆烂，故名腐肠。唯取深色坚实者为好。俗方多用，道家不须。

　　唐本注云：叶细长，两叶相对，作丛生，亦有独茎者。今出宜州、 州、泾州者佳。兖州者大实亦好，名豚尾芩也。臣禹锡等谨按药性论云：黄芩，臣，味苦、甘。能治热毒，骨蒸，寒热往来，肠胃不利，破拥气，治五淋，令人宣畅，去关节烦闷，解热渴，治热，腹中 痛，心腹坚胀。日华子云：下气，主天行热疾，疔疮，排脓，治乳痈、发背。

　　图经曰：黄芩，生秭归山谷及冤句，今川蜀、河东、陕西近郡皆有之。苗长尺余，茎秆粗如箸，叶从地四面作丛生，类紫草，高一尺许，亦有独茎者，叶细长，青色，两两相对。六月开紫花，根黄如知母粗细，长四、五寸，二月、八月采根，曝干用之。《吴普本草》云：黄芩又名印头，一名内虚。二月生赤黄叶，两两、四四相值，其茎空中，或方圆，高三、四尺。

　　花紫红赤，五月实黑，根黄。二月、九月采。与今所有小异。张仲景治伤寒心下痞满泻心汤，四方皆用黄芩，以其主诸热，利小肠故也。又太阳病，下之利下止，有葛根黄芩黄连汤，及主妊娠安胎散亦多用黄芩。今医家尝用有效者，因着之。又《千金方》：巴郡太守奏加减三黄丸，疗男子五劳七伤，消渴，不生肌肉，妇人带下，手足寒热者。春三月，黄芩四两，大黄三两，黄连四两；夏三月，黄芩六两，大黄一两，黄连七两；秋三月，黄芩六两，大黄二两，黄连三两；冬三月，黄芩三两，大黄五两，黄连二两。三物随时合捣下筛，蜜丸大如乌豆。米饮服五丸，日三。不知，稍增七丸，服一月病愈。久服走及走奔马，近频有验。食禁猪肉。又陶隐居云：黄芩圆者名子芩。仲景治杂病方，多用之。

　　千金翼治淋。黄芩四两，袋贮之，水五升煮三升，分三服。梅师治火丹。杵黄芩末，水调敷之。

　　卷第八

　　狗脊

　　狗脊　味苦、甘，平，微温，无毒。主腰背强，关机缓急，周痹寒湿膝痛，颇利老人，疗失溺不节，男子脚弱腰痛，风邪淋露，少气，目暗，坚脊利俯仰，女子伤中，关节重。一名百枝，一名强膂，主名扶盖，一名扶筋。生常山川谷，二月、八月采根，曝干。（萆 为之使，恶败酱。）

　　陶隐居云：今山野处处有，与菝 相似而小异。其茎、叶小肥，其节疏，其茎大直，上有刺，叶圆有赤脉。根凹（乌交切）凸（徒结切） 如羊角，细强者是。唐本注云：此药，苗似贯众，根长多岐，状如狗脊骨，其肉作青绿色，今京下用者是。陶所说乃有刺萆 ，非狗脊也，今江左俗犹用之。臣禹锡等谨按吴氏云：狗脊，一名狗青，一名赤节。神农：苦。桐君、黄帝、歧伯、雷公、扁鹊：甘，无毒。季氏：小温。如萆 ，茎节如竹，有刺，叶圆赤，根黄白，亦如竹根，毛有刺。歧伯经云：茎无节，叶端圆青赤，皮白，有赤脉。药性论云：狗脊，味苦、辛，微热。能治男子、女人毒风，软脚邪气湿痹，肾气虚弱，补益男子，续筋骨。

　　图经曰：狗脊，生常山川谷，今太行山、淄、温、眉州亦有。根黑色，长三、四寸，两指许大，苗尖细碎，青色，高一尺以来，无花。其茎、叶似贯众而细，其根长而多歧，似狗脊骨，故以名之。其肉青绿，春秋采根，曝干用。今方亦用金毛者。

　　雷公云：凡使，勿用透山藤，其大 根与透山藤一般。只是入顶苦，不可饵之。凡修事，细锉了，酒拌，蒸，从巳至申，出，晒干用。

　　卷第八

　　石龙芮

　　石龙芮　味苦，平，无毒。主风寒湿痹，心腹邪气，利关节，止烦满，平肾、胃气，补阴气不足，失精茎冷。久服轻身，明目，不老，令人皮肤光泽，有子。一名鲁果能，一名地椹，一名石能，一名彭根，一名天豆。生泰山川泽石边。五月五日采子，二月、八月采皮，阴干。（大戟为之使，畏蛇蜕皮、吴茱萸。）

　　陶隐居云：今出近道，子形粗，似蛇床子而扁，非真好者，人言是蓄菜子尔。东山石上所生。其叶芮芮短小，其子状如葶苈，黄色而味小辛，此乃实是也。唐本注云：今用者，俗名水董（音谨）。苗似附子，实如桑椹，故名地椹。生下湿地，五月熟，叶、子皆味辛。山南者粒大如葵子。关中、河北者细如葶苈，气力劣于山南者。陶以细者为真，未为通论。又《别录》水董云：主毒肿，痈疖疮，蛔虫，齿龋。臣禹锡等谨按药性论云：石龙芮，能逐诸风，主除心热躁。

　　图经曰：石龙芮，生泰山川泽石边。陶隐居云：近道处处有之。今唯出兖州。一丛数茎，茎青紫色，每茎三叶，其叶芮芮短小多刻缺。子如葶苈而色黄。五月采子，二月、八月采皮，阴干用。能逐诸风，除心热躁。苏恭云：俗名水堇，苗如附子，实如桑椹。生下湿地，此乃水堇，非石龙芮也。今兖州所生者，正与《本经》、陶说相合，为得其真矣。

　　陈藏器云：芮子，味辛。按苏、《别录》云：水堇，主毒肿，蛇虫，齿龋。且水堇如苏所注，定是石龙芮，更非别草。《尔雅》云：芨，堇草。郭注云：乌头苗也。苏又注天雄云：石龙芮，叶似堇草，故名水堇。如此，则根据苏所注是水堇，附子是堇草。水堇、堇草二物同名也。

　　衍义曰：石龙芮，今有两种：水中生者，叶光而末圆。陆生者，叶有毛而末锐。入药须生水者。陆生者又谓之天灸，取少叶揉系臂上，一夜作大泡，如火烧者是。唯陆生者，补阴不足，茎常冷，失精。余如《经》。

　　卷第八

　　茅根

　　茅根　味甘，寒，无毒。主劳伤虚羸，补中益气，除瘀血、血闭，寒热，利小便，下五淋，除客热在肠胃，止渴，坚筋，妇人崩中。久服利人。其苗主下水。一名兰根，一名茹根，一名地菅，一名地筋，一名兼杜。生楚地山谷、田野。六月采根。

　　陶隐居云：此即今白茅菅（音奸）。《诗》云：露彼菅茅，其根如渣芹，甜美。服食此，断谷甚良。俗方稀用，唯疗淋及崩中尔。唐本注云：菅花，味甘，温，无毒。主衄血，吐血，灸疮。臣禹锡等谨按药性论云：白茅，臣，能破血，主消渴。根治五淋，煎汁服之。陈藏器云：茅针，味甘，平，无毒。主恶疮肿，未溃者，煮服之。服一针一孔，二针二孔。生挪敷金疮，止血。煮服之，主鼻衄及暴下血。成白花者，功用亦同。针即茅笋也。又云：屋茅，主卒吐血。细锉三升，酒浸煮，服一升。屋上烂茅，和酱汁研敷斑疮，蚕啮疮。一名百足虫。

　　茅屋滴溜水，杀云母毒。日华子云：茅针，凉。通小肠，痈毒、软疖不作头，浓煎和酒服。

　　花刀箭疮，止血并痛。根主妇人月经不匀。又云：茅根，通血脉淋沥，是白花茅根也。又云：屋四角茅，平，无毒。主鼻洪。

　　图经曰：茅根，生楚地山谷、田野，今处处有之。春生苗，布地如针，俗间谓之茅针，亦可啖，甚益小儿，夏生白花茸茸然，至秋而枯。其根至洁白，亦甚甘美，六月采根用，今人取茅针，挪以敷金疮，塞鼻洪，止暴下血及溺血者，殊效。刘禹锡《传信方》：疗痈肿有头，使必穴方，取茅锥一茎正尔，全煎十数沸，服之，立溃。若两茎即生两孔，或折断一枝为二，亦生两穴。白茅花，亦主金疮，止血。又有菅，亦茅类也。陆机《草木疏》云：菅似茅而滑无毛，根下五寸中有白粉者，柔韧宜为索，沤之尤善。其未沤者名野菅。《诗》所谓白茅菅兮是此也。入药与茅等。其屋苫茅经久者，主卒吐血。细锉三升，酒浸，煮服一升，良已。肘后方：疗热。取白茅根四升锉之，以水一斗五升，煮取五升，适冷暖饮之，日三服。又方：诸竹木刺在肉中不出。取白茅根烧末，脂膏和涂之。亦治因风致肿。

　　卷第八

　　紫菀

　　紫菀　味苦、辛，温，无毒。主咳逆上气，胸中寒热结气，去蛊毒，痿蹶，安五脏，疗咳唾脓血，止喘悸，五劳体虚，补不足，小儿惊痫。一名紫茜，一名青苑。生房陵山谷及真定、邯郸。二月、三月采根，阴干。款冬为之使，恶天雄、瞿麦、雷丸、远志，畏茵陈蒿。陶隐居云：近道处处有，生布地，花亦紫，本有白毛，根甚柔细。有白者名白菀，不复用。唐本注云：白菀即女菀也。疗体与紫菀同。无紫菀时亦用白菀。陶云不复用，或者未悉。臣禹锡等谨按药性论云：紫菀，臣，味苦，平。能治尸疰，补虚，下气及胸胁逆气，治百邪鬼魅，劳气虚热。日华子云：调中及肺痿吐血，消痰止渴，润肌肤，添骨髓。形似重台，根作节，紫色，润软者佳。

　　图经曰：紫菀，生房陵山谷及真定、邯郸，今耀、成、泗、寿、台、孟州，兴国军皆有之。

　　三月内布地生苗叶，其叶三、四相连，五月、六月内开黄、紫、白花，结黑子。本有白毛，根甚柔细。二月、三月内取根阴干用。又有一种白者名白菀。苏恭云：白菀即女菀也。疗体并同，无紫菀时，亦可通用。女菀下自有条，今人亦稀用。《古今传信方》：用之最要，近医疗久嗽不瘥，此方甚佳。紫菀去芦头、款冬花各一两，百部半两，三物捣罗为散，每服三钱匕。生姜三片，乌梅一个，同煎汤调下，食后、欲卧各一服。

　　唐本余：治气喘，阴痿。雷公云：凡使，先去髭，有白如练色者，号曰羊须草，自然不同。

　　采得后，去头土了，用东流水淘洗令净，用蜜浸一宿。至明于火上焙干用。凡修一两，用蜜二分。千金方：治妇人卒不得小便。紫菀末，以井花水服三撮，便通。小便血，服五撮立止。斗门方治缠喉风，喉闭饮食不通欲死者。用返魂草根一茎，净洗纳入喉中，待取恶涎出即瘥，神效。更以马牙硝津咽之，即绝根本。一名紫菀，又南中呼为液牵牛是也。

　　衍义曰：紫菀，用根。其根柔细，紫色，益肺气，《经》具言之。《唐本》注言无紫菀时，亦用白菀。白菀即女菀也。今本草无白菀之名，盖唐修本草时已删去。

　　卷第八

　　紫草

　　紫草　味苦，寒，无毒。主心腹邪气，五疸，补中益气，利九窍，通水道，疗腹肿胀满痛。

　　以合膏，疗小儿疮及面 （侧加切）。一名紫丹，一名紫 （衰老反）。生砀山山谷及楚地。

　　三月采根，阴干。陶隐居云：今出襄阳，多从南阳、新野来。彼人种之，即是今染紫者，方药家都不复用。《博物志》云：平氏阳山紫草特好。魏国以染色，殊黑。比年东山亦种，色小浅于北者。唐本注云：紫草，所在皆有。《尔雅》云：一名藐。苗似兰香，茎赤节青，花紫白色，而实白。臣禹锡等谨按广雅云：紫草，一名茈 。药性论云：紫草亦可单用。味甘，平。能治恶疮 癣。

　　图经曰：紫草，生砀山山谷及楚地，今处处有之，人家园圃中或种莳，其根所以染紫也。

</div>
    <div class="pagination">
<a href="证类本草_page90.html">上一页</a><span>...</span><a href="证类本草_page86.html">86</a><a href="证类本草_page87.html">87</a><a href="证类本草_page88.html">88</a><a href="证类本草_page89.html">89</a><a href="证类本草_page90.html">90</a><span class="current-page">91</span><a href="证类本草_page92.html">92</a><a href="证类本草_page93.html">93</a><a href="证类本草_page94.html">94</a><a href="证类本草_page95.html">95</a><a href="证类本草_page96.html">96</a><span>...</span><a href="证类本草_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
