<!DOCTYPE html>
<html>
 <head>
  <meta charset="utf-8"/>
  <title>
   普济方针灸 - 第 16 页/共 82 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方针灸 - 第 16 页/共 82 页
  </h1>
  <div class="content">
   邪客于足太阴之络。令人腰痛。引少腹控 。不可以仰。急刺腰尻之解。两胂之上是腰。以月死生为 数。发针立已。左刺右。右刺左。
　　脾病者。身重善饥。肉痿足不收。行善 。脚下痛。虚则腹满。肠鸣。飧泄食不化。取其经太阴。阳明少阴血者脾热病者。先头重颊痛烦心。颜青欲呕。身热。热争则腰痛不可俯仰。
　　腹满两颔痛。甲乙甚戊己。大汗气逆。则甲乙死。刺足太阴阳明。
　　脾之大络脉。别名曰大包。出渊腋下三寸。布胸胁。实则一身尽寒。虚则百节皆纵。此络若罗络之脉者。皆取之。
　　足太阴脾经。从足走胸中。长六尺五寸。左右共一丈三尺。凡四十二穴。
　　隐白二穴。大都二穴。太白二穴。公孙二穴。商丘二穴。三阴交二穴。漏谷二穴。地机二穴阴陵泉二空。血海二穴。箕门二穴。冲门二穴。府舍二穴。脐结二穴。大横二穴。腹哀二穴。食窦二穴。天溪二穴。胸乡二穴。周荣二穴。大包二穴。
　　
　　卷四　针灸门
　　手少阴心经
　　手少阴之脉。起于心中。出属心系。下膈。络小肠（小肠心之维。故下膈络小肠也）。其支者从心系。上挟咽。系目系。其直者。复从心系。却上肺。下出腋下。循 内后廉。行手太阴心主之后（太阴心主。行 之前。而少阴出其后也）。下肘内廉（肘内横文。少海所居）。循臂内后廉。抵掌后（灵道在掌后。同身寸之一寸五分）。锐骨之端（神门穴分也）。入掌内后廉（少府所居）。循小指之内出其端（少冲居此。小指内。则手少阴自此方入手太阳也）。是动则病（手少阴常少血多气。今气先病。是为是动也）。嗌干心痛。渴而欲饮。是谓臂厥。是主心所生病者（血受病于气。是气之所生。故云所生病也）。目黄胁痛。 臂内后廉痛。厥掌中热盛者寸口大。再倍于人迎。虚者寸口反小于人迎也（心者。君主。其实坚固。不受诸邪。
　　邪客之则死矣。其有病。乃在心之包络也。故治病者。治包络之经。无绝其经君焉。故灵枢经曰。少阴无愈外经受邪者。正谓此也）。
　　手少阴之别。名曰通里。去腕一寸。别而上行。循经入于心中。系舌本。属目系。其实则支膈。虚则不能言。取之掌后一寸。别走太阳也。
　　手太阴之筋。起于小指之内侧。结于锐骨。上结肘内廉。上入腕。交太阴。侠乳里。结于胸中。循贲下系于脐。其病内急。心承伏梁。下为肘纲。其病当所过者。支转筋痛。治在燔针劫刺以知为数。以痛为输。其成伏梁。唾血脓者。死不治。经筋之病。寒。则反折筋急。
　　热。则筋弛纵不收。阴痿不用。阳急则反折。阴急则俯不伸。淬刺者。刺寒急也。热则筋纵不收。无用燔针。名曰。季冬痹也。
　　心病者。胸中痛。胁支满。胁下痛膺背肩脾间痛。两臂内痛。虚则胸腹大。胁下与腰相引而痛。取其经少阴。太阳。舌下血者其变病。刺隙中出血。心热病者。先不乐。数日乃热。热争则卒心痛。烦闷。善呕。头痛面赤。无汗。壬癸甚。丙丁大汗。气逆则壬癸死。刺手少阴太阳。
　　手少阴心经。从腹走手。长三尺五寸。左右共七尺。凡一十八穴。
　　极泉二穴。青灵二穴。少海二穴。灵道二穴。通里二穴。阴 二穴。神门二穴。少府二穴。少冲二穴。
　　
　　卷四　针灸门
　　手太阳小肠经
　　手太阳之脉。起于小指之端（小指之端。少泽所居）。循手外侧（手外侧本节之前。前谷穴也本节之后。后溪穴也）。上腕（腕前腕骨。腕后阳骨）。出踝中。直上。循臂骨下廉。出肘内侧两骨之间（肘内两骨间。小海穴在焉）。上循 外后廉。出肩肘内侧。向腋肩解绕肩胛。
　　交肩上入缺盆络心（心为小肠之维。故小肠脉络于心）。循咽下膈。抵胃。属小肠（手太阳为小肠之经。故其脉属小肠）。其支者。从缺盆贯颈上颊至目锐 （针经曰。目 外决于面者为锐）。却入耳中。其支者。别颊上 。抵鼻至目内 （手太阳。自此交入足太阳）。斜络于颧（颧。谓颊骨也）。是动则病（手太阳常多血少气。今气先病。是谓是动也）。嗌痛颔肿（颔谓颏下也）。不可回顾。肩似拔。 似折。是主液。所生病者（血受于气。是气之所生。故云所生病也。手太阳常血多气少。乃人之常数也。亦有异于常者。灵枢经曰。手太阳之上。
　　血气盛则多须。面多肉。以手血气皆少。则面瘦恶色。手太阳之下。血气盛则掌中肉盈满。
　　血气皆少。则掌瘦以寒。由此则手太阳血气多少。可得而知也）耳聋。目黄。颊颔肿。颈肩肘臂外后廉痛。盛者人迎再倍于寸口。虚者人迎反小于寸口也。
　　手太阳之别。名曰支正。上腕五寸。内注少阴。其别者。上走肘。络肩 。实则节弛肘废。虚则生疣。小者如指痂疥。皆取之所别也。
　　手太阳之筋。起于小指之上。结于腕上。循臂内廉结于肘内锐骨之后。弹之应小指之上入结于腋下。其支者。
　　后走腋后廉。上绕肩胛。循头出足太阳之前。结于耳后完骨。其支者。
　　入耳中直出耳上。下结于颔上。属目外 。其病。小指支肘内锐骨后廉痛。臂阴入腋下。腋下痛。腋后廉绕肩胛引颈而痛。应耳中鸣痛引颔。目瞑良久。乃得视。
　　头筋急则为筋痿。颈肿寒热。在颈者治在燔针劫刺。其为肿者。腹而锐之。本支者。上曲牙循耳前属目外 。上颔结于角。其病当所过者支转筋。治在燔针劫刺。以知为数。以痛为输名曰。仲夏痹也。
　　小肠病者。少腹痛。腰脊控睾而痛。时窘之后。耳前若寒甚。独肩上热及小指次指之间热。若脉陷者。此其候也。
　　邪在小肠者。连睾系属于脊。贯肝肺。络心系。气盛则厥逆上冲。肠胃动。肝肺散于肓结于脐。故取之肓原。以散之。刺太阴以与之。取厥阴以下之。取巨虚上下廉以去之。控其所过。经以调之。
　　手太阳之经。从手走头。长五尺。左右共一丈。凡三十八穴。
　　少泽二穴。前谷二穴。后溪二穴。腕骨二穴。阳谷二穴。养老二穴。支正二穴。小海二穴。
　　肩贞二穴。 二穴。天宗二穴。秉风二穴。曲垣二穴。肩外 二穴。肩中 二穴。天窗二穴。天容二穴。颧 二穴。听宫二穴。
　　
　　卷四　针灸门
　　足太阳膀胱经
　　足太阳之脉。起于目内 （内 谓目之大角也）。上额交巅上（巅顶也。顶中央有旋毛可容豆乃三阳五会也）。其支者。从巅至耳上角。其直者。从巅入络脑（顶为中顶前曰囟顶。后曰脑顶。左右曰角）。还出别下项。循肩膊内。挟脊抵腰中。入循膂络肾（肾为膀胱之维。故膀胱脉络于肾）。属膀胱（足太阳为膀胱之经。故其脉属膀胱）。其支者。从腰中。下贯臀。入中（ 谓膝后曲脚之中委中穴也）。其支者。从膊内左右别下。贯胛（胛中。两髀骨下。肾竖起肉也）。挟脊内。过髀枢（环跳穴有此髀枢中。素问曰。髀枢中络正者正谓此也）。循髀外。从后廉下合 中。以下贯 内。出外踝之后（外踝之后。昆仑所居焉）。循京骨（京骨。
　　穴名也。太阳之原。在外侧大骨下）。至小指外侧（小指外则至阴穴分也。素问云。太阳之根。起于至阴。足太阳自此交入足少阴也）。是动则病（足太阳。常多血少气。今气先病。是谓是动也）。冲头痛。目似脱。项似拔。脊痛腰似折。髀不可以曲。 如结。 如裂。是谓踝厥。是主筋。所生病者（血受病于气。是气之所生。故云。所生病也。足太阳血多气少。
　　乃人之常数也。亦有异于常者。灵枢经曰。足太阳之上血气盛。则美眉有毫毛。血少气多则恶血多气。少则肿少理。血少气多。则血多肉血。气血气和则美色。足太阳之下。血气盛则跟肉满。踵以上气少。血多则瘦跟空。血气皆少则喜转筋。踵下痛。只目美眉者太阳多血由此足太阳血气多少。可得而知也）。痔疟狂巅疾（素问云所谓狂巅疾者。阳尽在上。而阴气从下）。头囟顶痛。目黄泪出。鼽衄。项背腰尻 脚皆痛。小指不用（足太阳行身之阳。故头脑项背腰尻 脚皆痛。小指不用也）。盛者。人迎大再倍于寸口。虚者。人迎反小于寸口也。
　　足太阳之别。名曰飞阳。去踝七寸。别走少阴。实则鼽窒。头背痛。虚则鼽衄。取之所别也。
　　足太阳之筋。起于足小趾。上结于踝。斜上结于膝。其下循足外则结于踵。上循跟结于。
　　其别者。结于 外。上 中内廉于 中。并上结于臀。上挟脊上项。其支者。别入结于舌本其直者。结于枕骨。上头下颜结于鼻。其支者。为目上纲。下结于 。其支者。从腋后外廉结于肩 。其支者。入腋下。上出缺盆。上结于完骨。其支者。出缺盆。斜上出于 。其病。小指及跟肿痛。 挛脊反折。项筋急。肩不举。腋支缺盆中纽痛。不可左右摇。治在燔针劫刺。以知为数。以痛为输。名曰仲春痹也。
　　邪客于足太阳之络。令人头项肩痛。刺足小趾爪甲（至阴穴也）。与肉交者各一 。立已不已。刺外踝下三 。左刺右。右刺左。如食顷。邪客于足太阳之络。令人拘挛背急。别胁而痛。刺之从项始数。脊椎挟脊疾取。按之应手如痛刺之旁。三 立已。
　　足太阳膀胱经。从头走足。长八尺。左右共一丈六尺。凡一百二十六穴。
　　睛明二穴。攒竹二穴。曲差二穴。五处二穴。承光二穴。通天二穴。络却二穴。玉枕二穴。
　　天柱二穴。大柱二穴。风门二穴。肺 二穴。厥阴 二穴。心俞二穴。膈 二穴。肝俞二穴胆俞二穴。脾 二穴。胃俞二穴。三焦俞二穴。肾俞二穴。大肠俞二穴。小肠俞二穴。膀胱俞二穴。中膂俞二穴。白环俞二穴。上 二穴。次 二穴。中 二穴。下 二穴。会阳二穴。附分二穴。魄户二穴。膏肓二穴。神堂二穴。 二穴。鬲关二穴。魂门二穴。阳纲二穴。意舍二穴。胃仓二穴。肓门二穴。志室二穴。胞肓二穴。秩边二穴。承扶二穴。殷门二穴。浮 二穴。委阳二穴。委中二穴。合阳二穴。承筋二穴。承山二穴。仆参二穴。附阳二穴。昆仑二穴。飞杨二穴。申脉二穴。通谷二穴。京骨二穴。束骨二穴。金门二穴。至阴二穴。
　　
　　卷四　针灸门
　　足少阴肾经
　　足少阴之脉。起于小趾之下。斜趣足心（足心。涌泉穴分也。素问曰。少阴之根。起于涌泉穴也）。出然谷之下（然谷所居。素问云。刺足下包络中脉血不出为肿）。循内踝之后（太溪穴分也）。别入根中（大钟在此跟中。足少阴之络。别入太阳之络）。以上 内（复溜在内踝上。
　　同身中之二寸 分中）。出 内廉（阴谷居此 内廉）。上股内后廉。贯脊属肾（足少阴肾之经故其脉属于肾）。络膀胱（膀胱为肾之维。故脉络膀胱）。其直者。从肾上贯肝膈。入脉中循喉咙挟舌本。其支者。从肺出络心。注胸中（足少阴自此交入手心主）。是动则病（足少阴常少血多气。今气先病。是谓是动也）。饥不欲食。面黑如炭色（一作地色。素问曰。所谓面黑如地者。和气内夺。故变于色也）。咳唾则有血（素问所谓咳则有血者。阳脉伤也。阳气未盛于上而脉满。满则咳。故血见于鼻也）。喝喝而喘（以其脉入肺中。循喉咙故尔）。坐而欲起。目KT KT 无所见（素问所谓不能久立久坐。则目KT KT 无所见者。阴阳不定。未有主也。
　　秋气始至。微霜始下。而方杀万物。阴阳内夺。故目KT KT 无所见也）。心悬若饥状。气不足则善恐。心惕惕若人将捕之（素问。所谓善恐如人将捕之者。秋气方盛。万物未有毕去。阴气少。阳气入。阴阳相搏故恐也）。是谓骨厥。是主肾（肾主骨。骨厥则肾气逆也）。所生病者（血受病于气。是气之所生也。故云所生病也）。口热舌干。咽肿上气。嗌干及痛。烦心心痛。黄胆。肠 。脊股内后廉痛。痿厥嗜卧（人冒暑热之毒。舍于肾。肾乃小藏也。小不胜大。则骨与髓虚。故足不载身。而痿厥生焉。痿则无力。故嗜卧也）。足心常热而痛。
　　渐至足下重。如不能举。灸则强食生肉。缓带被发。大杖重履而步。盛者寸口大再倍于人迎虚者寸口反小于人迎也。
　　足少阴之别。名曰大钟。当踝后绕跟。别走太阳。其别者。并经上走于心包下。外贯腰脊。其病气逆。则烦闷。实则闭癃。虚则腰痛。取之所别也。
　　足少阴之筋起于小趾之下。并太阴之筋斜走内踝之下。结于踵。与太阳之筋合而上结于内辅之下。并太阳之筋而上循阴股。结于阴器。循脊内侠膂上至项。结于枕骨。与足太阳之筋合其病足下转筋。及所过而结者皆痛及转筋病。在此者主痫螈及痉。在外者不能俯。在内者不能仰。故阳病者。腰反折不能俯。阴病者。不能仰。治在燔针劫刺。以知为数。以痛为输在内者熨引饮药发数。甚者死不治。名曰仲秋痹也。
　　邪客于足少阴之络。令人卒心痛。暴胀。胸胁支满无积者。刺足下中央之脉各三 。凡六刺立已。左刺右。右刺左。嗌中肿不能内唾。时不能出唾者。刺然谷之前。出血立已。左右互刺。
　　肾病者。腹大。胫肿。喘咳。身重寝汗出。憎风。虚则胸中痛。大腹小腹痛。清厥。意不乐。取其经少阴少阳血者。
　　肾热病者。先腰痛 酸。苦渴数饮。身热。热争。则项痛而强。 寒且酸。足下热不欲言。
　　其逆则项痛消消澹澹然。戊己甚。壬癸大汗。气逆则戊己死。刺足少阴太阳。肾热病者。颐先赤。故热病先身重骨痛耳聋好瞑。刺足少阴。病甚为五十九刺。
　　足少阴肾经。从足走胸中。长六尺五寸。左右共一丈三尺。凡五十四穴。
　　涌泉二穴。然谷二穴。太溪二穴。大钟二穴。照海二穴。水泉二穴。复溜二穴。交信二穴。
　　筑宾二穴。阴谷二穴。横骨二穴。大赫二穴。气穴二穴。四满二穴。中注二穴。肓 二穴。
　　商曲二穴。石关二穴。阴都二穴。通谷二穴。幽门二穴。步廊二穴。神封二穴。灵墟二穴。
　　神藏二穴。 中二穴。 府二穴。
　　
　　卷四　针灸门
　　手厥阴心包经
　　手厥阴心主之脉。起于胸中。出属心包。下膈。历络三焦（三焦为心包之维。故心包脉历络三焦之经也）。其支者。循胸出胁下腋三寸。上抵腋下。下循 内。行太阴少阴之间（太阴行之前。少阴行 之后。而心主行其中也）。入肘中（曲泽穴分也）。下臂行两筋之间（两筋之间。间使所居）。入掌中（劳宫所在也）。循中指出其端（中冲在此中指之端）。其支者别掌中循小指次指。出其端（手心主。自此交入手少阳）。是动则病（手厥阴常多血少气。今气先病是谓是动也）。手心中热。肘臂挛急（肘臂变急。盖谓屈而不伸也）。腋肿。甚则胸胁支满心中澹澹（席延经云。澹澹水摇也）。大动。面赤目黄。喜笑不休。是主脉所生病者（血受病于气。是气之所生。故云。所生病也）。烦心。心痛。掌中热。若盛者。寸口大一倍于人迎。虚者寸口反小于人迎也。
　　手心主之别。名曰内关。去腕二寸。出于两筋之间。循经以上。系于心包络。心系实。
　　则心痛。虚则为烦。取之两筋间也。
　　手心主之筋。起于中指。与太阴之筋。并行结于肘内廉。上臂阴结腋下。下散前后挟胁其支者。入腋散胸中。结于贲。其病当所过者。支转筋。前及胸痛。息闭。治在燔针劫刺。以知为数。以痛为输。名曰孟冬痹也。
　　手厥阴心包脉。从腹走手。长三尺五寸。左右共七尺。凡一十八穴。
　　天池二穴。天泉二穴。曲泽二穴。 门二穴。间使二穴。中冲二穴。内关二穴。劳宫二穴。太陵二穴。
　　
　　卷四　针灸门
　　手少阳三焦经
　　手少阳之脉。起于小指次指之端（次指端。关冲之位也）。上出两指之间（本节前。腋门后。
　　中渚穴也）。循手表腕（阳池穴分也）。出臂外两骨之间（两骨之间。支沟所在焉）。上贯肘（肘后天井穴分也）。循 外上肩。而交出足少阳之后（足少阳在手少阳之后。上肩。而手少阳复在其下）。入缺盆。交 膻中（难经云。膻中在玉堂下。同身寸之一寸六分。直两乳内平是也）。散络心包（心包为三焦之维。故三焦脉。络心包也）。下膈。偏属三焦（手少阳为三焦之经故其脉偏属三焦）。其支者。从膻中上出缺盆。上项挟耳后。直上出耳上角。以屈下颊至。其支者。从耳后入耳中。出走耳前。过客主人。前交颊。至目锐 （手少阳自此交入足少阳）。是动则病（手少阳常少血多气。今气先病。是为是动也）。耳聋。浑浑 。嗌肿喉痹。是主气所生病者（血受病于气。是气之所生。故云。所生病也。手少阳血少气多。乃人之常数也。亦有异于常者。灵枢经曰。手少阳之上血气盛。则眉美以长耳色美。血气皆少。
　　则耳焦恶色。手少阳之下血气盛。则手椿多肉。以温血气。少则寒以瘦。气少血多。则瘦而多脉。由此。则手少阳血气多少。可得而知之也）。汗出目锐 痛。耳后肩 肘臂外皆痛。
　　小指次指不用。盛者。人迎大一倍于寸口。虚者。人迎反小于寸口也。
　　手少阳之别。名曰外关。去腕二寸。外绕臂。注胸中。合心主。病实则肘挛。虚则不收取之所别也。
　　手少阳之脉。起于小指次指之端。结于腕。上循臂。结于肘。上绕 外廉。上肩走头。
　　合手太阳。其支者。当曲颊入系舌本。其支者。上曲颊循耳前。属目外 。上乘颔结于角。其病当所过者即支转筋。舌卷。治在燔针劫刺。以知为数。以痛为输。名曰季夏痹也。
　　邪客于手少阳之络。令人喉痹。舌卷。口干。心烦。臂外廉痛。手不及头。刺手中指次指爪甲。上去端如韭叶。各一 。壮者立已。老者有顷已。左刺右。右刺左。比新病数日已。
　　手少阳三焦经。从手走头。长五尺。左右共一丈。凡四十六穴。
　　关冲二穴。液门二穴。中渚二穴。阳池二穴。外关二穴。支沟二穴。会宗二穴。三阳络二穴四渎二穴。天井二穴。清冷渊二穴。消泺二穴。 会二穴。肩 二穴。天 二穴。天牖二穴。翳风二穴。 脉二穴。颅息二穴。角孙二穴。丝竹空二穴。和 二穴。耳门二穴。
　　
　　卷四　针灸门
　　足少阳胆经
　　足少阳之脉。起于目锐 。上抵头角。下耳后。循颈行手少阳之脉前。至肩上。却交出手少阳之后（足少阳。循颈行手少阳之前。至肩上。手少阳后。在足少阳之前）。入缺盆。其支者从耳后入耳中。出走耳前。至目锐 。下大迎。合手少阳抵于 。下加颊车。下颈合缺盆以下胸中贯膈。络肝（肝为胆之维。故胆脉络于肝）。属胆（足少阳为胆之经。故其脉属于胆）。循胁里。出气冲（气冲。在腹脐下横骨两端鼠鼷上。同身寸之一寸动脉中）。绕毛际。
　　横入髀厌中（髀厌中。环跳穴分也）。其直者。从缺盆下腋。循胸过季胁（胁骨曰肋。肋尽处曰季胁）。下合髀厌中。以下循髀阳（髀阳。髀外也）。出膝外廉（阳陵泉穴分也）。下外辅骨之前（辅骨。谓辅佐 骨之骨。在 之外）。直下抵绝骨之端（阳辅。居此绝骨之端）。下出外踝之前（邱墟穴分也）。循足跗上。出小指次指之端（次指之端。窍阴所居。素问云。少阳之拱。起于窍阴）。其支者。别跗上。入大指之间。循大指岐骨内。出其端。还贯爪甲。出三毛（足少阳自此交入足厥阴）。是动则病（足少阳常少血多气。今气先病。是谓是动）。口苦（素问云。口苦者。病名胆瘅也。此人素谋虑不决。故胆虚。气上溢。而口为之苦。治之以胆募俞）。善太息（灵枢经曰。人忧思则心系急。心系急则气道约。约。则不利。故太息以仰出之）。心胁痛（素问所谓心胁痛者。言少阳盛也。盛者。心之所表也。九月阳气盛。而阴气衰故云心胁痛也）。不能转侧（素问所谓。不可反侧者。九月阴气藏。万物藏则不动矣。故不可反侧也）。甚则面微尘（面微尘。谓面如微尘。有独如尘土之色也）。体无膏泽。足外反热是谓阳厥。是主骨。所生病者（血受病于气。是气之所生。故云。所生病也。足少阳血少气多。乃人之常数也。亦有异于常者。灵枢经曰。足少阳之上。血气盛则通须美长。血多气少则通髯美短。血少气多。则少髯。血气皆少。则无须。盛于寒温。则善痹骨痛爪枯也。足少阳之下。血气盛。则胫毛美长外踝肥。血多气少。则胫毛美短。外踝皮坚而浓。血少气多则胫毛少外踝皮薄而软。血气皆少。则无毛。外踝瘦血肉。又云。通鬓极须者少阳多血。
　　由此足少阳血气多少。可得而知也）。头痛角颔痛（角颔。耳下曲角之颔也。以其脉下之颊车故病如是）。目锐 痛。缺盆中肿痛。腋下肿。马刀挟瘿（马刀挟瘿者。灵枢经曰。其痈坚而不溃者。为马刀挟瘿）。汗出振寒（以寒邪客其经。经虚。则邪盛。故谓振寒）。疟（疟。寒热之病也。指中阳之疟。寒热皆不甚）。胸胁肋髀膝外之胫。绝骨外踝前。及诸节皆痛。小指次指不用。盛者。人迎大一倍于寸口。虚者。人迎反小于寸口也。
　　足少阳之别。名曰光明。去踝五寸。别走厥阴。下络足跗。实则厥。虚则痿 。坐不能起。取之所别也。
　　足少阳之筋。起于小指次指之上。结外踝。循 外廉。结于膝外廉。其支者别起外辅骨上。
　　走髀前者。结伏兔之上。后者。结于尻。其直者。上 乘季胁。上走腋前廉。挟于膺乳。结于缺盆。其直者。上出腋。贯缺盆。出太阳之前。循耳后上额角。交巅上。下走颔上。结于其支者。结于目外 。为外维。其病小指次指支转筋。引膝外转筋。膝不可屈伸。 筋急前引髀。后引尻。即上乘 季胁痛。上引缺盆膺乳颈维筋急。从左之右。右目不开。上过右角。并跷脉而行。左络于右。故伤右角。右足不用。命曰维筋相交。治在燔针劫刺。以知为数。以痛为输。名曰孟春痹也。
　　邪客于足少阳之络。令人胁痛。不得息。咳而汗出。刺足小趾次指爪甲上。与肉交者各一不得息立已。汗出立止。咳者。温衣饮食一日已。在左刺右。右刺左。病立已。不已。复刺如法。
　　邪客于足少阳之络。令人留于枢中痛。髀不可举。刺枢中以毫针。寒则久留针以月死生为数立已。热痛先胸胁痛。手足躁。刺足少阳。补足太阴。病甚者为五十九刺。热病先眩冒而热胸胁满。刺足少阴少阳。
　　足少阳胆脉从头走足。长八尺。左右共一丈六尺。凡八十六穴。
　　瞳子 二穴。听会二穴。客主人二穴。颔厌二穴。悬颅二穴。悬厘二穴。曲鬓二穴。率谷二穴。天冲二穴。浮白二穴。窍阴二穴。完骨二穴。本神二穴。阳白二穴。临泣二穴。目窗二穴。正营二穴。承灵二穴。脑空二穴。风池二穴。肩井二穴。渊腋二穴。辄筋二穴。日月二穴。京门二穴。带脉二穴。五枢二穴。维道二穴。居 二穴。环跳二穴。风市二穴。中渎二穴。阳关二穴。阳陵泉二穴。阳交二穴。外丘二穴。光明二穴。阳辅二穴。悬钟二穴。丘墟二穴。地五会二穴。侠溪二穴。临泣二穴。窍阴二穴。
  </div>
  <div class="pagination">
   <a href="普济方针灸_page15.html">
    上一页
   </a>
   <span>
    ...
   </span>
   <a href="普济方针灸_page11.html">
    11
   </a>
   <a href="普济方针灸_page12.html">
    12
   </a>
   <a href="普济方针灸_page13.html">
    13
   </a>
   <a href="普济方针灸_page14.html">
    14
   </a>
   <a href="普济方针灸_page15.html">
    15
   </a>
   <span class="current-page">
    16
   </span>
   <a href="普济方针灸_page17.html">
    17
   </a>
   <a href="普济方针灸_page18.html">
    18
   </a>
   <a href="普济方针灸_page19.html">
    19
   </a>
   <a href="普济方针灸_page20.html">
    20
   </a>
   <a href="普济方针灸_page21.html">
    21
   </a>
   <span>
    ...
   </span>
   <a href="普济方针灸_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
