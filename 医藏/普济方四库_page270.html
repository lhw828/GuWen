<!DOCTYPE html>
<html>
<head>
    <meta charset="UTF-8">
    <title>普济方四库 - 第 270 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 270 页/共 1812 页</h1>
    <div class="content">　　柴胡【二两半去苗】川升麻　黄芩　羚羊角屑　川大黄　地骨皮【各一两】决明子　石膏【各二两】甘草【半两炙防赤】
　　右为散每服三钱水一钟煎至七分去滓食前温服治眼暴赤最宜服之
　　仁膏　治眼暴赤热毒肿痛膜障瞳人
　　蕤仁【去皮】铅丹【重罗各半两】井盐【一分】黄连【去须一两】石胆【半钱】龙脑　麝香【各半钱】蜜【五两】
　　右除脑麝蜜外先将蕤仁等重研如粉以水一升入蜜五两同煎令稀稠得所用新绵滤去滓入脑麝末调和令匀磁器盛每以铜筯防少许
　　还睛散【出御药院】　治风赤暴赤眼生浮翳眯目胎赤眦烂澁痒肿痛
　　山栀仁　黄连　黄栢【各一两】细辛【去苗】杜仲【炙各二两】秦皮【四两】甘草【炙半两】
　　右麤捣筛每服五钱水三盏入竹叶七片灯心二十茎煎一二十沸去滓澄清早晨临卧洗了避风一日两三次冷则再暖洗每次用两服药亦可
　　龙胆草散【出和剂方】　治眼赤暴肿痛风热上冲连眶睑眦赤烂瘀肉侵睛时多热泪或因呌怒有损肝气及久劳瞻视风沙土所入致成内外障翳及一切眼患悉皆治之
　　蒺藜子【炒去刺】草龙胆【各六两】甘草【三两】赤芍药【半斤】羌活防风【去叉各二两】菊花【去枝半两】茯苓【去皮尖四两】
　　右为末每服二钱食后临卧温酒调下
　　四物龙胆汤　治目赤暴发作云翳疼痛不可忍熟地黄　川芎　芍药　当归　羌活　防风【各三钱】草龙胆　防己【各二钱】
　　右为粗末水煎服
　　清金散　治暴赤隐澁疼痛眵泪不住
　　仙灵脾【取叶用】恶实【畧炒】木通　黄芩【去黒心】藳本【去土】晩蚕沙【炒】甘草【炙各一两】
　　右为散每服二钱七分食后用沙糖水调下
　　芦根饮子　治暴赤眼后生翳外障兼治胎风赤烂芦根【剉一两】大黄【炒二两】防风【去叉一两】黄耆【剉一两】芒硝【一两】黄芩【去黒心】黒参【一两半】
　　右为散以水一钟每服五钱煎至五分食前去滓温服之
　　仁散　治眼暴赤
　　蕤仁【去皮】黄芩　秦皮【各二两】栀子仁　黄连【去须】犀角屑【各一两】甘草【半两】
　　右为散每服三钱水二盏入竹叶七片同煎至六分去滓食后温服
　　杏仁膏　治眼赤暴痛
　　杏仁【浸去皮尖研如膏】黄芩【去须为末各半两】消梨【汁三合】腻粉【一钱】白蜜【半合】古铜钱【五枚】
　　右于铜器中慢火熬令沸煎取一半渐渐火逼如膏方去古钱每用半小豆防之
　　菊花防风散　治目暴赤及风毒眼
　　菊花　防风【去叉】甘草　威灵仙【去土】黄连【去须】恶实【各三分】
　　右为散每服一钱七分风毒葱汤下赤目新汲水下日再服
　　秦皮汤　治眼暴赤积年睑烂不差澁痛睛上有白膜秦皮　蕤仁【去皮】黄连【去须】山栀子【各半两】黄栢【一两】大【五枚去核】
　　右粗捣筛以水四升煎取二升去滓微暖数洗之冷则重暖余滓再煎洗
　　大黄汤　治眼暴赤烂痛
　　大黄　栀子仁【各一两】茯神【去木】生麦门冬【去心焙】犀角【镑】旋复花【各一两半】
　　右剉如麻豆大以水五大盏煎至三盏下芒硝一两煎至一盏去滓食后温服三次
　　菊芎散　治暴赤眼
　　薄荷【二两】菊花　甘草　川芎【各一两】防风【七钱】白芷【半两】
　　右为细末食后茶少许沸汤泡药防眼如伤风酒调服尤效
　　生地黄汤【出御药院】　治男子妇人暴赤眼澁痛肿不开干地黄　决明子　黄芩　竹叶【各三两】川黄连芍药【各半两】
　　右为麄末大人用十钱水三盏煎至五七沸绵滤去滓乗热洗冷即再暖洗可二三次只用一日换药小儿药量岁数用洗
　　治男子妇人暴患赤眼方
　　当归　川芎【各二两】黒豆【一升】箨叶【烧灰半两】赤土【一两】沙糖【半两】
　　右以水二升煮黒豆令熟去皮以豆入药煎熟次入箨叶灰赤土沙糖同煎每服一盏食后温服
　　秦皮汤　治眼暴肿痛
　　秦皮　黄连【去须】黄蘖【去粗皮】甘草【炙】沙糖【一弹子大】
　　右剉碎如麻豆大每服三钱水一盏入沙糖一处同煎一二十沸滤去滓稍热洗如冷再暖可洗五度
　　艾烟丸　治暴赤眼
　　黄连【去须一两半】胆矾【半豆许研】铅丹【研半钱】腻粉【一分】杏仁【汤浸去皮尖双仁炒研十四粒】
　　右同研匀入粟米粥和以烟艾薫之丸如鸡头大每用一丸以绵裹井花水浸防眼
　　归连汤【出经验良方】　治暴赤洗眼
　　当归尾【极细者】黄连　赤芍药　防风【各等分】杏仁【七粒去皮尖男孩子乳汁蒸过】
　　右以水半盏同蒸乗热洗冷则再热又洗
　　氷膏似雪【出德生堂】　治恶眼暴眼发赤肿内生翳膜者黄连　黄栢　黄药子　苦参　朴硝【各二两】
　　右为末用芽茶水调贴太阳穴上干则润之日二三次
　　洗目方　治暴赤眼疼痛碜澁
　　用楮树嫩稍尽去叶并细毛放地上火烧着椀覆入一日置灰为末置椀内以沸汤浸澄清乗温以指蘸洗
　　又方【出圣惠方】
　　用马牙硝研为末安于罩上以铜沙锣盛罩稍开罩夜露之令露滴消下入锣中收取防眼中絶妙八月半白露后时可合之
　　治暴赤眼方【出永类铃方】
　　用升麻干葛汤三贴每贴加蝉脱七个作三服如未退用败毒散加大黄又不退却用五膈寛中散酒调坠下气气顺自愈
　　疗眼暴赤肿碜疼不得开泪出
　　黄连　黄栢　仁　盐緑　芒硝【各等分】
　　右捣筛和丸如黍米大防内眦中忌猪肉
　　龙脑膏子【出圣惠方】　治风毒暴赤眼肿澁痛
　　龙脑【半钱】秦皮　黄连【去须】甘草【炙】马牙硝【炼过研各半钱】
　　右捣筛用水一大盏浸药一宿以银铫子煎五分用新绵滤过入龙脑搅匀磁器盛之以铜筯防之
　　蕤仁膏　治眼暴赤肿痛并翳膜但瞳人不损皆治之蕤仁【去皮】丹砂【一分】青钱【十枚】斗子盐　盐緑【各半钱】
　　右取新好绵裹并钱于银器中以井花水一盏浸经一宿如稀膏每卧即以绵于眼大眦头防时经一宿防了即且停三两日却防即避风处三两日不然有损无益防时深暗房中
　　杏仁汤　治暴赤眼澁痛肿疼
　　杏仁【十四枚】黄连【去须】腻粉【二钱】沙糖【一钱】
　　右于晨朝睡觉未语时口内将杏仁与黄连同嚼烂并余药尽入绢内线系以沸汤浸洗之冷重暖过夜露之每用可洗五次
　　黄连膏　治暴赤眼痛浑晕隐澁
　　黄连【去须一分】腻粉　杏仁【汤浸去皮尖一分】仁【去皮半分】
　　右先将杏仁蕤仁研烂如膏后入黄连腻粉同置一处研了后以新绵厚裹于外梨少许以新汲水三盏于净器内澄滤二盏至清取二分浸药裹了良久滤汁仰卧将药裹温药眼十余次
　　青梅膏　治暴赤眼澁痛
　　青梅【七枚】古字钱【七枚】盐花【一合】黄连【去须一两】
　　右粗捣筛以水二升煎取一升去滓如稀膏入新瓶子内盛系勿令泄气埋七日取出每日防目眦三次
　　铅丹膏　治暴赤眼疼痛
　　铅丹【绢罗】黄连【去须为末】蕤仁【去皮研半两】盐花【一分】
　　右以蜜二两用文武火先煎仁盐待匀沸即下铅丹黄连煎如膏磁盒盛每次可用如半小豆大以新水调化筯防日二次
　　连竹汤　治风毒攻眼暴赤澁痒
　　黄连　竹叶【各一两】秦皮【一分半】蛇蜕皮【半分】
　　右细剉用水一升半煎取五合绵滤去滓夜卧时白绢蘸药汁洗眼
　　生明丸　治眼目暴赤睛痛肿
　　薄荷叶　川芎【各七钱半】缩砂仁　甘菊花【各半两】
　　右为细末炼蜜和丸每一两作十五丸服一丸至二丸细嚼温水送下或噙化
　　散热饮子　治眼暴赤暴肿
　　防风　羌活　黄芩　黄连【各一两】
　　右防咀水煎食后温服如大便闭澁加大黄一两如痛甚加地黄当归各一两如烦燥不得眠睡加栀子一两
　　细辛汤　治眼暴赤澁肿痛
　　木贼【大者去节半两】细辛【净洗半两】草乌【一分】龙胆草【去根半两】
　　右为散每服三钱水一大盏入黒豆半合煎一两沸又入沙糖一块如弹子大煎至八分去滓食后温服忌煎煿油面酢酱热物及忌房色事
　　赴筵散　治暴赤眼
　　朴硝【一钱】沙糖【一弹子大】腻粉【一钱】杏仁【七枚去皮】
　　右研如膏水半盏调滤过洗三五次
　　竹叶汤　治眼暴赤肿痛
　　柴胡【去苗】蛇衔草【去根二两】黄连【去须】细辛【去苗各一两】
　　右粗捣筛每服五钱煎水一盏半入竹叶七片煎七分去滓入芒硝一字食后温服
　　洗眼秦皮汤　治眼暴热肿痛澁【方见本门目飞血赤脉类】
　　治眼毒风暴赤羞明不差方【出圣惠方】
　　鵞梨【三颗取汁】黄丹【一两】硇砂【半分】蜜【二两】
　　右入竹筒内盛坐汤锅内煮一日为度后取出绵滤过以磁器盛用筯大效
　　杏仁膏　治风毒暴赤眼肿澁痛【方见本门目生努肉类】
</div>
    <div class="pagination">
<a href="普济方四库_page269.html">上一页</a><span>...</span><a href="普济方四库_page265.html">265</a><a href="普济方四库_page266.html">266</a><a href="普济方四库_page267.html">267</a><a href="普济方四库_page268.html">268</a><a href="普济方四库_page269.html">269</a><span class="current-page">270</span><a href="普济方四库_page271.html">271</a><a href="普济方四库_page272.html">272</a><a href="普济方四库_page273.html">273</a><a href="普济方四库_page274.html">274</a><a href="普济方四库_page275.html">275</a><span>...</span><a href="普济方四库_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
