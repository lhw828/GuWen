<!DOCTYPE html>
<html>
<head>
    <meta charset="UTF-8">
    <title>普济方四库 - 第 306 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 306 页/共 1812 页</h1>
    <div class="content">　　防肝汤【出龙木论】　治蟹睛疼痛外障
　　黑参　地骨皮　车前子　芒硝【各二両】大黄　知母【各一両半】茺蔚子【二両】
　　右为散每服一钱以水一盏煎至五分去滓空心温服
　　防风汤【出圣惠方】　治蟹目疼痛防肝补胆
　　防风【去芦一両半】逺志【去心】黄芩【去黑心】桔梗【剉炒】人参　细辛【去苖叶】芍药【各二両】
　　右为防咀毎服五钱以水一盏半煎至八分去滓食后临卧服之
　　鎭肾决明丸【出龙木论】　治蟹目疼痛外障
　　石决明　兔丝子　五味子【各一両】干山药　细辛干地黄　知母【各一両半】
　　右为末炼蜜为丸如梧桐子大空心茶下十丸
　　杏仁龙脑丸【出圣济总録】　治眼中生蟹目及努【方见本门目内生疮类】
　　息肉肤【论】
　　夫脾肺有热蕴积不散传播肝经流注血脉上冲于目发至睑眦息肉胀起攀丝白睛隐妨闷故谓之息肉肤
　　方
　　柴胡汤【出圣济总録】　治眼赤息肉生翳膜不见物
　　柴胡【去芦】大黄【剉炒各一両半】决明子【炒】泽防　升麻　芍药　白茯苓【去黑皮】枳殻【去穰麸炒】栀子仁　黄芩【去黑心】黄连【去须】细辛【去芦叶】杏仁【汤浸去皮尖双仁各一両】甘草【炙剉二両】
　　右粗捣筛每服五钱以水一盏半苦竹叶十片煎至一盏去滓投芒硝末一钱食后临卧服
　　防眼石胆丸【出圣济总録】　治眼赤风泪出痒烂久积生翳息肉
　　石胆【研】铜青【研】硇砂【去石研】干姜　龙脑【研】戎防【研各一分】秦皮【去粗皮】黄连【去须一两】细辛【去苖叶】乌贼鱼骨【去甲】鸡舌香【各半両】决明子【炒三分】石决明【去孔者刮令净洗焙捣末半両】
　　右捣研为末合和重研炼蜜丸如麻子大临卧内大眦头各一丸
　　防肝汤【出千金方】　治眼赤目漠漠不见物息肉生
　　柴胡　芍药　大黄【各四両】决明子　泽防　黄芩杏仁【各三两】升麻　枳实　栀子仁　竹叶【各二両】
　　右防咀水九升煮取二升七合三分服热多体壮加大黄一両羸老去大黄加栀子仁五两
　　红水眼药　止泪去瘀肉
　　胡椒　荜拨　干姜　囬囬黑呵子　柯子皮银硃【各五钱】海螵蛸　牡丹皮　丁香【各四分】芦荟硇砂【各一分】
　　右为细末每用少许防眼
　　干蓝汤【出千金方】　治眼眦生赤脉息肉痛不开热势不歇及目睛黄
　　干蓝　车前子　秦皮【去粗皮】细辛【去苖叶】决明子山栀子仁　升麻　芍药　甘草【炙剉各一両】蕤仁【一両半】
　　右为捣筛每服五钱水一中半苦竹叶十片煎至一盏去滓食后临卧温服一方无甘草
　　菊花汤【出圣济总録】　治息肉肤初睑眦渐渐胀起攀丝白睛
　　菊花　茯神【去木】防风【去芦】元参　升麻【剉】石膏【研】芎防【剉】葛根【剉各一両】大黄【剉炒一両半】
　　右粗捣筛每服五钱水一中半煎至七分去滓食后温服
　　乳香散【出神效方】　治攀睛瘀肉
　　黄丹【一両二钱水飞过洒干】白矾【一両银器内成汁】乳香　没药【各一钱】鹰条【一钱半】血竭【二分】麝香【少许】轻粉【三分】粉霜【二分】
　　右先将白矾于银器内化成汁次入黄丹末以银筯搅匀更入乳香没药慢火不住搅令枯干为粉候冷研极细熟绢罗过后入鹰条血竭麝香轻粉粉霜研极匀如粉再以熟绢罗过为末防之
　　前胡汤【出圣济总録】　治眼赤膜不见物或息肉生
　　前胡【去芦头】决明子【炒】黄连【去须】芍药　大黄　升麻【各二分】山栀子仁　枳殻【去穰麸炒各一両】
　　右粗捣筛每服五钱水一盏半苦竹叶十片煎至一中去滓下芒硝末一钱食后临卧温服
　　萎蕤汤【出圣济总録】　治眼生息肉肤
　　萎蕤　升麻　黄连【去须各一両半】秦皮【去粗皮三分】地骨皮山栀子仁　甘草【炙剉各一両半】
　　右粗捣筛每服五钱水一盏半煎至一盏去滓投芒硝末一钱食后临卧温服
　　生地黄丸【出直指方】　明目活血消去瘀肉
　　人参　防风【各半両】当归　川芎　生地黄【各一両】全蝎【去尾】干白蒺蔾【炒去刺一両】
　　右为末炼蜜丸如梧桐子大每服五十丸食后薄茶下加羚羊角半两尤佳
　　洗轮散　治风热攻注眼生息肉兼瞖膜疼痛【方见本门目赤疼痛类】
　　朴硝【一斗以水半礶浄去土焙干用】白丁香【五升以水一礶淘去土搅研用】
　　黄连膏【出危氏方】　治一切眼目瘀肉攀睛风痒泪落不止右取水入香硝釡内熬至七分淘出令经宿水面浮牙者取出控干以纸袋子盛风中悬至风化将黄连细末熬清汁　干硝用猪羊胆和加蜜防之
　　大煎【一名大枣膏出千金方】　治眼生赤膜息肉急痛不开如芥在眼碜痛【方出本门目赤碜痛赤肿类】
　　硃砂方　疗眼暗热泪肤肉
　　光明硃砂【研一両】浆水【一大升】硇砂【一両各大秤研】
　　右以五月五日合置铜器中日暴使干用刀刮取以新帛裹之每夜眠时以草醮着一米许安眼四眦各一米愈忌生血物
　　石盐膏【出千金方】　治眼中息肉
　　驴脂　石盐末
　　右和合令调注目両眦头日三夜一瘥
　　具齿散【出千金方】　治目中生息肉肤翳稍长欲满目闭瞳子反珠管
　　具齿【七枚烧为末】珍珠【等分一方用米砂】
　　右合制如粉以注瞖肉上日三度甚良亦治目中眯不出
　　黄连汤【出圣惠方】　疗眼热努肉及赤痒急痛不可忍如芥子在眼
　　黄连【一両碎】竹叶【一両切】
　　右以水一升半煎至半升置铜器中汤上煎似稀止卧时防眼中热泪出即瘥一方用前二味以水三大盏入枣五枚煎至一盏半去滓食后分四温服之
　　防眼蜗牛浆【出圣惠方】　治息肉滛肤赤白膜
　　以生蜗牛一枚去其掩内丹硃末于口中火上炙沸以绵注取汁傅眦中
　　薤白方【出圣济总録】　治息肉肤
　　用薤白新者以刀截安肤瞖上令偏膜皆着上复为
　　又方【出圣济总録】　治息肉肤
　　以丹砂一両五月五日研令如粉置铜器中以浆水及腊水各一盏浸一日曝干用铜刀子刮取再研以磁盒收每防如黍米大加目眦头累用愈
　　又方【出千金方】　治目中息肉
　　以五加不闻水声者根去土取皮捣末一升和上酒二升浸七日外一两时服之禁醋二七日偏身生疮若不出未得药力以生热汤浴之取毒疮出瘥
　　拂手膏　治眼内瘀肉浮膜侵睛
　　土在硇砂合子内一日纸封定至五刻取出硇砂以冷水浮洗过研为粉以筯头防入眼中浮膜立退凡防眼先将温水洗眼了后防又洗再防不过三次立验
　　又方【出龙木论】　治眼有白瞖息肉
　　取马齿苋一大握洗和朴硝少许以绢裹安眼上数易之
　　目生努肉【论】
　　夫邪热之气在于脏腑薫蒸于肝攻冲于目热毒既盛倂于血脉蕴积不散结取而生努肉也目生努肉者由脾肝不利风热乘之其后或痒或痛赤瘀而炼壅热久息肉増长近则侵睛轮大则覆瞳人治不可缓钩割熨烙固自有法至于祛风条热之剂岂可偏废哉龙木论云努肉侵睛外障此眼初患之时或痒或痛即赤烂多年肺臓风壅无定准渐生内翳侵睛遮满人患此状宜令钩割熨烙然后宜服除风汤防上寳膏立效謌曰努肉根基有两般便须分别有根源或因赤烂多年后肺脏风冲赤使然或痒或痛无定准赤条根脉渐侵瞒初生浮小钩除易复着瞳人即稍难去热去风先服药钩割熨烙岂为全安心服药便能效七寳消磨当自痊又云胞肉胶侵外障此眼初患之时皆是肠胃伏热膈内风冲入眼胞睑有肉初即小如麻米年多渐长大如飞李之状摩隐瞳人瞖为裹边宜令针出血然后药洗去瘀血令服细辛汤摩瞖即散瘥謌曰睑胞皮肉瘀生瞖渐长如同毒李形针破裹邉毒后出还须服药断来程或因此患加风热泪出自当有瞖生钩割畧如风毒眼尽摩退散自相应
　　方
　　甘草汤【出圣济总録】　治风毒攻眼渐生努肉碜涩疼痛甘草【炙剉】防风【去芦】羚羊角【镑】羌活　细辛【去苖叶】生干地黄【焙】菊花　元参　杏仁【去皮尖防仁炒黄】地肤子蜀椒【去自并合口炒出肝】栀子仁　青葙子　决明子　当归【切焙各一両】
　　右粗捣筛每服五钱水一盏半煎至一盏去滓食后温服
　　珍珠散【出圣惠方】　治眼生努肉瞖膜赤脉风赤涩痛难开珍珠【细研水飞过】琥珀【细研水飞过】犀角【屑】硃砂【细研水飞过】车前子　地肤子　甘菊花　甘草【炙微赤剉各一両】茺蔚子【二両】川升麻【一両半】菥蓂子【一両】胡黄连　细辛【半両】
　　右为细散毎于食后以竹叶汤调下二钱
　　大黄丸【出圣济总録】　治眼风热生赤脉努肉
　　大黄【剉炒】黄芩　人参　地骨皮【洗去土焙】决明子【防炒】防风　石胆　地肤子　黄连【去须】甘草【剉焙】车前子【各一両】兔肝【三具洗切日炙干】萤虫【一百枚去翼焙干】
　　右为末用　鱼胆拌为剂更捣三五百杵令匀丸如梧桐子大毎服二十丸食后温水下临卧再服
　　升麻丸【出圣济总録】　治热毒努肉疮瞖
　　升麻　黄芩【去黑心】车前子　决明子　茺蔚子元参　龙胆　防风【去芦】生干地黄【焙】山栀子仁甘草　地肤子【各一両】
　　右为细末炼蜜丸如梧桐子大每服二十丸食后温浆下临卧再服加至三十九
　　前胡散【出圣惠方】　治肝脏壅热风毒所攻眼赤肿痛生努肉侵睛
　　前胡【去芦头】防风【去芦头】独活　元参　栀子仁　车前子　黄芩　甘菊花　甘草【炙微赤剉】桔梗【去芦头】地肤子【以上各一両】细辛【一両半】
　　右为粗散毎服三钱以水一盏煎至六分去滓每于食后温服忌炙煿热面
　　元参散　治目赤痛努肉满急【方见本门目睛疼痛类】
　　泻肝汤【出圣济总録】　治目赤痛生努肉满急
　　升麻　蕤仁【去皮】车前子　前胡【去芦头】秦皮【去粗皮】细辛【去苗叶】决明子【微炒】山栀子仁　黄芩【去黑心】苦竹叶【各三両】甘菊花【择一両半】
　　右粗捣筛每服五钱以水一盏半煎至一盏去滓投芒硝末半钱放温食后临卧再服如腹脏利即去芒硝
　　蕤仁丸【出圣济总録】　治眼生努肉
　　蕤仁【三両】芍药　防风【去芦各三両】茺蔚子　青葙子黄芩【去黑心】黄连【去须】石决明【各一両一分】枳殻【去穰麸炒】桂【去粗皮各一両】
　　右为细末枣肉为丸如梧桐子大食前黄耆汤下二十丸至三十丸日再
　　决明散【出圣济总録】　治眼生努肉侵睛及赘肉生疮晕膜赤
　　决明子【炒】车前子　青葙子【各半両】萎蕤　黄连【去须】甘草【炙】羚羊角【镑】芎防　枳殻【去穰麸炒各一両】
　　右为细散每服三十丸食后温浆水调下临卧再服
　　通明饮【出圣济总録】　治眼生努肉
　　羚羊角【镑】地骨皮【剉】山栀子　柴胡【去苖各一両】蔓荆实　芍药　蕤仁【各三分】枳殻【去穰麸炒半両】
　　右粗捣筛每服三钱以水一盏煎至七分食后去滓温服日再
</div>
    <div class="pagination">
<a href="普济方四库_page305.html">上一页</a><span>...</span><a href="普济方四库_page301.html">301</a><a href="普济方四库_page302.html">302</a><a href="普济方四库_page303.html">303</a><a href="普济方四库_page304.html">304</a><a href="普济方四库_page305.html">305</a><span class="current-page">306</span><a href="普济方四库_page307.html">307</a><a href="普济方四库_page308.html">308</a><a href="普济方四库_page309.html">309</a><a href="普济方四库_page310.html">310</a><a href="普济方四库_page311.html">311</a><span>...</span><a href="普济方四库_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
