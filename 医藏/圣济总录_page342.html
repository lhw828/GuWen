<!DOCTYPE html>
<html>
<head>
    <meta charset="UTF-8">
    <title>圣济总录 - 第 342 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 342 页/共 447 页</h1>
    <div class="content">　　又方榆白皮（锉二两）上一味，以水三盏，煎取一盏半，顿服之。

　　治子死腹中不出者。方上取牛尿涂母腹上。立出。

　　治妊娠六七月。子死腹中不出。方黑豆（三合）上一味，以醋一大升，煎取六合去滓，空腹分温三服，如人行六七里再服。

　　治妊娠子死腹中不出。方雄鼠粪（三七枚炒）上一味，以水二升，煎取一升半，去滓下米作粥，食即出。

　　治子死腹中、闷绝。方水银（二两）上一味，斡开口灌下。口不开，即自鼻中灌下，立出。

　　又方取灶中黄土三指撮，和苦酒服之。立出。

　　卷第一百五十九　产难门

　　息胞

　　论曰凡产，子母已分，而胞衣未下。谓之息胞，盖由欲产之时，用力太过，产罢复被风寒冷气所侵。血气凝涩。乏力运用，以致持久。不惟有妨儿脐。兼亦致害母命，急须提挈产妇。使形体平正，息气少时，可以运动，及以壮气益血汤散助之。俾气血滑利，其胞可下矣，若初生产妇，未能谙练，见胞衣未下。恐妨儿体，辄便剪脐，或误牵断，或执握不固，其胞直上掩心，使不尽天年者多矣，昔人剪脐之法。必欲惯熟坐人。先备金银铜铁秤锤之类。

　　用软熟衣带一条，就一头绾定，仍留一头。才下脐，即将脐带与衣带，相联结定，以紧牢为度，所贵 胞不上掩心也。

　　治产后胞衣不下，或被风寒所侵。血气凝涩或气力疲乏，不能运用胞衣停息。宜服，壮气益血汤方生干地黄（焙） 人参（切） 当归（切焙各一两） 代赭（别研半两） 木香（一分）上五味，粗捣筛，每服五钱匕，水一盏半，生姜三片，枣一枚擘破，同煎七分，去滓不拘时温服，以胞衣下为度。

　　治产后胞衣不出。瞿麦汤方瞿麦穗（二两） 牛膝（去苗酒浸切焙） 桂（去粗皮） 木通（锉碎各一两）上四味，粗捣筛，每服三钱匕，水一盏，煎取七分，去滓温服，不拘时，未下再服。

　　治胞衣半出半不出，或子死腹中，着脊不下，数日不产，血气上冲，牛膝汤方牛膝（去苗酒浸切焙） 葵子（炒） 榆白皮（锉各三两） 生地黄汁（三合）上四味，除地黄汁外，粗捣筛，每服三钱匕，水一大盏，入地黄汁一合，同煎至七分，去滓温服。不拘时。

　　治胞衣不出。槐子汤方槐子（如无子用枝细切一两） 牛膝（去苗酒浸切焙一两半） 木通（锉） 榆白皮（锉）瞿上六味，粗捣筛，每服三钱匕，水一盏，煎至七分，去滓温服，不拘时服，以下为度。

　　治胞衣不出。烂胞。滑石汤方滑石（一两） 牛膝（去苗酒浸切焙一两半） 当归（切焙） 甘草（炙各一两） 葵子（炒二上六味，粗捣筛，每服三钱匕，水一盏，煎至七分，去滓不拘时服，以下为度。

　　治产五六日，胞衣不出，地黄汤方生地黄（切焙） 牛膝（去苗酒浸切焙） 桂（去粗皮） 芎 大黄（锉炒各一两） 蒲黄（上七味，粗捣筛，每服三钱匕，水一盏，同煎至七分。去滓不拘时服。以下为度。

　　治胞衣不出，胞烂，桂心汤方桂（去粗皮三分） 牛膝（去苗酒浸切焙一两） 滑石 当归（切焙各三分） 瞿麦穗（一两）上七味，粗捣筛，每服三钱匕，水一盏，入生地黄半合，同煎至七分，去滓不拘时温服，以下为度。

　　治胞衣半出半不出，或子死腹中。着脊不下。数日不产，血气上冲，牛膝饮方牛膝（去苗酒浸切焙） 葵子（各三两） 榆白皮（锉） 瞿麦穗（各二两）上四味，粗捣筛，每服三钱匕，水一盏，入生地黄一分拍破。同煎至七分，去滓温服。

　　不拘时，以下为度。

　　治产后胞衣不下。当归汤方当归（切焙） 芍药（锉） 桂（去粗皮各一两）上三味，粗捣筛，每服三钱匕，水一盏，煎至七分，去滓温服，不拘时。

　　治胎死腹中，若子已出，胞衣不下，腰背痛，蒲黄散方蒲黄（微炒） 甘草（炙） 桂（去粗皮） 陈橘皮（汤浸去白焙各三分） 牛膝（去苗酒浸切上五味，捣罗为散，每服二钱匕，温酒调下。不拘时，以下为度。

　　治产困乏，腹痛目有所见，儿及衣俱不下。蒺藜子散方蒺藜子（炒去角） 贝母（去心各二两）上二味，捣罗为散，每服二钱匕，温酒调下，未下再服，以下为度，热水调亦得。

　　治胞衣不下，气血冲心，迷闷欲死。松叶散方松叶（炙） 墨（细研） 紫葛（各半两）上三味，捣研为散，每服二钱匕，温水调下，不拘时。

　　治胞衣不出，芎 散方芎 当归（切焙各半两） 榆白皮（锉一两）上三味，捣罗为散，每服三钱匕，用生地黄汁温调下，未下再服，以下为度。

　　治胞衣不出，及恶血不行。干漆散方干漆散（碎炒令烟） 当归（切焙一两）上二味，捣罗为散，每服二钱匕，用荆芥酒调下，时一服，以下为度。

　　治恶血不下，盛于衣中。方鹿角（镑不计多少）上一味，捣罗为散，每服一钱匕，温酒下，未下再服。

　　治产难胞衣不下。心腹痛。香墨丸方香墨 麝香（各一钱同研细）上二味，以腊月兔脑，丸如梧桐子大，每服三丸，以温酒下，不拘时，以下为度。

　　治胞衣不出，葱油方葱白（三茎） 麻油（半合）上二味，先研葱白汁少许，入油相和服之，未下再一服。

　　治产难胞衣不出，儿横及死腹中闷绝者，半夏散方半夏（汤洗去滑七遍生姜汁制） 白蔹（各一两）上二味，捣罗为散，每服二钱匕，温酒调下，胞衣不下一服，横生二服，倒生三服，子死四服，一方、用代赭瞿麦各一两添入，亦佳治胞衣不出，伏龙肝散方伏龙肝 蒲黄（炒研各一两）上二味，捣研为散，每服二钱匕，温酒调下，不拘时，以下为度。

　　治胞衣不出，令胞烂，牛膝散方牛膝（去苗一两）上一味细锉。以水三盏，煎至一盏半。去滓分作三服。

　　治恶血不下，盛于衣中，方上取灶突中煤为末，每服三钱匕，以水或温酒调服之。

　　又方上取蓖麻子二七枚，去壳研，涂脚心，衣才下，速去之。

　　又方上取葱叶细切。用三指撮，以热酒沃之。去葱服立下。

　　又方上取败簸箕舌。烧作灰细研，每服三钱匕，酒服之。

　　治胞衣不下。法上以炊箅当户前烧之。

　　又方上用小豆，温水或酒吞下，如生男者一七枚，生女二七枚。

　　又法上取夫亵衣，盖井口，立出。

　　又法以苦酒服珍珠末一钱匕，亦出。

　　又法上取皂荚末，吹鼻中令嚏，即下。

　　又法上以枣肉丸水银一皂子大，酒服立下。

　　治胞衣不出。麦豆汤方小麦 小豆（各一合）上二味，以水五盏，煮取二盏，去豆麦，分温二服。

　　又方牛膝（去苗） 葵子（各一两）上二味，锉令匀，每服五钱匕，水一盏半，煎取八分，去滓温服。

　　治胞衣不出令胞烂。丹砂散方丹砂（研半两）上一味，每服一钱匕，温酒调下，未下再服。

　　又方葵子 阿胶（炒令燥） 牛膝（酒浸切焙） 当归（切焙各三分）上四味，捣罗为散，每服五钱匕，温酒调下。

　　卷第一百六十　产后门

　　产后统论

　　论曰凡产妇胞胎既辨。无问是男是女。或有欲男得女。欲女得男者，知之则不快。致生他病。其恶血下少者，即与滑血汤，恶血下多者，即与和气汤剂，不得饮酒，恐引恶血流散四肢。而发昏冒也，又不欲便睡，当候气血调定，须臾立膝仰卧，高枕床头。浓铺 褥。密塞四壁，无引隙风，时用酽醋一器，就帐内用炭火淬之，以压血运。又时令人以暖手，从心上捍至脐下，以逐败血，三日内只食白粥，间服滑血和气之剂，三日后。时饮少醇酒，并食软饭，旬日以后，渐可滋味，或以醋煮鸡卵。为能破血。然食之日久，夺人颜色，一月之内，慎不可出房，纵步，及女工之劳，百日之内，慎无犯房室，及诸饮食忌慎之类，又戒喜怒忧恚悲愁。恐致疾患，凡产妇一月之内，寝卧常须覆衣被，纵值暑月，亦不得露身体，尤避风冷阴湿之气。若沐浴又须出三月外，纵不能根据此示，须六十日后，方可沐浴，杨氏曰。凡言盈月者。谓满三月，非三十日也。

　　卷第一百六十　产后门

　　产后血运

　　论曰产后血下，或多或少，皆致运闷者，血随气行，血多者气虚，血少者气逆故也。其候目旋转，精神昏愦，甚者沉默不知人。治法虚弱者宜调气而益血，气逆者，宜调气而下血，则思过半矣。

</div>
    <div class="pagination">
<a href="圣济总录_page341.html">上一页</a><span>...</span><a href="圣济总录_page337.html">337</a><a href="圣济总录_page338.html">338</a><a href="圣济总录_page339.html">339</a><a href="圣济总录_page340.html">340</a><a href="圣济总录_page341.html">341</a><span class="current-page">342</span><a href="圣济总录_page343.html">343</a><a href="圣济总录_page344.html">344</a><a href="圣济总录_page345.html">345</a><a href="圣济总录_page346.html">346</a><a href="圣济总录_page347.html">347</a><span>...</span><a href="圣济总录_page343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
