<!DOCTYPE html>
<html>
<head>
    <meta charset="UTF-8">
    <title>本草经集注 - 第 18 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 18 页/共 72 页</h1>
    <div class="content">　　味苦、甘，温，无毒。主治痈疽，恶疮，头疡，白秃，疥瘙，风气，安五脏，除热。

　　胃中伏热，咽干，消渴，及风痹死肌。炼之令白。其赤者主恶风痹。久服轻身，不老延年。一名松膏，一名松肪。生大山山谷，六月采。松实，味苦，无毒，温。主风痹，寒气，虚羸、少气，补不足。九月采，阴干。松叶，味苦，温。主风湿痹疮气，生毛发，安五脏，守中，不饥、延年。松节，温。主百节久风、风虚，脚痹、疼痛。松根白皮，主辟谷不饥。

　　采炼松脂法，并在服食方中，以桑灰汁若酒煮辄，纳寒水中数十过，白滑则可用。其有自出者，乃胜于凿树及煮膏也。其实不可多得，唯叶止是断谷所宜尔。细切如粟，以水及面饮服之。亦有阴干捣为屑、丸服者。人患恶病，服此无不瘥。比来苦脚弱人，酿松节酒，亦皆愈。松柏皆有脂润，又凌冬不凋，理为佳物，但人多轻忽近易之耳。（《新修》九○页，《大观》卷十二，《政和》二九一页）

　　草木上品

　　柏实

　　味甘，平，无毒。主治惊悸，安五脏，益气，除风湿痹。治恍惚、虚损，呼吸历节，腰中重痛，益血，止汗。久服令人润泽美色，耳目聪明，不饥，不老，轻身，延年。生太山山谷。柏叶尤良。柏叶，味苦，微温，无毒。主治吐血，衄血，痢血，崩中，赤白，轻身益气，令人耐风寒，去湿痹，止饥。四时各依方面采，阴干。柏白皮，主火灼，烂疮，长毛发。

　　（牡蛎、桂、瓜子为之使，恶菊花、羊蹄、诸石及曲。）

　　柏叶、实亦为服食所重，炼饵别有法。柏处处有，当以太山为佳，并忌取冢墓上也。虽四时俱有，而秋夏为好。其脂亦入用。此云恶曲，人有以酿酒无妨，恐酒米相和，异单用也。）

　　（

　　草木上品

　　天门冬

　　味苦、甘，平、大寒，无毒。主治诸暴风湿偏痹，强骨髓，杀三虫，去伏尸。保定肺气，去寒热，养肌肤，益气力，利小便，冷而能补。久服轻身，益气，延年，不饥。一名颠勒。

　　生奉高山谷。二月、三月、七月、八月采根，曝干。（垣衣、地黄为之使，畏曾青。）

　　奉高，太山下县名也。今处处有，以高地大根味甘者为好。张华《博物志》云：天门冬逆捋有逆刺。若叶滑者名 休，一名颠棘。可以浣缣，素白如KT 。今越人名为浣草。擘其根，温汤中 之，以浣衣胜灰。此非门冬相似尔。案如此说，今人所采，皆是有刺者，本名颠勒，亦粗相似，以浣垢衣则净。《桐君药录》又云：叶有刺，蔓生，五月花白，十月实黑，根连数十枚。如此殊相乱，而不复更有门冬，恐门冬自一种，不即是浣草耶？又有百部，根亦相类，但苗异尔。门冬蒸剥去皮，食之甚甘美，止饥。虽曝干，犹脂润，难捣。必须薄切，曝于日中，或火烘之也。世人呼苗为棘刺，煮作饮乃宜人，而终非真棘刺尔。服天门冬，禁食

　　草木上品

　　麦门冬

　　味甘，平、微寒，无毒。主治心腹结气，伤中，伤饱，胃络脉绝，羸瘦。短气。身重，目黄，心下支满，虚劳客热，口干燥渴，止呕吐，愈痿蹶，强阴益精，消谷调中，保神，定肺气，安五脏，令人肥健，美颜色，有子。久服轻身，不老，不饥。秦名羊韭，齐名爱韭，楚名马韭，越名羊蓍，一名禹葭，一名禹余粮。叶如韭，冬夏长生。生 谷川谷及堤 肥土石间久废处。二月、三月、八月、十月采，阴干。（地黄、车前为之使，恶款冬、苦瓠，畏苦参、青 。）

　　谷，即秦关。而门冬异于羊韭之名矣。处处有，以四月采。冬月作实如青珠，根似 ，故谓门冬，以肥大者为好。用之汤泽抽去心，不尔令人烦，断谷家为要。二门冬润时并重，既燥即轻，一斤减四、五两尔。（《大观》卷六，《政和》一五六页）

　　草木上品

　　术

　　味苦、甘，温，无毒。主治风寒湿痹，死肌，痉，疸，止汗，除热，消食。主大风在身面，风眩头痛，目泪出，消痰水，逐皮间风水结肿，除心下急满，及霍乱、吐下不止，利腰脐间血，益津液，暖胃，消谷，嗜食。作煎饵。久服轻身，延年，不饥。一名山蓟，一名山姜，一名山连。生郑山山谷、汉中、南郑。二月、三月、八月、九月采根，曝干。（防风、地榆为之使。）

　　郑山，即南郑也。今处处有。以蒋山、白山、茅山者为胜。十一月、十二月、正月、二月采好，多脂膏而甘。《仙经》云：亦能除恶气，弭灾疹。丸散煎饵并有法。其苗又可作饮，甚香美，去水。术乃有两种：白术叶大有毛而作桠，根甜而少膏，可作丸散用；赤术叶细无桠，根小苦而多膏，可作煎用。昔刘涓子 取其精而丸之，名守中金丸，可以长生。东境术大而无气烈，不任用。今市人卖者，皆以米粉涂令白，非自然，用时宜刮去之。（《大观》卷六

　　草木上品

　　女葳，葳蕤

　　味甘，平，无毒。主治中风暴热，不能动摇，跌筋结肉，诸不足。心腹结气，虚热、湿毒，腰痛，茎中寒，及目痛 烂泪出。久服去面黑 ，好颜色，润泽，轻身，不老。一名荧，一名地节，一名玉竹，一名马薰。生太山山谷及丘陵。立春后采，阴干。（畏卤案《本经》有女葳无葳蕤。《别录》无女葳有葳蕤，而为用正同。疑女葳即葳蕤也，惟名异尔。今处处有，其根似黄精而小异。服食家亦用之。今市人别用一种物，根形状如续断茎，味至苦，乃言是女青根，出荆州。今治下痢方，多用女葳，而此都无止泄之说，疑必非也。葳蕤又主理诸石，人服石不调和者，煮汁饮之。（《大观》卷六，《政和》一五四页）

　　草木上品

　　黄精

　　味甘，平，无毒。主补中益气，除风湿，安五脏。久服轻身，延年，不饥。一名重楼，一名菟竹，一名鸡格，一名救穷，一名鹿竹。生山谷，二月采根，阴干。

　　今处处有。二月始生。一枝多叶，叶状似竹而短，根似葳蕤。葳蕤根如荻根及菖蒲，概节而平直；黄精根如鬼臼、黄连，大节而不平。虽燥，并柔软有脂润。世方无用此，而为《仙经茎不紫、花不黄为异，而人多惑之。其类乃殊，遂致死生之反，亦为奇事。（《大观》卷六，《政和》一四二页）

　　草木上品

　　干地黄

　　味甘、苦，寒，无毒。主治折跌，绝筋，伤中，逐血痹，填骨髓，长肌肉。作汤除寒热，积聚，除痹。主男子五劳七伤，女子伤中，胞漏，下血，破恶血，溺血，利大小肠，去胃中宿食，饱力断绝，补五脏内伤不足，通血脉，益气力，利耳目。生者尤良。生地黄，大寒。

　　主妇人崩中血不止，及产后血上薄心闷绝，伤身胎动下血，胎不落；堕坠， 折，瘀血，留血，衄鼻，吐血，皆捣饮之。久服轻身，不老。一名地髓，一名 ，一名芑。生咸阳川泽黄土地者佳。二月、八月采根，阴干。（得麦门冬、清酒良，恶贝母，畏芜荑。）

　　咸阳即长安也。生渭城者乃有子实，实如小麦。淮南七精散用之。中间以彭城干地黄最好，次历阳，今用江宁板桥者为胜。作干者有法，捣汁和蒸，殊用工意；而此直云阴干，色味乃不相似，更恐以蒸作为失乎？大贵时乃取牛膝、葳蕤作之，人不能别。《仙经》亦服食，要大减，一斤才得十两散耳，用之宜加量也。（《大观》卷六，《政和》一四九页）

　　草木上品

　　菖蒲

　　味辛，温，无毒。主治风寒湿痹，咳逆上气，开心孔，补五脏，通九窍，明耳目，出音声。主耳聋，痈疮，温肠胃，止小便利，四肢湿痹，不得屈伸，小儿温疟，身积热不解，可作浴汤。久服轻身，聪耳明目，不忘，不迷惑，延年，益心智，高志不老。一名菖阳。生上洛池泽及蜀郡严道。一寸九节者良。露根不可用。五月、十二月采根，阴干。（秦皮、秦艽为之使，恶地胆、麻黄。）

　　上洛郡属梁州，严道县在蜀郡。今乃处处有，生石碛上。概节为好。在下湿地，大根者名昌阳，止主风湿，不堪服食。此药甚去虫并蚤虱，而今都不言之。真菖蒲叶有脊，一如剑刃，四月、五月亦作小厘花也。东间溪侧又有名溪荪者，根形气色极似石上菖蒲，而叶正如蒲，无脊。世人多呼此为石上菖蒲者，谬矣。此止主咳逆，亦断蚤虱尔，不入服御用。《诗》咏

　　草木上品

　　远志

　　味苦，温，无毒。主治咳逆伤中，补不足，除邪气，利九窍，益智慧，耳目聪明，不忘，强志，倍力。利丈夫，定心气，止惊悸，益精，去心下膈气，皮肤中热，面目黄。久服轻身，不老，好颜色，延年。叶名小草，主益精，补阴气，止虚损，梦泄。一名棘菀，一名 绕，一名细草。生太山及宛朐川谷。四月采根、叶，阴干。（得茯苓、冬葵子、龙骨良，杀天雄、附子毒，畏真珠、藜芦、蜚蠊、齐蛤。）

　　案药名无齐蛤，恐是百合。宛朐县属衮州济阴郡，今犹从彭城北兰陵来。用之打去心取皮卷六，《政和》一六三页）

　　草木上品

　　泽泻

　　味甘、咸，寒，无毒。主治风寒湿痹，乳难，消水，养五脏，益气力，肥健。补虚损五劳，除五脏痞满，起阴气，止泄精、消渴、淋沥，逐膀胱三焦停水。久服耳目聪明，不饥，延年，轻身，面生光，能行水上。扁鹊云：多服病患眼。一名水泻，一名及泻，一名芒芋，一名鹄泻。生汝南池泽。五月、六月、八月采根，阴干。畏海蛤、文蛤。叶，味咸，无毒。

　　主大风，乳汁不出，产难，强阴气。久服轻身。五月采。实，味甘，无毒。主风痹，消渴，益肾气，强阴，补不足，除邪湿。久服面生光，令人无子。九月采。

　　汝南郡属豫州。今近道亦有，不堪用。惟用汉中、南郑、青、代，形大而长，尾间必有两歧为好。此物易朽蠹，常须密藏之。叶狭长，丛生诸浅水中。《仙经》服食断谷皆用之。

　　亦云身轻，能步行水上。（《大观》卷六，《政和》一六二页）

　　草木上品

　　薯蓣

</div>
    <div class="pagination">
<a href="本草经集注_page17.html">上一页</a><span>...</span><a href="本草经集注_page13.html">13</a><a href="本草经集注_page14.html">14</a><a href="本草经集注_page15.html">15</a><a href="本草经集注_page16.html">16</a><a href="本草经集注_page17.html">17</a><span class="current-page">18</span><a href="本草经集注_page19.html">19</a><a href="本草经集注_page20.html">20</a><a href="本草经集注_page21.html">21</a><a href="本草经集注_page22.html">22</a><a href="本草经集注_page23.html">23</a><span>...</span><a href="本草经集注_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
