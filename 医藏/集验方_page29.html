<!DOCTYPE html>
<html>
<head>
    <meta charset="UTF-8">
    <title>集验方 - 第 29 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>集验方 - 第 29 页/共 40 页</h1>
    <div class="content">　　茯神 丹参 龙骨（各一两） 阿胶 当归 甘草（炙） 人参（各二两） 赤小豆（二十一粒）

　　上九味，切，酢浆一斗，煮取三升，分四服，七日后服一剂，腰痛者加桑寄生二两。忌海藻、菘菜。（《外台》卷三十三）

　　妊娠四月，始受水精，以成血脉，宜食稻粳，羹宜鱼雁，是谓成血气，以通耳目，而行经络。

　　妊娠四月，手少阳脉养，不可针灸其经，手少阳内输三焦，四月之时，儿六腑顺成，当静形体，和心志，节饮食。

　　妊娠四月，为离经。有寒心下温温欲呕，胸膈满，不欲食。有热小便难数，数如淋状，脐下苦急。卒风寒，颈项强痛，寒热。或惊动身躯，腰背腹痛，往来有时，胎上迫胸，心烦不得安，卒有所下，菊花汤方。

　　菊花（如鸡子大一枚） 麦门冬（去心一升） 麻黄（三两去节） 阿胶（三两炙） 甘草（二两炙） 当归（二两） 人参（一两半） 生姜（五两） 半夏（二两洗） 大枣（十二枚擘）

　　上十味，切，以水八升煮，减半，内清酒三升，并阿胶煎，取三升，分三服，温卧，当汗以若曾伤四月胎者，当预服调中汤方。

　　芍药（四两） 甘草（炙） 芎 续断（各一两） 生李根白皮 柴胡 白术（各三两） 乌梅（一上十二味，切，以水一斗，煮取三升，分四服，日三夜一，八日复服一剂。一方用半夏二两妊娠五月，始受火精，以成其气，卧必晏起，沐浴浣衣，深其居处，浓其衣裳，朝吸天光，以避寒殃，其食稻麦，其羹牛羊，和以茱萸，调以五味，是谓养气，以定五脏。

　　妊娠五月，足太阴脉养，不可针灸其经，足太阴内输于脾，五月之时，儿四肢成，无大饥，无甚饱，无食干燥，无自炙热，无大劳倦。

　　妊娠五月，毛发初生，有热苦头眩，心乱呕吐，有寒苦腹满痛，小便数，卒有恐怖，四肢疼痛，寒热，胎动无常处，腹痛闷顿欲仆，卒有所下，阿胶汤方。

　　阿胶（四两炙） 人参（一两） 麦门冬（一升去心） 生姜（六两） 吴茱萸 旋复花当归 芍上十味，切，以水九升，煮减半，内清酒三升并胶，微火煎，取三升半，分四服，日三服夜一，先食。再服便愈，不瘥更服，忌海藻、菘菜。

　　若曾伤五月胎者，当预服安中汤方。

　　甘草（炙） 芍药（各二两） 当归 人参 干地黄 芎 （各二两） 五味子（五合）

　　麦门冬（上十二味，切，以水七升，清酒五升，煮取三升半，分四服，日三夜一。七日复服一剂。

　　忌妊娠六月，始受金精，以成其筋，身欲微劳，无得静处，出游于野，数观走犬、马，食宜鸷鸟、猛兽之肉，是谓变腠理纫筋，以养其力，以坚背膂。

　　妊娠六月，足阳明脉养，不可针灸其经，足阳明内属于胃，主其口目，六月之时，儿口目皆成，调五味，食甘美，无大饱。

　　妊娠六月，卒有所动不安，寒热往来，腹内胀满，身体肿，惊怖，忽有所下，腹痛如欲产，手足烦疼，麦门冬汤方。

　　麦门冬（去心一升） 甘草（炙） 人参（各一两） 干地黄（三两） 黄芩（二两） 阿胶（四两）

　　上八味，切，以水七升，煮减半，内清酒二升并胶，煎取三升，分三服，每服如人行三、四里，中间进糜粥。忌海藻、菘菜、芜荑。

　　若曾伤六月胎，当预服柴胡汤方。

　　柴胡（四两） 芍药（一方作紫葳） 白术 甘草（炙各二两） 麦门冬（三两去心） 苁蓉（一两） 芎 （二两） 干地黄（五两） 生姜（六两） 大枣（三十枚擘）

　　上十味，切，以水一斗，煮取三升，分四服，日三夜一，中间进糜粥，勿食生冷及坚强之物，七日更服一剂。忌海藻、菘菜、芜荑、桃李，雀肉等。一方有黄芩二两。

　　妊娠七月，始受木精，以成骨，劳身摇肢，无使定止，动作屈伸，以运血气，自此后居处必燥，饮食避寒，常食粳稻，以密腠理，是谓养骨而坚齿。

　　妊娠七月，手太阴脉养，不可针灸其经，手太阴内属于肺，肺主皮毛，七月之时，儿皮毛已成，无大言，无号哭，无薄衣，无洗浴，无寒饮。

　　妊娠七月，忽惊恐，摇动，腹痛，卒有所下，手足厥冷，脉若伤寒，烦热腹满，短气，常苦颈项腰背强，葱白汤方。

　　葱白（长三四寸十四枚） 半夏（洗） 麦门冬（去心各一升） 生姜（八两） 甘草（炙） 当归 黄 （各三两） 阿胶（四两） 人参（一两半） 黄芩（一两） 旋复花（一把）

　　上十一味，切，以水八升，煮减半，内清酒三升并胶，煎取四升，温服一升，日三夜一，温卧当汗出，若不出者加麻黄二两煮，服如前法，若秋后勿强责汗。忌羊肉、饧、海藻、菘菜等。

　　若曾伤七月胎者，当预服杏仁汤方。

　　杏仁（去双仁皮尖） 甘草（炙） 钟乳（研各二两） 麦门冬（去心） 吴茱萸（各一两） 干姜上九味，切，以水八升，煮取三升半，分四服，日三夜一，中间进食，七日服一剂，忌海藻妊娠八月，始常土精，以成肤革，和心静息，无使气极，是谓密腠理，光泽颜色。

　　妊娠八月，手阳明脉养，不可针灸其经，手阳明内属于大肠，大肠主九窍，八月之时，儿九窍皆成，无食燥物，无辄失食，无忍大起。

　　妊娠八月，中风寒有所犯触，身体尽痛，乍寒乍热，胎动不安，常苦头眩痛，绕脐下寒，时时小便，白如米汁，或青或黄，或使寒栗，腰背苦冷痛，而目视茫茫，芍药汤方。

　　芍药（四分） 人参 当归 甘草（炙各三两） 白术（一两） 浓朴（二两炙） 薤白（切一升）

　　上八味，切，以水五升，酒四升合煮，取三升，分三服，日再夜一，忌海藻、菘菜、桃李、雀肉等。

　　若曾伤八月胎者，当预服葵子汤方。（《外台》卷三十三）

　　甘草（炙三两） 芍药（二两一方四两） 柴胡（三两） 葵子（一升） 白术（三两） 生姜（六两上八味，切，以水九升，煮取三升，分三服，日三。十日服一剂。忌海藻、菘菜、桃李、雀肉等。

　　妊娠九月，始受石精，以成皮毛，六腑百节，莫不毕备，饮 食甘，缓带自持而待之，是谓养毛发，多才力。

　　妊娠九月，足少阴脉养，不可针灸其经，足少阴内属于肾，肾主续缕，九月之时，儿脉续缕皆成，无处湿冷，无着炙衣。

　　妊娠九月，若卒下痢，腹满悬急，胎上冲心，腰背痛，不可转侧，短气，半夏汤方。

　　半夏（洗） 麦门冬（去心各五合） 干姜（一两） 当归 吴茱萸 阿胶（炙各三两）

　　大枣（十上七味，切，以水九升，煮取三升，去滓，内白蜜八合，微火上温，分四服，痢即止。

　　忌血物、饧等。

　　若曾伤九月胎者，当预服猪肾汤方。

　　猪肾（一具） 茯苓 桑寄生 干姜 干地黄 芎 （各三两） 白术（四两） 麦门冬（一升去上十味，切，以水一斗，煮肾令熟，去肾内诸药，煎取三升半，分四服，日三夜一，十日更一剂。忌猪肉、冷冰、芜荑、桃李、雀肉、酢物等。（《外台》卷三十三）

　　妊娠十月，五脏俱备，六腑齐通，纳天地气于丹田，故使关节人神皆备，但俟时而生.（《外台》卷三十三）

　　变女为男法。

　　取弓弦一枚，绛囊盛，带妇左臂。（《医心方》卷二十四）

　　卷第十

　　治妊娠胎动及胎不长方

　　治妊娠胎动不安，腹痛，葱白汤方。

　　葱白（切一升） 阿胶（炙） 当归 续断 芎 （各三两） 银（随多少）

</div>
    <div class="pagination">
<a href="集验方_page28.html">上一页</a><span>...</span><a href="集验方_page24.html">24</a><a href="集验方_page25.html">25</a><a href="集验方_page26.html">26</a><a href="集验方_page27.html">27</a><a href="集验方_page28.html">28</a><span class="current-page">29</span><a href="集验方_page30.html">30</a><a href="集验方_page31.html">31</a><a href="集验方_page32.html">32</a><a href="集验方_page33.html">33</a><a href="集验方_page34.html">34</a><span>...</span><a href="集验方_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
