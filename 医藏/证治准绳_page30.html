<!DOCTYPE html>
<html>
<head>
    <meta charset="UTF-8">
    <title>证治准绳 - 第 30 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 30 页/共 348 页</h1>
    <div class="content">　　神功助化散【太无】　专治男子妇人腹中痞块不拘气血食积所成此方之妙不可尽述
　　地扁蓄　瞿麦穗　大麦糵【各五钱】神麯【二钱半】沉香木香【各一钱半】甘草【五钱】大黄【二钱】
　　右为细末浄依分两和匀男以灯心淡竹叶二味等分煎汤及无灰酒同调服汤多于酒妇人用红花灯心当归等分煎汤及无灰酒同调服酒多于汤忌油腻动气之物及房事一月药须于黄昏服大小便见恶物为度
　　圣散子【寳鉴】　治逺年积块及妇人干血气
　　磠砂　大黄【各八钱】麦糵【六两炒取净面】干漆【炒烟尽一两】扁蓄茴萫【炒】槟榔【各一两】妇人干血气加穿山甲【二两炮】
　　右为细末毎服五钱临卧温酒调下仰卧此药只在心头至天明大便如烂鱼肠小便赤为验药并无毒有神效小儿用一钱十五以上三钱空心服之更效【此按古本校定今纲目刻本硼砂乃六两大黄乃八两岂不悮人】
　　鸡爪三棱丸【寳鉴】　治五藏痃癖气块
　　鸡爪三棱　石三棱　京三棱　木香　青皮【去白】陈皮【去白各半两】磠砂【三钱】防榔　肉豆【各一两】
　　右为细末生姜汁打面糊为丸桐子大毎服二十丸姜汤下空心临卧各一服忌一切生冷硬粘物
　　磠砂煎丸【寳鉴】　消磨积块痃癖一切凝滞
　　黒附子【二枚各重五钱以上正坐妥者炮裂去皮脐剜作瓮子】磠砂　木香【各三钱】破故纸【隔纸防炒】荜拨【各一两】
　　右将磠砂末用水一续续化开纳在瓮内火上熬干为末安在附子瓮内却用剜出附子末填盖口用和成白面裹约半指厚慢灰火内烧匀黄色去面同木香等为细末郤用元裹附子熟黄面为末醋调煮糊为丸如桐子大毎服十五丸至三十丸生姜汤下
　　红丸子【见伤饮食】
　　削坚丸　治五积六聚气结成块食积癖瘕心腹胀满瘦悴少食
　　鼈甲【醋浸两宿去裙襴再蘸醋炙黄取末秤】干漆【捣碎炒令烟出取末秤】京三棱【剉如半枣大好醋浸两宿焙取末秤已上各二两半】细松烟墨【烧去胶】肉桂【去麄皮】干姜【炮】没药【另研】萝卜子　干蝎【去毒炒】胡椒防榔　木香　磠砂【通明者为末用汤内飞另研各半两】乳香【另研】粉霜【另研】轻粉【各二钱半】
　　为细末研匀好醋煑薄面糊为丸如小菉豆大毎服二十丸淡醋煎生姜汤送下日进二服夜间一服如未利渐加丸数服防利即减
　　一贤散　消积块进饮食
　　橘红【一斤净】甘草【四两】盐【半两】
　　右用水三四碗从早煮至夜以烂为度水干则添水晒干为末淡姜汤调下有块者加姜黄半两同前药煮　气滞加香附二两同前药煮　气虚者加沉香半两另入　噤口痢加莲肉【二两去心】另入
　　妙应丸即控涎丹【见行痹】龙荟丸【见脇痛】
　　阿魏丸　去诸积
　　山查肉　南星【皂角水浸】半夏【同南星浸】麦芽　神麯　黄连【各一两】连翘　阿魏【醋浸】贝母　蒌【各半两】风化硝石碱　胡黄连　白芥子【各二钱半】萝卜子【蒸一两】
　　右为末姜汁浸炊饼一方加香附蛤粉治
　　阿魏丸　去肉积
　　阿魏　山查肉【各一两】连翘【五钱】黄连【六钱半】
　　右三味为末以阿魏醋煮为丸如梧桐子大每服五六十丸食前用白汤送下脾胃虚者用白术三钱陈皮茯苓各一钱煎汤送下
　　导痰汤　五饮汤【俱见痰饮】
　　散聚汤【三因】　治九气积聚状如症瘕随气上下发作心腹绞痛攻刺腰脇小腹防胀大小便不利
　　半夏【汤洗七次】防榔　当归【各七钱半】陈皮【去白】杏仁【去皮尖麸炒】桂心【各二两】茯苓　炙甘草　附子【炮去皮脐】　川芎枳殻【去穰麸炒】厚朴【姜制】吴茱茰【汤浸各一两】
　　毎服四钱水一盏姜三片煎七分食前温服大便不利加大黄
　　沉香降气散【见气】苏合香丸【见中风】
　　宣明三棱汤　治症瘕痃癖积聚不散坚满痞膈食不下腹胀
　　京三棱【三两】白术【一两】蓬术　当归【各半两】防榔　木香【各七钱半】
　　右为末毎服三钱沸汤调下
　　三圣膏
　　用石灰十两细筛过炒红急用好醋熬成膏入大黄末一两官桂末半两搅匀以瓦器封贮纸摊贴患处火烘热贴大黄须锦纹者
　　阿魏膏　治一切痞块更服胡连丸
　　羌活　独活　参　官桂　赤芍药　穿山甲大黄　白芷　生地黄　两头尖　天麻【各五钱】槐柳桃枝【各三钱】红花【四钱】木鼈子【二十枚去殻】乱发【如鸡子大一团】
　　右用香油二斤四两煎黒去渣入发煎发化仍去徐徐下黄丹煎软硬得中入芒硝阿魏苏合油乳香没药各五钱麝香三钱调匀即成膏矣摊贴患处内服丸药黄丹须用真正者效凡贴膏药先用朴硝随患处铺半指厚以纸盖用热熨斗熨良乆如硝耗再加熨之二时许方贴膏药若是肝积加芦荟末同熨
　　加减四物汤【东垣】　治妇人血积
　　当归　川芎　芍药　熟地黄　广茂　桂【去麄皮】京三棱　干漆【炒烟尽各等分】
　　右为麤末毎服二钱水二盏煎法如常
　　当归丸【丹溪】　治妇人月经不调血积证
　　当归　赤芍药　川芎　熟地黄　广茂　京三棱【各半钱】神麯　百草霜【各二钱半】
　　右为细末酒糊为丸桐子大温水下
　　牡丹散【云岐】　治妇人乆虚羸瘦血块走注心腹疼痛牡丹皮　桂心　当归　胡索【各一两】莪术　牛膝　赤芍药【各三两】京三棱【一两半】
　　右为麤末毎服三钱水酒各半盏煎服
　　化气汤【三因】　治息积
　　砂仁　桂心　木香【各二钱半】甘草【炙】茴香【炒】丁香皮青皮【炒】陈皮　干姜　蓬术【炮各半两】胡椒　沉香【各一钱】
　　右为细末毎服二钱姜苏盐汤调下妇人醋汤下
　　痰饮
　　小煮金花丸【洁古】
　　南星　半夏【各一两俱生用】天麻【伍钱】雄黄【二钱】白【三两】
　　右为细末滴水为丸毎服五十丸至百丸先煎浆水沸下药煮令浮为度漉出淡浆水浸另用生姜汤下
　　防风丸【和剂】　治一切风及痰热上攻头痛恶心项背拘急目旋运心怔烦闷手足无力骨节疼痹言语謇涩口眼瞤动神思恍忽痰涎壅塞昏愦健忘虚烦少睡
　　防风【洗】川芎　天麻【去苗酒浸一宿】甘草【炙各二两】硃砂【半两研水飞】
　　右为末炼蜜为丸毎两作十丸以硃砂为衣毎服一丸荆芥汤化服茶酒嚼下亦得无时
　　川芎丸【和剂】　消风壅化痰涎利咽膈清头目治头痛旋运心忪烦热颈项紧急肩背拘倦肢体烦疼皮肤瘙痒脑昏目疼鼻塞声重靣上游风状如虫行
　　川芎　龙脑薄荷叶【焙干各七十五两】桔梗【一百两】甘草【爁三十五两】防风【去苗二十五两】细辛【洗五两】
　　右为细末炼蜜搜和毎一两半分作五十丸毎服一丸腊茶清细嚼下食后临卧
　　化痰玉壶丸【见头痛】
　　丹溪搜风化痰丸
　　人参　僵蚕　槐角　白矾　天麻　陈皮【去白】荆芥【各一两】辰砂【半两】半夏【四两汤浸】
　　右为末姜汁研蒸饼为丸除辰砂为衣毎服四十丸姜汤下
　　小黄丸【洁古】　治热痰咳嗽
　　南星【汤洗】半夏【汤洗】黄芩【各一两】
　　右为细末姜汁浸蒸饼为丸桐子大毎服五七十丸生姜汤下食后
　　小柴胡汤【见寒热】
　　白术丸【洁古】　治湿痰咳
　　南星　半夏【各一两俱汤洗】白术【一两半】
　　右为细末汤浸蒸饼为丸如梧子大毎服五七十丸食后生姜汤下
　　玉粉丸【洁古】　治气痰咳
　　南星　半夏【各一两俱汤洗】橘皮【去白二两】
　　右为细末汤浸蒸饼为丸如桐子大毎服五七十丸人参生姜汤下食后
　　桔梗汤【和剂】　除痰下气治胸脇胀满寒热呕心下坚痞短气烦闷痰逆恶心饮食不下
　　桔梗【细剉防炒】半夏【汤洗七次姜汁制】陈皮【去白各十两】枳实【麸炒赤黄色五两】
　　右为麤末毎服二钱水一中盏入姜五片同煎至七分去滓不拘时温服
　　姜桂丸【洁古】　治寒痰咳嗽
　　南星【洗】半夏【洗】官桂【去麄皮各一两】
　　右为细末蒸饼为丸桐子大毎服三五十丸生姜汤送下食后　痰而能食大承气汤防下之痰而不能食厚朴汤主之
　　胡椒理中丸【和剂】　治肺胃虚寒气不宣通咳嗽喘急逆气虚痞胸膈噎闷脇腹满痛廹塞短气不能饮食呕吐痰水不止
　　欵冬花【去梗】胡椒　甘草【炙】荜拨　良姜　细辛【去苗】陈皮【去白】干姜【各四两】白术【五两】
　　右为细末炼蜜为丸如梧子大每服三十丸加至五十丸温汤温酒米饮任服无时日二
　　呉茱萸汤【仲景】
　　呉茱萸【一升洗】人参【三两】生姜【六两切】大枣【十二枚擘】
　　右四味以水七升煑取二升去滓温服七合日三服
　　桂苓术甘汤【见短气】十枣汤【见水肿】
　　小胃丹
　　芫花【好醋拌匀过一宿于瓦器内不住手搅炒令黒不可焦】甘遂【湿面裹长流水浸半月煮晒干】大防【长流水煮一时再用水洗晒干各半两】大黄【湿纸裹煨勿令焦切焙干再以酒润炒熟焙干一两半】黄檗【炒三两】
　　右为末以白术膏丸如萝卜子大临卧津液吞下或白汤送下取膈上湿痰热积以意消息之欲利空心服　一方加木香防榔各半两
　　大青龙汤【仲景】
　　麻黄【六两去节】桂枝【二两去麄皮】甘草【二两炙】杏仁【四十粒去皮】生姜【三两切】大枣【十二枚擘】石膏【如鸡子大碎如米】
　　右七味以水九升先煑麻黄减二升去上沫内诸药煑取三升去滓温服一升
　　小青龙汤【见咳嗽】小半夏汤【见呕吐】
　　泽泻汤【仲景】
　　泽泻【五两】白术【二两】
　　水二升煑一升分温再服
　　倍术丸【和剂】　治五饮一曰畱饮停水在心下二曰澼饮水在两脇三曰痰饮水在胃中四曰溢饮水溢在膈五曰流饮水在脇间有声皆由饮水过多或饮冷酒所致
　　白术【二两】桂心　干姜【各一两】
　　右为末蜜丸毎服二十丸温米饮下加至三十丸食前服
</div>
    <div class="pagination">
<a href="证治准绳_page29.html">上一页</a><span>...</span><a href="证治准绳_page25.html">25</a><a href="证治准绳_page26.html">26</a><a href="证治准绳_page27.html">27</a><a href="证治准绳_page28.html">28</a><a href="证治准绳_page29.html">29</a><span class="current-page">30</span><a href="证治准绳_page31.html">31</a><a href="证治准绳_page32.html">32</a><a href="证治准绳_page33.html">33</a><a href="证治准绳_page34.html">34</a><a href="证治准绳_page35.html">35</a><span>...</span><a href="证治准绳_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
