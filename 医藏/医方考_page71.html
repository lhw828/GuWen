<!DOCTYPE html>
<html>
<head>
    <meta charset="UTF-8">
    <title>医方考 - 第 71 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医方考 - 第 71 页/共 81 页</h1>
    <div class="content">　　行立之间，暴眩仆绝，喉无痰声，身无邪热者，阴虚阳暴绝也，此方主之。

　　阴阳之在人身，互为其根而不可离者也。若阴道亏乏，则孤阳无所根据附，亦自飞越，故令人暴眩仆绝。过不在痰，故无痰声。病不因感，故无体热。斯时也，有形之阴血，不能急生，无形之呼吸，所宜急固，况夫阴生于阳，又太极之妙乎！故以独参主之，取其为固元益气之圣品尔。

　　卷六　虫门第六十五

　　五磨饮子

　　木香 沉香 槟榔 枳实 台乌药五件等分，白酒磨服。

　　暴怒暴死者，名曰气厥，此方主之。

　　怒则气上，气上则上焦气实而不行，下焦气逆而不吸，故令暴死。气上宜降之，故用沉香、槟榔。气逆宜顺之，故用木香、乌药。佐以枳实，破其滞也。磨以白酒，和其阴也。

　　卷六　虫门第六十五

　　火醋熏鼻法

　　凡感臭秽瘴毒暴绝者，名曰中恶。不治即死。宜烧炭火一杓，以醋沃之，令患人鼻受醋气，则

　　卷六　虫门第六十五

　　补拜法

　　凡遇尸丧，玩古庙，入无人所居之室，及造天地鬼神坛场，归来暴绝，面赤无语者，名曰尸疰，亦曰鬼疰，即中祟之谓也。进药便死。宜移患人东首，使主人焚香北面礼拜之，更行火醋熏鼻法，则可复苏，否者七窍迸血而死。

　　凡男妇交感死，在男子名曰脱阳，在女子名曰脱阴。男子虽死，阳事犹然不萎；女子虽死，阴器犹然不闭。亦有梦中脱死者，其阳必举，阴必泄，尸容有喜色，为可辨也。皆在不救。

　　卷六

　　痘门第六十九

　　叙曰：小儿壮热，呵欠烦闷，时发惊悸，或吐或泻，手足时冷，面颊腮赤，嗽嚏者，为痘证也。盖痘出于五脏，由内达外，是以各显其证。呵欠烦闷，肝之证也。时发惊悸，心之证也。或吐或泻，手足时冷者，脾之证也。颊赤嗽嚏，肺之证也。钱氏谓独有肾脏无证，此大不然，若腰痛喜寐，则肾之证矣。五脏之证尽显者，其痘必多，但显一二证者，其痘必少。

　　魏氏以痘本于淫火，其言高出前古，虽其主方近于执一，然录古人一十四方，则示人以变通也可知矣。今世之医，率以是短之，使诸子者并作于九原，昆遇魏氏则北面而师之，遇钱，陈则肩随而已。所以然者，二子之资不及魏也。兹考群方，则以百家而出入之，初不拘拘于三子矣。

　　卷六　痘门第六十九

　　痘证三四日前诸方考

　　升麻 葛根（各二钱） 白芍药（一钱半） 甘草（一钱）

　　小儿初间发热壮盛，为风寒，为痘疮，莫能的辨，此方稳当，宜主用之。

　　表热壮盛，此邪实于表也。经曰：轻可以去实，故用升麻、葛根以疏表，甘草佐之，可以和在表之气。芍药佐之，可以和在表之荣，去其实邪，和其营卫，风寒则解，痘疹则出，诚初间之良剂也。如至四五日，痘中夹疹者，亦此方主之。疹散，只根据常法治痘。

　　卷六　痘门第六十九

　　痘证三四日前诸方考

　　紫苏 陈皮 半夏 茯苓 干葛 前胡 桔梗（各一钱） 甘草（五分） 人参（七分）

　　风寒壮热，体重头痛，痰嗽壅盛者，此方主之。

　　风寒客于外，故用紫苏、干葛以发表。痰嗽壅于内，故用半夏、前胡、桔梗、陈皮、茯苓以安里。邪去之后，中外必虚，人参、甘草急固其虚。此则表和而痘易出，里和而气不虚，表

　　卷六　痘门第六十九

　　痘证三四日前诸方考

　　麻黄 杏仁 甘草 桂枝天寒腠密，表热壮盛者，此方主之。

　　解表之药有三品，辛凉、辛温、辛热也。夏月表气易泄，宜用辛凉。春秋表气平调，宜用辛温。若天寒之时，表气闭密，辛凉、辛温不能解散，故以麻黄、桂枝之辛热者以主之，亦各当其可而已。佐以杏仁，利其气也。佐以甘草，和其气也。

　　卷六　痘门第六十九

　　痘证三四日前诸方考

　　人参 白术 甘草 细辛 白茯苓 天花粉 白芍药 桔梗（各七分）

　　发热之初，未明是痘，形体怯弱者，此方主之。

　　人参、白术、茯苓、甘草，防其虚也。乃细辛、桔梗，所以疏其阳。天花粉、白芍药，所以和其阴。

　　卷六　痘门第六十九

　　痘证三四日前诸方考

　　天麻 麻黄 荆芥穗 全蝎 薄荷 紫草 蝉蜕 等分风热惊搐者，以此药调抱龙丸。

　　痘之出也，自内达外。心热则惊，肝热则搐；所以搐者风也。所以惊者热也。是方也，麻黄、荆芥、薄荷、天麻、全蝎、蝉蜕，所以消风解热。乃紫草者，所以解毒发痘而活血也。

　　卷六　痘门第六十九

　　痘证三四日前诸方考

　　天竺黄（一两） 胆南星（二两） 辰砂（五钱，水飞七次） 雄黄 琥珀 珍珠（各三钱） 麝香（二钱五分） 檀香 人参（各二钱） 木香 沉香（各一钱） 金箔（二十叶）

　　甘草汁为丸，如大豆大。每服一丸，婴儿半丸。

　　痘前发惊者，此方主之。

　　明者可以安神，故用琥珀、珍珠。重者可以去怯，故用辰砂、金箔。气窜可以利窍，故用雄黄、沉、檀、木、麝。甘温可以固元，故用人参。辛燥可使开痰，故用南星。寒凉可使清热，故用竺黄。

　　卷六　痘门第六十九

　　痘证三四日前诸方考

　　羌活 陈皮 柴胡 前胡 半夏 茯苓 甘草 桔梗 川芎 当归 山楂痘出见点未尽者，此方主之。

</div>
    <div class="pagination">
<a href="医方考_page70.html">上一页</a><span>...</span><a href="医方考_page66.html">66</a><a href="医方考_page67.html">67</a><a href="医方考_page68.html">68</a><a href="医方考_page69.html">69</a><a href="医方考_page70.html">70</a><span class="current-page">71</span><a href="医方考_page72.html">72</a><a href="医方考_page73.html">73</a><a href="医方考_page74.html">74</a><a href="医方考_page75.html">75</a><a href="医方考_page76.html">76</a><span>...</span><a href="医方考_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
