<!DOCTYPE html>
<html>
<head>
    <meta charset="UTF-8">
    <title>普济方 - 第 929 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 929 页/共 3614 页</h1>
    <div class="content">　　人参汤

　　（出圣济总录）

　　治风汗泄太多。寒中泣出。

　　人参（五分）半夏（汤洗七次去滑）干姜（炮裂）白茯苓（去黑皮）白术甘草（炙锉）五用皮三分）上粗捣筛。每服三钱匕。以水一中盏入生姜半分。枣三枚擘破。同煎至六分去滓。不计时候。稍热服。

　　当归汤

　　（出宣明论）

　　治伤风中寒。目泣目出。肌瘦泄汗不止。

　　当归（切焙半两）人参桂（去粗皮各三分）干姜（炮裂）白术半夏白茯苓（去皮）甘草（炙锉）芎（各半两）细辛（去苗半两）白芍药（半两）陈橘皮（汤浸去白焙一两）上稍热服。并三服。

　　温中汤

　　（出圣济总录）

　　治风邪所伤。肌瘦泄汗。寒中泣出。

　　当归（切焙）白术（各三两）人参附子（炮裂去皮脐）干姜（炮）甘草（炙）蜀椒（去目及闭口者炒出汗）桂（去粗皮各一两）上咀如麻豆大。每服四钱匕。以水一盏半。

　　煎取

　　浓朴饮

　　（出圣济总录）

　　治寒中之病。目泣自出。

　　浓朴（去粗皮涂生姜汁炙令香熟一两半）前胡（去芦头）桂（去粗皮）石膏（捶碎）赤芍药粗捣筛。

　　热服

　　石斛散

　　（出圣济总录）

　　治肌瘦中风。汗太多。或寒中泣出。

　　石斛（去根锉）附子（炮裂去皮脐）白术桂（去粗皮）秦艽（去苗土）黄（炙锉各三分）

　　分涎散

　　（出护命方）

　　治一切男子女人忽寒风所中。闷倒不知人事。其病之所起。必先自半年或一年

　　前。吃食少。闻肉臭。吃即恶心。口内有冷涎出。及至忽然闷倒。不知人事。即面色

　　黑。唇皮青。手足冷。脉气微小。身上寒栗。初得醒人事即半身沉重。行动不得。说话

　　謇

　　气药。

　　白僵蚕（去丝）附子（火炮去皮）半夏细辛藿香叶芎羌活（各一分）干姜（三铢）口开灌之。

　　透风气散

　　（出护命方）

　　治寒风所中闷倒不知人事。既吃前面方取涎了。却非时进此方。若是中风时无甚有

　　涎。只进此方亦得。须是涎少。或无涎。然后只进此方。

　　细辛藿香干蝎羌活白花蛇（酒浸一昼夜非时用酒慢火上炙黄熟去骨不用只用肉）独活附子（炮去皮）天麻牛膝海桐皮官桂（去皮）豆蔻（各一分）半夏（四铢）麝香（一铢）麻黄（去节半两）僵蚕（三铢去丝）上为细末。入麝香同研令匀。每服四钱。浓煎姜汤调下。空心服。盖衣被。汗出为妙。若无汗。只闻得病处如虫行亦佳。此药若常服。

　　只消薄姜汤调一钱。候风气已退。觉上焦有热。即宜吃后面调顺正气方。

　　调顺正气散

　　（出护命方）

　　治寒风所中吃透风气散子后。觉上焦有热。宜服此方。

　　麻黄（去根节）羌活紫菀贝母（去心）防风（去叉）桔梗菊花本独活芎（各一分）甘草（三铢）上为细末。每服二钱八分。水一盏。煎取七分。食后去滓服。

　　若觉大腑秘热。加升麻。大腑不秘热。只可非时吃三五口。不要任性吃。令过剂也。酌量脏腑进服。

　　治风寒所中面色青黑。浑身骨节俱冷。两手俱急。筋脉牵抽。手足麻痹厥冷。向人

　　得暖气后方舒展。宜服此方。

　　（出护命方）干姜牛膝草豆蔻（去皮）甘草（炙）羌活独活吴茱萸黄橘皮官桂（去皮各一分）细辛藿香干蝎（各三铢）半夏（二铢）芎白术（各半两）上细杵罗为末。

　　每服三钱。水一盏。煎一两沸。和滓空心顿服。身未得暖。并筋脉未展。更进一服。

　　治寒风所中。冷涎所积。其人昏闷不醒。两眼闭合。全开不得。呕逆恶心。食不注

　　腹。浑身沉重。脉气沉伏。起立不得。头旋目晕。心中战跳。但见屋宇旋倒。忽闻喉内

　　如有一条冷物下至心中。忽闻如有一物在心前。上筑咽喉。即闷绝不知人事。此皆寒风

　　冷涎所致。宜服此方。

　　（出护命方）菖蒲细辛芎防风羌活干姜官桂独活半夏（各一分）吴茱萸（四铢）南椒（去子三铢）牵牛（半两）上先杵牵牛、半夏二味自作一处。所余众药并作一处。

</div>
    <div class="pagination">
<a href="普济方_page928.html">上一页</a><span>...</span><a href="普济方_page924.html">924</a><a href="普济方_page925.html">925</a><a href="普济方_page926.html">926</a><a href="普济方_page927.html">927</a><a href="普济方_page928.html">928</a><span class="current-page">929</span><a href="普济方_page930.html">930</a><a href="普济方_page931.html">931</a><a href="普济方_page932.html">932</a><a href="普济方_page933.html">933</a><a href="普济方_page934.html">934</a><span>...</span><a href="普济方_page930.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
