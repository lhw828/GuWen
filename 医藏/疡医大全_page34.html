<!DOCTYPE html>
<html>
<head>
    <meta charset="UTF-8">
    <title>疡医大全 - 第 34 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 34 页/共 163 页</h1>
    <div class="content">　　麻药
　　 此药敷于毒上，麻木任割不痛。
　　川乌尖 草乌尖 生半夏 生南星（各五钱） 胡椒（一两） 蟾酥（四钱）研细末。烧酒调敷。（一方加荜茇五钱。一方加细辛一两。）疮口冷难收口 干姜研末掺之，患处搅热如烘，生肌最速。
　　消肿毒 土三七根捣烂，醋调敷，留顶出气，敷之立消。如脓已熟，敷之立溃。
　　
　　一笔勾
　　蚰蜒虫（三四十条） 冰片（四分）同入罐内，即化为水，入麻油半斤，封口收藏，勿令泄气。初起用笔圈涂毒外，四围频频圈之，即消。已成敷满留顶透气。
　　敷肿毒未成即消，已成即溃。
　　黄狗下颏（一具， ） 白蔹 蚕豆（各一两）研细末。醋调敷，留顶透气。
　　消对口 白牵牛茎叶一把，生姜三片，同捣敷，留顶透气。
　　敷诸肿毒并瘰 棒疮。
　　川倍子（八两炒黑色，取末四两） 川贝母（去心，五钱） 海粉（要绿色者四两，炒黑色，约有二两重）生半夏 川乌（甘草煮过） 生南星 草乌（各一钱）各研极细末，和为一处。凡用以熟蜜茶汁和匀，贴患上，油纸护之。瘰 初起，以熟蜜茶汁调敷，如久成硬核者，单用陈米醋调敷，亦消。
　　
　　
　　卷八论疮疡忌围寒凉之药
　　薛立斋曰：《内经》云：五脏不和，九窍不通，六腑不和，留结为痈。又云：形伤痛，气伤肿，此则脏腑不和，疮发于外也，明矣。涂贴寒凉，岂能调和脏腑，宣通气血耶？设使肿痛热渴，脉滑数而有力，属纯阳，宜内用济阴丹，外用益阳散，则热毒自解，瘀滞自散。若似肿而非肿，似痛而非痛，似溃不溃，似赤非赤，脉洪数而无力，属半阳半阴，宜内用冲和丸，外用阴阳散，则气血自和，瘀滞自消。若微肿微痛，或色黯不痛，或坚硬不溃，脉洪大，按之微细软弱，属纯阴，宜内服回阳汤，外敷抑阴散，则脾胃自健，阳气自回。丹溪云：敷贴之剂，应酬小热证耳，若不辨其阴证阳证之所由分，而妄敷寒凉之剂迷塞腠理，凝滞气血，毒反内攻而肉反死矣。况运气得寒而不健，瘀血得寒而不散，瘀肉得寒而不溃，新肉得寒而不生，治者审焉。
　　李世英曰：疽不热不痛，属阴，切不可用冷药敷贴，恐逼毒瓦斯入内。
　　澄曰：冬月不拘葱汁、黄蜜、酒醋、敷药，必须隔汤炖热，然后敷围，不可冷敷。
　　若冷敷，俟肌肉温暖，一时何能，且冰伏毒瓦斯内攻之害，不可草率误事。
　　
　　
　　卷八论渍法
　　王肯堂曰：肿疡宜紫葛汤一日五七次洗之，每洗后拭干，视疮顶上有白粒如米大者，以五灰膏点破之，疮眼敷老皮散，次用水调大铁箍散，围贴四边红肿处，用正铁箍散水调贴疮口，再洗则先去旧药，每一次洗换新药如前。溃疡用猪蹄汤，一日一二次洗之；仍用大铁箍散如前围贴疮口，上用追毒、拔毒等膏贴之，败肉去后，间二三日一洗之，可换长肉膏贴之。淋洗之功，痈疽初发，洗之则宜拔邪气，可使消退；已成洗之则疏导腠理，调和血脉，深引热毒从内达外，易深为浅，缩大为小；红肿蔓延，洗之则收敛；紫黯黑，洗之则红活；逐恶风，祛风邪，除旧生新，如疮口冷滞不收者，浓煎北艾汤洗，烧松香兔毛熏之，淋洗之药，可与铁箍散并行同功。
　　李东垣曰：夫 法者，宣通行表，发散邪气，使疮内消也。盖汤水有荡涤之功。
　　古人有论，疮肿初生一二日不退，即须用汤水淋射之。其在四肢者， 渍之；其在腰背者，淋射之：其在下部委曲者，浴渍之，此谓疏导腠理，通调血脉，使之无凝滞也。且如药二两，用水二升为则，煎取一升半，以净帛或新绵蘸药水稍热 其患处，渐渐喜 淋浴之，稍凉则急令再换，慎勿冷用，夫血气得寒则凝涩，得热则淖泽，日用五七次，痛甚者，日夜不住，或十数次，肿消痛止为验。此治疮肿神良之法也。（《十书》）又曰：凡治疮肿初起，一二日间，宜药煎汤洗浴熏蒸，不过取其开通腠理，血脉调和，使无凝滞之意，免其痛苦，亦消毒耳。如已溃洗之，令疮净而无脓，隔畔疙疤作痛之意也，杖疮亦然。近时杨梅疮生于谷道，各治不愈，以五根煎汤入妇人净桶内，先熏后洗，不数次而愈，诸疮更妙，何但于梅毒乎！蒋示吉曰：疮毒初生，古人用药汤淋射，盖气血凝滞则为痈肿，得热则腠理通，经络畅，诚至理也。其法以药煎浓汤，疮在四肢者，则 渍之，在腰腹者，则淋射之，下部者，则浴渍之，仍以净布蘸水， 其患处，水凉再换，必数易而热始透也。
　　
　　
　　卷八渍门主方
　　
　　木香 肿汤
　　 治痈疽始发肿 ，憎寒热痛。
　　地黄汁（五合，如无，用生地黄五两以代之） 犀角 木香 升麻 射干 栀子仁 大黄黄柏 黄芩 黄连 白蔹 炙甘草 朴硝 紫檀 羚羊角（各一两）切碎和匀，每用药五两，水一斗，煎七升，入麝香五分，净帛蘸药，热 肿上，日两三度，冷即更换。
　　
　　升麻 肿汤
　　升麻 黄 防风 生地黄 川芎 细辛（各等分）咀，用药二两，水二升，煎十沸，稍热淋 ，内消如神。
　　
　　 肿升麻汤
　　（《总录》）升麻 漏芦 栀子仁 蒴 芒硝 黄芩（各等分）每用二两，水三升，煎十沸，帛蘸药 溃肿处。
　　
　　猪蹄汤
　　（《圣惠方》）升麻 甘草 芍药 蒴 （各等分）每用四两，水一斗，猪蹄一对，煮蹄软取出，次下药，再煎十沸，帛蘸淋之。
　　
　　 肿汤
　　木香 犀角 升麻 大黄 黄芩 黄连 射干 黄柏 白蔹 甘草 朴硝 檀香 山栀 生地羚羊角（各等分）每用五两，以水一斗，煎七升，入麝香一钱，净绵蘸药，热 肿上，一日两三度，冷则再换。
　　
　　
　　卷八论熏消法
　　澄曰：痈疽发背，初起已成，有用熏法，可令未成即消，已成自溃，溃而易敛，秘而不传，留心访求，始获其方，用之颇验。
　　
　　
　　卷八痈疽门熏药主方
　　
　　千金神草熏药方
　　（袁圣伯） 发背对口已成，肿痛势甚，或未溃已溃。
　　千金草（一握，按千金草六月间高二三尺，叶似桃叶，顶上开紫花一丛，如紫瑞香花一般）捣烂，入小口砂锅内熬滚，将病患仰卧于有洞板门上，毒露洞中，以砂锅对洞熏之，少倾疮口毒水如涎流出，病患快意为度，即将搽敷患处缚住，次日另熬又熏，三次毒水流尽自愈。
　　
　　神验熏药方
　　（吴羹相）如意草（即犁头草） 金银花（各五钱） 桑叶（三钱） 三角峰（又名爬壁蜈蚣，系枫树上藤，其藤系三个叶儿。一两）上入大砂锅内，入水煎滚，纸封罐口，以棉花将病患好肉包盖，再取门板量毒大小上下，开一洞，对毒熏之，药气直透毒内，自有恶水流出必多，如此三熏，毒散自愈。如未愈，再熏一次；如已溃烂，亦宜此法熏之。若攻出数头，以葱头煎洗，有腐肉或疮口燥，用猪蹄汤洗之，以膏盖之。此乃奇效之法，秘之。
　　
　　
　　卷九论辨脓法
　　李东垣曰：夫疮肿之疾，毒瓦斯已结者，不可论内消之法，即当辨脓生熟浅深，不可妄开，视之可否，不至于危殆矣。凡疮疽肿大，按之乃痛者，脓深也；小按之便痛者，脓浅也；按之不甚痛者，未成脓也；若按之即复者，有脓也；不复者，无脓也，非也，必有水也。以手掩其上，大热者，脓成而自软也；若其薄皮剥起者，脓成也；其肿不甚热者，脓未成也。（《十书》）经曰：脓血交粘，用药可全，色鲜红活，腐肉易脱，气败血衰，神仙叹哉。
　　齐氏曰：若发肿部软而不痛者，血瘤也。发肿日渐增长，而不大热，时时牵痛者，气瘤也。气结微肿，久而不消，后亦成脓，此是寒热所为也。留积经久，极阴生阳，寒化为热，以此溃者，必多成瘤。
　　伍氏曰：疮肿赤色，按之色不变者，此脓已成也；按之随手赤色者，其亦有脓也；按之白色，良久方赤者，此游毒已息，可就赤白尽处灸断，赤肿自消。凡以手按之。
　　若牢硬，未有脓也；若半软半硬，已有脓也。又按肿上下不热者为无脓；热甚者，为有脓，宜急破之。
　　澄曰：凡肿疡按之软陷，随手起者，为有脓；按之坚硬，虽按之有凹，不即随手起者，为脓尚未成，不可轻易决破。又曰：凡大按乃痛者病深，小按便痛者病浅；按之处陷不复者无脓，按之处即复者有脓；按之不复者可消，若按之都牵强者未有脓也。
　　按之半软者，有脓也。又以手按上下，不热者无脓，若热者有脓。凡觉有脓，急当破之；无脓但气肿，若有血，慎之，慎之，不可针破也，用诸拔毒之药敷散。四围坚，中间软者，此为有脓也；一边软，亦可有脓。都坚硬者，此为恶核，或有气也；都软者，此为有血或血瘤也，当审坚硬虚实为要。若坚疽积久，后若更变热中有软处，当软处切不可针破也；软疽者，只温暖裹衣置之耳。若针灸刺破，不可疗矣。
　　
　　
　　卷九论开口除脓法
　　程山龄曰：凡治痈疽，口小脓多，则脓不出，或出而不尽，或薄脓可出，硬脓难出，以致瘀不出而新不生，延绵难愈。法当烂开大口，俾瘀脓多出为善，其烂药，乌金散最佳。瘀肉能去，不伤新肉，且不甚 痛，为至妙也；若有脓管，以棉纸捻裹药入，频换数条，即化祛耳。亦有顽硬之极，非乌金膏所能去者，则用白降丹，或化腐紫霞膏搽之，然终不及乌金膏为至稳。（《十法》）李东垣曰：夫疮疡生于外，皆由积热蕴于内。《内经》谓：血热肉败，荣卫不行，必将为脓，留于节腠，必将为败。盖疮疽脓烂之时，头小未破，疮口未开，或毒瓦斯不出，疼痛难忍者，所以立追蚀脓之方法，使毒瓦斯外泄，而不内攻，恶肉易去，好肉易生也。若其疮 之血出不止者，则未可 。当于疮上掺追蚀之药，待其熟，可方，若其疮 之痛应心根者，亦不可强 之。误触其疮，其 痛必倍，变证不无，不可不慎也。若疮疖脓成未破，于上薄皮剥起者，即当用破头代针之剂，安其上，以膏贴之。脓出之后，用搜脓化毒之药，取效如神矣。（《十书》）窦汉卿曰：凡疮疡之起，疼痛固属于心火，久而阳气升上，蒸肉化而为脓。若不三思，原其脓之有无，遽而开刀，则鲜血突出，脓从何来？致患者煎寒发热，日夜疼痛，无法可止。必先将指头按患上，随手而起，四畔悉软，观其头聚，择尻神不犯吉日，将刀头向上开之，方不致伤新肉。取出刀，再捻绵纸条润油度之，使脓水齐会，半日扯出，则脓水易干，外贴膏药，四围敷药。（《全书》）
　　
　　卷九论吸脓法
　　陈实功曰：古之良医，有好生之德，以口吮脓，后世人渐嫌秽，每多重手强挤，致患者野狼狈不堪，或因循听其自溃，脓毒不得外发，必致内攻，乃生烦躁，重如负石，非用药筒拔提内蓄之脓，毒瓦斯终难外泄也。法预用径口一寸二三分新鲜嫩竹一段，长七寸，一头留节，用刀划去外青，留内白一半，约浓分许，靠节钻一小孔，以杉木条紧塞，将羌活、独活、紫苏、蕲艾、鲜菖蒲、白芷、甘草各五钱，连须葱二两，灌入筒内，筒口用葱塞之，将筒横放锅内，以物压住，勿得浮起，用清水十大碗 筒，煮数滚，约内药浓熟为度，候用。再用披针于疮顶上一寸内，品字放开三孔，深入浅寸，约在筒圈内将药筒连汤用大磁钵盛贮，患者榻前，将筒药倒出，急用筒口乘热对疮合上，以手捺紧，自然吸住，约待片时，药筒已温，拔去塞孔木条，其筒自脱，将器倒出筒中物色，看其何样：如有脓血相粘，鲜明红黄之色，亦有一二杯许，此是活疮，治必终愈。如拔出物色，纯是败血，气秽紫黑稀水，而无脓意相粘者，其人气血内败，肌肉不活，必是死疮，强治亦无功矣。此法家传，屡经有验，如阳疮易溃易脓之证，不必用此，以伤气血，此法阴疮用之，要在十五日前后，坚硬不溃不脓者，行之最当。此法的有回天之效，医家真不可缺也。（《正宗》）
　　
　　卷九论脓熟不宜开迟
　　薛立斋曰：凡疮疡有脓之际，乃肉腐而为脓，是毒瓦斯侵蚀而溃也，若不速去之，恐毒瓦斯蓄而侵溃好肉，如肘膝枢纽关节之所，筋骨坏，废疾成也。有等畏针之徒，多致不救，或密针之，或以赛针散，即透出脓极妙。
　　汪省之曰：夫痈疽疮疖，皆由气血壅滞而生，当推虚实表里，而早治之，可以内消。此内消之法，宜早治也。若毒瓦斯已结者，勿泥内消之法，当辨脓之有无深浅，急宜酌量刺之，缓而不刺，毒则内攻，穿通脏腑，腐烂筋骨，可不慎哉。若脉紧为脓未成，紧去但数，为脓已成；以手按之热者有脓，不热无脓；按之牢硬未有脓，按之半软半硬已有脓；大软方是脓成，若大按之痛者，脓深，按之不甚痛者，脓未成；按之即复痛者，为有脓，不复痛者，无脓；薄皮剥起者，脓浅，皮色不变不高阜者，脓深。浅者宜砭，深者宜针，手足指梢及乳，必候脓大软，方可开放。若夫麻痘之后，余毒未尽，肢节有痈，稍觉有脓，便用决破，迟则成挛曲之疾矣。（《理例》）
　　
　　卷九论内托法
　　汪省之曰：凡痈疽或已成，气血虚者，邪气深者，邪气散漫不能突起，亦难溃脓，或破后脓少，或脓清稀，或坚硬不软，或虽得脓而根脚红肿开大，皆气血虚，邪气盛，兼以六淫之邪变生诸证，必用内托，令其毒热出于肌表，则易愈也。内托以补药为主，活血驱邪之药为臣，或以芳香之药，行其郁滞，或以温热之药，御其风寒。（《理例》）周文采曰：夫托者，起也，上也。痈毒之法，外之内者，邪必攻内，自然之理，当用托里汤液加升麻、银花，使荣卫通行，血脉调和，疮毒消散。故云疮家无一日不托里也。（《启玄》）王肯堂曰：痈疽已成，大抵托里消毒散、托里散、小托里散、十宣散皆为要药，但用随时加减耳。如冬月并气滞之人，五香连翘汤，虚弱人去大黄；素不宜寒药者，小五香汤；形脉实，脓色稠，不可用补药者，忍冬丸之类。大脓出，败肉去，红肿消，当用人参、黄 、当归、白术大剂补之，令气血滋茂，新肉易生也。（《准绳》）薛新甫曰：有随证加减用药，例以托里消毒为主，诚内托之良法。
　　
　　
　　卷九痈疽已成门主方
　　
　　七味活命饮
　　（《梅秘》） 一切痈疽，气血虚惫，白塌下陷，立可红活。
　　生黄 川芎（各三钱） 金银花 蒲公英（各一两） 当归（八钱） 穿山甲（炙） 皂角针（各一钱五分）作一剂，水三斤，砂锅内煎一半，热服，避风取汗，静卧自溃。
　　
　　透脓散
　　（《正宗》） 溃顶排脓捷法。
　　金银花 当归（各五钱） 生黄 （四钱） 白芷 牛蒡子 川芎 穿山甲 皂针（各一钱）酒水同煎服，疮上宜覆暖。
　　
　　栝蒌托里汤
　　（《正宗》） 跌扑伤损肿痛，积久欲溃，或气血郁结，痰停血壅，致成疮疡，未成即消，已成自溃，生肌解毒。
　　栝蒌（一个） 金银花（一两） 苏木（五钱） 乳香（去油） 甘草节 没药（去油各二钱）作一剂，酒煎，分三服，一日服尽。渣焙为末，酒糊丸弹子大，当归酒化下。
　　
　　回阳三建汤
　　（《正宗》） 阴疽、发背，初起不痛、不肿、不热、不红，硬若牛皮，坚如顽石，十日外脉细身凉，肢体倦怠，皮如鳖甲，色似土朱，粟顶多生孔，孔流血，根脚平散，软陷无脓，又皮不作腐，手热足凉者，俱急服之。
　　人参 熟附子 川芎 白茯苓 当归枸杞子 陈皮 山萸肉 黄 （各一钱） 广木香 紫草 茅苍术 独活 鲜红花 浓朴 炙甘草（各五分）煨姜三片，皂角树根上白皮二钱，水二碗，煎八分，入酒一杯，随病上下，食前后服之，用绵帛盖暖疮上，预先不得大开疮孔，走泄元气为要。（澄按：背疮属阴者，皆由脏腑先坏，而内毒不得发越于外也。当急救之，迟则无济矣）
</div>
    <div class="pagination">
<a href="疡医大全_page33.html">上一页</a><span>...</span><a href="疡医大全_page29.html">29</a><a href="疡医大全_page30.html">30</a><a href="疡医大全_page31.html">31</a><a href="疡医大全_page32.html">32</a><a href="疡医大全_page33.html">33</a><span class="current-page">34</span><a href="疡医大全_page35.html">35</a><a href="疡医大全_page36.html">36</a><a href="疡医大全_page37.html">37</a><a href="疡医大全_page38.html">38</a><a href="疡医大全_page39.html">39</a><span>...</span><a href="疡医大全_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
