<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 69 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 69 页/共 122 页</h1>
    <div class="content">　　附方五神散 搽一切瘴毒、蛇伤、蝎螫，大效。

　　金线钓葫芦 紫河车（各二钱） 续随子（去壳） 雄黄（各一钱） 麝香（少许）

　　上末。醋调涂患处，蛇伤以刀割去损肉，以末干搽，或以唾调搽，或加骑蛇狮子根叶，同前捣用，亦妙。

　　洗瘴方水苦荠 槐枝叶 柳枝叶 嫩 叶 小青叶 连 大青上煎水，浸洗。

　　卷之四　足部（十八）

　　香港脚疮

　　夫肾主于脚，若肾虚肾为风湿所搏，攻于脚膝，则名香港脚。因其气血壅滞，湿毒瓦斯盛，在于肤腠，不得宣通，故令脚上生疮也。若风毒不散，共疮渐增，黄水肿痛，身体壮热，经久难瘥也。

　　犀角散 治香港脚风毒，生疮肿痛，心神烦热。

　　犀角屑 天麻 羌活（去芦） 枳壳（麸炒，去穣） 防风 黄 （各去芦） 白蒺藜 黄芩 白鲜皮（各七钱半） 槟榔（一两） 甘草（炙，半两） 乌蛇（二两，酒浸）

　　上 咀。每服八钱，以水一中盏半，生姜五片，煎至一大盏。去渣温服，不拘时。

　　漏芦丸 治香港脚肿盛生疮，久不瘥，脓血长流疼痛。

　　漏芦 秦艽（各去芦） 葳蕤 枳壳（去穣，麸炒） 槟榔 川大黄（各一两） 防风 独活 黄（各去芦） 黄芩 五加皮 赤芍药（各七钱半） 乌蛇（二两，酒浸）

　　上为细末，炼蜜和捣，二三百下，丸如梧子大。每服三四十丸，温酒送下，不拘时。

　　鹿茸丸 治香港脚，腿腕生疮。

　　鹿茸（酥炙，另捣成泥） 五味子 当归（去芦，二味为末） 熟地黄（捣膏）

　　上等分，酒糊和丸，梧子大。每服三四十丸，温酒或盐汤，食前下；次服后方又方川芎 当归（去芦，各等分）

　　上为细末。每服二三钱，煎荆芥汤调下，食后空心，日进二服。

　　治香港脚，脚上生风毒疮肿，疼痛。

　　漏芦 白蔹 槐白皮 五加皮 甘草（各七钱半） 蒺藜子（二两）

　　上为 咀，每服五两，水一斗，煮取六升，去滓。看冷热，于无风处，淋洗之。

　　毡矾散 治脚烂疮。

　　竹蛀屑 毡烧灰 红枣（烧存性） 黄丹 白矾（枯） 韶粉各等分。为细末掺之。

　　龙骨散 治脚疽，并久远恶疮，他药无效者。

　　白龙骨（二钱半，研） 轻粉（二钱半） 槟榔（一钱，研） 猪粪（不以多少，新瓦上焙干，入火中烧令红，取出存性，研为细末，五钱）

　　上研令匀，先以口含 水或温盐汤，洗令疮净见肉。却以真麻油调药，随疮大小敷之。未愈再敷，三五日可。

　　卷之四　足部（十八）

　　甲疽（嵌甲）

　　足三阴经皆起于足指，气血沮而不行，结于指甲之间能成甲疽。凡以经络之所流注，非特肌肉之病也。或得于剪甲伤肌，或得于甲长侵肉，或得于履 之不适，使气血沮遏而不通，腐溃为疽，久则烂指，上引于胫膝之间，而疮 者是已。然病在四末，不必治其内，惟涂敷涤濯，去恶而除秽，及适其行覆则论矣。

　　按：足指在人体最下，气血易沮，药力难到，虚弱之人，小有破损，即成疮疡，久而不敛，况其大者，非大补气血，岂能易愈。此云病在四末，不必治内，非通论也。

　　一妇修甲伤次指，成脓不溃， 痛至手，误敷冷药，以致通溃，饮食少思，彼为毒瓦斯内攻，诊脉沉细，此痛伤胃气而然。遂刺之，服六君子加藿香、当归，食进，更以八珍汤加黄 、白芷、桔梗，月余而愈。 一人伤拇指，色紫不痛，服托里药，及灸五十余壮，作痛溃脓而愈。 一幼女，因冻伤两足，至春发溃，指俱坏，令取之，服大补药而愈。

　　一女，患嵌甲伤指，年余不愈，日出脓数滴。予谓：足大指乃脾经发源之所，宜灸患处，使瘀肉去，阳气至，疮口自合，否则不治。彼忽之，不早治，后变劳症而殁。盖至阴之下，血气难到，女人患此，多因扎缚，致血脉不通，或被风邪所袭，则无血气荣养，遂成死肉。惟当壮脾胃，行经络，生血气则愈。有成破伤风，以致牙关紧急，口眼 斜者，先玉真散一二服，后投以生血通经则可。 一男子，修伤足指，色黑为痛而欲脱。予曰：此因阳气虚，不能运达于患处也，急去之，速服补剂，以壮元气，否则死肉延足，必不救矣。不信，果黑烂上胫而死。大抵手足气血罕到之地，或生疮，或伤损，若戕其元气，邪气愈甚，溃烂延上必死。不溃而色黯者亦死。

　　若骨断筋皮尚连者，急剪去之。

　　〔精要〕 治甲疽，因剔甲伤肌，或因甲长侵肉，遂成疮肿痛。复缘穿窄靴，研损四边，肿 黄水出，浸淫相染，五指俱烂，渐渐引上脚趺，泡浆四边，起如火烧疮。日夜倍增，医方所不能疗者。用绿矾五两，形色似朴硝而绿色，置于铁板上，聚炭封之，吹令火炽，其矾即沸，流出色赤如熔金汁者是真也。候沸定汁尽，去火待冷，取出研细，色似黄丹收之。先以盐汤洗疮，帛挹干，用此敷之愈。

　　圣惠蛤蟆散 治甲疽，皮浓肿痛。

　　蛤蟆灰（半两） 黄连（研末） 腻粉（各半分） 麝香（研） 雄黄（研） 枯白矾（研，各半钱） 杏仁（七粒，熬黑，研如泥） 鹿角（七寸，烧透，细研末） 蚺蛇胆（半钱）

　　上相和研匀，以腊猪脂调如膏。先以甘草、蛇床、槐白皮煎汤，洗疮拭干。敷药以油单纸裹，外更着绵裹之二日，其剩肉、剩甲皆当自落，三日一换。

　　猪蹄汤 治甲疽，及诸痈疽恶疮，有 肉。

　　猪蹄（生者，一双） 白蔹 白芷 野狼牙 芍药（各三两） 黄连 黄芩 大黄 独活（各二两）

　　上 咀。先以水三斗，煮猪蹄至一斗五斤，去蹄入药更煮至五升。候温洗疮，日三次。

　　白矾散 治男女血风毒瓦斯，攻手足指生甲疽疮久不瘥者， 肉裹甲疼痛，出血不定，用此缩肉干疮。

　　白矾 石胆（各半两） 麝香 麒麟竭 朱红（各一分）

　　上将白矾、石胆于铁器内，以炭火 过，入后三味同研令细。每用少许，干掺疮上，以帛子缠定，日两三度换之。

　　白矾散 治甲疽。

　　白矾（烧灰，一两） 麝香 芦荟 蚺蛇胆（各半分，研细）

　　先以浆水洗疮，干敷之。洗疮日三两上，以瘥为度。

　　马齿散 治甲疽。

　　墙上马齿苋（阴干，一两） 木香 丹砂（研细） 盐（研细，炙，各二钱半）

　　上除丹砂、盐外，锉碎拌匀。于熨斗内，以皮灰火烧过，取出细研。即以丹砂、盐末再炒匀。旋取敷疮上，日三两度。

　　 茹膏 治甲疽，日夜培增，赤肉生甲边裹甲者。

　　茹 黄 （各二两） 猪脂上 咀。苦酒浸一宿，与猪脂一处微火上煎取三合，绞去渣。以涂疮上，日三两度，其赤肉即消散。

</div>
    <div class="pagination">
<a href="证治准绳疡医_page68.html">上一页</a><span>...</span><a href="证治准绳疡医_page64.html">64</a><a href="证治准绳疡医_page65.html">65</a><a href="证治准绳疡医_page66.html">66</a><a href="证治准绳疡医_page67.html">67</a><a href="证治准绳疡医_page68.html">68</a><span class="current-page">69</span><a href="证治准绳疡医_page70.html">70</a><a href="证治准绳疡医_page71.html">71</a><a href="证治准绳疡医_page72.html">72</a><a href="证治准绳疡医_page73.html">73</a><a href="证治准绳疡医_page74.html">74</a><span>...</span><a href="证治准绳疡医_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
