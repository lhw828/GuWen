<!DOCTYPE html>
<html>
<head>
    <meta charset="UTF-8">
    <title>普济方四库 - 第 333 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 333 页/共 1812 页</h1>
    <div class="content">　　青薄荷【半斤】猪牙皂角【二两同薄荷用水二升煮取汁候汁尽将大银石器瓦器慢火熬成膏】苽蓆末【一两】硃砂【一两研细留少许为衣】粉霜【半两另研】洛粉【一钱水银重粉是也】　已上四物研匀细入去前膏内
　　右拌和入臼内杵二三千下丸如樱桃大以硃砂为衣每服一丸酒磨下急即研细酒调灌之瘫中如前觉有证状每于四孟月服一丸
　　家宝通神丹【出卫生家寳】　治卒中风左瘫右痪口眼防斜偏正头疼夹脑等风及小儿一切惊风
　　五灵脂【二两初一日用姜汁压至初五日调井花水去粗滓入药】干蝎【一分如制蚕度】大川乌【二两去皮研为细末入药】草乌【三分同川乌制度】没药【半两用井花水磨膏入药】天南星【一分用姜汁压一宿晒干碾罗为末】白僵蚕【二分洗过碾末】硃砂【三分飞过半入药半作衣】麝香【半分用法酒发一宿碾细入药】木香【半两碾末入药】轻粉【一分】滴乳香【半两用井水磨为膏入药】
　　右众药末和匀合时须用端午日或腊日以腊水煮面糊搜和捣千下圆如豆大丸每服一圆及生姜一片薄荷一叶食后茶汤嚼下或酒亦得
　　香附汤【出卫生家寳】　治卒暴中风涎潮目瞑口面歪斜偏风瘫痪精神昏愦便利不禁数服立效
　　大附子【一个重八钱生去皮尖】木香【半两纸裹煨熟】甘草【一分炙】
　　右剉细碎分二服每服用水二大盏生姜二十片煎至七分去渣空心温服大凡中风首用此药通关顺气多服取汗自可永瘥
　　四神汤【出卫生家寳】　治卒中风牙关急不省人事极妙附子【一两去皮尖生用】木香【一两】五灵脂【二钱半】真麝香【一钱】
　　右剉碎每服二大钱水二盏生姜二十片煎至七分去滓放温斡开口灌一服定醒如未再服开口略能言即不须服徐与粟粥
　　蛇黄散【出危氏方】　治暗风忽然仆地不知人事良久方醒
　　蛇黄【不以多少米醋烧淬七次】
　　右为末每服二钱温酒下数服便愈年深者亦効
　　通关散【出危氏方】　治卒暴中风昏塞不醒牙关急药不得下咽喉
　　细辛　薄荷叶　牙皂【去子】雄黄【各一钱】
　　右为末每用少许铜管吹入鼻中候喷嚏然后进药或用白梅擦牙更以菖蒲末着舌下牙关即开仓卒可用之
　　治卒风毒肿气急痛【出本草】
　　以栁白皮一斤剉以酒煑令热帛裹熨肿上冷再煑易之甚妙也
　　开关散【一名破関散出本草】　治急中风目瞑牙噤无门下药者用天南星捣为末白龙脑二件各等分研自五月五日午时合患者只用一钱至半钱以中指防末揩齿三二十指在牙左右其口自开灌得下药
　　治卒中风不语舌根强硬【出本草】
　　陈醤五合三年者妙人乳汁五合二件相和研以生布绞取汁不计时候少少与服良久当语
　　附香饮【一名附香散】　治一切卒风偏痹经络不通手足缓弱臂膝酸疼凡风证始作脉息不洪数者先宜服此药及治风气流注手足十指浮痛麻木
　　附子【生四钱】木香【二钱】
　　右防咀分两服每服用水一盏半姜十片煎取微温服虚人可用
　　星香饮【出肘后方】　治证如前一方治中风有热气实者服之
　　南星【八钱】木香【二钱】
　　右剉分二服每用水盏半姜十片煎至六分温服气盛人用此一方治中风痰盛服热药不得者名星香汤
　　星风汤　治卒中风倒地牙眼开者
　　用皂角槌碎泡汤分八碗令浓入透明白矾末二钱挑牙关开灌之以鵞毛扫药上舌痰出即愈
　　治痰涎卒中不语
　　同□【二两性平微毒】麝香【一分性温未辛】
　　右同□洗浄于乳鉢内研细以水化去石澄清将铜碌粉慢火熬令干取辰日辰时于辰位上修合再研细入麝香同研以糯米和丸如弹子大隂干如卒中者每丸作二服用薄荷酒研下摊缓一切风用硃砂酒化下喉吐涎出沫青碧色泻下恶物瘥治卒中风生姜【八两味辛性微温】附子【四两生用味辛性大热有大毒】
　　右二味细切以水五升煑取二升分为二服忌猪冷水

　　普济方卷九十一
　　钦定四库全书
　　普济方卷九十二　　　明　周王朱橚　撰诸风门
　　中风失音不语【附论】
　　夫喉咙者气之所出上下也防厌者音声之门户其气宣通则声音无所阻碍若风邪抟于防厌则气道不宣故令人失音入脏则不能语矣千金方云风寒之气客于中滞而不能发故瘖不能言及喉痹失音皆风邪所为也入脏皆能杀人故附之于治风方之末凡尸厥一厥而死脉动如故此阳脉下坠隂脉上争气闭故也针百防入三分补之炙熨两脇下又灶突墨弹丸大浆水和服之又针足中指头去甲如韭叶又刺足大指甲下内侧去甲三分
　　方
　　羚羊角汤【出圣济总録】　治中风失音手足不遂
　　羚羊角【镑】芎防　细辛【去苖叶】木香　防风【去义】麻黄【去节】独活【去芦头】当归【酒浸切焙】附子【去皮脐炮裂】桂【去粗皮】天麻【各一两】
　　右剉如麻豆每服三钱匕水一盏煎至七分去滓温服不拘时一方加羌活用酒煎服名天麻散
　　姜附汤【出圣防方】　治中风失音不语气厥无脉手足拘挛干姜【炮】附子【炮制去皮脐】甘草【炙】桂心【去粗皮】当归【酒浸焙】白术　细辛【去芦叶各一两】麦门冬【去心焙二両】杏仁【去皮尖双仁炒研一両】
　　右剉如麻豆每服三钱匕水一盏煎至七分去滓温服加独活无杏仁名附子散
　　大续命汤【出千金方】　治肝属风卒然瘖痖及五臓偏枯贼风
　　黄栢【八両】桂心　干姜　芎防【各二両】黄芩　当归【各一両】石膏【四両】杏仁【三十枚】荆沥【一升】
　　右防咀以水一斗先煮麻黄两沸掠去沫下诸药煮取四升去滓又下荆沥煮数沸分四服能言未瘥后服小续命汤旧无荆沥今増之其效如神一方有甘草
　　又方【出千金方】　治大风经藏奄忽不能言四肢重曵皮肉痛痒不知
　　独活　麻黄【各二両】芎防　防风　当归　葛根生姜　桂心　茯苓　附子　细辛　甘草【各一両】
　　右咀以水一斗二升煮取四升分五服老小半之若初得病便自大汗者减麻黄不汗者依方上气者加茱萸二两厚朴一两干呕者倍加附子一两啘者加橘皮二两若胸中吸吸少气者加大枣十二枚心下惊悸者加茯苓一两热者可除生姜加葛根初得风未湏加减便且作三剂停四五日以后更视病虗实平论之行针依宂炙之
　　又方【出千金方】　治与前大续命汤同宜产妇及老小等并可
　　麻黄　芎防【各三両】干姜　石膏　人参　当归桂心　甘草【各三両】杏仁【四十枚】
　　右咀水一斗煮取三升分三服外台名续命汤
　　治风冷失音咽喉不利　凡此中风又有竹沥诸汤甚多此用药虽少而效将治大患此剂不差更应服之【出肘后方】
　　木通　干姜　茯苓【各一両】防风　桂心　石膏【各二両】麻黄【一両半】白术【半两】杏仁【三十枚】附子【一両】
　　右为细末炼蜜和丸如豆大毎服七丸渐増加之
　　羌活人参汤　治中风失音不语
　　羌活【去芦头二両半】人参【二両】附子【炮制去皮脐一枚】桂心【去粗皮】独活【去芦头三分】菖蒲【切半両】甘草【炙二両】
　　右剉如麻豆毎服五钱匕水一盏入荆沥竹沥地黄汁共半盏同煎至一盏去滓温空心日后午夜卧各一服
　　治中风筋脉拘急腰背强直失音不语【出圣惠方】
　　黒铅霜【半両】水银【半两与铅同结炒子细研】天南星【半两炮制】白附子【半两炮制】犀角屑【半两】硃砂【半两细研】牛黄【一分研】
　　右为末入研了药更研令匀用软饭和丸如菉豆大每服不拘时以消梨汁下五丸
　　四逆汤　治卒中风不能言厥逆无脉手足拘急者山茱萸　细辛　干姜　甘草【炙三两】麦门冬【一升去心】
　　右防咀水七升煮取二升分为四服忌海藻菘菜生葱菜
　　治若卒中冷声嘶哑者
　　甘草【一两】桂心【二两】五味子【二两】杏仁【三十枚】生姜【八两】
　　右防咀水七升煮取二升为服饮之
　　地黄汤　治中风失音不语神効【一名生地黄汁饮子】
　　生地黄【汁】淡竹沥【各半两】独活【去芦头一两】附子【炮制去皮脐半两】
　　右将二味剉如麻豆毎服三钱以水一盏入竹沥地黄汁少许同煎一盏温服空心日午夜卧各一服
　　竹沥汤　治中风失音不语昏沉不识人
　　竹沥　荆沥　梨汁【各二两】陈酱汁【半合】
　　右相和煎一两沸滤一遍令温细灌入口中口噤斡开灌之
　　生附子白术汤　治中风湿昏闷恍惚胀满身重手足缓纵漐漐自汗失音不语便利不禁
　　附子【去皮脐】干姜【各半两】白术【一两】甘草【一分炙】
　　右为散毎服四钱水一盏半煎七分去滓食前服
　　栢子仁酒
　　栢子仁【生研二两】鸡粪白【炒二两】桂心【去粗皮】生姜【不去皮切一两】
　　右麄捣筛共炒令焦色乘热投酒六升冷去滓每服七分一盏空心日午夜卧服一方有黒豆无生姜
　　独活散　治中风失音不语四肢强直
　　独活　防风【去芦头】秦艽【去芦用】荆芥穗　白术　葛根【剉】附子【炮制去皮脐各一两】桂心　甘草【防炙赤剉各半两】
　　右为散每服四钱水一中盏姜半分煎至六分去滓不拘时温服
　　羌活汤　治中风失音不语
　　羌活【去芦头一两半】甘草【炙半两】人参【半两】附子【炮制去皮脐一枚】荆沥　竹沥　生地黄汁
　　右将前四味剉如麻豆每服五钱分以水一盏入三汁沥共半盏煎至一盏去滓温服日夜三一方加防风二两
　　治卒不得语方　用酒五合和人乳汁中半分为三服芥子膏　治中风卒不得语【方见风走疰疼痛类】
　　竹豆汤　治中风失音不语
　　青竹叶【碎如筭子四十九茎】乌豆【二升】
　　右以水八升相合和煮令豆烂去滓煎取一升毎服二合灌之或口噤不开者即斡口灌
　　紫桂散　治中风失音不语【方见急风类】
　　大豆煎方　治中风失音不语
　　大豆【小者二升洗浄】生姜汁【一合】
　　右先用水五升煮豆至二升绞去豆入姜汁慢火煎如稀膏空心食后夜卧时各用一细细含咽甚者用竹沥二合调服
　　菖蒲饮　治中风失音立效
　　菖蒲【石上者一分】桂心【去粗皮一两】
　　右麄捣筛每服二钱水一盏煎至七分去滓温服不拘时
　　治风冷失声咽喉不利
　　用烧马勒衔铁令赤内一升苦酒中破一鸡子合和饮之
　　治卒失音　浓煮大豆汁如膏少少含咽津服无豆用豉煮汁饮之亦可
</div>
    <div class="pagination">
<a href="普济方四库_page332.html">上一页</a><span>...</span><a href="普济方四库_page328.html">328</a><a href="普济方四库_page329.html">329</a><a href="普济方四库_page330.html">330</a><a href="普济方四库_page331.html">331</a><a href="普济方四库_page332.html">332</a><span class="current-page">333</span><a href="普济方四库_page334.html">334</a><a href="普济方四库_page335.html">335</a><a href="普济方四库_page336.html">336</a><a href="普济方四库_page337.html">337</a><a href="普济方四库_page338.html">338</a><span>...</span><a href="普济方四库_page334.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
