<!DOCTYPE html>
<html>
<head>
    <meta charset="UTF-8">
    <title>圣济总录 - 第 164 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 164 页/共 447 页</h1>
    <div class="content">　　治大肠虚滑。冷痢日夜不止。火轮散方附子（炮裂去皮脐一两） 肉豆蔻（去壳半两） 干姜炮（一分）上三味，捣罗为散，每服一钱匕，陈粟米饮调下，空心食前服。

　　治脾胃虚冷。下痢滑泄，不思饮食。治一切冷气，诃黎勒汤方诃黎勒（炮去核） 浓朴（去粗皮姜汁炙） 甘草（炙锉） 白术 草豆蔻（去皮） 陈橘皮（汤浸去白焙上六味。粗捣筛，每服三钱匕。水一盏。入生姜三片。枣二枚劈破。同煎至七分。去滓食前温服。

　　治脾脏冷滑不止。腹痛 刺。和阴气，进饮食，乌头汤方乌头（生去皮脐四两切作片子） 益智（去皮三两） 干姜（生） 青橘皮（汤浸去白焙各二两） 香上五味。锉如麻豆，每服二钱匕，水一盏。入盐少许，煎至六分，去滓温服，如小肠气攻刺，急煎一两服、热服。

　　治冷痢久不差。干姜丸方干姜（炮） 附子（生去皮脐） 赤石脂 黄连（去须各一两）上四味。捣罗为末。面糊和丸，如梧桐子大。米饮下二十丸。加至三十丸。日三服。

　　治冷痢不消化。食已腹中胀痛气满，地榆丸方地榆（六两） 赤石脂 龙骨（各一两三分） 浓朴（去粗皮生姜汁炙） 乌梅肉（炒）干姜（炮各一两半） 黄连（去须二两半） 白术 当归（切焙） 艾叶（炒各一两一分） 甘草（炙锉一两）上一十一味。捣罗为末，炼蜜和丸，如梧桐子大，每服三十丸。米饮下。空心食前日二服。

　　治冷痢久不瘥。脐腹 痛，时下白脓。食物不消。茱萸人参丸方吴茱萸（炒） 人参 芎 桔梗（炒） 枳实（炒） 甘草（炙锉各一两） 干姜（炮）陈曲（炒各四两）上九味。捣罗为末，炼蜜和丸，如梧桐子大，每服三十丸。米饮下，空心食前。

　　治冷痢下脓血。脐腹 痛胀满，食不消化。吴茱萸丸方吴茱萸（汤洗焙干炒） 干姜（炮各一两半） 赤石脂 陈曲（炒各二两） 浓朴（去粗皮生姜汁炙）上六味。捣罗为末。炼蜜和丸，梧桐子大，每服三十丸，米饮下，空心食前日二服。

　　治冷痢，腹痛不止。黄连散方黄连（去须炒） 浓朴（去粗皮） 生姜（汁炙各一两） 干姜（炮） 木香（一半生一半炒） 甘草（炙锉） 阿胶（炙燥） 陈曲（炒各三分） 诃黎勒皮（一半生一半煨一两）上八味。捣罗为散，每服二钱匕，米饮调下。

　　治远年冷痢，食物不化。或青或黄。四肢沉重，起即目眩。两足逆冷，时苦转筋。赤石脂丸方赤石脂 艾叶（炒各一两） 干姜（炮三两） 蜀椒（去目并闭口者炒出汗三百粒） 乌梅肉（炒五两上五味。捣罗为末，炼蜜和丸。梧桐子大，每服二十丸，米饮下。空心食前日三服。

　　治冷痢。四白散方龙骨 白石脂 胡粉（熬令黄） 白矾（烧成灰各半两）上四味。捣研为散，每服二钱匕，米饮调下。

　　卷第七十五

　　热痢

　　论曰凡痢色黄色赤，并热也。甚则下血汁，此由肠胃虚弱，邪热之气，乘虚入客于肠间，故其证下痢黄赤，或血杂下。腹间热痛，小便赤涩。身热烦渴。故谓之热痢。

　　治热痢不止。生地黄汤方生地黄（半两） 甘草（炙一分） 地榆（三分）上三味。 咀如麻豆大，水二盏。煎至一盏，去滓分温二服。空心日晚再服。

　　治热毒痢。注下赤黄，苦参丸方苦参 陈橘皮（汤浸去白焙） 独活（去芦头） 阿胶（生用） 蓝青 黄连去须 鬼臼黄柏（去粗上九味等分。除阿胶外为末，以水煮阿胶和，并手丸如梧桐子大，每服十丸。米饮下，日三服，治卒下痢大良。

　　治诸热痢不差。乌梅丸方乌梅肉（炒） 黄连（去须各四两）上二味。捣罗为末。炼蜜和丸。如梧桐子大，每服二十丸。米饮下。日二夜一服。

　　治热痢无度。黄连散方黄连（去须一两） 鸡子（二枚）上二味。捣罗黄连为散，取鸡子白和药为饼子。烧令黑。再捣罗为细散，每服三钱匕，空心粥饮调下，日晚再服。

　　治一切热痢，黄连丸方黄连（去须二两半） 羚羊角（镑） 黄柏（去粗皮各一两半） 赤茯苓（去黑皮半两）上四味。捣罗为末。炼蜜为丸，如梧桐子大，每服二十丸。姜蜜汤下，暑月下痢。用之尤验。

　　治挟热痢，多下赤脓，黄连散方黄连（去须） 灶突中黑尘（各一两）上二味。捣罗为细末，每服二钱匕，温酒调空心服日再。

　　治夏月暴下热痢。甘草汤方甘草（炙锉半两） 生姜（切一分） 生蜜（一合）上三味，用浆水五协议煎至四合，去滓空心温分二服。

　　治热痢腹内 痛，日夜百行。气欲绝黄连汤方黄连（去须一升） 附子（炮裂去皮脐一两） 龙骨 白术（各二两） 阿胶（炙燥） 干姜（炮） 当归（焙）上八味， 咀如麻豆大，每服五钱匕，水一盏半，煎至八分，去滓温服。

　　治热痢、蒲根汤方蒲根（锉二两） 粟米（淘二合）上二味。以水三盏。煎取一盏半去滓。分温二服。空心日午再服。

　　卷第七十五

　　赤痢

　　论曰热痢之甚者，为赤痢，本由肠虚为风邪所伤，又挟邪热。血得热而妄行。乘虚必凑。

　　渗入肠中。与痢相杂，其色纯赤。名为赤痢，若肠虚不复。则为久赤痢。变成呕哕疳 之候矣。

　　治痢下黄赤水，或黄赤脓。四肢烦皮肤冷者，黄柏丸方黄柏（去粗皮一两） 黄连（去须炒二两） 熟艾（半两） 黄芩（去黑心一两一分）上四味，捣罗为末。用白蜜三两炼熟，入蜡一两熔化，入前药末和捣，丸如梧桐子大。

　　每服三十丸。空心米饮下。日晚再服。

　　治诸热毒痢下黄汁。及如赤烂豆汁。如赤带状，又如鱼脑壮热。牡蛎汤方牡蛎（ 过研） 白头翁（焙） 当归（切焙） 犀角（镑） 艾叶（炒） 甘草（炙锉） 桑寄（生锉各半两） 黄柏（去粗皮蜜炙柏） 黄连（去须炒） 黄芩（去黑心） 升麻酸石榴皮（炙各三分）上一十二味。粗捣筛，每服五钱匕，水一盏半，煎至一盏，去滓空心温服，日午再服。

　　治赤痢腹痛，四肢羸困，伏龙肝丸方伏龙肝 艾叶（炒） 木香 地榆 阿胶（炙令燥） 当归（切炒） 黄连（去须炒） 赤芍药 黄芩（去上九味。捣罗为末。炼蜜丸如梧桐子大。每服三十丸，温粥饮下不拘时。

　　治暴赤痢如鹅鸭肝。其痛不可忍。黄连汤方黄连（去须炒） 黄芩（去黑心各二两）上二味。粗捣筛，每服三钱匕，水一盏，煎至七分，去滓热服。不拘时。

　　治赤痢腹内疼痛，无食子丸方无食子 地榆（各半两） 黄连（去须炒一两半） 黄柏（去粗皮蜜炙二两） 酸石榴皮（一两）上五味。捣罗为末，醋煮面糊，丸如梧桐子大，每服十五丸。食前温米饮下。

　　治赤痢及赤白等痢。茯苓丸方赤茯苓（去粗皮） 当归 黄连（去须炒） 黄柏（去粗皮各一两）上四味。捣罗为末。炼蜜丸如梧桐子大，每服二十丸。空心米饮下。赤白痢。加阿胶末一两治热痢，香连丸方木香 黄连（去须炒） 甘草（炙锉） 肉豆蔻（去壳）上四味。等分，捣罗为末，沙糖和丸。如梧桐子大，每服十五丸，空心米饮下。更以意加减。

　　治诸痢久不瘥。黄连丸方黄连（去须炒一两） 乌梅肉（炒干一两半） 烂发（灰汁洗净烧灰三两）上三味。捣罗为末。用蜜二两半。炼熟入蜡一两， 醋二合。羊脂一两，煎令蜡化。入前药末。于铜器中，重汤熬令可丸。即丸如梧桐子大。每服三十丸。空心米饮下。日再。

　　治一切痢，二黄丸方黄柏（去粗皮一两） 黄连去（须炒一两半） 羚羊角（镑） 赤茯苓（去黑心各半两）上四味。捣罗为末，炼蜜丸如梧桐子大。每服三十丸。空心米饮下、日再。姜汤亦得。

　　治赤痢兼大肠下血，黄连散方黄连（去须炒） 黄柏（去粗皮蜜炙） 浓朴（去粗皮生姜汁炙） 木香（各一两）上四味。捣罗为散，每服三钱匕，空心粥饮调下。日午再服。

　　治一切痢疾，地榆汤方地榆 樗皮（去粗皮炙） 黄连（去须炒各一两） 当归（切炒） 陈橘皮（汤浸去白炒） 枳壳（去瓤麸炒） 桂（去粗皮） 桔梗（炒各三分） 大腹皮（一两半） 甘草（炙锉半两）上一十味。粗捣筛，每服五钱匕。水一盏半，生姜五斤，煎至一盏。去滓空心温服。

　　治赤痢不止。枳壳散方枳壳 胡桃（各七枚） 皂荚（不 者一挺）上三味。就新瓦上，以草火烧令烟尽，取研极细，分为八服，每临卧及二更五更时，各一服。荆芥茶调下。

　　治赤痢腹痛。紫参散方紫参（三分） 肉豆蔻（去壳一两） 乌贼鱼骨（去甲二两）上三味为细散，每服一钱匕，食前温米饮调下治因冷冻饮料食，变成赤痢。黄连汤方黄连（去须一两） 桂（去粗皮一两） 白芷（一两半） 赤石脂（一两半） 肉豆蔻（一枚煨火壳） 地榆（一两） 诃黎勒（皮煨一两半） 黄芩（去黑心半两） 附子（炮裂去皮脐一两半） 当归（焙一两） 黄 （一上一十二味。锉如麻豆，每服五钱匕，水一盏半，入生姜五斤，煎至一盏。去滓空腹温服、日三。

　　治赤痢腹痛，或下纯血。六神汤方黄连（去须炒） 车前子（各二两） 地榆 山桅子仁 甘草炙（锉各半两） 陈橘皮（汤浸去白焙一上六味。粗捣筛，每服五钱匕，以浆水一盏半。煎至八分，去滓空心服。

　　卷第七十六

　　血痢

　　论曰邪热客于血脉之中，肠胃虚弱。血随热行，流渗肠间。因便血下。故名血痢。其脉见虚小者生，身热疾数者难治。

　　治痢下鲜血。茜根汤方茜根 黄连（去须） 地榆（各一两） 山栀子仁（十四枚） 犀角屑（一分）上五味。粗捣筛，每服五钱匕，入薤白香豉各少许。以水一盏半。煎至六分。去滓不拘时温服、日再。

　　治血痢腹痛，芍药汤方赤芍药 黄柏（去粗皮炙） 地榆（各一两）上三味。粗捣筛，每服五钱匕，以浆水一盏，煎至七分，去滓不拘时温服。

　　治血痢不止。地榆汤方地榆（二两） 甘草（炙锉半两）上二味。粗捣筛。每服五钱匕。以水一盏。煎取七分。去滓温服。日二夜一。

　　治血痢昼夜不止。黄柏汤方黄柏去（粗皮炙） 黄连（去须各二两） 木香（一两）上三味。粗捣筛，每服五钱匕，以水一盏。煎至七分，去滓食前温服。日三。

　　治血痢茜根散方茜根 贯众 槐花（陈者） 椿根（锉） 甘草（炙锉）上五味等分。捣罗为散。每服一钱匕，米饮调下，食前日再服。

　　治一切血痢腹痛。人参散方人参（三分） 肉豆蔻（去壳炮） 乌贼鱼骨（去甲各二两）上三味。捣为罗散。每服一钱匕。温米饮调下。食前。

　　治热血痢不止。日夜频滑。地榆散方地榆（半两） 酸石榴皮（三分） 黄芩（去黑心半两） 枳壳（去瓤麸炒三分） 赤石脂（半两） 甘草（一上六味。捣罗为散。每服二钱匕。以米饮调下。食前。

</div>
    <div class="pagination">
<a href="圣济总录_page163.html">上一页</a><span>...</span><a href="圣济总录_page159.html">159</a><a href="圣济总录_page160.html">160</a><a href="圣济总录_page161.html">161</a><a href="圣济总录_page162.html">162</a><a href="圣济总录_page163.html">163</a><span class="current-page">164</span><a href="圣济总录_page165.html">165</a><a href="圣济总录_page166.html">166</a><a href="圣济总录_page167.html">167</a><a href="圣济总录_page168.html">168</a><a href="圣济总录_page169.html">169</a><span>...</span><a href="圣济总录_page165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
