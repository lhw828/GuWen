<!DOCTYPE html>
<html>
<head>
    <meta charset="UTF-8">
    <title>经验丹方汇编 - 第 1 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经验丹方汇编 - 第 1 页/共 23 页</h1>
    <div class="content">

　　经验丹方汇编 钱峻

　　原序

　　先考亭立公一生乐善，不幸中年弃世，垂没嘱峻曰：“吾家世代种德，汝当善承先志。”峻泣而志之不敢忘尔。时终天悲痛，急患失血，几危！逾年稍愈，母氏许谕峻曰：“汝犯此症，功名之念已矣。吾见汝自幼好辑方书，不如留意岐黄，一可以养生，一可以济世，庶不负先人好善之嘱也。”峻遂矢志医业，所夕不怠。一闻灵验奇方，必重礼购求；或遇急病即对症试之。其有效者，辑选择焉。如是十有余年，积集约八百余方。癸未春，旧患复发，迄今三载，病势日增。峻已自料不起矣，将欲为善后计，而藐兹孤儿，襁褓未离，尝闻积德可以贻后而善。书中惟舍药施方，最为切要。幸得友人徐芸兄，素存与善之心，去后刊刻《阴注证》、《并微今铎》二书行世，而举业之余亦尝旁及小道，爰同心遍采神方，汇集成编，今夏方得脱稿。而峻旧患大作，命在须臾，但是编积十年之辛勤，志欲公世，岂可不终厥事。因促梓人速竣其工，兼托世伯沈子翁暨世兄遂公，代为广施劝布，流传海内，峻在九泉，亦可借以瞑目也。

　　康熙丁亥夏月吴兴钱峻青抡自序

　　附刊丹方补遗序

　　余闻之：古人君子，出则为良相，处则为良医。又曰：“一介之士，苟存心于利物，于人必有所济。”嗟乎！良相其难矣，良医岂易？易哉！夫羲农肇技于黄轩、扁卢；精能于白发、膏肓、督任之中，神其术而为良者，青年朱李由此选也。余不敏，少所指授，弗能为良医。窃意济人利物之事，随可行。居当与四方君子咨诹药石，又尝周历吴越诸邦所在，延访古先名手，医方若干，汇为一册。试之辄效，用之通神，私窃自喜，藉此可以利物济人矣。

　　比年秋，谋付梓人，流之于世。适新安俞君晓园重刻《经验丹方类编》。余既重乐此书之大有利济于人物也。余正重乐此书之适相浃恰于鄙里也。爰拣生平编集奇方一册，附刊于后。

　　夫故未敢妄附于为良之列，亦用自托于一介存心之意云尔。

　　乾隆十七年壬申秋九日金溪周郎鹤仙氏谨书于金陵光霁书室

　　自序

　　余幼承庭训，无时不以“与人为善”四字，冰兢于夙夜间。然尝恐浅见寡闻，不足以付广济之怀。而医之为道，少小善病，每经历吴越，辄访高人异士，讲明而切究之。故尝宣于口，笔于书，采于方，选于药，幸得此身完然无恙，迄今年五十而精神气力百倍。从前，盖其所经验者，固已多矣。顾余尝谓人：生而无济于人者，君子谓之虚生。苟徒自为调摄，而秘藏不以告人，则黄帝岐伯之术，何以流传至今？而卢公扁鹊何以有不自医之说哉？故尝与大兄尔介，仲兄彦方，精选药料，秘制丸散，若寸金丹、催生丸及太乙灵膏，普施广送，毫不取其直，此固远近咸知者。然犹以为传药不如传方，盖传药则吾一家能辨，而传方则人人可辨也。乃网罗旧闻，摭拾新编，几费采择，而后付诸剞劂，将以布诸海内，俾远乡僻壤之家，咸得一目了然。思所以预防而疗治之，以无负余意。其有未曾经验者，概不录。书既成，仍颜之曰：《丹方类编》。盖吴门钱青抡先生旧有此书，沈子怀玉曾为重梓，而徐士 与慕琛、吴尚采诸公皆有序。余征求原本不可得，倩友抄录一通。今踵刻多方，另为开雕，而仍用其名者，不敢忘其所自也。且亦遂余凛遵庭训，与人为善之素志也。故序数言于简端，以告当世之阅是编者。

　　乾隆十有七年岁次壬中秋月新安俞焕晓园氏书

　　凡例

　　一、古今方书不下数百种，而或效或不效，未堪尽攸。兹只取其经验之最神者汇集一编。

　　因颜之曰：《丹方汇编》。

　　二、子自幼酷好单方，凡有见闻必勤笔注册表；或业医之所珍秘者，亦不吝重物以购得之。

　　搜索十载约有八百余方，屡试辄效。今春发愿公世因遍采方书，熟知向所。秘录者皆系古名医之所制，故每方下明载之，欲人知所自由也。

　　三、诸症单方奇效者甚多，然太冗繁，恐反令人一时难择，故每症只选十中之一，以备急需四、诸方或得效于实而不宜于虚者，或获济于寒而不利于热者，俱不妄载以误人。即有立见五、方药若利害太甚者，不敢乱载。是编所登皆已所验过，幸勿畏惧加减以致无效。

　　六、凡草药人所难识者俱不加载；凡膏药、丸、丹疗疾固甚神异，然必先预备，一时不能救急，载亦无益。倘有发愿施济者，至舍抄录无吝。

　　七、予不善摄生，久患咯血，经验神方难尝修合。施济而是编之，校谬订讹，精力难胜。

　　悉托友人徐芸兄代为斧削，其苦心亦与予同偶也。今予旧患又作，精力益加衰疲，幸是书之得告成者，实赖徐友之力居多。

　　八、女科症候不一，而调经保产，最为紧要；而慈幼亦莫先于保婴。

　　九、予每加意于斯，故先付剞劂，但尚未遍行，故又附列于后。

　　十、是编所载丹方无不神验，只要专信服之，自必见功。久病久服，其病自愈；慎毋速期其十一、古今奇方不一，而一人搜罗有限，未经见闻者谅罄竹难书。同人果有累试历验之方，幸祈抄录见示，嗣容补入是编。

　　十二、是书务期广远流通，四方君子发心印施多部，福有攸归。若能翻刻尤慰鄙怀。

　　钱峻漫识

　　贸药辨真假

　　（凡药必选原枝，看切方妙；若现成切片者，恐真伪高下难辨）

　　医药贸易，多在市家辨认未精，差错难免。谚云：“卖药者双眸；用药者只眼；服药者盲瞽。”非虚语也。许多欺罔百般巧诈，明者竟叱其非，暗者甘受其侮。本资治病，反致杀人。虽上天责报于冥冥，然仓卒不能察实，或误归咎于用药者之错，亦常有也。但恻隐皆所固有，市家岂独无情？皆因人畏价昂货真，实有眼不识世药；物贱价廉，反接踵相售，是以伪稀多充，罔顾罪积也。今峻历遭其祸，目击心伤。辨真察类，将亲所试验者，略举数端，考正于后。此诚生死攸关紧要，非比小节寻常。务要考究精详，辨其形色，察尝气味，真伪了明，修制治疗，庶免乖违，宁出高价，毋为自欺。

　　人参 短壮坚实，圆而光润力全。今假者遍行，不可不察。但切开有心，味虽甜，收口略苦，津反凋腻，不如真者生津，其色带呆，余者无二。今人买通卖婆，诈称乡宦带剩；或央亲及亲诈称病后遗多，俱当细察。

　　阿胶 真者明彻如冰，味甜，全不焦苦，世上甚少。竟劝勿服假者，或带绿、或焦苦、或带臭气，皆系牛胶墨煎成，损胃伤脾。更有杂用贱药煎成，或枯燥、或柔 、或味香，有砂黑、漆色、带绿光，俱假。目今时医，动必用阿胶、秋石等药。然后设计，借名亲友珍藏，代淡秋石 轻松入口即烊者真；稍带硬者，必充。小粉石膏忌服，自制。辨正。

　　咸秋石 雪亮者真。

　　紫金锭 店中亦有真者，但内麝香甚贵，少以加入。须尝口中香窜，麝入触鼻者真；香缓者犀角 明亮气香者真。今多牛角做充，不香或带气味可辨。

　　龙骨 纹细、五色、舐竟粘舌者佳。青黑勿用。

　　胆星 必牛臊气晕，苦异常，黄黑明亮，坚 者真。今多用猪胆假造误人，或枯干、或黑软，KT 不明润，可辨。

　　牛黄 要嫩黄、轻虚、重叠可揭，气息微香，摩指甲竟透者真。

　　龟胶 或黄色带臭气者假。

　　麝香 味辛，手指捻去松者真； 如丸者假。原个要皮薄、带黄毛少、饱满而软真；皮黑浓、硬毛多、味淡者假。

　　冰片 如梅花细瓣轻洁微白，气甚熏人者真；若质重如砂细碎者假。其片要浓薄不等；若做成光圆者假。

　　熊胆 伪者甚多。但取一粟米大滴入水中若线不散者真。或以米粒大点水中，运转如飞者良，缓者假也。

　　虎胫骨 黄白可服。稍带黑色乃药伤，大毒。忌服。要长、带扁者真；若带圆，脊驼缺陷不平如三角样者假。

　　羚羊角 须看角弯中尖细，有挂痕者真；或耳边听之集集有声者良。其疏漫无痕，枯老者假也。

　　鹿茸 要如琥珀色，三、四、五寸长，肉饱满者力全；太长或枯黑无用，恐是麋茸；太细短又嫩，恐是毛茸。

　　滴乳石 必要如雪冬淋糖，长五、六寸，明亮中空，色白者真；若乳突出而不如淋糖长者假。

　　翠胆矾 成块如鸡卵大、颜色青碧如琉璃、击碎纵横解皆成叠方真。今市多以青矾用醋揉，假充宜辨。

　　云母 要白泽、作片成层可折、通透轻浮者真。

　　阳起石 要明亮如鹭鸶毛者真。

　　琥珀 要如血色熟透，于布下拭吸得芥子者真。

　　朱砂 有以雄黄充入，宜细看。

</div>
    <div class="pagination">
<span class="current-page">1</span><a href="经验丹方汇编_page2.html">2</a><a href="经验丹方汇编_page3.html">3</a><a href="经验丹方汇编_page4.html">4</a><a href="经验丹方汇编_page5.html">5</a><a href="经验丹方汇编_page6.html">6</a><span>...</span><a href="经验丹方汇编_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
