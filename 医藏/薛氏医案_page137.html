<!DOCTYPE html>
<html>
<head>
    <meta charset="UTF-8">
    <title>薛氏医案 - 第 137 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 137 页/共 200 页</h1>
    <div class="content">　　右每服一钱水煎
　　牛黄丸　治肝受惊遂致患目
　　牛黄　白附子　肉桂　全蝎　芎防　石膏【各二钱半】白芷　藿香【各半两】辰砂　麝香【各少许】
　　右各另为末炼蜜丸桐子大每服三丸临卧薄荷汤化下乳母亦忌热物之类
　　世传方地黄丸　治肾虚目睛多白
　　鹿茸【半两】泽泻　茯苓　山茱萸　熟地黄　牡丹皮　牛膝【各一两】
　　右为末蜜丸桐子大每服二十丸盐汤下
　　罗氏煑肝丸　治疳眼翳瘼羞明大人雀目甚效
　　夜明砂　青蛤粉　谷精草【各一两】
　　右为末每服二钱以猪肝批开摊药在内麻纒定米泔水半碗煑肝熟取出汤倾椀内薰眼汤温分肝三服嚼吃就用肝汤下一日二服
　　龙胆饮子　治疳眼流脓生翳此湿热为病
　　青蛤粉【半两】炒黄芩【二钱】羌活　草龙胆【各二钱】蛇蜕【五分】麻黄【二钱五分】谷精草【五分】
　　右为末每服二钱茶清调下
　　东垣人参补胃汤　治劳役饮食不节内障眼痛神效黄茋根　人参【各一两】炙甘草【八钱】蔓荆子【一钱】白芍药【炒】黄栢【各三钱酒拌炒四次】
　　右每服二三钱水煎稍热服临卧三五服
　　千金治雀盲
　　地肤子【五两】决明子【一升】
　　右为末以米饮和丸每服二三十丸
　　世传治雀目
　　苍术【四两米泔浸切片四两焙】
　　右为末猪肝二两批开掺药在内用麻击定粟米一合水一碗砂锅内煑熟薰眼温临卧每服三钱大效
　　圣【阙】治雀目不计时月用苍术一两为末每服一钱本事治小儿赤热肿眼
　　大黄　白矾【各等分】
　　右为末冷水调作饼子贴眼立效
　　东垣广大重明汤　治两脸或两眦赤烂热肿痛疼及眼胞痒极防之至破烂赤肿眼楞生疮痂目多眵泪隠澁难开
　　草龙胆　防风　生甘草根　细辛苗叶【各一钱】
　　右水一碗半煎龙胆至七分入余药再煎至半碗热洗日五七次洗毕合眼湏臾瘥
　　东垣助阳和血补气汤　治发后热壅白睛红多眵泪隠澁此过服凉药而真气不能通九窍也
　　防风【七分】黄茋【一钱】蔓荆子【二分】白芷【二分】升麻【七分】甘草【炙】当归身【酒洗】柴胡【各五分】
　　洁古治眼赤暴发肿
　　防风　羌活　黄芩【炒】黄连【炒各等分】
　　右每服一钱水煎服如大便秘加大黄二分痛甚加川归地黄各二分烦躁不得卧加栀子仁三分
　　保命防眼药　除昏退翳截赤定痛
　　当归　黄连【各二钱】防风【一钱五分】细辛【五分】甘草【一钱】
　　右水一大碗文武火熬滴水中不散为度入熟蜜少许防用
　　千金补肝散　治目失明
　　青羊肝【一具去膜薄切以新瓦炙干】决明子　蓼香【合熬令香】
　　右为末每服方寸匕日二服久而有验
　　本事治太阳寒水陷翳膜遮睛
　　白蒺蔾　防风【各一两】羌活【一两半】甘菊【三两】
　　右为末每服二钱入盐少许百沸汤防服
　　保命羚羊角散　治氷翳久不去
　　羚羊角　升麻　细辛【各等分】甘草【减半】
　　右为末一半蜜丸桐子大每服五七十丸一半泔水煎吞送丸子焮发陷翳亦羚羊角散之类用之在人消息若隂虚有热者兼服神仙退云丸
　　东垣补阳汤　治阳不胜其隂乃隂盛阳虚则九窍不通今青白翳见于大眦乃足太阳少隂经中鬰遏厥隂肝经之阳气不得上通于目故青翳内阻也当于太阳少隂经中是九泉之下以益肝中阳气冲天上行此乃先补其阳后于足太隂标中泻足厥隂之火下伏于阳中内经曰隂盛阳虚则当先补其阳后泻其隂每日空心服升阳汤临卧服泻隂丸须预期调养体气和平天气晴明服之补其阳使上升通于肝经之末利空窍于目矣
　　羌活　独活　甘草稍　当归身【酒洗焙干】熟地黄人参　黄茋　白术【各一两】泽泻　橘红【各半两】生地黄【炒】白茯苓　知母【炒黄色各三钱】柴胡【二两】肉桂【一钱】防风白芍药【各半两】
　　右每服半两水煎空心服药力行尽方可饮食
　　东垣羌活退翳汤
　　柴胡　甘草　黄茋【各三钱】羌活　黄连　五味子升麻　当归【各二钱】防风【一钱五分】黄芩　黄栢【酒浸】芍药草龙胆【酒洗各五钱】石膏【二钱五分】
　　右分二服水煎入酒少许临卧热服忌言语
　　谦甫五秀重明丸　治眼翳膜遮睛隠澁昏花常服清利头目
　　甘菊花【五百个】木贼【去节五百根】荆芥【五百穂】楮实【五百根】
　　右为末蜜丸桐子大每服五十丸白汤化下
　　冲和养胃汤　治内障初起视觉微昏空中有黑花神水变淡绿色次则视岐覩则成二神水变淡白色久则不覩神水变纯白
　　柴胡【七钱】人参　当归　炙草　干生姜　升麻葛根　白术　羌活【各一两】防风【五钱】黄耆【一两半】白茯苓【三钱】白芍药【六钱】五味子【二钱】
　　右每服二钱水煎
　　滋隂肾气丸　治神水寛大渐散昏如雾露中行渐覩空中有黑花视物二体久则光不收及内障神水澹白色者
　　熟地黄【三两】归尾　牡丹皮　五味子　干山药柴胡【各五钱】茯苓　泽泻【各二钱半】生地【酒炒四两】
　　右为末蜜丸桐子大辰砂为衣每服十丸空心滚汤化下
　　泻热黄连汤　治内障有眵泪眊矂
　　黄芩　生地黄　黄连【并酒洗】柴胡【各一两】升麻【五钱】龙胆草【三钱】
　　右每服一钱水煎午后服
　　柴胡复生汤　治红赤羞明泪多眵少脑嵿沉重睛珠痛应太阳眼无力常欲垂闭久视则酸疼翳陷下者
　　藁本　蔓荆子　川芎　羌活　独活　白芷【各二分半】白芍药【炒】炙草　薄荷　桔梗【各四分】苍术　茯苓　黄芩【各五分炒】　柴胡【六分】五味子【十二粒杵】
　　右每服二钱水煎食后服
　　黄连羊肝丸　治目中赤脉洪甚眵
　　黄连【为末】白羯羊肝【一具】
　　先以羊肝竹刀刮下如糊除去筋膜再擂细入黄连丸桐子大每服十丸茶清化下
　　茯苓燥湿汤　治小儿易饥而渴腹胀生疮目痛生翳不开眵泪如脓俗谓疳毒眼
　　白术　人参　甘草【炒】枳殻【麸炒】茯苓　蔓荆子薄荷【各二分】苍术　前胡　独活【各三分】川芎　羌活【各三分半】柴胡【四分】泽泻【一分半】
　　右每服二钱水煎
　　局方菊睛丸　治脾肾不足眼花昏暗
　　甘菊花【四两】枸杞子　苁蓉【酒浸炒】巴防【去心各一两】
　　右为末蜜丸梧子大每服十丸空心白汤化下
　　抑青丸【方见惊啼】
　　加味逍遥散【方见内钓】
　　大芜荑【方见疳症】
　　九味芦荟丸【方见诸症】
　　异功散【方见内钓】
　　小柴胡汤【方见痉症】
　　柴胡栀子散【方见发热】
　　蟾蜍丸【方见诸疳】
　　耳症
　　耳者心肾之窍肝胆之经也心肾主内症精血不足肝胆主外症风热有余或聋瞆或虚鸣者禀赋虚也或胀痛或脓痒者邪气客也禀赋不足宜用六味地黄丸肝经风热宜用柴胡清肝散若因血燥用栀子清肝散未应佐以六味丸间服九味芦荟丸若因肾肝疳热朝用六味丸夕用芦荟丸若因食积内热用四味肥儿丸若因乳母膏粱积热而致者宜加味清胃散脾经鬰结而致者加味归脾汤肝经怒火而致者加味逍遥散皆令乳母服之兼与其儿少许不可専于治外不惟闭塞耳窍抑亦变生他症延留日久遂成终身之聩矣慎之
　　治验
　　一小儿耳内出脓秽不可近连年不愈口渇足热或靣色微黑余谓肾疳症也用六味地黄丸令母服加味逍遥散而愈后因别服伐肝之药耳症复作寒靣青小便频数此肝火血燥也用柴胡栀子散以清肝六味地黄以滋肾遂痊
　　一小儿耳内出脓久不愈视其母两脸青黄属乳母鬰怒致之也遂朝用加味归脾汤夕用加味逍遥散母子皆愈
　　一小儿十二嵗素虚羸耳出脓水或痒或痛至十四稍加用心即发热倦怠两腿乏力八年矣用补中益气汤及六味地黄丸稍愈毕姻后朝寒暮热形气倦怠两足心热气喘唾痰仍用前二药佐以六君子汤而愈因后不守禁忌恶寒发热头运唾痰余谓肾虚不能摄水而似痰清气不能上升而头运阳气不能防守肌肤而寒热遂用补中益气汤加蔓荆附子一钱四剂不应遂用人参一两附子一钱二剂而应乃用十全大补汤百余剂而痊又因大劳入房喉瘖痰涌两腿不遂用地黄饮子愈仍用十全大补汤而安后又起居失宜朝寒暮热四肢逆冷气短痰盛两寸脉短用十全大补汤加附子一钱数剂而愈乃去附子用人参三钱常服始安
　　一小儿耳中流脓项中结核眼目或劄或赤痛小便或痒或赤涩皆肝胆经风热之症也用四味肥儿丸悉愈
　　一小儿因乳母恚怒兼经行之后多食炙煿儿遂耳内作痛出脓余先用加味小柴胡汤次用加味逍遥散令其母服之子母并愈
　　一小儿耳出秽水属肝肾不足先用九味芦荟丸而痊毕姻后靣黄发热多病又用黄栢知母等药更胸膈痞满饮食少思痰涎上壅又利气化痰加噫气下气余用六君子补中益气二汤干姜木香等味治之寻愈
　　田氏红玉散　治小儿聤耳
　　枯矾　麝香　干胭脂【各等分】
　　右为末研匀先以绵杖子撚脓浄掺入少许
　　汤氏龙黄散　治如前
　　枯矾　龙骨　黄丹【各半两】麝香【一钱】
　　右制法同前
　　愚按前二方可以治腑症之轻者若系肝经风热血燥等症必依前方论内服合宜之药外用此以收脓湿亦无不可若専泥外攻而失内治谬矣
　　六味地黄丸【方见肾脏】
　　柴胡清肝散
</div>
    <div class="pagination">
<a href="薛氏医案_page136.html">上一页</a><span>...</span><a href="薛氏医案_page132.html">132</a><a href="薛氏医案_page133.html">133</a><a href="薛氏医案_page134.html">134</a><a href="薛氏医案_page135.html">135</a><a href="薛氏医案_page136.html">136</a><span class="current-page">137</span><a href="薛氏医案_page138.html">138</a><a href="薛氏医案_page139.html">139</a><a href="薛氏医案_page140.html">140</a><a href="薛氏医案_page141.html">141</a><a href="薛氏医案_page142.html">142</a><span>...</span><a href="薛氏医案_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
