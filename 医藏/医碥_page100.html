<!DOCTYPE html>
<html>
<head>
    <meta charset="UTF-8">
    <title>医碥 - 第 100 页/共 101 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医碥 - 第 100 页/共 101 页</h1>
    <div class="content">　　天南星（一斤） 掘坑深二尺，用炭火五斤，于坑内烧红，取出炭扫净，用酒一升浇之，将南星趁热下坑，内用盆急盖讫，泥壅合，经一宿取出，再焙干为末。琥珀（四两，另研） 朱砂（一两，研，飞，以一半为衣） 上和匀，猪心血三个，生姜汁打面糊，搅令稠粘，将心血和入药末，丸如桐子大，每服五十丸，煎人参汤，空心送下，日三服。

　　卷之七·诸方（下）　诸方门目（下）

　　狂癫痫

　　天门冬（十斤，汤浸二日，去心） 生地黄（肥净者，三十斤） 上二味，安木臼内捣一、二千杵，取其汁，再入温汤更捣，又取其汁，不论几次，直待二药无味方止。以文、武火熬成膏子，盛瓷器内，每服一匙，温酒化下，无时，日进三服。

　　卷之七·诸方（下）　诸方门目（下）

　　狂癫痫

　　丁香 木香 沉香（各半两） 乳香（研） 麝香（另研） 熊胆（各二钱半） 白丁香（三百粒） 轻粉（四钱半） 雄黄（研） 青皮（去白） 黄芩 胡黄连（各半两） 黄连 黑牵牛（炒） 荆三棱（煨） 甘草（炙） 蓬莪术 陈皮（去白） 雷丸 鹤虱（各一两） 大黄（一两半） 赤小豆（三百粒） 巴豆（七粒，去皮心膜油） 上为细末，荞面一两半作糊和匀，每两作十丸，朱砂飞过一两为衣，阴干。每服一丸，用温水浸一宿，去水，再用温水化开，空心服之。小儿量减服。十年病一服即愈，若未愈，三五日再服，重者不过三服。

　　卷之七·诸方（下）　诸方门目（下）

　　狂癫痫

　　牛黄（研） 麝香（各半两，研） 虎睛（一对） 蜣螂（去头足翅） 犀角屑 安息香 独活（去芦） 茯神（去木） 远志（去心） 甘草（炙，各一两） 防风（去芦，一两半） 人参（去芦） 铁粉（研） 朱砂（水飞）

　　龙齿（各二两，研） 上为细末，同研令匀，炼蜜和丸，捣五七百下，丸如梧子大，每服三十丸，荆芥汤下，无时。

　　卷之七·诸方（下）　诸方门目（下）

　　狂癫痫

　　白附子（半两，炮） 半夏（二两，汤洗） 皂角（二两，捶碎用，水半升，揉汁去 ，与白矾一处熬干为度，研） 天南星（姜制） 白矾（生） 乌蛇（酒浸，各一两） 全蝎（炒，二钱） 蜈蚣（半条） 白僵蚕（炒，一两半） 麝香（三字，研） 朱砂（二钱半，水飞） 雄黄（水飞，一钱半） 为细末，生姜汁煮面糊丸，如桐子大，每服三十丸，温生姜汤送下，食后服。

　　卷之七·诸方（下）　诸方门目（下）

　　狂癫痫

　　用羊肝一具 肥牙皂（一斤，去筋皮，水三碗，同羊肝煮干，去肝，将牙皂焙干为末） 半夏（六两，每个切四块） 箭头朱砂（一两五钱，同半夏炒黄色，去朱砂） 南星（生，二两） 黑牵牛（二两，微炒） 共为末，姜汁丸，朱砂为衣，每七十丸，姜汤下。忌鱼、鸡、母猪、牛、羊等肉。

　　卷之七·诸方（下）　诸方门目（下）

　　方后附录

　　大方 有君一臣三佐九之大方。（病势大而邪不一，不可以一二味治者宜之。）有分两大而顿服之大方。（肝、肾及下部病者宜之。肝、肾下部位远，若小剂徐呷，则力微势缓，才到下部即散，故必大剂急啜，乃能及下也。）

　　小方 有君一臣二之小方。（病小无兼证者宜之。）有分两少而徐呷之小方。（心肺及上肺病者宜之。）

　　缓方 有甘以缓之之缓方。（甘草、饴、蜜之属。）有以丸缓之之缓方。（丸之行，比汤、散为迟。）有品味众多之缓方。（品众则递相拘制，不得各骋其性。）有无毒治病之缓方。（无毒则性纯而功缓。）有气味俱薄之缓方。（气味俱薄则力弱，故功缓。）

　　急方 有急病急攻之急方。（如中风卒厥，用通关散之类。）有汤、散荡除之急方。（汤、散之行比丸为速。）有毒药之急方。（毒性上通下泻，以夺病势）。有气味俱浓之急方。（气味俱浓，则力猛行急。）

　　按小而兼缓，病在上部而缓者宜之。大而兼急，病在下部而急者宜之。小而兼急，病在上部而急者宜之。大而兼缓，病在下部而缓者宜之。又病大者宜大，小者宜小，治主宜缓，治客宜急，各有攸当。

　　奇方 有独用一物之奇方。有合奇数一三五七九之奇方。

　　偶方 有二味相配之偶方。有合偶数二四六八十之偶方。有二方相合之偶方。

　　按王太仆云：汗须以偶气乃足以外发，下须以奇乃不至攻伐太过。其意盖以奇为小方，偶为大方。小方治近在脏腑，大方治远在皮毛也。然则奇偶即大小二方耳，而复立此者，盖亦有奇大于偶者，故又立此二方，以见治法之变动不居耳，然不必泥。观仲景桂枝汤汗以五味，大承气汤下以四味，可见矣。

　　复方 王太仆以复方即偶方，谬也。当根据后人二方相合为偶，数方相合为复之说。又张子和引《内经》【奇之不去则偶之，偶之不去则反佐以取之】之说，以解复方。谓【复】乃【反复】之义，盖奇之不去，则反用偶方，偶之不去，则覆用反佐，反复重叠，以治其病也，亦通。

　　卷之七·诸方（下）　诸方门目（下）

　　方后附录

　　宣可去壅。（壅，上壅也。病在膈上，如气上壅。而呕哕用姜、橘、藿香，以宣散之。痰壅上膈，用瓜蒂等以宣吐之。中风口噤，胸膈迷闷，用通关散以嚏之皆是。）

　　通可去滞。（但滞耳，未至上壅也。如气滞用木香、槟榔，水滞用木通、防己，郁滞用香附、抚芎之类。

　　汪 以宣与通相类，改通为行水，不知宣单就上部言，通则兼中下二部言也。）

　　补可去弱。（精弱以熟地、苁蓉、羊肉补之。气弱以人参之属补之。）

　　泄可去闭。（滞，但行之滞耳。闭，则竟不行矣。如小便闭用葶苈，大便闭用硝、黄之类。）

　　轻可去实。（如表邪实用麻黄汤、香苏散轻扬之剂是也。）

　　重可去怯。（如气怯神浮，用朱砂镇之之类。）

　　滑可去着。（着，粘着也。因脏腑干涩，有所粘着而不行，惟滑可以去之。如大肠着，用麻仁、郁李，小肠着，用葵子、滑石之类。）

　　涩可去脱。（如汗脱用牡蛎、五味，肠脱用肉果、诃皮、粟壳，津脱用五味、乌梅，精脱用莲蕊，血脱用地榆之类。）

　　燥可去湿。（如湿胜用桑皮、茯苓，寒湿姜、附、胡椒，气湿苍术、白术，湿痰半夏、南星、蛤粉，湿热黄连、黄柏、山栀之类。）

　　湿可去枯。（湿则润，故枯燥可去。）

　　卷之七·诸方（下）　诸方门目（下）

　　方后附录

　　急服 有通口直饮。（重剂，治下部宜之。）有趁热连饮。（轻剂、偶剂，发汗宜之。）

　　缓服 有趣热徐徐小饮。（治肺病宜。）有不用气随津自下。（治咽喉病宜。）

　　冷服 有寒剂冷服。（治大热病宦。）有热剂冷服。（治假热病宜。）

　　热服 有热剂热服。（治大寒病宜。）有寒剂热服。（治假寒病宜。）

　　温服 有补药温服。（取温补气。）有平药温服。（病不犯大寒热者宜。）

　　空心服 有五更空心服。（病在肾、肝，宜取其再睡一番，药入肾、肝。）有早起空心服。（补下、治下宜。）有空心服后即压以食。（治肾恐妨心，治命门恐妨肺者宜。）

　　食后服 有食后即服。（病在胸膈者宜。）有食远方服。（病在中脘者宜，或病在胸膈用峻下药，恐饮食方在胃口，下早致胸结者亦宜。）

</div>
    <div class="pagination">
<a href="医碥_page99.html">上一页</a><span>...</span><a href="医碥_page95.html">95</a><a href="医碥_page96.html">96</a><a href="医碥_page97.html">97</a><a href="医碥_page98.html">98</a><a href="医碥_page99.html">99</a><span class="current-page">100</span><a href="医碥_page101.html">101</a><a href="医碥_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
