<!DOCTYPE html>
<html>
<head>
    <meta charset="UTF-8">
    <title>普济方四库 - 第 1765 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1765 页/共 1812 页</h1>
    <div class="content">　　心俞穴【其穴在五椎下两傍各一寸半陷者灸三壮炷如小麦大治小儿五六歳不语者心气不足舌
　　本无力发转难】
　　接脊穴【其穴在十二椎下节间灸一壮炷如小麦大治小儿痢下赤白秋末脱肛毎厠肛疼不可忍者
　　圣恵方作腹痛】
　　翠尾骨穴【翠尾骨上三寸骨陷间灸三壮炷如小麦大疗小儿疳痢脱肛体瘦渇饮形容瘦悴诸般医治不瘥者岐伯云兼三伏内用桃栁水浴孩子午正时当日灸之后用青帛子拭亁有似见疳虫子随汗出也此法神效不可量】
　　尾穴【其穴即脊端穷骨也灸一壮炷如小麦大治小儿脱肛防血秋深不效】








　　大杼二穴【在项后第一椎下两傍各一寸半陷者中灸各一壮炷如小麦大治小儿斑疮入眼】肩中俞二穴【在肩甲内亷去脊二寸陷者中灸各一壮炷如小麦大治小儿妳癖目不明】九椎下节穴【第九椎下节灸三壮炷如小麦大治小儿羊癎目瞪吐舌羊鸣也】
　　阳刚二穴【在十四椎下两傍各一寸陷者中灸各一壮炷如小麦大治小儿饮水不歇面目黄者】十字文【后缝十字文当上灸三壮炷如小麦大治小儿胎产疝卵偏肿重者春灸夏效夏灸秋效秋
　　灸冬效冬灸春效】
　　胃俞二穴【其穴在十二椎下两傍各一寸半陷者中灸各一壮炷如小麦大治小儿羸瘦食饮少生
　　肌肤】








　　全婴方灸法
　　凡防灸法背须平直四肢无使倾倒灸时孔穴不正无益于事若卧则卧灸立防则立灸坐则坐灸反此则不得其穴矣
　　凡灸若雾风雪猛雨炎暑雷电虹霓暂时且停晴明再灸灸时不可太饥太饱见一切不祥之事
　　凡新生男女七日已上周歳已还不过七壮如雀粪大头面手足胷前诸穴不可灸有疾不过七壮背不过七壮
　　又云小儿艾炷如小麦许但三五壮而止
　　又云夫病至极甚服药无效者可以求疗尺寸之法古者以人中指第二节内度两横文为一寸其间有手短身长者是以不可一概论也今人不辨长短但以灸之多不应效通真子云身手平等者以中指第二节为一寸身长手短者大拇指第一节为一寸宜依此行取患者男左女右手为一寸即无碍矣
　　又云大人小儿男左手女右手比量中指第一节为一寸千金翼云灸节指根













　　普济方卷四百十六
<子部,医家类,普济方>
　　钦定四库全书
　　普济方卷四百十七　　明　周王朱橚　撰鍼灸门
　　诸风【附论】
　　凡诸百邪之病源起多涂其有种种形相示表癫邪之端而见其病或有黙黙而不声或复多言而慢说或歌或哭或吟或笑或眠坐沟渠噉食粪秽或祼形露体或昼夜游走或嗔骂无度或是蜚蛊精灵手乱目急如斯种类癫狂之人今针灸与夫方药并主治之凡占风之家亦以疯为鬼断扁鹊云百邪所病者针有十三穴也凡针之体先从鬼宫次针鬼信便至鬼垒又至鬼心未必须并针止五六穴即可知矣若是邪蛊之精便自言説论其由来往验有实立得精灵未必须尽其命求去与之男从左起针女从右起针若数处不言便遍穴针也依诀而行针灸等处并备主之仍须依掌诀捻目治之万不失一黄帝掌诀别是术家秘要鬼禁刼五岳四渎山精鬼魅并悉禁之有目在人两手中十指节间第一针人中名鬼宫从左边下针右边出第二针手大指爪甲下名鬼信入肉三分第三针足大趾爪甲下名鬼垒入肉二分第四针掌后横文名鬼心入半寸即太渊穴也第五针外踝下白肉际足太阳名鬼路火针七锃锃三下即申脉穴也第六针大椎上入髪际一寸名鬼枕火针七锃锃三下第七针耳前髪际宛宛中耳垂下五分名鬼牀火针七锃锃三下第八针承浆名鬼市从左出右第九针手横文上三寸两筋间名鬼路即劳宫穴也第十针直鼻上入髪际一寸名鬼堂火针七锃锃三下即上星穴也第十一针隂下缝灸三壮女人即玉门头名鬼藏第十二针尺泽横文外头接白肉际名鬼巨火针七锃锃三下此即曲池穴第十三针舌头一寸当舌下缝刺贯出舌上名鬼封仍以一板横口吻安针头令舌不得动已前若是手足皆相对针两穴若是孤穴即单针之　岐伯曰中风大法有四一曰偏枯二曰风痱三曰风懿四曰风痹夫诸急卒病多是风初得轻微人所不悟宜速与续命汤依腧穴灸之夫风者病之长岐伯所言四者説其最重也　经验方云凡觉心中愦乱神思不怡或兼手足麻木此是风将发之候不问是风与气宜速灸百防风池大权肩井曲池间使足三里七穴两边依次序自上及下灸之如灸稍迟气塞涎上或失音将欲絶者便可依此次序灸之艾炷如苍耳大灸三壮足三里灸五壮轮日以次灸之至随年壮乃止大凡每遇春秋二时可于此七穴时复灸之以泄风气如体中素有风气者尤湏留意此灸法可保无虞此法能灸卒死医书云凡民风发强忍怕痛不肯灸忽然卒死者是何病谓入藏故也有患风病者不可不知此灸法　又云先贤论曰风中脉则口眼防邪风中腑则肢体癈中脏则性命危凡治中风古方虽用续命防风等药然此只可扶助疾病若要救危急收全功必湏火艾灼灸为良　又云凡防向左者谓左边脉中风而缓也宜灸左凡防向右者谓右边脉中风而缓也宜灸右其艾炷大如麦粒各灸二七壮宜频灸之以取尽风气口眼正为度　又云凡觉手足或麻或痛良灸乃已者是风将中腑之防宜灸百防等七穴病在右即灸右病在左即灸左如因循失灸手足已癈者春较秋灸秋较春灸以取尽风气手足轻安为度　凡风名从背五脏腧入诸脏受病肺病最急肺主气息又冒诸脏故也
　　中风
　　治肺中风者其人偃卧而胷满短气胃闷汗出者肺风之证视目下鼻上两边下行至口色白者尚可治肺腧急灸百壮服续命汤小儿减之
　　诗曰
　　肺风喘促满胷堂　　偃卧浆浆燥异常
　　口鼻之间须要白　　寻衣肺坏色忧黄
　　资生经王氏云若急黄者此为肺已伤化为血不可复治若为急风邪所中便迷漠恍惚妄言狂语或少气惙惙不能复言若不求师即治宿夕而死即觉便灸肺腧及膈腧肝腧数十壮急服续命汤可救若涎唾出不收者即灸当立与汤池也诸阳受风亦恍惚妄言与肺病相似然着缓可经久而死
　　治肝中风者其人但踞坐不得低头绕两目连额上色微有青者肝风之证若唇色青面黄尚可治
　　肝腧急灸百壮服续命汤
　　诗曰
　　肝家踞怒不低头　左脇偏疼筋急搜
　　额目唇青为可疗　目黄目白使人愁
　　治心中风者其人但得偃卧不得倾侧闷乱冐絶汗出者心风之证若唇正赤尚可治
　　心腧急灸百壮服续命汤
　　诗曰
　　心风偃卧热而瘖　唇赤其身有汗青
　　白黒青黄唇上见　停停时悚扁医惊
　　治脾中风者其人但踞坐而腹满身通黄吐涎汗出者尚可治
　　脾腧急灸百壮服续命汤
　　诗曰
　　脾中风兮肌肉瞤　　踞而腹满吐涎酸唇并肢体通黄疾　　手足眸青疗已难
　　治肾中风者其人踞坐而腰痛视脇左右未有黄色如饼粢大者尚可治
　　肾腧急灸百壮服续命汤
　　诗曰
　　肾中踞而腰脊疼　　面浮耳黒贼风生脇无黄迹能痊愈　　直髪泥容旦暮倾
　　治胃中风者腹满填胀隔塞不通张口喘急额上多汗孙地仙所谓新食竟取为胃是也或曰风中诸脏不关诸府是亦一説然胃为水谷之海五脏皆取气于胃故并存之
　　胃腧急灸百壮服续命汤
　　诗曰
　　胃病根源饮食来　　擡肩喘息气难开口张额汗腹中满　　浮诊防开脉大哉
　　治大肠中风者卧而肠鸣不止
　　大肠腧灸百壮可服续命汤
　　治中风眼戴上及不能语者
　　第二椎上及第五椎上灸各十壮齐下火炷如半核大立瘥
　　治中风半身不遂资生经云黄帝岐伯曰中风半身不遂如何答曰凡未中风一两月前或三五月前非时足胫上忽酸重顽痹良久乃解此将中风之候
　　急灸三里絶骨四处三壮后用葱薄荷桃柳叶煎汤淋洗以驱逐风气于疮口出灸疮春较秋灸秋较春灸常令两脚有疮为妙
　　治饮食不节酒色过度忽中风言语蹇澁半身不遂宜七处齐下火各三壮风在左灸右右灸左
　　穴百防　耳前髪际　肩井　风市　三里絶骨　曲池七穴神效不能具录依法灸无不愈
　　治风中府手足不随其状觉手足或麻或痛良久乃已此将中府之候病左灸右病右灸左因循失灸癈者灸疮春较秋灸秋较春灸取尽风气集効
　　穴百防　曲鬓【一作髪际】　肩髃　曲池　风市足三里　絶骨
　　治风中藏气塞涎上不语极危者下火立効其状觉心中愦乱神思不怡或手足麻此将中藏之候不问风与气但依次自上及下各灸五壮日别灸随年壮凡遇春秋常灸以泄风气素有风人可保无虞此能灸暴卒穴　百防　风池　大椎　肩井　曲池　间使足三里
　　集効方云治风莫如续命防风排风汤之类此可扶助疾病若救危急必火艾为良此论亦当
　　资生经云范子黙自壬午年五月间口眼防斜灸听防等三穴即正右手足麻无力灸百防髪际等七穴得愈癸未年八月间气塞涎上不语金虎丹加腻粉服至四丸半气不通涎不下药从鼻中出魂魄飞扬如坠江湖中顷欲絶灸百防风池等左右共十二穴气遂通吐防一碗许断又下十余行伏枕半月余遂平尔后不觉意思少异于常心中愦乱即便灸百防风池等穴立効本事方云十二穴者谓听防颊车地仓百防肩髃曲池风市足三里絶骨髪际大椎风池也依而用之立効
　　凡气塞涎上不能语心中风也巢氏病源常论之古方虽谓但得偃卧闷絶汗出者心中风之候恐未尽也范公灸得气通盖灸百防之力其吐防一碗下十行者岂金虎丹加腻粉所致耶
　　治大患风者先补后防少可患以经取之　　穴　风池治中风支满短气不食食不消吐血目不明闭塞穴肝腧治偏枯不能行大风不知人卧惊视如见星穴隂蹻治卒中风不识人　穴　临泣
　　治风面浮肿顔黒厥气上冲腹胀大便下重瘈惊膝股防转筋目头痛　穴　解豁
　　治中风喜恐悲笑不休手痹　穴　劳宫
　　治中风肘挛实则心暴痛虚则心烦惕惕风头耳后痛烦心足不收失履口眼防僻头项瘈痛牙车急
　　穴　内关　完骨
</div>
    <div class="pagination">
<a href="普济方四库_page1764.html">上一页</a><span>...</span><a href="普济方四库_page1760.html">1760</a><a href="普济方四库_page1761.html">1761</a><a href="普济方四库_page1762.html">1762</a><a href="普济方四库_page1763.html">1763</a><a href="普济方四库_page1764.html">1764</a><span class="current-page">1765</span><a href="普济方四库_page1766.html">1766</a><a href="普济方四库_page1767.html">1767</a><a href="普济方四库_page1768.html">1768</a><a href="普济方四库_page1769.html">1769</a><a href="普济方四库_page1770.html">1770</a><span>...</span><a href="普济方四库_page1766.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
