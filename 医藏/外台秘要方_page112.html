<!DOCTYPE html>
<html>
<head>
    <meta charset="UTF-8">
    <title>外台秘要方 - 第 112 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 112 页/共 226 页</h1>
    <div class="content">　　又疗逺行唇口面破方【通按　无字一本作音均折裂也】
　　煎腊月猪脂傅之差
　　又疗冬月唇干圻血出方
　　桃仁以猪脂和涂
　　张文仲疗舌强不能言方
　　矾石　　　桂心【各一两】
　　右二味末傅舌上差
　　必効疗舌忽然麤满口方
　　以釡下煤和盐等分以涂舌肿令遍清水涂之取差止
　　通按一本有后六方今附録之
　　千金疗口疮白漫漫方
　　取桑树汁先以发拭口次以汁涂之
　　又疗口中及舌上生疮
　　烂捣黄栢含之
　　又疗重舌舌上生疮涎出
　　以蒲黄末傅之不过三度差
　　又疗舌无故出血不止
　　用槐花炒为末掺上立止
　　又疗鼻中外查瘤脓血出者
　　正月取防头烧灰和腊猪膏傅之
　　又疗咽喉闭塞口噤方
　　用雄雀粪研末毎服温水调灌半钱匕立差















　　外台秘要方卷二十二
<子部,医家类,外台秘要方>
　　钦定四库全书
　　外台秘要方巻二十三
　　唐　王焘　撰
　　瘿病方一十八首
　　病源瘿者由忧恚气结所生亦由饮沙水沙随气入于脉搏颈下而成之初作与瘿核相似而当颈下也皮寛不急垂捶捶然是也恚气结成瘿者但垂核捶捶然无脉也饮沙水成瘿者有核防防然无根浮动在皮中又云有三种瘿有血瘿可破之息肉瘿可割之有气瘿可具针之养生方云诸山水黒土中出泉流者不可乆居常食令人作瘿病动气増患【出第三十一巻中】
　　肘后疗颈下卒结囊渐大欲成瘿海藻酒方
　　海藻【一斤去咸】　清酒【二升】
　　右二味以绢袋盛海藻酒渍春夏二日一服二合稍稍含咽之日三酒尽更以酒二升渍饮之如前滓暴干末服方寸匕日三尽更作三剂佳【崔氏文仲同】
　　又方
　　昆布海藻等分末之蜜丸含如杏核大含稍稍咽汁日四五【并出中巻】
　　深师疗瘿方
　　桂心　　　昆布【洗】　　海藻【冼】　　甘草【炙】白麪【熬钱三分】　龙胆草　　海蛤【研】　　土根半夏【洗】　　吴茱萸　牡蛎【熬各一两】
　　右十一味为散酢浆水服五分匕先食日三十日知尽药愈节食盐羊肉饧生葱菘菜
　　又方
　　海藻【二分洗】　龙胆草【二分】　昆布【二分洗】　土根【二分】半夏【二分洗】　小麦麪【二分炒】
　　右六味为散先食酒服方寸匕日三二十日知三十日愈忌羊肉饧【并出第二十九巻中】
　　小品瘿病者始作与瘿核相似其瘿病喜当颈下当中央不偏两邉也乃不急膇然则是瘿也中国人息气结瘿者但垂膇膇无核也长安及襄阳蛮人其饮沙水喜瘿有核瘰瘰耳无根浮动在皮中其地妇人患之肾气实沙石性合于肾则令肾实故病瘿也北方妇人饮沙水者产乳其于难非针不出是以比家有不救者良由此也
　　疗瘿方
　　小麦【一升】
　　醇苦酒一升渍小麦令释漉出暴燥复渍使苦酒尽暴麦燥筛以海藻三两别以和麦末令调酒服方寸匕日三禁盐生鱼生菜猪肉【肘后崔氏备急云疗三十年瘿疾集騐文仲范汪等同出第十巻中肘后用海藻五两】
　　集验疗瘿酒方
　　是水雨经露出柳根【三十斤】
　　右以水一斛煮得五斗同米三斗酿之酒成先食服一升日三【范汪同出第四巻中】
　　崔氏海藻散疗瘿方
　　海藻【八两洗去咸汁】贝母【二两】　　土根【二分】　小麦麴【二分炒】
　　右四味作散酒服方寸匕日三
　　又方
　　秫米【三升依酒法炊】
　　右一味取圆叶白杨皮十两去上苍者慎勿令见风细切以水五升煮取二升浓汁渍麴末五两用前件秫米依酒法酘之熟讫封塞一七日然后空腹服一大盏日再服三日内即効神验无比【并出第四巻中】
　　张文仲隐居効验疗瘿方
　　昆布【洗】　　松萝【各三分】　海藻【五分】
　　右三味蜜丸如杏核大含咽津日三夜二大佳【备急肘后同】
　　又疗瘿司农丞服効第一方
　　昆布【六分洗】　海藻【七分】　　松萝　　干姜
　　桂心【各四分】　通草【五分】
　　右六味筛蜜丸如梧子一服吞七丸即住在颈下瘿处欲至食时即先饮少酒下却丸子后进食禁酢防盐酪肉仓米等若瘿大者加药令多取差
　　又第二方
　　昆布【洗】　　海藻【洗各一斤】
　　右二味细切好酒五升浸七日量力取数服酒尽以酒更浸两遍药力尽当以此酒下前丸药益善【备急肘后同】
　　又方
　　小麦【三升】
　　右以三年米酢三升渍麦暴干干更浸使酢尽又暴干筛为散别昆布为散每服取麦散二匕昆布散一匕旦饱食讫清酒和服之若不能饮酒者以水和服亦得服尽即差多服弥善无所禁但不用举重及悲啼烦恼等事【肘后备急集验同】
　　又含丸方
　　槟榔【三两】　　马尾海藻【三两洗】昆布【三两洗】
　　右三味末之蜜丸如鸡子黄大毎日空腹含一丸徐徐令津液取汁咽之忌盐并杨丞方服验【肘后备急同并出第六卷中】
　　救急疗瘿要切方
　　防粘草根【一升汤洗】
　　右细切除皮者一升一物以水三升煮取一升半分温三服服相去如人行四五里一服宜顿服六剂病即差一方削除皮细切取三大升筛为散蜜和丸如梧子一服二十丸日再服之稍稍加至三十丸以无灰酒进之【出第五巻中】
　　古今録验疗气瘿方【晋州熙公奏徐公方】
　　问荆【一两出海岛】羯羊靥【五具去脂炙】白敛　　椒目甘草【炙各一分】　小麦麴末【二两熬】
　　右六味筛为散羊靥一种别为末相和好浆浸更作丸如小枣大一服五丸无禁
　　又方
　　羊靥一百枚暖汤浸去脂炙大枣二十枚去皮作丸服忌慎如常药法
　　又方
　　取羊靥一具去脂含汁汁尽去皮日一具七日含便差
　　又疗瘿海藻散方
　　海藻【十分洗】　昆布【一两洗】　海蛤【一两研】　通草【一两】菘萝【洗】　　干姜　　桂心【各二两】
　　右七味下筛酒服一钱匕日三【出第四十一巻中肘后无干姜有白敛】气瘿方一十首
　　广济疗气瘿气胷膈满塞咽喉项颈渐麤昆布丸方昆布【二两洗去咸汁】通草【一两】　　羊靥【二具炙】　海蛤【一两研】马尾海藻【一两洗去咸汁】
　　右五味蜜丸如弹子细细含咽汁忌生菜热麪炙肉蒜笋
　　又疗冷气筑咽喉噎塞兼瘿气昆布丸方
</div>
    <div class="pagination">
<a href="外台秘要方_page111.html">上一页</a><span>...</span><a href="外台秘要方_page107.html">107</a><a href="外台秘要方_page108.html">108</a><a href="外台秘要方_page109.html">109</a><a href="外台秘要方_page110.html">110</a><a href="外台秘要方_page111.html">111</a><span class="current-page">112</span><a href="外台秘要方_page113.html">113</a><a href="外台秘要方_page114.html">114</a><a href="外台秘要方_page115.html">115</a><a href="外台秘要方_page116.html">116</a><a href="外台秘要方_page117.html">117</a><span>...</span><a href="外台秘要方_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
