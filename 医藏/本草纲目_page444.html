<!DOCTYPE html>
<html>
<head>
    <meta charset="UTF-8">
    <title>本草纲目 - 第 444 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 444 页/共 603 页</h1>
    <div class="content">　　古榇板

　　（《拾遗》）【集解】藏器曰：此古冢中棺木也。弥古者佳，杉材最良。千岁者通神，宜作琴底。《尔雅注》云：杉木作棺，埋之不腐。

　　【主治】无毒。主鬼气注忤中恶，心腹痛，背急气喘，恶梦悸，常为鬼神所祟挠者。水及酒和东引桃枝煎服，当得吐下（藏器）。

　　【附方】新一。

　　小儿夜啼：死人朽棺木，烧明照之，即止。（《圣济》）

　　木部第三十七卷　木之六

　　震烧木

　　（《拾遗》）【释名】霹雳木。

　　时珍曰：此雷所击之木也。方士取刻符印，以召鬼神。周日用注《博物志》云：用击鸟影，其鸟必自堕也。

　　【主治】火惊失心，煮汁服之。又挂门户，大厌火灾（藏器）。

　　木部第三十七卷　木之六

　　河边木

　　（《拾遗》）【主治】令人饮酒不醉。五月五日，取七寸投酒中二遍，饮之，必能饮也

　　木部第三十七卷　木之六

　　附录诸木一十九种

　　新雉木

　　《别录》曰：味苦，香，温，无毒。主风眩痛，可作沐药。

　　合新木

　　《别录》曰：味辛，平，无毒。解心烦，止疮痛。生辽东。

　　俳蒲木

　　《别录》曰：味甘，平，无毒。主少气，止烦。生陵谷。叶

　　遂阳木

　　《别录》曰：味甘，无毒。主益气。生山中。如白杨叶。三月实，十月熟赤可食。

　　学木核

　　《别录》曰：味甘，寒，无毒。主胁下留饮，胃气不平，除热。如蕤核。五月采，阴干。

　　（音荀）核

　　《别录》曰：味苦。疗水，身面痈肿。五月采。

　　木核

　　《别录》曰：疗肠 。花：疗不足。子：疗伤中。根：疗心腹逆气，止渴。十月采。

　　荻皮

　　《别录》曰：味苦。止消渴白虫，益气。生江南。如松叶，有

　　闸极木皮

　　曰：味苦，温，无毒。主霍乱吐泻，小儿吐乳，暖胃正气，并宜水煎服。按：《广志》云：生广南山野。其树如桑。

　　干陀木皮

　　曰：按：《西域记》云：生西国。彼人用染僧褐，故名。干陀，褐色也。树大皮浓，叶如樱桃。安南亦有。温，平，无毒。主症瘕气块，温腹暖胃，止呕逆，并良。破宿血，妇人血闭，腹内血块，酒煎服之。马疡木根皮 藏器曰：有小毒。主恶疮，疥癣有虫。为末，和油涂之。出江南山谷。树如枥也。角落木皮 藏器曰：味苦，温，无毒。主赤白痢，煮汁服之。生江西山谷。似茱萸独茎也。 树 藏器曰：有大毒。主风痹偏枯，筋骨挛缩瘫缓，皮肤不仁疼冷等。取枝叶捣碎，大甑蒸热，铺床上卧之，冷更易。骨节间风尽出，当得大汗。

　　用补药及羹粥食之。慎风冷劳复。生江南深山。叶长浓，冬月不凋。山人识之。

　　白马骨

　　藏器曰：无毒。主恶疮。和黄连、细辛、白调、牛膝、鸡桑皮、黄荆等，烧末淋汁。取治瘰 恶疮，蚀息肉，白癜风，揩破涂之。又单取茎叶煮汁服，止水痢。生江东。似石榴而短小，对节。慈母枝叶 藏器曰：炙香作饭，下气止渴，令人不睡。主小儿痰痞。生山林间。

　　叶如樱桃而小，树高丈余。山人并识之。黄屑 藏器曰：味苦，寒，无毒。主心腹痛，霍乱破血，酒煎服之。酒疸目黄，及野鸡病，热痢下血，并水煮服之。从西南来者，并作屑，染黄用之。树如檀。

　　那耆悉 藏器曰：味苦，寒，无毒。主结热热黄，大小便涩赤，丹毒诸热，明目。取汁洗目，主赤烂热障。生西南诸国。一名龙花。帝休 藏器曰：主不愁，带之愁自销。生少室山、嵩高山。《山海经》云：少室山有木名帝休，其枝五衢，黄花黑实，服之不愁。今嵩山应有此木，人未识，固宜求之，亦如萱草之忘忧也。大木皮 颂曰：生施州。四时有叶无花，树之高下大小不定。其皮味苦涩，性温，无毒。采无时。土人与苦桃皮、樱桃皮，三皮刮洗净，焙干，等分捣罗，酒服一钱，治一切热毒瓦斯。服食无忌。

　　服器部第三十八卷

　　李时珍曰：敝帷敝盖，圣人不遗，木屑竹头，贤者注意，无弃物也。中流之壶拯溺，雪窖之毡救危，无微贱也。服帛器物，虽属尾琐，而仓猝值用，亦奏奇功，岂可藐视而漫不经神耶？旧本散见草、木、玉石、虫鱼、人部。今集其可备医用者，凡七十九种，为服器部。

　　分为二部：曰服帛，曰器物。草部十六种，木部十九种，玉石部二种，虫鱼部五种，人部一种，共四十三种。

　　《名医别录》四种（梁陶弘景注） 《唐本草》三种（唐苏恭） 《本草拾遗》三十四种（草》一种（【附注】：魏《吴普本草》 唐李 《海药》 蜀韩保升《重注》 宋苏颂《图经》宋唐慎微《证类》 寇宗 《衍义》 元朱震亨《补遗》

　　服器部第三十八卷

　　服器之一

　　（服帛类二十五种）

　　服器部第三十八卷　服器之一

　　锦

　　（《拾遗》）【释名】时珍曰：锦以五色丝织成文章，故字从帛，从金，谐声，且贵之也。禹贡　兖州【主治】故锦：煮汁服，疗蛊毒。烧灰，敷小儿口中热疮（藏器）。烧灰，主失血、下血【附方】新二。

</div>
    <div class="pagination">
<a href="本草纲目_page443.html">上一页</a><span>...</span><a href="本草纲目_page439.html">439</a><a href="本草纲目_page440.html">440</a><a href="本草纲目_page441.html">441</a><a href="本草纲目_page442.html">442</a><a href="本草纲目_page443.html">443</a><span class="current-page">444</span><a href="本草纲目_page445.html">445</a><a href="本草纲目_page446.html">446</a><a href="本草纲目_page447.html">447</a><a href="本草纲目_page448.html">448</a><a href="本草纲目_page449.html">449</a><span>...</span><a href="本草纲目_page445.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
