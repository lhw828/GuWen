<!DOCTYPE html>
<html>
<head>
    <meta charset="UTF-8">
    <title>普济方 - 第 2990 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2990 页/共 3614 页</h1>
    <div class="content">　　可近。用此方遂瘥。

　　治口疮时方

　　口疮刺发叫声连。铜绿麝香一处研。干捻将来频搽上。不过二贴便安然。

　　秘传降气汤

　　（出危氏方）

　　治虚热上壅。口疮。

　　上用生姜苏叶煎。食前吞黑锡丹。每服二十粒。

　　胡粉膏

　　治口疮。

　　上用胡粉一两炒研。酥调如膏。每含如杏仁大。咽津。

　　神圣膏

　　（出危氏方一名茱萸膏）

　　治下冷口疮。及咽喉痛。

　　上吴茱萸。去浮者一两。为细末。醋一大盏。调熬成膏。后入地龙末半两。生曲搅匀。

　　临卧时。先用葱椒汤洗足。拭干。用药搽涂两脚爪心。以帛绵系定。次日必减。未减再涂。

　　初生小儿亦可用。一方。用天南星末。醋调涂脚心。男左女右。

　　蟾酥线

　　治口疮。海上方云。治上下生疮。不可食者。

　　上用蟾酥二片。以水半盏。浸化为水。更入牛黄末一钱。搅匀以丝线五十条。就药中浸一宿出。

　　豆豉散

　　（出圣惠方）

　　治口疮唇疮。及舌生疮。胸膈疼。

　　上用豆豉四两。炒捣罗为末。每用绵裹一钱。含之。日五七次。一方浸一宿。炒研涂之。

　　干蟾散

　　治口疮。

　　上用干蟾酥炙一枚。捣研为末。绵裹半钱。含吐津。

　　马牙硝散

　　治口疮。

　　上用马牙硝一两为末。每含一钱。咽津。日三五度。一方为朴硝。

　　槟榔散

　　（出肘后方）

　　治口疮白疮。

　　上用槟榔锉为散。每服半钱。涂舌及唇上。

　　蒲黄散

　　（出海上方）

　　治口疮。

　　用蒲黄一两。每用一钱。敷口舌上咽之。一方为末。干掺之。

　　楸木汁方

　　治口疮。

　　上用楸木白汁五合。每服一匙头。含咽。一方。用湿皮贴之。瘥。

　　荠煎

　　治口疮。

　　上用荠三十枝。以薄绵裹。酒煮二十沸许。取出。每含一枝。良久嚼咽之。日三五度

　　升麻含汁方

　　治口疮。

　　上用升麻不拘多少。含一块咽津。

　　荷根汤

　　治口疮。

　　上用荷根二两细锉。分为三分。每分水二盏。煎三五沸。去滓。热含冷吐。

　　铅霜散

</div>
    <div class="pagination">
<a href="普济方_page2989.html">上一页</a><span>...</span><a href="普济方_page2985.html">2985</a><a href="普济方_page2986.html">2986</a><a href="普济方_page2987.html">2987</a><a href="普济方_page2988.html">2988</a><a href="普济方_page2989.html">2989</a><span class="current-page">2990</span><a href="普济方_page2991.html">2991</a><a href="普济方_page2992.html">2992</a><a href="普济方_page2993.html">2993</a><a href="普济方_page2994.html">2994</a><a href="普济方_page2995.html">2995</a><span>...</span><a href="普济方_page2991.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
