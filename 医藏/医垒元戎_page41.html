<!DOCTYPE html>
<html>
<head>
    <meta charset="UTF-8">
    <title>医垒元戎 - 第 41 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 41 页/共 44 页</h1>
    <div class="content">　　治肠胃虚弱内受风冷或食生冷内伤泄泻暴下日夜无度肠鸣腹痛手足厥冷
　　硫黄【生研一两】　枯矾【七钱五分】　朱砂【三钱一分为衣】
　　右合匀水浸蒸饼为丸桐子大米饮下三十丸无时夏月宜用以备急诸沈寒痼冷之疾诸热药不能效者灸关元五七壮即效
　　至宝丹【脚气亦有分寒热处三日及有用红雪紫雪及诸元药者】
　　软金丹
　　天竺黄【各三钱】　龙脑【一字】　麝香　牛黄【各一钱】金银箔【各十片】
　　已上七两九钱一字通碾细再杵白蜜十两温溶纸覆取蜡净次日再煨利药末每两作十五丸茶酒任下
　　海藏云初病疾不宜服至宝丹小儿微疾亦不宜服人参　天麻　白僵蚕　菖蒲　干蝎【各半两】防风　半夏【牛胆制】白茯苓【各九钱】　逺志【八钱】
　　薄荷【一两】黄连【半两】　雄黄【二钱】乌犀　玳瑁
　　琥珀　朱砂
　　至宝丹太抵风毒始自皮毛入留孙络孙络不已流入大络小络不已流入大经小经不已流入骨髓先汤液次丸散次丹剂丹剂为风入骨髓不能得出故用入骨髓透肌肤之剂为开窻牖之药龙麝牛雄犀珀金硃皆入骨髓透肌肤之剂而使风邪得以出于外也初病风疾未及于里便服入透骨肌之药是引贼入家如油入面不可出也其反招害如此大抵疾有浅深治有次第初焉至浅不可以重剂治兼之小儿肠胃细小肌肉耎脆遽以入骨透肌之药治之若有他证草木之剂不可近也富贵之家深宜戒此若遇潮涎不省痰证急甚不拘此例事至不得已而用之是谓得其当矣犹之射也高则过下则不及要之适乎中而已无病人服风药开发过极反使风入亦犹引贼入家与无病在经而服至宝丹无异
　　圣功丸【专治血痢】
　　腻粉【三钱七】　定粉【三钱七】　一法加蛤粉【三钱】
　　右同研匀水浸蒸饼为丸菉豆大煎艾汤下五七丸或十丸
　　蝎稍丸【当在妙香丸后】
　　治急风牙噤惊癎搐搦目不定恍惚潮涎昏闷不省人事利胞膈清头目化痰实宁心神安脏腑
　　蝎稍【微炒半两】　白附子【炮二两】　天麻【一两】
　　龙脑【一钱】　　朱砂【一两研】　　半夏【汤制一两】
　　右细末白面糊丸菉豆大每服三十丸细嚼薄荷汤下临卧
　　不换金丹
　　荆芥穗【一两半】　薄荷【二两】　天麻【一两】　甘草【一两】白僵蚕【一两】　　防风【一两】　藿香叶【一两】细辛【一两】川芎　白附子　羌活　全蝎【炒各半两】朱砂【二钱为衣】
　　右末蜜为丸弹子大每服一二丸茶下
　　治破伤风
　　蝎稍七条为细末热酒调下
　　上青白附丸【同钱氏温白丸例】
　　白附子【炮】　白僵蚕　天南星　半夏
　　天麻子　　川芎　　甘菊花　旋覆花
　　陈皮【一两】　　全蝎【半两】
　　右细末姜糊丸桐子大每服三十丸姜汤下
　　钱氏温白丸
　　治小儿脾气虚困泄泻瘦弱冷疳洞利及因吐泻或久病后慢惊身冷瘈疭
　　天麻【半钱】　僵蚕【炮】　白附子【生】　干蝎　南星
　　右细末汤浸寒食面丸菉豆大丸子仍以寒食面养内七日取出每服七丸加至二三十丸空心生姜米饮汤下渐加元数
　　易简如圣饼子【修合治疗之法并见后局方】
　　川乌　南星　　干姜　　甘草
　　川芎　天麻　　防风　　半夏
　　右每服二十饼嚼破生姜汤下本方只服五饼安能作效初感伤寒因汗而解尚余头疼浓煎生姜葱白汤皆可此药须是自合庶几糊少且料药精制胡易为效也一切头疼不问内外所因并宜服之　兼治中脘痰饮停积及疗脾胃饮食所伤温中快膈尤得其宜　偏正头疼茶汤下久久服之不复再发
　　局方如圣饼子
　　治男子妇人气血上盛下虚痰饮停积风寒伏留阳经偏正头疼连脑颠吐逆恶心目耳聋常服清头目消风化痰暖胃
　　川乌【去皮】　南星【洗】　干姜【各二两】甘草
　　川芎【各二两】天麻　　防风　　半夏【各半两泡】
　　右细末汤浸蒸饼丸如鸡头大捻作饼子暴干每服五饼同荆芥三五穗细嚼茶酒任下熟水亦得无时
　　化风丹
　　治中风涎盛胞膈不快头重目不开或目睛上视一切诸病
　　乌蛇【生去骨一两】　白附子【炮一两】　南星【一个重一两】朱砂【二两】僵蚕【一两】麝香【半钱】雄黄【二钱】脑子【一字】
　　右蛇附星蚕为细末另入麝香朱砂等肆物细末再碾匀炼蜜丸鸡头大酒化下如牙关紧急不开以蒜一大瓣捣为泥涂在两牙关外豆淋酒化下蘸药擦牙自开更服二钱效如神
　　治患后转泻腹胀如鼓蝎气散
　　全蝎【烧灰研一两】　麝香【少许】
　　右细末每服二钱七米饮调下甚者再服必愈
　　治伤寒将死者
　　川乌【生】　南星　半夏　天麻【生去芦各等分】
　　右为细末每服一钱煎豆淋酒下稍温服次用一二盏投之者若牙关噤干灌之但药得下无不活者
　　乌荆丸
　　川乌【一两炮去尖】　　荆芥穗【二两】
　　右为细末醋丸桐子大每服二十丸温酒送下热水亦得有病日食三无病日一服此药肠风尤妙
　　化水丹
　　川乌　附子【炮】　干姜【炮】　赤石脂
　　蜀椒　桂【各等分】
　　右蜜丸桐子大每早服三丸夜三丸温酒下
　　老君神明散【治疫】
　　白术【二两】　桔梗【二两】　细辛【一两】　附子【炮去皮脐二两】川乌【炮去皮脐四两】
　　右五味为麄末缝绢囊袋盛带之居闾里皆无疾若有疫疾温酒服方寸覆取汗得吐即差若经三四日抄方寸以水二碗煮令大沸去滓二服
　　换骨丹
　　槐蔓苍桑香　葳人防何苦　十味麝牛麻佳人称换骨
　　右制度并见广济宣明方
　　拯济换骨丹【海藏云自汗不愈不宜服亦汗家忌重发汗也】
　　槐皮芎木芷　仙人防首蔓　十味各停匀苦味香减半　龙麝即少许　朱砂作衣纒麻黄膏煎丸　大小如指弹
　　治半身不遂口眼防邪手足不仁言语蹇塞或骨痛连髓或痹袭皮肤或中急风涎潮不言精昬澁行步艰难筋脉拘急左瘫右痪一切风疾并皆治之槐荚子　人参　桑白皮　苍术　白芷
　　何首乌　蔓荆子　威灵仙　防风【各二两】
　　五味子　苦参　　香附【各一两】麝香【二钱另碾】
　　龙脑【二钱另研】川芎【一两】
　　右十四味为细末入麝香令匀又用麻黄十斤去根节用天河水三石熬至六升去渣再煎至二升半入银石器内熬成膏入煎药和匀杵王午下每两作十丸朱砂为衣每服一丸捣碎酒一盏自晨浸至晚食后饱得卧微搅之神清无睡是药之验再服须臾五日服之如中风无汗宜服若体虚自汗服之是重士津液也若风盛之人当于密室中温卧取汗稍避若风实者至宝丹之类风虚者灵宝之类
　　局方大己寒丸　易简大己寒丸同
　　治久寒积冷腑脏虚弱心腹疼痛胁胀满泄泻肠鸣自利自汗米谷不化阳气暴衰阴气独盛手足厥冷伤寒阴盛神昏脉短四肢怠惰并宜服之
　　干姜【六斤炮】　高良姜【六斤炮】　桂【四斤】　荜拨【四斤】
　　每服五十丸米饮下此药热燥能治脏腑虚寒滑而下利反泄泻肠鸣水谷不化若心腹疼痛中脘停寒大溏泄者尤宜服之
　　大己寒丸
　　吴茱萸　官桂　干姜　良姜　乌头　附子一法加芍药　一法加茴香引阳气下行不伤眼
　　目
　　右为细末醋糊丸亦得桐子大每服三五十丸米饮下空心食前日二服无所忌
　　吴茱萸丸
　　治下痢脏腑不调胀满腹痛水谷不化怠惰嗜卧时时下痢
　　吴茱萸【一两半汤洗炒】　神麯【炒五两】　白术【四两】
　　桂【二两半】　　　　干姜【炮二两半】　川椒【去目炒一两】
　　右细末糊丸桐子大米饮汤下十五丸至二十丸食前上澄乃阴湿胜也
　　小吴茱萸丸
　　吴茱萸【半两洗焙干】　良姜【三两】　干姜【焙三两】
　　右醋糊丸桐子大每服三五十丸米饮下
　　快活丸
　　治痰痞呕吐不愈腹胀大便不通秘者阴燥胜也吴茱萸【洗炒】　木香【各一两】　良姜　干姜【炮】
　　枳实【麸炒】　陈皮【各三两】
　　右酒煮神麯末作糊丸桐子大姜汤下十五丸至二十丸无时陈皮汤亦得
　　艾煎丸【治男子阴证女人寒带下】
　　艾叶【四两炒陈者】　大椒　赤石脂　干姜
　　川乌【炮去皮】　　生硫黄【已上各一两】
　　右糊丸桐子大每服二三十丸艾汤盐汤任下
　　艾煎丸【治妇人久病气虚冷羸瘦】
　　苍术【四两制】　当归【酒浸焙二两】　小椒【半两炒】
　　右细末好醋一斗好艾叶一斤浸一宿砂锅慢火熬至五升去滓再入锅内熬出膏子同和前药丸桐子大每服三四十丸温醋汤下食前炒陈艾上余药共为末糊丸亦可
　　噎气汤
</div>
    <div class="pagination">
<a href="医垒元戎_page40.html">上一页</a><span>...</span><a href="医垒元戎_page36.html">36</a><a href="医垒元戎_page37.html">37</a><a href="医垒元戎_page38.html">38</a><a href="医垒元戎_page39.html">39</a><a href="医垒元戎_page40.html">40</a><span class="current-page">41</span><a href="医垒元戎_page42.html">42</a><a href="医垒元戎_page43.html">43</a><a href="医垒元戎_page44.html">44</a><a href="医垒元戎_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
