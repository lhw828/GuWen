<!DOCTYPE html>
<html>
<head>
    <meta charset="UTF-8">
    <title>外台秘要方 - 第 140 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 140 页/共 226 页</h1>
    <div class="content">　　右三味捣为散以水服方寸日三服忌醋物【出第二十一卷中】
　　备急疗小便不利茎中痛剧亦疗妇人血结腹坚痛牛膝饮方
　　生牛膝一名牛唇掘取根煮服之立差【肘后同】
　　陶効方
　　秦芁【二分】　冬子【二两】
　　右二味捣为末酒服一日三服神良【肘后同】
　　文仲疗小便不利方
　　桑螵蛸【三十枚】黄芩【一两】
　　右二味切以水一升煮取四合顿服之良【肘后同】
　　又方
　　蒲黄　　　滑石【各一分】
　　右二味为散酒服一日三大騐【肘后同】
　　又疗诸淋及小便常不利隂中痛日数十度起此皆劳损虚热所致常将散服方
　　石韦【去毛】　滑石　　　瞿麦　　　王不留行葵子【各二两】
　　右五味捣筛为散每服方寸匕日三服之姚方加滑石五两车前子三两无王不留行【备急同出第四卷中】
　　古今録騐疗淋胞痛不得小便滑石散方
　　滑石　　　葵子　　　钟乳【各一两】　桂心通草　　　王不留行【各半两】
　　右六味捣筛为散先食讫以酒服方寸日三服忌生葱【出第二十六卷中】
　　遗尿方六首
　　病源遗尿者此由膀胱虚冷不能约于水故也膀胱为足太阳肾为足少隂二经为表里肾主水肾气下通于隂小便者水液之余也膀胱为津液之府府旣虚冷阳气衰弱不能约于水故令遗尿也诊其脉来过寸口入鱼遗尿肝脉微滑亦遗尿左手闗上脉沉为隂絶者无肝脉也若遗尿尺脉实少腹牢痛小便不禁尺中虚小便不禁肾病小便不禁脉当沉滑而反浮大其色当黒反黄此土之尅水为逆不治其汤熨鍼石别有正方补养宣导今附于后养生方导引法云蹲踞髙一尺许以两手从外屈膝至趺上急手握足五趾极力一通令内曲以利腰臗疗遗尿也【出第十四卷中】
　　集騐疗遗尿方
　　取雄鸡肠烧灰为末用三指一撮服之朝暮服当愈【范汪同出第五卷中】
　　千金疗遗尿小便澁方
　　牡蛎【熬】　　鹿茸【炙各四两】　桑耳【三两】　阿胶【二两炙】
　　右四味切以水七升煮取二升分为二服作散以饮送之【经心録同】
　　又方
　　木防己【二两】　葵子【二两】　防风【三两】
　　右三味切以水五升煎取二升半分温三服作散亦佳【古今録騐同并出第二十一卷中】
　　古今録騐牡蛎汤疗遗尿小便澁方
　　牡蛎【四两熬】　鹿茸【炙四两】　阿胶【炙】　　桑螵蛸【二两】
　　右四味切以水五升煮取二升分再服
　　又方
　　桑耳【三分】　石【二分熬汁尽】阿胶【二分炙】　龙骨【三分】
　　右四味为散空心服方寸日三服
　　又方
　　桑耳【二两】　牡蛎【三两熬】　石【二两熬汁尽】
　　右三味筛为散酒服方寸日三服【并出第二十六卷中】尿血方一十一首
　　千金疗房损伤中尿血方
　　牡蛎【熬】　　车前子　　桂心　　　黄芩
　　右四味等分筛为散饮服方寸匕日三服不知加至二匕忌生葱【出第二十一卷中】
　　崔氏疗卒伤热行来尿血方
　　大黄【末】　　芒硝【末各半】
　　右二味冷水和顿服之立止三日内禁如药法【出第四卷中】
　　古今録騐疗尿血鹿茸散方
　　鹿茸【炙】　　当归　　干地黄【各二两】葵子【五合】蒲黄【五合】
　　右五味筛为散酒服方寸匕日三服忌芜荑【出第二十六卷中】
　　苏澄疗尿血方
　　车前草绞取汁五合空腹服之差
　　又方
　　水服乱髪灰方寸日三服【肘后千金同】
　　又方
　　服益母草汁一升差【一云葎草】
　　又方
　　车前三升水五升煮取二升分三服
　　棘刺二升水三升煮取二升分三服差
　　又方
　　胶三两炙以水二升煮取一升四合分再服
　　又方
　　酒服蒲黄二方寸日二服水服亦得
　　又方
　　水筋汁服六七合日一服
　　胞转方一十五首
　　病源胞转者由是胞屈辟小便不通名为胞转其病状脐下急痛小便不通是也此病或由小便应下强忍之或为寒热所迫此二者俱令水气上还气迫于胞屈辟不得充张外水应入不得入内溲应出不得出外内相拥塞故令不通此病至四五日乃有致死者饱食讫应小便而忍之或饱食讫而走马或小便因急奔走或忍尿入房亦皆令胞转或胞落并致死【出第十四卷中】肘后疗卒小便不通及胞转方
　　取鸡子中黄一枚服之不过三服佳【备急同】
　　又方
　　水上浮萍暴干末服之小便不通利水胀流肿佳【千金翼同】
　　又方
　　炙桑螵蛸为末水服之方寸日服良効
　　又疗小便忍乆致胞转方
　　自取爪甲火烧服之【备急同】
　　又方
　　取梁上尘三指撮以水服之神効
　　又方
　　服蒲黄方寸日三服良
　　范汪疗胞转不得小便方
　　用蒲席卷人倒立令头至地三反则通【肘后同】
　　又方
　　雀矢【半合】　车前子　　滑石【各四两】　通草芍药【各二两】
　　右五味切以水七升煮取三升服五合日二先食服立愈
　　又疗胞转欲死及失溺方
　　取豆酱清和灶突中黒如豆大内隂孔中立愈【并出第十五卷中】
　　备急疗卒小便不通及胞转方
　　车前草一斤水一斗煮取四升分四服【小品同出第六卷中】
　　古今録騐疗胞转小便不通乱髪散方
　　乱髪【三斤洗去垢烧】　滑石【半斤】　　鲤鱼齿【一两】
　　右三味筛为散以饮服方寸日三服良
　　又疗胞转不得小便方
　　真琥珀【一两】葱白【十四茎】
　　右二味以水四升煮取三升去葱白末琥珀细筛下汤中温服一升日三服佳【范汪同】
　　又张苗説有容忍小便令胞转大小便不得四五日困笃欲死无脉服此差方
　　滑石【二两】　乱髪【三两烧灰】
　　右二味下筛取生桃白皮一斤熟舂以水合绞得汁二升以汁服散方寸匕日三服即愈其但淋者取乱髪三两烧灰滑石五两合捣为散服方寸匕日三服
　　又说不得小便者为胞转或为寒热气所迫胞屈辟不得充张津液不入其中为尿及在胞中尿不出方当以葱叶除尖头内入茎孔中吹之初渐渐以极大吹之令气入胞中津液入便愈也朱郁用此药疗郭虎将十五嵗男用
　　葵子【一升】　通草　　石韦【一两半去毛】甘草【各二两炙】滑石【四两】　榆皮【二升】
　　右六味以水一斗煮取三升令服【范汪同并出第二十六卷中】小便血及九窍出血方一十二首
　　小品疗小便血莵丝丸方
　　莵丝子　　蒲黄　　干地黄　　白芷
　　荆实　　　葵子　　败酱　　　当归
　　茯苓　　芎防【各二两】
　　右十味合为末以白蜜和丸如梧子大饮服二丸日三服不知加至五六丸刘洪玘方已効常服忌酢物芜荑【古今録騐范汪同】
</div>
    <div class="pagination">
<a href="外台秘要方_page139.html">上一页</a><span>...</span><a href="外台秘要方_page135.html">135</a><a href="外台秘要方_page136.html">136</a><a href="外台秘要方_page137.html">137</a><a href="外台秘要方_page138.html">138</a><a href="外台秘要方_page139.html">139</a><span class="current-page">140</span><a href="外台秘要方_page141.html">141</a><a href="外台秘要方_page142.html">142</a><a href="外台秘要方_page143.html">143</a><a href="外台秘要方_page144.html">144</a><a href="外台秘要方_page145.html">145</a><span>...</span><a href="外台秘要方_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
