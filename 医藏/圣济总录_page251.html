<!DOCTYPE html>
<html>
<head>
    <meta charset="UTF-8">
    <title>圣济总录 - 第 251 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 251 页/共 447 页</h1>
    <div class="content">　　治肾间有水，使人耳聋，补不足，柏子仁汤方柏子仁（酒浸一宿曝干） 桂（去粗皮） 白术（米泔浸一宿锉炒） 人参 干姜（炮）甘草（炙） 防风（去叉） 乌头（炮裂去皮脐） 陈橘皮（汤浸去白焙） 山芋 芎 磁石（醋淬七遍） 芍药 黄 白茯苓（去黑皮各一两半）上一十五味 咀，每服三钱匕，先以水三盏，煮羊肾一只，取汁一盏，去羊肾下药，入生姜一枣大拍碎，同煎至七分，去滓食前温服。

　　治虚损耳聋，桑螵蛸汤方桑螵蛸（炙十枚） 牡丹皮（半两） 白术（米泔浸一宿锉炒） 白茯苓（去黑皮） 当归（切焙） 桂（去粗皮） 牡荆子（炒） 磁石（ 醋淬七遍） 附子（炮裂去皮脐） 菖蒲（米泔浸一宿锉焙） 熟干地黄（焙各一两） 大黄（锉炒） 细辛（去苗叶） 芎 （各半两）上一十四味 咀，每服三钱匕，先以水三盏，煮猪肾一只，取汁一盏，去肾下药，煎至七分，去滓食前温服。

　　治脑热脑脂流下，塞耳成聋，大青丸方大青 大黄（锉炒） 栀子（去皮） 黄 （锉） 升麻 黄连（去须各一两） 朴硝（二两）上七味，捣罗为末，炼蜜丸如梧桐子大，每服三十丸，空心温水下。

　　治耳内窒塞，如有物点黄 膏方黄 （锉） 升麻 大黄（生锉） 芍药（各一分） 细辛（去苗叶半两）上五味，捣罗为末，以清麻油五合调匀，慢火煎取二合，稀稠得所，以瓷合盛，每用少许，滴耳中，日三。

　　治耳重，百灵丸方芫花（醋浸炒干） 蒺藜子（炒去角） 地龙（炒） 香子（炒） 地丁（各一分）上五味，捣罗为末，以醋和蜜炼熟，丸如梧桐子大，空心临卧，温盐酒下五丸。

　　治耳重，渗耳，抵圣散方瓜蒂 麝香（研） 地龙 地丁（各半两）上四味，捣罗为散，每以少许渗耳内。

　　治失饥冒暑，及风热忧愁，使耳暴聋，或一耳塞，因咽气而开，咽已复塞，令人烦闷，草还丹方乌头（去皮脐） 黑豆（各四两） 盐（一两）上三味，瓷瓶盛，坐水中，慢火煮令乌头透，取出细切，与黑豆同焙为末，煮面糊丸，如梧桐子大，每服十五丸，至二十丸，空心温酒下。

　　治时行、心气夺耳聋，蓝实丸方蓝实 茯神（去木） 防风（去叉各一两一分） 黄连（去须一两半） 人参（半两） 菖蒲远志（去心各等分）上七味，捣罗为末，炼蜜丸如梧桐子大，每服二十丸，空心温水下。

　　治汗后耳聋，独圣散方灵磁石（有窍子如针眼者）上一味，捣研为细散，每服一钱匕，冷水调下。

　　卷第一百一十六　鼻门

　　鼻统论

　　论曰肺为五脏华盖，开窍于鼻，肺气和则鼻亦和，肺感风冷，则为清涕，为 为息肉，为不闻香臭，肺实热，则为疮为痛，胆移热于脑，则浊涕不已，谓之鼻渊，惟证候不同，故治疗亦异。

　　卷第一百一十六　鼻门

　　鼻塞气息不通

　　论曰鼻塞气息不通者，以肺感风寒，其气搏结，不得宣快，窒塞既甚，而息不能出入也，巢氏谓息肉生长，致气窒塞不通，盖有末尝生息肉，而气息不通者，宜析而治之。

　　治鼻塞，气息不通，蜀椒汤方蜀椒（去目及闭口者炒出汗半两） 干姜（炮一分） 附子（炮裂去皮脐半两） 桂（去粗皮一分） 山芋（三分） 细辛（去苗叶半两） 石斛（去根一分） 山茱萸（半两） 杏仁（五十粒去皮尖双仁炒研） 麻黄（去根节） 白附子（炮） 甘草（炙各半两）上一十二味，锉如麻豆，每服二钱匕，水一盏，煎至七分，空心去滓温服。

　　治肺风上攻，鼻塞不通，人参汤方人参 白茯苓（去黑皮） 黄芩（去黑心） 陈橘皮（汤浸去白炒） 麻黄（去根节） 蜀椒（去目及闭口者炒出汗） 羌活（去芦头各半两）上七味，粗捣筛，每服三钱匕，水一盏半，煎至七分，去滓食后温服。

　　治肺伤寒气，咳嗽唾痰，声重鼻塞，补肺，杏仁煎方杏仁（去皮尖双仁二两研） 枣肉（煮去皮核一升） 白蜜 酥 生姜汁（各半升） 饧（一升）上六味合和，于银石器中，微火煎搅候熟，每服一匙头，温酒调下、食后。

　　治肺风上攻，鼻塞不通，人参丸方人参 防风（去叉） 细辛（去苗叶） 黄 （锉） 沙参 木通（锉） 甘菊花（微炒各半两）上七味，捣罗为末，炼蜜和丸，如梧桐子大，每服十丸，温水下日再。

　　治鼻窒塞，气息不通，铛墨散方铛墨（半两）上一味研罗为散，每服二钱匕，温水调下。

　　治鼻窒塞，气息不通，小蓟汤方小蓟（一把净洗）上一味细锉，以水二盏，煎至八分，去滓温服。

　　治鼻中窒塞，气不通利，木香膏方木香 细辛（去苗叶） 当归（切焙） 芎 木通 蕤仁（研） 白芷（各半两）上七味细锉，内银石器中，入羊髓微火煎，候白芷色黄膏成，去滓澄凝，每取小豆大，内鼻中日再，以瘥为度。

　　治鼻塞不通，皂荚散方皂荚（炙去皮并子） 细辛（去苗叶） 辛夷 蜀椒（去目及闭口者炒出汗） 附子（炮裂去皮脐各一分）上五味，捣罗为散，每以少许，吹入鼻中。

　　治鼻塞不利，当归膏方当归（切焙） 地熏草 木通 细辛（去苗叶） 蕤仁（研各三分） 芎 白芷（各半两）上七味细锉，以羊髓四两，同内银石器中，入诸药，微火煎，候白芷黄色，去滓倾入合中澄凝，每以小豆大，绵裹塞入鼻中，日三，热者以黄芩栀子代当归细辛。

　　治鼻窒塞，不得喘息，菖蒲散方菖蒲 皂荚（炙去皮并子各一分）上二味，捣罗为散，每用一钱匕，以绵裹，时塞鼻中，仰卧少顷。

　　治鼻窒塞，气息不通，瓜蒂散方瓜蒂（二十七枚）上一味，捣罗为散，以少许吹入鼻中瘥。

　　治鼻窒塞，气息不通，槐叶汤方槐叶（一两）上一味，以水三盏，煮取二盏，去槐叶，下葱白二寸，豉一合，更煎五七沸，去滓分温三服，不拘时。

　　卷第一百一十六　鼻门

　　鼻塞不闻香臭

　　论曰鼻有生息肉，不知香臭者，亦有无息肉，不知香臭者，生息肉不知香臭，已列方剂，此姑论鼻塞不闻香臭，盖鼻之窒塞，或冷风乘肺，或肺经壅热，冷热固异，其塞则一，皆肺脏不和，气不宣通故也，治塞者，当审其冷热。

　　治鼻塞不闻香臭，款冬花丸方款冬花 槟榔（锉） 百合 麦门冬（去心焙） 桔梗（炒） 天门冬（去心焙） 地骨皮 羚羊角（镑） 贝母（去心） 山栀子仁 大黄（锉炒） 黄芩（去黑心） 防风（去叉） 杏仁（去皮尖双仁炒） 郁李仁（去皮炒各二两） 人参 山芋 柴胡（去苗各一两半） 百部 甘草（炙）苦参（各一两） 桑根白皮（锉） 旋复花（各四两） 牛黄（研） 木香（各半两） 蛤蚧（一对全者酥炙）上二十六味，捣研为末，炼蜜丸如梧桐子大，每服二十丸，至三十丸，食后温浆水下。

　　治头旋鼻塞，不知香臭，苁蓉丸方肉苁蓉（酒浸一宿切焙） 石钟乳（研成粉） 五味子 菟丝子（酒浸别捣） 蛇床子（炒）山芋（各一两） 泽泻 石斛（去根） 甘菊花 细辛（去苗叶） 续断 鹿茸（去毛酒浸炙） 防风（去叉） 秦艽（去苗土） 黄 （锉） 干姜（炮） 柏子仁（别研各三分）上一十七味，除别研外，捣罗为末同和匀，炼蜜丸如梧桐子大，每服二十丸，空心温酒下、日再，不饮酒枣汤下，服药三日后，灸百会穴三七壮，即贴如神膏。

　　如神膏方蓖麻子（去壳） 杏仁（去皮尖） 印子盐 芎 防风（去叉） 松脂（各一分） 蜡（半两）油（一升）上八味，先入油于银器中，次将诸药作粗散，入油中，微火上煎成膏，滤去滓，瓷器盛，每用约大小贴之，日一换。

　　治鼻塞不闻香臭，天门冬丸方天门冬（去心焙） 白茯苓（去黑皮各五两） 人参 枳实（去瓤麸炒） 甘草（炙各三两）槟榔（锉二两）上六味，捣罗为末，炼蜜丸如梧桐子大，每服二十丸，食后浆水下，日再，暑月以牛乳下。

　　治肺实鼻塞，不闻香臭，百部散方百部（二两） 款冬花 贝母（去心） 白薇（各一两）上四味，捣罗为散，每服一钱匕，米饮调下。

　　治鼻塞不闻香臭，防风汤方防风（去叉半两） 栀子（去皮七枚） 升麻（一两） 石膏（碎三两） 麻黄（去根节三分）桂（去粗皮半两） 木通（锉一两一分）上七味，粗捣筛，每服三钱匕，水一盏，煎至七分，去滓空心温服，日再。

　　治鼻塞不通，不闻香臭，或生息肉生疮，排风散方防风（去叉） 秦艽（去苗土） 山芋 吴茱萸（汤浸焙炒） 天雄（炮裂去皮脐各一两） 羌活（去芦头半两）上六味，捣罗为散，每服二钱匕，空心温酒调下。

　　治鼻中不利，窒塞不闻香臭，通气膏方木通 当归（切焙） 芎 蕤仁 桂（去粗皮各半两） 细辛（去苗叶） 白芷（各三分）上七味细锉，与羊髓三两，同于银石器中，微火煎，候白芷黄色，去滓澄凝，每取小豆大，塞鼻中、日再。

　　治鼻塞不闻香臭，甘遂散方甘遂 细辛（去苗叶） 附子（炮裂去皮脐） 木通（锉各一分）上四味，捣罗为散，每以少许，绵裹塞鼻中，当有清水出，病重者，或清水下一二升，卧时安药，若微痛当忍之，勿触风冷。

　　治鼻塞不闻香臭，芎 散方芎 辛荑（各一两） 细辛（去苗叶三分） 木通（锉半两）上四味，捣罗为散，每以少许，绵裹塞鼻中，湿即易之，五七日瘥。

　　治鼻塞不闻香臭。通顶散方滑石（研） 胡黄连（末各一分） 瓜蒂（为末七枚） 麝香（研半两） 蟾酥（研一钱）上五味同研匀，每以少许，吹入鼻中即瘥。

　　治鼻塞不闻香臭，瓜蒂散方瓜蒂 藜芦（各一分）上二味，捣罗为散，每以一钱匕，绵裹塞鼻中，日三易。

　　治鼻塞不闻香臭，细辛散方细辛（去苗叶） 瓜蒂（各一分）上二味，捣罗为散，以少许吹鼻中。

　　卷第一百一十六　鼻门

　　鼻

　　论曰鼻和则知香臭，夫鼻为肺之窍，非能自和也，必肺气流通，然后鼻为用而香臭可知，若心经移热于肺，致肺脏不和，则其窍亦无以宣达，故为 鼻，此乃内经所谓心肺有病，则鼻为之不利者也。

　　治肺气壅塞，鼻 不闻香臭，茯神散方茯神（去木一两半） 山芋 人参（各二两） 赤茯苓（去黑皮） 防风（去叉） 防己（各一两半） 蜀椒（去目并合口者炒出汗一两） 山茱萸（一两半） 甘菊花 桂（去粗皮） 细辛（去苗叶） 芎 贯众 白术（米泔浸一宿锉碎炒各一两一分） 干姜（炮一两） 甘草（炙一两半）上一十六味，捣罗为散，每服二钱匕，空心温酒调下、日再。

　　治 鼻，顺肺气，四时服食，黄 散方黄 （锉） 人参 防风（去叉） 防己 生干地黄（焙） 桔梗（炒） 芍药 黄芩（去黑心）泽泻 石南叶 紫菀（去苗土） 桂（去粗皮） 白术（米泔浸一宿锉） 甘草（炙） 牛膝（酒浸一宿切焙） 赤茯苓（去黑皮各三两）上一十六味，捣罗为散，每服一钱匕，温酒调下，如要丸，炼蜜丸如梧桐子大，每服三十丸，亦温酒下。

　　治 鼻，山茱萸丸方山茱萸 菊花 大黄（锉炒各一两一分） 独活（去芦头三分） 甘草（炙锉） 防风（去叉）蔓荆实（去白皮各一两） 秦艽（去苗土一两半） 栀子（去皮炒一两） 附子（炮裂去皮脐三分） 朴硝（三两三分）上一十一味，捣罗为末，炼蜜丸如梧桐子大，每服二十丸，空心温水下，老人亦宜服，妊娠人去附子，加细辛半分。

　　治 鼻，雄黄丸方雄黄（研一钱） 甘草（炙锉） 附子（炮裂去皮脐） 细辛（去苗叶各一分）上四味，捣罗为末，用羊胆汁和丸，如枣核大，以绵裹内鼻中，移时出恶物、即瘥。

</div>
    <div class="pagination">
<a href="圣济总录_page250.html">上一页</a><span>...</span><a href="圣济总录_page246.html">246</a><a href="圣济总录_page247.html">247</a><a href="圣济总录_page248.html">248</a><a href="圣济总录_page249.html">249</a><a href="圣济总录_page250.html">250</a><span class="current-page">251</span><a href="圣济总录_page252.html">252</a><a href="圣济总录_page253.html">253</a><a href="圣济总录_page254.html">254</a><a href="圣济总录_page255.html">255</a><a href="圣济总录_page256.html">256</a><span>...</span><a href="圣济总录_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
