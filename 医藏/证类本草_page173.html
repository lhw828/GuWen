<!DOCTYPE html>
<html>
<head>
    <meta charset="UTF-8">
    <title>证类本草 - 第 173 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 173 页/共 244 页</h1>
    <div class="content">　　 里黄皮

　　 微寒。主泄利，小便利，遗溺，除热止烦。

　　臣禹锡等谨按日华子云：诸鸡 ，平，无毒。止泄精并尿血，崩中，带下，肠风，泻痢，此即是肫内黄皮。

　　屎白

　　 微寒。主消渴，伤寒，寒热，破石淋及转筋，利小便，止遗溺，灭瘢痕。

　　黑雌鸡

　　 主风寒湿痹，五缓六急，安胎。

　　血

　　 无毒。主中恶腹痛及 折骨痛，乳难。

　　臣禹锡等谨按药性论云：黑雌鸡，味甘。安胎通用药云：乌雌鸡，温。中恶通用药云：乌后血不止，以鸡子三枚，醋半升，好酒二升，煎取一升，分为四服，如人行三、二里，微暖进之。又，新产妇，可取一只，理如食法，和五味炒熟香，即投二升酒中，封口经宿，取饮之，令人肥白。又，和乌油麻二升，熬令黄香，末之入酒，酒尽极效。日华子云：乌雌鸡，温，无毒。安心定志，除邪辟恶气，治血邪，破心中宿血及治痈疽，排浓补新血，补产后虚羸，益色助气。胆，治疣目、耳 疮，日三敷。肠，治遗尿并小便多。粪，治中风失音，痰逆，消渴，破石淋，利小肠，余沥，敷疮痍，灭瘢痕。炒服，治小儿客忤，蛊毒。翼，治小儿夜啼，安席下，勿令母知。窠中草，治头疮白秃，和白头翁草烧灰，猪脂敷。

　　翮羽

　　 主下血闭。

　　黄雌鸡

　　 味酸、甘，平。主伤中消渴，小便数不禁，肠 泄利，利益五脏，续绝伤，疗劳益气。

　　臣禹锡等谨按日华子云：黄雌鸡，温，无毒。

　　肋骨，主小儿羸瘦，食不生肌。

　　臣禹锡等谨按孟诜云：黄雌鸡，主腹中水癖水肿。以一只理如食法，和赤小豆一升同煮，候之，良。又，先患骨热者，不可食之。鸡子动风气，不可多食。又，光粉、诸石为末，和饭与鸡食之，后取鸡食之，甚补益。又，子醋煮熟，空腹食之，治久赤白痢。又，人热毒发，可取三颗鸡子白和蜜一合服之，瘥。日华子云：黄雌鸡，止劳劣，添髓补精，助阳气，暖小肠，止泄精，补水气。

　　鸡子

　　 主除热火疮，痫痉。可作虎魄神物。

　　臣禹锡等谨按药对云：鸡子，平。

　　卵白

　　 微寒。疗目热赤痛，除心下伏热，止烦满咳逆，小儿下泄，妇人产难，胞衣不出，醯大烦热。

　　卵中白皮

　　 主久咳结气，得麻黄、紫菀和服之，立已。

　　鸡白蠹肥脂

　　 生朝鲜平泽。

　　陶隐居云：鸡，此例甚多。又云：鸡子作虎魄用。欲 卵黄白混杂煮作之，亦极相似，唯不拾芥尔。又煮白合银口含，须臾色如金。鸡又不可合葫蒜及李子食之。乌鸡肉不可合犬肝、犬肾食之。小儿食鸡肉好生蛔虫。又鸡不可合芥叶蒸食之。朝鲜乃在玄兔、乐浪，不应总是鸡所出。今云白蠹，不知是何物？别恐一种尔。唐本注云：白鸡距及脑，主产难，烧灰酒服之。脑，主小儿惊痫。今注鸡入药用，盖取朝鲜者良。又按陈藏器本草云：鸡，主马咬疮及剥驴、马伤手。热鸡血及热浸之。黄雌鸡，温补益阳。白鸡，寒。利小便，去丹毒风。屎白，雄鸡三年者，能为鬼神所使。乌雌鸡，杀鬼物。卵白，解热烦。屎，炒服之，主虫咬毒。黄脚鸡，主白虎病。布饭病处，将鸡来食饭，亦可抱鸡来压之。雄鸡胁血涂白癜风、 疡风。鸡子益气，多食令人有声。一枚以浊水搅煮两沸，合水服之，主产后痢。

　　和蜡作煎饼，与小儿食之，止痢。取二枚，破着器中打开，取白酽醋如白之半搅调吞之，生产后血闭不下。又，取卵三枚，醋半升，酒二升，搅和，煮取二升，分四服主产后血下不止。又，白虎病，取鸡子揩病处，咒愿送粪堆头，不过三度瘥。白虎是粪神，爱吃鸡子。鸡屎和黑豆炒，浸酒，主贼风，风痹，破血。

　　臣禹锡等谨按蜀本注云：凡鸡粪等，以乌雄为良。头，以丹雄为良。翮，以乌雄为良。药性论云：鸡子，使，味甘，微寒，无毒。能治目赤痛。黄，和常治久疟不瘥。治漆疮，涂之。醋煮，治产后虚及痢，主小儿发热。

　　煎服，主痢，除烦热。炼之，主呕逆。屎，能破石淋，利小便。日华子云：鸡子，镇心，安怀妊天行热疾狂走，男子阴囊湿痒。及开声喉。卵，醋煮，治久痢。

　　和光粉炒干，止小儿疳痢及妇人阴疮。和豆淋酒服，治贼风麻痹。醋浸令坏，敷疵 。作酒，止产后血晕，并暖水脏，缩小便，止耳鸣。和蜡炒，治疳痢，耳鸣及耳聋。黄，炒取油和粉，敷头疮。壳，研摩障翳。

　　图经曰：诸鸡，《本经》云：鸡白蠹肥脂，出朝鲜平泽。陶隐居云：朝鲜不应总是鸡所出，而云白蠹，不知何物？恐别是一种耳。《开宝》注：便谓鸡入药用，盖取朝鲜者良。今处处鲜来也。鸡之类最多。丹雄鸡、白雄鸡、乌雄、雌鸡，头、血、冠、肠、肝、胆、 里黄、脂肪、羽翮、肋骨、卵黄白、屎白等并入药。古今方书用之尤多。其肉虽有小毒，而补虚羸最要，故食治方：中多用之。《素问》：心腹满，旦食则不能暮以鸡矢醴。一剂知，二剂已。注云：今本草鸡矢，利小便，微寒，并不治鼓胀。今方：制法，当取用处，汤渍服之耳。

　　又张仲景治转筋为病，其人臂脚直脉上下行微弦，转筋入腹，鸡屎白散主之。取鸡屎白为末，量方寸匕，以水六合和，温服，瘥。鸡子入疮。鸡子五枚，去乱发如鸡子许大，二味相和，于铁铫子中，炭火熬，初甚干，少顷即发焦，遂有液出，旋取，置一瓷碗中，以液尽为度，取涂热疮上，即以苦参末粉之。顷在武陵生子，蓐内便有热疮发于臀腿间，初涂以诸药及他药无益，日加剧，蔓延半身，状候至重，昼夜啼号，不乳疗小儿惊热，下痢。注云：俗中妪母为小儿作鸡子煎，用发杂熬，良久得汁，与小儿服，去痰热，主百病。用发，皆取父梳头乱者。又检鸡子，《本经》云：疗火疮，因是用之，果如神，立效。其壳亦主伤寒劳复，见《深师方》。取鸡子空壳碎之，熬令黄黑，捣筛，热汤和一合，服之，温卧，取汗食疗云：治大人及小儿发热，可取卵三颗，白蜜一合，相和服之，立瘥。卵并不得和蒜食，令人短气。又，胞衣不出，生吞鸡子清一枚，治目赤痛，除心下伏热，烦满咳逆，动心气，不宜多食。乌雌鸡，温，味酸，无毒。主除风寒湿痹，治反胃，安胎及腹痛， 折骨疼，乳乌油麻一升，熬之令香，末，和酒服之，即饱热能食。鸡具五色者，食之致狂。肉和鱼肉汁食之，成心瘕。六指，玄鸡白头家鸡，及鸡死足爪不伸者，食并害人。鸡子和葱，食之气短。鸡子白共鳖同食损人。鸡子共獭肉同食，成遁尸注，药不能治。鸡、兔同食成泄痢。小儿五岁以下，未断乳者，勿与鸡肉食。雷公云：鸡子，凡急切要用，勿便敲损，恐得二十一日满，在内成形，空打损后无用。若要用，先于温汤中试之，若动，是成形也，若不动，即敲损，取清者用，黄即去之。内有自溃者，亦不用也。圣惠方：主蛐咬人方，以鸡屎敷之。外台秘要主天行，呕逆不下食，食即出。

　　以鸡卵一枚，煮三、五沸，出，以水浸之，外熟内热则吞之，良。千金方：鼠 。以卵一枚，米下蒸半日，取出黄，熬令黑，先拭疮上汁令干，以药纳疮孔中，三度即瘥。又方：小儿惊啼。烧鸡屎白，米饮下。

　　又方：治小儿疟。烧鸡 中黄皮为末，乳服之，男雄女雌。肘后方：治心痛。以卵一个打破，头醋二合，和搅令匀，暖过顿服。又方：肝风虚，转筋入腹。以屎白干末，热酒调下一钱匕服。又方：自缢死定，安心神，徐缓解之，慎勿割绳断，抱取心下犹温者。刺鸡冠血滴口中，即活，男雌女雄。又方：以鸡屎白如枣大，酒半盏，和灌之及鼻中，佳。

　　又方：救卒死，或先病，或常居寝卧，奄忽而绝，皆是中恶。割雄鸡冠，取血涂其面，干后复涂，并以灰营死人一周。又方：卒得嗽。乌鸡一枚，治如食法，以好酒渍之，半日出鸡，服酒。一云：苦酒一斗，煮白鸡，取三升，分三服，食鸡莫与盐食，良。又方：治卒得浸淫疮转有汁，多起于心，不早治之，续身周匝则杀人，以冠血敷之瘥。葛氏方：治卒干呕不息。破卵去白，吞黄数枚，瘥。又方：蚰蜒入耳。小鸡一只去毛、足，以油煎令黄，筋穿作孔枕之。

　　又方：卒腹痛，下赤白痢，数日不绝。以卵一枚，取出黄去白，纳胡粉令满壳，烧成屑，以酒服一钱匕。又方：治小便不通。卵黄一枚服之，不过三。又方：卒腹痛，安胎。乌鸡肝一具切，过酒五合服令尽。

　　姚云：肝勿令入水中。又方：中风，寒痉直，口噤，不知人。屎白一升，熬令黄极热，以酒三升和搅去滓服。又方：被压柞堕坠、舟船车轹、马踏牛触，胸腹破陷，四肢摧折，气闷欲死。以乌鸡一只，合毛杵一千二百杵，好苦酒一升，相和得所。以新布拓病上，取药涂布，以干易。觉寒振欲吐，不可辄去药，须臾，复上，一鸡少，则再作。又方：马咬人疮，有毒肿疼痛。以冠血着疮中三下。牡马用雌，牝马用雄。又方：狐尿刺棘人，肿痛欲死。破鸡拓之瘥。又方：食诸菜中毒，发狂，闷吐下欲死。屎末烧研，水服方寸匕。

　　经验方：治小儿疳痢，肚胀方：用鸡子一个，打破眼子如豆大，纳巴豆一粒去皮，腻粉一钱，用五十重纸裹，于饭甑上蒸三度，放冷打破，取鸡子肉同芭粉一时研，入少麝，添面糊丸如米粒大。食后、夜卧温汤下二丸至三丸。经验后方：主妇人产后口干舌缩渴不止。打鸡子一个，水一盏冲之，盘盖少时服。又方：治齿痛不可忍。取鸡屎白烧末，绵裹安痛处咬，立瘥。又方：治诸痈不消已成脓，惧针不得破令速决。取白鸡翅下第一毛，两边各一茎，烧灰研，水调服之。

　　又方：治因疮中风，腰脊反张，牙关口噤，四肢强直。鸡屎白一升，大豆五升，和炒令变色，乘热以酒沃之，微煮令豆味出，量性饮之，覆身出汗，慎勿触风。又方：治蜈蚣咬人痛不止。烧鸡屎酒和服之，佳。

　　又取鸡屎和醋敷之。孙真人家鸡合水鸡食作遁尸。又云：如小儿未断乳，食鸡生蛔虫。

　　又方：卒中五尸遁尸，其状腹胀，气急冲心，或 块踊起，或牵腰脊者。以卵一枚，取白吞之，困者摇头令下。又云：鸡，味辛。补肺，主漆疮，鸡子黄敷之。食医心镜主脾胃气虚，肠滑下痢。以炙鸡散，黄雌鸡一只，治如食法，以炭炙之，槌了以盐、醋刷之，又炙令极，熬熟干燥，空腹食之。又云：主赤白痢，食不下。

　　肥雌鸡一只，治如常法，细研为 作面馄饨，空心食之。又云：主消渴，伤中，小便数。黄雌鸡一只，治如常，煮令熟，去鸡停冷，渴即饮之，肉亦可食，若和米及盐、豉作粥，及以五味作羹并得。又云：主小便数，虚冷。鸡肠一具，治如常，炒作 ，暖酒和饮之。

　　又云：主风寒湿痹，五缓六急。乌鸡一只，治如食法，煮令极熟调作羹食之。

　　又云：理狂邪癫痫，不欲眠卧，自贤自智，骄倨妄行不休，安五脏，下气。白雄鸡一只，煮令熟，五味调和作羹粥食之。又云：勿食暴鸡肉，杀人，发疽。续十全方：主子死腹中不出。雄鸡粪二十一枚，水二升，煎取五合，下米作粥食，即出。胜金方：主百虫入耳不出。以鸡冠血滴入耳内，即出。

　　集验方：主鳖症及心腹宿症，及卒得症。以白雌鸡屎，无多少，小便和之，于器中，火上熬令燥，末，服方寸匕，多服不限度。以膏熬饭饲弥佳。又方：治遗尿。取雄鸡肠烧末，三指撮朝报暮愈。又方：治尿床。鸡 一具，并肠服之。

　　男雌女雄。又方：治汤火烧疮。熟鸡子一十个上，永除瘢痕。古今录验主肿大如斗。取鸡翅毛，其毛一孔生两毛者佳。左肿取左翅，右肿取右翅，双肿取两边翅，并烧灰研。饮服。又虫攻心脐如刺，口吐清水。鸡子一枚，开头去黄，以好漆内壳中合和，仰头吞之，虫出。又方：治茎中淋石。取屎白日中半干，熬令香，末，以路浆、饭饮服方寸匕。兵部手孔，合咬处，立瘥。广济方：主咽喉塞，鼻中疮出及干呕头痛，食不下。生鸡子一颗，开头取白去黄，着米酢拌， 火顿沸，起擎下沸定，更顿三度成就录：伤。以鸡子七枚纳井中令极冷，破吞之。又方：治小儿心腹胸胁烦满欲死。

　　烧鸡子壳，末，酒服方寸匕。又方：治小儿下血。雌鸡翅下血，服之。又方：小儿头身诸烧卵壳研，和猪脂敷之。又方：儿头上疮，及白秃又方：小儿鹅口不乳。烧鸡黄皮，末，乳和服。又方：妊娠下血不止，名曰漏胎。鸡肝，细锉，以酒一升，和服。

　　产宝产后小便不禁。以屎烧作灰，空心酒服方寸匕。又方：治妒乳及痈肿。鸡屎末，服方寸匕治乳头破裂。方：同。杨氏产乳妊娠不得食。鸡子、干鲤鱼合食，则令儿患疮，妊娠不得鸡肉与糯米合食，令儿多寸白。

　　谭氏方：小儿卒惊，似有痛处，而不知疾状。

</div>
    <div class="pagination">
<a href="证类本草_page172.html">上一页</a><span>...</span><a href="证类本草_page168.html">168</a><a href="证类本草_page169.html">169</a><a href="证类本草_page170.html">170</a><a href="证类本草_page171.html">171</a><a href="证类本草_page172.html">172</a><span class="current-page">173</span><a href="证类本草_page174.html">174</a><a href="证类本草_page175.html">175</a><a href="证类本草_page176.html">176</a><a href="证类本草_page177.html">177</a><a href="证类本草_page178.html">178</a><span>...</span><a href="证类本草_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
