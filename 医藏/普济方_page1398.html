<!DOCTYPE html>
<html>
<head>
    <meta charset="UTF-8">
    <title>普济方 - 第 1398 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1398 页/共 3614 页</h1>
    <div class="content">　　卷一百五十二　热病门

　　热病三日

　　（附论）夫热病三日。诸阳传病讫。病犹在表。未入于脏。故胸胁痛耳聋。可发汗而愈也。

　　方

　　葛根散

　　（出圣惠方）

　　治热病三日。未得汗。壮热烦恼。欲得饮水。宜服。

　　葛根（锉）川大黄（锉碎微炒）黄芩桂心赤芍药柴胡（去苗各一两）麻黄（二两去根节）栀子仁甘草（炙微赤锉各半两）上为粗散。每服四钱。以水一中盏。入生姜半分。煎至五分。去滓。不计时候。稍热服。令有汗为度。

　　大黄散

　　（出圣惠方）

　　治热病三日。发汗未解。头痛口干。心胸烦闷。宜服。

　　川大黄（锉碎微炒）柴胡（去苗）麻黄（去根节各一两）秦艽（一两半去苗）石膏（二两）甘草（半两炙微赤锉）上为粗散。每服四钱。以水一中盏。入生姜半分。去滓。不计时候。稍热频服。汗出为度。

　　柴胡饮子

　　（出圣惠方）

　　治热病三日。头痛口苦。寒热往来。宜服。

　　柴胡（去苗）木通（锉）赤芍药（各一两半）石膏（二两半捣）甘草（半两炙微赤锉）上为细锉。和匀。每服半两。用水一大盏。煎至五分。去滓。不计时候。温服。

　　麻黄散

　　（出圣惠方）

　　治热病三日。头疼壮热。宜服。

　　麻黄（去根节）知母葛根（各一两）赤芍药（一两半）黄芩（炙微赤锉）白药子栀子仁细辛柴胡（去苗各半两）石膏（二两）上为粗散。每服五钱。以水一大盏。入生姜半分。煎至五分。去滓。不计时候。稍热服。衣盖取汗。

　　发汗桂心散

　　（出圣惠方）

　　治热病三日。表犹未解。壮热。头目四肢不利。宜

　　服

　　。

　　桂心赤茯苓泽泻赤芍药（各半两）柴胡（去苗）葛根（锉）麻黄（去根节各一两）甘草（一分炙微赤锉）上为粗散。每服五钱。以水一中盏。入薄荷二七叶。煎至六分。去滓。

　　不计时候。稍热服。衣盖取汗。未汗再服。

　　苦参散

　　（出圣惠方）

　　治热病三日。解毒瓦斯。

　　苦参（一两锉）黄芩（二两）甘草（半两炙微赤锉）上为粗散。每服五钱。以水一大盏。

　　煎至六分。去滓。入生地黄汁一合。搅令匀。不计时候。分温二服。

　　知母散

　　（出圣惠方）

　　治热病三日。经发汗热退后。尚寒热往来。不能饮食。

　　宜服。

　　知母（一两）枳实（麸炒微黄）栀子仁（各一两半）上为散。每服五钱。用水一大盏。

　　入豉少许。煎至五分。去滓。不计时候。温服。

　　卷一百五十二　热病门

　　热病四日

　　（附论）夫热病四日。太阴受病。太阴者三阴之首也。三阳受病讫。传入于阴。故毒瓦斯入于胸膈。

　　其病咽喉干。胸腹满。故可吐而愈也。

　　方

　　苦参散

　　（出圣惠方）

　　治热病四日。结胸满痛。壮热。身体疼痛。宜服令吐。

　　苦参（锉）常山（各半两）上为散。以水二中盏。煎至一盏。去滓。不计时候。尽饮之。

　　当吐即愈。未吐再服。

　　瓜蒂散

　　（出危氏方）

</div>
    <div class="pagination">
<a href="普济方_page1397.html">上一页</a><span>...</span><a href="普济方_page1393.html">1393</a><a href="普济方_page1394.html">1394</a><a href="普济方_page1395.html">1395</a><a href="普济方_page1396.html">1396</a><a href="普济方_page1397.html">1397</a><span class="current-page">1398</span><a href="普济方_page1399.html">1399</a><a href="普济方_page1400.html">1400</a><a href="普济方_page1401.html">1401</a><a href="普济方_page1402.html">1402</a><a href="普济方_page1403.html">1403</a><span>...</span><a href="普济方_page1399.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
