<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 80 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 80 页/共 791 页</h1>
    <div class="content">　　治伤寒发热。汗出不解。心腹痞坚。痰逆不止。宜服柴胡散方。

　　柴胡（一两半去苗） 枳实（半两麸炒微黄） 黄芩（半两） 赤芍药（三分） 半夏（三分汤洗七遍去滑）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候温服。

　　卷第十二

　　治伤寒心腹胀痛诸方

　　夫伤寒心腹胀痛者。由其人脏腑久冷。因染斯疾。未得汗间。心神烦热。遂服凉药。及饮冷胀痛治伤寒因有热。服冷药过度。心腹胀痛。宜服浓朴散方。

　　浓朴（一两去粗皮涂生姜汁炙令香熟） 当归（半两锉微炒） 枳壳（半两麸炒微黄去瓤）木香（半两） 诃黎勒（一两煨用皮） 大腹皮（半两锉）上件药。捣筛为散。每服四钱。以水一中盏。入生姜半分。煎至六分。去滓。不计时候稍热服。

　　治伤寒。冷水积在腹中。胀满疼痛。宜服木香散方。

　　木香（二分） 枳壳（三分麸炒微黄去瓤） 柴胡（三分去苗） 当归（三分锉微炒） 干姜（半两炮裂锉） 吴茱萸（一分汤浸七遍焙干微炒）上件药。捣筛为散。每服三钱。以水一中盏。入枣三枚。煎至六分。去滓。稍热不计时候温服。

　　治伤寒。心腹胀满疼痛。宜服桃仁散方。

　　桃仁（三分汤浸去皮尖双仁麸炒微黄） 枳壳（三分麸炒微黄去瓤） 桂心（一两） 白术（三分） 神曲（三分炒令微黄） 麦 （三分炒令微黄）上件药。捣筛为散。每服三钱。以水一中盏。煎至六分。去滓。不计时候稍热服。

　　治伤寒。脾胃虚冷。心腹胀痛。不思饮食。宜服当归散方。

　　当归（半两锉微炒） 桂心（一两） 芎 （一两） 干姜（半两炮裂锉） 陈橘皮（一两汤浸去白瓤焙） 槟榔（一两）上件药。捣筛为散。每服三钱。以水一中盏。煎至六分。去滓。稍热不计时候服。

　　治伤寒脾胃气滞。心腹胀满。痛不欲饮食。宜服赤芍药散方。

　　赤芍药 诃黎勒（煨用皮） 当归（锉微炒） 肉豆蔻（去壳） 人参（去芦头） 郁李仁（汤浸去皮尖微炒） 桂心（以上各三分） 陈橘皮〔二（一）两汤浸去白瓤焙〕 槟榔（一两）上件药。捣筛为散。每服三钱。以水一中盏。入生姜半分。枣三枚。煎至六分。去滓。

　　不计时候温服。

　　治伤寒发汗后。气壅不散。攻心腹胀痛。宜服柴胡散方。

　　柴胡（三分去苗） 枳壳（半两麸炒微黄去瓤） 黄芩（三分） 赤芍药（三分） 半夏（半两汤洗七遍去滑） 大腹皮（半两锉） 槟榔（三分） 木香（半两）上件药。捣筛为散。每服三钱。以水一中盏。入生姜半分。煎至六分。去滓。不计时候温服。

　　治伤寒卒心腹痛。胀满不下饮食。宜服赤茯苓散方。

　　赤茯苓（一两） 桔梗（一两去芦头） 陈橘皮（一两汤浸去白瓤焙） 人参（半两去芦头）高良姜（一两锉） 槟榔（三分）上件药。捣筛为散。每服三钱。以水一中盏。入枣三枚。煎至六分。去滓。稍热不计时候服。

　　治伤寒。大肠气壅。心腹胀满疼痛。四肢骨节酸疼烦闷。不得眠卧。宜服大黄丸方。

　　川大黄（一两锉碎微炒） 木香（一分） 槟榔（半两） 桂心（一分） 枳壳（半两麸炒微黄去瓤） 甘草（一分炙微赤锉） 郁李仁（三分汤浸去皮尖微炒）上件药。捣罗为末。炼蜜和捣一二百杵。丸如梧桐子大。每服。不计时候。以温酒下三十丸。以利为度。

　　治伤寒。冷气攻心腹。胀满疼痛。不下饮食方。

　　木香（三分） 吴茱萸（半两汤浸七遍焙干微炒） 桂心（半两） 浓朴（三分去粗皮涂生姜汁炙两） 青橘皮上件药。捣筛为散。每服四钱。以水一中盏。入枣三枚。煎至六分。去滓。不计时候稍热服。

　　治伤寒。心腹胀满疼痛。胸膈壅滞。或呕哕不能饮食。宜服半夏散方。

　　半夏（三分汤洗七遍去滑） 前胡（三分去芦头） 诃黎勒皮（三分） 赤芍药（三分）桂心（半两） 人参（三分去芦头） 木香（半两） 槟榔（半两） 陈橘皮（一两汤浸去白瓤焙）上件药。捣筛为散。每服四钱。以水一中盏。入生姜半分。煎至六分。去滓。稍热不计时候服。

　　治伤寒汗后。腹胀疼痛。宜服浓朴散方。

　　川大黄（一两锉碎微炒） 芎 （三分） 人参（一两去芦头） 赤芍药（三分） 陈橘皮（三分汤浸去白瓤焙） 浓朴（二两去粗皮涂生姜汁炙令香熟）上件药。捣筛为散。每服四钱。以水一中盏。入生姜半分。煎至六分。去滓。稍热不计时候服。

　　卷第十二

　　治伤寒厥逆诸方

　　夫厥者逆也。谓手足逆冷也。此由阳气暴衰。阴气独盛。胜于阳。脉为之逆。不通于手足。所以逆冷也。伤寒一日至四日五日厥者。必发热。前发热者后必厥。厥甚热亦甚。厥微热亦微。厥已经下之后。复发其汗者。则口伤烂赤。伤寒先厥。发热下利。利必自止。而反汗出厥者知愈灸之还者而厥治伤寒吐利。手足逆冷。心烦闷绝。宜服吴茱萸汤方。

　　吴茱萸（一分汤浸七遍焙干微炒） 枣（五枚） 甘草（一分炙微赤锉） 生姜（半两）人参（半两去芦头） 浓朴（半两去粗皮涂生姜汁炙令香熟）上件药。捣细锉。都以水二大盏半。煎至一盏半。去滓。不计时候。分温四服。

　　治伤寒。曾经发汗吐下。寒气未退。脾胃气虚。胸膈烦满。手足逆冷。宜服益智子散方益智子 川乌头（炮裂去皮脐） 肉桂（去皴皮） 当归（锉微炒） 干姜（炮裂锉） 细辛高皮涂生姜汁上件药。捣筛为散。每服三钱。以水一中盏。入枣三枚。煎至六分。去滓。不计时候稍热服。

　　治伤寒病极。脉沉厥逆。宜服通脉散方。

　　麻黄（一两半去根节） 肉桂〔一（二）两去皴皮〕 甘草（半两炙微赤锉） 附子（一两炮裂去皮脐）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候稍热服。

　　治伤寒吐下之后。胃气虚寒。食即吐逆。四肢厥冷。宜服此方。

　　人参（一两去芦头） 白术（一两） 陈橘皮（三分汤浸去白瓤焙） 干姜（三分炮裂锉） 桂心（汁炙令香熟上件药。捣筛为散。每服四钱。以水一中盏。煎至六分。去滓。不计时候稍热服。

　　治伤寒。手足厥冷。脉细欲绝者。宜服附子散方。

　　附子（一两炮裂去皮脐） 桂心（三分） 白术（一两） 高良姜（三分锉） 甘草〔二（一）分炙微赤锉〕 浓朴（一两半去粗皮涂生姜汁炙令香熟）上件药。捣筛为散。每服四钱。以水一中盏。煎至六分。去滓。不计时候稍热服。

　　治伤寒四逆。及内有久寒。宜服此方。

　　白术（一两） 人参（三分去芦头） 桂心（半两） 干姜（半两炮裂锉） 附子（一两炮裂去皮脐） 甘草（一分炙微赤锉）上件药。捣筛为散。每服五钱。以水一大盏。煎至五分。去滓。不计时候稍热服。

　　治伤寒大热。出汗热不去。腹内拘急。四肢厥冷。并下利方。

　　甘草（一两炙微赤锉） 附子（半两炮裂去皮脐） 干姜（一两炮裂锉） 赤芍药（一两）上件药。捣筛为散。每服五钱。以水一中（大）盏。煎至五分。去滓。不计时候稍热服。

　　治伤寒。手足厥逆。呕吐涎沫。头痛。宜服此方。

　　吴茱萸（半两汤浸七遍焙干微炒） 人参（一两去芦头）上件药。捣筛为散。每服三钱。以水一中盏。入生姜半分。枣三枚。煎至六分。去滓。

　　不计时候稍热服。

　　卷第十二

　　治伤寒后不得睡诸方

　　夫卫气昼行于阳。夜行于阴。阴主夜。夜主卧。谓阳气尽。阴气盛。则目瞑矣。今热气未散。与诸阳并。所以阳独盛。阴偏虚。病后不得睡者。阴气未复故也。

</div>
    <div class="pagination">
<a href="太平圣惠方_page79.html">上一页</a><span>...</span><a href="太平圣惠方_page75.html">75</a><a href="太平圣惠方_page76.html">76</a><a href="太平圣惠方_page77.html">77</a><a href="太平圣惠方_page78.html">78</a><a href="太平圣惠方_page79.html">79</a><span class="current-page">80</span><a href="太平圣惠方_page81.html">81</a><a href="太平圣惠方_page82.html">82</a><a href="太平圣惠方_page83.html">83</a><a href="太平圣惠方_page84.html">84</a><a href="太平圣惠方_page85.html">85</a><span>...</span><a href="太平圣惠方_page81.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
