<!DOCTYPE html>
<html>
<head>
    <meta charset="UTF-8">
    <title>普济方四库 - 第 1176 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1176 页/共 1812 页</h1>
    <div class="content">　　方
　　降真香散　治恶疮封闭疮口
　　降真香　木香　骐驎竭　白芷　白敛　黄连【去须】黄蘗【各半分】
　　右生捣为细末不计时用傅疮口即差
　　敛疮散
　　软滑石　花蘂石　鸡内金【各半两】白敛【二钱半】号丹【煆】滴乳香【各一钱】白芨【三钱半】
　　右滑石花蘂石炭烧通红碗覆泥地一复时为细末次入余药末研和亁掺神効
　　骐驎竭散　治诸痈破成疮口脓带清薄宜用合疮口长肌肉方
　　骐驎竭【一两炒令紫色】生人骨【一两烧灰人牙是也】古铜末【三分】鸽粪【一合干为末】
　　右药都细研如粉贴之如疮口深作纸絍子引散入疮口里面候肉生即合疮口
　　桃花散　治诸疮口不合生肌药
　　赤敛【炒】白敛【炒】黄栢【炒已上各三钱】轻粉【一钱】
　　右为细末用防白浆水净洗上药
　　烬药収疮口
　　用水二升香油二斤倾在锅内煎水亁滴油在新汲水内成珠若成珠为油熟方净草二十两块子净待熟再下白芨半斤同煎熟又下白敛六两煎熟又下净洗头髪剪碎四两下同熟后用芝麻油四两煎熟放在罐中却用新汲水一盆倾药在面上去粗下水底取药用后四两熟油和匀用纸絍撚蘸药絍入疮口内立应脓出常用水盖如要用时倾去水取药了又水盖之
　　木香掺收疮口方
　　木香　鸡心防榔　号丹【煆各一两】轻粉【五分】
　　右细末掺
　　保安敛疮方
　　白敛　白芨【各一两】鸡内金【二两】厚黄蘗【五钱】
　　右为细末井水调傅湏脓尽乃可用溃者亦能敛
　　荡洗方
　　蜂房　白芷　苦参　川椒
　　右煎洗热焮加荆芥
　　痈疽疮口深大方
　　深山黄牛粪【塞汤疮藤纸贴上三四日后】蜂房　白芷　大腹皮【三件煎汤淋洗干】
　　右以黄桑叶晒为细末撒掺常服酒调排脓内补散饮醇酒食肥肉自然生肌深山黄牛吃百草平田牛吃禾藁
　　敛疮口方
　　白芨【一钱】赤石脂【一钱研】龙骨【少许研】当归【二钱去芦头】
　　右为细末亁掺
　　羊髓膏　治痈疽如作硬壊热毒发疮【方见痈疽发背作寒热类羊髓膏】
　　虎骨散　敛疮
　　乌鱼骨　龙骨　虎骨【炙】天灵盖【各等分】
　　右为细末亁贴疮上
　　贴敛药方　合疮
　　麦饭石【粗磨石是也曾作磨者尤佳火煆七八次煆红入米醋中淬煆至三四次其石定细碎用甘锅盛煆通红淬醋中煆过七八次可用】鹿角根【不用脑骨不用角箱只用角根三寸火煆】
　　右等分为末先将旧净洁衣绢片净洗候亁约疮大小剪绢作一轮子中留一小口却用一小铫子热少米醋约用多少将前药投醋中候冷摊绢轮子上贴疮一日一换此方救人累効不可疑药低贱而忽之
　　生疮口桃红散
　　龙骨【半两】白矾【半两飞】黄丹【少许飞】
　　右为末每用少许掺在疮口上先用口含浆水洗净揩亁用药贴之以差为度一方有轻粉无白矾
　　乳香追毒丸　追恶廻疮活血出脓
　　巴豆【去皮一钱】白麫【一钱】黄丹【一字】
　　右研匀滴水和成捶千余下丸作定子量疮大小絍之次以膏药覆之
　　治诸疮肿成疮口不合并痔病穿破冷漏疮口脓水常出经年不干者宜服此
　　鸽粪【一升】麝香【三分】
　　右将鸽粪于净地上周廻以火围煆令烟尽别于地上出火毒了入麝香细研为散每用食前以粥饮调下二钱
　　神验散　治诸痈肿疮及冷瘘不亁宜用长肌肉合疮口
　　雄黄【三分研为末】楦子【三枚和核切隂亁为末】
　　右先将雄黄末于铫子内以甆盏子盖四面以湿纸封缝于慢火上烧以湿润物盖盏底莫令水入其黄作霜在盏子上候冷取出别取长肉膏药不限多少取其霜并楦子末一时拌和旋旋摊贴绢上如疮口深作絍子引药入疮内肉从里长出到疮口合之
　　疮口已成大窟方
　　桑白皮【一分】当归【半分】
　　右为末亁掺外用北艾蘸蜜水研细塞口
　　北艾汤　痈疽疮口冷带脓水少肉色白乆不合逐日用北艾一把煎汤宻室中洗仍以白胶烧烟熏之续贴膏药仍多服排脓内补散加味不换金正气散
　　秦芃掺方　治一切疮口不合
　　用秦芃细末掺之
　　治疮口
　　用细牛膝根如疮口之大小略刮去粗皮顿入口中留半寸以下压在疮口外即以嫩橘树叶及地锦草各用一掘许研成膏之其上牛膝能去恶血得恶血常流而二草温凉止痛随亁随换十全之功一方用光明牛膝酒煑饮醉为度仍摊纸上贴之予尝有疖毒之患防烙聼之者寡从之
　　乳香生肌散　敛疮口止疼痛
　　射香【一字】轻粉　龙脑【各一分】白敛　蜜陀僧
　　乌鱼骨　寒水石粉【各五钱】雄黄【三钱】白龙骨【五钱】
　　右为细末用浆水洗过疮口后用药亁掺
　　生肌散　敛疮大効
　　寒水石　滑石　龙骨　乌鱼骨【各一两】蜜陀僧枯白矾　亁胭脂　定粉【各半两】
　　右为细末用药亁掺疮口上
　　生肌散　治疮口不合
　　没药【一钱】黄丹【一钱火飞过用】赤敛【一钱】枯白矾【一钱】白胶【二钱】黄栢【一钱】乳香【一钱】射香【二钱半】
　　右为细末先用防白盐汤洗净揾亁敷药末于疮口上
　　平肌散　治诸疮乆不敛者
　　黄丹【二钱半】乳香【研】黄连【三钱半】轻粉【一钱】蜜陀僧　花蘂石【二味同煆赤色】白龙骨【各一两】
　　右为细末入乳香轻粉黄丹同研令匀每用亁掺之
　　防毒散　敛疮
　　大防榔【一个】红娘子【一个】黒狗脊　硫黄　赤石脂黄连【各半两】轻粉【一钱】
　　右为细末每用药少许亁掺患痛处
　　蘗皮散　治恶疮乆不合
　　黄蘗末【三分】细甆末【一分】甘草末【一分】
　　右和匀亁
　　桃红散　收敛一切疮恶疮杖疮速瘥
　　粟米饭【一两炒黄】铅粉【三钱炒】
　　右研匀亁贴之
　　平肌散　治诸疮乆不敛
　　卢甘石【烧一两半】龙骨【半两】
　　右为细末每用亁掺患处上用膏药贴之
　　牡砺散　治收敛疮口令亁
　　用牡砺一块以破草鞋包防入火内煆令通红去火候冷取去研随用时旋入飞过枯白矾少许拌和傅疮口上
　　收多年不合疮口
　　右以桑蛾研细末疼而效速烧作灰性慢而不痛并亁傅
　　治疮口大窟方
　　用生丝或生地黄或芭蕉根取汁笔蘸抹
　　敛疮口木香散
　　木香【一分】防榔【十个】白芨【半两剉】白敛【半两剉】鸡内金【一两焙亁】根子黄皮【一分】肉桂【一分】麝香【少许】黄薥葵花【一两焙】
　　右味一时焙亁为末研细看疮口大小逐旋滴水调成膏于热绢上贴每日一度换
　　麝香散　住痛收敛疮口生肌封口
　　海螵蛸　龙骨　白矾【枯】麝香【研】黄丹　乳香【别研各三钱】
　　右为末入轻粉拌匀甘草汤洗疮药用少许
　　敛疮口黄丹散
　　黄丹【煆】白矾【枯】龙骨　寒水石　乳香　木香【不见火】黄连　黄芩　防榔　腻粉【各三钱】脑子【少许】
　　右为末随疮亁湿用之亁则用温盐汤洗湿净亁却掺其上用不可太早湏脓血去尽临好方用不然则又臖作
　　栢皮膏　治疮口穿溃不差
　　鸡子【一二个煮熟去白用黄子将入深厚黒盏内盛于慢火上熬成黒油出为度】轻粉【半钱】大栢皮　川黄连　槟榔　木香【各一分为末】
　　右用鸡子油调封疮口以干为度如疮依前热赤如火烧四畔肿硬不退再用白芨散涂之
</div>
    <div class="pagination">
<a href="普济方四库_page1175.html">上一页</a><span>...</span><a href="普济方四库_page1171.html">1171</a><a href="普济方四库_page1172.html">1172</a><a href="普济方四库_page1173.html">1173</a><a href="普济方四库_page1174.html">1174</a><a href="普济方四库_page1175.html">1175</a><span class="current-page">1176</span><a href="普济方四库_page1177.html">1177</a><a href="普济方四库_page1178.html">1178</a><a href="普济方四库_page1179.html">1179</a><a href="普济方四库_page1180.html">1180</a><a href="普济方四库_page1181.html">1181</a><span>...</span><a href="普济方四库_page1177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
