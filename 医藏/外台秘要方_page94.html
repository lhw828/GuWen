<!DOCTYPE html>
<html>
<head>
    <meta charset="UTF-8">
    <title>外台秘要方 - 第 94 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 94 页/共 226 页</h1>
    <div class="content">　　又疗风湿体疼恶风防肿天门冬汤方
　　天门冬【三两去心】葛根【四两】　生姜【三两】　桂心【四两】麻黄【三两去节】　芍药【二两】　杏仁【五十枚】　甘草【二两炙】
　　右八味切以水一斗煮取三升分三服取汗忌鲤鱼余同前【深师无芍药名天门冬汤并出第十四卷中】
　　又疗头风湿面如鍼刺之状身体有肿恶风汗出短气不能饮食麻黄汤方
　　麻黄【四两】　芎防【一两】　莽草【一两】　当归【一两】杏仁【三十枚】
　　右五味切以水五升煮取二升去滓分三服日三糜粥将息佳
　　又辨中风偏枯风痱风懿风痹偏枯者半身偏不随肌肉偏不用而痛言不变智不乱病在分腠之间温卧取汗益其不足损其有余乃可复也风痱者身无痛四肢不收智乱不甚言防知可疗甚则不能言不可治也风懿者奄忽不知人咽中塞窒窒然舌强不能言病在藏腑先入隂后入阳治之先补于隂后冩于阳发其汗身转软者生汗不出身直者七日死风痹病不可己者足如履冰时如入汤腹中股胫淫泺烦心头痛呕时时汗出目悲恐短气不乐不出三年死骑士息王恕母年五十纱扇自扇汗出中风口不得语身缓不收积一月困笃张苗为作七物独活汤服五剂得愈又士度良母年七十余中风但苦口不得语积百余日往来饮食如故苗又与合独活汤四剂得愈七物独活汤疗脚弱及中风湿缓纵不随方【出胡洽】
　　独活【五两】　葛根【四两】　干姜【二两】　桂心【四两】半夏【四两洗】　甘草【二两炙】　防风【三两】
　　右七味防咀以水一斗煮取三升每服一升日三得少防汗出好忌羊肉饧海藻菘菜生葱
　　又疗湿家始得病时可与薏苡麻黄汤方
　　薏苡【半升】　麻黄【四两去节】　甘草【二两炙】　杏仁【二两】
　　右四味防咀以水五升煮取二升分再服汗出即愈湿家烦疼可以甘草麻黄汤发汗不差更合饮家加白术四两名白术麻黄汤忌海藻菘菜桃李雀肉等【此本仲景方分两小异并出第十五卷中】
　　许仁则疗脚气方三首
　　许仁则曰此病有数种有饮气下流以成脚气饮气即水气之渐亦有肾气先虚暑月承热以冷水洗脚湿气不散亦成脚气亦有肾气既虚诸事不节因居卑湿湿气上冲亦成脚气此诸脚气皆令人脚胫大脚趺肿重闷甚上冲心腹满闷短气中间有干湿二脚气湿者脚肿干者脚不肿渐觉枯燥皮肤甲错须细察之若先觉心腹胁肋刺痛胷背满闷吃食之后此状弥加时时气短手脚沈重骨髓疼多喝气每食诸黏腻陈败臭物即诸状转剧此即饮气下流而成脚气有此者自宜依前疗饮气将成水气细辛等八味汤葶苈子等十五味丸疗之若先无前状但觉脚肿疼闷沈重有时缓弱乍冲心腹满闷小腹下不仁有时急痛宜依后吴茱茰等五味汤桑根白皮等十味丸侧子等十味酒细细服之吴茱茰汤方
　　吴茱茰【二两】　生姜【五两】　橘皮【三两】　桂心【二两】大防榔【十枚】
　　右药切以水七升煮取二升半去滓分温三服服相去如人行七八里久一服觉诸状可欲重合服亦佳服汤后将息经三四日即服后桑根白皮等十味丸忌生葱
　　又方
　　桑根白皮【五两】生姜【屑六两】　蜀椒【汗】　　桂心升麻【四两】　五味子【四两】
　　右药筛蜜和为丸以饮下之初服十五丸日再服稍稍加至三十丸如梧子大觉热食前服觉冷食后服之忌同【蜀椒桂心元未见分两】
　　又至九月以后宜合侧子等十味酒服之兼将下丸方侧子【五两】　生姜【八两】　桑根白皮【八两】桂心【四两】白术【八两】　五加白皮【六两】丹参【六两】　续断【五两】牛膝【五两】　细辛【四两】
　　右药切绢袋盛用无灰酒五升浸五六日初服一鸡子黄许日再服稍稍加之以知为度必用前数法不觉可宜依旧脚气方用之忌猪肉冷水桃李雀肉生葱生菜【吴并同并出一卷中】
　　论隂阳表里灸法三十七首
　　苏恭云凡脚气发有隂阳表里当随状疗之不可妄依古方也患隂疗阳病表救里皆为重虚实危殆之甚也若病从隂发起两足大指内侧上循胫内及膝里顽痹不仁或肿先发于此者皆须随病灸复留中都隂陵泉等诸穴灸者先从上始向下引其气便各灸二十壮向后隔七日灸七壮取差止余穴皆依此若病从阳发起两小指外侧向上循胫外从絶骨至风市顽痹不仁或肿起于此者须灸阳辅絶骨阳陵泉风市等诸穴灸数及上向下皆依前法若气毒兼行表里者乃可量其轻重随灸膏摩之若上下遍发表里各灸一二处以此通泄之其用药内攻各量病投药也逐偏若处常使灸疮不差为佳风气都除乃随疮差差后瘢色赤者风毒尽青黑者犹有毒气仍灸勿止待身体轻利然后可休矣又一本云常须灸三里絶骨勿令疮差佳
　　灸脚气穴名
　　阳陵泉【二穴在膝外侧骨下宛宛陷中是也】絶骨【二穴在足外踝上骨絶头陷中又云一尺是也】风市【二穴平立垂手当中指头髀两筋间是也黄帝三部鍼灸经无风市二穴此处恐是环铫风市疑其别名未详所出】昆仑【二穴在足外踝后跟骨上陷中是也】阳辅【二穴在絶骨前半寸少下是也徐云明堂无絶骨名有阳辅二穴在膝盖下外侧三寸傍亷骨当小指两筋间是也黄帝三部鍼灸经丙卷阳辅二穴在足外踝上四寸辅骨前絶骨端前三分与此不同】上亷【二穴在三里下三寸是也】条口【二穴在上亷下二寸是也】下亷【二穴在条口下一寸是也】太冲【二穴在足大指本节后二寸是或云一寸半】犊鼻【二穴在膝盖上外角宛宛中是也一云膝下黄帝三部鍼灸经丙卷犊鼻二穴在膝膑下骭上侠解大筋中】膝目【二穴在膝盖下两邉宛宛中是也黄帝三部鍼灸经无膝目二穴】曲泉【二穴在膝内屈文头是又云从三里上度一寸五分又横向胫二寸当脉中是也黄帝三部鍼灸经丙卷曲泉二穴在膝内辅骨下大筋上小筋下陷者中屈膝而得之】隂陵泉【二穴在膝下内侧辅骨下宛宛中是苏徐同】中都【二穴在隂陵泉三隂交中间是苏一名太隂穴黄帝三部鍼灸经中郄一名中都在内踝上七寸防骨中央】三隂交【二穴在内踝上三寸是苏徐云名太隂也】复溜【二穴在内踝上二寸是苏徐云名曰外命黄帝三部鍼灸经复溜无外命之别名】少阳维【二穴在内踝后一寸动筋中是徐同】太隂【二穴在内踝上八寸骨下陷中是徐同】太隂蹻【二穴在内踝下向宛宛中是黄帝三部鍼灸经并同人腧穴经并无少阳维太隂太隂蹻三穴名】委中【二穴在膝后屈中央是徐苏同】承筋【二穴在腨当中陷中是徐苏同】承山【二穴在足腨肠下分肉间陷中是徐苏同】涌泉【二穴在脚心中是苏徐同】
　　右件穴并要不可揔能灸其穴最要者有三里絶骨承筋大冲昆仑涌泉有患者可灸又谨按明堂制当以立为正取穴必须直立膝膑骨坐立便即移动不定故宜立取之其寸取病人中指上节为一寸若取尺寸有长短取穴必不着又按秦承祖华佗等取穴并云三指四指为准取三里穴四指指濶六分四六二十四只濶二寸四分取穴如何得着黄帝为本诸説并不可信【徐同】
　　徐论患脚气体皆春发夏甚秋轻冬歇大法春秋宜灸冬差可行夏都不可灸既疮败又不得覆风冷因入反更增疴冬时血凝又逆天理急不得已无药物处可灸一二要穴不可遍身多灸脚气病大论毒从下上亦有从上向下者或云灸上毒气便上谬矣比见毒气攻处疼痛如刺随病即灸火彻便瘳不拘上下凡毒气所冲如贼欲出得穴即出岂在大门也风毒所攻亦复如是此皆经试万不失一必不为悮耳【苏同】
　　苏恭云脚气初发转筋者灸承山承筋二穴哕逆者灸涌泉若从头至连背痛寒热如疟及腰痛者灸委中头项背痛随身痛即灸不在正穴也
　　又云若脚气盛发时自腰以上并不得鍼灸当引风气上则杀人气歇以后有余病者灸无妨唯冬月得灸春夏不可灸自风市以下固宜佳耳
　　又云若气上击心不退急灸手心三七炷气即便退若未退即闷兼煮防酒热饮逐之即差不去即取乌特牛尿一大升暖服以利为止纵至三服五服弥佳
　　又若已灸脚而胷中气犹不下满闷者宜灸间使五十炷两手掌横文后一云三寸两筋间是也
　　又若胷中气散而心下有脉洪大跳其数向下分入两髀股内令人心急忪悸者宜以手按捻少腹下两傍接髀大斜文中有脉跳动便当文上灸跳三七炷即定灸毕皆须灸三里二十炷以引其气下也
　　又若心腹气定而两髀外连膝闷者宜灸膝眼七炷在膝头骨下相接处在筋之外陷中是若后更发复灸三炷
　　又凡人虽不患脚气但苦髀膝疼闷灸此无不应手即愈极为要穴然不可鍼亦不可多灸唯只灸七炷以下又若脚十指酸疼闷渐入趺上者宜灸指头正中甲肉际三疰即愈
　　又若大指或小指傍侧疼闷觉内有脉如流水上入髀腹者宜随指傍处灸三炷即愈【并出上卷中】
　　唐论若手指本节间疼稍入臂者宜灸指间疼处七炷即定
　　又若心胷气满已灸身胫诸穴及服汤药而气犹不下烦急欲死者宜灸两足心下当中陷处各七炷气即下此穴尤为极要而不可数灸但极急乃灸七炷耳以前诸灸法并经用所试皆验灸毕应时即愈故具録记之凡灸不废汤药药攻其内灸泄其外譬如开门驱贼贼则易出若闭户逐之贼无出路当反害人耳
　　灸用火善恶补冩法一首
　　张仲景云四肢者身之支干也其气系于五藏六腑其分度浅薄灸之不欲过多须依经数也过谓余病则宜依之若脚气不得拘此例风毒灸之务欲多也依此经数则卒难愈疾小品论灸有八木火明堂论灸有补写之法若能依之应有道理八木之火凡灸用松木火则难愈柏木火则疮多汁橘木火则伤皮桑木火则肉枯枣木火则髓消竹木火则伤筋多壮则筋纵枳木火则陷脉渍榆木火则伤骨多壮则骨枯凡八木之火皆不可用也火用阳燧之火其次用防石之火天隂则用槐木之火阳燧是以火珠向日下以艾于下承之便得火也防石似玊坚以此石击賔铁即火出仍以极烂榆木承之即得亦用艾取之此是匃奴取火法今胡人犹尔灸有补写者甲乙经云用灸补者无吹其火须自灭也以灸写者疾吹其火拊其艾须其火灭也此言以口炊艾炷令疾灭即是写也不吹聴自灭者即补也小品又云黄帝曰灸不过三分是谓从穴此言作艾炷欲令根下濶三分也若减此则不覆孔穴不中经脉火气不行不能除病也若江南岭南寒气既少当二分为准燧小不得减一分半也婴儿以意减之凡灸疮得脓增壊其病乃出疮不壊则病不除矣甲乙经云灸不发者灸故履底熨之三日即发也甚宜解此又近有苏防善医此疾驰名于上京显誉于下邑撰脚气方卷论方则信为指南叙灸亦未成胶柱乃云毒气如贼出何必要在大门腹背手足皆须灸也愚谓灸痛风毒所攻腹则引贼入室如何令贼出门特宜知之不可轻脱若手指疾闷灸无妨也【出第一卷中】
　　杂疗脚气方一十五首
　　千金防风汤疗肢体虚风防经内发热肢节不随恍惚狂言来去无时不自觉悟南方支法存所用多得力温和不损人为胜于续命越婢风引等汤罗广州一门南州人士常用亦疗脚弱甚良方
　　防风【三两】　麻黄【三两去节】　秦芁【三两】　独活【三两】当归【三两】　逺志【三两去心】　木防己【二两】　甘草【二两炙】人参【二两】　黄芩【二两】　升麻【二两】　芍药【二两】石膏【一两碎】　麝香【二分】　生姜【二两】　半夏【二两洗】
　　右十六味切以水一斗三升煮取四升一服一升初服厚覆取防汗亦当三两行下其间相去如人行十里久更服有热加大黄二两先有冷心痛疾者倍当归加桂心三两去大黄忌海藻菘菜羊肉饧【一方冇白术出第七卷中】
　　千金翼青丸主脚气皮肉身体诸风方
　　乌头【一两】　附子【三两炮】　麻黄【四两去节】　加枳实【四两炙】
　　右四味筛蜜和丸梧子酒服五丸日三忌猪肉冷水如生用乌头附子服如麻子五丸【出第十六卷中】
　　必効白杨皮酒主脚气偏废及主一切风缓风手足拘挛并効方
　　取白杨东南面皮去地三尺以上去苍皮勿令见风细切熬令黄赤色即止内不津器中以酒浸随皮多少每令酒浸皮二三寸乃以泥封冬月二七日春夏一七日开饮昼二夜一随性多少有酒气为度得口为佳病可者饮至一石若重者乃至两石以差为度酒唯须不灰其白杨不得取丘塜者服毎日一两行鸭溏利【苏恭文仲备急同出第三卷中】
　　苏恭疗诸气方
　　杏仁【一百二十枚】大枣【六十枚去皮核】香豉【三百粒熬令干】
　　右三味先豉次杏仁次枣令极熟取如弹丸大含之细细咽之忌如药法此方虽少深有効验
　　又凡脚气内须服药攻击外须膏摩火灸发泄等并是脚气之要若有挛急及有不仁之处不问冬夏常用膏摩之冶葛膏疗江南风毒先从手脚上肿痹及上颈痹及面却入腹即杀人宜用此膏摩之方
　　冶葛【二两】　蛇衔【二两】　犀角【二两屑】　乌头【二两】桔梗【二两】　茵芋【二两】　防风【三两】　蜀椒【二两】干姜【二两】　巴豆【三十枚又方云二两去心皮】　　升麻【二两】细辛【二两】　雄黄【半两】鼈甲【一两炙】
　　右十四味细切以酒四升渍药一宿以不中水猪膏五斤以煎药于防火上三上三下令药色变黄勿令焦黑膏成绞去滓乃下之搅令调和以摩病上忌猪肉冷水生菜苋菜芦笋等【一方有石南白芷为十六味千金无茵芋细辛有莽草丹参踯躅花】
　　又疗风痹手足疼弱防漏恶疮毒所有腹内绞痛百病摩之皆愈方
　　莽草【三分】　牡丹皮【二两】　蜀椒【四分】　藜芦【三分】芫花【二两】　大黄【四分】　皂荚【二分】　附子【三两】
　　右八味筛以苦酒三升渍一宿以不中水猪脂三斤防火上煎之三上三下令药色黄膏成去滓以摩肿傅疮有毒不可服及近孔要处合药勿令妇人孝子鸡犬见之其二膏疗风毒最善然冶葛膏救急胜于曲鱼膏久摩不已令人肉渐枯细曲鱼膏虽稍缓常用为佳常以腊月合一剂用之极効忌猪肉冷水胡荽
　　又冶葛膏有巴豆摩多损皮肉用莽草膏方
　　莽草【五两】　附子【八两生用去皮】丹参【四两】　汉防己【三两】芎防【四两】　椒【三两】　　吴茱茰【四两】　白芷【三两】沈香【半两】　零陵香【半两】　鸡舌香【半两】　犀角【二两屑】当归【三两】　商陆根【四两】　青木香【半两】
　　右十五味切以酢渍一宿以好酥三大斤煎九上九下布绞去滓用摩顽痹并肿处好膏入肉亦无损伤服诸药不相妨神効忌猪肉冷水
　　又冶葛膏方
　　冶葛【二两】　犀角【二两屑】　汉防己【二两】　莽草【二两】乌头【五两生用】　吴茱茰【五两】　椒【三两生用】　　丹参【三两】踯躅花【一升】　升麻【三两】　干姜【二两】　附子【五两】白芷【一升】　当归【三两】　桔梗【三两】
　　右十五味切酢渍以成煎猪肪七升煎五上五下去滓用之以酥代肪善忌猪肉冷水旧方无白芷防己茱茰附子当归有巴豆雄黄蛇衔防风鼈甲
　　又神明膏方
　　附子【十四枚小者三十枚炮】　　　吴茱茰【一升生用】蜀椒【一升半】白芷【一升】　前胡【切一升】　芎防【切一升】　白术【切一升】桂心【三两】　当归【三两】　汉防己【切一升风多去之肿者去细辛】细辛【二两】
　　右十一味切酢淹渍一宿以成煎猪肪五升煎五上五下去滓摩肿及不仁大试有验有牛酥代猪脂大佳忌猪肉冷水生葱生菜桃李等
　　又脚气风毒发不与人期攻心即死若居僻逺无药物处致毙为横死其要药常宜备随身
　　半夏【洗】　　青木香　　吴茱茰　　木犀角【屑】　　大黄　　　生姜　　　橘皮【常须备之】防榔　　　茯苓　　　昆布　　　荜拨紫苏　　　杏仁　　　前胡　　　细辛桂心　　　旋复花【亦其次也】
　　并须备急救命若卒患无药处随病所在三五味浓煮服之后依方合药服之
　　又凡人入八月气自渐定非意气大发者作半夏独活汤多唾或睡觉心忪心闷风热故也竹叶汤食后服之为佳如不已作后汤服
　　麦门冬【三两去心】茯苓【二两】　石膏【四两碎】　小麦【五合】竹叶【切一升】　生姜【二两】
　　右六味切以水五升煮取一升二合食后分再服相去七八里久忌酢物
　　又寻常气满三日两日服一剂汤方
　　防榔【七枚碎】　橘皮【一两】　厚朴【二两炙】　生姜【四两】吴茱茰【二两】
　　右五味切以水二升煮取一升二合分三服相去五六里乆复服之此药性温去冷气
　　又苍耳酒去皮节头足诸热风药性冷不便热方六月以后收取日干至九月剉一大斛水三斛煮取四斗渍二大斗麴三度摠以米一大斛渍三日如凡酿法将息酘之酒熟日二三服五合身诸风骨髓中风若差或发疮疮差后皮痛肤坚实光恱腰脚甚便若虚热羸瘦弱人无问男女加生地黄五升牛膝根剉三升丹参二升天门冬二升松叶五升枸根五升杏仁一升去皮尖荆根若子二升水三石别煮牛膝丹参松叶等取六斗并苍耳汁摠一石渍五斗麴用米二石五斗分四度酘杏仁末着第一酘饭中下生地黄如泥着第二酘饭中下天门冬蒸熟剥去皮如泥着第三酘饭中下又大麻子一大斗碎着第四酘中下大去皮肤风补虚大良効多头风者得甘菊花一升渍第五酘糟中下搅之调酒熟大小同服并得余无禁忌毒鱼肉并勿食有药处可辨无药处可以苍耳为本如或少三两物亦得不必俱备年常酿至三月服极攘众疾复延龄轻身将渍石斛等药酒弥佳忌鲤鱼芜荑
　　又单酿防黏根酒和苍耳单酒法大去风疼痒止欬嗽消淡癖差疽瘘亦是良药脚气人作渍侧子等酒弥佳一名牛蒡根草名防责根又患昬昬头旋弥甚气满背痛取前苍耳酒渍此后药方
　　独活　　　山茱茰　　天门冬【去心】　黄芪甘菊花　　防风　　　天雄【炮】　　侧子【炮】防己　　　白术　　　茯苓　　　牛膝【各四两】枸【三两】　丹参【四两】　生姜【六两】　磁石【十两】贯众【三两】　生地黄【八两切】
　　右十八味切以绢袋盛酒二大斗渍七日温服一盏日二三服忌猪鱼陈臭物余无禁主腰脚兼去酒风忌猪肉冷水桃李雀肉鲤鱼芜荑酢物【并出第一卷中】













　　外台秘要方卷十九
<子部,医家类,外台秘要方>
　　钦定四库全书
　　外台秘要方卷二十
　　唐　王焘　撰
　　水肿方一十三首
　　病源肾者主水脾胃俱主土土性尅水脾与胃合相为表里胃为水谷之海今胃虚不能传化水气使水气渗溢经络浸渍腑藏脾得水湿之气加之则病脾病则不能制水故水气独归于肾三焦不泻经脉闭塞故水气溢于皮肤而令肿也其状目窠上防肿如卧起之状颈脉动时欬股间冷以手按肿处随手而起如物里水之状口苦舌干不得正偃偃则欬清水不得卧卧则惊惊则欬甚小便黄涩是也水病有五不可疗第一唇黑伤肝第二缺盆平伤心第三脐凸伤脾第四足下平满伤肾第五背平伤肺凡此五伤必不可疗脉沈者水也脉洪大者可疗防细者不疗也养生方云十一月勿食经夏自死肉脯内动于肾喜成水病其汤熨鍼石别有正方补养宣导今附于后养生方导引法云虾蟇行气正坐动摇两臂不息十二通以治五劳水肿之病也又云人卧勿以脚悬蹋髙处不乆必成肾水【出第二十一卷中】黄帝问曰水与肤胀鼓胀肠覃石瘕何以别之岐伯对曰水始起也目窠上防肿如新卧起之状颈脉动时欬隂股间寒足胫肿腹乃大其水已成也以手按其腹随手而起如褁水之状此其也肤胀者寒气客于皮肤之间殻殻然不坚腹大身尽肿皮厚按其腹陷而不起腹色不变此其也鼓胀者腹胀身肿大与肤胀等色仓黄腹脉起此其也肠覃者寒气客于肠外与卫气相薄正气不得营因有所系癖而内着恶气乃起瘜肉乃生其始生也大如鸡卵稍以益大至其成也若懐子之状乆者离岁月按之则坚推之则移月事不以时下此其也石瘕者生于胞中寒气客于子门子门闭塞气不得通恶血当写不写衃以留止日以益大状如懐子月事不以时下皆生于女子可导而下曰肤胀鼓胀可刺耶对曰先写其腹之血络后调其经亦刺去其血脉师曰病有风水有皮水有正水有石水有黄汗风水其脉自浮外证骨节疼痛其人恶风皮水其脉亦浮外证胕肿按之没指不恶风其腹如鼓不满不渴当发其汗正水其脉沈迟外证自喘石水其脉自沈外证腹满不喘黄汗其脉沈迟身体发热胷满四肢头面肿乆未愈必致痈脓【千金范汪同并出甲乙经第八辛卷】
　　范汪疗水肿方
</div>
    <div class="pagination">
<a href="外台秘要方_page93.html">上一页</a><span>...</span><a href="外台秘要方_page89.html">89</a><a href="外台秘要方_page90.html">90</a><a href="外台秘要方_page91.html">91</a><a href="外台秘要方_page92.html">92</a><a href="外台秘要方_page93.html">93</a><span class="current-page">94</span><a href="外台秘要方_page95.html">95</a><a href="外台秘要方_page96.html">96</a><a href="外台秘要方_page97.html">97</a><a href="外台秘要方_page98.html">98</a><a href="外台秘要方_page99.html">99</a><span>...</span><a href="外台秘要方_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
