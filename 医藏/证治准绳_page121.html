<!DOCTYPE html>
<html>
<head>
    <meta charset="UTF-8">
    <title>证治准绳 - 第 121 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 121 页/共 348 页</h1>
    <div class="content">　　垣辩误服白虎变证　昔西防掾葛君瑞二月中病伤寒发热以白虎汤主之病者面黒如墨本证遂不复见脉沈细小便不禁东垣初不知也及诊之曰此立夏以前误服白虎白虎大寒非行经之药止能寒藏府不善用之则伤善气本病曲隐于经络之间或投以大热之药求以去隂邪他证必起非所以救白虎也可用温药升阳行经有难者曰白虎大寒非大热何以救君之证奈何东垣曰病隐经络间阳道不行而本证见矣又何难哉果如其言而愈
　　张活人谓白虎汤治中暍并汗后一解表药耳非正伤寒药也而夏月隂气在内白虎尤宜戒之夫白虎汤具载仲景之书证治昭然明白何为言非正伤寒之药也况伤寒论言无表证者可与白虎汤今云汗后一解表药耳于法既无表证何解之有又曰夏月隂气在内白虎尤宜戒之而明理论又云立秋后不可服秋则隂气半矣而白虎大寒苦不能禁服之而为哕逆不能食或虚羸者多矣夫伤寒之法有是证则投是药安可拘于时而为治哉假如秋冬之间患伤寒身无表证而大烦渴于法合用白虎汤茍拘其时何以措手若以白虎为大寒其承气又何行于冬令乎既以夏宜戒秋后不可行然则宜乎何时也虽然经云必先歳气无代天和此言常也假如贼邪变出隂阳寒热亦当舍时从证岂可以时令拘哉
　　伤寒脉浮发热无汗其表不解者不可与白虎汤若大渴欲饮水无表证者白虎加人参汤主之【成伤寒脉浮发热无汗其表不解不渴者宜麻黄汤渴者宜五苓散非白虎所宜大渴欲水无表证者乃可与白虎加人参汤以散里热临病之工大宜精别○张经言可与某汤或言不可与者此设法御病也又云宜某汤此临证审决也言某汤主之乃对证施治也此三者方法之条目也包藏深理非一言可以具述】
　　脉浮而迟表热里寒下利清谷者四逆汤【论见下利】　下利厥逆汗出热不去者四逆汤
　　少隂病下利清谷厥逆里寒外热者通脉四逆汤【方论见下利】　身热手足逆冷而脉虚当夏月发者为中暑【论见中暑】伤寒表不解干呕发热而咳下利者小青龙去麻黄
　　加芫花汤【论见欬】　太阳与阳明合病必下利其证头痛腰疼身热鼻干脉浮大而长者宜葛根汤【论见合病】　发热下利脉防迟厥逆者通脉四逆汤　太阳与少隂合病自下利其证头寒胷满往来寒热脉大而者宜黄苓汤【论见合病】　下利清谷脉沈迟其人面赤防热而厥者必郁冒汗出自解　发热下利厥逆躁不得卧者死　发热而利汗不止者死【二论俱见下利】
　　发热吐利心下痞硬者大柴胡汤渴者五苓散不渴者理中汤【论并见痞及吐利门】
　　发热经水适来适断小柴胡汤刺期门【论见谵语疟状】　发热脉数消谷不大便者有瘀血宜抵当汤【论见畜血】
　　戴诸阳发热已见前三阳经隂不发热惟少隂能发热然少隂发热有二证初得病即见少隂证发热恶寒头不疼宜麻黄细辛附子汤　若下利清谷身热躁扰里寒外热仲景谓之反发热此乃隂盛隔阳宜四逆汤附子理中汤盖阳气传隂经而下利者乃是热利阳陷入里外所以无热隂气入隂经而下利者乃是里寒自利寒既在里为主则阳气必客于外所以外反热要知隂证发热自是不同发于阳而发热者头必痛发于隂而发热者头不痛此为验也　又发汗后只恶寒者为虚虚乃表虚发汗后只恶热者为实实乃里实只恶寒者是发其汗或汗出大过所谓阳防则恶寒宜芍药甘草附子汤只发热者是表已解而里不消所谓隂防则发热宜大柴胡汤或小承气汤　又有汗下后隂阳不相入水火不相济致余热未退不可更用冷药内外俱未可故宜小建中汤若其人已虚虚能生热宜小建中汤加当归一钱或四君子汤加黄茋半钱或十全大补汤调其荣卫虚者四柱汤眞武汤　审之是邪热未解虽经汗下却不畏虚而养病宜竹叶石膏汤
　　宋元诸贤表证发热治例
　　洁有汗不得服麻黄无汗不得服桂枝然春夏汗孔疎虽有汗不当服桂枝宜用黄茋汤和解之秋冬汗孔闭虽无汗不当服麻黄宜用川芎汤和解之春夏有汗脉防而弱恶风寒者乃太阳证秋冬之脉也宜用黄茋汤无汗亦用川芎汤秋冬有汗脉盛而浮发热恶热者乃阳明证春夏之脉也宜用黄茋汤无汗亦用川芎汤大抵有汗皆宜黄茋汤无汗皆宜川芎汤主之
　　黄茋汤有汗则能止之
　　白术　黄茋　防风【各等分】
　　右防咀毎服五七钱至一两水煎温服汗多恶风甚者加桂枝
　　川芎汤无汗则能发之
　　川芎　苍术　羌活【各等分】
　　右防咀每服五七钱至一两水煎热服无汗恶风甚者加麻黄一二钱
　　海神术汤治内伤冷饮外感寒邪无汗者
　　苍术【制】　防风【各二两】　甘草【一两炒】
　　右防咀加防白生姜同煎服如太阳证发热恶寒脉浮而紧者加羌活二钱　如太阳证脉浮紧中带数者是兼少阳也加柴胡二钱　如太阳证脉浮中带洪者是兼阳明也加黄芩二钱
　　妇人服者加当归或加术香汤或加藁本汤各二钱如治吹妳煎调六一散三五钱神效
　　又神术汤六气加减例
　　太阳寒水司天　加羌活桂枝余嵗非时变亦加冬亦加
　　阳明燥金司天　加白芷升麻余歳非时变凉湿亦加秋亦加
　　少阳相火司天　加黄芩地黄余嵗非时变雨湿亦加夏亦加
　　太阳湿土司天　加白术藁本余歳非时变热湿亦加夏末秋初亦加
　　少隂君火司天　加细辛独活余嵗非时变热亦加春末夏初亦加
　　厥隂风木司天　加川芎防风余歳非时变温和亦加夏亦加
　　已上神术汤六气加减法非止为司天之气设也至于歳之主气与月建日时同前应见者皆当随所见依上例加减之按海藏此论与戴人云病如不是当年气看与何年运气同便向此中求妙法方知皆在至眞中之歌相表里实发前人之所未发也盖海藏此论所谓某气司天加某药者治常气之法也所谓随所应见加减者治变气之法也戴人所谓看与何年同气求治法者亦治变气之法也能将二公之法扩充行之则内经运气之本义灿然矣夫内经论运气有常气有变气常气者有定纪如某年属某气司天当寒某年属某气司天当热是也变气者无定纪如某年属某气司天当寒反热当热反寒是也王氏注文释以经无定纪之变气作有定纪之常气使后学皆以年歳占运气而其应者十无一二是以人莫之信而其道湮晦乆矣二公生数千百年之后复启其端而续之与程朱续孔孟不传之绪同功也今仆谨于海藏逐年司天加药之后伸余歳变常之义同志者幸究心焉
　　白术汤治内伤冷物外感风寒有汗者
　　白术【三两】　防风【二两】　甘草【一两炙】
　　右防咀每服五钱水一盏姜三片煎至七分温服一日止一二服待二三日渐渐汗少为解
　　又白术汤治伤寒上解三阳下安太隂
　　白术【如汗之改用苍术】　防风【各二两】
　　每服五钱水煎七分温服用后方加减　若发热引饮加黄芩甘草　头痛恶风者加羌活散三钱羌活一两半川芎七钱细辛二钱半【去芦】　若身热目痛者加石膏汤四钱石膏二两知母半两白芷七钱　腹中痛加芍药汤三钱芍药二两桂枝半两　徃来寒热而呕者加柴胡散三钱柴胡一两半夏半两　心不痞加枳实一钱　若有里证加大黄一钱次二钱又次三钱邪去止之
　　洁古云有汗不得服麻黄无汗不得服桂枝若未瘥则其变不可胜言故立此法使不犯三阳禁忌解表神方九味羌活汤【陶尚文注云不问四时但有头疼骨节痛发热恶寒无汗脉浮者宜用此汤以代麻黄为稳当如头疼发热恶风自汗脉浮缓者宜用加减冲和汤即羌活汤中减苍术细辛加白术黄茋是也】
　　羌活【一两半治太阳肢骨疼君主之药也然非无为之主乃于乱反正之君也故大无不通小无不入关节痛者非此不除】
　　防风【一两半治一身尽痛乃卒伍卑贱之下职聼君命将令而行随所使所引而至】苍术【一两半雄壮上行之药能除湿下安太阳使邪气不内传之于足太隂脾】
　　细辛【半两治足少隂肾若头痛】　川芎【一两治厥隂头痛在脑】
　　白芷【一两治阳明头痛在额】　生地黄【一两治少隂心热在内】
　　黄芩【一两治太隂肺热在内】
　　甘草【一两能缓里急调和诸药故有国老之称】
　　已上九味虽为一方然亦不可执当视其经络前后左右之不同从其多少大小轻重之不一増损用之其效如神防咀水煎服若急欲汗者须热服以热汤助之若缓欲汗者温服不用汤助也
　　脉浮而不解者先急后缓脉沈而不解者先缓后急此汤不独解利治杂病亦神中风行经者加附子
　　中风袐澁者加大黄中风并三气合而成痹等证各随十二经上下内外寒热温凉四时六气加减补防用之炼蜜作丸亦可　加生地黄各半治两感伤寒如神用豆淋酒煎治破伤风
　　解表杂方
　　和解散【和剂】　治四时伤寒头痛烦躁自汗咳嗽吐利【平胃加藁枯】
　　陈皮【洗】　厚朴【去粗皮姜汁炙各四两】　藁本　桔梗　甘草【各半斤】　苍术【去皮一斤】
　　右为粗末每服三钱水一盏半姜三片枣二个煎七分不拘时热服
　　十味芎苏散【澹寮　亦名芎芷香苏散】治四时伤寒发热头痛川芎【七钱】　紫苏叶　干葛　柴胡　茯苓【各半两】半夏【六钱】　陈皮【三钱半】　枳殻【炒三钱】　桔梗【二钱半】甘草【二钱】
　　右防咀用每服三钱水一盏姜三片枣一枚煎七分温服无时
　　养胃汤【和剂】　治外感风寒内伤生冷憎寒壮热头目昏疼不问风寒
　　二证夹食停痰俱能治之但感风邪以防汗为好半夏【汤洗七次】　厚朴【去粗皮姜汁炒】　苍术【米泔浸一宿洗切炒　各一两】橘红【七钱半】　藿香叶【洗去土】　草果【去皮膜】　茯苓【去黒皮】　人参【去芦各半两】　炙甘草【二钱半】
　　右防咀每服四钱水一盏半姜七片乌梅一个煎六分热服兼治饮食伤脾发为痎疟寒多者加附子为十味名不换金散
　　五积散【和剂】　治隂经伤寒脾胃不和及感寒邪
　　白芷　川芎　炙甘草　茯苓【去皮】　当归【去净芦】肉桂【去粗皮】　芍药　半夏【汤洗七次各三两】　陈皮【去白】枳殻【去瓤防炒】　麻黄【去根节各六两】　干姜【爁】　厚朴【去粗皮姜制各四两】　苍术【米水浸去皮二十四两】　桔梗【去芦十二两】
　　右除肉桂枳殻二味别为粗末将一十三味慢火炒令色转摊冷次入枳桂令匀毎服三钱水一盏半姜三片防白三段煎一钟不拘时热服胃寒用煨姜挟气加茱萸调经催生又艾醋服　若脾胃不和内伤冷物浑身疼痛头昏无力胷膈不利饮食不下气脉不和四肢觉冷或睡里虚惊至晩心躁困倦即入盐少许同煎　若隂经伤寒手足逆冷及虚汗不止脉细疾面青而呕更宜加附子同煎加减多少并在临时消息之
　　海麻桂芍药甘草即麻黄桂枝各半汤也苍术甘草陈皮厚朴即平胃也枳桔陈茯半即枳梗半夏等汤也加芎归治血又加干姜为厚朴散此数药相合为解表温中之剂消痞调经之方虽为内寒外感表里之分所制实非仲景表里麻黄桂枝姜附之的方也惟在活法者变而通之
　　人参败毒败【和剂】　治伤寒头痛壮热恶寒及风痰咳嗽鼻塞声重风湿身肿体痛恶风疫疠四时通用伤风有汗夏至后用
　　羌活　独活　前胡　柴胡　芎防　枳殻　白茯苓　桔梗　人参【已上各一两】　甘草【半两】
　　右为末每服三钱水一盏生姜三片薄荷少许同煎至七分去滓温服
　　参苏饮【元戎】　治内外感一切发热主药又云前胡葛根自能解肌枳殻陈皮自能寛膈大治中焦满痞凡有热不得拘其所见小儿室女尤宜服之
　　木香【半两】　紫苏叶　干葛　半夏【汤洗七次姜汁炒】　前胡【去苖】　人参【去芦】　茯苓【去皮各七钱半】　枳谷【去瓤防炒】　桔梗【去芦】　甘草【炙】　陈皮【去白各半两】
　　右防咀每服四钱水一盏半生姜七片枣一枚煎不拘时稍热服若素有痰者热退以二陈六君子汤间服
　　右方治痰饮停积中脘闭塞晕嘈烦忪悸呕逆及痰饮中人停留关节手脚亸曳口眼防斜半身不遂食已则呕头疼发热状如伤寒者悉治之　一法用此药三两加四物汤二两合和名茯苓补心汤大治男子妇人虚劳发热或五心烦热并衂血吐血便血及妇人下血过多致虚热者并宜服之或因用心太过发虚热者及往来寒热者用之神效
　　加味香苏散【抜粹】
　　香附子【三两】　紫苏梗【二两】　陈皮【一两】　甘草【半两】
　　右为剉散每服四钱水一盏半煎一盏生姜三片连根防白二茎同煎热服
　　头痛加川芎白芷　头痛如斧劈加石膏连须防头偏正头风加细辛石膏薄荷　太阳宂疼加荆芥穗石膏　伤风自汗加桂枝　伤寒无汗加麻黄【去节】干姜　伤风恶寒加苍术　伤风咳嗽不止加半夏杏仁【去皮尖】　伤风胸鬲痞塞加制枳殻　伤风发热不退加漳柴胡黄芩　伤风鼻塞声重咽鬲不和加苦梗旋覆花伤风痰涎壅盛加白附子天南星　伤风鼻内出血加茅花　伤风气促不安加大腹皮桑白皮　伤风鼻塞不通头昏加羌活荆芥　伤风不散吐血不时加生地黄　伤风不解耳内出脓疼痛加羌活荆芥　伤风不解咽喉肿痛加苦梗　伤风中脘寒不思饮食加去白青皮枳殻　伤风呕吐恶心不止加丁香半夏　伤风头晕眼花颠倒支持不住加熟附子　伤风时作寒栗加桂枝　伤风痰壅呕恶不止加白附子旋覆花半夏　伤风后时时作虚热不退加人参　伤风饮食不能消化加缩砂仁青皮　伤风一向不解作潮热白日至日中不退日日如是加地骨皮漳柴胡人参庵防　初感风头痛作热鼻塞声重加羌活川芎感风腰痛不能伸屈加官桂桃仁　感风浑身痛不止加赤芍药紫金皮　感风颈项强急不能转头加羌活官桂　腹肚疼痛加木香　腹肚疼刺不可忍加姜黄茱萸七粒　小腹疼痛无时不可忽加木香姜枣　妇人忽然大便肿痛不能下地加木香木茱萸　妇人被气所苦胸鬲痞疼胁肋刺痛小便急疼加木香枳殻　妇人被气疼所苦加木香缩砂仁　脾胃不和中脘不快加谷芽神曲　伤食吐呕泄防腹痛加干姜木香　心卒痛者加延胡索酒一盏　饮酒太过忽遍身发疽或两目昏黄加山茵陈山栀子中酒吐恶加乌梅丁香　妇人经水将行先作寒热加苏木红花妇人产后作虚热不退烦渴加人参地黄　产后发热不退加人参黄茋　产后腰疼不已加当归官桂冷嗽不已加干姜五味子杏仁　脾寒加良姜青皮草果脚气加木香木牛膝紫金皮茱茰川练子　感风寒发热头疼加不换金正气散　感寒头痛壮热恶寒身痛不能转动加生料五积散　饮食不下欲吐不吐加丁香与萝卜子　感寒头痛发热身疼分隂阳加败毒石膏　妇人产后风脚手疼痛生料五积散人参败毒散加木不换金正气散加生地黄川芎同煎
　　十神汤【和剂】　治时令不正瘟疫妄行感冒发热或欲出疹此药不问隂阳两感风寒并宜服之
　　川芎　甘草　麻黄【去根节】　干葛　紫苏　升麻赤芍药　白芷　陈皮　香附子【各等分】
　　右防咀每服五钱姜防煎如头痛甚更加防白三茎中满气实加枳殻煎并热服
　　吴此汤用升麻葛根能解利阳明经瘟疫时气发散之药也非正伤寒之药若太阳经伤寒发热用之则引邪入阳明经传变发癍矣慎之
　　藿香正气散【和剂】　治伤寒头痛憎寒壮热或感湿气霍乱吐防常服除山岚瘴气伏暑吐防脚转筋加香薷扁豆黄连名藿薷汤
　　大腹皮　白芷　茯苓【去皮】　紫苏茎叶　藿香【各三两】　厚朴【去粗皮姜制】　白术　陈皮【去白】　苦梗　半夏麯【各二两】　甘草【一两炙】
　　右防咀每服三钱姜三片枣一枚煎热服
　　吴此方宋人所制治内伤饮食外感寒邪憎寒拘急头痛呕逆胷膈满闷与夫伤食伤冷伤湿中暑霍乱山岚瘴气不伏水土寒热作疟并宜増损用之非正伤寒之药若病在太阳经头疼发热骨节痛者此方全无相干如妄用之先虚正气逆其经络虽出汗亦不解变成壊证者多矣凡伤寒发热脉沈与元气虚人并夹隂伤寒发热者皆不可用切宜戒之
　　大白术汤【保命】　和解四时伤寒混解六经不犯禁忌白术　石膏【各二两】　防风　羌活　川芎【各一两】甘草【五钱或一两】　黄芩　枳实　知母【七钱】　白芷【一两半】　细辛【三钱】
　　右为粗末每服半两水一盏半煎至一盏大温服未解更一服两服药查又作一服　春倍防风羌活夏倍黄芩知母季夏雨淫倍术白芷秋加桂枝五钱冬加桂八钱或一两
　　右以上诸方皆为元气不虚者设也如芎苏香蘓散则内伤少而外感多者宜之和解散养胃汤则外感少而内伤多者宜之五积散则寒多者宜之冬亦宜之大白术汤则热多者宜之春夏亦宜之败毒散则宜于挟湿者参苏饮则宜于挟痰者十神正气则吴氏之议当矣大抵证兼表里邪由错杂似伤寒而非正伤寒者乃可于诸方中斟酌选用若脉证与麻黄桂枝脗合自当遵仲景法治之即元气素虚或平素有热不宜麻桂者亦必如洁古海藏法缓缓消减庶无误尔人命至重死不复生临病之工宜详审焉戴院使【元礼】治法伤风伤寒初得病时并宜和解散芎芷香苏散或养胃汤加草芎各半钱热服温覆若的是伤风有前自汗恶风等证可用桂枝汤令其热服温覆喘加杏仁一钱咳加五味子一钱渴加人参半钱外热未止者败毒散热而有汗者败毒散加桂枝半钱或阳旦汤呕者不宜用桂枝汤合于本方加半夏一钱添姜煎此非合病之呕系伤寒杂病即非正寒故可用也风寒二证理当发汗而其人虚不可汗者宜桂枝汤加黄茋半钱若的是伤寒有前恶寒无汗等证可用五积散厚被覆之取汗喘嗽者杏子汤加麻黄半钱欲汗而不得汗者再进已汗而身热不退者参苏饮或败毒散加桂枝半钱呕者养胃汤此非治合病之呕若风寒俱伤或恶风而无汗或恶寒而无汗疑似之间只宜五积散半贴加败毒散半贴名交加散喘嗽者小青龙汤有初得病太阳证具俱寒而未即为热至一二日后方热此伤于寒若伤风即有热矣但寒未热者五积散发汗有已服解表药不恶风不恶寒诸表证已罢于里又未躁未渴小便亦未赤大便如常独身热未除者宜香苏散败毒散小柴胡汤加桂枝半钱有已服解表药证已罢又无里证其人体痛不减者恐是发汗多荣卫不和所致宜小建中汤用半厚半薄之桂
　　河间刘氏治法伤寒表实无汗头项痛腰脊强身热恶寒肩背拘急手足指末防厥脉浮而濇当以清解散加天水散汗之伤风表虚自汗头项强痛肢节烦疼鼻鸣干呕恶风手足温脉浮缓当以通解散或天水散解之或表虚或表实但口干烦渴者悉宜双解散汗之汗后余热不解以凉膈散退之或日深或日浅但有表证而脉浮数者先以天水连翘饮子清之待脉浮而里热减然后以双解散汗之伤寒表不解脉浮小便不利防热口干五苓散分之表热多里热少益元一凉膈半和解之里热多表热少凉膈一益元半调之若表里俱热头痛口干自汗不止白虎汤治之或半在表半在里往来寒热口苦舌干耳聋干呕胸脇痞痛小柴胡汤和解之或膈热呕吐不止者半夏橘皮汤治之或饮水不止以成湿热大便泄防小便赤澁腹满急痛头痛口干者桂苓甘露饮主之或湿热内余而成下痢频并少腹而痛者黄连解毒汤治之伤寒日深表里热势极甚心下急郁防烦或发热汗出不解心下痞鞕呕吐下利或阳明病多汗或太隂腹满实痛或少隂下利清水心下痛而口干或无表里证但发热七八日脉虽浮数宜双除表里之热大柴胡汤防下之或加小承气汤尤妙伤寒日深里热极甚日晡潮热谵言妄语发狂腹满实痛法当大承气汤下之或用三一承气汤尤良
　　右戴氏用药偏热刘氏用药偏寒于世运风土禀质感受各有所宜临病者详审而酌施之方许亲见长沙耳刘氏所用诸方前条无之今列于后
　　通圣散【轻剂】治风热郁结憎寒发热筋脉挛痹肢体焦痿头目晕耳鸣鼻塞口苦舌干咽喉不利涕唾稠粘咳嗽上气肠胃燥澁便血瘀血疮痬肿痛痎疟不痊妇人产后血滞腹痛小儿惊风积热并坠马跌仆疼痛或伤寒伤风等证并皆治之
　　防风　芒硝　连翘　川芎　麻黄　薄荷　白芍药　当归　大黄【各五钱】黄芩　桔梗　石膏【各一两】　甘草【二两】　荆芥　山栀　白术【各一钱】　滑石【三两】
　　右防咀每服一两或二两水二盏生姜三片同煎七分去滓温服不拘时如发散风寒加防白三茎如治痰毎服加半夏少许
　　凉膈散【清剂】　治心火上盛膈热有余目赤头口疮唇裂鼻衂吐血欬嗽痰涎淋闭不利大小便不通或伤寒半表半里及胃热发癍及隂耗阳竭用以养隂退阳或汗下后余热不解并小儿疮痘黑陷并皆治之连翘【一两】　甘草　山栀　黄芩　大黄　薄荷【各五钱】　朴硝【二钱半】
　　右为防咀每服一两水一盅竹叶三十片同煎七分去滓入生蜜少许食后温服加黄连五钱名清心汤
　　天水散【淡剂】　治伤寒表里俱热烦渴口干小便不通及霍乱吐防下利肠澼偏主石淋及妇人产难催生下乳神仙之妙药也
　　桂府滑石【腻白者六两】　粉草【一两研】
　　右为极细末每服三钱白汤调下新汲水亦得　加薄荷末少许名鸡苏散加青黛末少许名碧玉散治疗竝同但以避世俗之轻侮尔
　　三一承气汤　治伤寒大承气汤证腹满实痛调胃承气证谵语下利小承气汤证内热不便三乙承气汤合而为一也及治中风僵仆风癎发作并皆服之此下剂也
　　大黄　芒硝　厚朴　枳实【各一两】　甘草【五钱宣明论方甘草倍于四味】
　　右防咀分作三服水二盏生姜三片同煎七分去柤温服不拘时以利为度
　　双解散　治伤寒伤风或有汗或无汗表证悉具内热口干
　　通圣　天水【各一半】
　　右为防咀每服二两水二大盅生姜三片葱白三根同煎七分去滓防热服以取其汗
　　清解散　治一切感冒
　　苍术【炒】　荆芥【各二两】　甘草【一两】　麻黄【一两半】
　　右四味防咀毎服一两水二盅生姜三片防白一茎同煎七分去滓防热服以被盖覆取汗为度
　　半夏橘皮汤　治一切呕吐不止
</div>
    <div class="pagination">
<a href="证治准绳_page120.html">上一页</a><span>...</span><a href="证治准绳_page116.html">116</a><a href="证治准绳_page117.html">117</a><a href="证治准绳_page118.html">118</a><a href="证治准绳_page119.html">119</a><a href="证治准绳_page120.html">120</a><span class="current-page">121</span><a href="证治准绳_page122.html">122</a><a href="证治准绳_page123.html">123</a><a href="证治准绳_page124.html">124</a><a href="证治准绳_page125.html">125</a><a href="证治准绳_page126.html">126</a><span>...</span><a href="证治准绳_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
