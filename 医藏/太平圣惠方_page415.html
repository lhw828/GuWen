<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 415 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 415 页/共 791 页</h1>
    <div class="content">　　治沙虱毒方。

　　上用斑蝥二枚。一枚熬作末。水服之。一枚烧令烟绝。作末以置疮中。立愈。

　　又方。

　　上用麝香大蒜合捣。以羊脂和。用小竹管中带之。将行。有中者涂之。大良。

　　又方。

　　盐（五合）上以水五升。煎三两沸。取汁渍疮瘥。

　　卷第五十七

　　治诸虫咬人诸方

　　治蜈蚣蠼 子咬人方。

　　上以蛎粉生姜汁调涂之。

　　又方。

　　上以鸡粪敷之。

　　治鼠咬人方。

　　上取麝香封咬上。以帛系之。

　　治壁宫咬方。

　　上取青麻叶心七枚。以手 令汁出。涂之瘥。

　　又方。

　　上以硼砂雄黄各半两。同细研。挑破疮。纳药在疮中。

　　治蚝虫螫方。

　　上用母猪牙中垢敷之。

　　治蚰蜒蜘蛛蚁子咬方。

　　上取油麻研之。涂疮立效。

　　治蚕咬方。

　　甜葶苈 蛇床子 菟丝 盐（各一两）上件药。捣细罗为散。以酽醋调如膏。日三度涂之。

　　又方。

　　上以麝香细研。蜜调涂之。

　　治蛐 咬方。

　　上以鸡鸭粪涂之。又以葱白敷之。

　　治桑蝎咬方。

　　上以丁香末。蜜调涂之。

　　治蚰蜒咬方。

　　上以木鳖子末。醋调涂之。

　　治蝼蛄咬方。

　　上以锻石醋调和涂之。

　　治恶虫咬方。

　　上取酥和盐涂之。

　　又方。

　　上以马肠根。生油磨涂之。

　　又方。

　　上以蛇蜕皮煮汤。洗三两度。

　　又方。

　　上以油浸紫草涂之。

　　辟蚊虫。及诸虫等方。

　　苦楝花 柏子 菖蒲上件药。捣筛为散。慢火烧。闻气自去。

　　又方。

　　臭樗皮 鳗鲡鱼 阿魏 芫花（以上各一两）上件药。捣罗为末。用乳香煎汁和丸。如鸡头大。烧之。是虫皆去。

　　又方。

　　鳗鲡鱼干者。于室中烧之。即蚊子化为水矣。

　　卷第五十七

　　解水毒诸方

</div>
    <div class="pagination">
<a href="太平圣惠方_page414.html">上一页</a><span>...</span><a href="太平圣惠方_page410.html">410</a><a href="太平圣惠方_page411.html">411</a><a href="太平圣惠方_page412.html">412</a><a href="太平圣惠方_page413.html">413</a><a href="太平圣惠方_page414.html">414</a><span class="current-page">415</span><a href="太平圣惠方_page416.html">416</a><a href="太平圣惠方_page417.html">417</a><a href="太平圣惠方_page418.html">418</a><a href="太平圣惠方_page419.html">419</a><a href="太平圣惠方_page420.html">420</a><span>...</span><a href="太平圣惠方_page416.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
