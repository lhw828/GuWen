<!DOCTYPE html>
<html>
<head>
    <meta charset="UTF-8">
    <title>备急千金要方 - 第 191 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 191 页/共 223 页</h1>
    <div class="content">　　又方 硫黄 水银 矾石 灶墨（等分）上四味，捣末，纳坩子中，以葱涕和研，临卧敷病上。

　　卷二十三痔漏方疥癣第四

　　九江散

　　治白癜风，及二百六十种大风方。

　　当归（七分） 石南（六分） 附子 踯躅 秦艽 菊花 干姜 防风 雄黄 丹砂 麝香斑蝥（各十六分） 蜀椒 连翘 鬼箭羽（各一分） 石长生 知母（各八分） 鬼臼（十一分） 人参 王不留行 石斛 天雄 乌头 独活 防己 莽草（各十二分） 水蛭（百枚）蜈蚣（三枚） 虻虫 地胆（各十枚）上三十味，诸虫皆去足翘，熬炙令熟为散，酒服方寸匕，日再。其病入发，令发白，服之百日愈，发还黑。

　　又方 天雄 白蔹 黄芩（各三两） 干姜（四两） 附子（一两） 商陆 踯躅（各一升）上七味，治下筛，酒服五分匕，日三。

　　又方 酒服生胡麻油一合，日三，稍稍加至五合。慎生冷、猪、鸡、鱼、蒜等。百日服五斗瘥。

　　治白癜方：矾石 硫黄（等分）上二味，为末，醋和敷之。

　　又方 平旦以手掉取韭头上露涂之，极效。

　　又方 取罗摩草煮汁拭之，亦揩令伤 白汁涂之。

　　又方 锻石松脂酒主之。（方见卷末。）又方 以蛇蜕皮熬，摩数百过，弃置草中。

　　又方 树空中水洗桂末，唾和涂之，日三。

　　又方 以水银数数拭之，令热即消，瘥乃止。

　　治凡身诸处白驳渐渐长似癣，不瘥方：取鳗鲡鱼脂涂之。先揩病上使痛，然后涂之。

　　又方 灸左右手中指节去延外宛中三壮，未瘥报之。

　　治皮中紫赤疵痣，去靥秽方：干漆 雌黄 矾石（各三两） 雄黄（五两） 巴豆（十五枚） 炭皮（二斤）上六味，治下筛，鸡子白和涂，故帛贴病上，日二易。

　　治赤疵方：用京墨、大蒜、鳝血合涂之。

　　治赘疵痣方：雄黄 硫黄 真珠 矾石 巴豆 茹 藜芦（各一两）上七味，治下筛，以真漆合和如泥，以涂点病上，须成疮及去面 皮中紫，不耐漆人不得用，以鸡子白和之。

　　去疣目方：松柏脂合和涂之，一宿失矣。

　　又方 以石硫黄揩六七遍。

　　又方 以杏仁烧令黑，研膏涂上。

　　又方 以猪脂痒处揩之，令少许血出，即瘥。

　　又方 苦酒渍锻石六七日，滴取汁点疣上小作，疣即落。

　　又方 取牛口中涎，数涂自落。

　　又方 着艾炷疣目上，灸之三壮即除。

　　卷二十三痔漏方

　　恶疾大风第五

　　（论一首 方十首）论曰：恶疾大风有多种不同，初得虽遍体无异，而眉发已落。有遍体已坏，而眉须俨然。有诸处不异好人，而四肢腹背有顽处，重者手足十指已有堕落。有患大寒而重衣不暖，有寻常患热，不能暂凉。有身体枯槁者，有津汁常不止者，有身体干痒彻骨，搔之白皮如麸，手下作疮者。（《外台》作卒不作疮。）有疮痍荼毒重叠而生，昼夜苦痛不已者，有直置顽钝不知痛痒者。其色亦有多种，有青、黄、赤、白、黑、光明、枯暗。此候虽种种状貌不同，而难疗易疗，皆在前人不由医者，何则？此病一着，无问贤愚，皆难与语，何则？口顺心违，不受医教，直希望药力，不能求已，故难疗易疗，属在前人，不关医药。予尝手疗六百余人，瘥者十分有一，莫不一一亲自抚养，所以深细谙委之。姑与其语，觉难与语不受入，即不须与疗，终有触损，病既不瘥，乃劳而无功也。又神仙传，有数十人皆因恶疾而致仙道何者？皆由割弃尘累，怀颖阳之风，所以非止瘥病，乃因祸而取福。故余所睹病者，其中颇有士大夫，乃至有异种名人，及遇斯患，皆爱恋妻孥，系着心髓不能割舍，直望药力，未肯近求诸身，若能绝其嗜欲，断其所好，非但愈疾，因兹亦可自致神仙。余尝问诸病患，皆云自作不仁之行，久久并为极猥之业，于中仍欲更作云。为虽有悔言而无悔心，但能自新，受师教命，食进药饵，何有不除。余以贞观年中，将一病士入山，教服松脂，服至百日，须眉皆生。由此观之，唯须求之于己，不可一仰医药者也。然有人数年患身体顽痹，羞见妻子，不告之令知，其后病成，状貌分明，乃云犯药卒患，此皆自误，然斯疾虽大，疗之于微，亦可即瘥。

　　此疾一得，远者不过十年皆死，近者五六岁而亡。然病者自谓百年不死，深可悲悼。一遇斯疾，即须断盐，常进松脂，一切公私物务释然皆弃，犹如脱屐。凡百口味，皆须断除，渐渐断谷，不交俗事，绝乎庆吊，幽隐岩谷，周年乃瘥。瘥后终身慎房事，犯之还发。兹疾有吉凶二义，得之修善即吉，若还同俗类，必是凶矣。今略述其由致，以示后之学人，可览而思焉。

　　豆治恶疾方：用细粒乌豆，择取摩之皮不落者，取三月四月天雄乌头苗及根，净去土勿洗，捣绞取汁，渍豆一宿，漉去，曝干，如此七番。始堪服，初服三枚，渐加至六七枚，日一服。禁房室、猪

　　卷二十三痔漏方恶疾大风第五

　　岐伯神圣散

　　治万病，痈疽癞疹癣，风痿骨肉疽败，百节痛、眉毛发落，身体淫淫跃跃痛痒、目痛烂，耳聋齿龋，痔 方。

　　天雄 附子 茵芋（《外台》作 草） 踯躅 细辛 乌头 石南 干姜（各一两） 蜀椒防风 菖蒲（各二两） 白术 独活（各三两）上十三味，治下筛，酒服方寸匕，日三，勿增之。

　　卷二十三痔漏方恶疾大风第五

　　野狼毒散

　　治恶疾方。

　　野狼毒 秦艽（等分）上二味，治下筛，酒服方寸匕，日三，服五十日愈。

　　又方 炼松脂投冷水中二十遍，蜜丸，服二丸，遇饥即服之，日三。鼻柱断离者，二百日服之瘥。断盐及杂食、房室。又以天门冬酒，服百日愈。

　　卷二十三痔漏方恶疾大风第五

　　锻石酒

　　主生毛发须眉，去大风方。

　　锻石（一石，水拌湿蒸，令气足） 松脂成炼（十斤，为末） 上曲（一斗二升） 黍米（一石）上四味，先于大锅中炒锻石，以木札着灰中，火出为度，以枸杞根锉五斗，水一石五斗，煮取九斗，去滓，以淋锻石三遍澄清，以锻石汁和渍曲，用汁多少一如酿酒法，讫封四七日开服，常令酒气相及为度，百无所忌，不得触风，其米泔及饭糟，一事以上，不得使人、畜、犬、鼠食之，皆令深埋却，此酒九月作，二月止。恐膈上热者，服后进冷饭三五口压之。

　　妇人不能饮食，黄瘦积年及蓐风，不过一石即瘥。其松脂末初 酿酒，摊饭时均散着饭上，待饭冷乃投之，此酒、饭宜冷，不尔即醋，宜知之。

　　治大风，眉发落，赤白癞病，八风十二痹，筋急肢节缓弱，飞尸遁注水肿，痈疽疥癣恶疮，脚挛手折，眼暗洞泄，痰饮宿 寒冷方：曲（二十五斤） 商陆根（二十五斤 马耳切之）上二味，合于瓮中，水一斛渍之，炊黍米一石，酿如家法，使曲米相淹三 毕，密封三七日，开视曲浮酒熟，澄清温服三升，轻者二升。药发吐下为佳。宜食软煮饭，牛、羊、鹿肉羹。禁生冷醋滑，及猪、犬、鸡、鱼等。

　　治风身体如虫行方：用盐一斗，水一石煎减半，澄清温洗浴三四遍，并疗一切风。

　　又方 以淳灰汁洗面，不过一月。

　　又方 以大豆渍饭浆水，旦旦温洗面，洗头发，不净加少面，勿以水濯之，不过十度又方 成炼雄黄，松脂等分，蜜和丸。如梧子大，饮下十丸，日三，服百日愈。慎酒、肉、盐、豉等。

　　卷二十四解毒杂治方

　　（凡八类）

</div>
    <div class="pagination">
<a href="备急千金要方_page190.html">上一页</a><span>...</span><a href="备急千金要方_page186.html">186</a><a href="备急千金要方_page187.html">187</a><a href="备急千金要方_page188.html">188</a><a href="备急千金要方_page189.html">189</a><a href="备急千金要方_page190.html">190</a><span class="current-page">191</span><a href="备急千金要方_page192.html">192</a><a href="备急千金要方_page193.html">193</a><a href="备急千金要方_page194.html">194</a><a href="备急千金要方_page195.html">195</a><a href="备急千金要方_page196.html">196</a><span>...</span><a href="备急千金要方_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
