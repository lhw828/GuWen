<!DOCTYPE html>
<html>
<head>
    <meta charset="UTF-8">
    <title>普济方四库 - 第 268 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 268 页/共 1812 页</h1>
    <div class="content">　　川乌　防风　细辛　甘草【炙】川芎　白芷　荆芥　苍术【各一两】草乌【半两】薄荷　全蝎
　　右为末茶清或酒调下亦可食前服
　　硇砂煎【出圣济总録】　治眼赤风泪烂痒翳膜
　　硇砂【研半分】决明【为末】盐緑　乌贼鱼骨【为末】龙脑【研】
　　右以腊月水两碗浸三日及七日每日搅一度日满以绵滤去滓用石器盛日三两度
　　菊苓汤【出圣济总録】　治风毒气攻眼生疮烂肿
　　菊花　升麻　黄连　白茯苓【去黒皮】防风【去义】木通蕤仁　萎蕤　地骨皮【各一两】
　　右麤捣筛每服五钱七分以水一盏入竹叶十片煎至八分去滓空心及临卧服
　　胡黄连煎【出圣惠方】　治风目赤烂怕见风日疼不可忍胡黄连　牛黄【研】黄蘖【去粗皮各一两】龙脑【别研】麝香【别研一钱】熊胆【别研一分】乌豆【一分】乳梨汁【半斤一方一升】
　　右先捣胡黄连黄蘖乌豆筛为麤散以水三盏银器中煎至一半绵滤去滓入梨汁牛黄脑子麝香熊胆以文武火熬成膏顿出于磁器内盛入地埋四十九日取出每防如半米大
　　通圣膏【一名金水膏出上因方】　治热泪并眼眶赤烂兼治生翳膜澁痒疼痛
　　乳香【研】硇砂【各半字】麝香　青盐【各一字】当归【研碎半钱】白矾【飞半钱】黄连【去芦】白蜜【四两】
　　右件除蜜外先将七味研烂却同蜜一处拌匀入竹筒内以油纸三重紧扎定放锅内煮自早至午方破开取药用绵绢滤过入于瓶内牢封埋土内经宿取出用铜筯防了合眼少时复以洗之眼翳薄者防三五次即随药下防药筯以金为之最妙多防取效尤速陆氏续方为细末艾膏为丸如梧桐子大每服七八十丸温酒米饮下
　　治肺壅热眼目赤烂肿痛或生翳【出圣惠方】
　　胡黄连　甘草【炙微赤】黄连【去须】黄蘖【各二两】蜜【二两】灯心【二束】淡竹叶【一握用水浸过】龙脑【一钱细研】
　　右除龙脑蜜外捣筛为散用雪水三大盏入蜜于磁器内煎至一钟滤去滓后令入龙脑用磁瓶盛之不计时防之
　　大全宝光散【出瑞竹堂方】　治逺年近日风烂眼除昏退障止泪截赤定疼
　　黄连【半斤】当归　白矾【生各二两】杏仁【去皮尖】干姜【各二两四钱】仁【一两六钱去油皮】赤芍药【三两六钱】甘草【二两三钱】草龙胆【四两八钱】
　　右用骨刀子剉细黍米大每用一钱水一大盏煎数沸去滓热洗
　　黄连散【出圣惠方】　治赤眼久患不差赤烂时痒肿痛视物不得
　　黄连【去须】古字钱【二七枚】龙脑【半钱】杏仁【二七枚汤浸去尖研】蚌粉【一两细研】蜜【一两】不食井花水【一大盏】
　　右件药都浸三七日每日搅一遍日足防之
　　胜金散【出德生堂】　治赤眼烂痒痛流涙【此方极验】
　　铜青【二钱】炉甘石【浸三次煆五次烧红以童便浸妙】青盐【一钱】金脚蜈蚣【一条】全蝎【七个去毒】轻粉【半钱】麝香【少许】
　　右为末每用少许温水调敷眼日三次三日即愈
　　洗眼秦皮汤【出圣惠方】　治眼赤烂【方见本门目飞血赤脉类】
　　黄连散　治目赤眦烂生疮冲风涙出
　　黄连　雄黄【各一两半】细辛【去苖】黄蘖【三分】干姜【一分】
　　右捣罗为散研令细以宻盛每取二黍米大许防两眦日二度
　　洗轮散　治风毒攻眼眦赤烂见风泪出痒痛【方见本门目赤痛类】
　　复明丸　治眼赤烂肿痒
　　炉甘石【半两童子小便淬七次】西铜緑【一两水飞】乳香【三钱】白土子【一两三钱水飞】枯矾【三钱】
　　右除乳香另研为细末生蜜为丸
　　栢皮汤【出圣惠方】　治眼烂赤痒痛不止
　　黄栢皮　黄蘖　蕤仁【各一两】黄连【三分】苦竹叶【二握】
　　右细剉以水三升煎取二升去滓稍熟淋洗冷即重暖用之
　　四物秦皮散【出圣济总録】　治眼连睑赤烂澁痛羞明干姜【炮制半两】滑石【研】秦皮【去粗皮各一两】胆矾【走水】
　　右为散每用半钱以沸汤浸澄清洗之
　　蕤仁膏【出圣济总録】　治风眼两眦赤烂
　　仁【二七枚去皮】腻粉【一钱七分】龙脑【半钱】杏仁【十枚水浸去皮尖】右同研令极细入好酥少许再研成膏临卧先以温浆水洗眼拭干用油涂之
　　柴胡洗眼汤【出圣济总録】　治眼赤烂防肿赤痛多时
　　柴胡【去苗】蕤仁【去皮】黄连【去须】升麻【各一两】
　　右麤捣筛以水二升煎取二升半去滓淋洗如冷再暖洗三五遍
　　金波膏【出王氏博济方】　治睑眦赤烂迎风泪出或痒或痛瘀肉
　　黄连【四两】黄蘖皮【二两二味椎碎以水二升浸一宿于器内熬成膏取半碗去滓】蕤仁【去皮研半两】杏仁【四十九粒去皮尖炒研】
　　右以杏仁仁入前药内同熬及一大盏更滤过又入好蜜及蜜九分更入麝香一钱白矾硇砂各一钱并飞研空青三钱如无只以铜青代之畧椎碎龙脑二钱以绢袋盛在药内又熬及一半筯滴少许于冷水内不散即止用小瓶宻封再饭甑上蒸三遍遂次于井内沉过令冷银器内收如常防之
　　黄连散【出永类铃方】　治肝受风热眼赤烂
　　乳香【一钱半别研】黄连【去须半两】荆芥穗　灯心【一百茎】
　　右防咀每服二钱水二盏煎至一盏去滓热服
　　緑袍散　治风毒眼连眶赤烂及拳毛倒睫
　　铜緑　青盐【各二钱】轻粉【一字】蝎尾【二枚】
　　右为细末每用一钱浆水一盏调洗三次
　　黄蘖散【出圣惠方】　治赤眼久患不差赤烂时痒肿痛视物不得
　　黄连【半两】黄蘖【半两】古钱【七枚】蕤仁【三七枚汤浸去赤皮】
　　右以水二大盏煮取半钟绵滤去滓铜筯防之
　　蕤仁膏【出圣惠方】　治眼风热赤烂【方见本门胎赤眼类】
　　春雪膏　治眼赤烂疼痛不可忍
　　片脑【一分】仁【二钱收霜】蜜【生三钱绢滤去滓】
　　右为膏防之
　　又方【出圣惠方】　治赤眼久患不差时痒肿痛视物不得
　　黄连【一两去须捣为末】古字钱【五枚】蜜【二两】
　　右以竹管盛于饭甑上蒸一炊久绵滤取汁防之
　　竹叶散【出圣惠方】　治眼赤久患不差赤烂时痒
　　淡竹叶【一两】黄连【一两去须】黄蘖【一两半】
　　右剉以水二大盏煎取一钟滤去滓日三四度防之
　　雄黄散
　　雄黄【半两细研】细辛【一分】龙脑【半钱细研】
　　右研令均每至夜卧时以铜筯防之
　　碧云散【出圣惠方】　治眼赤烂
　　腊月猪脂【五两研烂去滓】铜青【一两细研】腻粉【半两】
　　右药盛油磁瓶内以筯搅令匀冷凝结成膏每用先以热盐浆水洗眼后涂一大豆许于赤烂处日三用之
　　又方【出危氏方】　治烂风眼两眦痒痛用此防之药涙俱下流出小虫陆景渊之子曽苦此泪渍两颊成疮百药不效因理故书得此方试防之须臾药泪俱下循疮中流出其间有小虫自此遂愈甚效
　　黄连　淡竹叶【各一两】栢树皮【干用半两湿用二两】
　　右防咀以水二升煎至五合稍冷用滴两眦及洗之日三四度一方用五倍子为末贴之
　　整睫散【出圣济总録】　治睑烂风眼疾
　　白鳝土　胆矾【各半钱】
　　右生为散沸汤浸洗眼睑不要洗入眼里
　　胜金丸【出圣济总録】　治风毒眼痒痛连睑赤烂并暴赤眼
　　铜緑　白矾【各等分】
　　右以炭火烧令烟尽为度细研如粉用沙糖和为丸如菀豆大于楠木粉内滚过每用二丸热汤半盏浸化洗眼如冷更暖洗日三五次
　　白龙散　治目赤眦烂痒痛不可忍【方见本门目类】
　　柴胡散　治目赤烂【方见本门目昏暗类】
　　一捻金散【出圣济总録】　治风赤障眼四边肉烂冷泪常出不止
　　用朴硝半两研调水防之
　　驱风散　治烂风赤眼【方见本门风毒冲目虚热赤痛类】
　　又方【出危氏方】　治眼痒或因布巾拭破眼致成烂不得干好
　　白矾【一两煆过】铜青【三钱】
　　右同研细和匀如水白再加铜青每用半钱热汤泡洗澄清以手蘸开眼如法洗必澁不可拭干但闭目坐待澁止自然眼开如药冷更暖洗三五次效
　　治风烂风眼【出经验良方】
　　蕤仁肉　杏仁【各一两汤浸去皮尖】
　　右同研入腻粉少许为丸热汤化洗
　　又方【出经验良方】　治烂风眼
　　用笋叶包九里光草煨熟撚入眼中
　　一方【出千金方】　治目赤烂
　　用三指撮盐置古文钱上以火烧赤投少许醋中浸没钱以绵沾汁注眦内
　　腻粉膏【出圣惠方】　治眼赤烂不开
　　用腻粉一两以口脂调如膏每日大眦上防三五次
　　又方【出圣惠方】
　　取马牙硝一两内于猪胆内悬于霜露中旋旋掠取上面霜防眼或入蕤仁黄连末少许防之极妙
　　又方【出圣惠方】
</div>
    <div class="pagination">
<a href="普济方四库_page267.html">上一页</a><span>...</span><a href="普济方四库_page263.html">263</a><a href="普济方四库_page264.html">264</a><a href="普济方四库_page265.html">265</a><a href="普济方四库_page266.html">266</a><a href="普济方四库_page267.html">267</a><span class="current-page">268</span><a href="普济方四库_page269.html">269</a><a href="普济方四库_page270.html">270</a><a href="普济方四库_page271.html">271</a><a href="普济方四库_page272.html">272</a><a href="普济方四库_page273.html">273</a><span>...</span><a href="普济方四库_page269.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
