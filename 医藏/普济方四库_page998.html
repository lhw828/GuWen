<!DOCTYPE html>
<html>
<head>
    <meta charset="UTF-8">
    <title>普济方四库 - 第 998 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 998 页/共 1812 页</h1>
    <div class="content">　　用石亭脂一两为末煎甘草汤调下二钱毎日三服效
　　治鐡毒方【出圣惠方】
　　用磁石火煆醋淬二七遍一两细捣研为粉醋煮麫糊丸如梧桐子大毎服三十丸水吞下未瘥更服
　　治丹砂毒方
　　用塩五钱以冷水搅匀令澄旋旋服之
　　治百种乳毒方
　　用紫石英一两为末毎服一钱以温水调下连三服
　　治硫黄毒方
　　用细辛去苖叶一两捣罗为散毎服一钱煮猪肉白汤调下冷服一方用白野鸽肉服之并解
　　治硝石毒方
　　用女苑一两粗捣筛毎服二钱以水一盏煎七分温服不拘时
　　治阳起石毒方
　　用菟丝子一两不用酒浸捣罗为细末毎服一钱以水调下三服立瘥
　　治雄黄毒方【出千金方】
　　用防己一两为细末毎服二钱以温水调下连进三服一方取汁解之并瘥
　　治矾石毒方【出千金方】
　　用白鹅膏不拘多少研细服一匙大豆汁调下一方单用大豆汁服之亦佳
　　黑铅酒　治中金石药毒
　　用黑铅一斤浄锅镕作汁投酒一升如此十数廽酒至半升去铅顿服之效一方用井水磨下解砒毒
　　解丹毒方
　　用地浆服之最妙
　　压丹石毒及解诸毒方
　　用生大豆煮汁服之甚良
　　又方　压丹石去烦热利小便止渇小儿热痜
　　取葛根浸捣汁饮之良
　　治服金石方
　　取括根苦酒中熬燥捣筛仍以苦酒和涂纸上摊贴用之良妙
　　五加皮汤　治服诸药石后或热噤多向冷地上卧又不食热麫酒等物
　　用五加皮二两以水四升煮取二升半石发之时便服未定更服
　　治硫黄忽发气弱
　　用羊血服一合效
　　单葱白汤药　疗石毒沉体中数年或便发冝服之葱白一升水五升煮一半去滓服未效再服三剂止
　　治丹石热发
　　用菰根和鲫鱼作羮食之三两顿即瘥
　　疗热酒压丹石
　　用田螺汁饮之不可常服解砒毒
　　治食金欲死方
　　用鸡粪半升水一升淋汁灌之如人行三二里再灌
　　马通散　治石毒
　　赤马粪【不拘多少水浸三日淘洗】
　　右以砂锅子煆存性入麝少许毎服一钱温酒调下
　　治中金药毒方亦解众毒止防泄及邪热
　　取金蛇四寸炙令黄煮汁饮频服之以瘥为度
　　治一切药毒并蛊并解金石毒
　　用石蟹熟水磨服
　　治硫黄毒
　　煎余甘子汁饮之以预其毒也
　　治硫黄毒
　　以黑锡煎汤解之忌食宿冷猪肉
　　解金银药毒
　　用黄龙眼以水研取半合空心少少服二十余日瘥
　　治硫黄发徧身热
　　以大麻油二合煎热放温以铜匙抄少许啜之日三五服效
　　治服硫黄发动
　　以猪肉鸭羮及余甘子汤并解之
　　食丹药毒
　　用婴栗子研去滓煎取腐入姜蜜和合萱草研汁服四物汤香苏散各一贴和煎药解金铅粉调地浆饮之亦解淡竹叶浓煎服猪浮肋骨煎汁及研蒌根饮可解蓝汁猪血菉豆以上并解之
　　服丹石毒
　　薄荷　黄芩【各五钱】芒硝【二钱】
　　用蜜调嚼或傅
　　又方
　　用东引柳枝心甘松或加丁香木香为末可服可噙
　　解紫石英毒
　　以破麻鞋底水煮汁服之
　　犀角饮方　解丹石药毒
　　犀角【镑】知母　防风【去芦头】甘草【四味各五钱】山栀子杏仁【去皮尖】蔓荆子　地骨皮　白茯苓【去皮五味各一两】黄芩【一两五钱】柴胡【去苗二钱】
　　右件防咀毎服五钱水一盏煎至七分去滓温服
　　解诸饮食中毒【附论】
　　夫五糓五菜五畜五果以至药石皆能飬性益夀延年却老瘳疾蠲邪然有损益有利害不可不察饮食之间不可不慎哉○又云物性味有相须相得相畏相恶相得则良相须则用相畏则制其毒相恶则置而不用然则饮食有毒冝有解散除治之法也○又云岭南俚人毒药皆因食得之即觉渐不能食或五心中满胀并背急闷似瘴防觉即取一片银方寸余含之一宿其银变色即是着毒药也银色青是蛊药若黄是菌药不可不辨也○夫人一旦由饮食忽忽困闷少时转甚乃至死者名为饮食中毒言人假以毒物投于食里而杀人但颊内或悬痈内初如酸枣渐长大是中毒药也急治则瘥不治则毒入腹藏则死脉浮滑无阳防细不可知者中毒也凡饮食有毒者倾于地下濆起者皆杀人也○凡饮食杂味有相害相得则益体害则成病以此治疾则皆难疗所以病有不受药疗必至于死也今畧防其不可嘶物不须各题病名相知者善加慎之
　　方
　　解麫毒
　　以萝菔啖之昔有婆罗僧东来见食麦麫者云此热何以食之又见食中有萝菔云赖有此以解性自此相传食麫必啖芦菔
　　解毒丸　解一切饮食毒及诸药毒并疗缢死磕死汤荡火烧气色已絶但心头热者皆可治
　　五倍子【三两】大防【一两】山茨菰【五钱】板蓝根【五钱】续随子【去皮一两】麝香【一钱别研】
　　右件为细末研匀水煮糯米和丸毎一两作一十丸隂干用鸡鸭血为衣经宿布袋挂当风酒下一丸
　　治欝食中毒
　　取豆汁解之
　　治误中鱼毒者
　　以黄耆吴蓝煎汤服之此鳖之属头足不缩者是
　　解饮食中毒及鱼肉菜等毒【出千金方】
　　苦参【一两五钱】醇酒【二升一法用苦酒】
　　同煎一升去滓令温饮之得吐即愈或取甘汁蓝汁犀角汁饮之亦佳
　　解一切食毒及饮酒不知中何毒卒急无药可解【出圣惠方】
　　甘草【生】荠苨【各二两】
　　右以细剉以水五盏同煎取二盏停冷去滓分三服一方解一切药毒加蜜少许同煎服之
　　解俚人一切毒饮方
　　生姜　甘草【炙各一两】
　　右各拍碎以水三盏煎取一盏半平旦空肚服分二服讫然后以别方治之
　　又方【出肘后方】
　　常山【四两】白塩【二钱】
　　右以水一斗浸之一宿以月尽之日五更用土釡中煎之勿令奴婢鸡犬见煎取二升于平旦
　　分三服服少时即吐以铜盆盛之防色青以杖举得五尺不断者即是病吐尽一日二日后更进一剂乃良席辨曽饮酒得病月余始觉首领梁坟将土常山与之呼为一百头牛药服即瘥后二十日慎毒物惟煮粥食之前后活凡九人
　　治食百物中毒【出千金方】
　　掘厠傍地深一尺以水满坑中取厠筹七枚烧令烟尽以投坑中乃取水汁饮四五升即愈急者不可得但掘地着水即取饮之服生韭汁数升含贝母子一枚湏臾吐食物瘥
　　治食索粉片积方【出经验良方】
　　用紫苏浓煎汁加杏泥服即散
　　治中豆腐毒方【出经验良方】
　　用萝卜煎汤如非时无萝卜用子煎汤亦可人有好食豆腐因中其毒医治不效后更医医治中途适见做豆腐之家夫妇相争因问云今早做豆腐妻误将萝卜汤置豆腐锅中今豆腐不成盖豆腐畏萝卜也医得其说至病家凡用汤俱使以萝卜煎汤或调或咽病者遂愈
　　治粽糍为积方【出经验良方】
　　用麯末加少木香末塩汤调服口有酒香食积去矣大治酒疾甚妙
</div>
    <div class="pagination">
<a href="普济方四库_page997.html">上一页</a><span>...</span><a href="普济方四库_page993.html">993</a><a href="普济方四库_page994.html">994</a><a href="普济方四库_page995.html">995</a><a href="普济方四库_page996.html">996</a><a href="普济方四库_page997.html">997</a><span class="current-page">998</span><a href="普济方四库_page999.html">999</a><a href="普济方四库_page1000.html">1000</a><a href="普济方四库_page1001.html">1001</a><a href="普济方四库_page1002.html">1002</a><a href="普济方四库_page1003.html">1003</a><span>...</span><a href="普济方四库_page999.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
