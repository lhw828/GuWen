<!DOCTYPE html>
<html>
<head>
    <meta charset="UTF-8">
    <title>普济方 - 第 1037 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1037 页/共 3614 页</h1>
    <div class="content">　　天麻（去苗二十两）川乌（炮去皮脐）地榆（去苗洗焙）玄参（洗焙各十两）以上为细末。以水少许化蜜同放石锅内。慢火熬搅成稠膏。放冷。次入后药。

　　浮萍草（洗净焙）龙脑薄荷叶（去土）甜瓜子（各十两）生犀（镑）朱砂（研飞各五两）牛黄（研）麝香（研各一两）龙脑（研一两）上为细末。与前膏子一处搜和丸。

　　如鸡头大。每服一丸。细嚼。荆芥茶下。温酒亦得。不计时候。

　　龙脑芎犀丸

　　（出和剂方）

　　消风化痰。除心肺邪热。去头面诸风。治偏正头

　　疼。

　　心忪烦郁。面石膏（细研）川芎（各四两）生龙脑（别研）生犀角（各一两）山栀子（去皮一两）朱砂（研水飞各四两内一两为衣）人参（去芦）茯苓（去皮用白者）细辛（去苗）甘草（炙各二两）阿胶（研炒一两半）麦门冬（去心三两）上除别研后入外。并捣罗为细末。炼蜜为丸。每服一丸至二丸。细嚼。茶酒任下。食后服之即愈。

　　牛黄丸

　　（出和剂方）

　　治卒暴中风。眩晕倒仆。精神昏塞不省人事。牙关紧

　　急。

　　目睛直视。胸

　　。

　　消风散

　　（出卫生宝鉴）

　　治诸风上攻。头目昏痛。项背拘急。肢体烦疼。肌肉

　　蠕

　　动。目眩旋晕。耳间蝉鸣。眼涩好睡。鼻塞多嚏。皮肤顽麻。瘙痒瘾疹。又治妇人血风

　　。头皮肿痒。眉棱骨痛。旋运欲倒。痰逆恶心。

　　荆芥穗甘草（炒）芎羌活（去芦）白僵蚕（炒）防风（去芦）茯苓（去皮用白者）蝉壳（去土微炒）藿香叶（去梗）人参（去芦各二两）浓朴（去粗皮姜汁涂炙黄）陈皮（去瓤洗焙各半两）上为细末。每服二钱。茶清调下。如久病偏风。每日三服便觉轻减。如脱着沐浴暴感风寒。头痛身重。寒热倦痛。用荆芥茶清调下。温酒调下亦得。可并服之。小儿虚风。目涩昏困。及急慢惊风。用乳香荆芥汤调下半钱。不计时候。一方治口眼斜。半身不遂。多因下元虚弱为风所乘。先服气药次服补剂。却用茶清调此吞青州白丸子。一方无藿香叶、防风。

　　太白丸

　　（出御药院方）

　　治诸风头旋。额角偏痛。肢体拘倦。痰盛气壅。鼻塞

　　声

　　重。咽膈不利。清爽神志。解利四时邪气。

　　天麻芎〔各一两（半）〕附子（炮去皮脐）细辛（去苗叶各二两）白附子（五两）半夏（二十两）寒水石（烧熟五十两）白僵蚕（炒三两）上捣罗为末。水面糊为丸。如梧桐子大。每服三十丸。生姜汤下。不拘时候。

　　太白丹

　　（出御药院方）

　　治诸风头目旋晕。偏正头疼。肢体拘倦。痰盛气壅。

　　鼻

　　塞声重。咽膈不利。清爽神志。解利四时邪气。

　　天麻芎（各一两半）蝎梢（一两炒）青皮（去白）木香白僵蚕（去丝炒各三两）天南星（二十两炮）细辛（去土）附子（炮去皮脐各二两）半夏（十五两汤浸洗去滑切作片子焙干）白附子〔炮去皮脐二（五）两〕寒水石（一十两烧一半为衣）上为细末。生姜汁面糊和丸如梧桐子大。寒水石为衣。每服十（三）丸。生姜汤下。不拘时候。

　　石南汤

　　（出千金方）

　　治六十四种风。走注入皮肤中如虫行。腰脊强直。五缓

　　六

　　急。手足拘挛。瘾疹搔之则作疮。风尸身痒。卒风面目肿起。手不至头。口噤不能言。

　　石南干姜黄芩细辛人参（各一两）桂心麻黄当归芎（各一两半焙）甘草〔一（二）两〕干地黄（十八铢）食茱萸（三十铢）上咀。以水六升。酒三升。

　　煮取三升

　　洗浴法

　　椿树根（去皮）苦参海桐皮槐花黄柏山栀子地骨皮荆芥虎杖青木香槐树枝（嫩者）葱白上锉碎。三两重。水一桶。煎至滚沸。药味缸一只。放药在内。汤中用浓板一片。须要稳。人坐其板上。外用芦席或草席围定。勿令热气出。顶上将被盖之。令患人通身要出汗透。如热气出大猛。少揭起被出气。稍温下手净洗之。温汤出浴。暖处睡。

　　然后温粥补之。

　　十力大补丹专治男子妇人诸般风疾。口眼斜。手脚肿痛。浑身拘急瘫软。半身

　　不遂。

　　防风（一斤醋煮晒干为末）黑豆（一斤炒燥入酒内浸一宿取出晒干如前炒又入酒浸如是三次晒干为末）川乌（半斤不去皮）苍术（一斤米泔水浸一宿洗刮去皮净晒干为末以黑豆、防风、苍术末三味一处将纸裹在一处）草乌（一斤一钱不去皮锉碎用姜汁浸软捣为泥）生姜（一斤为泥）葱白（一斤）上用川乌、草乌、葱、姜捣碎。一处用皮纸裹。露一宿后。

　　入新瓦罐内盛。系裹器口。春五日。夏三日。秋七日。冬十日。如是日毕取出。入前三味末和匀。用糯米糊丸如团鱼子大许。每服一丸。临卧睡时咬破。用温酒吞下。姜汤下亦可。服药后。一切热物汤酒不可食。此药麻人。大忌房事。后加人参、当归、青黛各四两。

　　寒水石煮散疗一切风。

　　寒水石石膏滑石白石脂龙骨（各八两）桂心甘草（炙）牡蛎〔各二（三）两〕赤石脂干姜大黄（各四两）犀角屑（一两）上捣。以马尾罗筛之。将皮囊盛之。

　　急系头挂着高凉处。欲服以水一升。煮五六沸。内方寸匕药。煮七八沸下火。澄清泻出。顿服之。每日服亦得。百无所忌。小儿服之。即以意斟酌多少。忌生葱、海藻、菘菜立效。

</div>
    <div class="pagination">
<a href="普济方_page1036.html">上一页</a><span>...</span><a href="普济方_page1032.html">1032</a><a href="普济方_page1033.html">1033</a><a href="普济方_page1034.html">1034</a><a href="普济方_page1035.html">1035</a><a href="普济方_page1036.html">1036</a><span class="current-page">1037</span><a href="普济方_page1038.html">1038</a><a href="普济方_page1039.html">1039</a><a href="普济方_page1040.html">1040</a><a href="普济方_page1041.html">1041</a><a href="普济方_page1042.html">1042</a><span>...</span><a href="普济方_page1038.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
