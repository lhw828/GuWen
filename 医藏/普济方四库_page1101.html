<!DOCTYPE html>
<html>
<head>
    <meta charset="UTF-8">
    <title>普济方四库 - 第 1101 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1101 页/共 1812 页</h1>
    <div class="content">　　黄耆肉桂柴胡酒煎汤【出东垣兰室方】
　　柴胡【一钱半】连翘【一钱】肉桂【一钱】黍粘子【炒一钱】
　　右防咀好糯米酒一大盏半水一大盏半同煎至一大盏去滓大温空心宿食消尽服之少时便以早饭压之使不致火热上攻犯中上二焦也
　　化毒丹　治百肿恶疮毒肿初觉一二日咳逆烦闷或咽喉闭塞发热恶寒
　　没药　乳香【各五钱另研】巴豆【四十九个去皮生用另研】草乌头【醋浸炮裂】浮石【各一两烧赤淬七次余醋汤】
　　右为细末浮石乌头余醋打麫糊丸如豌豆大每服五七丸空食后冷酒送下忌热饮取快利三二行或吐出恶物为効
　　白香散【出圣济总録】　治一切恶疮疼痛久不瘥者
　　枫香脂【研】腻粉　防风【各一分】
　　右细研令匀先以疮含水令暖吐出洗疮令净后以药末干敷之疼痛立止贴至令瘥即易一方无防风名枫香散
　　又方　治诸恶疮疼痛不可忍
　　以熊脂不拘多少细研涂之良
　　敷疮药　治恶疮【方见本门诸疮类】
　　加减五苓散【出百一选方】　治恶疮项上有瘿及漏疮沉香　檀香　生熟地黄　升麻　干葛　芍药黄耆　黄芩　羚羊角　犀角　连翘　甘草防风
　　右等分防咀每服三钱白水煎服仍煎何首乌散服
　　雄黄膏【出十便良方】　治身上诸恶疮
　　雄黄【一两】硫黄【一两并细研】
　　右以猪脂四两入铫内煎化成油入鲫鱼两个煎令肉烂了又乱髪两卷煎焦烂去滓用和上件雄黄末搽之瘥
　　黄连散【出卫生家寳方】　治一切新旧恶疮断脓生肉或先唾沫疮口结后用药末掺
　　黄连　黄蘗　黄丹【各一两】白芨　龙骨　轻粉【各半两】
　　右为末以冷熟水调敷疮口疮湿即干糁
　　治诸恶疮
　　以半天河水洗之【即竹篱头水及空树中水】
　　治诸恶疮【出本草】
　　用马勃敷之甚良
　　治诸恶疮脓水久不瘥者【出本草】
　　以黄蜀葵花作末敷之即愈
　　治鼷防食人患恶疮及正月食防残多为防瘘小孔下血者是此病【出本草】
　　以貍骨摩之及食貍肉亦佳
　　治恶疮及杀虫【出本草】
　　以粟米泔下淀醋者敷之
　　治恶疮【出本草】
　　以蛇婆炙赤烧末服一二钱匕一方敷之
　　治恶疮及乳痈蜂疔【出本草】
　　以露蜂房煎汤洗之
　　治恶疮热疮【出本草】
　　以青鱼胆汁涂上瘥
　　治恶疮久不瘥有虫者【出本草】
　　用栢枝节烧油膏敷之三五次无不愈验
　　治风恶疮【出夲草】
　　以鼋鱓鱼膏涂摩之
　　治恶疮【出本草】
　　取蛇鱼甲炙浸酒服之以膏摩之
　　治诸恶疮【出夲草】
　　用虎杖根烧灰贴疮
　　治恶疮【出本草】
　　用桐皮水煎敷之
　　治恶疮【出夲草】
　　以白商陆大蒜防之
　　治肿烂恶疮【出夲草】
　　以榉树皮研捣窨
　　治恶疮疽痈肿疳疮野鸡病【出夲草】
　　以楸木皮煎膏粘敷之或用楸木叶捣敷疮肿
　　治恶疮【出夲草】
　　以贝母烧灰油调敷之
　　治恶疮疥【出夲草】
　　捣蒜贴之熟醋浸之经年者良
　　治恶疮疥并风瘙【出本草】
　　取白鸽食之立愈
　　治一切恶疮【出夲草】
　　用鸡草肠捣汁敷之五月五日者验或为末猪脂调敷亦可极妙
　　治恶疮疥癣【出本草】
　　以海防鱼皮中肪摩疮上【此鱼生大海中】
　　治人恶疮肿毒【出本草】
　　以续用鬼盖和醋敷之
　　治一切恶疮疥癣【出本草】
　　以续随子捣敷之
　　治诸疮肿【出夲草】
　　以胡麻油生摩之
　　治一切恶疮肿及敛疮口【出夲草】
　　用石合草叶焙干捣罗为细末温水调贴
　　治恶疮痂痒破血【出夲草】
　　以狗胆汁敷之河内太守刘勲女病在左膝疮痒华陀视之以绳系犬后足不得行断犬腹取胆糊疮口须臾有虫若蛇从疮出长三尺病愈矣
　　治恶疮肿未溃者【出夲草】
　　煮白茅针服之一孔二针二孔四针
　　治恶疮【出夲草】
　　用灰藋捣碎和油敷之
　　治恶疮久不瘥【出本草】
　　用屋内槛下虫尘土干敷之亦可油调涂之
　　治恶疮疥癞【出夲草】
　　以杨梅皮根煎汤洗之忌生葱
　　治恶疮疥癣有虫者【出本草】
　　以马先蒿根皮为末和油涂之
　　治恶疮疽防疥痈蚁瘘等【出夲草】
　　并以朝生暮落花日干末和油涂之一名狗尿台
　　治诸恶疮【出本草】
　　以当归煮饮之
　　治恶疮【出夲草】
　　以狼牙煎汁洗之
　　治恶疮【出夲草】
　　以野蒿煮令热和醤醋食之
　　治恶疮久不瘥者
　　用三家洗椀水煎令沸以塩投中洗之不过三五度
　　主恶疮
　　以益母草捣敷之
　　治恶疮经年不瘥者及炙疮上血令不中风水
　　以青布烧作黒灰敷之
　　治恶疮入水不烂及虎狼咬疮
　　以青布和蜡烧熏之出水毒
　　治多年恶疮百方不瘥或痛焮走不已者
　　烂捣马齿苋敷上不过三两遍瘥
</div>
    <div class="pagination">
<a href="普济方四库_page1100.html">上一页</a><span>...</span><a href="普济方四库_page1096.html">1096</a><a href="普济方四库_page1097.html">1097</a><a href="普济方四库_page1098.html">1098</a><a href="普济方四库_page1099.html">1099</a><a href="普济方四库_page1100.html">1100</a><span class="current-page">1101</span><a href="普济方四库_page1102.html">1102</a><a href="普济方四库_page1103.html">1103</a><a href="普济方四库_page1104.html">1104</a><a href="普济方四库_page1105.html">1105</a><a href="普济方四库_page1106.html">1106</a><span>...</span><a href="普济方四库_page1102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
