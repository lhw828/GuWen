<!DOCTYPE html>
<html>
<head>
    <meta charset="UTF-8">
    <title>本草纲目 - 第 454 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 454 页/共 603 页</h1>
    <div class="content">　　时珍曰：蜜以密成，故谓之蜜。《本经》原作石蜜，盖以生岩石者为良耳，而诸家反致疑辩。今直题曰蜂蜜，正名也。

　　【正误】恭曰：上蜜出氐、羌中最胜。今关中白蜜，甘美耐久，全胜江南者。陶以未见，故以南土为胜耳。今以水牛乳煎沙糖作者，亦名石蜜。此蜜既蜂作，宜去石字。

　　宗 曰：《嘉 本草》石蜜有二：一见虫鱼，一见果部。乳糖既曰石蜜，则虫部石蜜，不当言石矣，石字乃白字误耳，故今人尚言白沙蜜。盖新蜜稀而黄，陈蜜白而沙也。

　　藏器曰：岩蜜出南方岩岭间，入药最胜，石蜜宜改为岩字。苏恭是荆襄间人，地无崖险，不知石蜜之胜故也。

　　时珍曰：按：《别录》云：石蜜生诸山石中，色白如膏者良。则是蜜取山石者为胜矣。

　　苏恭不考山石字，因乳糖同名而欲去石字；寇氏不知真蜜有白沙而伪蜜稀黄，但以新久立说，并误矣。凡试蜜以烧红火箸插入，提出起气是真，起烟是伪。

　　【集解】《别录》曰：石蜜生武都山谷、河源山谷及诸山石中。色白如膏者良。

　　弘景曰：石蜜即崖蜜也，在高山岩石间作之，色青赤，味小 ，食之心烦，其蜂黑色似虻。又木蜜悬树枝作之，色青白。土蜜在土中作之，色亦青白，味 。人家及树空作者亦白，而浓浓味美。今出晋安檀崖者多土蜜，云最胜。出东阳临海诸处，及江南向西者多木蜜。出于潜、怀安诸县者多崖蜜。亦有树木及人家养者。诸蜜例多添杂及煎煮，不可入药。必须亲自看取，乃无杂耳。凡蜂作蜜，皆须人小便以酿诸花，乃得和熟，状似作饴须 也。

　　藏器曰：寻常蜜亦有木中作者、土中作者。北方地燥，多在土中，南方地湿，多在木中。各随土地所宜，其蜜一也。崖蜜别是一蜂，如陶所说出南方崖岭间，房悬崖上，或土窟中。人不可到，但以长竿刺令蜜出，以物承取，多者至三、四石，味 色绿，入药胜于凡蜜。

　　张华《博物志》云：南方诸山，幽僻处出蜜蜡。蜜蜡所着，皆绝岩石壁，非攀缘所及。

　　惟于山顶以篮舆悬下，遂得采取。蜂去余蜡在石，有鸟如雀，群来啄之殆尽，名曰灵雀。至春蜂归如旧，人亦占护其处，谓之蜜塞。此即石蜜也。

　　颂曰：食蜜亦有两种：一在山林木上作房，一在人家作窠，槛收养之，蜜皆浓浓味美。

　　近世宣州有黄连蜜，色黄，味小苦，主目热。雍、洛间有梨花蜜，白如凝脂。亳州太清宫有桧花蜜，色小赤。柘城县有何首乌蜜，色更赤。并蜂采其花作之，各随花性之温凉也。

　　宗 曰：山蜜多在石中木上，有经一、二年者，气味醇浓。人家者，一岁二取，气味不足，故不及，且久收易酸也。

　　时珍曰：陈藏器所谓灵雀者，小鸟也。一名蜜母，黑色。正月则至岩石间寻求安处，群蜂随之也。南方有之。

　　【修治】 曰：凡炼蜜一斤，只得十二两半是数。若火少、火过，并用不得。

　　时珍曰：凡炼沙蜜，每斤入水四两，银石器内，以桑柴火慢炼，掠去浮沫，至滴水成珠不散乃用，谓之水火炼法。又法：以器盛，置重汤中煮一日，候滴水不散，取用亦佳，且不伤火也。

　　【气味】甘，平，无毒。《别录》曰：微温。

　　颖曰：诸蜜气味，当以花为主。冬、夏为上，秋次之，春则易变而酸。闽、广蜜极热，以南方少霜雪，诸花多热也。川蜜温，西蜜则凉矣。

　　刘完素曰：蜜成于蜂，蜂寒而蜜温，同质异性也。

　　时珍曰：蜂蜜生凉熟温，不冷不燥，得中和之气，故十二脏腑之病，罔不宜之。但多食亦生湿热虫 ，小儿尤当戒之。王充《论衡》云：蜂虿禀太阳火气而生，故毒在尾。蜜为蜂液，食多则令人毒，不可不知。炼过则无毒矣。

　　宗 曰：蜜虽无毒，多食亦生诸风也。

　　朱震亨曰：蜜喜入脾。西北高燥，故人食之有益。东南卑湿，多食则害生于脾也。

　　思邈曰：七月勿食生蜜，令人暴下霍乱。青赤酸 者，食之心烦。不可与生葱、莴苣同食【主治】心腹邪气，诸惊痫 ，安五脏诸不足，益气补中，止痛解毒，除众病，和百药。久服，强志轻身，不饥不老，延年神仙（《本经》）。养脾气，除心烦，饮食不下，止肠，肌中疼痛，口疮，明耳目（《别录》）。牙齿疳 ，唇口疮，目肤赤障，杀虫（藏器）。治卒心痛及赤白痢，水作蜜浆，顿服一碗止；或以姜汁同蜜各一合，水和顿服。常服，面如花红（甄权）。治心腹血刺痛，及赤白痢，同生地黄汁各一匙服，即下（孟诜）。同薤白捣，涂汤火，调脾胃（时珍）。

　　【发明】弘景曰：石蜜道家丸饵，莫不须之。仙方亦单炼服食，云致长生不老也。

　　时珍曰：蜂采无毒之花，酿以小便而成蜜，所谓臭腐生神奇也。其入药之功有五：清热也，补中也，解毒也，润燥也，止痛也。生则性凉，故能清热；熟则性温，故能补中。甘而和平，故能解毒；柔而濡泽，故能润燥。缓可以去急，故能止心腹、肌肉、疮疡之痛；和可以致中，故能调和百药，而与甘草同功。张仲景治阳明结燥，大便不通，蜜煎导法，诚千古神方也。

　　诜曰：但凡觉有热，四肢不和，即服蜜浆一碗，甚良。又点目中热膜，以家养白蜜为上，木蜜次之，崖蜜更次之也。与姜汁熬炼，治癞甚效。

　　【附方】旧十四，新六。大便不通：张仲景《伤寒论》云：阳明病，自汗，小便反利，大热捻作挺，令头锐，大如指细辛（为末）少许，尤速。

　　噫不下食：取崖蜜含，微微咽下。（《广利方》）产后口渴：用炼过蜜，不计多少，熟水调服，即止。（《产书》）难产横生：蜂蜜、真麻油各半碗，煎减半服，立下。（《海上方》）天行虏疮：比岁有病天行斑疮，头面及身，须臾周匝，状如火疮，皆戴白浆，随决随生。

　　不即疗，数日必死。瘥后疮瘢黯色，一岁方灭，此恶毒之气。世人云：建武中，南阳击虏所得，仍呼为虏疮。诸医参详疗之，取好蜜通摩疮上，以蜜煎升麻，数数拭之。（《肘后》）痘疹作痒：难忍，抓成疮及 ，欲落不落。百花膏：用上等石蜜，不拘多少，汤和，时时翎刷之。其疮易落，自无瘢痕。（《全幼心鉴》）瘾疹瘙痒：白蜜不以多少，好酒调下，有效。（《圣惠方》）五色丹毒：蜜和干姜末敷之。（《肘后》）口中生疮：蜜浸大青叶含之。（《药性论》）阴头生疮：以蜜煎甘草，涂之瘥。（《外台》）肛门生疮：肛门主肺，肺热即肛塞肿缩生疮。白蜜一升，猪胆汁一枚相和。微火煎令可丸，丸三寸长作挺，涂油纳下部，卧令后重，须臾通泄。（《梅师》）热油烧痛：以白蜜涂之。（《梅师》）疔肿恶毒：用生蜜与隔年葱研膏，先刺破涂之。如人行五里许，则疔出，后以热醋汤洗去。（《济急仙方》）大风癞疮：取白蜜一斤，生姜二斤（捣取汁）。先秤铜铛斤两，下姜汁于蜜中消之，又秤之平旦服枣许大一丸，一日三服，温酒下。忌生冷、醋、滑、臭物。功用甚多，不能一一具之。（《食疗方》）面上 点：取白蜜和茯苓末涂之，七日便瘥也。（《孙真人食忌》）目生珠管：以生蜜涂目，仰卧半日，乃可洗之。日一次。（《肘后方》）误吞铜钱：炼蜜服二升，可出矣。（葛氏方）诸鱼骨鲠：以好蜜稍稍服之令下。（葛氏）拔白生黑，治年少发白：拔去白发，以白蜜涂毛孔中，即生黑发。不生，取梧桐子捣汁涂上，必生黑者。（《梅师方》）

　　虫部第三十九卷　虫之一

　　蜜蜡

　　（《本经》上品）【释名】弘景曰：生于蜜中，故谓蜜蜡。

　　时珍曰：蜡，犹鬣也。蜂造蜜蜡而皆成鬣也。

　　【集解】《别录》曰：蜡生武都山谷蜜房木石间。

　　弘景曰：蜂先以此为蜜跖，煎蜜亦得之。初时极香软。人更煮炼，或少加醋酒，便黄赤，以作烛色为好。今医家皆用白蜡，但取削之，于夏月暴百日许，自然白也。卒用之，烊内水中十余遍，亦白。

　　宗 曰：新蜡色白，随久则黄。白蜡乃蜡之精英者也。

　　时珍曰：蜡乃蜜脾底也。取蜜后炼过，滤入水中，候凝取之，色黄者俗名黄蜡，煎炼极净色白者为白蜡，非新则白而久则黄也。与今时所用虫造白蜡不同。

　　【气味】甘，微温，无毒。

　　之才曰：恶芫花、齐蛤。

　　【主治】蜜蜡：主下痢脓血，补中，续绝伤金疮，益气，不饥，耐老（《本经》。权曰和松脂、杏仁、枣肉、茯苓等分合成，食后服五十丸，便不饥。颂曰：古人荒岁多食蜡以度饥，但合大枣咀嚼，即易烂也）。白蜡：疗久泄 后重见白脓，补绝伤，利小儿。久服轻身不饥（《别录》）。孕妇胎动，下血不绝，欲死。以鸡子大，煎三五沸，投美酒半升服，立瘥。又主白发，镊去，消蜡点孔中，即生黑者（甄权）。

　　【发明】时珍曰：蜜成于蜡，而万物之至味，莫甘于蜜，莫淡于蜡，得非浓于此必薄于彼耶？蜜之气味俱浓，属乎阴也，故养脾；蜡之气味俱薄，属乎阳也，故养胃。浓者味甘，而性缓质柔，故润脏腑；薄者味淡，而性啬质坚，故止泄痢。

　　张仲景治痢有调气饮，《千金方》治痢有胶蜡汤，其效甚捷，盖有见于此欤？又华佗治老少下痢，食入即吐。用白蜡方寸匕，鸡子黄一个，石蜜、苦酒、发灰、黄连末，各半鸡子先煎蜜、蜡、苦酒、鸡子四味令匀，乃纳连、发，熬至可丸乃止。二日服尽，神效无比此方用之，屡经效验，乃知《本经》主下痢脓血之言，深当膺服也。

　　【附方】旧十一，新十。

　　仲景调气饮：治赤白痢，少腹 痛不可忍，下重，或面青手足俱变者。用黄蜡三钱，阿胶三钱，同熔化，入黄连末《千金》胶蜡汤：治热痢，及妇人产后下痢。用蜡二棋子大，阿胶二钱，当归二钱半，黄连三钱，黄柏一钱，陈廪米半升，水三升，煮米至一升，去米入药，煎至一钟，温服神效。

　　（《千金方》）急心疼痛：用黄蜡灯上烧化，丸芡子大，百草霜为衣。井水下三丸。

　　肺虚咳嗽：立效丸，治肺虚膈热，咳嗽气急烦满，咽干燥渴，欲饮冷水，体倦肌瘦，发热减食，喉音嘶不出。黄蜡（熔滤令净，浆水煮过）八两，再化作一百二十丸，以蛤粉四两为衣养药。每服一丸，胡桃半个，细嚼温水下，即卧，闭口不语，日二。（《普济方》）肝虚雀目：黄蜡不以多少，熔汁取出，入蛤粉相和得所。每用刀子切下二钱，以猪肝二两批开，掺药在内，麻绳扎定。水一碗，同入铫子内煮熟，取出乘热蒸眼。至温，并肝食之，日二，以平安为度，其效如神。（《集验方》）头风掣疼：湖南押衙颜思退传方：用蜡二斤，盐半斤相和，于 罗中熔令相入，捏作一兜鍪，势可合脑大小。搭头至额，其痛立止也。（《经验方》）脚上转筋：刘禹锡《传信方》：用蜡半斤销之，涂旧绢帛上，随患大小阔狭，乘热缠脚，须当脚心，便着袜裹之，冷即易。仍贴两手心。（《图经》）暴风身冷：暴风，通身冰冷如瘫痪者。用上方法，随所患大小阔狭摊贴，并裹手足心。

　　风毒惊悸：同上方法。

　　破伤风湿如疟者：以黄蜡一块，热酒化开服，立效。与玉方》）代指疼痛：以蜡、松胶相和，火炙笼指，即瘥。（《千金翼》）脚上冻疮：浓煎黄蜡涂之。（姚和众）狐尿刺人肿痛：用热蜡着疮，并烟熏之，令汁出即愈。（《肘后方》）犬咬疮发：以蜡炙熔，灌入疮中。（《葛氏方》）蛇毒螫伤：以竹筒合疮上，熔蜡灌之，效。（《徐王方》）汤火伤疮： 赤疼痛，毒腐成脓。用此拔热毒，止疼痛，敛疮口。用麻油四两，当归一两，煎焦去滓。入黄蜡一两，搅化放冷，摊帛贴之，神效。（《医林集要》）胫烂疮：用桃、柳、槐、椿、楝五枝，同荆芥煎汤，洗拭净。以生黄蜡摊油纸上，随疮大小贴十层，以帛拴定。三日一洗，除去一层不用，一月痊愈。（《医林集要》）妊娠胎漏：黄蜡一两，老酒一碗，熔化热服，顷刻即止。（《药性论》）呃逆不止：黄蜡烧烟熏，二三次即止。（《医方摘要》）霍乱吐利：蜡一弹丸，热酒一升化服，即止。（《肘后方》）诸般疮毒： 疮、金疮、汤火等疮。用黄蜡一两，香油二两，黄丹半两，同化开，顿冷，瓶

　　虫部第三十九卷　虫之一

</div>
    <div class="pagination">
<a href="本草纲目_page453.html">上一页</a><span>...</span><a href="本草纲目_page449.html">449</a><a href="本草纲目_page450.html">450</a><a href="本草纲目_page451.html">451</a><a href="本草纲目_page452.html">452</a><a href="本草纲目_page453.html">453</a><span class="current-page">454</span><a href="本草纲目_page455.html">455</a><a href="本草纲目_page456.html">456</a><a href="本草纲目_page457.html">457</a><a href="本草纲目_page458.html">458</a><a href="本草纲目_page459.html">459</a><span>...</span><a href="本草纲目_page455.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
