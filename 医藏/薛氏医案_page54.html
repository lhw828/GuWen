<!DOCTYPE html>
<html>
<head>
    <meta charset="UTF-8">
    <title>薛氏医案 - 第 54 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 54 页/共 200 页</h1>
    <div class="content">　　薛氏医案卷二十四
<子部,医家类,薛氏医案>
　　钦定四库全书
　　薛氏医案卷二十五
　　明　薛已　订
　　明医杂著
　　附方
　　补中益气汤　治中气不足或误服尅伐四肢倦怠口干发热饮食无味或饮食失节劳倦身热脉洪大而无力或头痛恶寒自汗或气髙而喘身热而烦脉微细软弱自汗体倦少食或中气虚弱而不能摄血或饮食劳倦而患疟痢或疟痢等病因脾胃虚而不能愈者或元气虚弱感冐风寒不胜发表宜用此代之或入房而后劳役感冐或劳役感冐而后入房者急加附子愚谓人之一身以脾胃为主脾胃气实则肺得其所养肺气既盛水自生焉水升则火降水火既济而成天地交泰之令矣脾胃一虚四脏俱无生气故东垣先生着脾胃内外伤等论谆谆然皆以固脾胃为本所制补中益气汤又冠诸方之首观其立方本防可知矣故曰补肾不若补脾正此谓也前所言治症槩举其畧余当仿此而类推之是矣附方之首并注以表明之
　　人参　黄茋【炒】白术【炒】甘草【炙各一钱五分】当归【一钱】陈皮【五分】柴胡　升麻【各三分】
　　右姜水煎空心午前服
　　八珍汤　治肝脾伤损血气虚弱恶寒发热或烦躁作渴或寒热昏愦或胸膈不利大便不实或饮食少思小腹胀痛等症
　　甘草【炙五分】人参　白术　白茯苓　当归　川芎白芍药　熟地黄【各一钱】
　　右姜水煎服
　　十全大补汤　治气血俱虚发热恶寒自汗盗汗肢体倦怠或头痛晕口干作渴又治乆病虚损口干食少咳而下利惊悸发热或寒热往来盗汗自汗晡热内热遗精白浊或二便见血小腹作痛小便短少大便干濇或大便滑泄肛门下坠小便频数隂茎痒痛等症即八珎汤加黄茋肉桂各一钱
　　四物汤　治血虚发热或寒热往来或日晡发热头目不清或烦躁不寐胸膈作胀或脇作痛尤当服之芍药【二钱】川芎【一钱五分】当归　熟地黄【各三钱】
　　右水煎服
　　加味四物汤即前方加山栀柴胡牡丹皮
　　四君子汤　治脾胃虚弱饮食少思或大便不实体痩面黄或胸膈虚痞痰吞酸或脾胃虚弱善患疟痢等症
　　人参　白术　茯苓【各二钱】甘草【炙一钱】
　　右姜水煎服
　　六君子汤　治脾胃虚弱饮食少思或乆患疟痢若觉内热或饮食难化作酸属虚火须加炮姜其功甚速即前方加半夏陈皮
　　香砂六君子汤即六君加香附子藿香砂仁
　　归脾汤　治思虑伤脾不能摄血致血妄行或健忘怔忡惊悸盗汗或心脾作痛嗜卧少食或大便不调或肢体肿痛或思虑伤脾而患疟疾大凡懐抱鬰结而患诸症或因用药失宜尅伐伤胃变诸别症者最宜用之
　　逺志【一钱】酸仁【二钱】木香【五分】甘草【炙五分】当归　人参白术　白茯苓　黄耆　龙眼肉【各二钱】
　　右姜水煎服
　　加味归脾汤即前方加牡丹皮山栀【各一钱】治脾经血虚发热等症
　　加味逍遥散　治脾肝血虚发热或耳内及胸乳腹胀小便不利
　　当归　白术　茯神　芍药　甘草　柴胡【各一钱】牡丹皮　山栀【各七分】
　　右姜水煎服
　　逍遥散即前方去山栀牡丹皮
　　六味丸【一名地黄丸一名肾气丸】治肾虚作渴小便淋秘气壅痰涎头目晕眼花耳聋咽燥舌痛齿痛腰腿痿软等症及肾虚发热自汗盗汗便血诸血失音水泛为痰之圣药血虚发热之神剂又治肾隂虚弱津液不降败浊为痰或致欬逆又治小便不禁収精气之虚脱为养气滋肾制火导水使机闗利而脾土健实
　　牡丹皮　白茯苓　泽防【各三两】熟地黄【八两杵膏】山茱茰【肉】干山药【各四两】
　　右各另为末和地黄加炼蜜丸桐子大毎服七八十丸空心食前滚汤下
　　八味丸　治命门火衰不能生土以致脾胃虚寒饮食少思大便不实或下元冷惫脐腹疼痛夜多漩溺即前方加肉桂附子各一两经云益火之源以消隂翳即此药也
　　加减八味丸　治肾水不足虚火上炎发热作渴口舌生疮或牙龈溃蚀咽喉作痛或形体憔悴寝汗发热五脏齐损即六味丸加肉桂一两五味子四两
　　加减金匮肾气丸　治脾肾虚腰重脚肿小便不利或肚腹肿胀四肢浮肿或喘急痰盛已成蛊症其效如神此症多因脾胃虚弱治失其宜元气复伤而变症者非此药不能救
　　白茯苓【三两】附子【五钱】川牛膝　桂　泽防　车前子山茱茰　山药　牡丹皮【各一两】熟地黄【四两搯碎酒拌】
　　【杵膏】
　　右为末和地黄加炼蜜丸桐子大毎服七八十丸空心米饮下
　　还少丹　治脾肾虚寒饮食少思发热盗汗遗精白浊又治眞气亏损肌体痩弱等症
　　肉苁蓉　逺志　茴香　巴防　干山药　枸杞子　熟地黄　石菖蒲　山茱茰　牛膝　杜仲【姜制】楮实子　五味子　白茯苓【各二两】
　　右各另为末用枣肉百枚并炼蜜丸桐子大毎服五七十丸空心温酒或盐汤下日三服
　　十补丸　治肾脏虚冷面黒足寒耳聋膝软小便不利等症
　　附子【炮】五味【各二两】山茱茰　山药　牡丹皮　鹿茸【制】桂心　茯苓　泽防【各一两】
　　右为末炼蜜丸桐子大毎服六七十丸盐汤下
　　当归补血汤　治血气损伤或妄服峻剂致气血益虚肌热大渴引饮目赤面红脉洪大而虚重按全无此病多得于饥饱劳役者
　　黄耆【炙一两】当归【三钱酒制】
　　右水煎服
　　人参养荣汤　治脾肺俱虚发热恶寒肢体痩倦食少作防等症又治乆病虚损口干食少欬而下痢心惊悸热而自汗等症
　　人参　陈皮　黄茋【蜜炙】桂心　当归　白术　甘草【炙各一钱】白芍药【一钱五分】熟地黄　五味子【炒】茯苓【各七分半】逺志【五分】
　　右姜水煎服
　　参术膏治中气虚弱诸药不应或因用药失宜耗伤元气虚症蜂起但用此药补其中气诸症自愈人参　白术【各等分】
　　右水煎稠汤化服之
　　济隂地黄丸　治足三隂亏损虚火上炎致目睛散大视物不的或昏花澁紧作痛畏明或卒见非常之处等症其功效与六味还少丹相似
　　五味子　麦门冬　当归　熟地黄　肉苁蓉山茱茰　干山药　枸杞子　甘菊花　巴防肉【各等分】
　　右为末炼蜜丸桐子大毎服七八十丸空心白汤下
　　滋隂补肾丸　治肝肾阳虚隂弱虚火上炎目视昏花或至夜昏暗澁仍治六味丸所主之症
　　熟地黄【三两】牡丹皮【五钱】生地黄【四两】泽防　茯苓【各二两半】当归尾　山茱茰　柴胡　五味子　干山药【各五钱】
　　右为末炼蜜丸桐子大毎服五七十丸盐汤下
　　益气聪明汤　治饮食不节劳役形体脾胃不足内障耳鸣或多年目昏暗视物不能此药能令人目光大乆服无内障耳鸣耳聋之患又令精神过倍元气自益身轻体健耳目聪明
　　黄茋　甘草　人参【各五钱】蔓荆子【一钱五分】升麻　葛根【各三钱】芍药　黄栢【酒炒各一钱】
　　右毎服三钱水煎服
　　神效黄茋汤　治浑身麻木不仁或左右身麻木或头面手臂腿脚麻木不仁者并皆服之如耳目急缩小及羞明畏日或瘾濇难开或视物无力睛痛手不得近或目中如火等症
　　蔓荆子【一钱】橘红【五分】人参【八钱】黄耆【二两】甘草【炙】白芍药【各一两】
　　右毎服五钱水煎临卧服
　　助阳活血汤　治眼发之后犹有上热白睛赤色瘾澁难开而多眵泪等症
　　蔓荆子【二分】香白芷【三分】柴胡　黄茋　甘草【炙】当归【酒洗】防风【各五分】升麻【七分】
　　右水煎服
　　芍药清肝散　治眵多眊燥澁羞明赤脉贯睛脏腑秘结者
　　白术　甘草　川芎　防风　荆芥　桔梗　羌活【各三分】芍药　柴胡　前胡　薄荷　黄芩【各二分半】山栀　知母　滑石　石膏【各二分】大黄【四分】芒硝【二分半】
　　右水煎服
　　黄连天花粉丸　治症同上
　　黄连　菊花　川芎　薄荷【各一两】天花粉　连翘黄芩　栀子【各四两】黄栢【二两】
　　右为末丸桐子大毎服五十丸加至百丸茶汤下
　　连翘饮子　治目赤隐澁小乆视昏花迎风有泪等症
　　蔓荆子　生甘草　连翘【各三分】柴胡【二分】黄芩【五分】生地黄　当归　红葵花　人参【各三分】黄茋　防风羌活【各五分】升麻【一钱】
　　右水煎服若中气不足而致前症用神效黄茋汤或补中益气汤
　　地芝丸　治目不能逺视能近视或妨近视乃隂气不足阳气有余也宜用此方
　　生地【焙干四两】天门冬　枳殻【麸炒】甘菊花【各二两】
　　右为末炼蜜丸桐子大毎服百丸茶清或温酒下
　　定志丸　治目不能近视反能逺视乃阳气不足而隂血有余也宜此主之
　　白茯苓　人参【各二两】逺志　菖蒲【各一两】
　　右为末炼蜜丸桐子大以硃砂为衣毎服十丸至三十丸米饮下
　　决明夜光散　治目夜昏虽有灯月亦不能视
　　猪肝【一两生用】石决明　夜明砂【各二钱】
　　右为末以竹刀切肝二片铺药于内合之用麻皮防定米泔水一碗砂罐煑至半碗临卧连肝药汁服
　　柴胡清肝散　治肝胆二经风热怒火颈项肿痛结核不消或寒热往来呕吐痰水又治妇人暴怒肝火内动经水妄行胎气不安等症
　　柴胡　黄芩【炒各一钱】黄连【炒】山栀【炒各七分】当归【一钱】川芎【六分】生地黄　牡丹皮【各一钱】升麻【八分】甘草【三分】
　　右水煎服若脾胃弱去芩连加苓
　　左金丸　治肝火脇肋刺痛或发寒热或头目作痛泄防淋秘一切肝火之症并皆治之
　　黄连【六两】呉茱茰【一两汤煑片时用】
　　右为末粥丸白术陈皮汤下
　　小柴胡汤　治肝胆经风热或寒热往来或晡热潮热或怒火口苦耳聋咳防利脇腹作痛诸症
　　柴胡【二钱】黄芩【一钱五分】人参　半夏【各七分】甘草【炙五分】
　　右水煎服
　　加味小柴胡汤即前方加山栀牡丹皮
　　犀角升麻汤　治风热头面肿痛或咽喉不利时毒等症
　　犀角【镑七钱】升麻【五钱】防风　羌活【各五钱半】甘草【一钱五分】白芷　黄芩　白附子【各二钱半】
　　右每服七钱水煎
　　越鞠丸　治六鬰饮食少思或胸满吐酸齿痛疮疥等症
</div>
    <div class="pagination">
<a href="薛氏医案_page53.html">上一页</a><span>...</span><a href="薛氏医案_page49.html">49</a><a href="薛氏医案_page50.html">50</a><a href="薛氏医案_page51.html">51</a><a href="薛氏医案_page52.html">52</a><a href="薛氏医案_page53.html">53</a><span class="current-page">54</span><a href="薛氏医案_page55.html">55</a><a href="薛氏医案_page56.html">56</a><a href="薛氏医案_page57.html">57</a><a href="薛氏医案_page58.html">58</a><a href="薛氏医案_page59.html">59</a><span>...</span><a href="薛氏医案_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
