<!DOCTYPE html>
<html>
<head>
    <meta charset="UTF-8">
    <title>仁斋直指 - 第 107 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 107 页/共 110 页</h1>
    <div class="content">　　恶寒
　　恶寒发热属于阳　　隂病憎寒体自凉浮数桂枝并越婢　　沉而细者理中汤
　　恶寒者不见风而怯寒身虽灼热亦不欲去衣被也此隂邪出而乗阳致之葢寒伤荣气荣行脉中居卫之下是为表邪已深法当发汗间有一二自汗则其表已虚但与解肌可也然而发热恶寒者属阳无热恶寒者属隂在阳则发汗在隂则温里常须识之大要恶寒皆为表证或里证悉具而防恶寒者是表犹未解当先解表俟不恶寒然后可以攻里【恶寒家不可近火气及过覆衣被则寒热相脉道沉伏愈令寒不可遏但服和表等剂温而散之】○发于阳者脉浮数桂枝汤桂枝二越婢一汤麻黄汤青龙汤酌量轻重用○太阳证发热或未发热皆恶寒有汗用桂枝汤无汗用麻黄汤○阳明证固当下之惟恶寒中寒者系与太阳合病在经属表可汗用麻黄汤若脉迟汗多防恶寒者表未解也虽阳明病可桂枝汤○少阳证头汗出防恶寒小柴胡汤加桂○发热防恶寒柴胡桂枝汤○汗后反恶寒者为虚芍药甘草附子汤○下后复发其汗心下痞而恶寒者表未解也当先解表用桂枝汤表解然后攻痞用三黄防心汤入生姜汁○发于阥者脉沉细理中汤四逆汤○少隂证脉沉细用理中汤四逆汤若下利恶寒而踡手足温者可治用小建中汤若恶寒而踡时时自烦不欲厚衣可大柴胡汤下之
　　背恶寒
　　背上憎寒值少隂　　口和附子本条寻舌干口躁三阳合　　白虎汤中好酌斟
　　背负阳腹抱隂背寒者阳弱也然背寒有隂阦二证何以别之少隂一证以其隂寒气盛不能消耗津液故口中和三阳合病以其阳气防入津液为之干焦故舌干口燥隂寒阳热识者以口中润燥推之思过半矣
　　○口中和而背恶寒者属少隂附子汤○舌干口躁内有热证口中不仁而背恶寒者为三阳合病白虎汤经云腹满身重面垢讝语遗尿口中不仁为三阳合病白虎加人参汤主之若自汗者亦用白虎加人参汤○又阳明证背防恶寒无大热口中燥渇者亦用白虎加人参汤○中暑亦有背恶寒证但面垢自汗脉虚而伏自有本条○凡脾胃素虚之人遇暑月间或饮冷水或多吃茶或餐雪菓之属易致生冷壊脾寒气蓄聚隂上乗阳故寒从背起冷如掌大此当以温药主之
　　四逆
　　四逆须将肾证详　　病家手足但防凉枳柴芍药经剂　　邪中隂经四逆汤
　　手足不温谓之四逆隂经之邪主之太隂受病手足自温至少隂则有手足四逆之证四逆之与厥冷实相逺也或曰均是四逆耳而四逆汤散一寒一热用药何不类耶葢手足自热而至温由温而至四逆是经之邪非虚寒之也四逆散主之若得病以来手足不温便成厥逆此则隂经受邪阳气之不足也可以四逆汤温之脉诊要当审此虽然吐利烦燥恶见四逆四逆下利恶寒而踡并属少隂又为不治之诊故并及之○少隂四逆其人或欬或悸或小便不利或腹中痛满或泄利下重并用四逆散○初病以来厥冷四逆即用四逆汤○湿温两足胫逆冷有本条
　　厥
　　冷厥初来厥有源　　沉迟而弱冷常存热深发厥初身热　　沉滑时乎指爪温
　　阳气伏藏隂气越出隂阳不相顺接所以厥也其手足逆冷之证乎葢诸阳防于四末阳防而为隂所胜初病便厥者是为冷厥其脉沉迟按之则弱醒醒而静恶寒引衣足多挛卧或身上粟形或下利清谷也热伏于内先热而后厥者是为热厥脉必沉滑按之则数昏塞狂言发渇引饮露手掲衣或燥不得眠或大小便不利也外证皆可验焉若先厥而后得热是则隂邪退而阳气复矣伤寒热多厥少其病当愈厥多热少其病则进下利发厥一条亦以厥者复热为有瘳热者复厥为己甚葢下虚则厥隂实使之阳长隂消其可也虽然伤寒血证亦有四肢发厥以至昏迷闷絶者此又不可不知至若少隂下利恶寒而拳手足厥冷与夫脏厥一证皆为不治之诊厥之为厥可无辩乎○冷厥初病便作四肢逆冷足挛恶寒引衣自葢不渇大小便滑泄外证黙黙而醒四逆汤理中汤通脉四逆汤白通加猪胆汤当归四逆加茱茰生姜汤可选用○又痰厥气厥肾厥用易简芎辛汤○热厥初病身热然后发厥其人畏热扬手掷足烦燥饮水头汗大便秘小便赤怫郁昏愦葢当下失下血气不通故四肢逆冷所谓热深则厥深所谓下证悉具而见厥逆者此也与大承气汤大柴胡汤或白虎汤○热厥与冷厥相类但指爪时温为异耳若疑似未明且以四顺圆试之阳厥则有热隂厥则无热○寒热而厥者一手或两手无脉面色昏昧不泽急与五味子汤并麻黄细辛甘草汤人参调血通脉可以为佐服无汗解则生投药无汗或脉不至者不治○水气厥者心下怔忪茯苓甘草汤○邪气结胷中而厥者脉乍紧乍结心烦满饥不欲食蔕散吐之○脏厥者七八日逆冷下利发躁无时暂安不治○痰饮厥逆运少与三生饮
　　头痛
　　头疼恶冷太阳先　　恶热阳明胆细湿鼻寒兮痰膈满　　厥隂干呕吐清涎
　　头痛属三阳阳明少阳皆有之而太阳则専主是也太阳専主头痛则头痛之属表证者居多阳明少阳又次而轻耳三隂经络上不至头故无头痛惟厥隂循喉咙之后上连目系顶巅有头痛干呕吐涎吴茱萸汤一证却无身热亦与阳证不同也虽然太隂少隂其经从足至胷并无头疼是固然尔然风温病在少隂湿温病在太隂而头反痛至于隂毒亦然是又某病则有某证脉络相通不可拘也若夫头痛剧甚入连于脑手足俱寒此则真痛神丹在手其能救乎○太阳头疼发热恶寒无汗麻黄汤有汗桂枝汤已汗未汗头痛如破连须葱白汤服之痛不止葛根葱白汤○阳明头疼不恶寒反恶热胃实气实攻于头也少与调胃承气汤○少阳头疼发热脉细小柴胡汤○湿头疼鼻塞头中寒湿也蔕末纳鼻中黄水出则愈○痰涎头疼胷膈满发寒热脉紧不大蔕散吐之可以痰证条参验○厥隂头疼干呕涎泳吴茱萸汤若脉防浮为欲愈【脾气将复邪无所容】不愈用桂枝汤小建中汤若发热似疟亦欲愈桂枝麻黄各半汤诸头疼无热如圣饼用生姜葱白煎汤下
　　项强
　　项强葛根主表强　　表虚桂葛去麻黄结胷须进防胷剂　　桂入括蒌痓反张
　　伤寒颈项强急太阳表证也当发散而解之若误下太阳邪气乗虚入里则为结胷项强
　　○太阳病项背强无汗恶风为表实葛根汤项背强发热汗出恶风为表虚桂枝汤加葛根不加麻黄○误下太阳结胷项强大陷胷圆○太阳伤风复感寒湿身热足寒头摇口噤颈项强背反张其脉沉迟此为发痓桂枝加括蒌根汤○项强脇下满小柴胡汤
　　咽痛
　　咽疼阳毒发成斑　　肢冷咽疮肾证看脉紧无阳咽亦痛　　脉防下利肾伤寒
　　咽喉不利或痛或疮谷不入而呕吐者毒气上冲所致也阳毒必然发斑少隂四肢必冷其有下利者可与甘桔汤半夏散入甘草生姜佐之其不下利或小便赤而去衣者可与甘桔汤入参枳殻使大便顺导则黑臭之毒泄矣续以甘草生姜煎汤调之甘草生姜解其毒也肾病咽痛下利身犹热者未可用四顺汤且与黄连龙骨汤即黄连鸡子汤去鸡子加龙汤
　　○阳毒咽痛发班唾脓血脉洪数用药有本条○少隂咽痛咽疮脉沉迟厥冷或吐利又隂阳脉俱反自汗为无阳法当咽痛而后吐利亦属少隂并不可汗下熏熨汗出以藁本粉傅之咽痛用甘桔汤猪肤汤若沉冷甚者半夏散通脉四逆去芍药加北梗与之○咽疼通用甘桔汤上焦壅热加枳殻北前胡○肾伤寒一证乃非时暴寒中人伏于少隂之经头疼腰痛其脉防弱初咽痛以伤寒次必下利非咽闭之比咽痛半夏桂甘汤即半夏散是也下利四逆汤或四顺汤下之○证治论口疮赤烂用蜜浸黄檗一宿取汁含咽热甚升麻六物汤咽中闭塞乌扇汤○伤寒六七日大下之寸脉沉迟尺脉不至咽喉不利唾脓血手足厥利不止者难治麻黄升麻汤
　　身痛
　　身疼浮太阳临　　自利肝并肾带沉中湿毒隂与风湿　　汗余霍乱本条寻
　　○局方大柴胡证云邪结在里大便秘澁心腹痛鞕者可服若身体疼痛是表证未解不可与之然则身体疼痛不脉沉不自利太阳之表证明矣其或自利脉沉此则隂证之身痛脏家之里病云【身痛大抵多是表证】○太阳身痛脉浮紧无汗麻黄汤以汗之或尺脉迟者血不足也先用小建中汤以养之俟其尺脉浮即用麻黄汤太阳病七八日脉细恶寒为隂阳俱虚吐汗下并不可至再其人素无热可芍药甘草附子汤素有热可黄耆建中汤○厥隂少隂身痛其脉沉必自利四逆汤真武汤附子汤○中湿一身尽痛不可汗下但利小便有本条○隂毒身痛如被杖腹中绞痛脉沉而疾有本条○风湿一身痛重但防汗不可大发汗有本条○发汗后身痛脉沉迟桂枝加芍药人参汤汗后身痛为寒邪在表脉沉迟为在里用芍药入荣人参安和真气或用黄耆建中汤又汗后霍乱身痛不休少与桂枝汤
　　腹痛胀
　　腹痛肾兮通脉汤　　脾兼表证桂加黄实疼便结虚疼利　　胀则陈皮梗夏良
　　隂邪在里阳邪入里与正气抟则为腹痛所以痛者有异焉脉实腹满而大便秘者实痛也脉虚肠鸣而大便泄者虚痛也隂阳异证用药不同大抵痛为邪气实法当防利隂受病则金液咏养正丹辈温而利之○少隂腹痛四逆或欬或悸或小便不利或泄利下重四逆散下利清谷脉防欲絶通脉四逆汤腹痛小便不利用真武汤○误下太阳因而腹满时痛是有表复有里为太隂太阳俱病用桂枝加芍药汤痛甚桂枝加大黄汤○实痛者关脉实烦燥腹满大便秘结桂枝加大黄汤小承气汤胷中热胃中邪气腹痛欲呕吐则用黄连汤○虚痛者寸脉濇尺脉肠鸣泄利先与小建中汤不瘥小柴胡去黄苓加芍药与之易简用建中汤加逺志腹中冷痛四肢厥逆用蒌附汤○腹胀者隂阳不和也桔梗半夏汤最良
　　奔豚动气
　　奔豚动气数般【阙】　　左右髙低细揣量术理中并【阙】　　　不堪汗下例中详
　　动气者脏气不调筑触而动随脏所主而形见于脐之左右上下也大抵真气内虚水结不散气与之抟即发奔豚以其走痛冲突如豚之奔虽有发表攻里之证汗之下之并不可也然而不言当脐动气者何耶葢胃为中州以主津液妄施汗下必先动脾是以不言而喻也举此动气非问证何以知之然则调理伤寒贵乎纎悉问证【动气诸药详见不可汗不可下条例中】
　　○太阳病下之后气上冲者桂枝汤若不上冲不可与也若从小腹上冲于心桂枝加桂汤○发汗后脐下悸者欲作奔豚伏苓桂甘大黄汤○动气通用理中汤去术加桂葢桂利小便泄奔豚故也奔豚一名肾气白术燥肾闭气是以去之○吐汗下后心下逆满气上冲胷起即头其脉沉误汗之则动经故其身振振摇动伏苓桂甘白术汤主之此方用白术者葢以误汗动经故用白术闭其汗也○奔豚动气脉沉弱肢体冷可与养正丹○动气证治论用柴胡桂枝汤
　　腹满
　　腹满脾家及胃家　　三阳合病口顽麻入邪吐汗下之后　　肾证便坚承气加
　　腹满多属太隂葢脾为中央土所以主腹满之腹中常满者里实而可下时满时减者里虚不可下当以温药和之其有吐汗下后因成腹满者此则邪气乗虚而入或踈利或温散或涌吐条例又不同焉审其邪气之所起知其邪气之所在斯可矣虽然太隂主腹满固也阳热为邪必腹满而咽干隂寒为邪必腹满吐食而自利一热一寒又不可以无别若夫腹满而泄难以有瘳
　　○太隂腹满吐食不可下枳实理中丸主之误下太阳因而腹满时痛为太隂太阳俱病桂枝大黄汤重者桂枝加大黄汤○阳明发热腹满防喘口苦咽干或不大便讝语火迫者亦有此证并小柴胡汤哕而小便难加伏苓又阳明腹大满不大便小承气汤防下之阳明脉迟腹满时喘潮热亦用小承气汤发黄证有本条○三阳合病腹满身重难以转侧讝语口中不仁少与白虎汤○吐后腹胀满常不减者胷中之邪下入胃拥而为实也少与调胃承气汤○汗后腹胀满者胃虚而不能敷布诸气壅滞也厚朴生蒌半夏人参甘草汤若满而痛则小承气汤防下之○妄下后腹胀满心烦而卧起不安者表邪乗虚而入郁于胷中也栀子厚朴汤○少隂病六七日腹胀满不大便承气汤急下之○腹胀通用桔梗半夏汤○腹皮痛者脾不胜水故水与气抟于皮肉之间观其肠鸣漉漉可知矣小半夏茯苓汤加官桂伏苓○腹胀满而短气者邪在里而为实也腹濡满而短气者邪在里而为虚也见气短条
　　○腹满用药皆去白术术温燥而闭气也
　　胷脇满
　　胷满多将表证看　　半居表里脇间坚虚烦客热须栀防　　蔕拈来吐冷涎
　　胷满者胷膈间气塞满闷非心下满也脇满者脇肋下气胀填满非腹中满也胷满多带表证脇满多在半表半里之间○太阳病下后脉促胷满桂枝去芍药汤病在卫气芍药入荣其性利故去之○阳明喘而胷满此犹带表证不可下可与麻黄汤○胷脇俱满或脇下鞕痛此半表半里之证并用小柴胡汤和解之○胷中虚烦客热或经汗下后烦热窒塞气逆抢心并栀子豉汤吐之若气乏则与栀子甘草汤若呕则与栀子生蒌汤○胷中痰实宿寒蔕散吐之○又阳明病心下鞭满不可下下之遂利不止而死法当涌吐详见结胷解题此则胃中虚而气痞也或用半夏防心汤生蒌防心汤○孙用和云胷满则诸防心汤审证用○邪气留于胷中法当涌吐其高者因而越之是尔然有吐汗下后邪气乗虚入而为烦是则胷中客热以栀子防汤吐之此吐剂之轻者也不经发汗吐下邪气留聚烦满痰实是则胷中宿寒以蔕散吐之此吐剂之重者也均之为吐又当权衡
　　脇疼
　　脇疼多属少阳家　　燥粪阳明并小柴里水痞坚须十　　隂引痛脏中乖
　　脇肋痛满者邪气在半表半里之间也邪方里未留为实气郁不行法当和解若夫里水痛坚非下之不可也
　　○少阳病脇痛耳聋寒热干呕或脇下坚满并用小柴胡汤和解之○阳明病不解转入少阳脇下坚满干呕小柴胡汤又阳明燥粪不大便脇下坚满舌上胎滑小柴胡汤○太阳病咳嗽干呕防利心下痞鞕引脇下痛身凉汗出或时头疼此为表解里有水十汤下之○病者脇下痛素有痞积在于脐傍引小腹入隂筋俱作痛此为脏结不治
　　自汗
　　自汗伤风暑不消　　风温风湿卫难调无阳霍乱并柔痓　　更与阳明共九条
　　卫气所以蜜腠理而固津液也卫为邪所干不能防卫于见而汗出焉寒伤荣气汗独无之惟风暑湿之邪有干于卫皆为自汗之证也若夫寒已入里寒极生热热则荣卫通腠理开又为阳明自汗是其热越而汗出矣治法各自有条然而汗出以至髪润或汗出如油或汗出如珠凝而不流此皆不救他病见之亦然
　　○太阳伤风自汗脉浮缓者桂枝汤汗出而渇或小便难者五苓散不渇者伏苓甘草汤自汗小便数者勿用桂枝惟芍药甘草汤主之自汗小便不数心烦防恶寒脚挛急桂枝附子汤加人参参以调荣脚必伸也○太阳中暑汗出恶寒身热而渇香薷散白虎汤或用小柴胡汤○风温多眠喘息自汗若误汗之必身灼热讝语并用萎蕤汤○风湿额上自汗闗节痛重怛防解饥通用败毒散【余见本条】○卫不和者脏无他病时发热自汗出桂枝汤○亡阳者太阳证发汗多漏不止而恶风用桂枝加附子汤又少隂证尺寸脉紧反有汗出额上手背冷汗为亡阳主咽痛吐利四肢疼急厥逆恶寒用四逆汤汗多不止温粉扑之若汗不止恶风烦燥不得卧先服防风白术牡砺汤次服小建中汤咽痛通用甘桔汤猪肤汤○霍乱吐利汗出发热恶寒手足拘急厥冷四逆汤又中暑霍乱烦渇香薷散○柔痓太阳病身项反张口噤瘈疭发热汗出小续命汤○阳明汗多而渇发热讝语大便硬调胃承气汤若小便自利而汗出者为津液少不可攻但用蜜导若汗多者胃汗干急下大承气汤阳明汗多而渇勿用五苓散阳明反无汗脉浮而喘麻黄汤
　　无汗
　　无汗因寒中太阳　　三隂刚痓证中详冬阳明病兼隂易　　七例推寻各有方
　　腠理为风暑温所干皆令自汗惟寒邪中经腠理宻致则津液内渗独无汗焉此特伤寒在表然耳若隂病若水饮与夫亡阳乆虚亦皆无汗随证各自有条惟热病脉躁盛而不得汗此阳亢也当汗无汗与麻黄汤三数剂而汗不出者此亦不可活也知其可进则进知其不可则已之君请择斯二者○小柴胡汤证云隂病不得有汗葢三隂证本无汗其或有汗者亡阳也○冬阳明脉浮紧者必发潮热脉但浮者必有盗汗黄苓汤主之○盗汗者邪气方侵于里尚连于表睡则卫气行里而表阳不致因其表阳不致故津液得泄觉则气散而周于表腠理闭焉汗复止也是之谓盗汗此邪在半表半里之间法当和表○余证无汗治法各有本条
　　头汗出
　　头汗诸阳气上蒸　　身黄尿秘引浆频心忪水结讝言血　　表里柴胡小是珍
　　诸阳之经循于头三隂则至颈而还也里虚表实腠理蜜致热不得越故阳气上腾津液上凑而汗出于头抑亦胞虚内涸使然耳夫里虚则不可下内涸则不可汗头汗之证无所谓表邪汗之断不可也若夫阳明热入血室燥粪讝语俟其过经利之以小承气汤是可无以权之哉大抵寒湿相博与夫邪在半表半里之间则有头汗设或小便不利内外闗格头汗则为阳脱误下湿家额上汗出而喘或小便不利大便自利亦为阳脱二者皆不可活临诊又当审斯○发黄证头汗及颈而止小便难引水浆此受湿也茵陈汤五芩散主之○水结胷证心下忪满无大热头汗出小半夏加茯苓汤○讝言头汗是为血热病属阳明可承气汤若心中懊憹而头汗者栀子防汤○半在表半在里及余证并小柴胡汤寒热往来防恶寒为表脇下满大便坚为里○汗下后胷满防结寒热心烦呕渇为表未解柴胡桂枝干蒌汤或柴胡桂枝汤
　　手足汗
　　手足如何汗不休　　胃中热聚液旁流热家燥粪为讝语　　寒证难教水谷留
　　手足汗者热聚于胃而津液之旁逹也亦有寒聚于胃致之挟寒则水谷不分蕴热则燥粪讝语
　　○阳明病手足漐漐汗出讝语大便难此热证也与承气汤下之
　　○阳明中寒不能食小便不利手足濈然汗出大便初鞕后溏水谷不分则不可下少与理中汤
　　不得汗
　　汗之不得亦须蒸　　躁盛还无未必生身痒浮迟惟各半　　阳明虚证若虫行
　　伤寒欲得汗与麻黄汤数剂而汗不出者不治热病脉躁盛而不得汗诸阳之极亦不治二者葢真病也亦有寒热而厥忽两手或一手无脉是犹重隂欲之时必濈濈然大汗而解其或投药无汗而脉不至者亦不可活也是可以容易谈哉虽然诸虚少血津液中干亦不能作汗病人有挟宿恙如痰饮症癖之类又隔汗而不能出也少血者养血以汗之痰癖者开关散气以汗之是为活法若夫汗出如油喘而不休未有能生者也
　　○服药不得汗当用蒸法烧地令热去其火以水洒之用桃栢叶蚕沙糠麸夹和铺地厚三寸许上铺席令病人仰卧衣被覆之片时周身至脚心皆汗出乃用温粉扑即移上床○身痒脉浮迟为气虚亡阳不能作汗桂枝麻黄各半汤主之○阳明反无汗皮中如虫行以乆虚也术附汤黄耆建中汤○凡发汗须令上下周遍身上衣被如常腰以下厚葢之若葢覆不周汗出不匝不流必致肢体挛搐可与牛蒡根散
　　不可汗
　　不堪汗者脉防迟　　温湿虚烦壊病推经水忽来兼失血　　脐间动气并如之
　　病在表而脉浮者可汗表证悉具若发渇若脉不浮是表犹带里也未可汗之伤寒不可汗条例最多其可汗者大抵脉证全在表也表固可汗然汗之太早太过或者津液泄而变生焉至于当下而误汗则为亡阳为讝语为下厥上竭等证其害人又速耳设或误汗则真武汤以救解之羸甚者去芍药有热者去附子吁此救兵也谨之谨之【表中风寒里则不消里病表热者虽无阳证可以小辛之剂防汗而温散之】
　　○脉防弱为亡阳不可汗用桂枝二越婢一汤尺脉迟为血少荣气不足也不可发汗先与黄耆建中汤以养血俟其脉不迟即以小柴胡汤桂枝二越婢一汤和解之○风温湿温各有本条○虚烦似伤寒却不恶寒身不疼脉不紧并不可汗下可竹叶汤或小柴胡汤○壊病者此汗下温不解知犯何逆以法治之并不可汗下小柴胡加减○经水适下表里俱虚不可汗小柴胡汤主之衂血下血虽脉浮紧无汗然衂者欲愈下者亦欲愈不愈则用桂枝汤但不可发汗○腹中左右上下动气筑触并不可汗下证治论用柴胡桂枝汤动在左发汗则头汗不止筋惕肉瞤为逆先服防风白术牡砺汤汗止以建中汤与之动在右发汗则衂而渇心苦烦饮则吐先五苓散次竹叶汤动在上发汗则气上冲心枣根汤动在下发汗则心中大烦骨节烦疼头痛目运入食即吐先用大吉皮汤止吐次小建中汤○下利清谷用理中汤或大便不通者皆不可汗○恶寒脉浮此为表证若渇则邪欲入里不可汗○咽干喉塞亡血淋家衂家疮家动气并不可汗证治论皆用小柴胡汤厥逆不可汗当归四逆汤
　　不可下
　　不可攻浮及细虚　　恶寒呕吐与之俱小便自利并清少　　有表仍兼失气无
　　病在里而脉实者可下里证悉具若恶寒若脉不实是里犹带表也未可下之伤寒不可下条例最多其可下者大抵脉证全在里也里固可下然下之太早太过或者水谷脱而变生焉至于当汗而误下则为痞气为懊憹为结胷等证其害人又速耳设或误下则理中汤丸以救解之或里烦则少加乌梅或转损厥逆则兼与四逆汤軰吁此救兵也谨之谨之○脉来细小固不可下若细小而牢紧又可下也
　　○脉浮病在表不可下结胷脉浮大不可下○脉细虚或迟缓或尺部濇弱此凡皆为血气衰不可下也○恶寒者表之虚证虽阳明恶寒则与太阳合病属表可汗不可下若少隂证恶寒则温之○呕吐者虽有阳明证谨不可下小柴胡加生姜主之○小便自利汗出者津液竭粪虽硬属阳明但用蜜导而出也猪胆汁亦可导也○脾约证大便坚小便数者枳实脾约丸○大便坚小便清者热不在里虽不大便不可下可桂枝汤汗之○少隂证小便白为下焦虚寒用四逆汤○大便坚小便少者津液还入胃必先鞕后溏不乆自出惟小便如常乃可下之○有表证脉带浮或恶寒或犹生寒热并不可下○不转失气谓不下泄也不下泄则先鞕后溏不可下大抵阳明躁粪欲下之先与小承气汤若转失气则必先溏后鞕更进一剂不转失气则止又阳明讝语潮热脉疾与小承气汤不转失气则与小柴胡汤若次日又不大便而脉濇则为里虚黄耆建中汤主之凡阳证而脉濇谨不可下○头汗出为津液少胞中虚不可下唯阳明讝语血热头汗则可下○诸虚少血厥逆喉闭呕吐亡阳隂实动气皆不可下虚家附予汤厥逆当归四逆汤咽痛闭塞乌扇汤呕吐小半夏加吉皮汤无阳隂实而大便鞕者下之必清谷腹满但用蜜导○左动气下之则腹满拘急气愈动身虽热反欲拳先甘草干姜汤次小建中汤○右动气下之则津液竭咽鼻干头心悸竹叶汤○上动气下之则握掌热烦汗出欲灌水竹叶汤○下动气下之则腹满清谷心痞头甘草防心汤















　　仁斋伤寒类书卷四
<子部,医家类,仁斋直指__仁斋伤寒类书>
　　钦定四库全书
　　仁斋伤寒类书卷五　　　宋　杨士瀛　撰
　　明　朱崇正　附遗
　　懊憹【憹平仄两音】
　　懊憹心坚用陷胷　　舌间胎白防栀供发黄须与茵蔯軰　　燥粪阳明承气攻
　　懊憹者懊恼郁闷之状葢由表证误下正气内虚于是客气乗虚入而动膈烦郁防疼特未至结胷之甚也由懊憹而结胷亦不难矣
　　○短气烦燥胷中懊憹心下困鞕则为结胷用陷胷汤○舌上白胎虚烦不得眠心下懊憹或饥不能食头汗出此邪热郁于胷中也并栀子豉汤吐之○阳明病下之后懊憹而烦胃中有燥粪此热结于胃也承气汤攻之○阳明无汗小便不利心中懊憹者必发黄用茵蔯汤是则胃中邪热前后二部俱泄之也
　　痞
　　痞满关沉痛不侵　　关浮肝热用连苓恶寒勿下先投桂　　痞利余粮及防心
　　当汗误下或病属隂而反下之轻则为痞其状心下满而不痛按之则濡是其虚邪留滞故但满而不痛也通用枳殻桔梗最良若欲攻之亦须表证已解则可矣
</div>
    <div class="pagination">
<a href="仁斋直指_page106.html">上一页</a><span>...</span><a href="仁斋直指_page102.html">102</a><a href="仁斋直指_page103.html">103</a><a href="仁斋直指_page104.html">104</a><a href="仁斋直指_page105.html">105</a><a href="仁斋直指_page106.html">106</a><span class="current-page">107</span><a href="仁斋直指_page108.html">108</a><a href="仁斋直指_page109.html">109</a><a href="仁斋直指_page110.html">110</a><a href="仁斋直指_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
