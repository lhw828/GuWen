<!DOCTYPE html>
<html>
<head>
    <meta charset="UTF-8">
    <title>奇效良方 - 第 182 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 182 页/共 521 页</h1>
    <div class="content">　　痰饮门（附论）

　　诸方论痰饮为病，有因气脉闭塞，津液不通，水饮停留，结成痰者；有胃气虚弱，不能营运水谷成痰者；有因酒后饮水，停滞于脾胃成痰者；有风寒湿入脾，相搏成痰者。此证之始，所感不同，难以类举。且人之脾胃，为仓廪以纳谷，因脾弱不能营运，致气血失于滋养，故不周流。气道壅涩，中焦不能腐谷，遂且停滞。或有喜怒哀乐之过情，饮食起居之不节，湿热内蕴，风寒外搏，皆为痰饮，变则为寒为热，为喘为嗽，为呕吐，为反背，为肿满，为眩晕，为风痫，为嗳气，为吞酸，为嘈杂，为痞膈，为疼痛，为怔忡，此皆痰之为病。

　　《内经》有云：从脾胃湿土，大过为积饮。痞膈与饮发于中者数条，末有痰之名也。自张仲景分饮名有四：痰饮悬饮，溢饮支饮。后人续增留饮，谓之五饮。一曰悬饮者，饮水流于胁下，咳嗽引痛。二曰溢饮者，饮水流于四肢，当汗不汗，身体疼重；三曰支饮者，咳逆倚息，短气不得卧，其形如肿；四曰痰饮者，其人素虚，肠间沥沥有声；五曰留饮者，背恶寒，或短气而渴，四支历节疼痛，胁下满，引缺盆，咳嗽转甚。庞安常云：人身无倒上之痰，天下无逆流之水。诚哉斯言。且如头风眉棱角疼，累以风药不效，投以痰药收功。如患眼赤羞明而痛，与之凉药勿瘳，用之痰剂获愈。凡此证以脉理推之，至朱丹溪各分其因，以施吐利燥润，温散升降，消导动达，开软提补之方法而治之，最得其当。刘张又论痰饮，其文乱一也。东垣云：脾土上应于天，亦属湿化。经以水谷津液不行，即停聚而为痰饮也。是以五痰之分，言其湿热相乘，如湿在心经为之热痰，结而如胶，其色红；湿在肝经为之风痰，其色青如沫；湿在脾经为之湿痰，湿久而热，其色黄；湿在肺经为之气痰，其色白，咯出如米粒；湿在肾经为之寒痰，其色黑如唾。由此言之，岁气淫邪，乘于脾胃，津液不布，积为痰饮也，亦必从其所乘之气兼化而为五痰也。且如人之气道贵乎顺，顺则津液流通，决无痰饮之患。诊其脉偏弦为饮，浮而滑亦为痰。治法或下或汗，或温或利，莫若顺气为先，分导次之，气顺流通，痰饮自下，临病诊视，在乎详审。

　　卷之三十一　痰饮门（附论）

　　痰饮通治方

　　治胸膈停痰。

　　橘皮 茯苓 半夏（以上各一钱半） 旋复花 青皮 桔梗 枳壳（姜制） 细辛 人参（以上各一钱） 甘草（二钱）

　　上作一服，用水二盅，生姜五片，煎至一盅，食远服。

　　卷之三十一　痰饮门（附论）

　　痰饮通治方

　　治痰盛。

　　前胡 半夏（姜制） 茯苓（以上各二钱） 陈皮 木香 紫苏 枳壳 甘草（以上各一钱）

　　上作一服，用水二盅，生姜三片，乌梅一个，煎一盅，食远服。

　　卷之三十一　痰饮门（附论）

　　痰饮通治方

　　治虚阳上攻，气不升降，上盛下虚，痰涎壅盛。

　　方见气门。

　　卷之三十一　痰饮门（附论）

　　痰饮通治方

　　治痰嗽。

　　方见咳嗽门。

　　卷之三十一　痰饮门（附论）

　　痰饮通治方

　　治上盛下虚，痰涎壅盛，或喘或满，咽干不利，并治香港脚上攻，烦渴引前胡（去芦） 黄 浓朴（姜制） 五加皮（姜制） 当归（去芦） 桔梗 羌活 半夏曲钱，炙）

　　上作一服，用水二盅，生姜三片，煎至一盅，食远服。

　　卷之三十一　痰饮门（附论）

　　痰饮通治方

　　治顽痰壅盛。

　　南星（三两） 半夏（二两，各锉作大片，用浓皂角水浸一宿，焙干为末） 白附子 五灵脂 僵蚕（炒，去丝） 白矾（枯） 细辛（以上各一两） 全蝎（三钱半，焙）

　　上为细末，用皂角研碎，按水煮面糊和丸，如梧桐子大，每服三十丸，食后用生姜汤送下。

　　卷之三十一　痰饮门（附论）

　　痰饮通治方

　　治风痰，安神定志，利咽膈，清头目。

　　辰砂（飞研，为衣） 白矾（枯，研，各半两） 天南星（炮，一两） 半夏曲（二两）

　　上为细末，生姜汁煮面糊和丸，如梧桐子大，用辰砂为衣，每服三十丸，食后生姜汤送下。

　　卷之三十一　痰饮门（附论）

　　痰饮通治方

　　治胸膈胀满，短气痰盛，呕逆，或吐涎沫。

　　桔梗（炒） 半夏（姜制） 陈皮（去白，各三钱） 枳实（一钱半，麸炒）

　　上作一服，用水二盅，生姜五片，煎至一盅，不拘时服。

　　卷之三十一　痰饮门（附论）

　　痰饮通治方

　　治痰饮为患，或呕吐恶心，或头眩心悸，或中脘不快，或因食生冷，或饮食过不和，并皆治之。

　　方见脾胃门。

　　卷之三十一　痰饮门（附论）

　　痰饮通治方

　　治七精之气郁聚，痰涎状如破絮，或如梅核，在咽喉之间，咯不出，咽不下。

　　痞痛，痰涎壅盛，上气喘急。

　　方见气门。

　　卷之三十一　痰饮门（附论）

</div>
    <div class="pagination">
<a href="奇效良方_page181.html">上一页</a><span>...</span><a href="奇效良方_page177.html">177</a><a href="奇效良方_page178.html">178</a><a href="奇效良方_page179.html">179</a><a href="奇效良方_page180.html">180</a><a href="奇效良方_page181.html">181</a><span class="current-page">182</span><a href="奇效良方_page183.html">183</a><a href="奇效良方_page184.html">184</a><a href="奇效良方_page185.html">185</a><a href="奇效良方_page186.html">186</a><a href="奇效良方_page187.html">187</a><span>...</span><a href="奇效良方_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
