<!DOCTYPE html>
<html>
<head>
    <meta charset="UTF-8">
    <title>薛氏医案 - 第 156 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 156 页/共 200 页</h1>
    <div class="content">　　四味茱连丸【方见噫气】
　　八味地黄丸【方见肾脏六味丸加肉桂附子】
　　不寐
　　经曰阳眀胃脉也胃者六腑之海其气亦下行阳眀逆不得从其道故不得卧也又曰胃不和则卧不安夫人身之卫气昼则行于阳夜则行于隂阳主动隂主静寤则魂魄志意散于府藏发于耳目动于肢体而为人身指使之用寐则神气各归五宫而为黙运之妙矣若脾胃气盛则腑脏调和水谷之精各各融化以为平和之气若胃气一逆则气血不得其宜腑脏不得其所不寐之症由此生焉当用四君逺志酸枣仁肝肾虗热者六味丸心血不足者真珠母丸思虑过度者归脾汤精神短乏者人参飬荣汤病后余热者酸枣仁汤胆虗不得眠者人参竹叶汤肝火不寜者加味小柴胡汤振悸不得眠者四君生姜酸枣仁夜啼惊哭不寐各详别症当求之
　　治验
　　一小儿患疮溃后饮食少思倦怠不寐先用四君茯神当归陈皮饮食顿加乃佐以八珍散为末时服钱许渐得寐又因惊汗出发热不寐用异功散加柴胡山栀汗热顿止仍服四君八珍之药得寐又饮食停滞腹痛吐痰不寐汗出用六君柴胡升麻山杳而安一小儿十四嵗勤于功课彻夜不寐饮食无味早间用补中益气汤午后用异功散饮食渐有味夜稍得寐仍用补中益气汤八珍汤而愈毕姻后不寐兼遗精盗汗用补中益气汤六味地黄丸而愈
　　一小儿痢后不食少寐或兼盗汗先用异功散加升麻当归饮食渐进佐以补中益气汤稍得寐四年后因用心记诵自汗不寐饮食甚少用补中益气汤加味异功散而愈
　　一女子十七嵗防母过哀不寐发热或寒热此脾血虗而火动也用加味逍遥散加味归脾汤治之寻愈后因饮食怒气不寐腹痛先用六君柴胡升麻而痛止仍用前二药而得寐
　　仲景酸枣汤治虗劳虗烦不得眠
　　甘草【五分】知母【炒五分】白茯苓【五分】芎防【五分】生姜【五分】酸枣仁【炒一钱】
　　右水煎服
　　本事鳖甲丸治胆虗不得眠四肢无力
　　鳖甲　酸枣仁【炒】羌活　黄茋【炒】牛膝【酒炒】
　　人参【各一两】五味子
　　右水煎服
　　秘防安神丸治心虗而不寐或睡中惊悸或受惊吓而作
　　人参　半夏【汤泡】酸枣仁【炒】茯神【各一钱】当归【酒洗】橘红　赤芍药【炒各七分】甘草【炙三分】五味子【杵五粒】
　　右为末姜汁糊丸芡实大每服一丸生姜汤下
　　人参飬荣汤治脾肺俱虗发热恶寒肢体痩倦食少口干欬而防痢惊悸自汗不寐等症
　　人参　陈皮　黄茋【宻炙】桂心　当归　白术甘草【炙各一钱】白芍药【钱半】地黄【七分】五味子【杵炒七分】逺志【五分】
　　右每服二三钱姜枣水煎
　　四君子汤
　　六味丸【二方见肾脏】
　　归脾汤【方见内钓】
　　人参竹叶汤
　　加味小柴胡汤【二方见肝症】
　　八珍散
　　异功散
　　六君子汤
　　补中益气汤【四方见虗羸】
　　加味逍遥散
　　加味异功散
　　八珍汤【三方见内钓】
　　惊悸
　　惊悸者心神恐惧邪气乗心也目睛不转口不能言诊其脉动而弱者动则为惊弱则为悸哭而不啼多泪是也宜急调治否则他症随之用四物安神之类丹溪谓亦有属痰者宜用温胆汤加辰砂逺志之类若思虑便动虗也用飬心汤时作时止痰也用茯苓丸触事易惊心胆虗怯也用温胆汤卧惊多魇血不归源也用真珠母丸梦寐不寜肝魂失守也用定志丸恐畏不能独处胆气虗冷也用茯神汤睡卧烦躁胆气实热也用酸枣仁丸运惊悸风痰内作也用本事辰砂逺志丸思虑鬰结脾虗气滞用归脾汤前症虽曰属心与肝而血之所统实主于脾脾之志曰思思虑多则血耗损而不能滋飬于肝心者脾使之也思虑内动未尝有不役其心者夫心为君火之藏十二官之主也夫君之徳不怒而威无为而治故宜镇之以静谧戒之以妄动动则相火翕合煽烁隂精精血既亏则火空独发是以惊悸怔忡之所由生五志之火所不能制者矣故治脾者不可不知飬心飬心者不可不知镇静而寡欲然人孰无思也思之正则无妄动之欲矣朱子曰必使道心常为一身之主而人心每聼命焉此善于飬心者也
　　治验
　　一女子素血虗惊悸出嫁后更怔忡晡热月经过期用八珍汤加逺志山药酸枣仁三十余剂渐愈佐以归脾汤全愈后因劳怒适经行不止前症复作先用加味逍遥散热退经止又用飬心汤而痊
　　一小儿十五嵗彻夜用功记诵去后少寐仍不戒劳患怔忡发热不止用归脾为主佐以八珍汤诸症渐愈后复作服归脾定志二药即愈
　　一小儿十五嵗因用心太过少寐惊悸怔忡恶寒先用补中益气汤茯苓酸枣仁逺志恶寒渐止又用加味归脾汤惊悸稍安又用飬心汤而痊
　　一小儿惊悸睡卧不安发热饮冷用治要茯苓散而愈又因劳役恚怒发热吐痰自汗用温胆汤二剂而安又用归脾汤寜志丸而愈
　　一小儿十三嵗善思多忧体倦发热心懐畏惧必多人相伴乃止用茯神汤佐以归脾汤两月余渐愈毕姻后前症复作加寒热头运先用前二汤而惊悸愈后用十全大补汤补中益气汤诸症渐愈后因科举入塲劳役朝寒暮热自服前二汤各三十余剂不应时仲秋脉虗大按之防细靣白腹痛亦用前方倍加肉桂干姜四剂亦不应遂以八味丸料煎服四剂稍缓又四剂渐愈乃八味丸十全大补汤而安
　　一女子十五嵗性沉静被盗所恐遂惊悸腹脇胀痛寒热徃来不食无寐善思恐惧用酸枣仁丸归脾汤加味逍遥散而寻愈出嫁后防子兼大劳惊悸无寐吐痰发热饮食少思胸腹膨胀服化痰药日吐痰四五碗时考绩至京请治余谓脾肺虗寒不能摄涎化食而为痰也用六君干姜六剂其痰益甚手足并冷用前药每加附子一钱仍不应乃用人参一两附子二钱四剂始稍缓又二剂仍用六君加姜附各五分数剂后易桂治之而愈
　　温胆汤治心胆虗怯触事易惊或梦寐不祥遂致心惊胆摄气鬰生涎涎与气抟变生诸症或短气悸乏或复自汗胆虗不能制脾则脾之水饮作矣
　　白茯苓【一两五钱】半夏【汤洗二两】甘草【炙一两】枳实【麸炒二两】竹茹【二两】橘皮【去白二两】
　　右每服四钱水一盏半姜五片枣一枚煎七分食前服
　　寜志丸治心虚多惊若有痰宜吐之
　　人参　白茯苓　茯神　栢子仁　琥珀　当归酸仁【温酒浸半日去殻】逺志【炒各半两】乳香　朱砂　石菖蒲【各三钱】
　　右为末蜜丸桐子大每服三十丸食后枣汤下
　　茯神散治五脏气血虚弱惊悸怔忡宜用此安神定志茯神【去木】人参　龙齿【另研】逺志【去心】桂心　防风　独活　酸枣仁　细辛　白术【炒各三钱】干姜【炮三两】
　　右为末每服四五钱水煎服蜜丸亦可
　　治要茯苓补心汤治心气不足喜悲愁怒衂血面黄五心烦热或咽喉间作痛舌本作强【方见瘖】
　　茯神汤治胆气虚冷头痛目心神恐畏不能独处胸中烦闷
　　茯神【去木】酸枣仁【炒】黄茋【炒】栀子仁【炒】白芍药【炒】五味子【杵炒】桂心　熟地【自制】人参【各一两】甘草【五钱炒】
　　右每服五钱姜水煎
　　酸枣仁丸治胆气实热不得睡卧神志不安惊悸怔忡茯神【去木】酸枣仁【炒】逺志【去心】栢子仁【炒】防风【各一两】枳殻【炒五钱】青竹茹【钱半】生地黄【杵膏五钱】
　　右为末蜜丸梧子大每服七八十丸滚汤下
　　定志丸治心神虚怯所患同前或语言鬼怪喜笑惊悸人参　茯苓【各一两半】菖蒲　逺志【去心各一两】
　　右为末蜜丸如前服
　　治要茯苓散治心经实热口干烦渇眠卧不得心神恍惚茯神【两】麦门冬【两半】通草　升麻【各一两二钱半】紫苑【七钱五分】桂心【七钱五分】知母【一两】大枣【十二枚】淡竹茹【五钱】赤石脂【一两七钱五分】
　　右每服一两水煎
　　朱雀丸治心病怔忡不止
　　白茯苓【二两】沉香【半两】
　　右为末蜜丸小荳大每服三十丸人参煎汤下
　　世传蜜陀僧散治惊气入心络不能语者昔有人为狼及犬蛇所惊皆以此而安
　　蜜陀僧【研极细末如粉】
　　右茶清调一钱七分
　　丹溪硃砂丸治劳役心跳
　　硃砂　当归身　白芍药　侧栢叶【各二钱】川芎陈皮　甘草　黄连【炒各一钱五分】
　　右用猪心血为丸粟米大每服百丸龙眼汤下
　　本事辰砂逺志丸消风化痰镇心安神
　　人参　石菖蒲【去毛】逺志【去心】茯神【各一两】川芎　山药白附子　麦门冬　细辛　铁粉　辰砂【各五钱】
　　右为末用生姜汁入水糊丸菉豆大以朱砂为衣每服一二十丸临睡生姜汤下
　　归脾汤
　　六君子汤
　　加味逍遥散【三方见内钓】
　　补中益气汤方【见虗羸】
　　真珠母丸【方见不寐】
　　十全大补汤
　　八珍汤【二方见自汗】
　　飬心汤【方见惊癎】
　　吞酸
　　吞酸之症有二热与寒也经曰诸呕吐酸皆属于热东垣曰病机作热攻之误矣浊气不降寒药岂能治之二说似乎矛盾而实一也素问言热者所以指其末也东垣言寒者所以指其本也丹溪用吴茱茰之法亦尝谓之寒矣然亦当分其虗实而治之若烦热作渇好食啖物饮食易化是为实火内炽而胃经热也宜用清凉饮之类若不渇喜食热物饮食难化是为虗火所致而胃经寒也宜用香砂六君子汤之类故东垣云邪热不杀谷苟误认为实热槩用寒凉之剂而变为中满呕吐反胃之症者皆末传寒中之败症也可不慎欤
　　治验
　　一小儿吞酸用六君子汤而愈后伤食复作兼防先用五味异功散加升麻干姜防顿止又以六君子煎送四味茱茰丸而愈
　　一小儿吞酸嗳腐发热口渇先用保和丸二服以消宿滞又用六君木香干姜以温飬中气而愈后伤冷粉腹胀痛余用异功散加干姜诸症渐愈用补中益气汤加木香将愈又伤食吞酸腹痛用六君木香二剂痛止又四剂而愈
　　一小儿吞酸喘腹胀靣白兼青余谓脾肺之气虗先用补中益气汤加茯苓半夏二剂喘胀悉愈又用六君子汤及五味异功散而愈
　　一小儿十三嵗吞酸每食碗许稍多则防或腹胀靣色黄或青白此乃肺虗肝木所胜用六君干姜柴胡升麻间佐以补中益气汤而痊毕姻后兼勤于功课仍吞酸唾痰服清热药大便不实嗜卧少食而似肉痿用前药各百余剂而痊
　　一女子吞酸唾痰恪用清气化痰之药余谓属中气虚不信后觉肚腹胀肿大小便淋而殁
　　六君子汤【加木香砂仁名香砂六君子汤】
　　异功散【二方见内钓】
　　补中益气汤
　　保和丸【二方见虗羸】
　　四味茱连丸【方见噫气】
　　脾弱多困
　　丹溪云脾具坤静之徳而有干健之运夫胃阳也主气脾隂也主血胃司纳受脾司运化一纳一运化生精气清气上升糟粕下降纳五谷化津液其清者为荣浊者为卫隂阳得此谓之槖籥故东垣以脾胃为五脏之根本也脾气既弱则健运之令不行化生之功已失职而嗜卧多困所由生焉法当温补其脾脾气既旺则脏腑清阳之气升举易于运行又何困倦之有海藏用四君子加木香半夏白术倍之姜枣煎服诚良法也若脾虗好睡多惊则是心血虗而火动之宜安神飬血若因心脾气虗有痰者宜用人参五味子茯苓以补心气当归芍药酸枣仁以飬心血橘红半夏以开痰若因脾肺气虗胸膈有痰用补中益气汤以健脾胃胆星天竺丸以化痰涎若饮食停滞而作用四君子汤以益脾土山查神以消饮食若因脾虗而好睡用五味异功散以补脾气当归芍药以生脾血芍药湏用酒拌炒黄不则酸寒伤脾此假热以对假寒也若乳母饮酒致儿昏醉好睡者以干姜陈皮煎汤解之不应用异功散加干葛即愈矣
　　治验
　　杨永兴子年七嵗嗜卧兼惊乆不愈余曰好睡是脾气虗困也善惊是心血虗怯也此心火不能生脾土子母俱病用补中益气汤及六味地黄丸加鹿茸而愈
　　一小儿因母醉后饮乳困睡不醒遍身如丹瘤先君谓酒毒为患用葛花觧醒汤令子母俱服之而愈一小儿病后嗜卧饮食少思靣色痿黄中隠青色用五味异功散加柴胡升麻为末每服钱许日二三次月余稍愈又饮食过多更患呕吐手足并冷饮食顿减先用六君子汤加升麻柴胡木香干姜二剂诸症渐愈又用补中益气汤为末日服二三次月余而安一小儿九嵗患痢后嗜卧唾痰服化痰药生痰益甚而卧床三年矣靣色痿黄兼白或时青赤右闗脉微细左闗脉数余谓肝火乗脾用六君升麻柴胡三十余剂而稍健乃以补中益气汤间服又各三十余剂而少坐又五十余剂而痊
　　一女子十一嵗患痢后嗜卧唾痰饮食难化胸腹膨胀服化痰利气之剂益甚余谓悉属脾胃气虗而饮食化痰也朝用补中益气汤夕用五味异功散两月而愈又伤食吐防用六君子汤月余不应乃以人参五钱干姜五分姜枣煎服百余剂始应仍用补中益气汤异功散而痊
　　胆星天竺丸治小儿痰涎上壅喘不休
</div>
    <div class="pagination">
<a href="薛氏医案_page155.html">上一页</a><span>...</span><a href="薛氏医案_page151.html">151</a><a href="薛氏医案_page152.html">152</a><a href="薛氏医案_page153.html">153</a><a href="薛氏医案_page154.html">154</a><a href="薛氏医案_page155.html">155</a><span class="current-page">156</span><a href="薛氏医案_page157.html">157</a><a href="薛氏医案_page158.html">158</a><a href="薛氏医案_page159.html">159</a><a href="薛氏医案_page160.html">160</a><a href="薛氏医案_page161.html">161</a><span>...</span><a href="薛氏医案_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
