<!DOCTYPE html>
<html>
<head>
    <meta charset="UTF-8">
    <title>疡医大全 - 第 92 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 92 页/共 163 页</h1>
    <div class="content">　　唤痔散
　　 痔在肛门内肠头上，外面看不见，痛苦不胜，用此药唤出痔来，以葱汤洗净上药。
　　磁石（一两，活而吸铁者） 草乌尖（生用五分） 枯矾（五钱） 干姜（三分，泡，另研）共研极细。用生姜汁或葱汁调涂肛门上，少顷肛自内脱出，痔疮上下洗净，四边好肉上用前护药，次上枯药，一日三上，洗用新笔蘸药洗之。如此六七日脱尽痔根，即用生肌药收口，后用贴顶升阳散收入其肠，内服槐角丸。
　　
　　贴顶升阳散
　　萆麻子（四五粒去壳） 麝香（三分）共捣膏。将头心发去钱大一块，贴此药少顷，其肛即收入。如缓再用醋一口喷患人面上，立收。
　　
　　熏痔法
　　 莲蓬壳一个，五倍子一个，将倍子开一孔纳明雄五分于内，再将倍子有孔一头纳入莲蓬壳内，以线扎紧，入小口砂锅内水煎十数沸，对痔上熏之，冷则又温，频熏自效。
　　又方苍耳子 荆芥 黄芩 花椒 马齿苋 瓦松 皮硝 白矾 槐花（各等分）每用五钱加葱白五根，煎汤熏洗。
　　又方 鱼腥草煎汤熏洗，仍以草挹痔上。
　　又方 凤尾草煎汤熏洗。
　　又方 梓桐树枝叶煎汤熏洗。
　　又方 草连根煎汤熏洗。
　　又方 槐花泡汁当茶饮，渣再煎熏洗。
　　又方 新蚕豆花梗叶煎汤熏洗。
　　又方 芒硝、瓦松、陈莲蓬壳煎汤熏洗。
　　又方 苦 菜煮烂为度，和汤置器中坐熏，待温下手以菜频频洗之，每日洗三次。
　　又方 陈枳壳、干茄蒂、冬瓜皮、陈槐花各等分，煎汤熏洗。
　　又方 桃树根皮煮汁，每日熏洗三四次。
　　又方 马齿苋煎汤熏洗，内食生熟荸荠。
　　又方 苦参、茵陈各五钱，煎汤熏洗，兼治脱肛。
　　又方 枳壳二两，荔枝草四两，河水煎汤，先熏后洗。
　　又方 无花果叶煎汤熏洗。
　　
　　洗痔黄硝汤
　　 痔疮肿痛。大黄二两，水十二碗煎至八碗，再入朴硝一两，略滚倾桶内薰洗之。
　　肛门四边肿硬痒痛不可忍者 白矾三分研碎，用童便化开洗痔上，每日二三次。
　　
　　洗痔膏
　　 此膏能洗痔疮，用刀剪不疼不痛。
　　槐花 明矾（各一斤，或用胆矾）先将槐花用河水熬取浓汁，滤清复入净锅内，投矾于内熬至极稠，瓷罐收贮。每用少许入开水内化开洗之，其痛立止。
　　外痔 瓦花（朝北者） 同冰片捣敷。
　　外痔。
　　五倍子（五个焙） 冰片（五厘）研细，麻油调搽。
　　痔疮初起。
　　熊胆（三钱） 冰片（四分）研细，猪胆汁调搽痔上。如已溃者不可用猪胆汁，如用在已破之疮便要极疼。
　　
　　消痔千金散
　　孩儿茶 黄连 寒水石（各五分） 硼砂 赤石脂 芦甘石（各三分） 熊胆（二分） 冰片（一分）研细，清茶调敷患上，肿痛立止。
　　
　　蜗牛膏
　　（《集验》）。蜗牛一枚，加麝香、冰片研烂，瓷盒盛，次早取汁涂。
　　
　　消痔丸
　　 痔疮痔漏初起，人壮便秘，血分壅热者。
　　生地（四两，水洗） 片芩（一两五钱） 金银花 枳壳（麸炒） 秦艽（各一两） 防风 大黄（九制） 当归 苍术（米泔浸炒） 地龙 槐花（炒） 赤芍（各二两）研末，炼蜜为丸，空心白汤送下三钱。
　　又方 白鸡胆二三枚取汁，入熊胆二分，冰片五厘共研一处，瓷盒收藏，勿使出气。用时以手指搽之。
　　
　　神茧散
　　 蚕茧纳入男子指甲，以满为度，外用童发缠裹烧灰存性，研细蜜调搽。
　　
　　鲫鱼散
　　 鲫鱼一尾刮去肠净，入白矾令满，瓦上 存性，研末用鸡毛扫上。
　　
　　猪甲散
　　 猪悬蹄甲为末，每空心米汤调下二钱。
　　痔疮虫 作痒 槐白皮煎浓汁浸洗，冷再换洗；良久大便欲解，当有虫出。
　　翻花痔 荆芥、防风、朴硝煎汤熏洗，再用木鳖子、郁金研末，加冰片、熊胆少许，水调敷。
　　洗痔 槐花、枳壳、荆芥、艾叶水煎，入白矾先熏后洗。
　　又方 木鳖子净仁七个研，加白矾二钱，水煎熏洗。
　　
　　痔疮灸法
　　 大蒜一片，头垢捻成饼子，先放痔上，再安蒜艾灸。
　　痔疮头大蒂小 芫花根洗净，木臼捣，以少水绞汁于银铜器内，慢火煎成膏，将丝线于膏内度透，系痔疮根上。系时微痛，候心躁痔落时，以纸蘸膏捻入窍内除根。
　　偷粪鼠 牛皮胶一两，好酒一碗，顿化服，一二次自消。
　　
　　三神丸
　　（《养生》）治僧道痔疮。
　　枳壳（炒，去穣） 皂角（烧存性） 五倍子（各等分）上为细末。炼蜜为丸桐子大，每服二三十丸，温水食前送下，其效如神。
　　治痔 每日食海螺蛳半升，用苦茶漱口，约食二斗即消矣。痔乃脏火属阳，海蛳性寒味咸属阴，寒能敌火，咸能软坚，茶又苦凉，深得旨矣。
　　小儿生痔 甘草熬膏，空心服之自愈。
　　痔疮初起痛痒不止 旧布鞋底烘热频频熨之，冷则再烘再熨，其痛痒则已。
　　洗痔奇方夏枯草 黄柏 枳壳 槐花 马齿苋 五倍子（各二钱）上药装夏布袋内，入瓷罐中，加明矾八两，开水冲洗，立刻止痛。
　　治痔疮并脱肛。
　　黄蜡 白蜡（各一两） 雅连（三钱）研细熔化为丸，每服三钱，白汤送下。
　　痔疮 熊胆涂之。
　　又方秦椒（即大椒）晒干磨细，取净末一斤，浸麻油十斤封口，每饮食时以椒油或下面或蘸菜吃，神效。
　　又方 大田螺一个，入铜青、麝香、冰片各五厘，入螺内，取水搽之。
　　又方 旱莲草一把连根洗净，捣烂滚酒冲汁服。
　　又方 秦椒同饭捣烂为丸，每服二钱，白汤送下，止痛神效。
　　
　　清脏补漏丸
　　（汤阿松道士。）穿山甲（炮，一两） 槐花（炒） 明矾（各二两）共磨细。以黄蜡二两熔化为丸，每早空心白汤送二钱。一料除根。
　　又方 以绢袋装银硝二两，缝长条，以带系腰中，如坐即将硝袋垫肛门痔上，久久自愈。
　　偷粪鼠 猫屎、井底泥和匀，围之立愈。
　　痔疮神验方（周鹤仙。） 生甘草节大者一百个，为末，炼蜜为丸桐子大，每空心用槐米煎汤送下，轻则三钱，重则五钱，服半料或一料即愈。戒房事百日，永不再发，神验无比，此天下第一奇效方也。若痔肿痛难忍，发而极重者，用地骨皮一两，荆芥、槐角子、枳壳、金银花各三钱，煎汤频洗，午后空心再进一服，自然渐渐消去而愈，不可以平易忽视。
　　大肠火盛，肛门肿痛难于大便，或生痔并肛门边生疖毒者 槐米不拘多少，炒深黄色，放地上去火毒，为末，空心黄酒调服三钱，服三四钱即愈。若生痔并一切疖毒，多服自消，极验。
　　
　　痔疮丸
　　黄连 苦参 乳香（去油） 没药（去油） 雄黄（各一两） 连翘 僵蚕 蝉蜕 防风全蝎 槐角（入牛胆汁煮） 生地 牛膝 陈皮 穿山甲 当归 枳壳 地龙（去泥晒干，各二两） 蜈蚣（焙，去头、足，二十条） 象牙末（五钱） 人参（二钱五分） 蜂房（一个，入玄明粉干眼内，草纸湿透包好，用微火煨之）各制为末，炼蜜为丸，空心开水送下三钱。忌一切火酒、发物、房事，服过六七日，再用后方洗。
　　
　　洗痔法
　　荔枝草 马鞭草（阴干，各半斤） 蒲公英（二两） 甘草（三钱）入罐煎好，再入皂矾一两，略煎数沸，（皂矾煎久，升去无功。）先熏后洗。
　　痔疮初起 通州膏子眼药搽之，自消。
　　痔疮（江仍度。）粉甘草（八两，用青盐四两和水拌，晒干又拌又晒，汁尽为度） 粉甘草（八两，生晒）共磨末，炼蜜为丸，每早白汤送下三钱。
　　又方 生桐油频涂。
　　痔疮痛不可忍 羊胆一个，取汁入冰片五分，和匀扫上。
　　痔疮蜡矾针 黄蜡熔化，入枯矾末少许于内，揉成长条如线，看痔漏深浅插入，待脓尽再上生肌药收功。
　　又方 川贝母、五倍子等分，研末搽之。
</div>
    <div class="pagination">
<a href="疡医大全_page91.html">上一页</a><span>...</span><a href="疡医大全_page87.html">87</a><a href="疡医大全_page88.html">88</a><a href="疡医大全_page89.html">89</a><a href="疡医大全_page90.html">90</a><a href="疡医大全_page91.html">91</a><span class="current-page">92</span><a href="疡医大全_page93.html">93</a><a href="疡医大全_page94.html">94</a><a href="疡医大全_page95.html">95</a><a href="疡医大全_page96.html">96</a><a href="疡医大全_page97.html">97</a><span>...</span><a href="疡医大全_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
