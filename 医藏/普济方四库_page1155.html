<!DOCTYPE html>
<html>
<head>
    <meta charset="UTF-8">
    <title>普济方四库 - 第 1155 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1155 页/共 1812 页</h1>
    <div class="content">　　牡丹皮【一两】芍药　丹参　生干地黄【切焙各二两】桔梗【剉炒】麦门冬【去心焙各一两半】甘草【炙】赤茯苓【去黑皮】败醤【各一两】
　　右麄捣筛每服五钱水二盏入生姜五片煎至一盏去滓空心日晩温服
　　甜子散　治肠痈肿痛妨闷气欲絶
　　甜子【二两】桃仁【浸去皮尖双仁麸炒微黄】牡丹皮【各一两】川大黄【一两半剉微炒】川朴硝【一两】薏苡仁【一两】败酱【一两】当归【半两】槟榔【三分】
　　右为散每服四钱水一中盏煎至六分去滓不计时温服
　　牡丹散【出圣惠方】　治肠痈未成脓中痛不可忍
　　牡丹【二分】川大黄【二两剉微炒】木香　桃仁【汤浸去皮尖双仁麸炒微黄三分】川硝【一两】赤芍药【三分】败酱　甜子【各三分】
　　右为散每服四钱水一中盏煎至六分去滓食前服以利下脓血为度
　　伏梁丸【出外科精要】　治环脐肿痛胃疮疽
　　厚朴【姜汁制】茯苓　枳殻【麸炒去穰】白术　人参　京三棱【炮】半夏【汤洗七次各一两】
　　右为细末麺糊为丸如小豆大毎服三十丸食前米汤下
　　梅仁汤【出圣济总録】　治肠痈里急隐痛大便秘塞
　　梅核仁【四十九个去皮尖】大黄【三两】牡丹皮【一两三分】冬仁【四两】犀角【镑一两半】芒硝【二两半】
　　右防咀如麻豆大每服五钱水二盏煎一盏去滓温服以下脓血三两行为度
　　赤茯苓散【出圣惠方】　治肠痈小腹牢强按之痛小便不利时有汗出恶寒脉迟未成脓
　　赤茯苓【一两】甜子【二两】川大黄【二两剉碎微炒】川芒硝【半两】桃仁【一两浸去皮尖双仁麸炒微黄】牡丹【一两半】
　　右为麄散每服四钱水一中盏煎至六分去滓温服日三四服之
　　大黄汤【出圣济总録】　治肠痈小腹坚肿大如掌而热按之则痛其上色或赤或白小便稠数汗出憎寒其脉迟者未成脓如脉数则脓已成
　　大黄【剉炒】牡丹皮　硝石【研】桃仁【浸去皮双仁麸炒】芥子【各半两】
　　右麄捣筛每服五钱水二盏煎至一盏去滓空心温服以利下脓血为度未利再服
　　牡丹汤【一名子汤出千金方】　治肠痈小腹肿痞按之即痛如淋小便自调时时发热自汗出恶寒其脉迟者脓未成可下之当有血洪数者脓已成不可下
　　大黄【蒸】桃仁【去皮尖各十两】牡丹皮【一两一钱】蒌子【三分一作子】芒硝【二钱】
　　右剉散以水三盏煎八分去滓入芒硝再煎沸不拘时顿服一方用冬子一升无蒌子未效用败毒散删繁方用芒硝半合子五合刘涓子用硝石三合云肠痈之病小腹痞坚或偏在膀胱左右其色或白坚大如掌热小便欲调时自汗出其脉迟坚者未成脓可下之当有血脉数脓成不复可下
　　姜黄散　治内毒
　　干姜【一两】大黄【一两】生姜【一两】皂角刺【九个】
　　右用酒一碗水一碗同煎至一半去滓温服滓酒水各一碗再煎温服湏用瓦器煎
　　四圣散【一名神效蒌散出直指方】　治肠痈痈疽生于脑髭背腋乳便毒神效
　　生黄蒌【一枚去皮】粉草末【四钱】没药末【三钱】乳香末【一钱】
　　右用好红酒二大碗熳火煎至一碗分作两服两日服尽大便顺下恶物妙若干蒌则用两枚一方若病在上食后服病在下食前服毒已结成即脓化为水毒未成即于小便中出疾甚再令服以退为妙
　　薏苡仁汤【一名子汤出千金方】　治肠痈
　　薏苡仁【一升】牡丹皮　桃仁【各三两】瓣仁【二升】
　　右防咀以水六升煮取二升分再服姚氏不用桃仁用杏仁崔氏有芒硝二两云腹中疼痛烦毒不安或胀满不下饮食小便涩此病多是膓痈人多不识妇人产后虚热者多成此病纵非痈疽但是便服此汤
　　子汁【出圣惠方】　治肠痈壮热恶寒微汗气急小腹痛小便澁或大便如刀锥刺痛或有脓腹中已成脓子仁【三合与水六合同研绞取汁】当归【切焙一两捣末】蛇退【一条烧灰研】
　　右将二味末和匀分作二服用子汁调下空心日午服下脓血差
　　薏苡仁附子败酱散【出鲍氏方】　治脉数身无热腹无积聚按之濡此为肠痈及治腹痈有脓者
　　薏苡仁【二两半】附子【炮半两】败醤【一两一分】
　　右为剉散每服四钱水一盏半煎七分去滓空心服小便利为效一方入生姜半分同煎
　　鸡毛散【出千金方】　治肠痈
　　雄鸡顶上毛【烧灰】雄鸡屎【烧灰各一两】
　　右为细散毎用温酒二合空心调下一钱日晩再服
　　烧枣散【出直指方】　治肠痈
　　干枣【连枚烧在性】川百药煎【研细等分】
　　右为末每服一钱米饮调下
　　治肠痈腹胀皮急微汗小腹重强按之即痛小便数似淋未有脓方【圣惠方】
　　牛蒡根【汁五合】川芒硝【一两】
　　右药相和煎一二沸分为二服空心及晚食前温服
　　治肠痈【出千金方】
　　用截取檐头尖少许烧灰水和服当作孔出脓血愈
　　防毒散【出千金方】　凢肠痈其状两耳轮文理中错初患腹中苦痛或脐边有疮如栗皮热便脓血出赤白下用马蹄灰以鸡子白和涂即防气不过再
　　又方【出千金方】
　　用子三升捣末以水二升煮取一升五合分三服
　　又方【出千金方】
　　用死人塜上土作泥涂之
　　治内痈未作头者方【出千金方】
　　取伏鸡屎服之即瘥
　　又方【出千金方】
　　用马牙灰鸡子和涂之干则易
　　治肠痈腹脏瘀血运扑损
　　用大蓟叶生研酒并小便任服恶疮疥癣盐研四音又名刺蓟山牛旁
　　治小肠痈毒及软疖不作头【本草】
　　以茅针浓煎和酒服
　　木占斯散【一名内补散】　治肠痈病在上当吐病在下当下脓血此谓肠痈之属其痈肿即服诸疽痔若已溃便早愈发背无有不疗不觉肿去时常服去败酱多治妇人诸产症瘕益良【方见本门诸廱疽类】
　　肺痈【附论】
　　内经曰肺之痈喘而两胠满盖主气而合于息其脉反别者从肺系横出腋下故邪气蕴积于肺则上为喘急下连两胠满治宜泻其肺脏之邪毒也　肺痈病欬咳脓血其脉数实者属肺痈虚者属肺痿欬而口中自有津液舌上胎滑此为浮寒非肺痿若口中辟辟燥欬即胷中隐隐痛脉及滑数此为肺痈也问曰病者欬逆师脉之何以知为肺痈当有脓血吐之则死后竟吐脓死其脉何类何以别之师曰寸口脉微而数【三因云寸口脉数而实按之滑】微则为风数则为热微则汗出数则恶寒风中于卫呼气不入热过于荣吸而不出风伤皮毛热伤血脉风舍于肺其人口干喘满咽燥不渇多唾浊不时时振寒热之所过血为凝滞蓄结痈脓吐如米粥如萌可救脓已成则难治寸口脉数趺阳脉寒热相抟故振寒而欬趺阳脉得缓胃气如此为肺痈师曰振寒发热寸口脉滑而数其人饮食起居如故此为痈肿病医及不知而以伤寒治之不应愈也何以知有脓脓之所在何以别知其处师曰假令脓在胷中者为肺痈其脉数欬唾有脓血设脓未成其脉自数若但数脓为已成也凡病肺痈脉来短濇顺浮大者死其色当白而多赤
　　者亦死　中府隐而微痛者肺疽也上肉微起者肺疮也中府者穴也在云门下一寸六分乳肋间动脉应手陷中也是以始萌则可救脓成则多死若欲知有脓者但诊其脉若微而数者未有脓也甚而数者已有脓也　肺痈肺痿二证皆为难治肺痈者出于上焦客热停于肺腑咳胷膈内痛致使肺烂成痈唾脓如败糊臭秽此难治脉关前后微小下虚上盛也古人以黄茋为主甘桔汤为佐然罕有安者以肺穿故【儒门事亲书云舞水有一富家二子长者年十三幼者十一歳皆好顿食紫缺一二斤每歳湏食半月后一二年幼者发肺痈长者发肺痿相继而死戴人常曰人之死者命缺】
　　方
　　消脓饮【出圣惠方】　治肺有痈脓腥气上冲呕而咳生南星【一两】知母　贝母【去心炒】生地黄　阿胶【炒】川芎　桑白皮【炒】甘草【炙各三两】防风　射干　桔梗天门冬【去心】脑荷　杏仁【不去皮】半夏【制】紫苏叶　白芷　白芨【各半两】
　　右剉散每四钱姜七片乌梅一个食后煎服
　　桔梗汤【出鲍氏方】　治男妇人欬而胸膈隐痛两脚肿满咽干口燥烦闷多渇时出浊唾腥臭名肺痈小便赤黄大便多澁实者先投参苏饮四服虚者先投小青龙汤四服并用生姜枣子煎却服之
　　桔梗【去芦】贝母【去心】大当归【酒浸】蒌仁　枳壳【去穰炒】薏苡仁【微炒】桑白皮【炒】甘草节　防己【去麄皮各一两】百合【蒸半两】黄茋【一两半】正地骨皮　知母　杏仁　北五味子　甜葶苈【各半两】
　　右剉散每服四钱水一盏半生姜五片煎不拘时温服咳不活加百药煎热加黄芩大便不利加煆大黄少许小便涩甚加木通车前子煎烦燥加白茅根咳而疼甚加人参白芷
　　桔梗汤【出济生方】　治肺痈心胷气壅欬脓血心神烦闷咽干多渇两脚肿满小便赤黄大便多澁
　　桔梗【去芦】贝母【去心膜】当归【去芦酒浸】蒌子　枳殻【去穣麸炒】薏苡仁【炒】桑白皮【蜜水炙】防己【各一两】甘草节【生用】杏仁【去皮尖麸炒】百合【蒸各半两】黄茋【去芦一两半】
　　右防咀每服四钱水一盏半姜五片煎至八分去滓温服不拘时若大便秘者加大黄小便秘者加木通
　　理肺膏【出危氏方】　治肺痈正作咳唾不利胷膈迫塞诃子【去核】百药煎　五味子【微炒】条参【去芦】欵冬花蘂杏仁　知母　贝母　甜葶苈子　紫苑　百合甘草节【各五钱】
　　右为末用白茅根净洗秤三斤研取自然汁入磁石器中熬成膏更添入好蜜二斤再熬匀冷调和前药为丸如梧桐子大温水吞下
　　黄茋散【出圣惠方】　治肺痈心胷气塞欬脓血有胸烦闷小便赤黄大便多涩
　　黄茋【一两】白蒺藜【三分】枳殻【三分麸炒微黄去穣】紫蘓茎叶　赤茯苓【各一两】杏仁【三分汤浸去皮尖双仁麸炒微黄】桑根白皮【剉】天门冬【去心】川大黄【剉碎微炒各一两】当归　甘草【各半两】生干地黄【一两】
　　右为散每服四钱水一中盏入生姜半分煎至六分去滓不计时温服
　　葶苈散【出危氏方】　治肺痈咳气急睡卧不安心胷胀满甜葶苈子【一两半】百合　白附子　北五味子【炒】甘草节　罗参　欵冬花　百药煎【各一两】紫苑【去木一两】大硃砂【五钱别研】
　　右为末每服二钱灯心汤调下
　　升麻白敛膏　疗肠痈肺痈方
　　升麻　白敛　漏芦　芒硝【各一两】黄芩　枳实【炒】连翘　蛇啣【各三两】栀子【二十枚擘】蒴藋根【四两】
　　右捣令细以水三升渍经半日以猪脂五斤煎令竭去滓日三若胶合水煎
　　汉防己散【出圣惠方】治肺痈喘急欬脓血心神烦闷咽干多渇汉防己【三分】麦门冬【三分去心】桑根白皮【一两剉】赤茯苓【一两】枳殻【三分麸炒微黄】地骨皮【三分】前胡【一两去芦】黄茋【一两剉】甘草【半两炙微赤剉】
　　右为散每服四钱水一中盏入生姜半分煎至六分去滓不拘时温服
　　牡丹散　治肺痈胷乳间皆痛口吐脓血气作腥臭川升麻　苦梗　薏苡仁　地榆　黄芩　赤芍药　牡丹皮　北甘草【各等分】
　　右剉散每一两水一升半煎五合温服三日
　　桔梗白术汤　治肺痈吐脓经时不瘥
　　桔梗【剉三升】白术　生地黄【焙】薏苡仁　甘草【炙】败醤【各二两】当归【切焙一两】桑根白皮【剉一升】
　　右剉如麻豆以水一斗五升煮大豆四升取七升去豆内清酒三升合诸药煮之去滓取三升每服一盏日三夜二
　　升麻汤【出经验良方】　治肺痈吐脓血作臭气胷乳间皆痛升麻　桔梗　薏米【即苡仁】地榆　黄芩　牡丹皮芍药【各五钱】甘草【七钱半】
　　生地黄汤　治肺痈
　　生地黄【汁升】　当归【切焙】甘草【炙】白石英【碎绵里】人参【各一两】附子【炮制去皮脐一两】白豆【小者十粒】白鸡【一双男用雌女用雄治如食法一作雄】
　　右除地黄汁鸡外剉如麻豆以水一斗五升先煮鸡取七升汁去鸡内地黄汁诸药等煮取三升去滓每服一盏日三夜二服
　　平肺汤　治肺痈气逆喘咳
　　紫苑【去土】人参　紫蓟【去梗各二两】杏仁【去皮尖双仁麸炒】橘皮【汤浸去白焙各一两】黄茋【一两剉】沈香【半两】
　　右防咀如麻豆每服五钱水一盏半煎至八分去滓温服日三为效
　　竹茹散【出圣惠方】　治肺痈烦闷欬脓血
　　苦竹茹【一两】生干地黄【一两】茜根【半两】百合【半两】杏仁【半两汤浸去皮尖双仁麸炒】黄茋【一两剉】甘草【半两炒微赤剉】
</div>
    <div class="pagination">
<a href="普济方四库_page1154.html">上一页</a><span>...</span><a href="普济方四库_page1150.html">1150</a><a href="普济方四库_page1151.html">1151</a><a href="普济方四库_page1152.html">1152</a><a href="普济方四库_page1153.html">1153</a><a href="普济方四库_page1154.html">1154</a><span class="current-page">1155</span><a href="普济方四库_page1156.html">1156</a><a href="普济方四库_page1157.html">1157</a><a href="普济方四库_page1158.html">1158</a><a href="普济方四库_page1159.html">1159</a><a href="普济方四库_page1160.html">1160</a><span>...</span><a href="普济方四库_page1156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
