<!DOCTYPE html>
<html>
<head>
    <meta charset="UTF-8">
    <title>普济方 - 第 3493 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3493 页/共 3614 页</h1>
    <div class="content">　　治妇人吹奶。

　　上以淘米木杓上砂子七个。酒下。以吹帚枝透乳孔。

　　连翘散治吹奶因儿鼻中气吹着奶房。更过体热结聚。或如桃李核疼痛者。宜服此

　　消之。

　　连翘（一两半）犀角屑（一两）川大黄（一两半锉碎微炒）川升麻（一两）木通（一两锉）黄（一两锉）黄芩（一两）川芒硝（二两）赤芍药（一两）上为散。每服三钱。以水一中盏。入淡竹叶数片。煎至六分。去滓。不计时候温服。

　　治吹奶。

　　上用常使木杓柄上尖。烧灰存性敷之。

　　吹奶乳香散治妇人吹奶。憎寒发热。坚硬肿痛。未成脓者。服之即消。

　　白丁香（楝直者半两）乳香（三钱）上件二味。同研极细。分作三服。好酒调下。

　　食后。

　　并

　　穿山甲丸治吹奶肿硬疼痛。日夜不歇。

　　穿山甲（烧灰）猪牙皂角（烧灰）王不留行皂荚针（炙微黄）自然铜（研细）蝉壳蛤粉胡桃瓤（烧灰各半两）上为末。以车脂和丸梧桐子大。不计时候。以热酒下二十丸。

　　治吹奶方。

　　槐花（三分）蛤粉（三合）麝香（一分细研）上为细散。不计时候。以热酒调下一钱。

　　露蜂房散治吹奶疼痛不止。或时寒热。

　　露蜂房（一两）麝角（一两）上并烧为灰细研。不计时候以热酒调下二钱。

　　又方

　　用葛布五尺。烧灰细研为散。不计时候。以热酒调下二钱。每日三服。

　　又方

　　乌蛇（二两酒浸去皮骨炙微黄）穿山甲（一两炙黄焦）上为细散。不计时候以热酒调下一钱。

　　又方

　　蔓荆子（一合炒黄捣末）车脂（一两）上以面糊和丸如绿豆大。不计时候。以温酒调下十丸。

　　又方

　　桑螵蛸（三枚烧令断烟）皂荚（一寸去黑皮涂酥炙微黄去子）上同捣为末。用酒一中盏。煎至六分。去滓温服。

　　又方

　　（出圣惠方）狗粪中骨（烧灰半两）麝香（一钱）上同研令细。不计时候以热酒调下一钱。

　　蛤粉丸

　　（出圣惠方）

　　治吹奶不痒不痛。硬肿如石。

　　用蛤粉半两。车脂和丸如小豆大。每服温酒送下二十丸。不过三服瘥。

　　又方

　　（出圣惠方）用龙骨一两。细研为散。每服以热葱酒调下一钱。日三四服。

　　又方

　　（出圣惠方）上以无子皂荚刺一斤。点火烧候着。撒蔓荆子四两在内。待葱为灰。即细研每服。以热酒调下二钱。服了便按三二十下。不过数服效。

　　又方

　　（出圣惠方）上以胡桃烧令烟尽去皮。每一颗胡桃瓤用金一片同研。以热酒服。服了以手渐按乳上令消。如有头。即外破。如无头。只内消。日三五度。服之以得效为度。

　　又方

　　（出圣惠方）用半夏一两汤洗七次去滑。捣罗为散。以生姜汁一匙和酒一小盏。调下一钱。

　　又方

　　（出圣惠方）上以角蒿末二钱。醋浆水一大盏。煎至五六分。放温顿服。相次服热酒一盏即瘥。

　　又方

　　（出圣惠方）雀粪（十枚）丁香（三枚末）上同研如粉。以热酒调服之。

　　治产后乳汁多。无故流出方。其乳汁冷。然后吃此方。

　　（出护命方）当归五味子续断白术萆（各半两）细辛官桂人参杜仲防风炙艾叶苁蓉川芎（各一分）川椒（三铢）上为细末。炼蜜丸如桐子大。空心盐汤盐酒任下三十丸。

　　吃至半月后。自然安痊。平复如故也。亦可吃金液丹。

　　治产后乳汁多。其乳汁无故自流出。喉中干渴非常。不辍思饮方。宜服此方。病皆

　　由虚冷所致。但色黄瘦。吃食减少。忽未经数月后行脉气微弱。即吃此方。但世多以喉

　　干。误下凉药。盖浮汁无故流出。则其喉干并渴。从可知也。

　　（出护命方）舶上黄（细研）当归（各一两）石斛艾叶五味子白芷牡蛎（火）芎山茱萸（各半两）防风本茯苓豆蔻吴茱萸（各一分）上为细末。炼蜜丸如梧桐子大。

</div>
    <div class="pagination">
<a href="普济方_page3492.html">上一页</a><span>...</span><a href="普济方_page3488.html">3488</a><a href="普济方_page3489.html">3489</a><a href="普济方_page3490.html">3490</a><a href="普济方_page3491.html">3491</a><a href="普济方_page3492.html">3492</a><span class="current-page">3493</span><a href="普济方_page3494.html">3494</a><a href="普济方_page3495.html">3495</a><a href="普济方_page3496.html">3496</a><a href="普济方_page3497.html">3497</a><a href="普济方_page3498.html">3498</a><span>...</span><a href="普济方_page3494.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
