<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 60 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 60 页/共 249 页</h1>
    <div class="content">蓟蕊【色】红【味】辛甘苦【性】温散【气】气浓于味阳中之阴【臭】香【主】破血【治】
（疗）（图经曰）花绞汁服主妇人产晕欲绝者并产后血病及喉痹壅塞不通白子主女子中风血
热烦
渴（唐本注云）花主口噤不语血结产后诸疾（别录云）花疗一切肿○子疗产后中风烦渴【合
治】
以二钱半合酒一大升煎强半顿服疗六十二种风兼腹内血气刺痛○五钱为末合酒二中盏煎取一
盏并服如口噤斡开灌之治产后血晕心闷气绝○新者三两合无灰酒童便各半升煮一大盏冷服疗
血晕绝不识人烦闷者
卷之十一草部中品之中
草之草
无毒附鸡爪三棱石三棱 植生
京三棱主老癖症瘕结块俗传昔人患症癖死遗言令开腹取之得病块干硬如石纹理有五色人
谓异物窃取削成刀柄后因以刀刈三棱柄消成水乃知此可疗症癖也（名医所录）【苗】（图经
曰）
春生苗高三四尺似茭蒲叶皆三棱五六月开花似莎草黄紫色霜降后采根削去皮须黄色形扁长如
小鲫鱼状体重者佳多生浅水旁或陂泽中其根初生成块如附子大或有扁者傍生一根又成块亦出
苗其不出苗只生细根钩屈如爪者谓之鸡爪三棱又不生细根者谓之黑三棱大小不常其色黑状似
乌梅而稍大有须相连蔓延体轻去皮即白三者本一物但力有刚柔各适其用因其形为名如乌头乌
喙云母云华之类本非两物也河中府又有石三棱根黄白色形如 股叶绿色如蒲苗高及尺叶上亦
有三棱四月开花白色如红蓼花五月采根亦消积气一说三棱生于荆楚字当作荆以着其地本经作
京非也今世都不复有三棱所用皆淮南红蒲根耳秦州尤多举世皆用之虽世医不以为谬盖流习既
久用根者不识其苗采药者莫究其用因缘差失不复更辨今红蒲根至坚重刻削而成莫知形体又叶
扁茎圆不复有三棱处不知何缘名三棱也今三棱皆独有二根傍引而无直下者其形大体亦多如鲫
鱼状也【地】（图经曰）旧不着所出地土今河陕江淮荆襄间皆有之（道地）随州荆州【时】（生）
春生苗（采）五月取根【收】曝干【用】根体重者佳【质】形扁如鲫鱼【色】黄【味】苦【性】
平泄【气】味浓于气阴中之阳【臭】朽【主】消瘀血破积气【制】火炮去皮须【治】（疗）（日
华子云）治妇人血不调心腹痛消恶血通月经除气胀消扑损瘀血产后腹痛血晕并宿血不下（汤
液
本草云）破血中之气及破积气（别录云）煎汁洗奶下乳汁【合治】取汁合米面为羹粥治小儿
气
癖与乳母食每日取一枣大与小儿食凡小儿十岁以下及新生百日无问痫热无辜 癖并治之
【禁】
卷之十一草部中品之中
草之草
无毒附 药 丛生
姜黄主心腹结积疰忤下气破血除风热消痈肿功力烈于郁金（名医所录）【苗】（图经曰）
叶
长一二尺许阔三四寸青绿色有斜纹如红蕉叶而小花红白色至中秋渐凋春末复生其花先生次方
生叶不结实根盘屈黄色类生姜而圆有节或云真者是经种三年以上老姜能生花花在根际一如
荷根节坚硬气味辛辣种姜处有之按郁金姜黄 药三物相近苏恭不细辩所说乃如一物陈藏器解
纷云 味苦色青姜黄味辛温色黄郁金味苦寒色赤三物不同所用全别【地】（图经曰）旧不载
所
出州郡今江广蜀川多有之（道地）宜州澧州【时】（生）春生苗（采）八月取根【收】曝干
【用】
根【质】类生姜圆而有节【色】黄【味】辛苦【性】大寒又云温【气】气浓味薄阳中之阴【臭】
香【主】散疮疡消积气【制】锉碎用【治】（疗）（图经曰）消气胀及产后败血攻心甚验生啖
可
以祛邪辟恶（日华子云）除症瘕血块痈肿通月经消扑损瘀血并肿毒止暴风痛冷气下食（唐本
注
云） 主恶气疰忤心痛血气结积（别录云）疮癣初生或始痛痒为末敷之【合治】以一两合桂
三两为末醋汤下一钱匕疗心痛
卷之十一草部中品之中
草之草
无毒附根 丛生
荜茇主温中下气补腰脚杀腥气消食除胃冷阴疝 癖○根名荜茇没主五劳七伤阴汗核肿
（名医所录）【苗】（图经曰）此种多生林竹内正月发苗作丛高三四尺其茎如箸叶青圆阔二三
寸
如桑面光而浓三月开花白色在表七月结子如小指大长二寸许青黑色类椹子其根似柴胡而黑硬
也（
有
之（海药云）出南海（道地）端州【时】（生）春生苗（采）九月取穗【收】灰杀曝干【用】
穗及根
【质】类椹子而长【色】青黑【味】辛【性】大温【气】气之浓者阳也【臭】香【主】冷气
呕逆【制】（雷公云）凡使先去挺用头醋浸一宿焙干以刀刮去皮粟子令净方用免伤人肺令人
上
气【治】（疗）（日华子云）除霍乱冷气心痛血气（衍义曰）走肠胃中冷气呕吐心腹满痛（别
录云）
止偏头疼研为末令患者口中含温水左边疼令左鼻吸一字右边疼右鼻吸一字瘥（陈藏器云）荜
茇
没主冷气呕逆心腹胀满食不消寒疝核肿妇人内冷无子去腰肾冷除血气【合治】合阿魏疗老冷
心痛水泻虚痢呕逆醋心产后泄痢○合人参桂心干姜诃子疗脏腑虚冷肠鸣泄痢○合黄牛乳煎治
气痢【禁】多服走泄真气令人肠虚下重
卷之十一草部中品之中
草之走
无毒 蔓生
（音矩）酱主下气温中破痰积（名医所录）【名】土荜茇【苗】（图经曰）刘渊林注蜀
都赋
云酱缘木耳生其实似桑椹熟时正青长二三寸以蜜藏而食之辛香温调五脏今云蔓生叶似王瓜
而浓大实皮黑肉白其苗为浮留藤取叶合槟榔食之辛而香也两说大同小异然则渊林所云乃蜀种
如此今说是海南所传耳今惟贵荜茇而不尚 酱故鲜有用者【地】（图经曰）生巴蜀今夔川岭
南
皆有之（唐本注云）出番禺城及西戎交爱渝泸等州（海药云）出波斯国【时】（生）春生苗
（采）熟
时取实【收】曝干【用】实【质】类桑椹【色】皮黑肉白【味】辛【性】温散【气】气之浓
者阳也【臭】香【主】调五脏散结气【制】（雷公云）凡使采得后以刀刮上粗皮便捣用生姜
自
然汁拌之蒸一日了出晒干每修事五两用生姜汁五两蒸干为度【治】（疗）（海药云）治咳逆上
气
心腹虫痛胃虚泻霍乱吐逆（食疗云）温散结气及心腹中冷气尤治胃气疾又下气消谷【解】酒
食
味
卷之十一草部中品之中
草之走
无毒 蔓生
萝摩子主虚劳叶食之功同于子（名医所录）【名】芄兰 雀瓢【苗】（陶隐居云）叶浓大
作
藤两节相对而圆其茎摘之有白汁人家多种之可以生啖亦堪蒸煮食也（唐本注云）按雀瓢是女
青
别名叶盖相似以叶似女青故兼名雀瓢今陆机云幽州人谓之雀瓢非也又尔雅云萑芄兰释云萑谓
之芄兰郭璞云萑芄蔓生断之有白汁可啖如此注即是萑芄又名兰也【地】（图经曰）生幽州【时】
</div>
    <div class="pagination">
<a href="本草品汇精要_page59.html">上一页</a><span>...</span><a href="本草品汇精要_page55.html">55</a><a href="本草品汇精要_page56.html">56</a><a href="本草品汇精要_page57.html">57</a><a href="本草品汇精要_page58.html">58</a><a href="本草品汇精要_page59.html">59</a><span class="current-page">60</span><a href="本草品汇精要_page61.html">61</a><a href="本草品汇精要_page62.html">62</a><a href="本草品汇精要_page63.html">63</a><a href="本草品汇精要_page64.html">64</a><a href="本草品汇精要_page65.html">65</a><span>...</span><a href="本草品汇精要_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
