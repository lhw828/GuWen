<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 97 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 97 页/共 791 页</h1>
    <div class="content">　　韭（一把） 雄鼠粪（七粒）上件药。以水一大盏。煎至五分。去滓。不计时候热服。浓盖汗出便愈。

　　治伤寒后阴阳易。阴肿。腹中 痛。痛不可忍方。

　　青竹茹（一两）上以水一大盏。煮取五分。去滓。不计时候热服。

　　治伤寒后。阴阳易。阴肿。腹中 痛方。

　　栝蒌根（一两）上捣碎。以水一大盏。煎至五分。去滓。不计时候温服。得小便利为效。

　　又方。

　　上剪女人手足爪二十枚。烧灰。研为末。不计时候。以温酒服之瘥。用粥饮调下亦得。

　　治伤寒后。阴阳易及劳复方。

　　豉（一两） 鳖甲（一两涂醋炙令黄去裙 ） 枳壳（一两麸炒微黄去瓤）上件药。捣筛为散。每服五钱。以水一中盏。入生姜半分。煎至五分。去滓。不计时候热服。

　　卷第十五

　　时气论

　　夫时气病者。是春时应暖而反寒。夏时应热而反冷。秋时应凉而反热。冬时应寒而反温非其时而有其气。是以一岁之中。病无少长皆相似者。此则时行之气也。从春分后。其中无大寒不冰雪。而人有壮热为病者。此则属春时阳气。发于冬时伏寒。变为温病也。从春分后至秋分前。天有暴寒者。皆为时行伤寒。此是节候有寒伤于人。非触冒之过也。若三月四月有暴寒。其时阳气尚弱。为寒所折。病热犹轻也。五月六月阳气已盛。为寒所折。病热则重也。

　　卷第十五

　　治时气一日诸方

　　夫时气病。一日太阳受病。太阳为三阳之首。而主于头项。故得病一日。头项腰脊皆痛也。

　　治时气一日头痛壮热。四肢烦疼。宜服解肌散方。

　　麻黄（一两去根节） 川升麻（一两） 赤芍药（一两） 石膏（一两） 贝齿（三枚）甘草（半两炙微赤锉） 杏仁（一两汤浸去皮尖双仁麸炒微黄）上件药。捣粗罗为散。每服五钱。以水一大盏。入生姜半分。枣三枚。煎至五分。去滓。不计时候。热服。衣覆取汗。

　　治时气一日。头痛壮热。骨节疼痛。宜服桂枝散方。

　　桂枝（三分） 黄芩（三分） 麻黄（三分去根节） 石膏（一两）上件药。捣粗罗为散。每服五钱。以水一大盏。入生姜半分。枣三枚。煎至六分。去滓。不计时候。热服。衣覆取汗。

　　治时气一日。头项腰脊痛。恶寒。宜服解表石膏散方。

　　石膏〔三（二）两〕 豉（二合） 麻黄（一两去根节） 葛根（二两锉） 白术（二两） 桂心（一两） 白芷（一两） 芎 （一两） 当归（一两锉微炒）上件药。捣粗罗为散。每服五钱。以水一大盏。入生姜半分。枣三枚。煎至五分。去滓。不计时候。热服。衣覆取汗。

　　治时气一日。壮热。心神烦躁。头痛。四肢不利。宜服葛根散方。

　　葛根（锉） 赤芍药 麻黄（去根节） 黄芩 石膏（以上各一两） 大青（半两） 甘草（半两炙微赤锉）上件药。捣粗罗为散。每服五钱。以水一大盏。入生姜半分。枣三枚。煎至五分。去滓。不计时候。热服。衣覆取汗。

　　治时气一日。头痛壮热方。

　　上取生葛根。净洗。捣取汁一大盏。内豉一合。煎至六分。去豉。不计时候。分为二服有汗即瘥。未得汗。即再服。若心中热。加栀子仁十枚。内葛根汁中同煎。去滓。服之。

　　治时气一日。初觉。便宜发汗方。

　　麻黄（二两去根节）上以水三大盏。煮麻黄。去沫。取汁一盏半。去滓。后入米一匙。豉汁二合。煮为稀粥。不计时候。顿服。衣覆取汗。

　　卷第十五

　　治时气二日诸方

　　夫时气二日。阳明受病。阳明主于肌肉。其脉络于鼻。入于目。故得病二日肉热鼻干。

　　不得眠也。夫诸阳在表。表始受病。故可摩膏火灸。发汗而愈也。

　　治时气二日。头痛壮热。宜服水解散方。

　　麻黄（二两去根节） 川大黄（一两锉碎微炒） 黄芩（一两） 桂心（一两） 甘草（一两炙微赤锉） 赤芍药（一两）上件药。捣细罗为散。每服。不计时候。以温水调下二钱。良久再服。未服药前。先以热汤淋浴后。便服此药。衣盖取汗。

　　治时气二日。壮热。头疼。宜服此方。

　　甘草（一两炙微赤锉） 生姜（三分） 栝蒌（一颗大者取瓤去子于碗内盛之）上件药。先将生姜甘草。用无灰酒一大盏。煎取六分。去滓。热入栝蒌碗中绞取汁。不计时候。分温二服。

　　治时气二日。壮热憎寒。头痛。腰脊强重。宜服柴胡散方。

　　柴胡（一两去苗） 麻黄（一两去根节） 葛根（三分锉） 桂心（三分） 甘草（一分炙微赤锉）上件药。捣罗为散。每服四钱。以水一中盏。入豉五十粒。薄荷二七叶。煎至六分。去滓。不计时候。先吃粥少许。后以热水淋浴。然后服此药。衣覆取汗。

　　治时气二日。头痛。背强。身热恶寒。宜服栀子散方。

　　栀子仁（一两） 黄芩（一两） 石膏〔一（二）两〕 杏仁（一两汤浸去皮尖双仁麸炒微黄）葛根（一两锉） 甘草（半两炙微赤锉）上件药。捣罗为散。每服五钱。以水一大盏。入葱白二茎。豉五十粒。煎至五分。去滓。不计时候。热服。衣覆取汗。

　　治时气二日。头痛。背强。心烦壮热。宜服葛根散方。

　　葛根（锉） 麻黄（去根节） 犀角屑（以上各一两）上件药。捣罗为散。每服五钱。以水一大盏。入生姜半分。枣三枚。煎至五分。去滓。

　　不计时候。热服。衣覆取汗。

　　卷第十五

　　治时气三日诸方

　　夫时气病三日。少阳受病。少阳脉循于胁。上于颈耳。故得病三日胸胁热而耳聋也。三阳经络。始相传病。未入于脏。故可汗而愈也。

　　治时气三日。头痛壮热。心神烦壅。胸膈不利。宜服柴胡散方。

　　柴胡（去苗） 人参（去芦头） 犀角屑 黄芩 麦门冬（去心）（以上各一两） 甘草（半两炙微赤锉） 半夏（半两汤洗七遍去滑）上件药。捣罗为散。每服五钱。以水一大盏。入生姜半分。枣三枚。煎至五分。去滓。

　　不计时候。温服。

　　治时气三日。头痛壮热。宜服葛根散方。

　　葛根（一两半锉） 麻黄（一两半去根节） 赤芍药（一两） 黄芩（一两） 石膏（二两） 桂心（一两） 甘草（一两炙微赤锉） 杏仁（一两汤浸去皮尖双仁麸炒微黄）上件药。捣罗为散。每服五钱。以水一大盏。入生姜半分。枣三枚。煎至五分。去滓。

</div>
    <div class="pagination">
<a href="太平圣惠方_page96.html">上一页</a><span>...</span><a href="太平圣惠方_page92.html">92</a><a href="太平圣惠方_page93.html">93</a><a href="太平圣惠方_page94.html">94</a><a href="太平圣惠方_page95.html">95</a><a href="太平圣惠方_page96.html">96</a><span class="current-page">97</span><a href="太平圣惠方_page98.html">98</a><a href="太平圣惠方_page99.html">99</a><a href="太平圣惠方_page100.html">100</a><a href="太平圣惠方_page101.html">101</a><a href="太平圣惠方_page102.html">102</a><span>...</span><a href="太平圣惠方_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
