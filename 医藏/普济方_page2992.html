<!DOCTYPE html>
<html>
<head>
    <meta charset="UTF-8">
    <title>普济方 - 第 2992 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2992 页/共 3614 页</h1>
    <div class="content">　　治口疮。

　　木香沉香麦门冬（去心）贝母（各一分）甘草（炙四铢）上为细末。每服二钱。食后。

　　以水一小盏。煎一沸。和滓吃。

　　紫金膏

　　（出护命方）

　　治口疮。连年累月不效。痰涎满口。饮食不快。宜用此方。立便见效。

　　乳糖（四两）胆矾（八铢研碎）上以水一碗半。炼乳糖胆矾二味成汁。取一碗以来。

　　倾出放冷。以新瓦器收之。以箸挑两三滴。着在痛处疮口内。停待片时吐出热咽涎。立便安效。红芍药散（出卫生宝鉴方）心病口疮。紫桔红苍。三钱四两。五服安康。上件紫苏、桔梗、红芍药、苍术各等分。为细末。羊肝四两劈开。掺末三钱。用麻缠定。火内烧令熟。

　　空心食之。大效。白汤送下。

　　赴筵散

　　（出宣明论）

　　治口疮不已者。

　　密陀僧黄柏青黛（各等分）上同研为细末。每用干掺于疮上。不过二三日。即便愈。

　　治口疮

　　（出肘后方）用蔷薇根。避风打却上土。锉煮浓汁。温含。冷汤亦得。咽亦不妨。

　　速效散

　　（出大术方）

　　治男子妇人小儿口疮。

　　吴茱萸赤芍药上等分。为粗细末。每于临卧。先用粗末二大匙。沸汤泡。淋洗腿脚。

　　拭

　　治口疮

　　（出海上方）用诃子黄柏烧存性。入轻粉、麝香掺之。咽亦不妨。

　　一方

　　（出鲍氏方）

　　治口疮。目赤鼻衄。

　　黄柏皮黄连大黄末为末贴足心。睡五更。口苦效。用水调贴。

　　又方

　　（出鲍氏方）

　　治辅车开。不可饮。令大醉。睡中鼻嚏。则自正。

　　用南星末。生姜汁调敷。帛缚合一宿。愈。去风也。

　　蜜柏法

　　（出东垣兰室方）

　　治口疮久不愈者。

　　黄柏（不计多少真者蜜涂其上炙黄色）上件为极细末。干掺上。临卧。忌醋、酱、盐。

　　治口疮

　　（出如宜方）用五倍子、黄柏。为末敷之。黄连、胡椒等分。为末掺之。舌上肿硬。宜百草霜、盐等分。

　　井花调敷。肿硬出血。海螵蛸、蒲黄等分。为末敷。

　　清脾汤

　　（出如宜方）

　　治口疮。

　　黄白芷升麻人参甘草（炙）半夏（治各等分）上咀。每服姜五片。枣二枚煎

　　治口疮立效

　　（出危氏方）用生姜自然汁。漱口数次。涎出而效。

　　贴足方

　　（出危氏方）用吴茱萸为末。水调敷足心。效。最宜治小儿口疮。肯服药者。一贴而愈。

　　治口内热疮

　　（出本草）

　　以青钱含之。

　　治口疮

　　（出本草）以蚕蜕纸。不计多少。烧成灰。干敷疮上。

</div>
    <div class="pagination">
<a href="普济方_page2991.html">上一页</a><span>...</span><a href="普济方_page2987.html">2987</a><a href="普济方_page2988.html">2988</a><a href="普济方_page2989.html">2989</a><a href="普济方_page2990.html">2990</a><a href="普济方_page2991.html">2991</a><span class="current-page">2992</span><a href="普济方_page2993.html">2993</a><a href="普济方_page2994.html">2994</a><a href="普济方_page2995.html">2995</a><a href="普济方_page2996.html">2996</a><a href="普济方_page2997.html">2997</a><span>...</span><a href="普济方_page2993.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
