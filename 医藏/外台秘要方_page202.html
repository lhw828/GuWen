<!DOCTYPE html>
<html>
<head>
    <meta charset="UTF-8">
    <title>外台秘要方 - 第 202 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 202 页/共 226 页</h1>
    <div class="content">　　又痈疽蚀恶肉膏方
　　大黄　附子【去皮】莾草　芎防　雄黄【研】雌黄【研】真珠【研各一两】白敛　矾石【烧研】黄芩　防茹【各二两】
　　右十一味先以猪膏一升半煎六种草去滓内防茹矾石末绞之涂疮中恶肉尽即止
　　又散方
　　防茹【防头者】矾石【烧研】雄黄【研】硫黄【研各二分】
　　右四味为散内疮孔中恶肉尽止勿使过好肉也
　　又疗痈疽发十指或起膀胱及发背去恶肉方
　　猪蹄【一具治如食法】当归　大黄　芎防　芍药　黄芩独活　莾草【各一两】
　　右八味以水三斗煮猪蹄取八升汁内药煮取四升去滓洗疮两食顷拭令燥以后麝香膏封之
　　又麝香膏主诸恶疮及痈疽发背去恶肉方
　　麝香　矾石【烧】雄黄　真珠【各一两研作末】
　　右四味以猪脂搅令如泥涂恶肉尽即止更敷生肌膏
　　又生肌膏主痈疽发背已溃方
　　甘草　当归　白芷　椒【去目】干地黄　细辛　续断【各三两一法无续断】乌喙【六枚去皮】肉苁蓉【三两】薤白【二十茎】蛇衔【一两】
　　右十一味切以好酢半升和渍一宿取猪膏三斤微火煎之令鱼眼沸三上三下候白芷黄膏成用涂之佳
　　又疗胷背游肿痈黄芪汤方
　　黄芪　人参　麦门冬【去心】石膏【碎】芎防　当归【各二两】生地黄【八两】甘草【炙】芍药【各三两】生姜【五两切】大枣【三十枚擘】半夏【四两洗去滑】竹叶【一握】
　　右十三味切以水一斗煮竹叶取九升去滓内药煮取三升分四服日三夜一
　　又疗服石之人患疮肿等单服牛蒡方
　　每吞三撮
　　又方
　　每食讫含生干地黄九如胡桃大除热补益也
　　又疗年四十以上强壮常热发痈无定处大小便不通大黄汤方
　　大黄　黄芩【各三两】升麻【二两】栀子【五枚】芒硝【一两汤成下】
　　右五味切以水五升煮取二升四合去滓下芒硝搅令调分三服得利为度不过三剂即差
　　又疗散发生疮肿赤焮方
　　取赤石臼一片烧令赤置酢中作末敷之如燥更易以差为度又取粪中蛴螬虫如泥涂肿上不过三度即合口甚妙
　　又主腹内痈方
　　大黄【四两】牡丹【三两】芥子【半升】硝石【三合】桃仁【五十枚去尖皮碎切】
　　右五味切以水六升煮取一升五合分再服脓即下无脓者下血
　　又若大热背肿身多生疮下诸石方
　　露蜂房【六两】木绯帛【一尺】乱发【二两】升麻【三两】
　　右四味先用绯帛褁蜂房等以麻纒使遍于炭火上烧令烟尽及热碎作黒灰筛之取末候热时空腹酒和服一方寸匕日再服此药五六日即常以小便及大便下青黄赤汁及黒物极滑而腥臭者此石下候三五度下即休若多恐令瘦损若不大急困但煮五加木汁服亦疗丁肿
　　又疗背上初欲作肿方
　　大黄　升麻　甘草【炙】黄芩【各三两】栀子仁【百枚】
　　右五味切以水九升煮取二升半分服快利便止不下便进
　　又凡发背为痈疽已溃未溃方
　　香豉【三升】
　　右一味少着水和熟如强泥作饼子厚三分依肿大小贴之以艾布其上灸其豉饼使温温热而已勿令破肉也若热痛急易之或一日二日灸之若先有疮孔勿令豉饼盖却但四面着灸孔中汁出即差止
　　又疗恶毒肿着隂卵或偏着一边疼急挛痛牵入小肠痛不可忍一宿杀人方
　　茴香草
　　右一味取汁饮一升日三四服又取滓敷肿此外国神法从元嘉末来用之神効起死人
　　又生鱼薄主乳痈方
　　生鲤鱼【长七寸】大黄　莾草　灶中黄土【各六两】
　　右四味别鱼如膏三味下筛更令调以生地黄汁和敷肿上日五六夜二三即愈
　　又疗动散背肿已自利虚热不除宜服竹叶黄芪汤方【出古今録騐】
　　竹叶【切三升】黄　【四两】小麦【一升】芍药【三两】甘草【二两炙】石膏【二两研】人参【三两】升麻【一两】茯苓【二两一法七分】桂心【六分一法二分】当归【三两】干【十四枚】五味子【三两】生姜【三两】干地黄【一两】麦门冬【三两去心】知母【一两】
　　右十七味切以水一斗二升煮竹叶小麦取九升去滓内药煮取三升温分四服
　　又商陆贴诸肿方
　　商陆【二两】黄芩　黄连　白芷　白敛　大黄　莾草【各二两】白芨【二两】
　　右八味筛消胶汁和如泥涂纸贴肿干即易之
　　又有患痈破下脓讫着兊药塞疮孔乃疮痛烦闷困极有人为去兊药以楸叶十重以布帛褁缓急得所日再三易之痛闷即止此法大良无比胜于众法贴此主痈疽溃后及冻疮有刺不出甚良冬无楸叶当早牧之临时以盐汤沃令润用之亦佳薄削楸白皮用之亦得又栀子汤主表里俱热三焦壅实身体生疮或发痈疖大小便不利方
　　芒硝【汤成下】甘草【炙各二两】黄芩　知母【各三两】大黄【四两别渍】栀子仁【七枚】
　　右六味切以水五升煮四味减半下大黄煮取一升八合去滓内芒硝分三服
　　又疗痈疽发背后小瘰疬李根散方
　　李根【切一升】甘草【炙】桔梗　黄芩【各二两】葛根　当归【各三两】桂心　芍药【各四两】芎防【六分】通草　白敛　厚朴【炙】附子【炮各一两】栝楼子【一升】半夏【一升洗】
　　右十五味筛为散酒服一方寸匕日三疮大困者夜再有人发背骨出十余节服此即差
　　又主痈疮发背方
　　蜀椒【汗】黄芩　人参【各二两】干姜　附子【炮】白敛防风　桂心　甘草【炙各一两】芎防【二两】赤小豆【一合半】
　　右十一味为散酒服一方寸匕日三夜再服之
　　又内补散疗痈疽发背已溃未溃排脓生肉方
　　当归　人参【各二两】桂心　芎防　厚朴【炙】防风白芷　桔梗　甘草【炙各一两】
　　右九味为散以酒服一方寸匕日三夜再疮未合服勿停
　　又瞿麦散主诸痈未溃疮中疼痛脓血不絶法
　　瞿麦　白芷　黄芪　当归　细辛　芍药　芎防　薏苡仁　赤小豆【末各一两】
　　右九味先以清酒一升渍小豆出铜器中熬之干复渍渍复熬五遍止然后诸药下筛酒服一方寸匕日三夜二服三五日后痛者痒肌肉生一法以春酒渍小豆多痛倍瞿麦痛未开倍白芷多脓倍黄芪薏苡仁芍药甚妙
　　又黄芪散主痈疽撮脓方
　　黄芪【五分多脓倍】赤小豆【一分热口干倍】芎防【二分肉不生倍】芍药【三分痛不止倍】白敛【三分】栝楼【三分小便多倍之】
　　右六味散酒服方寸匕日三服之【一方有甘草三分】
　　又疗发背及痈肿热焮已熟者即脓出未熟者自然消除神騐方
　　牛蒡根【嫩者洗去土勿令见风细切一大升】
　　右一味以水三大升煮令烂绞去滓更盛于甆器中重汤煎之使如稀糊以涂烂帛贴肿上热则易之验















　　外台秘要方卷三十七
<子部,医家类,外台秘要方>
　　钦定四库全书
　　外台秘要方卷三十八
　　唐　王焘　撰
　　乳石发动热气上冲诸形候解压方五十二首
　　论曰夫乳石之性缓而且速能悍风寒逐暑湿导经脉行饮食之气在隂即补其不足在阳即能发其炎隂盛阳虚则二仪亢位所以炎上府之受邪则表热气隔至隂之伏也脉形阳浮而数隂伏而沈理之于经自然通泰若灸之于孙络即血脉遄流或全抑之则乖于石性理而兼助则表里周荣若遇小发可自劳力按摩不可即治热不已者别法随事择用解散方
　　疗寒热胷中塞面肿手足烦疼是钟乳发宜服生麦门冬汤方
　　生麦门冬【四两去心】豉【三升绵褁】葱白【切半斤】
　　右三味以水八升煮取三升分服体气热是客热当自渐加衣物虽似恶加之后必佳忌如常法此方甚良【千金翼同】
　　又压丹石发方【天台山国清师所用】
　　杏仁【一百枚去皮尖】
　　右一味以水二升于盘中研之绞取汁令尽以白面二升用杏仁汁溲作馎饦还以杏仁汁煮务令极熟其病者量性多少噉之令尽讫又取美酒数升煮十余沸候热讫病者量性多少饮之徐令尽盖覆安卧初觉心闷顷间四体轻虚一服三年不发大効
</div>
    <div class="pagination">
<a href="外台秘要方_page201.html">上一页</a><span>...</span><a href="外台秘要方_page197.html">197</a><a href="外台秘要方_page198.html">198</a><a href="外台秘要方_page199.html">199</a><a href="外台秘要方_page200.html">200</a><a href="外台秘要方_page201.html">201</a><span class="current-page">202</span><a href="外台秘要方_page203.html">203</a><a href="外台秘要方_page204.html">204</a><a href="外台秘要方_page205.html">205</a><a href="外台秘要方_page206.html">206</a><a href="外台秘要方_page207.html">207</a><span>...</span><a href="外台秘要方_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
