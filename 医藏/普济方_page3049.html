<!DOCTYPE html>
<html>
<head>
    <meta charset="UTF-8">
    <title>普济方 - 第 3049 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3049 页/共 3614 页</h1>
    <div class="content">　　治金疮伤损血出。

　　（出百一选方）用生牛胆入锻石末。候干掺疮即止。以腊月牛胆。入风化锻石。悬当风处佳。候干用。

　　百草散

　　治金疮止血。

　　桑皮方

　　治金疮止血。

　　灰矿散

　　（出圣济总录）

　　治金疮止血。

　　用古窑锻石、紫矿各半两。同为散敷之。

　　灰弹散

　　治金疮止血速瘥。

　　治金疮血不止。兼痛方。

　　（出圣惠方）用麒麟竭末。敷之止。

　　治金中经脉伤皮。及诸大脉血出多。心血冷则杀人。

　　（出本草）用炒盐三撮。酒调服之。

　　治金疮止血生肌。及恶疮入水。并无妨。绝妙。人号为上血竭也。

　　（出圣惠方）急刮真紫檀末敷之。凡裹缚疮。用故布帛。不宽不急。如系衣带。即好。一方用降真香为末

　　治金疮止血止痛。出刃方。

　　（出肘后方）用甑带烧灰封其患处。江南以蒲为甑带。取久者烧灰。入药。味辛温无毒。甑带久被蒸气。

　　故能散气通气。

　　治金疮血涌出。

　　取月水衣炙热熨之。又烧末敷之。

　　治金疮血出不止。

　　以筛过锻石。用旋杀猪血。就盆内搅匀。捻作饼。篾穿熬干为末。贴之。

　　治刀箭疮。止血并痛方。

　　（出本草）用茅香花之良。一方以白茅针生。敷疮上。

　　治金疮。生肤止血。

　　（出本草）以研合子捣碎。敷疮上。或云昔汉高祖。战时用此敷军士金疮。故名研合子。

　　旋复散

　　治金疮止血。

　　葛根饮

　　治金疮筋脉伤。及诸大脉皆血出多不可止。血冷则杀人

　　（方见箭镞金刃入肉类）

　　治金疮血不止。痛。

　　（出圣惠方）用白芍药一两。熬令黄。杵令细。为散。酒或米饮下二钱并得。初三服。渐加。一方为末敷

　　治金疮血流破血。

　　（出本草）用苋煮汁。饮之良。

　　治刀箭疮。有血不止方。

　　以小儿屎涂封之。三日即瘥。并不伤人。

　　五倍散

　　（出圣济总录）

　　治金疮血不止。亦治疳疮。

　　以五倍子生用为散。干贴。血立定。

　　治金疮血不止。疼痛。

　　（出圣惠方）以龙骨捣末细研。敷疮上。

　　又方

　　（出千金方）

　　治金疮血出不止。

　　以人精涂之。

</div>
    <div class="pagination">
<a href="普济方_page3048.html">上一页</a><span>...</span><a href="普济方_page3044.html">3044</a><a href="普济方_page3045.html">3045</a><a href="普济方_page3046.html">3046</a><a href="普济方_page3047.html">3047</a><a href="普济方_page3048.html">3048</a><span class="current-page">3049</span><a href="普济方_page3050.html">3050</a><a href="普济方_page3051.html">3051</a><a href="普济方_page3052.html">3052</a><a href="普济方_page3053.html">3053</a><a href="普济方_page3054.html">3054</a><span>...</span><a href="普济方_page3050.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
