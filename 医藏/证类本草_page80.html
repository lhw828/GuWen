<!DOCTYPE html>
<html>
<head>
    <meta charset="UTF-8">
    <title>证类本草 - 第 80 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 80 页/共 244 页</h1>
    <div class="content">　　卷第六

　　錾菜

　　味辛，平，无毒。主破血，产后腹痛。煮汁服之，亦捣碎敷疔疮。生江南国荫地。似益母，方茎，对节，白花，花中甜汁，饮之如蜜。

　　卷第六

　　益奶草

　　味苦，平，无毒。主五野鸡病，脱肛，止血。炙令香浸酒服之。生永嘉山谷。叶如泽兰，茎赤，高二、三尺也。

　　卷第六

　　蜀胡烂

　　味辛，平，无毒。主冷气，心腹胀满，补肾除妇人血气，下痢，杀牙齿虫。生安南，似 香子。

　　卷第六

　　鸡脚草

　　味苦，平，无毒。主赤白久痢成疳。生泽畔。赤茎对叶，如百合苗。

　　卷第六

　　难火兰

　　味酸，温，无毒。主冷气风痹，开胃下食，去腹胀，久服明目。生巴西胡国。似菟丝子，长少许。

　　卷第六

　　蓼荞

　　味辛，温，无毒。主霍乱，腹冷胀满，冷气攻击，腹内不调，产后血攻，胸胁刺痛。

　　煮服之，亦食其苗如葱韭。亦捣敷蛇咬疮。生高原，如小蒜而长。产后作羹，食之良。

　　卷第六

　　石荠宁

　　味辛，温，无毒。主风冷气，并疮疥瘙，野鸡漏下血。煮汁服。生山石上。紫花细叶，高一、二尺，山人并用之。

　　卷第六

　　蓝藤根

　　味辛，温，无毒。上气冷嗽，煮服之。生新罗国，根如细辛。

　　卷第六

　　七仙草

　　主杖疮，捣枝叶敷之。生山足，叶尖细长。

　　卷第六

　　甘家白药

　　味苦，大寒，小有毒。主解诸药毒，与陈家白药功用相似。人吐毒物，疑不稳。

　　水研服之。即当吐之，未尽又服。此二物性冷，与霍乱下痢相反。出龚州以南。甘家亦因人为号。叶似车前，生阴处，根形如半夏。岭南多毒物，亦多解物，岂天资乎？

　　卷第六

　　天竺干姜

　　味辛，温，无毒。主冷气寒中，宿食不消，腹胀下痢，腰背疼， 癖气块，恶血积聚。生婆罗门国，似姜小黄。一名胡干姜。

　　卷第六

　　池德勒

　　味辛，温，无毒。主破冷气，消食。生西国。草根也，胡国人用之。

　　卷第七

　　己酉添加衍义

　　卷第七

　　蓝实

　　蓝实　味苦，寒，无毒。主解诸毒，杀虫 ，（音其，小儿鬼也。）疰鬼，螫毒。久服头不白，轻身。其叶汁，杀百药毒，解野狼毒、射罔毒。其茎叶，可以染青。生河内平泽。

　　陶隐居云：此即今染 （音禁）碧所用者。至解毒，人卒不能得生蓝汁，乃浣 布汁以解之亦善。以汁涂五心，又止烦闷。尖叶者为胜，甚疗蜂螫毒。唐本注云：蓝实有三种：一种围径二寸许，浓三、四分。出岭南，云疗肿毒，太常名此草为木蓝子，如陶所引，乃是菘蓝，其汁抨（普更切）为淀（音殿）者。按《经》所用，乃是蓼蓝实也，其苗似蓼，而味不辛者。

　　此草汁疗热毒，诸蓝非比，且二种蓝，今并堪染，菘蓝为淀，唯堪染青。其蓼蓝不堪为淀，唯作碧色尔。臣禹锡等谨按蜀本图经云：叶似水蓼，花红白色，子若蓼子而大，黑色。今所在下湿地有，人皆种之。尔雅云： ，马蓝。注：今大叶冬蓝也。疏：今为淀者是也。药性论云：蓝实，君，味甘。能填骨髓，明耳目，利五脏，调六腑，利关节，治经络中结气，使人健，少睡，益心力。蓝汁止心烦躁，解蛊毒。日华子云：吴蓝，味苦、甘，冷，无毒。治天行热狂，疔疮游风，热毒肿毒，风疹，除烦止渴，杀疳，解毒药、毒箭，金疮，血闷，虫蛇伤，毒刺，鼻洪，吐血，排脓，寒热头痛，赤眼，产后血晕，解金石药毒，解野狼毒、射罔毒，小儿壮热，热疳。陈藏器云：苏云菘蓝造淀。按淀多是槐蓝。蓼蓝作者，入药胜槐蓝。淀寒。

　　敷热疮，解诸毒。滓，敷小儿秃疮。热肿初作，上沫堪染如青黛解毒。小儿丹热，和水服之。蓝有数种，蓼蓝最堪入药，甘蓝，北人食之，去热黄也。又云青布，味咸，寒。主解诸物毒，天行烦毒，小儿寒热，丹毒，并水渍取汁饮。烧作黑灰，敷恶疮，经年不瘥者，及灸疮止血，令不中风水。和蜡熏恶疮，入水不烂，熏嗽杀虫，熏虎野狼咬疮，出水毒。又于器中烧令烟出，以器口熏人中风水恶露等疮，行下得恶汁知痛痒，瘥。又入诸膏药，疗疔肿，狐刺等恶疮，又浸汁和生姜煮服，止霍乱。真者入用，假者不中。

　　图经曰：蓝实，生河内平泽，今处处有之。人家蔬圃中作畦种莳，三月、四月生苗，高三、二尺许，叶似水蓼，花红白色，实亦若蓼子而大，黑色，五月、六月采实。按蓝有数种：有木蓝，出岭南，不入药；有菘蓝，可以为淀者，亦名马蓝，《尔雅》所谓 ，马蓝是也；有蓼蓝，但可染碧，而不堪作淀，即医方所用者也。又福州有一种马蓝，四时俱有，叶类苦益菜，土人连根采之，焙，捣下筛，酒服钱匕，治妇人败血甚佳。又江宁有一种吴蓝，二、三月内生，如蒿状，叶青花白，性寒，去热解毒，止吐血。此二种虽不类，而俱有蓝名。又古方多用吴蓝者，或恐是此，故并附之。后汉·赵歧作《蓝赋》，其序云：余就医偃师，道经陈留，此境人皆以种蓝染绀为业。蓝田弥望，黍稷不殖。至今近京种蓝特盛，云蓝汁治虫豸伤咬。刘禹锡《传信方》着其法云：取大蓝汁一碗，入雄黄、麝香二物，随意看多少，细研，投蓝汁中，以点咬处，若是毒者，即并细服其汁，神异之极也。昔张荐员外在剑南为张廷赏判官，忽被斑蜘蛛咬项上，一宿，咬处有二道赤色，细如箸，绕项上，从胸前下至心；经两宿，头面肿疼如数升碗大，肚渐肿，几至不救。张相素重荐，因出家财五百千，并荐家财又数百千，募能疗者。忽一人应召，云可治。张相初甚不信，欲验其方，遂令目前合药。其人云：不惜方，当疗人性命耳。遂取大蓝汁一瓷碗，取蜘蛛投之蓝汁，良久，方出得汁中，甚困不能动。又别捣蓝汁，加麝香末，更取蜘蛛投之，至汁而死。又更取蓝汁、麝香，复加雄黄和之，更取一蜘蛛投汁中，随化为水。张相及诸人甚异之，遂令点于咬处。两日内悉平愈。

　　但咬处作小疮痂落如旧。又中品着青黛条云：从胡国来，及太原、庐陵、南康等染淀，亦堪敷热毒等。染瓮上池沫，紫碧色者，同青黛功。

　　圣惠方：治时气热毒，心神烦躁。用蓝淀半大匙，以新汲水一盏服。又方：治小儿中蛊下血欲死。捣青蓝汁，频频服半合。千金方：治唇上生疮，连年不瘥。以八月蓝叶一斤，捣取汁洗，不过三日瘥。又方：治自缢死，以蓝汁灌之。又极须安定其心，徐缓解，慎勿割断绳，抱取心下犹温者，刺鸡冠血滴着口中，即活也，男雌女雄。又方：熊伤人疮，烧青布熏疮口毒出，仍煮葛根，令浓汁以洗疮，日十度。并捣葛根为散，煮葛根汁服方寸匕，日五服，瘥。又方：治鳖症。蓝叶一斤，捣以水三升，绞取汁，服一升，日二。千金翼：治急疳蚀鼻口，数日欲死。取蓝淀敷之令遍，日十度，夜四度，瘥。肘后方：治人身体重，小腹急热上冲胸，头重不能举，眼中生 ，膝胫拘急欲死。取蓝一把，水五升，鼠屎两头尖者二七枚。煮取二升，尽服之，温覆取汗。葛氏方：新被毒箭。捣蓝青绞汁饮，并敷疮上。如无蓝，可渍青布绞汁饮之，亦以治疮中。又方：中水毒。捣蓝青汁，以少水和，敷头面身上令匝。又方：服药过剂烦闷及中毒烦闷欲死，捣蓝取汁服数升。无蓝，浣清绢取汁饮亦佳。又方：食杏仁中毒，蓝子汁解之。梅师方：治虎伤人疮。取青布紧卷作缠，烧头纳竹筒中，射疮口，令烟熏入疮中，佳。又方：治上气咳嗽，呷呀息气，喉中作声，唾粘。以蓝实叶水浸良久，捣绞取汁一升，空腹频服。须臾以杏仁研取汁，煮粥食之。一、两日将息，根据前法更服，吐痰尽方瘥。子母秘录治小儿赤痢。捣青蓝汁二升，分四服。又方：治小儿丹，蓝淀敷，热即易。广五行记永徽中，绛州僧病噎不下食。告弟子，吾死之后，便可开吾胸喉，视有何物，言终而卒。弟子依言而开视，胸中得一物，形似鱼而有两头，遍体是肉鳞。弟子致器中，跳跃不止。戏以诸味，皆随化尽。时夏中蓝盛作淀，有一僧以淀致器中，此虫遂绕器中走，须臾化为水矣。

　　衍义曰：蓝实，即大蓝实也。谓之蓼蓝非是，《尔雅》所说是。解诸药等毒，不可阙也。

</div>
    <div class="pagination">
<a href="证类本草_page79.html">上一页</a><span>...</span><a href="证类本草_page75.html">75</a><a href="证类本草_page76.html">76</a><a href="证类本草_page77.html">77</a><a href="证类本草_page78.html">78</a><a href="证类本草_page79.html">79</a><span class="current-page">80</span><a href="证类本草_page81.html">81</a><a href="证类本草_page82.html">82</a><a href="证类本草_page83.html">83</a><a href="证类本草_page84.html">84</a><a href="证类本草_page85.html">85</a><span>...</span><a href="证类本草_page81.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
