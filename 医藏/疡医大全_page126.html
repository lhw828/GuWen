<!DOCTYPE html>
<html>
 <head>
  <meta charset="utf-8"/>
  <title>
   疡医大全 - 第 126 页/共 163 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   疡医大全 - 第 126 页/共 163 页
  </h1>
  <div class="content">
   凡小儿发热呵欠，鼻流清涕，咳嗽痰涎，脸红唇赤，睡中惊撮，目涩鼻尖红，手足尖冷，耳后有红筋现者，是真出痘也。凡心脾两脏并出者，主顶带紫黑色，根窠红，半轻半重之证，放心勿虑。凡肺肝肾三脏并出者，主顶带黑，根窠白，乃凶极之兆，不治之证。凡痘半日出，热不退，主紫黑，谵语如见鬼神，此宜下生津，谵语者承气汤治之。如不急治，则三五日子时必死。凡痘二日未退热见标者，略有紫红色，则宜前药宣之；或不紫红，宜十解散去其内毒，后加四物汤为主治之。如不服药，则五七日午时必死。凡痘日半未退热就见标，形如蚕种，隐在肌肤之内，须要托出，如托不出，七日九日辰卯时死。凡痘一日半未退热见标者，如大红色宜宣之，不可乱用下药，如若不治，则九日、十二日午时死。凡痘三日未退热见标者，紫黑焦陷者，须用五味十解散治之，或用芩连、紫草之类，如若不治，十三日切牙寒战而死。凡痘三日以前出者是实热，或承气汤、十解散，或柴葛汤亦可。凡痘三日以后见标者，大抵俱虚，而实者少也，须要看痘下药，或带灰白，或红点稠密者，宜宣可也。凡痘一见，须分表里虚实，不可妄以下药治之，如紫红干枯，饮水如蜜，饮茶不止，浑身热不退者，急以清凉解毒之剂；如治之不退，则成陷伏倒塌不治。如身微热，痘色淡白，小便清利，口气又冷，宜投大补汤一贴，若痘均作二三次出则吉。凡痘一热一齐出，稠密内中无黑陷，或天庭一片如云，两脸略分明，一日灌起，服药见效，不咳嗽，放心治之。若有黑陷焦枯及不退热不滋润者不治。
　　第一看口唇舌尖。第二看痘粒圆活红润，地步分明，虽多有吉。第三看心窝额上稀，乃是吉证。第四看痘无陷，顶白如蜡色，外黄润如油色吉。第五看痘出来，顶不焦不紫者吉。
　　
　　
　　卷三十一　痘疹部（上）碎金赋
　　（田万密斋。此乃痘证之快捷方式，初学宜熟读。）痘本胎毒，俗曰天疮，虽厉气之传染，实杀机之显彰。变迁莫测，酷恶难当。肌肉溃脱兮，若蛇蜕皮龙蜕骨；精神困顿兮，如蚓在灰 在汤。疮有疏密兮，疏者轻而密者重；毒有微甚兮，微则祥而甚则殃。笑彼拘于日数者，未达迟速之变；悲夫惑于鬼神者，不求医药之良。
　　乾坤妙合，震巽分张。受气于父兮，得阳精而凝结；成形于母兮，赖阴血以培养。
　　民多嗜欲，气匪淳庞，淫火炽于衽席，食秽蓄于膏粱。精血禀其毒瓦斯兮甚于射罔，形体负其杀气兮险于锋芒。或谓去其口血兮，不过脱空之语；或谓解其胎毒兮，未见抵圣之方。
　　五运统于南北兮，有大有少；六气分于主客兮，曰阴曰阳。变化各正，胜复靡常。得其序而气治兮，国无 疠；失其序而气乱兮，民有疹疡。应至而不至兮其气徐，贵迎之以夺其势；未应至而至者其气暴，姑持之以避其强。不知此而妄作兮，违时者败；能审此而慎动兮，顺天者昌。
　　春令温和而升生，夏令暑热而浮长，秋令清凉而降收，冬令寒冽而沉藏，是得四时之正，不为万物之伤。冬反燠暖兮勾萌早发，春反栗烈兮蛰虫且藏，夏反清肃兮凉风袭肉，秋反蒸溽兮暑汗沾裳。若此逆气兮，染之者即成疫疠；又有虚风兮，中之者必致夭伤。
　　受父母之秽毒兮，隐于黝僻；触天地之疠气兮，发其伏藏。自内而出兮，布于四体；自外而散兮，根于五脏。肝主泪而为水泡，肺主涕而作脓囊，心则斑而且赤，脾则疹而又黄，肾乃封藏之本，变则黑陷之象。可喜者苗而秀，秀而实，如鸟之脱距；所恶者枯而陷，陷而伏，如虎之负岗。
　　东赤南白，西黄北黑，各分布而有定；春生夏长，秋收冬藏，自流行而无疆。初出血点兮红鲜，得生之气；次化水液兮白莹，渐长之状。脓成而色黄兮，欲收之候；痂结而色黑兮，已藏之象。谓肾无证者，似去冬不能成岁；谓黑为逆者，如废北何以调阳。
　　方其发生兮，春夏为顺而秋冬非吉；及其收敛兮，秋冬为顺而春夏不藏。应发生而反收敛者，谓之陷伏；应收敛而反发生者，谓之澜洋。顺者不必治兮，待其平复；逆者不可治兮，避其怨谤。若逢险证，必在奇方。治不乖兮，险变顺而春回幽谷；药不对病兮，险变逆而火烈昆岗。
　　病似顺而反逆兮，认之要惯；病似逆而反顺兮，察之贵详。似粟堆聚坚硬兮，孰若磊落而稠密；如丹艳赤娇嫩兮，不如淡白而老苍。初出现而函水，乍起发而戴浆。
　　脓主成而干黑，囊未满而萎黄。早发先萎兮，如园林之花蕊；暴长遽消兮，似沟涧之潦潢。是谓夺命之证，休夸折肱之良。
　　轻或变重兮，误服药而或犯禁忌；重或变轻兮，得遇医而且善调养。蚊迹蚤斑兮，不旋踵而告变；蛇皮蚕壳兮，惟束手以待亡。夹 夹疹兮， 疹消而足喜；顶平顶陷兮，平陷起而莫惶。切戒临病挥霍，最宜用药审详。病有标本兮，视急缓以立不法；药有补泻兮，因虚实而立方。
　　噫嘻兮医无定法，迷乱者药无定方。大率贱攻而贵补，故多喜温而恶凉。设若病遇虚寒兮，温补有效；假如证属实热兮，辛香敢尝。辛热下咽，阳之盛者必困；苦寒入胃，阴之盛者乃戕。戒汗下于首尾兮，恶攻之说；补脾土以制肾水兮，喜补之常。不识补者之短，奚论攻者之长。
　　形尖圆而光壮兮，气之充拓；色鲜明而润泽兮，血之涵养。可以勿药，是谓无恙。灰白平陷兮，气血虚而补之以温；红艳 肿兮，气血热而泻之以凉。气至而血不足兮，虽起发而根窠不肥；血至而气不足兮，虽明润而郛郭不长。泥章句以举一隅者，守株安可得兔；驰辨说而执两端者，多岐必然亡羊。脾为水谷之本，固不可以不补；肾为津液之源，尤不可以不将。土虽为水之防，水不能制火之亢。肾主骨髓兮，倒陷入于骨髓者莫救；肾司闭藏兮，变黑至于闭藏者可防。是皆归肾之害，岂可谓肾之强。毒之燔灼兮肾水且涸，营气败坏兮脾土亦伤。故补脾不如救肾，而养阴所以济阳。
　　炅则气血淖泽而不敛，寒则气血凝涩而不彰。气血失养，痘疹受伤。或受于热兮，为烦躁为赤为痛；或受于寒兮，为振 为白为痒。顺时令之寒暄，禁人畜之来往。勿动溷厕之臭，勿烧兰麝之香，恐乘虚而易入，反助毒以为殃。痘虽吉而犯多凶，屡经怪变；证虽恶而调治善，终见安康。
　　若夫疮疹之热，相似内外之伤。邪火 赫兮，玉石俱焚；真水静顺兮，波浪不扬。喷嚏咳嗽兮，肺金流烁；项急顿闷兮，肝木被创。呵欠惊悸兮，心虽君主而不宁；吐泻昏睡兮，脾则仓廪而不藏。各脏各证，惟肾无象，不受秽毒之火，独见耳 之凉。
　　热微兮毒少，热甚兮火旺。大热安静兮，毒随热出而无虑；小热烦躁兮，毒与热伏而可防。凶灾莫测兮，又热又渴；轻疏可许兮，乍热乍凉。吐泻勿止兮，使毒得越而无遏；惊悸不定兮，恐毒深入而反藏。血妄泄于空窍兮，死期速于弹指；语妄涉于鬼神兮，变候易于反掌。
　　形证定其疏密，部位决其存亡。如痘纷布兮，且颗粒而其疏已定；如麻堆聚兮，更模糊而其密堪伤。挨颊绕口兮，庚戊阳明之位；颧间额上兮，王丙太阳之乡。头为元首之尊，最怕蒙头；项乃关津之要，偏嫌项锁。鼻准初出兮，淫毒犯于天根；耳叶先现兮，邪火侵乎玉堂。
　　渐次出兮吉兆，齐涌出兮凶状。痘将出而热减兮，药勿妄服；痘正出而热剧兮，医宜早防。解其火毒兮，恐郁遏而干枯；养其气血兮，欲流行而舒畅。远寒热之犯兮，损之益之而必欲和平；助春夏之令兮，达之发之而必使长旺。治其未乱兮，彻桑土于迨雨；知其必渐兮，戒坚冰于履霜。
　　出欲尽而不留，发欲透而齐长。苗渐成窠兮，气之所煦；血渐化水兮，血之所养。疏而毒少兮，头面不肿而休怕；密而毒多兮，气血不充而莫慌。时日既足兮，自翘翘而杂起；表里无邪兮，勿汲汲以作汤。此谓良将用兵，善攻不如善守，又曰上农治田，勿助生于勿忘。
　　咽喉忽痛兮，勿违时而早治；头面预肿兮，但引日以必亡。小便欲清兮，大便却欲其坚实；淡味可食兮，浓味不可以啖尝。茹淡者胃气不损，养浓者火邪益亢。或见黑黯兮，点之速以胭脂；或遇干枯兮，浴之贵以水杨。瘙痒忽生兮，取茵陈以熏燎；爬搔不宁兮，虽卢扁而彷徨。
　　痘长满水，毒化成浆。爱其稠脓兮，恶其清淡；取其满足兮，舍其虚洋。欲知透与不透兮，于手足而细察；欲知足与不足兮，于辅颊以端详。设四末之未透，取脾胃而服药；如一方之未足，视经络以求方。譬如为山兮，勿功亏于篑土；又如执热兮，宁濯先于探汤。
　　面颊最嫌破顶，肩背尤怕焦囊。肿忽消兮，气脱；语忽妄兮，神亡。食谷则呕兮，胃烂；饮水则呛兮，咽伤。切牙兮，肝火炽而肾败；寒战兮，阳气弱而阴强。脓反干兮，倒陷；脓不成兮，伏藏。叫哭不止兮，毒攻肠胃；闷乱不宁兮，火烈膏肓。
　　仓廪不藏兮，魂魄归于溟漠；水泉不止兮，姻亲泣于北邙。
　　脓血已化，收靥相当。兆自唇吻兮，浆吐结如珠粒；断自人中兮，部分默以意量。
　　令行秋冬兮，根据先后而不乱；气应阴阳兮，循上下而有常。颧上乎轻兮，虑乎倒靥；颧间先收兮，谓之不祥。痂不着而壅肿兮，由荣血之淖溢；疮尽裂而皱揭兮，此卫气之残伤。
　　当靥不靥，当藏不藏。便秘不通兮，里气热而凉导；便溏不实兮，中气虚而温养。
　　热伤皮毛兮，怪肺金不收余气；湿伤肌肉兮，责脾土不燥残浆。头疮堆脓不平兮，孤阳似鳏而不生；足疮包水不干兮，纯阴如寡而不长。饮食减少兮，迤逦引日而毙；烦躁增剧兮，倏忽绝命而亡。
　　若问痂皮之不脱，其间病气之相妨。痘若败坏兮，补空痘勿疑番次；疮如溃烂兮，成溃脓莫靥脓浆。遍身浸淫兮，粘被席而最苦；正面肿灌兮，息腥臭而再妨。利多水液兮，此畜水之病也，水去尽而自止；便多脓血兮，此倒靥之证也，脓去尽而可祥。
　　瘢痕凹凸兮，陷者虚而突者实；皮痂嫩薄兮，里则困而外则疡。
　　邪气尽而正复，痂皮脱而身康，苟幼躯之多病，即余毒之有藏。出或未尽兮，无空痘须防卒暴；发或未透兮，无溃脓必发疽疡。不及期兮早收，毒火陷而可怕；或过期兮不靥，邪气留而堪怅。身热审其虚羸，咽哑观乎呕呛。勿洒淅而肌热兮，知风寒之外感；暴吐泻而腹痛兮，必饮食之内伤。
　　病有苦而眩运兮，凶多吉少之占；身无邪而昏瞀兮，否去泰来之象。声音不出兮，求诸肺肾之经；斑疹复现兮，责其心脾之藏。疳蚀出血者难治，洞泄完谷者莫医。勿谓痘收而纵弛，勿谓毒去而迨遑。正气浸长而未复，邪气方消而未央。特犯禁忌兮今即生变，恣食肥甘兮后必有殃。
　　疥癞腐溃兮，一面 瘢而似鬼。痈疽流注兮，四肢残废而如 。目肿亦痛兮，冷痘入而成翳；齿黑烂兮，热毒浸而溃床。虽曰余毒之为害，抑皆定数之莫防。形容顿改兮令人骇愕，调治悔迟兮空自惆怅。谓人不能胜天兮，何以立乎医药；谓医不如用巫兮，安能格乎穷苍。
　　但逢出痘之岁，多求解毒之方。重者必轻兮，轻者不出；凶者变吉兮，吉者何妨。其方则有，其效未常，与其先事而轻妄，孰若卧时以精详。审岁气之灾祥兮，必解其郁；视形气之勇怯兮，各平其脏。欲避疠气传染兮，必先择地之善；欲仗药力调护兮，尤要识医之良。
　　惺惺参苏乃发散之妙剂，（惺惺散、参苏散。）人参通圣诚疫疠之奇方。（人参败毒散、防风通圣散。）热而惊悸兮，导赤泻青兮用；（导赤散、泻青丸。）热而焦渴兮，柴胡葛根作汤。（小柴胡汤，升麻葛根汤。）自利兮黄芩，（黄芩芍药汤）不便兮清凉。（四顺清凉饮。）腹痛毒攻兮，匀气散再加枳实；腰痛病剧兮，败毒散更入木香。调元可补兮，表里实者勿饮；（调元饮。）承气可攻兮，脾胃弱者莫尝。（小承气汤。）养正兮黄 、人参、甘草，解毒兮连翘、山豆、牛蒡。咽喉苦痛兮，甘橘汤中加大力；斑疹夹出兮，防风散内去硝黄。（防风通圣散。）小便赤涩兮，连翘、导赤；（连翘饮，导赤汤。）大便滑泄兮，豆蔻、木香。（豆蔻丸，木香散。）疮若干枯兮，四物合乎凉膈，（四物汤，东垣凉膈散。）痘如黑陷兮，夺命助以水杨。（夺命丹，水杨浴法。）赤艳 肿兮，解毒入生黄归芍；（黄连解毒汤。）灰白平塌兮，异功用桂枝、 防。
　　（异功散。）气虚而毒盛者，无价、四君、枳实；（无价散，四君子汤。）血虚而毒盛者，无价、四物、牛蒡。（四物汤。）气血两虚兮，十全无价；（十全大补汤。）便溺俱阻兮，八正、三黄。（八正散，三黄丸。）再用胆泻之法，以泻毒瓦斯之藏。黑陷审其虚实，虚者大补而实者凉膈；（十全大补汤，河间凉膈散。）痒塌分其急缓，急者异功而缓者调阳。（陈氏异功散，调阳即谓元汤。）昏闷谵妄兮，龙脑膏孰知其妙；虚烦迷乱兮，抱龙丸莫及其良。
　　满面燥痛兮，百花调水；（百花膏。）遍身溃烂兮，败草铺床。（败草散。）蝉蜕去目中之肤翳，（蝉蜕散。）苦参治身上之淫疮。（苦参丸。）虚热多汗兮，调元汤引用浮麦；食积常痛兮，脾积丸饮以原汤。饥不喜飧兮，异功宜久；（钱氏异功散。）渴欲饮水兮，白术可常。（白术散。）败毒、通圣，允矣冲阵之先锋；（人参败毒散、防风通圣散。）调元、异功，信乎殿后之大员。（调元汤，钱氏异功散。）大抵医要识证，药不执方。专行温补者，则宗乎文宗；喜用凉泻者，则师乎仲阳。不解其书兮，似瞽冥行于溪径；不察其神兮，如矮仰望于宫墙。叹吾年之耋兮，欲深造而力不足；惧斯道之晦兮，特发明而言不章。呕尽心肺兮，非欲立异；劳费颊舌兮，岂敢恃长。幸取正于具眼，徒见笑于大方。
　　
　　
　　卷三十二痘疹部（中）
　　自痘疹发热报痘，起胀灌浆，结靥诸证秘法，皆汇于此部中，以便检阅参治。
　　
　　
　　卷三十二　痘疹部（中）论发热三朝生死诀
　　聂九吾曰：发热之初，若身热和缓，或热或退，神清气爽，饮食如常，则不必用药发汗，但或戒晕禁风调护而已。盖痘有顺而不必治者，不轻治，即所以调治之也。
　　其或憎寒壮热，头痛发热，头痛咳嗽，鼻流清涕者，多因于外感，不可不发散也，当视儿强弱而用药发汗。儿体气素壮实者，加味升麻葛根汤汗之；（白葛根、升麻、赤芍、甘草、桔梗、防风、苏叶、小川芎、山楂净肉、牛蒡子煎服，此方即是伤感而非痘疹服之发汗，亦无妨。）体气素怯弱者，用加味参苏饮汗之。（人参、苏叶、桔梗、前胡、小川芎、山楂肉、粉葛、陈皮、制半夏、牛蒡子，甘草煎服。）然皆不可出汗太多，恐发虚其表后，难起胀灌浆也。既经发汗而身热渐缓，儿颇安静者，其痘出必稀少，此为顺候，且勿服药以待之。亦有发热和缓后痘多者，血气虚也。
　　发汗之后，或身热不退而烦躁者，且勿峻攻。故少待之，其或烦闷躁渴而妄语者，用败毒和中散清之。（连翘、陈枳壳、防风、升麻、前胡、小川芎、麦门冬、桔梗、蝉蜕、牛蒡子、荆芥、木通、甘草、紫草茸、酒炒黄连。大便秘涩者加酒炒大黄一钱二分微利之，不秘者勿加入，服此觉烦闷少解，即止勿服，听其痘出外则中自安也。）或有腹痛、腰痛而烦闷者，此其毒瓦斯诚重，然只当用败毒和中散主之。大便秘则加酒炒大黄微利之，听其痘毒出外，则内痛自止。
　　然后看其痘，或稠密，或红紫带黑，又议解毒可也。切不可纯用寒凉，以阻遏其毒出之势，立致内攻告变。（凉药要制过，则性纯而有效。）世人不知此理，多纯用寒凉解毒，或用硝黄峻下，因而速毙而卒不悟者多矣。
　　当时令众姓出痘时，小儿或有发热稍缓，其热或作或止，其红点或未见，或微见而未明，或者出痘，或非出痘，正在疑似之间，当此之时，不如且勿服药，以待其自定，但禁风、寒、荤，调护之而已。所谓不轻治之，所以深治之者此也。有等富贵之家，珍爱太过，见其如此，屡投以清凉解毒之剂。不知若是痘证，则其毒瓦斯发动于五脏，勃勃欲出外，其势决不可阻遏，屡用清凉阻遏其势，即所以迫之内攻而祸速矣。故犯此者多有报痘，数日即烦闷惊搐而死，此解毒之剂杀之也。正如寇在宫墙之内，不逐之外出，反遏其出路，围而攻之，宫中之人有不遭残害者乎！然医曰：吾用解毒药何至于杀人，既不自任其咎，病家亦曰彼用解毒药何至于杀吾人，亦不归咎于医，杀人于冥冥之中，而已不悟也，人不知也。噫！亦可悲也已。予故表而出之，以戒世之爱而反害者。语曰：久腊者毒必浓，痘毒禀于胎元，伏于五脏，其轻者无论已，其重者深藏久蓄，不为不浓矣。一旦触发于倏然忽然之顷，其势猛锐欲出，断不可御，是以必藉气血载毒出外，成浆结痂，然后毒散而功成，此病机亦化机也。岂其若诸疮之毒，可以骤然而解散者，故解之于既出之后，是顺其欲散之势，犹为近理；解之于未出之先，是遏其猛锐欲出之势，其祸甚速。如初决之堤，水势排山而欲捧土塞之，有是理乎？奈何自古治痘之家，其卑者固不足道，其高者亦未深悟其理，每每于痘疮发热之初，欲出未出之际，辄以解毒为主，且日服某药则毒可解而痘必出稀，不知痘之稀，由其初受毒之轻耳，岂将出之时所能骤解乎！致启后之庸医，讹以承讹，见痘疮欲出未出之间，毒瓦斯炽盛则多用寒凉以解之，或妄下以解之，彼自以为对证之妙剂，而不知反致内攻之奇祸，至于杀人而终不悟，前覆而后不鉴，其祸又无穷也。予睹近时庸医，治痘多犯此失，以致童幼数日而死者甚多，则皆茫然委于证恶难救，而举世莫觉其致死之由，殊可矜恻也。故不得不再三发明其理，以救将来。
　　发热之际，有偶感风寒，饮食停滞而腹痛者，用升消平胃散，（小川芎、香附、苍术、紫苏、陈皮、麦芽、砂仁、炒浓朴、楂肉、白芷、炙草、藿香、姜引煎服。）一剂其痛立止。（然饮食作腹痛与毒瓦斯作腹痛，其证不同。停食痛者，其痛多急疾而啼叫必甚，多在脐以上痛，面必青白，唇淡手足冷。毒瓦斯痛者，痛稍延缓而有作有止，多在脐以下，或连腰而痛，面或红色而唇紫手足不冷，此两者必然分辨明白，方可用药也。）发热之际，有呕吐者，有泄泻者，有吐泻交作者，全要辨虚实寒热而用药。
　　如吐泻交作而胸腹痛甚者，此感寒而停食也。（仍用升消平胃散主之，一服立效。）如胃气弱而有寒，呕吐不思饮食，或食下即吐，其吐多顺快而无声，面青白唇淡，精神倦怠，宜用参砂和胃散主之。（人参、砂仁、半夏、白术、茯苓、藿香、陈皮、炙草去皮、煨姜三片，煎服。）如脾气虚弱，饮食不化而泄泻者，其泄滑利而色带白，宜用术苓调脾散主之。（白术、白茯苓、白芍、神曲、炙草、扁豆、砂仁、香附、浓朴。或加人参、煨姜、大枣同煎服。）如有毒瓦斯作吐泻者，其吐必酸，刺而有声，神气不甚困倦，其泄必黄色臭秽，虽或吐泄交作，胸腹多不痛，此则毒瓦斯由吐泄而发泄，所谓吐泄为顺候而不必止者，惟此一证耳。若虚寒吐泄与此迥异者亦多矣。（张洁古等乃一概谓痘前吐泻，慎勿乱治而多吉，并不分虚实寒热，何其孟浪之甚耶。）身热至二三日后，痘欲出不出，或烦闷惊搐，或狂言谵语，切不可惊惶失措，惟详审虚实寒热而治之。要知此等证皆由毒瓦斯在内，不得宣发于外而作，然毒瓦斯不得宣发，证有不同，不可不辨。
　　如毒瓦斯壅盛于内，不能骤发于外，而惊搐狂躁者，宜用清解散以宣之。（防风、荆芥、蝉蜕、桔梗、前胡、葛根、升麻、黄芩、黄连、紫草、木通、牛蒡、连翘、甘草、楂肉、川芎煎服。）如内毒本盛，外为风邪所束，郁滞不得出而惊搐狂躁，宜苏解散发之。（清解散内去芩连，加紫苏、白芷、羌活乘热服。）又有血气虚弱，送毒瓦斯不出而惊搐狂躁者，宜用温中益气汤托之。（人参、白术、生 、归身、白茯苓、炙草、川芎、白芷、防风、南木香、官桂、楂肉、姜、枣引服，中病即止。）凡辨惊狂诸证，最宜精详，观形察色，审声闻证，又参之以脉，然后可以分别。
　　察痘影红紫，面赤唇紫，声音亮，口气粗，手足热，脉洪数，此毒瓦斯壅盛者也。
　　（或形色多同，但声重鼻塞或鼻涕，脉浮数者，此毒盛而为风寒所束者也。然此证多在寒凉之月，或不谨避风寒者，然后有之。）察其痘影淡淡在皮下，不见红活，唇淡面白或带青，脉又迟缓，虽烦躁惊狂谵语，亦是血气虚而送毒瓦斯不出者也。（三者分别用药，当一剂之后，痘出而惊狂定矣。昔人谓痘未出之前惊搐为顺，岂其然乎。）幼儿初出痘，有发热二三日，全无痘点形影，而忽然惊搐，状与急惊风一样者，此亦痘气壅盛不能宣发所致，宜用清解散以宣之，痘出即惊定矣。若医者不知是痘，而误作急惊施治，或单以寒凉投之，或以驱痰药峻下之，其儿必死。何者？阻遏其毒使不得出而内攻也。故未痘之儿，若遇此等证，即当经疑，恐是出痘，不可作急惊治。又有发热稍轻，至三四日而痘仍隐隐不出者，最要详察，不可一概认为毒轻痘少而漫不加意。若发热和缓，精神清爽，饮食如常，出痘少而点数明，头粒尖，渐渐长大红活，此为毒轻痘少无疑矣。若身热虽轻，至三四日而倦怠嗜卧，不思饮食，所出之痘，影影淡白，点粒不明，此非痘毒轻少，亦是血气虚弱，送毒瓦斯不出也，急宜用温中益气汤以托之。甚者即连服二三剂痘始出齐，其痘必多，若因其安静，袖手玩视而不急托痘出外，延至五六日后，毒瓦斯内攻，须臾告变，不可救疗，甚是畏也。昔人热轻则痘轻之说，可尽信乎！而六日之前痘未出齐，勿用温补之说，可尽拘乎！自有方书治病以来，其时不啻二千年，其人不啻数百家，然皆详于已出之后，略于未出之前。深言出速而稠密之害，不言留中而不出之祸。不知已出之毒外寇也，未出之毒内寇也，出速而稠密者外攻也，留中而不出者内攻也，内寇与外寇孰急，内攻与外攻祸孰烈。故痘已出而死者，多在旬日之外；痘不出而死者，多在六日之内。徒知御外寇而不知逐内寇，自古以来，诸贤之为计疏也。然其失计安在，惟在痘未出而急于解毒，缓于逐毒也，不知未出之毒不可解，但当汲汲逐之出外也。予深悟其理而明鉴其失，故长顾却虑，为未出以前诸证设法，惟明辨其虚实寒热以施治。实热者，宜发其壅滞，以逐毒出外；虚寒者，补助其气血，以逐毒出外。至于急用寒凉遏毒内攻等弊，则谆谆致戒，不厌再三。一以救前哲之失，一以开后人之迷，虽岐黄复起，不易吾言矣。
　　喜泰顺曰：初发悠悠身热，气息和平，二便如常，面容不改，睡卧安宁，便见痘来顺候。肌色青而 白，精神少而倦怠，此证断作虚看。痘出决然不振，再见便溏呕乳，只须补益为先。若还热甚而气粗，烦躁而不宁，谵语妄言，均为内热。如加喘满膨胀便秘，须知热壅。肌肤燥而毛色焦，口气热而身燔灼，此则蓄热郁遏，内证固重而外邪尤烈。腹胀口张而喘息，啼声不倦而哑嗄，五窍不通，须防出血；点来隐隐，只恐复留。吐乳更兼眼倦而青，又见摇跳狂乱不宁，发惊先兆。是故热盛者先宜清凉发散，不宜骤用苦寒发散，则毒得外出而热自解；苦寒则毒反冰伏而出愈难。
　　故发散之剂，轻则如升麻葛根以疏其热；而烦躁壮盛者，非此何以定其标。重则用麻黄以开其壅，而喘急腹胀者，非此何以救其危。未萌先泻，有热证莫作虚看，无热证便为虚论，止热泻，次清凉，重加发散。
　　治虚溏以温补，仍用开提。是以内虚误用寒凉，不特助伊芳作泻，实热如投温补，只恐转增剧烦。安静而能食，勿谓便实而可下，泄泻而烦热，莫言热证以投凉。
　　又曰：初发壮热，毛直皮焦，睡卧不宁，腮红睛赤，躁烦热渴，腹胀啼喘，大小便秘，兼之腰疼膝痛，口中臭气冲人，此毒火郁遏，大为险逆之途。医者当表下之，俟见之后，再看点粒色泽如何。
　　邵氏曰：发热一日，遍身只出红点，犹如蚕种，摸之并不扛手者死。发热时肠肚大痛，腰如被杖，临起痘时，痘又干燥，肠肚痛又不能止，更兼红点并不坚硬者，三日者后死。（先肠肚痛后止者，宜用助血药救之。）发热时身无大热，腹无疼痛，三日后缓缓现出红点，坚硬扛手者吉。发热时头面通红，俨如涂胭脂于满面者，五日后死。发热时声音忽变喉肿者，（清凉饮消之可生。）发热时用红纸捻蘸麻油点着，照顶心皮肉里如一块红，身上成红块者，八九日后死。发热时饮食不吃，并大小便不通者，二日后死。发热时口出乱语，身现红紫者，四日后死。发热时或从风寒停食起，风寒不散，惊悸不散，食滞不消，结成一块者，一昼夜必死。发热遍身缓缓外现，不时惊搐者，必是心经痘出也，用药治之可愈。发热时父母不可乱求医生看，听彼胡言，有损性命。发热时举家男妇不祥言语，均宜禁忌。发热时与家上下人等，淫欲之事须戒半月，以及孝服尼僧，行经妇女，不可触恶，好痘变成坏痘，烂浆枯陷。发热时或吐泻而神气不减者，无妨。（虽有大热内解，但不宜久，久则恐神气耗散耳。）发热之始，声音遂变者重。（可用清肺饮、甘桔汤加元参治之。）出痘之初，凡里有热，当利小便，虽不用凉药，然里热必令从小便泄去，小便乃导引热邪之道，可用导赤散治之。若里有小热，则不可渗利小便，只宜内解其毒。若渗利小便，恐损其真气，宜用犀角地黄汤、解毒散。凡发热或头温足冷，昏闷如痴，渴饮者凶。
　　
　　
　　卷三十二　痘疹部（中）论报痘三朝生死诀
　　聂九吾曰：发热至三四日报痘，形如粟米，口鼻腮耳年寿之间，先发数点淡红润泽者最吉，不必服药。若身热一二日即出痘，先发与天庭、司空、印堂等处者，或一齐出而稠密者，或干枯而紫黑者，或成片不分颗粒者，皆血气凝滞而毒瓦斯肆行，最为可忧，急宜活血养气而送毒，用调元化毒汤。（生绵黄 、人参、白芍、当归、牛蒡子、连翘、黄芩、黄连、防风、荆芥、桔梗、前胡、木通、紫草茸、红花、生地、甘草、蝉衣、楂肉煎服。腹痛者去参 加炒枳壳；大便久秘者去参 加酒炒大黄微利之，大便通仍除之；若气血与毒瓦斯俱旺，而脉洪数者，归芍减三分之一去参 。此方以参 养气，归、芍、红花、生地活血，翘、蒡、芩、连、荆、防、前、桔、紫、蝉、通草解毒，加枳、楂疏气。）若痘出不快者，其证不同，最宜分别。痘色红紫干枯，或密如蚕种，或一片不分颗粒，身热大便秘而出不快者，此毒瓦斯郁滞，血气不流行也。用调元化毒汤去参，加小川芎清之。痘色淡白，饮食减少，身凉手足冷，小便清，大便滑而出不快者，此气血怯弱，不能载毒出外也。用温中益气汤以托之。有鼻塞声重，咳嗽恶寒而出不快者，风寒蔽之也。宜加减参苏饮发散之。（苏叶、人参、陈皮、小川芎、羌活、防风、荆芥、桔梗、白芷、甘草，冬加麻黄五分煎，带热服，但不可出汗。）或因邪秽所触，伏陷而出不快者，其痘必痒，宜用平和汤解之。（人参、当归、桔梗、白芍、紫苏、黄 、防风、白芷、甘草、官桂、沉香、檀香、乳香、藿香温服。）痘正出时，有忽然传风，眼直视，牙关紧者，此调护不谨而为风邪所袭也。且勿轻用驱风峻药，宜姜附汤。（白附子、老生姜各二钱，煎浓汤灌下一二酒杯，出微汗即愈。）痘正出时，身微温而不热不寒者为佳；或热轻和缓亦无妨。惟大热者可忧。若出齐发热尤可忧。其痘必稠密，必红紫，必干枯，仍用调元化毒汤去参 。看痘出齐与否，以脚心为验，脚心有痘则出齐矣。若痘稀少者不必拘此，以身不热为出齐。肉食不可太早，必待痘出齐而身不热，方可食猪肉；若热未退而食肉以助火邪，必成大患。鸡肉首尾俱不可食，惟起胀时怯弱者可食以助行浆，壮盛者亦忌之。诸鱼皆腥，牛羊皆膻，痘家最忌，并宜禁绝。报痘时头面稀少，顶尖碍手，根窠红润，前心后心，皆无其色，如水珠光泽者上吉。报痘先花后果，花如朱砂梅之色，是其花也。痘如嫩黄色，后成老黄色，顶尖小小红点者，是顺证也。（不可一概而论，此正是知花大法也。）先花后痘，六日红是其花也。（九日成功，亦是此种顺痘也。）报痘烦躁不宁，腰腹痛不止，口气大臭，出紫点者死。报痘色白皮薄而光，根窠全无红色，或带一线红，三五日即长如绿豆大，此痘不能贯浆，久后即是一包清水，擦破即死。（不可因好看，妄与药治，切记。）报痘全然不起，顶如汤包，抑或如灯草烧者，十日后痒塌而死。报痘起红斑如锦纹者，六日死。报痘遍身如蛇皮者死。报痘遍身起黑斑如痣状，肌肉成黑颜料者，指日而死。报痘过暖，毒瓦斯收入心经者，半日死。报痘形不现，过凉，凉极则里不能外发，必闭，五日死。（天时严寒，或验发痘证，将薄被单同宜保护，以免外寒袭侵，而报痘时切不可轻投苦寒，冰凝气血，不能外发，其害非浅。）报痘不分根窠，其色如灰，其痘又如鱼子之小者，又痒又痛，八日死。报痘有父母平日不谨慎，遗火毒于婴儿，临时先一发，其色黄，头如疮，后焦枯，头面身忽然全无如平日好时者，内归五经，串到即死也。报痘婴儿先天本不足，后天又不足，先后二天大亏，父母又不滋补婴儿，任其 羸，出痘临时无药治矣。（不在痘之多少，俱因气血亏损，不能载毒外出耳。）报痘夹麻痧者，万难收功也。报痘喉痘阻闭者，气不流行，饮食不下者，三日死。报痘证出五脏之上，外而皮肉并无者，一刻死。（此痘孰能知是肚内五脏上而出痘，师曰：有此证得，小儿无病，忽然肢体发寒又有汗，头项发上有水珠，其色紫胀欲破者是。破则无救，以此辨之，则知五内发痘矣。）报痘，凡小婴儿，平日不可过与酒糖煎炒等味。若平时过与，到报痘时，邪入合邪，正气微弱，就难以胜肝脾二火，肾水纵有些，又何能制二经之火，此时相克昼夜必死。（为父母者须防之于未萌，不可不知。）报痘之时，如四围淡白，色如枯涩，属血虚；如痘顶白色，俱收晕而顶陷者属气虚。急宜芎、归、肉桂、木香之类，加人乳和好酒服之。诸痘未出之先，有大痘一粒，如金黄色，又一黑痘如黄痘大者；黄者名曰贼痘，黑者名曰痘疔。一起之时，急用银针刺破，以口含清滚汤吸出秽血，用紫草膏或油胭脂，加血余灰、珍珠末调敷疮口，诸痘自然起发也。报痘初出之时，多有咽喉肿痛声哑之证，乃内毒壅塞气道而起，可用甘桔汤加元参、牛蒡子治之也。
　　喜泰顺曰：夫痘疮之发也，身热和缓，达于外者必轻，闷乱烦躁，彰于外者必重，势之所必然也。故颜色贵润泽而嫌昏暗，颗粒贵圆净而嫌破碎；痘贵高耸而嫌平塌，皮贵结实而嫌虚薄，粒贵稀疏而嫌稠密。根窠收紧，痘分阴阳。见点活动，更忌浮肿，出要参差，血宜归附。耳后头项心胸少于他处为佳，眉棱两太阳额前光泽不滞为妙。
　　若一发便出尽者，重也；痘夹疹者，半轻半重也；里外微红者，轻也；外红里黑者，重也；疮上黑点如针孔者，热极也；青干紫陷、烦红焦黑，昏睡汗出，腹胀喘啼，大小便秘者， 也。善治者于其形色而辨之，于其轻重而分之，则轻者可以高枕获安，而重者亦可以扶危而奏绩矣。
　　又曰：热缓神清痘大兮，根窠红活出参差，四肢温暖无寒热，乳食如常渴泻除，更兼腰项当心少，但宜调治不须医。
　　又曰：初热一日即便出，稠密 红减饮食，泄泻烦渴头面多，红斑夹疹二便塞，平塌灰白欠光明，疔毒脓疮水流湿，若此重证须预防，莫待临期叹疏失。
　　又曰：先看面上诸经络，生死吉凶自灵通。左脸肝兮右脸肺，脾为年寿及人中；心属印堂方广额，肾为颧骨耳尻风。此是阴阳部位属，痘嫌枯滞及鲜红。假如年寿部先发，人中腮脚亦相同，淡红磊落如朱润，过期七日自然安。若越印堂方广出，心家热毒解方颐，颧骨耳目似麻子，重极须知命必终。
　　又曰：发热三日，气体如常；见点红活，无分部位。出来遂觉粗肥，稀疏可必，初出如还琐碎，稠密堪知。带热敷疮，陆续出来，尖圆高耸，颜色光润，虽甚密犹为可救；一齐拥出 红皮薄，即稀疏未必全生。细细白头如痱，干枯定作内攻；形绯绯红点如丹，焦萎定成悴憔。势粗肥光顶点子不肥，终白陷头尖嫩薄；茱萸纹起定空浆，肌嫩则皮薄娇红。黄瘦则痘成褐色，人黑皮粗，疮色必然惨暗。是故婴儿之肌肉不同，未可一例而断。只要锭凸有神，不喜烦红干燥，色泽神安。见点如珠如粟，毛焦皮燥敷疮，或紫或焦，是故带热齐出，既恐密似针头，纵然陆续出来，尤忌形如蚕种，如麸如痱如疹如疥，根窠不立，脚地俱无，犯此数端，皆云莫救。夹斑如同蚊咬，恶裂甚似蛇伤，乃或螺蛳云电，差为可救。未热先敷数点，俗名报痘。
　　若还热久而不敷，便作疔看。先发块而后发疮，块名痴毒而必生；先发疮而后发块，块名鬼肿以难医。避痘避于隐僻，眼泡唇口必多凶；闷痘闷于要害，舌喉肩背而不吉。顺不憎多，逆嫌一粒冷疔；先见诸痘，不敢彰形。贼痘若生，诸痘不能灌汁；辨认若真，急宜挑破。是以里证未平，痘虽出而毒犹在内；透肌发散，尤宜解毒为良。
　　便调人静，身虽热而毒已在表，补兼发散，仍以安表为先。设使内外证平，此后不须混治，再看精神勇怯，详审表补如何。
　　又曰：三日、四日，痘出当齐，点至足心，势方安定。犹有陆续不出之状，或隐隐于皮肤之间，不见不起者，古名不快。
　　若非壅遏之因，必有气血不振之过。是以四日以前痘毒方出，身表宜凉；四日后毒已出定，身表宜温。凉则气血和平，痘色必然润泽；温则腠理开通，其毒易于成浆。
　　至此而身不微热，虽未至于冰伏，而痘疮断乎弗长，医者当审其故而投之以药，或为风寒吹袭，或为呕吐泄泻，或为秽浊触犯。故身不热而痘不起，已成冰硬之形；赤色若还不起，变败可期。红润依然如故，若见气急而腹胀，黄泉在迩。失声而凄凄，阳数无多。
　　愈天池曰：痘未见点，预卜其为吉为凶，惟于神情证象而求之，脉理而参之。然非极美极恶者，未见镜其将来也。放点则有形可察，有色可详，顺险逆三途昭然而睹矣。盖形成于气色，根乎血气，正则拘领其毒，毒有所拘，痘虽密而得定其位，不模糊，不细碎，颗粒分明而脚必周净，毒有所领，毒易于达外，痘虽密顶绽突而苍老，此气得其正，而形其无间也。血正则荣载其毒，毒有所载，痘虽密，而能安其位，根有盘助。囊浓其藏而饶涵泳，毒受其荣，痘不燥涩，形虽密淡而不白，红而不娇，此血得其正，色无咎也。反此则气血反受毒制可知。有表里俱虚而出不快者，有表里俱实而毒壅滞者，有气血虚馁皮薄而色白者，有毒火炽盛而形恶色恶者。千形万态，总由此出。
　　放点于发热三日之后，身凉神爽，颗粒分明，淡红苍老，其余可知为顺，不必服药。放点一日，烈热干泡，带火而出，不论稀密，色一紫艳或 红，其他可知，此枭毒烈火，及早图之，不致日后内溃。急以攻毒清火，带清肌透发，不可以初见而玩忽之。放点有身不见热，神情困倦，偶因四傍痘气相感而出见痘，色淡皮薄，此腠理不密，肌肉不固，不能约束而然也。不宜疏散，防日后有痒塌之患，以调中汤主之。放点有先因吐泻困倦，头温足冷，适感时行而出，色淡囊薄而淹滞不起者，此气虚不振，不能透发，宜以升发中即兼治本，免日后有倒陷之患。放点有热如火炽，紫艳 红，神情躁乱，累日不松而不起者，急宜攻毒凉血，清火疏肌以透之。放点有仅数粒，色不甚红，亦不甚白，身体温和，神情清爽不暗者，目之为顺。其囊窠累日不见粗壮，痘色不见光肥，浮沉其间，名为等伴痘。先见数点者，报痘也。四五日后，身必忽然大热，神即昏溃，大队枭毒一时涌出，其痘稠密紫暗，大都不起，明者即与挑破，吮松其毒，以药胭脂贴之，内服猪尾膏、通天散活血疏透，来势猖狂，必荡涤庶可救也。放点有毒火雄烈，气血不能约束，一齐涌出，火热如焚，急宜解毒凉血清火。放点热如火灼，干燥如烟，神情躁乱，不论稀密，宜攻毒凉血，清肌散火，缓则毒即内攻无及矣。放点痘色干滞矾红，身宜壮热而反凉者，以毒火遏郁于内，非真凉也。急宜散火疏肌，活血透发，俟火透而后清凉，不宜遽与清火。放点痘甚稀疏，却间蚤斑，或间紫黯，有若紫背浮萍，或犯贯珠，神情悉闷及诸般痛楚之类，多因恶毒盘居于内，表里故不相符，不可因其稀而致忽也。即当攻其伏毒，松肌活血。放点有唇裂 肿，甚有焦黑如煤，或口中秽气不堪，或舌起芒刺，此毒火犯胃，急宜重以清火凉血解毒，重必攻之。放点皮毛刺痛，衣衾苦动，此毒壅于肺，急宜重以攻毒，松肌透发，失治至行浆时，脓根不起，必致躁痒以毙。放点筋抽脉惕，叫喊而已，此伏毒于肝，宜疏肝，毒重必宜攻，有切牙者，亦如之。放点谵语狂烦，如见鬼祟，此毒火迷心，宜凉血清火，兼之身热如烙，或诸般痛楚者，尤宜攻毒。放点骨节烦痛，更有腰如被杖，此毒在于肾，大都不起，攻毒刻不容缓。放点拳毛倒竖，目胞下有血丝如线绊于其处，或腹痛不已，身热如火，肢冷如冰，此毒伏于脾，急宜攻毒清肌透发。放点小水有如腌鱼汁，如鲜血，如红花膏，此毒火下注小肠，急宜攻毒凉血，鼻衄成流者亦然。放点大便欲解或解时疾首蹙额，所解如漆如胶，有若瘀血，有若羊粪者，此毒注于大肠，急宜攻毒，因势而利导之。放点大便暴注如倾，有纯解清水而躁乱者，此火扰大肠，宜分利凉大肠，五脏伏火伏毒，惟下利者稍轻，以肠为传送之地也。虽壅滞艰塞，终得因势利导。放点颗粒稀疏，囊窠饱满而色有矾红，有紫艳，有晦色，此毒火在于血分也。宜解血分之毒，清血中之火。放点有归附甚浓，而囊窠不松，或平或陷，此血至而气不至也。宜宽气道，松肌疏透，兼他证凶暴者，必下之。放点有孔壳圆满，而盘助干滞，此气至而血不至也。宜清营活血，兼他证猖狂者，必攻之。放点有外感未愈，或风，或寒，或风热，或轻或重，有累日不起，有起而不快，此为表实，审其邪而疏解之，令毒有出路。放点有饮食未消，中宫阻塞，口中嗳腐酸臭，腹内饱闷，痘出不快者，是为里实，急宜消化，令得宣畅。放点各证治之大略，由此而推之，其余可概矣。
　　
　　
　　卷三十二　痘疹部（中）起胀三朝生死诀
　　聂九吾曰：报痘三日后，痘已出齐，身体温和，精神清爽，颗粒尖圆润泽，根脚红活，胸背稀疏，饮食如常，二便不涩，此顺候也。不必服药，但节饮食，避风寒，防秽气。
　　痘出齐后三日内，其时十分紧要，其形色证候，最宜精察。盖好痘全要脓浆灌满，其次亦要六七分脓浆，方可保无虞。痘一出齐，形色显然，其脓之成与不成，足与不足，皆可逆睹矣。除以上顺候，自然脓足，不必服药。其有不顺者，后必无脓，或脓少而清，急于此三日内，察其形色，分别寒热虚实，用药调治，以为灌脓计，犹可及也。失此不治，多有缓不及事，而竟不成脓者，痘之生死判于脓之有无，有脓则毒从外散，故生；无脓则毒留内攻，故死。是以脓灌满而痂浓者上也；脓未满而痂薄者次也；其下者，遍身俱水 ，然水 七八分而间有二三分脓 者，犹可生也；其最下者，密不成颗，串为一片，而其皮下有脓浆，又或 密而溃脓水湿渍，犹可望生也；惟干枯无脓浆，或薄浆不满二三分者，必痒塌而死，无生意矣。是以出齐而调治灌脓，如拯溺救焚不可缓也。气血流畅，则毒化为脓，脓之不成，其病有二：毒瓦斯炽盛则血燥而凝，故不能运化而成脓，元气虚弱则血寒而缩，亦不能运化而成脓，故痘色红紫干枯，或带焦黑者，毒炽而血凝者也，必不成脓，急宜清毒活血汤。（治紫陷，一二剂其痘立转。灌脓时，六七日不大便，亦此方，起胀时并用当归、紫草茸、前胡、牛蒡子、木通、生地、生白芍、连翘、桔梗、黄连、黄芩、甘草、楂肉、人参、生黄 煎服。烦渴者去参 、加麦冬、天花粉。）痘色淡白， 不尖圆，根无红晕者，气虚而血缩者也，必不成脓，急宜用参归鹿茸汤。（治白陷灰陷，痘不光溜， 虚浆清，行脓二三日尚不充满，皆可服以托痘。鹿茸密炙，嫩绵黄 、归身、炙甘草、人参、元眼肉三个同煎，入好酒一杯温服；儿有能饮酒者，浓煎药汁，与酒相半和服，亦好。虚弱未甚者，服此一二剂，其痘即转红活行浆。困倦手足冷，饮食少者，加木香、丁香、官桂；寒战切牙者，再加官桂、附子；泄泻者，去当归加面炒白术、酒炒白芍、白茯苓、木香、丁香、官桂，另用参术散止泻，托脓之剂莫妙与此方，以鹿茸补血力峻，与草木诸补药不同，然恐鹿茸未必得，故又录千金内托散，倍用人参、归身、蜜炙黄 、白芍、川穹、官桂、炙草、山楂肉、南木香、防风、白芷、浓朴、龙眼肉三个同煎，入好酒和服，随证加减法同上。有用人乳和药服者，虽与灌脓有理，但人乳性凉，脾胃弱而大便滑者忌之，泄泻者尤忌之。）出齐后当治不治，则浆不行而五陷之证作矣。五陷者：白陷、灰陷、紫陷、黑陷、血陷也。
　　痘稠密红紫而顶陷者，紫陷也。甚则转而为黑陷也。此毒热炽盛，蔽其气凝其血而陷也，仍用清毒活血汤治之，其随证加减法亦如之。然当其紫陷时，不过一二剂而痘立起，其效如神；及至黑陷则受毒已深，虽用此方救治而不活者，十尝八九矣。
　　痘虽稠密，其色淡白，根无红晕而顶陷者，白陷也。甚则转而为灰陷也。此气血虚寒不能运化毒瓦斯以成浆，故陷也。宜参归鹿茸汤，或千金内托散治之，其随证加减法亦如之。
　　又有一种痘疮，头粒通红成血 而不成浆者，此气虚不能统血，而血溢妄居气位也，宜用参 汤大补其气。（人参、炙黄 、炙甘草、官桂煎温服，服此 即转白而成浆。）血 失治，则气愈虚而为血陷。然治之亦不外此方，血陷与紫陷相类，但血陷虽红，然淡而不紫也。紫陷属热，气粗身热；血陷属虚，气少身凉，不可不辨。（身热身凉，虚实显然。）何西邱论五陷，说理朦胧不明，管 论之尤舛错可恶。痘出齐二三日后，毒热化为脓浆，渐渐充满，起顶光滑时润，身体温和，饮食能进，小便清利，大便二三日一次，此顺侯也。不必服药，但节饮食，护风寒，避秽气而已。
　　犯五陷者，治之见前，其或虽不陷顶，而痘不光润，或 虚而浆不过三四分，或虽有浆而清薄，或行脓至二三日尚不充满，皆难以收靥，宜用参归鹿茸汤催足其浆。（无根窠不能灌浆，浆不足不能结靥，此时看浆为主。）邵氏曰：痘出三日，应当逐渐起胀，根窠红绽，顶红光润泽者生。起胀遍身头皮俱陷下，其中有眼如针孔紫黑者死。起胀时如腰腹或痛或止，根窠如蚊蚤所咬，全无起色者死。起胀顶陷者，可用助血气药救之。起胀如渴不止者，用退火回生丹救之。起胀痘复陷黑，闷躁不宁，神昏气促而死。起胀小便下血，顶尖紫色而干燥，全然不起发者死。起胀大小便俱下血，泻久气泄痘枯者死。起胀腹肚膨胀，饮食不下者死。（如略进饮食，速以消膨胀药治之。）如痘初出一小点，渐大如绿豆饱满者，是起胀之后灌脓，起胀是将灌未灌之时也。如起胀灌浆之时，乃痘发大，其气道窄狭，以致喉痛，不治自愈。起胀时色如白饮者死。（若遇此证，断不可作虚寒治之，乃毒盛气滞之故耳。）起胀时先有六七粒细而成块，于中有一粒扁阔歪斜者死。起胀时痘上有一孔，不黑不白，名曰蛀痘。此乃腠理不密而有是痘，泄丧元气，失治则凶。（用保元汤加丁香、肉桂，其孔自密，而痘自起矣。）喜泰顺曰：五六日来血包以成痘，当肥大而粗，顶宜放光而白，故根红而顶白者，已俱行浆之势。若还赤色过头，虽见娇红可爱，延绵六日，依然空壳，虚花皮薄而光亮如灯，内含是水，顶尖而根脚不红，行浆弗实。是以热毒未解，则为紫为黑；痘壅不起则为陷为塌；色滞而不荣，则为干为枯，为青为灰；形怯而不振，则为不快，为停浆。或有肉先肿胀而痘反不起者，浆则滞而不行，面已虚浮而痘反退伏者，毒则遏而不进。是以辨明用剂，分虚实寒热之证，表里轻重之形，补泻温凉使气血交会，气充于上则顶尖圆，血附于下则根红固，顶尖根固，庶可全功。至于气血交会之期，头尖皮薄光亮如灯，根无红晕，至后来必成皮薄浆清之患；八九日必然发痒，切牙抓破无脓，临期十二，命厄归泉。若见顶陷不起，头有火刺之形，其根必紫而散塌，此气血为毒火凝滞，故不光润。内证参详，必渴欲饮水，谵语妄言，切牙寒战，诸等实热，显著于外。治法当清凉解毒，斟酌下之，大用凉心破血之剂，连连进之，气血分明，方有活路。又有灰白形怯不振之证，书曰灰白是虚，务必兼详外证，如面青 白，肌体瘦弱，便溏呕乳，只须补益为先，大用参、 、木香、丁、桂之剂，庶可挽回于十一。以上诸证，俱要分明虚实寒热，方可投药，不然则鱼目可以混珠，美石可以同玉矣。
　　
　　
　　卷三十二　痘疹部（中）灌浆三朝生死诀
　　聂九吾曰：痘出五六日内至八九日，若脓浆不行，亦当参归鹿茸汤托之。（黄 生用，不必加减。）若脓浆不起，则无生意矣。若有四五分脓，犹可望生。
　　脓浆不满，鸡冠酒亦可用。用三五年以上大雄鸡，先将好酒一杯顿温，次刺鸡冠血滴入和匀，仍顿温服之，服后或燥痛一时无妨，其鸡不可杀。
　　又有一种出痘稠密，毒火既盛，然元气虚，血气弱，津液枯竭不能制火，以致虚火炎蒸，或烦或渴，或咽喉痛，或鼻时出血，难在温补，痘必不能成浆结痂。大凡年长之男女，嗜欲久开，血气既耗者多有此证，最为难治。时医见其多热候，率用清凉如犀角地黄汤之类，不知原因血气不能胜毒瓦斯而致有此证。今又纯用寒凉，则血气愈亏损矣，而毒瓦斯愈肆行，岂复有可生之理。是以此等痘证，时医治之，十无一生，殊可哀怜，今特制参麦清补汤以调之。（人参、麦门冬、白花粉、生黄 、前胡、牛蒡、炙草、生甘草、炒白芍、当归、红花、大川芎、生地、桔梗、山楂肉、元眼肉三个同煎温服。遇此证者，此药须当频频服）起发灌脓时有吐泄者，证各不同。
　　吐有两端，吐而酸苦有声，吐讫反快者，毒光上腾也。栀连二陈汤止之。（此痘色必紫红，去白陈皮、炙甘草、白茯苓、制半夏、姜汁炒黄连、姜汁炒栀子，煎缓缓服，吐止即勿服，苓半恐燥阳明也。）吐而有物无声，不酸不苦，吐讫困倦不思饮食者，胃气虚也，参砂和胃散主之。（痘色必淡。）泄有两端，泄而粪黄臭秽，小便赤涩者，毒瓦斯奔越也。痘色必红紫，加味四苓散主之。（治热泄，猪苓、木通、泽泻、赤苓、车前子、黄连、黄芩、牛蒡、灯心一团，食前服。）泄而粪青白滑利者，虚寒也，痘色必淡白，参术散主之。（止泻良方，专治虚寒，白术、人参、白茯苓、砂仁、炙甘草、薏仁、莲肉、神曲、楂肉、肉豆蔻、柯子、陈皮、南木香为细末，每用二钱，清米汤调，食前温服。儿有不肯服者，入稀粥内和服亦可。）如虚滑不止，兼用七味豆蔻丸。（肉豆蔻、柯子、砂仁、南木香、白龙骨、赤石脂、枯白矾，面糊为丸，如绿豆大，每用清水饮下三十丸，或研碎入粥服。此等丸散治痘之家必须预制，以防虚滑泄泻，若痘起胀或收结时，骤然泄泻不止，危在旦夕矣。然止泻用汤药多不效，有服至异功散而不止者，惟此丸散可以立止。惟毒热作泻加味四苓散可止。）起胀灌脓时，或有六七日不大便而塞闷作痛者，毒盛而秘也。用清毒活血汤去参，加怀牛膝二钱，紫草、当归各加至二钱，煎药熟去渣，入生蜜半酒杯服之。如又不通，用前药加酒炒大黄三钱微利之；若仍不通，用猪胆汁滴入谷道中即通。终不可用硝黄大下，恐下后变他证则危矣。
　　身凉而汗不止者，归 汤主之。（当归身、炙黄 、酸枣仁，水煎服。）有痰用白附子，熟水磨服，切不可用二陈汤，恐燥阳明，孤阳无阴，不能施化也。至收靥时用之无妨。
　　邵氏曰：灌脓先嫩黄色，一日半后老 黄色，一日半二便如常，饮食照旧者，吉。
　　灌脓时乳母可服参药补之，自有好乳哺儿，以助后天之元气无亏也。灌浆时切不可让儿乱塌乱抓，若任其抓破，泄其正气无救。灌浆时枯焦忽转红黄者，必是阴骘而来也。
　　灌浆时先黄色甚好，后头焦白面，浇薄渐成平头者，死。灌浆时根粒如清水泡而软者，七日死。灌浆时先浆脓碍手渐破者，死。灌浆时先泡如红黄色者可爱，忽然烂破气败者，死。灌浆时臭脓臭气熏人，又痒又疼者，当用清解汤救之。灌浆时又热又寒，闭塞二便不通，目自开者，六日后死。灌浆时手足二心并前后心各有一粒，黑陷无脓，又兼腰亦是一粒黑子者，死。灌浆时痛不止者，气滞也。（保元汤加木香山楂以行滞气。）灌浆时痒塌不止者，血盛也。血味本咸，淹淅皮肉，所以作痒。（保元汤倍加黄 、芍药以制血气盛。）浆足时作痒不妨。灌脓时成片作烂，脓水不干，内宜大补气血，外用败草散敷之。
  </div>
  <div class="pagination">
   <a href="疡医大全_page125.html">
    上一页
   </a>
   <span>
    ...
   </span>
   <a href="疡医大全_page121.html">
    121
   </a>
   <a href="疡医大全_page122.html">
    122
   </a>
   <a href="疡医大全_page123.html">
    123
   </a>
   <a href="疡医大全_page124.html">
    124
   </a>
   <a href="疡医大全_page125.html">
    125
   </a>
   <span class="current-page">
    126
   </span>
   <a href="疡医大全_page127.html">
    127
   </a>
   <a href="疡医大全_page128.html">
    128
   </a>
   <a href="疡医大全_page129.html">
    129
   </a>
   <a href="疡医大全_page130.html">
    130
   </a>
   <a href="疡医大全_page131.html">
    131
   </a>
   <span>
    ...
   </span>
   <a href="疡医大全_page127.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
