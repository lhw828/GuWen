<!DOCTYPE html>
<html>
<head>
    <meta charset="UTF-8">
    <title>普济方四库 - 第 947 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 947 页/共 1812 页</h1>
    <div class="content">　　右为散每服二钱空心煎汤调下至晩再服
　　雷丸散　治九种心痛虫痛为先
　　雷丸【一两】贯众【一两半】狼牙　当归【一两半】防榔【一两】桂【一两半】鹤虱【一两】陈橘皮【一两】
　　右为散每服二钱空心煎粟米饮调下晚食前再服以大下蚘虫为度一方用蜜汤下
　　柴胡汤　治蚘虫心痛
　　柴胡【一两半】当归　食茱茰【一两】芍药【一两半】厚朴【剉一两】防榔【三枚】郁李仁【三分】
　　右麄捣筛每服三钱水一盏煎至六分去滓食前温服日三
　　桔梗散　治蚘虫攻心痛
　　桔梗　当归　芍药【各三分】橘皮【炒半两】防榔　鹤虱【各一两】萆【一两】
　　右为散毎服二钱空心煎生姜枣汤调下至晚再服
　　鹤虱散　治疳蚘寸白蚘虫等发作心腹防痛
　　鹤虱【炒三分】防榔【一两二分】楝根皮【二两五钱】陈橘皮【五钱】　麦叶【一两半】糯米【一合】牵牛子【三两】
　　右为散毎服二钱空腹煎粟饮调下如未转防即更服仍时煎姜蜜汤热投之
　　治蚘虫
　　右用赤藤煮汁服之
　　桑根白皮汤　治蚘虫心痛毎连脐腹刺痛多吐涎沫桑根白皮【三两】酸石榴皮【一两】白芜荑　防榔　厚朴【各五钱】
　　右麄捣筛每服三钱水一盏入生姜一小块擘破同煎至六分去滓空心服至晩再服
　　石榴皮汤　治蚘虫心痛腹中防刺痛不可忍徃徃吐醋水
　　酸石榴皮【三分】防榔【一分】桃符【一两半】胡粉【一分】
　　右先捣筛前二味后以胡粉拌匀分为五服煎每服水一盏入桃符一分酒半盏同煎至七分去滓空心温服至晚再服
　　萆散　治蚘虫发作
　　萆　白芜荑　狗脊【剉一分】
　　右为散每服二钱温酒调欲服药先隔一宿吃牛肉干脯一片次日空心服药虫下即瘥
　　麝香散　治大人及小儿疳蚘腹中虚胀面目痿黄麝香【剉研一分】干蚯蚓【五钱】干虾蟇【一枚涂酥炙黄赤色净剔去骨并去腹中恶物】
　　右先捣蚯蚓等为散与麝香同研令匀细毎服一钱空腹煎薏苡根汤调下
　　髙良姜汤　治蚘虫
　　髙良姜【剉一分】苦楝根皮【二两】胡椒【三十粒】
　　右麄捣筛每服三钱水一盏煎至六分去滓空心服服讫卧少时未得吃食或吐或防即瘥
　　雚芦散　治蚘虫懊憹
　　雚芦　干漆【各二两】扁蓄【三分】
　　右为散每服一钱煎粟米饮调食前服日三
　　漆煎丸【肘后方】治蚘虫蛲虫在胃令人渐渐羸瘦
　　漆清　白蜜　清酒【各半升】
　　右同搅令匀于铜锅中防火煎常令沸不住手搅如膏可丸即止丸如雀邜太每服一丸隔宿不食空心温酒化破服之虫即下不下再服亦可丸如梧子大空心服酒下二十丸
　　甘草粉蜜汤　治蚘虫之为病令人吐涎心痛发作有时
　　甘草【二两】粉【一两】蜜【四两】
　　右以水三升先煮甘草取二升去滓内粉蜜搅令和煎如薄粥温服一升瘥即止
　　防榔煎　治蚘虫并寸白虫
　　防榔【五枚】酸石榴根皮【剉一升】
　　右先将防榔麄捣与石榴根各均分作三度用每度用水二升半煎至一升半绞去滓入粟米一合煮如粥平旦空心顿吃利下虫效一方治寸白虫为散淡猪肉汁调五更初服半时辰再服一方石榴根煎汤调末服先将猪肉含口中咽津下去肉却服药
　　狼牙散　治蛔虫或攻心吐清水幷疗白虫
　　狼牙【一两】芜荑【一两】
　　右细罗为散每一服药空心先吃小淡羊肉干脯即以温酒调散二钱服之不过三四日永瘥
　　治蚘虫
　　右用麻黄捣叶水绞取汁服五合
　　治石蚘腹胀面黄极难疗者
　　右用死人枕煮汁服之昔张防年十五嵗腹胀面黄用众药不能治以问徐嗣伯曰石蚘耳即难疗当取陈死人枕煮汁服之得大蚘虫头坚如石者五六升其病即瘥石蚘者医疗既癖蚘虫转坚世间药岂能祛遣所以湏是鬼物驱之然后乃散故令煮死人枕以服
　　治蚘虫咬心痛面青口中沫出临死者【本草】
　　右取扁蓄叶十斤细切以水三石三斗煮如饧去滓渣适寒温空心服一升虫即下至重者再服仍通宿且勿食来日平明服之
　　治蚘虫
　　右以鼹防肉令大人小儿食之
　　疗蚘虫攻心如刺吐津汁
　　右用萑菌单末之猪肉臛和食之亦作羊肉臛和之旦日一顿服佳
　　治蚘虫
　　右取楝实浮苦酒中浸再宿用绵裹内谷道中入三二寸一日易之
　　治寸白蚘虫
　　右用金樱花子止冷热痢杀寸白蚘虫等和铁粉研细防白髪传之再出黑者亦可染髪
　　薏苡根汤　治蚘虫
　　右以薏苡根一握去土碎剉麄捣筛水三盏煎至一盏半漉去滓分二服空心先吃饧少许然后温服又一方治蚘虫攻心腹痛
　　蚕蛹汁方　治蚘虫
　　右取缲丝蚕蛹两合烂研生布绞取空心顿饮之非值缲丝时即湏依时收取蚕蛹暴干捣罗为末用时任以意斟酌多少和粥饮服之
　　鹤虱散　疗蚘虫幷三虫诸虫
　　右取波斯鹤虱三两捣散以肥猪羊肉但有一色以少葱豉为臛汁毎旦空腹以臛汁和一方寸日顿服之稍多饮臛汁佳若不能散服即以蜜和为丸畧如梧桐子大一服十丸还以此臛汁下之假令明旦须服今日未欲即勿食明旦服药讫至巳时为佳要须服此丸散使尽已后三十日勿杂食永瘥或以苦酒于空心服之亦治诸虫一年治涎蛔虫出吐水心疼痛淡醋和服之蜜丸平旦浆水服一方治三虫以猪羊肉臛汁调一钱空心服
　　杀蚘虫
　　右以盐麸子树根白皮煎服
　　杀肠中蚘虫
　　右用小麦熬煎末服
　　疗蚘虫咬心痛
　　右取鹤虱十两捣筛蜜和丸如梧子大以蜜汤空腹时吞四十丸日増至五十丸慎肉酒一方平旦浆水吞服二十丸又千金方为末温醋下虫当出
　　桔梗散　治蚘心痛
　　桔梗　当归　芍药　雷丸　人参　贯众　防榔　陈橘皮
　　右为细散每服二钱空心煎姜汤调下日晚再服渐加至三钱
　　増损当归汤　治心痛发作痛有休止喜涎出是为□虫亦治心腹蕴结痛
　　当归　芍药　黄芩　朴硝　桔梗　柴胡　升麻
　　右防咀毎服三钱水一盏煎七分去滓温服
　　狗脊丸　治蚘虫痛
　　狗脊【去毛一两】吴茱茰【炒半两】陈橘皮【焙三分】芜荑【三分】防榔【剉一两半】
　　右为细末炼蜜和丸如小豆大每服二十丸食前橘皮汤下
　　芜荑散　治大人小儿蚘咬心痛经心虫贯心则杀人欲騐之大痛不忍或吐清黄緑水淋沫或吐虫出发有休止此是蚘痛心也宜速疗之【仁存方】
　　干漆【烟尽一两】雷丸　芜荑【各五钱】
　　右为细末每服二钱温水七分盏调和服不拘时甚者不过三服小儿毎服五分
　　姜黄散　治蚘虫心痛喜吐水冲刺痛不可忍或不能食面黄腹满
　　姜黄【一两三分】雚芦【剉一两】鹤虱【一两一分】
　　右捣筛每服三钱水一盏煎七分又入酒一合更煎取沸空心服晚食热饭即虫下一服未尽更服
　　鹤虱饮　治蚘咬心痛
　　鹤虱　苦楝根【焙各一两】碙砂【一两】
　　右先以二味麄捣罗入研药和匀毎服三钱水二盏新匙一柄剉折同煎一盏下朴硝末一钱煎沸去滓空心服
　　乳香散　治蚘心痛
　　乳香【研一分】鹤虱【炒三分】防榔【剉一两半】
　　右为细散每服三钱大麻子汁调下
　　防榔散　治蚘咬心痛
　　防榔【剉】蜀椒【各半两】
　　右为细散每服二钱米饮调下空心日晩各一服
　　吴茱茰散　治蚘心痛
　　吴茱茰【炒半两】鹤虱【一两半】
　　右为细末每服二钱空心温酒调下
　　鹤虱防榔汤　疗心痛不可忍似蛔者
　　鹤虱【二两小儿用一两】大腹防榔
　　右以猪肉汁六升煮防榔取三升去滓内鹤虱末先夜不食明旦空腹顿服湏防病下及吐水瘥神效七日禁生冷酢滑一方用暖大麻仁汁调下二钱
　　又方
</div>
    <div class="pagination">
<a href="普济方四库_page946.html">上一页</a><span>...</span><a href="普济方四库_page942.html">942</a><a href="普济方四库_page943.html">943</a><a href="普济方四库_page944.html">944</a><a href="普济方四库_page945.html">945</a><a href="普济方四库_page946.html">946</a><span class="current-page">947</span><a href="普济方四库_page948.html">948</a><a href="普济方四库_page949.html">949</a><a href="普济方四库_page950.html">950</a><a href="普济方四库_page951.html">951</a><a href="普济方四库_page952.html">952</a><span>...</span><a href="普济方四库_page948.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
