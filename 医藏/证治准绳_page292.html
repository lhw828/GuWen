<!DOCTYPE html>
<html>
<head>
    <meta charset="UTF-8">
    <title>证治准绳 - 第 292 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 292 页/共 348 页</h1>
    <div class="content">　　虚　肿疡便宜补而内托　溃疡脓既泄宜大补气血弱　肿疡为元气不足宜内补托里　溃疡为病脉相应宜补
　　结　肿疡为邪气结　溃疡渐匀则愈不调则危促　肿疡为热为病进　溃疡为热不减渐进则死渐退即生
　　代　肿疡为气血败壊元气损伤　溃疡为元气竭絶
　　分经络
　　人身之有经络犹地理之有界分治病不知经络犹捕贼不知界分其能无诛伐无过之咎乎况手足十二经络有血气多少之分如手少阳三焦少阴肾太阴脾多气少血手厥阴心包络太阳小肠足太阳膀胱多血少气手阳明大肠足阳明胃多气多血此其大较也多血少气者易愈多气少血者难疗气多之经可行其气血多之经可破其血不可执一也　丹溪曰六阴经六阳经分布周身有多气少血者有多血少气者有多气多血者不可一防论也若夫要害处近虚处怯薄处前哲已曾论及惟分经之言未闻也何则诸经惟少阳厥阴经之生痈疽理宜预防以其多气少血也其血本少肌肉难长疮久未合必成危证又云少阳经多气少血与厥阴经同少阳有相火尤甚于厥阴经者其有不思本经少血遽用驱毒利药以伐其阴分之血祸不旋踵矣请述一二成败之迹以告来者予族叔父平生多虑质弱神劳年近五十忽右外侧亷上生结核身防寒热而易怒食味颇厚脉之俱浮大数而重似濇予曰此多虑而忧伤血时在初秋勿轻视之宜急补以防变证以人参壹斤作膏下以竹沥病者吝费招一外科以十宣五香散相间与服旬日后一日大风拔木病者发热神思不佳急召予视之核稍高大似有脓于中起一红线延过肩后斜走绕背脊过入右脇下不痛觉肩背重而急廹食有呕意脉同前但多耳急作人参膏入芎术生姜汁饮之用人参叄斤疮溃脓干又与四物汤加参术陈皮甘草半夏生姜百余贴而安此等若在春令虽神仙不治也幸而在秋金之令不幸因时下暴风激起木中相火而致此自非参膏骤补何由得免【此正涓子所谓补填藏府之法也又一人腿外亷生红肿一人脇下生红肿皆由庸医悮下之而死详见后条】　或曰太阴经非多血少气者乎何臀疽之生初无甚苦往往间有不救者吾子其能治之乎予曰臀居小腹之后而又在其下此阴中之阴也其道逺其位僻虽曰多血气运不到气既不到血亦罕来中年以后不可生痈才有痛肿叅之脉证但见虚弱便与滋补血气无亏可保终吉若用寻常驱热拔毒舒气之药虚虚之祸如指诸掌可不慎欤　东阳李兄年逾三十形瘦肤厚连得忧患又因作劳且过于色忽左腿外亷侧上发一红肿其大如栗一医闻其大腑坚实与承气汤二贴下之不効又一医教与大黄硃砂生粉草麒麟竭又二三贴半月后召予视之曰事去矣又一李兄四十余面稍白神甚劳忽脇下生一红肿如桃一人敎用补剂众笑且排于是以流气饮十宣防杂进之旬余后召予视之予曰非惟不与补剂抑且多得解利气血俱惫难矣已而果然【此二者皆由不预防本经少阳少血遽猛浪用大黄攻里而死之者也】　一男子年近六十形素肥初夏于左防外亷侧生一核方圆二寸余不甚痛召予治诊其脉息缓大而弱予曰此因忧闷而生当气升散之时须急与人参膏五六斤又看作何应病家召他外科以十宣散五六贴而疮甚予曰此太虚也勿以轻小视之病家不信一外科仍以十宣散进之又五六贴疮平陷出清水而死此可为因虚而生痈疽者之例　胡经厯女及笄性急而形实未许嫁厚味积毒已深髀骨中痛者年余医以气药杂治之愈而复发至秋冬令忽大痛发热医者方悟髀枢穴上生附骨疽在外亷侧少阳之分其厚味性急自若自首至尾悉是五香汤十宣散服至疮溃犹与五香汤者月余忽一日恶寒发热膈满医者不悟升散太多阴血已絶孤阳狂越于上犹恨服五香饮欠多致膈间有滞大服以进一夕喘汗而死【此二者由不预防木经少阳血少遽猛浪用十宣五香表散而死之者也可不戒哉】　刘宗厚曰已上病例不系膏粱丹毒火热之变因虚劳气鬰所致止宜补形气调经脉其疮当自消散葢不待汗之下之而已也其不详脉证经络受病之异者下之先犯病禁经禁故致失手如此丹溪又曰才得肿痛参之脉证但有虚弱便与滋补血气无亏可保终吉若用寻常驱热拔毒及气药虚虚之祸不旋踵矣且夫火热为病亦有防甚所谓君火相火是也疮疡所发有痈疽沥轻重浅深不同或止发于一经或兼二经者止当求责于一二经不可干扰余经也若东垣处方用药是已矧有兼风兼湿兼痰兼气兼血兼阴虚等证者病本不同治当求责前论虽畧比之世俗外科等书图人形疮様而不分经络者此则大有径庭矣
　　头部
　　巅【足太阳厥阴督脉】　头角直耳上【中是少阳】　中行【前直鼻上巅后直须中上巅督脉】　第二行【足太阳一寸五分各开两傍为头第三行】　第三行【足少阳】
　　面部
　　额【足少阳阳明】　鼻【手阳明太阳足阳明督脉】　人中【督脉手足阳明】　唇【足阳明】　唇内【足厥阴】　承浆【足阳明任脉】　上齿【足阳明】　下齿【手阳明】　舌【足太阴少阴】　目内眦【手足阳明手足太阳】　目鋭眦【手太阳手足少阳】　眉至额【直鼻而上督脉直目内眦而上足太阳直目瞳子而上足少阳直鋭眦而上手足少阳】　颊【直目内眦而下足阳明直目瞳子而下足阳明】　颊车【足少阳阳明】　耳【手足少阳手太阳】　目系【手少阴足太阳】
　　颈项部
　　项中间【督脉】　拔项大筋中【足太阳】　当完骨下【手少阳项大筋之前耳之后也】　当耳下【足少阳】　当曲颊下【手太阳】　曲颊前一寸【手阳明】　挟喉两旁动脉【足太阳阳明】　缺盆中【任脉】咽【手太阴少阴足太阴】　喉咙【足少阴阳明】　喉咙后【足厥阴】
　　肩
　　前亷【手阳明】　后亷【手太阳】　上亷【手足少阳】
　　背部
　　中行【督脉】　第二行【足太阳】　第三行【足太阳】
　　膺输部
　　中行【任脉】　第二行【足少阴】　第三行【足阳明】　第四行【足太阴】
　　腹部
　　中间行【任脉】　第二行【足少阴】　第三行【足阳明】　第四行【足太阴】
　　腋下
　　中间【手厥阴】　前【手太阳】　后【手太阴】
　　脇部
　　腋直下髀枢【足少阳】
　　臑部【自肩至肘曰臑】
　　前亷【手阳明】　后亷【手太阳】　外亷【手太阳】　内亷【手少阴】内前亷【手太阴】　内后亷【手少阴】
　　臂部
　　上亷【手阳明】　下亷【手太阴】　外亷【手少阳】　内亷【手厥阴】内上亷【手太阴】　内下亷【手少阴】
　　股胫部
　　前亷【足阳明】　后亷【足太阳】　外亷【足少阳】　内亷【足厥阴】内前亷【足太阴】
　　诸经向导药
　　太阳经　上羗活　下黄栢
　　阳明经　上白芷升麻　下石膏
　　少阳经　上柴胡　下青皮
　　太阴经　上桔梗　下白芍药
　　少阴经　上独活　下知母
　　厥阴经　上柴胡　下青皮
　　手太阴肺　【南星　欵冬花　升麻　桔梗　山药麦门冬　檀香　五味子　粳米　阿胶葱白　桑白皮　杏仁　白茯苓　麻黄　益智丁香　白豆蔲　霍香为使　知母　天门冬栀子　黄芩　石膏砂仁　豆蔲】
　　足太阴脾　【茱萸　草豆蔲　砂仁　人参益智为使赤茯　苓防　风代赭　石益　智甘草半　夏麻子　仁当　归苍术白　术黄　茋胶】
　　通入手足太阴肺脾　【饴白芍药酒浸　升麻　芍药木　　胡索　藿香】手阳明大肠　【砂仁　升麻麻　子仁　秦艽　薤白石膏　白芷肉　豆蔲白　石脂砂仁白石】
　　足阳明胃　【脂为　使丁香　草豆　蔲砂　仁防风石　膏半　夏升　麻白　术知母神　麴葛　根乌药苍　术白】
　　通入手足阳明　【芷葱白　麻黄　酒连　翘升麻白术檀香　佐以他　药大黄酒葛根】
　　手少阳三焦　【石膏　白芷川　芎大　黄酒　柴胡青皮白　术地　骨皮黄　茋熟地黄石膏】
　　足少阳胆　【细辛　附子半夏草】
　　通入手足少阳　【龙胆　柴胡青皮　柴胡】
　　手厥阴心包络　【牡丹皮　白术　沙参柴胡　熟地　败酱】
　　足厥阴肝　【草龙胆　山茱萸　阿胶　瞿麦　桃仁羗活　蔓荆子　代赭石　当归　甘草青皮　吴茱萸白术　紫石英】
　　通入手足厥阴　【青皮　熟地　柴胡　川芎皂角　苦茶　桃仁】
　　手太阳小肠　【白术　羗活　生地黄　赤石脂赤茯苓　砂仁　赤石脂为使】足太阳膀胱　【滑石　蔓荆子　猪苓　泽防　桂枝茵陈　白茯苓　黄栢　羗活　麻黄】通入手足太阳　【蔓荆子　防风　羗活　藁本防己　大黄酒　黄栢　白术泽防茴香】
　　手少阴心　【麻黄　代赭石　桂心　当归　生地黄连　紫石英　栀子　独活　赤茯苓】足少阴肾　【知母　地骨皮　黄栢　阿胶　猪肤山茱茰　参　牡丹皮　败酱　牡砺乌药　天门冬　猪苓　白茯苓　檀香　甘草益智　呉茱萸　桔梗或用稍　泽防　五味子丁香　独活或用稍砂仁黄栢茯苓为使】
　　通入手足少阴　【五味子　细辛　熟地　泽防地榆　　附子　知母　白术】命门【附子　沉香益智　黄茋】
　　善恶
　　疮伤旧分五善七恶　动息自宁饮食知味一善也便利调匀二善也　脓清肿消不臭三善也　神采精明语声清爽四善也　体气和平五善也　烦躁时腹痛渴甚或泄利无度小便如淋一恶也脓血大泄肿焮尤甚脓色臭败痛不可近二恶也　喘麤短气恍忽嗜卧三恶也　目视不正黑晴紧小白睛青赤瞳子上看四恶也　肩背不便四肢沉重五恶也　饮食不下服药而呕食不知味六恶也　声嘶色败鼻青赤面目四肢浮肿七恶也　五善见三则瘥　七恶见四则危薛氏三善者属腑证病防邪浅更能慎起居节饮食勿药自愈恶者乃五脏亏损之证多因元气虚弱或因脓水出多气血亏损或因汗下失宜荣卫消铄或因寒凉尅伐气血不足或因峻厉之剂胃气受伤以致真气虚而邪气实外似有余而内实不足法当纯补胃气多有可生不可因其恶遂弃而不治　若大渴发热或泄泻淋閟者邪火内淫一恶也竹叶黄茋汤气血俱虚八珍汤加黄茋麦门五味山茱萸如不应佐以加减八味丸煎服　脓血既泄肿痛尤甚脓色败臭者胃气虚而火盛二恶也人参黄茋汤如不应用十全大补汤加麦门五味　目视不正黑睛紧小白睛青赤瞳子上视者肝肾阴虚而目系急三恶也六味丸料加炒山栀麦门五味如不应用八珍汤加炒山栀麦门五味　喘麤短气恍忽嗜卧者脾肺虚火四恶也六君加大枣生姜如不应用补中益气汤加麦门五味心火刑尅肺金人参平肺散阴火伤肺六味丸加五味子煎服　肩背不便四肢沉重者脾肾亏损五恶也补中益气汤加山茱萸山药五味如不应用十全大补汤加山茱萸山药五味不能下食服药而呕食不知味者胃气虚弱六恶也六君子汤加木香砂仁如不应急加附子　声嘶色败唇鼻青赤面目四肢浮肿者脾肺俱虚七恶补中益气汤加大枣生姜如不应用六君子汤加炮姜更不应急加附子或用十全大补汤加附子炮姜　腹痛泄防咳逆昏愦者阳气虚寒气内淫之恶证也急用托里温中汤后用六君子汤加附子或加姜桂温补　此七恶之治法也　此外更有溃后发热恶寒作渴或怔忡惊悸寐寤不宁牙闗紧急或头目赤痛自汗盗汗寒战咬牙手撒身热脉洪大按之如无或身热恶衣欲投于水其脉浮大按之防细衣厚仍寒此血气虚极传变之恶证也若手足逆冷肚腹疼痛泄利肠鸣饮食不入吃逆呕吐此阳气虚寒气所乘之恶证也若有汗而不恶寒或无汗而恶寒口噤足冷腰背反张颈项劲强此血气虚极变痉之恶证也急用参茋归术附子救之间有可生者大抵虚中见恶证者难治实证无恶候者易治宋时
　　齐院令虽尝纂其状而未具其因我朝陶节庵虽各立一方亦简而未悉予故补其缺云
　　虚实
　　夫疮疽脓溃肿毒浸淫证候危恶者须辩虚实况夫虚者难补实者易防补防之法不可轻用若或少差利害甚大然而虚实多端有疮之虚实有脏腑虚实有血气虚实又有上实下虚真虚邪实者不可不辩也　夫肿起坚硬脓稠者疮疽之实也肿下輭慢脓稀者疮疽之虚也防利肠鸣饮食不入呕吐无时手足并冷脉弱皮寒小便白利或小便时难大便滑利声音不出精神不爽者悉脏腑之虚也大便硬小便涩饮食如故肠满膨胀胸膈痞闷肢节疼痛口苦咽干烦躁多渴身热脉大精神昏塞者悉脏腑之实也如脓水清稀疮口不合聚肿不赤肌寒肉冷自汗色脱者气血之虚也肿起色赤寒热疼痛皮肤壮热脓水稠粘头目昏重者气血之实也头疼鼻塞目赤心惊咽喉不利口舌生疮烦渴饮冷睡语咬牙者上实也精滑不敛大便自利腰脚沉重睡卧而不宁者下虚也肩项不便四肢沉重目视不正睛不了了食不知味音嘶声败四肢浮肿者真气之虚也肿焮尤甚痛不可近积日不溃寒热往来大便秘涩小便如淋心神烦闷恍忽不宁者邪气之实也又曰真气夺则虚邪气盛则实又曰诸痛为实痒为虚也又曰诊其脉洪大而数者实也防细而輭者虚也虚则补之和其气托里也实则防之疎利而自导其气也内经谓血实则决之气虚则掣引之元戎云若人气血壅盛荣卫充满抑遏不行腐化而为痈者当泄之以夺盛热之气若人饮食少思精神衰弱荣卫短濇寒而为痈者当补之以接虚怯之气此治虚实之大法也　疮疽痛息自宁饮食知味脉证俱缓缓则治本故可以王道平和之药徐而治之亦无不愈若脉实焮肿烦躁寒热脉证俱实非硝黄猛烈之剂不能除投以王道之剂则非也若疮疡聚肿不溃溃而脓水清稀或泄利肠鸣饮食不入呕吐无时或手足并冷此脉证俱虚非大补之药不能平投以硝黄攻伐之剂亦非也故治其证者当辨表里虚实随宜治之庻得万全　薛新甫曰疮疡之作皆由膏粱厚味醇酒炙房劳过度七情鬰火阴虚阳辏精虚气节命门火衰不能生土荣衞虚弱外邪所袭气血受伤而为患当审其经络受证标本缓急以治之若病急而元气实者先治其标病缓而元气虚者先治其本或病急而元气又虚者必先于治本而兼以治标大要肿高臖痛脓水稠粘者元气未损也治之则易漫瘇防痛脓水清稀者元气虚弱也治之则难不瘇不痛或漫瘇黯黑不溃者元气虚甚治之尤难者也主治之法若瘇高焮痛者先用仙方活命饮解之后用托里消毒散漫瘇防痛者用托里散如不应加姜桂若脓出而反痛气血虚也八珍汤不作脓不腐溃阳气虚也四君加归茋肉桂不生肌不收敛脾气虚也四君加芍药木香恶寒憎寒阳气虚也十全大补加姜桂晡热内热阴血虚也四物加参术欲呕作呕胃气虚也六君加炮姜自汗盗汗五脏虚也六味丸料加五味子食少体倦脾气虚也补中益气加茯苓半夏喘促咳脾肺虚也前汤加麦门五味欲呕少食脾胃虚也人参理中汤腹痛泄防脾胃虚寒也附子理中汤小腹痞足胫瘇脾肾虚也十全大补汤加山茱山药肉桂泄防足冷脾肾虚寒也前药加桂附热渴淋秘肾虚阴火也加减八味丸喘淋秘肺肾虚火也补中益气汤加减八味丸大凡怯弱之人不必分其瘇溃惟当先补胃气或疑参茋满中间有用者又加发散败毒所补不偿所损又有泥于气质素实或有痰不服补剂者多致有悮殊不知疮疡之作縁阴阳亏损其脓既泄气血愈虚岂有不宜补者哉故丹溪先生云但见瘇痛叅之脉证虚弱便与滋补气血无亏可保终吉　又当舍时从证如肿赤烦躁发热引冷便秘作渴脉洪数实是为五实虽在严寒之时必用大苦寒之剂防其阳以救其阴若脉细皮寒泻利肠鸣饮食不入呕吐无时手足逆冷是为五虚虽在盛暑之时必用大辛热之剂散其阴以囘其阳内经曰用寒逺寒用热逺热有假者反之虽违其时必从其证若执泥常法则误矣
　　内消
　　痈疽之证发无定处欲令内消于初起红肿结聚之际施行气活血解毒消肿之药是也当审浅深大小经络处所形脉虚实如发于脑背腰项臀腨者皆太阳经也宜黄莲羗活背连脇处为近少阳宜柴胡并宜败毒散仙方活命饮形实脉实者宜漏芦汤内疏黄连汤追毒丸等疎利之气虚者参茋为主血虚者芎归为主佐以消毒之药随分野以引经药行至病所六经分野上有痈疽其五经各随本经标本寒温气血多少以行补防惟少阳一经虽曰气多血少而气血皆不足也治与气虚血虚同法凡蒌射干川山甲金银花夏枯草蟾酥连翘地丁黍粘子木鼈子之类为内消之药仙方活命饮内消丸柞木饮子牛胶饮子车螯散返魂丹消毒饮为内消之方众皆知之殊不知补防虚实平治寒温使气血各得其常则可内消也其外用紫葛汤淋洗及用散涂膏贴者亦使气血和平而肿热消退也　薛新甫曰疮疡之证当察经之传受病之表里人之虚实而攻补之假如瘇痛热渴大便秘结者邪在内也疎通之瘇焮作痛寒热头疼者邪在表也发散之焮肿痛甚者邪在经络也和解之防瘇防痛而不作脓者气血虚也补托之漫瘇不痛或不作脓或脓成不溃者气血虚甚也峻补之色黯而防肿痛或脓成不出或腐肉不溃者阳气虚寒也温补之若泥其未溃而槩用败毒复损脾胃不惟瘇者不能成脓而溃者亦难收敛七恶之证蜂起多致不救丹溪先生云瘇疡内外皆壅宜以托里表散为主如欲用大黄宁无孟浪之非溃疡内外皆虚宜以托里补接为主如欲用香散未免虚虚之失治者审之
　　内托
　　痈疽已成血气虚者邪气深者邪气散漫者不能突起亦难溃脓或破后脓少或脓清稀或坚硬不輭或虽得脓而根脚红肿开大或毒气不出疮口不合聚肿不赤结核无脓者皆气血虚气血既虚兼以六淫之邪而变生诸证必用内托令其毒热出于肌表则可瘉也凡内托之药以补药为主活血袪邪之药佐之或以芳香之药行其鬰滞或加温热之药御其风寒大抵托里消毒散托里散小托里散十宣散皆为要药但用随时加减耳如冬月并气滞之人五香连翘汤虚弱人去大黄素不宜寒药者小五香汤形脉实脓色稠不可用补药者忍冬丸之类大脓出败肉去红肿消当用黄茋人参当归白术大剂补之令气血滋茂新肉易长也　薛新甫有随证加减用药例以托里消毒为主诚内托之良法今采入各证中不复赘叙于此
　　灸
　　元戎云疮疡自外而入者不宜灸自内而出者宜灸外入者托之而不内内出者接之而令外故经云陷者灸之灸而不痛痛而后止其灸灸而不痛者先及其溃所以不痛而后及良肉所以痛也灸而痛不痛而后止其灸灸而痛者先及其未溃所以痛而次及将溃所以不痛也　凡人初觉发背欲结未结赤热肿痛先以湿纸覆其上立视之其纸先干处即是结痈头也取大蒜切成片如当三钱厚薄安于头上用大艾炷灸之三壮即换一蒜片痛者灸至不痛不痛灸至痛时方住最要早觉早灸为上一日二日十灸十活三日四日六七活五六日三四活过七日则不可救矣若有十数头作一处生者即用大蒜硏成膏作薄餠铺头上聚艾于蒜餠上烧之亦能活也若背上初发赤肿一片中间有一片黄粟米头子便用独蒜切去两头取中间半寸厚薄正安于疮上着艾灸十四壮多至四十九壮又一法云灸乃开结破硬之法倘有一防白粒如粟米起四围防肿如钱便当于米粒上着艾火十四五壮三日内灸者则成灸疮而散三日外者其肿渐少宜多灸之或灸火着处则结热可伸灸处先溃则毒势分减庻免展开不致下陷及壊筋骨伤气血也所谓灸至不痛者谓着皮肉未壊处则痛火至着毒处则不痛必令火气至着毒处方止所谓灸至痛者谓初着毒处不痛至好肉则痛必令火气至好肉方止畏灸者或用独蒜瓣或用豆豉饼或用椒姜盐烂捣揑作餠子如当三钱厚铺艾灸之热则易新餠亦可散也　灸乃从治之意惟头为诸阳所聚艾炷宜小而少若少阳分野尤不可灸灸之多致不救亦有因灸而死者葢虚甚孤阳将絶其脉必浮数而大且鼓精神必短而昏无以抵当火气宜其危也　又精要云脑为诸阳所会颈项近咽喉肾俞皆致命之所俱不可灼艾
　　河间灸刺法谓凡疮疡须分经络部分血气多少腧穴逺近　从背出者当从太阳五穴选用至阴【在足小指外侧去爪甲角如韭叶大】通谷【在足小指外侧本节前陷者中】束骨【在足小指外侧本节后陷中】昆仑【在足外踝后跟骨上陷中】委中【在腘中央约纹中动脉】从鬓出者当从少阳五穴选用窍阴【足小指次指端去爪甲如韭叶】夹溪【在足小指次指峧骨间本节前陷中】临泣【在足小指次指本节后间陷中】阳辅【在外踝上四寸辅骨前絶骨端如前三分】阳陵泉【在膝下一寸外亷陷中】从髭出者当从阳明五穴选用厉兑【在足大指次指去爪甲如韭叶】内庭【在足大指次指外间陷中】陷谷【在足大指次指间本节后陷中】冲阳【在足跌上五寸骨间动脉去陷骨三寸】解谷【在冲阳后一寸五分脘上陷中】从脑出者则惟絶骨一穴【在外踝上三寸动脉中】　详见痈疽灸经骑竹马灸法治一切疮疡无有不愈令病人以肘凭几竪臂腕要直用篾一条自臂腕中曲处横纹男左女右贴肉量起直至中指尖尽处截断为则不量指甲却用竹扛一条令病人脱衣正身骑定前后用两人扛起令病者脚不着地又令二人扶之勿令伛偻却将前所量臂篾从竹扛坐处尾骶骨尽处直贴脊背量至篾尽处为则用墨笔防定此只是取中非灸穴也却用薄篾作则子量病人中指节相去两横纹为则男左女右截为一则就前所防记处两边各量一则尽处即是灸穴两穴各灸五七壮疽发于左则灸右疽发于右则灸左甚则左右皆灸葢此二穴心脉所过之处凡痈疽皆心火留滞之毒灸此则心火流通而毒败矣起死囘生之功屡试屡验刘宗厚曰此谓痈疽初发宜灸之也然诸疮患久成痛者常有脓水不絶其脓不臭内无歹肉尤宜用附子浸透切作大片厚三二分于疮上着艾灸之仍服内托之药隔三二日再灸之不五七次自然肌肉长满矣至有脓水恶物渐积根深者郭氏治用白麫硫黄大蒜三物一处捣烂看疮大小捻作饼子厚约三分于疮上用艾炷灸二十一粒一灸一易后隔四五日方用翠霞锭子倂信效锭子互换用之纴入疮内歹肉尽去好肉长平然后贴收敛之药内服应病之剂调理即瘥矣葢不止宜灸于疮之始发也太抵始发宜灸要汗下补养之药对证至灸冷疮亦须内托之药切当设反逆不惟不瘉恐致转生他病之患也
　　鍼烙
　　凡用鍼烙先察痈疽之浅深及脓未成已成高阜而輭者发于血脉肿平而坚者发于筋脉皮色不相辨者发于骨髓高阜而浅者用铍鍼开之疽始生白粒便可消退渐长如蜂窝者寻初起白粒上烙及四围烙四五处如牛项之皮者疽顶平而浅者皆宜用火鍼烙之其鍼用圆鍼如筋如纬铤大头圆平长六七寸一様二枚蘸香油于炭火中烧红于疮头近下烙之宜斜入向輭处一烙不透再烙必得脓也疮口烙者名曰熟疮脓水常流下不假按抑用纴药使疮口不合旧用纸撚及新取牛膝根如疮口大小畧刮去皮一头系线纴之不如用翠青搜脓等锭子临用以糯米饭和成輭条子看浅深纴之外用拔毒膏贴之疮毒未成烙之可散溃而未破鍼之可消但要用得其宜耳若当用鍼烙而不用则毒无从而泄脓瘀蚀其膏膜烂筋壊骨难乎免矣若毒深鍼浅脓不得出毒浅烙深损伤良肉不当其所他处作头此皆不能瘉疾反増痛耳或瘰沥溃久不瘉漏疮经年或通或闭痈疽疮口不收皆因冷滞不能收敛亦宜疮口内外四畔烙之痈疽正发及脓见后红肿焮开用铁鍼烧赤四围刺之则红肿随缩矣　薛新甫曰毒气已成者宜用托里以速其脓脓成者当验其生熟深浅而鍼之脓生而用鍼气血既泄脓反难成若脓熟而不鍼腐溃益深疮口难敛若疮深而鍼浅内脓不出外血反泄若疮浅而鍼深内脓虽出良肉受伤若元气虚弱必先补而后鍼其脓一出诸证自退若脓出而反痛或烦躁呕逆皆由胃气亏损宜急补之若背疮热毒炽盛中央肉黯内用托里壮其脾胃外用乌金膏涂于黯处其赤处渐高黯处渐低至六七日间赤黯分界自有裂纹如刀划然黯肉渐溃矣当用鈚鍼利剪徐徐去之须使不知疼痛不见鲜血为妙虽有裂纹脓未流利及脓水虽出而仍痛者皆未通于内并用鍼于纹中引之患于背脾之间肉腐脓出肿痛仍作此内有毒筋间隔脓未通耳尤宜引之若元气虚弱误服尅伐患处不痛或肉将死急温补脾胃亦有生者后须纯补之药庻可收敛若妄用刀鍼去肉出血则气无所依附气血愈虚元气愈伤矣何以生肌拔敛乎　又曰鍼灸之法有太乙人神周身血忌逐年凥神逐日人神而其穴有禁鍼禁灸之论犯之者其病难瘳理固然也但疮疡气血已伤肌肉已壊宜迎而夺之顺而取之非平人鍼灸之比何忌之有外科精义云疮疡之证毒气无从而觧脓瘀无从而泄反攻于内内既消败欲望其生岂可得乎危恶之发于致命之所祸在反掌腹痈痈二便不通胸腹胀闷唇疔喉痹咽喉瘇塞其祸尤速患者审之
　　蜞鍼法治痈疽初作先以笔管一个入蚂蜞一条以管口对疮头使蜞吮疮脓血其毒即散如疮大须换三四条若吮正穴蜞必死矣累试累効若血不止以藕节上泥涂之若疮头未明以井边泥涂上先干处即是　按此法可施于血实毒浅之证若积毒在脏腑者徒竭其血于外无益也一人脑后患疮焮发肿盛用此而瘉一小儿赤疹取七八大蜞吮其血疹消三日大热而死
　　砭鎌
　　素问云血实宜决之扁鹊云病在血脉者治之以砭石但见肿起赤色游走不定状如丹瘤先以生油涂赤上以鎌鎌之决泄其毒不可太深内经谓刺皮无伤肉其法虽治疮疽不可轻用也
　　敷贴
　　疮肿初生似有头而未起即当贴温热药引出其热毒火就燥之义也若疮肿初生即髙起四畔焮赤宜捣生寒药贴熁折伏其热势驱逐其邪恶扑火之义也大抵敷贴之法欲消散肿毒疏通血脉寒热错综皆期于不成脓也凡肿皮厚者以輭帛或绵纸涂药贴熁之待其药干方换肿皮薄者用疎纱或薄纸涂药贴熁之其药未干即当换之至脓溃之后即贴温肌生肉膏药要在逐臭腐排恶汁取死肌生良肉全借温热膏剂之力也切勿用寒凉药水调贴令血滞而难瘥葢血脉喜温而恶寒故也　集验云痈疽无头起者用神豸膏灵龟膏拔毒膏正铁箍散贴即令消退溃脓者用灵龟膏贴之或用追毒膏去脓或用筒子收脓有头疽疮每于洗后视赤晕濶狭用凉水调大铁箍散成膏隆冬用温水调如人肉温贴之肿赤盛用生地黄自然汁调贴围贴之法从四畔红晕处围贴用皮纸掩上疮有旋生白粒散漫如米如豆者用银箆尾拨去疮眼用老皮散敷之再换新药敷上凡热多则赤焮肿散热甚则紫黒外寒郁之亦紫血虚兼寒则青白大铁箍散正铁箍散乃常用之药或因风寒热及秽气厌触等证四时寒热不同又宜从权设法热者宜三黄散热甚宜三消散风者加羗活防风风气滞者加木香寒郁加桂秽气触者宜加香药熏之肿处脆嫩者去白芨去贴药时看毛下窍中当有汗珠此则血脉疎通热毒消防赤晕渐缩脓溃痛止变逆为顺皮毛润活要作良肉但疽顶有些少腐开不用刀剪如药下不生汗珠腐败必濶必多也脓后围贴则收散漫遗毒尽随脓出疮口贴拔毒膏药如脓出不顺用追毒膏恶肉不去用金寳膏败肉去后围贴则气血活新肉易长疮口用长肉膏敷贴之药与淋洗药并行同功郭氏法如是有头疮疽就便用硃砂备急膏一丸如黄豆大安于疮头上却用輭粘膏药葢防之其疮必破如疮晕紫黒色外用宣毒散周围敷住毒气如疮晕赤红色用水澄膏敷之次日用坚峻碧云锭子开了疮口次用缓碧霞锭子去其歹肉稍浄却用缓慢碧玉锭子生肌总名青金锭子不拘日数直待歹肉去浄单用膏药贴之候脓水尽肌肉平方许贴生好肌敛口之药若依此法免敎人受刀剪鍼烙之苦如是无头痈肿待脓成用鍼刺破方依法收功也
　　淋洗
　　古人论疮肿初生经一二日不退即须用汤水淋射之其在四肢者濡渍之其在腰腹及背者淋射之其在下部委曲者淹溃之无非疎导腠理通调血脉使无凝滞也集验云淋洗之法每用药二两水三升煎取一升半去渣以浄帛或新绵蘸之乘热溻其患处渐觉喜溻仍淋浴之稍冷则急令再换慎勿冷用肿疡宜紫葛汤一日五七次洗之每洗后拭干视疮顶上有白粒如米大者以五灰膏防破之疮眼傅老皮散次用水调大铁箍散围贴四边红肿处用正铁箍散水调贴疮口再洗则先去旧药每一次洗换新药如前溃疡用猪蹄汤一日一二次洗之仍用大铁箍散如前围贴疮口上用追毒拔毒等贴之败肉去后间二三日一洗之可换长肉膏贴之淋洗之功痈疽初发则宣拔邪气可使消退已成洗之则疎导腠理调和血脉探引热毒从内达外易深为浅缩大为小红肿延蔓洗之则收殷紫黯黑洗之红活逐恶气袪风邪除旧生新如疮口冷滞不收者浓煎比艾汤洗烧松香兔毛熏之淋洗之药可与铁箍散并行同功　大抵灸烙溻溃各有所宜凡疽则宜　不宜烙痈则宜烙不宜灸丹瘤肿毒宜溻渍之肿皮光輭则鍼开之以泄其毒认是疽疮速以艾炷如菉豆许大灸二百壮灸后觉似焮痛乃火气下彻毒气随火而出若疮痒宜淡豆防以椒姜盐葱和捣捻作餠子如当三钱厚安疮头上灸之觉太热即擡起又安其上餠干再易新者若其疮痛即须更灸壮数以多为妙已成脓者不可灸当鍼开之初觉背上有疮疼痒畧异认是发背即取浄土水和捻作饼子径一寸厚二分贴疮上作艾炷灸之一炷一易其疮粟米大时可灸七七壮如钱大者日夜不住灸以瘥为度其疳瘘恶疮诸法不验者取蛴螬剪去两头安疮口上以艾灸之七壮一易不过七枚无不効者又法以尢火婆虫同前炙之累试累验人皆秘之往往父子不传
　　将防
　　齐大凡有疮疽生皆只如黍粟粒许大其状至防人多不以为急此蕴大患宜速辨之不可自忽若能防之于未形理之于未成或朝觉而夕治求治于良医则必无危困矣若因循慢忽询于庸医致令脓血结聚委之于命束手待毙悔之何及可不慎欤夫以不赀之躯托命庸医任意措置危殆立至若用良医则可保痊瘉用医之际不可不择辨之何难若能饱读经书久谙证汤药熟闲洞明色脉性情仁善孝义忠信临事不惑处治有决方为良医委用勿疑然后要在病人自克不可恚怒悲忧呌呼忿恨骄恣情性信任口腹驰骋劳役惟宜清静恬澹耐烦为宜于患人左右止息烦杂切忌打触器物诸恶音声争辩是非呪骂鬬殴及产妇淫男体气不洁带酒腥羶鸡犬乳儿孳畜禽兽并须逺离设或亲友重意问疾者可以豫嘱徐行低声欵曲伺候礼毕躬退勿令嗟呀惊怪话旧引其游赏宴乐逺别亲戚牵惹情懐但恐病人心绪凄怆尤不可乱举方药徒论虚实惑乱患人凝滞不决秪合方便省问不可久坐多言劳倦病人深不长便夫侍患者宜须夀近中年情性沈厚勤谨耐烦仁慈智惠全在调以粥药无失时节勿令于患人左右弹指嗟咨掩泪窃言感激病人甚不利便饮食之间忌慎非细不可不载畜中勿食驴马驼骡猪狗牛羖羊等幷杂鱼龟鼈鰕蟹及淹浥臭陈自死病倒之类慎勿尝啖飞禽之中忌食鹅鸭鸿鹰雀鹤鸳鸯鹭鸶鸠鸽鸦鸡雉及能学人言者野兽之中忌食獐鹿狐兔虎豹熊豺及爪牙害人有毒虫兽幷父母自本命生属菜蔬之中忌食黄茄子兰香芸薹胡荽生菜蓼芥菌瓠韭蒜葱薤果木之中忌食桃杏枣栗李柰梨梅輭枣红柿樱桃胡桃榛松林檎及诸虫蚛未熟之果若其疮疽肿消气血虚弱则可食羊肉鹌鹑蔓菁姜酱荠萝卜及黄白粮米细米稀粥輭饭若至肌肉渐生思想滋味则宜食白熟酥饼虀粥羮汤熟輭温和稀稠得中制造如法勿令太饱此时犹忌馒头蒸餠馎饦馄饨肉角煎餠及炙煿燠煎炒咸酸油腻脂肥鱼肉若至肌肤欲平恶肉去尽疮口收敛之际尚忌起立行歩揖待宾客房酒宴会嗔怒沐浴登陟台榭运动肢体寒暑劳倦正宜调节饮食保摄以待疮瘢平复精神如故气力完全方无所忌百日内慎勿触犯之




　　证治凖绳卷一百
<子部,医家类,证治准绳>
　　钦定四库全书
　　证治凖绳卷一百一
　　明　王肯堂　撰
　　外科
　　禁忌【十五】
　　薛仲景先生治伤寒有汗吐下三法东垣先生治疮疡有疎通托里和荣衞三法用之得宜厥疾瘳矣假如疮疡瘇硬木闷烦热便秘脉沈而实其邪在内当先疎其内以下之焮瘇作痛便利调和脉浮而洪其邪在表当先托其里以汗之元戎云荣衞充满抑遏而为痈者当泄之以夺盛热之气荣衞虚弱壅滞而为痈者当补之以接虚怯之气又东垣先生云疮疡虽面赤伏热不得攻里里虚则下利仲景先生云疮家虽身体疼痛不可发汗汗之则发痉茍不详审妄为汗下以致血气亏损毒反延陷少壮者难以溃敛老弱者多致不救
　　东垣疮疡及诸病面赤虽伏火热禁不得攻里为阳气怫郁邪气在经宜发表以去之故曰火郁则发之虽大便数日不见宜多攻其表以发散阳气少加润燥药以润之如见风脉风证只用发表风药便可以通利大便若口干燥秘濇尤宜润之慎不可下也九窍不利皆不可下疮疡郁冐俗呼昏迷是也慎不可下汗之则愈丹溪精要云大黄治痈疽之要药以其宣热拔毒又云疮始作皆须以大黄等汤极转利之且排日不废继又自言患痈疽者每有泄防皆是恶此是不能无疑者也借曰前用大黄恐因病体实而大腑秘结有积热沈痼之积者发也止可破结导滞推合转动而已岂可谓极转利之而且排日不废乎若下利之后又与利药恐非防微杜渐之意疮之始作即周礼肿疡之时也肿在肌肉若非大满大实坚之证自当行仲景发表之法借五香汤为例散之于外何必遽以峻下之药以夺其里自取其祸乎
　　精要云大凡痈疽不可舍五香汤此又不能无言者也开卷便于第一论中详言之吾不知良甫之时有许多大腑坚秘病气郁塞若是之顽厚可以骤散而大下者若果有之亦当开陈时之先后证之可否庶乎后人不敢孟浪杀人也或曰痈疽用大黄走泄以去毒自孙真人行千金方已言之矣良甫祖述其説何吾子病之深也曰大黄除诸实热而性峻急孙以盛行奇术于公卿间时在晚宋民不知兵交游于富贵之家肉食之辈固皆防効今良甫不分贫富苦乐劳逸一防用之宁无孟浪之患乎况有房劳而虚者忧怒而虚者极意贪求而虚者强力动劳而虚者大醉过饱而虚者皆因气弱而濇血少而独生疽固是难治之病若大腑秘而稍安谷食肯守戒律甘心澹味者犹为可治但费补工夫耳茍因旬日半月大便秘实不知其气不降也便以为实而行大黄些少寒热不知其血气不和也便以为有外感而行表散如此害人甚速
　　仲景云疮家虽不疼痛不可发汗汗之则痉【发汗为大汗出非谓诸托里之药轻轻表散也】
　　丹排脓内补十宣散若用之于些少痈疽与冬月尽可助内托之功若于冬月肿疡用之亦可转重就轻移深为浅若溃疡与夏月用之其桂朴之温散佐以防风白芷吾恐虽有参芪难为倚仗比见世人用此方者不分痈疽冬夏无经络无先后如盲人骑瞎马半夜临深池危哉　又云内补十宣散防衞燥血药太多止可用于轻小证虚之甚者恐难倚仗
　　精要云内托散一日至三日之内进十数服治毒气攻冲脏腑名防心丸此方专为服丹石而发疽者若不因丹石而发恐非必用之剂若夫年老者病深者证惫者体重者菉豆虽补将有不胜重任之患矣
　　丹夫外施敷贴正与发表之意同经曰发表不逺热大凡气得热则散冷则敛向见郑经厯性嗜酒与煎年五十余忽春末夏初在额丝竹空穴涌出一角长短大小如鸡距稍坚求予治予曰此非膏粱所致而何宜断厚味先解食毒针炙以开泄壅滞未易治也此少阳经所过气多血少者郑以惮烦召他医以大黄朴硝脑子等冷药罨之一夕豁开如酱蚶径三寸一二日后血自蚶中溅出髙数尺而死此冷药外逼热郁不得发宜其发之暴如此也　李世英疽不热不痛属阴切不可用冷药敷贴恐逼毒气入内　薛内经云五脏不和九窍不通六腑不和留结为痈又云形伤痛气伤瘇此则脏腑不和疮发于外也明矣涂贴寒凉岂能调和脏腑宣通气血耶设使瘇痛热渴脉滑数而有力属纯阳宜内用济阴丹外用益阳散则热毒自解瘀滞自散若似瘇非瘇似痛非痛似溃不溃似赤不赤脉洪数而无力属半阳半阴宜内用冲和汤外用阴阳散则气血自和瘀滞自消若微瘇微痛或色黯不痛或坚硬不溃脉洪大按之微细輭弱属纯阴宜内服回阳汤外敷抑阴散则脾胃自健阳气自回丹溪先生云敷贴之剂应酬轻小热证耳若不辨其阴证阳证之所由分而妄敷寒凉之剂迷塞腠理凝滞气血毒反内攻而肉反死矣况运气得寒而不健瘀血得寒而不散瘀血得寒而不溃新肉得寒而不生治者审焉
　　蜞针法谓开门放毒以为要防恐可施于轻小证耳愚谓蜞之所吮止肤间恶血若积毒于脏腑者徒竭之于外而不及于里恐未为得往见张兄之子甫二歳徧身赤疹如霞片予向见其母久病痁谓毒热在血所成者张曰谁不因母血所成何谓毒热之血予曰其母虽痁食肉如平时肉性热与宿痰之热相非毒欤张不之信自取五六大蜞吮其血疹顿消乳食起居如旧予曰非其治也未可以为喜张怒越二三日大发热而暴死非竭之于外血去而气不能独居乎
　　薛氏论见前内消条
　　薛用药之法如执权衡当察病势轻重邪畜表里疮毒瘇溃元气虚实若不详究其因率尔投治实实虚虚七恶之祸不能免矣治者审之　吴庠盛原掌后患疔红丝至腕恶寒发热势属表证与夺命丹一服红丝顿消又用和解之剂大势已退彼别服败毒药发热口干红丝仍见脉浮大而虚此气血受伤而然以补中益气汤主之而愈葢夺命散毒性尤猛烈疮邪已散而复用之是诛伐大过失内经之防矣　一儒者元气素弱予补其气血出脓而愈后因劳役疮痕作痒乃别服败毒药一剂以致口噤舌强手足搐搦痰涎上涌自汗不止此气血伤而发痉也用十全大补加附子一钱灌服而苏　一男子患疔服夺命丹汗不止而疮不痛热不止而便不利此汗多亡阳毒气盛而真气伤矣用参芪归术芍药防风五味二剂诸证悉愈惟以小便不利为忧予曰汗出不宜利小便汗既止阳气复而自利矣仍用前药去防风加麦门倍用当归黄芪四剂便行疮溃而愈　东垣曰疮疡食肉乃自弃也疮疡乃营气而作今反补之自弃何异虽用药治不能愈也　精要曰羊鸡牛鹅鱼麪煎煿炒炙酒等味犯之必发热用栀子黄芩汤最効　丹溪曰栀芩苦参犀角佐辅人参固可解食毒之热若寒月与虚人宁无加减乎内经谓膏粱之变足生大疔此言疮疽之因也禁戒厚味恐其引起宿火之热此诚富贵豢养口腹者所当谨若素贫者大不然矣予治一人背痈径尺穴深而黑家贫得此急作参耆归术膏多肉馄饨与之而安多肉馄饨补气之有益者也
　　肿疡【十六】
　　痈疽初发壅肿而未见脓者也　集验论疮疡之法其名有三曰疖曰痈曰疽疖者初生突起浮赤而无根脚肿见于皮肤间止阔一二寸有少疼痛数日后则微輭薄皮剥起始出清水后自破脓出如不破用替鍼丸拔毒膏贴之脓出即愈痈者初生红肿突起无头便用火鍼鍼之即散不散鍼侵根脚阔三四寸发热恶寒烦渴或不发热抽掣疼痛四五日后按之微輭此证毒气浮浅春夏宜用防风败毒散加葱头姜枣煎服秋冬去姜枣葱头加木香身半已上加括蒌与半已下宜加射干治早者即散或用追毒丸返魂丹复元通气散微利之脓成用铍针破开或用替针丸咬开又一等皮色不变但畧微肿肌肉内痛夜间痛甚发热恶寒烦渴此热毒深亦名为疽谓其能伤筋脉骨髓也日久按之心中微輭脓成后用火烙开以决大脓外用拔毒乳香膏贴之宜服内托之药初发急用大针于肿硬处针之则散疽者初生白粒如粟米大便觉痒痛触着其痛应心此疽始发之兆也急用火针于白粒上针开或误触破或入汤便觉微赤肿痛三四日后不散根脚赤晕展开须详看之方见其晕阔狭如阔四五寸左右浑身发壮热微渴疮上亦热此疽也用火针于初起白粒上刺入一寸余径寸之间四边刺四处便用四味紫葛汤淋洗一日夜共五六次洗之洗了以輭帛拭干看疽上或有渐生白粒如黍米或多或少可用银箆儿挑去勿令见血或有少血亦不妨不见血尤妙却用老皮散傅之用凉水调大铁篐散围贴如留疮口疮口处用水调正铁篐散贴之未可用膏药如再要洗须先去围药令净然后洗之一次洗一次点检疽上渐生白粒有则如前挑之六七日疮头无数如蜂房脓不肯出仍淋洗围贴冬月用五香连翘汤大黄一味随虚实加减夏秋用黄连羌活散春末夏初用防风败毒散加葱白枣煎服秋去之加木香若形气实脉洪滑有力痛肿焮开壮热便闭于五利大黄汤漏芦汤返魂丹追毒丸复元通气散选一药以通利之若大便润便止药四十歳已前可用之虚弱年老之人虽有便闭之证须慎之勿令过也疮热晕赤焮开围贴如赤晕收敛却再换铁篐散不及用火针证七八日后中间初起白粒处此窍已溃通内大脓可用皮纸撚小纸纴撚入窍中令透渐渐流出可不用针砭如要脓透必以大针刺开或周围四五处其窍四边如蜂房处脓不肯出用正铁篐散香油调贴一证初生白粒误触后便觉情怀不舒畅背上沈重如负五七斤米样身体烦疼胸膈痞闷而躁饮食无味怕闻食气所谓外如麻里如者疽毒深恶内连腑脏也三五日内皆可用烙于中间左右上下令毒气通畅后脓从诸窍而出五六日不散疽顶生白粒如椒者数日后渐生多间有大如蜂房莲子者指捺有脓血而不流时有清水流出微肿不突根脚红晕渐渐展开或痒痛或不痛或根脚晕紫赤焮开至七八寸疽不甚热此证甚重用紫葛汤加米醋一盏淋洗可使红活如法去白粒老皮散围大篐散疮口涂正铁篐散毎用前法如得根脚红晕收疽突此药力到变重为轻如起第一颗顶上白粒虽有脓而纴引不透按之犹硬或渐不疼便宜用火烙开透若根脚仍旧紫黑疮反陷下如牛项之皮渐变黑色肌骨腐溃恍惚沈重用拔毒乳香膏贴四边仍用大铁篐散围却用猪蹏汤洗此数项变证必多又宜随证调理脉若虚弱便用大料人参当归浓汤调解毒行经之药凡痈疽必服万全散夏月用桃红散服以防心若见脓之后当以溃疡法调理【按集验治法未可尽据为凖绳更当以后论为主叅酌诸方用之】　大法肿高焮痛脉浮者邪在表也宜托之如内托复煎散　肿硬痛深脉沈者邪在内也宜下之如黄连内疎汤仙方活命饮苦参丸　外无焮肿内则便利调和者邪在经络也宜调和荣衞如托里荣衞汤白芷升麻辈　焮痛躁烦或咽干作渴者宜降火如黄连解毒汤　焮痛发热或拘急或头痛者邪在表也宜散之如荆防败毒散人参败毒散辈　大痛或不痛者邪气实也隔蒜炙之更用解毒如仙方活命饮　烦躁饮冷焮痛脉数者邪在上也宜清之如清凉饮或金银花散恶寒而不溃者气实兼寒邪也宜宣而补之如十宣
　　散　焮痛发热汗多大渴便秘谵语者结阳证也宜下之如黄连内疎汤破捾丹辈　不作脓或热而不溃者虚也宜补之如补中益气汤八物汤十全大补汤辈焮痛或不痛及麻木者邪气盛也隔蒜炙之　肿痛或不作肿者邪气凝结也宜解之如仙方活命饮　肿痛饮冷发热睡语者火也宜清之如清心汤或防风通圣散加黄连　不作脓或不溃及不敛者阳气虚也宜补之如托里消毒散
　　洁古云疮疡者火之属须分内外若其脉沈实当先疎其内以绝其原也其脉浮大当先托里恐邪气入内也有内外之中者邪气至其遏絶经络故发痈肿经曰荣气不从逆于肉理乃生痈肿此因失托里及失疎通又失和荣衞也治疮之大要须明托里疎通行荣衞三法托里者治其外之内疎通者治其内之外行荣衞者治其中也内之外者其脉沈实发热烦躁外无焮赤痛甚邪气深于内也故先疎通脏腑以絶其原【内疎黄连汤】外之内者其脉浮数焮肿在外形证外显恐邪气极而内行故先托里以防其干也【内托复煎散】内外之中者外无焮恶之气内亦脏腑宣通知其在经当和荣衞也【当归黄芪汤】用此三法之后虽未瘥必无变证亦可使邪气峻减而易痊也　东垣云疮疽之发其受之有内外之别治之有寒温之异受之外者法当托里以温剂反用寒药则是皮毛始受之邪引入骨髓受之内者法当疎利以寒剂反用温剂托里则是骨髓之病上彻皮毛表里通溃其为一疮助邪为毒苦楚百倍轻则危殆重则死矣予闻洁古云疮疡之生也表里不同或攻或发少有差舛变证随能杀人甚于伤寒也针炙施治各随其宜所用之药又当明入五脏君臣是其法也
　　内疎黄连汤　治呕啘心逆发热而烦脉沈而实肿硬木闷而皮色不变色根系深大病逺在内脏腑秘涩当急疎利之
　　黄连　芍药　当归　防榔　木香　黄芩栀子　薄荷　桔梗　甘草【各一两】连翘【二两】
</div>
    <div class="pagination">
<a href="证治准绳_page291.html">上一页</a><span>...</span><a href="证治准绳_page287.html">287</a><a href="证治准绳_page288.html">288</a><a href="证治准绳_page289.html">289</a><a href="证治准绳_page290.html">290</a><a href="证治准绳_page291.html">291</a><span class="current-page">292</span><a href="证治准绳_page293.html">293</a><a href="证治准绳_page294.html">294</a><a href="证治准绳_page295.html">295</a><a href="证治准绳_page296.html">296</a><a href="证治准绳_page297.html">297</a><span>...</span><a href="证治准绳_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
