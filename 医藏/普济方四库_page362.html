<!DOCTYPE html>
<html>
<head>
    <meta charset="UTF-8">
    <title>普济方四库 - 第 362 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 362 页/共 1812 页</h1>
    <div class="content">　　铁精【一合】芎防　防风【各一两】蛇床子【五合】
　　右合捣筛酒服一钱匕日三有効
　　芎防汤【出圣济方】　治风癫引脇牵痛发作则吐耳如蝉鸣狂走恍惚
　　芎防　藁本　防茹【各五两】
　　右防咀内酒一斗煮取三升顿服之羸者分再服取大汗一方以水煎不计时候温服
　　天门冬煎【出千金方】　治风癫卒发仆地口吐涎沫不省人事
　　天门冬【净洗浸两日去心细切七斤】生地黄【三十斤肥者淘洗细切】
　　右细切都于木臼中捣烂却入大沙盆内烂研压取汁绞滓干别收将滓更研极烂入煎汤一斗研搅令匀又压滓干再研极细入汤八升压滓又再研入汤六升压令尽干无味即住取第二第三度研入者汁同煎至一斗次入第一药汁煎成膏若稠饧即止每服一匙用酒化下或桃栁汤温水化下食后服
　　乌巴丸【出经验良方】　治癫邪结热狂乱不辨尊卑吼呌丑骂
　　用巴豆五粒去殻乌梅五个去核焙干同研匀滴水研为丸粟米大硃砂为衣大人三五丸加至十五丸量大小加减淡姜汤夜卧吞下通利三五行病去白粥补之
　　鬰金丸【出危氏方】　治癫狂可畏数年不愈多因惊忧得之痰涎留于心窍
　　蝉肚鬰金【七两真蜀川来者】明矾【三两】
　　右为末薄糊为丸如梧桐子大每服五十丸汤水任服初服觉心胷间有物脱去神气洒然再服稍苏多服此药大能去痰一方治癎用生姜汁糊为丸仍以生姜汤送下
　　治诸癫风等疾
　　用鲤鱼一斤治净加成块用明矾末四两腌一两日煎吃其疾必愈
　　莨菪丸【出圣济总録】　治风癫如才得病者服药三日愈间日发者十日愈五日发者二十日愈半年一发者服一月愈
　　用莨菪子淘去浮者三升以新汲水淘三十徧浮者尽去生研如膏入酒一升同研绞取酒又研如膏更入酒一升研绞取酒又研如前绞取酒都及三升更滤一徧入无油净铁器中煎成膏却将莨菪滓炒令焦黄干捣罗为末待其煎成即渐渐少入末和煎令可丸如梧桐子大空心午时夜卧各用温酒下十丸如未觉効加至十五丸额上手中从文理中赤是觉効也即减药服之凡癫疾发则仆地吐涎沫无知彊掠起如狂反遗粪者难治
　　蒂散【出直指方】　治风癫宜服此药吐之【保命集】
　　用蒂末一钱熟水调下吐痰如吐不止者以真麝香少许温水服之一方独圣散治诸风隔实诸癎痰涎津液涌溢杂病亦然蒂一两右剉如麻豆大炒令黄色为细末每服量虚实久新或三钱药末茶一钱酸虀汁一盏调下若用吐法天气晴明隂晦勿用如病卒暴者不拘于此法吐时辰午已前故内经曰平旦至日中天之阳阳中之阳也论四时之气仲景曰大法春宜吐是天气在上人气亦在上一日之气卯辰寅候也故宜早不宜夜也先令病人隔夜不食服药不吐再用熟虀水投之如吐风癫病者加全蝎半钱微炒如有防者加狗油五七雄黄末一钱甚者加芫花末半钱立吐其防如湿肿满者加赤小豆末一钱故此不可常用大要辨其虚实实则蒂散虚则栀子豉汤满加厚朴不可一槩用之吐罢可服降火利气安神定志之剂
　　治卒发癫狂【出本草】
　　用经死绳烧为末服三指撮三年陈蒲水煮服之亦佳
　　治狂癫不能语不识人者【出本草】
　　以生驴脂和酒服三升良
　　治惊悸癫邪安神定魄强志【出本草】
　　用天子籍田三推犂下土水服
　　治邪狂癫大呌奔走
　　虾蟆一枚匕首去肠中滓令净将肠胃却入腹中入瓶子中固济渐以火烧通赤以土罨定隔日取出入麝香一钱用同研令细每服新汲水调下一钱
　　治去风痰癫狂除瘟痹
　　用天门冬末服方寸匕日三无间山中人间常勿废久服酿酒服之
　　治狂癫不识人不能语者
　　以水服伏龙肝方寸匕
　　导引法
　　养生方治欬逆胷中病寒热癫疾喉不利咽干咽塞还向反望不见七通又以两手承鹿卢倒悬令脚反在其上元愈头风癫坐地舒两脚以绳绊之以大绳绊讫拖鹿卢上来下去以两手挽绳使脚上头下不使离地自极十一通愈头风癫久行身卧空中而不坠落








　　普济方卷九十九
　　钦定四库全书
　　普济方卷一百　　　　明　周王朱橚　撰诸风门
　　癎【论】
　　夫风癎病者皆由脏腑壅热风邪干于心也心主于血故血壅而不行则荣卫气澁血脉既乱神气不定故发癎也凡少小有斯病者亦由五脉不流六气逆行乳食不调风邪所中或先身热瘛疭惊啼而后发作其脉浮洪者病在于六腑及肌肤中则易治之若身冷不啼掣不惊呌病发时脉沉者病在于五脏若入于骨髓则难疗也其喉口鼻干燥大小便不利眼视不明耳后青色眠卧不安腰直目眄青筋生头髪竪时时作声口不噤吐白沫浑身烦热头上汗出恒多惊悸手足颤掉梦中呌唤目瞳子大是发癎之状也　凡人患风癎者只在一二年间则可治久则顽痰入心则难治矣治之之法先以吐痰为急次灸四际左右手大指去爪甲角如韭叶两足大指亦如之各七壮或五壮渐服化痰镇心药如寻常十日一发服药后渐退至半月一发则是已効半年可愈记一妇人心恙一年一发为灸劳宫二穴间使二穴阳谷二穴百会一穴自此竟不发
　　方
　　妙功十一丸【出神効方】　治癎疾
　　丁香　木香　沉香　乳香　麝香　荆三棱【炮】广茂【炮】黑牵牛【微炒】黄连　雷丸【炒】鹤虱【炒】胡黄连黄芩　大黄【焙】陈皮　青皮　雄黄　熊胆
　　甘草【炙各半两】赤小豆【三百六十粒煮用】白丁香【直尖者三百六十粒】轻粉【四钱】巴豆【七个】
　　右为细末赤小豆烂煮研泥同荞面打糊作十一丸硃砂为衣隂干服时水浸一宿化一丸大便出随病各有形状取下为验或作化一畨不可再服曽经火灸者不治远年愈妙【儒门事亲书】
　　天麻乌蛇丸【出圣济总録】　治风癎心惊身热瘛疭摇头口噤多吐涎沫不自知觉
　　天麻【酒浸一宿切炒】乌蛇【酒浸一宿去皮骨炙各一两】天南星【将水浸一宿切焙二两】半夏【将水煮过切焙半两】藿香叶　乌头【去皮脐生用一两】白附子【生用】腻粉【研各一分】仙灵脾【用叶半两】雄黄【研】铅白霜【研】丁香【各一两】犀角【镑屑】人参【各半两】麝香【研】龙脑【研各一钱】干蝎【全者去土炒一分】丹砂【研半两】槐胶【一分】桑螵蛸【二十枚炙用】蛇黄【烧醋淬七次研一分】
　　右为细末入研药六味拌匀链蜜和丸如梧桐子大每服十丸温酒下食后临卧服
　　钩藤皮汤　救急疗癎老少增减方
　　钩藤皮　麻黄【去节各二分】龙齿【六分硏绵裹】银【一斤】寒水石栀子【擘】知母　石膏【碎绵裹】杏仁【去两仁皮尖研各十二分】升
　　麻【十分】子芩【十四分】蛇蜕皮【七寸炙】蚱蝉【四枚去足翅炙】柴胡【十分】芍药　沙参【各八分】生葛汁【五分】蜜【七合】牡牛黄【如大豆粒十枚煎成研下之】
　　右防咀以水六升淡竹沥二升合煮取二升四合绞去滓内杏仁脂葛汁蜜于微火煎搅不停手令余二升三合成三四岁一服二合五六岁一服二合半日再服稍增儿若大便濇者加大黄十分慎热面炙肉鱼蒜粘食油腻冷水
　　龙齿丸【出圣济方】　治风癎发即卒倒口吐涎沫手足俱搐一无所觉苏而复发
　　龙齿【半两细研】虎睛【一对微炙】赤茯苓【半两】铁精【三分】人参【半两去芦头】川大黄【二两剉碎防炒】独活【一两】远志【半两去心】细辛【半两】贯众【半两】鬼箭羽【半两】天雄【三分炮裂去皮脐】露蜂房【半两微炒】桂心【三分】钩藤皮【半两】蚱蝉【七枚微炙】衣中白鱼【三七枚】川升麻【半两】石膏【一两细研】
　　右为末入研了药令匀链蜜和捣五七百杵丸如梧桐子大不计时候以荆芥汤下二十丸
　　神应丸【出圣济总録】　治风癎吐涎沫手足瘛疭心神不定狐肝【二具】乌鵶【二只去嘴足膓并鵶肚共狐肝入瓶内烧作灰】蒺防子【炒去角】天麻　白附子　桑螵蛸【炒】金薄【研各五十片】干蝎【去土炒】白僵蚕【炒各二两】银薄　天南星【炮】麝香【硏】犀角【镑】蝉蜕【炒】龙脑【研各一分】牛黄【研】乌蛇【酒浸去皮骨炙二两】丹砂【研各半两】
　　右为细末链蜜丸如桐子大每服五十丸温酒下不拘时候或煎荆芥人参汤下日二服
　　丹砂丸【出圣济总録】　治五种风癎
　　丹砂【研】腻粉【研】蛇蜕【炙】兔头灰　铜青【研】砂【水少许浸去石各一分】古字钱【三文烧赤投于砂水中滓尽至水尽捣】白矾【熬令汁枯研】龙骨【研】老鵶灰【研】盐花【研】铅丹【研各半两】虎睛【炙捣一对】虎牙【炙捣一对】髪灰【研半分】金薄【研】银薄【研各五片】
　　右将四味捣罗为末与别研十三味和匀再罗用猪血丸如樱桃大每服二丸发时及晩间温酒嚼下
　　麻黄饮【出圣济总録】　治风癎卒倒吐沫口噤手足瘛疭麻黄【去根节煎掠沫去焙】大黄【剉炒】牡蛎【熬】黄芩【去黑心各二两】凝水石【碎】石膏【碎】赤芍药　滑石【碎】紫石英　白石脂【俱碎各四两】人参　桂【去麄皮各一两】蛇蜕【炙半两】龙齿【研三两】甘草【炙半两】
　　右麄捣筛用绢囊盛悬于透空处每服五钱匕水一盏半煎至八分去滓食后久服
　　铜青丸【出千金方】　治风癎
　　铜青【与水银同炒不尽更入少许硫黄同炒研】水银　曾青【研一作空青】东门上鸡头【亦谓之鸡栖木醋炒捣各半两】硫黄【研三分】犀角【镑一作鸟羽】卷柏【去土各一分】雄黄【研一两半】石长生【研】白茯苓【去黑皮】白芷　猪苓【去黑皮】白薇　白敛【生用】人参【各一两】
　　右将九味捣罗为末与别研六味和匀重罗用青牛胆相拌入铜器内先布豆五升于甑中置药器于上蒸之豆熟药成丸如麻子大每服二十丸加至三十丸食后温酒化下日再夜一
　　牛黄丸【出圣济方】　治风癎病精神不全常有痰在胷膈呕吐不出烦闷气壅者
　　牛黄【半两细研】龙齿【二两】虎睛【一对酒浸一宿微炒】安息香【一两入胡桃仁捣熟】硃砂【二两细研水飞过】犀角屑【二两】铁粉【二两】人参【一两去芦头】独活【一两】蜣蜋【去头足翅微炒】麝香【半两细研】茯神【一两】远志【一两去心】防风【一两半去芦头】甘草【一两炙微赤剉】
　　右为末入研了药令匀链蜜和捣五七百杵丸如梧桐子大每服不计时候以荆芥汤下三十丸
　　治风癎因心藏积热痰毒所为发即吐沫嚼舌【出圣惠方】水银【一两】铅【二两与水银结为砂子细硏】牛黄【一分细研】银薄【五十片细研】犀角屑【三分】熊胆【半两】硃砂【一两细硏水飞过】麝香【一分细研】羚羊角【三分】马牙硝　龙齿【各二两】白僵蚕【三分微炒】白附子【三分炮裂】干蝎【三分微炒】
　　右为散都研令匀每服不计时候以防风汤温温调下二钱
　　铅霜丸【出圣惠方】　治风癎久不差发时吐涎沫作恶声音不识人
　　铅霜【二两细硏】金薄【细研】银薄【各一百片细研】人参【去芦头】茯神远志【去心】细辛　菖蒲　苦参　黄芩　栀子仁犀角屑【各一两】龙齿【二两细研】硃砂【一两细研水飞过】
　　右为末入研了药更研令匀链蜜和捣三五百杵丸如桐子大每服不计时候以薄荷汤下三十丸
　　虎睛丸【出圣惠方】　治风癎积年不差发即昏昏湏睡良久方惺
　　虎睛【一对酒浸一宿微炙】铁粉【二两细研】黄丹【二两】麦门冬【一两半去心焙】人参【去芦头】元参　沙参【去芦头】苦参【各一两剉】金薄　银薄【各一百片细研】牛黄【半两细研】马牙硝　黑铅　水银【一两与铅二味结为砂子细研】
　　右为末都研令匀链蜜和捣三五百杵丸如梧桐子大每服不计时候以温酒下三十丸
　　胜金丸　治风热惊骇不时旋运潮搐口吐痰沫忽然倒死不省人事名曰癎病
　　天南星　白僵蚕　细辛　乌蛇【真者好酒浸去骨】川乌头【生】皂角【炙黄】白矾【枯】桔梗　葳灵仙　何首乌草乌头【各一两】荆芥穗　川芎【各二两】
　　右为末酒麫糊为丸如梧桐子大每服十丸食后温酒下
　　紫石散　治大人风引小儿惊癎瘛疭日数十发医所不疗一名风引汤
　　紫石英　滑石　白石脂　凝水石　赤石脂石膏【各五两】甘草　桂心　牡蛎【各五两】大黄　龙骨干姜【各四两】
　　右为麄散盛以苇囊悬于高凉处欲用取三指撮以新汲井水三升煮取一升二合大人顿服未百日儿服一合未能者绵沾着口中热多者日四五服以意消息深师方只龙骨干姜牡蛎滑石白石脂五味
　　沉香天麻汤　治癎瘛筋挛
　　沉香【一钱】天麻【三钱】羌活【五钱】防风【三钱】益智仁【一钱】当归【一钱半】独活【四钱】半夏【三钱汤洗】川乌头【二钱炮】炙甘草【一钱半】姜屑【一钱半】黑附子【三钱炮去皮脐】
　　右防咀每服五钱生姜三片水煎魏敬甫云予四岁一长老摩顶授记众僧念咒因而大惊痰涎壅塞目白顶背强喉中有声一时方省后每见衣皂之人辄发多服朱犀龙麝镇坠之药四年余前证仍在又添行歩动作神思如凝手诊其脉沉而急黄帝鍼经云心脉满大癎瘛筋挛又肝脉小急癎瘛筋挛盖小儿血气未定神气尚弱因而惊恐神无所依又动于肝肝主筋故癎瘛筋挛病久气小儿易为虚实多服镇坠寒凉之剂复损其气故行歩动作如痴内经云暴挛癎足不任身取天住穴是也天住穴足太阳脉气所发阳蹻附而行也又癫癎瘛疭不知所苦两蹻男阳女隂又云昼发治阳蹻申脉穴在外踝下陷中容爪甲白肉际是也夜发治隂蹻照海二穴在于足内踝下陷中是也先灸两蹻各二七壮然后服前药
　　钩藤丸　治少小癎病至大不除发即百脉挛缩行步不正口靣防戾言语无度
　　钩藤　铅丹【硏】茵芋叶　石膏【各研】杜蘅　防葵秦艽【去土】甘草【炙各一两】菖蒲【九节者去节焙】黄芩【去黑心各一两半】松罗【炒】蜣蜋【去翅足炒各半两】
　　右将十味捣罗为末与别研二味和匀重罗链蜜丸如小豆大每食后良久服五岁以下五丸十岁以下七丸至十丸十五岁以上及长年并十五丸以意加减用金银汤下
　　铁粉乌鵶散　治积年癎病
　　乌鵶【去膓肚及嘴足】铅丹　黑铅　铁粉【研各二两】丹砂【一两研先将铁粉并研丹入铁器内熟炒次入黑铅一处结成砂子再入乌鵶腹内缝合以礶子盛用物盖定铅泥固济收干用热火一秤煆令通赤取出捣为细末次入丹砂更研如粉后入七味】天麻羌活　独活【去芦头】防风【去义】芎防　干蝎【去土炒】天
　　南星【各二两】
　　右为细散入麝香少许再研令匀每服半钱匕临卧冷酒调服之
　　牛黄丸　治风癎瘛疭口噤吐涎不知人
　　牛黄　麝香　轻粉　粉霜【研各半两】金薄【研】银薄【各一百片研】雄黄【研细水飞】丹砂【研】石緑【研细水过】蛇黄【以下三味各煆醋碎九次研】磁石　石燕子【各一两】
</div>
    <div class="pagination">
<a href="普济方四库_page361.html">上一页</a><span>...</span><a href="普济方四库_page357.html">357</a><a href="普济方四库_page358.html">358</a><a href="普济方四库_page359.html">359</a><a href="普济方四库_page360.html">360</a><a href="普济方四库_page361.html">361</a><span class="current-page">362</span><a href="普济方四库_page363.html">363</a><a href="普济方四库_page364.html">364</a><a href="普济方四库_page365.html">365</a><a href="普济方四库_page366.html">366</a><a href="普济方四库_page367.html">367</a><span>...</span><a href="普济方四库_page363.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
