<!DOCTYPE html>
<html>
<head>
    <meta charset="UTF-8">
    <title>神仙济世良方 - 第 15 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神仙济世良方 - 第 15 页/共 16 页</h1>
    <div class="content">　　羽化登仙实可怜，修真养性有千年。文昌座下为文使，不赴蟠桃也是仙。

　　七仙姑吾等七姊妹，住西湖，借山水精华脱去毛羽。春秋时到蓬莱修炼，保养天和，汉时遇钟离大仙修炼，吾等在山为伴，八洞大仙齐至，日日听讲玄机，故得修炼秘诀。于宋时王母度为侍外家也。又蒙王母赐蟠桃仙酒，而今不复人间闲戏也。

　　七姑到坛各一首紫姑天上人间共一家，七姑流水泛胡麻。前缘已结山中相，不久蟠桃鹤舞斜。

　　绛姑前生本是一仙家，后世如何不泛槎。天上有名难富贵，将来各驾五云车。

　　青姑凡尘到处有仙家，自在逍遥度岁华。尔等不知天上乐，瑶池蓬岛万年花。

　　云姑鹤飞到处尽奇花，洞府深藏云气遮。若等数年归八洞，灵芝瑞草满天涯。

　　月姑好酒天仙亦有奢，人心好善鬼神夸。云中白鹤添多少，付与瑶池定等差。

　　渺姑付与瑶池定等差，仙缘深浅道高夸。玄玄若得其中意，三教原来共一家。

　　碧姑三教原来共一家，西方各自有天涯。色即是空空是色，依然顶上现天花。

　　西路财神姓杜名宝，系唐天宝十三年正月二十日生，于唐留名，宋仁宗时方得成道，受封于东岳天齐早敕挂名于簿籍，今受封玉帝为西路财神，不过人间五品之职也。

　　到坛天下财源滚滚前，不知飞去又飞还。人生早露新如草，何必贪心只爱钱。

　　西路财源我尽知，人间福禄有先期，阳消阴长添除算，使去还来各待时。

　　山西省土地姓雷名青霄号喜楚，乃楚人也。生襄阳府，生前为江南苏州太守，林下寻乐，死后魂游湖南到坛生前本是一寒儒，五马黄堂恩遇殊。作吏一行勤政绩，而今遗爱在江苏。

　　云梦潇湘寄我魂，无端恩诏出天门。晋阳守土滋多福，庇佑生民报至尊。

　　阳曲县县土地姓魏名吾阳，系太原县北关人。离城三里，生前曾做五台教官，为官清正，死后受东岳天齐封于此地为县土地也。

　　到坛经纶聊展济时才，师范俨然在五台。道溯程朱述既往，薪传游夏诱将来。未膺民社苍生望，众仙联句酒中曾得道辉煌银烛酒生香，（李）折桂攀鳌白也狂，（董）且饮杯中千万盏，（钟）醉归踏破碧云忙。（张）

　　春花秋月为人忙，（李）兴到何妨沽酒香。（董）不识人间有乐事，（张）漫斟细酌助诗狂。（钟）

　　诗酒生平我自怜，（李）早间忙起整花钿。（董）老人不解关心事，（张）不醉梅边醉月边。（钟）

　　天上人间酒早传，（李）春风时醉碧云端。（董）鹤童扶我瑶阶去，（张）睡到蓬莱不计年。（钟）

　　题寿（华文母寿）

　　鹤算添筹五十年，（吕）桂子留香待晚天。（李）蟠桃已熟三千岁，（董）寿到人间梅蕊鲜。（张）

　　题华文桂子春间树已黄，（曹）早开雨露也生香，不知到处云霞静，（董）一派青光照玉堂。（李）

　　春无题早间留饮玉炉香，（李）草色青青粉蝶狂。（何）春色染衣天桂馥，（董）秋光拂袖月娥裳。（许）

　　蹇驴踏乱云霞碎，（果）白鹤冲空诗客忙。（钟）双剑龙飞牛斗暗，（吕）一枝梅影腊初黄。（张）

　　联句烛残酒正香（得香字）

　　烛月交辉影正双，（举）常将斗酒度天香。（李）一生醉倒新诗俊，（董）半世看他早挂霜。（张）

　　裳。（高）

　　和前题 鹤亭窗前红烛泪凝脂，蚁绿香浓正及时。葭管未吹冬至日，酒酣融暖夜深期。

　　漏深残烛结成花，美酒香浓落彩霞。梅影带烟笼月淡，风寒浸竹数枝斜。一汪红泪心偏热，三鹤蹁跹攀醉仙云外翱翔片羽高，攀援仙驾醉仙桃。（举）一杯浊酒消寒夜，（亭）万里祥光映海涛，（鸣）

　　将挂（果）

　　和前题 鹤亭三鹤飞鸣彻九天，翱翔踏破碧云烟。梨花队内翻轻雪，月夜空明绕绮筵。素羽瑶台看并洁，看花赏月杯酒论诗亦可仙，（举）看花赏月在春天。人生诗趣全凭韵，（李）警句吟时出自然。（亭）

　　茶看清晨一盏色添香，（李）酒后情怡余味长。（举）雪水漫烹天外味，（董）梅花浸入岭头黄。（果）

　　岸容待腊将舒柳舒柳青青伴腊梅，沿河春信早相催。（举）不知与君一夕话，管里阳生漫度灰。（李）

　　张批 切题恭颂八仙诗 张鹤翔头挽双髻与鬓齐，天教散汉乐天倪。终南得遇东华后，怜尔惺惺各自迷。

　　春秋早将姓名扬，何待唐宫幻术狂。偶控蹇驴留胜迹，五星谈处笑人忙。

　　炼就金丹正及时，适承招饮赴瑶池。归来不见前庐舍，借体成仙仙亦奇。

　　剑气光芒并斗牛，敲爻歌罢复摇头。世人果奉慈悲训，为善一端乐事悠。

　　笑看富贵如浮云，那是荣华那是亲。一自云阳勘破后，悠悠万古乐长春。

　　采来仙药助天和，脱却尘寰乐事多。览尽山青与水秀，清风明月莫蹉跎。

　　早知道味便辞家，俗骨焉能泛海槎。欲度世人难遍度，一声玉笛落天花。

　　勤扫天花正是修，莲生净土复何求。自从瑶岛频频赴，洞府闲闲自在游。

　　恭颂八仙诗 沈度世蓬莱仙岛日迟迟，鹤发童颜两髻垂。真诀自从东帝得，醉时海上弄蛟螭。

　　西岳优游已有年，五星学术贯人天。闲从南极消棋局，频赴蟠桃玳瑁筵。

　　炼就真神出世尘，妍虽躯壳有何 。丹成笑指白云去，洞里乾坤尽是春。

　　术成九九道归一，炼就长生不老形。黄鹤楼头云影散，潇湘江上数峰青。

　　厌弃人间富贵身，宫袍卸却道袍新。月明沧海群仙会，醉到沉沉不厌频。

　　西湖湖畔养天和，养得天和乐事多。篮满长生新采药，醉看明月笑呵呵。

　　声明不继斗山高，云梦潜修仙骨豪。湘子乔头功德远，粤人竞颂旧春膏。

　　奉帚平明扫落花，云衣五色灿奇葩。邯郸梦觉同归道，瑶岛春和岁月赊。

　　又颂众仙诗李白大仙百首新词万古传，沉香亭畔笔生妍。至今犹忆长安市，诗在人间月在天。

</div>
    <div class="pagination">
<a href="神仙济世良方_page14.html">上一页</a><span>...</span><a href="神仙济世良方_page10.html">10</a><a href="神仙济世良方_page11.html">11</a><a href="神仙济世良方_page12.html">12</a><a href="神仙济世良方_page13.html">13</a><a href="神仙济世良方_page14.html">14</a><span class="current-page">15</span><a href="神仙济世良方_page16.html">16</a><a href="神仙济世良方_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
