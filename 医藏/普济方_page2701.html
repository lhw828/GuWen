<!DOCTYPE html>
<html>
<head>
    <meta charset="UTF-8">
    <title>普济方 - 第 2701 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2701 页/共 3614 页</h1>
    <div class="content">　　盐覆之取沥。

　　韭涂敷方

　　（出千金方）

　　治疮。

　　生韭（一把细切）醋（一升）上和煎令韭烂细研。更熬如糊。取涂敷疮上。日三五度瘥。一

　　治卒得恶、疮。常攻在两脚方。

　　（出圣济总录）人屎（烧灰二两）水银（半两）上用生油调。涂敷疮上。三五度。即瘥。

　　疗疮。但是脚腰以下名为。此皆有虫食之。虫死即瘥。此方立见验

　　（出肘后方）用醋泔淀一碗。大麻子一盏。白盐炒研末一撮和。掩疮上。疮中有孔如针穴。皆虫食之也

　　治干湿疥癣方

　　（出圣惠方）取楝根、生葱白、猪脂和捣涂之。

　　又方

　　（出千金方）

　　治疮。

　　炒腊月糖。敷之良。

　　又方

　　（出千金方）烧故履丝为末。敷之。

　　又方

　　（出千金方）烧松根。取汁涂之。

　　又方

　　（出圣济总录）

　　治卒得疮。常攻在两脚。

　　以蜂蜜不拘多少。细研入醋调。涂敷疮上。日三五度。即瘥。

　　又方

　　（出圣济总录）生刺蛇取血。涂敷疮上。日三五度。即瘥。

　　又方

　　（出圣济总录）

　　治及丹毒。

　　取苎根刺碎。不拘多少。烂捣令细。入醋调。涂敷疮上。日三五度。即瘥。一方捣根敷之。

　　荆沥涂洗方

　　（出圣惠方）

　　治疮。

　　以荆条一把。烧沥汁。涂敷疮上。日三五度。即瘥。

　　踯躅花涂洗方

　　（出圣济总录）

　　治疮。

　　用踯躅花三斤。以水五升。于瓷瓶内浸半日。滤去滓。取洗疮上。日三两度。更炙涂摩

　　治疣目耳疮。及月蚀疮绕耳根。

　　用乌雄鸡胆。日三涂之。

　　治卒得疮。常对生在两脚。及诸恶疮

　　（出肘后方）涂白犬血。立愈。

　　又方

　　以皂荚十枚。苦酒四升。煮之去滓。煎如饴。以敷疮上。

　　又方治疮及丹疹。

　　以新瓦一口。安鸡屎、陈酒。下着火煎之成膏涂之。或水煮鸡屎汁拭之、佳。

　　治疮疥癣方

　　（出圣惠方）用苦参末三两。以蜜调涂之。

　　野葛膏

　　（出圣济总录）

　　治久疮。

</div>
    <div class="pagination">
<a href="普济方_page2700.html">上一页</a><span>...</span><a href="普济方_page2696.html">2696</a><a href="普济方_page2697.html">2697</a><a href="普济方_page2698.html">2698</a><a href="普济方_page2699.html">2699</a><a href="普济方_page2700.html">2700</a><span class="current-page">2701</span><a href="普济方_page2702.html">2702</a><a href="普济方_page2703.html">2703</a><a href="普济方_page2704.html">2704</a><a href="普济方_page2705.html">2705</a><a href="普济方_page2706.html">2706</a><span>...</span><a href="普济方_page2702.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
