<!DOCTYPE html>
<html>
<head>
    <meta charset="UTF-8">
    <title>普济方四库 - 第 1307 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1307 页/共 1812 页</h1>
    <div class="content">　　右为麄散每服四钱水一钟半入姜半分煎至六分去滓不拘时温服
　　牛膝散　治妇人偏枯口面防斜言语涩滞精神不守举动艰难
　　牛膝【一两去苗】　独活【三分】　赤箭【一两】　当归【三分微炒】　柏子仁【三分】　鹿角胶【二两捣碎炒黄燥】　芎防【三分】　附子【三分炮裂去皮脐】　桂心【二分】　汉防己【半两】　羚羊角屑【半两】萆薢【二分】　仙灵脾【一两】　乌蛇肉【一两酒炒黄】　麝香【一分研入】
　　右为细末入研了药令匀每服一钱食前温酒调服
　　牛膝浸酒　治妇人中风偏枯一邉手足不收顽麻不仁筋脉拘急不能运动
　　牛膝【一两】　秦芁【一两】　天门冬【一两半去心】薏苡仁【一两】独活【一两】　细辛【半两】　附子【一两炮裂去皮脐】　五加皮【一两】桂心【一两】　丹参【一两】　杜仲【一两去粗皮】　酸枣仁【一两】仙灵脾【一两】　晩蚕沙【三两微炒】
　　右细剉以生绢袋盛好酒一斗五升浸经七日每不计时温饮一小盏常令有酒气为佳
　　晚蚕沙浸酒　治妇人中风偏枯手足挛急顽痹不遂晩蚕沙【一升】　茄子根【二两】　牛膝【二两去苗】　大麻子【半升】牛蒡子【二两微炒】　防风【一两去芦头】　羌活【一两】　秦芁
　　【一两】　枸杞子【一两】　当归【一两剉微炒】　桂心【一两】　虎胫骨【二两涂酥炙黄】　海桐皮【一两】
　　右细剉以生绢袋盛用好酒二斗浸经七日每日不计时温饮一小盏常令酒气相接为佳
　　椒附酒　治妇人半身不遂肌肉偏枯或言语微涩口眼微防举动艰辛
　　蜀椒【去目并闭口者】　附子【去皮脐】　生地黄【焙】　当归牛膝【去苗】　细辛【去苗叶】　薏苡仁　酸枣仁　麻黄【去根节】　杜仲【去粗皮】　萆薢　五加皮　原蚕沙羌活【去芦头各一两】
　　右防咀用好酒二斗浸经七日后不拘时温服一盏常觉醺醺为妙或病势急其药即将酒煎沸乗热投之冷即旋饮之亦得
　　虎骨丸　治妇人偏枯半身痹痛举动不随或缓或急虎胫骨【酥炙】　牛膝【酒浸切焙】　当归【去芦头】　防风【去义】赤箭【各二两】　威灵仙【去土】　天雄【炮裂去皮脐】　丹参五加皮【剉】　桂【去粗皮】　杜仲【去粗皮剉炒】　石斛【去根】仙灵脾　苍耳【各一两】
　　右为末和丸如梧桐子大每日食前服三十丸
　　乌头汤【出圣济总録】　治妇人偏枯半身不遂或痹痛不仁或痿弱无力
　　乌头【炮裂去皮脐】　细辛【去苗叶】　干姜【炮各半两】　赤茯苓【去皮】　生干地黄【一两焙】　防风【去芦】　当归【切炒】　附子【炮裂去皮脐】　肉桂【去粗皮】　蜀椒【去目并闭口炒半两】　独活【去芦头】　牛膝【酒浸焙】　赤芍药　秦芁【去苗】
　　右剉如麻豆每服三钱水一钟半煎至七分去滓温服三日
　　桂附汤【出圣济总録】　治妇人中风偏枯手足不随或冷或痹
　　桂【去麄皮】　附子【炮裂去皮脐】　当归【切焙】　人参　茯神【去木】　防风【去芦】　细辛【去苖叶】　萆薢　牛膝【酒浸焙】赤芍药　麻黄【去根节煎掠去沫焙】　羌活【去芦苗各一两】
　　右剉如麻豆每服三钱水一盏入生姜三片枣一枚擘破同煎七分去滓食前空心温服
　　羌活汤【出圣济总録】　治妇人中风偏枯冷痹不仁支持无力
　　羌活【去芦苗一两】　麻黄【去根节煎掠去沫焙】　人参　肉桂【去麄皮】　杏仁【去皮尖炒别研膏】　薏苡仁　当归【切焙】　干姜【炮】　附子【炮裂去皮脐】　芎防【各一两】
　　右剉如麻豆每服三钱水一钟生姜三片枣二枚擘破同煎七分去滓服三日
　　仙灵脾丸【出圣方】　治妇人中风偏枯手足一邉不遂肌骨瘦细皮肤顽痹
　　仙灵脾【一两】　羚羊角屑【三分】　独活【一两】　防风【一两去芦苗】　桂心【一两】　当归【一两】　牛膝【一两去苗】　薏苡仁【一两】附子【一两炮裂去皮脐】　五加皮【三分】　萆薢【一两】　虎胫
　　骨【一两酥炙】
　　右为细末炼蜜和捣三二百杵丸如梧子大每服三十丸食前温酒送下
　　独活散【出圣方】　治妇人中风偏枯言语蹇涩四肢无力独活【一两】　桂心【一两】　防风【一两去芦苗】　当归【一两炒】甘草【半两炙】　赤芍药　附子【半两炮去皮脐】　麻黄【一两去根节】　羚羊角屑【半两】
　　右为散每服四钱生姜半分煎至六分去滓不拘时温服
　　天雄散【出圣济縂録】　治妇人偏枯手足或冷或痛或不知痛
　　天雄【炮裂去皮脐】　天麻【酒炙各三分】　天南星【炮裂半两】　桂心【去麄皮】　麻黄【去根节】　当归【焙】　独活【一两去芦苗】干蝎【去土炒】　白僵蚕【半两炒】　乌蛇肉【酒浸去皮骨炙一两】
　　右为散每服二钱温酒调下不拘时服
　　熟干地黄丸【出圣惠方】　治妇人中风偏枯肌肉顽痹无力熟地黄【焙】　当归【焙】　萆薢　防风【去芦】　肉桂【去麄皮】　干漆【研炒去烟】　附子【炮裂去皮脐各一两】　蜀椒【去目并闭口炒出汗】　乌头【炮裂去皮脐各半两】
　　右为末炼蜜和丸捣三二百杵丸如梧桐子大一服二十丸食前温酒送下
　　羚羊角散【出圣济縂録】　治妇人中风偏枯手足无力皮肤冷痹
　　羚羊角屑　麻黄【去节根】　肉桂【去麄皮炙】　赤芍药附子【炮裂去皮脐】　白僵蚕【炒各一两】　干蝎【去土炒】　丹砂【研各半两】
　　右为末每服三钱用生姜薄荷汁化开温酒调下日进二服
　　治妇人中风偏枯气血不调骨节疼痛【出圣方】
　　蒴藋根【一两微炒】　凌霄花
　　右为末每服一钱食前酒调服

　　普济方卷三百十六
　　钦定四库全书
　　普济方卷三百十七　　明　周王朱橚　撰妇人诸疾门
　　风痹手足不随【附论】
　　夫妇人风痹者由风寒湿三气合而为痹风多者为风痹其状肌肤尽痛诸阳之经皆起于手足而循行于身体风寒之气客于肌肤始为痹复伏阳经随其虚处而停滞与血气相搏血气行则迟缓使机关弛纵故风痹而复手足不随也
　　夫妇人臂痛筋脉挛急不得伸屈遇寒则剧由肝虚为风寒邪气流于血脉客于经络搏于筋筋不荣则干急而痛其脉细宜服柏子仁丸舒经汤若臂痛不能举或左或右时复转移一臂由中脘伏痰脾气滞而不行上与气相搏四肢皆属于脾脾气滞而不下攻于臂故痛其脉沈细宜服茯苓丸控涎丹
　　方
　　萆薢散【出圣方】　治妇人风痹手足不仁腰膝疼痛筋脉挛急
　　萆薢　天麻　乌蛇肉【酒拌炒黄】　虎胫骨【酥炙黄各一两】防风【去芦】　当归【微炒】　独活　芎防　麻黄【去根节】天雄【炮裂去皮脐】　牛膝【去苗】　苍耳子　杜仲【去皮微炙】薏苡仁　酸仁【各三分】　五加皮　川乌【炮裂去皮脐各半两】　仙灵脾【三分】
　　右为细末每服一钱食前豆淋酒调服
　　乌蛇散【出圣方】　治妇人风痹手足顽麻筋脉抽搐口眼不正言语蹇涩
　　乌蛇肉【酒拌炒黄】　天南星【炮】　天雄【炮裂去皮脐】　土蜂儿【防炒】　赤箭　麻黄【去根节】　薏苡仁　芎防【各一两】干蝎【炒】　桑螵蛸【防炒】　羚羊角屑　桂心　硃
　　砂【细研水飞过各半两】　酸枣仁　柏子仁　当归【微炒各三分】麝香【细研一分】
　　右为细末入研过药令匀每服一钱食前温酒调服
　　三痹汤【出大全良方】　治血气凝滞手足拘挛风痹气痹皆疗
　　川续断　杜仲【去皮姜汁炒】　防风　桂心　华阴细辛　人参　白茯苓　当归　白芍药　甘草【各一两】　秦芁　生地黄　川芎　川独活【各半两】　黄耆　川牛膝【各一两】
　　右防咀每服五钱水二钟姜三片枣一枚煎至一钟去滓热服无时但腹稍空心服之有人病左臂不随后已痊平而手指不便无力诸药不効服之即安
　　独活散【出圣方】　治妇人风痹手足不随身体疼痛言语蹇涩筋脉挛急
　　独活　桑寄生　牛膝【去苗】　秦芁【去苗】　赤茯苓桂心　防风【去芦】　附子【炮裂去皮脐】　当归【防炒】　生干地黄【各一两】　杜仲【去麄皮炒防黄】　细辛　芎防　赤芍药　甘草【半两炙微赤】
　　右为散每服四钱水二钟煎七分去滓不拘时温服
　　牛膝丸【出圣方】　治妇人中风手足顽痹不随骨节疼痛筋脉拘急行履稍难
　　牛膝【去苗】　威灵仙　虎胫骨【酥炙黄各一两半】　当归【微炒】防风　赤箭　天雄【炮裂去皮】　丹参　五加皮
　　杜仲　桂心　石斛　仙灵脾　道人头　川乌头【炮裂去皮脐各一两】
　　右为细末炼蜜和丸如梧桐子大每服十五丸加至二十丸食前温酒送下
　　乌头丸【出圣方】　治妇人风痹手足不随关节沈重行动无力
　　川乌头【炮裂去皮脐】　天南星【炮裂】　白僵蚕【防炒】　仙灵脾　防风【去芦】　海桐皮　赤箭【去苗】　牛膝【去苗】　天雄【各一两】　乌蛇肉【一两酒拌炒黄】　石楠叶　柏子仁萆薢　茵芋【各三分】
　　剉法同前
　　独活汤【出大全良方】　治风虚昏愦不自觉手足弃纵坐卧不能或发寒热血虚不能服发汗药及中风自汗尤宜服之
　　川独活　羌活　人参　防风　当归　细辛茯神【去木】　半夏　桂心　白微　逺志【去心】　菖蒲【去毛】　川芎【各半两】　甘草【三分】
　　右防咀每服五钱水一钟半姜五片煎七分去滓不拘时温服
　　川乌头散【出圣方】　治妇人风痹疼痛四肢不随
　　川乌头【炮裂去皮脐】　甘草【炙】　细辛　川椒【去目并闭口者防炒去汗】　赤茯苓【各半两】　干姜【炮】　防风【去芦】　当归【微炒各一两】　秦芁【去苗】　附子【炮裂去皮脐】　桂心　赤芍药　牛膝【去苗各一两半】　独活【二两】
　　右为散每服三钱水一钟半入枣三枚煎至七分去滓不拘时温服
　　狗脊浸酒【出圣方】　治妇人风痹手足不随肢节急强狗脊【去毛】　当归【防炒】　芎防　桂心　防风【去芦】　萆薢　仙灵脾【各二两】　牛膝【去苗五两】　丹参【三两】　天蓼木【半两】　川椒【去目并闭口者防炒出汗】
　　右细剉用生绢袋盛以好酒二斗五升浸经七日每服温饮下一小盏常令有酒气每取一升即添酒一升至五斗即住
　　羌活散【出圣方】　治妇人风痹手足不随筋脉拘急不能行动
　　羌活　牛膝　当归【防炒】　防风【去芦】　赤芍药【各一两五钱】　附子【炮裂去皮脐】　桂心　五加皮　甘草【炙各一两】薏苡仁【三两】
　　右为散每服四钱水一钟半生姜半分煎至七分去滓不拘时温服
　　五加皮散【出圣方】　治妇人风痹手足不随行立无力五加皮　萆薢　海桐皮【各一两】　虎胫骨【酥炙黄一两五钱】　牛膝　防风【去芦】　薏苡仁　防粘子　仙灵脾　当归【微炒】　续断　附子【炮裂去皮脐】　杜仲【去麄皮微炒】　熟干地黄【各一两】
　　右为细末每服二钱食前温酒调下
　　舒筋汤【出大全良方】　治臂痛又名五痹汤亦治腰下疾片子姜黄【四两】　甘草　羌活【各一两】　白术　海桐皮　当归　赤芍药【各二两】
　　右防咀为末每服三钱水一盏半煎至七分去滓温服如疾在腰以下空心服腰以上之疾食后服
　　附子丸【出圣方】　治妇人风痹手足不随
　　附子【炮裂去皮脐】　天麻　牛膝【去苗】　仙灵脾　川乌头【炮裂去皮脐】　防风【去芦各一两】　虎胫骨【二两酥炙黄】
　　右为细末以酒煮麸糊和丸如梧桐子大每服十丸温酒送下
　　仙灵脾浸酒【出圣方】　治妇人风痹手足不随
　　仙灵脾　牛膝【去芦】　附子【炮裂去皮脐】　杜仲【去皮炙各二两】
　　右防咀用生绢袋盛将好酒一斗五升浸经七日每次服一小盏
　　通灵丸【出大全良方】　治妇人男子手足痛风目忽者白附子　僵蚕【炒去丝各一两】　全蝎【半两炒】　麝香【一字】
　　右为末炼蜜丸如梧桐子大每服七丸温酒下一日三次服
　　天麻酒【出十便良方】治妇人风痹手足不随
　　天麻　牛膝　附子　杜仲【各二两】
　　右件药细剉以生绢袋盛用好酒一斗五升浸经七日每服一小盏
　　风头痛【附论】
　　夫妇人风是体虚受风风入扵脑也诸臓腑之精皆上注于目其血气与脉并上属扵脑循脉引于目系目系急故令也其不止风邪甚者变为癫疾也凡妇人患头风者十居其半每发必掉如住车上盖因血虚肝有风邪袭之尔素问云狥防招尤目冥耳聋上虚下实过在足少阳厥阴甚则归肝盖谓此也又云一妇人年四十余病额角上耳上痛俗呌为偏头痛如此五七年每痛大便燥结如弹丸两目赤晕昏涩不能逺视世之所谓头风药饼子风药白龙丸芎犀丸之类连进数服其偏虽稍愈则大便稍秘两目转昏涩其头上用艾灸数年矣连年着灸其两目且将失明由病而无子一日问戴人戴人诊其两手脉急数而有力风热之甚也余谙此四十五年矣遍察病目者不问男子妇人必偏正头痛必大便涩滞结硬此无他头痛或额角痛是三焦相火之经及阳明燥金胜也燥金胜乗肝则腑气郁肝血气壅血气壅则上下不通故燥结于里寻至失明治以大承气汤冷河水煎二两加芒硝一两煎令温合作三五服连服尽荡涤肠中垢滞结燥积热下利如汤二十余行次服宜神功丸润之菠羮葵菜猪羊血为羮以滑之后五七日十日但遇天道晴明以大承气夜进一剂是痛随利减也三剂之外目豁首轻燥泽结释得三子而终又云凡妇人头风晕登车乗运眼涩手麻发脱健忘善怒皆胷中宿痰所致可用蒂散吐之次以长流水煎五苓散大人参半夏丸凡头痛发热多汗六脉虚细尺脉或絶作血虚治之先服术附汤加川芎次服十全大补汤加附子又服万安丸神水散内补丸芎防汤若因被风吹头目昏太阳并脑俱痛项背拘急可与蝎附散都梁丸治项筋强痛不可转侧者以木煎主之
　　方
　　旋覆花散【出圣方】　治妇人风头痛痰壅烦闷不下饮食旋覆花　白芷　芎防　藁本　蔓荆子【各半两】赤茯苓【一两】　防风【半两去芦】　枳殻【半两麸炒】　独活　　细辛　羌活【各半两】　石膏【二两】　半夏【半两汤泡七次】　　前胡【一两去芦】　杜仲【三分】　羚羊角屑【三分】　甘草【半两炙】　　甘菊花【半两】
　　右防咀每服三钱水一钟半生姜半分薄荷七叶煎至七分去滓不拘时温服
</div>
    <div class="pagination">
<a href="普济方四库_page1306.html">上一页</a><span>...</span><a href="普济方四库_page1302.html">1302</a><a href="普济方四库_page1303.html">1303</a><a href="普济方四库_page1304.html">1304</a><a href="普济方四库_page1305.html">1305</a><a href="普济方四库_page1306.html">1306</a><span class="current-page">1307</span><a href="普济方四库_page1308.html">1308</a><a href="普济方四库_page1309.html">1309</a><a href="普济方四库_page1310.html">1310</a><a href="普济方四库_page1311.html">1311</a><a href="普济方四库_page1312.html">1312</a><span>...</span><a href="普济方四库_page1308.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
