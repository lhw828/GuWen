<!DOCTYPE html>
<html>
<head>
    <meta charset="UTF-8">
    <title>普济方四库 - 第 421 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 421 页/共 1812 页</h1>
    <div class="content">　　治风疾【出本草】
　　以韦叶石作汤服之
　　治风【出本草】
　　以秫稻根作汤洗之
　　疗风病身体如虫行【方见大风癞病类】
　　治一切风疾【出本草】
　　以楝实冬春间取细剉炒令香袋盛于酒中浸每服取酒温服之
　　疗风【出本草】
　　以兰炙水取浴之
　　疗风
　　以五加实取酒清服之
　　疗风
　　以丁公藤渍酒服南史觧叔谦鴈门人母有疾夜于庭中稽颡祈吿闻空中云得丁公藤治即瘥访医及本草皆无至宜都山中见一翁袋药云是丁公藤疗风拜泣求得之及渍酒法受之毕失翁所在母疾遂愈
　　治酒风
　　黄帝曰有病身热懈惰汗出如浴恶风少气此为何病岐伯曰病名酒风帝曰治之柰何岐伯对以此方以泽防术各十分御米五分合以三指撮饭后服
　　治风
　　以木天蓼一斤去皮细切以生绢袋盛好酒一斗浸之春夏一七日秋冬二七日后开每日空心日午初夜各温饮一盏老防临时加减若常服日只每服一盏立有功効
　　除风令人能饮食
　　以胡桃渐食之
　　治风缓诸节不随皮肤顽痹肠内宿冷冷血瘀血腰脚疼痛
　　以原蚕屎净收取晒干炒令黄袋盛浸酒服
　　治一切风疾痰附子汤
　　右生用附子取六七钱者用半个切碎以水二钟姜十片煎至一钟以下滤过盏盛水中沉微冷服若不去皮脐及临服入少塩効尤速
　　治风血疾积冷气
　　用藤浸酒服之
　　去风血
　　用鬼膊藤浸酒服【亦名鬼腰者】
　　治风虚除百病杏酥法
　　用捣烂杏仁一石好酒一石研滤取汁一石五斗入白蜜一斗五升搅匀封于新瓮中勿泄气三十日看酒上酥出即掠取内磁器中贮之取其酒滓团如拳大置空屋中作格安之成饴脯状日服一枚以前酒任性饮之
　　治风水腹大脐腰肿痛不可转动
　　用麻子半升杵碎水滤取汁以米二合以麻子汁煑作稀粥着葱椒姜空心食之【麻子者乃今人绩麻布重子也】
　　治一切风
　　用马齿苋细切煑粥服之
　　补虚疗风
　　用忍冬草煑汁醸酒可常采服
　　治丈夫心肺中虚风及客热膀胱间连胁下时有气皮肤瘙痒瘾疹饮食不多日渐痩损常有忧愁心忪少气等疾
　　用莎草春收苖及花隂干入冬采根切贮于风凉防有患前病者取苖二十余斤剉以水二石五升取煑一石五斗浴之
　　去风甚者
　　用香麻煎作浴汤
　　治风轻身
　　以千金藤浸酒服之
　　治一切风虚常恶头痛欲破者
　　以杏仁去皮尖曝干为末水九升研滤如作粥法缓火煎令如麻腐取出和羙粥酒内一匙服之每食前不拘多少服七日后大汗出慎风冷忌猪鱼鸡大蒜服一剂后诸风减瘥春夏恐酸少酢服之秋九月后煎之此法神妙可深秘之
　　治风血羸老腹内诸冷血闭彊腰脚
　　以土皷藤煮服浸酒服亦佳
　　治筋骨风
　　以酸枣仁炒末作汤服之
　　治风血羸老腹冷及腰脚俱冷食不生肌肤
　　以地龙藤浸酒服之
　　治心风头肢体诸风及觧肌发汗【出本草】
　　以杜荆根水煑服之
　　治皮毛间习习如虫行风【出本草】
　　煮牛蒡根汁浴之夏浴避风脚疾取其子炒过为末代茶煎三七通利小便
　　延年去风令光润【出本草】
　　以桃仁五合去皮用糯米饭和研之令桃仁尽即煎微温用洗面极妙
　　治因疮中风【方见风角弓反张类在三十六卷】
　　以灰麺和米一斗炊作饭看冷暖入苍耳麦蘖麴作三大升醸之封二十四日成熟取此酒可两重布不得全宻宻则溢出又不可食马肉空心暖酒服
　　枳茹酒【出千金方一名枳茹酒】服诸风药不能愈者
　　取枳实上青乱取不可至心须得茹五升微火炒去湿气以酒一斗渍微火暖令得药味随性饮之治口僻眼急大验治缓风急风并佳一方治身直不得屈伸反覆者枳树皮亦得
　　葳灵仙方【出御药院方】去众风通十二经脉此药朝服暮効踈宜五臓冷脓宿变病微利不防人服此四肢轻健手足温暖并得清凉时商州有人病重足不履地经十年不差忽过新罗僧云此疾有药可理遂入山求之遗服数日平复后留此药名而去治丈夫妇人中风不语手足不随口眼防斜筋骨节风胎头暗风心风风狂人伤寒头痛鼻清沸经二度伤寒即止头旋目白癜风极治大风皮肤痒毒热毒风疮深治劳疾连腰骨节风绕腕风言语澁滞积塞不通五臓腹内宿食心头痰水膀胱脓宿口中涎水好吃茶滓手足顽痹冷热气壅腰膝疼痛久立不得浮气瘴气憎寒壮热头痛尤甚攻耳成脓而聋又冲眼赤小肠秘脉立通饮食即注黄疸面无顔色瘰疬遍项产后秘澁暨腰痛曽经损坠心痛注气膈气冷气攻冲肾臓风壅腹肚胀满头面肿注毒脾腑气痰热咳嗽气急坐卧不安疥癣等疮妇人月水不来动经多日血气冲心除盗汗鵶臭秽气息不动多服葳灵仙乆浴斛中浸身令汗出五六度浸兼浴其肺中风皮肤痒即止每载四时常用之则瘾疹风永差心中客热膀胱间连胁下气常忧愁不乐心忪者加沙草根一大觔切熬令香以生绢袋盛贮于三大斗无灰酒中浸之春三月浸一日即堪服冬十月后浸七日近暖处乃佳每空心服一盏日夜三四服之常令酒气相续以知为度若不饮酒即取根十两加桂五两芜荑三两和捣为散以蜜和为捣千杵丸如梧桐子大每服酒及姜蜜汤饮汁等下二十丸日再服渐加至三十丸以瘥为度【莎草根即香附子苗】
　　治诸风脚膝疼痛不可践地用鹿蹄四只燖洗熟煮了取肉于防汁中着五味子煮熟空腹服之
　　治风疾
　　取消梨不限多少绞汁饮之昔有一朝士见梁奉御诊之曰风疾已深请速归去朝士复见鄜州马医赵鄂者复诊之言疾危与梁所説同复云只有一法可试吃消梨不限多少咀龁不及绞汁而饮到家旬日唯吃消梨顿爽亦可以梨叶作煎服









　　普济方卷一百十六
<子部,医家类,普济方>
　　钦定四库全书
　　普济方卷一百十七　　明　周王朱橚　撰寒暑湿门
　　中寒【论】
　　夫诸寒収引皆属于肾肾者少阴也少阴者至阴也至者爲极也少隂者冬脉所旺居北而属水爲寒所归至爲周宻中寒収引拘缩寒之用也其病上下所出水澄澈清冷清者不浊其气寒冷水谷不消化吐利清冷爲寒则如天气寒水自清也素问云太阳受寒血凝爲瘕太阴受寒气聚爲疝但脉急即寒之象也急主于痛故急也又内经云数则爲热迟则爲寒诸阳爲热诸阴寒毒内郁脉当迟缓若洪数则为邪热之脉也寒气生清就于湿故下利清白此乃肠胃寒则不能化物热则壅涩不通寒胜则火衰火衰金旺吐痢腥秽腥者金肺之臭也热则喜酸寒则喜辛至如四肢逆冷坚痞腹满屈伸不便禁固战栗谓阴水主之舒卷不便胗其脉沈伏而迟病之证也若身凉不渇而寒踡足而卧恶闻人声不欲言皆阴证也阴阳停则和偏则病如阳气暴絶阴气独胜则爲寒证阴气暴絶阳气独胜则爲热证经云阳胜阴虚汗之而死阴胜阳虚下之而死若阳实外热阴虚内寒隂实内热阳虚外寒阳实伐其阳当凉膈散承气汤主之阴实伐其阴当白术散四逆汤主之寒者严凝杀厉之气也人以肾爲根本惟肾则受寒惟寒则伤肾肾气一虚寒邪交作急痛拘挛战掉强直昏迷厥冷口噤失音翕翕发热面赤多汗此中寒也无汗恶寒头疼面惨发热拘急手足防寒此伤寒也霍乱转筋洞泄下痢干呕吐逆积饮停痰此寒邪入肠胃也以至爲咳嗽爲虚劳爲疝瘕爲脚气爲痔漏为遗精为痎疟爲诸痛寒亦主之人惟肾气不充疎于谨防非特霜凝氷结之谓寒或者炎天暑月常取凉卧地受冷使寒邪之气自皮肤而达经络自经络而入脏腑如前数证皆得以恣睢四出矣温肾御寒如干姜附子川乌天雄辈佐之以养正灵砂此固药笼中物然寒伤荣气徒知温肾而不知温血恐未必有十全之功是则官桂当归又温血之上药也　素问曰冬三月此谓闭藏水氷地拆无扰乎阳早卧晚起必待日光去寒就温之意也不善调摄则爲寒所中大抵中寒脉必迟挟风则脉浮晕不仁兼湿则脉濡肿满疼痛治之之法切不可妄下妄吐惟当温散之否则舌卷囊缩难治矣六脉中指下得细而濇按之无力腹中时痛心胃牵脾隠隠而痛或大便泄鼻不闻香臭清浊涕不止目中泣出喘急痰嗽唾出白沫腰沈沈若痛项背胷前时作痛目中流火口鼻恶寒时头痛目若振寒不止或嗽或吐或呕或哕则发躁蒸蒸而热如坐甑中必得去衣居寒处或饮寒水则便过其振寒伤至气短促胷中满闷而痛必有膈咽不通欲絶之状甚则目证声闻于外而泪涕涎痰大作方过其发躁须臾而已振寒复至或面白而不泽者脱血也悲愁不乐情惨惨意悲悲健忘或善间出此风热大损寒水燥金之复也如六脉细而濇按之空虚此大寒证亦伤情气以辛甘温甘等滑润之剂大泻西方北方则愈　夫大寒在外留而补之鍼所不达灸之为宜黄帝鍼经曰大寒在外留而补之入于中者从而泻之鍼所不达灸之为宜隂阳皆虚火自当之厥而寒甚膝防陷下寒过于膝下陵三里经陷下者火自当之结络坚火所治之　夫大寒在外留而补之云外者天外也大寒者北方寒化也中于人则言大寒在外乃皮毛之上也故曰寒甚则浮是足太阳膀胱寒气中其本经乃方以类聚故顶额为之先病治在风府穴乆留鍼谓手太阳小肠内热当传送足太阳膀胱寒经其经复受外来客邪况皮毛者阳分也大恶阴寒覆之经曰寒病乆留鍼则爲热补者补内热也补阳也令阴消铄而邪退也留而补之者以火伐之又解寒入于中者灸之为宜云谓左右寸脉皆少不称尺脉者言地之阴阳脉盛也若之脉更浮于上按之则洪大脉盛于下是地下阴火亦伏藏也况天地之阴阳已不足于外是上下之阳皆伏匿矣故曰陷下者灸之正谓此也故经云厥在于足寒气上下脉中之血凝而留止非火谓弗能取之　刺有五节论黄帝问于歧伯曰余闻刺有五节奈何歧伯对曰固有五一曰振埃二曰发防三曰去爪四曰撤衣五曰解感黄帝曰夫子言五节余未知其意歧论曰振埃者刺外经去阳病也发朦者刺府腧去府病也去爪者刺关节支络也撤衣者尽刺诸阳之竒腧也解感者尽知调阴阳有余不足相倾移也且论发朦一法云刺府腧去府病也朦者天外阳邪
　　也阳者无形也天外者阴病在阳故从阳引阴治在背腧背腧府宂是也若五脏病有形之证皮肉筋骨血脉病是也若絶于内者故曰阴病在阳乃从阳引阴邪在天外也其法取宂在背上五脏之腧假令皮病内絶治在天外鍼灸肺腧是也假令血脉内絶不得周流故曰是亦阴病在阳其穴则背之心腧是也余三脏有形病内絶依此皆治在脏腧　黄帝鍼经曰上热下寒视其虚络而陷之于经络者取之气下乃止所谓引而下之者也　辨云圣人以上热下寒是谓有春夏秋冬也当从天外阳下降入地中乃天上群阴中火炽而反助六阳中决血络出血使阴气下降虽力防而能坠六阳下行阴血自降故也亦可谓老阳变阴之象也故经云上热下寒视其虚脉陷下于经络者取之此所谓引而下之者是也但言络脉皆是以病大者以三棱鍼决血去隂之热热者手太阳小肠中血络有火热之邪致此老阳不肯退化为隂而下降故先决手太阳之血热使三隂得时之用而降下以行秋令奉收道下入地中而奉藏者也乃泻重阳在天下不肯退化行隂道者也【至元戊辰春予应诏赴都中书参政杨公正卿年逾七十病面顔郁赤若饮酒状痰稠粘时运如在风云中一日会都堂此证忽来仍加目视不明遂归余胗之两寸脉洪大尺脉细无力此上热下寒明矣欲药之寒凉为年高气弱不任记先师所论凡治上热譬犹鸟集巅射而取之即以三棱针于前巅眉际疾刺二十余出紫黒血约二合许时觉头目清利诸苦皆去自后亦不复作矣】　凡人中寒者喜欠其人清涕出发热色和者善凡觇病者未脉望之口燥清涕出善欠此人中寒其人下利以里虚故也欲不能此人腹中痛凡寒脉沈脉双者寒也脉状如张弓按之不移脉数者当下其寒脉双而迟者心下坚脉大而者阳中有阴可下之　若右手寸口脉者即脇下拘急而痛其人濇濇恶寒师曰迟者爲寒澁爲无血寸口脉防赤中而澁即为寒防即爲虚澁即爲血不足故知发汗而复下之大露宿丸主寒冷百病
　　方
　　神圣复气汤【出济生拔萃方】治腹气乗冬足太阳寒气足少阴肾水之旺子能令母实手太阴肺实反来侮土火木受邪腰背胸膈闭塞疼痛善　口中涎目中泣鼻中流涕或如息肉不闻香臭咳嗽痰沫上热如火下寒如氷头作阵痛目中流水视物耳鸣耳聋头并口鼻或恶风寒喜日阳夜卧不安常觉痰塞膈咽不通口失味两脇缩急而痛牙齿动揺不能嚼物隂汗前阴冷行歩欹侧起居艰难掌中寒风痹麻大小便数而昼多夜频而欠气短喘喝少气不足以息卒遗失无度妇人白带阴户中大痛牵心而痛黎黒失色男子控睾牵心腹阴阴而痛面如赭色食少大小便不调烦心霍乱逆气里急而腹皮色白后出余气腹不能努或肠鸣膝下筋急肩脾大痛皆此寒水来复火土之雠
　　柴胡【一钱剉】藁本【八分】防风【五分剉】羌活【一钱剉】人参【五分】干姜【炮爲末一钱三分】甘草　升麻【七分剉】半夏【汤洗七次七分】白葵花【五朶去心细剪】当归身【六分酒洗剉】郁李仁【五分力研泥】黒附子【炮制去皮脐一分】
　　用水五盏同煎至二盏入
　　黄耆　草豆蔲仁【面褁烧熟皮各一钱】橘红【五分】
　　入在内再煎至一盏再入下项药
　　黄蘗【酒浸三分】黄连【酒浸三分】枳殻【三分】生地黄【酒浸三分】
　　已上四味预一日另用新水浸又以
　　华细辛根　川芎【细末】蔓荆子【各三分】
　　右预一日用新水半大盏分作二处浸此三味并黄蘗等煎正药作一大盏不去滓入此浸者药再上火煎至一大盏去滓稍热空心服又能治啮颊唇啮舌舌根强硬等证如神忌肉汤宜食肉不助经络中火邪也如无上证妇人白带脐下寒男子二丸冷牵引心痛腹中痛手心或寒两尺脉细按之不鼓小便遗失或数而欠大便多燥澁不通或大便软溺色或变短气不足以息额寒鼻不闻香臭鼻端红肿善多悲多愁心神不乐健忘多怒寝汗憎风小便滑数后有遗失脐下冷痛中风风寒汗出腰脊强痛皮急或腹皮白或黒或鼻流清涕目中泪不止精神不爽冝服之不必诸证悉具大扺肾与膀胱经中有寒元气不足者并冝服之于月生月满时隔三五日吃一服如病急不拘时候即宜治之一方有桃仁无甘草
　　除风湿羌活汤【出济生拔萃方】夫痿者湿热乗肾肝也当急去之不然则下焦元气竭尽而成软瘫必腰下不能动心烦悗而不爽也若身重减气不短小便如常及湿热之冷退时或所增之病气退者不用五味子泽泻茯苓黄蘗猪苓知母苍术白术之药只依本病中证候加减常服药亦须用酒黄蘗二分或三分如更时令清燥之气大行却加辛温泻之若湿气胜风证不退晕麻木不已
　　羌活【一两】防风【去芦一钱】柴胡【五分】藁本【三分】独活【五分】茯苓【二分】泽泻【二分】猪苓【去皮二分】黄耆【一钱】炙甘草【五分】橘皮【三分】黄蘗【三分】黄连【一分】苍术【汤浸去皮秤一钱】升麻【七分】川芎【三分去头】
　　右防咀每服秤三钱或五钱水二盏煎至一盏去滓稍热服虚实施用如有不尽证候依加减法用之
　　附子理中汤【出医方大成】治五脏中寒中湿咽逆虚弱亦治口噤四肢强直失音不语【昔有武夫戍边大雪出帐外观瞻忽然晕倒时林继作随行官医灌以此药两剂遂醒兼治胃腕停痰冷气刺痛】
　　人参　白术　干姜【炮】熟附子【各一两】甘草【炒五钱】
　　右防咀每服三钱姜五斤食前服少血加当归口噤则干开灌之一方无姜用水煎服无时
　　四五七汤治感寒头恶寒口眼防斜耳聋
　　大附子【三两炮去皮脐】山茱萸【五两】山药【七两】
　　右爲末每服二钱酒调服或防咀每服四大钱水盏半姜五片一个煎七分去滓服
　　养胃汤【出和剂方】治外感寒邪内伤生冷憎寒壮热头目昏痛肢体拘急风寒二证俱治先葢被连进此令四肢防汗未汗以薄粥助之若有汗则勿服亦须温润和解或有余热参苏饮调之兼治饮食伤脾发为疾疟辟山岚瘴气四时瘟疫
　　苍木【炒】厚朴【制】半夏麯【各一两】人参　茯苓
</div>
    <div class="pagination">
<a href="普济方四库_page420.html">上一页</a><span>...</span><a href="普济方四库_page416.html">416</a><a href="普济方四库_page417.html">417</a><a href="普济方四库_page418.html">418</a><a href="普济方四库_page419.html">419</a><a href="普济方四库_page420.html">420</a><span class="current-page">421</span><a href="普济方四库_page422.html">422</a><a href="普济方四库_page423.html">423</a><a href="普济方四库_page424.html">424</a><a href="普济方四库_page425.html">425</a><a href="普济方四库_page426.html">426</a><span>...</span><a href="普济方四库_page422.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
