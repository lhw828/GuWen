<!DOCTYPE html>
<html>
<head>
    <meta charset="UTF-8">
    <title>普济方四库 - 第 1701 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1701 页/共 1812 页</h1>
    <div class="content">　　治小儿中马毒汗臭忤马嘶惊忤宜服此方【出圣惠方】右取马尾于小儿前烧令小儿咽及每日烧之差为度
　　又方
　　取马口角沫儿口中効
　　卒死【附论】
　　夫小儿卒死者是三虚遇贼风病仓卒而死也三虚者乘年之衰一也逢月之空二也失时之和三也有此三虚复为贼风所伤便隂气偏竭于内阳阻隔于外胸间隂阳不通故暴絶如死若脏腑未竭良乆而苏亦有挟鬼神气者皆须邪退乃生宜以药疗之也
　　方
　　治小儿卒死方【出圣惠方】
　　右取女青末半钱用牛乳汁调服之
　　又方【同前】
　　取牛粪绞汁内少许口中差
　　又方【同前】
　　右烧獖猪粪水解取汁服
　　又方【同前】
　　右以苦参醋煮取汁少许内口中即苏水煮亦得
　　又方【出圣惠方】
　　用烂棺木板酒煮取汁服少许効
　　又方【同前】
　　右煎盐汤令极盐以物开口灌之令入腹即活
　　又方【同前】
　　右以热汤和灰厚拥身上逡巡即苏
　　破棺散【一名半夏丸朱氏集騐方】治魇死缢死溺死卒死恶死五絶心头暖者宜服此方
　　用生半夏末量大小或一字或半钱吹鼻中一方以水调塞鼻中一方用皂角末吹鼻中并差一方用雄黄末桃枝汤灌之愈
　　治小儿卒死而吐利不知是何病者【出肘后方】
　　用马屎一丸绞取汁以吞之无湿者水煮取汁
　　救小儿卒死而吐利不知是何病者【出金匮方】
　　用狗屎一丸绞取汁以灌之无湿者水煮干者取汁一方狗齿烧灰服之
　　治气闭不通死絶方但尸厥脉动者可治
　　用菖蒲末纳鼻两孔中吹之又以桂着舌下又剔取左角发方寸烧末酒和入喉立愈
　　卒腹皮青黒【附论】
　　夫小儿因汗腠理则开而为风冷所乘冷搏于血随肌肉虚处停之则血气沉不能荣其皮肤而风冷客于腹皮故青黒也
　　方
　　七汤【出危氏方】治挟冷作痛面色或白或青四肢冷甚青皮　陈皮　桔梗　蓬莪术【煨】辣桂　藿香益智仁【各一两】香附子【一两半】半夏【汤洗三分】甘草【炙三分】
　　右剉散每服三钱水一盏姜三片枣一枚煎三分服不拘时
　　治小儿卒然腹皮青黒若不急治须臾即死【出圣惠方】右用酒和胡粉其腹干再又灸脐下上左右去脐各半寸并鸠尾骨下一寸凡五处各灸三壮
　　治小儿卒腹皮青黒赤不能喘息及吐利卒死【出圣惠方】右用女青末内口中酒服之亦治大人
　　又方【出圣惠方】
　　以苦参一两捣罗为散不计时以醋汤调下半钱更量儿大小加减
　　又方【出圣惠方】
　　取烂棺木半两以醋一中盏煎至六分去滓温服半合量儿大小加减
　　又方【出圣惠方】
　　右取荆子捣入少水绞取汁防服半合量儿大小以意加减
　　五硬五软
　　汤氏五硬五软集歌云仰头取气动揺难气壅疼连胸膈间脚手心如氷様冷硬头直颈未能湾　肚大青筯急不寛【急亦作硬】冷风积气病难安面青心腹还多硬性命当时已自拚　五疳　喜怒无常度看人不转睛眼干啼少泪此实堪惊　此乃肝疳也　搭口揺头热呼浆上膈干脾间津液竭多睡不堪看　此脾脏疳也干热大膓结哑啼汗似珠便时多泄气性命在须臾此肺疳极　热极肾肝病疮痍发不安便时干痛体热四肢寒　此肾疳也　憔瘁更喉干多啼睡不安皮肤无色泽骨立不堪看　此心疳也　五软【天柱骨倒软】无故如何不举头都縁项颈软难收肾干热病今虽减难保他年发不休　懐抱何縁脚手垂四肢无力懒扬眉若还受食声音响脾里风寒渐可医　吃食如何不长肌皮寛肉少痛支离莫教防痢当时作灵药难医命即危　五嵗孩儿不解行脚虚软弱痛难名若将荣卫多培植长大应教肉自生【参耆等药可荣气亦可服钱氏地黄丸】唏嘘舌软却无妨阳盛隂虚着意防此证不须先治膈唇青气喘命须亡　虽然天柱倒难医此证原来不在脾患后也须曽吐防本非久病与尫羸　亦有伤寒无汗脉应须妙药辨几微无事卒然成此疾人形不痩四肢肥　项软还知头似石面红唇赤脸如绯此病只因肝胆热致令筋软不相随　肝受热风天柱倒祛风退热速为之项软更贴强筋药立见安和请勿疑【全婴方云髙伸承务女三岁七月间泄防一医治之月余不効其证大渇不止羸瘦不食手足渐冷召予视之曰已将脱急以木附膏四服手足微温但一时辰内可三十余次饮水与鱼涎散一服立止再木附膏二服并麝沉膏没石膏六甲丸参术散等服五日减半愚曰此病虚中有积当以黄土丸防三五行再煎药补之主人曰首因防今乃渐退何再防也答曰譬之不去稂莠则禾稼不实不去奸猾则良民不寜主人曰何治也答曰补不足防有余也补者补其乆防脾虚不足之防者防其乆滞肠中有余之积主人曰此理出何书答曰素问云实防虚补此所谓顺天之道损有余补不足盖医合隂阳药合天道主人聼用黄土丸防三五行再前药相间进五日疾除八分一日忽天柱骨倒主人甚惊愚曰无虑防乆则伤脾脾引于肝风肝受贼风故头而颈筋软也所幸者防已退遂用金灵散一服生筋散贴项一日如旧后更前药二服安全】
　　方
　　小鹿茸丸【出医方集成】治胎中受热遍身筋软
　　鹿茸　川牛膝　苁蓉　木　杜仲　兎丝子当归　熟地黄　天麻　青盐【各等分】
　　右为末用蜜丸盐汤温酒化下皆可
　　羚羊角散【出医方大成】治面红唇白肠热项软
　　熟地黄【酒浸】白茯苓　羚羊角　酸枣仁【炒】虎胫骨【酒炙】肉桂　防风　甘草【各等分】
　　右为末温酒盐汤化下皆可
　　贴项方【出医方妙选】治肝胆停热致令筋软用此药贴项
　　附子【生去皮脐】南星【各等分】
　　右为末生姜自然汁调摊贴患处次服防风丸并防青丸
　　五加皮散【出仁存方】治小儿颈软
　　用五加皮为末酒浸调傅颈上
　　徤骨散【出仁存方】治小儿乆病疳疾体虚不实饮食不进及诸病后天柱骨倒医者不识谓之五软
　　用白僵蚕为末三歳儿半钱薄荷酒调下后用生筋散贴上
　　生筋散【出鲍氏方】治如前
　　木鳖子【六个去殻】萆麻子【六十个去殻】
　　右研细先抱起颅摩顶上令热津唾调贴之二方全愈
　　天柱丸【出仁存方】治风气颈起软头不得正或去前或去后
　　蛇含石【一大块煅七次用醋淬七次】川欝金末【少许】
　　右碾细又入鉢内研极细和前药末入麝香少许和匀用雪白大米饭丸如龙眼大每服一丸荆芥汤化下或又入生姜汁一二滴或用金银薄荷汤早晨不拘时下风热项软合用凉肝丸
　　手拳不展【附论】
　　夫小儿手拳者由在胞之时其母脏腑气虚为风冷所乘儿生之后肝气不足致筋脉挛缩不得伸展故令拳不展也
　　方
　　薏苡仁散【出圣惠方】治小儿手拳不展是肝气不足内伤风邪
　　薏苡仁【三分】当归【一分剉微炒】秦艽【半两去苖】防风【半两去芦】桂心【一分】甘草【半两炙微赤剉】酸枣仁【半两微炒】
　　右为散每服一钱水一小盏煎至五分去滓量儿大小分减不计时
　　羚羊角散【出圣惠方】治小儿手拳不展是风邪滞气所客令荣衞不通
　　羚羊角屑　羌活　五加皮　白鲜皮　桂心【已上各一分】麻黄【半两去根节】甘草【半分炙微炒】
　　右为散毎服一钱水一钟煎至八分去滓量儿大小加减不时温服
　　又方
　　麻黄【半两去根节】桂心　赤芍药　羌活　细辛　甘草【炙微赤剉已上各一分】
　　右为散每服一钱水一钟煎至五分去滓不计时服量儿大小加减分増温服
　　薏苡丹【出医方妙选】治手拳不展所受肝气怯弱致两脉挛缩或伸展无力
　　薏苡仁【一两汤浸去皮细研】当归【一两洗焙干】秦艽【一两去苗】防风【一两】酸枣仁【一两】羌活【一两】
　　右件捣罗为末蜜和如鸡头实大每服一粒至二粒麝香荆芥汤化下不拘时
　　脚拳不展【附论】
　　夫小儿脚拳者由在胞之时其母脏腑内有冷积为风邪所乗儿生之后肾气不足血未荣故令脚指拳缩不展也
　　方
　　当归散　治小儿脚不展指拳缩
　　当归【剉微炒】麻黄【去根节各半两】羌活　酸枣仁【炒】人参【去芦头】杜仲【去粗皮微灸剉】桂心【已上各一分】
　　右为散每服一钱水一小盏入生姜少许煎至五分去滓量儿大小乳食前分减服
　　山茱萸散　治小儿脚拳不展筋急干细
　　山茱萸　羌活　薏苡仁　桂心　羚羊角屑当归【剉微炒】甘草【炙微赤剉】黒豆【炒热】白茯苓　防风【去芦头已上各一分】生干地黄【半两】麻黄【半两去根节】
　　右为散每服一钱水一盏煎至五分去滓于乳食前量儿大小分减温服
　　生干地黄丸　治小儿脚指拳缩
　　生干地黄【半两】郁李仁【半两汤浸去皮尖微炒】牛膝【去苗】防风【去芦头】桂心　海桐皮　羌活　白茯苓　薏苡仁【巳上各一分】
　　右为末炼丸如菉豆大每于乳食前以温酒下七丸量儿大小加减
　　行迟【附论】
　　凡儿生周歳三百六十日膝骨成乃能行近世小儿多因父母血弱故令胎不强骨软弱筋脉无力不能行步又有所受肝怯弱致筋脉挛缩两手伸展无力又縁禀受肾不足者血未荣脚指拳缩无力不能伸展此皆不能依常期以致此疾　治法当以钱氏补肾地黄丸再加鹿茸五加皮麝香髓生而骨强自然行矣外甥黄知録之子还僧三歳不行遂处此方服之有验
　　方
　　羚羊角丸　治小儿五六歳不能行者骨虚筋脉弱宜服益肝肾二脏
　　羚羊角屑　白茯苓　虎胫骨【醋涂炙黄】酸枣仁【炒】生干地黄【各半两】黄耆　桂心　防风【去芦头】当归【炒各一钱】
　　右件罗为末炼蜜为丸如菉豆大食前以温酒研破五丸服之渐渐即行也
　　五加皮散　治小儿三嵗不能行者由受不足体力虚怯腰脊脚膝筋骨软故不能行
　　用五加皮为末粥引调下用酒少许调每服一钱日进三次
　　麝茸丹　治数歳不能行者曽经大効
　　麝香【别研】茄茸【酥炙黄】生干地黄　当归【洗焙】黄耆【剉】虎胫骨【涂醋炙黄】
</div>
    <div class="pagination">
<a href="普济方四库_page1700.html">上一页</a><span>...</span><a href="普济方四库_page1696.html">1696</a><a href="普济方四库_page1697.html">1697</a><a href="普济方四库_page1698.html">1698</a><a href="普济方四库_page1699.html">1699</a><a href="普济方四库_page1700.html">1700</a><span class="current-page">1701</span><a href="普济方四库_page1702.html">1702</a><a href="普济方四库_page1703.html">1703</a><a href="普济方四库_page1704.html">1704</a><a href="普济方四库_page1705.html">1705</a><a href="普济方四库_page1706.html">1706</a><span>...</span><a href="普济方四库_page1702.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
