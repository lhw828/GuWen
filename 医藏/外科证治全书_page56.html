<!DOCTYPE html>
<html>
<head>
    <meta charset="UTF-8">
    <title>外科证治全书 - 第 56 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科证治全书 - 第 56 页/共 62 页</h1>
    <div class="content">　　六味地黄丸方内去泽泻、茯苓，加莲须、龙骨、线胶各一两。

　　八味地黄丸（四十五） 治命门火衰不能生土，以致脾胃虚寒，饮食少思，或下元冷惫等证。

　　六味地黄丸方内加肉桂、制附子各一两。

　　加减八味丸（四十六） 治肾水不足，虚火上炎，发热作渴，口舌生疮，寝汗憔悴等证。

　　六味地黄丸加肉桂一两、五味子四两炒，用泽泻切片蒸五次倍用。

　　醒消丸（四十七） 治一切痈毒壅肿，血凝气滞，红热疼痛。其效如神。

　　制乳香（一两） 制没药（一两） 雄精（五钱） 麝香（三分）

　　上研和，取黄米饭一两捣烂，入药末再捣为丸，萝卜子大，晒干，忌烘。每服三钱，热陈酒送下，醉盖取汗。待酒醒则痈消痛止矣。

　　犀黄丸（四十八） 治乳岩、瘰 、痰核，横 、流注、肺痈、肠痈等证。

　　于醒消丸内去雄精加犀黄三分，如前法为丸。每服三钱，热陈酒送下。患生上部临卧服，下部空心服。

　　三黄丸（四十九）专治红肿热毒，瘀痛大痈，杨梅广疮，结毒悬痈等证。

　　制乳香（一两） 制没药（一两） 雄精（五钱） 麝香（一钱五分） 熟大黄（二两） 犀黄（三分）

　　上以熟军酒浸透，入碗隔汤蒸，俟军软熟捣烂，然后以乳、没、雄、犀、麝五分和，再捣千槌为丸，如桐子大。每服五钱或三钱。

　　五通丸（五十） 凡大痈生于要紧穴道，将在发威之际，服此甚效。

　　广木香 五灵脂 麻黄 乳香（去油） 没药（各等分，去油）

　　上各为末和匀，用饭捣为丸如桐子大。每服五钱。

　　紫元丹（五十一） 治一切阴疽、阴发背、失荣、乳岩、恶核、石疽、贴骨、流注、龟背、痰核等证。凡初起皮色不异或微痛或不痛坚硬漫肿俱可用此消之。

　　当归 独活 红花 羌活 秦艽 穿山甲（焙） 川断 僵蚕（生） 牛膝 延胡索 川郁金全蝎（各一两） 骨碎补（四两，去毛，炒） 蜈蚣（十条，炙） 蟾酥（五钱，酒化拌药） 共为细末、番木鳖（一斤半） 麻黄、绿豆煎水浸透，去皮心入麻油内煎老黄色取起，拌土炒筛，去油另为末。

　　上将制过木鳖末同前药末各半对和，水法跌为丸。每服八分，身弱者五、六分，临卧热陈酒忌此。

　　小金丹（五十二） 治一切阴疽、流注、痰核、瘰 、乳岩、横 等证。

　　白胶香 草乌 五灵脂 番木鳖（另有制法） 地龙（各一两五钱末） 乳香（去油） 没药（去）

　　〔批〕：（番木鳖，水浸半月，煮数沸，再浸热汤中数日，刮去皮心，用香油煎百余沸，捞炒，入盆中拌罨一夜去土用。）

　　上各末称足，共归一处和匀，用糯米一两二钱研粉为浓糊和入诸末，捣千棰为丸如芡实大。此浸药，用小杯合盖，约浸一、二时，以银物加研，热陈酒冲服，醉盖取汗。凡流注等证初起，服消乃止。如成脓将溃，溃久者当以十丸作五日早晚服，杜其流走，庶不增出。但方内五灵脂与人参相反，不可与有参之药同日服。孕妇忌此。

　　洞天救苦丹（五十三） 治痈疽溃烂不堪，毒瓦斯深固。

　　蜂房（取露天有子者） 雄鼠矢（尖者） 青皮 楝树子（取立冬后者）

　　上用瓦炙存性，各为细末，等分发准研和。每服三钱，陈酒送服，隔两日一服。

　　保安万灵丹（五十四） 治风寒湿痹，湿痰流注，附骨阴疽及左瘫右痪、口眼歪斜，半身不遂，血气凝滞，偏身走痛，破伤风，牙关紧急；截，解风寒，无不应效。

　　茅山苍术（八两） 雄精（五钱） 麻黄 羌活 荆芥穗 防风 细辛 川乌（汤泡去皮）

　　草乌（泡去皮） 川芎 石斛 全蝎 当归 何首乌 甘草 天麻（各一两）

　　上共为细末，炼蜜丸重三钱，朱砂为衣，瓷器收贮。视年老壮，病势缓急斟酌用之。如风寒发热而出，令其自收不可露风。若病无表邪，不必发汗，但用热酒化服，多饮无妨。服后避风，忌冷物，戒房事。孕妇忌服。

　　大枣丸（五十五） 凡溃烂不堪之证将见内膜者，先用洞天救苦丹等药托尽毒瓦斯，以此丸补益收功。

　　山羊矢（不拘多少，取晒干入锅炒存性，磨粉） 大枣（去皮、核）

　　上药先将枣捣烂如泥，然后入羊矢末，捶至成丸如梧子大。每服三、四钱，仍用黑枣煨汤送服，日二次。

　　子龙丸（五十六）

　　甘遂 大戟（各按法精制为末） 白芥子（炒为末）

　　〔批〕（甘遂：每斤用甘草四两煎汤浸三日，清水再淘浸数日，去心沥干，面裹煨熟，取晒炒研用。大戟：去旁枝，水煮透，去骨切晒。）

　　上末各等分，炼蜜丸绿豆大。每服三分，淡姜汤送下，日三次，忌与甘草之药同日服。

　　以下外治方抑阳散（五十七） 一名红宝丹，治痈毒红肿 热疼痛。

　　天花粉（三两） 姜黄 香白芷 赤芍（各一两）

　　上生研细末，鸡子清调敷或醋调搽。

　　附集验方 治一切阳痈赤小豆 天花粉（等分）

　　上为末，米醋调敷。

　　抑阴散（五十八） 治阴疽漫肿不红，坚硬木痛或不痛，及筋挛骨痛，一切阴寒凝滞冷证。

　　草乌（二两） 南星 独活（去节） 香白芷 野狼毒（各一两）

　　上为细末，葱汁调涂。

　　冲和散（五十九） 一名阴阳散，治阳中有阴之证，初起不甚大肿，微红微疼，发热，积日不消。

　　紫荆皮（五两，炒） 独活（去节） 香白芷 石菖蒲 赤芍（各二两）

　　上为细末，葱汁调敷。

　　乌龙膏（六十） 治一切痈疽瘰 ，无名肿毒，初发 热未溃者神效。

　　陈小粉（不拘多少以锅炒之，初炒如饧，炒久则成黄黑色，冷定放地上出火毒研末。）

</div>
    <div class="pagination">
<a href="外科证治全书_page55.html">上一页</a><span>...</span><a href="外科证治全书_page51.html">51</a><a href="外科证治全书_page52.html">52</a><a href="外科证治全书_page53.html">53</a><a href="外科证治全书_page54.html">54</a><a href="外科证治全书_page55.html">55</a><span class="current-page">56</span><a href="外科证治全书_page57.html">57</a><a href="外科证治全书_page58.html">58</a><a href="外科证治全书_page59.html">59</a><a href="外科证治全书_page60.html">60</a><a href="外科证治全书_page61.html">61</a><span>...</span><a href="外科证治全书_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
