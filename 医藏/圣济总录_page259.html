<!DOCTYPE html>
<html>
<head>
    <meta charset="UTF-8">
    <title>圣济总录 - 第 259 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 259 页/共 447 页</h1>
    <div class="content">　　治牙齿疼痛方槐白皮（一握） 荆芥穗（半两）上二味，以醋一升，煎至五合，入盐少许，热含冷吐，以瘥为度。

　　又方猪牙皂荚（一梃炙去皮子） 川椒（七粒）右二味，捣罗为细散，每用一钱匕，绵裹于痛处咬之，有涎即吐。

　　卷第一百一十九

　　齿

　　论曰齿 谓如疳 虫蚀之证，齿根宣露坏烂，脓血俱出，口内气息，盖缘脏腑壅滞，熏发上焦，攻冲齿牙，又有嗜肥甘过多，或宿食在齿根，不能漱去，致腐臭之气，淹溃而成者治齿 ，虫蚀牙齿。雄黄膏方雄黄（别研半两） 牛酥（五两） 黄蜡 白蜜（各一两） 丹砂（别研一分） 本（去苗土三分） 藜芦（去芦头一分） 杏仁（汤浸去皮尖双仁焙） 升麻 芎 白芷（各半两）上一十一味，除别研药并蜜蜡外，余细锉，先于铛中，以酥煎所锉药，候杏仁赤黑色，滤去滓，下蜜蜡煎一二十沸，候膏成，续下别研药，搅勿住手，候凝成膏，于瓷器中盛，每以少许涂齿病处，或点虫孔中、大验。

　　治 齿，齿龈紫黑，皴痒臭烂。附子散方附子（炮裂去皮脐） 升麻 桂（去粗皮） 细辛（去苗叶） 麻黄（去根节） 人参 干姜（炮） 黄芩（去黑心） 甘草（炙锉） 当归（切焙各一分）上一十味，捣罗为散，每用少许，贴齿龈上，日三五遍，咽津不妨。

　　治齿 。麝香散方麝香（研一分） 白矾（研） 蒲黄 细辛（去苗叶） 丁香（各半两） 附子（炮裂去皮脐一分） 青蒲（一两）上七味，捣罗为散，绵裹一钱匕，于患处咬之，咽津不妨，日三五遍。

　　治风 口疮。白矾散方白矾（烧灰研半两） 升麻（一两） 细辛（去苗叶一两） 丹砂（研一分） 麝香（研半钱）甘草（炙锉一分）上六味，捣研为散，先以盐浆水洗漱后，用熟水调药，鸡毛涂之，日三五遍。

　　治齿 。蔷薇根膏方蔷薇根（二两） 地骨皮（一两） 葱根（一两） 胡粉（一两） 蜡（一分）上五味，前三味都锉，以水二大盏，煎至半盏，以重抄纸半张浸之，曝干更浸，汁尽为度，干了以粉蜡涂之于上，剪作条子，夜卧贴之神效。

　　治齿 、齿根腐烂。细辛散方细辛（二两） 川升麻（二两） 地骨皮（二两） 角蒿（二两） 牛膝（三两去苗） 生地黄（五两）上六味，都烧为灰细研，每夜临卧敷齿根，或以蜡纸上贴之，至旦即去。

　　治齿 、日夜疼痛不止。青黛散方青黛（一两） 柑子皮（一两） 干虾蟆（一枚五月五日者烧）上三味，捣罗为细散，以生地黄汁，调贴龈上，日二换之。

　　治疳 ，齿根宣露。黄矾散方黄矾（烧研一分） 麝香（研一钱） 干蛤壳（烧灰研一分） 防风（去叉） 独活（去芦头各一两）上五味，除别研外，捣罗为散，再和匀，以暖浆水漱口后，用药贴齿根上，有涎即吐出，日再贴、即瘥。

　　治齿疳风 。皂荚散方皂荚（不 者二两） 升麻（一两二味入瓶子内固济留一孔烧令烟绝取出细研） 杏仁（去皮尖双仁研一两） 凝水石（捣末二两）上四味，共研匀，每用一钱匕，患处贴之。

　　治齿 。细辛散方细辛（去苗叶） 蟾酥（炙干） 瓜蒂 黄连（去须各一分）上四味，捣罗为散，每用一钱匕，涂贴齿龈上，日三五度。

　　治齿疳风 ，疼痛不止。藜芦散方藜芦（去芦头） 蜀椒（去目并闭口炒出汗） 附子（炮裂去皮脐各一分） 麝香（研一钱）上四味，先将三味捣罗为散，次入麝香和匀，每用一钱匕，绵裹置所患处，有涎吐之。

　　治齿疳及口生疮，眼涩体重，虫蚀脏腑。苦参汤方苦参（切） 桃白皮（切） 槐白皮（切各一两）上三味，粗捣筛，每用五钱匕，以水二盏，煎十余沸，去滓热含漱冷吐，日三五度。

　　治疳 齿根血出。白矾散方白矾（烧灰研三分） 蚺蛇胆（研一钱）上二味，同研匀，先以布揩齿令血尽，每用半钱匕，渗于患处，勿咽津。

　　卷第一百二十

　　虫蚀牙齿

　　论曰字书谓凡动皆风，虫以风化，盖手阳明支脉入于齿，其经虚损，骨髓不荣，风邪乘之，攻入于齿，毒瓦斯与湿相搏而生虫，故云虫蚀牙齿也，其状齿根有窍，或作疼痛，甚则摇动宣露，浮肿作臭，世俗亦呼为 牙。

　　治虫蚀牙齿蛀 ，风痒摇动疼痛，及牙宣出血，气息浮肿等疾。玉池散方地骨皮 白芷 升麻 防风（去叉） 细辛（去苗叶） 芎 槐花 当归（切炒）本（去苗土） 甘草（炙锉）上一十味等分，捣罗为散，常用揩牙，良久以温水漱，次用药二钱匕，水一盏，生姜三片，黑豆三十粒，同煎至七分，热含冷吐。

　　治风 牙疼，及牙宣。七香散方蔓荆实（去皮） 荆芥穗 地骨皮 防风（去叉） 莎草根（炒去毛） 白芷（各一分）草乌头（三枚） 麝香（研少许）上八味，捣研为散，每用三钱匕，水一盏，煎沸，热含冷吐。

　　治久患牙疼，及齿 。附子散方附子（一两去皮脐生用） 胡椒 荜茇 黄蜡（各一分）上四味，捣罗三味为末，熔蜡和丸，如梧桐子大，每用绵裹一丸，以患牙咬之，如 安在窍内。

　　治牙齿蛀 ，牢牙秘精补益。漱咽青盐散方青盐 龙骨（生各四两） 湿鸡头（一升以青盐拌一宿炒令通黑）上三味，捣罗为散，平旦及临卧，先漱口令净，以药散如常揩齿，良久以温酒漱咽。

　　治风 牙疼。乌头散方乌头（二枚坐正角多者生去皮脐） 干姜（生用去皮） 甘草（二十各用一枣子大）上三味，捣罗为散，每用半字，含水搐鼻，左疼搐右，右疼搐左，以瘥为度。

　　治 牙疼痛，不可忍者。乳香丸方乳香（研） 胡椒 阿魏（各等分）上三味，捣研为末，煎皂荚子胶和丸，如绿豆大，每用绵裹一丸，安在 牙内吐涎，以瘥为度。

　　治牙齿痛有虫。蜂房汤方蜂房（一枚炙劈碎） 豉（四十九粒） 蜀椒（去目并合口二七粒）上三味，以水二盏半，煎十余沸，去滓热含冷吐，此药若有肿尤易见效。

　　治牙齿虫疼痛。蜀椒汤方蜀椒（去目并闭口者） 桂（去粗皮各一两） 白矾（烧灰半两）上三味，粗捣筛，每用三钱匕，水一盏，煎三五沸，去滓热含冷吐以瘥为度。

　　治牙疼蛀 ，风虚上攻，连脑疼痛。乳香散方乳香（一分） 补骨脂（炒半两）上二味，捣研为散，每取少许，揩疼处，有蛀眼，则用软饭和药作梃子，塞蛀孔中，其痛立止。

　　治虫蚀牙齿，片片自落。麝胆散方麝香 石胆（各一分）上二味，细研为散，每用一字，掺敷患处，日三，以瘥为度。

　　治风 牙痛。立止丸方肥皂荚（去皮子取肉） 草乌头（不去尖各一两） 乳香（研一钱）上三味，捣研为末，薄面糊丸，如梧桐子大，每用一丸，入 孔中，涎出即吐。

　　治牙齿虫痛。地龙丸方干地龙（末三分） 麝香（研一分）上二味和匀，熔蜡丸如麻子大，每有牙虫孔，即以一丸纳之，候药发热虫死立瘥。

　　治一切风 牙痛，不可忍者。白虎散方砒霜 铅丹（各一分）上二味，先取砒研细，入青葱梢内，轻轻扎定，次入秆草内，如缚粽子样，以草火烧透，取砒如金色一梃子，次取铅丹同研匀细，每用时以灯心点药一米许，入于耳内，左则左用，右则右用。

　　治牙疼不止，去风 。神仙功效比金散方雄黄（不拘多少）上一味研细，随左右疼处，以剜耳子送入耳中立止。

　　治牙齿风 疼痛方乌头（炮裂去皮脐） 芎 甘草（炙锉） 地骨皮 细辛（去苗叶） 白芷 高良姜（等分）上七味，捣罗为散，以指点药，揩于痛处出涎，以温水漱三五度，即瘥。

　　治风 牙齿疼痛方猪牙皂荚（炙去皮子） 露蜂房（炒） 蜀椒（去目并合口炒） 细辛（去苗叶等分）上四味，捣罗为散，每服一钱匕，水一盏，煎沸，热含冷吐，不拘时。

　　治齿痛 孔。二白丸方白僵蚕（炒） 白矾（熬枯各半两）上二味，捣研为细末，以腊月猪脂丸，纳于 孔中。

　　治 牙有孔疼痛方巴豆（一粒去皮炒） 石亭脂（少许研） 干姜（少许为末） 麝香（研少许）上四味，同研为细末，熔蜡和丸。如芥子大，每用绵裹一丸，纳 孔中。

　　治 牙疼痛方附子（一枚生去皮脐捣为末）上一味，熔蜡丸如粟米大，每用绵裹一丸，纳 孔中。

　　治 牙疼痛久不已方上捣莨菪子末，纳 孔中。

　　卷第一百二十

　　肾虚齿风痛

　　论曰肾生骨髓，齿者、骨之余，而髓之所养也，足少阴经虚，气血不能荣养骨髓，故因呼吸风冷，或漱寒水，则令齿痛而不已。

　　治肾虚齿痛。天雄散方天雄（炮裂去皮脐） 当归（切焙） 细辛（去苗叶） 附子（炮裂去皮脐） 甘草（炙锉） 干姜（炮） 生地黄（切焙） 苦参 藜芦（去苗各半两）上九味，捣罗为细散，揩贴齿痛处，日三五上，勿咽津，每药尽即以水漱。

　　治肾脏虚，食冷热物，齿皆痛。地黄丸方生地黄（切焙一两） 白茯苓（去黑皮） 防风（去叉） 独活（去芦头） 枸杞子 山芋（各半两）上六味，捣罗为细末，炼蜜丸如梧桐子大，空心煎枣汤，下十丸至十五丸。

　　治肾虚牙齿龈肿，膈上热。柴胡汤方柴胡（去苗一两） 枳壳（去瓤麸炒） 浓朴（去粗皮生姜汁炙烟尽各三分） 黄连（去须半两）上四味，粗捣筛，每用五钱匕，水二盏，煎至一盏，去滓食后，分二服。

　　治肾虚齿痛。戌盐汤方戎盐（一分） 地骨皮（一两） 细辛（去苗叶半两） 生地黄（切焙一两）上四味，粗捣筛，每服五钱匕，水一盏，煎十余沸，去滓热渫，日三。

　　治肾虚气攻牙齿血出，牙龈痒痛，揩齿。骨碎补散方骨碎补（炒黑色二两）上一味，捣罗为细散，盥漱后，揩齿根下，良久吐之，临卧再用，咽津不妨。

　　治肾虚齿痛，揩齿黑髭。无食子散方无食子 干马齿苋 莲子草 石榴皮 巨胜子 生地黄 柳皮（取白） 羌活（去芦头）诃黎勒皮 牛膝（去苗） 生姜皮 生胡桃皮 白芷（各一分） 青盐（半两） 皂荚（一挺不者去皮炙）上一十五味，锉如麻豆大，瓷瓶子盛，密盖泥封头，炭火烧令赤，候冷取出，捣罗为细散，更以湿纸摊，用盆盖一复时，出火毒，每用柳枝汤漱口毕揩齿治肾虚齿痛，揩牙乌髭鬓，驻颜。鸡草汤方鸡肠草 白矾（碎） 诃黎勒皮 香子 旱莲子 晚蚕砂 青盐 茜根 皂荚（各一两）麻 （半两）上一十味，除矾并青盐 香蚕砂外，各锉长半寸，用藏瓶一枚，开口入诸药在内，纸筋盐泥固济，以炭火半秤， 尽火放冷，取出研如粉，早晨食后夜卧，揩三两上，顷之漱口。

　　治肾虚齿痛，乌髭鬓，揩齿。地黄散方生地黄（沉水肥好者细切焙三两） 升麻（锉一两） 诃黎勒（捣二枚） 白盐花（半分） 麻末（第一遍打者四合） 粟 饭（一大合） 丹砂（一两细研临烧时以沙牛粪汁调之免飞上）上七味拌匀，以净沙瓶中盛，密封泥裹阴干，以炭火七斤，烧炭尽，取药细研为散，每欲用先以生姜一块，烂嚼吐却，以左手指揩三五遍，就点药揩十数遍，含津不吐，两手取津，涂髭发，待辛辣定则咽之，兼治香港脚肠风。

</div>
    <div class="pagination">
<a href="圣济总录_page258.html">上一页</a><span>...</span><a href="圣济总录_page254.html">254</a><a href="圣济总录_page255.html">255</a><a href="圣济总录_page256.html">256</a><a href="圣济总录_page257.html">257</a><a href="圣济总录_page258.html">258</a><span class="current-page">259</span><a href="圣济总录_page260.html">260</a><a href="圣济总录_page261.html">261</a><a href="圣济总录_page262.html">262</a><a href="圣济总录_page263.html">263</a><a href="圣济总录_page264.html">264</a><span>...</span><a href="圣济总录_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
