<!DOCTYPE html>
<html>
<head>
    <meta charset="UTF-8">
    <title>秘传证治要诀及类方 - 第 17 页/共 43 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>秘传证治要诀及类方 - 第 17 页/共 43 页</h1>
    <div class="content">　　有心经蕴热。发作不常。或时烦躁。鼻眼各有热气。不能自由。有类心风。稍定复作。

　　参苏饮加石菖蒲一钱。有妇人狂言叫骂。歌笑不常。似祟凭根据。一边眼与口角吊起。或作颠治。

　　或作心风治。皆不效。乃是旧有头风之疾。风痰作之使然。用芎心汤加防风十分。数服其病顿愈。

　　卷之九·虚损门

　　不寐

　　不寐有二种。有病后虚弱及年高人阳衰不寐。有痰在胆经。神不归舍。亦令不寐。虚者六君子汤加炒酸枣仁。炙黄 各半钱。痰者。宜温胆汤。减竹茹一半。加南星炒酸枣仁各半钱下青灵丹。

　　伤寒不寐。当于活人书中求之。

　　自惊悸以后诸证。亦可用温胆汤加。或同金银煎竹茹。则随其寒热虚实而去取之。导痰汤加石菖蒲半钱尤治。

　　大抵惊悸健忘。怔忡失志不寐。心风。皆是胆涎沃心。以致心气不足。若用凉心之剂。

　　太过则心火愈微。痰涎愈盛。病愈不减。惟当以理痰气为第一义。

　　卷之十·拾遗门

　　渴

　　诸病中有渴。已各见本证。今特举其无病自渴与病瘥后渴者。参术散。四君子汤。缩脾汤。或七珍散加木瓜一钱。皆可选用。生料五苓散加人参一钱。名春泽汤。以五苓散和四君子汤。

　　亦名春泽汤。尤是要药。更兼作四皓粥食之。

　　诸病久损。肾虚而渴。宜八味丸。黄 饮。四物汤加人参木瓜各半钱。或七珍饮大补汤去术加木瓜如数。诸失血及产妇蓐中渴者。名曰血渴。宜求益血之剂。已于血门吐血证中论之。有无病或然大渴。少顷又定。只宜蜜汤及缩脾汤之类。折二泔冷进数口亦可。

　　酒渴者。干葛调五苓散。

　　卷之十·拾遗门

　　疸

　　（附面黄）

　　黄面自疸。大略有五黄。脾土色也。脾脏受伤。故病见于外。通身面目悉黄。并宜生料五苓散。加茵陈或五苓散。平胃散各半帖。名胃苓饮。黄汗因脾胃有热。汗出入水澡浴所致。故汗黄热染衣。只宜前药。黄胆因酒食过广。脏腑极热。复为风湿所搏。结滞不散。湿热郁蒸故通身眼目悉黄。或发寒热。亦宜前药。酒疸因饮酒过伤而黄。俗名为酒黄。宜干葛煎汤。或栀子仁煎汤调五苓散。或生料五苓饮。加干葛一钱。

　　有酒疸后变成腹胀。渐至面足俱肿。及遍身。宜藿香脾饮加木香三钱。或木香麦 各半钱。

　　饮酒即睡。酒毒熏肺。脾土生肺金。肺为脾之子。子移病而克于母。故黄。又肺主身之皮肤。肺为酒毒熏蒸故外发于皮而黄。此二说故通。法当合脾肺而治。宜藿枇饮。

　　谷疸因失饥伤饱。胃气熏蒸而黄。食必即眩晕。宜红丸子。

　　女劳疸因色后为水湿所搏。故额黑身黄。小腹急满。大便不利。以大麦一撮。同滑石石膏末各一钱煎。

　　诸疸口淡怔忡。耳鸣脚软。当作虚治。宜四君子汤。吞八味丸。五味子附子者皆可用。

　　不可过用凉剂。强通小便。恐肾水枯竭。久而面黑黄色不治。

　　伤脾致疸。已见之前黄胆证下。外有暑毒伤脾。小便不利。亦能成疸。煎茆花汤。调五苓饮。

　　诸失血后。多令面黄。盖血为荣。面色红润者。血荣之也。血去则面见黄色。譬之草木春夏叶绿。遇秋叶黄。润与燥之别也。宜养荣汤枳归汤十全大补汤。妨食者。四君子汤。加黄扁豆各一钱。即黄 四君子汤加陈皮。名异攻散。加此二味。亦得。亦有遍身黄者。但黄不及耳目。

　　病疟后多黄。盖疟谓之脾寒。脾受病故色见于面。宜理脾为先。异攻散加黄 扁豆各半钱。诸痛后黄者亦宜。

　　农民黄肿病。因饱作劳。脾气不舒。宜杨法师胜金丸。

　　卷之十·拾遗门

　　眼

　　医眼。以青桑干枝就硬炭火上烧取白灰。铜箸点二三次。妙甚。不可用水桑黄桑。亦不可杂炭灰。

　　眼病不一。烂沿恶泊羞明医膜涩痛雀目韬针内外障等证。难以枚举。今独举赤眼数种。

　　应患眼者。不问远年近有。上诸证并可用四物汤。下生熟地黄丸。敷洗之剂。当求之专科。四物汤加入蒸熟大黄一块。如栗子大。尤妙。

　　有久视损目。肝血不足。以致见物不明。眼中常见烟焰起。此当益血。宜生熟地黄丸。

　　有因茹素致目少光。或成雀目。盖食能生精。亏之则目无所资而减明。

　　眼疾诸证。医家多用治眼流气饮。此则专门之业也。寻常赤眼用黄连碾末。先用大菜头一个切了盖。剜中心作一窍。入连末在内。复以盖遮住。竹签签定。慢火内煨熟取出。候冷以菜头中水滴入眼中。

　　赤眼有数种。气毒赤者。热壅赤者。有时眼赤者。无非血壅肝经所主。盖肝主血。通窍于眼赤眼之病。大率皆由于肝。并黑神散消风散等分。白汤调。食后睡时服。仍用豆腐切片敷其上。盐就者可用。酸浆者。不可用。即乌豆敷 之意。

　　风热。赤甚者。于黑神散消风散二药中。放令消风头高。间以折二泔。睡时冷调洗肝散或菊花散服。仍进四物汤。内地黄用生。芍药用赤。只须半帖。食后作一服。却加入赤茯苓半钱醉将军即酒蒸大黄是也。早晨盐汤下养正丹二十三十粒。

　　若不便于过凉之剂。则不必用洗肝散。宜以二钱黑神散。一钱消风散。

　　若赤眼久而不愈。用诸眼药皆无效。早起则以苏子降气汤。下黑锡丹。临睡则以消风散下三黄丸。日中别以酒调黑神散。此数药不独治久赤。诸眼疾皆治之。

　　若眼晕生花。则属肝虚。当于虚损门眩晕证求药。或正坐他病以致病花。合就其所得之病随证施治。

　　又有气眼。才怒气则亦痛。宜服酒调复元通气散。

　　又有头风眼。偏正头痛。眼不可开。多泪羞明。宜决明散。

　　卷之十·拾遗门

　　耳

　　耳为肾窍。耳病皆属于肾。肾虚故耳中或如潮声蝉声。或暴聋无闻。宜鸣聋散。或嚼蜡用酒下。及黄腊粥食之。

　　肾经久虚。耳中潮声蝉声。无休止时。妨害听闻者。当坠气补肾正元饮。咽黑锡丹。间进安肾丸。

　　风毒攻耳。致生脓者。名停耳。先以绵枝子捻出脓。令净。次用桃花散吹入。或以多年陈皮去白麻油灯上烧存性。碾末入麝香少许。加桃花散。法加用干胭脂白矾。

</div>
    <div class="pagination">
<a href="秘传证治要诀及类方_page16.html">上一页</a><span>...</span><a href="秘传证治要诀及类方_page12.html">12</a><a href="秘传证治要诀及类方_page13.html">13</a><a href="秘传证治要诀及类方_page14.html">14</a><a href="秘传证治要诀及类方_page15.html">15</a><a href="秘传证治要诀及类方_page16.html">16</a><span class="current-page">17</span><a href="秘传证治要诀及类方_page18.html">18</a><a href="秘传证治要诀及类方_page19.html">19</a><a href="秘传证治要诀及类方_page20.html">20</a><a href="秘传证治要诀及类方_page21.html">21</a><a href="秘传证治要诀及类方_page22.html">22</a><span>...</span><a href="秘传证治要诀及类方_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
