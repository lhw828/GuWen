<!DOCTYPE html>
<html>
<head>
    <meta charset="UTF-8">
    <title>疡医大全 - 第 89 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 89 页/共 163 页</h1>
    <div class="content">　　《鬼遗方》云：百脉疽，肿起环围颈项疼痛，身体大热，不敢动止， 不能食。
　　此有大畏恐骇，上气咳嗽，其发引耳，不可以肿。十五日可刺导引，不导引见血，八十日必死。（《准绳》）
　　
　　卷二十二　脑背部肩痈门主论
　　陈实功曰：肩毒左肩为痈属肝，右肩为疽属肺。（《正宗）。）胡公弼曰：发肩乃肾与膀胱受证，气血凝滞，不得流行，结成痈疽，得脓为吉。（《青囊》）
　　
　　卷二十二　脑背部肩疽门主论
　　　r肩疽　p04-a41a162.bmp　r王肯堂曰：肩疽此处，乃手足三阳交会之所，由风热郁结所致，或因负重损伤而作。（《准绳》）《灵枢》云：发于肩及 ，名曰 痈，其状赤黑，急治之，令人汗出至足，不害五脏；痈发四五日，逆KT 之。
　　《鬼遗方》云：丁疽发两肩，恶血留结内外，荣卫不通，发成疔疽，五日肿大，令人口噤寒战。十二日可刺；不治，二十日死。
　　陈氏曰：干疽肿发，起两肩及两大臂连胛骨，二七日痛不息，亦不可动；五十日身热不赤。六十日可刺；刺之无血者死。
　　薛立斋曰：肩疽生于肩骨之上，乃肝脾二经积热，毒上冲肩井，始生多不知觉，惟肩骨中酸痛，竟有六七个月，方现形影。既溃失治，五六载不能收功，甚至肩井骨露则危矣。初起宜用艾灸。
　　《心法》曰：肩中疽生肩正中，左右相同，属三焦胆二经，一名 痈。
　　又曰：肩风毒生于肩稍 上骨尖处，属大肠肩 穴。由邪风深袭骨缝，与湿稽留，化热而成。
　　又曰：干疽生于肩前廉，左右皆同，属大肠经，一名疔疽。
　　
　　
　　卷二十二　脑背部过肩疽门主论
　　王肯堂曰：过肩疽，又名筋疽，生肩后夹脊两边，肿硬痛疼，寒热似疟。但初起无头，急用灸法。
　　《鬼遗方》云：筋疽发夹脊两边大筋上，其色苍。八日可刺，有痈在肥肠中，九十日死。
　　《心法》曰：过肩疽生在肩后廉，左右皆同。总由湿热风邪遏郁而成；亦有负重瘀血凝结而成。
　　
　　
　　卷二十二　脑背部肩井毒门主论
　　申斗垣曰：肩井毒，又名气痈，其穴在肩上骨胶动处陷中是也。乃怒气相干，气血凝滞而成。初起必用铁箍散围住根脚，否则毒流肩脊，不可治矣。（《启玄》）
　　
　　卷二十二　脑背部担肩门主论
　　申斗垣曰：此乃肩挑负重，压伤肩头，气血凝滞而成；或因枕卧冷处，致令隧道不通，蓄血而成。破则流脓出血，此外因也。治当早灸，始能消散。（《启玄》）又有匾担因妇女在上跨过，即害担肩。
　　
　　
　　卷二十二　脑背部担肩门主方
　　验方 剪猫头上毛用，不语唾粘之。
　　
　　
　　卷二十二　脑背部上中下三发背门主论
　　王肯堂曰：上中下三发背俱在脊中，属督脉。上发者，伤于肺，发于天柱骨下；中发者，伤于肝，为对心发；下发者，伤于肾，为对脐发。皆由积热怒气所致。初如粟米，或麻或痒，或拘急，或不痛，或大痛。初觉便宜隔蒜灸之，或汗、或下、或托，量其虚实施治。（《准绳》）又曰：脑发背发在上者，不可用木通，恐导虚下元故也，老弱者尤宜戒。然三发背总要之地，与他处不同，尤所当谨，微有痛痒，宜速治之。
　　《鬼遗方》云：人生最可忧者，发背也。其种有五：一曰：阳毒发背，因风而有。或患热毒消渴，或先患伤寒，余有阳毒未解，蓄积起于背脊膂之间，不问椎数，但从两夹脊起止，腰上满背 肿，热如炊之状，赤紫或红如焰，脓毒难成，成后不止，止后痛不除，蓦忽数日之间，复平如旧，将谓肿消，此是内攻肉陷，不可疗矣。二曰：阴毒发背，是气冷而作。初如黍米粒起，情绪不快， 而痛，直应前心，心内忪怔，头目昏重，寒热如疟；五七日后始发引攻肿，开阔难收，内积有脓，深沉迟缓未透。
　　宜急以补气汤药内托，外以抽脓药贴之。宜急见脓，无脓即平愈无期。三曰：有人多服金石烧炼之药，毒恶流滞成发背者。初起如丹疹之状， 渐开如汤火，疮面色如朱，心膈烦躁，多渴嗜冷，其疮难起，起即惊人，犹胜于阴阳两毒者，缘此有解金石药毒汤散治其内也，赖有根底分明，亦须急疗方安。四曰：人有患酒食毒发背者。
　　此疾非近得之，乃脏腑久积，乘饥乘困，食之便睡，或多食酒肉，冷热粘滞，肥鲜炽腻，未下胸膈，房室不禁，恣意当风取快，脾脏气虚不能受乘，发毒攻背两夹脊，不问椎数。初起痈头如小弹子，后大如拳，坚如石，痛遍四肢，加之拘急口苦，舌干腹急，大小便涩，十数日后头面手足虚肿，及脏腑通泄如利，内急痛者，是其证也。乘方肿引，急用攻肿发穴溃脓汤药，内实外泄脓水，不可放纵，迟缓则皮肉腐坏，伤骨烂筋，渐成脓多，因而感邪内败者死矣。五曰：人有冒山岚瘴气发背，毒瓦斯先在脏腑，年月浸远，气血虚损衰弱。初起肿色青黑如靴皮，顽痹痛深，附筋骨彻髓，按之如木石，引手加深，方觉似有痛处，至五七日，毒瓦斯浮浅肿高，色变青白，有如拳打之状，寒战似疟，及有风候，头动口偏，手足厥逆，眼黑睛小白多而慢。此内有邪气相搏，急破出清血三五升，有黄脓白汁相和发泄，其皮不宽，不慢亦急，胀痛亦不住，直至色退，热痛方愈，亦宜急追赶脓与毒瓦斯外出，无害。初患肿三日内灸者生。八日内脓成针烙导引者生。未瘥慎劳力者生。慎忌食者生。慎喜怒者生。惧肿猛疗者生。急疗者生，不讳发背者生。待脓自出，不导引者死。未内攻而针烙用药导引者生。内攻后导引针烙者死。肿 热痛方盛已前疗者生。如过此后已内攻者死。
　　脓成后不出不导引，但敷药者死。如赤白痢气急者，是已内攻，医疗无益，必死。痈不救十得五生。疽不疗十全死。轻肿怕痛者必死。不遇良方者死。节候不根据法者必死。愚执恣意用性逸情者死。
　　王肯堂曰：有发背痈，有发背疽，如毒瓦斯勇猛而发，如火燎茅，易于败坏。初起如黍米粒大，两三日渐赤引肿如手掌面大，五七日如碗面大，即易为攻， 热赤引如火烧之状，浮面渐溃烂阔开，内发肿如炊之状，外烂皮肉如削去，紫瘀脓汁多而肿不退，疼亦不止，发渴发逆，饮食不下，呕吐气急，浮浅开阔者，尤宜发脓托毒汤药服之，必愈。（阳证，实也。）其间有只如盏面大者，此非不大，缘为毒瓦斯深沉，内虚毒瓦斯近膜也。此必内攻，近入脏腑，却外入四肢，先攻头面虚浮，后攻手面，次攻两足面肿，名曰毒瓦斯散入四肢，其人声嘶气脱，眼睛黑小，十指肿黑干焦不治。（阴证，虚也。）始发一粒如麻豆大，身体便发热，生疽处肿大热痛，此为发于外，虽大如盆，治之百可百活。（阳证，实也。）或身体不热，自觉倦怠，生疽处亦不热，数日后渐大，不肿不痛，低陷而坏烂，此为发于内，虽神仙无如之何。（《准绳》）陈远公曰：背心间先发红瘰，后渐红肿，此发背之兆也，最为可畏。古人云：外大如豆：内大如拳，外大如拳，内大如盘，言外小而内实大也。然痈疽大毒，必辨其阴阳。有先阴变阳者，有先阳变阴者，有前后俱阳者，有前后俱阴者。阳证虽重而实轻，阴证虽轻而实重，先阴变阳者生，先阳变阴者死，何以知之？阳证形高硕而肿起，阴证形底平而陷下，阳证色红，阴证色带黑，阳证初起必痛，阴证初起必痒，阳证溃烂多脓，阴证溃烂多血，阳证收口身必轻爽，阴证收口身必沉重，至于辨阴辨阳，以此消息，必不差也。凡红肿高突，乃阳证也。乘其肉肿初发，肉犹未化，急以散毒之药治之，可随手愈也。发背至横决者，皆因循失治，以至破败而不可救，阳变阴者多矣。救痈如救火，宜速扑灭，否则延烧屋舍，不尽不止，切勿见为阳证，轻缓治也。急消汤：金银花二两，紫花地丁一两，茜草、甘菊花、桔梗、天花粉、生甘草各三钱，贝母二钱，黄柏一钱。水煎服，三剂全消，不四剂也。（《冰鉴》。此方消阳毒初起极神，既无迅烈之患，大有和解之妙，人不知法则，谓阳毒易于祛除，浪用虎野狼之味，毒虽消散而真气耗损，往往变成他证，乃医者成之也，何若王霸并施，有益无损为妙。）又曰：背心发瘰痒甚，已而背如山重，隐隐发红晕如盘大。此阴痈初起之形，最为可畏，非前证可比，乃一生罪孽，鬼祟凭身，必胡言谵语，将平日欺心之事，尽情宣布，此证本不可救，然人心善恶，成于一念，苟能悔艾而刀圭无术，亦见吾道之无奇矣。夫阳证有救之条，阴证岂无可生之理，惟在治之得法耳。阴证虽成于鬼祟之缠，亦必正气大虚，邪得入之也。故治法必用补气血之药，佐以散郁解毒之品，则正旺邪自散矣。变阳汤：人参、黄 各二两，金银花八两，白芍一两，天花粉、生甘草各五钱，荆芥炒黑三钱，柴胡二钱，附子一钱。水十余碗，煎汁二碗，先服一半，后又服一碗，阴必变阳而作痛，又一剂痛消，再一剂痊愈。（世人不见皮破血出，断不可信，然先用此方以治发背，无论病患不肯服，即医士亦不肯用，往往决裂溃烂，疮口至如碗大而不可收，始悔参 之迟用矣。所以论证而多戒辞，劝人早服此方，以免丧命。盖阳毒可用攻毒，阴毒必须补正，以参 补气，气旺则幽阴之毒不敢入心肺之间，金银花性补，善解阴毒，得参 而功益大，然非附子不能直入阴毒之中，而又出于阴毒之外，毒深者害深，又加生甘草以解余毒，然毒结于背者，气血之壅也，壅极者郁之极也，故加柴、荆、粉、芍消痰通滞，开郁引经，自然气宣血活，痰散毒消也。）又曰：背痈溃烂，洞见肺腑，疮口黑陷，身不能卧，口渴思饮，人以为阳证败坏，孰知阴虚不能变阳乎！夫痈虽有阴阳之分，及至溃脓之后，宜补内而不宜消，则阴阳之证一也。溃烂而见肺腑，足见失补之故，使毒过于延烧，将好肉化为瘀肉耳。
　　肉瘀必腐，腐则洞见底里，此证九死一生之兆，倘胃气健，能食者，犹可治，若见食则恶者，必无生理，然能受参 峻补者，尚可生也。转败汤：人参、熟地各二两，生黄、当归、山萸各一两，白术、金银花各四两，麦冬二两，远志三钱，肉桂、茯苓各二钱，北五味一钱。水煎，一服胃气大开者，即可转败为吉，倘服后少能健饭，亦在可救，若杳无应验者，胃气将绝无救矣。（此方补气血，更补肺肾之阴，盖阴生则阳长，阴阳生长则有根，易于接续，后以银花解余毒，则毒散而血生，血生而肉长，肉长而皮合，倘以解毒为事，不补气血之阴阳，则阴毒不能变阳，有死而已矣，不亦悲哉！倘服之而饱闷，少顷渐安者，尚有生机，不可弃置。）又曰：背痈将愈，疮口不收，治无一效，人以为余毒未尽也，孰知阴虚不能济阳乎！夫痈疽初起则毒盛，变脓则毒衰，脓尽则毒化矣。疮口不收，乃阴之虚，非毒之旺，人不知治法，以败毒攻之，是重虚其虚，欲肌肉之长，得乎，或亦有补而不效者，必系只用阳分之品以补阳，不用阴分之品以补阴也。盖独阴不长，独阳不生，今脓血已尽，阴必大虚，只补阳则阳旺阴虚，阴不能交于阳矣。虽阳有济阴之心，而阴无济阳之力，所以补阳而阴愈虚，疮口愈难合也。治必大补其阴，使阴精盛满，自能灌注疮口，不必生肌外敷，疮口之肉自生矣。生肤散：麦冬、山萸、银花、当归各一两，熟地二两，人参、白术各五钱，肉桂一钱。水煎二服，肉自内长，又二服外口自平，又二剂痊愈。（此方补阴多于补阳，使阴胜于阳也。然补阳之药，仍是补阴之助，以其能入阴中交于阳内也，银花非恃以解余毒，取其能领各味至疮口之间也。）又曰：背疮长肉，疮口已平，忽开裂流红，人以为疮口肉未坚也，孰知色欲恼怒不谨乎！夫痈证最忌色欲，次忌恼怒，犯恼怒，新肉有开裂之虞，犯色欲，新肉有流水之害，然此犹些小疮痈也。其在背痈，犯恼怒者，不过疾病，犯色欲者，多致死亡，疮口开裂之处，色必变紫黑，流血之处，肉必变败坏矣。此时必急补气血，切不可仍治其毒，盖前毒未尽，必难收口，复至败坏，实新肉不坚而自决裂也。况发背新愈，其精神气血空虚，交合泄精，遂变出非常，舍补气血，又安求活乎！然补气血，必用大剂方能收危乱之功也。定变回生汤：人参四两，黄 三两，当归、麦冬、白术、银花各二两，茯苓一两，山萸五钱，肉桂三钱，北五味二钱。水煎，二服肉自生矣，三剂皮仍合矣，平复如故。再犯禁忌，无不死矣，此方难救。（此方救疮疡坏证仙丹，不止治发背愈后犯色败腐也，人疑泄精以至决裂，宜熟地大补之，何故不用，因熟地补阴最缓，而证犯甚急，所以不用熟地，多用气血之药救其垂危，非熟地不可用，轻弃之也，此方数剂之后，正宜减半而多加熟地，以为善后计耳。）又曰：夏日生背痈，疮口不起，脉大无力，发热作渴，自汗盗汗，用参 补剂，益加手足逆冷，大便不实，喘促呕吐，人以为火毒太盛也，谁知元气大虚，补不足以济之乎！夫痈分阴阳，疮口不起乃阴证也，脉大似乎阳证，大而无力，非阴而何！发热作渴，此水不足以济火，故作渴作热也。即阴证似阳，用参、 助阳，足以祛阴而返阳矣。何以愈补，反作逆冷呕吐，此阴寒之气甚，而微阳之品力不能胜耳，非加附子之辛热，何能斩关以祛荡阴邪哉！助阳消毒汤：人参八两，黄 一斤，当归、白术各四两，陈皮一两，附子五钱。水煎膏，二次服，诸证退，服数剂疮起，乃减半，又服数剂而愈。（此非治痈之法也。然以治痈之法轻剂治此，鲜不立亡，可见治痈不可执也。大约阳痈可用消毒化痰，而阴痈切不可用消毒化痰之药，今舍痈从证，乃治痈变法，医者不可不知也。）又曰：背生痈疽，溃脓之后，或发热，或恶寒，或作痛，或脓多，或流清水，自汗盗汗，脓成不溃，口烂不收，人以为毒瓦斯未尽也，谁知五脏亏损，血气大虚之故也。凡人气血壮盛，阴阳和平，何能生毒？惟脏腑内损，而毒瓦斯得以内藏，久之外泄，及至痈疽发出，其毒自不留内，脏腑原虚，又加流脓血则已虚益虚，观其外面疮口未敛，似乎有余，审其内而气血未生，实为不足，法当全补，不必偏补一脏，致有偏胜之虞，用十全大补汤为妙，以其兼补气血耳，然有不效者，非方之不佳，乃用之不得法也。夫背痈何等之证，岂细小之剂所能补哉！必大剂始克有济，余酌一方：人参、当归各一两，黄 、熟地各二两，白芍、白术、茯苓各五钱，川芎、生甘草各三钱，肉桂二钱，水煎服。一剂有一剂之效也。（人以此方绝不败毒，如何毒化肉生，不知痈疽未溃，以化毒为先，痈疽已溃，以补正为急，纵有余毒未尽，不必败毒也，败毒之味，非寒凉即消耗，消耗即损人真气，寒凉败伤人胃气，胃气伤则谷气全无，真气损则邪气反盛，何能生肌肉哉！此方专助真气以益胃气，故能收全效。且此方不但治背痈已溃，凡疮疡已溃者，皆宜用之，惜世人未知也。）申斗垣曰：上搭、中搭、下搭，皆由酒色过度，怒气相干，寒热壅盛而成。脓血稀少谓之里虚，难于医治。（《启玄》）胡公弼曰：按足太阳膀胱一经，始于睛明、攒竹，终于通谷、至阴，凡六十三穴，去脊中寸半之间，贴脊而行，自大杼而下，第三椎肺俞，五椎心俞，七椎肝俞，十椎胆俞，十一椎脾俞，十四椎肾俞。生发背者上发则伤肺，中发则伤心与肝，名为对心发；下发则伤脾与肾，名曰对脐发。家秘云：发背一日生，二日大，三日烂，一七出水。一七不遇良医，烂开四围，毒炽甚矣。若烂见心，透膜犯主，神手医救亦难。余以为初起莫妙于灸，中间莫妙于熏，若有腐而不溃，白降红升提腐去毒，俟毒尽肌生之时，再行生肌，自无锁口之患。（《青囊》）汪省之曰：凡辨发背，令患者以两手上下摸看，搭不着着方是发背。若搭的着者，上为上搭，下为下搭，左为左搭，右为右搭，中为中搭，俱以手搭治之。若手摸不着，则是真正发背，必须内外相参，上紧医救，方可保其无变也。（《理例》）陈实功曰：心之以上多危险者，因属于五脏故也。盖心肝脾肺四脏，皆系于背，惟肾经一脏，独居于下，虽居于下，其本脏精华津液，元气元神，尽行灌溉荣注于上，故四脏之火，皆赖一脏之水以济之，所谓五脏根本，皆系于背，即此之义也。况背乃太阳膀胱、督脉所主，太阳者，乃六经之首领，督脉者，十二经络之统脉，疮生于背，毒犯于此，须分阴阳虚实治之。（《正宗》）又曰：发背在心之以下，肾俞以上者轻，因属于腑分，故曰心之以下多成顺，盖其形在下，其气主表，其病为痈。（《正宗》）汪省之曰：癌发生于神道、灵台二穴，乃督脉、膀胱经。初起时不作寒热疼痛，紫黑色，不破里而先自黑烂，二十岁以后，房劳积热所生，皮黑者不治。（《理例》）胡公弼曰：对心发、蜂窠发、莲子发、两头尖皆发背之别名，以疮口开张深浅而言也。此证最忌香蕈、烧酒，猪、羊、牛、驴等肉，前后切忌寒凉之剂，以免毒攻内陷。（《青囊》）
　　
　　卷二十二　脑背部上中下三发背门主方
　　发背毒疮 用面调匀做圈，圈住疮根，将黄蜡切薄片铺平疮内，勿使渗漏，以炭火炙化变青色，乃毒瓦斯出也。再如法行之三五次，以黄蜡不变色为度，即消矣。
　　发背滴乳香（去油） 没药（去油） 白儿茶 银朱 贞定粉 黄丹（各四两） 铜绿（三钱）上研极细末。照疮大小，用夹连四油纸戳孔，每张称药五钱，真麻油调摊，四围用线缝好粘贴，外用软绢扎，自然止痛化腐生新，三日翻转贴之。如对口调膏敷之。
　　发背 大狗牙炒焦黑，研细，搽之如神。
　　又方 不拘男妇头发一把，入真麻油一斤，将发熬化，令病患饮之，则毒瓦斯渐消，不致伤生也。
　　
　　
　　卷二十二　脑背部对心发门主论
　　陈实功曰：对心发生于背，径对前心者是也。此乃心火妄动热极所致。心为君主之官，岂容毒邪干犯，诚乃毒 君位，最易伤人，形截督经，害非轻浅。况心为一身之主宰，周身蕴热流会于此，共结为患。且此穴背脊多坑，固难起发，疮形落陷，肿不高尖，治当大降心火，急疏蕴热，顶用针通，随行拔法，务使毒瓦斯内外宣通，各从门出，庶不内攻，方为成守。十五日后，内无变证，得脓为吉。如至期变证渐生，坚硬渐大，不作脓者死，在二十二朝前后。
　　（《正宗》）　r对心发　p04-a41a163.bmp　r
　　
　　卷二十二　脑背部莲子蜂窝发门主论
　　　r莲子蜂窝　p04-a41a164.bmp　r王肯堂曰：莲子发即太阴疽，生肩胛内，痛渐至溃烂，属手太阴肺经积热所致。
　　赤色者可治，青黑者不治，喘嗽大渴，胸满脉微者死。（《准绳》）又曰：蜂窝发状如蜂房，十日平塌，寒热痛楚。
　　《鬼遗方》云：蜂窝疽发髀背，起心俞及心包络俞，若肩 ，二十日不穴死，十日可刺。其色赤黑脓清者，可治。
　　陈实功曰：莲子蜂窝二发，此言其形似而名之也。多生于背，与心相近，与脊中平；轻者形长高肿，或偏半背，重则形斜平塌，两胁俱伤，孔似蜂窝，突如莲子。形虽可畏，常能多险多生，羸弱不堪，反取常安常稳，大规只怕不纯阳，治法何妨疮势急，治宜护心护膜，谨防毒瓦斯内攻。（《正宗》）汪省之曰：蜂窝者，言其头有五七十不止；莲子者，头不过一二十。通背肿者不救。（《理例》）又曰：疮头向上发者名曰反，证最凶；疮头向下发者稍顺；如无脓痰发及串流于肩膊者不治，穿膜者不治。又有两头开发者更凶。（《理例》）
　　
　　卷二十二　脑背部两头尖疽门主论
　　　r两头尖　p04-a41a165.bmp　r申斗垣曰：两头尖，又名满天星，乃饮食辛热，蕴酿郁积毒壅所致。气虚相冲，因虚成毒，故此证形口开而阔，上可至肩，下可至腰，此千无一有之证，治与痈疽同法。（《启玄》）王肯堂曰：两头发又名满天星，又名广锦背发。两头小，四边散，因积怒蓄热所致。肿高红阔者生，低陷黑暗者死。（《准绳》）
　　
　　卷二十二　脑背部瘿瘤发门主论
　　　r瘿瘤发　p04-a41a166.bmp　r申斗垣曰：瘿瘤发，发于脊之正中，近于大椎、（穴在第一椎上陷中，三阳督脉所发。）陶道、（穴在项大椎节下间，督脉足太阳经之会，俯而取之自得。）身柱（穴在第三椎节下间，俯而取之。三穴之端，）俱督脉所络之处，甚利害，急早托之。此是阳维之海，督领百脉，若生痈疽，乃督脉不能统督之意，故凶。（《启玄》）
　　
　　卷二十二　脑背部体疽发门主论
　　　r体疽发　p04-a41a167.bmp　r申斗垣曰：体疽发上至肺俞，（穴在第三椎下，各侠脊相去一寸五分。）下至肝俞，（穴在第九椎下，两旁各一寸五分。出《出眺附经》）左右相同，在高骨之旁，乃足太阳膀胱经多血少气，八日可刺。如不溃二十日死，或初发时肿上如椒子者死。（《启玄》）王肯堂曰：竟体发，一名椒眼发。背上生疽，肉色不变，麻木微痒，顽如牛领之皮，二三尺，由盛暑时空腹感触秽气及愤怒积郁所致。七日内未成脓，宜隔蒜灸，灸而起发，神清脉和者，可治；灸而不起，腹胀神昏，脉微或促或代者死。服汗剂得汗者生；无汗者死。服补剂红润起发知痛者生；膨胀不食，干枯黑陷者死。（《准绳》）
　　
　　卷二十二　脑背部阴阳疽门主论
　　王肯堂曰：阴阳疽，背上麻木不常，时肿时塌，忽软忽硬，乍寒乍热，由七情内乖，阴阳不和也。此证必大渴，神清脉定者可治；昏迷躁乱饮食不进者死。十日得黄白脓者可治；数日无脓者死。（《准绳》）
　　
　　卷二十二　脑背部特疽门主论
　　王肯堂曰：特疽发肺俞及肝俞。不穴二十日死，八日可刺，其色红赤，内隐起如椒子者死。（《准绳》）
　　
　　卷二十二　脑背部阴阳二气疽门主论
　　王肯堂曰：阴阳二气疽，广阔满背，或大或小，不常肿热胀大。十日可刺，导引出脓，不拘深浅多少，发渴体倦。十日外不见脓不治。（《准绳》）
　　
　　卷二十二　脑背部黄瓜疽门主论
　　王肯堂曰：黄瓜疽，一名肉龟，生背侧，高二寸，长尺许，状如黄瓜，肉色不变，疼痛引心，四肢麻木是也。此证多不可治。（《准绳》）
　　
　　卷二十二　脑背部丹毒发疽门主论
　　王肯堂曰：丹毒发疽，背上细瘰无数，浸淫一二尺，如汤火伤，烦躁多渴，因服丹石刚剂所致。红润者生，紫黯者死，恶证少者，黄连消毒散、国老膏；恶证多，神昏脉躁，膨胀呕哕者死。（《准绳）。）
　　
　　卷二十二　脑背部酒毒发门主论
　　王肯堂曰：酒毒发背当心而痛，麻木不常，累累如弹如拳，坚硬如石，痛彻五内，遍身拘急，由饥饱劳伤，炙 浓味所致。神昏脉乱，大渴狂言，有妨饮食者死。
　　二便闭结者死。有因寒变而内陷者，用托里温中汤。（《准绳》）
　　
　　卷二十二　脑背部上搭门主论
　　　r上搭　p04-a41a168.bmp　r王肯堂曰：肩后疽，又名鼠疽，即上搭也。生肩膊后骨上，乃怒气积郁所致。属太阳兼少阳经，宜灸。（《准绳》）汪省之曰：凡辨手搭、腰搭、发背三证，务令患者以手搭肩上，搭着者左为左搭，右为右搭，头多如蜂窠者易治。向下手搭着者，谓之腰搭。惟两手上下俱搭不着者，谓之发背。（《理例》）陈实功曰：肩下脊上痈疽者，乃脾经蕴积膏粱热毒所致。肿形根脚不过两肩者为顺；如肿平坚硬，渐大渐开，攻注两肩胸项，肿而不定者危。（《正宗》）《心法》曰：上搭手生于脊骨第三节旁。中搭手生于脊骨第四节旁开三寸膏肓穴，名青龙疽。下搭手生脊骨第十四节腰窝内，旁开三寸肓门穴。
　　
　　
　　卷二十二　脑背部上搭门主方
　　消上搭方（《单方集验》）全蝎（三个） 核桃肉（三个）共研细，热酒冲服，一二次自消。
　　
　　
　　卷二十二　脑背部中搭疽门主论
　　　r中搭　p04-a41a169.bmp　r王肯堂曰：中搭即龙疽，生第九椎两旁，忽肿痛而无头，寒热大作，属太阳经。
　　由七情不和，愤怒积热所致。色赤起发润泽者可治；色黑低陷，恶心眩晕，大便滑泄，小便如淋，谵语者死。（《准绳》）
　　
　　卷二十二　脑背部左右搭串门主论
</div>
    <div class="pagination">
<a href="疡医大全_page88.html">上一页</a><span>...</span><a href="疡医大全_page84.html">84</a><a href="疡医大全_page85.html">85</a><a href="疡医大全_page86.html">86</a><a href="疡医大全_page87.html">87</a><a href="疡医大全_page88.html">88</a><span class="current-page">89</span><a href="疡医大全_page90.html">90</a><a href="疡医大全_page91.html">91</a><a href="疡医大全_page92.html">92</a><a href="疡医大全_page93.html">93</a><a href="疡医大全_page94.html">94</a><span>...</span><a href="疡医大全_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
