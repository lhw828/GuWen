<!DOCTYPE html>
<html>
<head>
    <meta charset="UTF-8">
    <title>普济方 - 第 578 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 578 页/共 3614 页</h1>
    <div class="content">　　又方

　　杜仲、芫花等分。用醋炒七次。水煎。噙之久。吐于壁上。不得落地。三遍痛即止。

　　又方

　　皂角。香附、盐同烧。作揩牙药。明目去口气。

　　固本散

　　（出卫生家宝方）用蝎梢胡椒二味。等分为末。揩痛处立效。

　　露蜂房散

　　（出杨氏家藏方）

　　治牙疼。

　　露蜂房天仙藤（各等分）上件咀。每用二钱。水半盏。煎数沸。去滓漱之。

　　一方诸牙痛。

　　（出鲍氏方）独活（二寸）甘草（一寸）上煎五分。热漱痛处。温则换漱。

　　乌头散

　　（出杨氏家藏方）

　　治下虚气就上。风毒攻牙齿宣动。疼痛虚浮。

　　上川乌头一枝。炮去皮脐。切片。入生姜七片。青盐少许。

　　煎令浓。用浸齿脚。

　　擦牙散

　　（出詹寮方）

　　治风热牙疼。

　　上用川乌。草乌亦可。用一只切作两边。一边生。一边煨。为末。少盐同擦牙患。流出风

　　细辛散

　　（出朱氏集验方）

　　治牙疼。

　　（福州官医王子益用此方有效）北细辛荜茇（各二钱）白芷川芎（各三钱）川乌（一个）全蝎（五个）上六味。日干为效。

　　细辛散

　　（出朱氏集验方）

　　治牙根肿痛。

　　全蝎白矾北细辛叶（各二钱）麝香（少许）上为细末。掺痛处。仍用荆芥煎汤。

　　灌漱最

　　治风牙痛。

　　（出朱氏集验方）露蜂房（炒）黄丹（各等分）上为末。掺患处。

　　白牙散

　　（出东垣兰室方）升麻骨皮上等分为细末。先用温水漱口。擦之妙。

　　治牙齿疼痛。以此方敷在痛处。其痛立止。

　　（出护命方）五倍子（一两切碎于新瓦上焙干）上杵为细末。每用半钱。敷痛处。停待片时。吐涎了。仍

　　又方

　　（出肘后方）

　　治齿痛。

　　火炙脂索如。以纳虫孔中。虫便缘脂出。

　　治齿疼

　　（出本草）以零陵香梗煎含之。良得。

　　主齿痛。

　　（出本草）用省藤打碎。口中含之。良。

　　治牙疼揩齿。

　　上用直僵蚕。不拘多少。新瓦上炒。变深褐色。为末。研入青盐少许。揩之良久。温水漱

　　治牙疼殊效方。

　　上用青荷叶。剪去四缘。留中间连柄处。大如钱。七枚。以酽米醋一盏。煎取半盏。去荷叶

　　治牙疼。

　　又用荜茇为末。揩之。煎苍术甘草汤漱之。

</div>
    <div class="pagination">
<a href="普济方_page577.html">上一页</a><span>...</span><a href="普济方_page573.html">573</a><a href="普济方_page574.html">574</a><a href="普济方_page575.html">575</a><a href="普济方_page576.html">576</a><a href="普济方_page577.html">577</a><span class="current-page">578</span><a href="普济方_page579.html">579</a><a href="普济方_page580.html">580</a><a href="普济方_page581.html">581</a><a href="普济方_page582.html">582</a><a href="普济方_page583.html">583</a><span>...</span><a href="普济方_page579.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
