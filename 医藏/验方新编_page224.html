<!DOCTYPE html>
<html>
<head>
    <meta charset="UTF-8">
    <title>验方新编 - 第 224 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 224 页/共 321 页</h1>
    <div class="content">　　又，疟发过三次后，于未来先一日，用川贝母末三钱，黄酒冲服，尽量而醉。外用老姜一块捣烂，敷海眼穴，即是后颈齐领圆骨处，以筋骨痛膏盖贴，蒙被熟睡取汗而愈。愈后须多贴几日方不复发。忌食南瓜、芋艿、鸡、鸭蛋等发物百日。

　　热疟热多寒少

　　穿山甲一两、红枣十个，同烧存性为末，发日五更用井华水调服三钱，三服即愈。

　　寒疟寒多热少

　　生姜四两，连皮捣汁一钟，露一夜，空心冷服。

　　久疟不愈

　　白朮土炒为末，每服二钱，酒调服，十剂除根。此脾寒疟。

　　又，久疟方：荞麦细面，不拘多少，以活鳖鱼刺血和为丸，阴干，未发之先，预服三钱，白滚汤下。

　　又，老疟经年不愈方：用龟板以醋炙酥存性，研末酒调，每服二钱，均极效。

　　久疟腹中结块名曰疟母

　　醋炙鳖甲、土炒白朮、蜜炙黄　、酒白芍、川芎各一钱，炙甘草五分，水煎服。

　　孕妇胎前发疟乍寒乍热

　　夜明砂三钱，空心用茶调服。

　　疟痢不止，龟壳烧存性研末，酒调服少许，极效。

　　却疟痢百病法

　　立秋日五更时取井华水，合家长幼各饮一杯，全家可免疟痢一切病症。

　　新久疟疾验方

　　土炒白朮、芥菜子各三钱、干姜二钱、姜半夏一钱、水煎三服即愈。

　　久疟成痞

　　凡多年疟痞，遇秋即发，服此药一二两，无不断根，初疟发过多日后亦可服。常山一斤切极薄之片，用盐与酽醋五斤煮干，晒三日，再煮二次晒干后，研细末，鸡心槟榔半斤研细末，二味和匀，用醋糊米粉为丸如桐子大。每服三钱，小儿减半。

　　霍乱部

　　霍乱症

　　《本草从新集注》云：霍乱有寒热二症，仓卒患此，脉候未审，慎勿轻投偏热偏寒之剂，曾见有服姜汤而立毙者。凡一切霍乱最忌滚汤滚水及米饭粥饮姜椒热物，食之不救。凡吐泻交作名湿霍乱犹易治，惟心腹绞痛不吐不泻者为干霍乱，症最危险，稍为迟缓，多致不救。无论症势缓急，惟有查照卷十五霍乱症内，用锋利碎瓷片刺少商穴、委中穴二处，使出血即愈。诚百发百中，真霍乱各症及绞肠腹痛外治第一简便仙方也，屡见奇效。用锋利瓷针略刺破皮，只要见血，并不伤痛，立刻起死回生，其灵验好过服药，尤更效速。奉劝老幼男妇小孩，切勿疑畏，广为传人，功德无量。穷乡僻壤，仓卒夜深、一时无处觅药者，受惠实非浅鲜。

　　霍乱诸方

　　用滚开水兑生冷水各一半，名阴阳水，加入生明矾末二钱，调匀服之。

　　又方：食盐一大撮炒黄，入童便一大钟，温水兑服，少顷吐下即愈。

　　此二方治干霍乱症，上不得吐，下不得利，肚腹绞痛，冷汗欲绝，服之奇效。

　　又，干霍乱腹痛方：食盐一两，牙皂一钱，水煎服，即吐而愈。

　　又，霍乱欲死，不省人事，急刺十指头正面离甲分半处，出紫血即苏。

　　又方：用千里马（即旧破草鞋）煎汤服之，以手指探入喉中，得吐而愈。使胃气一回，霍又，吴茱萸三四两，食盐数两炒热，用布包熨脐下，极效。或即用本人包脚布，或旧袜底洗水澄去泥秽，饮之神效。此均经验良方也，取其简便而极神效。

　　霍乱腹痛肚泻不止。用藿香叶、广陈皮各五钱，煎水服之。

　　又方：真绿豆粉和白砂糖少许服之。

　　又，胡椒四十九粒，绿豆四十九粒，研匀，以木瓜煎汤调服一钱。

　　又，千佛手切碎，煎汤饮之。

　　又，韭菜捣汁一杯，以重汤煮温服之。

　　又，白扁豆叶一把生捣，入醋少许，绞取汁服之。或白扁豆为末和醋服，暑霍乱吐泻不止尤效。

　　又，饮新汲水一碗，再以水一盆浸两足，吐泻立止，忌食热物。

　　又，霍乱腹痛甚者，用食盐炒热，用布分作二包，以一包熨其心胸肚腹，以一包熨其背腿手足，此法极妙。

　　又，用皂角研极细末吹入鼻中，或即用闻鼻丹，或痧药均可，得嚏即止。

　　又，选洁净黄土地处，掘三四尺深坑，入新汲水一桶，用棍乱扰混浊，连泥带水取起，澄清饮之，名地浆水，服之即解，并解一切中毒，极效。

　　霍乱转筋，心腹胀痛，手足厥冷。以上大蒜捣敷足心。炒盐熨法：吴茱萸炒盐熨脐下各方，均极神效。

　　又，木瓜一两水煎服，仍用木瓜煎浓汤浸青布裹其足。

　　腿转筋上入腹，木瓜二钱，吴茱萸一钱，食盐五分，水煎服。

　　又，樟脑两许，一大块布包好，入烧酒内浸透湿，由背脊往下顺擦至尾闾数十次，即愈霍乱吐泻、头眩眼花及转筋腹痛方：百草霜（即烧茅草锅脐煤）、灶柜烟煤各五分，二味又，用在蒜瓣嚼烂，凉水吞下。

　　又，白马粪烧灰存性研末五钱，入新黄土五分，温水调服。

　　又，旧小梳一柄，烧灰研末，温水调服。

　　时疫痧气霍乱良方

　　即脚麻肚痛症也。辣蓼草半斤捣烂，宣木瓜四两切片，福珍酒二斤（即好黄酒亦可），加穗草》云：味辛温，无毒，专治天行时疫、霍乱转筋，极为神效。

　　霍乱干呕不止，薤子煎汁，服之即止。

　　肚腹泄泻部

</div>
    <div class="pagination">
<a href="验方新编_page223.html">上一页</a><span>...</span><a href="验方新编_page219.html">219</a><a href="验方新编_page220.html">220</a><a href="验方新编_page221.html">221</a><a href="验方新编_page222.html">222</a><a href="验方新编_page223.html">223</a><span class="current-page">224</span><a href="验方新编_page225.html">225</a><a href="验方新编_page226.html">226</a><a href="验方新编_page227.html">227</a><a href="验方新编_page228.html">228</a><a href="验方新编_page229.html">229</a><span>...</span><a href="验方新编_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
