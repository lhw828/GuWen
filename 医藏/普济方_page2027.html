<!DOCTYPE html>
<html>
<head>
    <meta charset="UTF-8">
    <title>普济方 - 第 2027 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2027 页/共 3614 页</h1>
    <div class="content">　　藿香正气散

　　（出医方集成）

　　治感湿泄。

　　南白胶香散

　　（出卫生家宝）

　　治脾寒虚。滑肠久泻。脐胀无休。

　　粟壳（去须蒂四两醋炒）南白胶香龙骨（各三分）甘草（炙七钱）干姜（半两炮）上为粗末。每服五钱。水一盏半。煎一盏。去渣温服。

　　金锁正元丹

　　（出医方集成）

　　治肾虚泄泻。小便频数。盗汗遗精。虚冷之症。

　　并宜治之。

　　五倍子茯苓（各八两）龙骨（别研）朱砂（别研各三两）紫巴戟（去心十六齿）补骨脂（酒浸炒十两）肉苁蓉（洗焙）葫芦巴（炒研各一升）上为末。入研细令匀。酒糊丸。如桐子大。每服三十丸。空心温酒盐汤任下。

　　白术丸

　　（出杨氏家藏方）

　　治泄泻吐呕。脾胃不和。痰多气逆。

　　白术半夏曲干姜（炮）人参（去芦头四两各四味）丁香（半两）高良姜（油炒半两）上

　　治肠丸治肠胃虚湿。泄泻频并。米谷不化。腹胀肠鸣。脐腹痛。肠滑洞下。

　　黄连（去须）干姜（炮）肉豆蔻（面裹煨香）赤石脂龙骨吴茱萸（汤微炒以上六味各半两）诃子（煨去核一两半）上为细末。粳米饭为丸。如梧桐子大。每服三十丸。米饮下。空心食前服。

　　茱萸已寒丸治脏腑久弱。肠胃宿寒。泄泻频并。

　　青橘皮（去皮二两）陈橘皮（去皮二两）附子（炮去皮脐）川乌头（炮去皮脐尖）干姜（炮）高良姜吴茱萸（炒黄）肉桂（去粗皮以上六味各一两）上为细末。醋煮面糊为丸。如梧桐子大。每服三十丸至五十丸。米饮下。

　　实肠丸治肠胃虚弱。腹胀泄泻。时时刺痛。

　　黄连（一两去须）肉豆蔻（面裹煨香）丁香干姜（炮）白茯苓（去皮）当归（洗焙干）诃子（去核六味各半两）木香（一分）上件同为细末。用猪胆汁煮面糊为丸。如梧桐子大。每服五十丸。食空米饮下。

　　养脏丸治肠胃虚寒。泄泻无度。不进饮食。

　　生硫黄（四两研粉）干姜（炮）附子（炮去皮脐）山药鹿角霜肉豆蔻（面裹煨香以上五味各三两）上为细末。以面糊为丸。如梧桐子大。每服三十丸。渐加至五十丸。

　　空心食前

　　黄连乌梅丸治饮食不节。营卫不和。风邪进袭腑脏之间。致肠胃虚弱。泄泻肠

　　鸣。腹胁膨胀。里急后重。口目频并。不思饮食。

　　黄连（去须）阿胶（蛤粉炒成珠子）当归（洗净三味各二两）人参（去芦头）龙骨（红）赤石脂干姜（炮）白茯苓（去皮）乌梅肉（焙干）陈橘皮（去白）诃子（煨去皮脐）肉豆蔻（面裹煨香）木香罂粟壳（蜜炙以上味各一两）白矾（枯半两）上为末。醋煮面糊为丸。如梧桐子大。每服五十丸。米饮下。如腹痛煎当归汤下。下血煎地榆汤下。食前服。

　　诃黎勒丸

　　（出杨氏家藏方）

　　治脾胃虚弱。泄泻不止。腹脐痛。

　　肉豆蔻（面裹煨香）草豆蔻（去壳）诃黎勒（煨去核以上三味各二两）赤石脂（三两）高良姜（三两）干姜（三两以上二姜同好醋一斤同煮醋尽晒干入别味）上为细末。

　　粳米饭为丸。如梧桐子大。每服五十丸。米饮送下。食前服。

　　抵圣散

　　（出杨氏家藏方）

　　治脾胃虚弱。泄泻不止。腹痛肠鸣。水谷不化。不

　　思饮食。

　　肉豆蔻（八枚面裹煨香）人参（去芦头）陈橘皮（去白）木香白茯苓（去皮以上四味各半两）肉桂（去粗皮一两）附子（炮去皮脐一两）甘草（炙七钱半）诃子（一十六枚煨去核）上为细末。每服三钱。水一盏半。生姜三片。枣一枚。煎一盏。空心食前去渣温服。

　　煨肝散

　　（出杨氏家藏方）

　　治脏腑久虚。挟寒滑泄。全不入食。口生白疮。

　　川椒（去目出汗）茴香（炒）缩砂仁丁香木香肉豆蔻（面裹煨香以上六味各半两）附子（炮去皮脐）白术（以上二味各一两入生姜四两用醋煮十数沸焙干）上为细末。每服三钱。用猪肝或羊肝二两。切作片子。批开掺药末在内。更用好纸三两重裹。慢火煨。候肝熟取

　　茱萸汤治肠胃虚寒。泄泻不止。

　　当归（洗焙三钱）干姜（炮三钱）肉桂（去粗皮二两）附子（炮去皮脐一两）吴茱萸（一两汤洗七次）上为粗末。每服四钱。水一盏。煎七分去滓温服。

　　荜茇丸治脾胃冷。心腹痛。肠鸣泄泻。不思饮食。

　　人参（去芦）胡椒肉桂（去粗皮）诃子（煨去核以上四味各三两）荜茇白茯苓（去皮）干姜（炮三味各半两）上为细末。炼蜜为丸。如梧桐子大。每服五十丸。米饮送下。

　　空心食前。

　　人参散治泻无比。

　　橡斗皮（四两去子蜜炒）人参（七钱）木香（三钱）甘草（四钱）黄橘皮（半两）诃子（四个）藿香（三钱）上为细末。炼蜜为丸。如弹子大。每服一粒。嚼细。

　　煎艾汤下。每两作十丸。将后五件同入在内亦佳。立春后。芒种前。加白术半两。立夏后秋分前。加芍药茯苓各三分。立秋后加缩砂半两。如瘀血、吐血、下血加当归半两。

</div>
    <div class="pagination">
<a href="普济方_page2026.html">上一页</a><span>...</span><a href="普济方_page2022.html">2022</a><a href="普济方_page2023.html">2023</a><a href="普济方_page2024.html">2024</a><a href="普济方_page2025.html">2025</a><a href="普济方_page2026.html">2026</a><span class="current-page">2027</span><a href="普济方_page2028.html">2028</a><a href="普济方_page2029.html">2029</a><a href="普济方_page2030.html">2030</a><a href="普济方_page2031.html">2031</a><a href="普济方_page2032.html">2032</a><span>...</span><a href="普济方_page2028.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
