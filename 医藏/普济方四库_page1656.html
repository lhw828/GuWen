<!DOCTYPE html>
<html>
<head>
    <meta charset="UTF-8">
    <title>普济方四库 - 第 1656 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1656 页/共 1812 页</h1>
    <div class="content">　　代赭【研】赤石脂　丹砂【研各一分】巴豆【十粒去皮心研纸压去油尽】杏仁【二七粒针穿灯上燎作声为度用】
　　右先别研细再合研匀烂饭丸如黍米大毎服一丸乳汁或粥饮下更量儿大小加减
　　丹砂双丹治少小哺露痞坚壮热惊啼哺乳不生肌肉食不消化下痢骨肉消瘦
　　丹砂　巴豆【去皮心灰汁煮半日别研如泥】甘遂【末炒令黄黒色】雄黄
　　右等分为末蜜和丸毎下二丸一月儿如粟米大五十日已上黍米大日三服儿稍大即以意加之服三日后儿大利专视之若病未尽药必散出如病愈药自全出者勿服转不下者増之儿有强者加之乳母忌猪鱼
　　鼈甲丸治小儿哺露腹坚体热羸瘦
　　鼈甲【涂醋炙黄去裙襴】肉苁蓉【酒浸一宿刮去皮炙干各三分】常山【半两】
　　右为末炼蜜和丸如麻子大毎服以粥饮下五丸日三服量儿大小以意加减或青白物下即愈
　　鼈甲散【傅氏活婴书】治哺露腹坚体热瘦弱
　　鼈甲【盐酒浸炙】肉苁蓉【酒浸洗焙】陈皮　青皮　三棱　莪术　神麯　麦芽　白茯苓　半夏　秦芁　北柴胡　甘草【各等分】
　　右防咀毎服一钱生姜枣子煎服
　　治小儿哺露大腹者【本草】
　　以牡鼠肉炙食之
　　脾胃不和【附论】
　　夫脾者脏也胃者腑也脾胃二气合为里胃受谷而脾磨之二气平调则谷化而能食若虚实不等水谷不消故令腹胀或泄利不能饮食所以谓之脾胃气不和不能饮食也【凡人以胃气为本治病亦然胃气有虚有实虚则有呕吐不食之证实则有痞满内热之证虚者益之实者损之欲得其平则可矣胃虚用木香丁皮厚朴肉豆防等剂胃实用桔梗枳殻柴胡大黄等剂若夫胃中停寒则干姜良姜官桂丁香不可缺宜在酌量但小小分剂与之】
　　方
　　七香丸治小儿消食快膈和胃止痛
　　木香　丁香　檀香　甘松　丁皮【各三钱】陈皮【去白】缩砂仁【各五钱】三棱　莪术【醋煮各五钱】白豆防【三钱】香附子【炒去毛二两】益智仁【三钱】
　　右为末糊丸汤吞下
　　五香散治小儿脾胃久虚吃食减少四肢羸瘦
　　丁香　沉香【各一两】麝香【三钱细研入】木香　藿香　白术【各一两】诃梨勒皮【半两】陈橘皮【浸去白焙】黄耆【各一两】甘草【炙半两】白茯苓
　　右筛为散以水五升慢火煎至一升以布绞取汁却入锅内入麝香蜜三合生姜汁半合枣肉二十枚慢火熬成膏毎服以粥饮调半茶匙量儿大小以意加减
　　人参汤【一名温脾散出圣恵方】治小儿脾胃气不和不能饮食脇痛虚胀壮热増寒困倦
　　人参【三分】白术【半两】诃梨勒皮【三分】木香　黄耆　白茯苓【去黑皮】藿香叶　陈橘皮【去白瓤各半两】甘草【炙一分】桔梗【炒半两】
　　右筛毎服一钱水七分入生姜三片枣一枚煎至四分去滓不计时量儿大小増减温服
　　益智仁汤夫心者脾之母进食不止于和脾盖火能生土当以心药入脾胃药中庻防两得古人进食方剂多用益智者此也
　　益智仁　石菖蒲　白茯苓　莲子肉　陈皮缩砂仁　半夏麯　木香　厚朴【制各二钱】甘草【炙一钱】
　　右剉细毎服一钱姜三片枣一枚水一盏煎不拘时服
　　万灵丹【防防新书】治小儿脾胃久不和挟积服温热药皆不效此药神效
　　肉桂　川黄连　蓬术【各一两】槟榔　肉豆防　陈橘皮【去白】木香　丁香【各半两】巴豆【去皮心膜十四枚】杏仁【十四枚麸炒去皮尖二物灯上烧灰存性】
　　右同再研拌匀滴水和丸如黍米大毎服未周歳一粒三二歳二粒三四歳三粒七歳五粒十歳以上七粒生姜汤放冷下乳食后久积或乳癖并宜服之
　　前胡散治小儿脾胃不和见食欲呕心胸壅闷
　　前胡【去芦头】芦根【剉各三分】桂心【一分】赤茯苓　人参【去芦头】白术　甘草【炙】枇杷叶【拭去毛炙防黄】厚朴【去粗皮姜汁炙各半两】
　　右粗罗为散毎服一钱以水一小盏入生姜少许煎至五分去滓不计时看儿大小分减温服
　　参香汤理呕吐消寒痰
　　芦荟【一两】人参　茯苓　木香　丁香　丁皮　青皮【各半两】甘草【炙一两】
　　右防咀毎服一钱水一盏姜二片煎取五分温服
　　白豆防散治小儿脾胃不和増寒壮热腹痛呕吐不纳乳食
　　白豆防【去皮】陈皮【去白】芎防　枇杷叶【拭去毛防炙】甘草【炙各一分】干木　人参　黄耆【各半两】
　　右为粗散三歳小儿毎服一钱水一小盏生姜钱大三片枣一枚同煎至五分去滓温服不计时量儿大小加减
　　益脾散和胃进乳消痰
　　白茯苓　人参　草菓仁　苏子【防炒】木香【湿纸裹火内煨】甘草　陈皮　厚朴【去粗皮姜汁炒】
　　右剉散毎服一钱生姜一片红枣一枚未乳前服合滓乳母服
　　调中散治小儿冷热不调致脾胃不和
　　木香　人参　青皮【去白各一两】丁香　白术　白茯苓　大腹皮　甘草【各半两】
　　右为末毎服一钱以水一小盏生姜三片煎至五分去滓温服
　　益胃丹【一名沉香豆防丸　百一选方】调冷热和脾胃
　　当归【洗焙】木香　白术　沉香　白芍药　人参蓬术　砂仁【各半两】
　　右为细末白麫糊和丸如黍米大毎服十五粒麝香汤下量儿大小加减以治小儿乳哺失宜冷热不调热冲上膈冷归下焦致虚实不等水谷不化遂伤脾胃胃气虚则呕吐脾气虚则泄痢夹积则变为下痢脓血盖居常脾胃最宜调适也庐州郭用方
　　集香散【医方妙选】治脾胃虚冷不欲食羸瘦
　　丁香　沉香　木香　藿香叶　厚朴【姜汁制各一两】白术　白茯苓　白豆防【各一两】
　　右为末入麝香一钱拌匀以水一升蜜半觔大枣三十枚生姜二十片银噐中慢火熬成膏生姜枣不用风处吹干如皂子大乳前米饮化下
　　丁香黄耆散治小儿脾胃虚弱不能饮食已渐伤损荣卫致令肌体羸瘦时时下痢靣色青白宜用
　　丁香　绵黄耆　人参【去芦头】白术　当归【焙】鼈甲【醋炙黄各一两】胡黄连　甘草【各半两】
　　右罗为细末毎服一钱水一盏生姜二片枣二枚同煎至五分去滓食前温服
　　诃梨勒散治小儿脾胃不和时时腹脇虚胀不欲乳食诃梨勒皮　桂心　干姜【炮】甘草【炙各一分】荆三棱【煨】人参【去芦头】陈橘皮【汤浸去白焙】厚朴【去粗皮姜汁炙各半两】
　　右捣细罗为散不计时以温枣汤调下半钱量儿大小以意加减
　　匀气散
　　桔梗　甘草　缩砂　益智子　茴香　藿香叶【各等分】
　　右为末毎服半钱水泻紫苏木煎汤下脾胃不和生姜枣子汤下
　　木香散治小儿调中顺气补虚
　　草豆防【五个和皮用】人参　茯苓　防风　藿香【各半两】陈橘皮【去白一分】
　　右为末毎服一字或半钱姜盐米饮下
　　白术散【如宜方】理脾胃久虚呕吐泄泻频并不止津液枯竭多躁但欲饮水乳食不进羸困不治变成风癎不问隂阳虚实并宜服之【一名钱氏白术散】
　　干葛【二两】人参　白术　茯苓【去皮】甘草【炙】藿香　木香【各一两】
　　右防咀毎服二钱水一盏煎取半盏去滓温服不拘时渇甚者并煎任意饮常服加山药心神不定加辰砂酸枣仁渇加干菖木胃冷加丁香砂仁呕吐加藿香姜汁吐泻加稨豆陈皮藿香豆防痰嗽加杏仁桑白皮半夏麴邪热加前胡薄荷黄芩渇加天花粉干葛盗汗加陈麦大便滑加诃子天花粉细辛桔梗各等分薄荷姜煎
　　开胃丸【十便良方】治小儿脏腑怯弱内受风冷腹脇胀满肠鸣泄痢或青或白乳食不化又治脏冷夜啼胎寒腹痛
　　木香　蓬莪荗　当归【炒】白术　人参【各半两】麝香【细研】白芍药【各一两】
　　右为末研匀汤浸炊饼为丸如黍米大毎服十五丸米饮下又一法炼蜜丸毎两作五十丸毎服一丸米饮化下不拘时
　　枳殻汤寛中进食
　　枳殻【去瓤炒】青皮【去瓤】木香　丁香　当归　缩砂仁陈皮【去白等分】
　　右为细末烧盐汤调下
　　六味人参汤【出圣恵方】治小儿脾胃气不和腹脇妨闷不能饮食四肢羸瘦
　　人参　甘草【炙】丁香　黄耆【剉各一分】陈橘皮【汤浸去白焙】诃梨勒皮【各半两】
　　右粗捣筛毎服一钱水七分入生姜二片枣一枚煎至四分去滓食前温服量儿大小以意加减
　　干地黄丸治小儿脾胃气不和不嗜饮食不生肌肉生干地黄【焙】大黄【剉炒香】当归【炙】柴胡【去苗】杏仁【汤浸去皮尖双仁麸炒各半两】白茯苓【去黒皮一分】
　　右为末炼蜜和丸如麻子大毎服五丸生姜汤下日三服随儿大小以意加减不拘时
　　髙良姜汤治小儿伤冷脾胃气不和腹痛不欲饮食髙良姜　陈橘皮【汤浸去白焙】草豆防【去皮】当归【剉防炒】桂【去粗皮各一分】人参【半两】
　　右粗捣筛毎服一钱水七分煎至四分去滓不计时量儿大小分减温服一方无人参
　　阿胶散温脾养胃正气理泄泻胃热烦渇不问隂阳虚实并宜服之或乳食不进羸困少力因而失治变成风癎服白术散苏叶梗煎正脾生姜枣虚实热服凉药后不能食先用此生胃中津液后又服生犀散退早凉夜热不可下只用煎三升许顿服稍愈后再服三升不渇无涎又投此药二服即安白水煎亦可如渇饮水多者多服无时盗汗虚汗亦用此药止泻治痰退热清神渇倍加白术渇甚者任意多饮之阿胶【一两半麸炒】鼠粘子【一分炒】马兠铃【半两】甘草【一分】杏仁【七个去皮尖】糯米【一两】
　　右为散毎服二钱用水煎服
　　六神汤理脾胃虚止吐泻进饮食养气
　　嫩黄耆　白稨豆【炒】人参　白术　白茯苓　粉草【各等分或加藿香叶亦可】
　　右为末毎服二钱苏叶汤下止风生姜枣子汤调下
　　醒脾散
　　人参　白术　豆防　甘草　干姜　藿香【各等分】
　　右为末毎服一钱或半钱姜汤下如醒脾胃冬子仁米饮下
　　消食丸温中快膈
　　香附子【炒二两】缩砂仁【一两】陈皮【去白】甘草　神麴【炒】麦蘖【炒各半两】
　　右为末泡雪糕丸如黍米大七歳已上菉豆大三十丸食后姜汤下或作末子用百沸汤入盐防尤佳
　　人参丸治小儿乳哺饮冷过度伤于脾胃胸脇胀满多吐涎痰【方见本门食不消类】
　　当归丸治小儿冷热不调大便青黄心腹多痛或腹中气满或时呕逆不欲乳食
　　白芍药　当归【炒】人参　芎防【各三分】白术　甘草【炙各半两】
　　右为末水煮麫糊丸如麻子大三歳小儿毎服十丸粥饮下日三服更量大小加减
　　桂朴散温脾胃
　　肉桂【一两焙】厚朴【制】白术　干姜【各半两】甘草【炙一分】
　　右为细末毎服一钱水一小盏煎至五分去滓温服
　　陈橘皮汤治小儿脾胃气弱乳食不消化
　　陈橘皮【汤浸去白焙】髙良姜　人参【各一分】白茯苓【去黒皮半两】甘草【炙半两】
　　右粗筛一二歳毎服一钱水七分煎至三分去滓食前温服至晚三服随儿大小加减
</div>
    <div class="pagination">
<a href="普济方四库_page1655.html">上一页</a><span>...</span><a href="普济方四库_page1651.html">1651</a><a href="普济方四库_page1652.html">1652</a><a href="普济方四库_page1653.html">1653</a><a href="普济方四库_page1654.html">1654</a><a href="普济方四库_page1655.html">1655</a><span class="current-page">1656</span><a href="普济方四库_page1657.html">1657</a><a href="普济方四库_page1658.html">1658</a><a href="普济方四库_page1659.html">1659</a><a href="普济方四库_page1660.html">1660</a><a href="普济方四库_page1661.html">1661</a><span>...</span><a href="普济方四库_page1657.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
