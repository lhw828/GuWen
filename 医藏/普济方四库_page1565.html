<!DOCTYPE html>
<html>
<head>
    <meta charset="UTF-8">
    <title>普济方四库 - 第 1565 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1565 页/共 1812 页</h1>
    <div class="content">　　珠圣青黛丸【出防防新书】　治小儿惊风化痰涎
　　青黛【一钱】　巴豆【五粒去皮心纸巾去油尽】　龙脑【三钱】　水银【一豆大】　黒铅【少许同结砂子】　硃砂【一分】　轻粉【一分】　硫黄【半钱细研】
　　右研为末用粟米饮为丸如黍米大三嵗已上五丸三嵗已下三丸煎金银薄荷汤下
　　琥珀丸【出防防新书】　安心神镇一切惊邪
　　琥珀　南星【腊牛胆醸者】　天麻【一两】　白僵蚕　白附子　香白芷【各半两为末】　龙脑【一分研】
　　右同拌匀研细炼蜜和丸如鸡头大每服一粒煎人参薄荷汤化下
　　白附丸【出防防新书】　治小儿因惊或风涎盛手足欲动之痰一方治惊风天瘹眼时搐掣手脚名珎珠膏又治涎潮心含呌唤不应并夹惊伤寒惊癎名人参丸白附子【两个大者生用】　天南星【半两炮】　全蝎【二三个】　白僵蚕【三七个者炒】　人参【二钱】　硃砂　脑麝　乳香【各少许】
　　右为细末炼蜜为丸豌豆大每服一丸煎金银薄荷汤化下临卧服
　　神麴饼子【出防防新书】　治小儿诸惊风癎潮发搐搦口眼引项背强直精神昏困痰涎不利及一切惊风并皆治之
　　天南星　乌蛇【各三钱】　天麻　麻黄【去节各半两】　蝎【一分半】　白附子【三钱半】　白僵蚕【四钱】　大附子【一枚炮制去皮脐】
　　右为细末水一升浸三日布袋去滓寒食面一斗和匀踏作饼子用楮叶罨七日取出用纸袋吊起十四日可用治小儿吐泻过后精神困顿多睡不吃乳食四肢逆冷欲变惊风以神麯四两龙麝少许每服量多少以温水调服若以变癎哭声如鵶面青黄手足瘛疭咽不利硃砂龙麝并面服之变癎滑利即以蜜丸面末鸡头大温水化下又面末一两研入雄黄硃砂少许儿的甘草二钱匕蜜丸鸡头大即名太一丹治小儿百疾亦有薄荷汤化下服之作面丁口治药一名丙丁膏
　　主藤丸【出防防新书】　治小儿一切惊
　　蜈蚣【三条】　饭儿虫【七个】　全蝎【七个】　粉霜　硃砂硫黄　水银【各一钱】　白面【三钱】
　　右研细炼蜜为丸如梧桐子大每一丸看虚实加减服薄荷汤化下
　　揭风汤【出直指方】　利下痰热
　　青黛　芦荟　全蝎【各一两】　南星【半两为末水调作饼子包褁前项煨令赤色】　硃砂【一钱半】　牙硝　轻粉【各二字】　全蝎【一钱半】
　　右为末每服一字煎金银薄荷汤调下
　　天麻丸【出防防新书】　利惊下痢凡钓肠锁肚撮口耳通用南星【炮二钱】　巴豆【一字】　白附子【炮】　牙硝　天麻川灵脂　全蝎【焙各一钱】　轻粉【半钱】
　　右为末稀面为丸麻子大每服一丸薄荷姜钱大泡汤送下
　　京墨丸【出直指方】　治痰热惊积疳积
　　青黛　史君子【焙熟】　芦荟　牛胆　南星　川墨【各二钱】　腻粉　麝香【半钱】　脑【一字】
　　右为末飞白面糊丸桐子大每服一丸薄荷汤化下
　　压惊丸【出直指方】　治诸惊虚惕定心镇痰所谓重可去怯之剂
　　紫英石　代赭石　蛇黄【各烧入米醋碎】　铁粉【筛过净者各二钱】　硃砂　龙齿　白附子【焙】　逺志肉【姜汁浸炒各一钱】
　　右为末研细稀面糊丸桐子大每服一丸金银煎汤化下煆石药以制为度不拘遍次研十分细
　　定心丸【出直指方】　治惊无比
　　茯神　白附子【炮】　南星【炮各三钱】　人参　逺志肉【姜汁炒】　蝎稍【各一钱半】　直僵蚕【十四炒】　乳香【三字】
　　右为末牛胆汁丸如梧桐子大每服一丸金银煎汤化下
　　利痰丸【出直指方】　治诸风癎痰热
　　右丸半夏生为末旋入姜汁畧拌松次以香润五灵脂研细全蝎焙为末各一钱牛黄凉膈丸二钱夹和研得所丸麻子大每服四五丸薄荷生姜泡汤送下随大小增减用取竹沥每嵗夜儿连夜一合服今尽良
　　小柴胡汤　治小儿狂语
　　右加枳殻防风最能利风热解免得用银粉巴硝一方加大黄少许
　　软金丹【出永类钤方】　治小儿惊风壮热多肿惊掣精神昏愦痰涎壅搐搦目睛上视项背强硬牙关闭史君子【炒为末】　京墨【烧研】　青黛【细研】　麝香【细研】　腻粉【研各一分】　胡黄连【为末一分】　寒食面【七钱半】　天浆子【七个各研炒为末】
　　右研匀以白面糊为丸如小豆大每服一丸金银薄荷汤化下五嵗以上可服二丸更量大小虚实加减不拘时候
　　清镇安魂魄珠蜜方
　　拣珎珠如豆大为细末以蜜一蚬殻和一日与一豆许日三大宜小儿服
　　皂角膏【出全婴方】　治小儿惊风中风口防邪语言不正手足偏废不举以皂角去皮为末水调慢火熬成膏左防贴左絶正急洗去如大热以驱风膏若大便如常服续命汤千金云此因风入于筋脉宜服此药至急
　　乌犀膏【出仁在方】　治惊风发搐化痰退热
　　薄荷叶【一两】　乌药【一两烧存性】　京墨【三钱】　硼砂【三钱】麝香【一钱】　硃砂【一钱】　精石【一钱】　猪牙　皂角【一两烧存性】
　　右为末炼蜜为丸如龙眼大每服一丸薄荷汤下入梨汁一滴
　　麝蟾丸　治惊风涎热潮搐
　　干蟾【灰碎三钱】　龙脑【一字】　铁粉【三钱】　硃砂【末】　雄黄【末】　蛇黄【末】　青礞石【末各三钱】　麝香【一钱各研】
　　右拌研匀水浸蒸饼心丸如梧桐子大硃砂为衣薄荷水化下半丸至一丸不拘时候
　　防风丸【出鲍氏方】　治风痰壅盛惊风已成或未成者全蝎【半两畧炒】　白附子【炮】　天麻　白茯苓　僵蚕甘草　防风【各一两】
　　右为末蜜丸如鸡头大硃砂为衣每服一丸半丸量大小与服之热加知母寒加附子
　　乳麝丸　治惊风掣从反扴危者亦效
　　花蛇皮【酒浸炙】　直僵蚕【生各二钱】　南星【三钱炮】　赤蜈【公全者一虫条酒浸】　硃砂　蝎稍【各一钱】　乳香【半钱】　麝香【一字】
　　右为末飞白面糊丸桐子大每服一丸金银煎汤下泡薄荷化下一方用人参汤下一方酒糊为丸捻作饼子径四寸大三周嵗以下小儿一饼一周嵗下半之
　　安神丸【出危氏方】　定惊
　　麦门冬【去心】　马牙硝　白茯苓　干山药【各半两】硃砂【三钱】　甘草【半两】　龙脑【二字研】　寒水石【半两】
　　右为末炼蜜丸鸡头大每服半丸沙糖水化下不拘时候
　　天茄散【出全婴方】　治婴孩小儿惊风并退而汗不流筋脉不舒不能行歩
　　茄种【经霜者切炒】　附子【去皮半两】　羗活【一分焙】
　　右为末每服五七嵗半钱八九嵗一钱麝香酒调下一日三服疾愈即止
　　全蝎散　治小儿惊
　　南星【三钱煨】　木香　陈皮【各一钱】　全蝎【三个炙】　人参【一钱】　甘草【炙半钱】
　　右呚咀每服一钱紫苏姜煎服有热加防风
　　牛黄膏　治惊化涎凉膈镇心祛邪热止痰及治咽膈不利
　　蛤粉【研飞二百】　牙硝【枯研】　硃砂【研各十两】　人参【三十五两】雄黄【研飞七十五两】　龙脑【研四两】　甘草【五十两】　金银箔【各三百片为衣】
　　右为细末蜜搜和每一两八钱作二十丸以金箔银箔为衣一嵗儿每服如菉豆大薄荷温汤化下量嵗数临时加减食后服之一方有寒水石无金箔不拘时
　　牛黄丸　治小儿惊风睡不穏
　　牛黄【一钱研】　丹砂【二钱研】　腻粉【二钱】　水银【用铅结成沙子用鸡头少许】　蝎稍【去土炒二十枝为末】　金箔【五片】　麝香【一钱细研】天南星【一个为末】
　　右将药同研令匀煮枣肉和丸如芥子大每服三丸至五丸金银薄荷汤化下量儿大小加减服
　　青黛丸【出防防新书】　治小儿惊食哽气
　　青黛　木香　荳防【各一分】　麝香【一钱】　续随子【一两】虾防【三个烧存性】　防榔【一分】
　　右为细末炼蜜和丸如菉豆大每服五丸薄荷汤下
　　硃砂散【出防防新书】　压惊安魂定镇心腻退风热一切惊风
　　硃砂【防去石研】　白附子【各二钱】　附子【去皮一个】　天南星【去脐】　天麻　干蝎【全者】　半夏【各一分】
　　右细剉碎日晒干杵罗为极细散次入硃砂再研合匀以磁罐收之二嵗已下每服半字四五嵗已下每服一字强六七嵗半钱十二十五嵗加至一钱如是退一切惊热风热咳嗽喉中壅隘并宜食后用蜜和熟水调下一切不问急慢咬齿拗项翻眼气麄手足搐搦并用冷茶清调送下服良久膈上有风涎则吐之不汗出立瘥亦有寻时便定也有猛发已上者良久再进一服疾后便加牛黄少许和煎药用薄荷蜜热水调下日进三服若要为丸子用薄荷汤生姜汁蜜酒煮面糊杵合丸如菉豆大每服一丸用薄荷汤化下宜更量儿嵗数大小临时加减忌动风毒物
　　镇心丸【出防防新书】　治小儿诸惊
　　硃砂【另研】　白附子　白僵蚕【酒洗】　蝉蜕【去趐足净洗科】茯神【半两】　全蝎【一分】　脑麝【随入】
　　右为末拌合薄荷自然汁为丸如豌豆大硃砂拌脑麝为衣每服一丸金银薄荷煎汤磨下
　　黄芩汤【出防防新书】　治小儿温疫细辛汤得下后热不瘥口中疮兼惊
　　黄芩【五分】　钓藤【三分】　甘草【二分】　蛇蜕【一寸】　芒硝【一分】大黄【四分】　牛黄【豆大三粒】
　　右以水二升三合煮一升三合去滓下硝令拌为三服
　　补阳汤【出职郊方】　治初冬小儿二嵗大寒证明堂青脉额上青黒脑后青络髙起舌白滑喉鸣而喘大便微清耳光冷眼澁常泪出仍多睡胸中不利卧而多惊无搐即寒
　　柴胡　升麻【各二分】　麻黄【三分】　吴茱萸　地龙【各半钱】　蝎尾【一分】　生地黄【半钱】　当归身【三钱】　甘草【一分】黄栢　橘皮　葛根　连翘【各一分】
　　右件咬咀都作一服水一半煎至一去滓乳食后热服之后添喜笑精神出气和顺乳食进
　　睡惊丸【出防防新书】　孩儿惊风服药后须睡一向然后取下惊涎立安
　　白龙脑　硃砂　香墨　青黛　芦荟【各一钱】　腻粉【一钱】　史君子【两个面褁煨为末】
　　右研细以寒食面作糊丸如梧桐子大每服一嵗半丸二嵗已上一丸五嵗已上两丸薄荷汤化下
　　圣饼子【出防防新书】　治惊
　　天南星　白附子　五灵脂　全蝎【并各半两】　蝉退【生】　青黛【各一钱】　麝香【半钱】
　　右为细末用好醋一大盏煮煎成膏入药末拌匀和丸如梧桐子大成饼子如未满月一饼二嵗已下二饼看大小加减煎金银薄荷汤下被葢鼻上出汗立效
　　桃红丸【出防防新书】　治诸惊
　　石鷰【一分】　鷰白粪　白附子【一钱】　硃砂【一钱】　轻粉【半钱】　黄连【半两】　巴豆【入粒半油煎】
　　右为末粟米饭为丸如梧桐子大一嵗一丸惊薄荷汤下惊积腻粉汤齁防蜜蛇生酒煎下
　　牛黄膏【出防防新书】　治惊风
　　雄黄　天竺黄　甘草　白茯苓　龙脑　欝金硃砂【各等分】
　　右为末生蜜丸如皂子大一嵗一丸看大小薄荷汤化下
　　万病太乙归魂散【出防防新书】　治惊
　　五灵脂　木毙子肉　粉霜　硃砂【各一钱】　腻粉【一钱】　巴豆【十五个】　川乌【取去心一小块如枣大】
　　右为细末每服一字蛤粉冷水调下但是久积惊癎诸疾皆治
　　青金丹【出直指方】　踈风利痰
　　芦荟　牙硝【一钱】　史君子【三个】　南硼砂　轻粉【半钱】蝎稍【十四个】
　　右为细末香墨水丸麻子大每服一丸薄荷汤泡下
　　凉肝丸【出危氏方】　理治縁肝经风宜先凉膈肝风自退而色青乃肝风作宜用凡是肝痰者便用眼疾属肝亦宜用又可加减用如眼疾加栀子胆草无妨龙胆草【三钱】　当归【去芦】　川芎　山栀子仁　羗活防风【去芦各五钱】
　　右为末蜜丸沙糖竹叶汤下一方无当归防青丸治窜视发搐痰热每服一丸薄荷汤化下
　　珍珠丸【出防防新方】　治惊风镇心
　　用北寒水石硬者细研如粉以雪水浸三宿又研以水澄下脚为度再取五钱为末倾出纸上摊一宿收入磁合内每服一字以鸡子清为丸仍以鸡子清磨下大热方可服
</div>
    <div class="pagination">
<a href="普济方四库_page1564.html">上一页</a><span>...</span><a href="普济方四库_page1560.html">1560</a><a href="普济方四库_page1561.html">1561</a><a href="普济方四库_page1562.html">1562</a><a href="普济方四库_page1563.html">1563</a><a href="普济方四库_page1564.html">1564</a><span class="current-page">1565</span><a href="普济方四库_page1566.html">1566</a><a href="普济方四库_page1567.html">1567</a><a href="普济方四库_page1568.html">1568</a><a href="普济方四库_page1569.html">1569</a><a href="普济方四库_page1570.html">1570</a><span>...</span><a href="普济方四库_page1566.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
