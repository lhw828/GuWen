<!DOCTYPE html>
<html>
<head>
    <meta charset="UTF-8">
    <title>奇效良方 - 第 257 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 257 页/共 521 页</h1>
    <div class="content">　　卷之四十二　积聚门（附论）

　　积聚通治方

　　治食症，咽酸吐津，胸膈疼痛，气噎，食饮进退。

　　麦 （炒） 神曲（炒） 紫菀（去苗土） 浓朴（去粗皮，生姜汁炙） 大黄（锉炒）

　　当归（焙） 鳖甲（醋炙） 槟榔（各半两）

　　上锉碎，每服五钱，水一盏半，煎至七分，去滓温服，空心日午临卧各进一服。

　　卷之四十二　积聚门（附论）

　　积聚通治方

　　治食症气块 癖等疾。

　　木香 京三棱 石三棱 鸡爪三棱 槟榔（以上各一两） 肉豆蔻（半两） 巴豆（去心膜，出油尽） 砂（研，各一分）。

　　上为细末，研匀，醋糊为丸，如小豆大，每服五七丸，丈夫生姜汤下，妇人醋汤下，癖气木香汤下。

　　卷之四十三

　　宿食内伤门（附论）

　　夫脾胃者，水谷之海也，水谷入口，而胃以纳之，脾以克之，脾胃气旺，则谷肉果菜俱能消化为糟粕矣。经云：饮食入胃，游溢精气，上输于脾，脾气散精，上归于肺，通调水道，下输膀胱，水精四布，五经并行，合于四时五脏，阴阳揆度，以为常也。盖脾土宜暖，而不宜生冷，若人之原禀，脾胃怯弱，气血虚惫，兼以不善调摄，或恣其饮食，或寒温不适，饥饱失宜，愈伤脾气。凡百饮食，入于胃中，不能克消，以致停蓄，遂成宿滞，变生诸疾，东垣因以内伤论为证名也。至若又谓荣气谷气元气清气运气卫气之六者，斯皆胃气之别名，其实为一也。且人身五脏，皆禀于胃，胃和则谷气上升，而谷气者，乃足少阳胆、手少阳三焦，元气始发，生长万化之用者也。胃伤则中气不足，中气不足则不能滋养元气，元气不充，则脏腑真气皆为不足，而心火独盛矣。心火者，阴火也，起由下焦，其系于心，心不自主，相火代之。相火者，下焦心胞之火，乃为元气之贼也。然火与元气不两立，必一盛则一负矣，而脾胃气衰，则下流于肾肝，阴火得以乘其上位，于是元气受病，系于上焦心肺之气。

　　盖心主荣血，肺主卫气，荣卫失守，则诸病生焉。夫人之真气衰旺，岂不由乎饮食之致然哉？凡诸饮食所伤，当各以消导之药，以克其所伤之物，俾脾气愈旺，而五谷之精华上腾，应乎天而为清气也。彼神气强盛，七神卫护，生气不乏，增益大旺，气血周漩，百病不能侵矣。虽有大风苛毒，岂能为害耶？是以易水张先生，当谓停滞不可恣用利药，下咽少顷，其药味施化，标皮之力始开，便觉宽快。及致所伤之物已去，稍过三两时辰，其药品尽化，性味大作，而其停滞虽大，不知脾胃反伤矣。脾胃一伤，则真元之气败坏，致生诸虚百疾而夭人寿，此医之过欤。而东垣论其内伤，皆由喜怒劳役，饮食饥饱，致伤脾胃而然也。刘河间又谓：天真者，为造化之元气，在人身得以执天机而行六气，分地纪而运五行。是故人身也，天地也，一而二，二而一者也。若人调理适宜，邪勿能伤，而血脉壮盛，精气增益，周身生化，则一疾无矣。或于忧愁思虑，饥饱劳役，大惊卒恐，致真气耗散，血气分离，其五行六气，遂有愆膈，则百病作矣。故经曰：饮食劳倦则伤脾，形寒饮冷则伤肺也。原夫宿食为病，由脏气虚弱，寒在脾胃之间，致谷食不能消化，停积于中也。且旧谷未消，新谷又入，脾气已弱，不复能克，而新旧相积，故经宿不消，则令人腹胀气急，噫气醋心，食臭恶心，时复憎寒壮热，或头痛似疟也，且噫气醋心者，由上焦有停痰积饮，胃中有宿冷食积，脾气不能磨克其食，故腹胀而气逆，所以好噫气吞酸，气息食臭也。恶心者，缘心下有停水积饮之故也。而心主火，脾主土，土性克水，今脾虚不能克消，水饮米饮不散，上乘于心，复遇冷气所加，致令火气不宣，则心中淡淡然欲吐也，其脉右寸浮而大，按之反涩，尺脉亦微而涩。假若脾胃有伏热，亦因食积不消者，身则发热，状似伤寒，惟身不痛为异也。大抵宿食所伤，则皆恶寒，然当分上中下三脘治之。积物之停于中下脘者，重则根据仲景法，大小承气汤备急丹类用之，轻则以东垣枳术等丸治之，在上脘而食物，其气反壅塞于上，其脉气口紧，盛于人迎两三倍者，必以吐之。经云：上部有脉，下部无脉，其人当吐不吐者死，宜以瓜蒂散，吐去其物。若去不尽，以消导药磨之；若物已去，而脾胃元气或被伤者，以东垣内伤所论，补益法中益气等汤，是有如先食热物而不伤，继用寒物，因后寒食，致前食亦不消化而伤者，当询问其寒食热食，孰多孰少，斟酌以药。如其寒物一分，热物二分，则当以寒药二分，热药一分，相合投之。或先饮酒而后食寒冷，及伤热物冰水等物者，当询其次序多寡所伤，量其寒热之剂，分散可也。职于医者，宜临证察脉，看人虚实老幼，以施治疗，庶不苟且。切不可便用辛燥峻利等药服之，求愈而反为害也，则当慎之。

　　卷之四十三　宿食内伤门（附论）

　　宿食内伤通治方

　　治宿食留饮，积聚中脘，噫臭腐气，心腹疼痛，或脏腑飧泄，并皆治之。

　　香附子（炒去毛，三钱） 紫苏（去根） 苍术（米泔水浸，切，炒） 陈皮（以上各二钱） 甘草（二钱半）

　　上作一服，水二盅，生姜五片，葱白三根，煎至一盅，不拘时服。如头痛加川芎香白芷。

　　卷之四十三　宿食内伤门（附论）

　　宿食内伤通治方

　　治噫宿腐气，心膨 满，或时冷疼。

　　香附（炒去毛，十两） 乌药（五两） 缩砂（去壳） 粉草（炒，各二两）

　　上为细末，每服二钱，用紫苏三叶盐少许，煎汤调下，不拘时服。大便秘，用橘皮汤调下。

　　卷之四十三　宿食内伤门（附论）

　　宿食内伤通治方

　　消食健脾益气，进美饮食。

　　人参 缩砂 神曲（炒） 香附子（炒去毛） 青皮 陈皮 麦 （炒） 枳壳（去穣，麸炒） 三棱（煨） 莪术（煨，各等分）

　　上为细末，粳米糊为丸，如梧桐子大，每服五十丸，空心用米饮送下，盐汤下亦可。

　　卷之四十三　宿食内伤门（附论）

　　宿食内伤通治方

　　治膨满，消食积气块，及伤食夹脐痛甚。

　　方见积聚门

　　卷之四十三　宿食内伤门（附论）

　　宿食内伤通治方

　　磨化宿食，止腹痛。

　　京三棱（煨） 莪术（煨） 青皮（去白） 陈皮（去白，以上各五两） 胡椒 干姜（炮，各三两）

　　上为细末，米醋煮米粉糊为丸，如梧桐子大，矾红为衣，每服五十丸，淡生姜汤送下，或二陈汤下，不拘时服。

　　卷之四十三　宿食内伤门（附论）

　　宿食内伤通治方

　　治中脘有宿食，吞酸恶心，口吐清水，噫宿腐气，或心腹疼痛，及中虚积聚，飧泄，赤白痢下，并皆治之。

　　乌梅肉（七个） 百草霜（三钱） 巴豆（去壳并油，二枚） 杏仁（去皮尖，另研，三七枚） 半夏（汤泡七次，九枚） 缩砂（三七枚）

　　上件为细末，和匀薄糊为丸，如黍米大，每服十五丸，加至二十丸，熟水送下，姜汤亦得。更看虚实，增减丸数。或因食生冷鱼脍腥腐，用治中汤送下亦可。

　　卷之四十三　宿食内伤门（附论）

　　宿食内伤通治方

　　治虚中积冷，气弱有伤，不能传化，心下坚痞，两胁胀满，心腹疼痛，噫宿腐气。及治霍乱吐泻，米谷不化，久痢赤白，脓血相杂，久病黄色羸瘦，及腹中一切食症之疾。

　　枳壳（去穣，麸炒） 槟榔 橘红 京三棱 半夏（汤泡） 干姜（炮） 黄连（去须）

　　莪术（以上各二两） 巴豆（三七枚，连壳）

　　上件除巴豆外，锉如豆大，用好醋煮干，去巴豆，余药焙干为末，薄糊为丸，如绿豆大，每服十丸，加至十五丸，用茶清姜汤任下，食后临卧服，孕妇不可服。

</div>
    <div class="pagination">
<a href="奇效良方_page256.html">上一页</a><span>...</span><a href="奇效良方_page252.html">252</a><a href="奇效良方_page253.html">253</a><a href="奇效良方_page254.html">254</a><a href="奇效良方_page255.html">255</a><a href="奇效良方_page256.html">256</a><span class="current-page">257</span><a href="奇效良方_page258.html">258</a><a href="奇效良方_page259.html">259</a><a href="奇效良方_page260.html">260</a><a href="奇效良方_page261.html">261</a><a href="奇效良方_page262.html">262</a><span>...</span><a href="奇效良方_page258.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
