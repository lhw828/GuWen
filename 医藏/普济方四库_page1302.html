<!DOCTYPE html>
<html>
<head>
    <meta charset="UTF-8">
    <title>普济方四库 - 第 1302 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1302 页/共 1812 页</h1>
    <div class="content">　　攧扑伤折方
　　金丝膏　治打扑伤闪肭疼痛湿气
　　当归　川芎　苍术　香白芷　赤芍药　木鼈子　大黄　草乌头【各一两】　香油【半斤】　沥青【一斤】松香【一斤】　乳香【五钱另研】　没药【五钱另研】
　　右前八味同香油熬去滓沥青松香熬看软硬冬软些夏硬些乳香没药摊膏药时用之
　　黄气膏　治攧扑内肭打扑伤损
　　苍术　赤芍药　白芷　当归　苦参　乳香独活　川芎　南星　草乌　没药　天花粉木鼈子
　　右防咀以香油二斤冬月用此数夏月一斤半槐栁枝各二十一寸入油煎焦去滓下丹搅令相入又煎一两沸下蜡色黒软硬得所膏成帛上摊贴日二换
　　乌麻膏　治一切痈疽发背生肌止痛
　　乌麻油【一斤】　黄丹【七两】　薫陆香【一两】　麝香【半两细研】松脂【一两】　黄蜡【三两】
　　右先煎油沸下松脂薫陆香及蜡消以绵过却安铛内下丹煎搅令黒色滴水中为珠软硬得所去火下麝香搅令匀磁盒盛看疮大小帛上摊贴
　　黄耆膏　治一切痈疽发背止痛生肌
　　黄耆　赤芍药　当归　川大黄　芎防　独活白芷　薤白【各一两】　生地黄【二两】　麝香【二钱细研】
　　右药并细剉先用猪膏二升煎三五沸下药煎白芷色赤以绵滤过去滓入麝香搅匀收磁盒中日三四度涂摩疮上
　　扺圣雄黄膏　治一切恶毒疮毒
　　雄黄【一两细研】　黄丹【二两】　乳香【细研】　没药【细研】　骐驎竭【细研各一分】　蜜陀僧【细研半两】　麝香【细研】　丁香【末各半分】红芍药【剉】　白芷【剉】　白敛【剉】　不灰木【剉各一分】槐栁条【各二十一寸冬用根夏用条】　乱髪【如毬子大净洗并槐栁条一处水浸一日漉出】　油【半斤】　蜡【四两】
　　右药从芍药已下以油煎令白芷燋赤滤去滓入蜡并雄黄已下八味不住手以栁木錍搅色变黒即倾入磁盒中看疮大小于故帛上涂贴
　　蛇膏　治一切逺年恶疮发背冷徧丁疮刀箭所伤以乌蛇一条去皮骨炙用松香一斤加香油二斤同熬枯却用布泸清又以甘草末二両同熬滴水成珠不散可摊膏用
　　活络内炙膏　治闪肭筋骨疼痛一切无名肿毒当归　黄耆　芍药　白芷　半夏　铜青　木鼈子　乳香　没药【各一两】　白胶香【一斤半】
　　右除白胶香外为麄末用麻油一斤同煎至黒色滤去滓入乳香没药令匀次下白胶香煎至黒色为度白劄纸看病大小摊贴
　　大红膏　治从高坠下落马伤损瘀血结滞筋脉挛急肌肉肿硬疼痛不可忍者并皆治之
　　当归　赤芍药【剉】　天台乌药【剉各一两】　小油【半斤已上三味油浸七日七夜】　没药【一两】　乳香【二两】　琥珀【一两已上同研为细末】　沥青【一斤】　黄丹【十两】
　　右先将沥青以银石器内慢火熬鐡鈚子搅化开为度时月看硬软旋旋入浸药油硬软停当次下研药三味搅匀绵滤在净水盆内以手持援如锡白色次下黄丹再持援令匀盛在磁盒内每用热鐡錍摊柔软纸上贴患处
　　金丝膏　治筋骨伤损时发疼痛不已
　　松脂【通明者四两】　良姜【一两取末八钱】　乳香【三钱另研】　木鼈子【四枚大者去殻为末】　川乌头【三枚剉如麻豆】　小油【半斤】　杏仁【一百枚剉如豆大】
　　右将小油煎热下乌头杏仁熬燋黄色为度取出以绵滤去滓极净再用银石器内慢火镕松脂化开再下良姜乳香木鼈子末不住手搅匀旋旋入乌头杏仁油看硬软得所再用绵滤在器盒内放贮如用摊纸上贴患处
　　当归膏　治伤折损破痛不止肉不合
　　当归【一两末】　阿魏【研一分】　绯帛【五寸细剪】　胎头髪【细剪半两】　铅丹【二两】　麻油【四两】
　　右先煎麻油令沸热次下头髪绯帛煎令燋滤去滓再煎油沸入铅丹阿魏当归以栁枝搅匀黒色滴水中成珠子以磁盒盛之涂疮口或摊纸上贴之
　　万全膏
　　蜡　乱髪　轻粉　油　白芨
　　右将油入连根葱二根髪少许白芨熬黄去滓下轻粉丹熬黒色为度下蜡为膏
　　金丝膏　治打扑伤损止痛散血
　　右将松脂嫩者四两先镕二两倾入水中候冷取出将已入水者再镕成汁谓之两熟却下二両生者一处镕成汁入麻油半两冬月加些少用油纸摊随大小贴之
　　雄黄暖膏　接骨止痛
　　黄丹【四十八两】　麻油【五斤】　猪脂【二斤】　松脂【一斤】　羊脂蜡　野驼脂【各十两】　当归　乌蛇　生干地黄续防【各二两】　连翘花　白芷　露蜂房　川乌头【去皮脐】　细辛　棘针　芎防　羗活　人粪【干者烧灰】紫草　虎胫骨　鲮鲤甲　猬皮　莨菪子　吴茱茰【各一两】　白敛　紫葛　参　桑木耳　木通【剉】　杏仁【汤浸去皮尖】　白术　防风　桑根白皮赤芍药　香附子【各三分】　青绯布【各七寸烧灰烟尽】　槐根　栁枝【各四两】　葱【连根者七十根】
　　右将油猪脂羊脂野驼脂于锅内煎为油入栁槐枝棘针葱紫草露蜂房于油内慢火煎半日去滓其余诸药各细剉入热油内慢火煎半日次入松脂蜡更煎半日滤去滓净拭锅内细罗黄丹炒金紫色热下药汁中以栁搅不住手色变紫色成膏矣住火次入
　　雄黄　沉香　丁香　木香　桂心　骐驎竭附子【去皮脐各三两】　乳香【四两已上研细入膏中】
　　右调令匀用磁盒中盛凡有患者于绢帛上微火摊贴于折损处一日一度换之
　　腽肭脐膏　治伤折接骨止痛
　　腽肭脐　当归　附子【去皮脐生用】　桂心　生干地黄　莨菪子【各二两】　羗活　芎防　骐驎竭　乌蛇　乳香　木香　续防　白芷　穿山甲　猬皮　桃仁【洗净去皮】　紫草　杏仁【洗净去皮】　棘针　栁枝　槐枝　赤芍药　白敛　防风　细辛　宻陀僧【各一两】　葱白【十四茎连根】　黄蜡　沥青【各十两】驼脂　羊脂【各三两】　猪脂【二十两】　清麻油【五斤】　黄丹【二斤炒紫色】
　　右细剉先以猪羊驼脂等于火锅内文火煎取清汁去滓后入麻油煎如鱼眼沸次下棘针栁枝槐枝葱白等四味煎令燋黄去滓即下腽朒脐等药以炭火养一七日后绵滤去滓却入锅内旋下黄丹用栁枝搅不住手转色紫稀稠得所即成膏矣于磁盒中盛每用纸上摊贴患处
　　抵圣膏　治伤折接骨散瘀血止疼痛
　　麻油【二斤】　羊脂　野驼脂【各四两】　腊月猪脂【十两】当归　乌蛇　生干地黄　连翘　续防　白芷【各二两】　白敛　白芨　参　鲮鲤甲　猬皮露蜂房　桑木耳　木通【各一两】
　　已上诸药细剉并脂油等煎半日去滓后下
　　杏仁【洗净去皮尖】　桃仁【各二两洗净去皮尖】　丁香　沉香木香　桂心　芎防　羗活　附子【去皮脐各一两】松脂【八两】
　　已上细剉入前油慢火再养半日药燋黄色以绵滤去滓即下后药
　　黄丹【二十四两炒紫色】　乳香【二两末】　麒麟竭【二两末】
　　右先以黄丹旋下油内用栁木錍不住手搅待变紫色即下乳香骐驎竭末令匀停冷凡有损折处微火熁摊于帛上封褁之
　　紫金膏　治从高坠下落马堕车腕折骨碎筋伤黄丹【二十四两】　麻油【三斤半】　猪脂　野驼脂【各四两】松脂　乌蛇　白敛　白芨　白芷　连翘　续防　紫葛　牛膝【去苗】　生干地黄　鲮鲤甲　猬皮　露蜂房　木通　当归【各半两】　桃仁【洗浸去皮尖】杏仁【洗净去皮尖】　乳香　丁香　木香　桂心　附子【去皮脐生用】　芎防　羗活　骐驎竭【各二两】
　　右细剉入油脂并松脂同以慢火煎养半日药燋熟绵滤去滓净铛内细罗黄丹炒紫色旋下熟药汁内栁木錍不住手搅变紫色即油力尽滴于水中成珠入手不汚即停火收于磁盒中用纸摊贴痛处日一换之
　　槐子膏　治伤折
　　槐子　水杨白皮【各三两】　黄丹【二十四两炒紫色】　麻油【二斤半】　猪脂【一斤】　蜡【五两】　头髪　桑根白皮　皂荚【去皮子】　天雄【去皮脐】　当归　槐白皮【各一两】　巴豆【去皮心】　雄黄【细研】　麝香【各半两细研】
　　右细剉入脂油内慢火煎养一日燋熟用绵滤去滓即下黄丹熟药汁内用栁木錍搅莫令住手药成紫色入水中成珠油力尽即住火入雄黄麝香和匀收于器中凡有伤折遂日摊贴痛处极效
　　薤白膏　治搕伤折金疮生肌
　　薤白【两掘】　白敛　赤芍药　杏仁【洗净去皮尖双仁】　续防　芎防　白芷　欝金　棘针【各一两】　生地黄【二两】　滑石【三两】　绯白　青布【各一尺烧灰】　黄丹【二十四两】
　　右除黄丹外细剉用麻油三斤先煎薤白生地黄后下诸药以慢火煎半日次下滑石绯帛布灰等再用慢火煎半日绵滤去滓于净锅内炒黄丹紫色旋下油内栁木錍不住手搅成紫色待油力尽滴水内成珠入手不汚即停火入盒中收用纸摊贴痛上日一换之
　　白金膏　治伤折疼痛
　　桑根白皮【三两】　栁白皮　槐白皮【各二两】　　葱白【一握切】　白芷　当归　乳香　羗活【各一两】　黄丹【十六两】
　　右细剉用麻油二斤慢火煎油次下三般白皮并葱煎令燋黄色去滓即下诸药煎半日又去滓次下黄丹以栁枝子搅令黒色成膏磁盒放贮每用时故帛上摊贴患处
　　乳香膏　治打扑闪肭伤损及气疰痛
　　青娘子　红娘子【各一对去头翅】　萆麻【十五粒去殻】　当归【不拘】　白芷【不拘】　山栀【一枚】　乳香【半斤】　松香【半斤】　香油【四两】
　　右除松香外将六味剉入香油内煎以栁枝搅萆麻熟滤去滓却将松乳镕开次倾入煎药油桃桞枝搅匀油滴水不散牵拽不防磁罐收热贴
　　金丝万应膏　治攧扑伤损手足及背并寒湿脚气疼痛不可忍小儿脾疳防痢咳嗽不肯服药者宜贴沥青【三斤半】　威灵仙【二两】　萆麻子【一百枚去皮殻研烂】　黄蜡【二两】　木鼈子【二十八枚去殻切片研烂】　没药【各一两另研】　乳香【一两另研】　小油【夏一两春秋三两冬四两】
　　右先将沥青同威灵仙下锅内熬化开以槐栁枝搅燋黑色为度重帛滤过以沥青入水盆内冷透再取出秤三斤净下锅镕开下小油黄蜡萆麻木鼈子泥不住手槐栁枝搅匀须慢火滴数防入水中拭金丝状方可如硬再旋加油少许软加沥青试得如法却下乳没末起锅在灰火上再用槐栁条搅数百次又以麄帛滤膏在水盆内扯防如金丝频换水浸二日却用小铫盛顿如落马坠车于被伤疼痛处火上炙热贴透骨内为验连换热水数次淋之则热血聚处自然消散小儿痹疳贴患处防痢腹肚上贴咳嗽背心上贴
　　金丝万应膏　治攧扑伤损外贴膏药内服小乌沉汤加乳香热酒调随病上下服之
　　右依疮肿伤折类黒虎膏松香八斤如法煎熬倾于水盆内浸一宿净器盛之不用黄丹凡治攧扑伤损外贴膏药毕内服小乌沉汤加乳香热酒调随病上下服之
　　穿山甲骨贴熁膏　治伤折接骨
　　穿山甲骨【三两涂醋炙令黄】　桂心【一两】　当归【一两】　生地黄汁【三合】　飞麫【一匙】　附子【二两去皮脐生用】　生姜【五两】
　　右件药捣细罗为散熟暖地黄生姜汁调五钱令摊于绢上乗热贴熁折痛处急繋防每日换之
　　萆麻膏　治打扑闪肭
　　萆麻子【去殻另研】　木鼈子【去殻另研上二味各二两】　苍耳【烧去烟一两】　雄黄【一两另研】　金毛狗脊【去毛半两】
　　右件药各研为末和匀用半两骨髓二两和成膏得所每用箆子挑在手心内醋调量疮口大小涂遍用薄纸盖了上用以木板夹定频用醋扫此药兼消一切痈肿或因酒后卧湿地或元有寒湿臂冷痳依前调药涂用纸盖了频用扫即愈
　　神应膏　治闪扑伤折消肿定痛
　　牛皮胶【一斤捶碎】　生姜【一斤取汁】　肉桂【去粗皮一两为细末】
　　右先将胶放铫内用水煎镕次下姜汁在内搅熬稀稠得所即遂旋炒肉桂末在内慢火搅极匀倾入甆罐子内宻封贮每月用药摊于患处以纸花子三两重葢覆其痛即止渐渐平复如药熬下多日干硬再于火上锅动如大沸即入生姜自然汁搅极匀摊贴用
　　木鼈膏　治打扑闪朒
　　木鼈子【一百枚去殻】　大鲫鱼【一枚去麟并头尾肚肠】
　　右件同捣成膏涂在痛处
　　抵圣大白膏　治折伤闪朒疼痛不已消肿熁毒却邪止痛及疗痈疽初生肿疼难忍疮肿疖赤焮发毒气结抟肌肤痛急
　　白胶香【十四两研为细末】　乳香【一两另研】　定粉【二两】　白芷【六钱剉碎】　白敛【六钱剉碎】
　　右件以麻油四两炼白芷燋黄色漉去二物次下白胶香镕退火次入乳香定粉再搅匀倾入磁器内凝宻封贮每用慢火炙动量患处大小纸上摊贴
　　木香膏　治一切打扑伤损痈肿疼痛滞血不散并逺年过月疮肿遍身热疮并可贴散神效
　　木香【切碎】　防榔【捶碎】　当归【薄切各一分】
　　右使清油四两煎上件药令燋黄色漉出以新绵滤过不使滓却将油入黄丹二两在内入铛中文武火重炼以栁枝筯不住手搅烟白滴一二滴在水椀内以手取丸之不泥手丸得成丸即倾出也
　　接骨膏
　　赤小豆【三合】　草乌头【二两】　天南星【一两】　生白姜【一两】白敛【一两】　桂【一两】　黄丹【一钱】
　　右为末用生姜自然汁调膏贴患处
　　接骨膏　治手脚骨折
　　右取嫩细栁条量所用短截数十条以绵穿帘褁于损折处纒一遭就绵头系定用好皮纸一长条量栁帘高下裁剪即于纸上摊镕黄蜡匀掺肉桂末在蜡上厚半寸许即于帘子上纒药纸三四重上用帛子软物纒防紥定其痛渐止相接即获平复○如折骨先服当归炮草乌白芷等分末温酒下二钱略身麻后整疗揣接用糯米粥调牡蛎末涂伤处以杉木板夹之防定却宜服乳香没药芍药川芎川椒当归半两火煆自然铜二钱为末熔黄蜡二两入药不住手搅匀丸如弹子大好酒煎开热服随痛处卧少时连追数服又宜南星防风等分为末温酒入姜汁调一钱服伤处及此药敷贴盖大治破伤风
　　神仙接骨膏
　　黄丹【飞过】　宻陀僧　自然铜【各四两】　辰炒　血竭乳香　没药【各一两】　黄蜡　白矾【飞过】　腊月猪脂【各十三两】
　　右件新锅子先下脂镕滤去筋膜次下蜡于油将锅放冷处次下宻陀僧黄丹自然铜末更慢火煎滴水中不散为度便出锅于冷处下诸药栁木箆子搅匀入甆器中不住手搅至凝丸如弹子大极冷收贮于甆盒内不得泄气若一切折伤不问内外轻重虽已无气但心头尚暖者分一弹作十五丸热葱酒吞下如已絶不能吞即以热葱酒磨灌但下喉即自省识人伤损痛肿赤处仍取十丸入少油火炙软摊在帛上贴痛伤处如伤损处大用二丸以上此药不能粘肉即加寻常胶占膏黍药
　　神验膏　治打扑伤损筋骨动不问手足腰背并治之糯米粉【一合】　飞过麫【一合】　马屁孛【一椀即炙菰】
　　右二件拌和于生布上筛下用生姜自然汁半椀调却入后药
　　牛皮胶【三两半】　酸米醋【一椀】
　　右先用醋熬牛皮胶化便入前所调三味药不住手搅成膏子以甆器盛之每遇搕损以药膏摊于纸上贴上伤处却用杉木片夹定用厚衣服褁之勿令冷三两日一换若只伤筋骨贴上如火若筋损骨碎贴上而痛如虫行为妙初折伤者只三次效
　　应痛膏　治大腿伤折疼痛
　　白防榔【二枚】　白豆防【一枚】　官桂【半两】　栁枝【一分】　木鼈子【二十枚】　香白芷【二钱】　当归【一两】　丁香【三钱】　南天星【一个】　白附子【一两】　黒附子【大者一个】　黄蜡
　　右味都为末一两蜡用药末一两同于铛内煎紫花上来药方熟后用井泉水一盏将铛内药倾入水盆内然后以手扯防其药直须熟软并不得分毫结硬捻为饼子褁在伤处其药三日后却将药重于火上炙团一处依旧捻饼子裹旧伤损处
　　金疮方
</div>
    <div class="pagination">
<a href="普济方四库_page1301.html">上一页</a><span>...</span><a href="普济方四库_page1297.html">1297</a><a href="普济方四库_page1298.html">1298</a><a href="普济方四库_page1299.html">1299</a><a href="普济方四库_page1300.html">1300</a><a href="普济方四库_page1301.html">1301</a><span class="current-page">1302</span><a href="普济方四库_page1303.html">1303</a><a href="普济方四库_page1304.html">1304</a><a href="普济方四库_page1305.html">1305</a><a href="普济方四库_page1306.html">1306</a><a href="普济方四库_page1307.html">1307</a><span>...</span><a href="普济方四库_page1303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
