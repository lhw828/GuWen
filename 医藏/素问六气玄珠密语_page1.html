<!DOCTYPE html>
<html>
<head>
    <meta charset="UTF-8">
    <title>素问六气玄珠密语 - 第 1 页/共 4 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>素问六气玄珠密语 - 第 1 页/共 4 页</h1>
    <div class="content">

　　素问六气玄珠密语 唐 王冰唐

　　序

　　余少精吾道苦志文儒三冬不倦于寒窗九夏岂辞于炎暑后因则天理位而乃退志休儒继日优游栖心至道每思大数忧短景以无根据欲究真筌虑流年而不久故乃专心问道执志求贤得遇玄珠乃师事之尔即数年间未敢询其太玄至妙之门以渐穷渊源方言妙旨授余曰百年间可授一人也不得其志求者勿妄泄矣余即遇玄珠子与我启萌故自号启玄子也谓启问于玄珠子也今则直书五本每本一十卷也头尾篇类义同其目曰玄珠密语乃玄珠子密而口授之言也余于百年间不逢志求之士亦不敢隐没圣人之言遂书五本藏于五岳深洞中先飨山神后乃藏之恐后人志求者可以遇之如得遇者可以珍重之宝爱之勿妄传之不得奇人不可轻授尔此玄珠子授余之深诫也此十卷书可见天之令运之化地产之物将来之灾害可以预见之素问中隐奥之言可以直而申之可以修养五内资益群生有罚强补弱之门有祛邪全正之法故圣人云天生天杀道之理也能究其玄珠之义见之天生可以延生见之天杀可以逃杀阴符经云群天之道执天之行尽矣此者是人能顺大之五行六气者可尽天年一百二十岁矣其有夭亡盖五行六气递相罚夭故祖师言六气之道本天之机其来可见其往可追可以注之玉版藏之金柜传之非人殃堕九祖

　　卷之一

　　五运元通纪篇

　　夫运者司气也故居中位也在天之下地之上当气交之内万化之中人物生化之间也故运者动也转动也即轮流运动往来不歇也于是太极始判横五运于中轮流至今终而复始圣人望而详之自开辟乾坤望见青气横于丁壬故丁壬为木运也赤气横于戊癸故戊癸为火运也黄气横于甲巳故甲巳为土运也白气横于乙庚故乙庚为金运也黑气横于丙辛故丙辛为水运也故先轮五运后纪司天也即常以司天为客也运气为主也在泉亦为客居气间气为次客也故五运之气上合于天于是木运之气上合苍天火运之气上合丹天土运之气上合 天金运之气上合素天水运之气上合玄天故苍天之气经于鬼柳危室即丁壬二分也丹天之气经于角轸牛女即戊癸二分也 天之气经于心尾参井即甲巳二分也素天之气经于亢氐毕觜即乙庚二分也玄天之气经于张翼娄胃即丙辛二分也故苍天有青气经于四宿下合木运以同丁壬也丹天有赤气经于四宿下合火运以同戊癸 天有黄气经于四宿下合土运以同甲己素天有白气经于四宿下合金运以同乙庚玄天有黑气经于四宿下合水运以同丙辛于是五运五色之中经流之内乃分六气于是青气之中天生风风生木于地也赤气之中天生暄暑即君相二火也即热生火于地也黄气之中天生湿湿生土于地也白气之中天生清燥燥生金于地也黑气之中天生寒寒生水于地也故天有六气者是风暄暑湿燥寒是也地产五行者是水火土金木是也于六气五行上下相合万化生成悉由之尔五虫衰夭生王悉由之尔五虫者即毛虫羽虫 虫甲虫鳞虫是也即以师子为毛虫之长应木也凤凰为羽虫之长应火也人为 虫之长应土也龟为甲虫之长应金也龙为鳞虫之长应水也此五者总于万类也故运者丁壬木运即壬主刚丁主柔刚为太过柔为不及太过即木气伤土不及即自衰自衰即反受金刑戊癸火运即戊主刚癸主柔刚为太过柔为不及太过即火气伤金不及即反受水刑甲己土运即甲主刚己主柔刚为太过柔为不及太过即土气伤水不及即反受木刑乙庚金运即庚主刚乙主柔刚为太过柔为不及太过即金气伤木不及即反受火刑丙辛水运即丙主刚辛主柔刚为太过柔为不及太过即水气伤火不及即反受土刑此者是运气之刚柔盛衰之意也故运从干生干有十即五阳五阴配地之六阴六阳共成六十甲子也即甲戊丙庚壬为阳干阳干主阳年阳年即子寅辰午申戌此六岁即阳干相临也皆主太过也于是乙丁己辛癸为阴干阴干主阴年阴年即丑卯巳未酉亥此六岁即阴干相临也皆主不及也又不及者谓其中有平气也其平气者假令丁卯岁木运故曰平气也何以故丁虽为木之柔卯虽阴年谓卯为木相佐于丁之柔故得平气也假令乙酉年金运故曰平气也何以故乙虽为金之柔酉虽阴年谓酉为金相佐于乙之柔故得平气也假令辛亥年水运亦曰平气也何以故辛虽为水之柔亥虽阴年谓亥为水相佐于辛之柔故曰平气也假令癸巳年火运亦曰平气也何以故癸虽为火之柔巳虽阴年谓巳为火相佐于癸之柔故曰平气也假令己年遇丑未岁己虽为土之柔丑未虽阴年谓丑未土相佐于己之柔故曰平气也其辰戌亦是土位此二年为阳年各主太过也又一法每年交司于年前大寒日假令丁年交司之日遇日朔为壬日丁得壬名曰干德符也符者合也便为平气也若过此一日纵遇皆不相济也若交司之时遇时直符见壬亦然过此亦不相济也其余皆类也即巳逢甲辛遇丙癸逢戊乙逢庚皆为干德符也非交司曰时除此日时不相济也又于不及岁中逢月干皆得符合也不相济也若未逢胜而见之干合者即平气也若行胜以后行复以毕逢月干者即得正位也细述于后秘文也

　　卷之一

　　迎随补泻纪篇

　　五行六气各有胜复故木将行胜也苍埃先见于林木木乃有声震星光芒是其兆也又木将胜也宫音失调 虫不滋雨湿失令也十二月先取其化源也此谓迎而取之也迎者于未来而先取之也故取者泻也用针泻其源也即木气将欲胜者即先泻肝之源出于太冲（左足大指本节后三寸陷者中乃肝脉所过为源）先以左手按其源穴得动气乃下针针入三分乃阳之位也以得天气而住针留三呼即应木之生数三也乃四面以手弹之令气之针下即推而进至五分留八呼应其木之成数八也是引天气而得地气也针头似动气相接也乃急出其针次以手扪之此是预知木胜泻木肝之源也令不克其土也其用药者即用辛平之罚木之胜用甘全之佐土之衰无令食酸物佐木之胜也火之将胜也远视天涯光辉赤气山川草木先乃焦枯甲虫之体遍生燥疥商音之声先乃失调于三月迎而取之化源火木王之前先取其心之源也故心之源出于太陵（掌后两骨间陷者中乃心之所过为源也）先以左手按其源穴得动气乃下针针入三分乃阳之位也以得天气乃住针留二呼乃火生数也乃四面以手弹之气至针下即推而进针至于五分留七呼应火之成数也是引天气而接地气也针头似动其气相接也急出其针可泄泻有余之气此泻包络小心之源也应相火之胜也其君火之源者故名曰少阴之源也少阴之源出于兑骨（此是真心之源在掌后兑骨之端陷者中一名神门一名中都）刺法同前法其用药者即用咸平之罚火之胜也用辛全之补金之衰勿食其苦物佐火之胜也土将胜也山石先润黄埃四起溽暑乃作云气乃扰雾翳乃施羽音先少是其候也于五月迎而取其化源也先取泻脾之源也故脾之源出于太白（在足内侧校骨陷者中是足太阴所过为源）先以左手按其源穴得动气乃下针针至三分阳之位也留五呼应土之数也以手弹之气至针下乃推而针至五分留五呼亦应土之数也是谓引天气而接地气也针头似动急出其针取泻其有余之气令脾气不盛勿伤肾也其用药者用酸平之罚土之胜用咸全之补肾之衰勿食其甘物佐土之胜也金将胜也西风数起松篁发籁土生卤白地气先燥山彰白气肃杀乃作木凋草萎角音乃亏是其兆也于六月迎而取其化源即先泻肺之源也故肺之源出于太渊（在掌后大筋一寸五分间陷者中是手太阴所过为源）先以左手按其源穴得动气乃下针至三分阳之位也留四呼应金之生数也以手四面弹之气至针下推而进针至五分留九呼应金之成数也是谓引天气而接地气也得气乃急出之可泻肺气之有余也令勿伤肝也其用药者即用苦平之罚金之胜用酸全之补肝之衰勿食其辛物佐金之胜也水将胜也天色沉阴鸣鸟不语太虚暝黯阳光不治冷气先至征音不及荧惑不见是其兆也于九月迎而取其化源也即先泻肾之源也故肾之源出于太溪（在足内踝下起大骨下陷中是足太阴所过为源也）先以左手按其源穴得动气乃下针针入三分阳之位也留一呼应水之生数也以手四面弹之令气至针下即推而进针至五分留六呼应水之成数也是谓引天气而接地气也得气即急出之即泻肾气之有余无令伤于心气也其用药者即用甘以平之罚肾气之胜也用苦全之补心气之衰也无令食咸物佐肾之胜也凡资其化源者何也故资者补之取者泻之当泻其胜实补其衰弱也假令木气之胜土当衰弱也故泻其肝源补其脾源也火气之胜金当衰弱也故泻其心源补其肺源也土气之胜水当衰弱也故泻其脾源补其肾源也金气之胜木当衰弱故泻其肺源补其肝源也水气之胜火当衰弱故泻其肾源补其心源也故资补其化源者故先以左手按其源穴得动气乃下针便至五分阴分地之气留呼即从其五行之生数也得地气之动乃抽针至三分阳分天之气是谓引阴至阳白资补化源留呼即次从五行之成数也故以外至内而出曰泻也以内至外而出曰补也故以补为资以取为泻也即胜者取之虚者资也

　　卷之二

　　运符天地纪篇

　　甲子中土运太宫土气有余其名曰敦阜土行雨化即岁中湿令过多气伤肾脏受病久及膀胱鳞虫不资 虫太盛脾气之胜也民病腹痛清厥意不乐体重烦冤上应镇星甚则肌肉萎足痿不收行善契脚下痛饮发中满食减四肢不举变生得位藏气伏化气独治之泉涌河衍涸泽生鱼风雨大至土崩溃鳞见于陆地病腹满溏泄肠鸣反下甚雨化五此土太过之令也甲午之年化令同乙丑中金运少商灾九宫七宫即西方兑在人为肺四时应秋此即谓金不及也其名从革即火行胜令来胜于金庶物以茂燥烁以行民病肩背瞀重鼽嚏血便注下收气乃后令胜之至甚有金子为水水来救母名曰复胜复胜即寒雨暴至零冰雹雪霜杀气阴厥且格阳上行头脑户痛延胸项发热丹谷不成民病口疮甚则心疼 化四从生数乙未之岁化令之正同于此年丙寅中水运太羽水气有余其名流衍上刑天令不化也中克心脏受病即寒气流行邪害心火民病身热烦心燥悸阴厥上中下寒谵忘心痛寒气早至甚则腹大胫肿喘咳寝汗出憎风大雨至埃雾蒙郁寒化六从成数此太过之政丙申之岁化令准前此水化之令转盛之尔何以故申金金生水运之余逢申之年申甚也丁卯中木运正角运得平气也其名敷和所谓平气也即金不来胜木亦不灾土故化令各得其时故曰平气也又曰岁会也谓丁木运卯为木其气相佐丁年正月是壬寅月壬与丁合其干德名曰干德符也故岁胜风化三从生数也正化曰也即化令根据时元他令至故正化日也故丁酉岁运同即不得年力也年酉为金也正月壬寅月亦名干德符也胜符亦不至也即不名岁会风化三生数也同丁酉年化令更甚戊辰中火运太征火气有余名曰赫曦即气胜肺脏受病久及大肠甲虫乃殃秋冬热夏令炎热其化之政只其半也何以故上见司天水临之火减其半也热化七从成数正化度无他令也戊戌之年皆如此己巳中土运少宫灾五宫五宫即中宫也卦应坤位在人为脾四时应夏虫为 虫土不及名曰卑蓝即四时化气之令不正木乃来胜大风数举民病痞满黄胆 肿雨湿之气不化 虫乃夭胜之深也金乃来复复之至也白埃四起肃杀乃至木叶凋落民病肝脏毛虫反困复罢脾气犹虚至九月甲戌月己得甲力得其干合方还正宫雨化五巳亥之政同于此化庚午中金运太商金气之有余也其名坚成也气胜即伤肝白埃四起杀气如云生气不令成气乃过毛虫过困草木晚荣民病即胁气痹四肢筋挛目瞑喜怒其化虽灾亦不至甚也只得其半也何故谓上见少阴君火临之年午亦为火也故金令衰其半也水之灾亦少也燥化九从成数也庚子之年异同也年子是水金气相得其灾至胜也 化九从成数也辛未中水运少羽灾一宫一宫坎位在人为肾四时应冬虫即鳞虫也水气不流名曰涸流也即土来行胜湿乃大行长气反用其化乃速暑两数至民病腹满身重濡泄寒疡流水不冰腰股痛发 股膝不便烦冤足痿 厥脚下痛甚则 肿脏气不正复之发也木来救水大风暴至草偃木零生长不鲜面色时变筋骨并辟内 螈目视睛KT KT 物璺肌肉 发气并膈中痛于心腹黄气乃损椹谷不发复罢水气宁至七月丙申月水运正羽寒化一从生数邪化日令时不正也辛丑之令如此也壬申中水运太角木气有余其名发生也即大风摧拉气刑脾脏久及其胃也风气流行脾土受邪民病发泄食减体重烦冤肠鸣支满化气独治云物飞动草木不宁甚则摇落反胁疼而吐风化八从成数邪化度也正令失时也壬寅之岁其气更甚也亦名岁会也寅木壬木相会合也癸酉中火运少征灾九宫九宫南方离位在人应心四时为夏即火气不及也其名伏明也心脏自衰夏令不正羽虫乃夭即水来行胜水之至也胜则寒乃大行长气不正物荧而下凝惨而甚则阳气不化乃折荣美民病胸中痛胁支满胁痛背肩脚间及两臂内痛郁胃 昧心痛胜至深火有子为土来救之母复胜之至埃郁大雨且至黑气乃溽民病瞀溏腹满食饮不下中寒肠鸣泄注痛挛痿痹足不任身复罢火气始平后五月戊午月癸遇干合火还正征热化二从生数邪化日失于正令也癸卯之岁亦如此也甲戌中土运太宫土气有余其名敦阜土行雨令即溽暑埃湿太虚埃昏云雨时令气过即伤肾久及膀胱化气有余脏气不令民病即气厥阴痿足胫寒少力失精鳞虫乃困气盛即风举胜迁民病嗔恚痞塞黄胆上胜天令弗从雨化五亦曰邪化则政令失时甲辰之年对化斯令乙亥中金运正商平气也其名审平也所谓平气者谓三月得庚辰月早见干德符也乙柔见庚刚即气还正位也火未得王故未胜而先平也火不胜即水不复也又亥是水亦得年力故火不胜也 化四从生数也正化日无他令即本化根据时也乙巳岁火来小胜之为巳为火可佐于胜也即于二月中气间君火时化日火来行胜金气行胜少商从大征胜之不久不待水来复即遇三月庚辰月乙见庚而气自全金还正商气以平也丙子中水运太羽水气有余也其名流衍水之盛也上克司天化令不从丙为水运干之刚也亦是水也太阳司天太过即水气临火令长不从脏气之胜也心脏受病久及小肠羽虫乃殃鳞虫乃育寒化六从成数也亦邪化日夏失时正也丙午之岁小异之尔午即火也火得年力丙虽运刚水之胜也谓火居南方午位得离正气佐故夏令得化心脏不病羽虫不灾热化得正化日无他邪所至也丁丑中木运正角木德平气也其名敷和何谓也不候金行胜而先得干符合也始得初气遇正月壬寅月丁虽为木运柔丑虽阴年谓壬为木运之刚与丁合德也丁遇壬而气还全即金不行胜火亦不复故木德正角生气时令木亦不伤土民乃康 虫毛虫甲虫各得其育风化三从生数正化日也根据时政令不失时也丁未之岁气化运齐天根据丁丑之政也戊寅中火运太征火气太过其名赫曦也气营运先天也即太过来早故云先天也又运与天合德名曰天符也即上见少阳相火司天即运与天同火其气甚盛暑流行金肺受邪民病病疟少气咳喘血溢泄注下嗌燥耳聋中热肩背热甚则胸中痛胁肢满膺背肩胛间痛两臂内痛身热骨痛而为浸淫收气不行长气独明以表火胜热化七从成数邪化日政令失时戊申年小异之即申为金佐于肺肺受火刑其气稍实民病得半也故小异之尔其余之令亦如此己卯中土运少宫土气不及灾五宫五宫即中央也在人应脾气分四气虫为 虫土其名卑蓝木乃来刑即木行风胜于土风乃大行化气不令草木茂荣飘扬而甚秀而不实民病飧泄霍乱体重腹痛筋骨繇复肌肉 酸胜至甚也金子来复复之至则收政严峻草木苍凋胸腹暴痛下引小腹善大息虫食甘黄气客于脾 谷乃减食少失餐复罢土气未正后至九月甲戌月土还正宫雨化五邪化日失正令也己酉之年异于此岁酉金也胜之惧之故木胜之微尔庚辰中金运太商金气有余其名坚成金气有余即生气乃萎收气乃杀即白埃四起草木苍落林木肃杀燥乃卤田白色民病于肝毛虫还困 胁气痹淋溲便难目瞑转筋燥化九从成数邪化日春令失政庚戌之运准此辛巳中水运少羽水气不及也灾一宫一宫北方坎位在人应肾虫为鳞水之衰也其名涸流即干涸竭也即土行胜水也土行雨令即名曰雨化行胜胜之至也至于第四气中即大雨霖霪肾病乃危久及膀胱鳞虫还瘁弗令水危困笃木乃来复胜也大风数作扬尘高举摧折林木飞砂走石如是即土气亏脾脏乃病 虫反殃木复罢土犹未全至七月丙申月辛得丙合水还正羽水气方全寒乃化一邪化日失政令也辛亥之年小异之尔何以故亥为水虽阴年亥水与辛水运相佐之日岁会水得平气即土不胜木不复故得正羽正化日寒化一从生数也壬午中木运太角木气之有余也其名发生壬木运运之刚也午阳年阳年太过故太气之盛也即生气之令太过营运先天风化乃盛化气不令雨湿还亏脾脏受病久及其胃 虫不育风化八从成数邪化气失令壬子之岁亦然也癸未中火运正征火得平气也其名升明何以故即左右二火为间气相佐之也又五月戊午月先得干符也癸见戊而气全也先得符力水未行胜故曰平气即水不胜而土不复也火又不灾九宫故名正征热化根据时令正化日无他令热化二从生数癸丑之令准前甲申中土运太宫土气有余其名敦阜也土行雨令即化气之盛也脏气不时邪干肾脏久及膀胱鳞虫乃困寒凛反温雨湿流行民病腹痛 厥意不乐体重烦冤甚则肌肉萎足不收行善契脚下痛饮发中满食减四肢不举雨化五邪化日也脏气不正甲寅之岁异于此何以故寅木也木可刑土气之平也即脏气平自令鳞虫得育肾气均正化日也故得无他邪也乙酉中金运正商金得平气也名曰审平也七宫不灾火胜不至水复不来甲虫自育肺脏气宁何以故乙虽为金运之柔酉虽阴年故酉为西方金位金气相佐故得平气也长气亦不刑生气杀气自正 化四从生数正化曰无他邪也乙卯之年异于此岁中金运少商金气之不及其名从革即火得二之气君火分中来行胜即暄热至甲虫殃肺乃病胜之不及久水未行复其气以平何故也三月庚辰月乙得庚合合其干德金运正商其气乃平使杀气不失其令 化四从生数邪化日有他邪也丙戌中水运太羽水气有余其名流衍水得丙戌之刚戌上见太阳水同于寒其气临火长气失政炎暑乃亏暴冷时间脏气乃盛其眚冰雹其令寒 凛冽羽虫乃忘脏病觉及小肠民病心热烦心燥悸阴厥平气其名敷和木气谵忘心痛寒气早至寒化一□□□□□至也天令也邪化日失政□□□□□□丁亥中木运正角木得平气其名敷和木气不灾三宫何以故丁虽为木之柔亥虽阴年今于正月壬寅月丁得壬合干德相符故平气也故运得干合即木气乃全即金不行胜火不来复也木亦不伤土令也使时令各得其化故曰正化日也风化三从生数丁巳之正根据斯令也戊子中火运太征火气有余其名赫曦上与少阴君火合德日天符也火行暑令即炎暑大行夏令太过其变郁蒸其眚炎烁如是即心气有余邪炎肺脏久及大肠甲虫不滋杀气失政肃杀无威暑化于成数戊午之年名曰太子天符三会合也即戊火运上少阴君火午为南方为位即三位火合德其化转甚邪化日秋失正也己丑中土运少宫土不及灾五宫五宫即中宫也在人应脾卦为坤主气为四气虫即 虫土不及其名早监土行雨令湿化乃亏木乃来刑木行风令即风化行胜也胜之至也得初气而至早也风木之时化之正也脾乃病久及胃 虫困笃四气还亏土至危金乃至至而燥来燥来复胜胜木也木反衰肝乃病次及胆土乃静脾病愈 虫舒土至九月甲戌月己得甲为干合其德土还正宫方伏位名曰雨风胜复同也邪化度邪化者相刑胜之名也雨化五己未之令准于斯正庚寅中金运正商金得平气也其名审平也寅为阳庚主太过何言平气也谓上见少阳相火司天下临克于金故天刑运运不能太过故罚盛而见平也其气亦伤肝也即为小灾尔毛虫小困春令 干燥化九从成数邪化不盛庚申之岁金得太过从太商金名曰坚成谓申金为佐之故金气伤肝久及其胆生气之令不杀金气太过燥化根据令辛卯中水运少羽水气不及灾一宫一宫即北方坎位也水在人应肾水不及其名涸流即干涸竭也即土气来胜刑于水也上施雨令名曰雨化胜也胜之至也至于第四气即土得时化故胜尔太虚埃昏云气以扰雨令频化肾脏乃病火乃膀胱鳞虫困笃冬令反温流水不冰水困之危木来复克木者水之子木行风令名曰风化胜复同也即大风复胜于雨土即脾反病 虫殃土气复危如是即土气方缓至七月丙申月水还正羽寒化一从生数邪化日失正令辛酉亦然壬辰中木运太角木气有余其名发生其气盛木有余木令于风风乃大举鼓折鸣紊用施摧拉气过即伤脾久及其胃 虫不育化气不令风化八从成数邪化日也夫正令壬戌之令亦从此岁之令癸巳中火运正征火得平气其名升平也巳虽阴年癸虽为柔一谓巳为火亦名岁会二谓水未得时化三谓五月戊午月癸得戊合其干合故得平气也即水不来胜火不来复即火令根据时热化二从生数正化日根据时正癸亥中火运少征火不及灾九宫九宫南方离位在人应心虫为羽虫火不及其名伏明谓亥为水故异于巳也即水得年力便来行胜即暴寒胜间民病于心久及小肠羽虫乃病胜至甚土来复胜胜之水困肾反病及鳞虫至五月戊午月火还正征其气乃平邪化日失政令矣

　　卷之三

　　天元定化纪篇

　　夫司天者司之言直也司直而侍于天之直也左右者从直也次于司天也即从司而侍直于天其名间气即本气随天虚而时间令化也是司天之间化之令故名曰间气故与天相得者或与天不相得者或与天令并化者或胜天令而不化者或先于天令或后于天令或来间早或来间晚或来早而去早或来晚而去晚或来早而去晚或来晚而去早或惧天令而不来或左应而右不应或右应而左不应或左右俱应或左右俱不应或从南正或从北正如此即天令非一故虽预定亦以细穷之定纪天令必化不化故述于后夫天元六气者即是厥阴少阴太阴少阳阳明太阳即厥阴为巳亥之纪少阴为子午之纪太阴为丑未之纪少阳为寅申之纪阳明为卯酉之纪太阳为辰戌之纪此者是阴阳轮流定纪之数故终而复始也厥阴为木其令为风其性暄其德和其忧摧拉其胜折陨其复飘怒其化三八其虫毛其脏肝其病掉眩筋拳其色青其味酸其臭臊其养筋其候目其应春其星岁星其动左胁其象青龙其脉弦长其卦震其位寅卯其谷苍其果李其畜鸡其眚陨落其灾三宫其神魂其液泣其司巳亥运合丁壬少阴为君火其令热其性温其德慈其变郁蒸其胜大暄其复郁燠其化二七其虫羽其脏心其病惊悸其色赤其味苦其臭焦其养脉其候舌其应夏其星炅煌似火星赤而小其动当心其象朱雀其脉洪大其卦离其位巳午其谷丹其果杏其畜羊其眚烦热其灾九宫其神呻其液汗其司子午运合戊癸不主运气君火以名不统五运也太阴为土其令雨其性润其德缓其变埃昏其胜霖霪其复霏 其化五其虫 其脏脾其病痞噫黄胆其色黄其味甘其臭香其养肉其候唇其应长夏其星镇星其动当脐其象句陈其脉缓其卦坤其位辰戌丑未其谷 其果枣其畜牛其眚 昧其灾五宫其神噫智其液涎其司丑未运合甲己少阳为相火其令暑其性炎其德猛烈其变沸腾其胜烁石其复流金其化二七其虫翮其脏包胳其病狂癫其色赤其味苦其臭焦其养血其候舌其应夏其星荧惑其动手心劳宫其象朱雀其脉钩其卦离其位巳午其谷丹其果杏其畜羊其眚燔KT 其灾九宫其神 其液汗其司寅申运合戊癸阳明为金其令燥其性凉其德 其变肃杀其胜凋零其复 陨其化四九其虫介甲其脏肺其病喘咳鼽嚏其色白其味辛其臭腥其养皮毛其候鼻其应秋其星太白其动右胁其象白虎其脉毛其卦兑其位申酉其谷素其果桃其畜马其眚霜露其灾七宫其神魄其液涕其司卯酉运合乙庚太阳为水其令寒其性凉其德凛其变凛冽其胜 霏其复冰雹其化一六其虫鳞其脏肾其病委厥其色黑其味咸其臭腐其养骨其候耳其应冬其星辰星其动脐下其象玄武其脉石其卦坎其位亥子其谷玄其果栗其畜彘其眚霜雪其灾一宫其神精志其液唾其司辰戌运合丙辛厥阴所以司于巳亥者何也谓厥阴木也木生于亥故正司于亥也对化于巳也虽有卯为正位木之分谓阳明金对化之所以从所生而顺于司也少阴所以司于子午者何也谓少阴为君火君火尊位所以正得南方离位也即正化于午对化于子也太阴所以司于丑未者何也谓太阴为土也土主中宫寄卦于坤坤位西南居未分也即正化于未对化于丑也少阳所以司于寅申者何也谓少阳为相火之位卑于君火也虽有午位君火以居之即火生于寅也故正司于寅对化于申也阳明所以司于卯酉者何也谓阳明为金酉为西方金位即正司于酉对化于卯也太阳所以司于辰戌者何也谓太阳为水水虽有于子位谓君火对化也水乃复于土中即六戊在天门即戌是也六巳在地户即辰是也故水归土用正司于戌对化于辰也凡化之令风木为何化三八火热为何化二七土雨为何化五燥金为何化四九寒水为何化一六此谓五行之数也各有生成之数也即水一火二木三金四土五也此皆五行之生数也其有成数者何也即于本数上各加五是也即水六火七木八金九土十是也土所以无成数者谓土王四季不得正方也又数至十而到行即复归五也天有九宫不可至十也至九而回也又生成正化以何明之从其本而生从其标而成也以何为标以何为本也正化为本对化为标即厥阴正化于亥风化三本也故生数对司于巳风化八标也故成数少阴正司午热化二本也故生数对司于子热化七标也故成数太阴正司于未对司于丑皆雨化五土无成数也故只生数少阳正司于寅火化二本也故生数对司于申火化七标也故成数阳明正司于酉燥化四本也故生数对司于卯燥化九标也故成数太阳正司于戌寒化一本也故生数对司于辰寒化六标也故成数皆以本从生数标从成数正司令化之实对司令化之虚也凡左右者从司也间气也假令厥阴司天左少阴右太阳也少阴司天左太阴右厥阴也太阴司天左少阳右少阴也少阳司天左阳明右太阴也阳明司天左太阳右少阳也太阳司天左厥阴右阳明也即以前为左后为右也若北正司天即以左在西右在东也若南正司天即以左在东右在西也凡木火金水运皆北正司天只土运南正司天也凡司直之令皆以在泉及运共主一岁也唯左右间气不然也即左主三气是初二三也是木君火相火分也此三气应左是也右主三气是四五终也是土金水分也此三气应右也凡间气有至有不至者何也假令少阳相火司天即左见阳明阳明金也金避火而不至也其相火对化天虚或见水运乃可小至尔除此不至也余即皆至也凡少阴司天即左见太阴也即左主初二三也即太阴土惧初木气故至而晚也何故也后入二之气木气退于位始至也故来晚也今举此法余皆 之也又左间气主先右间气主后也皆与司天相得即至也先后有法于后述若间气胜于天即至也天胜于间气间气不至也其至有时也亦取正对化之法即左间气随阳遁于局中取法并与天相得遇直符而至也以何见之尔假令子年少阴司天即左见太阴太阴即土也即土主五宫也实时甲子入五宫即至也又假令丑年太阴司天即左见少阳相火也火主九宫实时甲子轮丑入于离宫即少阳相火至也今举此二法即余皆 之审详而用

　　卷之三

　　观象应天纪篇

　　凡六气之降升得位气至观之有候气之盛衰逆顺吉凶皆在五星形象之变异日月气候天象预报之皆自司天之气候占应者也或气至而星不见或气未至而先星见或失度而离位或前或后或当大而反小或小暗而却明盛或见一而见二或气应而星不应或应见而却不见或日月之失度或日月之明大或日月之昏暗或与气候同见或异星之相附或星与月相并而异气挠之或同月度或犯月角或二星相刑而一星乃小或二星光芒而相射皆主吉凶之兆下合上符应之明显万化民病时令并未来之灾祥并述此纪假令少阴君火司天上应炅煌之星见而明盛以表君火之在天如不见有巳何故也若非水运太过不见即凶除水太过之年不在天即不见在地地用气时岁半之后当见若非此二时当见而不见亦作不祥或与五星并见即君失朝政或在金星之旁金星大而明炅煌暗而小主武侯反叛之兆也又炅煌似荧惑而赤即小如荧惑不光芒闪灼本来赤而小明是也若水星或木星相近之者必于相位有欲勃逆之兆也其火土相近之者亦主不臣也故五星不可与炅煌争光皆主不臣也又炅煌或见二者亦非荧惑相近也其大小相似无别者主未出世之君以此世也又太白或有二见者大小无异相似无分别者兼相近者此一星是太白一星是戈甲星也见之主大决战也又荧惑或有二见者大小相似无分别者近之不离度此者一星是荧惑一星是亢极星见之必大旱也退之乃泽及辰星或有二见者大小相似无分别者近不离度一星是水星一星名曰霖泽星见之主大雨也其星落而如散者主大雪又岁星或有二见者大小光芒皆相似近不离度一星名曰木星一星名曰强寇星见之草贼大胜也半年应之又镇星或二见者大小光芒甚相似近不离度一星名曰土星一星名曰邻域星见之必邻国侵疆界次二年应之此六气相佐不祥者也又云太白似老人星者何也即金在天之年见于北方即秋见之甚似太白不相近而远者见之而秋有凉政而不施肃杀主国家之寿也木在天之年有景星见于东方大如半月而明有光芒见之主明君出世水在天者有贤士星出见似辰星青白光而不芒又小如辰星相去而远即有贤人在野隐居而不显名也又火在天有温疠星见其星四上二下下二星如斗之身至小而赤见之而天下大疫人死之半如见之只春分日用药吐吐之不患也又火在天之年有天郁星见一大而三小时时有黄赤气附之见之天下疵疫皆相染易见之用药于春分前汗之三解也凉上补下而不疾也又木在天者有毛头星见大而光芒芒之乃长此星不可散落落即次三年化蝗虫遍天下食农田又金在天之岁太白与尸星相近者尸星似棕星而小小而昏中有白气附之此伏尸之气也主杀人百万流血千里又荧惑亦不可近尸星即人死多露尸于野又土在天者或在泉之年有稼穑星见似土星而小不同度见之而天下丰登又土在天之年有大星见于南方大而黄白其星光芒闪灼名曰瘴黄星见之数夜或作声而散落散落而作赤气后黄色而消来日天无风云天色乃黄日乃昏此名天郁之气也主天下大疫令人绝门皆死见之可以吐汗之皆不病如人得此病可吐下不可温补火在天之年月见赤色者初出时见赤以为常月至午未之间不退赤者主大旱又火犯月角者主旱水犯月角者主大雨又日出至辰巳以来无云而昏者君灾月望而赤昏后妃灾又太白忽赤者次日大风又北斗间有黑气南冲过河汉至南箕者主大雨又金在天有大星见东北方大而光芒下有小小之星井微有白气名曰彗星见之主搀抢也木在天之岁星失度乃北游之年至北斗可近玄枵东西左右往来似动摇者主一十二年国破民灾兵胜之兆又夜至四更子之后丑之前见东方如日出之象赤气甚高可遍东方气散后有二大星出至晓日出犹见见之辰时末伏名曰竞星见之主国灾民农失业又太白阳年早见东方为启明阴年夕见西方为太白若不根据时度而交者皆主兵乱失政之兆日出东方有白气如覆船者主大杀凶年民病也日出夕过下晡有云昏淡而不黑欲散而变龙虎之形又如鹅雁之状有奸贼乱政谋叛也凡星昼见皆主不臣五星失度皆主吉凶木运木司天之岁岁星当见大而明中木运与天符木不及反得金行胜即太白反大而明又与岁星同度岁星乃小太白甚盛至相近者后七年而天下民病病皆风燥二证治之以苦热佐之以酸平火运火司天之年火得天符木行复胜之荧惑当大反见辰星辰星同度荧惑伏之甚小后三年而天下民病病皆寒热治之以甘温佐之以苦热土运土司天之年土得天符水行胜之岁镇星当大反见岁星岁星同土度镇星甚小岁星光芒至近者后八岁而天下民病病皆风湿治以辛凉佐之以甘温也金运金司天之年金不及火来胜之太白当大反见荧惑荧惑同度太白甚小荧惑光芒至近后六年天下民病病皆烦燥治之以咸寒佐之以辛凉水运水司天之岁水不及土来行胜辰星当大反见镇星镇星同度辰星甚小镇星光芒相近者后六年而天下民病病皆寒温治之以酸平佐之以咸寒所谓病之年皆从本生数而合之可见其年木被金刑即七年也即木三金四共七年也病风燥金木二证当罚金之有余次全木之不足也火被水刑即三年即水一火二共三年病寒热水火二证当罚水之胜次全火之不足土被木刑即八年木三土五共八年病风湿者木土二证也当罚木之胜次全土之不足金被火刑即六年火二金四共六年病烦燥者火金二证当罚火之胜次全金之不足水被土刑即六年水一土五共六年病寒湿即水土二证当罚土之有余次全水之不足凡胜复之岁若星不同度星不相胜即无此证也若但只胜复星不相伏无此病灾尔者日照明之大表光景之纪纲群阳之精众贵之象日大而行光天下和平日出有白光阳无德日暮无光阳见刑也日光曜主有疾日出一竿无光亭亭光色无云民病日未入西二竿亭亭无光者人死日过中半不明主君道缺民人失业日有两足群雄起日见赤足国急见伐日垂牙夷狄侵兵将用日重耳天子得地黄气抱日执政之臣内忠日昼日昏不出日大水日正昼而冥晦者阴反臣制君日有黑光不出六十日伤五谷大水日有六耳六十日丧国日旁有赤色如冠耳有持状有兵则大风起豪雨春日有四耳天子有孙不出三年气如虎触日将军反青龙守日臣下有谋青气在日下上利出军青赤气掩日出必有大战日旁有赤气如虎万人死日无色日中有赤气大如星如踊跃者人君凶气广二尺在日东西其国有忧兵起日上有黑气如蛟龙伏必大风冬至日日出日入时俱有云迎送者岁民众疫病其云赤旱白兵黄疫黑大水青大风日有黄晕二重风雨顺时丰熟物贱日有白晕不出九十日有暴兵岁多暴病贵人多病日晕青有三重国多风雨不出九十日后妃灾冬雷夏雪赤日晕再重其灾在下所见国有蝗虫二百日旱米贵多盗贼小有残兵日四重四海有兵一年止日晕半重如鼎盖者欲清和亲之国日晕三重诸侯反日晕五重其年饥荒五谷贵日晕十重天下亡地不出五年星坠为土大饥荒流血星坠为沙兵败国亡星坠为金大兵起星坠为石落处人灾白虹霓镇星散为虹霓白虹出其下流血白虹贯日近臣叛白虹夏生东方麦贵白虹所见之处国杀人白虹绕城不币从所在攻之胜虹霓西见岁中灾妇人虹霓屈旋城上其下流血赤虹从天上直下指之国丧乱虹如屈蛇头下指处民众病虹与日同出东方所见凶年虹在日左久不消见之人灾太白下有白气主大兵岁星下有青气主大风镇星下有黄气主大疫辰星下有黑气主大水荧惑下有赤气主大旱月生晕中有星主大风月后有黑气主大雨月有影如小月于上国有争月晕有二重主风雨月晕有四重主四门国乱失政月晕旁有云如手民众灾月下大三足万人死月当圆不圆四面白云随之国后灾月两角有大星民众灾月背后有大星下有小众星主冰雹有黑气自月中出次变赤者第三日有黑风月中有白气出主大雪太白行宿其芒上锐下大进退合度当期而见天下昌太白高小而明明而不芒主太平太白大而光芒主兵甲太白入月中星色分明臣有谋上太白月掩之如蚀者忠臣有受戮死者太白生西月生星北国有兵强星在月南中国兵胜在南方太白与月相逼中间通三指兵两指城忧太白在镇星北者失地亡国太白在西方高明早见之主强兵太白在东方出日犹见之主兵戈事太白当见不见凶月旁有众星有院围月一币主国之胜月旁有紫气绕之后妃有德月圆而明明而大亭亭如不动后妃有德月圆而昏无光明后妃灾月见日而犹明君无德

　　卷之四

　　天运加临纪篇

　　甲子上正征少阴君火司天热行于上对化盛而不实胜而有复运土相得即火生土热化七从标成数也下临肺气上从白气奉天即长气之胜大暑流行民病喘咳寒热鼽嚏鼻窒病本于肺甲虫灾胜之甚也水来复之复至也冷气反用心脏病生羽虫乃天夏炎反冷辰星反大炅煌不明甲午上正征少阴君火司天热行于上正化盛而实胜而不复热化二从本生数也长气盛大暑流行肺气上起白气奉天肺病甲虫灾民病热行于上治之以咸寒水性水味以伏火热之胜也勿食苦热物佐火之王也上见炅煌明盛太白之失色也乙丑上正宫太阴土司天对化盛而不实胜而有复运金天土相生也雨化五下刑肾气衰黑气奉天化气之胜湿气乃盛肾脏受病久及膀胱鳞虫夭民病阴痿不起气大衰而时反腰 痛动转不便胜之甚也木来复胜大风数举民病脾胃 虫灾岁星反见镇星复昏乙未上正宫太阴土司天湿行于上正化盛而实胜而不复雨化五下临肾脏受病久及膀胱鳞虫灾雨湿之胜民病痿厥胫寒阴痿失弱治之以咸平以木味木性以平土湿之胜镇星见大辰星失色丙寅上正征少阳相火司天正化盛而实胜而不复热化二从本生数也长气之盛也下临肺脏受病久及大肠甲虫灾民病热病行于上皆烦满郁燠治之以咸寒水味水性也以伏火热之盛勿食苦热物佐火之胜荧惑见大太白乃小丙申上正征少阳相火司天热行于上对化盛而不实胜而有复热化七从标成数也下临肺气上从白气奉天暑流秋政收气不令肺脏受病甲虫乃夭民病上热而咳喘鼽衄胜之至深也水来复胜寒令早羽虫反病民病心寒热作肺得水运申金佐之病得半辰星反见荧惑却昏丁卯上正商阳明金司天燥行于上对化盛而不实胜而有复下临肝脏病毛虫灾皆不应何故也丁木运运得卯木佐之正月壬寅月丁得壬合得干力又名岁会故得平气即上阳明不能灾之 化九从标成数也太白明盛丁酉上正商阳明金司天燥行于上正化盛而实胜而不复燥化四从本生数也酉为金名曰同天符下临肝气上从苍起奉天凄沧数至木伐草萎民病胁痛目赤掉振鼓栗筋痿不能久立治之以苦热火味火性可伏金性之疾勿服辛凉物佐金之胜也太白大明岁星还小戊辰上正羽太阳寒水司天寒行于上对化盛而不实胜而有复寒化六从标成数也下临心脏赤气上从水冰火气高明民病心脏羽虫灾胜之甚也雨土来复肾气反病鳞虫亦灾辰星反暗镇星复明土之还胜也胜而心藏乃半戊戌上正羽太阳寒水司天正化盛而实胜而不复寒化一从本生数也治之以甘温即土之性味也勿食咸寒物佐水之胜也上应辰星之明盛荧惑之失色也其令准前只不复也己巳上正角厥阴司天风行于天对化盛而不实胜而有复风化八从标成数也下临脾气上从而土且隆 虫夭黄气起水乃眚土用革体重肌肉萎食减口爽风举太虚云物摇动目转耳鸣胜甚金乃复之燥乃至白埃起脾乃全 虫静太白反见岁星复小己亥上正角厥阴司天风行于天正化盛而实胜而不复风化三从本生数民病风病行于上治之以辛凉金之性味也勿食酸和物佐木之胜也上应岁星光辉且大镇星暗伏庚午上正征少阴君火司天热行于上正化盛而实胜而不复热化二从本生数也午为南方火又见少阴君火名曰同天符也下临肺气上从白气奉上甲虫灾金用草木眚喘呕寒热嚏鼽衄鼻窒大暑流行天胜运运太过佐之于肺甲虫得气金灾得半炅煌明盛太白亦然庚子上正征少阴君火司天热行于上对化盛而不实胜而有复热化七从标成数也民病热病行于上大暑流行长气之胜胜之其水来复之暴冷卒至心乃病羽虫灾反见辰星之大明炅煌复小辛未上正宫太阴土司天湿行于上正化盛而实胜而不复雨化五下临肾气上从黑气奉天鳞虫灾水变埃冒云雨沉阴胸中不利阴痿气大衰而不起不动当其时反腰 痛动转不便民病肿湿行于上治之以酸和木之性味也勿食甘温物佐土之胜也上应镇星见大辰星不明辛丑上正宫太阴土司天湿行于上对化盛而不实胜而有复雨化五下临肾脏受病久及膀胱鳞虫困化气盛藏气不令胜之甚木来复风大举脾乃病 虫殃镇星却小岁星复见壬申上正征少阳相火司天热行于上对化盛而不实胜而有复热化七从标成数也下临肺气上从白气奉上金用草木眚火见燔KT 革金且耗大暑流行金至困水来复即夏令暴冷心乃病羽虫夭反见荧惑见大而明太白复小壬寅上正征少阳相火司天热行于上正化盛而实胜而不复热化二从本生数也下临肺脏受病久及大肠甲虫乃夭民病热病行于上治之以咸寒水之性味也勿食苦热物佐火之胜也荧惑大明太白乃小癸酉上正商阳明金司天燥行于上正化盛而实胜而不复燥化四从本生数也酉为西方金也上见阳明金名曰同天符也民病燥行于上治之以苦热火之性味也勿食辛凉物佐金之胜也上应太白明耀岁星复明癸卯上正商阳明金司天燥行于上对化盛而不实胜而有复燥化九从标成数也下临肝气上行苍气奉天毛虫乃夭木用而立土乃眚凄沧数至木伐草萎胁痛目掉振鼓栗筋委不能久立胜深火来复即夏令炎灼肺乃病甲虫还灾荧惑乃见太白反暗甲戌上正羽太阳寒水司天寒行于上正化盛而实胜而不复寒水一从本生数也下临心脏受病赤气上从而火且明丹羽虫乃疾长气乃冷收气乃平脏气太过民病寒行于上治之以甘温土之性味也勿食咸寒物佐水之盛也上应辰星见大荧惑不明甲辰上正羽太阳寒水司天寒行于上对化盛而不实胜而有复寒化六从标成数也下临心脏受病赤气奉上羽虫乃殃金乃眚寒凄时举胜则水冰火气高明心热烦满嗌干善渴鼽嚏喜悲数欠热气上行寒乃复之霜不时降善忘心痛胜甚即土来复复至而雨湿沉阴肾复病鳞虫亦然镇星乃小辰星反伏乙亥上正角厥阴司天风行于上正化盛而实胜而不复风化三从本生数也生气乃盛化气不令脏气自平脾脏病 虫伤民病风病行于上治之以辛凉金之性味也勿食酸和物佐木之盛也岁星明盛镇星暗小乙巳上正角厥阴司天风行于上对化盛而不实胜而有复风化八从标成数也生气乃化盛气弗令脏气自平 虫灾伤脾腹满填噫胜至深金来胜之名曰复胜 劲至草木萎霜露降民病腹 满治之苦热罚金之胜佐之以辛凉金之不足太白反大岁星复小丙子上正征少阴君火司天热行于上对化盛而不实胜而有复热化七从标成数也热气下临肺气上从白气奉天金用甲虫灾草木眚喘呕寒热嚏鼽衄鼻窒大暑流行金之灾得其半何故也运水太过胜于天天令减半水更不复上应炅煌明大丙午上正征少阴君火司天热行于上正化盛而实胜而不复热化二从本生数也午为南方火少阴君火名曰同天符也运虽水一水不能胜二火故异于丙子也长气盛收气衰脏气正肺脏病甲虫灾民病热病行于上治之咸寒水之性味也可伏火热之疾勿食苦热物佐火之盛也荧惑大太白小丁丑上正宫太阴雨土司天湿行于上对化盛而不实胜而有复湿化五湿气下临肾脏受病上从黑气奉天水变埃冒云雨胸中不利阴萎气大衰而不起不用当其反腰 痛湿胜久风木来复化令失政 虫乃殃脾腹病镇星反暗岁星复明丁未上正宫太阴雨土司天湿行于上正化盛而实胜而不复湿化五木运平气上刑天令减半化气虽胜生气自平脏气微鳞虫不灾肾病少半民病肿湿于上治之以酸佐之以平勿食甘温镇星明大戊寅上正征少阳相火司天热行于上正化盛而实胜而不复暑化二从本生数也火热大化中戊火运太过上与天符合德下临肺气受病甲虫乃死久肺病者亡民病上热而烦满久及大肠便血血溢长气炎令收气失政生气自正治之以咸寒用水之性味灭火盛也勿食苦热物佐火之王荧惑明盛太白失色戊申上正征少阳相火司天热行于上对化盛而不实胜而有复热化七从标成数也火气下临肺气上从白气奉天金用草木眚火见燔KT 革金且耗大暑以作民病喘咳甲虫还夭胜之虽甚金得年力申金佐之水还来复热盛而终为冷心反病羽虫复灾荧惑反小己卯上正商阳明金司天燥行于上对化盛而不实胜而有复金与运土虽相得子午火位为逆燥化九从标成数也下临肝气上从苍气奉天木用而立毛虫灾土乃眚凄沧数至木伐草萎民病胁痛目赤筋痿胜虽甚木得年力卯木佐之不至衰次火来复燥中还暑肺复困甲虫还灾太白反暗荧惑复明己酉上正商阳明金司天燥行于上正化盛而实胜而不复酉为金名曰同天符也二金相合土运相得燥化四从本生数也生气乃失木乃萎肝脏病久及胆毛虫困收气盛肃杀早至木苍落民病燥病行于上治之以苦热火之性味也太白明盛岁星失色庚辰上正羽太阳寒水司天寒行于上对化盛而不实胜而有复寒化六从标成数也下临心气上从而火且奉上金乃眚寒凄时举则水冰火气高明病还于心久及小肠羽虫灭胜之甚土雨来复埃湿令云雨至肾生疾及鳞虫辰星不见镇星复明庚戌上正羽太阳寒水司天寒行于上正化盛而实胜而不复寒化一从本生数也脏气凛冽长气冷间收气自正民病寒行于上脘治之以甘温土之性味也勿用咸寒不可佐水之胜辰星见大荧惑不明辛巳上正角厥阴木司天风行于上对化盛而不实胜而有复风化八从标成数也下临脾气上从而土且隆黄气起水眚土用革体重肌肉萎食减口爽风布太虚云物摇动目转耳鸣胜深也金乃布令白埃四起肝复病毛虫反害岁星复昏太白还盛辛亥上正角厥阴木司天风行于上正化盛而实胜而不复风化三从本生数也生气自令草木乃荣化气乃亏雨湿不令藏气自正民病于脾 虫困风病行于上治之以辛凉金之性味勿食酸不可佐木王岁星光芒镇星不明也壬午上正征少阴君火司天热行于上正化盛而实胜而不复热化二从本生数也长气令炎收气失令生气自正肺脏疾生久及大肠甲虫灾民病热于上治之以咸寒水伏火热勿食苦热不佐心王炅煌熠熠太白失色壬子上正征少阴君火司天热行于上对化盛而不实胜而有复热令下临肺气上从白气奉上金用草木眚甲虫灾胜至深水来复复至早夏有冷至心还病笃羽虫乃困辰星再明炅煌不见癸未上正宫太阴土司天湿行于上正化盛而实胜而不复雨化五雨胜化气令正脏气不凛长气自令肾脏受病鳞虫灾民病肿湿于上治之以酸和以木性木味可平土胜镇星光芒辰曜不见癸丑上正宫太阴土司天湿行于上对化盛而不实胜而有复雨化五下临肾气上从黑气起水变冰埃冒云雨胸中不利鳞虫夭肾气虚衰者死胜至久木来风胜大风时举 虫困脾反病岁星明大镇星明而复小甲申上正征少阳相火司天热行于上对化盛而不实胜而有复热化七从标成数也下临肺脏气上从白气上起奉天甲虫殃金用草眚火见燔KT 革金且耗大暑正令水复反冷冷至心病羽虫灾辰星见大荧惑复小甲寅上正征少阳相火司天热行于上正化盛而实胜而不复热化二从本生数也长气炎灼收气不 生气自令甲虫夭肺脏病久及大肠民病热行上脘治之以咸寒水味水性以伏火热之胜勿食苦热物佐火之王荧惑星大太白失色乙酉上正商阳明金司天燥行于上正化盛而实胜而不复燥化四从本生数也生气不化收气太过化气自正下临肝脏受病久及于胆毛虫乃夭民病燥行于上治之以苦热火性火味勿食辛凉物佐金之胜也中见金运运与天合德名曰太一天符三合会也酉金也运金也司天金也太白明盛岁星乃小乙卯上正商阳明金司天燥行于上对化盛而不实胜而有复燥化九从标成数也下临肝气上行苍气奉天木用而立土乃眚凄沧数至木伐草痿胁痛目赤掉振鼓栗筋痿不能久立毛虫灾胜至深火来复之热化秋正肃杀不至燥令不时肺乃病甲虫反灾荧惑见大太白还小丙戌上正羽太阳寒水司天寒行于上正化盛而实胜而不复寒化一从本生数运丙水太过与天合德曰天符脏气化凛长气失令收气自正下临心脏受病久及小肠羽虫乃死民病寒病于上治之以甘温土性土味勿食咸寒物佐水之胜也辰星见大荧惑不明丙辰上正羽太阳寒水司天寒行于上对化盛而不实胜而有复寒化六从标成数也下临心脏上从而火赤之气奉上金乃眚水寒自胜于长气羽虫死心久病者亡胜之甚也土雨至土困化气埃湿还生霖雨至肾病生鳞虫反瘁镇星明辰曜伏即谓天符复乃减半也丁亥上正角厥阴本司天风行于上正化盛而实胜而不复风化三从本生数也化气不令化气有余草木乃荣脏气自正脾脏受病虫灾民病风病行于上治之以辛凉金味金性可伏木之胜也勿食酸物佐木之王运与天同曰天符之岁岁星大而明镇星昏且小丁巳上正角厥阴木司天风行于上对化盛而不实胜而有复风化八从标成数也下临脾气上从而 埃奉上水乃眚肌肉萎食减口味风举太虚云物动摇目转耳鸣 虫困胜深也燥金至至而白埃可翳太虚木叶未黄而凋落肝反病生毛虫灾岁星还小太白复明不是天符其灾至甚戊子上正征少阴君火司天热行于上对化盛而不实胜而有复热化七从标成数也戊火运得天符下临肺气上从白气奉天木乃眚火见燔KT 金且太耗肺病甲虫灾胜之非久水复胜来发暴冷夏令灭炎政而时亏心病作羽虫亡反见辰星于五更荧惑小沉于夕晚又过天符胜之亦小戊午上正征少阴君火司天热行于上运戊火年午火少阴火名曰太一天符三合会正化盛而实胜更甚终无复热化二从本生数也长气炎灼收气犹热生气自正羽虫化甲虫灾肺气宿病者死民病行于上热烦渴不止治之以咸寒水味水性可伏火热之胜勿食苦热物佐心之胜也荧惑炅煌二见太白伏己丑上正宫太阴土司天湿行于上对化盛而不实胜而有复雨化五下临肾气上从黑气奉天水变埃冒云雨令施湿气胜寒气衰肾病鳞虫灾胜之次木变风来尘飞太虚埃昏卒起脾病于民 虫还夭岁星夕见于东方镇曜欲晓见小谓巳土作天符其灾减之少半己未上正宫太阴土司天湿行于上正化盛而实胜而不复巳合天符土雨化五化气湿热脏气反温长气自正鳞虫灾肾脏病民病肿湿于上治之以酸平木性木味以平土力镇星大而闪闪辰星而不睹庚寅上正征少阳相火司天热行于上正化盛而实胜而不复热化二从本生数也长气炎令收气失令生气自正肺脏病甲虫灾民病上热烦满治之以咸寒以水伏火荧惑夕见而灼灼太白五更为启明庚申上正征少阳相火司天热行于上对化盛而不实胜而有复热化七从标成数也下临肾气上从黑气奉上金用草木眚炎令时布大暑流金肺病甲虫灾秋正犹热热甚寒水来刑暴冷卒至心生寒热羽虫夭失辰星早见荧惑晚昏运得庚肺危不死虽困不至伤也辛卯上正商阳明金司天燥行于上对化盛而不实胜而有复燥化九从标成数也下临肝脏气上苍气奉天土乃眚燥气频施肝脏病毛虫灾胜之甚火热布炎肺脏还病甲虫又衰荧惑乃见太白失色辛酉上正商阳明金司天燥行于上正化盛而实胜而不复燥化四从本生数也收气力清燥生气不令草木晚荣化气自正酉为金名曰同天符肝脏病毛虫灾民病燥病行于上治之以苦热火味火性以伏金胜太白大盛岁星夕见而小壬辰上正羽太阳寒水司天寒行于上对化盛而不实胜而有复寒化六从标成数也下临心脏赤气奉上金且眚寒 凄时举则大冰火气高明心脏病羽虫灾胜甚则雨土来复溽暑埃湿霖雨至肾反病鳞虫困辰星不见镇星还大而明壬戌上正羽太阳寒水司天寒行于上正化盛而实胜而不复寒化一从本生数也脏气化凛长气不令收气自正下临心脏受病羽虫灾民病寒病行于上治之以甘温用土性土味以伏寒之胜勿食咸寒物佐水之胜也辰星大明荧惑乃暗癸巳上正角厥阴木风司天风行于上对化盛而不实胜而有复风化八从标成数也下临脾气上从 黄奉上土且隆水乃眚肌体重内痿脾病 虫灾胜欲深金燥至肃杀生木凋零肝反病毛虫灾岁星反小太白大明癸亥上正角厥阴木风司天风行于上正化盛而实胜而不复风化三从本生数也生气乃盛草木早荣化气不令脏气自正脾脏受病 虫灾民病风病行于上治之以辛凉用金性金味以伏风木之胜勿食酸物佐木之胜也岁星明盛镇星不明矣

　　卷之五

　　占候气运纪篇

　　夫运者动也即周流回复运动也于升沉之中太虚之内上下相招气临运转之候也自太始开辟天地于升降二气之中有转轮回复之气皆禀五行故曰五运也即土运于甲巳之间金运于乙庚之间木运于丁壬之间火运于戊癸之间水运于丙辛之间此十干之内五气周流名曰运气即于第二甲之间于司天在泉之内故名曰三元三元共合方始运动于是三才四时六气万化生成悉由之耳故或承天令而不化或刑地化而不生或被天临而运不应或被地承而气不专或太过而自胜或不及而反受他刑或自亏而却还平位是故天令应化地产生成四时易正万化枯荣悉由之耳故嘉祥与凶兆来可见之太平与祸乱亦可先知不稔与丰登亦乃由之民病灾眚亦可验也故来之有日视之有时观之有法亦从方位占其 法视之时辰不可容易而见也须审详日数自有加减生成进退之数也亦须洁净斋戒方可视之勿示非人也其 法自大唐麟德元年甲子岁正月一日巳酉朔娄金狗先下积年乃减其一次七因之次十九除一名闰数次十二乘之乘后却加入闰数后加入本月数次下位别张之乃去其一半次出却闰数又虚去其五行次以上位进之一位后三因之次出下位之数名去小尽也后加月下令日看得几何次六十去之去之不尽乃百乘之又八十七去之去之不尽者乃加入运数太过如成数不及加生数看得几何如阳年逢偶数即加一阴年逢奇数即减一其数是当日日下刻中之数也

　　太过运二十四法

　　诸运来有日气运至有时刻故太过来早十三日不及来晚十三日平气运与司天同日天刑运与司天后五日地刑运与司天后六日 数自有时刻并 法也一甲子甲土运太过子阳年 数加六故也以子为坎其数一土运无成数即数五也五一共成六也是 时刻中加六刻也运交时面向寅望先有青气见见毕次有黄气自甲横流至子乃终其气深明别无间色以表上气之盛也二甲午甲土运太过午阳年 数加十四何故也午为离其数九土数五共成十四也故加十四刻运交时面向寅望先有青黄气见见毕次有黄气自甲横流至午乃终其气色深行疾应时别无他色即吉以表土气之盛也三甲戌甲土运太过戌阳年 数加十何故也戌为土其数五土运数五二五共成十也故加十刻运交时面向寅望先有青气见见毕次有黄气自甲横流至戌乃终行疾其色深应时即吉反之者凶四甲辰甲土运太过辰阳年 数加十刻何故也辰为土其数五运为土其数五二五成十也故加十刻运交时面向寅望先有青气见见毕次有黄气自甲横流至辰乃终气深行疾应时刻不往别位皆吉五甲申甲土运太过申阳年 数加七刻何谓也申为坤其数二土运其数五二五共成七也故加七刻运交时面向寅望先有青气见见毕次有黄气自甲横流至申乃终其色应时不移行疾不往他处皆吉六甲寅甲土运太过寅阳年 数加十三何谓也寅为艮其数八土运其数五八五共成十三也即加十三刻运交时面向寅望先有青气见见毕次有黄气出不横流上冲天寅甲同象故不横流不移时气久不消吉七丙子丙水运太过子阳年 数加七刻何故也子为坎其数一水运太过从成其数六一六共成七也即加七刻运交时面向巳望丙寄巳位故也先有赤气见见毕次有黑气自丙至子乃终气色深行疾来应时不移位吉八丙午丙水运太过午阳年 数加十五刻何谓也午为离其数九水运太过从成其数六六九共成十五也故加十五刻运交时面向巳望先有赤气见见毕次有黑气从巳至午皆黑色色独见不移时不犯别位吉九丙戌丙水运太过戌阳年 数加十一何故也戌为土其数五水太过从成其数六五六共成十一也故加十一刻运交时面向巳望先有赤气见见毕次有黑气自丙至戌乃终气色深行疾不犯他色即吉十丙辰丙水运太过辰阳年 数加十一何故也辰为土其数五水运太过从成其数六五六共成十一也故加十一刻运交时面向巳望先有赤气见见毕次有黑气自丙至辰乃终黑色应来顺时不犯别位吉十一丙申丙水运太过申阳年 数加八何故也申为坤其数二水运太过从成其数六二六共成八也故加八刻运交时面向巳望先有赤气见见毕次有黑气从丙至申乃终气色深行疾来应时不犯他位吉十二丙寅丙水运太过寅阳年 数加十四何故也寅为艮其数八水运太过从成其数六八六共成十四也即加十四刻运交时面向巳望先有赤气见见毕次有黑气自丙至寅乃终其色深行疾来不失时位即吉十三戊子戊火运太过子阳年 数加八何故也子为坎其数一火太过从成其数七七一共成八也故加八刻运交时面向巳望即丙戊俱在巳也先有黄气见见毕次有赤气自戊至子乃终其色深其行疾来顺时不移位吉十四戊午戊火运太过午阳年 数加十六何故也午为离其数九火运太过从成其数七七九共成十六也故加十六刻运交时面向巳望先有黄气见见毕次有赤气自戊至午乃终其色深其行疾应时归本位吉十五戊申戊火运太过申阳年 数加九何故也申为坤其数二火运太过从成其数七二七共成九也故加九刻运交时面向巳望先有黄气见见毕次有赤气自戊至申乃终气色深行疾不移位应时吉十六戊寅戊火运太过寅阳年 数加十五何故也寅为艮其数八火运太过从成其数七七八共成十五也故加十五刻运交时面向巳望先有黄气见见毕次有赤气自戊至寅乃终其色深其行疾应时不移位吉十七庚戌庚金运太过戌阳年 数加十四何故也戌为土其数五金运太过从成其数九五共成十四也故加十四刻运交时面向申望只有白气自庚至戌乃终无别色应时不犯他位吉十八庚辰庚金运太过辰阳年 数加十四何故也辰为土其数五庚金运太过从成其数九五九共成十四也故加十四刻运交时面向申望只有白气自庚至辰乃终其色深其行疾应时不失位吉十九壬子壬本运太过子阳年 数加九何故也子为坎其数一木运太过从成其数八八一共成九也故加九刻运交时面向亥望壬木寄亥先有黑气次有青气从亥至子乃终其色深行疾不往他位吉二十壬午壬木运太过午阳年 数加十七何故也午为离其数九木运太过从成其数八八九共成十七也故加十七刻运交时面向亥望先有黑气见见毕次有青气自壬至午乃终其色深其行疾应时不移位吉二十一壬戌壬木运太过戌阳年 数加十三何故也戌为土其数五木太过其数八八五共成十三也故加十三刻运交时面向亥望先有黑气见见毕次有青气自壬至戌乃终其色深其行疾应时不移位吉二十二壬辰壬木运太过辰阳年 数加十三何故也辰为土其数五木运太过其数八八五共成十三也加十三刻运交时面向亥望先有黑气见见毕次有青气自壬至辰乃终其色深其行疾应时不移位吉二十三壬申壬木运太过申阳年 数加十何故也申为坤其数二木运太过从成其数八二八共成十也故加十刻运交时面向亥望先有黑气见见毕次有青气自壬至申乃终其色深其行疾应时不移位吉二十四壬寅壬木运太过寅阳年 数加十六何故也寅为艮其数八木运太过从成其数八八八共成十六也故加十六刻运交时面向亥望先有黑气见见毕次有青气自壬至寅乃终其色深其行疾应时来不犯他位顺也

　　卷之六

　　天罚有余纪篇

　　天刑运六法共阳年三十年数即运当太过而司天刻之故当盛而不得盛也故非太过又非不及也故无灾害亦无胜复此非阴年故也一庚子庚金运太过子阳年 数加五何故也子为坎其数一庚金运阳年当太过也为上见少阴君火司天下刑金运火伏金盛不得有余故非太过也其数从生故只加四一四共成五也故加五刻运交时面向申望庚本寄申只有白气自庚至子乃终终有天见赤气来刑于金气即金不能伤于木此非阴年亦非太过故曰天刑运也二庚午庚金运当太过午阳年 数加十三何故也午为离其数九庚金运当太过为上见少阴君火司天下刑金运火伏金盛不得有余故非太过其数从生其数四四九共成十三也故加十三刻运交时面向申只有白气自庚至午乃终终有天赤气下刑伏金之气不得太过亦非阳非阴年也三庚寅庚金运当太过寅阳年 数加十二何故也寅为艮其数八庚金运当太过为上见少阳相火司天火伏金盛下刑不得有余故非太过也其数从生其数四四八共成十二也故加十二刻运交时面向申望只有白气自庚至寅乃终终有天赤气下刑金运不得太过其气不能伤木也四庚申庚金运当太过申阳年 数加六何故也申为坤其数二庚金运当太过上见少阳相火司天下刑金火伏金盛不得有余从其生数其数四四二共成六也故加六刻运交时面向申望只有白气自庚直起更不横流庚本在申故气直起次天有赤气来刑故太过亦非阴年其气不得伤木也五戊戌戊火运当太过戌阳年 数加七何故也戌为土其数五戊火运当太过为上见太阳寒水司天下刑火运不得有余故从生数其数二二五共成七也故加七刻运交时面向巳望先有黄气见次有赤气横流自戊至戌乃终终有黑气在天下刑火气故非太过也六戊辰戊火运当太过辰阳年 数加七何故也辰为土其数五戊火运当太过为上见太阳寒水司天下刑火运水伏其火盛不得有余故非太过从其生数其数二二五共成七也故加七刻运交时面向巳望先有黄气见次有赤气自戊至辰乃终终有天黑气来刑伏其火运不得伤金故非太过亦非阴年

　　卷之六

　　阴亏平正纪篇

　　不及运一十七法此阴年也一乙丑金运不及丑阴年 数减九何故也丑为土其数五乙金运不及不及从生其数四五四共成九也故减九刻阴年法减也此不及年运交时面向辰乙本寄辰先有绿气见乙之色也见毕次有白气自乙横流至丑乃终其色澹其行迟或有赤气并至或后有赤气来表火行胜次后有黑气至表水行复也二乙未乙金运不及未阴年 数减九何故也未为土其数五乙金运不及从生数其数四四五共成九也故减九刻也运交时面向辰望先有绿气见见毕次有白气自乙至未乃终或赤气并来即知其胜甚赤气后来其胜微黑气次来大即复甚来小即复微三乙亥乙金运不及亥阴年 数减十何故也亥为干其数六乙金运不及从生数其数四四六共成十故减十刻也运交时面向辰望先有绿气见见毕次有白气自乙至辰乃终其色澹其行迟赤气并来其胜甚后来即其胜微次黑气来大即复大来小即复小四乙巳乙金运不及巳阴年 数减八何故也巳为巽其数四乙金运不及从生数其数四四四共成八故减八刻也运交时面向辰望先有绿气见见毕次有白气自乙至巳乃终其色澹其行迟赤气并来其胜深后来其胜微黑气来大即复大来小即复小五丁丑丁木运不及丑阴年 数减八何故也丑为土其数五丁木运不及从生数其数三三五共成八也故减八刻运交时面向未望丁本寄未先有红气见见毕次有青气自丁至丑乃终终有白气并来金胜即甚白气后来其胜即微次后有赤气至来大即火复大来小即火复小早得迟复也六丁未丁木运不及未阴年 数减八何故也未为土其数五丁木运不及后生数其数三三五共成八故减八刻运交时面向未望先有红气见见毕次有青气上起不横流至未丁本在未故不横流也如白气并见金胜即甚次见者其胜微次后有赤气来大即火复大来小即火复小也七丁酉丁木运不及酉阴年 数减十何故也酉为兑其数七木运不及其数三三七共成十故减十刻运交时面向未望先有红气见见毕次有青气自丁横流至酉乃终其色澹其行迟白气并来金胜即甚次来其胜即小赤气次后来大即火复大来小即火复小也八己卯己土运不及卯阴年 数减八何故也卯为震其数三己土运其数五土无成数只五也三五共成八故减八刻也运交时面向未己亦寄未先有紫气见见毕次有黄气自巳横流至卯乃终青气并来木胜即甚后来木胜即微次后有白气来大即金复大来小即金复小也九己酉己土运不及酉阴年 数减十二何故也酉为兑其数七己土运不及其数五七五共成十二故减十二刻也运交时面向未望先有紫气见见毕次有黄气自己横流至酉乃终青气并来木胜即甚后来木胜即小次后有白气来大金复即大来小金复即小十己巳己土运不及巳阴年 数减九何故也巳为巽其数四己土运不及其数五四五共成九故减九刻运交时面向未望先有紫气见见毕次有黄气自己横流至巳乃终青气并来木胜即甚后来木胜即小次后有白气来大金复即大来小金复即小十一己亥己土运不及亥阴年 数减十一何故也亥为干其数六己土运不及其数五五六共成十一故减十一刻运交时面向未望先有紫气见见毕次有黄气自己横流至亥乃终青气并来木胜即甚后来木胜即小次后白气来大其金即复大来小即金复小十二辛卯辛水运不及卯阴年 数减四何故也卯为震其数三水运不及从生数其数一一三共成四故减四刻也运交时面向戌辛本寄戌先有温白色见如褐色也见毕次有黑气自辛横流至卯乃终黄气并来其土胜即甚后来土胜即微次后青气来大木复即大青气来小木复即小十三辛酉辛水运不及酉阴年 数减八何故也酉为兑其数七水运不及其数一一七共成八故减八刻也运交时面向戌望先有温白色见见毕次有黑色自辛横流至酉乃终黄气并来土胜即甚后来土胜即微次后有青气来大木复即大来小木复即小十四辛巳辛水运不及巳阴年 数减五何故也巳为巽其数四辛水运不及其数一一四共成五故减五刻运交时面向戌望先有温白色见见毕次有黑气自辛横流至巳乃终黄气并来其土胜即大后来土胜即微次后青气来大木复即大来小木复即小十五辛亥辛水运不及亥阴年 数减七何故也亥为干其数六辛水运不及其数一一六共成七故减七刻运交时面向戌望先有温白色见见毕次有黑气自辛横流至亥乃终黄气并来土胜即甚后来土胜即微次后有青气来大木复即大来小木复即小十六癸丑癸火运不及丑阴年 数减七何故也丑为土其数五癸火运不及其数二二五共成七也故减七刻运交时面向丑望癸本寄丑也先有碧气见见毕次有赤气直起冲天癸丑一家故不横流也其色澹黑气并见水胜即甚后来水胜即微次后黄气来大土复即大来小土复即小也十七癸未癸火运不及未阴年 数减七何故也未为土其数五癸火运不及其数二二五共成七故减七刻也运交时面向丑望先有碧气见见毕次有赤气自癸横流至未其色澹其行迟黑气并来水胜乃甚后来水胜即微次后有黄气来大土复即大来小土复即小平气运一十六法即一十三也（于四岁会中有三去同天符故十三也）

　　一己未己土运为阴当不及未阴年即上遇太阴土司天合其德故曰天符也符合己土运气正故无邪克曰平气也气来日与司天同日也 数未为土减五己得加平气加五一加一减故非不及亦非太过也运交时面向未己本寄未也先有紫气见见毕次有黄气上起冲天天亦有黄气相接故得天气同别无他色间吉二己丑己土运当不及丑阴年上遇太阴土司天气合德曰天符也 数丑减五土运加五运交时面向未望先有紫气见见毕次有黄气自己横流至丑天有黄气相合别无他色间吉三乙酉乙金运当不及酉阴年上遇阳明金司天又同岁会也酉亦是金也 数酉减七金运加七运交时面向辰望先有绿气见见毕次有白气自乙横流至酉天有白气相合别无他间吉四乙卯乙金运当不及卯阴年上遇阳明金司天名曰天符合德也 数卯为震减三乙金运加七运交时面向辰望先有绿气见见毕次有白气自乙横流至卯天有白气相合别无他间吉五丁亥丁木运当不及亥阴年上遇厥阴木司天气合德曰天符也 数亥为干减六丁木运加八运交时面向未望先有红气见见毕次有青气自丁横流至亥天有赤气相合别无他间吉六丁巳丁木运当不及巳阴年上遇厥阴木司天气合德曰天符也 数巳减四丁木运加八运交时面向未望先有红气见见毕次有青气自丁横流至巳天有赤气相合别无他间吉（以上六皆天符平气也）

　　七癸巳癸火运当不及巳阴年下遇少阳相火在泉下得司地合德名曰同岁会也 数巳减四癸火运加七运交时面向丑望先有碧气见见毕次有赤气自癸横流至巳地有赤气相合别无他色相间吉八癸亥癸火运当不及亥阴年下遇少阳相火在泉下得司地合德曰同岁会也 数亥减六癸火运加七也运交时面向丑望先有碧气见见毕次有赤气自癸横流至亥地有赤气相合别无他间吉九辛丑辛水运当不及丑阴年下遇太阳寒水在泉下得水司地合德故曰同岁会也 数丑减五水运加六运交时面向戌望先有温白色见次有黑气自辛横流至丑地有黑气相合无他间吉十辛未辛水运当不及未阴年下遇太阳寒水在泉下得水司地合德曰同岁会也 数未减五辛水运加六运交时面向戌望先有温白色见见毕次有黑气自辛横流至未地有黑气相合别无他色间吉十一癸卯癸火运当不及卯阴年下遇少阴君火在泉下得火司地合德曰同岁会也 数卯减三癸火运加七运交时面向丑望先有碧气见见毕次有赤气自癸横流至卯地有赤气相合无他色间吉十二癸酉癸火运当不及酉阴年下遇少阴君火在泉下得火司地合德曰同岁会也 数酉减七癸火运加七运交时面向丑望先有碧气见见毕次有赤气自癸横流至酉地有赤气相合别无他间吉十三丁卯丁木运当不及卯阴年卯亦为木卯木相合故得正岁会也卯减三丁木运加八运交时面向未望先有红气见见毕次有青气自丁横流至卯卯上别有青气相迎故名岁会也岁会有四今说此一别有三故与天符同也是乙酉己未己丑此三年也故平气十六数实居十三年也

　　卷之七

　　运临超接纪篇

　　脱临运二十法脱临者是六十甲子中有支干不相临者此是大凶年也不必每遇此年皆脱临也或百余年间或遇一次此即天下民农皆失业荒荒然也言二十法者于六十年中四十年也自太古至今常临不脱也有守支十二年常临不脱一甲寅二乙卯三戊午四己未五庚申六辛酉七丙午八丁未九壬子十癸丑十一戊戌十二己巳此十二年守支常临不脱也次有天符十二年常临也一戊子二戊午（同守支）三戊寅四戊申五丙戌六丙辰七己丑八己未（同守支犯守支年）九乙卯（同守支）十乙酉十一丁巳十二丁亥此十二天符年中三年同守支只九年实数也次有十二地合亦常临不脱也一庚子二庚午三辛丑四辛未五壬寅六壬申七癸酉八癸未九甲辰十甲戌十一癸巳十二癸亥此十二年地合常临不脱也次有十直符亦常临不脱也一壬辰二壬戌三丙午（同守支）四丙子五丙寅六丙申七辛卯八辛酉（同守支）九乙未（同守支又同天符）十己丑（同天符）此十年内五年同上以上四十六年内八年同只得三十八年有甲子为元首亦常临又有丁卯岁会亦不脱又二年计得四十年常不脱临内只有二十年脱临也一乙丑运交时面向辰望只有绿气见其白气出而复没运不至丑此是乙不临丑也此是大凶年也二戊辰 数同太过运交时面向巳望先有黄气见其赤气见而复没或不见此是戊不临辰也即天干不临地支也三乙亥 数同阴年运交时面向辰望先有绿气见其白气见而复没不来至亥是乙不临亥也四丁丑 数同阴年运交时面向未望先有红气见其青气见而复没不来至丑是丁不临丑也五己卯 数根据阴年运交时面向未望先有紫气见其黄气见而复没不来临卯是己不临卯也六庚辰 数根据阳年运交时面向申望先有白气见而复没不至于辰是庚不临辰也七辛巳 数根据阴年运交时面向戌望先有温白色见其黑气见而复没是辛不临巳也八壬午 数根据阳年运交时面向亥望先有黑气见其青气见而复没不来至午是壬不临午也九癸未 数根据阴年运交时面向酉望先有碧气见其赤气见而复没不来至未是癸不临未也十甲申 数根据阳年运交时面向寅望先有青气见其黄气见而复没不来至申是甲不临申也十一庚寅 数根据阳年运交时面向申望先有白气见其气见而复没不来至寅是庚不临寅也十二辛卯 数根据阴年运交时面向戌望先有温白色见其黑气见而复没不来至卯是辛不临卯也十三甲午 数根据阳年运交时面向寅望先有青气见其黄气见而复没不来至午此是甲不临午也十四乙未 数根据阴年运交时面向辰望先有绿气见其白气见而复没不来至未是乙不临未也十五丁酉 数根据阴年运交时面向未望先有红气见其青气见而复没不来至酉是丁不临酉也十六己亥 数根据阴年运交时面向未望先有紫气见其黄气见而复没不来至亥是己不临亥也十七乙巳 数根据阴年运交时面向辰望先有绿气见其白气见而复没不来至巳是乙不临巳也十八己酉 数根据阴年运交时面向未望先有紫气见其黄气见而复没不来至酉是己不临酉也十九庚戌 数根据阳年运交时面向申望先有白气见而复没不来至戌是庚不临戌也二十辛亥 数根据阴年运交时面向戌望先有温白色见其黑气见而复没不来至亥是辛不临亥也以上皆为脱临不必常年如是只见运气不至是天干不临地支皆主凶年也

　　卷之七

　　运通灾化纪篇

　　地刑运一十二法

　　（即六阴年六阳年）

　　一壬子壬木运子阳年运交时数前以明即木运之下下遇阳明在泉金来刑木即白埃四起上承木运罚气衰少即地力少于天令也二壬午壬木运午阳年气运交时数根据前至气过后下有阳明金频频见白气于山谷每见刑克于木气木气微小胜之不过故地胜于运也三癸丑火运不及年运气交时数根据前说下遇太阳寒水在泉运气过后每见黑气频起远视暝黯上刑火运其气不足热化失令四癸未火运不及气运交时数一根据前法运气过后地水来刑黑气从地上胜火运其气不足热化之令衰而失半五甲寅土运运如太过 数时后气一体运过后下见厥阴木在泉时举苍埃四起远视林木如烟还碧如此地气频彰土化雨湿还须失令六甲申与甲寅对化亦下逢厥阴木在泉克土运雨湿之化一如甲寅同令七乙卯金运不及其数减气候如前至运气过后下逢少阴君火在泉热蒸于地赤气上腾来刑金运如是 燥之令皆亏反生热化此地运变也八乙酉金运根据前下遇少阴君火在泉上刑金运 燥令亏反生热令一如乙卯九丙辰水运下逢太阴土在泉运令气候来根据太过过后有黄郁之气四远埃昏土来克水如是即寒令反温冬行微雨十丙戌水运下逢太阴土在泉运气 法来时一准前法土气在下上克寒化一如丙辰之令也十一乙巳乙金运气运观法时候同前法运过后下逢少阳相火在泉热行于地地气以蒸焰明郊野如是即金运失正反成火化十二乙亥乙金运来法观法一如前说根据前下遇相火火胜金运反生热令于六阳年胜少六阴年胜甚

　　间刑运十法

　　一乙巳中金运 数根据阴年运交时以见白气并赤气同来即知火胜之气也其又见赤气次来者是左间气少阴君火次刑金之不及也二癸巳 数根据阴年运交时以见黑气并赤气来即知水来行胜其次有黑气至者是太阳水为右间气也三丙子 数根据阳年阳年之气无别色只但见先丙午赤气见毕次有黑气自丙至子今有黄气自至者是对化天虚左太阴土气来间也间气虽间司天亦来间运也有刑即至也四甲子 数根据阳年运交时以见黄气自甲至子也今有青气次来者是左间气厥阴木来刑木运也土南正故木在左也五乙卯 数同阴年运交时先见白气中赤气并至即知火来胜金其次有赤气至者是右间气相火之气也六癸卯 数根据阴年运交时先见赤气中有黑气并至即知水来胜火也其次有黑气至者是左间太阳水之气也七乙丑 数根据阴年运交时先见赤气与白气并至即知火来胜金也其次有赤气至者是左间气相火来刑金也八者更有君火为右间气左间即右间不来右间即左间不来故别立一年故名一数为八也九壬申 数根据阳年运交时如阴年有白气后至者此是阳明左间气刑木运也十丙申 数根据阳年运交时黑气过后有黄气如阴年者此是右间气太阴土来刑水运也

　　客刑运五法

　　一木运不及金行胜后次有客气至者即居气也乃名小间气也观时其气旁来气色虽小横穿过其运即是客气其气有胜不来无胜即至是小白气穿过木运也二火运不及水胜气同来又有太阳来居即有黑气横穿火气是也二土运不及木气并来有厥阴来居青气横穿土气是也四金运不及火气并来又有相火来居有赤气横穿白气是也君火亦然为午五水运不及有黄气并来又有太阴来居有黄气穿黑气是也

　　天符胜运六法

　　（前于平气中有六天符是阴年中遇者与此六胜天符别也）

　　一戊子火运太过 数根据阳年其赤气自戊至子其气相鲜明天有赤气合上与少阴君火合德言胜天符者自胜也乃刑金令也二戊午亦然火运太过 数根据阳年其赤气自戊至午天有赤气相合上与少阴君火合德其气合时若天无云翳皆主吉祥故名胜也三戊寅火运太过上与少阳相火共胜不同君火之善也火太盛即万物焦枯流金烁石波水沸腾甲虫乃夭民病喘嗽四戊申火运太过上与少阳相火共胜胜至即甚金乃失正致困终无水复以表自胜也亢极即万物焦枯太白乃小五丙戌水运太过上遇太阳寒水司天天运二气相合如是即夏令反冷冬行凛冽寒 数作阳光不治致甚即土不来复以表胜也荧惑失色羽虫乃夭六丙辰水运太过上与太阳寒水合令二气合德客气相佐冰雹卒至冷风逼人地气凛天气凝人气收致冽切土不来复赤气彤云尽皆不见

</div>
    <div class="pagination">
<span class="current-page">1</span><a href="素问六气玄珠密语_page2.html">2</a><a href="素问六气玄珠密语_page3.html">3</a><a href="素问六气玄珠密语_page4.html">4</a><a href="素问六气玄珠密语_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
