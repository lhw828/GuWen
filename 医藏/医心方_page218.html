<!DOCTYPE html>
<html>
<head>
    <meta charset="UTF-8">
    <title>医心方 - 第 218 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 218 页/共 249 页</h1>
    <div class="content">　　医心方卷第二十六二月采泽泻阴干三十日，车前正月取根、三月取叶、五月取实，阴干百服。防已二月八月庚戌日取干服，赤松子七月十六日去手足，介服中除三尸虫矣。

　　服谷子法：谷者□□之精，一名KT KT 或作着字，味酸、温、无毒。

　　服法：七月七日取赤实阴干，捣筛，服方寸匕，日三。令人不老，视鬼及地中物暗中看书。

　　服陵阳子三精散方：天精桑实，地精赤 实，人精麻实。

　　凡三物，分等，加桂肉三尺捣，饭后服方寸匕，三十日通神，百日力自倍。采茯苓法：松脂沦及地，变为茯苓。数里望树赤，俯视其肥理如博棋KT 料者有也，仰视树枝□脂，又观地中高中之下，下中之高，掘入土五寸若一尺，当有限。还向生小松，小松根直下入地，深去七尺，浅者四五尺，便得。又：上亦时有菟丝者，新雨竟天清无风云，以夜烛火临上，灭者亦即。乃以新布四丈环之，明旦□□□神丞。

　　服莲芡实方：八月上戊（一方上卯，）取莲衰实，九月上戊午取鸡头实，九月上午取亿根，各分等阴干百日冶之，正月上卯平旦□□□□饮方寸匕，日四五，后饮服之，百日止。治湿□□□□□补气强，耳目聪明，自轻不饥，成神仙□□手足身面并作莲花色，老瓮成意子。

　　卷第二十七

　　养生

　　卷第二十七

　　大体第一

　　《千金方》云：夫养生也者，欲使习以性成，成自为善，不习无利也。性既自善，内外百病皆悉不生，祸乱灾害亦无由作。此其养生之大经也。盖养性者，时则治未病之病，其义也。故养性者不但饵药餐霞，其在兼于百行。百行周备，虽绝药饵，足以遐年；德行不充，纵玉酒金丹，未能延寿。故老子曰：善摄生者，陆行不畏虎光，此则道德之 也。岂假服饵而祈遐年哉。

　　《文子》云：太上养神，其次养形，神清意平，百节皆宁，养生之本也。肥肌肤，充腹肠，开嗜欲，养生之末也。

　　《养生要集》云：《神仙图》云：夫为长生之术，常当存之行止坐起，饮食卧息，诸便皆思，昼夜不忘。保安精、气、神，不离身则长生。

　　又云：《中经》云：夫禀五常之气，有静躁刚柔之性，不可易也。静者可令躁，躁者不可令静，静躁各有其性，违之则失其分，恣之则害其生。故静之弊，在不开通；躁之弊，在不精密。治生之道，顺其性，因其分，使拆引随宜，损益以渐，则各得其适矣。静者寿，躁者夭。静而不能养，减寿；躁而能养，延年。然静易御，躁难将，顺养之宜者，静亦可养，躁亦可养也。

　　又云：大计奢嫩者寿，悭勤者夭，放散劬（拥俱反）KT （良刃反）之异也。佃夫寿，膏粱夭，嗜欲少多之验也。处士少疾，游子多患，事务烦简之殊也。故俗人觅利，道人罕营。

　　又云：《少有经》云：少思，少念，少欲，少事，少语，少笑，少愁，少乐，少喜，少怒，少好，少恶，行此十二少，养生之都契也。多思即神殆，多念则志散，多欲则损智，多事则形疲，多语则气争，多笑则伤脏。多愁则心摄，多乐则意溢，多喜则忘错昏乱，多怒则百脉不定，多好则专迷不治，多恶则焦煎无欢。此十二多不除，丧生之本，无少无多者，几于真人也。

　　又云：彭祖曰：养寿之法，但莫伤之而已。夫冬温夏凉，不失四时之和，所以适身也。

　　美色HT 姿，幽闲娱乐，不致思欲之感，所以通神也。车马威仪，知足无求，所以一志也。

　　八音五色，以玩视听之欢，所以导心也。凡此皆所以养寿而不能 酌之者，反以迷患。故至人恐流遁不反，乃绝其源。故言：上士别床，中士别被，服药百果，不如独卧。色使目盲，声使耳聋，味令口爽之。苟能节宣其适，拆扬其通塞者，不以灭耳，而得其益。

　　又云：彭祖曰：重衣浓褥，体不堪苦，以致风寒之疾。浓味脯腊，醉饱厌饭，以致疝结之病。美色妖丽，媚外家盈房，以致虚损之祸。淫声袅音，移心悦耳，以致荒耻之惑。驰骋游观，弋猎原野，以致发狂之失。谋得战胜，乘弱取乱，以致骄逸之败。盖贤圣戒失其理者也，然此养生之具，譬犹水火，不可失适，反为害耳。

　　又云：仲长统曰：北方寒，而其人寿；南方暑，而其人夭。此寒暑之方验于人也。均之蚕也，寒而饥之，则引日多；温而饱之，则用日少。此寒暑饥饱为修短验乎物者也。婴儿之生，衣之新纩则骨蒸焉，食之鱼肉则虫生焉，串之逸乐则易伤焉。此寒苦动移之使乎性也。

　　又云：道机曰：人生而命有长短者，非自然也。皆由将身不慎，饮食过差，淫 无度，忤逆阴阳，魂魄神散，精竭命衰，百病萌生，故不终其寿也。

　　《稽康养生论》云：养生有五难，名利不去，一难也；喜怒不除，二难也；声色不去，三难也；滋味不绝，四难也；神虑精散，五难也。五者必存，虽心希难老，口诵至言，咀嚼英华，呼吸大阳，不能不曲其操，不夭其年也。五者无于胸中，则信顺日济，玄德日全，不祈喜而有福，不求寿而自延。此亦养生之大经也。然或有服膺仁义，无甚泰之累者，抑亦其亚也。

　　又云：夫神仙虽不目见，然记籍所载。前史所所传，较而论其有必矣。似特受异气，禀之自然，非积学所能致也。至于道养得理，以尽性命，上获千余岁，下可数百年，可有之耳。

　　而世皆不精，故莫能得之，何以言之？夫服药求汗，或有不得而愧，情一集则涣然流离，终朝不食，嚣然思食，而曾子衔袅，七日不饥。夜分而坐，则低迷思寝。内怀殿忧，则达旦不瞑，则劲刷理鬓，醇醪发颜，仅乃得之。壮士之怒，赫然殊观，植发冲冠。由此言之，精神之于形骸，犹国之有君也。神躁于中而形丧于外，犹君昏于上而国乱于下也。夫为稼于汤世，偏有一溉之功者，虽终归焦烂，必有一溉者后枯。然则一溉之益，固不可诬矣。而世常谓一怒不足以侵性，一袅不足以伤身，轻而肆之，是犹不识一溉之益而望嘉禾于旱苗者也。是以君子知形恃神以立神，须形以存悟（性）。生理之易失，知一过之害生，故修性以保神，安心以全身，爱憎不凄于情，忧喜不留于意，泊然无感（戚）而体气和平。

　　又云：嗜欲虽出于人情，而非道德之正。犹木之有蝎，虽木所生而非木所宜，故蝎盛则木，欲胜则身枯，然则欲与生，不并立；名与身，不俱存，略可知矣。

　　又云：养性有五难，名利不灭，此一难也；喜怒不除，此二难也；声色不去，此三难也；滋味不绝，此四难也；神虑精散，此五难也。五者必存，虽心希难老者，口诵至言，咀嚼英华，呼吸大阳，不能不曲其操，不夭其年也。五者无于胸中，则信顺日济，玄德日全，不祈而有福；不求寿而自延，此养生大理之所都也。

　　《抱朴子》云：诸求长生者，必欲积善立功，慈心于物，怒己及人，仁逮昆虫，乐人之吉，愍人之凶，周人之急，救人之穷。手不伤杀，口不劝福，见人有得，如己之得。见人有失，如己有失。不自贵，不自誉，不嫉妒胜己，不佞谄阴贼，如此乃为有德。受福于天，所作必成，求仙可冀也。

　　又云：夫五声八音，清商流征，损聪者鲜藻艳彩，丽炳烂焕，伤明者也。宴安逸豫，清醪芳醴，乱性者。冶容媚姿，红华素质，伐命者也。

　　又云：夫损，易知而速焉；益，难知而迟焉。尚不悟其易，且安能识其难哉。夫损者如灯火之消脂，莫之见而忽尽矣。益者如苗木之播殖，莫之觉而忽茂矣。故治身养性，务谨其细，不可以小益为不猝而不修，不可以小损为无伤而不防。凡聚小所以就大积，一所以至亿也。若能爱（受）之于微，成之于着者，则几乎知道矣。

　　《庄子》云：善养生者，若牧羊者。然视其后者而鞭之。鲁有单（唐韵：时□反，姓也）

　　豹者，严居而水饮，不与民共利，行年七十而犹有婴儿之色，不幸遇饿虎，饿虎杀而食之。

　　有张毅者，高门悬薄，无不趋也。行年四十而有内热之病以死。豹养其内而虎食其外，毅养其外而病攻其内，此二子者，皆不鞭其后者也。（鞭其后者，去其不及也。）

　　《吕氏春秋》云：圣人养生适性，室大则多阴，台高则多阴（阳）。多阳生 ，多阴则生痿，皆不适之患也。味众肉充则中气不达，衣热则理塞，理塞则气不固，此皆伤生也。故圣人为苑囿园池，足以观望劳形而已矣，为宫观台榭，足以避燥湿。为舆马衣裘逸身，足以暖骸而已；为饮醴，足以适味充虚；为声色音乐，足以安生自娱而已。五者，圣人所养生也。

　　又云：靡曼皓齿，郑卫之音，务以自乐，命曰伐命之斧。肥肉浓酒，务以相强，命曰烂肠之食。（靡曼：细理弱肌美也。皓齿，所谓齿如瓠犀也。《老子》云：五味实口，使口爽伤，故谓之烂肠之食。）

　　《颜氏家训》云：夫养生者，先须虑祸求福，全身保性，有此生然后养之，勿徒养其无生也。单豹养于内而丧外，张毅养于外而丧内，前贤之所诫也。稽康着养生之论，而以傲物受刑；石崇冀服饵之延，而以贪溺取祸，往世之所迷也。

　　卷第二十七

　　谷神第二

　　《老子道经》云：谷神不死。（谷，养也。人能养神则不死也。神谓五脏之神。肝藏魂，肺藏魄，心藏神，肾藏精，脾藏志，五脏尽伤则五神去也。）是谓玄牝。（言不死之道在于玄牝。玄，天也，于人为鼻；牝，地也，于人为口。天食人以五气，从鼻入脏于心，五气精微。

　　为精神聪明音声五性，其鬼曰魂，魂者雄也，主出入于鼻，与天通气，故鼻为玄也。地食人以五味，从口入藏于胃，五味浊辱，为形骸骨肉血脉六情，其鬼曰魄，魄者雌也，主入出于口，与地通气，故口为牝也。）玄牝之门，是谓天地之根。〔根，元也。言鼻口之门是为（乃）天地之元气所从往来也。〕绵绵乎若存。（鼻口嘘吸喘息，当绵绵微妙，若可存。复若无有也。）用之不勤。（用气当宽舒。不，当急疾，勤，劳也。）

　　《史记》云：人所以生者，神也；所 者形也。神大用则竭，形大劳则蔽，形神离则死，故圣人重之。由是观之，神者生之本也，形者神之具也，不先定其神。而曰我有以治天下，何由乎？《抱朴子》云：夫有因无而生焉，形须神而立焉，有者无之宫也，形者神之宅也，故譬之于堤，堤坏则水不留矣。方之于烛，烛麋（糜）则火不居矣。身劳则神散，气竭则命终，根拔蝎繁，则青青去木矣。器疲欲胜，则精灵离逝矣。

　　《养生要集》云：颖川胡照（昭）孔明云：目不欲视不正色，耳不欲听丑秽声，鼻不欲（嗅）腥气，口不欲尝毒刺味，心不欲谋欺诈事，此辱神损寿。又居常而叹息，晨夜吟啸于正来邪矣。夫常人不得无欲，又复不得无事，但常和心约念静身损物，先去乱神犯性者，此即啬（所力反）神之一术也。

　　又云：钜鹿张 子明曰：思念不欲专，亦不欲散，专则愚惑，散则佚荡。又读书致思，损性尤深。不能不读。当读己所解者，己所不解而思之不已，非但损寿，或中戆（《玉》都绛反，愚也；）疣（涉降反，愚也，音尤）失志，或怅恍不治，甚者失性，世谓之经逸。

　　《延寿赤书》云：三魂名：爽灵、胎光、幽精。七魄神名：尸苟、伏矢、雀阴、吞贼、非毒、除秽、臭肺。（巳上名夜半五更诵两遍，魂魄不离形神也。）

　　五脏神名：心神赤子字朱灵，肺神诰华字虚成，肝神龙烟字含明，肾神玄KT 字育婴，脾神常在字魂庭。（以上神名，日别诵之，神不离形也。）

　　《圣记经》云：人身中有三无宫也，当两眉却入三寸为泥丸宫，此上丹田也；中有赤子字符先，一名帝卿人，长三寸，紫衣也。中心为绛宫，此中丹田也；其中真人字子丹，一名光坚，赤衣也。脐下三寸为命门宫，此下丹田也；其中婴儿字符阳，一名谷玄黄衣也，皆如婴儿之状。凡欲拘制魂魄，先阴呼其名，并存服色，令次第分明。

　　卷第二十七

　　养形第三

　　《素问》云：春三月，此谓发陈，天地俱生，万物以荣，夜卧蚤起，广步于庭，被发缓形，以使志生，生而勿杀，与而勿夺，赏而勿罚，此春气之应也。养生之道也。

　　夏三月，此谓蕃秀，天地气交，万物华实，夜卧早起，毋厌于日，使志莫怒，使英华成秀，使气得泄，若所爱在外，此夏气之应也，养生之道也。

</div>
    <div class="pagination">
<a href="医心方_page217.html">上一页</a><span>...</span><a href="医心方_page213.html">213</a><a href="医心方_page214.html">214</a><a href="医心方_page215.html">215</a><a href="医心方_page216.html">216</a><a href="医心方_page217.html">217</a><span class="current-page">218</span><a href="医心方_page219.html">219</a><a href="医心方_page220.html">220</a><a href="医心方_page221.html">221</a><a href="医心方_page222.html">222</a><a href="医心方_page223.html">223</a><span>...</span><a href="医心方_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
