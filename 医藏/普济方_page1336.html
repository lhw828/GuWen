<!DOCTYPE html>
<html>
<head>
    <meta charset="UTF-8">
    <title>普济方 - 第 1336 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1336 页/共 3614 页</h1>
    <div class="content">　　上生麻油二升。将发解开。安净铜沙罗中。用油淹渍之。细将钗子领发。斯须并自通。

　　一方

　　（出肘后方）

　　治伤寒手足疼欲死。

　　上取牛屎煮汁以灌之。瘥止。亦疗时疾阴囊及茎热肿。亦可煮黄柏洗之。

　　无忧散

　　（出危氏方）

　　治伤寒调理失序。毒瓦斯内结。胸腹胀满。坐卧不安。日久

　　不瘥。狂言妄腊月黄牛胆（以天南星为末置胆内缚令紧当风避日悬之候干取用）上为末。以人参半两。煎汤七分盏。调末二钱。乘热服。迟顷更以热人参汤投之。或唾便溺下黄黑恶物是效。

　　治伤寒。阮河南蒸法。

　　上以薪火烧地。良久扫除去火。可以水小洒。取蚕砂。若桃叶、桑柏叶。诸米糠及麦麸。

　　皆可趣用易得者。牛马粪亦可用。但臭耳。桃叶欲落时。可收取干之。以此等物着火处令浓二三寸。布席卧上。温覆。用此发汗。汗皆出。若过热。当审细消息。大热者可重席。汗出周身。辄使止。当以温粉粉身。勿令遇风。

　　治暴伤寒

　　用荆芥、豉汁。煎服之。

　　治伤寒无论阴阳。神验方。

　　用皂角一梃肥者。烧令赤。为末。以水五合和。顿服。阴阳伤寒。以酒和服。

　　治太阳伤寒

　　用栝蒌根二两。水五升。煮取一升半。分二服。小便利即瘥。

　　神丹丸

　　（出圣惠方）

　　治伤寒脉涩。恶寒发热体痛。

　　朱砂（二两细研水飞过）附子（一两半炮裂去皮脐）赤茯苓（一两）川乌头（一两半炮裂去皮脐）半夏（一两汤洗七次去滑）人参（一两去芦头）上为末。炼蜜和丸如梧桐子大。

　　每服以生姜汤下五丸。良久吃热粥一盏投之。得汗为度。若不汗。汗少不解。复服如前法。

　　若得汗足。应解而不解者。当服桂枝汤。此药多毒。热者令饮水。寒者温饮解之。治疟先发服二丸。要略用细辛。不用人参。别有射干、枣一枚。名赤丸。治寒气厥逆。

　　六味青散方

　　（出圣惠方）川乌头（一两炮裂去皮脐）桔梗（一两去芦头）白术（一两）附子（一两炮裂去皮脐）防风（一两去芦头）细辛（一两）上为散。每服二钱。以生姜汤调服。服药后。食顷不汗出者。饮稀粥一盏以发之。暖覆汗出可也。勿令流离汗出。若汗大出不止者。温粉粉之。

　　如未得汗者。当更服之。以得汗为度。

　　橘皮汤

　　（出圣惠方）

　　治太阴病不解。虽暴烦下利日十余行而自止。所以自止

　　者。脾家实。腐陈橘皮（一两汤浸去白瓤焙）生姜（一两）上细锉和匀。分为四服。每服以水一中盏。

　　煎至六分。去滓。不计时候。温服。

　　桂枝芍药汤

　　（出圣惠方）

　　治太阴病下之后。腹满时痛。

　　桂枝赤芍药人参（去芦头各一两）甘草（半两炙微赤锉）上为散。每服四钱。

　　以水一中

　　术附子汤

　　（出永类钤方）

　　治风虚头重眩。苦极不知食味。暖肌。补中益精气。

　　白术（二两）附子（一枚半炮去皮）甘草（一两炙）上锉。每五钱匕。姜三片枣三枚。

　　水一盏半。煎至七分。去滓。温服。

　　七物黄连汤治夏月伤寒。四肢烦疼。发热。其人喜烦。呕逆肢满。剧如遇祟。寒

　　热相搏。

　　黄连（十八铢）茯苓（十八铢）黄芩（十八铢）芍药葛根（各一两）甘草（一两六铢）小麦（三合）上各咀。以水七升。煮取三升。冷分三服。不能一升者。可稍稍服之。势安乃卧。药主解毒瓦斯。服后。胸中热。及咽喉痛。皆瘥。其明日复煮一剂。如法服之。此汤无毒。但除热下气。安病患。小儿服者。取三分之一。以水四升。煮得二升。稍稍服。

　　柴胡饮子解利大人小儿伤寒余热不已。

　　柴胡黄芩人参甘草升麻地骨皮赤茯苓赤芍药龙胆草（各半两）上咀。每服四钱。水一盏。加薄荷、沙糖。同煎七分。温服。无时。小儿分作三服。

　　加减五苓散。

　　药中之宝五苓散。专治伤寒有大功。阳证见时须去桂。阴加附子水煎澄。狂言乱语辰砂末。头目疼痛入川芎。咳嗽多加五味子。心气不定麦门冬。胃中呕逆人参妙。痰多半夏喜相逢。定喘马兜铃最好。苍术去湿腹中空。小便闭涩加瞿麦。黄芩能教大便通。腹中气块三棱末。青皮能退热如烘。麻黄用根除盗汗。下部赤肿便椒红。饮水烦渴加干葛。鼻衄乌药却为功。眼中黄色茵陈妙。劳复桔梗有神功。目赤令添赤芍药。茵陈退肿又相逢。眼目肉赤石膏末。陈皮止泻又参同。急医水气甜葶苈。伏暑灯心浸水中。二十四证真妙诀。专心尽救效无穷。

　　半夏橘皮汤治伤寒杂病。呕哕风眩。痰逆咳喘。头痛。并风热反胃吐食诸证。

</div>
    <div class="pagination">
<a href="普济方_page1335.html">上一页</a><span>...</span><a href="普济方_page1331.html">1331</a><a href="普济方_page1332.html">1332</a><a href="普济方_page1333.html">1333</a><a href="普济方_page1334.html">1334</a><a href="普济方_page1335.html">1335</a><span class="current-page">1336</span><a href="普济方_page1337.html">1337</a><a href="普济方_page1338.html">1338</a><a href="普济方_page1339.html">1339</a><a href="普济方_page1340.html">1340</a><a href="普济方_page1341.html">1341</a><span>...</span><a href="普济方_page1337.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
