<!DOCTYPE html>
<html>
<head>
    <meta charset="UTF-8">
    <title>玉机微义 - 第 12 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉机微义 - 第 12 页/共 45 页</h1>
    <div class="content">　　气属阳动作火论

　　详见气门

　　卷十　火门

　　论阴虚火动

　　详见热门

　　卷十　火门

　　论积温蓄热成火宜汗吐下法

　　子和曰李屏山素饮酒一日得病医用酒蒸丸热后目睹天地但见红色遂成龙火卒不能救 棠溪李济之常病目及居省掾每服补肝散以致睛胀但见窗槛横排几至丧明令涌泄五七次继服凉剂方始如故 丹霞朱僧氏代章宗出家既病三阳蓄热常居静室不敢见明明则头疼如锥每置冰于顶上不能解其热历诸医莫能辩其病后治之七日而愈其法用汗吐下三法而已后用凉物清镇之平复如故谨按以上病例非汗吐下法则不能已人惟阴平阳秘神气以宁盖昧者徇情纵欲因致积热之证非一朝一夕故也治当如此其为治不能究其源委岂得不遂致误人者哉今以积热沉寒论附录于下王安道曰人之所借以生者气也气者何阴阳是也夫阴与阳可以和而平可以乖而否善摄与否吉凶于是乎定夫惟摄之不能以皆善也故偏寒偏热之病始莫逃于乖否之余矣虽然寒也热也苟未至于甚粗工为之而不难设热积而寒沉良工犹弗能以为计况其下乎奈之何俗尚颛蒙恪恃方药愈投愈盛迷不之反岂知端本澄源中含至理执其枢要众妙俱呈且以积热言之始而凉和次而寒取寒取不愈则因热而从之从之不愈则技穷矣由是苦寒频岁而弗停又以沉寒言之始而温和次而热取热取不愈则因寒而从之从之不愈则技穷矣由是辛热比年而弗止叹夫苦寒益深而积热弥炽辛热太过而沉寒愈滋苟非大圣慈仁明垂枢要生也孰从而全之经曰诸寒之而热者取之阴热之而寒者取之阳所谓求其属也属也者其枢要之所存乎斯旨也王太仆知之故曰益火之原以消阴翳壮水之主以制阳光又曰取心者不必齐以热取肾者不必齐以寒但益心之阳寒亦通行强肾之阴热之犹可吁混乎千言万语之间殆犹和璧之在璞也夫寒之而热者徒知以寒治热而不知热之不衰者由乎真水之不足也热之而寒者徒知以热治寒而不知寒之不衰者由乎真火之不足也不知真水火不足泛以寒热药治之非惟脏腑习熟药反见化于其病而有者弗去无者复至矣故取之阴所以益肾水之不足而使其制夫心火之有余取之阳所以益心火之不足而使其胜夫肾水之有余也其指水火也属犹主也谓心肾也求其属者言水火不足而求之于心肾也火之原者阳气之根即心是也水之主者阴气之根即肾是也非谓火为心而原为肝水为肾而主为肺也寒亦益心热亦强肾此太仆之至理于规矩准绳之外而非迂生曲士之可以 及矣

　　卷十　火证治法

　　吐剂

　　仲景瓜蒂散子和三圣散元戎胜金丸方并见痰饮门按贾元良曰宣剂者涌吐是也以君召臣曰宣言以上召下之义也俚人以泻为宣非也古曰春宣五脏之积滞仲景大法春则人病在头故宜吐之南地人服屠苏自下而上是也下攻者非也然一切风热积热或火炽者其证寸口脉滑而有力胸中实满烦 气上而不化面赤痰盛骂詈惊骇等证并宜吐之但以上诸方恐非所宜义见痰饮门

　　卷十　火证治法

　　升散之剂

　　东垣泻阴火升阳汤治肌热烦热面赤食少喘咳痰盛脉右关缓弱或弦或浮数羌活 甘草(炙) 黄 苍术(各一两) 升麻(八钱) 柴胡(一两半) 人参 黄芩(各七钱) 黄连(半两酒炒) 石膏(半两秋深勿用)上 咀每服一两或半两水煎按此发脾胃火邪之剂又心胆肝肺膀胱药也泻阴火升发阳气荣养气血也升阳散火汤治男子妇人四肢发热肌热筋痹热骨髓中热发困热如燎扪之烙手此病多因血虚而得之或胃虚过食冷物抑遏阳气于脾土火郁则发之升麻 葛根 独活 羌活(各半两) 防风(二钱半) 柴胡(八钱) 甘草(炙三钱) 人参白芍(各半两) 甘草(生二钱)上 咀每服半两或一两水煎稍热服按此胃胆脾肺膀胱经药也千金麦门冬汤治诸病后火热乘肺咳唾有血胸胁胀满上气羸瘦五心烦热渴而烦闷麦门冬 桑白皮 生地黄(各一两) 半夏 紫菀 桔梗 淡竹茹 麻黄(各七钱半) 五味子 甘草(各半两)上 咀每服五钱或一两入姜煎按此心肺药也然麻黄恐非病后所宜拔萃方地骨皮散治浑身壮热脉长而滑阳毒火炽发渴地骨皮 茯苓(各半两) 柴胡 黄芩 生地黄 知母(各一两) 石膏(二两) 羌活 麻黄(各七钱半有汗并去之)上 咀每服一两入姜煎按此肝心脾肺肾药又表里气血之剂也云歧子曰在五脏之标本者皆可用栀子仁汤治发热潮热发狂烦躁面赤咽痛栀子仁 赤芍 大青 知母(各一钱) 升麻 黄芩 石膏(各二钱) 杏仁(二钱) 柴胡(二钱半) 甘草(二钱) 豉(百粒)上 咀水煎按此脾肺肝胆胃经药也阳毒升麻汤治伤寒杂病汗吐下后变成阳毒发狂谵妄喉痛下利升麻(五钱) 犀角 射干 黄芩 人参 甘草(各二钱半)上 咀水煎按此升散肺胃火热药也葛根橘皮汤治诸热证温毒成 或咳或心闷或呕葛根(三钱) 橘皮 杏仁 知母 黄芩 麻黄 甘草(各二钱)上 咀入姜煎按此肺胃膀胱经药也谨按古方治火升散之剂其例少得姑采以上诸方以备其旨

　　卷十　火证治法

　　折制之剂

　　局方凉膈散按此泻脾胃肺心主胆三焦大肠火热药也调胃承气汤按此泻胃火之药也当归承气汤方并见热门按此泻脾胃肝火之药也麦门冬散治丈夫妇人蕴积邪热心胸烦闷咽干口燥睡卧不安或大小肠不利口舌生疮芒硝(一两) 麦门冬(三钱) 小草 黄连 升麻 犀角屑 甘草(炙) 黄芩 枳壳 大青(各半两)上为末每三钱水煎按此泻心肺肝胃火热之剂与以上诸方皆咸寒之药经云火淫于内治以咸寒而为正治然亦有气血上下之分也用者自宜取择黄连解毒汤治一切火热毒狂躁烦心口燥咽干热势之甚者及吐下后热不解而脉洪喘急郑声目赤睛疼燥渴黄连 黄柏 大栀子 黄芩(各等分)上 咀水煎按此太仓公火剂汤也泻心肺肾膀胱大小肠胃火之药真珠散治男女五脏积热毒瓦斯上攻心胸烦闷口干舌燥精神恍惚闷乱生卧不安琥珀 真珠粉 天花粉 铁粉 朱砂 生甘草 寒水石( ) 牙硝 大黄(各等分)上为细末每一钱竹叶汤调下按此泻心肾胃火之剂镇坠药也宣明大金花丸治中外诸热寝汗切牙睡语惊悸溺血淋 咳血衄血瘦弱头痛并骨蒸肺痿劳嗽去大黄加栀子名栀子金花丸黄连 黄柏 黄芩 大黄(各等分)上为末滴水丸小豆大每二三十丸新水下按此解毒汤之变法也出阳明例但云治瘦弱头痛以下诸证犹宜详审用之当归龙胆丸治肾水阴虚风热蕴积时发惊悸筋惕搐搦神志不宁荣卫壅滞头目昏眩肌肉胸膈咽嗌不利肠胃燥涩躁扰狂越骂詈惊骇火热等证当归 草龙胆 大栀子 黄连 黄柏 黄芩(各一两) 大黄 芦荟 青黛(各半两) 木香(一钱) 麝(半钱)上为末炼蜜丸如小豆大姜汤下三二十丸按此泻心肝脾肺肾胃火之药也神芎丸治一切热证常服保养除痰饮消酒食清头目利咽膈能令遍身结滞宣通气利而愈神强体健耐伤省病大黄 黄芩(各二两) 牵牛 滑石(各四两) 黄连 薄荷 川芎(各半两)上为末水丸如小豆大温水下十丸至十五二十丸按此泻肝心脾胃肺膀胱火热之剂又气血药也下湿热导滞甚捷但云常服神强体健省病与前方云治肾水阴虚虚损者恐未必然

　　卷十　火证治法

　　升散折制之剂

　　宣明防风通圣散川芎石膏汤方并见中风门局方红雪通中散治烦热躁热毒热喉闭狂躁胃烂发斑酒毒麝香(半两) 朱砂(一两) 川朴硝(十斤) 羚羊角屑 黄芩 升麻(各三两) 赤芍 竹叶枳壳 人参 木香 槟榔 甘草(各二两) 葛根 大青 蓝叶 栀子 桑白皮 木通(各一两半) 苏木(六两)上件药制合见局方按此表里气血之药也紫雪治内外烦热不解口中生疮狂易叫走解诸热毒药毒邪热小儿惊痫百病黄金(百两) 寒水石 磁石 石膏 滑石(各三斤打碎)以上用水一石煮至四斗去渣入下项甘草(炙八两) 羚羊角屑 犀角屑 青木香 沉香(各五两) 丁香(一两)升麻 玄参(并锉细各一斤)以上再煮至一斗五升入下项硝石(四升芒硝亦得每升得七两七钱半) 朴硝(十斤提净者)以上入前药汁中微火煎柳枝不住手搅候有七升抛放水盆中半日欲凝入下项药搅令匀朱砂(研三两) 麝香当门子(一两二钱半)上药成霜雪紫色每服一钱或二钱冷水调下大人小儿临时以意加减并食后服按此心脾肺肾胃经药也千金黑奴丸治火热阳毒发狂发斑烦躁大渴倍常黄芩 釜底煤 芒硝 灶突墨 梁上尘 小麦奴 麻黄 大黄(各一两)上为末炼蜜丸如弹大新汲水化服不定再服半丸饮水尽足当发寒寒已汗出乃瘥未汗再服半丸不大渴者不可与按此出阳明药例取诸火化者为从治之意又表里之剂也

　　卷十　火证治法

　　滋阴壮水之剂

　　拔萃六味地黄丸治肾气虚久新憔悴寝汗发热五脏齐损瘦弱虚烦骨蒸下血丹溪大补丸降阴火补肾水补阴丸降阴火治烦渴骨热补肾水真阴不足并见补虚门按此三方足少阴药下二方入阴中至阴之剂经云壮水之主以制阳光所谓求其属也局方玄参汤治肾脏实热心胸烦满耳听无声腰背俯仰强痛口干溺赤生地黄 玄参 五加皮 黄芩 赤茯苓 通草 石菖蒲 甘草(炙) 羚羊角屑 麦门冬(各等分)上 咀水煎按此滋肾通心气血之药也

　　卷十　火证治法

　　从治之剂

　　丹溪左金丸泻肝火行湿为热甚反佐开痞结治肝邪黄连(六两) 吴茱萸(一两)上为末粥糊丸局方温胆汤治胆虚痰热惊悸不眠半夏 竹茹 枳实(各二两) 陈皮 生姜(四两) 甘草(二两)上 咀水煎每服一两治要茯苓散治心实热口干烦渴眠卧不安茯神 麦门冬(各一两半) 通草(一两二钱半) 知母(一两) 紫菀 桂心(各七钱半)升麻(一两二钱半) 淡竹茹(半两) 大枣(十二枚) 赤石脂(一两七钱半)上 咀每服一两井花水煎茱萸散治小肠虚热或酒后频吃冷水等物其病脐下结块连外肾俱肿者吴茱萸(二钱半) 川芎(半两) 木通(四钱) 半夏(一钱)上 咀每三四钱入葱煎服泻热汤治脾脏热面黄目赤季胁痛满半夏 母姜(各八两) 枳实 栀子 茯苓 芒硝(各三两) 细辛(五两) 白术 杏仁(各四两) 生地黄 淡竹叶(各一升)上 咀每服一两或两半水煎后下硝温服桂苓甘露饮治胃受湿热头疼身热烦渴吐泻口干方见热门橘皮汤治肺热气咳息喘奔橘皮 麻黄(各三两) 紫苏 柴胡(各二两) 宿姜 杏仁(各四两) 石膏(八两)上 咀每服一两水煎生姜泄肠汤治大肠实热腹胀不通口舌生疮生姜 橘皮 竹茹 黄芩 栀子仁 白术(各三两) 桂心(一两) 茯苓 芒硝(各二两)生地黄(十两)上 咀入大枣煎每服一两金匮肾气丸治肾经虚热方见补虚门五苓散治发热而渴小便不利烦躁头痛方见泄泻门按内经注曰若调寒热之逆冷热必行则热物冷服下咽之后冷体既消热性便发由是病气随愈矣以上诸方皆从其气以去拒格之热可临证选用求其意例也

　　卷十一　暑门

　　诸经叙暑热脉证

　　内经曰夏至日后病热为暑暑当与汗皆出勿止 因于暑汗烦则喘渴静则多言体若燔炭汗出而散 脉虚身热得之伤暑难经曰伤暑得之为正邪火自病也当恶臭其病身热而烦心痛其脉浮大而散伤寒论曰太阳中热者 是也其人汗出恶寒身热而渴也太阳中 者身热疼重而脉微弱此亦夏月伤冷水水行皮中所致也 太阳中 者发热恶寒身重而疼痛其脉弦细芤迟小便已洒洒然毛耸手足逆冷小有劳身即热口开前板齿燥若发汗则恶寒甚加温针则发热甚数下之则淋甚谨按许学士云伤暑其脉弦细芤迟何也内经曰寒伤形热伤气盖伤气而不伤形则气消而脉虚弱所谓弦细芤迟皆虚脉也仲景以弦为阴而朱肱亦曰中暑脉细弱则皆虚脉也可知矣

　　卷十一　暑门

　　论中暑中热受病不同

　　洁古曰静而得之为中暑动而得之为中热中暑者阴证中热者阳证东垣曰暑热之时无病之人或避暑热纳凉于深堂大厦得之者名曰中暑其病必头痛恶寒身形拘急肢节疼痛而烦心肌肤火热无汗为房室之阴寒所遏使周身阳气不得伸越多以大顺散热药主之是也若行人或农夫于日中劳役得之者名曰中热其病必苦头痛发躁热恶热扪之肌肤大热必大渴引饮汗大泄无气以动乃为天热外伤肺气苍术白虎汤凉剂主之按此论中暑即仲景所谓 是也此只作暑热分之可见有阴阳二证受病不同然夏月受病有阴寒所遏使周身阳气不得伸越以大顺散主之者为中暑盖当暑月名之犹冬月发热为伤寒也但中热治例虽云用苍术白虎汤而又处清暑益气之法况大顺散一方是仲景太阳例药然东垣施用谅不如此必有若盖气汤证例发挥HT HT 者惜乎无传故使后人不能无疑也详后所论矧中暑证亦有于劳役动而得之中热证亦有于避暑静而得之大抵因人元气虚实不同故所受亦异为治岂得而无变法哉

　　卷十一　暑门

　　论暑伤五脏为证不同

　　陈无择曰暑热喜归心心中之使人噎闷昏不知人入肝则眩晕顽痹入脾则昏睡不觉入肺则喘满痿入肾则消渴凡中 死治之切不得用冷唯宜温养得冷则死道途中无汤即以热土熨脐中仍使更溺概可见矣凡觉中暑急嚼生姜一大块水送下如已迷闷嚼大蒜一大瓣水送下如不能嚼水研灌之立醒谨按暑 之证变异不等亦岂止归五脏也冷热当凭脉证用之盖人之形气有虚实所感有轻重轻则后时而发至秋成疟痢是也重则实时发者如以上之证至有轻变重重变轻亦自感有浅深传有兼并尔况人之形志苦乐不一岂得无变异乎大抵四时之证皆然

　　卷十一　暑门

　　论暑热伤气为痿厥诸证

　　东垣曰夫脾胃虚弱必上焦之气不足遇夏天热盛损伤元气怠惰嗜卧四肢不收精神不足两脚痿软遇早晚寒厥日高之后阳气将旺复热如火乃阴阳气血俱不足也或四肢困倦精神短少懒于动作胸满气促肢节沉疼或气高而喘身热而烦心下膨痞小便黄而少大便溏而频或利出黄糜或如泔色或渴或不渴不思饮食自汗体重或汗少者血先病而气不病也其脉中得洪缓若湿气相搏必加之以迟迟病虽互换少瘥其天暑湿令则一也宜以清燥之剂治之或有所远行劳倦逢大热而渴渴则阳气内伐内伐则热舍于肾肾者水脏也今水不能胜火则骨枯髓虚足不任身发为骨痿者主于火热也此湿热成痿令人骨乏无力或热厥而阴虚或寒厥而气虚厥者四肢如在火中为热厥四肢寒冷者为寒厥寒厥则腹中有寒热厥则腹中有热为脾主四肢故也按此论暑热证候即同冬月伤寒传变为证之不一也彼为寒邪伤形此则暑热伤气若真气元气虚甚受病忽有于一时不救者与伤寒阴毒顷刻害人实同故东垣启是病例大开后人之盲 矣学人当审究其机宜与痿门兼者

　　卷十一　暑门

　　论暑为疟痢

　　详见疟门滞下门

　　卷十一　暑门

　　论暑为吐泻霍乱

　　详见本门

　　卷十一　暑门

　　论中暑宜补真气

　　东垣曰夫脾胃虚弱遇六七月间河涨霖雨诸物皆润人汗沾衣身重短气甚则四肢痿软行步不正脚欹眼黑此肾水与膀胱俱竭之状也当急救之滋肺气以补水之上源又使庚大肠不受邪热不令汗大泄也汗泄甚则止津液七神无所根据津液相成神乃自生津者庚大肠所主三伏之义庚金受囚木无可制故风湿相搏骨节烦疼一身尽痛亢则害承乃制是也五月常服五味子是泻丙火补庚大肠益五脏之元气壬膀胱之寒已绝于己癸肾水已绝于午今更逢湿旺助热为邪西方北方之寒清绝矣圣人立法夏月宜补者补天元真气非补热火也今人夏食寒是也为热伤元气以人参麦门冬五味子生脉HT者元气也谨按王太仆曰苍天布气尚不越于五行人在气中岂不应乎天道然为医者不审阴阳消长升降浮沉之理将何所据焉故丹溪先生有夏月伏阴在内论深明东垣未悉之旨因附于左宜参考焉丹溪曰天地以一元之气化生万物根于中者曰神机根于外者曰气立万物天地同此一气人灵于物形肖天地参而为三者以其得气之正而通之故天地之气升人之气亦升天地之气浮人之气亦浮降亦降沉亦沉人与天地同一 也子月一阳生寅月三阳生此气之升也已月六阳生阳尽出地之上矣此气之浮也人之腹属地气于此时浮于肌表散于皮毛腹中之阳虚矣经曰夏月经满气溢入孙络受血皮肤充实长夏经络皆盛内HT 嗌肌中又曰夏气在孙络长夏气在肌肉所以表实者里必虚世言夏月伏阴在内此阴字有虚之义若作阴冷看其误甚矣或曰以手扪腹明知其冷而何前人治暑病有用玉龙丹大顺散桂苓丸单煮良姜与缩脾饮用草果等皆行温热之剂何吾子不思之甚也子曰经言春夏养阳王太仆谓春食凉夏食寒所以养阳也其意可见矣若夫凉台水馆大扇风车阴木寒泉水果冰雪寒凉之伤自内及外不用温热病何由安详玩其意实非为内伏阴冷而用之也前哲又谓升降浮沉则顺之寒热温凉则逆之若谓夏月火令之时妄投温热宁免实实虚虚之患乎或曰已月纯阳于理或通五月一阴六月二阴阴气既动岂无阴冷曰此阴之初动于地下也四阳浮于地上燔灼焚炎流金烁石何冷之有孙真人生脉散令人夏月服之非虚而何

　　卷十一　暑门

　　论暑火证治大法

　　贾元良曰暑者相火行令也夏月人感之自口齿而入伤心包络之经其脉虚外证头疼口干面垢自汗倦怠少气或背寒恶热气甚者迷闷不省而为霍乱吐利痰滞呕逆腹痛泻痢下血发黄生斑皆是其证甚者火热制金不能平木搐搦不省人事其脉虚浮一曰浮者风也虚者暑也俗名暑风证者皆是相火甚而行令也先以温水化苏合香丸次进黄连香薷饮加羌活只用双解加香薷尤良大抵治暑之法清心利小便甚好若自汗甚者不可利小便宜白虎汤清解之次分表里治之如在表头疼恶寒双解散加香薷及二香散十味香薷散之类解之如在半表半里泄泻烦渴饮水吐逆五苓散治之热甚烦渴者益元散清之若表解里热甚宜半夏解毒汤下神芎丸酒蒸黄连丸等或人平生素弱及老人冒暑脉微下痢渴而喜温或厥冷不省人事宜竹叶石膏汤加熟附半个冷冻饮料次以来复丹五苓散治之凡夏月暑证不可服诸热燥剂致斑毒发黄小水不通闷乱而死矣按此言治暑之法可谓详备然云暑风相火为病而先用苏合香丸至用双解皆当审谛脉证施治不可少有差失详苏合香但可用于阴寒所遏或内伤生冷太过及气中或中恶者此等又不可谓之暑风相火之证矣盖暑证有阴阳二者不同治法寒热霄壤之隔学人慎之

</div>
    <div class="pagination">
<a href="玉机微义_page11.html">上一页</a><span>...</span><a href="玉机微义_page7.html">7</a><a href="玉机微义_page8.html">8</a><a href="玉机微义_page9.html">9</a><a href="玉机微义_page10.html">10</a><a href="玉机微义_page11.html">11</a><span class="current-page">12</span><a href="玉机微义_page13.html">13</a><a href="玉机微义_page14.html">14</a><a href="玉机微义_page15.html">15</a><a href="玉机微义_page16.html">16</a><a href="玉机微义_page17.html">17</a><span>...</span><a href="玉机微义_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
