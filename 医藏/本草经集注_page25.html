<!DOCTYPE html>
<html>
<head>
    <meta charset="UTF-8">
    <title>本草经集注 - 第 25 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 25 页/共 72 页</h1>
    <div class="content">　　草木上品

　　辛夷

　　味辛，温，无毒。主治五脏身体寒风，风头脑痛，面 。温中，解肌，利九窍。通鼻塞涕出。治面肿引齿痛，眩冒，身洋洋如在车船之上者。生须发，去白虫。久服下气，轻身，明目，增年耐老。可作膏药，用之去中心及外毛，毛射人肺，令人咳。一名辛矧，一名侯桃，一名房木。生汉中川谷。九月采实，曝干。（芎 为之使，恶五石脂，畏菖蒲、蒲黄、黄连、石膏、黄环。）

　　今出丹阳近道，形如桃子，小时气辛香，即《离骚》所呼辛夷者也。（《新修》一一一页，《大观》卷十二，《政和》三○三页）

　　草木上品

　　榆皮

　　味甘，平，无毒。主治大小便不通，利水道，除邪气。肠胃邪热气，消肿，性滑利。

　　久服轻身，不饥，其实尤良。治小儿头疮 。华：主小儿痫，小便不利，伤热。一名零榆。生 川山谷。二月采皮，取白曝干。八月采实，并勿令中湿，湿则伤人。

　　此即今榆树尔，剥取皮，刮除上赤皮，亦可临时用之。性至滑利，初生叶，人以作糜羹辈，令人睡眠。嵇公所谓：“榆，令人眠也”。断谷乃屑其皮，并檀皮服之，即所谓不饥者也。

　　（《新修》一一四页，《大观》卷十二，《政和》二九八页）

　　草木中品

　　当归

　　味甘、辛，温、大温，无毒。主治咳逆上气，温疟寒热洗洗在皮肤中，妇人漏下绝子，诸恶疮疡，金疮，煮饮之。温中止痛，除客血内塞，中风 ，汗不出，湿痹，中恶，客气虚冷，补五脏，生肌肉。一名干归。生陇西川谷。二月、八月采根，阴干。（恶 茹，畏菖蒲、海藻、牡蒙。）

　　今陇西叨阳、黑水当归，多肉少枝气香，名马尾当归，稍难得。西川北部当归，多根枝而细。历阳所出，色白而气味薄，不相似，呼为草当归，阙少时乃用之。方家有云真当归，正谓此，有好恶故也。世用甚多。道方时须尔。（《大观》卷八，《政和》一九九页）

　　草木中品

　　防风

　　味甘、辛，温，无毒。主治大风，头眩痛，恶风，风邪，目盲无所见，风行周身，骨节疼痹，烦满。胁痛胁风，头面去来，四肢挛急，字乳金疮内痉。久服轻身。叶：主中风热汗出。一名铜芸，一名茴草，一名百枝，一名屏风，一名 根，一名百蜚。生沙苑川泽及邯郸、琅琊、上蔡。二月、十月采根，曝干。（得泽泻、 本治风，得当归、芍药、阳起石、禹余粮治妇人子藏风，杀附子毒，恶干姜、藜芦、白蔹、芫花。）

　　郡县无名沙苑。今第一出彭城、兰陵，即近琅琊者。郁州互市亦得之。次出襄阳、义阳县界，亦可用，即近上蔡者。唯实而脂润，头节坚如蚯蚓头者为好。世用治风最要，道方时用。（《大观》卷七，《政和》一七九页）

　　草木中品

　　秦艽

　　味苦、辛，平、微温，无毒。主治寒热邪气，寒湿风痹，肢节痛，下水，利小便。治风无问久新，通身挛急。生飞乌山谷。二月、八月采根，曝干。（菖蒲为之使。）

　　飞乌或者地名，今出甘松、龙洞、蚕陵，长大黄白色为佳。根皆作罗文相交，中多衔土，用二○三）

　　草木中品

　　黄

　　味甘，微温，无毒。主治痈疽，久败疮，排脓止痛，大风癞疾，五痔鼠 ，补虚，小儿百病。妇人子藏风邪气，逐五脏间恶血，补丈夫虚损，五劳羸瘦，止渴，腹痛泄利，益气，利阴气。生白水者冷，补。其茎、叶治渴及筋挛，痈肿，疽疮。一名戴糁，一名戴椹，一名独椹，一名芰草，一名蜀脂，一名百本。生蜀郡山谷、白水、汉中。二月、十月采，阴干。

　　（恶龟甲。）

　　第一出陇西、洮阳，色黄白甜美，今亦难得。次用黑水宕昌者，色白肌肤粗，新者，亦甘温补：又有蚕陵、白水者，色理胜蜀中者而冷补；又有赤色者，可作膏贴用，消痈肿，世方多用，道家不须。（《大观》卷七，《政和》一七八页）

　　草木中品

　　吴茱萸

　　味辛，温、大热，有小毒。主温中下气，止痛，咳逆，寒热，除湿血痹，逐风邪，开腠理。去淡冷，腹内绞痛，诸冷、实不消，中恶，心腹痛，逆气，利五脏。根：杀三虫。

　　根白皮：杀蛲虫，治喉痹咳逆，止泄注，食不消，女子经产余血。治白癣。一名 。生上谷川谷及宛朐。九月九日采，阴干。（蓼实为之使，恶丹参、硝石、白垩，畏紫石英。）

　　此即今食茱萸。《礼记》亦名 ，而世中呼为 子，当是不识 字， 字似 字，仍以相其根南行、东行者为胜。道家去三尸方亦用之。（《新修》一三一页，《大观》卷十三，《政和》三一八页）

　　草木中品

　　黄芩

　　味苦，平、大寒，无毒。主治诸热，黄胆，肠 泄痢，逐水，下血闭，恶疮。疽蚀，火伤。治痰热，胃中热，小腹绞痛，消谷，利小肠，女子血闭、淋露、下血，小儿腹痛。一名腐肠，一名空肠，一名内虚，一名黄文，一名经芩，一名妒妇。其子：主肠 脓血。生秭归川谷及冤句。三月三日采根，阴干。（得浓朴、黄连止腹痛。得五味子、牡蒙、牡蛎，令人有子。得黄 、白蔹、赤小豆治鼠 。山茱萸、龙骨为之使，恶葱实，畏丹参、牡丹、藜芦。）

　　秭归属建平郡。今第一出彭城，郁州亦有之。圆者名子芩为胜。破者名宿芩，其腹中皆烂，故名腐肠，惟取深色坚实者为好。世方多用，道家不须。（《大观》卷八，《政和》二○七

　　草木中品

　　黄连

　　味苦，寒、微寒，无毒。主治热气，目痛， 伤泪出，明目，肠 ，腹痛。下痢，妇人阴中肿痛。五脏冷热，久下泄 脓血，止消渴，大惊，除水，利骨，调胃，浓肠，益胆，治口疮。久服令人不忘。一名王连。生巫阳川谷及蜀郡太山。二月、八月采。（黄芩、龙骨、理石为之使，恶菊花、芫花、玄参、白藓，畏款冬，胜乌头，解巴豆毒。）

　　巫阳在建平。今西间者色浅而虚，不及东阳、新安诸县最胜。临海诸县者不佳。用之当布裹 去毛，令如连珠。世方多治下痢及渴，道方服食长生。（《大观》卷七，《政和》一七五

　　草木中品

　　五味子

　　味酸，温，无毒。主益气，咳逆上气，劳伤羸瘦，补不足，强阴，益男子精。养五脏，除热，生阴中肌。一名会及，一名玄及。生齐山山谷及代郡。八月采实，阴干。（苁蓉为之使，恶葳蕤，胜乌头。）

　　今第一出高丽，多肉而酸、甜，次出青州、冀州，味过酸，其核并似猪肾。又有建平者，少》卷七，《政和》一八五页）

　　草木中品

　　决明子

　　味咸、苦、甘，平、微寒，无毒。主治青盲，目淫肤，赤白膜，眼赤痛泪出。治唇口青。

　　久服益精光，轻身。生龙门川泽，石决明生豫章。十月十日采，阴干百日。（蓍实为之使，恶大麻子。）

　　龙门乃在长安北。今处处有。叶如茳芒，子形似马蹄，呼为马蹄决明。用之当捣碎。又别

　　草木中品

</div>
    <div class="pagination">
<a href="本草经集注_page24.html">上一页</a><span>...</span><a href="本草经集注_page20.html">20</a><a href="本草经集注_page21.html">21</a><a href="本草经集注_page22.html">22</a><a href="本草经集注_page23.html">23</a><a href="本草经集注_page24.html">24</a><span class="current-page">25</span><a href="本草经集注_page26.html">26</a><a href="本草经集注_page27.html">27</a><a href="本草经集注_page28.html">28</a><a href="本草经集注_page29.html">29</a><a href="本草经集注_page30.html">30</a><span>...</span><a href="本草经集注_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
