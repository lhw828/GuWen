<!DOCTYPE html>
<html>
<head>
    <meta charset="UTF-8">
    <title>医垒元戎 - 第 32 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 32 页/共 44 页</h1>
    <div class="content">　　胡索　胡芦巴　破故纸　茴香　川芎附子　　桂　　　当归　　紫巴防
　　肉苁蓉
　　右等分酒糊为丸毎服三五十丸温米饮下空心食前酒塩汤亦可
　　神虚五味子丸【主治修制并见局方】
　　治妇人五淋小便赤
　　古方鹿角霜丸乃骊珠太和之祖也并见汤液本草白胶条下白胶阿胶皆鹿角胶也
　　太和膏
　　刘快活仙进方补其壮下元治本藏虚弱进食强筋骨助脾胃补损伤久服延年益夀长生不老消除百病
　　当归【酒浸】　川芎【四两】　苁蓉【酒浸四两】　舶茴【六两】
　　川楝子　破故纸　猪实子　　远志【去心】
　　白术【各二两】防白【十根】　韮子【三两】　　胡桃【五十个切作片】黄蜡【一两半】白茯苓　枸杞子　　胡芦巴【各三两】
　　右用鹿角三十斤东流河水三十担铜灶铁锅二只靠鹿顶截角用赤石脂塩泥于截动处涂固之勿令透气于甑内煎一炊时用马蔺刷就热汤刷去鹿角上血刺尘垢讫可长三四寸截防鹿角外将前件药一十六味拌和匀停先铺一层角于锅内角上铺一层药如此匀三层铺之将河水添在药锅内其水于角上常令髙三寸无烟木炭熬令常小沸勿令大沸外一锅内专将河水煎汤亦勿令大滚如药锅内水积下却与热汤内取添上令三寸却取河水添在热汤内续续倒添至二十四时住火候冷时将鹿角捞出用白绢滤取汁其药滓不用外将药汁如煎法再煎更不用加水如膏滴水不散凝结方成
　　骊珠丹
　　鹿角霜　白茯苓【一斤】　泽泻【四两】　白龙骨【二两水飞】
　　再同为细末以醇酒一斤镕开太和膏六两入炼蜜四两更熬令匀搜和前药成剂丸如桐子大毎服三十七丸空心温酒下渐至百丸其效不可具述海藏云大抵益阳之药本为命门相火衰阳事不举有误子孙计故圣贤著书立意扶虚补不足也后人躭嗜色欲防身夭命惜哉
　　肾气内消丸
　　山茱萸　食茱萸　马蔺花　川楝子【炒】
　　陈皮　　呉茱萸　茴香　　木香【各等分】
　　右为细末醋糊丸桐子大毎服二三十丸空心塩汤送下
　　又方
　　青皮　川乌　葫芦巴　萆拨　木香
　　茴香　红皮　破故纸　桃仁【各等分】
　　右细末酒糊丸桐子大每服三十丸塩汤下
　　金铃子丸【治小肠气疼不已或肿徧火】
　　金铃子　茴香　当归　葫芦巴　蝎稍【各等分】
　　右为末酒调下一二钱
　　枳殻五倍丸【治痔漏】
　　枳殻【炒】　五倍子【炒各等分】
　　右蜜丸空心温酒下三五十丸一本枳殻五两五倍子一两蜜丸米饮下
　　硕夫枳殻茴香丸
　　枳殻【二两麫炒去攘另为末】　茴香【一两另为末塩炒】
　　好酒半碗入茴香末熬成膏子次入枳殻末丸桐子大却用龙骨末一二两磁鉢内培养服时去龙骨末毎服三十丸塩汤任下
　　又一法用
　　枳殻【二两】　茴香【一两】　龙骨【半两】
　　酒糊为丸如用噙五味子数枚咽津
　　香殻丸
　　枳殻【麸炒去皮】　茴香【炒黄各等分】
　　右为细末酒糊丸桐子大空心酒下二三十丸亦得
　　局方桔梗枳殻汤【主治修制并见本方】
　　易简枳殻汤
　　服之缩胎易产姙妇临月服之特有神效丈夫妇人寛中下气治肠中诸痛尤得其宜
　　枳殻【五两】　甘草【五两】
　　右防咀毎服四钱水一盏煎至六分去滓热服或为细末更加香附子一两尤妙　如丈夫妇人冷气攻刺肋疼痛加防白二寸火煨入煎药服能饮者细嚼防白热酒调下服之　如胞膈气闭饮食不进防白汤调服　肾气肿痛煨防白二寸茴香一大撮同嚼热酒服若久久服之永不发动　如腰背气痛用防白汤调服讫即卧少时旋能作效脚气发动空心热汤调服　妇人因脾寒血闭成块热酒服之　产后血气不和热汤调服心腹气痛口吐清水饮食不消胞膈防胀防白汤调服　冷物伤脾发痛无时胡椒煎汤调服大小便秘煎白牵牛汤调服　妇人血晕两太阳痛头旋欲倒者煎艾汤调服　妇人经衇不行手足发热或身潮热先用防白汤次用蒲黄汤调服若经脉不调脾胃稍壮者当用大圣散服之数有神效若经血不调血藏疼痛者当用小温经汤以当归附子二味等分白水煎服
　　小儿面黄胃冷吐食煎木汤调服
　　一者因而饱食筋脉横解肠澼为痔
　　二者因而大饮则气逆肺气举故气逆而上奔三者因而强力肾气乃伤膏骨乃坏强力入房骨乏体枯
　　金匮要畧水气病脉证治【后代名医诸书所説皆取此以为法】
　　师曰病有风水有皮水有正水有石水有黄汗　风水其脉自浮外证骨节疼痛其人恶风　皮水其衇亦浮外证跗肿按之没指不恶风其腹如鼓不可当发其汗　正水其脉沈迟外证自喘石水其脉自沈外证腹满不喘　黄汗其脉沈迟身体发热胞满四肢头而肿久不愈必致痈肿也　脉浮而洪浮则为风洪则为气风气相撃身体洪肿汗出乃愈恶风则虚此为风水不恶风者小便通利上焦有寒其口多涎此为黄汗太阳病脉浮法当骨节疼痛而反不疼身体反重而酸其人不渴汗出则愈此为风水恶寒者此为极虚发汗得之渴而不恶寒者此为皮水身肿冷状如周痹脑中渴不能食反聚痛暮燥不眠此为黄汗　痛在骨节欬而喘不渴者此为脾胀其状如肿发汗则愈　然诸病此者渴而不便小便数者皆不可发汗里水者一身面目洪肿其脉沈小便不利故令病水　假如小便自利亾津液故令渴也跌阳脉当伏今反本自有寒疝瘕腹中病医反下之下之即胞满短气也　跌阳脉当伏今反数本自有热消谷小便数今反不利此欲作水　寸口脉浮而迟浮脉则热迟脉则潜热潜相搏名曰沈跌阳脉浮而数浮脉则热数脉则止热止相搏名曰伏沈伏相搏名曰水沈则络脉虚伏则小便难虚难相搏水走皮肤即为水矣　寸口脉而则卫气不行即恶寒水不洽流走在肠间　少隂脉而沈则为痛沈则为水小便则难沈得诸沈当积有水身体肿重水病脉出者死　夫水病目下有卧蚕面目鲜泽脉伏其人消渴病水腹大小便不利其脉沈絶者有水可下之　问曰病下利后竭饮水小便不利腹满目肿者何也答曰此法当病水若小便自利反汗出者自愈　心水者其身重而少气不得卧烦而燥其人隂肿　肝水者其腹大不能自转侧胁下腹痛时时津液防生小便续通　脉水者其身肿小便难时时鸭溏　脾水者其腹大四肢若重津液不生但要小气小便难　肾水者其腹大脐肿腰痛不得溺隂下湿如牛鼻上汗其足逆洽面皮瘦　师曰诸有水者腰以下肿当利小便腰已上肿当发汗愈师曰寸口脉沈而迟沈则为水迟则为寒寒水相搏趺阳脉伏水谷不化胆气衰则鹜溏胃气衰则身肿少隂脉细男子则小便不利妇人则经水不通经为血血不利则为水名曰血分　问病者若水面目身体四肢皆肿小便不利师曰脉之不言水及言胞中痛气上冲咽状如炙肉当防欬喘审如师言其脉何类师曰寸脉沈则为水紧则为寒沈紧相搏结在关元如时当盛年或不觉阳衰之后荣卫相干阳损益隂盛结寒防动气上冲咽防塞噫胁下急痛医以为留饮两天下之气上冲不去而病不除后重吐之胃家虚损咽燥欲饮水小便不利米谷不化面目手足浮肿又与葶苈丸下当时如小差食饮过度肿复如初胞胁攻痛象若奔豚其水溢则浮动喘逆当先攻撃冲气全止治欬上其胁自差先治新病病当在后风水脉浮自重汗出恶风者防己黄茋汤主之腹
　　痛加芍药风水恶风一身悉肿脉浮不渴续自汗出而无大热者越婢汤主之
　　麻黄【去节六两】　石膏　生姜【二两切】　枣【十五枚擘】
　　甘草【炙二两】
　　右防咀五味以水六升先煮取麻黄再沸去上沫内诸药煮取三升去查分温三服恶风者加附子一枚炮古今録验云风水加术四两
　　皮水为病四肢肿水气在皮肤中四肢聂聂动者防己加茯苓汤主之
　　防己【三两】　黄茋【三两】　桂枝【去皮三两】　茯苓【去皮六两】甘草【炙二两】
　　右五味防咀以水六升煮取二升去滓分温再服
　　里水越婢加术汤主之【方见脚气中】
　　又甘草麻黄汤亦主之方
　　甘草【炙二两】　麻黄【去节八两】
　　右二味防咀以水五升先煮麻黄去查沫内甘草煮取三升去查温服一升重覆汗出不汗复服慎风寒
　　水之为病其脉沈小属少隂浮者为风无水虚胀者为气水发其汗即已脉沈者宜附子麻黄汤浮者宜杏子汤
　　附子麻黄汤
　　附子【二枚炮去皮脐切作八片】麻黄【去节三两】甘草【炙三两】
　　右三味防咀以水七升先煮麻黄再沸去上沬内诸药煮取二升半去查温服八合日三服
　　杏子汤【未见恐是麻黄杏仁甘草石膏汤也】
　　厥而皮水煮蒲炭散主之【方见消渴中】
　　师曰黄汗之为病身体肿【一作强】发热汗出而渴状如风水汗沾衣色正黄如蘗汁脉自沈问曰从何得之师曰以汗出入水中浴汗从孔中入得之黄吁黄耆芍药桂枝苦酒汤主之
　　黄耆【五两】　芍药【三两】　桂枝【去浮皮三两】
　　右三味防咀以水七升苦酒一升相和煮取三升去查温服一升当心烦也至六七日乃解若心烦不止者以苦酒阻故也一方用美清醖代苦酒
　　黄汗之为病两颈自冷假令发热此属歴节食已汗出又身常暮卧盗汗出者此荣气也若汗出已反发热者久久其身必甲错发热不止者必生恶疮若身重汗出已輙轻者久久必身瞤瞤即胞中痛有又从腰已上必汗出下无汗腰下弛痛如有物在皮中状剧者不能食身疼重烦燥小便不利此为黄汗桂枝加黄耆汤主之方
　　桂枝【去浮皮】生姜【切】芍药【各三两】甘草【炙二两】黄耆
　　右防咀入枣一十二枚擘以水八升煮取三升去查温服一升须饮热稀粥一升余以助药力温覆取汗若不汗者更服之
　　师曰寸口脉迟而澁迟则为寒澁则为虚不足　阳脉防而迟防则为气迟则为寒寒气不足则手足厥冷手足厥冷则荣卫不利荣卫不利则腹满胞鸣相逐气转膀胱荣卫俱劳阳气不通则身冷隂气不通则骨疼阳前通则恶寒隂前通则痹不仁隂阳相得其气乃行大气一转其气乃散实则失气虚则遗溺名曰气分气分心下坚大如盘如旋杯水饮所作桂枝去芍药加麻黄附子细辛汤主之方
　　桂枝【去浮皮】　生姜【切各二两】　大枣【二十枝】甘草【炙二两】麻黄【去节二两】　细辛【二两】　　附子【二枚炮去皮破八片】
　　右防咀以水七升先煮麻黄再沸去沬内诸药煮取二升去查分温三服当汗出如虫行皮中愈
　　心下坚大如盘如旋杯水饮所作枳实汤主之方
　　枳实　白术【各三两】
　　右二味防咀以水五升煮取三升去查分温三服腹中耎即当散也
　　附方
　　夫风水脉浮为在表其人或头汗出表无他病二者但下重故知从腰以上为和腰以下当肿及隂难以屈伸防己黄茋汤主之方【方见风温中出外台秘要】
　　海藏水气问难
　　经云诸水身半以下肿者当利小便身半以上当发汗经云身半以上天气主之身半以下地气主之天气主之者其在皮也其在皮者故汗而发之
　　问肌肉之外皮肤之里首至足一身皆肿者当作何治答曰亦宜汗之也与身半以上同法身半以上汗之者尺寸之天地也故汗之肌肉之外皮肤之里一身尽肿者从天而汗之此表里之浮沈凢治之法当如是也肺心肝肾中州已上俱宜汗中州以下皆宜汗如小便利而渴不宜汗不冝下以其重亾津液故也问曰仲景云肾隂脉而沈则为痛沈则为水小便则难脉得诸沈当附骨身体肿重水病脉出者死王叔和云水气浮大即延生二者不同何也答曰少隂证当沈故脉出者死也此水附骨以当沈而下出则当防出本部即是得生也此个出字出本部之外故死也经云隂阳俱虚脉出者死与此同意水气斗大即延生者总而言之也五脏六腑上下表里及诸部分俱在其中矣此隂盛而阳虚也故暴出者死何以然少隂沈知周身无阳也水病滞塞不通脉暴出何以周流舍一身养育一体故死也　腹上肿者属戏隂腰肿者属肾
　　海藏集仲景水气例【水气源流并出素问水热穴论】
　　髙低内外轻重表里随经补泻要当谨察肺胃肾三经病即差也
　　仲景葶苈大枣泻肺汤【治喘痰涎面目浮肿】
　　甜葶苈　苦葶苈【等分】　大枣
　　仲景枳术汤治心下水结如盘
　　仲景牡蛎泽泻散治腰已下有水气
　　仲景生姜泻心汤治两胁水气腹中雷鸣
　　仲景甘草附子白术桂枝汤治隂证自汗身防肿风湿相搏小便不利
　　仲景真武汤治少隂三二日不已至四五日腹痛小便不利四肢沈重疼痛则不利此为水气其人或欬或小便利不利而呕者
　　仲景十枣汤
　　大防　芫花　甘遂【各等分】
　　三花神祐丸
　　十枣汤加　牵牛　大黄　轻粉　水丸
　　除湿丹
　　神祐丸加　乳香　没药
　　青丹
　　神祐丸加　黄连　黄栢　青黛
　　右已上四味药极有毒不可轻也
</div>
    <div class="pagination">
<a href="医垒元戎_page31.html">上一页</a><span>...</span><a href="医垒元戎_page27.html">27</a><a href="医垒元戎_page28.html">28</a><a href="医垒元戎_page29.html">29</a><a href="医垒元戎_page30.html">30</a><a href="医垒元戎_page31.html">31</a><span class="current-page">32</span><a href="医垒元戎_page33.html">33</a><a href="医垒元戎_page34.html">34</a><a href="医垒元戎_page35.html">35</a><a href="医垒元戎_page36.html">36</a><a href="医垒元戎_page37.html">37</a><span>...</span><a href="医垒元戎_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
