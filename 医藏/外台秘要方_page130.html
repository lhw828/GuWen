<!DOCTYPE html>
<html>
<head>
    <meta charset="UTF-8">
    <title>外台秘要方 - 第 130 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 130 页/共 226 页</h1>
    <div class="content">　　钦定四库全书
　　外台秘要方卷二十六
　　唐　王焘　撰
　　五痔方一十二首
　　崔氏论曰凡痔病有五若肛边生肉如鼠乳出孔外时时脓血出者名牡痔也若肛边肿痛生疮者名酒痔也若肛边有核痛及寒热者名肠痔也若大便辄清血出者名血痔也若大便难肛良乆肯入者名气痔也此皆坐中寒湿或房室失节或醉饱过度所得当时不为患乆乆不差终能困人别有大方今单行亦要便宜依按用之【肘后集验同出第四卷中】
　　广济疗五痔方
　　生槐煎【五分】　皂角【二两炙去皮子】麝香【研】　　鳗鲡鱼【炙】雄黄【研】　　莨菪【熬】　　丁香　　　木香【各二分】
　　右八味捣筛以槐煎和丸分为五丸取一净瓶可一升以耒掘地埋之着一叠子于瓶上鑚叠子作孔内火瓶中灰盖之然后内药一丸烧以下部着叠孔上坐便通汗其尽一丸药即止内痔以药一丸内下部立效仍不及薫忌鱼热麫等
　　又疗五痔猬皮散方
　　猬皮【炙】　　甲【炙】　　当归【各六分】　黄茋槐子　　　大黄【各八分】　蛇皮【炙五寸】　露蜂房【炙五
　　分】　　　　藁本　　　桂心【各五分】　猪后悬蹄甲【十四枚炙】
　　右十一味捣为散空腹以米饮服方寸匕日二渐加一匕半不利忌如前方
　　又疗五痔下血不止方
　　槐子　　　五色龙骨　槲叶【炙令紫色】　干姜芎防　　　当归　　　茜根　　　呉茱萸【各六
　　分】　　　　白敛　　　附子【五分炮】　黄茋【八分】
　　大黄【十分】　猪悬蹄甲【十四枚炙】　　　　髪灰【四分】
　　右十四味捣筛蜜丸空腹以饮服如梧子二十丸日二渐加至四十丸若利恐多以意减之忌如前方【出第四卷中】
　　小品疗五痔散主酒客劳及损伤疗下部中傍孔起居血纵横出方
　　赤小豆【四分熬】黄茋【三分】　附子【炮】　　白敛桂心【各一分】　芍药　　　黄芩【各二分】
　　右七味捣为散以酒服方寸匕日三止血大验【文仲同备急集验同】
　　又方
　　藜芦　　　大黄　　　黄连【各半两】　练木子【十四
　　枚】　　　　桃仁【十四枚去皮】巴豆【四枚去皮心】萆麻【十四枚一名狗蜱】
　　右七味防咀以猪肪一升煎三沸下去滓赘肉上日三外着此膏内服紫参丸常并行【古今録验同】
　　又疗五痔大便肛边清血出紫参丸疗不差服之无不差方
　　紫参　　　秦芁　　　乱髪灰　　紫菀厚朴【炙已上各一两】藁本【二两】　雷丸【半升】　白芷【一两】防虫【半两熬】　贯众【三两去毛】　猪后悬蹄甲【十四枚炙】防虫【半两去翅足熬】石南【半两炙】
　　右十三味捣筛以羊脊骨中髓合猪脂各半升煎和丸如梧子未食酒服十五丸日再亦可饮下剧者夜一服四日肛边痒止八日脓血尽防乳悉愈满六十日终身不复发乆服益善有痔病十八年肚出长三寸服此方即愈亦疗脱肛有人热可除羊髓以赤蜜代【集验备急千金同】
　　集验疗五痔有气痔温寒湿劳即发蛇蜕皮主之牡痔生肉如防乳在孔中颇见外妨于更衣鼈甲主之牝痔从孔中起外肿五六日自溃出脓血猬皮主之肠痔更衣挺出乆乃缩牡猪左悬蹄甲主之脉痔更衣出清血蜂房主之方
　　右所主药皆下筛等分随病倍其所主药为三分旦早以井花水服方寸病甚者旦暮服之亦可至四五服唯得食干白肉病差之后百日乃近房室又用药内下部有疮内中无疮内孔中【千金删繁文仲同】
　　又方
　　野葛【末】
　　右一味以刀圭内药中服五日知二十日差三十日愈【徐安用之良千金同】
　　又方
　　煮槐根洗之又煮桃根洗之【千金备急同并出第九卷中】
　　删繁疗五痔桃叶蒸痔方
　　桃叶【一斛】　细糠　　　胡麻【各一斗熬】
　　右三味合为一家蒸之取细糠熟为度内小口瓮中将肛门坐桃叶气熏入肛门虫出当死【出第十七卷中】
　　千金疗五痔方
　　猬皮【三指大切】　熏黄【如枣大】　熟艾【一握】
　　右三味穿地作坑调和取便熏之取口中熏黄烟气出为佳火气稍尽即停三日将息更熏之三度永差勿犯风冷【阙】臛将补慎鸡猪鱼生冷
　　又方
　　桑耳
　　右一味作空腹下飰饱食之三日食之待孔卒痛如鸟喙取大豆小豆各一升合捣作两囊中蒸之及热更互坐之即差【并出第二十四卷中】
　　五痔数年不差方六首
　　深师疗五痔数年不差槐子丸主燥湿痔痔有雌雄为病苦暴有干燥肿痛者有崩血无数者有防乳附核者有肠中烦痒者三五年皆杀人忌饮酒及作劳色犯之即发方
　　槐子　　　干漆【熬】　　榝木根皮【各四两一名榝子即茱萸】秦芁　　　黄芩　　　白敛　　　青木香牡蛎【熬】　　龙骨　　　附子【炮八角者】　雷丸蒺莉子　　白芷　　　桂心　　　鸡舌香【各二
　　两】　　　　黄茋【二两】
　　右十六味筛蜜和为丸一服二十丸日三服【千金翼同千金翼有丁香茱茰根皮无鸡舌香榝木根皮】
　　千金小槐实丸主五痔十年方
　　槐子【三斤】　龙骨【十两】　矾石【烧】　　硫黄【各一斤】白糖【二斤】　大黄【十两】　干漆【十两熬】
　　右七味捣筛石二种及糖并细切内铜器中一石米下蒸之以绵绞取汁以和药合作丸并手捻之丸如梧子大隂干一服二十丸日三服【深师同】
　　又槐酒主五痔五十年不差方
　　槐东南枝【细剉一石】　　　　槐东南根【细剉二石】
　　槐白皮【剉一石】　　　　槐子【一石】
　　右四味大釡以水十六石煮取五石澄取渍更煎取二石六斗炊两石黍米上麫二斗酿之搅令调封泥七日酒熟取清饮日三四适寒温量性常令小小醉耳合时更煮滓取汁涛米洗器不得用生水此药忌生水故也【深师并翼同】
　　又方
　　涂熊胆取差乃止但发即涂一切方皆不及此【救急并翼同并出第二十四卷中】
　　古今録验疗三十年痔肛出下血如鸡肝此肠痔肛边生痤横肛中此牡痔肛边生乳此牝痔皆饱劳气所生方
　　大黄【如金色者十两】滑石【七两研碎】　芒硝【三两】　桑白皮【二两】枣【三十枚】　　黄芩【五两】　　杏仁【二两研】
　　右七味切以酒一斗二升煮取二升尽服之当下
　　又疗十年痔如防乳脓出便作血剧白敛散方
　　赤小豆【四分】　黄茋【三分】　芍药【二分】　白敛【二分】黄芩【三分】　桂心【三分】　附子【炮】　　牡蛎【各二分熬】
　　右八味筛为散酒若泔汁服方寸日三服【并出第三十卷中】
　　五痔脱肛方二首
　　千金疗五痔脱肛槐皮膏止痛痒血出方
　　槐白皮【二两】　薫草　　　辛夷　　甘草
　　白芷【各半两】　野葛【六铢】　巴豆【七枚去皮】　漆子【六枚】桃仁【十枚去皮】　猪脂【半】
　　右十味切以猪脂煎三上三下去滓以绵沾膏塞孔中日四五过虫死差止痒痛大佳【出第二十四卷中】
　　必效五痔脱肛方
　　以死蛇一枚指大者湿用掘地作坑烧蛇取有孔板覆坑坐上虫尽出【张文仲处出第六卷中】肠痔方一十五首
　　肘后疗患肠痔每大便常有血方
　　以蒲黄水服方寸日三差【备急文仲崔氏千金古今録皆同】
　　又方
　　矾石【熬】　　附子【炮各一两】
　　右二味筛蜜丸如梧子服二丸酒下日三稍増百日永差不发【备急文仲崔氏千金同】
　　又方
　　以鲤鱼作鲙姜虀食之任性多少良【崔氏用鳝鱼】
　　又方
　　常食鲫鱼及蒸随意任之【备急文仲同并出第三卷中】
　　文仲疗肠痔方
　　以槐木上耳捣末饮服方寸日三【肘后古今録千金同】
　　又方
　　白蔷薇根　枸根【各二分干】
　　右二味捣筛为末服方寸日三五六日当更小肿是中病【崔氏备急肘后同】
　　又方
　　生地黄【一斤切】酒【二斗】
　　右二味以酒渍地黄三日随意饮多少即差【肘后备急同】
　　又方
　　取枳根皮末饮服方寸日三亦可煮汁常饮【肘后备急崔氏皆同】
　　备急疗肠痔方
　　以谷子烧末之深者导之【文仲崔氏同】
　　又方
　　以槐白皮一担剉水煮令浓脱衣入中坐当如欲大便状冷更易不过三虫出
　　又方
　　槐白皮作屑粉以导之【崔氏文仲千金必効同】
　　又方
　　以蘩蒌烧灰矾石熬和为粉粉之【崔氏文仲范汪同出第六卷中】
　　删繁疗肺虚劳寒损至肠中生痔名曰肠痔肛门边有核痛寒热得之好挺出良乆乃缩而疮生猪悬蹄青龙五生膏方
　　猪悬蹄甲【三枚炙】　　　　生梧桐白皮【四两】
　　生龙胆【五分】　生桑白皮【五分】蛇蜕皮【五分】雄黄【五分】生青竹皮【六分】生栢皮【七分炙】露蜂房【炙】　蜀椒【汗各三分】猬皮　　　附子【防各四分】　杏仁【二十枚去皮】
</div>
    <div class="pagination">
<a href="外台秘要方_page129.html">上一页</a><span>...</span><a href="外台秘要方_page125.html">125</a><a href="外台秘要方_page126.html">126</a><a href="外台秘要方_page127.html">127</a><a href="外台秘要方_page128.html">128</a><a href="外台秘要方_page129.html">129</a><span class="current-page">130</span><a href="外台秘要方_page131.html">131</a><a href="外台秘要方_page132.html">132</a><a href="外台秘要方_page133.html">133</a><a href="外台秘要方_page134.html">134</a><a href="外台秘要方_page135.html">135</a><span>...</span><a href="外台秘要方_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
