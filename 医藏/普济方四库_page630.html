<!DOCTYPE html>
<html>
<head>
    <meta charset="UTF-8">
    <title>普济方四库 - 第 630 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 630 页/共 1812 页</h1>
    <div class="content">　　木香【一两】白豆蔲【去殻一两】青皮【炒一两】荆三棱【炮一两】半夏【汤炮七次二两】砂【去殻半两】梹榔【半两】陈皮【半两】大腹子【二两】
　　右为细末煮面糊为丸如梧桐子大每服三十丸渐加至六十丸食后陈皮汤下
　　胜红丸【出瑞竹堂方】治心腹痞满消食快气美进饮食三棱【醋炙】广茂【醋炙】青皮【去瓤炒】陈皮【去白】干姜【火炮】良姜萝卜子【炒各一两别研】香附子【二两炒去毛】枳实【去瓤炒一两】白术【煨一两】
　　右为细末醋糊为丸如梧桐子大每服五七十丸姜汤或木香汤煎陈皮汤送下不拘时
　　三脘痞气丸
　　木香　青皮　三棱　砂仁　梹榔　白豆防沉香【等分】
　　右为末姜糊为丸如梧桐子大毎服三四十丸食前姜汤米饮下
　　诃棃勒散【出圣惠方】治痞气结聚在胃管心腹妨不能饮食诃棃勒皮【一两】鳖甲【一两半涂醋炙令黄去裙襴】白术【一两】人参【去芦头三分浸】桂心【三分】防葵【三分】川大黄【三分剉碎微炒】郁李仁【三分汤浸去皮微炒】甘草【半两炙微赤剉】
　　右为散每服三钱水一盏生姜半分煎至六分去滓食前稍热服
　　梹榔散【出圣惠方】治痞气心腹胀硬饮食不下
　　梹榔【一两】牵牛子【一两】木香【半两】白术【三分】陈橘皮【半两汤浸去白瓤炒】髙良姜【半两】诃棃勒皮【三分】枳实【半两麸炒微黄】甘草【半两炒微赤剉】
　　右为散毎服三钱水一盏煎至六分去滓食前稍热服
　　鳖甲散【出圣惠方】治痞气结聚在胃管盘牢不动饮食渐少四肢无力
　　鳖甲【一两半涂醋炙令黄去裙襴】川大黄【一两半剉碎微炒】木香【一两】草豆防【三分去皮】枳殻【三分麸炒微黄去瓤】郁李仁【一两汤浸去皮微炒】荆三棱【一两炮剉】当归【一两】梹榔【一两】
　　右为散毎服三钱水一中盏生姜半分煎至六分去滓食前稍热服
　　三棱丸【出圣惠方】治痞气在胃管状如覆杯心腹胀满不能饮食肌体渐痩
　　荆三棱【二两剉碎醋拌炒令干】诃棃勒皮【一两】川大黄【二两剉碎微炒】鳖甲【一两半涂醋炙令黄去裙襴】木香【一两】干漆【一两捣碎炒令烟出】梹榔【一两】桃仁【一两汤浸去皮尖双仁麸炒微黄】川乌头【一两去皮脐剉碎盐拌炒令黄】
　　右为细末取米醋三斤煎成膏入蒸饼和镕为丸如梧桐子大每日空心温酒下二十丸
　　脾积丸【出圣济总録】治脾积痞气身黄口干胷膈满闷肌瘦减食或时壮热
　　陈仓米【一合醋浸淘过】青橘皮【五十片醋浸软去白】巴豆【五十枚去皮麻丝系定三分同炒干去巴豆不用入后药】石三棱【一分】鸡爪三棱【一分】蓬莪茂【三枚炮剉】荆三棱【一分炮剉】梹榔【二枚剉】
　　右为末取一半面糊为末如菉豆大一半作散每服一钱白粥饮调下三丸
　　异香散【出直指方】治脇膨胀痞满噎塞噎气吞酸一切风痞腰脇刺痛
　　蓬术　益智　甘草　三棱【各六钱】青皮【三钱】陈皮【三钱】石连　厚朴【各一钱】
　　右咬咀水二盏入姜枣盐少许煎服或盐汤防或盐酒调皆可
　　平气丸【出圣济总録】治脾积痞腹脇膨胀心痛胷闷不思饮食
　　梹榔【一枚剉】乌梅【一两一半去核一半留核】荆三棱【炮半两】青橘皮【去白焙一两】砂【去皮半两】胡椒【半两】巴豆【去皮心别研二钱】
　　右将六味捣罗为末入巴豆研匀白面糊为丸如菉豆大每服三丸食后温酒姜下
　　白术汤【出圣济总録】治痞气脇满闷
　　白术　柴胡【去苖】生姜【去皮薄切炒干】桂　厚朴【去麄皮与桂各三两涂生姜汁炙香熟】甘草【炙剉一两】梹榔【剉十片】
　　右粗捣筛每服三钱水一盏煎至七分去滓温服微利为度
　　气积方
　　沉香　木香　砂仁　轻粉【各三两】牛脑子【一个用好酒浸一宿去筋膜】公鸡肫【连皮黄】皮硝【一椀】
　　右牛脑子同鸡肫好酒浸一宿后入沉香砂仁皮硝杵千下用生铜锅文武火炒干研为末后入轻粉每服一匕二钱空心烧酒服日进三服为妙
　　乌头丸【出圣济总録】治脾积痞气胷脇胀满气逆昏闷四肢少力
　　乌头【炮裂皮脐】　半夏【汤浸去白焙干各一两】防风【去】干姜【炮】枳实【去瓤麸炒】皂荚【去皮子醋炙】木香【各一两】
　　右为末生姜自然汁为丸如小菉豆大早晚用炒生姜汤下七丸至十丸不可多服
　　红丸子　治丈夫脾积气滞胷膈满闷面黄腹胀四肢无力酒积不食干呕不止背脾连心胷及两乳痛妇人脾血积气诸般血症气块及小儿食积羸痩面黄肚胀气急不嗜饮食渐成脾痨不拘老少普宜服之壮胃消宿食治冷疟藿乱
　　荆三棱【浸软切片】蓬莪茂　青橘皮　陈皮【去白各五斤】干姜【炮】胡椒【各三斤】
　　右为细末用醋面糊为丸如梧桐子大矾红为衣每服三十粒食后姜汤下小儿临时加减与服一方有阿魏四两醋浸入糊同丸治大人小儿脾胃等患极有神效但荆三棱蓬莪茂本能破症消癖其性猛烈人不以此为常服之剂然今之所用者以出产之处隔絶二药不得其真乃以红蒲根之类代之性虽相近而功不同以之治病不能伤耗真气瘦人虚人小儿姙妇皆可服之无疑但修合之际务在蒸治用好米醋煮陈米粉为丸仍去阿魏矾红最宜常服饮食所伤中脘痞满服之应手而愈大病之后糓食难化及治中脘停酸并用姜汤咽下脾寒疟疾生姜橘皮汤下心腹胀满紫苏橘皮汤下脾痛作楚菖蒲汤下酒疸糓疸遍身皆黄大麦汤下两脇引乳作痛沉香汤下酒积面黄腹胀时或干呕煨姜汤下妇人脾血作痛及血症气瘕并经血不调或过时来或发为寒热并用醋汤下男子妇人有癫癎之患辰砂为衣此药用橘叶汤下姙妇恶阻呕出纳食百药不疗惟此药最妙仍佐以二陈汤五膈寛中散服之但人疑丸子不利胎气未必信服当易名用之特有竒效然恐姙妇服此之后偶尔伤动必致归咎故不敢极言其妙耳
　　鳖甲丸【出圣惠方】治痞气当胃腕结聚如杯积久不散腹脇疼痛体痩成痨不能饮食
　　鳖甲【三两去裙拦以米醋一小盏化硼砂一两用涂炙鳖甲令醋浄为度】附子【一两炮裂去皮脐】荆三棱【一两微炮炒】干漆【一两捣碎炒令烟出】木香【一两】川大黄【二两剉碎醋拌炒令干】呉茱萸【半两汤浸七遍炮干微炒】
　　右为细末以醋煮面糊和镕捣三二百杵为丸如梧桐子大每日空心温酒下二十丸
　　芜荑丸【出圣济总録】治脾积痞气微有滑泄不思饮食芜荑【四两】陈橘皮【汤浸去白焙干四两为末米醋一斤】附子【炮裂去皮脐二两】木香【一两】莎草根【去毛三两】白术【一两】
　　右除橘皮外捣罗为末入橘皮煎和镕炼蜜为丸如梧桐子大空心用陈米饮下三十丸
　　牵牛子丸【出圣惠方】治脾积痞气大便不通身肿少力肢节疼痛兼治心腹胀硬脏腑壅滞
　　牵牛子【一两半防炒】甘遂【半两微炒】荆三棱【炮剉】木香【一两】陈橘皮【汤浸去白焙干方用青橘皮】诃棃勒【煨取皮三分】
　　右为末生姜汁二两蜜四两同煎至四两镕和前药末为丸如梧桐子大临卧米饮下二十丸或生姜汤下
　　甘遂方
　　甘遂　黄芩　芒硝　桂心　细辛【各一两】大黄【三两】
　　右咬咀以水八升煎取二升半分三服
　　痞气丸【出三因方】治脾之积在胃管覆大如盘久不愈四肢不收黄瘴饮食不为肌肤心痛彻背背痛彻心脉浮大而长
　　大乌头【一分去皮炮煎】附子【半两炮去皮脐】赤石脂【煆醋碎】川椒【炒出汗】干姜【炮各二两】桂心【半两】
　　右为末蜜丸如桐子大硃砂为衣每服五七丸米汤下渐加至十丸
　　白术丸　治积聚癖气不能饮食心肋下满四肢骨节酸疼盗汗不絶
　　白术　黄耆【剉】人参　赤茯苓【去黒皮】乌头【炮裂去皮脐】干姜【炮】当归【切焙】甘草【炙剉】梹榔【剉各两半】牡蛎　芍药麦门冬【去心焙】细辛【去苖叶】前胡【去芦头】鳖甲【去裙拦醋炙各一两】防葵【剉】紫苑【去苖土】桔梗【炒】桂【去粗皮各三分】
　　右为末炼蜜和丸如梧桐子大每服二十丸空腹日晚温酒下渐加至三十丸忌苋菜桃李雀肉生葱海藻菘菜生菜大蒜猪肉
　　秘方胜红丸【出医方大成】治丈夫脾积气滞胷膈满闷腹脇四肢无力酒积不食干呕不止背脾连心胷及两乳痛妇人脾血积气诸般血症气瘕小儿食积骨痩面黄肚肠气急不嗜饮食渐成脾痨
　　陈皮　青皮　三棱　莪术【二味同用醋炙切片】干姜【炮】良姜【各一两】香附【炒去毛二两】
　　右为细末醋糊为丸如桐子大每服三十丸姜汤下一方加神麯麦芽　小儿量大小加减　此方即局
　　方红丸子去矾红阿魏胡椒增良姜香附子极为穏当应老人虚人姙妇小儿服之无疑以其治病有功不能伤耗真气寻常饮食所伤中脘痞满服之应手而愈大病之后谷气难化及治中腕停酸功效特异脾寒疟疾生姜橘皮汤　心腹胀满苏梗橘皮汤脾痛作楚菖蒲汤　酒疸谷疸遍身皆黄大麦煮
　　饮　两脇引浮作疼磨沉香温水　酒积食积面黄腹胀时或干呕煨姜汤　妇人脾血作痛及血症气瘕并经血不调或过时不至醋汤下寒热徃来尤宜与服　产后败血上攻心神迷乱状若癫癎热醋汤下其效尤速男子妇人癫癎者未必皆由心经蓄热亦有因脾气不舒致痰饮上迷心窍而成斯疾者若伏梁过脐多愈见昏乱宜用此药衣以硃砂用橘皮叶汤下名小镇心丸
　　化铁散　治痞积
　　威灵仙　楮桃儿【各一两】
　　右为细末每服三钱用温酒调下
　　寛膈丸　疗气不升胷膈痞结
　　木香　荆三棱【煨】青橘皮【去白各半两】半夏【二两汤洗七次】大腹子【三钱半】
　　右为细末生姜汁面糊为丸如梧桐子大每服七十丸食后生姜汤下
　　桂花散【出直指方】治脾积气痛
　　香附【五两炒去毛】蓬术【醋煮焙】良姜　桂花　甘草【炙各一两】
　　右为末每服二钱空心沸汤盐防服
　　半夏汤【出圣济总録】治脾积冷气痞结胷满痰逆四肢怠惰半夏【陈皮汤去滑焙干】葶苈【纸上炒各一两】麦门冬【去心焙干二两】芦根【剉碎三两】
　　右粗捣筛每服三钱水一盏入小麦淘净半合生姜半枣大切同煎至八分去滓空心日午夜卧各一服如病人痩弱即加桂心栢子仁各一两
　　矾石丸　治脾积痞气泄泻日夜下痢白脓
　　矾石【烧冷汁枯】诃棃勒【煨去核各二两】黄连【去须三两】木香【一两】
　　右为末水浸蒸饼滤如糊为丸如梧桐子大空心食前陈米饮下二十丸以泄止为度
　　金露丸【出保命集】治脾积内伤心下痞不降米谷不化大黄【二两】枳实【半两炒】桔梗【二两】牵牛【头末二钱半】
　　右为细末姜糊为丸蒸饼亦得丸梧桐子大温水下二三十丸
　　金真丸　治三焦气壅结痞心胷大便不通伤寒下症已服承气不利服此百粒安穏而通
　　川大黄　啇枳实【面炒】梹榔　黑牵牛【各等分一半生一半熟】
　　右为细末滴水为丸如梧桐子大每服五七十丸米饮下以大便和利为度去梹榔枳实倍加黄芩滑石名藏用丸治心腹大痛胀满大小便不通潮热燥渇服峻药必吐了服五七十丸至百丸必通服药过多肛门下燥结不得便即用提盆散导之
　　硫黄丸【出圣惠方】治痞气结固不散心腹疼痛食少体痩硫黄【二两细研水飞过】木香【一两半为末】川大黄【二两剉碎微炒为末】桃仁【四十九枚汤浸去皮尖双仁别研】
　　右药四味先取大黄末用酒洒湿纳新竹箆子内开口入炊饭甑中蒸令饭熟为度取出与桃仁同研极烂入硫黄末研匀入少许面糊和为丸如梧桐子大每日空腹以酒下二十丸
　　治脾积气痛妇人诸般气痛【出圣惠方】
　　香附子【五两炒去毛赤色止】莪木【醋煮】甘草【各二两】
　　右为细末每服二钱入盐少许百沸汤防空心热服
　　又方【出本事方】
　　良姜【四两】甘草【一两】桂心【半两】
　　右为末每服一钱入盐沸汤防服
　　木香丸【出圣惠方】治痞气心腹坚胀饮食不消
　　木香【一两】川大黄【二两剉碎醋拌令炒干】硫黄【一两研细水飞过】
　　右为细末研入硫黄令匀以酒煮面糊和丸如梧桐子大每服空心生姜汤下十丸
　　治男子妇人腹痞病脾积大有神效
　　蒸饼【先用发酵者五六个隂三宿擘碎晒干为细末】皮硝【一斤为细末】黄沙牛脑子【一个鲜者去了脑皮红筋搯细用粗滤过入硝末和丸】
　　右一防和匀酵面糊为丸如梧桐子大每服二十丸空心好酒送下日进三服忌食生冷物鸡猪肉酢韭豆面麸青菜忌一百日有效验矣
　　治痞疾
　　信砒【二两别研如粉】寒水石【三两别捣为末】
　　右用生铁铫子先铺石末后堆砒末在上以石末葢头然后盛葢之用面醋纸条子密封约十重以炭火一斤以来铫子在纸条子黑取出置冷地上冷取开之拣净刮取砒石末一处入乳鉢内细研以软粟米饭和丸如梧桐子大更别搓小丸一等以备小儿服以飞过辰砂为衣干磁瓦合收每日服时于发日早以茶清下一丸一日内不得吃热物合时先扫洒一净室中合之不得令妇人猫犬鸡防等见收得时亦然若妇人患则男着在口中男子亦然
　　治夏秋之交露夜坐久痞如羣石在腹
　　生大豆【半升】生姜【八分】
　　右以水二升【阙】　顿服瘥
</div>
    <div class="pagination">
<a href="普济方四库_page629.html">上一页</a><span>...</span><a href="普济方四库_page625.html">625</a><a href="普济方四库_page626.html">626</a><a href="普济方四库_page627.html">627</a><a href="普济方四库_page628.html">628</a><a href="普济方四库_page629.html">629</a><span class="current-page">630</span><a href="普济方四库_page631.html">631</a><a href="普济方四库_page632.html">632</a><a href="普济方四库_page633.html">633</a><a href="普济方四库_page634.html">634</a><a href="普济方四库_page635.html">635</a><span>...</span><a href="普济方四库_page631.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
