<!DOCTYPE html>
<html>
<head>
    <meta charset="UTF-8">
    <title>普济方四库 - 第 1116 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1116 页/共 1812 页</h1>
    <div class="content">　　白矾【二钱飞过】黄丹【三钱炒紫色】
　　右用为细末涂患处如干油调涂
　　治马汗入疮疼痛方
　　用鸡毛烧灰每服一钱水调服一方以酒服
　　治马汗入疮毒气攻毒痛方
　　用马鞭上手执处皮烧灰研细和猪膏涂疮上一方马鞭梢烧灰用猪脂涂疮上
　　治马汗入疮肿痛方　一云人体上先有疮因乘马马汗马毛入疮中或为马气所蒸皆致肿痛烦热入腹则杀人
　　用醇酒任意饮之令醉醒必愈
　　治马汗入疮遍身毒气攻方
　　用苋菜水煮热取汁淋洗疮上一方五月午日预采收良
　　治马汗入疮方
　　用石灰赤研细以少许敷疮上
　　治马骨所刺毒气攻人方
　　用大麻仁半升细研以水少许解去滓取汁每饮一盏频频服
　　治马骨刺肉中疼痛方
　　用马齿苋细研以水少许觧去滓每服一盏更以汁洗刺处又用小便洗之
　　治马骨刺肉中成疮痛方【出圣惠方】
　　用小蒜叶细捣炒暖涂上兼以汤汁淋灌疮上良
　　治马汗入疮痛毒气攻作脓心满欲絶者
　　用烧粟檊草作灰热煮浓淋蘸疮于灰汁中须臾白沫出尽即瘥白沫者是毒气也
　　治马汗入疮肿渐甚宜急疗之迟则毒深难理【出肘后方】用川生乌头末敷疮口良久消黄水出立愈
　　治马汗马毛入人疮中肿痛入腹害人【出圣惠方】
　　用井花水作汤浸痛处冷水亦得数饮好酒即愈又石灰敷之
　　治马汗入肉毒气引入红绵【出海上名方】
　　用乌梅和核烂捣为末以头醋和为膏先将疮口以针刺破但出紫血有红血出帛拭干以膏敷上以帛系一方无醋烂嚼涂疮上
　　治马汗入疮中及治马嚼人作疮有毒热疼痛及疮乆不瘥【出千金方】
　　以妇人月经血涂之
　　治驴涎马汗入疮【出传信适用方】
　　用逺志去心为末以酒调涂
　　治马血入疮中【出千金方】
　　用服人粪子如鸡子大复以粪敷疮上
　　治剥死马马骨伤人手毒攻欲死方【出千金方】
　　用死马腹中屎以涂之即瘥用马粪干者一物粉疮孔上疮口大先以马尿洗之大验绞粪汁防温饮之效
　　治马毒疮【出本草】
　　用堇菜捣汁洗并服之
　　又方【出圣惠方】
　　用人粪泥之又马齿苋敷之一方干者烧灰敷疮兼以马粪汁洗疮甚佳
　　治驴涎马汗入疮【出信适用方】
　　用头垢和壁土贴之
　　又方【出传信适用方】
　　用乌梅肉黄丹等分为末以唾调又饮淡豆豉汁一椀
　　治驴涎马汗入人肌内者【出信适用方】
　　用名鬃尾烧灰挑破所入汗处见血然后用麻油调涂之
　　治马汗入人疮疼痛方【出圣惠方】
　　用煮豉作汤及热渍之冷复易之
　　治忽骤乗骑来恐为马汗所伤方
　　于衣上带葱白一茎自无所害
　　治马汗马毛入人疮中肿痛欲死方【出圣惠方】
　　用沸汤令得所浸洗之取瘥
　　治马汗入疮方【出千金方】
　　用驴耳中垢敷之兼治马血入疮效
　　治马骨所伤毒气攻人欲死方【出圣惠方】
　　用马粪绞饮其汁即效兼烧末水服二钱日四五服
　　治马骨所刺及马血入人体故疮中毒疼痛欲死者【出圣惠方】
　　用热灰汁更畨渍之常令热终日为之冷即易数日乃愈若心痛而疮肿不消者炙石熨之一方用热桑皮灰汁更畨渍之
　　治马血入疮方
　　用嚼粟米肉烂涂之
　　治马骨所刺及马血入旧疮中毒痛欲死方
　　用酒渍马齿苋少少饮之
　　治驴涎马汗入疮【出传信适用方】
　　用干冬烧灰净洗疮口搽药在内一方用冬青皮隂干为末敷之
　　治驴涎马汗入疮方
　　以马汗蚛粟子一个乌梅一个嚼烂碎作十丸每一丸用鍼挑破疮贴之绢帛子系
　　治马汗入疮及一切毒入腹不可疗者
　　用葶苈子一两炒研以水一升浸汤服取下恶血
　　恶核肿【附论】
　　夫恶核病者肉中忽有核累累如梅李核小者如豆粗皮内瘆痛壮热索恶寒是也与诸疮根瘰结筋相似其疮根瘰因疮而生是缓血毒恶核病卒然而起有毒若不治入腹烦闷杀人盖由冬月受温风至春夏有暴寒相抟气结成此毒也但服五香汤主之又以小豆末敷之亦煮洗渍时时洗消后以丹参膏涂之令核尽消凡恶核初似被射工毒无常定处多恻恻然痛或时不痛人不痛者便不忧不忧则救迟救迟即杀人是以宜早防之尤忌鱼鸡猪牛马驴等肉其疾初如粟米或似麻子在肉里而坚似疱长甚速初得多恶寒须臾即短气取吴茱茰五合作末水一升和之取汁顿服以滓敷上服此汁令毒散上即不入腹也入腹则成祸矣切慎之
　　方
　　五香散【一名五香连翘汤出圣惠方】　治肉中或有恶核生肿破不消恶肉恶脉瘰肿结气
　　鸡舌香【一两】麝香【一分细研】薰陆香【一两】射干　紫葛【剉】川升麻　独活　桑寄生　甘草【生剉】连翘【各二两】川大黄【三两剉碎防炒】木香　沉香【各一两】
　　右为散入麝香研匀每服三钱水一中盏煎至五分去滓入竹沥半合更煎一二沸温服日三服
　　连翘散【出圣惠方】　治项上恶核焮肿
　　连翘　川升麻　独活　木通【剉】木香　沉香【各一两】桑寄生　丁香【各半两】川大黄【二两剉碎防炒】
　　右为细散每服以清粥饮调下二钱日三服
　　独活散【出圣惠方】　治恶核风结肿毒四肢烦热拘急独活　木香　射干　连翘　甘草【生剉】桑寄生川升麻　沉香　川大黄【生用各一两】
　　右为散每服四钱水一中盏煎至六分去滓入竹沥半合更煎一二沸放温服之日三服得快利为度
　　丹参膏【出肘后方】　治恶核肿【方见本门恶脉类】
　　白敛散【出圣惠方】　治恶核焮肿不消及痈疽
　　白敛　川大黄　赤石脂　赤芍药　芥草　黄芩　黄连【去须】吴茱茰【各一两】
　　右为末以鸡子清调如泥涂于布上贴肿处干即易之
　　黄耆散【出圣惠方】　治恶核焮肿疼痛
　　黄耆【一两半剉】黄芩　芎防　黄连【去须】白芷　赤芍药当归【各一两】
　　右为末以鸡子清调如泥涂于布上贴肿处干即易之
　　贴恶核散
　　赤小豆　猪牙皂角　硝石　黄药　木鳖子【各半两】
　　右为末鸡子清调涂气体壮实者仍服凉膈散或四顺清凉饮之类
　　治恶核肿结不散方【出肘后方】
　　吴茱茰【末一两】小蒜【二两】
　　右捣为汁敷之日三换以瘥为度
　　治恶核
　　蜗牛　蟾酥
　　以针挑破贴之
　　治恶核脇黄患瘇
　　以针破用香油烧竹滴油在患处
　　又方
　　用火炮姜捣碎如飞盐刺碎破揩黄水流出亦妙后用麻子百粒去殻捣烂加小七香丸一握和成丸如菉豆大分作二分服热酒送下以利为度
　　治恶核肿不散
　　用鲜鲫鱼杵敷之一方用鲤鱼烧灰醋调敷之或加天仙子米醋调匀敷患处尤佳
　　治结核【出本草】
　　用堇菜干末和油煎成摩结核上日三度瘥
</div>
    <div class="pagination">
<a href="普济方四库_page1115.html">上一页</a><span>...</span><a href="普济方四库_page1111.html">1111</a><a href="普济方四库_page1112.html">1112</a><a href="普济方四库_page1113.html">1113</a><a href="普济方四库_page1114.html">1114</a><a href="普济方四库_page1115.html">1115</a><span class="current-page">1116</span><a href="普济方四库_page1117.html">1117</a><a href="普济方四库_page1118.html">1118</a><a href="普济方四库_page1119.html">1119</a><a href="普济方四库_page1120.html">1120</a><a href="普济方四库_page1121.html">1121</a><span>...</span><a href="普济方四库_page1117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
