<!DOCTYPE html>
<html>
<head>
    <meta charset="UTF-8">
    <title>普济方四库 - 第 218 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 218 页/共 1812 页</h1>
    <div class="content">　　白僵蚕【直者用生】蛇蜕皮【烧灰】
　　右等分细研为散每服半钱匕掺咽中咽津神効不计时
　　硇砂散【出圣惠方】
　　硇砂　马牙硝【各等分】
　　右细研令匀用铜筯头于水中蘸温揾药末于喉中
　　又方【出圣惠方】
　　马蔺花【二两】蔓荆子【一两】
　　右为散每服不计时以暖水调下一钱
　　治咽喉闭塞口噤方【出圣惠方】
　　羌活【三两细研】牛蒡子【二两杵罗为末】
　　右先以水三大盏煎羌活取一大盏半去滓入白矾
　　去毒丸　治一切喉风闭塞咽喉
　　青緑【信州者煆防赤】胡粉
　　右味等分研为末醋煮麫糊丸如皂子大每服一丸薄荷暖酒磨化下如口不开用白僵蚕末一字吹入鼻内口即开吐下毒立止
　　治风热闭塞咽喉遍身浮肿方【出圣惠方】
　　用牛蒡子一合半生半熟杵为末热酒调下一钱匕立瘥一方捣碎以绵裹二钱热水浸过含咽津立瘥
　　治咽喉闭塞口噤方【出圣惠方】
　　用雄雀粪细研每服温水调半钱匕
　　治咽喉闭塞不通【出圣惠方】
　　用桑上白耳不拘多少捣罗为末以生姜每用半匙绵裹含化旋旋咽下须臾即通
　　治咽喉闭塞不通甚者宜用此方【出圣惠方】
　　用无槵子皮半两含之防防咽之即立瘥
　　治咽喉闭塞肿痛水米不通方【出圣惠方】
　　用蜗牛虫一枚绵裹水浸含之须臾便通
　　治喉闭垂命不辨人方【出圣惠方】
　　用铜黄如杏核大热汤研之化灌之立効
　　治咽喉闭塞喘息不通湏臾欲絶方
　　用地龙一条烂研内鸡子白相和搅令匀便防入口即通
　　又方【出圣惠方】
　　用猪牙皂荚三梃涂酥炙令黄捣罗为末每服蜜水调半钱
　　治咽闭
　　用腊月猪尾烧末水服之
　　又方
　　用含鸡屎白
　　治咽喉疾
　　用腊月猪胆一个同枯矾大黄青黛甘草牙硝为细末入在猪胆内隂干为细末用一字吹之
　　治喉风肿
　　用鸭嘴胆矾为细末醋煎一二沸呷入口吐即愈如吐不止呷米饮即止
　　青金散　治咽喉【出儒门事亲书】
　　用益元散加薄荷青黛生蜜丸如弹子大噙化
　　治咽喉塞鼻中疮出及干呕头痛食不下方
　　用生鸡子一颗开头取白去黄着米酢拌煻火防沸起擎下沸定更顿三度成就热饮酢尽不过一二瘥
　　治喉闭咽塞不通甚者
　　用巴豆去皮针线穿咽入撁出一方用一枚去外皮鑚中心绵裹令有出气处内于鼻随肿左右时时吸气通立効
　　治喉碧玉散【一名罗青散出御医院方】　治心肺热上攻咽喉肿痛闭塞水浆不下或生喉疖重舌木舌肿胀并可服之【方见口舌咽喉门喉痹类】
　　如圣汤　治咽喉噎塞咳浓血者
　　桔梗【二两】甘草【炒】陈皮　半夏【姜汁各一两】
　　右为粗末每服三钱水一中盏半生姜七片煎至五分去滓温服食后日三
　　大青煎【出圣济总録】　治喉中热塞及舌上腭生疮
　　大青　黄蘖【去粗皮蜜炙】升麻　射干　蔷薇根【半两】苦竹叶【细切一握】生地黄【半两】参【一两】天门冬【去心焙半两】白蜜【二两】
　　右除蜜细研用水三升煎取一升去滓下蜜再煎成膏每服半匙头含化咽津不计时
　　治咽喉痛
　　用马勃去膜以蜜橘拌炒以水调呷之
　　治咽喉闭塞及噎汤水难下宜服此方
　　用牛涎一大盏入少许盐搅和顿服立瘥
　　治咽喉闭塞肿痛水米不通方
　　用白矾如碁子大含之须臾便通
　　矾硝散　治咽喉闭塞肿痛【方见本门喉痹类】
　　治一切咽喉壅热肿闭不能咽物口舌生疮舌根强言不正腮项肿痛
　　蒲黄　青黛　硼砂　熖硝　甘草【各等分】
　　右为细末每用手指捻掺于喉中咽津或冷水送下频频咽之
　　治喉中塞
　　以悬钓茎烧为末服之良








　　普济方卷六十二
<子部,医家类,普济方>
　　钦定四库全书
　　普济方卷六十三　　　明　周王朱橚　撰咽喉门
　　咽喉肿痛
　　夫足太隂之脉属脾络胃上膈挟咽连舌本足阳明之脉其支者从人迎前下人迎循喉咙是知咽喉者脾胃之也脾胃有热风毒乗之其上气冲经络胥虑故喉咽为之肿痛或为风毒肿痛或连颈外痛甚则水浆不下便能杀人其候有使人寒热似伤寒者宜急治之咽喉卒肿痛者脾肺暴热胸膈壅滞上攻咽喉故发肿痛也亦有服饵丹石过度毒气在胃多嗜五辛酒麫伤于脾肺皆致此疾源虽不同其为热则一
　　方
　　龙麝聚神丹【出济生拔萃】　治心脾客热气攻冲咽喉赤肿疼痛或成咽疖或结硬不消愈而复发经久不瘥或舌本肿胀满口生疮饮食难咽并宜服之
　　川芎【半两】生地黄　犀角屑　南琥珀　南元参桔梗　连翘【各半两】马牙硝　赤茯苓【去皮】人参　牛黄【研】麝香【研】脑子【研】升麻【各三钱】朱砂【飞半两】金箔【五片】铅白霜【一钱】南硼砂【各研一两】
　　右为细末炼蜜为丸毎两作十五丸用金箔为衣毎服一丸用薄荷汤化下或新水化服亦可更或细嚼服并噙化咽津皆可服食后临卧进三两服
　　袪毒牛黄膏　治大人小儿咽喉肿痛舌木强硬或满口生疮涎潮喘急胸膈不利饮食难进
　　牛黄【研二钱半】人参【一两】南琥珀　南硼砂　犀角屑【研细】桔梗　生干地黄【各半两】雄黄【炼二钱】川升麻【三钱】南元参【三钱】蛤粉　硃砂【研飞七钱】铅白霜【一钱】脑子【三钱】金箔寒水石【烧赤去火毒三两研】
　　右为细末入研药匀炼蜜丸如小弹子大金箔为衣用滋器收毎服一丸浓煎薄荷汤温化下或新汲水化服亦可食后日进三两服更或噙化咽津亦可
　　沈香汤　治咽喉肿痛不得语卒中风毒入于喉间舌强头面身体疼痛咽喉闭塞气欲絶者
　　沈香【剉】木香　射干　防风【去义】甘草【炙】当归【切焙】黄芩【去黒心】升麻　薫陆香　藿香叶　鸡舌香【各一两】独活【去芦头三两】麻黄【去根节先煎掠去沫焙三分】大黄【剉生用二两】
　　右粗捣筛每服三钱七水一盏煎至六分去滓食后温服日三服
　　丹砂玫瑰丸　治脾胃有热风毒相乗上攻咽喉肿痛丹砂【二两研】人参　硼砂【研】半夏【为末生姜汁作饼暴干】雄黄【研各半两】麦门冬【去心焙一两半】甘草【生剉】乌梅肉【各一两】赤茯苓【去黒皮】白梅肉【各三分】麝香【研】龙脑【研】紫雪【各一分】
　　右研为末以乳糖和丸如鸡头实大金箔为衣每服一丸紫蘓熟水嚼下含化咽津亦得食后临卧服
　　犀角散【出圣惠方】　治咽喉毒气结塞疼痛不下汤水宜服犀角屑【一两】沈香【一両】木香【半两】马牙硝【一両】鸡舌香【一両】薫陆香【半两】川升麻【三分】射干【三分】甘草【半两生剉】黄芩【半两】麝香【一分细研】
　　右为散每服二钱水一中盏入竹叶二七片煎至六分去滓不计时温服
　　治咽喉肿
　　鬱金甘草马牙硝　　　细研将来冷水调加入僵蚕并半夏　　　自然风热不能潮
　　大青汤　治咽喉唇肿口舌糜烂口干面热防脾大青　升麻　大黄【剉炒各二两】生干地黄【三两剉焙】
　　右粗捣筛每服二钱匕以水一盏煎至七分去滓温服利即愈
　　春永散【出御医院方】　治脾肺积热咽喉赤肿疼痛
　　大黄【生一两】盆硝　薄荷　甘草【防炒各三两】
　　右为细末每服二钱食后新水一盏服调入蜜少许
　　玉尘散【出御医院方】　治小儿大人咽喉肿痛口舌生疮寒水石【烧三两】马牙硝【枯一钱】铅白霜【半钱】南硼砂【半两】
　　右为细末每用少许干掺口疮上咽津不妨不拘时
</div>
    <div class="pagination">
<a href="普济方四库_page217.html">上一页</a><span>...</span><a href="普济方四库_page213.html">213</a><a href="普济方四库_page214.html">214</a><a href="普济方四库_page215.html">215</a><a href="普济方四库_page216.html">216</a><a href="普济方四库_page217.html">217</a><span class="current-page">218</span><a href="普济方四库_page219.html">219</a><a href="普济方四库_page220.html">220</a><a href="普济方四库_page221.html">221</a><a href="普济方四库_page222.html">222</a><a href="普济方四库_page223.html">223</a><span>...</span><a href="普济方四库_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
