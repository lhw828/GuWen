<!DOCTYPE html>
<html>
<head>
    <meta charset="UTF-8">
    <title>验方新编 - 第 306 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 306 页/共 321 页</h1>
    <div class="content">　　治阳毒生疔。干蟾酥、白丁香、　砂、轻粉各一钱，乳香六分，雄黄、朱砂、麝香各三分，炙焦蜈蚣一条，金顶砒五分，（详丹药门）共研细，煮面糊丸麦子大。先用银针当顶刺破

　　束疔金箍散

　　治疔疮什刺之后，八毒走散作肿。郁金、白芨、白蔹、白芷、大黄各五钱，绿豆粉、黄柏各三钱，轻粉五分，共研末，生蜜调膏，浓涂疔肿周遭，箍束余毒，顶插前丹。或填拔疔散。

　　拔疔法

　　治羊毛疔初起。明雄黄（研末）三钱，青布包扎，蘸热烧酒，先擦前心，自外圈入内，揉连

　　类聚祛风散

　　治大麻疯总方。寒水石、硫黄、枯矾、贯众各四两，蛇床子二两，朴硝一两，共研极细，猪油调成膏。先煎芥穗、苦参、细辛、地骨皮浓汤熏洗，拭干，日涂搽三次。

　　绣球丸

　　治干疥燥痒。川椒、轻粉、樟脑、雄黄、枯矾、水银各二钱，同研至水银不见星，大枫子净肉，另捣如泥，拌匀药末，加柏子仁油一两，如无，或猪油、麻油糊药，以两掌合搓如圆眼大。先以鼻吸其气入腹，次捻碎、遍搽患处，数次自愈。

　　臭灵丹

　　治湿疥肿痛。硫黄、桃肉、猪板油各一两，水银一钱，共捣成膏，频涂患处。

　　经效方

　　治五种疥疮。蛇床子、五倍子、苍朮、槟榔、花椒各三钱，樟脑、雄黄、枯矾、硫黄各钱半煎溶和

　　一扫光

　　诸疮风湿痒痛癣疥痧痱。苦参、川柏各一两，大枫子肉、木鳖肉、蛇床子、吊扬尘、枯矾、雄黄、川椒、硫黄、樟脑、轻粉各二钱，共研极细，猪油调膏，烘热涂搽，或布包扎紧通身擦之。

　　必效散

　　治类癣不愈。川槿皮四两，大黄、海桐皮各二两，百药煎一两半，巴豆肉一钱半，雄黄、轻粉各四钱，斑蝥一只。共研极细，先将癣抓破，温水调药，频频搽之，干则再搽，勿入口中。

　　搽癣方

　　羊跟根八钱，枯矾二钱。共研极细，醋调成糊，频频搽入。或搽生盐。

　　消风玉容散

　　治桃花癣，春月始发者。绿豆粉三两，白菊花、白附子、白芷梢各一两，炒盐五钱，冰片五分。共研细，水调搽之，良久，洗去再搽。

　　石珍散

　　治天　、火丹，一切湿热溃烂。熟石膏、轻粉各二两，用柏片、青黛各五钱。共研极细，甘草汤洗净，拭干，频频搽之。

　　如圣膏

　　治谷道风疳，如癣作痒，破流黄水。归尾三钱，巴豆肉钱半，麻油四两，浸药，文火炸枯，去渣，下黄蜡两半化尽，布滤入碗中，又投轻粉细末二钱，尽搅成膏，频频搽之。

　　三白散

　　治漆疮　痛，斑烂流水。水粉一两，熟石膏、轻粉各五钱，共研极细，捣韭菜汁或萝卜汁、或油调搽。捣马齿苋成膏敷之，亦效。

　　金蟾散

　　治诸疮已溃，误沾马汗、皂汁、粪秽、毒水，或竹木掸刺　肿大痛。大干虾蟆一个，胡椒十五粒，皂角子七粒，砂缸装定，瓦片盖口，炭火　至烟尽成灰存性，取出研极细，温水洗净疮口，拭干，撒药入内，上贴太乙膏。良久，毒水流尽，有刺亦出。

　　姜矾散

　　治诸疮发痒。枯矾、干姜等分，研末，以盐茶洗净，频撒之。

　　化虫散

　　治溃久郁化生蛆。焙燥海参，研极细，频频撒之，或撒皂矾末。

　　治痘烂生蛆：先用温茶洗净，寒水石研极细，频频撒之。

　　清凉膏

　　治汤火伤，凡赤肿无皮，搽之解毒止痛。角子锻石水化开数升，水浸搅浑，没水半寸许，露一宿，水面必起云片，轻轻带水掠取，每一钟兑麻油一钟，双　顺搅成膏，鸡翎蘸扫患处。

　　拈痛膏

　　治杖、跌打后，肿痛　紫，已破未破者，皆贴此膏，上盖纸包好，日一换，取如意金黄散一两，加樟脑末三钱，用前清凉膏调敷。

　　追风散

　　治疯犬微咬。初时用热尿淋洗，挤出恶血，随敷此散，追风拔毒。北细辛、川乌、草乌防风、白芷、川芎、薄荷、苍朮各一钱，南星、雄黄各五分。共研极细。热酒调敷，盖纸定，日换二次。

　　朴硝散

　　治小儿脐疮。　牡蛎、大黄各三钱，朴硝一钱，共研极细，用活螺蛳五个，洗净，以清水一碗养一夜，将螺放出，取水调敷数次。

　　立消散

　　治小儿阴肿。赤小豆、枳壳、赤芍、商陆、朴硝等分，勿见火，晒燥，研极细，柏叶煎汤，日常调服。

　　蟠龙散

　　治小儿脱肛。干地蟠龙一两（带土焙燥），朴硝二钱。共研极细，水调，鸡翎蘸搽数次，肛肿干燥，用葱汤洗净，麻油调涂。蚯蚓一名地龙，味咸性寒，无毒。白颈者良，取用须盐水洗净。

　　又方：乌龟头或鳖头烧灰存性，麻油调搽。

　　又方：吊扬尘和干鼠粪烧烟放桶中，坐上熏之。

　　救苦散

　　治痘风疮烂。陀僧、滑石各二两，白芷五钱，共研极细。湿则撒之，干则蜜水调搽。

</div>
    <div class="pagination">
<a href="验方新编_page305.html">上一页</a><span>...</span><a href="验方新编_page301.html">301</a><a href="验方新编_page302.html">302</a><a href="验方新编_page303.html">303</a><a href="验方新编_page304.html">304</a><a href="验方新编_page305.html">305</a><span class="current-page">306</span><a href="验方新编_page307.html">307</a><a href="验方新编_page308.html">308</a><a href="验方新编_page309.html">309</a><a href="验方新编_page310.html">310</a><a href="验方新编_page311.html">311</a><span>...</span><a href="验方新编_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
