<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 69 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 69 页/共 78 页</h1>
    <div class="content">　　烂捣蚰蜒，敷之立愈。

　　又方，陈学谕行之方。

　　菖蒲细嚼以敷咬处，立愈。

　　又方极妙，甚者不过二枚。

　　取大蜘蛛一枚，放所咬处，令收其毒。赵参议，陈寺丞，钱文子皆云之，初亦不信，亲曾用之，既啮，痛果即定。蜘蛛虽着身稍远，必经寻其处而啮之，渐觉腹胀，盖为毒瓦斯所攻，须急投水中，不尔即死。

　　又方，取桑树汁涂，又头发烟熏。

　　[卷之十七　第二十五门] 治狗咬 

　　烂嚼杏仁敷之，或以人屎汁敷尤良。

　　又方，井口蚯蚓粪，湿敷疮上，以物包定，即瘥。

　　又方，杏仁去皮尖，同马蔺根研细，先以葱汤洗疮，然后涂之。

　　[卷之十七　第二十五门] 猫儿伤 

　　研薄荷汁涂之。

　　[卷之十七　第二十五门] 治寸白虫 

　　燕贤仲侍郎年二十三、四时患此，根据方治一剂服之，良久据厕，下虫二时许不数丈，遂愈，更不复发。此病多因食生牛肉得之，尝药时所下皆其子，故多再发则不发矣。又云其虫母二条相合疑牝牡。

　　酸石榴根南引者，掘取，洗净，细锉半升，用水五升，煎取半碗以下，去滓，五更腹空时，先炙猪肉，随意吃以引虫，不可过饱，然后温服此药，只作一服，虫自取下，吃白粥一日补之，永绝根本。《图经》用东南引根，《千金》日华子用东引根，学生见服之一啜即下而愈又方，《本事方》云出《良方》，所载甚详。

　　锡沙（作粗泥者，无即以黄丹代油和丸，如梧桐子大）苡仁槟榔（等分，为末）上浓煎石榴根汁半升下散三钱，丸五枚，中夜服，旦日下。

　　[卷之十七　第二十五门] 治百虫入耳 

　　以桃叶火熨之，卷而塞耳，虫立出。

　　[卷之十七　第二十五门] 治头上虱子 

　　章县丞朴曾试有验。

　　藜芦为细末，掺擦在发中，经宿，虱子皆干死自落。

　　[卷之十八] 第二十六门 

　　妇人诸疾产前产后血崩吹奶

　　[卷之十八　第二十六门] 秦桂丸 

　　知金州范罗进。

　　秦艽（去芦）桂心杜仲（去粗皮，炒丝断）防风浓朴（去粗皮，各三分）附子（去皮脐）各半两）人参（去上十四味并生用，须秤择精细，同为细末，炼蜜丸如梧桐子大，每服三十丸，空心食前，温也，亲 

　　[卷之十八　第二十六门] 宁志膏 

　　治妇人因出血多，心神不安，不得睡，语言失常。滕生色家方，极有效。

　　辰砂酸枣仁人参茯神（去木）琥珀（各一分）滴乳香（一钱，别研）上为细末，和匀，每服一钱，浓煎灯心枣汤调下。

　　[卷之十八　第二十六门] 百花膏 

　　治妇人因失血后气弱，或产后虚羸，亦宜服之。

　　熟干地黄生干地黄川当归川芎白芍药人参（各一两）上为细末，入生藕自然汁、生姜自然汁、蜜各一盏，同煎数沸，令香熟，入药调成膏，用砂器盛贮，每服一匙，用灯心枣汤化下。

　　[卷之十八　第二十六门] 拱辰丹 

　　夫方当壮年而真气犹怯，此乃禀赋素弱，非虚衰而然也，僭燥之药尤宜速戒，勿谓厥逆便云阴多，如斯治之，不惟不能愈疾，大病自此生矣。滋益之方，群品稍众，药力难见功效。但固天元一气，使水升火降，则五脏自和，百病自去，此方主之。行在孙方，葛丞相妇人少年时服之果效！鹿茸酥（炙，去毛皮用）山茱萸（新好、有肉、红润者）川当归（洗去土，各四两）麝香（半两，别研）上三件为末，入麝香拌匀，酒煮，面糊为丸，如梧桐子大，每服一百粒，或五十粒，温酒、盐汤下。

　　[卷之十八　第二十六门] 暖宫丸 

　　当归川芎禹余粮（醋淬七遍，各一两）川姜附子（炮，去皮脐）桂心（各三两）上为细末，酒糊丸如梧桐子大，空心食前酒服三十丸，日进二、三服，增至五、七十丸。

　　[卷之十八　第二十六门] 不换金丸 

　　治妇人诸虚不足，心腹疼痛。

　　当归没药玄胡索川芎本人参白茯苓牡丹皮甘草白芍药白术熟干地黄白芷白薇（各等分。《产宝方》有桂心，又无地黄）上为细末，炼蜜为丸，如弹子大，每服一丸，酒送下。

　　[卷之十八　第二十六门] 正经汤 

　　熟干地黄（半两）人参桂心半夏（汤洗七次）白芍药牡丹皮阿胶麦门冬当归（各二钱半）吴茱萸（汤洗七次，二钱）上为粗末，每服三钱，水一中盏，生姜五片，煎至七分。温经汤有川芎、甘草，无熟干地 

　　[卷之十八　第二十六门] 艾煎丸 

　　治妇人一切虚寒，胎前产后赤白带下，或成血瘕，久服此药自然融化。汉阳苏司法传，名次参。

　　伏道艾（揉去尘土，择净枝梗，取叶秤五两。先用大肥淮枣一十二两，砂瓶内水煮烂，去核，同艾叶一处捣烂如泥，捻成薄饼子，猛火焙干，乘热急碾为末，大汉椒去目、枝梗、并合口者，取净秤五细末）当归（去芦及须，酒洗）白芍药（真白者）熟干地黄（如铺上卖者，须净洗，漉去浮者，晒干，酒浸蒸晒，再入子（大者，炮，去皮脐）卷柏（取上八味同为细末，与前艾叶、椒末拌匀，米醋面糊为丸，梧桐子大，每服五、七十丸至百丸二百丸，艾醋汤空心食前服此药。向来一妇人，因产后虚寒，呕恶不食，腹痛如割，时作寒热，复出盗汗，瘦瘁骨立，脐腹之左结成硬块，其大如掌，冰冷，虽盛暑此处独无汗，每块微动则痛不可忍，百药不效。梦中人告以此方，服之数服，恶心、寒热、盗汗辄止，尽一料遂平复，独血块如故，服五，六料，其块自融化，如鱼冻而出。

　　[卷之十八　第二十六门] 内炙丹 

　　治宫脏久冷，中焦停寒，心腹或脐下疼痛，肢节倦怠，心悸怔仲，食少恶心。

　　荜茇桂心干姜（炮）舶上硫黄（细研）金钗石斛（细锉，酒浸，各半两）附子（炮，去皮脐）泽兰叶（各一两）上捣罗为细末，面糊为丸，如梧桐子大，过朱砂为衣，每服三十丸，加至五十丸，煎艾叶盐汤空心下。

　　[卷之十八　第二十六门] 治妇人血隔若血崩者 

　　服之住血，隔者服之通。李秀传。

　　生地黄熟地黄甘草炙柴胡白芍药当归地骨皮牡丹皮玄胡索川芎（各三两）上为粗末，每服三钱，水一大盏，同古老钱一两文，煎至熟，入麻油一两点，候煎及八分，去滓，热服，空心食前。忌鱼腥之类。

</div>
    <div class="pagination">
<a href="是斋百一选方_page68.html">上一页</a><span>...</span><a href="是斋百一选方_page64.html">64</a><a href="是斋百一选方_page65.html">65</a><a href="是斋百一选方_page66.html">66</a><a href="是斋百一选方_page67.html">67</a><a href="是斋百一选方_page68.html">68</a><span class="current-page">69</span><a href="是斋百一选方_page70.html">70</a><a href="是斋百一选方_page71.html">71</a><a href="是斋百一选方_page72.html">72</a><a href="是斋百一选方_page73.html">73</a><a href="是斋百一选方_page74.html">74</a><span>...</span><a href="是斋百一选方_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
