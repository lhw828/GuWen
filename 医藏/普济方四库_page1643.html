<!DOCTYPE html>
<html>
<head>
    <meta charset="UTF-8">
    <title>普济方四库 - 第 1643 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1643 页/共 1812 页</h1>
    <div class="content">　　钦定四库全书
　　普济方卷三百九十一　明　周王朱橚　撰婴孩癖积胀满门
　　总论
　　夫腹胀由皮脾胃虚气攻作也实者闷乱喘满可下之用紫霜丸白饼子不喘者虚也不可下若悮下致脾虚气上附肺与脾子母皆虚肺主目胞腮之类脾主四肢母气虚甚即目胞腮肿也色黄者属脾也治之用塌气丸渐消之未愈渐加丸数不可以丁香木香橘皮豆防大温散药治之何以然脾虚气未出腹胀而不喘可以以散药治之使上下分消其气则愈也若虚气已出附肺而行即脾胃内弱毎生虚气入于四肢面目矣小儿易为虚实脾虚不受寒温服寒则生冷服温则生热当识此勿悮也胃久虚热多生疸病或引饮不止脾虚不能胜肾随肺之气上行于四肢若水壮肾气浸浮于肺则大喘也此当服塌气丸病愈后面未红者虚衰未复故也　治腹胀者譬如行兵战于林防未出林以兵攻之必可获防若出林不可急攻攻必有失当以意渐收之即顺也治虚腹胀先服塌气丸不愈腹中有食积结粪小便黄时防喘脉壮而实时饮水能食者可下之盖脾初虚而复结有积所治宜先补脾后下之下后又补脾即愈也补肺虚喘　腹中有癖不食但饮乳是也当用白饼子下之　小儿病癖由乳食不消伏在腹中乍凉乍热饮水或喘嗽与潮热时发故饮水过多则当涤脾胃不能传化水谷其脉沉细益不食脾胃虚衰四脉不举诸邪遂生羸痩而成疳矣【曹宣得子三嵗面黄时发寒热不食而饮水及乳不止众以为潮热用牛黄丸麝香丸不愈及以止渇干葛散服之反壮钱氏当下白饼子主之后补脾乃以省积丸磨之此乃癖也后果愈何以故不食但饮水者食伏冷脘内不能消致令发寒热服止渇药吐者药冲脾所也下之即愈】　食癖者其状在右脇时复来冲心多惊恐是也宜服进食丸化之　乳癖者其形在心时或上下疼痛啼呌时作壮热此不可取宜用消乳丸　疳癖者其状在右脇下生如木梳子大致令肌肉不生渐成羸痩或作潮热及肚大宜取之仍服进食丸　痟癖者其状或在左右脇间致令啼呌亦须取之　惊癖者其状在心头不动常要惊啼此因小年惊积成块涎裹成癖伏之于心此病须要礞砂药方可取之大抵癖病宜服三蓬荗橘皮巴豆硇砂缩砂乌梅等药渐磨化不可急取　腹胀之状膨脝防胀【素问云浊气上则生防胀】如皷之有声【心腹胀满但名为食不入鼔腹】荣卫隔塞鸣息喘粗皆由冷气所作【实鉴云凡冷结在脾因兹腹胀】壅滞于脾内不通而外不散痞凝于胃上不降而下不升或乳食过度致伤脾胃胃气弱则脏腑弱令腹有饱胀二证亦有半虚半实证虚者腹胀不喘泄防不食实者朝寛暮急闷乱喘粗半虚半实者喘满泄防或腹胀不喘小便如常皆半虚半实也　虚者皆益黄散次塌气丸导气丸再益黄散补次妙丸子下再白术散若心腹胀满大便秘澁煎宣风散送下妙丸子半虚半实者益黄补次妙丸子下再益黄散若腹胀不喘大便如常塌气丸导气丸渐渐消之有一等腹胀满肚大青筋四肢痩劣谓之疳蛊此病多死　症【音真又音呈】伤食得之痛刺脇肋心胸烦闷饮食不下吐逆心忪不医治渐成症结又曰食结　瘕【音贾又音加】伤血得之心膈郁闷痛引少腹时或攻筑上抢心胸虽不阻食肌肉不生久而不治渐成瘕结又曰血结　痞【音甫又音匕又音婢】伤气得之心腹膨胀肚大脇满痛刺往来主左肋面黄肌痩倦怠无力久而不治渐成痞块又曰气块　癖【音僻】伤积得之其证如肠澼之疾便利无度滑不成粪似痢非痢似防在腹肚干痛上筑心胸满闷久而不治顽结不散肠结成块有类痞状　以上四证皆作寒热有如疟一般悉由伤及五脏惟痞癖左脇肋块其气结聚男女皆在左肋四证大同小异凡治寒热先以梨浆饮进三服退其寒热寒热已消去三五日后方可与服磨痞丸即日日频频与服症瘕之疾只与三棱丸下去积毒以通为度　凡疳气胀疳极胀气积胀小儿患疳证皆由虚所传积乃为母既积已作虚气传授遂成疳疾其名数种皆渐所致不可更与通利尤加重即宜和益消疳调气治之先与服神功保童丸以至泄气为快既泄虚气即散不伤其气攻效至良应患疳疾便利无故大有功效　鎻肚胀急此一证儿在胞胎中无只由初生七日内有患触受而成急如水火其作延久渐见加重以致肚青筋撮口不乳其甚者名胀急其儿感触邪气入腹冲心不能自化遂变风及至成风不可更投疳药虽然鎻肚撮口不乳其色未变精神未耗者速用下药以通为度才通便安宜服真珠天麻丸　人才生下男女有一证男在三五七女即二四六日竒偶之有数隂阳之显道者遂感客忤邪正相干亦令儿肚青筋噤口不乳此由客情外来致袭其邪隂阳不顺胃触其正【初生男女气脉未定精神未足総皆邪触】上古医家著述繁杂难穷至要世俗虽有加文理无用灸【血气发生岂因经客若以艾炷即为虚设】既受此厄越日移时母泣父啼痛心待毙　凡上膈胀中脘胀食伤膨胀者膈与脘上下相承膨与胀轻重自别脘受疾久则痞闷膈则病停郁结是知膈隠胸膛脘临脾胃膈者犹隔也有如隔碍脘者管也通即流利二位皆由食伤宿冷眠卧遇风停滞之气不顺于三焦怯弱脉虚传于五臓所谓脾不磨食胃不化食所以膨胀若于膨胀之时不与消利遂致虚满又于虚满不为疎补其气即攻中脘不化即在上膈既在上膈为疾必作形证传即为重医莫容易取愈食伤膨胀服三棱煎丸中脘腹胀服王氏塌气丸上膈郁胀服大茱连丸　杨氏曰小儿乳哺失调三焦闗膈以致水浆乳哺停滞脾胃不能宣行冷气结聚初则成积乆则血膜包水时时作痛或为潮热或生寒热及疟家多于中脘蓄积黄水日乆结癖寒热不已防防方曰由脾胃虚冷乳食积滞不能尅化以致血膜顽疾裹积而成癖汤氏曰食癖乳癖疳癖痞癖宜以甘遂芫花莪术三棱巴豆等取之惟惊于取药中加以南星半夏化痰之剂实者取而后补虚者补而后取补脾则实脾散磨积则消积饮用巴豆去巴豆或硇砂厚朴取积则紫霜丸神妙丸五积丸重者消癖丸　痞者塞也结者实也热气蕴于胸膈之间留饮聚于腹脇之内于是荣卫不能流行脏腑不得宣通由胀满而至痞结势使然耳此热实之证也时或发为壮热甘遂散主之　原小儿症瘕癖结五脏不和三焦不调有寒冷之气客之则令乳哺不消化结聚成症癖也其状按之不动有形攻起者症也推之浮沉者瘕也其急牢强或在左或在右者癖也由冷气痰水食饮结聚所成故云症瘕癖结也　夫小儿寒温失调饮食不化与脏气相搏结聚不动名为症也其食结在腹喜寒四肢洒洒如疟不能饮食常自隠隠而痛此则食症也　小儿瘕者腹中疼痛无常不定在一处者瘕也小儿结症成块者为不慎滋味尝吃滑腻肥腥羶菓胃口不和结实难化症痞于胸膈之间攻冲荣卫则呕逆频频喘粗眼澁更加频渇或归于下部则泄防频倂两脇虚胀便只和脾胃或是疎防或则饮食不化渐次成症凡小儿生下有瘕癖气有疳虫攒心气有胎惊疝气
　　有抱心吊气者瘕气发时横来左右脇下筑痛或吐逆急下鲊汤圆通利后以匀气散服之疳虫攒心气者其后伏面去虫药如渇水未住便下塌气丸夹黄连饮子服之胎惊疝气者生下多夜啼或吊上肾乃以寛气药参苓散治之又用葱涎膏贴外肾醒后汗出如渇水无时乃以槐角丸又寛气药调理二三日亦已通利与匀气散生下未周嵗见隂肿者此胎中大受极热或父之传授先用牛黄丸疗之后匀气散用芸薹子为末冷水调贴之如未退却用寒水石白缮土酸醋调涂乃常吃郁金甘草牙硝三味为末蜂糖熟水调下
　　诸癖结胀满
　　方
　　金露丸【出汤氏宝书】治心腹胀满症癖气块大如鹅卵者及黄疸朝起呕逆四肢沉重上气盘结血气冲心膀胱两脇膨胀背连腰痛十种水气五淋五痔骨蒸顽麻半身不遂眉毛脱落皮肤燥痒常如虫行手足烦热夜卧惊悸梦与鬼交年月深逺行成劳病尸虫鬼疰久不能疗及治室女经闭阻滞血脉不通羸痩憔悴不思饮食
　　人参　官桂【各半两】紫花术【三分炒】附子【一枚炮去皮脐】川乌【半两炮】厚朴【三分去皮制】大黄【半两】猪牙皂角【二钱去皮】菖蒲【半两】桔梗【去芦三分】干姜【一分炮】川椒【半两去合口者】柴胡【一分】吴茱茰【半两】白茯苓【半两】
　　右为细末别研甜葶苈子半两巴豆三分去皮膜油续随子半两后三味别研得所同前药味一处面糊为丸如麻子及菉豆大以意加减十歳儿空心米饮下五丸如觉搅触为验
　　升阳补气汤治小儿脾病发热
　　防风根【三钱】羗活【一两半】柴胡【一钱】甘草【三分】荆子【半两】升麻【半两】葛根【半两】独活【三分】黄耆【半两】人参【三分】当归身【三分酒浸】陈皮【三分】黄柏【三分酒浸】生地黄【三分酒洗】地骨皮【半两】
　　右剉毎服三钱水煎去滓温服
　　牛黄丸【防防新书】治小儿症瘕百病疳痼腹胀黄痩发渇不常客忤疳痢及吐逆不定心腹多痛及惊风天钓等症
　　牛黄【细研】犀角【屑各半两】木香　当归【微炒各半两】人参【去芦头】川大黄【剉碎微炒】光明砂【细研水飞过】槟榔【各三分】麝香【细研】鳖甲【一两涂醋炙黄去裙襴】代赭【二分】巴豆【以淡浆水大碗煮尽去皮出油别研各一分】肉豆防【二枚去皮】杏仁【二十枚汤浸去皮尖双仁面炒微黄色】
　　右为末同研令匀链蜜和丸如菉豆大小儿百日已下乳汁下一丸二三歳空心粥饮下二丸胸膈有病吐出脏腑有病即利出恶物为验后只吃浆水粥一日其利自止五日至十日吃一服永无滞结量儿大小加减服之
　　牛黄鳖甲丸【幼防新书】治少小癖实壮热食不消化中恶忤气
　　牛黄　厚朴【姜制炮】茯苓　桂心　芍药　干姜【各半两】鳖甲【醋炙香熟】麦面　柴胡　大黄　枳实【麸炒】芎防【各一两】
　　右为末蜜丸如小豆大日三服以意量之一方有麦门冬无枳实
　　鳖甲丸【圣济総録】治小儿症癖
　　鳖甲【醋炙去裙襴】犀角【镑】丹砂【研】桂【去粗皮各半两】大黄【剉炒】当归【微焙】萆【炒】代赭【捣研】巴豆【去皮心膜研如膏各一两】枳殻【去瓤麸炒】牛黄【研】麝香【研各一分】
　　右为末炼蜜和丸如麻子大三四歳儿毎服二丸至三丸空心新汲水下瘥即止更随儿大小加减
　　鳖甲丸【防防新书】治小儿症癖羸弱不能乳食
　　鳖甲【涂醋炙黄去裙襴】荆三棱【防煨剉】川大黄【剉碎防炒】槟榔郁李仁【各半两汤浸去皮防炒】木香　青橘皮【汤浸去白瓤焙】肉桂【去粗皮】柴胡【去苗】人参　桔梗【各去芦头】防葵【各一分】
　　右为末炼蜜和丸如菉豆大五六歳儿空心米饮下七丸晚后再服更随儿大小以意加减
　　木香硇砂煎丸【幼幼新书】消症瘕积聚血结刺疼
　　木香　大黄【炮】荆三棱【生用】巴豆【去皮膜不出油用细研之】官桂【去皮】筒子漆【炒】青橘皮【去白】蓬莪茂【炮】附子【炮去皮脐】干姜【炮各一分】香墨【一指节大细研】硇砂【半两以好醋一盏浸一宿去砂石】
　　右将大黄末荆三棱末巴豆等三味同于银石器内以好醋一升煎一两沸次入硇砂同熬成膏次入诸药末和匀再入臼杵千百下为丸如菉豆大毎服五丸伤冷食冷酒冷水结聚腹内气块痛用干姜汤或橘皮汤下夹食伤寒白汤下亦得粘食不消或气块即用煮面汤下食牛羊鱼鳖肉成气块不散用所伤汁下宿酒不消酒下血气当归酒下姙娠不服要转痰茶下加至七丸常服一两丸
　　鳖甲散【防防新书】治小儿症瘕壮热头痛呕逆腹痛寒热头发作穂及食癖乳癖气
　　鳖甲【一个涂醋炙黄去裙襴】枳殻【麸炒微黄去麸】木香　川大黄【剉微炒】荆三棱【微煨剉】槟榔【各半两】人参【去芦头】赤茯苓　柴胡【去苗各三分】桂心【一分】
　　右为粗散毎服一钱以水一小盏煎至五分去滓温服日三服量儿大小以意加减
　　圣效丹【幼幼新书】治癖结诸病久不瘥
　　当归【洗焙干】木香　好硃砂【细研水飞】桂心【各一两】甘遂【慢火煨令黄色用】荆三棱【炮熟剉】鳖甲【各半两涂醋炙黄去裙襴已上捣罗为细末次用】麝香　防仁【各一分汤浸去皮别研】巴豆【三七个去皮心用好酒煮一宿取别研】
　　右同研细用黄蜡六两慢火镕化同诸药搅成膏如黍米大毎服未周歳小儿一粒二三歳二粒四五歳三粒六七歳五粒十歳以上七粒温米饮下乳食后量儿大小加减
　　荆三棱散
　　荆三棱【煨剉】鳖甲【醋炙去裙襴】枳殻【去瓤】大腹子【剉】陈面【炒】麦蘖【炒】蓬莪茂【煨剉】厚朴【去粗皮姜汁炙】诃梨勒皮【半生半熟】青橘皮【去白焙各一分】
　　右为散六七歳毎服半钱空心米饮调下日三服更量儿大小加减
　　鳖甲丸【防防新书】治少小腹中结坚脇有疹手足烦热鳖甲【醋炙香熟】芍药　大黄【各三十铢】茯苓　柴胡　干姜【各二十四铢炮】桂心【六铢】防虫　齐曹【各二十枚】
　　右为末蜜丸如梧桐子大服七丸渐渐加之以愈为度
　　马通粟丸【幼幼新书】治少小脇下有气内痛喘逆气息寒热羸瘦不食
　　马通中粟【十八铢】杏仁　紫苑　细辛【各半两】五味子
　　右为末蜜丸如小豆大毎服十丸日三服不愈加至二十丸
　　大茱连丸【活幼口议】治小儿饮食过度膨胀胸膈上下气不宣通郁滞迷闷情思少乐大则作喘强食不化作渇烦躁坐卧不安肢体倦怠腹脇疼痛
　　蓬莪术　荆三棱【各一分醋炒】干姜【炮】青皮　陈皮【并去白】木香　丁香【各二钱】緑小细茱茰【二钱】巴豆【二十一粒去殻心膜出油】
　　右为末醋糊丸如麻子大毎服七丸至十丸大者加服生姜枣子汤下
　　议曰痞郁结注所因脾胃饮冷食生冷粘成积气不化滞在胸膈胸膈乃总名却有三腕上下相通滞因冷侵虚处所受弱处所发致疾有因久不尅化成害有由结癖　症瘕积之所由生疳痢吐泻积之所因作今用此方寛胸膈厚肠胃正气温中消磨疳积能止吐泻进饮食
　　代赭丸治小儿腹中结癖块痛
　　代赭石【研细】川大黄【各半两】木香　五灵脂　硃砂鳖甲【涂醋炙黄】桃仁【浸去皮焙】辣桂【各一分】巴豆【去油半分】
　　右为细末糕糊丸如麻子大风干毎服五丸姜汤下
　　挝脾散治小儿脾癖
　　石燕【一对醋蘸七次】白丁香【一两】定粉【三钱】人参【三钱】诃子【一对】丁香【半钱】轻粉【半两】陀僧【二两】舶上硫黄【五钱】
　　右为极细末毎服一钱量儿大小加减大者二日一服小者三日一服早辰米汤调服食乳汁小儿男用女汁面汤亦可三歳服一字五歳服一钱
　　双紫丸【防防新书】治小儿身热头痛饮食不消腹中胀满或小腹绞痛大小便不利或重下数起小儿无异疾饮食过度不知自止哺乳失节或惊悸寒热惟此丸治之不瘥更可重服小儿欲下是其哺食减少气息不快夜啼不眠是腹内不调冝用此丸【序例中云服紫丸者即前变蒸篇中四味者也云服紫丸不下者服赤丸差驶病重者常用方之中并无赤丸而用硃砂又力于紫丸疑此即赤丸也】
　　巴豆　防核仁【各十八铢】麦门冬【十铢】甘草【五铢】甘遂　硃砂【各二钱】蜡【八钱】牡蛎【八钱】
　　右以汤热洗巴豆研新布绞去油别捣甘草甘遂牡蛎门冬下筛讫研防核仁令极熟乃内散更捣二千杵药燥不能相丸更少入蜜足之半歳儿服如荏子一双一歳二歳儿服如半麻子大一双三四歳者服如麻子二丸五六歳者服如麻子大二丸七八歳服如小豆二丸九歳十歳大如小豆二丸常以鸡鸣时服至日出不下者熟粥饮数合即下丸皆双出也下甚者饮以冷粥即止
　　芍药汤治小儿胎中宿热乳母饮食麄恶辛苦乳汁不起儿乳肌肤心腹痞病萎黄瘦瘠四肢痿躄缭戾服之可令充恱【方见本门】
　　褐丸子【活幼口议】治小儿隂阳不和脏腑怯弱乳食不消心腹胀满呕逆气急或肠鸣泄泻频并腹中冷痛食症乳癖痃气痞结积聚肠胃或秘或利头面肿满不思乳食宜疗五种疳气八种痢疾肌肉消瘦气麄大神色昏愦情意不乐常服散冷热气调和脏腑去疳积止泻痢进乳食生肌肉恱顔色
　　萝卜子【二两微炒】陈皮【去白】青皮【去白各一两】荆三棱【炮一两】黑牵牛【一两半半炒半生】蓬莪术【炮一两】胡椒【半两】木香【一分】
　　右为细末面糊为丸麻子大毎服三五十丸煎萝卜汤下一方加胡黄连半两苦楝半两萝卜子只使一两
　　议曰证不明医之过也丸散不良士之缪也去医裁药审证察犹若权衡以究标本医药纯全之道凡调理小儿杂病须究疳证积乃五脏所传及至变作他患殊失源流迷而不反所以作疾此方寛肠下气散结去郁疳积已作顺传逆传并皆宜服　凡痞癖之气同根异名作疾有块皆在左脇男女一同然痞者阳证癖者隂证小儿脾胃不和隂阳气交错冷热相制皆由积之所致故先寒后热一如其疟汗出则息若先下却其积热住不去反増加重而又作肿虚满头面凡有是疾医者不可轻易投砒治之其砒有火毒冲胃三焦作渇饮水停在脾属四肢亦作浮肿重则致喘烦躁虚闷倦怠不安砒之为药岂可妄投冝先与服梨浆饮加汤使如法取令寒热退三五日乃却与三棱丸磨化积毒以利为度去其根本若未通更服已上忌生硬冷物　直指方加槟榔五灵脂各一两吞紫霜丸治疳胀
　　三棱煎丸【活幼口议】治婴孩小儿食伤生冷粘腻热毒等物脾胃积滞久不尅化令肚热脚冷痞癖寒热及疗症瘕中脘不和膨胀上膈气壅心腹不得宣通所以作疾此药温良但治诸积滞食不化
　　荆三棱　蓬莪术【并炮各半两】芫花【一分】淡豆防【二三钱】鳖甲【去裙米醋炙令焦半两】巴豆【二十一粒去殻】杏仁【去皮尖一分炒令赤】
　　右前六味一处以米醋一碗煮令干仍炒起更细截焙为末次入当归末又入杏仁巴豆淡豆防和匀水煮面糊为丸麻子大毎服二十丸生姜汤下大小加减服之　此方亦名消痞丸又名化积丸其药破气行血和脾开胃一应痞癖症瘕诸疾气滞并皆疗之夫脾胃者乃饮食有所宜则谷气消血脉匀肌体壮精神爽有所不利则肠胃瘦面目黄疾病作以是药固其脏腑胃气固谷食自然留之脾胃既壮谷食自然磨之若饮食迟化即气弱饮食不化即气虚小儿服此初安脏腑次益肌肤三焦既顺百脉俱调效验
　　红丸子治血膜包水僻侧于脇儫时时作痛发寒热疟家中脘多蓄黄水日交结癖亦效
　　三棱【煨】莪术【煨】芫花　桃仁【去皮别研】杏仁【去皮别研】硃砂乌梅【炒】巴豆【各等分】
　　右为末醋糊丸小菉豆大硃砂为衣米汤空心服
　　七圣丸【汤氏宝书】治消积滞调脾胃及治小儿食不化成积积不消成癖久而作痛冝服
　　三棱　莪术　川楝【去核】陈皮【去白】青皮【去白】芫花【各等分】
　　右以芫花醋浸一夕炒渐干入三棱莪术同炒又入川楝陈皮青皮同炒焦取为末等分如各半两杏仁去皮尖别研巴豆二十粒去油膜匀和醋糊丸黍米大一歳二丸临睡米饮下此二方稍相似不若方中和桃仁与乌梅则尤妙又用蒜荡脾丸化痰涎一日一服或两服日用如此服蠏水亦可日间所食之物一夜而化永无疳疾一方可去巴豆别入杏仁
　　代赭丸【一名小紫霜丸】治少小及大人腹中宿食积成症癖两脇妨满气息喘急不能食面黄日渐痩腹大胀除百病【幼幼新书】
　　代赭　丹砂【各研】大黄【各八分】青木香【五分圣恵用二两】当归【五分圣恵用二两】桂心【四分圣恵用二两】巴豆【六分去皮心另捣圣恵用半两】犀角屑【三分圣恵用二两】
　　右捣筛蜜和丸如梧桐子大小儿量之十歳儿服大豆许二丸六歳者小豆许二丸以下临时斟酌要泻病出为度久病日一丸以溏泄而已不在猛泻忌如常法一方去桂心用杏仁
　　持遂丸【幼幼新书】治小儿症瘕脇下坚硬如石四肢黄痩不欲乳食
　　甘遂【煨令防黄】防仁【各一分汤浸去皮研入】雄黄【细研】丹砂　石膏【各细研水飞过】牡蛎【烧为粉各半两】麝香【半分细研】巴豆【半分去皮心绢裹盛酒中煮半日取出焙干】
　　右为末与巴豆研令匀炼蜜和丸如黍米大毎服以粥饮下一丸日二服量儿大小加减服之
　　大腹子汤【幼幼新书】治症癖腹满小便不利
　　大腹皮【一对剉】槟榔　枳殻【麸炒去瓤】赤芍药　人参【去芦头】知母　陈橘皮【汤浸去白各半两】甘遂【一分煨令黄】
　　右为细末毎服一钱水一小盏煎至五分去滓温服量儿大小加减
　　七味进食丸【幼幼新书】治乳食不消心腹胀满壮热喘粗呕吐痰逆肠鸣泄泻米谷不化或下利赤白腹痛后重及食症乳癖痃气痞结并皆治之久痢有疾不除或多壮热或疳积肚痛常服消进饮食永无食癖痞结之疾余常用之效不可具述
　　代赭石【烧醋淬研】当归【去芦防焙】硃砂【研飞】枳殻【去瓤麸炒】木香【各半两】麝香【细研一分】巴豆霜【半分】
　　右为末入研药和面糊为丸如麻子大毎一歳服一丸温米饮下更量虚实加减食后服之
　　白丁香散【瑞竹堂】治小儿大人癖积
　　白丁香【雀儿粪也】黑丁香【二钱】蜜陀僧【三钱】硫黄【一钱】诃子皮【半钱】轻粉【半钱】木香【二钱】
　　右为细末毎服一钱用乳汁调服女用男乳食男用女乳食调服食前半饥半饱食日三钱枣儿压之大人米汤空心服
　　牛黄丸【幼幼新书】治小儿结实乳食不消心腹痛
　　牛黄　太山甘遂【各半两】真珠【六铢】杏仁【泡去皮尖】芍药黄芩【各一两】巴豆【十八铢】
　　右为末蜜丸一歳儿饮服如麻子大二丸但随儿大小加减服
　　万应丸【圣济総録】治小儿隂阳气不顺虚痞胀满呕逆腹痛成症瘕癖结等病
　　槟榔【二枚剉】陈橘皮【去白焙】青橘皮【去白焙各半两】木香　黄连【去须】蓬莪茂【煨剉】桂【去粗皮各一分】
　　右为末毎服一钱匕入巴豆一粒去皮心膜醋煮紫色研杏仁一枚去皮尖灯上烧黑研将前药末同二味合研匀细用白面糊丸如粟米大毎服二丸食后生姜汤下更量儿大小加减
　　牵牛子丸【一名枳殻丸】治小儿水癖按之作声及治癖脇气下妨闷手足防肿【幼幼新书】
　　牵牛子【炒】枳殻【去瓤麸炒半两】蘖皮【去粗皮炙】甘遂　桂【炒黄去粗皮】牡丹皮【各一分】大黄【剉三分】
　　右为末炼蜜和丸如菉豆大毎服五丸空心服温汤下量儿大小加减
　　双参饮子【幼幼新书】
　　人参　胡黄连　枇杷叶【拭去毛】干葛　甘草　元参　麦门冬
　　右各等分为末毎服一钱水半盏煎两三沸去滓服
　　桔梗枳殻汤治热气痞满膈两脇按之则痛
　　枳殻【去瓤】桔梗【去芦两五钱】半夏【汤洗】黄芩　蒌仁　黄连【去须各三钱】
　　右剉散生姜麦门冬去心煎服利黄涎沫即安
　　芦荟丸治小儿脾癖
</div>
    <div class="pagination">
<a href="普济方四库_page1642.html">上一页</a><span>...</span><a href="普济方四库_page1638.html">1638</a><a href="普济方四库_page1639.html">1639</a><a href="普济方四库_page1640.html">1640</a><a href="普济方四库_page1641.html">1641</a><a href="普济方四库_page1642.html">1642</a><span class="current-page">1643</span><a href="普济方四库_page1644.html">1644</a><a href="普济方四库_page1645.html">1645</a><a href="普济方四库_page1646.html">1646</a><a href="普济方四库_page1647.html">1647</a><a href="普济方四库_page1648.html">1648</a><span>...</span><a href="普济方四库_page1644.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
