<!DOCTYPE html>
<html>
<head>
    <meta charset="UTF-8">
    <title>本草经集注 - 第 34 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 34 页/共 72 页</h1>
    <div class="content">　　旋复花

　　味咸、甘，温、微温，冷利，有小毒。主治结气，胁下满，惊悸，除水，去五脏间寒热，补中下气。消胸上痰结，唾如胶漆，心胁痰水，膀胱留饮，风气湿痹，皮间死肉，目中眵 ，利大肠，通血脉，益色泽。一名金沸草，一名盛椹，一名戴椹。其根：主风湿。生平泽川谷。

　　五月采花，日干，二十日成。

　　出近道下湿地，似菊花而大。又别有旋 根，乃出河南来，北国亦有，形似川芎，唯合旋《政和》二五一页）

　　草木下品

　　钩吻

　　味辛，温，有大毒。主治金创乳 ，中恶风，咳逆上气，水肿，杀鬼疰蛊毒。破症积，除脚膝痹痛，四肢拘挛，恶疮疥虫，杀鸟兽。一名野葛。折之青烟出者名固活。甚热，不入汤。生传高山谷及会稽东野。秦钩吻，味辛。治喉痹，咽中塞，声变，咳逆气，温中，一名除辛，一名毒根。生寒石山，二月、八月采。（半夏为之使，恶黄芩。）

　　五府中亦云，钩吻是野葛，言其入口能钩人喉吻，或言吻作挽字，牵挽人腹而绝之。核事而言，乃是两物。野葛是根，状如牡丹，所生处亦有毒，飞鸟不得集之，今人用合膏服之无嫌。钩吻别是一草，叶似黄精而茎紫，当心抽花，黄色，初生既极类黄精，故以为杀生之对或云钩吻是毛茛，此《本经》及后说皆参错不同，未详定云何？又有一物名阴命，赤色，着，《政和》二五二页）

　　草木下品

　　蚤休

　　味苦，微寒，有毒。主治惊痫，摇头弄舌，热气在腹中，癫疾，痈疮，阴蚀，下三虫，去蛇毒。一名蚩休。生山阳川谷及宛朐。（《大观》卷十一，《政和》二七九页）

　　草木下品

　　虎杖根

　　微温。主通利月水，破留血症结。

　　田野甚多此，状如大马蓼，茎斑而叶圆。极主暴瘕，酒渍根服之也。（《大观》卷十三，《政和》三三三页）

　　草木下品

　　石长生

　　味咸、苦，微寒，有毒。主治寒热恶疮，大热，辟鬼气不祥。下三虫。一名丹草。生咸阳山谷。

　　世中虽时有采者，方药亦不复用。近道亦有，是细细草叶，花紫色尔。南中多生石岩下，叶二八○页）

　　草木下品

　　鼠尾草

　　味苦，微寒，无毒。主治鼠 寒热，下痢脓血不止。白花者主白下，赤花者主赤下。一名，一名陵翘。生平泽中。四月采叶，七月采花，阴干。

　　田野甚多，人采作滋染皂。又用治下 ，当浓煮取汁，令可丸服之。今人亦用作饮。（《大观》卷十一，《政和》二七三页）

　　草木下品

　　屋游

　　味甘，寒。主治浮热在皮肤，往来寒热，利小肠膀胱气。生屋上阴处。八月、九月采。

　　此瓦屋上青苔衣，剥取煮服之。（《大观》卷十一，《政和》二八四页）

　　草木下品

　　牵牛子

　　味苦，寒，有毒。主下气，治脚满水肿，除风毒，利小便。

　　作藤生，花状如扁豆，黄色。子作小房，实黑色，形如球子核。比来服之，以治脚满气急，得小便利，无不瘥。此药始出田野人牵牛易药，故以名之。又有一种草，叶上有三白点，世

　　草木下品

　　野狼毒

　　味辛，平，有大毒。主治咳逆上气，破积聚饮食，寒热水气，胁下积癖，恶疮，鼠 ，疽蚀，鬼精，蛊毒，杀飞鸟走兽。一名续毒。生秦亭山谷及奉高。二月、八月采根，阴干，陈而沉水者良。（大豆为之使，恶麦句姜。）

　　秦亭在陇西，亦出宕昌。乃言只有数亩地生，蝮蛇食其根，故为难得。亦用太山者，今用出汉中及建平。云与防葵同根类，但置水中沉者，便是野狼毒，浮者则是防葵。世用稀，亦难得，是治腹内要药尔。（《大观》卷十一，《政和》二六八页）

　　草木下品

　　鬼臼

　　味辛，温、微温，有毒。主杀蛊毒，鬼疰，精物，辟恶气不祥，逐邪，解百毒。治咳嗽喉结，风邪烦惑，失魄妄见，去目中肤翳，杀大毒，不入汤。一名爵犀，一名马目毒公，一名九臼，一名天臼，一名解毒。生九真山谷及宛朐。二月、八月采根。（畏垣衣）

　　鬼臼如射干，白而味甘，温，有毒。治风邪鬼疰蛊毒。九臼相连，有毛者良，一名九臼。

　　生山谷，八月采，阴干。又似钩吻。今马目毒公如黄精，根臼处似马眼而柔润；鬼臼似射干、术辈。有两种：出钱塘、近道者，味甘，上有丛毛，最胜；出会稽、吴兴者，乃大，味苦，无丛毛，不如，略乃相似而乖异毒公。今方家多用鬼臼，少用毒公，不知此那复顿尔乖越也。（《大观》卷十一，《政和》二七一页）

　　草木下品

　　芦根

　　味甘，寒。主治消渴，客热，止小便利。

　　当掘取甘辛者，其露出及浮水中者，并不堪用也。（《大观》卷十一，《政和》二七一页）

　　草木下品

　　甘蕉根

　　大寒。主治痈肿结热。

　　本出广州，今都下、东间并有。根叶无异，惟子不堪食尔，根捣敷热肿，甚良，又有五叶莓。生人篱援间，作藤，世人呼为笼草。取其根捣敷痈疖，亦效。（《大观》卷十一，《政和》二七○页）

　　草木下品

　　蓄

</div>
    <div class="pagination">
<a href="本草经集注_page33.html">上一页</a><span>...</span><a href="本草经集注_page29.html">29</a><a href="本草经集注_page30.html">30</a><a href="本草经集注_page31.html">31</a><a href="本草经集注_page32.html">32</a><a href="本草经集注_page33.html">33</a><span class="current-page">34</span><a href="本草经集注_page35.html">35</a><a href="本草经集注_page36.html">36</a><a href="本草经集注_page37.html">37</a><a href="本草经集注_page38.html">38</a><a href="本草经集注_page39.html">39</a><span>...</span><a href="本草经集注_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
