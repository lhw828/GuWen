<!DOCTYPE html>
<html>
<head>
    <meta charset="UTF-8">
    <title>普济方四库 - 第 449 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 449 页/共 1812 页</h1>
    <div class="content">　　柴胡【半觔】桂枝【三两去皮】干姜【二两】括蒌【四两】黄芩【三两】牡蛎【二两】甘草【二两炙】
　　【内经曰热滛于内以苦发之柴胡黄芩之苦以解在里之邪辛甘发散为阳桂枝甘草之辛甘以散在表之邪咸以耎坚牡蛎之咸以消胸膈之满辛以润之干姜之辛以固阳虚之汗津液不足而为渇苦以坚之括蒌之苦以生津液】
　　右以水一斗二升煮取六升去滓再煎取三升温服一升日三服初服微烦复服汗出愈
　　伤寒五六日头汗出微恶寒手足冷心下满口不欲食大便鞕脉细者此为阳微结必有表复有里也脉沉亦在里也汗出为阳微假令纯隂结不得复有外证悉入在里此为半在里半在外也脉虽沉不得为少隂病所以然者隂不得有汗今头汗出故知非少隂也可与小柴胡汤设不了了者得屎而解【伤寒五六日邪当传里之时头汗出微恶寒者表仍未解也手足冷心下满口不欲食大便鞕脉细者邪结于里也大便鞕为阳结此邪热虽传于里然以外带表邪则热结犹浅故曰阳微结脉沉虽为在里若纯隂结则便无头汗恶寒之表证诸隂脉皆至颈胸中而还不上循头今头汗出知非少隂也与小柴胡以解半表半里之邪服汤已外证罢而不了了者为里热未除与汤取其微利则愈故云得屎而解】伤寒五六日呕而发热者柴胡汤证具而医以他药下之柴胡证仍在者复与柴胡汤此虽已下之不为逆必蒸蒸而振怯发热汗出而解若心下满而鞕痛者此为结胸也大陷胸汤主之但满而不痛者此为痞柴胡不中与之宜半夏防心汤主之【伤寒五六日邪在半表半里之时呕而发热邪在半表半里之证是为柴胡证具以他药下之柴胡证不罢者不为逆却与柴胡汤则愈若下后邪气传里者邪在半表半里则隂阳俱有邪至于下后邪气传里亦有隂阳之异若下后阳邪传里者则结于胸中为结胸为阳受气之分与大陷胸汤以下其结隂邪传里者则留于心下为痞为隂受气之分与半夏防心汤以通其痞经曰病发于阳而反下之热入因作结胸病发于隂而反下之因此作痞此之谓也】
　　半夏防心汤方
　　半夏【半升洗】黄芩　干姜　人参【已上各三两】黄连【一两】大枣【十二枚擘】甘草【三两炙】
　　【辛入肺而散气半夏之辛以散结气苦入心而防热黄连黄芩之苦以防痞热脾欲缓急食甘以缓之人参甘草大枣之甘以缓之】
　　右七味以水一斗煮取六升去滓再煮取三升温服一升日三服
　　太阳少阳并病而反下之成结胸心下鞕下利不止水浆不下其人心烦太阳少阳并病为邪气在半表半里也而反下之二经之邪乘虚而入太阳表邪入里结于胸中为结胸心下鞕少阳里邪乘虚下于肠胃遂利不止若邪结隂分则饮食如故而为藏结此为阳邪内结故水浆不下而烦脉浮而而复下之反入里则作痞按之自濡但气痞耳浮而浮为伤阳为伤隂当发其汗而反下之若浮入里为阳邪入里则作结胸浮不入里而入里者隂邪入里则作痞
　　太阳中风下利呕逆表解者乃可攻之其人漐漐汗出发作有时痛心下痞鞕满引脇下痛干呕短气汗出不恶寒者此表解里未和也十枣汤主之【下利呕逆里受邪也邪在里可以下须待表解者乃可攻之其人漐漐汗出发作有时不恶寒者表已解也头痛心下痞鞕满引脇下痛干呕短气者邪热内蓄而有伏饮是里未和也与十汤下热逐饮】
　　十枣汤方
　　芫花【熬】甘遂　大防　大【十枚擘】
　　【辛以散之芫花之辛以散饮苦以泄之甘遂大防之苦以泄水水者肾所主也甘者脾之味也大枣之甘益土而胜水】
　　右三味等分各别捣为散以水一升半先煮大枣肥者十枚取八合去滓内药末强人服一钱匕羸人服半钱温服之平旦服若下少病不除明日更加服半钱得快下利后米粥自养
　　太阳病医发汗遂发热恶寒因复下之心下痞表里俱虚隂阳气并竭无阳则隂独复加烧针因胸烦面色青黄肤瞤者难治令色微黄手足温者易愈【太阳病因发汗遂发热恶寒外虚阳气邪复不除因复下之又虚其里表中虚邪内陷传于心下为痞发汗表虚为竭阳下之里虚为竭隂表证罢为无阳里有痞为隂独又加烧针虚不胜火火气致胸烦也伤寒之病以阳为主其人面色青肤肉瞤动者阳气大虚故云难治若面色微黄手足温者即阳气得复故云易愈】心下痞按之濡其脉关上浮者大黄黄连防心汤主之【心下鞕按之痛脉关沉者实热也心下痞按之濡其脉关上浮者为虚热也大黄黄连防心汤以导虚热】
　　大黄黄连防心汤方
　　大黄【二两】黄连【一两】
　　【内经曰火热受邪心病生焉苦入心寒除热大黄黄连之苦寒以导防心下之虚热但以麻沸汤渍服者取其气薄而防虚热也】
　　右二味以麻沸汤渍之须臾绞去滓分温再服
　　心下痞而复恶寒汗出者附子防心汤主之【心下痞者虚热内伏也恶寒汗出者阳气外虚也与防心汤攻痞加附子以固阳】本以下之故心下痞与防心汤痞不解其人渇而口燥烦小便不利者五苓散主之【本因下后成痞当与防心汤除之若服之痞不解其人渇而口燥烦小便不利者为水饮内蓄津液不行非热痞也与五苓散发汗散水则愈一方忍之一日不饮乃愈者外水不入所停之水得行而痞亦愈也】伤寒汗出解之后胃中不和心下痞鞕干噫食臭胁下有水气腹中雷鸣下利者生姜防心汤主之【胃为津液之主阳气之根大汗出后亡津液胃中空虚客气上逆心下鞕痞金匮要畧曰中焦气未和不能消谷故令噫干噫食臭者胃气虚而不杀谷也脇下有水气腹中雷鸣土弱不能胜水也与防心汤以攻痞加生姜以调中益胃也】伤寒中风医反下之其人下利日数十行谷不化腹中雷鸣心下痞鞕而满干呕心烦不得安医见心下痞谓不尽复下之其痞愈甚此非结热但以胃中虚客气上逆故使鞕也甘草防心汤主之【伤寒中风是伤寒或中风也邪气在表医反下之虚其肠胃而气内陷也下利日数十行谷不化腹中雷鸣者下后里虚胃弱也心下痞鞕干呕心烦不得安者胃中空虚客气上逆也与防心汤以攻痞加甘草以补虚前以汗后胃虚是外伤阳气故加生姜此以下后胃虚是内损隂气故加甘草】伤寒服汤药下利不止心下痞鞕服防心汤已复以他药下之利不止医以理中与之利益甚理中者理中焦此利在下焦赤石脂禹余粮汤主之复利不止者当利其小便【伤寒服汤药下后利不止而心下痞鞕者气虚而客气上逆也与防心汤攻之则痞已医复以他药下之又虚其里致利不止也理中丸脾胃虚寒下利者服之愈此以下焦虚故与之其利愈甚圣济经曰滑则气脱欲其收也如开肠洞防便溺遗失澁剂所以收之也此利由下焦不约与赤石脂禹余粮汤以澁洞防下焦主分清浊下利者水谷不分也若服澁剂而利不止者当利小便以分其水气】
　　赤石脂禹余粮汤方
　　赤石脂【一觔碎味甘温】禹余粮【一觔碎味甘温】
　　【本草云澁可去脱石脂之澁以收敛之重可去怯余粮之重以镇固之】
　　右二味以水六升煮取二升去滓日三服
　　伤寒吐下后发汗虚烦脉甚微八九日心下痞鞕脇下痛气上冲咽喉冒经脉动惕久而成痿【伤寒吐下后发汗则表里之气俱虚其脉甚微为正气虚邪气独在至八九日正气当复邪气当罢而心下痞脇下痛气上冲咽喉冒者正气内虚而不复邪气留结而不去经脉动惕者经络之气虚极久则热气还经必成痿弱】伤寒发汗若吐若下解后心下痞鞕噫气不除者旋覆代赭汤主之【外邪虽解以曾发汗吐下胃气弱而未和虚气上逆故心下痞鞕噫气不除与旋覆代赭汤镇虚气而和胃】
　　旋覆代赭石汤方
　　旋覆花【三两味咸温】代赭石【一两味苦寒】人参【二两味甘温】甘草【三两炙】半夏【半升洗味辛温】生姜【五两切】大枣【十二枚擘】
　　【鞕则气坚咸味可以耎之旋覆之咸以耎痞鞕怯则气浮重则可以镇之代赭之重以镇虚逆辛者散也生姜半夏之辛以散虚痞甘者缓也人参甘草大之甘以补胃弱】
　　右七味以水一斗煮取六升去滓再煎取三升温服一升日三服
　　下后不可更行桂枝汤若汗出而喘无大热者可与麻黄杏仁甘草石膏汤【前第三卷十六证云发汗不可更行桂枝汤汗出而喘无大热者为与此证治法同汗下虽殊既不当损正气则一邪气所传既同遂用一法治之经所谓若发汗若吐若下后者是也】太阳病外证未除而数下之遂协热而利利不止心下痞鞕表里不解者桂枝人参汤主之【外证未除而数下之为重虚其里邪热乘虚而入里里虚协热遂利不止而心下痞若表解而下利心下痞者可与防心汤若不下利表不解而心痞可先解表而后攻痞以表里不解故与桂枝人参汤和解表里】
　　桂枝人参汤方
　　桂枝【四两去皮味辛热】甘草【四两炙味甘平】白术【三两味甘温】干姜【三两味辛热】人参【三两味甘温】
　　【表未解者辛以散之里不足者甘以缓之此以里气大虚表里不解故加桂枝甘草于理中汤中也】
　　右五味以水九升先煮四味取五升内桂更煮取三升温服一升日再夜一服
　　伤寒大下后复发汗心下痞恶寒者表未解也不可攻痞当先解表表解乃可攻痞解表宜桂枝汤攻痞宜大黄黄连防心汤【大下后复发汗则表里之邪当悉已此乃痞而恶寒者表里之邪俱不解也因表不解而下之为心下痞先与桂枝汤以解表表解乃与大黄黄连防心汤以攻痞内经曰从外之内而盛于内者先治其外而后调其内】伤寒发热汗出不解心下痞鞕呕吐而下利者大柴胡汤主之【伤寒发热寒已成热也汗出不解表未和而里复病也吐利心腹濡耎为里虚呕吐而下利心下痞鞕者是里实也与大柴胡汤以下里热】病如桂枝证头不痛项不强寸脉微浮胸中痞鞕气上冲咽喉不得息者此为胸有寒也当吐之宜蒂散【病如桂枝证为发热汗出恶风言邪在表也头痛项强为桂枝汤证具若头不痛项不强则邪不在表而传里也浮为在表沉为在里今寸脉微浮则邪不在表亦不在里而在胸中也胸中与表相应故知邪在胸中犹如桂枝证而寸脉微浮也以胸中痞鞕上冲咽喉不得息知寒邪客于胸中而不在表也千金曰气浮上部填塞心胸胸中满者吐之则愈与蒂散以吐胸中之邪】
　　夫盛食填塞于胸中为之窒塞两寸当王事两尺脉不见其理安在胸中有食故以吐出之食者物也物者坤土也是足太隂之号也胸中者肺也为物所填肺者手太隂金也金主杀伐与坤土倾在于上而旺于天金能尅木故肝木生发之气伏于地下非木鬰而何吐出上焦隂土之物木得舒畅则鬰去矣食塞于上脉絶于下若不明天地之道无由达此至理水火者隂阳之征兆天地之别名也故曰独阳不生独隂不长天之用在于地下则万物生长矣地之用在于天上则万物收藏矣此乃天地交而万物通也此天地相根之道也故阳火之根本于地下隂水之源本于天上故曰水出髙源故人五藏主有形之物物者隂也隂者水也右三部脉主之偏见于寸口食塞其上是絶五藏之源源絶则水不下流两尺竭絶此其理也何疑之有重明木鬰达之之理达造化者能此或曰食盛填塞于胸中为窒也今吐以去所伤之物去则安胸中者太隂肺之分野木鬰者遏鬰厥隂肝木于下故以吐伸之以舒畅阳和风木之气也此吐乃防出太隂之塞所谓木鬰请问其说荅曰此大神灵之问非既演大道不能及于此天地之间六合之内惟水与火耳火者阳也升浮之象也在天为体在地为用水隂土也降沉之象也在地为体在天为用殒杀之收藏之象也其气上下交则以成八卦矣以医者言之则是升浮降沉温凉寒热四时也以应八卦若天火在上地火在下则是天地不交隂阳不相辅也是万物之道大易之理絶灭矣故经言独阳不生独隂不长天地隂阳不交防矣故曰阳本根于隂隂本根于阳若不明根源是不明道故六阳之气生于地则曰阳本根于隂以人身言之是六腑之生发长散于胃中上之中也既阳气鼔舞万象有形质之物于天为浮散者也物极必反阳极变隂既六阳升浮之力在天其力既尽是阳道终矣所以鼔舞六隂有形之隂水在天在外也上六无外必归于下此老阳变隂之象也是五藏之源在于天者也天者人之肺以应之故曰隂本根于阳水出髙源者是也人之五藏其源在肺肺者背也背在天地故足太阳膀胱寒水生长其源在中故隂寒自此而降以成秋收气寒之渐也降之于成冬藏伏谓六阳在九泉之下者也故五藏之气生于死以人身是五藏之气收藏沉降之源出于肺气之上其流下行既隂气下行沉坠万化有形质之物皆收藏于地为沉降者也物极必反隂极变阳既六隂沉降之力在地其力既尽是隂道终矣是老隂变阳阳乃和上九无位是一嵗四时之气终而复始为上下者也莫测其纪如环无端具太阳隂者肺金收降之气当居下体金反在上抑遏厥隂风木反居于下是不得上升也故曰木鬰故令其吐出窒塞有形土化之物使太隂秋肺收于下体浮其木以衰之始上升手足厥隂之木尤气以伸其舒畅上升之念得其所以又沉金能尅木以土伐之则金衰矣金者其道当降是塞因塞用归其本矣居于上则遏其木故以吐伸之乃防金以助木也徧考内经中说木鬰则逹之之义止是食伤太隂有形之物窒塞于胸中尅制厥隂木气伏潜于下不得舒伸于上此若无异说以六滛有余运气中论之仲景伤寒论云懊恼躁烦不得眠不经汗下谓之实烦蒂散主之曾经妄汗妄下谓之虚烦栀子防汤主之
　　蒂散方
　　蒂【一分熬黄味苦寒】赤小豆【一分味酸温】
　　【其髙者因而越之越以蒂之苦佐以赤小豆之酸内经曰酸苦涌防为隂】
　　右二味各别捣筛为散已合治之取一钱匕以香防一合用热汤七合煮作稀糜去滓取汁和丸散温顿服之不吐者少少加得快吐乃止诸亡血虚家不可与蒂散
　　病脇下素有痞连在脐旁通引少腹入隂筋者此名藏结死【素有宿昔之积结于脇下为痞今因伤寒邪气入里与宿积相并使藏真之气结而不通致连在脐旁痛引少腹入隂筋而死】伤寒病若吐若下后七八日不解热结在里表里俱热时时恶风大渇舌上干燥而烦欲饮水数升者白虎加人参汤主之【若吐若下后七八日则当解复不解而热结在里表热者身热也里热者内热也今因吐下后邪气乗虚内陷为结热若无表热而纯为里热则邪热结而为实此以表热未罢时时恶风若邪气纯在表则恶风无时若邪气纯在里则更不恶风以时恶风知表里俱有热也邪热结而为实者则无大渇邪热散漫则渇今虽结热在里表里俱热未为结实邪气散漫熏蒸焦膈故大渇舌上干而烦欲饮数升与白虎汤加人参汤散热生津】伤寒无大热口燥渇心烦背防恶寒者白虎加人参汤主之【无大热者为身无大热也口燥渇心烦者当作阳明病然以背微恶寒为表未罢所以属太阳也背为阳背恶寒口中和者少隂病也当与附子汤今口燥而渇背虽恶寒此里热也其恶寒亦不至甚故云微恶寒与白虎汤和里散热加人参止渇生津】伤寒脉浮发热无汗其表不解者不可与白虎汤渇欲饮水无表证者白虎加人参汤主之【伤寒脉浮发热无汗其表不解不渇者宜麻黄汤渇者宜五苓散非白虎汤所宜大渇欲饮水无表证者乃可与白虎汤加人参汤以散里热临病之工大宜精别】太阳少阳并病心下鞕颈项强而者当刺大椎肺俞慎勿下之【心下痞鞕而者少阳也颈项强者太阳也刺大椎肺俞以防太阳之邪以太阳脉下项侠脊故刺肝俞以防少阳之邪以胆为肝之府故尔太阳为在表少阳为在里即是半表半里证前第八证云不可发汗发汗则讝语是发汗攻太阳而少阳之邪益甚于胃必发讝语此云慎勿下之攻少阳之邪而太阳之邪乘虚入里必作结胸经曰太阳少阳并病而反下之成结胸】太阳与少阳合病自下利者与黄芩汤若呕者黄芩加半夏生姜汤主之【太阳阳明合病自下利为在表当与葛根汤发汗阳明少阳合病自下利为在里可与承气汤下之此太阳少阳合病自下利为在半表半里非汗下所宜故以黄芩汤以解半表半里之邪呕者胃气逆也故加半夏生姜以散逆气】
　　黄芩汤方
　　黄芩【三两味苦寒】甘草【三两炙味甘平】药【三两味酸平】大枣【二十枚擘味甘温】
　　【虚而不实者苦以坚之酸以收之黄芩药之苦酸以坚敛肠胃之气弱而不足者甘以补之甘草大枣之甘以温补固肠胃之气】
　　右四味以水一斗煮取三升去滓温服一升日再夜一服若呕者加半夏半升生姜三两
　　伤寒胸中有热胃中有邪气腹中痛欲呕吐者黄连汤主之【湿家下后舌上如胎者以丹田有热胸中有寒是邪气入里而为下热上寒也此伤寒邪气传里而为下寒腹中痛上热也胃中有邪气使隂阳不交隂不得升而独治于下为下寒腹中痛阳不降而独治于上为胸中痛欲呕吐与黄连汤升降隂阳之气】
　　黄连汤方
　　黄连【三两】甘草【三两炙】干姜【三两】桂枝【二两去皮】人参【二两】半夏【半升】大枣【十二枚擘】
　　【上热者防之以苦黄连之苦以降阳下寒者散之以辛桂姜半夏之辛以升隂脾欲缓急食甘以缓之人参甘草大枣之甘以益胃】
　　右七味以水一斗煮取六升去滓温服一升日三服夜二服
　　伤寒八九日风湿相搏身体烦疼不能自转侧不呕不渇脉浮虚而濇者桂枝附子汤主之【伤寒与中风家七八日再经之时则邪气多在里身必不苦疼痛今日数虽多身体烦疼不能自转侧者风湿相搏也烦者风也身疼不能自转侧者湿也经曰风则浮虚脉经曰脉来濇者为病寒湿也不呕不渇里无邪也脉得浮虚而濇身有烦疼知风湿但在经也与桂枝附子汤以散表中风湿】若其人大便鞕小便自利者去桂枝加白术汤主之【桂枝发汗走津液此小便利大便鞕为津液不足故去桂加术】桂枝附子汤方
　　桂枝【四两去皮味辛热】附子【二枚炮去皮破八片辛热】生姜【三两切辛温】甘草【二两炙味甘温】大枣【十二枚擘味甘温】
　　右五味以水六升煮取二升去滓分温三服
　　风湿相搏骨莭烦疼掣痛不得屈伸近之则痛剧汗出短气小便不利恶风不欲去衣或身微肿者甘草附子汤主之【风则伤卫湿流关节风湿相搏两邪乱经故骨节烦疼掣痛不得屈伸近之则痛剧也风胜则卫气不固汗出短气恶风不欲去衣为风在表湿胜则水气不行小便不利或身微肿为湿外搏也与甘草附子汤散湿固卫气】
　　甘草附子汤方
　　甘草【二两炙味甘平】附子【二枚炮去皮破味辛热】白术【二两甘温】桂枝【二两桂枝甘草之辛甘发散风邪而利卫附子白术之甘温解湿气而温经】
　　右四味以水六升煮取三升去滓温服一升日三服初服得微汗则解能食汗出复烦者服五合恐一升多者宜服六七合为妙
　　伤寒脉浮滑此表有热里有寒白虎汤主之【浮为在表滑为在里表有热外有热也里有寒邪气传里也以邪未入腑故止言寒如蒂散证云胸中有寒者是也与白虎汤以解内外之邪】
　　白虎汤方
　　知母【六两味苦寒】石膏【一觔碎味甘寒】甘草【一两甘平】粳米【六合味甘平内经曰热滛所胜佐以苦甘知母石膏之苦甘以散热热则伤气甘以缓之甘草粳米之甘以益气】
　　右四味以水一斗煮米熟汤成去滓温服一升日三服
　　伤寒脉结代心动悸炙甘草汤主之【结代之脉动而中止能自还者名曰结不能自还者名曰代由血气虚衰不能相续也心中悸动知真内虚也与炙甘草汤益气虚补血虚而复脉】炙甘草汤方
　　甘草【四两炙】生姜【三两切】桂枝【三两去皮】生地黄【一觔甘温】阿胶【二两】麦门冬【半升去心甘平】麻子仁【半升甘平】大枣【十二枚擘】人参【二两补可去弱人参甘草大枣之甘以补不足辛走气桂枝生姜之辛以益正气圣济经曰津液耗散为枯五藏痿弱荣卫涸流温以润之麻仁阿胶麦冬生地之甘润经益血以复脉通心也】
　　右九味以清酒七升水八升先煮八味取三升去滓内胶烊消尽温服一升日三服一名复脉汤
　　脉按之来缓而时一止复来者名曰结又脉来动而中止更来小数中有还者反动名曰结隂也脉来动而中止不能自还因而复动名曰代隂也得此脉者必难治【结代之脉一为邪气留结一为真气虚衰脉来动而不止若能自还更来小数止是邪气留结名曰结隂若动而中止不能自还因其呼吸隂阳相引复动者是真气衰极名曰代隂为难治之脉经曰脉结者生代者死此之谓也】
　　夫太阳病下之不愈其脉浮者为在外汗之则愈宜桂枝汤
　　夫太阳病发汗已解半日后复烦燥其脉浮散者可复发其汗宜桂枝汤
　　太阳病脉浮而数者可发其汗宜麻黄汤
　　太阳与阳明合病而自利宜术附汤
　　太阳病发汗后腹胀满者宜厚朴汤
　　太阳病汗后心下痞满者宜防心汤
　　太阳病汗出后胃中不和心下痞坚干噎食臭脇下有水气腹中雷鸣而利宜半夏防心汤




　　普济方卷一百二十七
　　钦定四库全书
　　普济方卷一百二十八　明　周王朱橚　撰伤寒门
　　辨阳明证并治第八
　　问曰病有太阳阳明有正阳阳明有少阳阳明何谓也荅曰太阳阳明者脾约是也【阳明胃也邪自太阳经传之入府者谓之太阳阳明经曰太阳病若吐若下若发汗后微烦小便数大便因鞕者与小承气汤即是太阳阳明脾约病也正阳阳明者胃家实是也邪自阳明经传入府者谓之正阳阳明经曰阳明病脉迟虽汗出不恶寒其身必重短气腹满而喘有朝热者外欲解可攻里也手足濈濈然汗出者此大便已鞕也大承气汤主之即是正阳阳明胃家实也】少阳阳明者发汗利小便已胃中燥烦实大便难是也【邪自少阳经传之入府者谓之少阳阳明经曰伤寒脉细头痛发热者属少阳少阳不可发汗发汗则讝语此属胃即是少阳阳明病也】阳明之为病胃家实也【邪传入胃热毒留结则胃家爲实华佗曰热毒入胃要须下去之不可留于胃中是知邪在阳明为胃家实也】问曰何縁得阳明病荅曰太阳病发汗若下若利小便此亡津液胃中干燥因转属阳明不更衣内实大便难者此名阳明也【本太阳病不解因汗利小便亡津液胃中干燥太阳之邪入府转属阳明古人登厠必更衣不更衣者通为不大便不更衣则胃中物不得泄故爲内实胃无津液加之畜热大便则难为阳明里实也】问曰阳明病外证云何荅曰身热汗自出不恶寒反恶热也【阳明病为邪入府也邪在表则身热汗出而恶寒邪既入府则表证已罢故不恶寒但身热汗出而恶热也】问曰病有得之一日不发热而恶寒者何也荅曰虽得之一日恶寒将自罢即自汗出而恶热也【邪客在阳明当发热而不恶寒今得之一日犹不发热而恶寒即邪未全入府尚带表　邪若表邪全入则更无恶寒必自汗出恶热】问曰恶寒何故自罢荅曰阳明在中土也万物所归无所复传始虽恶寒二日自止此为阳明病也【胃为水谷之海主养四旁四旁有病皆能传入于胃入胃则更不复传如太阳之入胃则更不传阳明阳明病传之入胃则更不传少阳少阳病传之入胃则更　不传三隂】本太阳初得病时发其汗汗先出不彻因转属阳明也【伤寒传经者则一日太阳二日阳明此太阳传经故曰转属阳明】伤寒发热无汗呕不能食而反汗出濈濈然者是转属阳明也【伤寒发热无汗呕不能进食者太阳受病也若反汗出濈濈然者太阳之邪转属阳明也经曰阳明病法多汗】伤寒三日阳明脉大【伤寒三日邪传阳明之时经曰尺寸俱长者阳明受病当二三日发阳明气血俱多又邪倂于经是以脉大】伤寒脉浮而缓手足自温者是为系在太隂太隂身当发黄若小便自利者不能发黄至七八日大便鞕者为阳明病也【浮为阳邪缓为脾脉伤寒脉浮缓太隂客热邪在三阳则手足热邪在三隂则手足寒今手足自温是知系在太隂也太隂上也为邪蒸之则色见于外当发身黄热小便自利者热不内畜不能发黄至七八日大便鞕者即太隂之邪入腑转属阳明也】伤寒转系阳明者其人濈然微汗出也【伤寒则无汗阳明多汗此以伤寒邪转系阳明故濈然微汗出也】阳明中风口苦咽干腹满微喘发热恶寒脉浮而若下之则腹满小便难也【脉浮在表为里实阳明中风口苦咽干腹满微喘者热传于里也发热恶寒者表仍未解若下之里邪虽去表邪复入于里又亡津液故使腹满而小便难】阳明病若能食名中风不能食名中寒【阳明病以饮食别受风寒者以胃为水糓之海风为阳邪阳杀糓故中风者能食寒为隂邪不杀糓故伤寒不能食】阳明病若中寒不能食小便不利手足濈然汗出此欲作固瘕必大便初鞕后溏所以然者胃中冷水糓不别故也【阳明中寒不能食者寒不杀糓也小便不利者津液不化也阳明病法多汗则周身汗出此手足濈然而汗出而身无汗者阳明中寒也固瘕者寒气结积也胃中寒甚欲留结而为固瘕则津液不得通行而大便必鞕者若汗出小便不利者为实也此以小便不利而水糓不别虽大便初鞕后必溏也】阳明病欲食小便反不利大便自调其人骨节疼翕翕如有热状奄然发狂濈然汗出而解者此水不胜糓气与汗共并脉则愈【阳病客热初传入胃胃热则消糓而欲食阳明病热为实也则小便当数大便当鞕今小便反不利大便自调者热气散漫不为实也欲食则胃中糓多内经曰食入于隂长气于阳糓多则阳气胜热消津液则水少经曰水入于经其血乃成水少则隂弱矣金匮要略曰隂气不通则骨疼其人隂气不足也热甚于表者翕翕发热热甚于里者蒸蒸发热此热气散漫不専着于表里故翕翕如有热状奄忽也忽然发狂者隂不胜阳也内经曰隂不胜其阳者则脉流薄疾并乃狂阳明蕴热为实者则须下之愈热气散漫不为实者必待汗出而愈故云濈然而汗出解也水谷之等者隂阳气平也水不胜谷气是隂不胜阳也汗出则阳气衰脉则隂气盛隂阳气平两无偏胜则愈故云与汗共脉则愈】阳明病欲解时从申至戌上【四月为阳主上旺于申酉戌向旺时是为欲解】阳明病不能食攻其热必哕所以然者胃中虚冷故也以其人本虚故其热必哕【不能食胃中本寒攻其热复虚其胃虚寒相搏故哕也经曰闗脉弱胃气虚有热不可大攻之热去则寒起此之谓也】阳明病脉迟食难用饱饱则微烦头必小便难此欲作谷疸虽下之腹满如故所以然者脉迟故也【阳明病脉迟则邪方入里热未为实也食入于隂长气于阳胃中有热也食难用饱饱则微烦而头者糓气与热气相搏也两热相合消损津液必小便难利者不能发黄言热得泄也小便不利则热不得泄身必发黄防黄也以其发于热故名糓疸热实者下之则愈脉迟者热气未实虽下之腹满亦不减也经曰脉迟未可以攻】阳明病法多汗其身如虫行皮中状者以此乆虚故也【胃为津液之府气虚津液少病则反无汗胃身之肌肉其身如虫行皮中者知胃气乆虚也】阳明病反无汗而小便利二三日呕而欬手足厥者必苦头痛若不欬不呕手足不厥者头不痛【阳明病法多汗反无汗而小便利者阳明伤寒而寒气内攻也至二三日呕欬支厥者寒邪发于外也必苦头痛若不欬不呕手足不厥者是寒邪但攻里而不外发其头亦不痛也】阳明病但头不恶寒故能食而欬其人必咽痛若不欬者咽不痛【阳明病身不重痛但头而不恶寒者阳明中风而风气内攻也经曰阳明病若能食名中风风邪攻胃胃气上逆则欬咽门者胃之系欬甚则咽伤故必咽痛若胃气不逆则不欬其咽亦不痛也】阳明病无汗小便不利心中懊憹者身必发黄【阳明病无汗而小便不利者热蕴于内而不得越心中懊憹者热气欝蒸欲发于外而为黄也】阳明病被火额上微汗出小便不利者必发黄【阳明病则为内热被火热相合而甚若遍身汗出而小便利者热得泄越不能发黄今额上下汗出而小便不利则热不得越欝蒸于胃必发黄也】阳明病脉浮而者必潮热发作有时但浮者必盗汗出【浮为在经者里实脉浮而者表热里实也必潮热发作有时若脉但浮而不者止是表热也必盗汗者睡而汗出也阳明病里热者自汗表热者盗汗】阳明病口燥但欲潄水不欲咽者此必衂【阳明之脉起于鼻络于口阳明里热则渴欲饮水此口燥但欲潄水不欲咽者是热在经而里无热也阳明气血俱多经中热甚廹血妄行必作衂也】阳明病本自汗出医更重发汗病已差尚微烦不了了者此大便必鞕故也以亡津液胃中干燥故令大便鞕当问其小便日几行若本小便日三四行今日再行故知大便不乆出今为小便数少以津液当还入胃中故知不乆必大便也【先亡津液使大便鞕小便数少津液分则大便必自下也】伤寒呕多虽有阳明证不可攻也【呕者热在上焦未全入腑故不可下】阳明病必下鞕满者不可攻之攻之利遂不止者死止者愈【阳明病腹满者为邪气入府可下之心不鞕满则邪气尚浅未全入府不可便下之得止者利为邪气去正气安则愈若因下利不止者为正气脱而死】阳明病面合赤色不可攻之必发热色黄小便不利也【合通也阳明病面色通赤者热在经也不可下之下之虚其胃气耗其津液经中之热乗虚入胃必发热色黄小便不利也】阳明病不吐不下心烦者可与调胃承气汤【吐后心烦谓之内烦下后心烦谓之虗烦今阳明病不吐不下心烦即是胃烦欝热也与调胃承气汤以下欝热】阳明病脉迟虽汗出不恶寒者其身必重短气腹满而喘有潮热者此外欲解可攻里也手足濈然而汗出者此大便已鞕也大承气汤主之热汗多微发热恶寒者外未解也其热不潮未可与承气汤若腹大满不通者可与小承气汤微和胃气勿令大泄下【阳明病脉迟若脉出多微发热恶寒者表未解也若□迟虽汗出而不恶寒表证罢也身重短气腹满而喘有潮热者热入府也四肢诸阳之本津液足为热蒸之则周身汗出津液不足为热蒸之其手足濈然而汗出知大便已鞕也与大承气汤以下胃热经曰潮热者实也其热不潮是热未成实故不可与大承气汤虽有腹大满不通之急亦不可与大承气汤与小承气汤微和胃气】大承气汤方
　　大黄【四两苦寒酒洗】厚朴【半觔苦温炙去皮】枳实【五枚苦寒炙】芒硝【三合醎寒】
　　【内经曰燥淫所胜以苦下之大黄枳实之苦以润燥除热又曰燥淫于内治以苦温厚朴之苦下结燥又曰热淫所胜治之咸寒芒硝之咸以攻蕴热】
　　右四味以水一斗先煑二物取五升去滓内大黄煑取二升去滓内芒硝更上火微一两沸再服得下余勿服
　　小承气汤方
　　大黄【四两】厚朴【二两炙去皮】枳实【三枚大者炙】
　　【大热结实者大承气汤小热微结者与小承气汤以热不大甚故于大承气汤去芒硝又以结不至坚故亦减厚朴枳实也】
　　已上三味以水四升煑取一升二合去滓分温二服初服汤当更衣不尔者尽饮之若更衣者勿服之
　　阳明病潮热大便微鞕者可与大承气汤不鞕者不与之若不大便六七日恐有燥屎欲知之法少与小承气汤入腹中转失气者【此有燥屎乃可攻之若不转失气者此但初头鞕后必溏不可攻之】攻之必胀满不能食也欲饮水者与水则哕其后发热者必大便腹鞕而少也以小承气汤和之不转失气者慎不可攻也【朝热者实得大便微鞕者便可攻之若不鞕者则热未成实虽有朝热亦未可攻也若不大便六七日恐有燥屎当先与小承气汤顺之若无燥屎小承气汤热势缓不能宣泄必转气下失若不转气是胃中无燥屎但恐其初头鞭后必溏攻之则虗其胃气致腹胀满不能食也胃中干燥则欲饮水水入胃中虗寒相搏气逆则哕其后却发热者则热气乗虗还腹聚于胃中胃燥得热必大便复鞕而少与小承汤微利以和之故又重云不转失气不可攻之谨慎之至】夫实则讝语虚则郑声重语也【内经曰凡邪气盛则实精气夺则虗讝语由邪气盛而神识昏也郑声由精气夺而声不全也讝语者言语不次也郑声者郑声不正也论语云恶郑声之乱乐又曰放郑声逺佞人郑声淫佞人殆言郑声不正也今新差气虗人声转者是所谓重语也若声重亦声转也】直视讝语喘满者死下利者亦死【直视讝语邪胜也喘满为气上脱下利为气下脱是皆主死】发汗多若重发汗者亡其阳讝语脉短者死脉自和者不死【亡阳胃燥讝语者脉短津液已絶不可复治脉自和为主气未衰而犹可生也】伤寒若吐若下后不解不大便五六日上至十余日日脯所发潮热不恶寒独语见鬼状若剧者发则不识人循衣摸牀惕而不安微喘直视脉者生濇者死微而未至于剧而但发热讝语者可与大承气汤主之若下一服利则止后服【若吐下皆伤胃气不大便五六日上至十余日者亡津液胃气虗邪热内结也阳明生于申酉戌日脯所发潮热者阳明热甚也不恶寒者表证罢也独语如见鬼状者阳明内实也以为热气有余若剧者是热气甚大也大热甚于内昏冐正气使不识人至于循衣摸床惕怖不安微喘直视伤寒阳胜而隂絶者死隂胜而阳絶者死热剧者为阳胜脉为隂有余澁为隂不足阳热虽剧脉知隂未絶即犹可生脉澁则絶隂故不可治其邪热微而未至于剧者但发热讝语可与大承气汤以下胃中热经曰凡服下药中满即止不必尽剂此以热未剧故云若一服利则止后服】阳明病其人多汗以津液外出胃中燥大便必鞕鞕则讝语小承气汤主之若一服谵语止更莫复服【亡津液胃燥大便鞕而讝语虽无大热内结亦须与小承气汤和其胃气得一服不讝语则胃燥以润更莫复与承气汤本无实热故也】阳明病讝语发潮热脉滑而疾者小承气汤主之因与承气汤一升腹中转气者更服一升若不转失气勿更与之明日不大便脉反微澁者里热也为难治不可更与承气汤也【阳明病讝语发潮热若脉沉实者内实也则可下若脉滑之疾为虗热未实则未可下先与小承气汤和之汤入腹中转失气者中有燥屎可更与小承气汤一升以除之若不转而失气者是无燥屎不可更与承气汤至明日邪气传时脉得沉实牢之类是里热也反得防澁者里气大虚也若大便利后脉防澁者止为里虚而尤可此不曽大便脉反微澁是正气内衰为邪胜故云难治】阳明病讝语有潮热反不能食者胃中必有燥屎五六枚也若能食者但鞕尒宜大承气汤下之【讝语潮热为胃热当消谷引食反不能食者胃中有燥屎而胃中实也若能食者胃中虚热虽鞕不得为有燥屎杂病虚为不欲食实为欲食伤寒则胃实热甚者不能食胃中虚热甚者能食与杂病为异也大承气汤以下燥屎逐结热】阳明病下血讝语者此为热入血室但汗出者刺期门随其实而泻之濈然汗出则愈【阳明病热入血室廹血下行使下血讝语阳明病法多汗以夺血者无汗故但头汗出也刺期门以散血室之热随其实而泻之以除阳明之邪热散邪除热荣衞得通津液得复濈然汗出而解】汗出讝语者以有燥屎在胃中此爲风也须下之过经乃可下之下之若早语言必乱以表虚里实故也下之则愈宜大承气汤【胃中有燥屎则讝语以汗出为表未罢故云风也燥屎在胃则当下以表未和则未可下须过太阳经太阳无表证乃可下之若下之早燥屎虽除则表邪乗虚复陷于里为表虚里寔胃虚热甚语言必乱与大承气汤却下胃中邪热则止】伤寒四五日脉沉而喘满沉在里而反发其汗津液越出大便爲难表虚里实乆则讝语【邪气入内之时得脉沉而喘满里证具也则当下之反发其汗令津液越出胃中干燥大便必难乆则屎燥胃实必发讝语】三阳合病腹满身重难以转侧口不仁而面垢讝语遗尿发汗则讝语下则额上生汗手足逆冷若自汗出者白虎汤主之【腹满身重难以转侧不仁讝语者阳明也针经曰少阳病甚面则微尘此面垢者少阳也遗屎者太阳也此三者以阳明证多故出阳明篇中三阳合病爲表里有邪若发汗攻表则燥热益甚必愈讝语若下之攻里表热乗虚内陷必额上汗出手足逆冷其自汗出者三阳经热甚也内经曰热则腠理开荣衞通汗大泄与白虎汤以解内外之热】二阳并病太阳证罢但发潮热手足漐漐汗出大便难即讝语者下之则愈宜大承气汤【本太阳病并于阳明名曰并病太阳证罢是无表证但发潮热是热并阳明一身汗出爲热越今手足漐漐汗出是热聚于胃也必大便难而讝语经曰手足漐漐然而有汗出者必大便已鞕也与大承气汤以下胃中实热】阳明病脉浮而咽燥口苦腹满而喘发热汗出不恶寒反恶热身重若发汗则燥心愦愦反讝语若加烧针必怵惕烦躁不得眠若下之则胃中空虚客气动膈心中懊憹舌上胎者栀子豉汤主之【脉浮发热为邪在表咽燥口苦为热在经脉腹满而喘汗出不恶寒反恶热重身为邪在里此表里俱有邪犹当双解之若发汗攻表表热虽除而内热益甚故躁而愦愦反讝语愦愦也心乱经曰荣气微者加焼针血不行更发热而躁烦此表里有热若加焼针则损动隂气故怵惕烦躁不得眠也若下之里热虽去则胃中空虚表中客邪之气乗虗防于上焦烦动于膈使心中懊憹而不了了也舌上胎黄者热气客于胃中舌上胎白知热气容于胷中与栀子防汤以吐胃中之邪】若渇欲饮水口干舌燥者白虎加人参汤主之【若下后邪热客于上焦者为虚烦此下后邪热不客于上焦而客于中焦者是为干燥烦渇与白虎加人参汤散热润躁】若脉浮发热渇欲饮水小便不利者猪苓汤主之【此下后客热客于下焦者也邪气自表入里客于下焦三焦俱带热也脉浮发热者上焦热也渇欲饮水者中焦热也小便不利者邪客下焦津液不得而通也与猪苓汤利小便以泻下焦之热也】
　　猪苓汤方
　　猪苓【去皮甘平】茯苓【甘平】阿胶【甘平】滑石【碎甘寒】泽泻【甘醎寒各一两甘甚而反淡】
　　【淡味渗泄为阳猪苓茯苓之甘以行小便醎味涌泄为隂泽泻之醎以泄伏水滑利窍阿胶滑石之滑以利水道】
　　右四味以水四升先煑四味取二升去滓内下阿胶烊消温服七合日三服
　　阳明病汗出多而渇者不可与猪苓汤以汗多胃中燥猪苓汤复利其小便故也【针经曰水糓入于口输于肠胃其液别为五天寒衣薄则为溺天热衣厚则为汗是汗溺一液也汗多津液外泄胃干燥故不与猪苓汤也】脉浮而迟表热里寒下利清糓者四逆汤主之【浮为表热迟为里寒下利清糓者里寒甚也与四逆温里散寒】若胃中虚冷不能食者饮水则哕【哕者咳逆是也千金曰咳逆者哕逆之名胃中虚冷得水则水寒相搏胃气逆而哕】脉浮发热口干鼻燥能食者则衂【脉浮发热口干鼻燥者热在经也能食者里和也热甚于经迫血为衂胃中虚冷隂胜也水入于经其血乃成饮水者助隂气逆为哕哕必发热口干阳胜也食入于隂长气于阳能食者助阳血妄为衂三者偏隂偏阳之疾也】阳明病下之其外有热手足温不结胷心中懊憹饥不能食但头汗出者栀子防汤主之【表未罢而下之应邪热内陷也热内陷者则外热而无手足温者热虽内陷然而不深故不结胸心中懊憹不能食者热客胸中为虚烦也热自胸中薰蒸于上故但头汗出而身无汗与栀子防汤以吐胸中之虚烦也】阳明病发潮热大便溏小便自可胸脇满不去者小柴胡汤主之【阳明病潮热为胃实大便鞕而小便数今大便溏而小便自可则胃虚未实故便溏而水糓不别也大便溏者应气降而胸脇满去今反不去者邪气犹在半表半里之间与小柴胡汤以去表里之邪】阳明病脇下鞕满不大便而呕舌上白胎者可与小柴胡汤上焦得通津液得下胃气因和身濈然而汗出解也【阳明病腹满不大便舌上胎黄为邪热入腑可下若脇下鞕满虽大便而呕舌上白胎者为邪未入腑在表里之间与小柴胡汤以和解之上焦既通则呕止津液得下则胃气得和汗出而解】阳明中风脉浮大嘘而短气腹都满脇下及心痛手按之气不通鼻干不得汗嗜卧一身及面目悉黄小便难有潮热时时哕耳前后肿刺之小差外不解病过十日脉续浮者与小柴胡汤脉但浮无余证者与麻黄汤若不尿腹满加哕者不治【浮天为阳风在表也则为隂风在里也短气腹满脇下及心痛风热壅于腹中而不痛也若寒客于中而痛者按之则寒气散而痛止此以风热内壅故虽久按而气亦不通也阳明病鼻干不得卧自汗出者邪在表也此鼻干不得汗而嗜卧者风热内攻不在表也一身面目悉黄小便难有潮热时时哕者风热攻于胃也阳明之脉出大迎循烦车上耳前过客主人热胜则肿此风热在经故耳前后肿刺之经气通肿则小差如此者外证罢则可攻若外证不解虽过十日脉续浮者邪气犹在半表里与小柴胡汤以和解之若其脉但浮而不大无诸里证者是邪但在表也可与麻黄汤以发其汗若不尿腹满加哕者闗格之疾也故云不治难经曰闗格者不得尽其命而死】阳明病自汗出若发汗小便自利者此为津液内竭虽鞕不可攻之当须自欲大便宜蜜煎导而通之若土根及与大猪胆汁皆可为导【津液内热故不可攻宜以药外治而导引之】
　　蜜煎导方
　　蜜七合一味内铜器中微火煎之稍凝似饴状搅之勿令焦着欲可丸并手捻挺令头鋭大如指长二寸许当热时急作冷则硬以内谷道中以手急抱欲大便时乃去之
　　猪胆汁方
　　大猪胆一枚泻汁和醋少许以灌谷道中如一食顷当大便出
　　阳明病脉迟汗出多微恶寒者表未解也可发汗宜桂枝汤【阳明病脉迟汗出多尚有邪在里以微恶寒知表未解与桂枝汤和表】阳明病脉浮无汗而喘者发汗则愈宜麻黄汤【阳明伤寒表实脉而喘也与麻黄汤以发汗】阳明病发热汗出此为热越不能发黄也但头汗出身无汗剂颈而还小便不利渴引水浆者此为瘀热在内身必发黄茵蔯汤主之【但头汗出身无汗剂颈而还者热不得越也小便不利渇引水浆者热甚于胃津液内竭也胃为土而色黄胃为热蒸则色夺于外必发黄也与茵蔯汤逐热退黄】茵蔯蒿汤方
　　茵蔯蒿【六两苦微寒】栀子【十四枚劈苦寒】大黄【二两去皮苦寒】
</div>
    <div class="pagination">
<a href="普济方四库_page448.html">上一页</a><span>...</span><a href="普济方四库_page444.html">444</a><a href="普济方四库_page445.html">445</a><a href="普济方四库_page446.html">446</a><a href="普济方四库_page447.html">447</a><a href="普济方四库_page448.html">448</a><span class="current-page">449</span><a href="普济方四库_page450.html">450</a><a href="普济方四库_page451.html">451</a><a href="普济方四库_page452.html">452</a><a href="普济方四库_page453.html">453</a><a href="普济方四库_page454.html">454</a><span>...</span><a href="普济方四库_page450.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
