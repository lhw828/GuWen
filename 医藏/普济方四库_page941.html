<!DOCTYPE html>
<html>
<head>
    <meta charset="UTF-8">
    <title>普济方四库 - 第 941 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 941 页/共 1812 页</h1>
    <div class="content">　　右取桑根白皮切三升暴燥作汤淋取汁浸小豆子二升如此取其汁尽蒸豆熟作羊鹿肉羹噉此豆
　　治一切病食疰方【出千金方】凡食上得病名为食疰
　　右取釡下土和鸡子为末酢酣渍一升和服之行五六十歩吐即瘥
　　又方【出千金方】
　　一还取原食种数多少相似各少许和合布褁焼灰形如杏仁大水服之
　　治人皮肤中痛名症疰方【出千金方】
　　右以醋和燕窠土傅之
　　治杂疰病相连续死亦治三十年众疰【出千金方】
　　右捣桃仁二七枚和酒服
　　白术散　治风入脏腑闷絶常自躁痛或风疰入身冷疰鬼疰飞疰恶气肿起或左或右防前或后或内或外针炙流移无有常处惊悸腹胀气满心头痛或恍惚悲惧不能饮食或进或退隂下湿痒或大便有血小便赤房中劳极
　　白术【十四枚】附子　秦艽　人参　牡蛎　蜀椒细辛　黄芩　芎防　牛【各三分】干姜　桂心防风【各五分】茯苓　桔梗　当归　独活　柴胡【各四分】乌头　甘草　麻黄　石楠　莽草　天雄栝楼根　杜仲【各二分】
　　右治下筛平旦酒服五分讫如人行七里乆势欲解更饮酒五合为佳
　　雄黄散【出直指方】治传尸劳嗽肺管有虫令人喉痒
　　雄黄　安息香【各一分】露蜂房【去子焼灰】桃仁【去皮炒各二分】麝香【少许】
　　右为末毎用二钱生艾叶入生蜜研汁夹和临卧含化仍焼艾以管子吸烟薫喉
　　气疰【附论】
　　夫气疰者邪气传疰伏于肺也肺主气而通行表里若疰气所传则其病随气逰走冲击痛上喘奔急饮食不下是为气疰之
　　方
　　调气汤　治疰气背疼痛心胷烦闷
　　京三棱【煨剉】木香【各一两】防榔【煨剉三分】草豆蔲【去皮一两半】髙良姜【一两半】芎防【半两】桂【去粗皮】人参【各三分】芍药　陈橘皮【汤浸去白焙】白茯苓【去黒皮各半两】陈麯【微炒一两】阿魏【麸褁煨研半两】
　　右除阿魏研外麄捣筛再和匀毎服三钱水一盏煎至七分去滓入研温服
　　千金丸　治气疰羸痩歴年停滞胸满结痞饮食或吐宿食不下中风鬼疰
　　野葛【炙四寸】斑猫【十枚去足炒】雄黄【研】干姜【炮】鬼臼【去毛微炙】蒂【炒】丹砂【研】礜石【炼】沙参　莽草　椒目【焙各半两】地胆【八枚去足麸炒】雌黄【研五钱】
　　右捣罗为末炼蜜丸如小豆大毎服酒下五丸日二服卒中恶闷絶不知人服二丸老小一丸牛马觝践猪犬所啮痈肿若虫毒所齧用一丸于掌中唾和涂疮口毒上立愈正月旦以酒服家中大小各一丸一年中不病若欲视病人先服一丸一方无干姜忌生血物
　　牛黄丸　治疰气兼冷气心腹痛或卒中得疰痛如鬼祟
　　牛黄【研】阿魏【研半两】丹砂【研】安息香【研各半钱】肉豆蔲【去殻一枚】桂【去粗皮】木香　当归【切焙各一分】防榔【炮剉二枚】桃仁【汤浸去皮尖双仁炒四十九枚】
　　右为末用糯米饮丸如麻子大毎服十丸空心温酒下日三服
　　芜荑散　治气疰刺痛
　　白芜荑【微炒】附子【炮裂去皮脐】白防榔【煨剉】陈橘皮【汤浸去白焙】干姜【炮】桂【去粗皮】零陵香【各一两】安息香【研半两】蘹香子【三分】
　　右为散毎服三钱空心热酒调下
　　柴胡汤　治疰气胷膈满塞心背撮痛欲絶
　　柴胡【去苗】甘草【炙剉各一两半】木香【二两】梹榔【煨剉十枚】犀角【镑二两】当归【切焙一两半】麝香【研旋入】
　　右麝香别研外麄捣筛毎服五钱水一盏半煎至一盏去滓入麝香少许煎至八分温服日再
　　桃仁饮　治疰气肩刺痛不移
　　桃仁【汤浸去皮尖双仁炒】酸枣仁【炒】人参　桂【去粗皮】赤茯苓【去黒皮】丁香　甘草【炙剉细】
　　右等分麄筛毎服五钱水一盏半煎至八分去滓临卧顿服
　　延胡索散　治风冷疰气刺痛胷膈转动不得四肢厥冷面目青黄又如鬼气状
　　延胡索　橘核　人参【各半两】乳香【研】地龙【去土炒各一分】
　　右为散毎服一钱温酒调下日再
　　木香散　治卒中疰气
　　木香【研一两】当归【切焙】白术　桂【去粗皮】白茯苓【去黒皮各一两】
　　右为散毎服二钱沸汤防服不拘时日三
　　厚朴丸　治一切气疰大肠结澁背刺痛气疰四肢及食物不消奔豚气逆
　　厚朴【去粗皮姜汁炙三两】桂【去粗皮】大黄【剉碎醋炒各二两】桃仁【汤浸去皮尖双仁炒三两】
　　右为末研匀炼蜜丸如小豆大毎服三十丸米饮下食后临卧服微利即效一方加附子一两炮裂去皮脐
　　治三十年食疰方
　　豉心【半升】生椒【一合】
　　右以水二升煮取半升寒温用竹筒缩取汁令病者侧卧手擘大孔射灌之少时当出恶物此法垂死悉治得瘥百千不可俱説
　　桃仁汤　治传尸鬼气咳嗽痃癖疰气血气不通日渐羸痩
　　右用桃仁一两去皮尖杵碎以水一升半煮汁着米内煮粥空心食前服又方治尸传疰以桃仁五十枚捣破研以水煑取四升一服尽当吐吐病不尽三二日当更作若不吐非疰
　　又方
　　右以桃仁一合烂研煎汤吃治鬼疰心痛
　　鬼疰【附论】
　　夫鬼疰者忽因鬼之气排击当时即病心痛刺痛闷絶倒卧如中恶状得疰之后余势或歇停积弥乆有时发动连滞不已乃至于死死则疰易傍人故谓之鬼疰
　　方
　　太乙神明陷氷丸　治诸病破积聚下心支满寒热鬼疰长病欬逆唾噫除众恶鬼逐邪气鬼撃客忤中恶胷中结气咽中闭塞有进有退绕脐绞痛恻恻随上下按之跳手心中愠愠如有虫状毒疰相染甚至灭门
　　雄黄　桂心　丹砂　矾石【一作礜石】藜芦　大黄【各三两】芫青【五枚】真硃　附子【各一两半】麝香　人参　犀角鬼臼　射罔　牛黄【各一两】蜈蚣　蜥蜴【各一枚】乌头【八枚】杏仁【三十枚】斑猫　摴鸡　地胆【各七枚】当归【三两】巴豆【一分】
　　右为末炼蜜丸和捣三万杵如小豆大先食服二丸日再不知稍増以药二丸着门上令众邪不近伤寒服之无不愈若至病家及视病人夜行独宿服二丸邪不能近也一方无芫青桂心真硃麝香人参犀角乌头射罔蜥蜴樗鸡牛黄当归一方无射罔指南方云止无蜈蚣用米饮下二十丸
　　大麝香丸【出千金方】治鬼疰飞尸万病
　　麝香【三分】礜石【八分】牛黄　附子　鬼臼　真硃　莽草　犀角　矾石　细辛　桂心　獭肝　藜芦【各二分】雄黄【一两】丹砂【二两】蜈蚣　蜥蜴【各一枚】巴豆　杏仁【各五十枚】芫青　地胆【一方作蛇蜕胆】亭长　斑猫【各七枚】
　　右为末蜜丸合更捣三千杵丸如小豆大饮食前一丸日再渐加至三丸虫毒所螫摩之以知为度若欲入毒疫疠家死防病处及恶鬼塜墓盛绛袋中男左女右肘后系之又以少许傅鼻下人中及卧不魇
　　五香丸【一名沉香丸】疗心腹皷疰冷防鬼气疰忤方
　　沉香木　青香木　丁香　硃砂【别研各一两】麝香【别研】犀角【镑取屑】薰陆香　栀子仁　连翘　石膏【别研各二两】芒硝【】蜀升麻　大青　干蓝　栝蒌　干葛茵蔯　黄芩　肉桂　芎防　茯苓【各三两】巴豆【三两去心皮】大黄
　　右捣筛蜜和更捣一千杵封以油蜡纸存贮有患时温热疰病鬼疟病心腹皷胀黄疸垂欲死者可服四五丸丸如梧子大或至六七丸但取三两服快利为度利止即瘥
　　犀角丸　治鬼疰恶风入中肌肤滛滛跃跃流无常处四肢不仁牵引腰背腹脇胀满心痛气逆不得饮食吸吸短气寒热羸痩喜怒梦鬼交通欬唾脓血犀角【镑】桂【去粗皮各半两】羚羊角【镑】牛黄【研】鬼臼【去毛炙】附子【炮裂去皮脐】獭肝【炙熟各一分】巴豆【去皮心出油十五枚】麝香【研一分】蜈蚣【去头足炙一枚】真硃【研】雄黄【研】丹砂【研各半两】射罔【一分】具齿【焼十枚】
　　右研为末炼蜜丸如小豆大毎服空心酒下二丸日二
　　鳗鲡鱼散　治鬼疰传尸五劳七伤六极
　　柴胡【去苗三分】鳗鲡鱼【寸切洗净三斤】附子【炮裂去皮脐一两】鳖甲【去裙襴醋炙】芎防　知母　贝母【去心】当归【切焙】荆芥穗【各一两】芜荑仁【一分】木香【三分】秦艽【去苗土】黄耆【剉】青蒿子【小便浸一宿焙】木通【剉各一两】
　　右除鳗鲡鱼外捣罗为末分作三贴毎贴以鳗鲡鱼一斤酒三升于银石器内煑烂去滓入药末一贴重煎如稀以净器盛空心温酒调下一匙服了衣被盖出汗加至二匙
　　千金汤　治尸疰鬼疰一切劳疾
　　青蒿【酒浸一宿焙】柴胡【去苗】秦艽【小便浸一宿焙】栁枝　桃枝茯神【去木】麻黄【去根莭】桂【去粗皮】知母【切焙】白茯苓【去黒皮】鳖甲【去裙襴醋炙】枳殻【去穰麸炒】常山【各一两】天灵盖【一枚小便酒共和浸炙】梹榔【剉半两】
　　右麄捣筛毎服五钱水一盏半童子便半盏薤白五寸豉五粒同煎至一盏去滓热服十服后十指甲中生毛为或青白色者不治
　　五香丸　治天行瘟疫恶气热毒心肋气满急及鬼疰等气
　　青木香　犀角【屑】升麻　羚羊角【屑】黄芩　栀子仁【各六分】沉香　丁香　薰陆香【各四分】麝香　鬼臼【各三分】大黄　芒硝
　　右捣筛蜜和丸如梧子大一服三丸米饮下日三服加至七丸以瘥止禁蒜猪肉鱼麫
　　鲛鱼皮散【出千金方】治鬼疰蛊毒气变化无常
　　鲛鱼皮【半两炙令黄】犀角屑【半两】麝香【一分细研】硃砂【半两细研】雄黄【半两细研】蜈蚣【一枚去足防炒】丁香【一分】鹿角屑【一分】蘘荷根【一分】龙骨【一分】川椒【一分去目及闭口者防炒去汗】干姜【一分炮裂剉】贝齿【十枚焼赤细研一方用贝子】
　　右罗为散入研了药令匀不计时以暖酒调下一钱
　　千金丸　治鬼疰入腹靣目青黒不知人及腹坚积结聚胷脇逆满呕吐宿食不消
　　雄黄【研】鬼臼【去毛炙】徐长卿【炒】礜石【煆】雌黄【研】地胆【去翅足炒八枚】野葛【三分研】干姜【炮】蜀椒【去目及闭口炒出汗各半两】斑猫【去翅足炒十枚】射罔【一分】
　　右为末炼蜜丸如小豆大毎服一丸空心米饮下日三不知加丸数以知为度若百毒所螫牛马踏伤痈肿瘰用一丸于掌中津唾和涂痛处立愈嵗旦以椒酒长幼各服一丸终嵗无病一方加丹砂半两蒂四枚
　　犀角散【出圣惠方】治鬼疰中恶
　　犀角屑　川升麻【各三分】木香【半两】梹榔【三分】桃仁【三七枚汤浸去皮尖双仁麸炒防黄色】川大黄【一两剉碎微炒】桑根白皮【一两剉】麝香【一两细研】
　　右捣为散毎服三钱水一盏煎至六分去滓不计时温服
　　玉壶丸【出圣惠方】治鬼疰风冷饮食不消心腹胀满攻刺心痛大便不通并诸尸
　　雄黄【研】丹砂【研】礜石【研】附子【炮裂去皮脐】藜芦【剉炒】巴豆【去皮心炒研压出油各一两】
　　右捣研为末炼蜜丸如小豆大毎服二丸三丸米饮下取快利为度小儿以意减之一方旺相日令童子斋戒天晴明时合之瓷盒盛放毎温酒下三丸
　　延年疗鬼气骨蒸气日渐羸方
　　獭肝【切十二片炙】人参　沙参　丹参【各三分】鬼臼　苦参【各二分】
　　右捣筛蜜和丸如梧子大一服十丸米饮汁下日三加至十五丸禁生冷猪肉鱼生血物
　　治鬼疰气痛方【出圣惠方】
　　芫青【二十七枚糯米炒令黄色去翅足】雄黄【半两细研】阿魏【半两面褁煨令面熟为度】当归【半两剉微炒】附子【半两炮裂去皮脐】桂心【半两】
　　右罗为末炼蜜丸如小豆大毎服不计时以温酒下五丸至七丸立愈
　　至寳丹　治中鬼恶疰解一切毒
　　瑇瑁【镑】雄黄【研】丹砂【研】安息香【酒化重汤】白附子【各一两细研】
　　右除安息香外捣为末以安息香煎丸如菉豆大酒研下十丸
　　神秘丸　治鬼疰邪忤飞尸疰击犬马啮蜂蛇毒螫尽皆消除
　　大黄【四两】硝石【三两熬】巴豆【去心皮】雄黄【研各二两】
　　右捣筛蜜和丸如小豆先食服二丸日一服忌野猪肉芦笋
　　常山散【出圣惠方】治鬼疰
</div>
    <div class="pagination">
<a href="普济方四库_page940.html">上一页</a><span>...</span><a href="普济方四库_page936.html">936</a><a href="普济方四库_page937.html">937</a><a href="普济方四库_page938.html">938</a><a href="普济方四库_page939.html">939</a><a href="普济方四库_page940.html">940</a><span class="current-page">941</span><a href="普济方四库_page942.html">942</a><a href="普济方四库_page943.html">943</a><a href="普济方四库_page944.html">944</a><a href="普济方四库_page945.html">945</a><a href="普济方四库_page946.html">946</a><span>...</span><a href="普济方四库_page942.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
