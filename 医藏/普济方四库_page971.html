<!DOCTYPE html>
<html>
<head>
    <meta charset="UTF-8">
    <title>普济方四库 - 第 971 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 971 页/共 1812 页</h1>
    <div class="content">　　右以生姜和皮研五两绞取汁煎令熟每服半合以熟汤半盏调匀服之空心日午近晚各一
　　樟木散　治脚气痰壅呕逆心胸满闷不下饮食
　　樟木【一两涂生姜汁炙令黄】
　　右捣罗为散每服不计时候以粥饮调下一钱
　　干姜汤　治脚气攻心呕逆闷絶脚冷头痛【一名木茱茰汤方见本门脚气冲心类】
　　止呕汤　治脚气呕逆防转筋
　　右用宣木一味细剉每服四钱清水煎服神效
　　犀角汤　治脚气微觉疼痹或两胫肿或上入腹皮肤不仁满闷呕逆不下食
　　犀角【镑一两】旋复花【一两五钱】陈橘皮【汤浸去白焙一两】紫苏茎叶【半握干者】白茯苓【去黑皮一两五钱】
　　右五味麄捣筛每服三钱以水一盏半入生姜一大拍碎豉半合大枣二枚擘破同煎至八分去滓空心温服三日若小便澁者加桑白皮炙剉二两
　　脚气语言謇澁【附论】
　　夫风毒脚气语言謇澁者脾肾气虚湿中贯经络也肾之经循喉咙挟舌本脾之经挟咽连舌本散舌下二经为风湿所中故令舌本强硬语言謇澁若揢于喉厌则失音也
　　方
　　大八风汤　治脚气上攻心肺语言謇澁
　　当归【切焙】大豆【各三两】乌头【炮制去皮尖】黄芩【去黑心皮】芍药逺志【去心】独活【去芦各二两】五味子　防风　芎防　麻黄【去根节】干姜【炮】秦芁【去苖土】桂【去麄皮】石斛【去根】甘草【炙】杏仁【去皮尖双仁炒】人参　白茯苓【去黑皮】黄耆　紫苑【去上】升麻【各二两】
　　右防咀如麻豆每服五钱水一盏酒半盏同煎至六分去滓温服不拘时候
　　薏苡仁酒　治脚气风毒发渴疼痛四肢拘急背顶强直言语謇澁
　　薏苡仁【五两】　羚羊角屑【三两】川升麻【二两】秦芁【三两去苖】黄芩【二两】地骨皮【一两】羗活【二两】枳殻【一两麸炒微黄去穰】牛膝【五两去苖】五加皮【三两】独活【二两】牛蒡子【二两微炒】桂心【二两】大麻仁【五合】生干地黄【五两】防风【三两去芦头】
　　右件药剉碎以生绢袋盛之以酒三斗浸六七日后每于食前随性暖服之
　　防风汤　治风毒脚气攻身体发热肢节不遂精神恍惚语言謇澁
　　防风【去芦头】麻黄【去根节】秦芁【去苖土】独活【去芦头】当归【切焙各三两】逺志【去心】木防己　甘艸【炙】人参　升麻　黄芩【去黑心】芍药【各二两】石膏【碎一两】半夏【汤洗去滑姜炙制焙四两】麝香【研五钱】
　　右除麝香外防咀如麻豆大拌匀每服四钱水二盏生姜一枣大切煎至一盏去滓空心温服日三又方无麝香
　　天麻丸　治风毒脚气四肢麻筋脉挛急言语謇澁天麻【生用二两】　海蛤【另捣】白附子【炮各一两五钱】天南星【炮】干蝎【去土酒炒】丹砂【研】白僵蚕【酒炒】桂【去麄皮】羗活【去芦头】蔓荆实【去皮各一两】白花蛇【酒浸去皮骨炙四两】麝香【另研一分】麻黄【一斤去根不去节用水五升煎至二升同煎如膏】
　　右将九味为末入海蛤麝香丹砂和匀以麻黄膏为丸如梧桐子大每服二十丸豆淋酒下日三夜一
　　金牙酒　治脚气屈弱言语謇澁宜服
　　金牙【三两捣捽】细辛【一两】茵芋【二两】干姜【一两炮制】生干地黄【二两】防风【一两去芦头】附子【二两炮制去皮脐】蛇床子【一两】独活【五两】牛膝【三两去黄】石斛【三两去根】莾草【二两】
　　右件药细剉以生绢袋盛用酒二斗渍六七日后于食前随性用服之
　　羚羊角散【出圣惠方】専治风毒脚气上攻心膈壅闷语言澁謇头目烦疼腹脇气滞大小便难宜服之
　　羚羊角屑【一两】川升麻【一两】独活【一两五钱】防风【一两去芦头】赤茯苓【一两】川朴硝【二两】旋复花【一两】子芩【一两】石膏　槟榔【二两】
　　右件为散每服四钱以水一中盏煎至六分去滓不计时候温服
　　金牙酒方　治风毒脚气上攻心肺口不能语
　　木香　羚羊角【镑】赤茯苓【去黑皮】陈橘皮【汤浸去白炒各一两】犀角【镑五钱】半夏【汤洗去滑】独活【去芦头各一两五钱】龙骨【碎研】吴茱茰【汤浸炒各一两】乌梅【去核五枚】
　　右捣筛每服三钱水一盏入生姜少许拍破同煎至七分去滓空心食午晡时各一服
　　桂心汤　治脚气痹不仁言语謇澁
　　桂【去麄皮三分】麻黄【去根节】当归【切焙各一两】防风【去芦】槟榔【各二两】黄芩【去黑心】升麻　犀角【镑】赤茯苓【去黑皮各一两五钱】
　　右防咀如麻豆每服三钱枣二枚水一盏煎至七分去滓温服不拘时候
　　麻黄散【出圣惠方】専治风毒脚气顽痹无力言语謇澁麻黄【一两去根节】防风【三分去芦头】桂心【五钱】犀角屑【三分】当归【二分】川升麻【三分】槟榔【一两】赤茯苓【一两】
　　右为散每服四钱以水一中盏入生姜半分煎至八分去滓不计时候温服
　　升麻散【出圣惠方】専治风毒脚气忽发不觉心闷语澁或失音宜服此
　　川升麻【一两】犀角屑【三分】石膏【二两】木香【三分】独活【三分】防风【三分】红雪【一两五钱】黄芩【三分】
　　右为散每服四钱以水一中盏煎至五分去滓入竹沥生地黄汁各半合更煎一两沸不计时候温服
　　升麻散【一名独活散出圣惠方】専治风毒脚气发盛便即昏昧烦闷语澁或失音及心神烦乱宜服之
　　川升麻【一两】独活【一两】麻黄【三分去根节】桂心【三分】羚羊角屑【三分】防风【一两去芦头】葛根【一两剉】
　　右件药为散每服四钱以水一中盏煎至五分去滓入淡竹沥一合更煎两三沸不计时候温服一方用附子不用葛根
　　葳防散【出圣惠方】専治风毒脚气上攻心神烦闷语言謇澁头痛气急
　　葳防【二两】五加皮【一两五钱】甘艸【一两炙微赤剉】桑白皮【二两剉】荠苨【二两】麦门冬【一两去心】石膏【二两】
　　右件药捣为散每服四钱以水一中盏煎六分去滓不计时候温服
　　脚气大小便不通
　　夫脚气大小便不通者由风湿之气抟于脚膝上攻胸腹脇肋填满荣衞痞膈三焦之气升而不降所以传导变化皆不能出大小便不通盖肾气化则二阴通脚膝者肾之候今脚气上攻则肾气不得化肾气不化此大小便所以不通也脚气之疾自古皆小疎下为痰壅故也然不可以太过恐损伤脾胃使荣运之气不能上行将下注为脚气也又不可不及恐使壅气不得消散
　　方
　　槟榔丸【出圣济总録】専治风毒脚气大小便不通
　　槟榔【剉】牵牛子【炒各五两】木香　肉荳蔲【去殻】桂【去麄皮】栢子仁【炮】羗活【去芦头】芎防　青橘皮【去白炒】当归【切炒】人参【各五钱】陈麴【炒三分】赤茯苓【去黑皮五钱】
　　右为末炼蜜为丸如梧桐子大每服二十五丸空心临卧生姜汤下以利为度更量虚实加减牵牛子
　　大腹皮散【出永类钤方】専治诸症脚气肿小便不利
　　大腹皮【三两】木瓜【去穰二两五钱】苏子【炒】槟榔　荆芥穗乌药【各一两】萝卜子【炒五钱】桑白皮【一两五钱】枳殻【去穰麸炒一两五钱】橘红　紫苏【各五钱】沉香【不见火一两】
　　右防咀每服四钱水一盏半姜五片煎至七分去滓温服如或有热者去沉香橘红加大黄五钱不拘时候服
　　薏苡仁散　治脚气弱痹肿满心烦急大便澁
　　薏苡仁　防风【去芦】猪苓　川芎　防己　郁李仁【各一两】槟榔　大麻仁【各一两】桑白皮【二两】枳实【一两】甘艸【五钱】羚羊角屑【一两】
　　右为末每服三钱水煎服
　　槟榔丸　治脚气发动大小便秘澁腹中满闷连膀胱里急四肢烦疼
　　槟榔【五钱】大麻仁【一两】木通【三分剉】羚羊角屑【三分】枳殻【三分麸炒去穰】木香【五钱】桂心【五钱】紫苏茎叶【一两】川大黄【二两炒】泽防【三分】郁李仁【一两汤浸去皮炒】赤茯苓【一两】
　　右为细末炼蜜和捣三二百杵丸如梧桐子大每服二十丸空心食前以温水下以利为度
　　桑白皮汤　治男子妇人风毒脚气及遍身拘急刺痛大小便赤澁不思饮食呕逆或寒热
　　桑白皮【剉】紫苏茎叶　木通【剉】青橘皮【去白各一两】荆芥穗　羗活【去芦头】蘹香子根【剉】干木瓜　独活【各五钱】枳殻【麸炒去穰二两】大腹【大者十二枚并子用】
　　右捣筛每服三钱以水一盏生姜一大切葱白二寸并根煎至七分去滓空心日午夜卧各一服
　　桑白皮散　治脚气盛发两脚浮肿小便赤澁腹脇胀满急气卧坐不得
　　桑白皮　郁李仁【各两】　赤茯苓【二两】木香　防己大腹子【各五钱】紫苏子　木通　槟榔　青皮【各七钱】
　　右防咀每服三钱姜三片水煎
　　槟榔散　治脚气大小便秘涩心腹壅闷脚膝烦疼口干咽燥不欲饮食
　　槟榔【三分】木通【一两剉】赤芍药【五钱】甘艸【五钱炙剉】紫苏茎叶【一两】川升麻【三分】黄芩【三分】瞿麦【三分】赤茯苓【三分】川大黄【一两剉炒】
　　右为散每服四钱以水一中盏入生姜半分煎至六分去滓不计时候温服
　　麦门冬散　治脚气大小便秘澁发热烦闷燥渇口干宜服之
　　麦门冬【五钱去心】赤茯苓【五钱】木通【五钱】川大黄【一两炒剉】黄芩【五钱】川朴硝【一两】枳殻【三分麸炒去穰】桑白皮【一两剉】紫苏茎叶【一两】
　　右为散每服四钱以水一中盏入生姜半分葱白七寸煎至六分去滓不计时候温服
　　大黄散　治脚气发动大小便秘澁肢节烦疼头目旋晕气壅昏沉不欲饮食宜服此
　　川大黄【一两剉炒】枳殻【一两麸炒去穰】旋复花【五钱】赤芍药【五钱】木通【一两剉】犀角屑【三分】川朴硝【一两】紫苏茎叶【一两】黄芩【三分】
　　右为散每服四钱以水一中盏入生姜半分煎至六分去滓不计时候温服
　　碙砂煎丸　治脚弱肿大便赤澁小便赤少
　　碙砂【五钱研如粉入后皂荚汁中同煎至一升下酒五升再煎至一升下童子小便三升不住手搅煎至二升住火】皂荚【十梃内五挺以水五升浸一宿去皮每挺为三截用生姜五两研自然汁焦斗炙姜汁尽为度去子捣内五挺灰火煆熟去皮捶碎于前浸皂荚中揉洗绢滤去滓入锅内煎】白附子【生用】地龙【去土炒】槟榔【生用】附子【炮制去皮脐各一两】半夏【二两汤洗七次焙干生用】天麻【五钱生用】
　　右将七味捣罗为末入碙砂煎中于火上搅匀硬輭得所取去捣三五百杵丸如桐子大稍硬更入熟蜜和丸焙干用磁器盛勿令透气每服十五丸至二十丸男子忽脚膝硬头旋恶心不思饮食心间胀满行履不得用豆淋酒并童子小便下男子忽脚膝风痛行履不得口干舌澁用豆淋酒下并空心日午两服男子干脚气发动脚膝烦疼腰脚酸心燥闷干渇见粥药皆呕逆及汗出气喘皆是干脚气冲心人多不辨乃为伤寒后若见此疾先取牵牛子二两生用陈橘皮一钱同为末取黑豆二合炒半熟以童子小便八合浸后滤去豆入生姜自然汁二合搅匀分为三盏调牵牛橘皮末一钱煎服药当日进三服共六十丸立瘥男子手脚拘急背防烦疼身心燥闷此是风毒欲发温酒下男子鼻塞耳聋腰脚重滞此是肾脏风毒气葱酒下妇人血气闷乱刺心欲絶者煎当归酒下产后手脚挛急口干不食烂研芥子酒下妇人血不通煎红花酒去滓下妇人血气诸疾荆芥酒下血风诸疾薄荷酒下有娠妇人不得服常服通百脉暖下元觧风脚润身体畅四肢坠痰涎明耳目更加麝香龙脑为丸亦妙
　　茈胡猪苓汤　治脚气缓弱及痹肿满心下急大便澁茈胡【去芦苖】猪苓【去黑皮】紫苏茎叶【细剉各一两五钱】大麻仁【炒研】陈橘皮【汤浸去白焙】防己　郁李仁【汤去皮尖炒研各一两】桑根白皮【剉碎炒令黄二两五钱】
　　右除大麻仁郁李仁研外捣筛入研药和匀每服三钱以水一盏煎至七分去滓空心温服日午晡时再服
　　麻仁汤【出圣济总録】専治脚气大腹结澁不通
　　麻仁子【二合半炒】升麻【二两】射干　大黄【剉炒各一两五钱】陈橘皮【汤浸去白炒一两】甘草【炙剉用一两五钱】
　　右防咀每服五钱水一盏半生姜一枣大煎至八分去滓下芒硝末五分更煎一二沸空腹温服
　　牵牛子丸【出圣济总録】能治脚气大小便秘澁不通
　　黑牵牛【淘洗令净炊令气透便取出摊令微冷便杵取末三两】青橘皮【焙和白用】木通【剉】陈橘皮【焙和白用】桑根白皮【剉炒】芍药【焙各一两】括楼根【二两】
　　右为末炼蜜搜和杵约三五千下丸如梧桐子大每服十五丸加至二十丸茶酒任下
　　吴茱茰汤【出圣济总録】専治脚气心腹妨痛坐卧不安大肠澁滞
　　吴茱茰【汤洗炒干三分】鼈甲【去裙襴醋炙】芍药　木香　桂【去麄皮】桔梗【各一两五钱】槟榔【剉三枚】
　　右捣筛每服三钱水一盏煎至七分去滓温服日再
　　泽防散【出圣惠方】　治脚气大小便秘澁膀胱气壅攻心腹妨闷
　　泽防【三分】赤茯苓【三分】枳殻【三分麸炒去穰】木通【一两剉】猪苓【一两去黑皮】槟榔【一两】牵牛子【二两微炒】
　　右为散每服用水煎生姜葱白汤调下二钱日二三服以利为度
　　羌活导滞汤【出防粹方】専治脚气初发一身尽痛或肢节肿痛便溺阻隔先以此药导之后用当归拈痛汤除之羌活　独活【各五钱】防己【三钱】大黄【酒炮一两】当归【三钱】枳实【炒二钱】
　　右防咀每服五钱或七钱水二盏煎至七分温服微利则以量虚实而加减
　　麻仁汤【一名脾约丸出圣济总録】専治脚气大便坚硬结澁而不渴麻子仁【炒】芍药【各三两】枳实【去瓤麸炒】杏仁【汤浸去皮尖双仁炒各一两】大黄【三两剉炒】厚朴【去麄皮酥炙一两五钱】
　　右为末炼蜜和丸如梧桐子大每服五丸空心米饮下日三渐加至十丸或败毒散加大黄通用亦可
　　槟榔汤【出圣济总録】専治脚气肿满坐卧不得气上冲心大小便秘澁
　　槟榔【七枚剉】木香【各二两】木通【剉一两】郁李仁【汤浸去皮尖炒用二两】桑根白皮【炙剉用三两】
</div>
    <div class="pagination">
<a href="普济方四库_page970.html">上一页</a><span>...</span><a href="普济方四库_page966.html">966</a><a href="普济方四库_page967.html">967</a><a href="普济方四库_page968.html">968</a><a href="普济方四库_page969.html">969</a><a href="普济方四库_page970.html">970</a><span class="current-page">971</span><a href="普济方四库_page972.html">972</a><a href="普济方四库_page973.html">973</a><a href="普济方四库_page974.html">974</a><a href="普济方四库_page975.html">975</a><a href="普济方四库_page976.html">976</a><span>...</span><a href="普济方四库_page972.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
