<!DOCTYPE html>
<html>
<head>
    <meta charset="UTF-8">
    <title>外台秘要 - 第 35 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 35 页/共 398 页</h1>
    <div class="content">　　深师疗疟膈痰不得吐，宜吐之，常山乌梅汤方。

　　乌梅（半两） 桂心（半两） 芫花（半两） 豉（五合绵裹） 半夏（半两） 常山（半两）

　　上六味切，以酒三升，水四升，合煮取二升，分三服，必得吐，一方取三升。忌生葱羊肉饧生菜。（一方无半夏常山）

　　又疗疟丸神方。

　　人参（三分） 铅丹（三分） 天雄（十分熬）

　　上三味捣合下筛蜜和，初服二丸如梧子大，临发服二丸，中当温热，四肢淫淫痹为知，服药忌饱饭，食疟断后食如常，万不失一。（备急文仲同）

　　又疗疟，撩膈汤方。

　　常山（三两） 甘草（三两炙） 松萝（二两） 乌梅（十四枚） 黄芩（二两） 瓜蒂（十四枚）

　　上七味切，以酒二升渍一宿，明旦以水四升，煮取三升，分三服。忌海藻生葱生菜菘菜等。

　　又疟结实积热，烦扰迷冒，寒热但多，绵 困笃，常山大黄汤方。

　　常山（三两） 甘草（三两炙） 前胡（二两） 大黄（三两）

　　上四味切，以水一斗，煮取三升半，下大黄，煎取三升，分澄令冷，初服七合，中服八合，比欲发服九合，王文州大子因疟危困服此皆愈。忌海藻菘菜生葱生菜等。

　　又疗疟醇 汤方。

　　生姜（三两） 乌梅（三七枚擘一方十四枚） 甘草（三两炙） 桂心（二两） 常山（三两）

　　荷根（三两）

　　上六味切，以水六升，煮取一升曰醇，未发时须顿服，更以水三升，煮取一升曰 ，至发不断，复顿服甚良，别方说发日平旦服 一升，以醇着头边，若欲发便服醇，神良，二说不同也。忌海藻菘菜生葱生菜。（出第二十二卷中）

　　千金麻黄汤，疗疟 发汗方。

　　麻黄（四两去节） 大黄（四两） 栝蒌（四两） 甘草（一两炙）

　　上四味切，以水七升，煮取二升半，分三服，未发前食顷服，临发更服，服后皆覆取汗。忌海藻菘菜。（集验同出第十卷中）

　　千金翼疗疟病医不能救者方。

　　以绳量病患脚，围绕足跟及五指一匝讫，截断绳取所量得绳置项上，着反向背上当绳头处中脊骨上灸三十壮，则定，候看复恶寒，急灸三十壮则定，比至过发一炊，久候之，虽饥勿与食，尽日，此神验，男左足女右足。（出第十八卷中）

　　崔氏疗疟，会稽赖公常山汤方。

　　常山（三两） 石膏（八两碎绵裹） 甘竹叶（一把切） 糯米（一百粒）

　　上四味切，以水八升，明旦欲服，今晚渍于铜器中，露置星月下高净处，横刀其上，向明取药，于病患房门前，于铜器里缓火煮取三升，分三服，日欲出一服，临发又一服若即定，不须后服，取药滓石膏裹置心上，余四分置左右手足心甚验。忌生葱生菜。（出第四卷中）

　　备急华佗常山桂心丸，神良方。

　　甘草（炙） 常山 大黄 桂心（各四分）

　　上四味末之，蜜和，平旦服如兔屎，每欲发服六丸，饮下之，欲服药时，先进少热粥良。忌海藻菘菜生葱生菜。（文仲同出第二卷中）

　　延年疗疟，常山丸方。（裴右庶送）

　　常山（四分） 青木香（四分南者） 蜀漆（一分） 牡蛎（二分 ） 大黄（二分） 乌梅肉（一分熬） 丹砂（二分研） 豉（二分熬） 知母（二分） 鳖甲（二分炙） 麻黄（一分去节）

　　上十一味捣筛，蜜和为丸，丸如梧子，未发前粥饮服五丸讫，微吐后，须臾任食，至欲发更服十丸。忌苋菜生血物生葱生菜油腻。（崔氏同）

　　又疗疟丸方。

　　常山（三两） 甘草（二分炙） 知母（四分）

　　上三味捣筛，蜜和为丸，丸如梧子，未发前饮服十五丸，临发服十五丸，得快吐则愈。

　　忌海藻生葱生菜菘菜。（并出第十五卷中）

　　必效疗疟，鸡子常山丸方。

　　取鸡子一枚，断开头，出黄及白令尽，置小铛子中，又取常山细末，量满前空壳，又倾铛子中，又量白蜜还令满壳，复倾铛子中，三味同搅，微火煎之，勿停手，微冷可丸则停，丸如梧子，如病患午时发，巳时服三十丸，欲至发时，又服三十丸，用饮汁下，欲吐任吐，亦如前服讫，更不发者，不须服，服后禁脂腻油面生菜瓜果七日，此方敕赐乔将军服之立效。

　　（又疗疟不瘥，虎骨常山丸方。

　　虎头骨（炙） 常山 甘草（炙） 鳖甲（炙） 乌梅（熬） 葳蕤 白薇 升麻 茯苓石膏（研） 知母 麦门冬（去心） 豆豉（熬） 地骨白皮上十四味各等分，合捣，蜜和丸如梧子大，未发前日晚空肚服二十丸，至发日平旦服四十丸，如人行十里，食白粥一碗，欲发时亦服三十丸，三日内慎生冷，万无一触，不吐自瘥，魏又疗疟，常山酒方。

　　常山（一两切） 独头KT （一颗去根茎横切） 糯米（一百粒） 乌豆（一百粒） 清酒（一升）

　　上五味，病未发前一日，以酒浸药于碗中，以白纸一张覆之，碗上横一刀，欲发时三分饮一分，如未吐更服一分得吐则瘥。忌生菜生葱。（并第一卷中）

　　古今录验疗疟豉心丸方。

　　香豉（五合熬令色变） 常山（二两） 大黄（三分） 附子（二分炮）

　　上四味捣筛，蜜和丸，服如大豆十丸，当勿食，比至发来，令服三十丸，疟不止，亦可至四十丸，疟必止，若膈上有停痰，欲吐听之，若腹中实，欲下亦无妨，常有验。忌生葱生菜等。（杨孔思方出第四卷中）

　　又乌梅丸，疗疟，无问温瘴痰疟，悉皆主之方。

　　乌梅肉（二两） 常山（二两） 鳖甲（二两炙） 香豉（二两） 蜀漆（二两生用） 人参（一两） 肉苁蓉（二两） 桂心（二两） 知母（二两） 桃仁（二两去尖皮别捣如稀饧）

　　上十味捣筛为末，蜜和丸如桐子，空心以酒饮任下三十丸，忌生葱生菜苋菜海藻菘菜。

　　（一方有升麻甘草各二两为十二味）

　　卷第五

　　五脏及胃疟方六首

　　病源肺病为疟者，乍来乍去，令人心寒，寒甚则热发善惊如有所见，此肺疟证也，若人本来语声清雄，忽尔不亮，拖气用力，方得出言，而反于常人，呼共语，直视不应，虽曰未病，势当不久，此则肺病声之候也，察病观疾，表里相应依源审疗，乃不失也。

</div>
    <div class="pagination">
<a href="外台秘要_page34.html">上一页</a><span>...</span><a href="外台秘要_page30.html">30</a><a href="外台秘要_page31.html">31</a><a href="外台秘要_page32.html">32</a><a href="外台秘要_page33.html">33</a><a href="外台秘要_page34.html">34</a><span class="current-page">35</span><a href="外台秘要_page36.html">36</a><a href="外台秘要_page37.html">37</a><a href="外台秘要_page38.html">38</a><a href="外台秘要_page39.html">39</a><a href="外台秘要_page40.html">40</a><span>...</span><a href="外台秘要_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
