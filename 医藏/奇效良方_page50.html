<!DOCTYPE html>
<html>
<head>
    <meta charset="UTF-8">
    <title>奇效良方 - 第 50 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 50 页/共 521 页</h1>
    <div class="content">　　上 咀，每服四钱，水一中盏，煎六分，去滓，不拘时温服。

　　卷之十二

　　疟门（附论）

　　疟之为病，其名有五：一曰瘅疟，二曰寒疟，三曰湿疟，四曰牝疟，五曰牡疟。名虽不同，其感皆由六淫七情，所伤饥饱劳逸。经云：夏伤于暑，秋必 疟，体虚之人易感，发则一发者易治，又有二三日一发者难愈。夫瘅疟，阴气独微，阳气独发，但热不寒，里实不泄，烦渴且呕，肌肉消瘦也。寒疟自感寒而得，无汗恶寒，挛痛面惨，先寒后热也。湿疟冒袭雨湿，汗出澡浴得之，身体重，肢节烦疼，呕逆胀满也。牝疟久受阴湿，阴胜阳虚，不能制阴，所以寒多不热，气虚而泄，凄惨振振也。牡疟饮食不节，饥饱有伤，表里俱虚，致使然也，病由邪气交争，阴阳二气，更相胜负，邪正相搏而作焉。卫气与邪气相离，故汗而解。卫气昼行阳，夜行阴，得阳而外出，故发于日间。得阴则内搏，故发于暮夜。若邪气内搏于五脏，横连于募原，其道远不能与卫气交并，故有隔日发之，又有三四日一发。卫气之行迟行速，病作有早有晏。甚者内外失守，真邪不分，阴阳失胜，寒热互起，则休作无定时也。《素问》论六经疟：足太阳疟，令人腰痛头重，寒从背起，先寒后热， ，然热止汗出，难已；足少阳疟，令人身体解 ，寒不甚，热不甚，恶见人，见人心惕惕然，热多汗出甚；足阳明疟，令人先寒洒淅，洒淅寒甚，久乃热，热去汗出，喜见日月光火，气乃快然；足太阳疟，令人不乐，好安息，不嗜食，多寒热汗出，病至则善呕，呕已乃衰；足少阴之疟，令人呕吐，甚多寒热，热多寒少，欲闭户牖而处，其病难已；足厥阴之疟，令人腰痛，少腹满，小便不利，如癃状，非癃也，数便，意恐惧，气不足，腹中悒悒。虽此之分，皆是五脏之受病。夫心疟者，令人烦心，甚欲得清水，反寒多不甚热；肝疟者，令人色苍苍然大息，其状若死者；脾疟者，令人寒，腹中痛，热则肠中鸣，鸣已汗出；肺疟者，令人心寒，寒甚热，热间善惊，如有所见；肾疟者，令人洒洒然，腰脊痛宛转，大便难，目 然，手足寒；又有胃疟者，令人且病也，善饥而不能食，食而支满腹大。大率治法，疟脉多弦数则热，弦迟则寒，风以散之，寒以温之，不虚不实，以经取之，痰以涤之，停滞疏利之，虚则补之，不可便用断截之药，截之太早，邪气薄于五脏，传留日久，变证多端，用药次序，无不效矣。

　　卷之十二　疟门（附论）

　　疟疾通治方

　　治瘅疟，脉来弦数，但热不寒，或热多寒少，口苦咽干，小便赤涩。

　　青皮 浓朴（姜制） 白术 半夏 柴胡 黄芩 茯苓（去皮） 草果（各一钱半） 甘草（上作一服，水二盅，生姜五片，煎至一盅，不拘时服。

　　卷之十二　疟门（附论）

　　疟疾通治方

　　快脾治疟。

　　草果（二钱） 苍术（三钱，米泔水浸） 浓朴（二钱，姜制） 半夏曲 陈皮（各一钱半）

　　上 咀，每服半两，水一盏半，姜五片，枣二枚，煎至七分，不拘时服。寒多者加干姜附子，热甚者加柴胡，瘴疟加槟榔，所加者各等分。一方加人参，一方热多者加石膏。

　　卷之十二　疟门（附论）

　　疟疾通治方

　　治寒热，疟疾初愈，服此进食理脾。

　　草果仁 紫苏 良姜（炒） 川芎 青皮（去白，炒） 白芷 甘草（炒，各一钱半）

　　上作一服，水二盅，生姜三片，煎至一盅，食远服。

　　卷之十二　疟门（附论）

　　疟疾通治方

　　治五脏气虚，喜怒不节，致阴阳相胜，结聚涎饮，与卫气相搏，发为疟疾。

　　人参 白术 茯苓（去皮） 橘红 半夏（汤泡七次） 草果（各一钱半） 乌梅（一钱） 甘草（半钱）

　　上作一服，水二盅，生姜七片，红枣三枚，煎一盅，不拘时服。

　　卷之十二　疟门（附论）

　　疟疾通治方

　　治疟疾，寒多热少者，必须先服此药。

　　人参（去芦） 浓朴（姜制） 陈皮（各一钱半） 苍术（二钱，米泔水浸，炒） 茯苓（去皮）

　　上作一服，水二盅，生姜三片，红枣一枚，煎一盅，不拘时服。

　　卷之十二　疟门（附论）

　　疟疾通治方

　　治疟疾，寒多微热，但寒不热，并治痨瘵。

　　柴胡（三钱） 桂枝 干姜 牡蛎 甘草（炙，各一钱） 黄芩（一钱半） 栝蒌根（二钱）

　　上作一服，水二盅，煎至一盅，不拘时服。

　　卷之十二　疟门（附论）

　　疟疾通治方

　　治一切疟疾，无问寒热多少，及山岚瘴气，寒热如疟等证。

　　浓朴（姜制，炒） 陈皮 草果 常山（鸡骨者） 槟榔 青皮 甘草（炙，各一钱半）

　　上作一服，水一盅半，酒半盅，煎至一盅，去渣，露星月一宿，空心向东服。

　　卷之十二　疟门（附论）

　　疟疾通治方

　　治疟疾，热多寒少，或单热头痛，胸满咽干。

　　方见伤寒门。

　　卷之十二　疟门（附论）

　　疟疾通治方

　　治疟疾，但热不寒者。

　　知母（三钱） 石膏（五钱） 粳米（一撮） 甘草（一钱半，炙） 肉桂（去皮，一钱）

　　上作一服，水二盅，煎至一盅，不拘时服。

　　卷之十二　疟门（附论）

　　疟疾通治方

　　治疟疾久不愈，胁下痞满，腹中结块，名曰疟母。

</div>
    <div class="pagination">
<a href="奇效良方_page49.html">上一页</a><span>...</span><a href="奇效良方_page45.html">45</a><a href="奇效良方_page46.html">46</a><a href="奇效良方_page47.html">47</a><a href="奇效良方_page48.html">48</a><a href="奇效良方_page49.html">49</a><span class="current-page">50</span><a href="奇效良方_page51.html">51</a><a href="奇效良方_page52.html">52</a><a href="奇效良方_page53.html">53</a><a href="奇效良方_page54.html">54</a><a href="奇效良方_page55.html">55</a><span>...</span><a href="奇效良方_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
