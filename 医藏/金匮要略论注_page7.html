<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 7 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 7 页/共 20 页</h1>
    <div class="content">　　括蒌【一枚捣】
　　右五味以水五升先煮枳实厚朴取二升去滓内诸药煮数沸分温三服
　　人参汤方
　　人参【三两】甘草【三两】干姜【三两】白术【三两】
　　右四味以水八升煮取三升温服一升日三服
　　胸痹胸中气塞短气茯苓杏仁甘草汤主之橘枳生姜汤亦主之
　　注曰胸痹而尤觉气塞短气是较喘息更有闭塞不通之象气有余之甚也知下之壅滞多矣故以杏仁利肺气而加茯苓以饮甘草以补中不则恐挟防寒橘枳以利中上焦气而加生姜以宣之胸痹夲属虚而治之若此气塞之甚故先治标后治夲也
　　茯苓杏仁甘草汤方
　　茯苓【三两】杏仁【五十个】甘草【一两】
　　右三味以水一斗煮取五升温服一升日三服不差更服
　　橘枳生姜汤方【肘后千金治胸痹胸中愊愊如满噎塞习习如痒喉中燥澁唾沬】橘皮【一觔】枳实【三两】生姜【半觔】
　　右三味以水五升煮取二升分温再服
　　胸痹缓急者薏苡附子防主之
　　注曰缓急是肢节之筋有缓有急乃胸痹之邪及于筋也肝主筋乙癸同原明是龙雷之火不足故得以痹胸之气移而痹筋以舒筋之薏苡合附子以温起下元则阳囬而痹自去用散者欲其渐觧之也
　　薏苡附子防方
　　薏苡【十五两】大附子【十枚炮】
　　右二味杵为散服方寸匕日三服
　　心中痞诸逆心悬痛桂枝生姜枳实汤主之
　　注曰此已下不言胸痹是不必有胸痹的证矣但心中痞是隂邪凝结之象也非因初时气逆不至此然至心痛如悬是前因逆而邪痞心中后乃邪结心中而下反如空矣故以桂枝去邪生姜枳实宣防而下其气也
　　桂枝生姜枳实汤方
　　桂枝【三两】生姜【三两】枳实【五两】
　　右三味以水六升煮取三升分温三服
　　心痛彻背背痛彻心乌头赤石脂丸主之
　　注曰心背夲属两面中之空窍乃正气所贮以通上下者今心痛则通彻于背背痛则通彻于心明是正气不足而寒邪抟结于中故以乌附姜椒温下其气而以赤石脂入心而飬血且镇坠辑浮以安其中邪去而胸中之正气自复则痛止矣
　　赤石脂丸方
　　乌头【一分炮】蜀椒【一两一法二分】附子【半两一法一分】干姜【一两一法一分】赤石脂【一两一法二分】
　　右五味末之蜜丸如梧子大先食服一丸日三服不知稍加服
　　附方
　　九痛丸治九种心痛
　　注曰凡心痛不离于寒或有稍滞之积故亦以干姜附子为主而加吴茰以降浊隂狼牙以去浮风巴豆以逐留滞邪非虚不着故加人参以飬正兼治卒中恶及连年积冷血疾者飬正驱邪气通而诸证悉愈耳附子【三两炮】生狼牙【一两】巴豆　【两去皮研如膏】
　　干姜【一两】吴茱茰【一两】人参【一两】
　　右六味末之炼蜜丸如梧子大酒下强人初服三丸日三服弱者二丸○兼治卒中恶腹胀痛口不能言又治连年积冷流注心胸痛并冷冲上气落马坠车血疾等皆主之忌口如常法










　　金匮要畧论注卷九
　　钦定四库全书
　　金匮要畧论注卷十　　　　汉　张机　撰
　　嘉兴徐彬　注
　　腹满寒疝宿食
　　趺阳脉防法当腹满不满者必便难两胠疼痛此虚寒从下上也当以温药服之○病者腹满按之不痛为虚痛者为实可下之舌黄未下者下之黄自去○腹满时减复如故此为寒当与温药○病者痿黄燥而不渴胸中寒实而利不止者死○寸口脉者即脇下拘急而痛其人啬啬恶寒也○夫中寒家喜欠其人清涕出发热色和者善○中寒其人下利以里虚也欲不能此人肚中寒【一云痛】夫瘦人绕脐痛必有风冷谷气不行而反下之其气必冲不冲者心下则痞
　　注曰此言腹满寒疝皆由寒中于内然腹满间有实者寒疝则槩属于寒而于发有不同也谓腹满本脾胃家病脉莫切于趺阳趺阳脉防防者阳虚者客寒虚而受寒腹者脾主之焉得不满内经曰臓寒生满疾设不满是脾胃素有热邪即避实而袭虚故寒束其热而便反难邪袭两脇而结于其下乃两脇胠痛防脉见于下之趺阳而痛发于脇胠自比风从上受者异故曰此虚寒从下上也内寒不可表防得温即去故曰当温药○若竟腹满虚则无形之寒不痛实则有形之邪而痛故可下因胃热而舌黄下其热则黄随热去见非下不可也○腹满有増减则非臓真粘着之病所以得阳即减得隂加满故曰此为寒当温药○若下虚寒应腹痛而肾更虚极不能自固以致寒壅脾气而为痿黄痿者黄之黯淡者也以致肾寒上入不渇而燥【阙】致胃中实有寒邪下焦自利不止此【阙】加强而不满乃元气太泄欲满而不能故曰利不止者死○若寒疝则邪之所起不止于脾胃故脉専责之寸口脉既得则是卫气为寒邪所结而不行风【阙】与肝相得脇者肝之府故脇下拘急而痛邪从【阙】　故啬啬恶寒○然中寒家每先自皮毛与阳明俱入故肺之合受邪而清涕出且发热邪侵胃而欠邪不行表而色和然不行表之经则走表之窍故善○假令所中之寒不行于表而侵于里为下利此邪乘虚入故知里虚然其外邪牵制于内寒则大气不能全走于窍故欲不能知其肚中寒○若绕脐痛风冷稽留之也瘦弱则更无痰之可疑设或便难乃是胃寒谷气不行而反下之则下焦以夲虚而邪袭又误下以动肾气则必气冲设或不冲是肾中之阳尚足以御之故脐中风冷并滞于心下而为痞
　　病腹满发热十日脉浮而数饮食如故厚朴七物汤主之注曰此有表复有里但里挟燥邪故小承气为主而合桂甘姜以和其表盖腹之满初虽因防寒乃胃素强故表寒不入而饮食如故但腹满发热且脉浮数相持十日此表里两病故两觧之耳若寒多加生姜至半觔谓表寒多也若呕则停饮上逆矣故加半夏若下利则表里气夲虚寒去大黄
　　厚朴七物汤方
　　厚朴【半觔】甘草【三两】大黄【三两】大【十枚】
　　枳实【五枚】桂枝【二两】生姜【五两】
　　右七味以水一斗煮取四升温服八合日三服呕者加半夏五合　下利去大黄　寒多者加生姜至半觔
　　腹中寒气雷鸣切痛胸脇逆满呕吐附子粳米汤主之注曰此方妙在粳米鸣而且痛腹中有寒气也乃满不在腹而在胸脇是邪髙痛下寒实从下上所谓肾虚则寒动于中也故兼呕逆而不发热以附子温肾散寒半夏去呕逆只用粳米合甘调胃建立中气不用术恐壅气也
　　附子粳米汤方
　　附子【一枚炮】半夏【半升】甘草【一两】大【十枚】
　　粳米【半升】
　　右五味以水八升煮米熟汤成去滓温服一升日三服
　　痛而闭者厚朴三物汤主之
　　注曰痛而闭则燥热之久隂气消亡故药不嫌峻而用小承气比大承气无芒硝非外邪内结之比也不即曰小承气而曰三物汤以别于七物之两觧耳
　　厚朴三物汤方
　　厚朴【八两】大黄【四两】枳实【五枚】
　　右三味以水一斗二升先煮二味取五升内大黄煮取三升温服一升以利为度
　　按之心下满痛者此为实也当下之冝大柴胡汤注曰此亦两觧之方但此为太阳已传少阳者设也谓按之心下痛此有形为病故曰实而当下用大柴胡者不离于小柴胡之和觧而稍削其有形之邪耳
　　大柴胡汤方
　　柴胡【半觔】黄芩【三两】芍药【三两】半夏【半升洗】
　　枳实【四枚炙】大黄【二两】大【十二枚】生姜【五两】
　　右八味以水一斗二升煮取六升去滓再煎温服一升日三服
　　腹满不减减不足言当须下之冝大承气汤【方见痓病中】注曰前有腹满时减当温之一条故此以减不足言者别之见稍减而实不减是当从实治而用大承气此比三物汤多芒硝热多故耳
　　心胸中大寒痛呕不能饮食腹中寒上冲皮起出见有头足上下痛而不可触近大建中汤主之
　　注曰此以下皆治寒痛之法也谓心胸中本阳气治事今有大寒与正气相阻则痛正气欲降而隂寒上逆则呕胃阳为寒所痹则不能饮食更腹中亦寒气浮于皮肤而现假热之色乃上下俱痛而手不可近此寒气挟虚满于上下内外然而过不在肾故以干姜人参合饴糖以建立中气而以椒性下逹者并温起下焦之阳为温中主方
　　大建中汤方
　　蜀椒【二合炒去汗】干姜【四两】人参【一两】
　　右三味以水四升煮取二升去滓内胶饴一升防火煎取一升半分温再服如一炊顷可饮粥二升后防服当一日食糜粥温覆之
　　脇下偏痛发热其脉此寒也以温药下之冝大黄附子汤
　　注曰此较前条同是寒但偏痛为实邪况脉紧虽发热其内则寒正内经所谓感于寒者皆为热病也但内寒多故以温药下之附子细辛与大黄合用并行而不倍此即伤寒论大黄附子防心汤之法也
　　大黄附子汤方
　　大黄【三两】附子【三枚炮】细辛【二两】
　　右三味以水五升煮取二升分温三服若强人煮取二升半分温三服服后如人行四五里进一服
　　寒气厥逆赤丸主之
　　注曰此即伤寒论直中之类也胸腹无所苦而止厥逆盖四枝乃阳气所起寒气格之故阳气不顺接而厥隂气冲满而逆故以乌头细辛伐内寒苓半以下其逆上之痰气真朱为色者寒则气浮故重以镇之且以防其心也真朱即硃砂也
　　赤丸方
　　茯苓【四两】半夏【四两】乌头【二两】细辛【一两】
　　右四味末之内真朱为色炼蜜丸如麻子大先食酒酒下三丸日再夜一服不知稍増之以知为度
　　腹满脉而则卫气不行即恶寒则不欲食邪正相抟即为寒疝绕脐痛若发则白津【一云自汗】出手足厥冷其脉沉者大乌头煎主之
　　注曰此寒疝之总脉证也其初亦止腹满而脉独则表中之卫气不行而恶寒则寒气痹胃而不欲食因而风冷注脐邪正相而绕脐痛是卫外之阳胃中之阳下焦之阳皆为寒所痹因寒脐痛故曰疝至发而白津出寒重故冷涎也手足厥冷厥逆也其脉沉是寒已直入于内也故以乌头一味合宻顿服之此攻寒最専之剂即后人所谓霹雳防也
　　乌头煎方
　　乌头【大者五枚熬去皮不必咀】
　　右以水三升煮取一升去滓内蜜二升煎令水气尽取二升强人服七合弱人服五合不差明日更服不可一日再服
　　寒疝腹中痛及脇痛里急者当归生姜羊肉汤主之注曰寒疝至腹痛脇亦痛是腹脇皆寒气作主无复界限更加里急是内之荣血不足致隂气不能相荣而敛急不舒故以当归羊肉兼补兼温而以生姜宣防其寒然不用参而用羊肉所谓形不足者补之以味也痛多而呕加橘术胃虚多也
　　当归生姜羊肉汤方
　　当归【三两】生姜【五两】羊肉【一觔】
　　右三味以水八升煮取三升温服七合日三服若寒多者加生姜成一觔痛多而呕者加橘皮二两白术一两加生姜者亦加水五升煮取三升二合服之
　　寒疝腹中痛逆冷手足不仁若身疼痛灸刺诸药不能治抵当乌头桂枝汤主之
　　注曰起于寒疝腹痛而至逆冷手足不仁则阳气大痹加以身疼痛荣卫俱不和更灸刺诸药不能治是或攻其内或攻其外邪气牵制不服故以乌头攻寒为主而合桂枝全汤以和荣卫所谓七分治里三分治表也如醉状则荣卫得温而气胜故曰知得吐则隂邪不为阳所容故上出而为中病
　　乌头桂枝汤方
　　乌头
　　右一味以水二升煎减半去滓以桂枝汤五合觧【恐是合煎】之令得一升后初服二合不知即服三合又不知复加至五合其知者如醉状得吐者为中病
　　桂枝汤方
</div>
    <div class="pagination">
<a href="金匮要略论注_page6.html">上一页</a><span>...</span><a href="金匮要略论注_page2.html">2</a><a href="金匮要略论注_page3.html">3</a><a href="金匮要略论注_page4.html">4</a><a href="金匮要略论注_page5.html">5</a><a href="金匮要略论注_page6.html">6</a><span class="current-page">7</span><a href="金匮要略论注_page8.html">8</a><a href="金匮要略论注_page9.html">9</a><a href="金匮要略论注_page10.html">10</a><a href="金匮要略论注_page11.html">11</a><a href="金匮要略论注_page12.html">12</a><span>...</span><a href="金匮要略论注_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
