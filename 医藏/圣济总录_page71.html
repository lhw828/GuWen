<!DOCTYPE html>
<html>
<head>
    <meta charset="UTF-8">
    <title>圣济总录 - 第 71 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 71 页/共 447 页</h1>
    <div class="content">　　治伤寒汗后，气虚烦闷， 心神不宁。人参饮方人参 赤茯苓（去黑皮） 陈橘皮（去白焙） 白术（锉炒各一两）上四味，粗捣筛，每服五钱匕，水一盏，生姜三片，煎至七分，去滓温服，日三。

　　治伤寒后烦满，心神恍惚，不得眠卧。麦门冬茯苓饮方麦门冬（去心焙） 赤茯苓（去黑皮） 知母（焙） 芎 酸枣仁（微炒） 陈橘皮（去白炒） 槟榔（锉） 甘草（炙各一两）上八味，粗捣筛，每服五钱匕，水一盏半，入生姜五片，煎至一盏，去滓温服，日三。

　　治伤寒后虚劳烦热，惊悸不得眠睡。柴胡汤方柴胡（去苗半两） 酸枣仁（微炒二两） 远志（去心一分） 当归（切焙） 防风（去叉）甘草（炙锉） 茯神（去木） 猪苓（去黑皮） 桂（去粗皮） 黄 （锉） 人参 生干地黄 芎 麦门冬（去心焙各半两）上十四味，粗捣筛，每服三钱匕，水一大盏，生姜三片，煎至七分去滓，空心温服日再。

　　治伤寒后虚劳不得眠，烦闷四肢乏力。人参汤方人参（一两） 酸枣仁（微炒三两） 当归（切焙） 芎 （锉） 桂（去粗皮） 甘草（炙焙） 柴胡（去苗） 白茯苓（去黑皮） 石膏（碎各一两）上九味，粗捣筛，每服五钱匕，水一盏半，生姜三片，煎至一盏，去滓食前温服。

　　治伤寒虚烦不安。六神汤方人参 白茯苓（去黑皮） 防风（去叉） 百合 黄 （锉） 干山芋（各一两）上六味，粗捣筛，每服三钱匕，水一盏，煎至七分，去滓温服，不拘时候。

　　治伤寒后，虚烦不得眠睡，头目昏眩，酸枣仁汤方酸枣仁（炒三两） 麦门冬（去心焙二两） 地骨皮（锉一两）上三味，粗捣筛，每服三钱匕，水一盏，生姜三片，同煎至七分，去滓温服，不计时候。

　　治伤寒后虚烦，心腹不快。茯神散方茯神（去木） 柴胡（去苗） 陈橘皮（去白炒） 甘草（炙各一两）上四味，粗捣筛，每服五钱匕，水一盏半，煎取八分，去滓温服，不拘时候。

　　卷第三十一

　　伤寒后盗汗

　　论曰汗者心之液，伤寒瘥后，眠寝有汗者，由心气偏虚，营卫不足，腠疏表弱，因寝寐之间汗出。故名盗汗，久不已，日渐羸瘦，肢体痿弱也。

　　治伤寒后，体虚夜卧，汗出不止，头旋恶心，不思饮食。人参汤方人参 半夏汤洗（去滑生姜汁制） 黄 （锉） 麻黄根（各一两） 牡蛎（烧二两） 防风（去叉三分）上六味，粗捣筛，每服五钱匕，水一盏半，生姜三片，煎至八分，去滓不拘时温服。

　　治伤寒后虚汗不止。麻黄根汤方麻黄根（锉） 黄 （锉各一两） 五味子（炒半两） 牡蛎（烧二两） 甘草（炙三分）上五味，粗捣筛，每服五钱匕，水一盏半，煎至八分，去滓不拘时温服。

　　治伤寒后汗出不止，渐觉虚劣。茯苓汤方白茯苓（去黑皮锉） 人参 白术 麻黄根（锉） 肉苁蓉（切焙） 五味子（炒） 甘草（炙锉） 牡蛎（烧各一两） 芍药（三分）上九味，粗捣筛，每服五钱匕，水一盏半，煎至八分，去滓不拘时温服。

　　治伤寒后虚羸，夜多盗汗。杜仲汤方杜仲（去粗皮炙锉二两） 牡蛎（烧） 麻黄根（各一两半） 黄 （锉） 白术（锉）肉苁蓉（切焙） 白茯苓（去黑皮锉） 芍药（各一两） 甘草（炙锉半两） 人参（三分）上一十味，粗捣筛，每服五钱匕，水一盏半，煎至八分，去滓不拘时温服。

　　治伤寒后盗汗不止，心多烦躁，惊悸。人参汤方人参（一两） 远志（去心一分） 甘草（炙锉） 白茯苓（去黑皮锉） 麦门冬（去心焙） 竹茹 黄 （锉） 柴上一十味，粗捣，每服五钱匕，水一盏半，生姜三片，枣一枚劈破煎至八分，去滓不拘时温服。

　　治伤寒后羸劣，虚汗不止。牡蛎散方牡蛎（烧一两） 白茯苓（去黑皮锉） 人参 白术 芍药 龙骨（烧） 熟干地黄（焙各半两）上七味，捣罗为散，每服二钱匕，米饮调下，不拘时服。

　　治伤寒后，虚劣不思饮食，汗出不止。黄 散方黄 （锉） 白茯苓（去黑皮） 人参 白术（各一两） 牡蛎（烧一两半） 麦门冬（去心焙） 陈橘皮（去白切炒各半两）上七味，捣罗为散，每服二钱匕，米饮调下，不拘时服。

　　治伤寒后虚汗不止，黄 散方黄 （锉） 麻黄根（锉各一两半） 牡蛎（烧二两） 知母（焙半两）上四味，捣罗为散，每服二钱匕，浓煎小麦汤调下，不计时候。

　　治伤寒后，体虚盗汗不止。黄连散方黄连（去须一两） 牡蛎（烧二两） 白茯苓（去黑皮三分） 甘草（炙半两）上四味，捣罗为散，每服二钱匕，煎竹叶熟水调下，不拘时候。

　　治盗汗腠理开疏。粉汗方牡蛎（半斤烧研如粉） 麻黄根（一两捣罗为末）上二味，同拌匀，寝寐中有汗处，使人敷之。

　　治伤寒后，盗汗不止。方白术（二两）上一味，捣罗为细散，每服二钱匕，不计时候，菖蒲汤调下。

　　卷第三十一

　　伤寒后惊悸

　　论曰伤寒病后，心气不足，风邪乘之，则令精神不宁，恍惚惊悸，此由忧愁思虑。致心气虚，邪气内乘，故神气不得泰定而生惊悸也。

　　治伤寒病后壅热，心忪惊悸。人参汤方人参（三分） 犀角屑 甘草（炙） 黄苓（去黑心） 玄参（坚者） 秦艽（去苗土）地骨皮（各半两）上七味，粗捣筛，每服三钱匕，水一盏，煎至五分，去滓下竹沥一合，搅匀食后温服。

　　治伤寒后，心热烦闷，睡多惊悸。茯神汤方茯神（去木三分） 犀角屑 龙齿（一两） 升麻（半两） 麦门冬（去心焙一两） 玄参（坚者半两） 竹茹（一两） 芍药（三分） 马牙（硝一两半）上九味，粗捣筛，每服三钱匕，水一盏，煎至五分，去滓下地黄汁一合，搅匀食后温服。

　　治伤寒后，心忪惊悸，烦热口干，麦门冬饮方麦门冬（去心焙一两） 龙齿（三分） 山栀子仁 玄参（坚者各半两） 芍药（三分）木通（锉一两） 人参（茅根各三分）上八味，粗捣筛，每服五钱匕，水一盏半，入生姜半分拍碎，同煎至七分，去滓下生藕生地黄汁。各一合，搅匀食后分温二服。

　　治伤寒后伏热在心，怔忪惊悸，不得眠睡。犀角汤方犀角屑（半两） 茵陈蒿（三分） 茯神（去木二两） 芍药（一两半） 山栀子仁（半两） 麦门冬（去心焙一两半） 生干地黄（焙二两）上七味，粗捣筛，每服五钱匕，水一盏半，入生姜半分拍碎，竹叶三七片，同煎至七分，去滓食后温服。

　　治伤寒后惊悸不定。前胡汤方前胡（去芦头） 茯神（去木） 人参（各一两） 远志（去心一两半） 甘草（炙一分）上五味，粗捣筛每服二钱匕，水一盏，同煎至七分，去滓温服，不计时候。

　　治伤寒后心虚忪悸。麦门冬汤方麦门冬（去心焙） 茯神（去木） 菊花 人参（各一两） 甘草（炙半两）上五味，粗捣筛，每服三钱匕，水一盏，煎至半盏，去滓温服。

　　治伤寒后心虚惊悸，恍惚不宁。人参茯神汤方人参 茯神（去木各一两） 陈橘皮（汤浸去白焙三分） 杏仁（汤浸去皮尖双仁炒一分）上四味，粗捣筛，每服三钱匕，水一盏，入生姜半分拍碎，同煎至半盏，去滓温服。

　　治伤寒后惊悸烦闷，虚羸少力。紫石英汤方紫石英（研） 桂（去粗皮） 紫菀（去苗土） 白茯苓（去黑皮） 麦门冬（去心焙）人参 黄 （锉各一两） 甘草（炙半两）上六味，粗捣筛，每服五钱匕，水一盏半，入枣三枚劈破，同煎至七分，去滓温服，不计时候。

　　治伤寒后，心气虚悸，恍惚多忘，或梦寐惊魇。龙骨汤方龙骨（研） 人参 茯神（去木） 紫石英（研） 赤石脂 当归（切焙） 干姜（炮）桂（去粗皮） 甘草（炙） 白术 芍药 紫菀（去苗土） 防风（去叉各一两） 远志（去心焙半两上一十四味，粗捣筛，每服五钱匕，水一盏半，入枣三枚劈破，同煎至七分，去滓食前温服。

　　伤后治寒，或用心力劳倦，四肢羸弱，心忪惊悸，吸吸短气，补虚。茯神丸方茯神（去木） 麦门冬（去心焙） 熟干地黄（焙各一两） 牡丹皮 人参 黄 （锉各三分） 桂（去粗皮） 甘草（炙） 牛膝（去苗） 泽泻（各半两）上一十味，捣罗为末，炼蜜和捣三五百杵，丸如梧桐子大，食前温酒下二十丸。

　　卷第三十二

　　伤寒后身体虚肿

　　论曰血气滋荣，外濡于腠理，则形体充实，伤寒汗下之后，血气不足，腑脏虚寒。营卫涩滞，津液不通，肌肉无以充荣，故令身体虚肿，若脾与肾脏俱虚，不能约制于水，水气流溢于皮肤，则变水气肿满。

　　治伤寒后身体肿满，心胸壅闷，喘促气满，黄 汤方黄 （一两） 枳壳（去瓤麸炒微黄三分） 防己（半两） 桂（去粗皮半两） 细辛（去苗叶半两） 白术（三分） 赤茯苓（去黑皮三分） 赤芍药（三分） 当归（切焙半两）上九味，粗捣筛，每服三钱匕，水一盏，入生姜半分切，煎至六分去滓，不计时候温服。

　　治伤寒后，身体浮肿，喘息促，小便不利，坐卧不安，防己汤方防己（三分） 猪苓（去黑皮三分） 海蛤（一两） 陈橘皮（汤浸去白焙一两） 木香（半两） 白术（半两） 桑根白皮（锉三分） 赤茯苓（去黑皮三分） 槟榔（锉一两）紫苏茎叶（一两） 木通（锉一两半）上一十一味，粗捣筛，每服三钱匕，水一盏，入生姜半分切，煎至六分去滓，不计时候温服。

　　治病后脾肾不足，水道不利，腰脚浮肿。木通汤方木通（锉一两） 桑根白皮（炙黄色） 泽泻 防己 赤茯苓（去黑皮） 石苇（去毛各三分） 大腹（微煨锉四枚）上七味，粗捣筛，每服五钱匕，水一盏半，煎至八分，去滓食前温服，日二。

　　治病后气虚，津液不通，皮肤虚满。防己汤下防己 黄 （锉） 桂（去粗皮各一两半） 赤茯苓（去黑皮三两） 甘草（炙令赤锉一两）上五味，粗捣筛，每服五钱匕，水一盏半，煎取七分，去滓温服，日再服。

　　治伤寒病后，脾肾气虚，欲成水病，四肢面目浮肿。小便涩喘急。槟榔汤方槟榔（并皮锉五枚） 桑根白皮（炙令黄色锉一两） 陈橘皮（汤浸去白焙干三分） 吴茱萸（水浸一宿炒干一分） 防己（一两） 木通（锉碎一两一分） 郁李仁（汤浸去皮微炒一两）上七味，粗捣筛，每服三钱匕，水一盏半，煎取七分，去滓温服日二。

　　治伤寒后身体浮肿，心胸满闷，不欲饮食，前胡丸方前胡（去芦头一两） 旋复花（半两） 人参（三分） 槟榔（锉一两） 木香（半两）陈橘皮（汤浸去白焙半两） 诃黎勒（皮一两） 赤茯苓（去黑皮三分） 桑根白皮（锉三分） 郁李仁（汤浸去皮尖微炒一两） 桂（去上一十一味，捣罗为末，炼蜜和捣三二百杵，丸如梧桐子大，每服煎生姜枣汤，下三十丸，日三服。

　　治伤寒后通体浮肿，腹满坚胀，喘急不能饮食。郁李仁汤方郁李仁（汤浸去皮尖微炒） 大黄（锉碎微炒各一两） 柴胡（去苗） 桑根白皮（锉）泽泻 赤芍药 猪苓（去黑皮） 桔梗（炒） 麻黄（去根节各三分） 杏仁（汤浸去皮尖双仁麸炒微黄） 鳖甲（去裙 醋炙）上一十二味，粗捣筛，每服三钱匕，水一盏，入生姜半分切，煎至六分去滓，不计时候温服。

　　治伤寒病后，遍身浮肿。木香丸方木香 肉豆蔻（去壳） 青橘皮（汤浸去白焙） 槟榔（微炒锉各一两）上四味，捣罗为末，炼蜜为丸，如小豆大，每服空心温酒下二十丸。渐加至三十丸。

　　卷第三十二

　　伤寒后不思食

　　论曰伤寒后不思食者，脾胃虚弱故也，由汗下之后，邪气已除，谷气未复，脾胃虚弱。

　　故不思饮食。

　　治伤寒后脾胃虚弱，不思饮食。人参丸方人参 白术 浓朴（去粗皮姜汁炙各半两） 五味子 细辛（去苗叶各一分） 陈橘皮（汤浸去白焙一两）上六味，捣罗为末，煮枣肉和丸，梧桐子大，每服生姜汤下十五丸，食前服。

</div>
    <div class="pagination">
<a href="圣济总录_page70.html">上一页</a><span>...</span><a href="圣济总录_page66.html">66</a><a href="圣济总录_page67.html">67</a><a href="圣济总录_page68.html">68</a><a href="圣济总录_page69.html">69</a><a href="圣济总录_page70.html">70</a><span class="current-page">71</span><a href="圣济总录_page72.html">72</a><a href="圣济总录_page73.html">73</a><a href="圣济总录_page74.html">74</a><a href="圣济总录_page75.html">75</a><a href="圣济总录_page76.html">76</a><span>...</span><a href="圣济总录_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
