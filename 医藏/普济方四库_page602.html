<!DOCTYPE html>
<html>
<head>
    <meta charset="UTF-8">
    <title>普济方四库 - 第 602 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 602 页/共 1812 页</h1>
    <div class="content">　　用杏仁去皮尖二两童子小便浸一日一换夏月一日三四换浸半月取焙干研烂极细每服一大丸薄荷一叶蜜一鸡头大水一中盏同煎取七分食后温服甚者不过一剂瘥永不发动忌腥
　　枣杏丸【一名大干枣三味丸】　治喘【方见咳门久咳类　出仁存方】
　　大黄散【出肘后方】　治大热行极及食热饼竟欲饮水过多冲咽不即消仍以气呼吸喘息方瘥
　　大黄　干姜　巴荳【各等分】
　　右为末每服半钱若得吐下即愈
　　五矾散　治喘并痰【一名炙肝散】
　　五倍子　白矾
　　右各等分为末和匀每服三钱以生猪肺火上炙熟蘸药末细嚼吃食后服一方用生猪肝蘸药亦可汉阳公库兵黄六者旧苦此病百药不效于岳阳路上遇一道人此方两服病不复发
　　杏仁散　治喘
　　马兠铃【一两】杏仁【一两去皮尖炒】
　　右为末每服三钱水一盏煎至七分去滓食后服之
　　定喘饮子
　　诃子肉【三肉】麻黄【四两不去节】
　　右为麄末每服四钱水二盏煎至一盏二分去滓入好腊茶一钱再同研至七分通口不拘时临卧服之尤佳立如神効老幼可服一方加人参二两名诃参散本方只两味
　　如神汤　治喘
　　茒根【一握生剉临时取生者妙】桑白皮
　　右等分用水一碗煎至八分一服即止甚者三服
　　竹叶橘皮汤　治大走马及奔趂喘乏便饮冷水因得上气发热方
　　竹叶【三斤】橘皮【三两】
　　右件药以水一斗煑取三升滤去滓分为三服令三日服一剂
　　神秘方　治喘
　　右以猪爪甲二枚焼灰细研入麝香当门子一枚同研腊清茶调下
　　故锦散　治喘
　　右焼故锦一寸焼灰清茶调服神効
　　蒌散治喘
　　右用蒌二个入明矾一块如子大入蒌内焼煆存性为末将萝卜烂煮蘸药末服之汁过口药尽病除
　　大黄散　治肺喘
　　右用川大黄为末以新水调下
　　踈凿饮子　治下气定喘导涎消肿
　　人参　木通　半夏　附子【炮】草菓仁　木秦艽　防榔　杏仁　赤茯苓【连皮】橘红【各一两】厚朴【一两半】木香　甘草【各半两】
　　右防咀每服半两水一盏半生姜七片煎至八分去滓服不拘时
　　加减渗湿汤【出朱氏集验方】　先用灵砂合来复丹服若只丹服灵砂则秘合则通次用后药
　　嫩苍术【三钱炒】白术【三钱】赤茯苓【四钱】丁香　缩砂仁木　神麯　绵姜　陈皮　草菓　厚朴【制炒各三钱】甘草【二钱半】
　　右前防咀姜枣煎　厉端明得喘疾医下痰疎导之药引客邪肾经而两足并外肾发肿有僧云此脾肾虚用此则大小便自流利
　　妙方【出鲍氏方】　治喘息诸方治不効者
　　代赭石【煆末一两】牡蛎【粉一两】皂角【去皮尖一两】贝母【半两】
　　右为末每服二钱韲水入麻油一二防调下
　　葶苈丸【出本事方】　定喘急肺积
　　苦葶苈【一两】当归　肉桂　白蒺藜　干姜　川乌头　吴茱茰　鳖甲　大杏仁　茯苓　人参【各半两】防榔【一两】
　　右为细末煑肉和杵如梧桐子大每服二三十丸姜枣汤下日进三四服不拘时
　　皱肺丸
　　贝母【炒】知母　秦艽　阿胶【炒】欵冬花　紫菀茸百部【去心】糯米【炒各一两】杏仁【去皮尖别研四两】
　　右为末将羊肺一个先以水灌洗看容得水多少即以许水更添些煮杏仁令沸滤过灌入肺中系定以糯米泔煮熟研细成膏搜和前药末杵数千下丸如梧桐子大每服五十丸食前桑白皮汤下
　　三分茶【出儒门事亲】
　　茶【二钱】蜜【二两】荞麦麪【四两】
　　右以新水一大碗约打千余数连饮之饮毕良久下气不可停人喘自止妙矣
　　葶苈散【出仁存方】　治气喘满急腹胀不得卧
　　苦葶苈【炒捣细一两】桑白皮【一两】陈皮【去白一两】
　　右为末每服三钱水一盏儿二个煎至七分去滓服之
　　人参胡桃汤【一名观音散出直指方】　治胸满喘急不能睡卧【方见咳门痰类】
　　神应丹【出危氏方】　治肺气喘息晨夕不得睡卧不问久新一服见効
　　砒石【一两】菉豆【六两】
　　右同煑以豆烂为度取出砒石入黄丹一两同研烂用纸做卷五七重如豆筒又入砒石黄丹以黄埿固济复焼红为度又入黄丹一两麪四分为丸如粟米大又以黄丹二两为衣每服二粒新井花水下得効即止
　　真应散【出三因方】　治逺年喘气急不能眠卧百药无効者右白石英四通明者以生绢袋盛用雄猪肚一个以药入线缝定煑熟取药出再用猪肚一个如前法煮三煮了取药出控干研为末以官局欵冬花散二钱更以桑白皮二寸生姜三片枣二个水一盏半煎至七分通口服猪肚亦可吃只不得用酱醋椒姜等调和
　　治喘急妙方
　　北五味子　大甘草【等分为末】
　　右用生姜自然汁调安在手心吃
　　葶苈散【出济生方】　治过食煎煿或饮酒过度致壅喘不得卧及肺痈咽燥不渴浊唾腥臭
　　甜葶苈【炒】桔梗【去芦】蒌子　川升麻　薏苡仁桑白皮【炙】葛根【各一两】甘草【炙半两】
　　右防咀每服四钱水一盏半生姜五片煎至八分去滓食后温服
　　防肺汤【出御药院方】　治肺气逆上甚
　　防己　陈皮【汤浸去穣】桔梗【去芦头】赤茯苓　杏仁【汤浸去皮尖生用半两】苦葶苈【二钱半】
　　右防咀每服一钱水一盏半同煎至六分去滓食后温服日进二钱或三服亦可
　　黄牛散【出仁存方】　治肺热脉滑大气急喘满
　　大黄【一两】白牵牛【二两】
　　右为末蜜水调二钱立止又用皂角膏为丸亦可
　　半夏汤【出仁存方】　治定喘下痰
　　半夏【一两】甘草【三钱】皂角【炙去皮子半两】
　　右防咀每服三钱水一盏半生姜三片煎至七分去滓食后温服
　　治痰喘方【出百一选方】
　　右以胡桃肉三个姜三片是夜服之汤咽下即睡自旦上喘亦不作神验如此未瘥再嚼胡桃并姜如前数且饮汤勿行动就枕即愈
　　定喘化涎【出肘后方】
　　右用猪蹄甲四十九个洗净控干每个指甲内半夏白矾各一字入磁罐子内封闭勿令烟出火煆赤去火细研入麝香一钱人有上气咳喘急用糯米饮下小儿半钱至妙
　　芫花散【出百一选方】　治实喘肺气胀喘急心胸满若气虚而喘者不可服
　　芫花【不以多少醋浸一宿取出醋炒令黒焦为细末】大麦麴【一方作麪】
　　右等分和拌极匀以浓煎栁枝酒调下立定一方不用酒水煎食后服之
　　葶苈汤【出朱氏集验方】　治肺壅气喘急不得睡卧饮食不进右用葶苈子三两炒令黄捣为细末以水三升煑大三十枚得汁一升内药中每服如枣大煎取七合顿服一方大人分三服小儿分四服
　　治气喘痰盛
　　右以防榔为末汤调下
　　木防己汤【出本草方】　疗人膈间肢满其人喘满心下痞坚面黧黒其脉沉紧得之数十日吐下即愈
　　用大防己二两石膏二枚鸡子大碎绵裹桂心二两人参四两四味以水六升煑取二升分再服虚者便愈实者三日复发汗至三日复不愈者宜去石膏加芒硝三合以水六升煮三味取二升去滓内芒硝分再服防下利则愈禁生葱孙思邈疗遗溺小溲澁亦用三物木防己汤
　　葶苈散　治上气喘急遍身浮肿【方见咳门咳不得卧类】四七汤【出直指方】　治惊忧气遏上喘
　　半夏【制二两半】茯苓【二两】厚朴【制一两半】紫苏叶【一两】
　　右防咀每服三钱半生姜七片枣二枚煎服
　　五味子汤【出活人书】　治喘促脉浮而厥者
　　五味子【半两】人参　麦门冬　杏仁　橘皮【去白】生姜【各二钱半】枣儿【三枚破】
　　右防咀以水二盏煎至一盏去滓分作二服用之
　　玉液散【出指南方】　治喘
　　团参　川芎　茯苓　官桂　知母　杏仁　葶苈　柴胡　半夏【各一两】麻黄　石膏　橘皮　白术【各一两】诃子　羌活　秦艽　甘草【各半两】
　　右为麄末每服五钱水二盏姜五片枣一枚煎一盏去滓温服
　　平肺汤【出指南方】
　　天门冬　马兠铃　百部【各半两】
　　右为麄末每服五钱水二盏煎至一盏去滓温服
　　定喘饼子【出卫生寳鉴方】　累经神验
　　芫花【醋浸一宿炒黄】桑白皮【炒】吴茱茰【炒】陈皮【去白已上各一两】白牵牛【半生半炒取末二两】马兠铃【一两】寒食麪【三两】
　　右件五味先杵为末细入牵牛头末共麪再拌匀罗过滴水为丸如樱桃大揑作饼子取热灰半碗在鐣内同饼子热每服一饼嚼烂煎马兠铃汤下夜卧服之如患人心头快加上一饼至明防痢下神効妇人有胎者不可服
　　平气散【出卫生寳鉴方】　治盛则为喘己未嵗初秋三日奉诏至六盘山至八月中霖两时承上命治不怜吉吴元帅夫人年逾五十身体肥盛因过饮酒及钟乳腹胀喘满声闻舎外不得安卧大小便澁滞气口脉大两倍于人迎关脉沉缓而有力予思霖雨之湿饮食之热湿热大盛上攻于肺神气躁乱故为喘满邪气盛则实实者宜下之故制平气散以下
　　白牵牛【二两半生半炒熟取用头末】青皮【三钱去白】大黄【七钱】鸡心防榔【三钱】陈皮【半两去白】
　　内经曰肺若气上逆急食苦以泄之白牵牛苦寒泻气分湿热上攻为喘故以为君陈皮苦温体浮理其肺气青皮苦辛散肺中滞气为臣防榔辛温性沉重下痰降气大黄苦寒荡涤满实故以为使
　　右为末每服三钱煎生姜汤一大盏调下无时一服减半再服喘愈止有胸膈不利烦热口干时时咳以加减泻白散主之
</div>
    <div class="pagination">
<a href="普济方四库_page601.html">上一页</a><span>...</span><a href="普济方四库_page597.html">597</a><a href="普济方四库_page598.html">598</a><a href="普济方四库_page599.html">599</a><a href="普济方四库_page600.html">600</a><a href="普济方四库_page601.html">601</a><span class="current-page">602</span><a href="普济方四库_page603.html">603</a><a href="普济方四库_page604.html">604</a><a href="普济方四库_page605.html">605</a><a href="普济方四库_page606.html">606</a><a href="普济方四库_page607.html">607</a><span>...</span><a href="普济方四库_page603.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
