<!DOCTYPE html>
<html>
<head>
    <meta charset="UTF-8">
    <title>普济方四库 - 第 167 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 167 页/共 1812 页</h1>
    <div class="content">　　治髪易长而黒【出圣惠方】
　　多取乌麻花磁器盛宻盖深埋百日出用之涂髪
　　疗人病秃落不生长方【出圣惠方】
　　用麻子仁三升秦椒一合置泔汁中一宿去滓日一沐一月长二尺也一方无秦椒
　　治髪落不生令长方【出圣惠方】
　　用麻子仁一升熬黒压取油以傅头长髪妙三十日渐生
　　胡麻散【出王氏济方】　治五癞头靣遍身生赤核麻木鼻内闻腥秽须髪退落
　　胡麻子【三两】何首乌【三两】蔓荆子【一两】葳灵仙【一两】九节菖蒲【一两】苦参【一两】荆芥穗　菊花　沙苑白蒺防　防粘子【炒一两】
　　右件一十味药洗择净控干如治大风但鼻目耳不动并可以疗之每服一钱薄荷酒任下日用五七服不以时候如才觉便吃半月见効如已患年嵗湏服一月方始见功及五十日可减一半服及百日永瘥其须髪自生如治皮肤风疾瘙痒疥痨之类即入下四味与前六味为末以薄荷自然汁和酒调下一钱若肾臓风攻注亦宜服之如吃此药至三五日湏频暖浴贵其汗出也
　　治髪落【出本草】
　　取蕡麻汁煑粥食之
　　治头风并女人髪【出本草】
　　以芭蕉油之
　　眉髪须不生【论】
　　夫足少隂之血气其华在髪足少阳之血气盛眉羙足阳明之血气盛须美诸经血气盛则眉髭鬓并美若血气虗少枯竭则变黄白而不生若风邪乗其经络血气改变则异色恶髪每生也则冝以药傅之令生好髪也
　　方
　　松叶膏【出圣惠方】　治血气风热所攻眉髪须不生
　　松叶【半觔】莲子草【半觔】马鬐膏【半觔】韮根【半觔】防风【一两】蔓荆子【二两】白芷【一两】辛夷仁【半两】川升麻【半两】吴塩【半两】芎防【半两】独活　桑寄生　藿香　沉香　零陵香【已上各半两】
　　右细剉先以桑根白皮一觔以水八升煑取五升去滓又以竹沥一升相和浸润诸药一宿后猪脂二升煎候白芷色黄膏成滤去滓于甆器中盛每用涂之日三五度妙
　　治血惫心脑虚头风致髭眉不生踈薄冝用此方蔓荆子【半两】白芷　附子　防风　芎防　莽草辛夷　黄芩　细辛　当归　汉椒【各一两】川大黄【一两半】
　　右都细剉以马鬐膏一觔猪脂二觔以慢火同煎候白芷色黄住火去滓放冷用甆盛净洗涂之日三上良
　　治眉髪髭不生兼令黒方
　　鐡粉【二两】附子【二两】羊踯躅【三两】莲子草【二觔】零陵香【三两】没石子【五颗】蔓荆子【二两】
　　右粗罗为散以生油五升浸五七日后用慢火煎取一半已下去滓于瓷合内盛贮无眉髭髪每日涂之神騐但不得涂着口鼻恐有毛生
　　青莲膏　治血虗眉髪髭不生冝用此方
　　莲子草汁【三升】生苣蕂油【一升】牛乳【一升】甘草【二两】
　　右相和于铛内以慢火煎之才似鱼眼沸便搅之勿住手直沬尽为熟澄清滤去滓盛于不津器中每用候夜卧时低仰卧每鼻孔防三五防如小豆大至六七遍止凉乆乃起有唾湏唾却勿得咽之啜少汤饮如此半年白者即黒落者重生其药良騐忌生蒜萝卜辛辣物
　　松脂膏【出圣惠方】　治眉髪髭不生
　　松脂【二两】附子【二两去皮】蔓荆子【半觔】
　　右为末以乌鸡脂和瓷器中盛宻封头于屋北隂干百日药成细研以马鬐膏和涂于不生处勿近靣
　　又方【出圣惠方】
　　栢叶【切一觔】附子【二两去皮】
　　右为末以猪脂和作二十丸每日一丸又米泔中化开洗之每日用之十日后再生新者余药以绵裹宻器贮之勿令泄气
　　治生眉毛方【出圣惠方】
　　鐡生衣　墙上青衣【小防秘要作炉】
　　右为末以水和涂之即生
　　治髪薄不生【出本草】
　　先以醋泔清净洗秃处以生布揩令大热腊月猪脂细研入生鐡煑沸三二度傅之徧生
　　治眉毛须鬓火烧疮瘢毛不生方
　　用蒲灰以正月狗脑和傅则生
　　生髪方【出肘后方】　涂头髪润头髪
　　取侧栢叶隂干作末和油涂之
　　治眉髪髭不生方【出圣惠方】
　　用羊粪灰二斗以水淋取汁洗之三日一洗不过十洗大生
　　令白髪不生【出本草】
　　以麻子五升研同叶一握捣相和浸三日去滓沐髪令白髪不生
　　治髪薄不生
　　用豹脂涂无髪处朝涂而暮生
　　生髪令长【论】
　　夫足少隂之经血所荣也气盛则髪长若虚则发不长
　　方
　　胡麻膏【出圣惠方】　长髪令速生及黒润
　　胡麻油【一升】腊猪脂【一升】乌鸡脂【一合】丁香【一两半】甘松香【一两半】零陵香【二两】芎防　竹叶　细辛　川椒【各二两】苜宿香【三两】泽兰【一两】大麻仁【一两】桑根白皮【一两】辛夷【一两】桑寄生　牡荆子【各一两】杏仁【三两】防风【三两】莽草【二两】栢叶【三两】
　　右都细剉米醋浸一宿漉出内入油猪脂鸡脂中以慢火煎候白芷色焦黄膏成绵滤去滓以磁合盛净洗头涂之日二用三十日髪生
　　长髪涂香油方【出圣惠方】
　　松皮【二两】天雄【三两】莽草【一两】秦芃【一两】独活【二两】川乌头【三两】川椒【二两】白芷【二两】芎防【二两】辛夷【二两】甘松【一两】零陵香【一两】沉香【一两】羊踯躅　木香【一两】藿香【一两】甘菊花【一两】牛膝【一两】松叶【半觔】杏仁【三两】
　　右细剉以醋五升渍一宿漉出乌麻油六觔于铛内微火煎令沸候白芷色黄膏成以绵滤去滓甆器盛一依涂油之法任意涂之以髪生为度
　　生髪膏【出圣惠方】
　　细辛　防风　续断　芎防　皂荚　栢叶　辛夷仁【各一两】寄生【二两】泽兰　零陵香【各二两】蔓荆子【四两】桑根汁【一升】韭根汁【三合三勺】竹叶　松叶【切六合】乌麻油【四大升】白芷【六两】
　　右以苦酒韭根汁渍一宿以绵裹煎防火三上三下白芷色黄去滓滤以器盛之用涂摩头髪日三两度一方无苦酒浸
　　生髪膏
　　胡麻油【一升】鴈脂【一合】丁香　甘松香【各一两半】吴藿香细辛　椒【各二两】泽兰　白芷　牡荆子　苜蓿香大麻子【各一两】芎防　防风　莽草　杏仁【各三两】
　　竹叶【切三合】
　　右切以酢渍一宿煎之以防火三上三下白芷色黄膏成去滓以涂髪及顶尤妙
　　又方　令髪速长黒
　　乌喙　莽草　续断　皂荚　泽兰　竹叶　细辛　白术【各二两】辛夷　防风【各一两】栢叶【切四两】杏仁松叶【各三两】猪脂
　　右先以米酢渍一宿以脂煎三上三下膏成去滓涂髪及顶上傅药时忌风
　　令髪速长而黒方【出圣惠方】
　　乌喙【三两】莽草【三两】续断【三两】皂荚【二两】泽兰【三两】白术　细辛【各三两】辛夷　栢叶　防风　竹叶　杏仁【各一两】
　　右细剉以隔年米醋三升渍一宿漉出以麻油二觔猪脂二觔同煎药焦黄药成去滓以瓷器盛每使洗净头了涂之三日効
　　治头风乌喙膏生髪令速长而黒光润
　　乌喙　莽草　石南草　续断　皂荚　泽兰白术【各二两】辛夷仁【一两】栢叶　猪脂【三升】
　　右以苦酒渍一宿以脂煎于东向灶釡中以煎之先致堆土每三沸即下致一堆上候沸定却上至三一致堆上三毕成膏讫去滓置铜器中数北向屋溜从西端至第七溜下埋之三十日药成小児当乱头日三涂大人数沐日涂之甚騐
　　莲子草膏　治须髪秃落令重生兼黒润
　　莲子草汁【二升】熊白脂【一合】猪鬐膏【一合】生麻油【一合】栢白皮【三合】山韭根【三合】瓦衣【五合】
　　右以铜器煎之候膏成去滓收贮每欲梳头涂膏令头肌中髪生
　　治妇人长髪方
　　零陵香　白芷　蔓荆子　蓁树　生附子　藿香【各一两】荆芥枝【半两】
　　右防咀绵包扎于瓶内用香油一觔浸却用纸封口埋地内半月取刷之
　　近效生髪方【出圣惠方】
　　蔓荆子　青栢叶　莲子草【各一分】附子【二枚】碎头髪灰【二七】
　　右以酒渍内瓷器中封闭经二七日药成以乌鸡脂和涂之先以泔洗然后傅之数日生长一尺也
　　生髪墙衣散
　　墙衣【五合】鐡精【一合】合欢木灰【二合】水萍末【三合】
　　右捣研以生油和少许如膏以涂髪不生处日夜再即生髪効
　　令髪易长方【出圣惠方】
　　莲子草【三升】麻油【二升】羊乳【一升】猪脂【一升】
　　右先煎乳一沸次入脂等更煎三两沸放冷以磁合贮之每日涂髪七日之外不长尽长
　　长髪方【出圣惠方】
　　蔓荆子【三升】大附子【二枚】
　　右以酒一斗二升渍之以磁器盛之封头二十日药成先以灰汁净洗髪须痛拭干取乌鸡脂煎以涂之一日三遍凡经七日然后以药涂日三四便泽以汁栉髪十日长一尺勿近靣涂恐有毛生一方无乌鸡脂
　　令髪易长【出圣恵方】
　　熊脂【一两】蔓荆子【一两】
　　右相和令匀以醋调涂之髪即渐长
　　常用长髪药
　　用乱髪洗净晒干以油煎令燋就鉢内细如膏搽甚是长髪又法凢妇女秃髪即以汉椒四两用酒浸蜜食内坐挫之其髪自然长
　　紫金油
　　用鲫鱼胆二十枚生铁一片五钱重诃子五枚煨去核欝金二枚剉黄芩半两剉黒豆一大合紫草半两零陵香半两生姜汁一大合和匀生绢袋子盛取竹沥油四两油一十二两入药袋子于有油甆合内浸宻封放凉处半月取出逐日搽头百日内如漆永不落治稀黄
　　香芎油　治头风髪落不生
　　用秦椒白芷川芎各二两蔓荆子零陵香各二钱半细剉用绵裹以生麻油半觔于瓷器内浸三七日涂髪稀少处不可滴上去风生髪
</div>
    <div class="pagination">
<a href="普济方四库_page166.html">上一页</a><span>...</span><a href="普济方四库_page162.html">162</a><a href="普济方四库_page163.html">163</a><a href="普济方四库_page164.html">164</a><a href="普济方四库_page165.html">165</a><a href="普济方四库_page166.html">166</a><span class="current-page">167</span><a href="普济方四库_page168.html">168</a><a href="普济方四库_page169.html">169</a><a href="普济方四库_page170.html">170</a><a href="普济方四库_page171.html">171</a><a href="普济方四库_page172.html">172</a><span>...</span><a href="普济方四库_page168.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
