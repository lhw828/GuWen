<!DOCTYPE html>
<html>
<head>
    <meta charset="UTF-8">
    <title>奇效良方 - 第 263 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 263 页/共 521 页</h1>
    <div class="content">　　上用大麦米二升，以一半藉底，以一半在上，以二布巾隔覆，炊一日，取出药与麦，别焙干为末，浸药酒，添清酒，煮麦粉为糊搜和，杵三千下，丸如梧桐子大，每服五十丸，食前用温酒或米汤送下。

　　卷之四十五　痿门（附论）

　　痿通治方

　　治膝中无力，屈伸不得，腰背腿脚沉重，行步艰难。

　　酒防己（一两） 防风 泽泻（各三钱） 川乌（炮，去皮） 酒苦参（各一钱） 肉桂滑石（炒） 栝蒌根（酒洗） 柴胡 羌活 甘草（炙，各半钱）

　　上为细末，酒糊为丸，如梧桐子大，每服七十丸，空心食前温酒送下。

　　卷之四十五　痿门（附论）

　　痿通治方

　　治膀胱肾冷，坐起欲倒，目 ，气不足，骨痿。

　　龙骨 柏子仁 防风 干地黄 甘草（以上各五分） 禹余粮 白石英 白茯苓 桂心黄（以上各七分） 五味子 羌活 附子 人参（以上各六分） 山茱萸 玄参 川芎（以上各四分） 磁石 杜仲 干姜（各八分）

　　上为细末，炼蜜为丸，如梧桐子大，每服三十丸，加至四十丸，空心用温酒送下，日二服。

　　卷之四十五　痿门（附论）

　　痿通治方

　　治诸痿，法当在阳明与冲脉。阳明在胃，乃五脏六腑之海，主润宗筋束骨之利机关；冲脉者，诸经之海，主渗灌溪谷。与阳明合养于宗筋，会于气冲，属于带脉，络于督脉。故阳明虚则宗筋纵，带脉不引，故足痿不用也治之各补其荣，而通其输，调其虚实，和其逆顺，至筋脉骨肉，各得其时，病乃已矣。肾经虚惫，遂成骨痿，腰脚难举，日加困乏。

　　附子（炮，去皮脐） 沉香（不见火） 朱砂（别研） 枸杞子（去枝梗） 母丁香 木香（不见火） 阳起石（ ） 肉苁蓉（酒浸，焙） 熟地黄 麝香（别研） 天雄（炮，去皮脐，或用鹿茸亦可） 官桂（去粗皮） 硫黄（以上各一两） 腻粉（半两） 白丁香（少许）

　　上为细末，炼蜜为丸，如弹子大，每用一丸，以姜汁火上入药熔化，却用手点药于腰眼上，磨擦至药尽，用至二十丸，大有神效。若有他处瘫痪风疾，加皂角一片，去筋捶烂，姜汁浸一宿，瓦上焙干为末，入前药内，根据前法用。

　　又方 治筋痿，两手握固无力，两腿行动无力，急饥食少，此名筋痿。其证候口舌生疮，忽生痰涎，忽然睡中涎溢，身上躁热，忽时增寒，项颈强急，小便赤白不定，大腑忽冷忽热不调。

　　连翘 防风 荆芥穗 蔓荆子 羌活 独活 牡丹皮 山栀仁 秦艽 麻黄（去根） 木香（各等分）

　　上为细末，每服一钱，食后用白汤调下。

　　卷之四十五　痿门（附论）

　　痿通治方

　　治肾损骨痿，不能起于床，宜服此益精。

　　萆 杜仲（炒去丝） 苁蓉（酒浸） 菟丝子（酒浸，等分）

　　上为细末，酒煮猪腰子，捣和为丸，如梧桐子大，每服五七十丸，空心用温酒送下。

　　卷之四十五　痿门（附论）

　　痿通治方

　　治肾肝损骨痿，不能起于床，筋弱不能收持，宜益精缓其中。

　　牛膝（酒浸） 萆 杜仲（炒去丝） 白蒺藜 防风 菟丝子（酒浸） 苁蓉（酒浸，等分） 官桂（减半）

　　上为细末，酒煮猪腰子，捣和丸，如梧桐子大，每服五七十丸，空心用温酒送下。

　　卷之四十五　痿门（附论）

　　痿通治方

　　牛膝 萆 杜仲（炒去丝） 白蒺藜 防风 菟丝子（酒浸） 苁蓉（酒浸） 葫芦巴破故纸（酒炒，等分） 官桂（减半）

　　上为细末，将猪腰子制如食法，捣烂，炼蜜和杵丸，如梧桐子大，每服五七十丸，空心用温酒送下，如腰痛不起甚效。

　　卷之四十六

　　怔忡健忘动悸门（附论）

　　《原病式》曰：夫怔忡为病，躁扰动烦热，扰乱而不宁，火之体也。甚于外则肢体躁扰，甚于内则神志躁动，返覆颠倒。惟 烦心不得眠，或以烦心呕哕，而为胃冷心痰者，非也。故烦心心痛，腹空热王，而发得食，热退而减也。或逆气动躁者，由水衰火旺，而犹火之动也，故心胸躁动，谓之怔忪，此心血不足也。盖心主血，血乃心之主，心乃形之主，血富则心主自安矣。多因汲汲富贵，戚戚贫贱，又思所爱触事，不意真血虚耗，心主失辅，渐成怔忡。怔忡不已，变生诸证。舌强恍惚，善忧悲，少颜色，皆心病之候。《难经》云：损其心者益其荣，法当专补真血。血若富，心主有辅，无不愈者。又有风寒暑湿，闭塞诸经，令人怔忡。又有七情过伤，加以协饮所致，遂成五饮停蓄，堙塞中脘，亦令人怔忡。当随其证，施以治法。且如健忘者，陡然而忘其事也，皆主于心脾二经。盖心之官则思，脾之官亦主思，此由思虑过矣。伤于心则血耗散，神不守舍；伤于脾则胃气衰惫，而虑愈深。二者皆令人事则卒然而遂忘也。盖心主血，因血少不能养其真脏，或停饮而气郁以生痰，气既滞，脾不得舒，是病皆由此作。然治之法，必须养其心血，理其脾土，凝神定志之剂以调理。亦当以幽闲之处，安乐之中，使其绝于忧虑，远其六淫七情，如此日渐安矣。且夫惊悸即动悸也。动之为病，惕然而惊，悸之为病，心下怯怯，如人所捕，皆心虚胆怯之所致也，且心者，君主之官，神明出焉；胆者，中正之官，决断出焉。心事安逸，胆气不怯，决断思虑得其所矣。或因事有所大惊，或闻虚响，或见异相，登高涉险，惊忤心神，气与涎郁，遂使惊悸。

　　惊悸不已，变生诸证。或短气悸乏，或体倦自汗，四肢浮肿，饮食无味，心虚烦闷，坐卧不安，皆心虚胆怯之候也。人之所主心，心之所养血，心血一虚，神气不守，此惊气之所肇端也。曰惊曰悸，其可无辞乎？惊者恐怖之谓，悸者怔忡之谓。心虚而郁痰，则或闻大声，目击异物，遇险临危，触事丧志，心为之忤，使人有惕惕之状，是则为惊，即动悸也。此则心虚而伤肾水，则胸中渗漉，虚气流动，水即去，心火恶之，心不自安，使人有怏怏之状，是则为悸。惊者去之，豁痰定惊之剂，悸者去之，逐水消饮之剂，所谓扶虚不过温养心血，和平心气而已。若一概以刚燥用工，或者心火自炎，反助风热之证，可不慎乎？且前人析为怔忡健忘惊悸三证，名异病同，此立方之法，俾后之学人，当循规守矩，体前人之心，斯须之间，不可造次，致伤人命，反此实医之过欤。

　　卷之四十六　怔忡健忘动悸门（附论）

　　怔忡健忘动悸通治方

　　治思虑过多，耗伤心血，心血既伤，神无所守。是以怔忡恍惚，善悲忧，少颜色，夜不多寐，小便或浊。

　　当归（去芦，酒浸） 黄 （去芦） 小草 酸枣仁（炒，去壳） 柏子仁（炒） 茯神（去木） 木香（不见火） 麦门冬（去心） 白芍药 人参（去芦） 紫石英（ 研） 甘草（炙，各一钱）

　　上作一服，水二盅，生姜三片，红枣一枚，煎一盅，不拘时服。

　　卷之四十六　怔忡健忘动悸门（附论）

　　怔忡健忘动悸通治方

　　治痰饮蓄于心胃，怔忡不已。

　　赤茯苓（去皮） 半夏（汤泡） 茯神（去木） 麦门冬（去心） 橘皮（去白，各一钱半） 沉香（不见火） 槟榔 甘草（炙，各一钱）

　　上作一服，水二盅，生姜五片，煎至一盅，不拘时服。

　　卷之四十六　怔忡健忘动悸门（附论）

　　怔忡健忘动悸通治方

　　治虚证，停饮怔忡。

</div>
    <div class="pagination">
<a href="奇效良方_page262.html">上一页</a><span>...</span><a href="奇效良方_page258.html">258</a><a href="奇效良方_page259.html">259</a><a href="奇效良方_page260.html">260</a><a href="奇效良方_page261.html">261</a><a href="奇效良方_page262.html">262</a><span class="current-page">263</span><a href="奇效良方_page264.html">264</a><a href="奇效良方_page265.html">265</a><a href="奇效良方_page266.html">266</a><a href="奇效良方_page267.html">267</a><a href="奇效良方_page268.html">268</a><span>...</span><a href="奇效良方_page264.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
