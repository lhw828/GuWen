<!DOCTYPE html>
<html>
<head>
    <meta charset="UTF-8">
    <title>类证活人书 - 第 14 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>类证活人书 - 第 14 页/共 32 页</h1>
    <div class="content">　　上锉如麻豆大。每服五钱匕。水一盏。或作二盏。煮至八分。去滓温服。胸中无坚物勿服之。

　　大陷胸丸。（三十九） （又见辩误）病发于阳而反下之。热入因作结胸。病发于阴而反下之。（一作汗出）因作痞也。所以成结胸者。以下之太早故也。结胸者。项亦强。如柔 状。下之则和。宜此药主之。（属太阳）

　　大黄（二两或作四两） 芒硝（三分） 杏仁（三分去皮尖熬黑） 苦葶苈子（三钱熬）

　　上捣罗二味。纳杏仁芒硝合研。如脂丸如弹子大。每服一丸。抄甘遂末半钱匕。白蜜一合。水二盏。煮取一盏。顿服。一宿乃下。如不下。再服。（甘遂性猛宜斟量虚实服之）

　　小陷胸汤。（四十） （又见辩误）小结胸病正在心。按之则痛。脉浮滑者。此主之。（属太阳）

　　半夏（汤洗秤一两半） 黄连（一两） 栝蒌（一枚去皮或作半枚）

　　上锉如麻豆大。水二盏。先煮栝蒌至一盏半。下诸药。煎至八分。去滓温服。未知再服。微利黄涎便安。

　　大承气汤。（四十一） 阳明病脉迟。虽汗出不恶寒者。其身必重。短气腹满而喘。

　　有潮热者。此外欲解。可攻里也手足 然汗出者。此大便已硬也。此药主之。若汗多微发热恶寒者。外未解也。（一法与桂枝汤）其热不潮。未可与承气汤。若腹大满不通者。可与小承气汤。微和胃气。勿令大泄下。○阳明病潮热。大便微硬者。可与此药。

　　不硬者。不可与之。○伤寒若吐若下后不解。不大便五六日。上至十余日。日晡所发潮热。不恶寒。独语如见鬼状。若剧者。发则不识人。循衣摸床。惕而不安。微喘直视。

　　脉弦者生。涩者死。微者但发热谵语者。此主之。若一服利。则止后服。○阳明病。谵语有潮热。反不能食者。胃中必有燥屎五六枚也。若能食者。但硬耳。宜服。○阳明病下血谵语者。此为热入血室。但头汗出者。刺期门。随其实而泻之。 然汗出则愈。汗出谵语者。以为有燥屎在胃中。此为风也。须下者。过经乃可下之。下之若早。语言必乱。以表虚里实故也。下之愈。宜服。○二阳并病。太阳证罢。但发潮热。手足 汗出。大便难而谵语者。下之则愈。宜服。○阳明病下之。心下懊 而烦。胃中有燥屎者。可攻。腹微满初头硬。后必溏。不可攻之。若有燥屎者。宜服。○病患烦热。汗出则解。又如疟状。日晡所发热者。属阳明也。脉实者。宜下之。脉浮虚者。宜发汗。下之与大承气。发汗宜桂枝汤。○大下后。六七日不大便。烦不解腹满痛者。此有燥屎也。所以然者。本有宿食故也。宜服。○伤寒六七日。目中不了了。睛不和。无表里证。大便难。身微热者。此为实也。急下之。宜服。○阳明病发热汗多者。急下之。宜服。○得病二三日。

　　脉弱无太阳柴胡证。烦躁心下硬。至四五日。虽能食。以小承气汤少少与。微和之。令小安。至六日与承气一升。若不大便。更六七日。小便少者。虽不大便。但初头硬。后必溏。未定成硬攻之必溏。须小便利。屎定硬。此主之。○发汗不解。腹满痛者。急下之。宜服。○腹满不减、减不足言。当下之。宜服。○病患小便不利。大便乍难乍易。

　　时有微热。喘冒不能卧者。有燥屎也。宜服。○阳明少阳合病。必下利。其脉不负者为顺也。负者失也。互相克贼。名为负也。脉滑而数者。有宿食也。当下之。宜服。（以上属阳明）○少阴病二三日。口燥咽干者。急下之。宜服。○少阴病自利清水。色纯青。心下必痛。口干燥者。可下之。宜服。○少阴病六七日。腹胀不大便者。急下之。

　　宜服。（以上属少阴）○下利三部脉皆平。按之心下硬者。急下之。宜服。○下利脉迟而滑者。内实也。利未欲止。当下之。宜服。○寸口脉浮而大。按之反涩。尺中微而涩。故知有宿食。当下之。宜服。○下利不欲食者。以有宿食故也。当下之。宜服。○下利瘥。至其年月日时复发者。以病不尽故也。当下之。此主之。○下利脉反滑。当下所去下乃愈。此主之。○脉双弦而迟者。必心下硬。脉大而紧者。阳中有阴也。可下之。

　　宜服。○病腹中满痛者。此为实也。当下之。宜服。此主之。（以上属可下病脉证）

　　大黄（二两。锦文者去皮生用酒洗过） 枳实（四枚或作三枚去穣炒净秤用半两）浓朴（四两去皮姜汁炙） 芒硝（二两或作一合半。朴硝有芦头者亦得）

　　上锉如麻豆大。每服抄五钱匕。水二盏。先煮浓朴枳实至一盏余。下大黄。煮取六分。去滓。入芒硝煎一二沸。放温服。以利为度。未利再与一服。

　　小承气汤（四十二） 阳明病。潮热大便微硬者。可与大承气汤。不硬者。不可与之。

　　若不大便六七日。恐有燥屎。欲知之法。少与小承气汤。汤入腹中转失气者。此有燥屎也。乃可攻之。若不转失气者。此但初头硬。后必溏。不可攻之。攻之必胀满。不能食也。欲饮水者。与水则哕。其后发热者。必大便复硬而少也。以小承气汤和之。不转失气者。不可攻也。○阳明病脉迟。虽汗出不恶寒。其气必重。短气腹满而喘。有潮热者。此为外欲解。可攻里也。手足 然汗出者。此大便硬。大承气汤主之。若腹大满不通者。与小承气汤微和胃气。勿令大泄下。○阳明病。其人多汗。以津液外出。胃中燥。

　　大便必硬。硬则谵语。此药主之。若一服谵语止者。更莫后服。○阳明病谵语潮热。脉滑而疾者。此药主之。因与承气汤一升。腹中转气者。更服一升。若不转气者。勿更与之。明日又不大便。脉反微涩者。里虚也。为难治。不可更与承气汤。○太阳病。若吐。若下。若发汗后。微烦。小便数。大便硬者。与小承气汤和之愈。○得病二三日。脉弱无太阳柴胡证。烦躁心下硬。至四五日虽能食。以小承气汤少少与微和之。令小安。

　　下利谵语者。有燥屎也。此主之。（属厥阴）

　　大黄（四两去皮） 浓朴（二两去皮姜汁炙） 枳实（四枚或作三枚。去穣炒净秤半两也）

　　上锉如麻豆大。每服抄五钱匕。以水一大盏半。煎至八分。去滓温服。以利为度。

　　初服汤更衣者。止后服。不尔者。再服之。

　　调胃承气汤。（四十三） 发汗后。恶寒。虚故也。不恶寒。但热者。实也。当和胃气。此主之。○太阳病未解。脉阴阳俱停。必先振栗汗出而解。但阳脉微者。先汗之而解。但阴脉微者。下之而解。若欲下之。宜服。○伤寒脉浮自汗出。小便数。心烦微恶寒。脚挛急。与桂枝汤欲攻其表。

　　此误也。得之便厥。咽中干。烦躁吐逆作。甘草干姜汤与之。以复其阳。若厥愈足温者。更作芍药甘草汤与之。其脚即伸。若胃气不和谵语者。少与调胃承气汤。○伤寒十三日。过经谵语者。以有热也。当以汤下之。若小便利者。大盒饭硬。而反下利。脉调和者。知医以丸药下之。非其治也。若自下利者。脉当微厥。今反和者。此为内实也。此主之。○太阳病过经十余日。心下温温欲吐。而胸中痛。大便反溏。腹微满。郁郁微烦。先此时自极吐下者与服之。若不尔者。不可与。但欲呕。胸中痛微溏者。此非柴胡证。以呕故知极吐下也。○阳明病不吐不下。心烦者可与服。○太阳病三日发汗不解。蒸蒸热者。属胃也。此主之。○伤寒吐后。腹胀满者。与服。（以上属阳明）

　　甘草（一两） 大黄（二两去皮） 芒硝（一两三分。或作一两一分）

　　上锉如麻豆大。每服五钱。以水一大盏。煎至七分。去滓下硝。更上火二三沸。温、顿服之。

　　桃核承气汤（四十四） 太阳病不解。热结膀胱。其人如狂。血自下。下者愈。其外不解者。尚未可攻。当先解其外。外解已。但小腹结者。乃可攻之。宜用此药。（属太阳）

　　大黄（四两） 桂枝（去皮二两） 甘草（二两炙） 芒硝（二两） 桃仁（去皮尖双仁者五十个捶碎）

　　上锉如麻豆大。每服五钱匕。以水二大盏。煎至八分。去滓下硝煎化。温服。以微利为度。未利。移时再服。

　　栀子豉汤（四十五） 发汗吐下后。虚烦不得眠。若剧者。必反复颠倒。心中懊 。

　　此主之。○发汗若下之，而烦热。胸中窒者。此主之。○仲景云。凡用栀子汤。病患旧微溏者。不可与服之。○伤寒五六日大下之后身热不去。心中结痛者。未欲解也。此主之。（以上属太阳）○阳明病脉浮而紧。咽燥口苦。腹满而喘。发热汗出。不恶寒。反恶热。身重。若发汗则燥。心愦愦反谵语。若加温针。必怵惕烦躁不得眠。若下之。则胃中空虚。客气动膈。心中懊 。舌上苔者。此主之。○阳明病下之。外有热。手足温。不结胸。心中懊 。饥不能食。但头汗出者。此主之。○下利后更烦。按之心下濡者。为虚烦也。此主之。（属厥阴）

　　香豉（二两） 肥栀子（十六个擘碎或作十四个）

　　上锉如麻豆大。每服五钱。水二盏。先煮栀子至一盏。入豉煎至七分。去滓温服。

　　得快吐。止后服。

　　栀子甘草豉汤（四十六） 发汗吐下后。虚烦不得眠。若剧者。必反复颠倒。心中懊。栀子豉汤主之。若少气者。此主之。（属太阳）

　　栀子（七枚） 甘草 豉（各一两）

　　上分二服。以水二盏。先煎栀子甘草至一盏。内豉同煎。取七分。去滓温服。得快吐。止后服。

　　栀子生姜豉汤。（四十七） 发汗吐下后。虚烦不得眠。若剧者。必反复颠倒。心中懊。栀子豉汤主之。若呕者。当主之。（属太阳）

　　栀子（七枚） 生姜（二两半） 豉（一两）

　　上分二服。以水二盏。先煮栀子生姜至一盏。内豉同煎。至七分。去滓温服。得快吐。止后服。

　　卷第十四

　　栀子浓朴汤（四十八） 治伤寒下后。心烦。腹满。卧起不安者。（属太阳）

　　栀子（大者七枚擘碎） 浓朴（去皮姜汁炙二两） 枳实（二枚取去穣。麸炒秤一分）

　　上锉如麻豆大。分作二服。以水二盏半。煎至八分。去滓温服。得吐。止后服。

　　栀子干姜汤（四十九） 治伤寒。医以丸药下之。身热不去。微烦者。（属太阳）

　　栀子（七枚） 干姜（一两）

　　上锉如麻豆大。分二服。以水二大盏。煎至七分。去滓温服。得吐。止后服。（凡用栀子汤。病患旧微溏者。不可与之）

　　栀子柏皮汤（五十） 治伤寒身黄发热。（属太阳）

</div>
    <div class="pagination">
<a href="类证活人书_page13.html">上一页</a><span>...</span><a href="类证活人书_page9.html">9</a><a href="类证活人书_page10.html">10</a><a href="类证活人书_page11.html">11</a><a href="类证活人书_page12.html">12</a><a href="类证活人书_page13.html">13</a><span class="current-page">14</span><a href="类证活人书_page15.html">15</a><a href="类证活人书_page16.html">16</a><a href="类证活人书_page17.html">17</a><a href="类证活人书_page18.html">18</a><a href="类证活人书_page19.html">19</a><span>...</span><a href="类证活人书_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
