<!DOCTYPE html>
<html>
<head>
    <meta charset="UTF-8">
    <title>普济方 - 第 1061 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1061 页/共 3614 页</h1>
    <div class="content">　　卷一百十七　寒暑湿门

　　中暑附论

　　夫伤暑者。乃夏至前后各三十日有奇。少阳相火用事之时也。炎热大行。烁石流金。草萎河涸。人或伤之则发热自汗。面垢背寒。倦怠少气。以暑消气。气消血散。与伤寒相类。

　　此是夏间即病。非冬伤寒至夏发为热病也。当以脉别之。伤暑脉虚无力。盖因气血消散。致血虚弱。伤寒则血泣而闭。脉紧而有力。大不同也。伤暑病者。身热恶寒头痛。或往来寒热如疟。烦躁渴甚。眩晕。呕吐泄泻。昏闷不清。其脉阴阳俱虚。缓而微弱。皆由伤暑之所致也。暑者六经气之一。能与风湿并合为病。循经流入诸脏。但与寒不相得。故有暑湿风温之证。暑湿者。恶寒反热自汗。关节尽痛。头目昏眩。手足倦怠。不自胜持。此并伤暑湿所致也。风温者。头痛身热常汗出。体重喘息。四肢不收。嘿嘿欲眠。此由先伤风后伤暑所致也。

　　风湿温病者。烦渴引饮。心腹冷痛。燥闷。口干面垢。恶寒风。饥不能食。眩晕呕哕。此伏暑中风湿所致也。中暑所以脉虚者。盖热伤气。而不伤形也。且暑者在天为热。在地为火。

　　在人脏为心。是以暑喜伤心。令人身热头痛。状类伤寒。但背恶寒面垢。此为异耳。甚则昏闷不知人事。手足微冷。烦渴口噤。或吐或泻。或喘或满。此皆暑气所为也。暑气入肝则眩晕顽痹。入脾则昏睡不觉。入肺则喘满痿痹。入肾则消渴。小便不利。若发其汗则恶寒甚。

　　加温针则发热甚。下之则淋甚。伤暑中其实一病。但轻重不同耳。中暑背寒面垢。其面如涂油。类纂云。面垢者阳证也。一名面尘。若尘埃之着面。手足微冷。烦渴口燥。但觉倦怠。

　　四肢却不痛重。其脉微弱。按之无力。白虎汤主之。痰逆恶寒者。橘皮汤主之。不恶寒者。

　　竹叶汤主之。头痛恶心。烦躁。心下不快者。五苓散最妙。

　　问中暑何故洒洒然毛耸恶寒。答曰。经云。四时八风之中人也。因有寒暑。寒则皮肤急。

　　腠理闭。暑则皮肤缓。腠理开。则洒然寒。闭则热而闷。近人多不明中暑。或作热病法治之。

　　复用温热药。必致发黄斑出。更为蓄血。尤宜戒之。

　　四时之内。惟夏一季是人脱精神之时。最难调摄。心旺肾衰。肾化为水。至秋渐凝。及冬始坚。当此之际。正宜温药补助。饮食亦当稍热。饮冷食生皆致病之因也。况暑毒多从口鼻入。凝于牙甲。远行作劳人。遇止息须嗽口勿咽。如觉入咽宁呕去之。盖夏月伏阴在内。

　　肠胃冷滑易于伤动。暑毒一入。遍于五脏六腑。为病最急。夏月小有感冒。无问风寒暑湿。

　　头痛寒热。烦躁昏闷。霍乱疟痢。皆当先服五苓散。然后随证以他药主之。其实猪苓、茯苓利水道。白术、肉桂有实表之功。若用以治病无有不愈。其或正当隆暑之时。无病以五苓散例为夏间常服之药。但知可以解暑除烦。而不知内有泽泻最能伐人肾气。肾者人之根本。当根本不充之时。轻进是药。将以为利适以为害。可不谨哉。琐碎录云。隔年五苓散不可服。

　　服之杀人。良以此也。

　　一时昏中者。切不可便与冷水。并卧湿地。上法当以热汤先灌。及用布衣蘸热汤熨脐下及气海。续续以汤淋布上。令暖气透彻脐腹。候其苏省。以温热水化苏合香丸灌之。进以黄连香薷散、五苓散。若体虚者冷香饮子。霍乱吐泻来复丹。二气丹。夹食则用胃苓汤。若挟风则其脉沉而浮。证有搐搦。当于黄连香薷散内加羌活煎服。却不可作惊痫治之。多致不救。

　　若并生姜或蒜各一块嚼烂。以汤送下立醒。或生葱一二茎亦可。或灸两乳头各七壮。或令人口嘘心前。令热汤人嘘。皆备急之法也。夏月炎热。人冒涉途路。热毒入内与五脏相并。客邪炽盛郁瘀不宣。致阴气卒绝。阳气暴壅。经络不通。故奄然闷绝谓之。然此乃外邪所击真脏未坏。若便遇救疗。气宣则苏也。夫热不得太冷将息。得冷即困。此谓外卒以冷触其热。热毒蕴积于内。不得宣发。故闷绝而死也。

　　方

　　御爱姜苏丸

　　（出传信适用方）

　　治中暑恶心头疼。烦躁。生津止渴。

　　紫苏叶（五两拣净）乌头肉（二两切炒）甘草（生三分）桂心（半两去粗皮）香薷叶（半两拣净）生姜（切洗焙干一分）木瓜（干者二两生去皮瓤切焙）檀香（半两锉屑）上为细末

　　缩脾饮

　　（一名香薷缩脾饮出和剂方）

　　治解伏热。除烦渴。消暑毒。饮食生冷

　　过

　　多。致霍乱吐泻者。吐利霍乱后服热药太多。致烦躁者。并宜服之。

　　缩砂仁草果仁（煨去皮）乌梅肉（净）粉草（炙各四两）白扁豆（炒去皮）干葛（各二两锉）上咀。每服四钱。水一大碗。煎至八分去滓。以水浸冷。旋旋服。以解烦。欲热欲温任意。高年人加附子二两。煎如前法。暑月以此代熟水饮之极妙。名增损缩脾饮。一方用干姜炮一两。咀煎。澄清汁服。治脾弱胃寒不思饮食。口舌干燥。不生津液。功效如神。一方有生姜。无粉草。一方有香薷。伤暑发热头目痛。用以吞消暑丸。一方无干姜。一方无白扁豆。洁古云。转筋吐泻不止者。其病出中焦。阴阳交而不加。发而为痛也。此最为急病也。不可与分毫粥饮。谷气入胃则必死也。治有两种。渴欲饮水者。是为阳气多。五苓散主之。不欲饮水为阴多。理中汤主之。

　　解暑三白散

　　（出和剂方）

　　治冒暑伏热引饮过多。阴阳气逆。霍乱呕吐。小便

　　不

　　利。脏腑不调。恶心头晕。并皆治之。

　　泽泻白术白茯苓（各等分）上咀。每服一贴。水一盏。姜五片。灯心十茎。煎八分

　　清暑益气汤

　　（出济生拔粹方）

　　治气虚身热得之。伤暑热伤气故也。有所远行

　　劳

　　倦。逢大热而渴。渴则阳气内伐。内伐则舍于肾。肾者水藏也。今水不能胜火。则骨枯

　　髓虚。足不任身。发为骨痿者。生于大热也。此湿热成痿。令人骨乏无力。故治痿独取

　　于阳明。时当长夏。湿热大胜蒸蒸而炽。人感之多四肢困倦。精神短少。懒于动作。胸

　　满气促。肢节沉疼。或气高而喘。身热而烦。心下膨闭。小便黄而数。大便溏而频。或

　　痢出黄如糜。或如泔色。或渴或不渴。不思饮食。自汗体重。或汗少者。血先病而气不

　　病也。其脉中得洪缓。若湿气相搏必加之以迟迟。病虽互换少瘥。其天暑湿令则一也。

　　宜以清燥之剂治之。阳气者卫外而为固也。多则气泄。今暑邪干卫。故身热自汗。以黄

　　甘温补之为君。人参、橘皮、当归、甘草甘微温。补中益气为臣。苍术、白术、泽泻

　　渗利而除湿。升麻、葛根、甘苦平。善解肌热。又以风胜湿也。湿胜则食不消而作痞满

　　。故炒曲甘辛。青皮辛温。消食快气。肾恶燥。急食辛以润之。故以黄柏苦寒。借甘味

　　泻热。补水虚者滋其化源。以人参、五味子、麦门冬酸者微寒。救夫暑之伤于庚金为佐

</div>
    <div class="pagination">
<a href="普济方_page1060.html">上一页</a><span>...</span><a href="普济方_page1056.html">1056</a><a href="普济方_page1057.html">1057</a><a href="普济方_page1058.html">1058</a><a href="普济方_page1059.html">1059</a><a href="普济方_page1060.html">1060</a><span class="current-page">1061</span><a href="普济方_page1062.html">1062</a><a href="普济方_page1063.html">1063</a><a href="普济方_page1064.html">1064</a><a href="普济方_page1065.html">1065</a><a href="普济方_page1066.html">1066</a><span>...</span><a href="普济方_page1062.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
