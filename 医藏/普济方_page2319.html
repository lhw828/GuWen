<!DOCTYPE html>
<html>
<head>
    <meta charset="UTF-8">
    <title>普济方 - 第 2319 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2319 页/共 3614 页</h1>
    <div class="content">　　大腹（四枚）芍药赤茯苓（去黑皮）桔梗（锉炒各一两半）木香诃黎勒皮（各一两）桃仁（汤浸去皮尖双仁另研一两半）上粗捣筛。每服五钱。水一盏半。煎至一盏。去滓。

　　分温二服。空腹各一。

　　七圣散治骨蒸积癖。鬼气疰忤。及男女虚损。手足烦疼。背膊酸重。至夜更甚。

　　四肢消瘦。颜色痿黄。两膝疼冷。腹中雷鸣。时多泄利。饮食无味。行步不能。凡五脏

　　虚劳。悉皆治黄雌鸡（一只科如食法净去毛勿入春水于腹下中间一小窍去肠肚令极净并心肝用之）蜀椒（去目并合口者一分）生地黄（一升洗肥者）生姜（去皮一两）黄（锉）人参陈橘皮（汤浸去皮焙各一两）上除鸡外。各锉如麻豆大。和匀。入在鸡腹内。却缝合。以银石器盛。

　　新布罩。坐于甑中。蒸甑一边用碗盛米。并水半碗。同盖覆。勿令透气。候碗内米并鸡烂熟为度。取出药。别焙干捣罗为散。每服一钱。米饮调下。日三服。其鸡劈碎掺少盐令患人恣意食之。饱即止。良久浓衣被覆。取汗。汗多即以牡蛎烧捣为粉敷之。勿冒风寒。

　　疗癖鬼气。疰忤骨蒸。秘传方。

　　大黄（别渍汤欲成下一方四两）鳖甲（炙）钩藤升麻甘草（炙二两）丁香（二十七枚汤欲成下。）上切。以水七升。煮取二升八合。去滓。分作二服。又用牛黄、犀角生末、朱砂、麝香各一分。细研。分为三分。每服以一分纳汤中服。忌猪肉、粘食、生冷、苋菜、海藻、菘菜。

　　防葵丸

　　（出圣惠方）

　　治骨蒸癖。按之隐手。不能下食。羸病日渐无力。

　　防葵（一两）鳖甲（一两涂醋炙令黄去裙）甘草（半两炙微赤锉）川大黄（一两半锉碎微炒）京三棱（一两炮锉）桃仁（一两汤浸去皮尖双仁麸微炒）上为末。炼蜜和捣三二百杵。

　　丸如

　　陈漆丸治传尸飞尸疰气。块积气逆上喘。水病香港脚。鬼疰虫毒。宿食不消。腹中

　　如覆。或九虫。妇人带下赤白。皮肤恶疮。腹大羸瘦。黄疽诸疾。延年养性。黑须

　　发。

　　陈漆（二升次绵绞去滓）大黄（六两为末）薏苡仁（五两为末）无灰酒（五升）蔓荆子（三升为末）上以清酒。先和蔓荆子末煎。不住手搅。至半日许。滤滓。后用银石器盛。

　　重汤煮之。以竹篦子不住手搅。一伏时候。下陈漆大黄薏苡仁等末。更煮一伏时。候药可丸。

　　丸如梧桐子大。置于不津器中。密封。遇有患者。经宿勿食。明日清旦。空心温酒下十丸。

　　年高或冷疾者。加至十五丸。服之百日后。须发如漆。积年疮痕皆灭。初服四五日。至七日内泻出宿食。或鱼粘脓血瘀物。勿疑。

　　骨汗淋方

　　（出圣惠方）

　　治骨蒸癖积。诸疾。令绝根源。沐浴方。

　　枯朽骨（捶碎二斗不拘牛羊猪）烂棘针刺（三斗）。蒴（茎叶根锉一斗）嫩柳枝（锉一斗）上以水一石二斗。煮取七斗。滤去滓。纳大盐三升。候盐销熔尽。于大盆中或瓷器中盛。候温暖得所。令患者浸之。瓷盆四畔用马粪火煨暖。令汤常温。勿使稍冷。觉寒令进稀热煮。每进身体可停一炊时。出汤时。拭体干。或多汗以白米粉敷之。只于密室中。静心或坐或卧。勿令冲风毒。三日一次。浴三次。止其药汤。春秋冬停三五日。夏一二日。再暖用。

　　若患瘙痒者。汤内入芒硝、白矾末各一大升佳。浸时须至颊以下。得全药力。一方无蒴。

　　有桃枝。

　　柴胡茯苓汤疗癖气。壮热兼咳。久为骨蒸。

　　柴胡（四两）茯苓白术枳实（炙各三两）上切以水七升。煮取二升半分。为三服。

　　积热不歇。加芒硝六分。取利。热除之后。每三日服一剂。瘥后每月一剂。肥白终身。永除。

　　忌

　　治骨蒸积癖瘦病

　　蒜（去皮七瓣研）雄黄（杏核大研）上研烂。拌匀。以清酒和服。少时十指头上当有毛出。为验。

　　又浸浴汤方

　　取桃、柳、蒴、李株四般枝叶。各一大斗。冬月只用诸般根。并以水八九斗。同煮。

　　取五六斗。去滓。加盐二大斗。浸之。亦同前法。

　　治劳损羸瘦。风虚注气。积癖冷气。心痛及骨蒸。

　　用桃仁去皮尖双仁一千二百枚。细研。以好酒五升。先用二升和研滤取汁。次入二升再研。令极烂。又滤取汁。更以一升再和研滤尽白汁。以干瓷器盛。密封。以重阳慢火煮一伏时候。每服一匙。用酒或米饮调下。

　　卷二百三十六　劳瘵门

　　骨蒸肺痿（附论）

　　夫骨蒸肺痿者。营卫虚损。蕴热熏蒸。三焦传播肓膜。使人肺热叶焦。发为肺痿。其证咯唾脓血。虚满短气。咳嗽不止。多痰。或如脓涕。或唾之不能出。时发寒热。肌体羸瘦。

　　是其候也。

　　方

　　紫菀散

　　（出圣惠方）

　　治骨蒸肺痿。咳嗽胸膈痛。舌涩口干。宜服。

　　紫菀（去苗土）桑根白皮（锉）甘草（各三分炙微赤锉）栀子仁（半两）赤茯苓（三分）桔梗（半两去芦头）黄芩（半两）乌梅肉（三分微炒）川大黄（半两锉碎微炒）百合（三分）柴胡（一两去苗）麦门冬（三分去心）鳖甲（二两涂醋炙微黄去裙）杏仁（三分汤浸去皮双仁面炒微黄）上捣筛为散。每服四钱。以水一中盏。入生姜半分。豉五十粒。桃柳枝各一握。长七寸。葱薤白各七寸。同煎。至六分。去滓。不计时候温服。忌苋菜。

　　茯苓汤治骨蒸肺痿心忪战栗。烦热善忘。精神不宁。梦寐飞扬。吐血。身体疼重

　　或痒。多白茯苓（去黑皮）人参麦门冬（去心炒）独活（去芦头）槟榔（各三分）桂（去粗皮）防风（去叉）防己（各一两一分）桔梗（锉炒）甘草（炙）防葵枳壳（去瓤麸炒各四两）地骨皮（半两）上锉为散。每服五钱。以水一大盏半。入生姜半分切碎枣二枚擘破煎取八分。

　　去滓。顿服。早晚食后各一。用银器煎尤妙。

　　白前散

</div>
    <div class="pagination">
<a href="普济方_page2318.html">上一页</a><span>...</span><a href="普济方_page2314.html">2314</a><a href="普济方_page2315.html">2315</a><a href="普济方_page2316.html">2316</a><a href="普济方_page2317.html">2317</a><a href="普济方_page2318.html">2318</a><span class="current-page">2319</span><a href="普济方_page2320.html">2320</a><a href="普济方_page2321.html">2321</a><a href="普济方_page2322.html">2322</a><a href="普济方_page2323.html">2323</a><a href="普济方_page2324.html">2324</a><span>...</span><a href="普济方_page2320.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
