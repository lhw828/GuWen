<!DOCTYPE html>
<html>
<head>
    <meta charset="UTF-8">
    <title>疡医大全 - 第 134 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 134 页/共 163 页</h1>
    <div class="content">　　热不除者，调元汤加麦冬、知母，作搐兮兼以抱龙温惊；（琥珀抱龙丸，钱氏温惊丸。）咳不止者，阿胶散（小阿胶散。）加杏仁、枳实，带血兮专以补肺太平。（钱氏补肺阿胶散，《十药神书》太平丸。）注下兮异功猪苓、泽泻，（钱氏异功散。）虚滑者大作参苓，（参苓白术散。）滞下兮异攻当归、芍药，休息者少与真人。（真人养脏汤。）惟有牙疳之病，原呼走马之名，初息臭而腐肉，渐血出而穿龈，内服地黄丸制其火怪，（地黄丸。）外擦蚊蛤兮杀其 精，（蚊蛤散。）牙若脱落兮，崩砂之状可畏，声若哑嗄兮，狐惑之证难明。
　　应出不出兮发之，初惺惺，次通圣，夺命大发而有效；（惺惺散，防风通圣散，夺命丹。）应收不收兮解之，初葛根，次化 ，凉膈大解而最灵。（升麻葛根汤，化 汤，河间凉膈散。）色淡白兮为虚，四物去川芎加红花、桂枝；（四物汤。）色紫黑兮血热，化 去人参加元参烧粪。（化 汤。）夺命发 疹之圣，（夺命丹。）无价解疫疠之神。（无价散。）发不出而烦躁兮虞不能腊，黑不变而谵妄兮食不及新，热蒸蒸兮色赤，痢滴滴兮气惺。羸瘦骨肉之脱，螈神识之昏，喘急兮胸高耸，疳烂兮漏腮缺唇，休夸三世之妙手，难留一息之游魂。
　　岂不闻误服汤丸兮，不如勿药，又不见特犯禁忌兮，可以自省。爱吃咸酸兮，咳嗽连绵而不已，喜啖辛燥兮，火热燔灼而不宁，甘甜过而齿龋，生冷多而粪清。鸡乃生风之畜，鱼则动火之鳞，鸡鱼贪而乱食，风火并而启舋。邪反滋甚兮为 疹而不息，毒反深入兮值疫疠而再经，斯则疹之遗毒，亦若痘之余证。
　　欲决内伤，须详外证。目常赤痛兮青童抱火，鼻常鼽衄兮素女卧薪。病牙齿以终身兮，玄武困于汤镬，发癫痫而连年兮，朱雀惊于烧林，溲数短涩兮乃州都之遭火，便溏垢蛊兮必仓廪之被焚。哮喘炎上之象，丹瘤赤瘭之形，唇舌多疮兮，门户残烟未熄，咽喉常肿兮，管龠余烬犹存。苟求其故兮，则一言之可尽，欲拔其本兮，岂一旦之能平，噫！此赋之作，效蛙之鸣，词虽鄙俚兮积如累石，法则疹秘兮故曰碎金。
　　
　　
　　卷三十三　痘疹部（下）痧疹门
　　痧疹形如沙痘，疹形如豆，皆象其形而名之也。痧痘俱胎毒，而痘出五脏，脏属阴，阴主闭藏，其毒深而难散；痧出六腑，腑属阳，阳主发散，其毒浅而易散。脏阴多虚寒，故痘可温补；腑阳多实热，故痧宜解散。然痧虽属腑，而其热毒之气上蒸于肺，肺主皮毛，实受其毒，是以发热之初，虽似伤寒，而肺家见证独多，咳嗽喷嚏，鼻流清涕，眼胞肿，眼泪汪溢，面肿腮赤是也。身体微汗潮润，则出最轻；若气喘鼻干作呕惊狂者最重。初见如疥如米尖；再后成片红色者轻，紫色者险，黑色者逆。不可视为泛常，不可用药失序，又不可过为攻表。攻表太过则胃气受伤，毒瓦斯不能达，反令停毒攻肺，务宜辨寒热虚实，察浅深而治之。治之之法，惟在宣发其毒，以尽出之于外。虽红肿之甚，状如漆疮，亦不足虑，以其既发于外，即可免内攻，不若痘家之必顾其收结也。此证若调治得法，十可十全，而调治失宜，则杀人亦如反掌。大抵初发热时，必当发表，见形即宜清凉，其用药最忌酸敛温补燥热。古云痧要清凉痘要温。清凉者清肺热也，温者温补生浆也。一种初起眼白赤色，声哑唇肿作渴，腰疼腹胀，人事不清，口鼻出血，烦乱狂叫不安，此系闭塞不出，名曰闭证，最为难治。服药后若能现出者或可得生。鼻内流血者毒重，口内出血者毒尤重。初起手足心如火热非常者，毒亦重。若初时失于清解，以致毒蕴于胃，口鼻出气腥臭，则生牙疳；身热不退，余毒流入大肠，则成痢证；或过于发散，后来元气虚弱，骨瘦不堪则成疳疾。种种坏证不可不慎。此证日出三次，三日九次为顺。总宜出透，毒瓦斯得净，即无他患。又有一种奶痧风疹，此类感风热而出，乃皮肤小疾，服药疏风清热即愈，不在此痧证中论也。正景痧疹，有所大忌，病家犯其所忌，则至于杀人，医家犯其所忌，亦至于杀人也。其所忌不同，皆忌闭塞其毒，不得发泄也。
　　朱纯嘏曰：《易曰》：大哉干元，万物资始。又曰：至哉坤元，万物资生。姿始者，气之始也，资生者，形之始也，万物者，合天地中之物而统言之也。即以人言之，亦天地中之一物也。但人为万物之灵，得天地阴阳五行之正气以生成，因以得其所赋之理，以为健顺五常之德。人虽天地中之一物，而不与万物同其形，而同其性也。故三才之道，合天地人而并言之也。人之有生，受气于父，成形于母，二五之类妙合而凝，干道成男，坤道成女，在胎之中，先有命门，则父精母血之毒藏于命门，真且确矣。外形则先长鼻，内如五脏六腑，外如百骸九窍，俱从逐日逐月渐次生长。惟命门凝成于有形之初，则胎毒亦蕴蓄于有形之始。命门人身之太极也，阴阳五行包裹于命门之中。痘于疹胎毒之阴阳也，胎毒藏于命门，无声臭之可觅，必俟外感痘之气，发出而为痘，外感疹之气，发出而为疹。何世人不推本求源，而乃随声附和曰：痘出五脏，疹出六腑。历今千百余年，谁辨其非？予不得已，特表而出之曰：痘与疹俱出命门。或曰：痘出五脏，疹出六腑，前人着书立说，极其详悉，历今千百余年，无有议其非者，今子一旦遽云痘与疹俱出命门，岂不好奇涉怪，借此至微至隐之形，指此至精至密之理，无可端倪之脏腑，莫可测度之命门，而言前此之非是，不亦私相悖谬乎？诚恐今之议者，乌知后人之不议今乎？予应之曰：天下之物，莫不有理，惟于理有未穷。故其物虽有定名有定理，而不知有不尽也。予所云疹与痘，俱出于命门，非无征而敢云然也。夫未出痘之先，疹出多次俱不作正疹之数，必俟大痘既出之后，或隔一两月，或隔半年一年，或三五七年之久，遇正疹之时，气感而发之，一出则不复出矣。或又问曰：子言胎毒藏于命门，言之固深切着明也，当出痘之时，胎毒固发出而为痘，何不并发出而为疹乎？必待隔一两月，或半年一年之久而始出疹，是胎毒在命门之中，止随痘之气而出痘，不随痘之气而出疹乎？予曰：正在此分阴阳五行也。天以阴阳五行变化，痘疹生焉，人居气化之中，感痘气而出痘，感疹气而出疹，一定不易之理，决无痘与疹同出之事。或又问曰：子着定论，前言痘有夹疹而出者，今言痘与疹不同出，何前后之纰缪若是乎？予言痘至回水结痂之际，复又身热，遍身上下通红，名盖痘疹。又名解毒疹，今言出痘之后，必俟隔一两月，或隔半年一年，三五七年之久，遇正疹之时气感而发之，一出则不复出，是此回水结痂之际，所出之疹，作不得正疹乎？予曰：痘有夹疹之证，当痘出之际，发热蒸蒸，脾肺两家风热亦随之而出现，故不甚关利害，止用黑参升麻汤一剂，而疹自消散，痘出亦轻；若夫回水结痂之际，复又发热，遍身上下通红，细看痘粒脓浆充足，此乃盖痘解毒之疹也。曰盖痘者，痘之上盖一层疹也。曰解毒者，此疹一出，可以解痘后之毒也。宜用大连翘饮加 石膏、花粉、淡竹叶各一钱，以清解其余热。此等证候，盖因灌浆之时，痘必稠密，极力用药催浆，过于补剂，热滞脾肺，故出此疹，余历年久，见证多透彻造化之机缄，究竟精微之奥妙，不敢私之家传，用以公之于同志者。又曰：痘疮形如痘，麻疹形如麻，皆象其形而名之也，昔人皆曰胎毒，言之诚是。盖以出一次则不复出，其为胎毒可知，然又曰痘出五脏，疹出六腑，以讹传讹，谁知有命门？予于痘疮论中言之极其详矣。夫所谓胎毒者，人于胚胎之初，受气于父，成形于母，是父精母血之毒，已凝聚于阳施阴受之始，岂待成胎之后，欲火不节，浓味不忌，降生之顷，咽其血而后有是毒也。若以胎毒言之，不论富贵贫贱，人人俱有，然于中有轻清重浊之分，是以出疹有顺逆险三等之别，揆其因由，天地有非常之气，阴阳鼓舞即有非常之令，鼻闻其气，传入于肺，肺复传于各脏，渐次传入于命门，夫然后五脏之邪气内侵，命门之胎毒外透，正疹从此而发矣。疹发而热毒之气上蒸于肺，肺主皮毛，实受其毒，发热之初，虽似伤寒，而肺家见证独多，咳嗽喷嚏，鼻流清涕，眼胞肿，眼泪汪溢，面肿腮赤，口干唇焦，此所谓正疹由于胎毒者是也。身有微汗，滋滋润润，气不甚粗，身不焦热，则疹出必轻，若气喘鼻干，更有鼻掀作呕吐，惊搐狂躁无汗者最重。
　　凡疹初未见标之时，先必身热头疼咳嗽，或作吐作泻，或鼻塞，鼻流清涕，喷嚏眼胞肿，腮赤，烦躁不宁，细看两耳根下颈项连耳之间，以及背脊之下至腰间，必有三五红点，此乃疹之报标；若无红点之证佐，当以别证论，此屡试屡验者也。如果有红点与前证相同，宜用宣毒发表汤加芫荽为引，以托之外出，不必拘泥吐泻，疹出而吐泻自止，盖热蒸胃则吐，热冲大肠则泻，此乃疹之常候，不必忧其吐泻之不止也。昔人云：疹出六腑，或因有此证而云然也。统而言之，胎毒藏于命门，体也，五脏用也，六腑又五脏之用也，相须而生成也。凡出疹见标之后，形似麻粒大粒而尖，稀疏磊落，再后成片，红色滋润者顺，若神清气爽者更顺。若初出一时涌出，不分颗粒，深紫色者险，黑色者逆，不可视为泛常，不可用药失序，不可过用攻表，不可骤用寒凉。调治之法，避风忌荤，兼忌秽污，惟在用药宣发其毒，以尽出之于外，虽红肿之甚，状如漆疮，亦不足虑，以其出之于外，即可免夫内攻。此证若调治得法，用药合宜，百不失一，若调治失宜，则杀人亦如反掌，可不慎哉。初发热时必当发表，见标之后，发表而兼清凉，通身上下通红，总成一片，手足之末，上下相同，无有空处，此为出透，可用清凉解毒之剂，不必兼用发表之药，一解即愈。又有一种疹初出眼胞肿，白夹赤色，声哑唇肿，掀翻鼻干，鼻又掀气喘，口燥作渴，腰疼腹胀，人事昏沉，口鼻出血，烦乱狂叫，二便出血，此系毒瓦斯郁遏于内，名曰闭证，最为难治。用宣毒发表汤内加酒炒黄芩七分，麻黄五分，若能托疹标出外，渐次出现，或可望生；若不出现，则无望矣。但凡疹证，鼻出血者毒重，口出血者毒尤重，二便出血者毒更重且又危矣。初起手足心如火热者，毒重，初起脚冷如冰者，毒更重。若初见疹标尚未出透，失于清解，误用辛热之剂，以致毒蕴于胃，口鼻出气腥臭，必生牙疳，宜用化毒清肺汤加石膏二钱；若已出透，速收速散，身热不退，余毒流注大肠，里急后重，红白相兼，已成痢证，宜用清解导滞汤。若其人素禀虚弱，当出疹之际，过于发散，出透之后，过于寒凉解毒，以致虚弱之极，骨瘦神疲，面无红色，且又不能多食，食多即吐，急用香砂六君子汤去半夏加麦冬以补之，种种坏证，不可不慎。疹之出也，出三日而始尽，每日出二次，子时出者巳时散，午时出者亥时散，经三日而出六次，出透稠密无缝，方为吉兆。昔人有云：痘喜稀疏，疹宜稠密，虽如漆疮，通红一片，亦不足虑。若夫甫生一月，及至半岁一岁之间，时值天气炎热，或出奶疹痧疹风瘾等疹，不在正疹之列，亦不由于胎毒而致，可以不必用药，其疹自散；此类感风热而出，及皮肤小疾，常见出一次又出一次，及有连出不已者，无关利害，倘若用药，微用疏风清热之剂，一服即愈。凡出疹发热，三日见标者为顺，迟至五六日不见标者为逆；神气清爽者为顺，昏沉者为逆。病家知禁忌者，逆可以变顺，不知禁忌者，顺亦变逆。业幼科者当熟思之，当于出疹之家明言之，亦可见仁人君子救人之心，防于未然，无所不至，毋以此言为过。当出疹之时，必宜谨避风寒；若不避忌，风寒外来，疹即收回，要其再出，甚为难矣，不可不慎。人之生儿育女，当出疹之时，各宜小心谨慎，洁净内外，勿使秽污气息，触犯出疹，要紧。凡小儿乳疹以及瘾疹、痧疹、风热等证，不在正疹之列，亦不由于胎毒，此类感风热而出及皮肤小疾，常见出一次又出一次，及有连出不已者，无大关利害，倘身热不退，可用荆防发表汤以散之。（如身不热，不必用药。）凡正疹由于胎毒，其出也必在出痘之后，或隔两三年，或隔半年一年之久，甚至八九年之远，感正疹之气而出，次后再不复出矣。有所谓温疹者，感于风热。由于胎毒，又值时令疫疠之气，城市传染，迅速异常，调治乖张，立刻变证。余每临此证，俱遵聂氏三方加减变化，每获奇效，用是以告后学。若先出过正疹，再不出温疹。内廷订方药，以十三味为式，可少决不可多，如满十三味，则将淡竹叶、 石膏入于药引之内，更觉妥当。余每看疹，相其时日，闻气听声，观形察色，然后参之以脉，始用宣毒发表汤表之，继以化毒清表汤清之，遵此二方加减，逐日变化。未透则前、葛、荆、防为必用之药，既透则前、葛、荆、防为可去之剂，气喘除升麻不用，便秘蒸大黄必需，疹色干焦，生地、归尾要用，若还紫黑，红花、紫茸宜添，咳嗽气急，清肺饮解除肺热，口疮口臭，败毒散清胃得咽。
　　成方在此，活法由人。麻疹已出透，用生犀角磨井水和药同服，大能解毒。
　　澄曰：壬午年温疹大行，老少男妇传疫死者盈万，余惟以宣毒发表汤、化毒清表汤，去黄连加西河柳治之，竟无死者。其所以然者，盖此次痧疹，乃时行瘟疹，外寒收束，初现只宜宣毒发表，原不可骤用苦寒，无如咸热痧喜清凉，见面即用黄连冰伏，所以悉成痧闭而亡，纵相延时日，传为痧疳，丧命者不少，医者固不知骤用苦寒之误，而病家亦只知痧疹本凶，不察苦寒所误，深可悲也。凡我同志，遇此疫疠传染痧疹，均当宣毒发表，俟痧疹已齐，再为清表化毒，庶不致成痧闭，戕其性命也。
　　
　　
　　卷三十三　痘疹部（下）痧疹门
　　一忌荤腥生冷风寒。出痧疹时，大忌食荤腥，食生冷，冒犯风寒，皆能使皮肤闭塞，毒瓦斯抑郁而内攻也。疹初出时以至出尽之日，俱忌食荤腥，即素菜亦忌煎炒。
　　盖荤腥煎炒能助胃火，昔人云：荤痘素疹，诚哉是言也。疹初出时以至透之日，未免口渴烦躁，想饮冷水，不妨少饮些，须以解其烦渴。然不可多饮，若欲再饮，仍饮些须。若土产有荸荠及有秋梨甜者，并柿饼有霜者，不妨间与食之，虽生吃无妨，切不可与粥及米汤、糖饼、糖饴、面食、荔枝、圆眼、蜜钱之类，食之恐助毒火，倘或饿极，煮成粥以开水半大盅煮饭粕小半盅和匀温服，俗云饱痧饿痘，痧疹不知饿也。当出疹之时，必宜谨避风寒，若不避忌，风寒外束，疹即收回，要其再出，甚为难矣，慎之。
　　一忌骤用寒凉。初发热时最忌骤用寒凉以冰毒，使毒瓦斯抑遏不得出，则成内攻之患。而昔人谓天气暄热，宜用辛凉发之，如黄连解毒汤之类，不知天时暑热之气，岂寒凉之药所能解，今骤用寒凉，恐不足以解外热，而适足以阻内热，使不得出也。曾见一宦家艰子，得一男甫一岁，出痧发热，痧未见形而发搐，医误为急惊，而用凉药攻之，遂令痧毒隐隐在皮下不出，后医以滋阴为主，而用四物等药，亦不能救，烦闷声哑，至旬日而死，此可以知凉药冰毒之害矣。今因天热而骤用寒凉，岂理也哉。
　　当疹初出之时，虽有身热烦躁口渴等证，即以宣毒发表汤，少加洒炒黄芩三五分以清之，切不可遽投黄连、黄柏、栀仁等大寒之药，恐冰其毒而内伏，疹不得外出矣，后虽设法宣表，而疹终不得出，可不畏哉。
　　一忌误用辛热。初发热时，最忌误用辛热以助毒，如桂枝、麻黄、羌活、苍术、丁香、肉桂、砂仁之类，能使毒壅蔽而不得出，亦致内攻之患。即有痧麻初起，四肢逆冷，乃火极似水之故，不可妄投热药，痧现自然渐和，而昔人谓天气大寒，只宜置之燠室，谨避风寒可也，且天气虽寒，而人身之热毒未必减，而多用辛热，岂理也哉。疹初出时，或有呕吐之证，医家必用苍、浓平胃，丁香、砂仁暖胃，或手足梢冷，必用桂枝、肉桂温其手足，殊不知作呕吐者，火热蒸于胃也，今反以辛温之味攻之，是抱薪而救火。至于手足梢作冷者，热极似寒之象，俟疹出透，而手足自温，医不明此，反以桂枝可达四肢之末，肉桂可以温经回阳，误之又误，陷人性命，可不畏哉。
　　一忌用补涩。痧出之时多有自利不止者，其毒亦因利而散，此殊无妨。如泄利过甚，则以加味四苓散与之，切忌用参、术、诃、蔻补涩之药，以图速止，重则令腹胀喘满而不可救，轻则变为休息痢缠绵不已也。如痧后泻黄红色，乃由有伏热，加木通、车前子、黄芩可也，记之记之。痧疹多有利而不止者，医家全不细心参究，而曰吾于清解药中，兼用些参、术、诃、蔻，分两又少，何碍于事，一服不见立效。又曰：分两轻之故耳，于是多加分两，再服而疹或变证矣，可不慎乎！若麻疹出尽之后，泻黄红色，乃内有伏热，仍宜加味四苓散可也。盖兼用补涩且不可，专用补涩反可乎！慎之。
　　聂氏曰：痧疹痘疮逆险等证，初时难以现形，出不快利。如寒冬之月，用芫荽（又名秀草）或紫苏，宜用砂器，即将此种隔水煎煮，室中取微微香气，能助发易现。今愚俗不明，即用煎水盈盆，将小儿大洗大浴，浴后仍加衣破，不但无益，亦且有损，反致热气内攻，多令小儿烦躁不安，哑口难言。况痧痘见形，即不当下水，知者慎之，初起微微浴手足心，或可取其内外通达之意耳。
　　朱氏曰：芫荽乃透麻疹之圣药也。生取来连根带叶捣烂，约有三钱，入于磁碗内，用滚水半盅，滚白酒半盅，同入碗内，泡少顷，其味自出，通口服之，痧出更快。
　　若无芫荽苗叶，用子研服亦可，再加白芝麻同研服更妙。穷乡僻壤，用此可当明医，屡试屡验。观音柳一名西河柳，乃小儿痧疹之圣药也。冬月用枝梗，春夏取苗叶，每用一钱煎汤服，年力大者多服一次无妨，能清脾解毒发表，若在穷乡僻壤，医药不便，煎服疹即出现。
　　聂氏曰：小儿痧痘初起，近来多服笋汤，意图发表，不知止可少煎用，使引透肌肤，取其易出。若过用失宜，反令元气受伤，脾气亏损，不能消化毒瓦斯，以致干呕泄泻，出汗心烦，灌浆时每有破烂湿痒，口疮等患，药内引用笋尖，尤其所忌，特指明为习弊用笋汤之戒。
　　朱氏曰：冬笋尖南医用以催痘长浆，北医习而不察，俱于痘长浆时用作药引。殊不知冬笋非上林之笋也，至春二三月自死于土中，冬月人取为美馔，今南人又不察物理，更于表疹药中又用笋尖作引。若春笋虽生长上林，在疹门亦不可用，恐其气味伤泄元气，冬笋乃死气随之，安可用乎。
　　聂氏曰：痧疹前后病眼赤红者，当用生地、菊花、决明子、蒺藜、归尾、柴胡、红花等味，皆可随证加减。
　　又曰：痧后面色青白，骨瘦不堪，元气损伤，肝脾血少成痞，眼懒睁畏明，似害非害，宜服健脾肥儿丸，或服八珍汤、六味地黄汤丸，庶可渐愈。如清火疏风，一切治眼之药，万不可妄投。不但痧后如此，凡小儿病后失调，成疳疾痞眼者，俱当如此医治。养血健脾为主，倘大便泄泻，稀水白色者，归脾汤、补中益气汤，皆对证要药也。
　　澄曰：凡服痧疹煎剂，不论男妇小儿，每一剂药煎好，可分二三次服之，庶药力轻徐，不致升散过急，一涌而出也。
　　
　　
　　卷三十三　痘疹部（下）痧疹门主方
　　
　　宣毒发表汤
　　 初发热欲出未出时用。
　　升麻 白粉葛 防风（去芦） 桔梗（各五分）荆芥 薄荷 甘草（各三分） 牛蒡子（炒香，研细） 连翘（去心、蒂研碎） 前胡 枳壳（炒） 木通 淡竹叶（各六分）白水煎。天气大热加黄芩。（炒八分。）大寒加麻黄。（蜜炒八分。）
　　解毒快斑汤
　　 痧麻已见形一二日内宜服。
　　连翘 荆芥（各七分） 牛蒡子（研破） 当归尾 防风（各六分） 蝉蜕（五个） 生地 山楂肉（各二钱） 黄芩（酒炒） 桔梗 干葛 紫草（各八分） 川芎（五分）观音柳二三分为引，不可多用。
　　
　　化毒清表汤
　　 痧疹已出而水肿大甚宜用。
　　牛蒡子 连翘 天花粉 黄连 地骨皮 黄芩 山栀（炒） 知母 干葛 元参（各八分） 桔梗 前胡 木通（各六分） 甘草 薄荷 防风（各三分）口渴加麦门冬，去心，一钱，白石膏， 研，三钱。大便涩加大黄，酒炒，一钱二分。朱氏加灯心五十寸，生犀角三分。
　　
　　清肺饮
　　（痧证四五六日，回时尚有余毒留于肺胃，咳嗽气粗，外热不退者。）石膏 生地（各二钱） 麦门冬 元参（各一钱） 桔梗 黄芩 当归尾 知母（各八分）柴胡 陈皮（各六分） 甘草（五分） 僵蚕（五条） 加竹叶三片煎。
　　
　　调元健脾保肺汤
　　（痧麻后面色青白，唇淡气弱，并治痧后瘦弱成疳疾。）人参 白茯苓 沙参 牡丹皮 陈皮 熟黄 白芍（酒炒） 麦门冬 当归 薏苡仁 百合 炙甘草如大便不实泻白色者，可加木香、白术、诃子少许。如泻黄色加酒炒黄芩、车前子。
　　
　　清热导滞汤
　　 痧疹毒瓦斯流注而成痢者。
　　黄连 条芩 白芍 枳壳（炒） 山楂肉（各一钱） 浓朴（去皮，姜汁炒） 青皮 槟榔（各六分）当归 甘草 牛蒡子 连翘红多者加红花三分，地榆五分。秘涩甚者加酒炒大黄一钱二分。
　　
　　清胃散毒汤
　　 治痧后口疮牙疳等患。
　　牡丹皮 桑皮 金银花 甘草 生地黄 黄柏（蜜水炒） 连翘心 沙参 白茯苓 僵蚕如体虚加白术。
　　
　　救苦散
　　 治痧后口疮牙疳。
　　人中白（ ，五钱） 白僵蚕（一钱五分） 寒水石（井水飞，三钱） 青黛（飞，五钱） 冰片（一分） 牛黄（二分）共为细末。先以苦茶拭过，随搓患处。
　　
　　二圣散
　　（痧疹咽喉肿痛，不拘初起回后。）白僵蚕（二钱） 苦参（三钱） 乳细吹之。
　　
　　和中汤
　　（有一种痧痘，大吐大泻而后见者甚轻，与作恶心干呕者不同，用药微表和中，安胃为主。）白术（米泔水浸炒） 干葛（各八分） 当归身 白茯苓 桔梗（各七分） 白芍（酒炒） 甘草 半夏柴胡 防风（各六分） 陈皮 牡丹皮（各五分）生姜一片，红枣二枚为引。
　　
　　加味消遥散
　　（有一种病后瘦弱，唇白气虚，感时气出痧疹，或体虚痧出白色，少红活者。）白术（米泔水浸炒） 苏薄荷 陈皮 白茯苓 白芍（酒炒） 麦门冬 柴胡 当归身甘草 牡丹皮 干葛 白水煎。
　　
　　犀角解毒化痰清火丸
　　（痧麻证咳嗽气喘，唇红结热在内，烦躁不安，或口鼻出血者。）生犀角 紫草 连翘心 花粉 牡丹皮 薄荷 甘草梢 川贝母（去心各一两） 黄连牛蒡子（各三钱） 生地黄（二两） 当归尾（八钱） 赤芍（六钱）共为细末，炼蜜丸弹子大。每服一丸，竹叶汤服。
　　
　　健脾肥儿丸
　　（痧疹后失调，体瘦气虚，或成疳疾或泄泻。）人参 橘红 广皮（各五钱） 黄 （蜜炙） 白扁豆（炒） 白术（米汤浸炒） 山药 白茯苓（各一两） 当归 百合（各八钱） 白芍（酒炒） 地骨皮 甘草（各六钱） 川黄连（炒，三钱） 山楂肉神曲（炒，各二两）磨细，炼蜜丸弹子大。每食远白汤调服。
　　
　　天真膏
　　（痧疹复咳嗽内热不调，心神慌乱，夜卧不安，脾虚或生疮疥。）白术（米汤浸炒） 生地黄 元参 生黄 知母 麦门冬（去心） 沙参 生苡仁桑皮（各四两） 白茯苓 当归 白茯神 橘红 牡丹皮 紫苑 枣仁（炒，各二两）取长流水用砂锅桑柴文武火煎成珠，用上好白蜜收成，盛净器内，每服三五茶匙，白滚水调服。
　　
　　防风发表汤
　　(初起发热未见时，二三日或四五日内，或者奶痧见疹，皆宜用此疏风清热。）防风 川芎 甘草（各五分） 山楂肉（二钱） 干葛 桔梗（各八分） 枳壳（炒，七分） 苏梗 荆芥 当归 陈皮（各六分） 红花（三分） 杏仁（去皮尖炒，一钱）白水煎，如冬月天寒加羌活或蜜炒麻黄，引用细葱白半寸。朱氏曰：可去陈皮加牛蒡子七分、连翘五分，夏月炎热可加炒黄芩五分，如小便黄涩可加木通七分。
　　
　　孟氏介石募施治痧神方
　　（凡遇痧疹，不拘四时，皆可煎服，药味分两万勿增损。）石膏（ ，二两） 当归尾 干葛 桑白皮（各一两） 荆芥 地骨皮 桔梗（各八钱） 牛蒡子赤芍 陈皮 薄荷（各五钱） 枳壳 贝母 甘草（各四两） 红花（三钱）共为细末。每次用末三五钱，白水三盅煎汤滤去渣服，轻者三五服，重者六七服立愈。照方施济，功德无窍，大能起发透表，解毒清热，不伤元气，是以功有神效，并表药性于下。（石膏味辛色白达表，淡而利窍， 用即纯，痧证要药，清凉解毒用以为君。陈皮、枳壳、桔梗疏气消肺胀，桑皮润肺止喘，清火化痰，红花、归尾、赤芍味辛治肺经血热，血活则毒散，牛蒡子解毒发瘾疹，干葛味辛发表解渴透肌，薄荷清肺胃间热，通气舒毛孔，地骨皮解肺毒消热燥，甘草解毒和药，荆芥散血分之风热，能开毛孔，贝母味辛，化痰解毒。）朱氏曰：予见去桑皮不用，可加前胡一两，防风八钱，酒炒黄芩八钱，连翘五钱。
　　
　　
　　卷三十四诸疮部（上）
　　凡疔疮、杨梅结毒，俱汇于此部中，以便检阅参治。
　　
　　
　　卷三十四　诸疮部（上）疔疮门主论
　　华元化曰：疔有五色属五脏。红属心，发于舌根；青属肝，发于目下；黄属脾，发于口唇；白属肺，发于右鼻；黑属肾，发于耳前。以种类言之。
　　孙真人《千金方》论疔疮一十三种：一曰麻子疔，其状肉起，头如黍米，色稍黑，四边微赤多痒。（忌食麻子油，衣麻衣，入麻田中行。）二曰石疔，其状皮肉相连，色如黑豆，甚硬，刺之不入肉微痛。（忌瓦砾砖石之属。）三曰雄疔，其状 起头黑靥，四畔仰 将起，有水出色黄，大如钱孔形高者。（忌房室。）四曰雌疔，其状疮稍黄，向里压亦似灸疮，四边浆起，心凹色赤如钱孔者。（忌房室。）五曰火疔，其状如汤火烧灼，疮头黑靥，四边有烟浆，又如赤粟米者（忌火烧烙）。六曰烂疔，其状色稍黑，有白斑，疮中有脓水流出，疮形大小如匙面者。（忌热食烂物。）七曰三十六疔，其状头黑浮起，形如黑豆，四畔起赤色，今日生一，明日生二，及到十，若满三十六，药所不能治，未满三十六可治。
　　（忌嗔怒、蓄积愁恨。）八曰蛇眼疔，其状疮头黑，皮浮生，形如小豆，状似蛇眼大，体硬。（忌恶眼人看，并嫉妒人见，忌毒疮。）九曰盐肤疔，其状大如匙面，四边皆赤，有黑粟粒起大。（忌食盐。）十曰水洗疔，其状大如钱形，如钱孔，头白里黑靥汁出，中硬。（忌饮浆水，水洗，渡河。）十一曰刃镰疔，其状阔狭如薤菜大，长一寸，左侧肉黑如烧烙。（忌刺及刀镰切割、铁刃所伤，可以药治，不可乱攻。）十二曰浮沤疔，其状疮体圆曲，少许不合，长而狭如薤菜大，肉黄外黑，黑处刺之不痛，黄处刺之痛。十三曰牛狗疔，其状肉色 起，掐不破。以上疔疮十三种，初起疮心先痒后痛，先寒后热，热定则寒，多四肢沉重，心惊眼花。若重者则呕逆，呕逆则难治。麻子疔一种，始终惟痒。以上忌禁者，不得触犯，如触犯者，发作难治。惟浮沤、牛狗二疔无所禁忌，纵不医亦不害人，其状寒热与诸疔不同，故不杀人也。凡疔起后，背强疮痛极甚不可忍者，是触犯禁忌，以此为辨。（此条与《外台秘要》《神巧不全》所论颇同。）王肯堂曰：疔之四围有赤肿，名曰护场，为可治。疔之四围无赤肿，名曰不护场，不可治。（准绳）又曰：疮证急者有应。如生一疔之外，别处肉上再生一小疮即是有应，可用针挑破护场；疮四围有赤肿，生多疮者谓之满天星，饮食如常，头痛身热手足温。
　　陈实功曰：疔疮有朝发夕死，随发随死，诚外科证中迅速之病也。凡治此证，贵在乎早。如在头面，头乃诸阳之首，亢阳热极所致。其形虽小，其恶甚大，再加艾灸，火益其势，逼毒内攻，反为倒陷走黄之证作矣；既作之后，头面耳项俱能发肿，形如胖尸，七恶顿起，治虽有法，百中难保一二，不可不慎。（《正宗》）又曰：毒发于心经者，生为火焰疔。多生心脏之俞募井之端，唇口手掌指节或手之小指。初生一点红黄小泡，抓破痛痒非常，左右肢体麻木，心烦发躁，言语昏愦。
　　又曰：毒瓦斯发于肝经者，生为紫燕疔。多生手足腰胁筋骨之间，或足大指。初生便是紫泡，次日破流血水，三日后串烂筋骨，疼痛苦楚，眼红目暗，指甲纯青，睡语惊惕。
　　又曰：毒瓦斯发于脾经者，生为黄鼓疔。初生黄泡光亮明润，四面红色缠绕，多生口角腮颧，眼胞上下及太阳正面之处。便作麻痒，绷急硬强，重则恶心呕吐，烦渴干哕。
　　又曰：毒瓦斯发于肺经者，生为白刃疔。多生手大指。初生白泡，顶硬根突，破流脂水，痒痛骤然，易腐易陷，腮损咽焦，毛耸肌热，咳吐脓痰，鼻掀气急。
　　又曰：毒瓦斯发于肾经者，生为黑 疔。多生耳窍、胸腹、腰肾，及足小指涌泉偏僻软肉之间。初生黑斑紫泡，毒串皮肤，渐至肌肉，顽硬如钉，痛沏骨髓；重则手足青紫，惊悸沉困，软陷孔深，目睛透露。
</div>
    <div class="pagination">
<a href="疡医大全_page133.html">上一页</a><span>...</span><a href="疡医大全_page129.html">129</a><a href="疡医大全_page130.html">130</a><a href="疡医大全_page131.html">131</a><a href="疡医大全_page132.html">132</a><a href="疡医大全_page133.html">133</a><span class="current-page">134</span><a href="疡医大全_page135.html">135</a><a href="疡医大全_page136.html">136</a><a href="疡医大全_page137.html">137</a><a href="疡医大全_page138.html">138</a><a href="疡医大全_page139.html">139</a><span>...</span><a href="疡医大全_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
