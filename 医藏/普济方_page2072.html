<!DOCTYPE html>
<html>
<head>
    <meta charset="UTF-8">
    <title>普济方 - 第 2072 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2072 页/共 3614 页</h1>
    <div class="content">　　下。酒毒便血。诸人参当归白术（各六钱）肉桂甘草（各八钱）肉豆蔻（半两）白芍药（一两六钱）木香（一两四钱）诃子（一两二钱）罂粟壳（三两六钱）上锉。每服二大钱。

　　水一盏半。煎至八分。去滓。食前温服。老人孕妇小儿暴泻。急宜服之。止愈。忌酒面、生冷、鱼腥、油腻。如脏腑滑泄液起。久不瘥者。可加炮了附子四片煎服。此药的有神效。不可具述。一方无肉豆蔻。用姜枣煎服。先用缩砂煎汤下感应丸。候其积消。然后服此。

　　御爱丸治营卫气虚。风邪进袭脏腑之间。值肠胃虚弱。糟粕不聚。便痢赤白。

　　或作脓血。脐腹疼痛。心胸痞满。里急后重。烦满渴逆。胁肋胀。腹内虚鸣。四肢倦乏

　　。不进饮食。并御米（四两以蜜炒）干蒸饼上为细末。炼蜜为丸如鸡头子大。每服一粒。水一盏。

　　煎至化为度。热服。不计时。

　　治脾胃有积。脏腑不宁。冷热相搏遂成赤白痢疾。不思饮食。腹痛不可忍。并皆

　　治之。

　　罂粟壳当归赤芍药白芍药桂诃子白善土（以上各半两）上为细末。每服五钱。沸汤点服。空心。或用生姜二片。枣子二枚。同煎至七分。空心服尤妙。

　　神效参香散治大人小儿脏气虚怯。冷热不调。积在脏腑作成疾。或下鲜血。或

　　如豆汁。或如鱼脑。或下瘀血。或下紫黑。或下赤白相杂。或成五色。里急后重。日

　　夜频并。脐腹绞痛甚不可忍。及噤口干蛊时诸痢。无间新旧并治之。

　　白扁豆人参木香（各二两）茯苓（四两）陈皮（二两）肉豆蔻（四两）罂粟壳（二两）上为末。每服三大钱。用温米饮。不拘时候服。神效。

　　治脾胃有积。脏腑不宁。冷热相搏。遂成赤白痢疾。不思饮食。腹痛不可忍。并

　　皆治之。

　　（茱萸黄连阿胶白芍药（等分）上为细末。面糊为丸如梧桐子大。每服三十丸。

　　陈米饮下。小儿十丸。

　　又方

　　（出本事方）黑豆（十五粒）陈皮（半两）罂粟壳（十四个）甘草（三寸）上半生半炒。用水一碗。药四钱。煎至七分。空心温服。尽此一剂。无不效者。

　　治大人小儿小痢赤白。及滓并血。

　　罂粟壳（二两）乌梅肉（半两）赤石脂（半两）黄连（半两）上为细末。每服三钱。水一盏

　　橘皮散治赤白痢。

　　陈橘皮（浸一两）冬瓜汁（一合）生姜汁（一合）上匀调。每服一匙。如赤多增瓜汁。白多增姜汁。和匀。白汤调下服。

　　巴豆丹砂丸治赤白等痢。

　　巴豆（五粒）杏仁（七粒）丹砂（一钱）上同研极细。少蒸饼为丸绿豆大。每服一丸。空心。陈米饮下。

　　荆芥汤

　　（出危氏方）

　　治白痢血痢。或妇人血崩。

　　荆芥楮树皮上等分。锉散。治血崩。每服二钱。水一盏。煎至七分。去滓。放温服。

　　如血痢。则为末。冷醋调。徐徐呷服。白痢热醋调下。神效不可具述。

　　肉豆蔻散

　　（出圣惠方）

　　治赤白痢不止。亦治水泻。

　　肉豆蔻（一分）诃黎勒（二分）上为散。每服二钱。米饮调下。未效再用一两服。

　　一方用草豆蔻。水煎服。

　　单方

　　（出危氏方）

　　治痢无问赤白。

　　用玄胡索不以多少。新瓦上炒。

　　鲫鱼方治赤白痢。又治野鸡病。

　　用鲫鱼作食之。止暴下痢。和蒜食之。有少热。和姜酱食之。有少冷。

　　栀子仁汤治赤白痢并血痢。

　　用山栀子仁四七枚锉。以浆水一升半。煎至五合。去滓。空心食前。温分二服。

　　治卒肠痛。下痢赤白数月不绝。

　　（出肘后方）用鸡卵一枚。取出黄去白。内胡粉令满壳。烧成灰。以酒服一钱。效。

　　玉抱肚

　　（出仁存方）

　　治一切虚寒下痢赤白。或时腹痛。肠滑不禁。心腹冷

　　极。

　　针砂（四两）白矾（二两）桂（一两）上件和匀。只作一包。冷水调摊在皮纸上。

</div>
    <div class="pagination">
<a href="普济方_page2071.html">上一页</a><span>...</span><a href="普济方_page2067.html">2067</a><a href="普济方_page2068.html">2068</a><a href="普济方_page2069.html">2069</a><a href="普济方_page2070.html">2070</a><a href="普济方_page2071.html">2071</a><span class="current-page">2072</span><a href="普济方_page2073.html">2073</a><a href="普济方_page2074.html">2074</a><a href="普济方_page2075.html">2075</a><a href="普济方_page2076.html">2076</a><a href="普济方_page2077.html">2077</a><span>...</span><a href="普济方_page2073.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
