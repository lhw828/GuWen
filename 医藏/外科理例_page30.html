<!DOCTYPE html>
<html>
<head>
    <meta charset="UTF-8">
    <title>外科理例 - 第 30 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 30 页/共 65 页</h1>
    <div class="content">　　凡恶血停滞。为患匪轻。治之稍缓。则为流注。为骨疽。多致不救。

　　一老人患痢。骤用涩药。致大肠经分作痛。此湿毒流于经隧而然。以四物加桃仁、酒芩、红花、升麻、枳壳、陈皮、甘草治之渐愈。因年高胃弱竟殁。

　　一人年二十。遍身微痛。腰间作肿痛甚。以补中益气汤（十六）加羌活四剂少可。又去羌活十余剂而愈。

　　此条以虚治。当时于形色脉上必有所见。

　　一人逾四十。患腰痛。服流气饮寄生汤不应。以热手熨之少可。其脉沉弦。肾虚所致。

　　肾丸（四六）而愈。此因脉沉弦。且据服攻剂不应。故知虚也。弦则不软。如物无水不柔软之

　　卷六

　　脱疽一百十九

　　（丁生手足指。或足溃而自脱。故名脱疽。有发于手指者。名蛀节。丁重者痛者。除湿攻毒。更隔蒜灸至不痛。

　　痛或不痛者。隔蒜灸。更用解毒药。若色黑急割去。速服补剂。庶可救。黑延上者不色赤 痛者。托里消毒更兼灸。

　　作渴者。滋阴降火。色黑者不治。

　　一人足指患此。 痛色赤发热。隔蒜灸之。更以人参败毒散去桔梗。加金银花、白芷、大黄二剂痛止。又十宣散去桔梗、官桂。加天花粉、金银花。数剂而平。（此凭症也。）

　　一人年逾四十。左足大指赤肿 痛。此脾经积毒下注而然。名曰脱疽。喜色赤而肿。以败毒散去人参、桔梗。加金银花、白芷、大黄二剂。更以栝蒌金银花、甘草节四剂顿退。再以十宣散去桔梗、桂。加金银花、防己数剂愈。

　　一人患此。色紫赤不痛。隔蒜灸五十余壮。尚不痛。又明灸百壮方知。乃以败毒散加金银花、白芷。数剂而愈。

　　一膏粱年逾五十亦患此。色紫黑。脚 痛。孙真人曰。脱疽之症。急斩之去。毒延腹必。色黑不痛者亦不治。喜其饮食如故。动息自宁。为疮善症。遂以连翘败毒散（二六）六剂。

　　更以金银花、栝蒌、甘草节二十余剂。患指溃脱。更以芎、归、生、 、连翘、金银花、白芷二十余剂而愈。

　　次年忽发渴。服生津等药愈盛。用八味丸而止。

　　大抵此症。皆由膏粱浓味。或房劳太过。丹石补药所致。其发于指。微赤而痛可治。治愈。急斩去之。庶可保。否则不治。色紫黑。或发于脚背亦不治。或先渴而后发。或先发而后渴。色紫赤不痛。此精气已竭。决不可治。

　　一刍荛左足指患一泡。麻木色赤。次日指黑。五日连足黑冷。不知疼痛。脉沉细。此脾毒所致。进飞龙夺命丹一服。翌日令割去足上死黑肉。割后骨始痛。可救治。以十全大补汤而愈。（此因症肉黑知为毒盛。不在于脉也。）

　　盖死肉乃毒瓦斯盛拒截荣气所致。况至阴之下。血气难达。经曰。风淫末疾是也。向若攻伐之。则邪气乘虚上侵。必不救矣。

　　一人足指患之大痛。色赤而肿。隔蒜灸之痛止。以人参败毒散去桔梗。加金银花、白芷。大黄而溃。更以仙方活命饮而痊。（此凭症也。）

　　此症情势虽小。其恶甚大。须隔蒜灸之。不痛者宜明灸之。庶得少杀其毒。此症因膏粱浓味酒渴者。皆肾水涸、不能制火故也。初发而色黑者不治。赤者水未涸尚可。若失解其毒。以致肉死色黑者。急斩去之。缓则黑延上足必死。而患不问肿溃。惟隔蒜灸有效。亦有色赤作痛溃者。元气未脱易治。夫至阴之下。血气难到。毒易腐肉。药力又不易到。况所用皆攻毒之药。未免先干肠胃。又不能攻敌其毒。不若隔蒜灸。并割去。最为良法。孙真人云。在指则截。在肉则割去。即此意也。

　　一人足指患之。色黑不痛。令明灸三十余壮而痛。喜饮食如常。予谓急割去之。速服补剂。彼不信。果延上。遂致不救。

　　一人脚背患之。色黯而不肿痛。烦躁大渴。尺脉大而涩。此精气已绝。不治。后殁。

　　又有手指患此。色黑不痛。其指已死。予欲斩去。速服补药。恐黑上臂不治。彼不信。

　　另服败毒药手竟黑。遂不救。

　　一人足指患之。色紫不痛。隔蒜灸五十余壮。尚不知痛。又明灸百壮始痛。更投仙方活命饮四剂。乃以托里药溃脱而愈。（此凭症也。）

　　一人脚背患此。赤肿作痛。隔蒜灸三十余壮痛止。以仙方活命饮四剂而溃。更以托里消毒药而愈。（此凭症也。）

　　一人足指患之。色赤 痛。作渴。隔蒜灸数壮。以仙方活命饮三剂而溃。更服托里药。

　　及加减八味丸溃脱而愈。

　　一妇修伤次指。成脓不溃。 痛至手。误敷冷药。以致通溃。饮食少思。彼为毒瓦斯内攻脉沉细。此痛伤胃气而然。遂刺之。服六君子加藿香、当归。食进。更以八珍汤加黄 。白芷。桔梗。月余而愈。（此凭症脉也。）

　　一人伤拇指。色紫不痛。服托里药。及灸五十余壮。作痛。溃脓而愈。（此凭症也。）

　　一幼女因冻伤两足。至春发溃。指俱坏。令取之。服大补药而愈。（此凭症也。）

　　一女患嵌甲伤指。年余不愈。日出脓数滴。予谓足大指乃脾经发源之所。宜灸患处。使瘀肉去。阳气至。疮口自合。否则不治。彼惑之。不早治。后变劳症而殁。

　　盖至阴之下。血气难到。女人患此。多因扎缚。致血脉不通。或被风邪所袭。则无血气。遂成死肉。惟当壮脾胃。行经络。生血气则愈。有成破伤风。以致牙关紧急。口眼 邪者。先玉真散（百二三）一二服。然后投以生血通经则可。

　　卷六

　　面疮一百二十

　　（附颐毒）

　　一人年逾三十。夏月热病后患颐毒。积日不溃。气息奄奄。饮食少思。大便不禁诊脉如经曰。脉息如无似有细而微者。阳气衰也。齐氏曰。饮食不入。大便滑利。肠胃虚也。以六君子加炮姜、肉豆蔻、破故纸数剂。泄稍止。食稍进。更加黄柏、当归、肉桂。溃而脓水清稀。前药每服加熟附一钱。数剂泄止。食进。脓渐稠。再以十全大补汤加酒炒芍药、白蔹。

　　月余而愈。（此凭脉症也。）

　　一人年逾四十。胃气素弱。面常生疮。盗汗发热。用黄 建中汤少愈。更用补中益气汤而平。（此凭症也。）

　　东垣云。气虚则腠理不密。邪气从之。逆于肉理。故多生疮。若以甘温之剂实其根本。

　　则腠理自固。即无他疾。

　　一人年三十。面患疮。溃已作渴。自服托里及降火药不应。脉浮而弱。丹溪曰。溃疡作属气血俱虚。遂以参、 各三钱。归、 、术各二钱。数服渴止。又以八珍汤加黄 数剂。

　　脉敛而愈。（此凭脉症也。）

　　一人年四十。头面生疮数枚。 痛饮冷。积日不溃。服清热消毒不应。脉数。按之即实。用防风通圣散（六）二剂顿退。又以荆防败毒散（七）而愈。（此凭脉症也。）

　　一人年逾六十。素食浓味。颊腮患毒未溃而肉先死。脉数无力。此胃经积毒所致。然颊属胃经。未溃肉死。则胃气虚极。老人岂宜患此。果殁。经曰。膏粱之变。足生大疔。受如持虚。此之谓也。

　　卷六

　　口齿一百二十一

　　一人齿痛。脉数实。便秘。用防风通圣散即愈。（此凭脉症也。）

</div>
    <div class="pagination">
<a href="外科理例_page29.html">上一页</a><span>...</span><a href="外科理例_page25.html">25</a><a href="外科理例_page26.html">26</a><a href="外科理例_page27.html">27</a><a href="外科理例_page28.html">28</a><a href="外科理例_page29.html">29</a><span class="current-page">30</span><a href="外科理例_page31.html">31</a><a href="外科理例_page32.html">32</a><a href="外科理例_page33.html">33</a><a href="外科理例_page34.html">34</a><a href="外科理例_page35.html">35</a><span>...</span><a href="外科理例_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
