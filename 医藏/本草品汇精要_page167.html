<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 167 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 167 页/共 249 页</h1>
    <div class="content">无毒 蔓生
白瓜子（出神农本经）主令人悦泽好颜色益气不饥久服轻身耐老（以上朱字神农本经）
除烦
满不乐久服寒中可作面脂令面悦泽（以上黑字名医所录）【名】水芝 白 侧绞切【苗】谨
按
白瓜子即前条冬瓜子也冬瓜皮虽青经霜亦白其中子则方正洁白比次整齐非他子形色之可比故
谓之白瓜子岁时记云七月采犀以为脂者此也唐本作甘瓜者由其甘白字画所误考之别录有可作
面脂之说正与本经相符此实冬瓜子明矣【时】（生）春生苗（采）八九月取【收】曝干【色】
白
【味】甘【性】平寒【气】气之薄者阳中之阴【制】（图经曰）洗净擂取仁用【治】（疗）（图
经曰）仁擂作面药洗燥皴（日华子云）去皮肤风及黑 润肌肤【合治】瓜子熬作末合酒服治
多
年损伤不瘥○瓜子七升绢袋盛绞沸汤中三遍以酢五升渍一宿曝干捣筛合酒服方寸匕日三服治
男子五劳七伤明目延年不老及去皮捣为丸空腹服三十丸令人白净如玉
卷之三十八菜部上品
菜之走
有毒 蔓生
甜瓜止渴除烦热多食令人阴下湿痒生疮动宿冷病发虚热破腹又令人 弱脚手无力少食
即止渴利小便通三焦间壅塞气兼主口鼻疮○叶治人无发捣汁涂之即生（名医所录）【苗】谨
按
甜瓜二月布种三月生苗作蔓布地与诸瓜相似五月开黄花花下结实有青白二种至秋熟则黄色下
条瓜蒂即此青瓜蒂也【地】（图经曰）生嵩高平泽今处处园圃中皆莳之【时】（生）春生苗（采）
七月取实【用】瓜及叶【色】生青熟黄【味】甘【性】寒【气】气之薄者阳中之阴【臭】香
【治】（疗）（唐本注云）甘瓜子除腹内结聚破溃脓血最为肠胃脾内壅之要药（陈藏器云）子
止月
经太过去油为末水调服（别录云）瓜去皮食后啖之止热除烦渴煮皮作羹亦佳（补）（食疗云）
子熟
补中益气宜人○叶补中【合治】叶碾末合酒服治打扑损折去瘀血及小儿疳○子作末合蜜为丸
如枣核大每旦净漱含一丸治口臭亦可敷齿【禁】患香港脚人食甜瓜其患永不除又五月甜瓜沉水
及两蒂者并杀人多食发黄胆病动冷疾令人虚羸亦动痼疾多食下利消损阳气【解】诸药力及食
瓜饱胀者入水自消或食盐即化成水
卷之三十八菜部上品
菜之走
有毒 蔓生
瓜蒂（出神农本经）主大水身面四肢浮肿下水杀蛊毒咳逆上气及食诸果病在胸腹中皆吐
下
之（以上朱字神农本经）去鼻中息肉疗黄胆○花主心痛咳逆（以上黑字名医所录）【苗】（图
经
曰）瓜蒂即甜瓜蒂也瓜有青白二种入药当以青者为胜凡吐剂以此为圣药也故今之治风痫喉风
痰涎暴塞之证多以此合赤小豆辈服之盖取其味酸苦相搏为涌泄之义耳正合内经所谓邪在上者
因而越之也【地】（图经曰）生蒿高平泽今处处园圃中莳之【时】（生）春生苗（采）七月七
日取
【收】去瓜皮用蒂约半寸许阴干【用】蒂及花【色】青绿【味】苦【性】寒【气】气薄味浓
阴也【臭】香【主】吐膈散中【制】锉碎研细用【治】（疗）（日华子云）治脑塞热 眼昏吐
痰
（别录云）时气三日外忽觉心满坚硬脚手心热变黄以瓜蒂七枚杵末以大豆许吹两鼻中令黄水
出
余末水调服得吐黄水一二升瘥○瓜丁治黄胆目黄不除为细末以大豆许纳鼻中令病患深吸取鼻
中黄水出【合治】瓜蒂及茎合小豆丁香吹鼻治鼻中息肉 鼻并黄○陈瓜蒂一分为末合羊脂少
许和敷鼻中息肉○瓜蒂四十九个六月六日收者丁香四十九个用坩埚子烧烟尽为度细研为末每
用一字吹鼻内治遍身黄如金色小儿用半字吹鼻内及揩牙○瓜蒂二小合熬赤小豆二合为末暖浆
水五合服方寸匕治急黄心上坚硬渴欲得水吃气息喘粗眼黄饮之当吐不吐再服五分匕亦减之若
吹鼻中两三黑豆许黄水出歇○瓜蒂为细末量疾每用一二钱匕合腻粉一钱匕以水半协议调匀灌
之治风涎暴作气塞倒卧服之良久涎自出或觉有涎用诸药行化不下或服药良久涎未出者含沙糖
一块下咽涎即出此物甚不损人全胜石碌 砂辈【禁】胃弱及病后产后勿轻用诸亡血诸虚家亦
不可用【解】过服吐不止以麝香末少许水调服之即止
卷之三十八菜部上品
菜之走
无毒 蔓生
越瓜主利肠胃止烦渴不可多食动气发诸疮令人虚弱不能行不益小儿天行病后不可食又不
得与牛乳酪及 同餐及空心食令人心痛（名医所录）【苗】谨按越瓜二月布种三月生苗蔓延
于
地五月开淡黄花叶青大有微刺叶下结实如甜瓜正圆而色白因生于越地故名越瓜也【地】出杭
越今处处有之【时】（生）春苗（采）夏取【用】肉【质】类甜瓜而白【色】白【味】甘【性】
寒【气】气之薄者阳中之阴【臭】香【主】利小便去烦热【治】（疗）（陈藏器云）宣泄热气
【合
治】小者糟藏之为灰敷口吻疮及阴茎热疮○越瓜和饭作 并菹久食益肠胃【禁】小儿夏月不
可食冷中常令人脐下为症痛不止及天行病后不可食【解】酒毒
卷之三十八菜部上品
菜之草
无毒 丛生
芥归鼻主除肾邪气利九窍明耳目安中久食温中（名医所录）【名】青芥 南芥 花芥 紫
芥旋芥 石芥【苗】（图经曰）芥似菘而有毛味极辛辣此即青芥也芥之种亦多有紫芥茎叶
纯
紫多作齑食之最美又有南芥旋芥花芥石芥之类皆菜茹之美者非药品所须不复悉录（唐本注
云）
叶大粗者叶堪食子入药用熨恶疰至良叶小子细者叶不堪食其子但堪作齑也【地】（图经曰）
处
处有之（道地）蜀州【时】（生）春种（采）夏收子【收】曝干【用】茎叶及子【质】似菘
而有毛
（子）类
（疗）（日
华子云）芥除邪气止咳嗽及冷气疾（食疗云）治咳逆下气明目去头风（别录云）马芥子治小
儿紧
唇捣汁令先揩唇血出敷之日七遍马芥即刺芥也【合治】子捣为末合醋和涂射工毒及疰气发无
常处○合醋研敷风毒肿及麻痹○合生姜研暖涂贴扑损瘀血腰痛肾冷○合酒醋服止心痛○合鸡
子白调敷走疰风毒疼痛○子一升醋三升煎取一升治妇人中风口噤舌本缩敷颔颊下立效○捣碎
合人乳调和绵裹塞耳内治聋○捣碎合水及蜜和滓敷喉上下干即易之治 有五种不过此方【禁
】芥煮食之动气生食之发丹石叶不可多食细叶有毛者杀人【忌】与兔肉同食生恶疮
卷之三十八菜部上品
菜之草
无毒附子 丛生
白芥主冷气○子主射工及疰气上气发汗胸膈痰冷面黄（名医所录）【苗】（图经曰）芥类
颇
多此亦是一种也茎叶虽白与诸芥相似但其子独粗大甚辛色白如粱米入药惟以此种最佳也其叶
作茹甚美【地】（图经曰）生河东今处处亦有（道地）西戎太原为佳【时】（生）春生苗（采）
夏取
实【收】曝干【用】实【质】似菘而有毛（实）类菟丝子【色】白【味】辛【性】温【气】
气
之浓者阳也【臭】腥【主】冷气安五脏（子）主胁下痰癖【治】（疗）（日华子云）白芥安五
</div>
    <div class="pagination">
<a href="本草品汇精要_page166.html">上一页</a><span>...</span><a href="本草品汇精要_page162.html">162</a><a href="本草品汇精要_page163.html">163</a><a href="本草品汇精要_page164.html">164</a><a href="本草品汇精要_page165.html">165</a><a href="本草品汇精要_page166.html">166</a><span class="current-page">167</span><a href="本草品汇精要_page168.html">168</a><a href="本草品汇精要_page169.html">169</a><a href="本草品汇精要_page170.html">170</a><a href="本草品汇精要_page171.html">171</a><a href="本草品汇精要_page172.html">172</a><span>...</span><a href="本草品汇精要_page168.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
