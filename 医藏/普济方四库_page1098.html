<!DOCTYPE html>
<html>
<head>
    <meta charset="UTF-8">
    <title>普济方四库 - 第 1098 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1098 页/共 1812 页</h1>
    <div class="content">　　以蒲公英捣之贴一切恶疮肉刺
　　薫恶疮方【出儒门事亲】
　　以紫花地丁一名米布袋取根晒干用四个平头砖垒成炉焼着地丁络砖垜一枚盖之使砖内烟出熏恶疮出黄水自愈
　　治无头疮方【出儒门事亲】
　　用皂角刺烧灰为末每服三钱酒调嚼葵菜子三五个煎药送下一方用蛇退皮于肿防贴
　　治诸恶疮
　　炒蟾蜍粪敷恶疮疔肿杂虫咬油调敷瘰痔瘘疮
　　治一切有虫恶痒滋疮
　　用虾蟇烧灰敷之一方用屎敷
　　治诸毒肿恶疮瘘痔金疮内射身痒瘾疹不止者用天明精揩之立已
　　治诸恶疮
　　以鼹防膏摩之
　　治恶疮
　　以蛇鱼骨杵末入诸色膏药中相和合敷之纸花子贴之【即鲡鱼骨】
　　治恶疮疥并犬马瘑疮
　　用山茱萸根皮煎汤洗
　　赤龙皮汤　治诸败恶疮乳疮
　　用檞皮切三升水一斗煮五升春夏冷用秋冬温用洗疮
　　治恶疮
　　用地菘汁服之日三四服瘥
　　治毒并恶疮蕈毒
　　以人屎取汁服浸皂荚甘蔗治天行热疾
　　治卒得恶疮人不识者
　　以牛膝根敷之
　　诸恶疮
　　以槐白皮醋浸半日洗之
　　治恶疮中风寒水肿痛
　　捣韭敷之良
　　治卒得恶疮不识者【出肘后方】
　　取桃皮作屑纳疮中内苍干作屑亦可
　　治疮毒
　　以金星草南人多用此草末以水一升煎取半升更入酒半升再煎数沸温服取下毒黒未下再服但是疮毒皆可服之然性至冷服后下利湏补治乃平复
　　治卒得恶疮不识者【出肘后方】
　　烧苦竹叶和鸡子黄服之良
　　治恶疮瘢靥及风疥癣沙虱
　　用草蒿烧灰淋汁和石灰煎洗或只用草蒿浸煎洗
　　又方　治恶疮
　　以乌桕叶冬无用根贴壁草椒叶无叶用根野椒亦可
　　又方
　　用枫根白皮即枫树根旋取去及麄赤皮就湿用为麄末每用药一升无灰酒二升煎去八分取清汁稍热作三服药滓敷疮口疮未破敷时留疮口既破用药敷疮三服可活人命神効
　　治恶疮
　　用茜草根将绢帛包裹用头米醋于瓦礶内煎热薰洗若有疮口用生肌药贴之
　　疗恶疮热毒肿痛
　　以瓮近下鑚孔盛水令水射肿又以鸡子清封肿上热即易之
　　又方
　　取茺蔚臭草捣汁服一鸡子许滓封肿热则易之甚良
　　治一切恶疮疼痛不可忍黄水出流【出圣恵方】
　　以栝楼一枚烧作灰细研每服掺在疮上
　　治一切恶疮
　　以金毛兽蹄火焼存性为末入麝少许敷上瘥
　　治恶疮连痂痒痛【出肘后方】
　　捣扁豆封痂落即瘥
　　又方　治诸恶疮才觉痒肿者
　　用草乌二三钱为细末酒调鸡翎醮水扫疮即皮皱
　　治恶疮蚀防金疮毒物伤皮肉上风水不入入水不烂手足皲折疮根结筋【出夲草】
　　以铁热及热未凝涂之少当干硬以竹未热火于刀斧刃上焼之津出出如漆者是也
　　治防捍疮
　　用黄连煎汤半碗将炉甘石于火内煆通红淬黄连汤内干碾为末入轻粉油调敷
　　治未发恶疮
　　用独核肥皂酸米醋合和打成膏子放温热敷患防
　　治诸恶疮毒肿瘾疹或痒或痛【出百一选方】
　　用黄蜀葵花茄花皆取自落者以竹夹取置浄磁器中勿犯手指聴其自烂取敷疮肿如氷即愈神验
　　治人面黒疮【出肘后方】
　　记事云江左有商人右膊上有疮如人靣亦无它苦商人戯酒滴口中其面亦赤色以物食之亦能食食多则觉膊内肉胀起或不食之则亦臂痹有善医者教其歴试诸药金石草木之类悉试之无効至贝母乃皱眉闭口商人喜曰此药可治也因以小筒毁其口灌之数日成痂遂愈然不知何疾也谨按夲经主金疮此其金疮之类欤或用为末入雄黄少许掺之良
　　治大人小儿卒得熛疮又名烂疮初起作熛浆【出肘后方】烧牛屎末以粉和敷之
　　又方【出肘后方】
　　以黄丹为末和糊涂之
　　又方【出肘后方】
　　烧铁冷赤三七度注水中浴日二三度
　　治诸恶疮膏海上方【出徳生堂方】
　　用燕窠内外泥粪俱研极细罗过用油调涂一方治卒患腰恶疮先发于足有汁水者取为末水调涂
　　治恶疮黄汁出不瘥渐者【出本草】
　　取载塩车牛角上土封之即止牛角末是车邉上角也好用之
　　治恶疮黄水出流痛不止方【出圣恵方】
　　用故鞍屉氊烧灰细研和腊月猪脂调涂之
　　又方【出圣恵方】
　　取防三合炒令黄色捣罗为末用猪脂调涂之一方无猪脂
　　治热疮恶肿痈色毒金疮下血蛇犬等毒
　　用青黛大黄二味等分为末以鸡子白调敷之
　　治恶疮肿痛方【出圣恵方】
　　用芨以水煮取汁洗疮干涂后膏膏用桑叶取东向者作末腊月猪膏和涂之
　　又方【出千金方】
　　用猪粪烧煆入油涂之
　　金黄散【出圣济总録】　治积年恶疮透掌漏疮疥外膁疮大黄【剉炒】欝金【剉炒】鲮鲤甲【炙】糓精草　龙骨　山栀子仁　木鳖子【去殻】独角仙【皂角株上黒虫】黄蘗【去麄皮】甘草【剉】铅丹　白敛　不灰木　麒麟竭【研】黄芩【各半两】腻粉　藜芦【去苗各一分】乌贼鱼骨【去甲半两】
　　右捣研为散每看疮大小掺之有脓水即用温塩水洗浄敷之透掌漏疮以津调絍于疮内不过三五上
　　牛角散【出圣恵方】　治久患恶疮不可者
　　黄牛角【一分烧灰】麋角屑【一分】白敛【一分炙令微黄】麝香【一分细研】蜜陀僧【半分微炒】黄丹【半分微炒】蜣螂【半分烧灰】羗活【一两】海桐皮【一两剉】仙灵脾【一两】干地龙【一两去土微炒】
　　右为细末每服二钱匕温酒调下空心食前服
　　赤小豆散【出圣济总録】　治恶疮人不识多年不可者赤小豆【炒热】糯米【微炒】吴茱萸【炒熟】黄连【去须】黄檗【剉】干姜蛇床子【各半两】
　　右为细散以生油和如面脂先煎槐枝汤洗疮令浄然后涂药日再换之
　　白膏方【出圣恵方】　治久恶疮
　　油【二钱】白蜡【一两】腻粉【一分】南粉【一分细研】蜜陀僧【一分细研】乳香【一分细研】杏【三七枚汤浸去皮尖双仁细研】
　　右件药先于铫子内炼油熟下蜡令消入诸药末搅匀成膏日二三涂之
　　乳香散【出疮科精要】　治年深不効恶疮
　　白干姜　草乌头　苦丁香【半两】钩苓根　狼毒乳香【一两】
　　右为细末每用干掺之或唾调作锭子絍入疮内
　　麝香散【出圣济总録】　治一切恶疮乆不瘥
　　麝香【当门子二个】丁香　紫檀香【各一分】乳香　没药【各半两】木香【一分】
　　右为散用鸡子清和入殻内饭上蒸熟干再研分作六服每用蜡茶清调下
　　乳香散【出圣济总録】　治逺年恶疮
</div>
    <div class="pagination">
<a href="普济方四库_page1097.html">上一页</a><span>...</span><a href="普济方四库_page1093.html">1093</a><a href="普济方四库_page1094.html">1094</a><a href="普济方四库_page1095.html">1095</a><a href="普济方四库_page1096.html">1096</a><a href="普济方四库_page1097.html">1097</a><span class="current-page">1098</span><a href="普济方四库_page1099.html">1099</a><a href="普济方四库_page1100.html">1100</a><a href="普济方四库_page1101.html">1101</a><a href="普济方四库_page1102.html">1102</a><a href="普济方四库_page1103.html">1103</a><span>...</span><a href="普济方四库_page1099.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
