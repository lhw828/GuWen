<!DOCTYPE html>
<html>
<head>
    <meta charset="UTF-8">
    <title>圣济总录 - 第 383 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 383 页/共 447 页</h1>
    <div class="content">　　治小儿洞泄不止。草豆蔻汤方草豆蔻（二枚去皮） 高良姜 人参 甘草 干木瓜（锉各一分） 白茯苓（去黑皮） 桔梗（炒各半两）上七味，粗捣筛，每服一钱半，水七分，生姜一片，同煎至四分，去滓分温三服，乳食前各一，更量儿大小加减。

　　治小儿风冷乘虚，入客肠胃，水谷不化，泄泻注下，腹胁虚满，肠鸣 痛。胃风汤方人参 白茯苓（去黑皮） 芎 桂（去粗皮） 当归（切焙） 白芍药 白术（各一两）上七味，粗捣筛，每服一钱匕，水半盏，入粟米少许，同煎至三分，去滓空心食前热服，更量儿大小加减。

　　治小儿洞泄注下，水谷不分。粱米汤方粱米 稻米 黍米（各三分） 蜡（如半弹丸）上四味，以东流水二升，煮粱米三沸，去滓留汁，煮稻米三沸，去滓复以汁煮黍米三沸，去滓置蜡于汁中和之，候蜡消放温，每以半合，分为二服，空心午后各一，更量儿大小加减。

　　治小儿洞泄不调。人参茯苓汤方人参 赤茯苓（去黑皮各一两半） 枳壳（去瓤麸炒） 甘草（炙各一两） 黄苓（去黑心二两） 榉皮（二两半梁州者佳）上六味，粗捣筛，一二岁儿每服一钱匕，水五分盏，煎至三分，去滓分温二服，空心午后各一，儿大者，稍增之。

　　治小儿洞痢，昼夜不止。干姜丸方干姜（炮） 人参 黄芩（去黑心各半两）上三味，捣罗为末，炼蜜丸如绿豆大，每服三丸，米饮下，空心日午夜卧各一，更量儿大小加减。

　　治小儿泄痢不止。浓朴汤方浓朴（去粗皮生姜汁炙） 黄连（去须各一两）上二味，粗捣筛，一二岁儿每服一钱匕，水七分盏，入生姜二片，煎至四分，去滓分温二服，空心午后各一，更量儿大小加减。

　　治小儿春夏秋冬晨夕暴冷，折其四肢，热不得泄，发为壮热，冷气入胃，洞泄下痢，或赤白频数，小腹胀痛，脉洪大或数者，调中。葛根汤方葛根（锉） 黄芩（去黑心） 芍药 白术 本（去苗土） 甘草（炙锉各一分） 赤茯苓（去黑皮半两） 大黄（锉炒一两）上八味，粗捣筛，一岁以下儿，每服一钱匕，水七分盏，煎至四分，去滓分温三服，食前日三，更量儿大小增减。

　　治小儿脾胃冷气，洞泄注下，腹痛呕逆，肠鸣胀满，大便青白。大安丸方木香 诃黎勒皮 人参 白茯苓（去黑皮各半两） 陈橘皮（汤浸去白焙） 浓朴（去粗皮生姜汁炙） 白术 乌药（各一两）上八味，捣罗为末，炼蜜丸如鸡头大，每服一丸，温米饮化下，岁数小者半丸。

　　治小儿洞泄，心腹胀痛，不思奶食，和胃气。香橘丸方陈橘皮（汤浸去白焙二两） 丁香 诃黎勒皮 甘草（炙） 青橘皮（汤浸去白焙各半两）上五味，捣罗为末，炼蜜丸如梧桐子大，每服一丸，生姜汤化下，三岁以上二丸。

　　治小儿洞泄不止。草节丸方无食子 肉豆蔻（去壳各一枚） 吴茱萸（汤洗焙干炒） 黄连（去须炒） 干姜（炮）诃黎勒（炮去核各一钱）上六味，捣罗为末，汤浸蒸饼心和丸，如绿豆大，每服五丸，草节汤下，乳食前服，更量儿大小加减。

　　治小儿洞泄下痢，壮热兼渴。增损黄芩汤方黄芩（去黑心） 枳壳（去瓤麸炒） 榉皮（锉） 甘草（炙锉） 黄柏（去粗皮炙锉各一两） 女萎 石膏（碎） 栝蒌根 竹叶（切各一两半） 赤茯苓（去黑皮一两三分）上一十味，粗捣筛，每服一钱匕，水七分，煎至四分，去滓分温二服，空心晚后各一，更量儿大小加减。

　　治小儿肠胃虚寒，洞泄下痢腹痛。香连丸方黄连（去须炒半两） 干姜（炮） 吴茱萸（汤浸焙干炒各一分） 肉豆蔻（去壳二枚）草豆蔻（去皮一枚）上五味，捣罗为末，烧粟米饭和丸，如绿豆大，每服七丸，乳食前米饮下，更量儿大小加减。

　　治小儿泄痢不止，进食和气。木香豆蔻丸方木香 草豆蔻（去皮） 槟榔（锉） 陈橘皮（汤浸去白焙） 青橘皮（汤浸去白焙各一两）京三棱（煨捣碎四两） 肉豆蔻（去壳五枚）右七味，捣罗为末，面糊丸如小豆大，每服五丸至七丸，枣汤下，更量儿大小加减。

　　治小儿洞泄不止。豆蔻丸方草豆蔻（三枚去皮） 乌头（三枚锉盐水浸少时炒） 益智（去皮） 青橘皮（汤浸去白焙各一分）上四味，捣罗为末，生姜汁煮面糊，丸如绿豆大，每服七丸，煎木瓜汤，或生姜汤下，乳食前服，更量儿加减。

　　治小儿洞泄，日夜数十行。附子丸方附子（炮裂去皮脐一枚） 诃黎勒皮（一枚） 白矾（三分烧令汁尽） 甘草（炙半两）上四味，捣罗为末，饭丸如梧桐子大，每服三丸至五丸，空腹米饮研下。

　　治小儿洞泄。白石脂丸方白石脂 浓朴（去粗皮生姜汁炙） 当归（锉炒各一两） 干姜（炮） 赤石脂 诃黎勒皮（各三分） 陈橘皮（去白焙半两）上七味，捣罗为末，饭丸如梧桐子大，每服五丸，空腹米饮下。

　　治小儿忽洞泄不止。黄连汤方黄连（去须一两）上一味，粗捣筛，用浆水三盏，煎至一盏，去滓分温四服，空心食前、一日服尽，更量儿大小加减。

　　治小儿洞泄注下，腹胀不思乳食。诃黎勒丸方诃黎勒皮（二钱炮） 青橘皮（去白焙） 干姜（各一分炮） 白豆蔻（去皮） 乌头（炮裂去皮脐） 木香 荜澄茄（各一钱）上七味，捣为细末，煮枣肉和丸，如绿豆大，每服七丸，米饮下，不拘时候，量儿大小加减。

　　治小儿暴干冷，洞泄注下，或乳冷结不消，或吐下呕逆，及赤白痢下若中乳或乳母洗浴，水气未消饮儿为霍乱者。大黄汤方大黄（锉炒一两半） 浓朴（去粗皮生姜汁炙） 干姜（炮） 桂（去粗皮） 甘草（炙各一分） 当归（切焙） 人参 白茯苓（去黑皮） 白术（各半两） 桔梗（微炒三分）上一十味，粗捣筛，一二百日儿，每用一钱匕，水半盏，煎至三分，去滓分温三服，二三岁儿，每二钱匕，水一盏，煎至六分，去滓分温二服，空心午后各一，更量儿大小加减。

　　若已服诸利药，胃中虚冷，大下如水，干呕眼白者，可去大黄。

　　卷第一百七十九

　　小儿下痢后脱肛

　　论曰肛门者，大肠之候，若小儿大肠虚冷，久痢不已， 气于下，里急后重，或致用力，则其气下坠，故令肛门脱出，是为下痢脱肛之病。

　　治小儿腹中积冷，脱肛疼痛不入。鳖头丸方鳖头（炙焦） 皮（炙焦各一枚） 磁石（ 醋淬七遍四两）上三味，捣罗为末，炼蜜丸如绿豆大，每服五丸至七丸，温酒空腹下。三岁以上，稍增丸数。

　　治小儿下痢久不瘥，肛肠下脱方用大蜘蛛湿纸裹，烧焦存性，入麝香少许，同研细，先用温汤淋洗肛边，软帛 干，掺药敷之立效。

　　治小儿痢后，肠头脱出。蚺蛇胆丸方蚺蛇胆（去皮汤浸软一枚） 乌梅（焙干七枚） 芜荑仁（炒研） 黄连（去须各一两）上四味，捣研三味为细末，以蚺蛇胆和捣，如硬更加炼蜜少许和丸，如麻子大，每服三丸至五丸，米饮下日三，更量儿大小加减。

　　治小儿脱肛。黄连丸方黄连（去须） 黄柏（去粗皮炙各半两）上二味，捣罗为末，炼蜜和丸，如麻子大，每服五丸至七丸，早晚食前米饮下，更量儿大小加减。

　　治小儿因患泻痢后，脱肛不得收。地龙散方地龙（炒） 干姜（炮） 当归（切焙） 缩砂仁（各一分）上四味，捣罗为散，每服半钱匕，生蜜少许和，热酒调下、日三。

　　治小儿脱肛，先用洗药。蛇床子散方蛇床子 藜芦 槐白枝 苦参 芜荑仁 白矾（各一两）上六味，捣罗为散，每用半两，水三升，煎取一升，密室中洗肛门，一日一度，仍敷后方黄 散。

　　治小儿脱肛，洗后。黄 散敷方黄 （锉炒三分） 附子（去皮脐生用） 桑黄（蜜炙熟各一两） 白矾（烧灰半两）上四味，捣罗为散，以新绵 、药敷之，更以手 入肠头。

　　治小儿脱肛。方莨菪子（炒） 橡实（五枚） 曼陀罗（一枚）上三味，捣罗为末，干掺在上，以手按入，续令嚏喷，更不脱下。

　　治小儿脱肛。鳖头散方鳖头（一枚烧灰存性） 莨菪子（炒三分）上二味，捣罗为散，先以新砖一片烧赤，以醋半升泼之，候冷热得所，即掺药于砖上坐之，三两次即瘥。

　　治小儿久痢，肠头挺出。黄连丸方黄连（一两去须微炒） 蚺蛇胆（半两） 芜荑（一两微炒）上三味，捣罗为末，用软饭和丸，如绿豆大，每服以粥饮下五丸，日三四服，量儿大小，以意加减。

　　卷第一百七十九

　　小儿诸淋

　　论曰小儿诸淋者，由肾虚而膀胱热故也，膀胱与肾为表里，俱主水入小肠，下于胞，行于阴，为小便也。肾气通于阴，津液下流之道也，若乳食无节，悲啼不恒，虚实不调，则腑脏不和，致肾虚而膀胱热也。膀胱津液之府，热则津液内溢，而水道不通，水不止不下，停积于胞，肾虚则小便数，膀胱热则水下少，数而且涩，致淋沥不宣，故谓之淋。又有热淋、血淋、气淋、石淋、寒淋。三焦壅盛，移热于膀胱，则溲便赤者，为热淋，热甚而搏于血脉，流入胞中溺血者，为血淋，小腹满，溺涩有余沥者，为气淋，溺出沙石者，为石淋，寒淋之病，本于寒客下焦，余皆本于膀胱有热，令少腹急痛，水道不利，故数起而不能出也。

　　治小儿淋或涩痛，小便如血色。桑白皮汤方桑根白皮（锉焙干） 山栀子仁 芦根（锉） 赤茯苓（去黑皮） 冬葵子 茅根（锉）甘草（炙各一分） 滑石（研入半两）上八味，粗捣筛，五六岁儿，每服一钱匕，水一小盏，煎至五分，去滓食前日三，量儿大小，以意加减。

　　治小儿诸淋，腹中妨闷。石燕丸方石燕子（研） 瞿麦（穗） 栀子仁 滑石（研） 木通（锉） 葵子 海蛤（研各半两）上七味，捣研为末，炼蜜丸如绿豆大，每服七丸，葱白汤下、日三，量儿大小加减。

　　治小儿淋或涩痛。小便如血。石苇汤方石苇（去毛） 赤芍药 大黄（锉炒） 滑石（研） 麦门冬（去心焙） 甘草（炙） 升麻（各一分）上七味，粗捣筛。每服一钱匕，水一小盏，煎至五分，去滓食前服，日三，量儿大小加减。

　　治诸淋涩心烦闷乱。车前子汤方车前子 石燕（研） 麦门冬（去心焙各半两）上三味，粗捣筛。每服一钱匕，水一小盏，煎至五分，去滓不计时候温服。

　　治小儿淋，兼石淋。榆白皮汤方榆白皮（锉焙） 瞿麦穗（各一两半）上二味，粗捣筛。每一二岁儿，每服一钱匕，水一小盏，煎至五分，去滓分温二服，空心日晚各一服，随儿大小加减。

　　治小儿诸淋，闭涩不通。麦葱汤方小麦（一合） 葱白（两茎切）上二味，以水一盏，煎至五分。去滓不计时候温服。量儿大小加减。

　　治小儿诸淋。葵子汤方葵子（三分陈者） 石苇（去毛三分） 滑石（别研一两半）上三味，粗捣筛。五六岁儿每服一钱匕，水一小盏，枣二枚。同煎取五分，去滓分温二服，早晚食前各一，量儿大小加减。

　　治小儿小便淋沥，或尿血。滑石散方滑石（研） 车前子（各半两）上二味，捣罗为散。二三岁儿，每服半钱匕，空心粥饮调下，近晚再服，量儿大小，以意加减。

　　治小儿诸淋。木通汤方木通（锉碎） 桑根白皮（锉焙） 滑石（研） 芒硝 葵子（陈者各三分）上五味，粗捣筛。每服一钱匕，水一小盏，煎至五分，去滓温服，食前日三，随儿大小加减。

　　治小儿淋。蜂房散方蜂房（炙） 乱发（各三分）上二味，同烧灰研令细。每服半钱匕，米饮调下，日三，量儿大小，以意加减。

　　治小儿石淋气淋。桂心蜂房散方桂（去粗皮一分） 蜂房（炙半两）上二味，捣罗为散。三四岁儿，每服半钱匕，煎小麦汤，或酒调服，空心午时各一，量儿大小加减，铜器盛溺，与石俱出。

　　治小儿淋。瞿麦丸方瞿麦穗 龙胆 石苇（去毛） 桂（去粗皮） 皂荚（炙去皮子各半两） 鸡肠草 人参（各一两） 车前子（一两一分）上八味，捣罗为末，炼蜜丸如梧桐子大。每服六丸至十丸，空腹热汤研下，更量儿加减。

　　卷第一百七十九

　　小儿小便不通

</div>
    <div class="pagination">
<a href="圣济总录_page382.html">上一页</a><span>...</span><a href="圣济总录_page378.html">378</a><a href="圣济总录_page379.html">379</a><a href="圣济总录_page380.html">380</a><a href="圣济总录_page381.html">381</a><a href="圣济总录_page382.html">382</a><span class="current-page">383</span><a href="圣济总录_page384.html">384</a><a href="圣济总录_page385.html">385</a><a href="圣济总录_page386.html">386</a><a href="圣济总录_page387.html">387</a><a href="圣济总录_page388.html">388</a><span>...</span><a href="圣济总录_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
