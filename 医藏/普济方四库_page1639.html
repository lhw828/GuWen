<!DOCTYPE html>
<html>
<head>
    <meta charset="UTF-8">
    <title>普济方四库 - 第 1639 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1639 页/共 1812 页</h1>
    <div class="content">　　甘草末【三钱】菉豆末　败荷叶【各三钱】砒霜【半分生】硃砂【一钱半】定粉【半钱】脑子　麝香【各少许】金银箔【十片】
　　右炼蜜丸如梧桐子大作饼子用一歳半丸或一丸大者二丸而止一日只一服不可过多时用井花水或栁桃枝煎水磨化服服后忌煎烧热食亦可系于脉处
　　恒山饮　治一切疟疾
　　恒山　人参　白茯苓　草菓　知母　贝母甘草【炙】半夏麴　厚朴【姜汁浸一宿取出炒黄已上各等分】
　　右防咀毎服二钱水大半盏生姜三片枣子一枚同煎至二分去滓空心服忌鸡羊牛肉生冷等物一方有前胡无贝母脾虚气弱常山作吐须审之
　　牡蛎散　治小儿痰疟发无时
　　牡蛎粉【半两】知母【一分】恒山【半两】乌梅肉【半两炒】人参【半两去芦】鼈甲【三分去裙襴醋炙】升麻【一分】甘草【炙一分】豉心　桃仁【各一分去皮炒】
　　右为散毎服以温酒调下半钱日二服量大小以意加减
　　升麻汤　治小儿疟疾发后烦热
　　升麻　常山　大黄【炒】蜀漆　萎防　黄芩【去黒心】桂【去皮各一两】芒硝【一两】
　　右粗筛五六歳毎服半钱水半盏煎至三分去滓发时温服吐利为效量大小加减
　　知母丹　治发热甚者
　　知母【炒】鼈甲【酥炙】大黄【炒】赤茯苓【各一两】芒硝　升麻【各半两】硃砂【另研一两】龙脑【一钱研】
　　右为细末炼蜜和丸如黍米大毎服五粒至七粒生姜汤下大便利下即愈量大小加减
　　犀角散　治小儿热瘴气为疟
　　犀角屑【半两】鼈甲【一两酥炙去裙襴】柴胡【去苗三分】知母　甘草【炙各半两】川大黄【半两炒】恒山【三分】
　　右为散毎服以水一小盏煎至五分去滓温服日三四服量大小以意加减
　　桃仁散　治小儿疟疾发渇寒热小便赤黄宜服桃仁【三分浸去皮尖】知母【半两】鼈甲【一两酥炙去裙襴】柴胡　赤苓【三分】川升麻【半两】黄芩【半两】甘草【炙一分】
　　右药为散毎服一钱以水一小盏煎至五分去滓温服日三四服量大小加减
　　蜀漆丸　治小儿久疟不防胷脇下痞坚
　　蜀漆【一分】杏仁【一分去皮尖麸炒黄】黄连【一分】桂心【一分】甜葶苈【一分】川芒硝【半两】川大黄【半两炒】
　　右为末炼蜜丸如麻子大毎服以粥饮下五丸日三服量大小加减
　　镇心化痰丸　治疟疾痰多
　　南星　半夏　白矾　白附子　杏仁【去皮尖炒】铁孕粉　巴豆【去心殻去油】鈆白霜
　　右皆生用成末烂饭为丸如菉豆大硃砂为衣毎服三二十丸葱白薄荷汤下一二服必利间以进食丸利积为妙
　　草菓饮
　　草菓　白芷　良姜　青皮　川芎　紫苏叶甘草【炙等分】
　　右修浄剉水煎服杨氏治寒疟加白姜一处同煎一方加姜枣
　　大青汤　治小儿诸疟
　　当归【焙一分】赤芍药【半两】大青　鼈甲【醋炙去裙襴各半两】茵蔯蒿　麻黄【去节煎去沫焙各一分】猪苓【去黒皮一分】
　　右粗捣筛毎服半钱水半盏煎至三分去滓温服日三服更量大小以意加减
　　当归汤　治小儿疟疾身体壮热増寒发作有时当归【焙】赤芍药　柴胡【去苗】鼈甲【醋炙去裙襴】大黄【炒】甘草【炙各一分】桃仁【去皮尖双仁麸炒半两】
　　右麄捣筛五六歳毎服半钱水半盏煎至三分去滓温服日三服量大小加减
　　柴胡汤　治小儿疟发寒热腹胀下痢呕逆黄瘦柴胡【去苗一分】枳殻【去穣麸炒二枚】黄芩【去黒心一两】诃梨勒【大者一两取皮用】甘草【炙】芍药【半两】知母【焙各半两】
　　右粗捣筛毎服一钱水七分煎至四分去滓温服
　　万金丹【一名砒霜丸】治痰盛挟积寒热徃来疟久不瘥累发不定
　　阿魏【一钱麫里慢火煨麫熟为度】真砒霜【一钱醋半盏慢火熬醋尽为度】巴豆【七枚去皮心膜纸裹压去油】硃砂【一分研已上细研匀次用】丁香　木香【各半两】相思子【二十七枚另捣罗为细末】
　　右都一处研细炼蜜和丸如黍米大毎于未发前新水下一二丸毎一歳加一粒十歳以上者止十粒一方无木香有恒山
　　桃仁汤　治疟疾
　　桃仁【去皮尖炒黄】鼈甲【酥炙防黄各一两】桂心　黄芩【各半两】升麻　赤茯苓【各半两】
　　右为粗末毎服一钱水一盏煎五分去滓温服大小加减
　　乌梅丹　治发寒甚者
　　乌梅【焙一两】母丁香　桂心　当归　干漆【防炒各半两】麝香【一分另研】
　　右拌匀炼蜜和丸如黍米大毎服十粒粥饮下量大小加减
　　干漆散　治小儿七八歳患疟疾发歇寒热心烦或渇干漆【一分炒烟出】川大黄【一分炒】恒山【半两】石膏【一两研】甘草【炙半两】
　　右为散毎服一钱水一小盏入小麦三十粒煎至五分去滓放温发前服量大小加减
　　防葵散　治小儿疟发后肚胀兼头面浮肿宜服防葵【半两】柴胡【去苗】桑根白皮　川大黄【炒各半两】甘草【炙一分】
　　右为散毎服一钱水一小盏煎至五分去滓温服日三服量大小加减
　　茅先生鬼哭饮　治小儿疟疾乆不愈者
　　常山　大腹皮　白茯苓　鼈甲【醋炙】甘草【炙】
　　右等分除甘草鼈甲炙外三件不得见火为末用桃栁枝各一七寸同煎临发服畧吐涎不妨
　　知母散　治小儿痰热发疟
　　知母　鼈甲【醋炙去裙襴各一两】牡蛎粉　恒山【各半两】
　　右捣细罗为散毎服以粥饮调下半钱日三服量大小加减
　　黄丹丸　治小儿疟寒热发歇不定
　　黄丹【炒】人参【炒】鼈甲【醋炙去裙襴】恒山【各半两】
　　右为末炼蜜丸如菉豆大毎服于未发前以冷水下一丸三歳已上三丸
　　恒山丸　治小儿疟疾发时壮热増寒面色青黄饮食不下
　　恒山　川大黄【炒】甘草【炙】麝香【细研各半两】
　　右为末入麝香令匀炼蜜丸如梧桐子大毎临发前以暖水下二丸三歳已下即服一丸
　　朱氏四圣散　治小儿患疟疾才发十数次不可妄用截药乃因诸毒入于脾胃生冷伤于中脘或先寒后热或先热后寒或一日或两日寒则肢体颤掉热则满身如火头疼恶心烦渇引饮口苦咽干背脊酸疼胷膈停痰腹鸣腹痛里急后重欲作痢疾隂阳不分宜服此药消导暑气表觧隂阳化痰涎除寒热服之累效乃抚州萧世荣刻印施传之方
　　生料五苓散　不换金正气散　小柴胡汤【加桂枝】飬胃汤
　　右合和大小加减姜枣煎空心热服滓再忌生冷毒物及饥饱劳役风寒露雨
　　松萝散　治小儿疟胷膈间痰涎发歇寒热宜服
　　松萝【三分】恒山【一两】甘草【三分炙】
　　右为散毎服一钱水一小盏煎至五分去滓温服量大小以意加减以吐为度不吐再服
　　恒山丸　治小儿疟疾
　　恒山【一两末】白蜡【半两】鸡子【一枚】
　　右敲鸡子去黄用清与恒山末拌和令匀于瓷椀中镕蜡都拌和以绵幕椀口坐甑中蒸三遍取出丸如麻子大毎服以粥饮下五丸当吐即瘥量大小加减温服
　　黄丹丸　治小儿疟疾发歇寒热体颤
　　黄丹【半两炒】恒山末【半两】虎睛【一双酒炙黄】
　　右同研炼蜜丸如桐子大毎未发前温水下二丸五歳已下可服一丸
　　乌梅汤　治小儿疟发作不定多烦心躁
　　乌梅肉【炒】常山【各半两】甘草【炙三分】
　　右粗捣筛毎服一钱水一盏入竹叶五片小麦三十粒同煎四分去滓温服量大小加减不拘时
　　恒山汤　治小儿温疟
　　恒山【一两切】小麦【二合】淡竹叶【一升切】
　　右以水一升半煮取五合三日至五日儿一合为三服八日至十日儿一合半为三服十六日至二十日儿二合为三服四十日至六十日儿六合为三服六十日至百日儿一服二合半百日至二百日儿一服三合
　　牛黄丸　治小儿疟疾烦热
　　牛黄　杏仁【汤浸去皮尖麸炒黄各一分】
　　右同研如膏炼蜜丸如麻子大毎服以温水下三丸日三服量大小加减
　　大蒜丸　治小儿疟疾必效
　　独颗蒜【一枚去心】巴豆【一枚去皮心】
　　右取巴豆内蒜中用湿纸裹煨令熟捣如膏如麻子大毎服以醋汤下一丸以吐利为度量大小加减五月五日修合更佳
　　南斗散
　　当山　白芷　南星【生用各等分】
　　右防咀毎服二钱酒半盏煎至一半去滓发日五更服
　　又方
　　上等腊茶　硫黄【别研末】
　　右各顿一处寒多倍硫黄热多倍蜡茶发日五更米饮调一钱或引饮宜服五苓散
　　治小儿疟
　　取牝驴皮覆患疟人良
　　蛇蜕散　治小儿诸疟久不瘥【一名防圣散】
　　用蛇蜕皮烧灰研细毎服半钱或一钱冷水调下未发前服之量大小加减
　　又方
　　用鹿角镑一两粗捣筛毎服一钱未发时水半盏煎至三分去滓温服更量大小加减一方以乳调服
　　治小儿温疟
　　烧鼈甲灰以酒服一钱至发时服三并以火灸身
　　又方
　　烧鸡肶胵中黄皮为末和乳与服男雄女雌
</div>
    <div class="pagination">
<a href="普济方四库_page1638.html">上一页</a><span>...</span><a href="普济方四库_page1634.html">1634</a><a href="普济方四库_page1635.html">1635</a><a href="普济方四库_page1636.html">1636</a><a href="普济方四库_page1637.html">1637</a><a href="普济方四库_page1638.html">1638</a><span class="current-page">1639</span><a href="普济方四库_page1640.html">1640</a><a href="普济方四库_page1641.html">1641</a><a href="普济方四库_page1642.html">1642</a><a href="普济方四库_page1643.html">1643</a><a href="普济方四库_page1644.html">1644</a><span>...</span><a href="普济方四库_page1640.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
