<!DOCTYPE html>
<html>
<head>
    <meta charset="UTF-8">
    <title>普济方四库 - 第 804 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 804 页/共 1812 页</h1>
    <div class="content">　　陈橘皮【汤浸去白焙四两】　甘草【炙】　缩砂仁　白芷【各二两】
　　右粗捣筛每服四钱水一大盏入生姜半分去滓不拘时候温服
　　青竹茹汤　治伤寒后哕干呕不下食方
　　生芦根【切一升】　青竹茹【一升】　粟米【三合】　生姜【二两】
　　右防咀以水五升煮取二升分三服不止服三剂一方用旧草鞋底一只洗净水煮汁澄清煎服有大枣无粳米
　　又方
　　通草　橘皮【各二两】　生芦根【切一升】　粳米【三合】
　　右防咀以水四升煮取一升半分三服
　　内应散　治胃气虚弱臓腑不和干呕不思饮食青皮　陈皮【并去白】　甘草【各一两】　干姜【二钱】
　　右为细末每服三钱水一盏姜五片五枚同煎至七分去滓空心稍热服
　　生姜汤　治干呕和胃气养津液一方治胃有寒气逆呕哕
　　生姜【细切丝十二两】　草豆蔲【去皮四两】　甘草【生剉半斤】
　　右先捣草豆防甘草为末同姜丝研匀揑作饼子焙干再捣罗为末每服一大钱盐汤防服空心食前
　　和安汤　治胃气逆干呕不止
　　甘草【炙剉二两】　干姜【炮半两】　陈橘皮【汤浸去白焙一斤】
　　右粗捣筛每服三钱水一盏煎至六分去滓温服
　　半夏丸　治干呕气逆不下饮食【方见膈噎门膈气痰结类】
　　治卒干呕
　　用香苏浓煑汁顿服三升良
　　治干逆
　　用白扁豆炒为末每服一钱生姜汤调下
　　陈橘皮汤　治干呕不止
　　陈橘皮【汤浸去白焙】　甘草【炙各二两】　草豆防【去皮五枚】
　　右防咀每服四钱匕水一盏入生姜半分切煎至七分去滓温服不拘时候
　　橘皮汤　治干呕哕手足厥冷者【一名生姜橘皮汤】
　　橘皮【四两】　生姜【半斤】
　　右防咀以水七升煮取三升分三服不止更合服之
　　治干呕吐逆涎沫出者方
　　半夏　生姜【各等分】
　　右防咀水一升半煮取七合顿服之日三
　　治卒干呕不息
　　甘草　人参【各半两】
　　右用生姜四两水六升煮取二升分为三服
　　治干呕
　　干姜【六分】　附子【四分炮捣】
　　右用苦酒丸如梧桐子大服三丸日三效
　　治病人干呕方
　　右取羊乳汁饮一杯
　　治干呕方
　　右酒浸马屎一宿取汁服之
　　治卒干呕不息
　　右捣葛根汁服一升差一方用鸡子破布滤去白吞黄数枚差
　　治干呕头痛食不下
　　右用生鸡子一颗开头去白取黄着米醋拌煻火顿服醋尽热饮未定更服不过三度差
　　治呕吐哕若手足厥冷
　　右芦根三斤浓煑汁饮之
　　呕哕【附论】
　　夫哕者咳逆也古方则谓之哕凡吐利后多作哕大率胃实则噫胃虚则哕此由胃中虚膈上热故哕或至八九声相连收气不囬至于惊人者若伤寒久病者得此甚恶内经所谓壊病者是也津减者知监器之漏声嘶者知琴弦之絶落叶者知槁木之摧举此三物衰伤之徴以此故知哕是病深之候也亦有哕而心下坚痞悸者以膈间有水所为其他病则各有治法脾胃俱虚受于风邪故令新糓入胃不能化故糓之气与新糓相干胃气则逆而呕胃逆则脾胀脾胀则气逆因遇冷折之则哕也右手闗上脉沉而虚者病善哕也　食入于口而聚于胃脾胃散精气以养四肢脏腑气和乃能埤助于中若脾胃气虚不能化水糓之精与新糓相干脾胃气痞满胀复遇冷折之故令哕逆也
　　丁香茱茰汤　治胃虚哕呕吐逆膈咽不通
　　丁香【五钱】　吴茱茰【一钱】　黄耆【二钱】　草豆蔲【一钱去皮】人参【一钱】　甘草　柴胡　橘皮　半夏　升麻当归　干生姜　苍术　黄蘖【各等分】
　　右剉麻豆大每服半两水二盏煎一盏去滓食前热服忌冷物一方无半夏生姜
　　胡麻饮　治呕哕
　　人参　胡麻仁　橘皮　枇杷叶【各等分】
　　右防咀水一斗煮枇杷叶取五升下药煮取三升内麻仁稍饮之
　　橘皮汤　疗呕吐不止
　　陈橘皮　生姜　甘草　枇杷叶【各等分】
　　右切以水五升煮取二升五合绞去滓分温三服每服相去如人行六七里进一服内消忌海藻菘菜
　　治呕哕
　　用小麦面醋和作丸二三十个以沸汤煮别盛浆二防用丸于汤内漉出又内于浆中防外热气稍减乘热吞三四个其哕定即不吞甚者加至七八丸尚未定晚后饭前再吞之
　　治呕哕及霍乱后恶心
　　用葡萄根浓煮汁细细饮之
　　芦根方【出千金方】　治呕哕
　　用芦根切以水一斗二升煮取四升分四服一方兼以小童便一两合不过三服则差
　　疗呕哕【出肘后方】
　　用生蘡薁藤断之当汁出器盛取饮一升生葛藤尤佳
　　小半夏加茯苓汤【出肘后方】　治呕哕糓不得下悸【方见呕吐门本类】
　　枣肉丸【出永类钤方】　　治脾胃虚冷呕哕【方见膈噎门膈噎类】半夏生姜汤【出活人书一名半夏汤】　治哕欲死【方见膈噎门膈噎类】治干哕若手足厥冷
　　宜食生姜此是呕家圣药
　　治气厥呕吐不得息方【出千金方】
　　豉　半夏【各二两】　生姜【二两】　人参　前胡　桂心甘草【各一两】
　　右防咀以水九升煮取三升分三服
　　又方【出千金方】
　　大枣【十五枚】　附子【一枚】　橘皮【二两】　豉【一升】　生姜甘草【各一两】
　　右防咀以水九升煎取二升分三服日三
　　治卒呕哕厥逆方【出千金方】
　　右饮新汲冷水三升佳
　　治呕逆【出本草】
　　以莲实仁六枚炒令黄色研末冷熟水半盏和服便止
　　疗卒哕方
　　用枳实三枚炙去穣防咀之取三家乳一升以羊脂五两煎枳实令沸复内乳令沸去滓含咽之
　　薤白汤【出肘后方】　治人忽恶心不已
　　薤白【半斤】　茱茰【一两】　豉【半斤】　米【一合】　枣【四枚】　枳实【二枚】　盐少许
　　右如弹子大丸水三升煮取一升半为三服
　　一方【出肘后方】
　　但多咬豆蔲子及咬防榔亦佳
　　治哕方【出千金方】
　　用煮豉三升饮汁佳
　　又方【出千金方】
　　用姜汁空腹饮一升
　　治恶心方【出千金方】
　　用苦瓠瓤并子一升碎以酒水三升煮取一升顿服须臾吐并下如虾蟆衣三升
　　又方【出千金方】
　　用麻子一升熬令香熟捣取酒三升熟研滤取一升饮尽日二服尽一石差一切病自能饮食不能酒任性多少
　　又方【出千金方】
　　用小便服百日佳
　　治哕
　　用牛口中齝涎草绞取汁服
　　疗卒哕不止方【出肘后方】
　　右痛眉中央闭气差
　　又方【出肘后方】
</div>
    <div class="pagination">
<a href="普济方四库_page803.html">上一页</a><span>...</span><a href="普济方四库_page799.html">799</a><a href="普济方四库_page800.html">800</a><a href="普济方四库_page801.html">801</a><a href="普济方四库_page802.html">802</a><a href="普济方四库_page803.html">803</a><span class="current-page">804</span><a href="普济方四库_page805.html">805</a><a href="普济方四库_page806.html">806</a><a href="普济方四库_page807.html">807</a><a href="普济方四库_page808.html">808</a><a href="普济方四库_page809.html">809</a><span>...</span><a href="普济方四库_page805.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
