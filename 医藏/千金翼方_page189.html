<!DOCTYPE html>
<html>
<head>
    <meta charset="UTF-8">
    <title>千金翼方 - 第 189 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 189 页/共 233 页</h1>
    <div class="content">　　蚁漏方：取陵鲤甲二七枚，烧为末，猪膏和敷之。

　　又方：取半夏一枚，屑之，以鸭膏和敷之。

　　漏方：铁屑 狗颊连齿骨 虎矢 鹿角甲半取毛（各二两，《千金》云：鹿皮合毛）

　　上四味，捣筛为散，以猪膏和纳疮孔中，须臾易之，日五六。

　　治鼠漏方：死鼠（一枚，中形者） 乱发（一鸡子大）

　　上二味，以腊月猪膏才得没之，微火煎之。鼠发消尽膏成，以涂疮上，又以酒服半分许，鼠从疮中出。

　　寒热瘰 方：连翘 黄柏 黄 苦芩 栝蒌 土瓜根 芍药恒山（各一两） 龙胆（二两） 狸头骨（一枚，炙）

　　上九味，捣筛为散，酒服五分匕，日三。

　　治身体瘰 及常有细疮，又口中有疮，蔷薇丸方：蔷薇根 黄柏 黄 黄参 芍药 苦参 白蔹 栝蒌 防风 栀子 龙胆 鼠李根皮（各一两） 石龙芮（二两）

　　上一十三味，捣筛为末，炼蜜和丸如梧桐子，饮服十丸，日三。（《千金》无黄柏。）

　　颈漏：捣生商陆根作饼子如大钱，浓三分，贴漏上，以艾灸之，饼干热则易之，可灸三四升艾，便瘥。

　　一法：葶苈子（二合） 豉（一升）

　　上二味，合捣大烂，熟作饼子如上，以一饼子当孔上贴，以艾柱如小指大，灸上三壮一易，三饼九柱，日三，隔三日一灸。

　　一法：凡是一名瘰 ，有结核欲作痈疖者，以独颗蒜去两头，灸之如前法，日灸三度，瘥。

　　一法：七月七日日未出时，采麻花，五月五日取艾，等分合作炷，灸漏上百壮。

　　治 方：马齿草（阴干） 腊月淳麻烛（烬）

　　上二味，等分，细筛，以腊月猪脂和之，先以暖泔清洗疮，拭干涂之。

　　又方：槲木皮一尺，阔六寸，去黑皮细切，以水二斗，煮取五升，去滓，纳白糖十挺，煎取一升，分三服，以铜器中贮之，若吐，吐着器中看之。

　　又方：五月五日午时，取马齿草一石，以水一石煮取三斗，去滓，纳白糖十挺煎取九升，分三服，以铜器贮之，若吐，吐着器中看之。

　　卷第二十四·疮痈下　鼠第二

　　人参散

　　主寒热瘰 ，在颈脉如杏李方：人参 干姜 白芷 甘草（各一两）

　　上四味，捣筛为散，先食，饮服方寸匕，日三，少小半匕，以意增加。

　　又方：狸骨（五分，炙） 乌头（七分，炮，去皮） 黄柏（一两）

　　上三味，捣筛为散，先食，酒服一钱匕，日三。

　　又方：连翘 黄连 芍药 苦参 土瓜根 龙胆 当归（各半两）

　　上七味，捣筛为散，先食，以温酒服钱五匕，日三，稍加至方寸匕。（《千金》无当归，有栝蒌，恒山，为八味。）

　　又方：取桃枝上不落子，捣末，以大醋和敷之。

　　鼠乳方：常思根拭去土，勿洗，以附本系之，一日一夜便断消。

　　卷第二十四·疮痈下

　　瘭疽第三

　　方八首

　　瘭疽秘方，世所不传，神良无比。

　　升麻 干地黄 枳实（炙，各二两） 大黄（二两半） 前胡（三分） 犀角（一两半）

　　麝香上九味，以水九升煮三升，分三服，以瘥为度，不限剂数。

　　卷第二十四·疮痈下　瘭疽第三

　　猪蹄汤

　　主瘭疽诸疽，十指头 赤痛痒已溃方：猪蹄（一具，治如食法） 大黄 白芷 川芎 黄芩 黄连 细辛 当归 本 藜芦（炙，一本无） 莽草 甘草（各一两）

　　上一十二味，以水三斗煮猪蹄，取一斗，煮药，取五升洗渍疮。

　　卷第二十四·疮痈下　瘭疽第三

　　汤

　　主瘭疽浸淫欲作未成，或如桃李核，或如鸡子赤 方：黄芩 黄连 大黄 当归 芒硝 甘草（各一两）

　　上六味，以水六升，煮取三升，去滓还铛中，纳芒硝一沸，贴布帛中，以拓肿上数百遍瘭疽浸淫多日渐大方：胡粉（一分，熬） 黄连 茹 甘草（各二两）

　　上四味，捣筛为散，以粉上，日三。

　　瘭疽着手足肩背，累累如米起色白，刮之汁出，愈而复发方：黄 （一两） 款冬花 升麻（各一两） 赤小豆 附子（炮，去皮） 苦参（各一分）

　　上六味，捣筛为散，酒服半钱匕，稍增至一钱匕，日三服。

　　又方：取虎矢白者，以马矢和之，曝干烧灰，以粉之。

　　又方：龙骨 胡粉（烧） 滑石（各半两） 青木香（二两）

　　上四味，捣筛为散，以米粉一升和之，稍稍粉之，日四五。

　　瘭疽方：灶室尘 灶突中墨 灶釜下土（各一升）

</div>
    <div class="pagination">
<a href="千金翼方_page188.html">上一页</a><span>...</span><a href="千金翼方_page184.html">184</a><a href="千金翼方_page185.html">185</a><a href="千金翼方_page186.html">186</a><a href="千金翼方_page187.html">187</a><a href="千金翼方_page188.html">188</a><span class="current-page">189</span><a href="千金翼方_page190.html">190</a><a href="千金翼方_page191.html">191</a><a href="千金翼方_page192.html">192</a><a href="千金翼方_page193.html">193</a><a href="千金翼方_page194.html">194</a><span>...</span><a href="千金翼方_page190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
