<!DOCTYPE html>
<html>
<head>
    <meta charset="UTF-8">
    <title>圣济总录 - 第 87 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 87 页/共 447 页</h1>
    <div class="content">　　治霍乱逆满，胸膈噎闷，饮食不消。紫苏子丸方紫苏子 陈橘皮（汤浸去白焙各二两） 高良姜 桂（去粗皮） 人参（各一两）上五味。为细末，炼蜜丸如梧桐子大。每服二十丸，米饮下，不拘时，食生冷过多，欲作霍乱者，含化咽汁。

　　治腹脏不调，内寒外热，脾胃虚冷，宿食不消，乍秘乍利不常，霍乱逆满。浓朴丸方浓朴（去粗皮生姜汁炙） 赤石脂（各一两半） 白术 干姜（炮） 麦 （炒） 人参白茯苓（去黑皮） 当归（切焙） 橘皮（汤浸去白焙） 甘草（炙锉） 诃黎勒（煨取皮各一两）上一十一味。捣罗为末，炼蜜和丸，如梧桐子大。空心米饮下二十丸，至三十丸。

　　卷第三十九

　　霍乱干呕

　　论曰霍乱干呕者，胃气逆也，本于吐利之后，脾胃俱虚，三焦不理，气时逆上，故但呕逆而无所出，即谓之干呕。

　　治霍乱干呕。木瓜汤方木瓜（干者去瓤一枚） 浓朴（去粗皮姜汁炙半两） 干姜（炮一两） 人参（一两一分）上四味。粗捣筛，每服五钱匕，水一盏半，煎至八分，去滓热服不拘时。

　　治霍乱干呕。人参汤方人参 甘草炙 陈橘皮（汤浸去白焙各二两）上三味。粗捣筛，每服三钱匕，水一盏，葱白二寸，煎至六分，去滓温服。

　　治霍乱干呕不止。吴茱萸汤方吴茱萸（汤浸焙干炒） 干姜（炮各一两）上二味。粗捣筛，每服五钱匕，水一盏半，煎至八分，去滓温服。

　　治霍乱干呕不吐。木香汤方木香 干木瓜（去瓤各一两） 紫苏茎（二两）上三味。粗捣筛，每服五钱匕，水一盏半，入黑豆一百粒，生姜五片，煎至一盏，去滓温服，良久再服。

　　治霍乱干呕不止。薤白汤方薤白（一握）上一味。细切，水三盏，煎至一盏半，去滓分温二服，不拘时。

　　治霍乱饮食辄呕。高良姜汤方高良姜（二两）上一味。粗捣筛，每服三钱匕，水一盏，入生姜半分拍碎，煎至七分，去滓温服日三，不拘时。

　　治霍乱后胃弱呕吐不止。浓朴汤方浓朴（去粗皮姜汁炙四两） 干扁豆叶（二两） 白术（五两） 人参 白茯苓（去黑皮各三两）上五味。粗捣筛，每服五钱匕，水一盏半，煎至七分，去滓温服。

　　卷第四十

　　霍乱呕哕

　　论曰霍乱呕哕者，阴阳冷热不调，清浊相干，胃气不和，风冷加之故呕，呕不止则哕，昔人谓呕哕发于下焦之间是也。此甚于呕吐，治宜降气于下，令上下通达，升降无碍，则病可愈。

　　治霍乱呕哕，手足冷脉绝。四逆汤方人参 干姜（炮） 甘草（炙各三两） 附子（炮裂去皮脐二两）上四味。 咀，每服三钱匕，水一盏，煎至七分，去滓温服。

　　治霍乱呕哕，手足冷。当归汤方当归（切焙） 桂（去粗皮） 吴茱萸（汤洗焙干炒各三两） 细辛（去苗叶） 木通（锉） 甘草（炙） 干姜上七味。粗捣筛，每服五钱匕，水一盏，酒半盏，大枣二枚去核，煎至一盏，去滓温服。治霍乱呕哕不止。橘皮汤方陈橘皮（汤浸去白焙二两） 甘草（炙一两） 枇杷叶（拭去毛炙二两）上三味。粗捣筛，每服三钱匕，水一盏，生姜三片，煎至七分，去滓温服，如人行五七里再服。

　　治霍乱气厥呕哕不得息。半夏汤方半夏（汤洗七遍焙二两） 甘草（炙） 人参 前胡（去芦头） 桂（去粗皮各一两）上五味。粗捣筛，每服五钱匕，水一盏半，生姜一分切，豉五十粒，煎至七分，去滓温服。

　　治霍乱心烦干呕。芦根汤方芦根（三两） 人参（一两半） 薤白（洗切七茎） 枇杷叶（拭去毛一两）上四味。锉如麻豆，每服五钱匕，水一盏半，煎至一盏，去滓空心温服。

　　治霍乱猝哕。枳实汤方枳实（去瓤麸炒二两）上一味。粗捣筛，每服三钱匕，羊乳一盏，羊脂一弹子大，煎至七分，去滓热服，不拘时。

　　治霍乱猝哕。糯米粉方糯米粉（一升）上一味，每服三钱匕，以井华水调下，不拘时。

　　治霍乱呕哕。生姜饮方生姜（二两切）上一味。以水三盏，煎取一盏半，去滓分温三服，不拘时。

　　卷第四十

　　霍乱下利

　　论曰霍乱者，由冷热之气，变乱于肠胃之间，搏于阴经则腹痛而肠鸣，故为霍乱下利之病。然赤为热，白为寒，冷热相搏，赤白交下，寒甚则青黑，不已则转筋之证生焉。

　　治霍乱腹中冷气下利。木瓜丸方木瓜（干者一两） 当归（切焙） 熟艾（微炒） 桂（去粗皮各半两） 陈橘皮（汤浸去白焙三分） 木香 人参（各半两） 赤石脂（二两） 白术 浓朴（去粗皮姜炙锉）诃黎勒皮 高良姜（各三分）上一十二味。捣罗为末，炼蜜为丸，如梧桐子大。每服三十丸，米饮下，空心服。

　　治霍乱下焦热毒利血，如鹅鸭肝片不止。升麻汤方升麻（三分） 犀角屑 地榆（去苗各一两） 紫草（去苗三分） 荷根（锉碎一两）黄芩（去黑心三分） 芭蕉根（锉碎焙干一两） 桔梗（炒三分） 栀子仁（一两）上九味。粗捣筛，每服三钱匕，以水一盏，煎至七分，去滓温服，日三夜一。

　　治霍乱下焦虚寒，大便洞泄，小便自利。黄柏皮汤方黄柏（去粗皮一两半） 黄连（去须二两半） 人参（一两半） 赤茯苓（去黑皮二两）浓朴（去粗皮姜汁炙二两） 艾叶（炒一两） 地榆（去苗锉一两半） 榉木白皮（锉碎焙干二两） 阿胶（炙令燥一两半）上九味。粗捣筛，每服三钱匕，水一盏，煎至七分，去滓空腹温服日三。

　　治霍乱后，虚冷腹痛，下利不止。龙骨汤方龙骨 当归（切焙） 干姜（炮裂） 甘草（微炙） 人参（各一两） 附子（炮裂去皮脐半两）上六味。锉如豆，每服五钱匕，水一盏半，煎至八分，去滓热服，日三。

　　治霍乱下利不止而渴者。白术汤方白术 浓朴（去粗皮涂生姜汁炙三遍） 当归（切焙） 人参 干姜（炮裂） 甘草（微炙各二两）上六味。粗捣筛，每服五钱匕，水一盏半，煎至七分，去滓温服，如人行五六里再服。

　　治霍乱后，水利不止。白茯苓丸方白茯苓（去黑皮） 黄柏（去粗皮） 干姜（炮裂各三两） 木瓜（干者去瓤一枚切焙）上四味。捣罗为末，以粳米或粟米饮，和为丸，如梧桐子大。曝干，米饮下三十丸日再，老小加减，亦治诸利。

　　治冷利洞泄，及赤白滞利。石榴汤方酸石榴（一枚大者） 黄连（去须一两） 干姜（炮二两）上三味。 咀，每服五钱匕，以水一盏半，煎至一盏，去滓入阿胶二片令烊，顿服之不拘时。

　　治霍乱赤白冷热等利，及暴泻，病势初发，吐泻不止，食入不得，并宜服藜芦丸方藜芦炙（去苗） 皂荚（酥炙去皮子） 巴豆（各一两去心皮膜炒出油）上三味。先捣前，二味，细罗为末，与巴豆同研令匀，炼蜜为丸，如小豆大。每旦米饮下一丸，取利为度，未利稍加之。

　　治霍乱下利。陈橘皮汤方陈橘皮（汤浸去白炒干） 高良（姜锉各三分） 浓朴（去粗皮姜汁涂炙三遍一两）上三味。粗捣筛，每服三钱匕，生姜半分拍碎，水一盏，煎至七分，去滓温服，日四五服。

　　治霍乱水泻，肠胃冷滑。诃黎勒丸方诃黎勒（二两以面裹煨取皮并面为末） 干姜（炮） 龙骨 赤石脂（各一两）上四味。捣罗为末，以面糊为丸，如梧桐子大。每服空心以米饮下二十丸。

　　治霍乱下焦虚寒，或先血后便，此为远血成利。伏龙肝汤方伏龙肝（净拣筛二两） 甘草（炙一两） 干姜（炮裂） 生干地黄（焙各二两半） 黄芩（去黑心一两半） 牛膝（酒浸切焙干一两） 乱发（烧灰一分）上七味。粗捣筛，每服三钱匕，生姜一分拍碎，水一盏，煎至七分，去滓温服，日三。

　　治霍乱下焦虚寒，或便利后见血。止血汤方续断 当归（切焙各三两） 干姜（炮裂四两） 甘草（炙二两） 生干地黄（焙四两）蒲黄（二两） 桂（上八味。粗捣筛，每服三钱匕，水一盏，煎至七分，去滓温服日三。

　　治霍乱下焦热毒，利如鱼脑，杂赤血并下，脐腹 痛不可忍，里急后重。香豉汤方香豉（微炒二两） 栀子仁（一两） 黄柏（去粗皮半两） 地榆（锉一两） 白术 茜根（拣净锉碎各三上六味。粗捣筛，每服三钱匕，用薤白四寸，水一盏，同煎至七分，去滓温服日三。

　　治霍乱下焦热结，或利下脓血烦痛。赤石脂汤方赤石脂（四两） 乌梅（去核炒干一两） 栀子仁（半两） 白术（一两半） 干姜（炮裂一两） 升麻（一两上七味。粗捣筛，每服五钱匕，水一盏半，煎至八分去滓，空腹温服日三。

　　卷第四十

　　霍乱转筋

　　论曰霍乱转筋，缘风冷伤于三焦，传于脾胃，得冷则阳气不得宣行，致四肢筋络不得舒缓，此盖中下不足，其候冒闷不安，胫筋挛结， 肉紧痛，反急于上，盖足阳明之经虚，膀胱之脉寒也。然足阳明之脉，其支者起胃下口，循腹里下至气冲中而合，以下髀关，抵伏兔，下入膝膑中。下循髀外廉，足太阳之经，其脉循髀外后廉，下合 中，下贯 内，是动则病髀不可回转， 如结， 如裂，治宜调胃腑而温膀胱之经，如此则小水得宣，寒冷自下，胃腑温和，霍乱可愈。转筋之疾，无由作也。

　　治霍乱转筋。胡椒汤方胡椒 吴茱萸（汤洗净炒） 肉豆蔻（去壳各半两） 人参 桂（去粗皮） 干姜（炮各一两半）上六味。粗捣筛，每服五钱匕，以水一盏半，煎至八分去滓温服。

　　治霍乱转筋。蜀椒汤方蜀椒（去目并闭口者炒出汗一分） 乌梅（七枚去核熬）上二味。 咀，以水二盏，煎取一盏，再入蜜一匙头，煎两沸，空腹顿服之，老人亦可服。

　　治霍乱转筋。肉豆蔻汤方肉豆蔻（去壳半两） 人参（二两） 桂（去粗皮） 吴茱萸（汤洗净炒各一两半）上四味。粗捣筛，每服三钱匕，入生姜三片，水一盏，煎至六分，去滓温服。

　　治霍乱转筋。杜仲汤方杜仲（去皮锉炒一两一分） 桂（去粗皮一两） 甘草（炙锉一分）上三味。粗捣筛，每服三钱匕，生姜三片，水一盏，煎至六分，去滓温服。

　　治霍乱转筋，闷绝欲死。鸡白汤方鸡粪白（一合熬） 胡椒（二十粒） 高良姜 桂（去粗皮） 白术（各一两一分） 木瓜（二两） 生姜（切焙六分）上七味。锉如麻豆，每服五钱匕，水一盏半，煎取八分，去滓不拘时温服。

　　治霍乱转筋，吐泻不止。木瓜汤方木瓜（切一两） 青铜钱（四十九文） 乌梅（五枚拍碎炒）上三味，以水二盏，煎至一盏，去滓分三服，细呷。

　　治霍乱转筋，脉微而细，风寒客于胃，吐泻不止。浓朴汤方浓朴（去粗皮涂生姜汁炙五度） 干木瓜（各一两） 高良姜 香薷 陈橘皮（汤浸去白焙） 紫苏子（各半两）上六味。粗捣筛，每服五钱匕，生姜三片，盐少许，水一盏半，煎至八分，去滓温服。

　　治霍乱吐泻，转筋烦闷。 香子散方香子（炒） 木香 陈橘皮（汤去白焙） 人参（各半两） 菖蒲（切米泔浸一日炒一两） 甘草（炙锉一分）上六味。捣罗为散，以冷米饮调下三钱匕，如人行三里再服。

</div>
    <div class="pagination">
<a href="圣济总录_page86.html">上一页</a><span>...</span><a href="圣济总录_page82.html">82</a><a href="圣济总录_page83.html">83</a><a href="圣济总录_page84.html">84</a><a href="圣济总录_page85.html">85</a><a href="圣济总录_page86.html">86</a><span class="current-page">87</span><a href="圣济总录_page88.html">88</a><a href="圣济总录_page89.html">89</a><a href="圣济总录_page90.html">90</a><a href="圣济总录_page91.html">91</a><a href="圣济总录_page92.html">92</a><span>...</span><a href="圣济总录_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
