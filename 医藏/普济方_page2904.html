<!DOCTYPE html>
<html>
<head>
    <meta charset="UTF-8">
    <title>普济方 - 第 2904 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2904 页/共 3614 页</h1>
    <div class="content">　　外正膏治鼠。

　　死猫儿骨（酒和醋炙一片长三寸）皂荚（去皮子醋炙一枚）木鳖子（去壳生用二十粒）重粉（半钱研）上为末。每用三钱匕。用米醋熬成膏。敷之。如一两日未效。即用温酒调二钱匕。服毕。以衣被盖出汗即瘥。

　　马齿苋膏

　　（出圣惠方）

　　治一切痈疽。皆是疮根本。所患痈之后。脓汁不止。

　　冷即是鼠。是成漏者。急须疗之。

　　马齿苋（五升切）槲白皮（一斤水五升煮取一升澄清）麝香（半脐干之仍研作末）杏仁（半升油煎令黑捣如膏）上以瓷器贮之合和。以三四重帛密系口。病已成疮者。以泔清净洗拭干。煎作贴子涂药贴着疮上。日三易。若未作疮。如作瘰子者。以艾一升。姜黄如枣大。干漆如枣大。入釜共熬。然后以艾和三味作炷灸三壮。

　　马灵丹。

　　乌鱼骨（二钱半）狗脊骨（二钱半）轻粉（二钱半）铜绿（二钱半）上用戊日生人。不犯红日。竹纸包执大效。

　　斑蝥散

　　（出圣惠方）

　　治鼠着颈上生。小者如杏。大者如桃。

　　斑蝥（十枚去头足翅糯米拌炒以黄为度）牡丹（三分）海藻（一两去咸味焙干）上为末。每日空心及临卧时。以葱白汤调下半钱。病根当从小便中出。如鱼脬。利后只可吃粥。

　　一方有牡蛎无牡丹。酒调服。忌蒜。

　　仙人晓散

　　（出圣济总录）

　　治鼠。

　　黑猫骨（取一两烧灰存性）甘草（炙为末三分）麝香（别研半分）上研细分作六服。每服临卧时温酒调下。

　　疗鼠及诸恶疮方。

　　苦参（三斤）露蜂房（五两）曲（三升）上以水三斗。浸药三宿。去滓。黍米二升酿熟饮。日三。一方有皮一具。

　　又方治老鼠疮久不瘥。

　　用腊月八日。醋浸川乌五个。五月初五日午时。乌头切作三十五块。同与醋浸。三十五日后。却用三味。

　　胡椒（三十枚）麦门冬（三十粒）川乌（捣烂为末）上为末。黄腊为丸。忌用铁器。用黄丹用丙午日。合黄腊为丸。如鼠粪大。右卧左点。左卧右点之即可。

　　死蛇鼠膏治鼠。

　　槲皮煎治鼠。

　　猫脑骨散

　　（出圣惠方）

　　治鼠。

　　（案：此处缺方名及症状。）半夏（一两捣罗研细末）鱼脂（一两煎好了）上一处调如膏。旋取涂疮上。

　　狐头散

　　（出圣惠方）

　　治鼠。

　　野狐头（一枚炙令黄）狸头（一枚炙令黄）上捣为末。先将水洗拭干。以猪脂调敷之。

　　杏仁涂膏治鼠。

　　（方见本门诸方）

　　治鼠疮方。

　　（出圣惠方）死鼠（一枚中形者）乱发（如鸡子大一枚）上以腊月猪脂一斤。煎二味。令消尽。

　　滤去滓。膏成。分作二分。一分稍稍涂疮。一分稍稍酒服之。将瘥。鼠子从疮中出。良验。

　　疗鼠方。

　　乌头（炮）附子（炮各二两）上咀。着五升醇苦酒中浸之。待干。复内苦酒中。

　　燥复内。以苦酒浸尽。曝令干。捣末。酒服方寸匕。日三。忌猪肉冷水等。

　　疗鼠方。

　　马齿矾石（烧）真珠粉上等分为末。浓涂疮上。不过三次即愈。

　　疗鼠方

　　（出肘后方）矾石（三分烧）斑蝥（一分去头足翅熬）上为细末。用酢酱服半匙。须臾虫从小便出。

　　麝香涂方

　　（出圣惠方）

　　疗鼠穿穴成疮。痛不可忍。

　　麝香（研）雌黄（研一作雄黄）上等分研为末。取虾蟆背白汁和。涂疮孔中。日一度。

　　一方用酥调和。内疮孔中。

</div>
    <div class="pagination">
<a href="普济方_page2903.html">上一页</a><span>...</span><a href="普济方_page2899.html">2899</a><a href="普济方_page2900.html">2900</a><a href="普济方_page2901.html">2901</a><a href="普济方_page2902.html">2902</a><a href="普济方_page2903.html">2903</a><span class="current-page">2904</span><a href="普济方_page2905.html">2905</a><a href="普济方_page2906.html">2906</a><a href="普济方_page2907.html">2907</a><a href="普济方_page2908.html">2908</a><a href="普济方_page2909.html">2909</a><span>...</span><a href="普济方_page2905.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
