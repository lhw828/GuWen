<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 193 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 193 页/共 249 页</h1>
    <div class="content">蜜栗子主金疮折伤有效（本草纲目）【地】（李时珍云）生川广江浙金坑中有之【质】状
似
蛇黄而有刺上有金线缠之亦无名异之类也丹炉家采作五金匮药制三黄用之【色】紫褐
续集卷之一玉石部
石炭
有毒
石炭主妇人血气痛及诸疮毒金疮出血小儿痰痫（本草纲目）【名】煤炭 石墨 铁炭 乌
金石 焦石 （李时珍云）石炭即乌金石上古以书字谓之石墨今俗呼为煤炭煤墨音相近也（拾
遗记云）焦石如炭（岭表录云）康州有焦石即此也【地】南北诸山产处亦多昔人不用故识之
者
少今人以之代薪炊爨 炼铁石大为民利（孝经援神契云）王者德至山陵则出墨丹（水经）言
石炭
可书然之难尽烟气中人（酉阳杂俎云）无劳县出石墨爨之弥年不消（夷坚志云）彰德南郭村
井中
产石墨宜阳县有石墨山KT 阳县有石墨洞燕之西山楚之荆州兴国州江西之庐山袁州澧城赣
州皆产石炭可以炊爨并此石也又有一种石墨舐之粘舌可书字画眉名画眉石者即墨石脂也见石
脂下【时】（采）无时土人皆凿山为穴横入十余丈取之【用】入药取坚块如石者【质】有大
块
如石而光者有疏散如炭末者俱有硫黄气以酒喷之则解昔人言夷陵黑土为劫灰者即此疏散者也
【色】纯黑【味】甘辛【性】温【合治】（医学集成方）治金疮出血急以石炭末浓敷之疮深

不
宜速合者加滑石○（普济方）治误吞金银及钱在腹中者不能下用光明石炭一杏核大硫黄一皂
子
大为末酒下○（张子和儒门事亲方）治腹中积滞乌金石三两自然铜为末醋熬一两当归一两大
黄
童尿浸晒一两为末每服二钱红花酒一盏童尿半盏同调食前服日二服○（卫生易简方）治月经
不
通巴豆去油如绿豆大三丸以乌金石末一钱调汤送下即通○（张洁古保命集云）产后儿枕刺痛
黑
白散用乌金石烧酒淬七次寒水石 为末等分每用粥饮服一钱半即止未止再服【解】人有中煤
气毒者昏瞀至死惟饮冷水即解（独孤滔云）去锡晕制三黄 砂硝石然石（纲目附录）○（曹
叔雅
异物志云）豫章有石黄色而理疏以水灌之便热可以烹鼎冷则再灌张华谓之然石高安亦有之
续集卷之一玉石部
石面
无毒
石面主益气调中食之止饥（本草纲目）【地】（李时珍云）石面不常生亦瑞物也或曰饥荒
则
生之（唐元宗天宝三载）武威番禾县醴泉涌出石化为面贫民取食之（宪宗元和四年）山西云
蔚代
三州山谷间石化为面人取食之（宋真宗祥符五年四月）慈州民饥乡宁县山生石腊如面可作饼
饵
（仁宗嘉 七年三月）彭城地生面五月钟离县生面（哲宗元丰三年五月）青州临朐益都石皆
化为
面
续集卷之一玉石部
石芝
石芝（本草纲目）主延年益寿返老还童（品汇续集）诸芝捣末或化水服令人轻身长生不
老
（葛洪神仙传）【名】（葛洪云）芝有石木草菌肉五类各近百种【地】道家有石芝图石芝者石
像
芝也生于海隅名山岛屿之涯有积石处【时】（采）须斋祭取之【用】全体【质】其状如肉有
头
尾四足似生物附于大石间大者十余斤小者三四斤【色】赤者如珊瑚白者如截肪黑者如泽漆青
者如翠羽黄者如紫金皆光明洞彻【味】甘辛【性】温热【制】捣末服之其类有五着明于后以
便收采七明芝九光芝（品汇分录）○（葛洪云）生临水高山石崖之间状如盘碗不过径尺有茎
连缀
之起三四寸有七孔者名七明九孔者名九光光皆如星百步内夜见其光常以秋分伺之捣服方寸匕
入口则 然身热五味甘美得尽一斤长生不老可以夜视也玉脂芝（品汇分录）○（葛洪云）生
于有
玉之山玉膏流出千百年凝而成芝有鸟兽之形多似元玉苍玉及水晶色无常彩采得捣末之以无心
草汁和之须臾成水服至一升长生也石蜜芝（品汇分录）○（葛洪云）生少室石户中有深谷不
可过
但望见石蜜蜂从石户上入石偃盖中良久辄有一滴得服一升长生不老也石桂芝（品汇分录）○
（葛洪云）生石穴中有枝条似桂树而实石也高尺许色光明味辛○（李时珍云）神仙之说渺茫
不知
有无然其所述之物则非无也贵州普定分司署内有假山山间有树根干枝条皆石其中有叶如榴袅
袅茂翠开花似桂微黄嘉靖丁巳佥事焦希程赋诗纪之以比康于断松化石之事而不知其名今按图
及抱朴子之说此乃石桂芝也又有海边生石梅枝干横斜石柏叶如侧柏亦是石桂之类云
续集卷之一玉石部
土黄
有毒
土黄主枯瘤赘痔乳食 并诸疮恶肉（本草纲目）【味】辛酸【性】热【制】（李时珍云）
用砒石二两木鳖子仁巴豆仁各半两 砂二钱为末和木鳖子油石脑油调成一块油裹埋土坑内四
十九日取出劈作小块瓷器收之【解】（独孤滔云）土黄制雄黄
续集卷之一玉石部
金刚石
金刚石主磨水涂汤火伤作钗 服佩辟邪恶毒瓦斯（本草纲目）【名】金刚钻 削玉刀 （李
时珍云）其砂可以钻玉补瓷故谓之钻【地】（李时珍云）出西番天竺诸国（葛洪抱朴子云）
扶南
出金刚石生水底石上（周密齐东野语云）相传出西域及回纥高山顶上鹰隼粘带食入腹中遗粪
于
河北砂碛间未知然否（元中记云）大秦国出金刚一名削玉刀大者长尺许小者如稻黍着环中可
以
刻玉观此则金刚有甚大者番僧以充佛牙是也（十洲记）载西海流沙有昆吾石治之作剑如铁光
明
如水精割玉如泥此亦金刚之大者也又兽有貘及啮铁狡兔皆能食铁其粪皆可为兵切玉详见兽部
貘下【时】（采）于夏秋乘天热人可没水取之【用】可以刻玉（周密齐东野语云）玉人攻玉
以恒
河之砂以金刚钻镂之【质】状如钟乳体似紫石英又形如鼠屎【色】青黑色如石如铁【性】甚
坚虽铁椎击之亦不能伤【制】若觉钝则锻赤冷定即锐也【忌】（葛洪抱朴子云）用羚羊角扣
金
刚石则 然冰泮（丹房鉴源云）紫背铅能碎金刚钻【赝】欲辨真伪烧赤淬醋中如故不酥碎者
为
真○（元中记云）金刚石最坚羚羊角又能克之即可以悟嗜欲之足以乱真故西方以金刚喻佛性
羚
羊角喻烦恼也
续集卷之一玉石部
砭石
</div>
    <div class="pagination">
<a href="本草品汇精要_page192.html">上一页</a><span>...</span><a href="本草品汇精要_page188.html">188</a><a href="本草品汇精要_page189.html">189</a><a href="本草品汇精要_page190.html">190</a><a href="本草品汇精要_page191.html">191</a><a href="本草品汇精要_page192.html">192</a><span class="current-page">193</span><a href="本草品汇精要_page194.html">194</a><a href="本草品汇精要_page195.html">195</a><a href="本草品汇精要_page196.html">196</a><a href="本草品汇精要_page197.html">197</a><a href="本草品汇精要_page198.html">198</a><span>...</span><a href="本草品汇精要_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
