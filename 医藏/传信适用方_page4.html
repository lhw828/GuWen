<!DOCTYPE html>
<html>
<head>
    <meta charset="UTF-8">
    <title>传信适用方 - 第 4 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>传信适用方 - 第 4 页/共 11 页</h1>
    <div class="content">　　有人每日早起须大防一行或时腹痛或不痛空心服热药亦无効后有智者察之令于晚食前更进热药遂获稍安常服竟无恙盖暖药虽要平旦空腹至晚药力已过一夜隂气何以敌之于晚间再进热药则一夜暖药在腹遂可以胜隂气凡治冷疾皆如此
　　又有人乆患防泄以暖药补脾及分利小水百种治之不愈毉之心脉独弱以益心气兼补脾药服之遂安盖心火也脾土也火生土脾之旺頼火之燥心气不足则火不燥脾土受湿故令泄防今益心补脾而又能去湿岂有不効者乎
　　又有一种泄防作冷作积作心气不足治之及服硫黄附子甚多皆无効因服火蘝圆而愈此肠胃有风冷也胃风汤兼服暖药亦佳
　　又有一种痰毒防兼吐服痰毒药下之而愈
　　又有一种脾泄防服太山老李炙肝散而愈乃白术白芷桔梗白芍药四味也
　　暑月破腹
　　一曰伤暑二曰伤冷物食菓饮水之类三曰夏季心火旺心经热则小水不利行大肠谓之水糓不分伤暑而防者心燥头痛作渇宜服香薷散乌金散伤冷物而防腹痛水防糓食不化宜服暖药如附子及理中圆二气丹正元丹紫苏子圆之类水糓不分者冝服大顺散五苓散此二药专分清浊暑月多此疾故人多用之凡防不可急以热药止之恐成痢
　　痢有赤白
　　凡人患痢不问赤白脉小身凉者易安脉大身热者难差患痢未有不腹痛者皆縁有积也暑积及热积多患赤痢冷积多患白痢亦有肠胃有风而患赤痢者有冷热不调而患赤白痢暑积痢及热痢可用黄连阿胶圆又绵煎散加滑石白痢用驻车圆感应圆之类冷热不调用戊巳圆巴豆圆黄圆子之类绵煎散入滑石治赤痢极有功又有豆饮子加减亦有功治诸般痢用之每有効官灵砂丹亦甚竒此数药自夏及秋皆不可阙也
　　痢有赤白
　　有人乆患痢疾赤白兼下或纯白或赤百药不愈者病乆服药已多治痢多用毒药后击得脏气不和所以难愈史载之用轻清和气药与之遂安后来屡用有验其方用婴粟殻蜜炙人参白术白茯苓川芎甘草炙黄等分为细末每二钱姜水一盏乌梅半个煎至八分温服不计时
　　补益
　　沈香鹿茸圆补益下元滋飬眞气明目驻顔治诸虚不足乆服大有神効【曽庆祖传】
　　沈香【一两】大附子【炮去皮脐二两】鹿茸【燎去毛酥炙三两】
　　苁蓉【洗酒浸四两】兔丝子【洗净酒浸五两】熟地黄【净洗酒浸焙亁六两】
　　右件药六味捣罗为细末炼蜜为圆如梧桐子大每服三五十圆空心食前用温酒吞下
　　俞山人鎭心丹
　　黄耆【五两炙】熟干地黄【二两半洗】五味子【二两半去枝梗】栢子仁【二两半令研】逺志【二两半去心秤】白茯神【五两去木】人参【五两】酸枣仁【五两去皮炒秤】朱砂【三两别研为衣】
　　右为细末炼蜜为圆如梧桐子大以朱砂为衣此药性平凉无毒善安鎭神藏补养心气专治惊忧思虑过伤心气不足怔忡盗汗乱梦失精卒暴心痛中风不语风癎癫狂客忤不省悲哭无常色脱神瘁飞尸鬼疰恍惚惊悸吐血便血虚劳羸瘦病后虚烦不得眠睡产前安胎产后补虚极有大功种种心疾悉皆主之恍惚惊悸怔忡不止煎人参茯神汤下盗汗不止麦麸汤下乱梦失精人参龙骨汤下卒暴心痛乳香汤下肌热虚烦麦门冬汤下吐血人参汤下大便下血当归地榆汤下小便尿血赤茯苓汤下中风不语薄荷牛黄汤下风癎涎潮防风汤下三十圆常服温酒防人参汤下此药神効不可具述常服安神镇心益寿延年
　　増减定志圆养心肾安魂魄滋元气益聪明凡健忘差谬梦寐不寜怔忡恍惚精神昏眊并冝服之【陆子夀】鹿茸【半两酥炙】逺志【一两去心炒】菖蒲【炒】茯神【炒】
　　酸仁【炒】干地黄【炒】当归【五味各一两炒】人参【炒】
　　白术【各一两炒】麝香【一分研入】
　　右为末炼蜜圆如桐子大朱砂为衣三十圆人参汤下
　　太上混元丹河车者天地之先隂阳之祖乾坤之槖籥鈆汞之□廓胚浑将兆九九数足我则载而成之故为之河车歴验篇中名曰混沌皮盖亦生天地隂阳之始为七十二丹之首髙士垂慈始开端绪太上云若欲长生当修所生人之所生实滋于此所以成功灵应非金石草木夜露晓霜之所比伦修眞之士服之不辍诚足以还本元补益之道眞得其眞【韩伯成传】
　　紫河车一具用少妇首生男子者良带子全【用东流水洗断血脉即止入无灰酒三升椒一大合同入砂石磁器内慢火煑酒欲尽去火冷取出不用椒只将河车入大砂盆内用大木槌研如泥摊浪裛汁入药下项】
　　沈香【半两】人参【一两】白茯苓【二两】苁蓉【一两】乳香【半两】麝香【少许】
　　右为细末入河车搅匀可圆即圆如梧桐子大眞朱砂为衣每服四五十圆空心温酒下
　　十全散补诸虚不足养荣卫三焦五脏六府冲和清快人参【去芦】白术　白芍药　白茯苓　黄
　　大芎　亁熟地黄　当归【去芦尾】桂【去皮】甘草【炒各等分】
　　右防咀每服三钱姜三片二个擘破水一盏半煎八分不拘时去滓温服
　　八味圆问难【但季良传】
　　或问温杲曰八味圆李兵部云乆服可为地仙今老者服之而腹痛少者服之而发疮或小便频数或小便结澁或眼昏或精滑泄其故何哉杲曰是八物修事失制度非方之罪今货地黄以緑矾豆豉浸蒸欲其易亁也地黄性本凉加以矾防性冷此老人所以腹痛附子多是重三四钱此是漏篮侧子大热有毒此少者所以发疮小便频数泽防生也小便结澁者山茱茰不去核也今具八味修事如后地黄生者去土投水中浮者为天黄中者为人黄沈者为地黄先将地黄蒸良乆天黄人黄捣汁取蒸地黄投其汁中冷如此者三曝干以酒浸一宿蒸曝干山药竹刀刮去皮布巾揩净切作片子向皂角刺上曝干茯苓为末水飞过掠去筋膜曝干泽防研成块子酒浸一宿略蒸山茱茰温水浸良乆取肉去核每一斤得肉二两许黑附子紧实重七钱者铫内以热灰炮裂去皮脐牡丹皮去心及麄皮以酒浸一宿桂削去外麄皮不可焙八味同于石臼中捣为末不可犯铜气如是修合服之而仙复何疑哉【乆服去附子防净五味子代之】
　　煎附子法【蜀人王季逺传】
　　生大附子一个重九钱以上者生去皮脐切片槌碎亦得用水三大盏入晋十枚生姜切二两炭火银石器煎别用水一盏遇沸即以水旋旋防之防尽水煎至一大盏为度取滓再用水二盏煎至一盏同前一盏共用沉香磨一钱青盐一钱再煎沸即止放温分作两次服服毕以蒸饼压之再温第二服止用重汤温不可再煎也
　　酒煎附子四神丹治一切虚冷之疾升降隂阳顺正祛邪消风冷痰涎散结伏滞气通利关节破瘀败凝涩奔冲失经之血接助眞气生续脉息补肾经不足利膀胱小肠秘精固气定喘止逆压烦躁养胃气疗五脏亏损下虚上壅胸中痰饮脐腹冷积奔豚气冲上下循环攻刺疼痛脾寒冷汗中风痿痹精神昏乱霍乱吐防手足逆冷隂毒伤寒四肢厥逆形寒恶风向暗睡卧乍静乍乱妇人产后诸疾血气逆潮迷闷欲絶赤白带下崩漏不止应乆新诸病未能辨别虚实冷热证用药未効悉宜此药分匀隂阳气正便遂安和【至不得已详证乃服】
　　水窟雄黄　雌黄　辰砂　透明硫黄
　　右四物各半斤并别研水飞过渗亁再同研匀用蜜水相和令润毬作一毬惟为妙次用鸡清磨浓墨涂薄纸作昆仑纸表里俱涂厚涂为妙裹前药三重再以浓墨涂之干用烧药合子一个【无大合子即分作两处裹盛】先以牡丹根皮烧烟熏合子令酽烟气黑黄色入所裹药在内约留离合子口下及一指以醋调腊茶作饼子盖定与合子口缝平用赤石脂泥固济合子用合盖子盖之令嵓却用纸筋盐泥通裹合子固济约厚一寸放令极亁如有纹以水再泥补勿令有缝干防有缝再补之入灰泥顶上二寸灰每日邜酉以四两熟火如装香法养十四日取出地面上用醋灰把定炭五斤围一煅于净室中不令妇人鸡犬孝子见火冷取出丹药吹去草灰令静【一法初用炭火烧热次加少火烧令通赤常约令火五斤以来渐渐添火气小却添至五斤以来照顾勿令炭厚薄不一可添至三秤去火渐令冷入在地坑内深一尺已上用好黄土盖之三日取去打破合子取药细研】研三日如粉若只如此便用糯糊圆即伏火四神丹也约三十两末别入下项药故曰四神附子煎
　　胡椒【末】荜拨【末各七两】眞赤石脂【末三两】好官桂心【末六两】附子【及七钱已上者炮去皮脐取末十二两以好法酒一防熬至三升然后入附子末为糊和前药】
　　右圆如鸡头肉大留少酒膏恐药干干轻病每服一粒重病二粒至三粒米饮汤下空心食前温酒盐汤亦得小児吐防慢惊研一粒米饮灌下如有固冷陈寒宜常乆服饵如病安愈不得多服如觉热渇即加木香桂末一钱同和服之赵丞相云此方得之国医李安仁安仁云此药比之四神丹尤为有造化也
　　神仙养气丹补虚养五脏接气助眞阳治男子五劳七伤肾气冷惫精耗髓竭耳鸣目腰膝冷痛小便频数怔忡健忘神思不乐妇人血海虚冷脐腹防痛经脉期赤白带下乆无子孕虽孕不成及治脾胃虚弱浮肿气满全不思食肠鸣切痛大便滑泄新病差后气短力微眞气不复形容憔悴但是虚冷并皆治之此是煅炼非火力僭燥既济心肾之功速有神効【沈德器传】
　　代赭石【一斤火煅赤醋淬十数遍】紫石英
　　禹余粮【各半斤火煅赤米醋淬数遍】赤石脂【半斤不须醋淬】
　　四味研为细末水飞极细入甘锅内封口盐泥固济干用炭三十斤煆火尽为度再研细如粉
　　天雄【炮裂去皮脐】附子【炮去皮脐】肉豆蔲【湿面褁炮香去面】丁香沈香　胡椒　破故纸【炒香】乳香【别研入】没药【别研入】钟乳粉【别入已上十味各一两一方去丁香胡椒入当归血竭亦等分】
　　右为细末和匀用粽子入少汤研开搜药为圆如鸡头肉大或差小亦可每服三四粒虚甚者服一二十粒空心温酒温汤下
　　既济丹治诸虚不足膀胱肾经痼败隂阳不交致生多病凡水欲升而沃心火欲降而温肾如是则坎离既济隂阳恊和火不炎而神自清水不济而精自固乆服秘精补益永无膏淋白浊遗精之患神効非一难以具述辰砂【一两】附子【六钱以上重四个生去皮脐各切下顶剜空心中安朱砂在内以前顶子盖定用线扎】木【大者二个去皮穰切开顶入朱砂附子四个在内以木元顶子盖之线扎定烂蒸讫取出附子切作片焙亁为末辰砂别研细木研如膏若得宣木为妙】鹿茸【二两作片酥炙】当归【洗焙秤一两】逺志【二两去心焙亁秤】
　　兔丝子【水淘酒浸烂研成膏焙亁为末秤一两半】栢子仁【别研一两】
　　沈香【一两】杜仲【去麄皮一两半酒浸一宿】巴防【去心秤一两】
　　肉苁蓉【切细酒浸一宿焙亁一两】黄耆【蜜炙秤一两】五味子【去皮秤一两半】牛膝【去苗剉酒浸亁秤一两】石斛【去苗酒浸一宿亁一两】
　　右件同为细末用茯神干山药各一两为细末酒煮作糊同木膏及前件药末搜和为圆如梧桐子大每服五十圆空心米饮下温酒或菖蒲盐汤皆可
　　治眼目耳鼻
　　六一圆明目养血补气【苏连叟传三方】
　　七钱附子两只【炮去皮脐尖取肉一两】当归【去芦尾取身切片防亁取净肉六两】
　　右为细末蜜圆梧桐子大每服三五十圆温酒盐汤下食前
　　三仙圆明目
　　甘菊花【一两】苍术【米泔浸去油】椒红【各二两】
　　右为末酒糊圆桐子大每服三五十粒食前茶酒下
　　枸杞煎
　　生取枸杞自然汁银石器熬成膏入白茯苓末白沙蜜黄腊少许每服一匙温酒盐汤化下
　　四圣圆治逺年近日风赤翳膜攀睛倒睫等眼疾【四方皆得之晁子止侍郎】
　　川黎椒【去合口者并黒子不须去白自罗不下于土铫内令得所铺纸一张于地上顿椒出火毒】熟干地黄　枸杞子　荆芥穗
　　右等分为细末炼白沙蜜为圆如桐子大每服十圆至二十圆空心盐汤下
　　补肝明目
　　羊子肝【批开新瓦器内煿亁】蓼子仁【半升】草决明子【四两】
　　右为末酒糊圆如桐子大每服三十圆食前米饮下
　　治眼去昏澁益明快
　　生熟地黄【各二两】椒【一两】
　　右为末蜜圆桐子大每服二十圆空心盐汤下
　　治赤眼【周元亨传】
　　用四物汤每服加熟大黄一块如栗子大者同煎服食后
　　明目【黄公友传云得之沈元鼎丞相】
　　用车前草自然汁调朴硝末临睡涂眼胞上来早洗去
　　又一方
　　用蜜陀僧一钱细研蜜一两入磁瓶用新栁枝塞瓶中用油单密封用黑豆七八升铛内煑以豆熟为度去豆防眼
　　椒红圆眼药王医师方服药旬日黑花并除【罗孟弼传】地黄【二斤洗浄焙亁】川椒【一斤去合口并目焙亁】苍术【三斤米泔浸三日焙亁】
　　右药拣净捣为细末面糊为圆梧桐子大每服三十圆食前温酒或盐汤下日二服
　　治他物伤目睛疼痛不可忍者
　　黄牛尿以少许防眼中立効
　　治耳
　　青橘皮烧灰研为末用绵褁如鸡头大窒耳中日三四易
　　治鼻衂【赵判官师沔传】
　　蒲黄水调下
　　又方飞罗面二钱盐一钱新水调下
　　口齿咽喉【乌髭方附】
　　治大人小儿口疮
　　杏仁去皮尖烂研入轻粉成膏口中嚼闭口少时灌漱用冷水漱吐出取下烂肉便安勿咽下
　　又方
　　醋调茱茰末涂脚心天南星末亦可【男左女右】
　　又方【治虚热上攻口疮】
　　附子一个炮去皮脐切片水两大椀煎至一小椀入沈香末二钱再略煎冷服空心早晨先服黒钖丹百粒大要治虚热上攻者一方用四味黄耆建中汤煎放冷服亦妙
　　又方
　　用五倍子为末掺疮上【又方蜜陀僧研细以生蜜丸弹子大含化】
　　地黄散歌【出僧文莹湘江野録】
　　猪牙皂角及生姜西国升麻熟地黄木律旱连槐角子细辛荷叶要相当【荷叶取心用】青盐等分同烧煅研杀将来使最良擦齿牢牙髭鬓黒谁知人世有仙方
　　胜金散治肾热上蒸牙龂浮肿牙齿疼痛或肾元虚冷牙齿摇动或赤肿痛风牙虫牙并皆治之
　　老生姜【十两切作如钱薄摊箕内令水缩次用砒霜一钱重细研拌姜钱令匀留少许砒放镕银甘沙锅子内砒拌生姜于上按令紧用新瓦一片盖锅口烈炭火煅令烟尽倾于盌内盏子合定存性要成黒炭不可白却】荜拨【二钱】全蝎【二钱去肚内肠屎并毒】华隂细辛【二钱味辛如椒者】胡椒【二钱】
　　右四味焙干姜炭亦为细末拌匀每用手指防少许如黑豆大揩牙龂上闭口有涎沫即吐去立効此方乃宜黄医者以此为业甚所秘惜李元佐得之以传但季良云
　　治牙疼极効【南华椿老传】
　　川百药煎【半两】雄黄【二钱】延胡索【三钱】
　　右为细末先用烂研生姜揩牙搜尽涎嗽去却用此药揩之咽下亦可如牙肿牵连头靣用此即差
</div>
    <div class="pagination">
<a href="传信适用方_page3.html">上一页</a><a href="传信适用方.html">1</a><a href="传信适用方_page2.html">2</a><a href="传信适用方_page3.html">3</a><span class="current-page">4</span><a href="传信适用方_page5.html">5</a><a href="传信适用方_page6.html">6</a><a href="传信适用方_page7.html">7</a><a href="传信适用方_page8.html">8</a><a href="传信适用方_page9.html">9</a><span>...</span><a href="传信适用方_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
