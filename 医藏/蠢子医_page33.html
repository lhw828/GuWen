<!DOCTYPE html>
<html>
<head>
    <meta charset="UTF-8">
    <title>蠢子医 - 第 33 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蠢子医 - 第 33 页/共 80 页</h1>
    <div class="content">　　此是中寒非受寒，浑身疼痛不能堪。若但发汗必不愈，必须温里药上前。

　　小小蒙医多不识，故为尔等细细言。

　　伤寒以解表为主，未至胃府结

　　＿胃府结实，脉。实大，应指而起。断不可下

　　人老气衰毛窍松，不知不觉便中风。（中字比受字重，轻轻发汗必不济事。）

　　两膀疼痛不能忍，小小发汗必不灵。再说大剂透毛骨，病虽暂愈益虚中。

　　先用火罐搬一搬，便得身体一时轻。再用火艾灸一灸，又得身体一时轻。

　　可知风自毛窍入，必得透出毛窍始能松。更用乌附熬膏药，常常贴之方有功。

　　因悟伤寒病治法，不透发汗总不灵。

　　我尝治一重伤寒，睁眼胡说呶呶生。我为大加发汗一两剂，谵语如故依旧形。

　　因摸手心干燥甚，（手心、脚心与中心相应，心中不透，手心必燥，此法切不可废。）知是骨髓不透血不荣。

　　再加清表仍发汗，手心温润渐渐平。因悟疫邪传胃舌干黄，燥粪不尽舌不清。（舌黄不退，还须再下。）

　　犹之手心不润，还须再表。

　　醋军（用醋军必用桃仁、红花，邪传阴分故也。）酒军（用酒军必用枳实、芒硝，邪传阳分故也。）叠代用，传阴传阳始收功。

　　若是伤寒传胃府，舌不干黄外无凭。（胃脉必实大，洪数应指。）

　　但是心烦恒闷乱（胃脉应指而起便行得），得了调胃承气便安宁。

　　亦有传胃大下后，病虽回头火横生。必俟进饭昏沉候，忽然一汗神顿清。

　　（饭能压虚火，不知不觉便入睡乡矣。猛然一汗，顿觉神思精爽，从前未出之汗，至此透出。）

　　皆由前日邪气传入里，风药未透骨髓中。所以传经入里而发热，清表必加酒与葱。（荆芥、防风、前胡、柴胡皆可加。）

　　直中入里而发热，温暖命火加防风。（麻黄、羌活、独活皆可加。）

　　必将客邪徐引出，免致后日火横生。可知风自毛窍入，到底透出毛窍始能平。

　　乌附膏药方：

　　川乌三钱草乌三钱附子二钱桑寄生三钱独活二钱

　　半秦艽二钱当归三钱红花二钱白芥子三钱乳香一钱半没药一钱半

　　香油红丹

　　伤寒伤风有分辨，无大分辨，总以表汗为主，其异只在白芍耳

　　时症不外风与寒，诊脉下药要分端。伤风必是脉和缓，浑身酸懒不能安。

　　伤寒必是脉弦紧，浑身搐战不能眠。伤风手心微含润，伤寒手面涩而干。

　　初起病症略相似，麻黄桂枝各有单。

　　（麻黄汤主治伤寒，桂枝汤主治伤风，俱见仲景《伤寒论》。）

　　伤寒有二

　　同是伤寒有重轻，二者亦要去分清。伤寒轻者麻黄解，伤寒重者岂易平？

　　重须川乌与草乌，补气补血始称情。姜桂吴萸犹多加，岂但麻黄汤为名。

　　伤风有二

　　同是伤风有两端，不可泥住桂枝单。果然脉和无大病，桂枝一付汤立痊。

　　如若喉咄声嘶重，尤须肉（肉桂）附（附子）辛（细辛）芷（白芷）添。

　　其人受风又受寒，不加大热必不占。我尝见此痛流汗，重用大热始得安。（脉上强硬可凭。）

　　可知古人立方重分辨，吾人亦要善周旋。

　　伤寒伤风有相兼而见者

　　伤风虽说是风亦有寒，但看酸懈那一端。伤寒虽说是寒亦有风，便看搐颤便知清。

　　二者均要去出汗，但是出汗有重轻。阴邪疼出方能愈，阳邪再出便虚中。

　　故曰白芍微带敛（桂枝汤中有白芍），使他寒从毛窍松。

　　圣人用药上天平，但看二子去问行。

　　寒症有伤寒、受寒、中寒之分，治亦不同

　　寒症初起有三端，一味发汗便有偏。若但发汗便能愈，必是脉弦脉紧为可观。（宜用麻黄汤。）

　　若不弦紧脉如绵，不起不伏在中间。（其人力乏，痛汗，饮水以致浑身疼痛酸懈，故见此脉也。）

　　必须大补气血（党参、白术、当归、熟地）暖命元（肉桂、附子、炮姜），方可透发这阴寒。

　　看这阴寒怎样重，犹是受寒非中寒。若是中寒入内里，骨头骨节尽含酸。

　　六脉迟滞全不动，浑身一块冰凌丸。必须热补痛出汗，方能贞下去启元。

　　内用肉附透脏里，外用葱姜暖丹田。过了七日便不治，全凭急火热上前。

</div>
    <div class="pagination">
<a href="蠢子医_page32.html">上一页</a><span>...</span><a href="蠢子医_page28.html">28</a><a href="蠢子医_page29.html">29</a><a href="蠢子医_page30.html">30</a><a href="蠢子医_page31.html">31</a><a href="蠢子医_page32.html">32</a><span class="current-page">33</span><a href="蠢子医_page34.html">34</a><a href="蠢子医_page35.html">35</a><a href="蠢子医_page36.html">36</a><a href="蠢子医_page37.html">37</a><a href="蠢子医_page38.html">38</a><span>...</span><a href="蠢子医_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
