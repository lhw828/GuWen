<!DOCTYPE html>
<html>
<head>
    <meta charset="UTF-8">
    <title>疡医大全 - 第 115 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 115 页/共 163 页</h1>
    <div class="content">　　秦艽 桑寄生（不见火，捣末） 茯神 川续断（酒炒） 远志 海风藤 苍术（去粗皮，米泔浸） 制半夏（各四两） 熟地（酒煮晒干，八两） 胆南星 防风 甘枸杞（酒熏） 杜仲（盐水炒） 川萆（酒炒，另捣） 牛膝（酒炒） 防己（各三两） 肉桂 川乌（童便制） 草乌（童便制） 黄柏（酒炒） 甘草（炙，一两） 何首乌（重一斤一枚者，黑豆煮晒）上为细末。用鲜石菖蒲十斤，去苗捣汁，拌前药末。不可太湿，晒干复磨为末，炼蜜丸桐子大。每日二服，白汤送下百丸。
　　
　　救苦回生丹
　　 治半肢 毛、历节蛊疯。
　　乳香 没药 川芎（各一两五钱） 五灵脂 枫香 自然铜（醋 ） 松脂 威灵仙（各一两）荆芥 苦参 白芷（各一两二钱） 闹扬花（蒸熟） 地龙（去泥） 虎骨（炙） 天麻 全蝎 草乌京墨（各五钱） 黑豆（炒二合） 紫荆皮 白僵蚕（各六钱） 番木鳖（三十个） 冰片（三分） 麝香（五分）上为末，米糊为丸龙眼大，辰砂为衣，金箔裹。薄荷汤磨服一丸，昏迷而病愈。妇人血晕经闭，胎衣不下，炒黑豆淋酒磨服一丸，神效。
　　
　　 散
　　 治软瘫疯，并风气攻冲，遍身疼痛，不能起床。
　　苍耳子 草 胡桃肉（各二两） 金银花 五加皮 地骨皮 防风 海风藤（各一两） 当归（五钱） 红花（二钱）上用三白酒一坛，将前药用绢包好，贮坛内，隔汤煮，令透冷一日，每空心服一盅，三四日后服盅半，酒干病愈。
　　
　　清气饮
　　 治紫云疯。
　　麻黄（去节） 紫荆皮 荆芥 海风藤防风 明天麻 羌活 桑白皮 辛夷 牛蒡子 槟榔（各二两） 北细辛 桔梗 乳香没药 升麻（各一两） 白鲜皮 金银花 牡丹皮 黄柏 生地 苦参（各四两） 大枫肉（去油） 白芷（各三两）上药用火酒一大坛，浸三日，每饮一小杯，不可大醉，终日勿绝酒气。服酒前先用后药煎汤洗浴。
　　洗浴药方苦参 蛇床子 苍术 千里光 白芷 刘寄奴 大黄 番木鳖（捣研） 防风 白僵蚕乌药 白鲜皮（各等分）用水一桶，煎去十分之三，取汤洗浴，必得汗出而止，切勿透风，浴后饮药酒温睡至四五日后，又浴一次，再五日后又浴一次，酒到病除，皮肤颜色如故，饮酒将半，兼服大补气血丸药，致腠理固密，永绝此患。
　　
　　护元丹
　　 治干疯、白癜疯。
　　防风 白鲜皮 麻黄 大枫肉（去油） 当归 牡丹皮 山药 菟丝子 牛膝 川续断 黄柏 黄 （各二两） 泽泻 白茯苓 黄芩 广桂枝 乳香 紫荆皮 没药 知母白芷 荆芥（各一两） 熟地（四两） 胡麻（四合）上为末，炼蜜丸桐子大。先用愈风汤洗浴，切忌避风。食后暖酒送下百丸，即睡取汗。隔五日取汗一次，三次即愈。
　　
　　小枣丹
　　 治刺疯。
　　防风 白僵蚕 荆芥 何首乌 全蝎 蔓荆子 苦参 威灵仙 黄芩 牛蒡子大黄 赤芍药 生地 大枫肉 羌活 独活（各二两） 白术（一斤） 两头尖（重一钱一头） 扁柏枝 山栀（各四两） 甘草（五钱） 薄荷 甘枸杞 明天麻 天南星（各一两）上为末，枣肉为丸桐子大。每服六十丸，薄荷汤下。
　　
　　玉枢丹
　　 治白癜疹疯。
　　苦参 当归 元参 荆芥 苍术（各八两） 羌活 乌药 胡麻 本 苍耳子川芎 独活 白芷 白蒺藜 防风 大枫肉 甘草 麻黄 红花 牛蒡子 天麻白僵蚕 琉璃（ 灰） 海风藤 薄荷 元胡索 秋石 夏枯草 犀角 旱莲草 虎骨血竭 柴胡 苏木 蝉蜕（各二两） 牛黄（一钱） 麝香（二钱） 广木香 沉香 檀香 乳香没药 仙灵脾（各一两五钱） 桑螵蛸 蕤仁 大黄 桔梗 贝母 乌药 半夏（各一两）上为末，将粗药头煎汁煮米糊丸桐子大。朱砂为衣。用黄芩、大黄、羌活、独活、防己、防风、连翘、黄柏、桔梗、荆芥、当归、山栀、木通、甘草、半夏、紫苏、薄荷、升麻、川芎、麻黄、乌药等味，煎汁送下百丸，或酒下，朝夕服。避风要紧。
　　冷疯方 苍斑香豆一斗，胡桃肉四斤，连壳敲碎，火酒十斤，共入坛内浸五七日，每用一大盅，饭上蒸，不时服，药到病除。
　　
　　神效追疯丸
　　 治蛤蟆疯、热疙瘩疯。
　　苦参（六两） 大枫肉（四两） 荆芥（二两五钱） 麻黄 当归 羌活 白术（各五钱） 黄芩白芍 川芎 白僵蚕 人参 白蒺藜 胡麻 防风（各一两） 乳香 没药（各二钱二分） 麝香（四分）为末，酒煮黄米糊丸桐子大，每服五十丸，酒下。
　　
　　斑龙八师丹
　　 治蝼蝈疯。
　　威灵仙 苍术 透骨草 川乌 草乌（各等分）为末。每服三钱，酒服取汗。避风要紧。
　　
　　麻黄散
　　 治漏蹄疯。
　　乳香 没药 黄柏 麻黄根 万年灰（即陈锻石） 水龙骨（各等分）上为末掺之，贴夹纸膏，收其毒水。
　　治疯烂疮枯矾（四两） 花椒（三两） 蛇床子（二两） 白砒 硫黄（各一两） 生矾（五钱）研如泥，猪油调搽患处。
　　治痒块方苍耳子 大枫肉 硫黄 潮脑 雄黄（各二钱）用芝麻一合，炒黑和研如泥，生布包药，擦之，无块处不可擦。
　　治疯癣癞神方（顾玉书）防风 小青皮（打碎） 直僵蚕（炒去丝） 白鲜皮 羌活（各五钱） 钻地风 当归 刺蒺藜（各一两） 荆芥 威灵仙 蝉蜕（各三钱） 制天麻（二钱五分） 土荆皮（三钱五分）火酒五斤，浸五日，每日饮一二杯，外用后方浸酒搓之，其癞自愈，经验多人。
　　地黄根（八两） 荆芥 白凤仙花（各四两） 木鳖子 公槟榔（各三十个） 白砒 雄黄潮脑（各一两） 白芷 白芨（各一两五钱） 沉香（研细，二钱） 麝香（一钱） 母丁香（五钱） 防风（六两）火酒十斤，共入坛内封固，浸七日搓之。
　　治癞奇方土荆皮（一斤） 白芨 尖槟榔 白芷（各一两） 研细搽三天。
　　土荆皮（一斤） 白芨 尖槟榔 白芷 蛇床子（各一两） 胡椒 枯白矾（各五钱）研细搽三天。
　　土荆皮（一斤） 白芨 尖槟榔 白芷 蛇床子（各一两） 胡椒 枯白矾（各五钱） 白砒（三钱） 麝香（一钱）研细搽三天，以上三次，计搓九日，俱用好醋调，清晨搓上，晚上以豆腐浆水洗去过夜，次早又搓，必愈。
　　
　　
　　卷二十九癞癣部
　　自蛇虱、乌癞、癣疹起，至湿痰流注止，皆汇于此部中，以便检阅参治。
　　
　　
　　卷二十九　癞癣部蛇虱门主论
　　王肯堂曰：蛇虱遍身起如风疹疥丹之状，其色白不痛但痒，搔抓之起白 。柏叶一味煎水洗。内服蜡矾丸、金银皂角丸。（《准绳》）《心法》曰：白 俗名蛇虱。生于皮肤，形如疹疥，色白而痒，搔起白皮，由风邪客于皮肤，血燥不能荣养所致。用猪油、苦杏仁等分捣匀，绢包擦。
　　
　　
　　卷二十九　癞癣部乌白癞门主论
　　王肯堂曰：夫癞疾皆是恶风及犯触忌害所得。初觉皮毛变黑，或淫淫苦痒如虫行，或眼前见物如垂丝，言语无定，心常惊恐，皮肉之中或如桃李，瘾疹亦黑，手足顽麻，针刺不觉痛，脚下顽痛不得踏地，凡食之时，开口出气而鸣，语亦如是。身体生疮，痛痒而时如虫行，或两肘如绳缚，此名乌癞。又有黑癞。凡二癞之证，大同小异，故不别录也。（《准绳》）又曰：白癞者其语声嘶嗄，目视不明，四肢顽痛，身体大热，心中懊恼，手足缓纵，背膂拘急，内如针刺；或生瘾疹而起，往往正白在皮肉，鼻有息肉，目生白珠挡于瞳子，视无所见，名曰白癞也。
　　陈实功曰：癞风乃阳明湿热沸腾于肌表，或受风寒侵袭而成。其患初起水泡作痒成疮，破流脂水，痒至彻骨，久则成片，延及遍身，好浴热汤，形如风癞。上体者汗解外毒，下体者疏泻内毒为主。（《正宗》）陈远公曰：人一身发癞，皮浓生疮，血出如疥，或痛或痒，或湿或干，似虫非虫，人以为湿热留于皮肤，谁知乃气血不能周到滋润乎！世多以苦参煎汤或 、白芷外治不能奏效，正成于气血虚也。夫气血足则经络无闭塞之虞，气血旺则毛窍无枯干之患，且气足血旺，则热散湿消，何至瘀滞不通，结于皮肤之外哉！治法以补气血为主，佐以消湿散热，虽十载沉 ，尚可奏功，矧目前近癞乎！用扫癞丹：黄三两，当归、金银花各二两，白术、茯苓、麦冬、白芍、熟地、元参各一两，山萸、川芎各五钱，生甘草、荆芥、花粉各三钱，防风二钱，水煎服，皮色即润，二剂干燥解，十剂痊愈。（《冰鉴》。此方大补气血，无异枯涸之田，逢甘霖之滂沛，生机勃勃，水满平畴，而蝗蝻之类自消于无形矣。）
　　
　　卷二十九　癞癣部沈紫亮十四种癞证歌诀
　　心经火癞蟋蟀连，肝经木癞风厉偏，脾经上狗癞并属，肺经金癞面白兼，肾经水癞两乌共，胃经酒麻癞总言。
　　夫癞之为害，较之风证稍轻，然其致害之患一也。但癞愈而形可复，疯愈则元气难复，癞死者少，疯死者多，然皆非善证耳。（《医学要则》）
　　
　　卷二十九　癞癣部辨六经癞形
　　心经 火癞如灼之疮，大小不一，或形如癣，裂断皮肤，愈而复发，乃心脏受毒，病深七年方盛，其蟋蟀癞，亦乃心经毒也。
　　肝经 木癞初起似蚀癣状，大小不同，形色不一，或遍身高低不定，俗呼为棉花癣。
　　脾经 土癞或先发热呕吐，身发黄肿，即现 块，大如鸡卵，小如弹丸，或麻木不仁，穿即成疮，脓气臭秽难闻。
　　肺经 金癞初发如杨梅疮，上无壳，内泛碎，肉凸起，紫赤溃烂，真如杨梅，毒入肺经，眉睫毛落，二年鼻梁崩倒，眼塌唇翻，乃金癞之验，若蠹鱼生肺腑，致生面白细虫，举体艾白斑驳，周身如癣，俨然泥壁风之状，外用熏洗则能取效。白癞乃风寒暑湿之气，邪毒凑聚，弥满肺窍，久则虫蠹食肺管所致。
　　肾经 水癞必先得水病而停蓄，又为风湿触激，或生在阴茎，蚀于阴囊，两旁发肿块横 ，寒热交作，肿痛难忍，渐大而溃变成烂疮，一年病剧，眉发坠落，水癞之毒在肾，湿久生虫，流注遍身则生青黑赤紫斑驳，以致阴茎痿癞，皮穿肉烂，脓血臭秽，乌癞乃邪毒入肾，虫食精髓，下虚不救，若在胸肋胁腿臂肋之间，生核如桃李之状，穿烂臭恶，或似漏疮，或如 疹，手足顽痹，针刺不知，此种之证宜大补气血。
　　胃经 酒癞因醉卧汗出迎风，邪入于胃所致，似赤非赤，似白非白，大者如钱，小者如豆，此证最为难治。麻癞由酒毒留滞胃腑，遍发疮毒，状如疥癣，痛痒难忍，或手足发黑白顽痹，形如雁来鹅掌风之状，或发内痔，头硬而碎，形如 头，遍体皆然，触之则大痛冷汗，一时即愈。
　　疯与癞大同小异，但癞轻而疯重，治癞之法，可于疯证门中诸方酌用。
　　
　　
　　卷二十九　癞癣部门主论
　　王肯堂曰：夫人阳气外虚则多汗，汗出当风，风气搏于肌肉，与热气并则生 ，状如麻豆，甚者渐大，搔之则成疮也。（《准绳》）《心法》曰： 俗名鬼饭疙瘩，由汗出受风，或露卧乘凉，风邪多中表虚之人。
　　初起皮肤作痒，次发扁疙瘩，形如豆瓣，堆累成片，日间痒甚者，宜秦艽牛蒡汤，夜间痒甚者，宜当归饮子，外用烧酒浸百部，以蓝布蘸酒搓之，谨避风凉。
　　
　　
　　卷二十九　癞癣部癣门主论
　　陈实功曰：癣乃风热湿虫四者而成。风宜散，热宜清，湿宜渗，虫宜杀，总由血燥风毒克于脾肺二经耳。（《正宗》）又曰：风癣如云朵，皮肤娇嫩，抓之则起白屑，不知痛痒。
　　又曰：湿癣如虫形，搔之则有汁出。
　　又曰：顽癣抓之全不知痛。
　　又曰：牛皮癣顽硬且坚，抓之如朽木。
　　又曰：马皮癣微痒，白点相连。
　　又曰：狗皮癣白斑相簇，时作微痒。
　　周文采曰：干癣搔之则出白屑，索然雕枯。（《集验》）又曰：刀癣则轮廓全无，纵横不定。
　　申斗垣曰：白壳疮即癣也。（《启玄》）王肯堂曰：面上风癣，初起 或渐成细疮，时作痛痒，发于春月，名曰花癣，女人多生之。此皆肺经蕴积风热，阳气上升，发于面部或生眉目之间，久而不愈，恐成风疾。（《准绳》）蒋示吉曰：上半身为顽癣，治之易，多属风热。（《说约》）又曰：阴癣生在下半身，治之最难，多属寒湿，总之血分受病，以致皮肤不和也。
　　
　　
　　卷二十九　癞癣部癣门主方
　　
　　浮萍散
　　 治风癣疥癞。
　　当归 川芎 荆芥 赤芍药 甘草浮萍（七月十五日采取阴干，各一钱五分） 麻黄（七分五厘，夏月只用三分）加葱白二根，豆豉五六十粒，水煎热服取汁。手臂加桂枝，背加羌活，膝加牛膝、薄桂。
　　遍身风癣。
　　防风 金银花 片芩 山栀仁 生地黄 木通 川黄连 当归 苦参（各一钱）飞滑石 升麻（各三分） 荆芥穗 香白芷（各七分） 桔梗 生甘草（各五分） 蝉蜕 皂针牛蒡子（各八分） 生姜（一片） 穿山甲（四片）水二盅，煎八分，食远服。未服药先一日，用茄子藤连根叶煎水熏洗，将癣擦透，次日服药，三剂除根。
　　湿热生癣。
　　干浮萍（一两） 苍耳子 苍术 苦参（各一两五钱） 黄芩（五钱） 香附米（二钱五分）酒糊丸。上身多食后服，下体多食前服，白汤送下三钱。
　　癣。
</div>
    <div class="pagination">
<a href="疡医大全_page114.html">上一页</a><span>...</span><a href="疡医大全_page110.html">110</a><a href="疡医大全_page111.html">111</a><a href="疡医大全_page112.html">112</a><a href="疡医大全_page113.html">113</a><a href="疡医大全_page114.html">114</a><span class="current-page">115</span><a href="疡医大全_page116.html">116</a><a href="疡医大全_page117.html">117</a><a href="疡医大全_page118.html">118</a><a href="疡医大全_page119.html">119</a><a href="疡医大全_page120.html">120</a><span>...</span><a href="疡医大全_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
