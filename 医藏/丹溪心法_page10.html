<!DOCTYPE html>
<html>
<head>
    <meta charset="UTF-8">
    <title>丹溪心法 - 第 10 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 10 页/共 50 页</h1>
    <div class="content">　　又方  治湿痰。喘急。止心痛。

　　半夏（一味，不拘多少。香油炒。）上为末。粥丸梧子大。每服三五十丸。姜汤下。

　　又方 黄芩 香附 半夏（姜制） 贝母以上治湿痰。加栝蒌仁、青黛、作丸子。治热痰。

　　又方  燥湿痰，亦治白浊因痰者。

　　南星 半夏（各一两） 蛤粉（二两）上为末。神曲糊丸如梧子大。青黛为衣。每服五十丸。姜汤下。湿痰加苍术。食积痰加神曲、麦芽、山楂，热加青黛。

　　中和丸  治湿痰气热。

　　苍术 黄芩 半夏 香附（等分）上为末。粥丸梧子大。每服五七十丸。姜汤下。

　　又方  治痰嗽。

　　黄芩（酒洗一两半） 贝母 南星（各一两） 滑石 白芥子（去壳，各半两。） 风化硝（二钱半。取其轻浮速降。

　　上为末。汤泡蒸饼丸服。

　　导痰汤 法制硝（同莱菔水煮化，去卜，绵滤令结。入腊月，牛胆内风化秤五钱。或只风化硝亦可。又云一两） 礞石（二两，捶碎，焰硝二两同入小砂罐内，瓦片盖之铁线缚定，盐泥固济，晒干，火 红，候冷取出）上为末，神曲糊丸梧子大。每服三五十丸，白汤下。一方加苍术半两，滑石一两，看病冷热虚实作汤使。一本礞石、南星各一两，无枳实。

　　又方 半夏（二两） 白术（一两） 茯苓（七钱半）黄芩 礞石（一两） 风化硝（二钱）上为末，同前。

　　润下丸  降痰甚妙。

　　南星（一两） 半夏（二两，各根据橘红制） 黄芩 黄连（各一两） 橘红（半斤，以水化盐五钱，拌令得所，煮干焙燥） 甘草（炙，一两）上为末，蒸麦丸如绿豆大。每服五七十丸，白汤下。一方单用陈皮半斤，盐半两，水拌，煮青黛，有湿加苍术，或加参萸。

　　南星（炮，一两） 橘红（去白，一两） 赤茯苓（去皮，一两） 枳壳（去穣，麸炒，一两） 甘草（炙，半两，又云一两） 半夏（四两，又云四钱）上水煎，生姜五片。食前服。

　　千缗汤  治喘。

　　半夏（七个，泡制，每个作四片） 皂角（去皮炙，一寸） 甘草（炙，一寸）上咀。作一服，生姜如指大煎。

　　小胃丹 芫花（好醋拌匀，过一宿，瓦器不住手搅，炒令黑，不要 ） 甘遂（湿面裹长流水浸，半日再水洗，晒干，又云水浸冬七春秋五日，或水煮亦可）大戟（长流水煮一时再水洗，晒干，各半两） 大黄（湿纸裹煨，勿焦，切焙干，再酒润，炒熟焙干，一两半）黄柏（三两，焙炒）上为末，粥丸麻子大。每服二三十丸，临卧津液吞下，或白汤一口送下。取其膈上之湿痰热痰丸。一方加木香、槟榔，各半两，蒸饼丸，每服七八丸，至十丸止。） 治酒痰 青黛 栝蒌上为末，姜蜜丸。噙化救肺。

　　治郁痰 白僵蚕 杏仁 栝蒌仁 诃子 贝母 五倍子上为末，糊丸梧子大。每服五十丸，白汤下。

　　导痰丸 吴茱萸（三钱，制） 茯苓（一两） 黄连（半两） 滑石（七钱半） 苍术（泔浸，一两）上为末，糊丸梧子大。每服八九十丸，姜汤下。

　　茯苓丸 （出《千金方》，《百一选方》同）半夏（四两） 茯苓（二两） 枳壳（一两） 风化硝（半两）上为末，蒸饼或神曲、姜汁糊丸，糊子大。每服三十丸，姜汤下。

　　又方  治食积痰火，并泻胃火。

　　软石骨（不拘多少，研细）上用醋糊丸，如绿豆大。每服二十丸，白汤下。

　　又方  治阴虚内多食积痰。

　　川芎（七钱） 黄连 栝蒌仁 白术 神曲 麦芽（各一两） 青黛（半两） 人中白（三钱）上为末，姜汁蒸饼丸服。

　　久吐痰喘杏仁（去皮尖，生用） 来复丹（炒）上等分为末，粥丸麻子大。每服十五丸，白汤下。

　　黄连化痰丸 半夏（一两半） 黄连（一两） 吴茱萸（汤洗，一钱半）桃仁（二十四个，研） 陈皮（半两）上为末，曲糊丸绿豆大。每服一百丸，姜汤送下。

　　白玉丸 巴豆（三十个，去油） 南星 半夏 滑石 轻粉（各三钱）上为末，皂角仁浸浓汁丸，梧子大。每服五七丸，姜汤下。

　　黄栝蒌丸  治食积，痰壅滞，喘急。

　　栝蒌仁 半夏 山楂 神曲（炒，各等分）上为末，栝蒌水丸。姜汤、竹沥送下二三十丸。

　　又方 栝蒌仁 半夏（一两） 苍术（二两） 香附（二两半）黄芩 黄连（半两） 又方 栝蒌仁 黄连（半两） 半夏（一两）上为末，糊丸梧子大。服五十丸。

　　抑痰丸 栝蒌仁（一两） 半夏（二钱） 贝母（三钱）上为末，蒸饼丸如麻子大。服一百丸，姜汤下。

　　清膈化痰丸 黄连 黄芩（各一两） 黄柏 山栀（各半两） 香附（一两半） 苍术（二两）上为末，蒸饼丸。白汤下。

　　搜风化痰丸 人参 槐角子 僵蚕 白矾 陈皮（去白） 天麻 荆芥（各一两） 半夏（四两，姜汁炒） 辰砂（半两，另研）上为末，姜汁浸蒸饼为丸，辰砂为衣。服四十丸，姜汤下。

　　坠痰丸  治痰饮。

　　黑丑（头末，二两） 枳实（炒，一两半）白矾（三钱，枯一半） 朴硝（二钱，风化） 枳壳（一两半炒） 猪牙皂角（二钱，酒炒）上为末，用萝卜汁丸。每服五十丸，鸡鸣时服。初则有粪，次则有痰。

　　治湿痰 苍术（三钱） 白术（六钱） 香附（一钱半）白芍（酒浸炒，二钱半）上为末。蒸饼丸服。

　　治肥人湿痰 苦参 半夏（各钱半） 白术（二钱半） 陈皮（一钱）上咀，作一服，姜三片，竹沥半盏，水煎。食远，吞三补丸十五丸。

　　祛风痰行浊气 明矾（一两） 防风（二两） 川芎 猪牙皂角 郁金（各一两）蜈蚣（二条，用赤脚黄脚各一条）上为末，蒸饼丸梧子大。每服三十丸，食前茶汤下，春以芭蕉汤探吐痰。

　　上焦风痰 栝蒌 黄连 半夏 牙皂姜汁浸炊饼丸。

　　痰气方 片芩（炒） 半夏（各半两） 白术 白芍（各一两） 茯苓 陈皮（各三钱）上为末。蒸饼泡姜汁丸服。

　　利膈化痰丸 南星 蛤粉（研细，一两） 半夏 栝蒌仁 贝母（去心，治胸膈痰气最妙） 香附（半两，童上为末，用猪牙皂角十四挺敲碎，水一碗半，煮杏仁去皮尖一两，煮水将干，去皂角，擂杏仁如泥，入前药溲和，再入姜汁泡蒸饼，丸如绿豆大，青黛为衣。每服五十丸，姜汤下。

　　清痰丸  专清中管热痰积。

　　乌梅 枯矾 黄芩 苍术 陈皮 滑石（炒） 青皮 枳实（各半两） 南星 半夏 神曲（炒） 山楂 干生姜 香附（各一两）上为末，汤浸蒸饼丸服。

　　〔附录〕凡痰之为患，为喘为咳，为呕为利，为眩为晕，心嘈杂怔忡惊悸，为寒热痛肿，为善治痰者，不治痰而治气，气顺则一身之津液，亦随气而顺矣。又严氏云：人之气道贵乎顺，顺则津液流通，决无痰饮之患。古方，治痰饮用汗吐下温之法。愚见不若以顺气为先，清若咯唾日久，湿热所郁，上下凝结，皆无清白者也。甚至带血，血败则黑痰，为关格异病，人所不识。又清白者气味淡，日久者，渐成恶味，酸辣腥臊焦苦不一。百病中，多有兼痰者世所不知也。凡人身中有结核，不痛不红，不作脓者，皆痰注也。治痰法，实脾土，燥脾湿，是治其本也。

　　附方  二陈汤  见中风。

　　瓜蒂散  见疸。

　　三补丸  见虚损。

　　参萸丸  见秘方。

　　青金丸 苍莎丸  并见咳嗽。

</div>
    <div class="pagination">
<a href="丹溪心法_page9.html">上一页</a><span>...</span><a href="丹溪心法_page5.html">5</a><a href="丹溪心法_page6.html">6</a><a href="丹溪心法_page7.html">7</a><a href="丹溪心法_page8.html">8</a><a href="丹溪心法_page9.html">9</a><span class="current-page">10</span><a href="丹溪心法_page11.html">11</a><a href="丹溪心法_page12.html">12</a><a href="丹溪心法_page13.html">13</a><a href="丹溪心法_page14.html">14</a><a href="丹溪心法_page15.html">15</a><span>...</span><a href="丹溪心法_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
