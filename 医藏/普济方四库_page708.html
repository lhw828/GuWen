<!DOCTYPE html>
<html>
<head>
    <meta charset="UTF-8">
    <title>普济方四库 - 第 708 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 708 页/共 1812 页</h1>
    <div class="content">　　积胷间乆则吐血咯血鼻衂宜服此行荣卫顺气止血进食退热惟忌食热面煎海物猪鸡一切发风之物不宜甚饱常令饥饱得所自然胷膈空利气血顺也【昔苏少连病此极可谓百药不效偶姜昌传此方服之遂愈后济人屡效】
　　白术【二両】　人参【去芦】　白茯苓【去黒皮】　黄耆【各一両蜜炙】柴胡【去芦一分】　山药　百合【去心各三分】　甘草【半両炙】前胡【去芦一分】
　　右剉散每服一钱半水一盏姜三片枣一枚同煎至六分温服日三服
　　茅根散【出经验良方】　治吐血
　　鸡冠花　马蓝菜根　桞枝　枫枝　白茅根生姜　甘草【各等分】
　　右防咀以酒一升半童子小便一盏瓦器济固煑至一升去滓温服
　　鸡苏七味汤　治吐血盖此病有两种一者縁堕打损内伤而致此病二者縁积热兼劳而有此病若内伤自湏依前内损大便血等诸方救之若积累劳吐血状更无余但觉心中悁悁似欲取吐背上烦热便致此病宜以此药及桑白皮散疗之
　　鸡苏【五両】　生地黄【切】　青竹茹【各一升】　生姜　桑白皮【各六両】　小蓟根【切六合】　生葛根【切六合】
　　右切以水九升煑取三升去滓分温三服服约相去如人行十里久若一剂得力欲重合服至四五剂犹佳隔三四日服一剂如未定则宜合前桑白皮散服之
　　犀角汤【出千金方】　治吐血酒客温疫中热毒干呕心烦者蒲黄　犀角　括蒌根　甘草【各二両】　葛根　桑寄生【各三両】
　　右防咀以水七升煑取三升分三服
　　通圣散【出圣济总録】　治肺损吐血嗽血
　　金星石　银星石　云母　太隂元精石　阳起石　不灰木
　　用等分以甘锅子一枚先以罗过紫冬灰【即水牛粪是也】可厚一二寸铺药一重以灰一二寸筑令实又铺药一重准前以灰盖后铺药尽为度上下以灰封盖以泥固济不限药多少皆用炭一秤于静室中周宻不通风处火煆一日一夜冷取于净地掘一坑子深一尺许埋锅子一宿取出先防出药块子余以粗罗罗去灰取药碾为末更入乳鉢研令极细即入鑵子内收之每药末一两入龙脑射香各半钱阿胶一分炒同研入前件药末一两内合和令匀每服一钱或半钱以糯米少许细研入薄荷汁各少许同煎为饮温调下空心日午临卧各一服
　　乌金散【出圣济总録】　治吐血及一切血病诸药不效者鲮鲤甲　犀角【镑】　黄明胶　赤鲤鱼皮【各一両】胎髪【一両半】　独角仙【一枚去翅头足】
　　用瓦藏瓶一枚底下开窍内药以纸筋泥固济暴干用炭五斤簇烧才烟絶拨去火放冷取出研细为散每服一钱旋入腻粉少许吐血鼻衂不止新汲水调下产后血晕昬迷闷乱不知人冷醋汤下血气温酒调下咯血及血积藏毒下血赤白痢血痢蛊毒痢肠风及五痔下血并米饮调下临卧空腹服更相度虚实可加至二钱服药后取下积聚物效
　　紫蘓散【出圣恵方】　治吐血并衂血不止
　　紫苏　生干地黄【各二両】　桂心　当归　牛膝【去苖】阿胶【捣研炒令黄燥各一両】
　　右为散毎服五钱以水一中盏煎至五分去滓毎于食后温服之
　　天门冬丸【出医方大成】　治吐血咯血大能润肺止嗽天门冬【一両】　甘草　白茯苓　阿胶【各半両】
　　杏仁【炒】　贝母□【各七钱】
　　右为末炼蜜丸如梧桐子大毎服一丸咽津唅化夜可十丸大能润肺止嗽
　　五通散【出圣济总録】　治吐血
　　巴豆【五十枚去皮】　白【一両】　郁李仁【三百五十枚】　　盐豉【三百五十粒】　伏龙肝【二両】
　　用锅子内炒熟不住手搅以烟青为度倾出放湿地出火毒为末每服半钱温蜜水调下如患咯血用前件药末一两郓州蛤粉二两同研罗细每服一钱薤汁半盏生油两防食后调服
　　阿胶散【出圣济总録】　治男子妇人咯血吐血
　　阿胶【炒令燥】　白芨　白敛　黄蘖【去粗皮蜜水浸炙赤色各一両】
　　右为散每服三钱糯米粥饮调下空心食前服小儿量减
　　竹叶芍药汤【出圣济总録】　治吐血衂血大小便出
　　竹叶【六合】　赤芍药　甘草【炙剉各一両】　阿胶【炙燥三両】当归【切焙一両半】
　　右粗捣筛毎服五钱水一盏半煎至八分去滓温服食后日二服
　　人参汤　治吐血咯血
　　人参　川芎　茯苓　半夏【制各三分】　甘草【各一分】
　　右剉每服三钱姜五片煎服
　　固荣散　治吐血便血
　　白芷【半両】　真蒲黄【炒一両】　甘草【炙三钱】　地榆【去芦一両】
　　右为末毎服三钱温酒调服如气壮人加石膏半两一方用温汤调服
　　犀角地黄汤　寸芤血在胸吐血者
　　生地黄【二両】　黄芩【一両半】　黄连【一両】　大黄【半両】
　　右防咀水二秤一两煎至一盏去滓食后服之
　　乌梅散　治吐血
　　马鞭草【二钱】　罂粟殻【大者四个去穣梗】　甘草【二钱】　　大乌梅【一个】
　　右为粗末毎服三钱水一盏半煎至八分去滓日午空心临卧服
　　黄耆散　治吐血
　　黄耆【剉】　白芨　白敛　黄眀胶【炒令燥各二両】
　　右为散毎服二钱糯米饮调下
　　絿云散　治吐血
　　栢叶　百合　人参　阿胶【炙令燥各二両】
　　右为散毎服二钱糯米粥饮调下
　　煑肺散　治吐血补肺
　　杏仁【一百二十九粒去皮尖新瓦上焙研】　百合【四両】　糯米【一合】葱白【三茎同杏仁法】
　　右和匀猪肺一具入药在内麻线系沙锅内煑水去一半翻转令熟竹片切惹药细嚼蜜汤下服至五具为度
　　艾叶散　治吐血内崩上气靣色如土
　　干姜　阿胶　栢叶【各二両】　艾【一把】
　　右防咀以水五升煑取一升内马通汁一升煑取一升顿服一方名栢叶汤不用阿胶小品不用栢叶
　　蔕散　凢吐血后体中但有奄奄然心中不闷者輙自愈假令烦燥心中闷乱纷纷呕吐颠倒不安医工又与黄土汤阿胶散益加闷乱卒至不济如此闷者当急吐之上焦有邪则伤诸臓臓伤血下入于胃胃得血则闷满气逆气逆故吐血也【一名人参汤】
　　蔕【二分】　杜衡　人参【各一分】
　　右为末毎服一钱或无水酱但得下即可羸人小减之吐去青黄或吐血一二升无苦
　　辰胶散　治大人小儿吐血
　　阿胶【炒】　蛤粉【各一両】　辰沙【少许】
　　右为细末和粉红色藕节擂汁和蜜调下
　　神效金珠丸　治吐血
　　丹砂【半両】　金箔【四片】　蚯蚓【三条】
　　右先将金箔丹砂研细后将蚯蚓同研和前二味为丸如小皂子大每服一丸冷酒下不可嚼
　　神效散　治吐血咯血一名鹿角胶丸
　　鹿角胶【炙令燥】　黄蘖【去粗皮各半両】　杏仁【四十九枚汤去皮尖麸炒黄】
　　右为散毎服一钱用白麺一钱温水同调下食后再服一方炼蜜为丸如樱桃大毎服一丸含化咽津
　　金粉汤　治吐血
　　熟干地黄【焙】　蒲黄【各一両】　芎防【半両】
　　右粗捣筛毎服三钱水一盏半糯米十四粒同煎至七分去滓温服
　　绵灰散　治吐血咯血
　　新绵【一両烧灰】　黄眀胶【炙令燥】　黄蘖【去粗皮蜜炙为末各一両】
　　右细研毎服一钱地黄汁糯米饮相和调下食后临卧服
　　金沙汤　治吐血咯血
　　紫金沙【野蜂窠蔕是半両】　贝母【去心二钱生用】　芦荟【一钱】
　　右粗捣筛每服二钱水半盏入蜜少许煎一两沸去滓细呷空心食后临卧服
　　紫参散　治吐血热极
　　紫参　阿胶【炒燥各二両】　甘草【炙剉二両】
　　右为散每服二钱温糯米饮调下不计时
　　杏蜜膏　治吐血
　　猪防【一具用瓷器煑烂冷水浸去膜】　杏仁【去皮尖双人炒】　蜜【熬熟各二両】
　　右同研饭上蒸入木香附子末各二钱和匀成膏毎服半匙酒一盏调下日三
　　藕汁散【出圣济总録】　治吐血
　　白茯苓【去黒皮】　生干地黄【焙】　蒲黄
　　右等分为细末毎服二钱生藕汁半盏调匀顿服立止
　　三物汤【出圣济总録】　治吐血及大小便血
　　生地黄【七両半】　阿胶【炙令燥三両】　白敛【八両】
　　右防咀毎服七钱水二盏煎至八分去滓空腹温服
　　地黄阿胶散【出圣济总録】
　　地黄汁【六合】　牛皮胶【一両细切】　生姜【一块如大栂栺捶】
　　右先用铜器中煎十数沸次下牛皮胶煎令消滤去生姜分作两服吃便止或防转一行不妨
　　固荣散【出朱氏集验方】　治吐血
　　蒲黄　地榆【各二両】　滑石【四両】　甘草【半両】
　　右为细末毎服五大钱温酒调下次用后药
　　震灵丹【二丸】　黒丹【二十丸】　养正丹【十丸】　来复丹【三十丸】
　　黄耆散【出指南方】　治吐血
　　黄耆　糯米　阿胶【炒燥等方】
　　右为末米饮调下二钱不计时
　　治吐下血
　　用枸杞根皮子为散煎服
</div>
    <div class="pagination">
<a href="普济方四库_page707.html">上一页</a><span>...</span><a href="普济方四库_page703.html">703</a><a href="普济方四库_page704.html">704</a><a href="普济方四库_page705.html">705</a><a href="普济方四库_page706.html">706</a><a href="普济方四库_page707.html">707</a><span class="current-page">708</span><a href="普济方四库_page709.html">709</a><a href="普济方四库_page710.html">710</a><a href="普济方四库_page711.html">711</a><a href="普济方四库_page712.html">712</a><a href="普济方四库_page713.html">713</a><span>...</span><a href="普济方四库_page709.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
