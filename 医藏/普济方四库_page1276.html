<!DOCTYPE html>
<html>
<head>
    <meta charset="UTF-8">
    <title>普济方四库 - 第 1276 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1276 页/共 1812 页</h1>
    <div class="content">　　接骨散　并治恶疮
　　金丝水蛭【半钱每个三截瓦上去气透为度】　没药【三钱研细】　铜钱【用半两者取三文或五文烧红醋淬细末】　金头蜈蚣【一个】　金色自然铜【半两烧红醋淬研为细末用之】　乳香【一钱研为细末用之】
　　右为细末以津调半钱涂患处止痛如出脓先用粗药末少许油少半匙同研匀再入少半匙再匀又入前药接骨散半钱用银钗子打成膏以鸡翎扫在疮瘇处痛立止天明一宿自破如打折骨头并损伤可用接骨散五分加马兠铃末五分酒一大盏热调连滓温服之立即定疼如不折立止疼痛以食前后药又外用后药贴一方无没药
　　接骨药
　　陈烂麻根【两把】　羊耳朶【一对】　乱丝【一握多者更妙】
　　右取肥松节劈碎约量多少先放三两根新瓦上以药同在上烧存性研为末如生再烧研更加五灵脂半两如疼入乳香少许和药如茶褐色为度用布条子约纒一遭先摊小黄米粥匀上撒末匀纒定折处上又用帛三五重上又用竹簟子纒勒慢得中约二日换上一次再后五日换一次又七日换上一次如此无不接者
　　接骨丹
　　半夏【二两】　南星【四两】　木鼈子【一两烧去皮】　红豆【半两】没药　自然铜【炒各一两】
　　右为细末生姜汁四两同醋打麪糊二钱涂处俾正绵裹之温热令汗孔开而药力入
　　接骨傅药
　　牛皮胶　生姜自然汁【各二十文重】
　　先将生姜自然汁入铫内火顿热入胶在汁内镕开打令匀如稀糊入没药
　　白芨　白蔹　草乌头　官桂【各二十文重】
　　右为细末同入前药汁内打匀先用葱汤洗患处却傅药用绵帛扎定如觉热行则药効
　　硃砂膏　治攧扑刀伤接骨
　　腊月猪脂【五两】　黄蜡【半斤已上洗煎】　鈆丹【罗】　自然铜【四两研】　蜜陀僧【四两研】　硃砂【研】
　　右用新铛鼎先镕脂次下蜡停冷再下蜜陀僧鈆丹硃砂自然铜缓火仍煎入水中不散取出鼎放冷处用栁箆搅匀防入甆器内不住手搅至凝丸如弹子大且用笋皮之类衬之极冷方收　凢伤碎骨者大石压碎骨者先用此药化开然后夹定用此药服之须作小丸如梧桐子大每服十丸葱酒送下或伤损深者撚成条子入孔中浅者用油单纸贴之甚者凳裹木夹之如药方散再觉病痛更一服痛即止又痛甚者贴之即止
　　赤芍药丸　治打伤筋骨或闪肭或伤损折疼痛不可忍
　　芍药【一两用赤的】　好乳香【半钱】　接骨木【半两乃蒴藿也】　川当归【一两】　川芎　自然铜【各一两】
　　右为末用黄蜡四两镕入前药末搅令匀温软众手丸龙眼大每服一丸以好无灰酒一盏浸开服之痛絶便止若大伤碎折先整骨用后药贴了然后用此药表里两攻无不效也此后一方是一副不可分开
　　治打破伤损接骨方
　　川乌　草乌【各一两】
　　右为末用姜汁调作掩子贴损处又将绵缚定良
　　黒豆散　治伤疼痛
　　雄黒豆【一两】　桑条东枝【剉碎一两】　粟揳【剉碎一两以上三味用醋拌醋拌于瓮器炒存性】
　　右捣碎为散每服三钱热酒调连进三服后用八骨散
　　八骨散　治筋骨损折
　　虎骨【醋炙】　龙骨【碎研】　牛骨　鸡骨【炙】　狗骨【炙】兎骨【炙】　猪骨【炙】　羊骨【炙】　枫脂香【研】　自然铜【火烧醋淬二七次】
　　右各等分捣研为散每有伤处糁药在疮上用黄米粥匀摊帛上裹疮口用帛裹轻绳缚之
　　接骨散
　　米殻【一两去顶蜜炒黄色】　麻黄【一两】　乳香【一钱半】　当归【一钱半】　甘草　芍药【各三钱半】
　　右为细末酒煎熬至七分和滓温服病上食后病下食前
　　接骨方
　　好绵灰　无油头发灰【各一钱】　乳香【一钱】　木鼈子【去殻去油一钱】　麝香【少许】　南水蛭【不用糯米于瓦上炒黄为度】
　　右为末作一服好酒下验病上下服之能饮酒者大醉亦可只一服不许二服
　　鸡鸣散　治内外攧伤损骨
　　当归须　赤芍药　大黄【各五钱】　降真　苏木甘草【只少许】
　　右防咀水二盏煎七分去滓食前温服加小便
　　治打扑伤损接骨方
　　川乌　草乌　白僵蚕　半夏　南星　桂【去粗皮】
　　右各等分为末取生姜自然汁并酽醋各半调药稀稠得所就绵上摊匀裹痛处如干再将醋并姜汁润如药落再换或伤损甚者用药了以杉木板夹定此药用后止痛然后服药
　　当归【去芦煨干称】　乳香【研细】
　　右各等分为末每服二三钱酒调下
　　接骨知母方　治筋骨伤折
　　知母【焙】　贝母【去心】　白芨　白蔹　桂【去粗皮】　乳香【研各半两】
　　右为细末用好酒调如糊摊药在新帛子上裹所伤处三五日一换
　　接骨乌金散
　　半两钱【一百足醋淬碎】　锦文水蛭【半两炒烟尽水使不利】　南乳香【一钱另研】　麝香【一钱】　自然铜【醋淬研半两】
　　右为细末每服半钱自然汁生姜温酒少许同服之如损在腰上食后服之腰下食前服如筋骨无伤药即吐出无忌一方有没药
　　乌金散　治骨接
　　水蛭【一两炒黄】　自然铜【三两碎研内将一两生用一两炒】　水竹青【半两炒灰】　硝黄【半两二味同烧灰】　乳香【三钱】
　　右为末每服一钱或半钱小儿一字入麝少许热酒送下
　　神效防金丹　即筋骨药
　　苍术　红麪末　香附子　白芷　草乌【各一两】
　　右为末水糊为丸如鸡头大每服五丸用酒或茶盐送下不可多服恐麻人
　　接骨服药
　　苏枋　松节【黒角节者各半两】　自然铜【干锅内煆】　没药乳香【滴乳香各一钱】
　　右各细末和匀每服二钱无灰酒下服罢便用刷牙子灌潄恐刺若骨损甚者先以木夹定次服药一服止痛二服骨有声三服完如入臼
　　接骨敷贴药【出济生拔萃方】
　　天南星【四两】　木鼈子【三两】　没药【半两】　官桂【一两】　乳香【半两】
　　右为细末生姜一斤去皮取自然汁入米醋少许白麪为糊同调摊纸上贴伤处以绵系之用箆子箆住麻索子纒
　　五仙丸【出圣济摠録】　治伤折筋骨
　　自然铜【四两火烧醋淬二次】　大栗【一百枚去皮生用】　黒豆【一升汤浸去皮】　白桑柴灰【二升】　接骨木灰【一升】
　　右一处大臼内捣一千下取细入炼蜜再捣丸弹子大每服一丸温酒嚼下不拘时服
　　接骨敷贴方
　　以石楠叶碾为末用大活鲫鱼一个从脊破开去尽粗骨满装楠末于内湿纸裹煨熟去纸将鱼带药热贴于损处用直性木夹定扎缚随即接之
　　接骨药【出儒门事亲书】
　　半两钱【醋蘸烧碎为末】　麝香【少许】　自然铜【各一钱】
　　右为极细末如在上食后服如在下食前服三錍头嚼丁香一枚乳香一粒无灰酒一小盏如不折其药反出罢其痛不可忍勿凝待一日如骨未接再服如前老者十余日少者不过五七日
　　治骨折伤损法方
　　活虾蟇【一个】　活鲫鱼【一个】　杜牛膝根【洗浄】　小粉【炒焦黄】
　　右捣烂下小粉和成如泥患处用一层防之后搽前药夹板缚夹定仍服诸药
　　定痛一字散
　　何首乌　草乌【各二两】　乳香　没药【各一两】
　　右为末每一字盐酒调日进二服
　　筋骨药
　　草乌【一两】　苍术【五两】　青皮　白芷【各二两】
　　右为末麪糊丸如鸡头大每服三丸温酒送下
　　走马散【出医方大成】　治接骨定痛
　　诗曰　【青栢干荷叶　此药最为强皂角并碎补　止痛絶为良】
　　栢叶【生少许】　荷叶【生】　皂叶【生多用或肥皂】　骨碎补【去毛】
　　右各一两为末于跌处揣定骨入元以杉木板子量大小以纸衬于杉内生姜调药如糊摊就纸上贴骨断处以绳缚定夹外更以熟绢纒之莫令骨动三日或七日开看以葱汤洗不可令水大热若无动再贴药复夹七日除七日换药贴如痛甚加没药少许贴一方有白及
　　接骨禁声膏
　　肉桂【不见火为末】　牛皮胶【截碎】　马屁勃【擦末】　独核肥皂
　　右用生姜自然汁添少水煎胶化擂之却入马屁勃肥皂擂为稀膏离火畧温入桂在内再擂细摊纸上须用纸背贴患处不用药贴痛甚者热贴防痛者温贴上用油纸包贴外用帛缚第二三日取下刮旧药贴生姜汁熬热再贴如此二三次平复皮上必有生热疮用薄荷甘草白及为末调傅
　　接骨丹【出卫生家寳方】　治筋骨折损
　　自然铜【生用别研】　川楝子【剉碎】　黒牵牛【炒】　川乌头【生用各等分】
　　右为末酒糊丸如梧桐子大每服五丸至七丸伤损在上食后服伤损在下食前服日进二服
　　敲鸡散
　　水蛭【半两炒】　麝香【少许】　半两钱【十文醋蘸淬七次】　金色自然铜【半两醋蘸淬】
　　右为细末先以汤洗用竹木夹定后复服药每用半字好酒调下多用则吐不受服药约人行二十里则完常以鸡敲折颈骨畧与此药治隔宿杀鸡视之伤处如丝绕诚可信矣
　　接骨膏
　　乌鱼骨【烧烟尽】　木鼈子【去皮油一两】　白芨【一钱】　白蔹【一两】
　　右为细末新水调为膏摊夹纸上贴损处上用竹片夹定内服
　　乳香　没药　自然铜【各等分】　古老铜【一钱烧赤醋淬七次酥为度】
　　右为细末每服二钱温酒调下
　　接骨丹
　　纯黄丝【一两烧灰】　虎骨【一两烧存性】　古铜钱【一两火煆醋淬数十次钱酥为度】　鼈甲【一两烧灰存性】
　　右为末用淬钱醋煮糊为丸每一两作二十四丸以朱砂为衣每服一丸用热酒嚼下随病上下服之效
　　接骨药
</div>
    <div class="pagination">
<a href="普济方四库_page1275.html">上一页</a><span>...</span><a href="普济方四库_page1271.html">1271</a><a href="普济方四库_page1272.html">1272</a><a href="普济方四库_page1273.html">1273</a><a href="普济方四库_page1274.html">1274</a><a href="普济方四库_page1275.html">1275</a><span class="current-page">1276</span><a href="普济方四库_page1277.html">1277</a><a href="普济方四库_page1278.html">1278</a><a href="普济方四库_page1279.html">1279</a><a href="普济方四库_page1280.html">1280</a><a href="普济方四库_page1281.html">1281</a><span>...</span><a href="普济方四库_page1277.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
