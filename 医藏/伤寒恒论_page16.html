<!DOCTYPE html>
<html>
<head>
    <meta charset="UTF-8">
    <title>伤寒恒论 - 第 16 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒恒论 - 第 16 页/共 40 页</h1>
    <div class="content">　　郑论：按此条虽云服桂枝汤，或下之，而仍头痛、项强、翕翕发热、无汗，是邪尚在表而未解，仍宜发表为是。至于心下满而痛，小便不利，是太阳之气，不从小便而下趋，逆从于上而为心下满痛，何也？太阳之气，是由下而上至胸腹也，今既心下痛而小便不利，理应以五苓散方施之，化太阳之气，俾邪从下解，此方去桂枝加白朮、茯苓，亦是五苓之意。以予拙见，桂枝似不宜去。
　　
　　【阐释】历代注家对于本条的注释，各有见解，去桂去芍，尤为争辨的焦点。郑氏认为邪尚在表而未解，仍宜发表为是。又云：太阳之气，是由下而上至胸腹也，今既心下痛而小便不利，理应以五苓散方施之，化太阳之气，俾邪从下解，……以予拙见，桂枝似不宜去，这是郑氏独特的见解。笔者认为去桂去芍皆非，用桂枝汤以解表，加苓、朮以利水，岂五苓散方中，用桂枝以化气行水，桂枝岂能去耶？郑氏之说为妥。
　　
　　桂枝去桂加茯苓白朮汤方（校补）
　　
　　芍药三两甘草二两（炙）生姜（切）白朮、茯苓各三两大枣十二枚（擘）上六味，以水八升，煮取三升，去渣，温服一升，小便利则愈。本云桂枝汤，今去桂枝加茯苓白朮。
　　
　　【方解及其应用范围】本方即桂枝汤原方去桂加苓、朮而成。此方末云，小便利则愈，重在利水，故去桂枝。加白朮、茯苓健脾除水而利小便，使内停之水饮，尽从下去，则心下满头项强痛发热诸证，皆可随之而解。此和里而表自解之法也。
　　
　　十一、伤寒脉浮，医以火迫劫之①，亡阳②，必惊狂，起卧不安者，桂枝去芍药加蜀（膝）〔漆〕牡蛎龙骨救逆汤主之。
　　
　　①火迫劫之：以火法强迫其发汗。凡烧针、火熏、炙法，皆属火法。
　　
　　②亡阳：此处的阳，指心阳而言。亡阳即心阳外亡，神气浮越之谓。
　　
　　郑论：按伤寒脉浮，而医以火迫劫之，浮为阳，邪火亦阳，两阳相会，邪火内攻，扰乱心君，故惊狂不安之象所由来。致于亡阳二字，所论不切，当是亡阴，庶于此条方为合法，主以救逆汤，亦是敛阴、祛邪、安神之意也。
　　
　　【阐释】郑氏所云“亡阳二字，所论不切，当是亡阴，庶于此条方为合法。”上篇以火劫而致变者，皆为亡阴，但头汗出颈项而还，其不得汗显然矣，观本条之去芍药，其为无汗之故，更显然矣。篇首误服大青龙汤而亡阳者，乃为汗多所致，以皆为无汗而致也，岂有无汗而亡阳之理哉？
　　
　　桂枝去芍药加蜀漆龙骨牡蛎救逆汤方（校补）
　　
　　桂枝三两（去皮）甘草二两（炙）生姜三两（切）大枣十二枚（擘）牡蛎五两（熬）蜀漆三两（洗去腥）龙骨四两上七味，以水一斗二升，先煮蜀漆二升，内诸药，煮取三升，去渣，温服一升。本云桂枝汤，今去芍药，加蜀漆、龙骨、牡蛎。
　　
　　【方解及其应用范围】用桂枝汤去芍药之阴柔以助心阳，以治其本；蜀漆辛苦微寒，可涤痰消饮，重用牡蛎助蜀漆消痰饮，配龙骨镇纳浮阳安神而止惊狂，卧起不安。全方共奏温补心阳，涤痰镇惊之功，而收调和阴阳之效。用以治疗各种原因引起的心阳骤伤，兼痰浊阻窍，神志不宁，甚至惊狂等为主的症候。
　　
　　十二、火逆下之，因烧针烦（燥）〔躁〕者，（当用）桂枝甘草龙〔骨〕牡蛎汤主之。
　　
　　郑论：按火逆则伤阴，未见下症而下之，则伤阴，复又烧针而阴又伤，此烦（燥）〔躁〕之症所由生，而阴虚之象所由见，主以桂枝〔甘草〕龙骨牡蛎者，是取其调中而交心肾也。
　　
　　【阐释】此先火后下，又加烧针，是经过三误。故郑氏说：“此烦躁之症所由生，而阴虚之象所由见。”亦即心阳受伤，而见烦躁不安之状。故用桂枝甘草以助心阳，龙、牡以止烦躁。
　　
　　桂枝甘草龙骨牡蛎汤方（校补）
　　
　　桂枝一两（去皮）甘草二两（炙）牡蛎二两（熬）龙骨二两上四味，以水五升，煮取二升半，去渣，温服八合，日三服。
　　
　　【方解及其应用范围】本方以桂枝入心助阳，甘草以补养心气，龙骨牡蛎以收敛浮越之正气，安神镇惊，全方有调和阴阳，潜镇心神之功。陈修园说；此为火逆烦躁者，立交通心肾之法也。”用以治疗某些心悸、怔忡、自汗、盗汗、遗精、滑精等证。近人推广用于治疗某些心血管系统和神经系统疾病，都有很好疗效。
　　
　　十三、伤寒脉浮，自汗出，小便数，心烦，微恶寒，脚挛急①，反与桂枝（汤）欲攻其表，此误也，得之便厥①，咽中干，烦（燥）〔躁〕吐逆者，作甘草干姜汤与之，以复其阳；若厥愈足温者，更作芍药〔甘草〕汤与之，其脚即伸；（者）〔若〕胃气不和、谵语者②，少与〔调胃〕承气汤；若重发汗，复加烧针者，四逆汤主之。
　　
　　①脚挛急：就是脚伸展不利之意。
　　
　　①厥：手足发冷。
　　
　　②谵语：神昏妄言，也就是说胡话。
　　
　　郑论：据脉浮自汗至（拘）〔脚〕挛急，症中并无发热、恶寒、身疼，而独见自汗出者，卫外之阳不足也，小便数者，气化失机也，心烦、微恶寒者，阳衰之征也，拘挛急者，由血液外亡，不能滋润筋脉也。本非桂枝汤症，而曰欲攻其表，此误也，实为有理。至于得之便厥，咽中干，烦（燥）〔躁〕吐逆者，大抵此症先因吐逆太过，中宫转输之机，卒然错乱，不能输精气于心肾，故烦（燥）〔躁〕，吐则亡阳，故四肢厥也。咽中干者，肾阳衰不能升腾津液于上也。以甘草干姜汤与之，此是守中复阳之法也，何愁脚之不伸也？原文又以芍药甘草汤，此汤本为火盛灼筋者宜，而用之于此症，殊非正论。若胃气不和，谵语者，少与承气汤，此说觉得支离，又并无胃实足征，何得有谵语之说？即果谵语，务必探其虚实真伪方可。若重发汗，复加烧针者，主以四逆汤，此是何病情？而重汗，而又烧针耶？一条之中，东一若，西一若，吾甚不解。
　　
　　㈠厥症原有热厥寒厥之分，原文主甘草干姜，是定非热厥也。总之㈠〔医〕家临症时，务宜下细探求阴阳实据方可。此论是就原文主方说法也（顶批）。
　　
　　【阐释】本节“伤寒脉浮……脚挛急”，为未治以前的证状，类似桂枝汤证，但小便数，心烦，脚挛急则不是桂枝汤证所应有，与太阳上篇条的太阳病，发汗，遂漏不止，其人恶风，小便难，四肢微急，难以屈伸等证，基本是一致的。此为表阳虚，腠理不固所致，法当温经复阳，用桂枝加附子汤治疗。但辨证不明，反与桂枝汤攻其表，耗散真阳，得之便厥，咽中干，烦躁、吐逆者，此又重伤其阳，原文主以甘草干姜汤，以守中复阳，其脚即伸，是为正治。至原文所列之芍药甘草汤、调胃承气汤、四逆汤等，有如郑氏所说：“一条之中，东一若，西一若，吾甚不解。”可见条文有误，姑存之。
　　
　　甘草干姜汤方（校补）
　　
　　甘草四两（炙）干姜二两（炮）上二味，以水三升，煮取一升五合，去渣，分温再服。
　　
　　【方解及其应用范围】甘草干姜汤一方，乃辛甘化阳之方，亦苦甘化阴之方也。夫干姜辛温，辛与甘合则从阳化，干姜炮黑，其味即苦，苦与甘合则从阴化。此方应用范围极广，仲景以此方治误吐逆烦躁而厥者，取大甘以化热，守中而复阳也。又治吐血，治中寒，取辛甘以化阳，阳气也，气能统血，阳能胜寒，阳能温中也。又用以治拘急，治筋挛，治肺痿，治肠燥，取苦甘以化阴，阴血也，血能胜热，血能润燥，血能养筋也。笔者对治多种肺、胃虚寒病症，常用甘草干姜汤加味而获效。对治血症，无论其为血热妄行，或阴虚火动，或阳不统血，皆先选用甘草干姜汤加血余炭，以止其血，然后才对症下药，屡屡获效。
　　
　　芍药甘草汤（校补）
　　
　　白芍药、甘草各四两（炙）上二味，以水三升，煮取一升五合，去渣，分温再服。
　　
　　【方解及其应用范围】芍药甘草汤一方，乃苦甘化阴之方也。夫芍药苦平入肝，肝者阴也。甘草味甘入脾，脾者土也。苦与甘合，足以调周身之血，周身之血既调，则周身之筋骨得养，筋得血养而燥气平，燥气平则筋舒而自伸矣。本方不仅治两足拘挛急，治两足剧痛，治湿热脚气、脚弱无力皆有效。近人推广用于阴血不足致筋脉挛急疼痛各症，如颈项强痛、头痛、胃脘痛、胁痛、腹痛等，皆有疗效。
　　
　　十四、发汗，若下之，病仍不解，烦（燥）〔躁〕者，茯苓四逆汤主之。
　　
　　郑论：按病有当发汗者，有当下者，但要有发汗之实据，可下之病情，此统以发汗、下后，病仍不解，不解是何病情不解，以致烦（燥）〔躁〕，殊令人难以猜详。
　　
　　【阐释】据历代注家之注释：发汗，若下，病宜解也，若病仍不解，则发汗是外虚阳气，下之内虚阴液，阴阳俱虚，水火不济，故出现烦躁。又从治方上看，茯苓四逆汤是用四逆汤以回阳，加人参茯苓以复阴。《名医别录》上说：“茯苓能益阴气，补神气。”从这里亦可看出茯苓滋阴生津的作用，并不只是利水一端。本条在证状上的叙述比较简略，故郑氏说：“此统以发汗下后，病仍不解，不解是何病情不解，以致烦躁，殊令人难以猜详。”提出质疑，可以启发后学之多加思考。
　　
　　茯苓四逆汤方（校补）
　　
　　茯苓四两人参一两附子一枚（生用去皮破八片）甘草二两（炙）干姜一两半上五味，以水五升，煮取三升，去渣，温服七合，日二服。
　　
　　【方解及其应用范围】本方主要以姜、附回阳救逆，人参茯苓益气生阴，并有治烦躁，止惊悸作用；炙甘草补中益气。此方效力较四逆汤、四逆加人参汤、干姜附子汤三方为缓，但应用范围较三方为广，并有利水去湿之功。凡四肢厥逆，面容晦黯无神，脉沉微欲绝，舌质淡，苔白滑或白腻，口中津液多等，表现为肾寒、脾湿、正虚、阴弱证候，均可使用。
　　
　　十五、伤寒，胸中有热，胃中有邪气，腹中痛，欲呕吐者，黄连汤主之。
　　
　　郑论：按太阳之气，由下而上至胸腹，今因寒邪拂郁于内而热生，以致胃中不和，腹痛欲呕吐者，此是上热下寒之征也。以黄连汤主之，是用黄连以清上焦之热，干姜、桂枝、半夏以祛中下之寒邪，用参、（附）〔枣〕以和中，是调和上下之妙剂也。
　　
　　【阐释】本条是上热下寒，阴阳升降失其常度，阳在上不能下交于阴，故下寒者自寒；阴在下不能上交于阳，故上热者自热。郑氏指称：“黄连汤乃调和上下之妙剂。”信而有征。
　　
　　黄连汤方（校补）
　　
　　黄连三两甘草三两（炙）干姜三两桂枝三两（去皮）人参二两大枣十二枚（擘）半夏半升（洗）上七味，以水一斗，煮取六升，去渣，温服，昼三夜二。疑非仲景方。
　　
　　【方解及其应用范围】本方寒热并用，以黄连清胃中之热，干姜以温胃中之寒，桂枝通调营卫，半夏降逆，佐黄连呕吐可止，人参、甘草、大枣和胃安中，但得寒热平调，呕吐腹痛自愈。笔者常用此方治胸腹胃中之寒热错杂诸证，疗效卓著。
　　
　　十六、伤寒腹满谵语，寸口脉浮而紧，此肝乘脾也，名曰（横）〔纵〕①，刺期门②。
　　
　　①纵：是五行顺次反克的形式。
　　
　　②期门：穴名，位在乳直下二寸处。
　　
　　郑论：按腹满谵语，阳明之腑证也；脉浮而紧，太阳之表证也。此名曰（横）〔纵〕，甚不解，定有错误。
　　
　　【阐释】郑氏疑原文定有错误。笔者参阅诸家之注，而为汇解，或可释郑氏之疑。伤寒腹满谵语而无潮热，手足漐漐汗出等为阳明之实证，脉浮而紧独见寸口，自与太阳、阳明之见证有别。《脉经》云：“浮而紧者名曰弦，弦为肝脉”。《内经》云：“脾主腹”“诸腹胀大，皆属于热。”又云：“肝主语”。以此推之，肝木旺则侮脾土，则腹满谵语，侮其所胜，故名曰纵。治法当刺期门，因期门为肝之募，故刺之以泄肝邪。邪去则腹满谵语自愈。
　　
　　十七、伤寒发热，啬啬恶寒，大渴欲饮水，其腹必满，自汗出，小便利，其病欲解，此肝乘（脾）〔肺〕也，名曰横③，刺期门。
　　
</div>
    <div class="pagination">
<a href="伤寒恒论_page15.html">上一页</a><span>...</span><a href="伤寒恒论_page11.html">11</a><a href="伤寒恒论_page12.html">12</a><a href="伤寒恒论_page13.html">13</a><a href="伤寒恒论_page14.html">14</a><a href="伤寒恒论_page15.html">15</a><span class="current-page">16</span><a href="伤寒恒论_page17.html">17</a><a href="伤寒恒论_page18.html">18</a><a href="伤寒恒论_page19.html">19</a><a href="伤寒恒论_page20.html">20</a><a href="伤寒恒论_page21.html">21</a><span>...</span><a href="伤寒恒论_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
