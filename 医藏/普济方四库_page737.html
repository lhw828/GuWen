<!DOCTYPE html>
<html>
<head>
    <meta charset="UTF-8">
    <title>普济方四库 - 第 737 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 737 页/共 1812 页</h1>
    <div class="content">　　水银丸【出圣济总録】　治大腹水肿利小便
　　水银【水煑一日一夜研十两】　葶苈【炒令紫色】　椒目【各一升】
　　右为末炼蜜丸如小豆大每服十丸米饮下日再服一方有芒硝
　　甘草丸【出圣惠方】　治水气腹肿大
　　甘草【炙剉】　防己　葶苈【炒令紫色各一两】
　　右为末用酒为丸如小豆大每服二十丸至三十丸米饮下
　　苏合香丸【出圣济总録】　治大腹水肿利小便
　　苏合香　水银【水煑一复时入】　白敛【为末各一两一方作白防】
　　右合研令匀炼蜜为丸如小豆大毎服十丸米饮下日三
　　大枣葶苈丸　疗大腹水病身体肿上气促小便澁赤脐深颈上有两大脉动唾稠不得眠睡每肿先随脚肿亦有在前头面肿或大便澁者服此药大佳若先患大便利脐凸腹大膨胀手掌平满即不可服此药大枣【四十枚肥不蚛者先以暖水浸令软以饭饮里蒸乃剥去皮核】　葶苈【五两隔纸炒】　杏仁【五两不取合欢者以汤浸去皮麸炒令黄色去尖】
　　右先捣葶苈子一万杵防出之乃捣杏仁三百杵讫总和枣膏合捣一万杵药成平旦空腹服八丸日晩食消更服五丸以饮汁下之三日后每日一服五丸日晩服三丸如枣核如大便利未得服此药若正服药次忽患痢即先食二三口饮然后吃药若利过多停药即可另烂煑小豆勿加盐食之忌醎粘脂腻及大冷热物等唯得食秔粟米饭及淡醋不得吃稀粥只得吃饭佳如欲食粥即病发不得遣大便利
　　大防丸【出肘后方】　治肿入腹苦满急害饮食凡此满或是风冷气或是饮气
　　大防　乌头　白术【各三两】
　　右捣筛蜜和丸梧桐子大日一服二丸当下渐退更服取冷消乃止一方无白术
　　葶苈大丸【出三因方】　治肿满腹大四肢痩澁浊
　　甜葶苈【隔纸炒】　芥菜根【等分】
　　右为末蜜丸弹子大每服一丸陈皮汤嚼下只三丸小便清数丸腹当依旧
　　葶苈散【出肘后方】　治大腹水肿利小便
　　葶苈【炒紫色一两】　杏仁【二十枚汤浸去皮尖双仁炒】
　　右捣令极烂分为十服毎米饮下日二服
　　治疗卒大腹水病
　　牵牛子【二分】　厚朴【一分炙】
　　右捣筛强人服三棱角殻弱人二殻酒饮随意
　　治久水腹肚如皷者【出千金方】
　　葶苈【炒研】苍耳子灰【各二十匕】
　　右水调和服之日二
　　又方【出千金方】
　　用椒目水沉者熬捣如膏酒服方寸匕
　　又方【出千金方】
　　用水煑马兠铃服之
　　治大腹水肿诸药无効宜服此方【出圣惠方】
　　苦葫芦【二两防炒】
　　右为细末不计时候粥饮调下二钱
　　皂荚酒方【出肘后方】　治肿入腹苦满急害饮食
　　右皂荚剥去筋皮炙令黄剉三升酒一斗渍石器煑令沸服一升日三服
　　治卒大腹水病盖水病之初先自上肿起如老蚕色颈头脉动股里冷胫中满按之没指腹内转侧有节声此其候也不即治须臾身体遍肿肚尽胀按之随手起则病已成不可为治此皆从虚损大病或下痢后妇人产后饮水不即消三焦受病小便不利乃相结渐渐生聚遂流诸经络【出肘后方】
　　用葶苈一升臼内捣之割生雄鸭鸡合血共头捣万杵服如梧桐子五丸稍加至十丸勿食盐常食小豆饭饮小豆汁鲤鱼佳
　　又方【出肘后方】
　　用取柯枝皮剉浓煑煎令可服如梧桐子大三丸须臾时又一丸当下小水后将服三丸日三服此树一名木奴南人用作船
　　又方【出肘后方】
　　用萆麻子熟者二十枚去皮研之水解得之三防旦服至日中许当吐下诸水汁结里若不尽三日后更服三十枚犹未尽更服作效后节饮及醎物等
　　又方【出肘后方】
　　用小豆一升白鸡一头治如食法以水三斗煑熟日饮汁稍稍令尽
　　治水胀腹满【出本草】
　　用萆麻子细研水服壮人可五粒
　　又方【出肘后方】
　　用蛤蜊炙令熟日食十个
　　箆麻单方　治水胀腹满【方见满水类】
　　治大腹水病【出肘后方】
　　用青雄鸭一只以水五升煑取一升饮尽厚盖之取汗佳
　　葶苈汤　治支饮乆不瘥大腹水肿喘促不止【方见水蛊类】大豆散【出千金方】　治乆水肿腹肚如皷者
　　用乌豆一斗熬令香勿令太熟去皮为末筛下粥皆食之初服一合稍加之若初服多后即嫌臭服尽更作取瘥不得食诸肥腻渇则饮美汁慎酒肉猪鸡鱼生冷酢滑房室得食浆粥牛羊兎鹿肉此散大饥渇时食之可忍亦勿食也此病难治虽诸大药丸散汤膏当时暂瘥过后复发惟此散瘥后不发终身服之终身不发矣其所禁食物常须少噉莫随意醎物诸杂食等皆当忌
　　天雄丸【出指南方】　治脾胀
　　天雄　枳实　橘皮【各半两】　甘遂【一分】　牵牛【酒浸一宿煑令熟即去酒烘干再炒取起】　连皮大腹子【一两酒浸一宿炒干】
　　右为细末酒糊丸梧子大毎服十粒生姜汤下
　　神祐丸【出儒门事亲】
　　甘遂【依前】　大防【醋浸煑焙干】　芫花【醋浸煑各半两】　黒牵牛【一两】　大黄【一两】
　　右为末滳水丸小豆大每服五七十丸临卧温水下
　　治卒大腹水病【出肘后方】
　　以春酒五升清葶苈子二升隔宿稍服一合小便当利
　　治支饮久不瘥大腹水肿喘促不止【出本草】
　　用甜葶苈三两隔纸炒令紫色捣如膏每服丸如弹子大以水一中盏入枣四枚煎至五分去滓非时温服
　　水气徧身肿满【附论】
　　夫肾主水脾胃俱主土土尅水胃为水谷之海其气虚不能化水气使水气浸淫府藏又脾得水湿之气土衰不能制之水气独归于肾肾虚三焦不防经络闭塞故水气溢于皮肤传流四肢所以通身肿也其候上气体重小便黄澁肿处按之随手而起是也
　　欵气丸【出圣济总録】　治通身肿喘
　　丁香　木香　沉香　白檀　桂【去皮】　肉豆蔲【去殻】防榔　荜澄茄　大防【炒】　甘遂【炒各一分】　木通【一两】续随子【去皮】　海蛤　郁李仁【去皮】　瞿麦　甜葶苈【炒】　桑根白皮【炙】　牵牛子【各一分】　腻粉【一分净】巴豆【慢火炮去出油尽一分】
　　右为细研白粳米饭为丸如菉豆大每服三丸至五丸煎橘皮汤下
　　猪苓散【出千金方】　治虚肿满通身利三焦通水道
　　猪苓　葶苈　人参　参　五味子　防风泽防　桂心　狼毒　椒目　白术　干姜大防　甘遂【各二两】　苁蓉【二两半】　麦麴【三合】　赤小豆【二合】
　　右治下筛酒服方寸匕日三夜一老小一钱以小便利为度
　　猪苓散【出圣惠方】　治水气徧身浮肿宜利三焦通水道猪苓【半两去黒皮】　赤茯苓【半两】　甜葶苈【半两隔纸炒紫色】北五味子【半两】　川大黄【半两剉防炒】　大防【半两剉微炒】汉防己【半两】　陈橘皮【半两去白】　泽防【半两】　桂心【半两】白术【半两】　狼毒【半两醋拌炒】　碎椒目【半两防炒去汗】　干姜【半两炮制剉】
　　右为末每于食前以葱白汤调下二钱得大小便利为度
　　大豆汤【出鲍氏方】　疗风水气举身肿满短气欲絶
　　大豆【一大升】　杏仁【一升去皮尖炒】　黄耆【二两】　白术【五两】防风【三两】　清酒【一升】　木防己【四两】　茯苓【四两】　麻黄【四两去节】　甘草【四两炙】　生姜【六两】
　　右十一味切以水三斗先煑豆取一斗去滓内酒及药煑取七升分七服一日一服夜令尽当下小便忌海藻松菜桃李雀物大酢等
　　疎凿饮【出医方集成】　治水气通身洪肿喘促息气急烦燥多渇大小便不利服热药不得者
　　泽防　赤小豆【炒】　商陆　羗活【去芦】　大腹皮椒目　木通　秦芁【去芦】　防榔　茯苓皮【各等分】
　　右等分防咀毎服四钱水一盏半姜五片煎至七分去滓温服不拘时候一方无秦芁
　　杏仁丸　疗水气身肿胀满
　　杏仁【十枚去皮尖研】　苏子【五分】　白前【六分】　昆布【八分洗去醎】李根白皮【五分】　橘皮【六分】　五味子【六分】　大麻仁【五分熬】　茯苓【八分】　生姜【八分切暴燥】
　　右捣筛蜜和丸粥清服二十丸如梧桐子日再服稍稍加至三十丸
　　茯苓赤散【出圣惠方】　治水气徧身浮肿按之没指心腹气胀大小便澁方
　　赤茯苓【一两】　汉防己【一两】　川大黄【一两剉防炒】　防榔【一两】　甜葶苈【一两微炒】　桑白皮【一两剉】　木通【一两剉】郁李仁【一两汤浸去皮炒】　陈橘皮【一两汤浸去白】
　　右为散毎服五钱水一盏煎至五分去滓食前温服以小便通利为効
　　海蛤丸【出圣惠方】　治水气徧身浮肿上喘小便不通海蛤【一两细研】　甜葶苈【一两隔纸炒】　海藻【一两洗去醎味焙】昆布【一两洗去醎味焙】　赤茯苓【一两】　汉防己【二两】　泽漆【一两】　桑白皮【一两剉】　木通【二两剉】
　　右为末炼蜜为丸捣三二百杵丸桐子大每服三十丸粥饮汤下不计时候
　　牵牛散【出圣惠方】　治水气徧身浮肿气息喘急小便赤澁宜服
　　牵牛子【二两微炒】　甜葶苈【一两微炒】　桑白皮【二两剉防炒】防榔【一两】　郁李仁【汤浸去皮微炒】　汉防己【一两】　猪苓【一两去黒皮】　木通【二两剉】
　　右为散每服三钱水一盏生姜半分煎至六分去滓空心温服如人行十里当利三二行如未利再服
　　泽防汤【出千金方】　治水气通身浮肿四肢无力或从消渇或从黄疸支饮内虚不足荣卫不通气不消化实皮肤中喘息下腹中响胀眼不得视
　　泽漆根【十两】　鲤鱼【五个】　生姜【八分】　赤小豆【二升焙】茯苓【三两】　人参　甘草　麦门冬【各二两】
　　右防咀以水一斗七升先煑小豆减七升去之内药煑取四升半一服五合日三人弱服三合再服气下喘止可至四合霎时小便利肿气减或小溏下若小便大利还从一合始大利便止若无鲤鱼亦可若水甚不得卧卧不得转侧加泽漆一斤渇加栝蒌根三两咳嗽加紫苑二两细辛一两欵冬花一合桂三两増鱼汁二升胡洽无小豆麦门冬泽防五两杏仁一两古今録验无小豆治水在五脏令人咳嗽逆喘上气腹大而响两脚肿目下有卧蚕状微不得安卧气奔短气有倾方复小便难少而数肺病胸满痛宜利小便水气廹肺翕然寒热
　　赤茯苓散【出经验良方】治大人小儿气肿满喘咳不止赤茯苓　桑白皮　贝母【各一分】　升麻　甘草桔梗【防炒】　杏仁　甜葶苈【炒各半钱】
　　右为防咀毎服三钱水一盏煎六分小儿作三服
　　牛黄通隔丸【出经验良方】治大人小儿风痰喘咳积聚诸病水气浮肿
　　黒牵牛【头末】　木通　大黄【各等分】
　　右为末滳水丸如麻子大食后温水下量人大小加减气喘者桑白皮汤下
　　杏苏饮【出医方大成】　治上气喘嗽面目浮肿【方见诸气门上气喘急身黄浮肿类】
　　治水浮肿腹肚胀满小便澁
　　用精肥狗肉五斤熟蒸空心服食之妙
</div>
    <div class="pagination">
<a href="普济方四库_page736.html">上一页</a><span>...</span><a href="普济方四库_page732.html">732</a><a href="普济方四库_page733.html">733</a><a href="普济方四库_page734.html">734</a><a href="普济方四库_page735.html">735</a><a href="普济方四库_page736.html">736</a><span class="current-page">737</span><a href="普济方四库_page738.html">738</a><a href="普济方四库_page739.html">739</a><a href="普济方四库_page740.html">740</a><a href="普济方四库_page741.html">741</a><a href="普济方四库_page742.html">742</a><span>...</span><a href="普济方四库_page738.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
