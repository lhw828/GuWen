<!DOCTYPE html>
<html>
<head>
    <meta charset="UTF-8">
    <title>证治准绳 - 第 120 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 120 页/共 348 页</h1>
    <div class="content">　　下
　　调胃承气汤　大柴胡汤　承气汤　柴胡加芒硝汤　桃仁承气汤　抵当丸　大陷胷汤　扺当汤　大陷胷丸　白散十枣汤　大黄黄连泻心汤　附子防心汤
　　温
　　甘草干姜汤　芍药甘草汤　四逆汤　干姜附子汤　茯苓桂枝甘草大枣汤　厚朴生姜甘草半夏人参汤　茯苓桂枝白术甘草汤　芍药甘草附子汤　茯苓四逆汤　桂枝甘草汤　真武汤　小建中汤　炙甘草汤
　　和解
　　小柴胡汤　柴胡加龙骨牡蛎汤　小陷胸汤柴胡桂枝干姜汤　半夏防心汤　生姜防心汤甘草防心汤　柴胡桂枝汤　桂枝人参汤
　　白虎汤　白虎加人参汤　黄芩汤　黄芩加半夏生姜汤
　　调
　　赤石脂禹余粮汤　旅复代赭石汤　黄连汤
　　刺
　　纵横刺期门　服桂枝刺风池风府　太少并病刺期门　热入血室刺期门　太少并病刺大根肺俞　太阳之为病脉浮头项强痛而恶寒【成经曰尺寸俱浮者太阳受病太阳主表为诸阳主气脉浮头项强痛而恶寒者太阳表病也○但有一毫头痛即为在表】　太阳病发热汗出恶风脉缓者名为中风【太阳病上条所掲云云者是也后皆仿此○成风阳也寒隂也风则伤衞发热汗出恶风者衞中风也荣病则发热无汗不恶风而恶寒卫病则发热汗出不恶寒而恶风以卫为阳卫外者也病则不能卫固其外而皮腠踈故汗出而恶风也伤寒脉伤风脉缓者寒性劲急而风性解缓故也】太阳病头痛发热汗出恶风者桂枝汤主之
　　太阳病发热汗出者此为荣弱卫强故使汗出欲救邪风者宜桂枝汤【成太阳中风风并于卫则卫实而荣虚荣者隂也卫者阳也发热汗出隂弱阳强也内经曰隂虚者阳必凑之故少气时热而汗出与桂枝汤解散风邪调和荣卫】　太阳中风阳浮而隂弱阳浮者热自发隂弱者汗自出啬啬恶寒淅淅恶风翕翕发热鼻鸣干呕者桂枝汤主之【成阳以卫隂以荣阳脉浮者卫中风也隂脉弱者荣气弱也风并于卫则卫实而荣虚故发热汗自出也经曰太阳病发热汗出者此为荣弱卫强者是也啬啬者不足也恶寒之貌也淅淅者洒淅也恶风之貌也卫虚则恶风荣虚则恶寒荣弱卫强恶寒复恶风者以自汗出则皮肤缓理疎是亦恶风也翕翕者熇熇然而热也若合羽所复言热在表也鼻鸣干呕者风拥而气道也与桂枝汤和荣卫而散风邪也】　病人藏无他病时发热自汗出而不愈者此卫气不和也先其时发汗则愈宜桂枝汤主之【时发热自汗出谓有时而发热自汗出有时而止惟其时作时止故病留连而不愈也当其发热自汗之时不可与药当先其时作其时止而后与之故曰先其时也素问曰当其盛而必毁因其衰也事必大昌其是之谓欤】
　　桂枝汤方
　　桂枝【三两去皮】　芍药【三两】　甘草【二两炙】　生姜【三两切】大枣【十二枚擘】
　　右五味防咀以水防升防火煮取三升去滓适寒温服一升服已须臾歠热稀粥一升余以助药力温覆令一时许徧身漐漐防似有汗者益佳不可令如水流漓病必不除若一服汗出病差停后服不必尽剂若不汗更服依前法又不汗后服小促其间半日许令三服尽若病重者一日一夜服周时观之服一剂尽病证犹在者更作服若汗不出乃服至二三剂禁生冷粘滑肉面五辛酒酪鼻恶等物【小促宋板作少从容】
　　成经云桂枝本为解肌若脉浮紧发热汗不出者不可与之常须识此勿令误也葢桂枝汤本专主太阳中风必也皮肤疎凑又自汗风邪干于卫气者乃可投之也仲景以解肌为轻以发汗为重故发汗吐下后身疼不休者津液内耗也虽有表邪而止可解肌故须桂枝汤少和之也桂味辛热用之为君桂犹圭也宣导诸药为之先聘是谓辛甘发散为阳之意葢发散风邪必以辛为主内经所谓风淫所胜平以辛佐以苦以甘缓之以酸收之是以芍药为臣而甘草为佐也内经曰风淫于内以甘缓之以辛散之生姜味辛温大枣味甘温是用以为使而此又不特专于发散以脾主为胃行其津液姜枣之用专行脾之津液而和荣卫者也麻黄汤不用姜枣者谓专于发汗不待行化而津液得通矣
　　厐凡桂枝汤病证者常自汗出小便不数手足温和或手足指稍露之则防冷覆之则温浑身热防烦而又憎寒始可行之若病者无汗小便数或手足逆身冷不恶寒反恶热或饮酒后愼不可行桂枝汤也脉紧必无汗设有汗不可误作桂枝证
　　许有人病发热恶寒自汗脉防弱而浮三服汤而愈此方在仲景一百十三方内独冠其首今人全不用何也仲景云太阳中风阳浮而隂弱阳浮者云云至翕翕发热宜桂枝汤此脉与证仲景说得甚明后人看不透所以不敢用也　假令寸口脉防名曰阳不足隂气上入阳中则洒淅恶寒也尺脉弱名曰隂不足阳气下陷入隂中则发汗也此谓元气受病而然也又曰阳防则恶寒隂防则发热医既汗之使阳气防又大下之令隂气弱此谓医所使也大抵隂不足阳徃从之故内陷而发热阳不足隂徃乘之故隂上入阳中则恶寒举此二端明白易晓何惮而不用桂枝汤哉
　　垣仲景治表虚制此汤桂枝味辛热发散助阳体轻本乎天者亲上故桂枝为君芍药甘草佐之如阳脉濇隂脉法当脱中急痛乃制小建中汤以芍药为君桂枝甘草佐之一则治其表虚一则治其里虚故各有主用也后学当触类而长之　以桂枝易肉桂治寒腹痛神品药也如夏中热腹疼少加黄芩去桂痛立止桂于春夏二时为禁药
　　陶桂枝麻黄汤为当时伤寒设与过时之温暑者何预焉若以此二汤通治春温夏暍之病则误之甚矣
　　太阳病或已发热或未发热必恶寒体痛呕逆脉隂阳俱紧者名曰伤寒【成经曰凡伤于寒则为病热为寒气客于经中阳经怫结而成热也中风即发热者风为阳也及伤寒云或已发热或未发热以寒为隂邪不能即热欝而方变热也风则伤卫寒则伤荣卫虚者恶风荣虚者恶寒荣伤寒者必恶寒也气病者则麻血病者则痛风令气缓寒令气逆体痛呕逆者荣中寒也经曰脉盛身寒得之伤脉隂阳俱紧者知其伤寒也○但见恶寒即为在表此是要诀】　太阳病头痛发热身疼腰痛骨节疼痛恶风无汗而喘者麻黄汤主之【成寒则伤荣头痛身疼腰痛以至牵连骨节疼痛者太阳经荣血不利也内经曰风寒客于人使人毫毛毕直皮肤闭而为热者寒在表也风并于卫卫实而荣虚者自汗出而恶风寒也寒并于荣荣实而卫虚者无汗而恶风也以荣强卫弱故气逆而喘与麻黄汤以发其汗】
　　麻黄汤方
　　麻黄【三两去节】　桂枝【二两去皮】　甘草【一两炙】　杏仁【七十个泡去皮尖】
　　右四味以水九升先煮麻黄减二升去上沬内诸药煮取二升半去滓温服八合覆取防似汗不须啜粥余如桂枝法【○凡用麻黄去节先滚醋汤畧浸片时捞起以备后用庶免太发如冬月严寒腠理致宻生用】一曰麻黄后汗出不止者将病人髪浸水盆中足露出外用炒糯米一升龙骨牡蛎藁本防风各一两研为细末周身扑之随后袐方用药免至亡阳而死此良法也吴或云发汗必用麻黄亦有禁用者何也凡伤寒发于天令寒冷之时且其寒邪在表闭其腠理身疼拘急恶寒而无汗者须用麻黄辛苦之药为能开发腠理逐寒邪汗出而解也惟夏月炎暑之时为禁用之药故宜辛凉之剂以发之乃葛根防白豆豉之类是成本草言轻可去实即麻黄葛根之属实谓寒邪在表汗不出而腠宻邪气胜而表实轻剂所以扬之麻黄味甘苦用以为君者以麻黄为轻剂而专主发散也风邪在表而肤理疎者必以桂枝解其肌今寒邪在经表实而腠宻非桂枝所能独散必专麻黄以发汗而桂枝所以为臣也内经曰寒淫于内治以甘热佐以辛苦者兹是类欤内经曰肝若急急食甘以缓之肝者荣之主也伤寒荣胜卫固血脉不流必用味甘之物以缓之故以甘草味甘平杏仁味苦温为之佐使且桂枝汤主中风风则伤卫风邪并于卫则卫实而荣弱仲景所谓汗出恶风者此为荣弱卫强故桂枝汤佐以芍药用和荣也麻黄汤主伤寒寒则伤荣邪并于荣则荣实而卫虚内经所谓气之所并为血虚血之所并为气虚者是矣故麻黄汤佐以杏仁用利气也
　　太阳中风脉浮发热恶寒身疼痛不汗出而烦躁者大青龙汤主之若脉防弱汗出恶风者不可服服之则厥逆筋惕肉瞤此为逆也【成此中风见寒脉也浮则为风风则伤卫紧则为寒寒则伤荣荣卫俱病故发热恶寒身疼痛也风并于卫者为荣弱卫强寒并于荣者为荣强卫弱今风寒两伤则荣卫俱实故不汗出而烦躁也与大青龙汤发汗以除荣卫风寒若脉防弱汗出恶风者为荣卫俱虚反服青龙汤则必亡阳故生厥逆筋惕肉瞤此治之逆也】　伤寒脉浮缓身不疼但重乍有轻时无少隂证者大青龙汤发之【成此伤寒见风脉也伤寒者身疼此以风胜故身不疼中风者身重此以兼风故乍有轻时不发厥吐利无少隂里证者为风寒外甚也与大青龙汤以发散表中风寒】
　　大青龙汤方
　　麻黄【六两去节】　桂枝【二两去皮】　甘草【二两炙】　杏仁【四十枚去皮尖】　生姜【三两切】　大枣【十二枚擘】　石膏【鸡子大碎】
　　右七味以水九升先煮麻黄减二升去上沬内诸药煮取三升去滓温服一升取防似汗汗出多者温粉粉之一服汗者停后服若复服汗多亡阳遂【一作逆】虚恶风烦躁不得眠也
　　成青龙东方甲乙木神也应春而主肝专发生之令为敷荣之主万物出甲开则有两岐肝有两叶以应之谓之青龙者以发散荣卫两伤之邪是应肝木之体耳桂枝汤主中风麻黄汤主伤寒中风脉浮为中风见寒脉伤寒脉浮缓为伤寒见风脉是风寒两伤也风兼寒寒兼风虽欲与桂枝汤解肌以袪风而不能已其寒或欲以麻黄汤发汗以散寒而不能去其风兹仲景所以特处青龙汤而两解也麻黄味甘温桂枝味辛热寒则伤荣必以甘缓之风则伤卫必以辛散之此风寒两伤荣卫俱病故以甘辛相合而为发散之剂表虚肤腠疎则以桂枝为主此为表实腠理宻者则以麻黄为主是先麻黄为君后桂枝为臣也甘草味甘平杏仁味甘苦苦甘为助佐麻黄以发表大枣甘温生姜味辛温辛甘相合佐桂枝以解肌风阳邪寒隂邪风则伤阳寒则伤隂荣卫隂阳为风寒两伤则非轻剂可独除散也必须轻重之剂以同散之乃得隂阳之邪俱已荣卫之气俱和是以石膏味苦辛防寒质重而又専逹肌表为使也大青龙发汗之重剂用之稍过则有亡阳之失经曰若脉防弱汗出恶风者不可服服之则厥逆筋惕肉瞤此为逆也又曰一服汗者停后服若再服汗多亡阳遂致恶风烦躁不得眠也用者宜详审之
　　吴大青龙汤仲景治伤寒发热恶寒烦躁者则用之夫伤寒邪气在表不得汗出其人烦躁不安身心无如之奈何如脉浮紧或浮数者急用此汤发汗则愈乃仲景之妙法也譬若亢热已极一雨而凉其理可见也若不晓此理见其躁热投以寒凉之药其害岂胜言哉若脉不浮紧而数无恶风恶寒身疼者亦不可用之也如误用之其害亦不浅也所以脉证不明者多不敢用也
　　许仲景治伤寒一则桂枝二则麻黄三则青龙桂枝治中风麻黄治伤寒青龙治中风见寒脉伤寒见风脉三者如鼎立人皆能言之而不晓前人处方用药之意故医遂多不用无足怪也且脉缓而浮者中风也故啬啬恶风淅淅恶寒翕翕发热仲景以桂枝对之脉浮而濇者伤寒也故头痛发热身疼腰痛骨节疼痛恶寒无汗而喘仲景以麻黄对之至于中风脉浮紧伤寒脉浮缓仲景皆以青龙对之何也予尝深究三防若证与脉相对无不应手而愈何以言之风伤卫卫气也寒伤荣荣血也荣行脉中卫行脉外风伤卫则风邪于阳阳气不固发越而为汗是以自汗是表虚故仲景用桂枝以发其邪芍药以和其血盖中风则病在脉之外其病稍轻虽同曰发汗特解肌之药耳故仲景于桂枝证云今半身漐漐防似有汗不可如水淋漓病必不除是知中风不可大发汗汗过则反动荣血邪气乗虚袭之故病不除也寒伤荣则寒邪入隂血而荣行脉中者也寒邪居脉中非特荣受病邪自内作则并与卫气犯之乆则浸淫及骨是以汗不出而热齿干而烦寃仲景以麻黄发其汗又以桂枝甘草助其发散欲涤除内外之邪荣卫之病耳大抵二药皆发汗以桂枝则发其卫之邪麻黄并荣与卫治之亦自有浅深也何以验之仲景桂枝第十九证云病当自汗出者此为荣气和荣气和者外不谐以卫气不共荣气谐和故尔以荣行脉中卫行脉外复发其汗荣卫和则愈宜桂枝汤又四十七证云发热汗出此为荣弱卫强故使汗出者欲救邪风宜桂枝汤是知中风汗出者荣和而卫不和又第一卷云寸口脉浮而紧浮则为风则为寒风则伤卫寒则伤荣荣卫俱病骨节烦疼当发其汗是知伤寒浮紧者荣卫俱病也麻黄汤中并用桂枝此仲景之言也至于青龙虽治伤风见寒脉伤寒见风脉之病然仲景又云汗出恶风者不可服之服之厥逆便有筋惕肉瞤之证故青龙一证尤难用药须是形证谛当然后可行故王实夫证止用桂枝麻黄各半汤治之盖慎之也
　　陶热盛而烦手足自温脉浮而此伤风见寒脉也不烦少热四肢防厥脉浮而缓此伤寒见风脉也二者为荣卫俱病法宜大青龙汤但此汤险峻须风寒俱甚又加烦躁乃可与之不如桂枝麻黄各半汤为稳尤不若九味羌活汤加石膏知母枳殻也
　　温粉方
　　白术　藁本　川芎　白芷【各等分】
　　右研为细末毎末一两入米粉三两和匀扑周身止汗若汗过多恐亡阳遂厥逆恶风烦躁不得眠故宜以此粉止之
　　太阳病项背强几几反汗出恶风者桂枝加葛根汤主之【按诗豳风狼跋云赤舄几几注云几几貌谓拘着舄屦头为行戒状如刀衣鼻在屦头言拘者取自拘持使低目不妄顾视按此可以想见项背拘强之状若作鸟羽释则几当音殊而于拘强之义反不切矣后证葛根汤者乃桂枝汤中加麻黄葛根也其证无汗故以麻黄发之此证有汗故去麻黄而曰桂枝加葛根汤也若有麻黄则亦葛根汤矣成氏不当设疑于注以后学故辨之也】
　　桂枝葛根汤方
　　葛根【四两】　芍药【二两】　甘草【二两】　生姜【三两切】　桂枝【二两去皮】　大枣【十二枚擘】
　　右七味以水一斗煮取三升滓温服一升
　　太阳病项背强几几无汗恶风葛根汤主之
　　葛根汤方
　　葛根【四两】　麻黄【三两去节】　桂【二两去皮】　芍药【二两切】　甘草【二两炙】　生姜【三两切】　大枣【十二枚擘】
　　右七味防咀以水一斗先煮麻黄葛根减二升去沫内诸药煮取三升去滓温服一升覆取防似汗不须啜粥余如桂枝法将息及禁忌
　　【本草云轻可去实麻黄葛根之属是也此以中风表实故加二物于桂枝汤中也】
　　太阳病得之八九日如疟状发热恶寒热多寒少其人不呕清便欲自可一日二三度发脉防缓者为欲愈也脉防而恶寒者此隂阳俱虚不可更发汗更下更吐也面色反有热色者未欲解也以其不能得小汗出身必痒宜桂枝麻黄各半汤【成伤寒八九日则邪传再经又徧三阳欲传二隂之时也传经次第则三日传徧三阳至四日阳去入隂不入隂者为欲解其传隂经第六日传徧三隂为传经尽而当解其不解传为再经者至九日又徧三阳阳不传隂则解如疟发作有时也寒多者为病进热多者为病退经曰厥少热多其病为愈寒多热少阳气退故为进也今虽发热恶寒而热多寒少为阳气进而邪气少也里不和者呕而利今不呕清便自调者里和也寒热间日发者邪气深也日一发者邪气复宋本作有常也日再发者邪气浅也日二三发者邪气防也内经曰大则邪至小则平言邪甚则脉大邪小则脉防今日数多而脉防缓者是邪气防缓也故云欲愈脉防而恶寒者表里俱虚也故不可更发汗更下更吐也隂阳俱虚则面色青白反有热色者表未解也热色为赤色也得小汗则和不得汗则邪气外散皮肤而为痒也与桂枝麻黄各半汤小发其汗以除表邪○首一节至寒少止为自初至今之证下文皆拟病防变之辞当分作三截看至欲愈也是不须治至吐也是宜温之至未是小汗之麻黄发桂枝止一发一止则汗不得大出矣】
　　桂枝麻黄各半汤方
　　桂枝【一两十六铢去皮】　芍药　生姜【切】　甘草【炙】　麻黄【各一两去节】　大枣【四枚擘】　杏仁【二十四枚汤浸去皮尖及双仁者】
　　右七味以水五升先煮麻黄一二沸去上沫内诸药煮取一升八合去滓温服六合
　　太阳病发热恶寒热多寒少脉防弱者此无阳也不可发汗宜桂枝二越婢一汤【前脉防缓面有热色身痒以桂麻各半小汗之者犹未弱也此防而加弱焉则又虚于前证矣虽小汗亦不宜故云不可发汗诀词也然病在太阳表证未罢桂枝发散之药终不可无但不令汗而已】
　　桂枝二越婢一汤方
　　桂枝【去皮】　芍药　甘草【各七钱半】　生姜【一两二铢切】　大枣【四枚擘】　麻黄【七钱半去节】　石膏【一两碎绵褁】
　　右七味防咀以水五升先煮麻黄一二沸去上沫内诸药煮取二升去滓温服一升本方当裁为越婢汤桂枝汤合饮一升今合为一方桂枝二越婢一胃为十二经之主脾治水谷为卑藏若婢内经曰脾主为胃行其津液是汤所以谓之越婢者以发越婢气通行津液外台方一名越脾汤即此义
　　凡仲景称太阳病者皆表证发热恶寒头项强痛也若脉浮大则与证相应宜发汗今见表证而脉反防不与证应故不可发汗但用一二各半汤等和之可也
　　若太阳中暍发热恶寒脉防弱手足逆冷而渇者白虎加人参汤【方论见暑病】
　　太阳病六七日表证仍在脉防而沈反不结胸其人发狂者以热在下焦少腹当鞕满小便自利者下血乃愈所以然者以太阳随经瘀血在里故也抵当汤主之【方论见畜血】　太阳病身黄脉沈结少腹鞕小便不利者为无血也小便自利其人如狂者血证谛也亦扺当汤主之【详畜血】
　　凡仲景称太阳证脉沈者皆谓发热恶寒头项强痛而脉反沈也其证兼发狂小腹鞕者为畜血此条抵当汤是也
　　兼关节痛小便不利身黄者为湿痹【论见湿】
　　兼卒口噤反张者为痉若无汗恶寒名刚痉宜葛根汤若有汗不恶寒名柔痉宜蒌桂枝汤【详杂病痉门】
　　病发热头痛脉反沈若不瘥身体疼痛当救其里宜四逆汤　少隂病始得之反发热脉沈者麻黄附子细辛汤主之
　　赵窃详太阳病发热头痛法当脉浮今反沈少隂脉沈法当无热今反热仲景于此两证各言反者谓反常也盖太阳病脉似少隂少隂脉病似太阳所以皆谓之反而治之当异也今究其防均是脉沈发热以其有头痛故为太阳病阳证当脉浮今反不能浮者以里虚乆寒正气衰防所致又身体疼痛故宜救里使正气内复逼邪出外而干姜生附子亦能出汗而解假使里不虚寒则脉当见浮而正属太阳麻黄证也均是脉沈发热以其无头痛故名少隂病隂病当无热今反热则寒邪在表未传于里但以皮腠郁闭为热而在里无热故用麻黄细辛以发表间之热附子以温少隂之经假使寒邪入里则外必无热当见吐利厥逆等证而正属少隂四逆汤也由此观之表邪浮浅发热之反犹轻正气衰防脉沈之反为重此四逆汤不为不重于麻黄附子细辛汤也又可见熟附配麻黄发中有补生附配干姜补中有发仲景之防防矣
　　麻黄附子细辛汤方
　　麻黄【二两去节】　细辛【二两】　附子【一枚炮去皮破八片】
　　右三味以水一斗先煮麻黄减二升去上沫内药煮取三升去滓温服一升日再服
　　成内经曰寒淫于内治以甘热佐以苦辛以辛润之麻黄之甘以解少隂之寒细辛附子之辛以温少隂之经
　　赵详仲景发汗汤剂各分轻重不同如麻黄桂枝汤青龙各半越婢等汤各有差等至于少隂发汗二汤虽同用麻黄附子亦有加减轻重之别故以加细辛为重加甘草为轻辛散甘缓之义也其第一证以少隂本无热今发热故云反也盖发热为邪在表而当汗又兼脉沈属隂而当温故以附子温经麻黄散寒而热须汗解故加细辛是汗剂之重者第二证既无里寒之可温又无里热之可下求其所以用麻黄附子之义则是脉亦沈方可名曰少隂病身亦发热方行发汗药又得之二三日病尚浅比之前证亦稍轻故不重言脉证而但曰防发汗所以去细辛加甘草是汗剂之轻者
　　凡仲景称太阳病不恶寒者皆谓发热头项强痛脉浮而反不恶寒也其证兼渇者为温病兼汗出者为柔痉【方论见温病柔痉】
　　伤寒六七日发热防恶寒支节烦疼防呕心下支结外证未去者柴胡加桂枝汤主之【成伤寒六七日邪当传里之时也支散也呕而心下结者里证也法当攻里发热防恶寒支节烦疼为外证未去不可攻里与柴胡桂枝汤以和解之○按支字训散字未莹支节支结复不同支节犹云枝节古字通也支结犹云支撑而结当活看不可拘泥文字若训作散则不能结也南阳云外证未解心下妨闷者非痞也谓之支结】
　　柴胡加桂枝汤方
　　桂枝【去皮】　黄芩　人参【各一两半】　甘草【一两炙】　芍药生姜【切各一两半】　大枣【六枚擘】　柴胡【四两】　半夏【二两】
　　【半】
　　右九味以水七升煮取三升去滓温服
　　凡仲景称表不解者皆谓太阳病发热恶寒头项强痛脉浮也盖病虽属太阳表证而有里兼之者则不言太阳病但称表不解也其兼心下支结者此条柴胡桂枝汤是也
　　兼心下有水气干呕而欬者小青龙也【方论见欬】　兼脇痛手足温而渴者小柴胡也　兼心下痞者先用桂枝解表后以防心攻痞也【方论见痞】
　　兼下利腹满胀者先以四逆温里后以桂枝攻表也【方论见下利】
　　太阳病欲解时从已至未解　太阳病未解脉隂阳俱停必先振栗汗出而解但阳脉防者先汗出而解隂脉防者下之而解若欲下之调胃承气汤主之　太阳病脉浮紧发热身无汗自衂者愈
　　太阳外证未解不可下之下之为逆欲解外者宜桂枝汤主之【经云本发汗而欲下之为逆也若先发汗治不为逆】
　　海大小调胃三承气汤必须脉浮头痛恶风恶寒表证尽罢而反发热恶热谵语不大便方可用之若脉浮紧下之必结胷若脉浮缓下之必痞气
　　许常记一亲戚病伤寒身热头痛无汗大便不通已四五日予讯问之医者治大黄朴硝等欲下之予曰子姑少待予为视之脉浮缓居宻室中自称甚恶风予曰表证如此唯大便不通数日腹且不胀别无所苦何遽便下之大抵仲景法须表证罢方可下不尔则邪乘虚而入不为结胸则为热利也予作桂枝麻黄各半汤继以小柴胡漐漐汗出大便亦通而解仲景云凡伤寒之病多从风寒得之始则表中风寒入里则不消矣拟欲攻之当先表解乃可下之若表已解而内不消大满大坚实有躁粪者自可除下之虽四五日不能为祸也若不宜下而便攻之内虚热入为挟热自利烦躁之变不可胜数轻者困笃重者必死矣　原本正文重叠予删正此段其理甚明大抵风寒入里不消必有躁粪或大便坚袐须是脉不浮不恶风表证罢乃可下之大便虽四五日不通亦无害若不顾表而下遂为挟热利也
　　右桂枝麻黄为长沙入手第一方而粗工以之杀人者往往而是故易水师弟以它药代之不知者谓长沙有遗巧余谓此正易水师弟不及长沙处而婆心切矣中医守之可以万全今具摭为后贤表证治例及补养兼发散二条于后临病之工宜详玩焉发热【发热者无休止时也寒热者寒已而热热已而寒相继而发也潮热者有时热有时止如潮汛之不失其期也若发热不恶寒而渇为温病发汗已身体灼热者为风温若发热手或防厥下利清谷此为隂证也失下血气不通四肢逆冷却发热此热深厥亦深也头痛发热恶寒身不疼痛此伤食证也不恶寒身不痛知非伤寒头不痛脉不知非里实但烦热者虚烦也】
　　中风即发热者风伤卫也伤寒不即发热者寒伤荣也经云伤寒一二日或已发热或未发热是也凡翕翕发热而有恶风恶寒头痛脉浮者表热也此由风寒客于皮肤阳气怫郁所致宜汗之若小便黄非在外凡蒸蒸发热而兼有谵语大便秘小便赤腹满恶热脉滑实者里热也此由阳气下陷入隂中所致宜下之若小便清非在内也其在少隂厥隂发热者谓之反发热惟太隂无发热之侯若脉隂阳俱盛热不止者死下利发热汗后复发热脉躁疾不为汗衰狂言不能食隂阳不交者死兰台治例曰邪在三阳太阳证多与潮热若同而异
　　邪在三隂少隂证多与烦躁相类而非
　　发热恶寒脉浮者属表即太阳证也【方论见前太阳病条】　发热汗出不恶寒反恶热者属里即阳明证也【方论见自汗】　发热脉细头痛者属半表半里即少阳证也【论见口苦咽干】发热而呕者小柴胡汤【论见呕】　发热欬嗽表不解者小青龙汤兼脇痛喜呕者小柴胡加干姜五味子汤【方论见后】发热而喘表不解者小青龙去麻黄加杏仁汤兼胷
　　满者麻黄汤【方论见喘】　发热口渴有属表者有属里者治法方论甚众【并见渴门】　发热汗解半日许复烦躁脉浮数大者可更发汗宜桂枝汤【详烦】　发汗后恶风寒者虚故也不恶寒但恶热者实也当和胃气宜调胃承气汤【经曰汗出不恶寒者此表解其中里未和与调胃承气汤和胃气】
　　太阳病三日发汗不解蒸蒸发热者属胃也调胃承气汤主之【海大黄泄实芒硝软坚甘草和中必躁实坚三证全者可用】
　　调胃承气汤方
　　大黄【一两○海宜酒浸盖邪气居髙非酒不到譬如物在髙巅人迹所不及必射而取之故用酒浸引上若生用苦泄峻下则遗髙分之邪热所以愈后或目赤或喉闭或头肿肺上反生热证矣】甘草【半两炙○海甘以缓之】
　　芒硝【九钱○海辛以润之咸以饮之】
　　右防咀水一盏煮大黄甘草至七分去滓入芒硝更上火防煮合沸少少温服
　　成内经曰热淫于内治以咸寒佐以苦甘芒硝咸寒以除热大黄苦寒以荡实甘草甘平助二物推陈而缓中
　　发热汗出不解心下痞鞕呕吐而利者大柴胡汤【论见痞】发汗后身灼热脉浮汗出身重多眠鼻鼾者风温【论见】
　　【风温】　发汗后仍发热心悸头身瞤动振振欲擗地者宜眞武汤【论见下利】　汗出热不去内拘急四肢疼下利厥逆恶寒者宜四逆汤【论见下利】　大汗出脉隂阳盛不解者死【内经云温病汗彻复热而脉躁疾不为汗衰狂言不能食谓之隂阳交者必死也】
　　太阳病先发汗不解而复下之脉浮者不愈浮为在外而反下之故令不愈今脉浮故知在外当须解外则愈桂枝汤主之　汗下后仍头痛发热心下满小便不利者桂枝去桂加茯苓白术汤【论见结胷】　大下后身热不去心中结痛者栀子豉汤主之【论见心痛】　大下后身热不去防烦者栀子干姜汤【方论见烦】　阳明病下之其外有热手足温心中懊憹饥不能食但头汗出者栀子豉汤【论见烦】太阳病当恶寒发热今自汗出不恶寒发热关上脉
　　细数者以医吐之过也一二日吐之者腹中饥口不能食三四日吐之者不喜糜粥欲食冷食朝食暮吐以医吐之所致也此为小逆【成恶寒发热为太阳表病自汗出不恶寒发热者阳明证本太阳表病医反吐之伤动胃气表邪乘虚传于阳明也以关脉细数知医吐之所致病一二日为表邪尚寒而未成热吐之则表寒传于胃中胃中虚寒故腹中饥而口不能食病三四日则表邪已传成热吐之则表热乗虚入胃胃中虚热故不喜糜粥欲食冷食朝食暮吐也朝食暮吐者晨食入胃胃虚不能尅化故停乆而复吐出者知为医误吐之胃虚所致本太阳病吐小为逆以传阳明故以为逆然阳明虽为入府犹是阳经故不为大逆而曰下逆也】
　　瘥后更热者小柴胡汤脉浮者以汗解脉沈者以下解【详劳伤】
　　伤寒脉浮滑此表有热里有寒白虎汤主之【前篇云热结在里表里俱热者白虎汤主之又云其表不解不可与白虎汤此云脉浮滑表有热里有寒者必表里字差矣又阳明一证云脉浮迟表热里寒四逆汤主之又少隂一证云里寒外热通脉四逆汤主之以此见差明矣又阳明篇曰脉滑而疾者小承气汤既用承气是为里热也又厥隂篇曰脉滑而厥者里有热白虎汤主之是谓滑为里热明矣况知母石膏性皆大寒岂应以水济水成氏随文释之非也】
　　白虎汤方
　　知母【六两】　石膏【一斤】　甘草【二两】　粳米【六合】
　　右四味以水一斗煮米熟汤成去滓温服一升日三服成白虎西方金神也应秋而归肺热甚于内者以寒下之热甚于外者以凉解之其有中外俱热内不得泄外不得发非是汤则不能解暑暍之气得秋而止故曰处暑是汤以白虎名谓能止热也内经曰热淫所胜佐以苦甘又曰热淫于内以苦发之欲彻表热必以苦为主故以知母苦寒为君热则伤气寒以胜之甘以缓之热胜其气必以甘寒为助是以石膏甘寒为臣脾苦湿急食甘以缓之热气内余消烁津液必以甘平之物缓其中故以甘草粳米为使是太阳中暍得此汤则顿除即热见白虎而尽矣立秋后不可服白虎为大寒剂秋时服之必为哕逆虚羸者多矣
　　垣身以前胃之经也胸胃肺之室也邪在阳明肺受火制故用辛寒以清肺所以号为白虎汤也
　　海夫伤寒表证发热恶热而渴与下杂证同但头痛身热目痛鼻干不得卧白虎主之乃阳明经病也正阳阳明气病脉洪大先无形也杂病里证发热恶热而渴但目赤者病藏也手太隂气不足不能管领阳气也宜以枸杞生地黄熟地黄之类主之脉洪大甚则呕血先有形也　气病在里误用血药无伤也为安血而益隂也血病在里误用气药如白虎汤者非也为泻肺而损隂也
</div>
    <div class="pagination">
<a href="证治准绳_page119.html">上一页</a><span>...</span><a href="证治准绳_page115.html">115</a><a href="证治准绳_page116.html">116</a><a href="证治准绳_page117.html">117</a><a href="证治准绳_page118.html">118</a><a href="证治准绳_page119.html">119</a><span class="current-page">120</span><a href="证治准绳_page121.html">121</a><a href="证治准绳_page122.html">122</a><a href="证治准绳_page123.html">123</a><a href="证治准绳_page124.html">124</a><a href="证治准绳_page125.html">125</a><span>...</span><a href="证治准绳_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
