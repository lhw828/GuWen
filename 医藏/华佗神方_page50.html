<!DOCTYPE html>
<html>
<head>
    <meta charset="UTF-8">
    <title>华佗神方 - 第 50 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 50 页/共 81 页</h1>
    <div class="content">　　卷八

　　八○四八·华佗治小儿遗尿神方

　　瞿麦 石苇 龙胆 皂荚 桂心各半两 鸡肠草 人参各一两上捣末，蜜和丸如小豆大，食后服五丸，日三。加至六、七丸。

　　卷八

　　八○四九·华佗治小儿泄泻神方

　　木鳖子一枚（煨熟去壳） 小丁香三粒共为末，米糊丸，入小儿脐中，封以膏药，自愈。

　　卷八

　　八○五○·华佗治小儿下血神方

　　五倍子捣末，蜜和丸，小豆大，米饮下，每服二十丸。

　　卷八

　　八○五一·华佗治小儿黄胆神方

　　川黄连 胡黄连各一两上二味共为末，再以胡瓜一枚。去瓤留盖，纳药其中，合定后面裹煨熟，去面捣成泥，更为丸，如绿豆大。每服三钱，温水调下。

　　卷八

　　八○五二·华佗治小儿急惊风神方

　　连翘（去心研） 柴胡 地骨皮 龙胆草 钩藤 黄连 栀仁（炒黑） 黄芩（酒炒） 麦冬（去心） 木通 赤苓（去皮） 车前子 枳实（炒）各四分 甘草 薄荷各二分 滑石末八分 灯水煎，分数次服。凡急惊初起，宜服此剂，如服后痰热未除，宜使之微泄。

　　卷八

　　八○五三·华佗治小儿慢惊风神方

　　胡椒 生姜（炮） 肉桂各一钱 丁香十粒上捣成细末，灶心土三两，煮水极澄清，用以煎药，约得大半碗，频频灌之。再用：熟地五钱 人参 当归 黄 （炙） 破故纸 枣仁（炒研） 枸杞子各二钱 生姜（炮）

　　萸肉再加生姜三片、核桃二枚、红枣三枚、打碎为引。仍以灶心土二两，煮水煎药，取浓汁一茶杯，加附子五钱，煎水掺入，量儿大小，分数次服之。如咳嗽不止者，加米壳一钱、金樱子一钱；如大热不退，加白芍一钱。泄泻不止，加丁香六分。只服一剂，即去附子，用丁香七粒。此方治本病，极有效果。

　　卷八

　　八○五四·华佗治小儿卒死神方

　　凡小儿卒死而吐痢，不知是何病者。

　　马矢一丸绞取汁以吞之，无湿者水煮取汁。

　　卷八

　　八○五五·华佗治小儿解颅神方

　　细辛 桂心各半两 干姜十八铢上三味为末，以乳汁和敷颅上，干复敷之，儿面赤即愈。

　　卷八

　　八○五六·华佗治小儿囟陷神方

　　乌头 附子各二钱 雄黄八分先将前二味去皮脐捣末，次加入雄黄共研，并以葱白捣汁，和贴患处。

　　卷八

　　八○五七·华佗治小儿赤眼神方

　　黄连为末，水调敷足心，甚佳。

　　卷八

　　八○五八·华佗治小儿斗睛神方

　　眼珠固而不能动，是谓斗睛。方用：犀牛黄五分 白附子（炮） 肉桂 全蝎（炒） 川芎 石膏各一钱 白芷 薷香各二钱共研末，蜜为丸，芡实大，每服一、二丸，薄荷汤下。

　　卷八

　　八○五九·华佗治小儿雀目神方

　　小儿一至晚间，忽不见物，是名雀目。治用：仙灵脾根 晚蚕蛾各五钱 甘草（炙） 射干各二钱五分以羊肝一枚，切开掺药，二钱扎定。以黑豆一合，米泔一盏，煮熟。分二次送下。

　　卷八

　　八○六○·华佗治小儿目涩神方

　　月内小儿，目闭不开，或红肿羞明，或时时出血，是名目涩。治用：甘草一节以猪胆汁炙为末，每用米泔水调少许，灌服。

　　卷八

　　八○六一·华佗治小儿耳神方

　　小儿耳中时有脓汁流出，是名耵耳。以：白矾 麝香共研匀，掺耳中，日夜各一次。

　　卷八

　　八○六二·华佗治小儿耳疮神方

　　马骨烧灰，香油调敷。或用：鸡屎白曝干，研末，由筒中吹入，均效。

　　卷八

　　八○六三·华佗治小儿耳烂神方

　　大枣灰存性，与轻粉等分研和，调敷数日自愈。

</div>
    <div class="pagination">
<a href="华佗神方_page49.html">上一页</a><span>...</span><a href="华佗神方_page45.html">45</a><a href="华佗神方_page46.html">46</a><a href="华佗神方_page47.html">47</a><a href="华佗神方_page48.html">48</a><a href="华佗神方_page49.html">49</a><span class="current-page">50</span><a href="华佗神方_page51.html">51</a><a href="华佗神方_page52.html">52</a><a href="华佗神方_page53.html">53</a><a href="华佗神方_page54.html">54</a><a href="华佗神方_page55.html">55</a><span>...</span><a href="华佗神方_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
