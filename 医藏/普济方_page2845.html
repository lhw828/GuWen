<!DOCTYPE html>
<html>
<head>
    <meta charset="UTF-8">
    <title>普济方 - 第 2845 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2845 页/共 3614 页</h1>
    <div class="content">　　葛根（一两锉）麦门冬（一两去心）葳蕤（三分）犀角屑（半两）荠（一两）赤芍药（三分）石膏（二两）甘草（三分生锉）红雪（二两）上为粗散。每服四钱。水一中盏。

　　煎至六分。去滓。下竹沥半合。更煎一沸。不计时侯温服。一方有芦根。

　　犀角散治发脑已穴。脓出后。痛闷转甚。热乱。脑中若车马走动。痛不可忍。

　　石膏（碎）犀角（镑）升麻芍药（各一两）甘草（炙一两）黄（细切二分）木通（锉一两半）上粗捣筛。每服五钱。水二盏。煎至七分。下朴硝一钱匕。滤去滓。空心温服。日晚再服。未愈更入玄参三分。去黄。

　　发脑内消散治发脑始结。疼痛妨闷。欲成痈疽。之令内消。

　　硝石（研二两）木通（锉）紫檀香甜葶苈（隔纸炒）白蔹莽草（各一两）大黄（三两）上为末。每用浆水旋调得所。涂于肿上。干即易。

　　大黄丸治发脑及一切热毒瓦斯。结硬肿痛。通利脏腑壅滞。

　　大黄（三两锉醋浸一炊久慢火炒冷熟）枳壳（去瓤麸炒一两）牵牛子（二两半微炒一半生用一半）木香（生锉）青橘皮（汤浸去白焙各一两）皂荚（五挺不蛀者捶碎酒一升浸挪取汁绵滤过用）上为末。取皂荚汁于银锅内。慢火煎成膏。入药末和捣百余杵。丸如梧桐子大。食前葱茶下三十丸。快利为度。一方有槟榔一两。甘草五钱。

　　羊桃根散治痈发脑。拔去疮中毒。

　　羊桃根（锉）硝石（研）凝水石（碎各一两）天灵盖（慢火烧烟绝）木香白蔹（各半两）上为散。清水调如糊。摊于故帛上贴之。干即易。痒则瘥。

　　乳石散治脑疽初生。如黄枳实。破后如盏底。深半寸许。

　　花乳石（研）赤石脂（研）滑石（研）炉甘石（研）密陀僧（研各半两）乳香（研一分）上为细散。未破者醋调敷之。已破者即干贴。

　　黄连饼子治发脑成痈。及热毒疮肿。

　　黄连乳香薰陆香（各一两）雄雀粪（四十九粒尖细者是）上为细散。用蔓荆根二两。洗净漉去水。细切捣如泥。若肿甚即更用蜀葵根三两。入前药四味合捣。调匀即取出。

　　于瓷器中贮之。可肿头捻作饼子。浓三分许贴之。干即易之。

　　止痛散治发脑结肿。

　　木香（二两）紫葛（一两半锉）檀香（三分）川朴硝（二两）上为细散。以温浆水调如面糊。在绢上摊。贴于肿痛处。候干。即再贴。以瘥为度。

　　朱砂膏治发脑及乳痈。初结疼痛。

　　朱砂一两乳香（半两）上同研为末。以葱白四两。细切。合研成膏。每用生绢上涂贴。

　　候干再上。以瘥为度。

　　治脑痈

　　用盐西瓜皮晒干。烧灰存性为末。香油调敷。

　　治发脑发背方

　　取鼠剥取热皮。中心开一孔子。用贴疮上。数数易之。无头者盒饭作头。脓出即愈。

　　治脑疽

　　用松节细研。用猪胆汁和合麻油敷疮。亲见效。

　　卷二百八十九　痈疽门

　　发背

　　（附论）夫发背者。热毒之气发于背俞。为痈疽是也。此内本于五脏。外传诸腑。热气攻发。必生于府俞之间。得之乳石发动。及肥甘滋味之过。脏腑壅热。经络为之不通。毒瓦斯凝滞。必因俞穴而出。是以服石之人。于居处衣食。嗜欲喜怒。尤宜节慎。一有过举。则毒瓦斯乘隙而发。初如芥粟。治之稍缓。则盈尺寸而难图。故始觉热搏于分肉。痛伤于经络。宜速治之。

　　盖其脉不通。则肿毒增甚。经所谓营气不从。逆于肉理。乃生痈肿是也。血败肉腐。为患不一。实则为痈。浮则为肿。深则为疽。然发于背者两胛间。初起甚微。或痒或痛。往往忽之。

　　数日遂致不救者。治之始则度其肿之正中而灸之。壮数逾百。使恶气外出。次以药疏利腑脏。决其邪毒。则有可治之理。

　　凡发背皆因服食五石。寒食更生散所致。亦有单服钟乳而发者。又有平生不服。而自发者。此是上代有服之者。其候率多于背两胛间起。初如粟米大。或痛或痒。仍作赤色。人皆初不为事。日渐长大。不过十日。遂至于死。其临困之时。已阔三寸。高一寸。疮有数十孔。

　　以手按之。诸孔中皆脓出。寻时大困。所以养生者。小觉背上痒痛有异。即火急取净土水和为泥。捻作饼子。浓二分。阔一寸半。以粗艾火作炷。灸泥饼上。贴着疮上灸之。一炷一易饼子。若粟米大时。可灸七饼子即瘥。如榆荚大。灸七七饼炷即瘥。如钱大。可日夜灸之。

　　不限炷数。仍服五香连翘汤。及铁浆诸药。攻之乃愈。又法诸发背未作大脓。可以冷水射之。

　　浸石令冷熨之。日夜莫住。瘥乃止。此病忌面酒五辛等。亦有当两肩上发者。

　　凡服石人。皆须劳役四体。无令自安。如其不尔者。多有发动。亦不得逐。便恣意取暖。

　　称已适情。必须遗欲以取寒冻。虽当时不宁。于后在身。多有所益。终无发动之虑耳。

　　凡肿起背胛间。头白如黍粟。四边相连肿赤黑。令人闷乱。即名发背也。禁房室酒蒜肉面。若不灸治。即入内杀人。若灸当疮上。七八百壮。有人不识。多作杂肿治者、皆死。

　　背疽其原有五。天行一。瘦弱气滞二。怒气三。肾气虚四。饮火酒。食炙爆物。服丹药。热毒五。盖治背疽。不可一概将为热毒。其治之难易。当自一而至五。

　　病有至甚而生。有微而至死。病证难辨。死生何从决乎。盖发背透膜者死不治。（此言肝俞以上）未溃肉陷、面青、唇黑、便污者死。（此言坏藏便下瘀血）溃喉者不治。阴入腹者不治。入囊者死。鬓深及数月不治。（谓如及寸余者）在颐后一寸三分。毒锐者不治。

　　无此者生。流注虽多。疗之必愈。

　　发背之人。虽云有热。未有不自肾虚而得之者。若疽疾减退五分之后。便合根据法五更初。

　　服山药丸。或加减八味丸。

　　背疽呕逆。乃是毒瓦斯冲心。非脾胃之冷。当服内托散。杨氏家藏方云。有人因鼻衄初愈。

　　不曾表汗。余毒在经络。背发大疽。自肩下连腰胁肿甚。坚如石。色极紫黑。医以凉药服之。

　　中夜大呕。乃连进此药。三四服呕遂止。既而疮溃。出赤水淋漓。四十日而愈。又有患瘰者。痛过即呕。服此药呕亦止。近见有人病疽。医者不肯用此药。为恐伤脾胃。愚故引杨氏之言。以解世人之惑。

　　凡发背疽之后。不曾服内托散。致使热毒冲于心经。必使后来咽喉口舌生疮。甚至黑烂。

　　合先服犀角散。以解散其毒。免有此证。

　　凡有背疽之人。难于隐几。但用绿豆十斗。作一大袋隐伏。则自然心凉身体安稳。饮食居处。根据法戒忌。已安后。半年间血气未定。犹当谨之。不废药饵。方能保全。外科精要云。

　　氏叙源幼时学举业。全不知医药。甲申年自太学归省。国医常颖土器之。适在府下。求为母氏一诊。云。有蓄热必渴。时母氏所饮。大略喜水。又云但防作疮。觉疮便着艾于上。热盛则五花灸之。谓中及四旁。随赤到处灸。非方停也。切记。至辛巳年六月望日。母氏忽言背胛间微痒。视之有赤半寸许方。有白粒如黍粟。记器之言。乃急着艾。其赤随消。至二十七壮而止。信宿复觉微痛。视之有赤下流。长二寸。阔如韭叶。举家不悉。皆以前灸为悔。

</div>
    <div class="pagination">
<a href="普济方_page2844.html">上一页</a><span>...</span><a href="普济方_page2840.html">2840</a><a href="普济方_page2841.html">2841</a><a href="普济方_page2842.html">2842</a><a href="普济方_page2843.html">2843</a><a href="普济方_page2844.html">2844</a><span class="current-page">2845</span><a href="普济方_page2846.html">2846</a><a href="普济方_page2847.html">2847</a><a href="普济方_page2848.html">2848</a><a href="普济方_page2849.html">2849</a><a href="普济方_page2850.html">2850</a><span>...</span><a href="普济方_page2846.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
