<!DOCTYPE html>
<html>
<head>
    <meta charset="UTF-8">
    <title>千金翼方 - 第 1 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 1 页/共 233 页</h1>
    <div class="content">

　　千金翼方 唐孙思邈

　　序

　　原夫神医秘术，至赜参于道枢。宝饵凝灵，宏功浃于真畛。知关 玄牡，驻历之效已深。辔策天机，全生之德为大。稽炎农于纪 ，资太一而返营魂。镜轩后于遗编，事歧伯而宣药力，故能尝味之绩，郁腾天壤，诊体之教，播在神寰。医道由是滥觞，时义肇基于此。亦有志其大者，高密问紫文之术；先其远者，伯阳流玉册之经；拟斯寿于乾坤，岂伊芳难老。俦厥龄于龟鹤，讵可蠲 。兹乃大道之真以持身抑斯之谓也。若其业济含灵，命悬兹乎，则有越人彻视于腑脏，秦和动达于膏肓，仲景候色而验眉，元化刳肠而湔胃，斯皆方轨叠迹，思韫入神之妙；极变探幽，精超绝代之巧。晋宋方技既其无继，齐梁医术曾何足云。若夫医道之为言，实惟意也。固以神存心手之际，意析毫芒之里。当其情之所得，口不能言；数之所在，言不能谕。然则三部九候，乃经络之枢机。气少神余，亦针刺之钧轴。况乎良医则贵察声色，神工则深究萌芽。心考锱铢，安假悬衡之验，敏同机骇，曾无挂发之淹。非天下之至精，其孰能与于此。是故先王镂之于玉板，往圣藏之以金匮，岂不以营叠至道括囊真颐者欤。

　　余幼智蔑闻，老成无已。才非公干，夙婴沉疾。德异士安，早缠 瘵。所以志学之岁，驰百金而徇经方。耄及之年，竟三余而勤药饵。酌华公之录帙，异术同窥。采葛生之玉函，奇方毕综。每以为生者两仪之大德，人者五行之秀气。气化则人育，伊芳人禀气而存。德合则生成，是生曰德而立。既知生不再于我，人处物为灵，可幸蕴灵心阙颐我性源者。由检押神秘，幽求今古，撰方一部，号曰千金，可以济物摄生，可以穷微尽性。犹恐岱山临目，必昧秋毫之端；雷霆在耳；或遗玉石之响。所以更撰方翼三十卷，共成一家之学。譬 之相济，运转无涯。等羽翼之交飞，抟摇不测。矧夫易道深矣，孔宣系十翼之辞；玄文奥矣，陆绩增玄翼之说。或沿斯义，述此方名矣。贻厥子孙，永为家训。虽未能譬言中庶，比润上池，亦足以慕远测深，稽门叩键者哉。倘经目于君子，庶知余之所志焉。

　　校正千金翼方后序

　　夫疾病之至急者有三：一曰伤寒，二曰中风，三曰疮痈。是二种者，疗之不早，或治不对病，皆死不旋踵。孙氏撰千金方，其中风疮痈可谓精至，而伤寒一门，皆以汤散膏丸类聚成篇，疑未得其详矣。又着千金翼三十卷，辨论方法，见于千金者十五六。惟伤寒谓大医汤药虽行百无一效，乃专取仲景之论，以太阳方证比类相附，三阴三阳宜忌霍乱发汗吐下后阴易劳复病为十六篇，分上下两卷，亦一时之新意。此于千金为辅翼之深者也。从而着之论曰：伤寒热病，自古有之，名贤睿哲，多所防御。至于仲景，特有神功，寻思旨趣，莫测其致。

　　有以见孙氏尊而神之之心也。是二书者，表里相明，至纤至悉，无不赅备。世又传千金髓者，观其文意，殊非孙氏所作，乃好事者为之耳。王道集外台秘要方，各载所出，亦未之见。似出于唐之末伐，博雅者勿谓其一家书也。至于合药生熟之宜，炮炙之制，分两升斗之剂，并载千金凡例中，此不着云尔。

第一·药录纂要

　　采药时节第一

　　论曰：夫药采取不知时节，不以阴干曝干，虽有药名，终无药实，故不依时采取，与朽木不殊，虚废人功，卒无裨益，其法虽具大经，学人寻览造次难得，是以甄别，即日可知耳葳蕤（立春后采，阴干。） 菊花（正月采根，三月采叶，五月采茎，九月采花，十一月采实，皆阴干。） 白英（春采叶，夏采茎，秋采花，冬采根） 络石（正月采。） 飞廉（正月采根，七八月采花，阴干。） 本（正月二月采，曝三十日成。） 通草（正月采，阴干。）

　　女菀（正月二月采，阴干。） 乌头、乌喙（正月二月采，春采为乌头，冬采为附子，八月上旬采根，阴干。） 蒴 （春夏采叶，秋冬采茎根。） 柏叶（四时各依方面采，阴干。） 枸杞（春夏采叶，秋采茎实，冬采根，阴干。） 茗（春采） 桃枭（正月采。） 天门冬（二月三月七月八月采，曝。） 麦门冬（二月三月八月十月采，阴干。） 术（二月三月八月九月采，曝。）

　　黄精（二月采，阴干。） 干地黄（二月八月采，阴干。） 薯蓣（二月八月采，曝。） 甘草（二月八月采，曝干，十日成。） 人参（二月四月八月上旬采，曝干，无令见风。） 牛膝（二月八月十月采，阴干） 细辛（二月八月采，阴干。） 独活（二月八月采，曝。） 升麻（二月八月采，日干。） 柴胡（二月八月采，曝。） 龙胆（二月八月十一月十二月采，阴干。） 巴戟天（二月八月采，阴干。） 白蒿（二月采。） 防风（二月十月采，曝。） 黄连（二月八月采。） 沙参（二月八月采，曝。） 王不留行（二月八月采。） 黄 （二月十月采，阴干。）

　　杜若（二月八月采，曝。） 茜根（二月三月采，曝。） 当归（二月八月采，阴干。） 秦艽（二月八月采，曝。） 芍药（二月八月采，曝。） 前胡（二月八月采，曝。） 知母（二月八月采，曝。） 栝蒌（二月八月采根，曝，三十日成。） 石龙芮（五月五日采子，二月八月采皮，阴。） 石苇（二月采，阴干。） 狗脊（二月八月采，曝。） 萆 （二月八月采，曝。） 菝（二月八月采，曝。） 白芷（二月八月采，曝。） 紫菀（二月三月采，阴干。） 百合（二月八月采，曝。） 牡丹（二月八月采，阴干。） 防己（二月八月采，阴干。） 地榆（二月八月采，曝。） 莎草根（二月八月采。） 大黄（二月八月采，火干。） 桔梗（二月八月采，曝。） 甘遂（二月采，阴干。） 赭魁（二月采。） 天雄（二月采，阴干。） 贯众（一月八月采，阴干。）

　　虎掌（二月八月采，阴干。） 白蔹（二月八月采，曝。） 羊桃（一月采，阴干。） 野狼毒（二月八月采，阴干。） 鬼臼（二月八月采。） 茯苓、茯神（二月八月采，阴干。） 桂（二月八月十月采，阴干。） 杜仲（二月五月六月九月采。） 商陆（二月八月采，晒干。） 丁香（二月八月采。） 榆皮（二月采皮，曝干，八月采实。） 猪苓（二月八月采，阴干。） 秦皮（二月八月采，阴干。） 石楠（二月四月采叶，八月采实，阴干。） 蓝叶（二月三月采，曝，本草无。） 赤箭（三月四月八月采，曝。） 防葵（三月三日采，曝。） 芎 （三月四月采，曝。）

　　徐长卿（三月采。） 黄芩（三月三日采，阴干。） 大青（三月四月采，阴干。） 玄参（三月四月采，曝。） 苦参（三月八月十月采，曝。） 杜蘅（三月三日采，曝。） 紫草（三月采，阴干。） 白薇（三月三日采，阴干。） 紫参（三月采，火干。） 泽兰（三月三日采，阴干。）

　　王瓜（三月采，阴干。） 垣衣（三月三日采，阴干。） 艾叶（三月三日采，曝。） 水萍（三月采，曝。） 芫花（三月三日采，阴干。） 泽漆（三月三日、七月七日采，阴干。） 藜芦（三月采，阴干。） 羊踯躅（三月采，阴干。） 茵芋（三月三日采，阴干。） 射干（三月三日采，阴干。） 青葙子（三月采茎叶，阴干，五月六月采子。） 紫葛（三月八月采，晒干。） 白附子（三月采。） 桑上寄生（三月三日采，阴干。） 浓朴（二月九月十月采，阴干。） 芜荑（三月采，阴干。） 黄环（三月采，阴干。） 乌芋（三月三日采，曝。） 桃花（三月三日采，阴干。） 苦菜（三月三日采，阴干。） 远志（四月采，阴干。） 菥 子（四月五月采，曝。）

　　景天（四月四日、七月七日采，阴干。） 蒲黄（四月采。） 兰草（四月五月采。） 蘼芜（四月五月采，曝。） 白头翁（四月采。） 夏枯草（四月采。） 溲疏（四月采。） 鼠尾草（四月采叶，七月采花，阴干。） 菖蒲（五月十二月采，阴干。） 卷柏（五月七月采，阴干。）

　　泽泻（五月六月八月采，阴干。叶：五月采；实：九月采。） 车前子（五月五日采，阴干。） 茺蔚子（五月采。） 石龙刍（五月七日采，曝。） 丹参（五月采，曝。） 天名精（五月采。）

　　肉苁蓉（五月五日采，阴干。） 蛇床子（五月采，阴干。） 茵陈蒿（五月及立秋采，阴干。）

　　旋花（五月采，阴干。） 葛根（五月采，曝。） 酸浆（五月采，阴干。） 蠡实（五月采，阴干。）

　　大小蓟（五月采。） 荭草（五月采实。） 旋复花（五月采，晒干。） 鸢尾（五月采。） 半夏（五月八月采，曝。） 莨菪子（五月采。） 蜀漆（五月采，阴干。） 茹（五月采，阴干。）

　　蓄（五月采，阴干。） 生漆（夏至后采。） 蕤核（五月六月采，晒干。） 松萝（五月采，阴干。）

　　五加皮（五月七月采茎，十月采根，阴干。） 莽草（五月采，阴干。） 郁李根（五月六月采。）

　　挛华（五月采。） 覆盆子（五月采。） 梅实（五月采，火干。） 杏核仁（五月采。） 蘩蒌（五月五日采。） 葫（五月五日采。） 蒜（五月五日采。） 青 （五月采，本草无。） 紫芝（六月八月采。） 茅根（六月采。） 荛花（六月采，阴干。） 昨夜何草（夏采，晒干。） 松脂（六月采。） 五木耳（六月采，曝干。） 石斛（七月八月采，阴干。） 蒺藜子（七月八月采，曝。）

　　续断（七月八月采，阴干。） 薇衔（七月采。） 麻黄（立秋采，阴干。） 瞿麦（立秋采，阴干。） 海藻（七月七日采，曝。） 陆英（立秋采。） 菌桂（立秋采。） 槐实（七月七日十月巳日采。） 桃核仁（七月采，阴干。） 瓜蒂（七月七日采，阴干。） 水苏（七月采。） 麻（七月七日采。） 腐婢（七月采，阴干。） 蓍实（八月九月采，晒干。） 薏苡仁（八月采实，根无时。） 地肤子（八月十月采，阴干。） 漏芦（八月采，阴干。） 营实（八月九月采，阴干。） 五味子（八月采，阴干。） 败酱（八月采。） 恒山（八月采，阴干。） 牙子（八月采，曝。） 蛇含（八月采，阴干。） 菌（八月采，阴干。） 连翘（八月采，阴干。） 屋游（八月九月采。） 女青（八月采，阴干。） 牡荆实（八月九月采，阴干。） 酸枣（八月采，阴干。） 楮实（八月九月采，晒干。） 秦椒（八月九月采。） 卫矛（八月采，阴干。） 巴豆（八月采，阴干。） 蜀椒（八月采，阴干。） 雷丸（八月采，曝。） 大枣（八月采，曝。） 藕实（八月采。） 鸡头实（八月采。） 白瓜子（八月采。） 菟丝子（九月采，曝。） 荩草（九月十月采。） 干姜（九月采。） 松实（九月采，阴干。） 辛夷（九月采，曝。） 枳实（九月十月采，阴干。） 山茱萸（九月十月采，阴干。） 吴茱萸（九月九日采，阴干。） 栀子（九月采，曝。） 皂荚（九月十月采，阴干。） 栗（九月采。） 荏（九月采，阴干。） 麻子（九月采。） 大豆（九月采。） 子（十月采。） 决明子（十月十日采，阴干百日。） 云实（十月采，曝。） 贝母（十月采，曝。） 女贞（立冬采。） 橘柚（十月采。） 款冬花（十一月采，阴干。） 棘刺（冬至后一百二十日采。） 苋实（十一月采。） 忍冬（十二月采，阴干。） 大戟（十二月采，阴干。） 木兰（十二月采，阴干。） 冬葵子（十二月采。） 白藓（四月五月采，阴干。） 葶苈（立夏后采，阴干。）

　　论曰：凡药皆须采之有时日，阴干曝干，则有气力。若不依时采之，则与弃功用，终无益也。学人当要及时采掇，以供所用耳。

　　卷第一·药录纂要

　　药名第二

　　论曰：有天竺大医者耆婆云：天下物类皆是灵药，万物之中，无一物而非药者。斯乃大医也。故神农本草，举其大纲，未尽其理，亦犹咎由创律，但述五刑，岂卒其事，且令后学者因韦典法，触类长之无穷竭，则神农之意从可知矣。所以述录药名品，欲令学徒知无物之非药耳。

　　玉泉 玉屑 丹砂 空青 绿青 曾青 白青 扁青 石胆 云母 朴硝 硝石 芒硝滑石 石钟乳 紫石英 矾石（马齿矾、绛矾、黄矾、青矾） 白石英 五石脂 太一余粮紫禹余粮 石中黄子 禹余粮 黄禹余粮 金屑 银屑 水银（汞粉附） 雄黄 雌黄殷孽 孔公孽 石脑 石硫黄 熏黄 阳起石 凝水石 石膏 磁石 玄石 理石 长石肤青 石黛 铁落 生铁 铁 钢铁 铁精 铁浆 食盐 光明盐 绿盐 蜜陀僧 桃花石珊瑚 石花 乳床 青琅 石 特生 石 握雪 石 方解石 苍石 土殷孽 代赭卤碱 大盐 戎盐 青盐 赤盐 白垩 铅丹 锡粉 锡铜镜鼻 铜弩牙 金牙 锻石冬灰 炭 锻灶灰 伏龙肝 东壁土 半天河 地浆 砂 姜石 赤铜屑 铜矿石 铜青白瓷瓦屑 乌古瓦 石燕 梁上尘 不灰木 青芝 赤芝 黄芝 白芝 黑芝 紫芝 赤箭天门冬 麦门冬 术 女萎葳蕤 黄精 干地黄 菖蒲 远志（小草） 泽泻（叶、实附）

　　薯蓣 菊花 甘草 人参 石斛 牛膝 卷柏 细辛 独活 升麻 柴胡 防葵 蓍实子 薏苡仁 车前子（叶附） 菥 子 茺蔚子 木香 龙胆 菟丝子 巴戟天 白英白蒿 肉苁蓉 地肤子 忍冬 蒺藜子 防风（叶附） 石龙刍 络石 千岁 黄连 沙参丹参 蓝实 景天 天名精 王不留行 蒲黄 兰草 决明子 芎 香蒲（蒲根附） 蘼续断 云实 黄 徐长卿 杜若 蛇床子 茵陈蒿 漏芦 茜根 飞廉 营实 蔷薇薇衔 五味子 旋花 白菟藿 鬼督邮 白花藤 当归 秦艽 黄芩 芍药 本（实干姜（生姜附） 麻黄（根、子附） 葛根（汁、叶、花附） 前胡 知母 大青 贝母蒌（实、茎、叶附） 玄参 苦参 石龙芮 石苇 狗脊 萆 菝 通草 瞿麦 败酱衡紫草 紫菀 白藓皮 白薇 耳 茅根 百合 酸浆 王参 女萎 淫羊（花、叶附） 款冬花 牡丹 防己 女苑 泽兰 地榆 王孙 爵床 白前 百部瓜荠 高良姜 马先蒿 蜀羊泉 积雪草 恶实 莎草 大小蓟 垣衣 艾叶海藻 昆布 荭草 陟厘 草 凫葵 井中苔萍（蓝附） 鳢肠 酱 百脉根白药 香子 郁金 姜黄 百两金 阿魏 大黄 桔梗 甘遂 葶苈 芫花 泽荛花 旋复花 钩吻 藜芦 赭魁 及己 天雄 乌头（附射罔、乌喙） 附子踯躅茵芋 射干 鸢尾 贯众（花附） 半夏 由跋 虎掌 莨菪子 蜀漆 恒山牙子 白蔹 白芨 蛇含 草蒿 菌 连翘 白头翁 茹 苦 羊桃 羊牛扁 陆英 蒴 荩草 夏枯草 乌韭 蚤休 虎杖 石长生 鼠尾草 马鞭松脂（实、叶、根、节、花等附） 蛇莓 苎根 菰根 野狼 子 弓弩弦 败天船茹 屋游 赤地利 赤车使者 三白草 牵牛子 猪膏母 刘寄奴草 紫草格注草 独行根 狗舌草 乌蔹莓 野狼毒 鬼臼 芦根 甘蕉根实 蒲公草 商陆 女青 水蓼 角蒿 白附子 鹤虱 鱼网 马绊绳破故纸 甑带灰 鬼盖 屐 鼻绳 雀麦 茯苓（茯神附） 琥珀（玉附）

　　等附）

　　麻布叩幅头 菌桂 牡桂 桂 杜仲 故麻鞋底 枫香脂（皮附） 干漆（生漆附） 蔓荆实牡荆 女贞实 蕤核 五加皮 沉香（薰陆香、鸡舌香、藿香、詹糖香、枫香等附） 丁香 柏木（根附） 辛夷 木兰 桑上寄生 榆皮（花附） 酸枣 槐实（枝、皮等附） 枸杞 楮实（叶、皮、茎、白汁附） 苏合香 龙眼 浓朴 猪苓 竹叶（根、汁、附） 枳实（刺茹附） 山茱萸 吴茱萸（根附） 秦皮 栀子 槟榔 合荑食茱萸 椋子木 折伤木 每始王木 茗苦荼 蜀桑根 松桑灰等附） 白棘 安息香 龙脑 摩勒 棘刺花（实、麟竭胡桐泪 黄环 石楠（实附） 巴豆 蜀椒 莽草 郁材楠材 钓樟根皮 榧实 蔓椒 雷丸 溲疏 榉树皮 白钓藤 药实根 皂荚 楝实（根附） 柳华（叶、实、汁方木 接骨木 枳 木天蓼 乌臼木 赤瓜木 诃梨勒椿木叶（樗木附） 橡实 无食子 杨栌木 槲若垢尿溺 龙骨（白龙骨、齿、角等附） 牛黄 麝乳酥 熊脂（胆附） 白胶 阿胶 醍醐 底野迦（髓、肺、骨、肉、齿、骨头、血、肚、脂、靥、蹄、肝、齿、眼、尾、脂、肉、喉咙、口中毛、耳中垢、屎、豹肉野狼牙 狸骨（肉、阴茎等附） 虎骨（膏、爪、附） 笔头灰 六畜毛蹄甲 鼠 麋脂（角附） 豚卵（膏、肉、耳中垢等附） 鼹鼠 獭肝（肉、屎附） 狐阴茎（五脏、肠、屎等附） 膏（肉、胞等附）

　　野猪黄 驴屎（屎乳轴垢等附） 豺皮肺、肉、骨、 膏、 毛、溺通乳汁、屎中骨等附） 丹雄鸡（白雄鸡、黄雄鸡脂、乌里黄及、左右翘毛、黑雌鸡、黄雌鸡（毛、肉、子等附） 肪 雁肪 鹧鸪鹊鸲鹆 燕屎 雀卵（脑、头、血、蜜蜜蜡（白蜡附） 牡蛎 桑螵蛸珠秦龟 龟甲 蠡鱼 鲍鱼 鲤龙子 露蜂房 樗鸡 蚱蝉水马 鳖甲（肉附） 鱼甲鲡鱼鲛鱼皮 紫贝 虾蟆 蛙蛛蜻蛉 石蚕 蛇蜕 蛇螂白颈蚯蚓 斑蝥葡萄 蓬 覆盆子叶梅实 枇杷叶 柿枭、毛蠹、皮、叶附） 白瓜子 白冬瓜芥苜蓿 荏苦瓠 水靳麻 （子粱米 黄粱（叶附） 黍上六百八十种皆今时见用药，并可收采以备急要用也。

　　卷第一·药录纂要

　　药出州土第三

　　论曰：按本草所出郡县皆是古名，今之学人卒寻而难晓，自圣唐开辟，四海无外，州县名目，事事惟新，所以须甄明即因土地名号后之学人容易即知，其出药土地，凡一百三十三州，合五百一十九种，其余州土皆有不堪进御，故不繁录耳。

　　卷第一·药录纂要　药出州土第三

　　关内道

　　雍州：柏子仁、茯苓。华州：覆盆子、杜蘅、茵芋、木防己、黄精、白术、柏白皮、茯苓、茯神、天门冬、薯蓣、王不留行、款冬花、牛膝、细辛、鳖甲、丹参、鬼臼、白芷、白蔹、野狼牙、水蛭、松花、鳖头、桑螵蛸、松子、松萝、兔肝、远志、泽泻、五味子、菝 、桔梗、玄参、沙参、续断、山茱萸、萆 、白薇、通草、小草、石南、石苇、龟头、麦门冬。同州：寒水石、斑蝥、麻黄、 虫、麻黄根、芜荑、蒲黄、麻黄。岐州：鬼督邮、樗鸡、獐骨、獐髓、及己、藜芦、秦艽、甘草。宁州： 子、芫青、 蓄、 花、荆子、虻虫。州：芍药、 茹、黄芩、秦艽。原州：野狼牙、苁蓉、黄 、枫柳皮、白药。延州：芜荑。

　　泾州：泽泻、防风、秦艽、黄芩。灵州：代赭、野猪黄、苁蓉、 脂。盐州：青盐。

　　卷第一·药录纂要　药出州土第三

　　河南道

　　洛州：秦椒、黄鱼胆、黄石脂。谷州：半夏、桔梗。郑州：秦椒。陕州：栝蒌、柏子仁。汝州：鹿角、鹿茸。许州：鹿茸。虢州：茯苓、茯神、桔梗、桑上寄生、细辛、栝蒌、白石英。豫州：吴茱萸、鹿茸。齐州：阿胶、荣婆药、防风。莱州：牡蛎、 茹、海藻、马刀、七孔决明、文蛤、牛黄、海蛤、乌贼鱼。兖州：防风、羊石、仙灵脾、云母、紫石英、桃花石。密州：海蛤、牛黄。泗州：麋脂、麋角。徐州：桑上寄生。淄州：防风。沂州：紫石英。

　　卷第一·药录纂要　药出州土第三

　　河东道

　　蒲州：龙骨、紫参、蒲黄、五味子、石胆、龙角、龙齿。绛州：防风。隰州：当归、大黄。汾州：石龙芮、石膏。潞州：赤石脂、不灰木、人参、白石脂。泽州：人参、禹余粮、防风、白石英。并州：白菀、鬼督邮、白龙骨、柏子仁、矾石、 石、甘草。晋州：白垩、紫参。代州：柏子仁。蔚州：松子。慈州：白石脂。

　　卷第一·药录纂要　药出州土第三

　　河北道

</div>
    <div class="pagination">
<span class="current-page">1</span><a href="千金翼方_page2.html">2</a><a href="千金翼方_page3.html">3</a><a href="千金翼方_page4.html">4</a><a href="千金翼方_page5.html">5</a><a href="千金翼方_page6.html">6</a><span>...</span><a href="千金翼方_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
