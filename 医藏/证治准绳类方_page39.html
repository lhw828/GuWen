<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 39 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 39 页/共 217 页</h1>
    <div class="content">　　丹溪搜风化痰丸人参 僵蚕 槐角 白矾 天麻 陈皮（去白） 荆芥（各一两） 半夏（四两，汤浸） 辰砂（半两）

　　上为末，姜汁浸蒸饼为丸，辰砂为衣。每服四十丸，姜汤下。

　　小黄丸（洁古） 治热痰咳嗽。

　　南星（汤洗） 半夏（汤洗） 黄芩（各一两）

　　上为细末，姜汁浸蒸饼为丸，桐子大。每服五七十丸，生姜汤下，食后。

　　小柴胡汤（见寒热。）

　　白术丸（洁古） 治湿痰咳嗽。

　　南星 半夏（各一两，俱汤洗） 白术（一两半）

　　上为细末，汤浸蒸饼为丸，如梧子大。每服五七十丸，食后生姜汤下。

　　玉粉丸（洁古） 治气痰咳嗽。

　　南星 半夏（各一两，俱汤洗） 橘皮（去白，二两）

　　上为细末，汤浸蒸饼为丸，如桐子大。每服五七十丸，人参、生姜汤下，食后。

　　桔梗汤（《和剂》） 除痰下气。治胸胁胀满，寒热呕哕，心下坚痞，短气烦闷，痰逆恶心，饮食不下。

　　桔梗（细锉，微炒） 半夏（汤洗七次，姜汁制） 陈皮（去白。各十两） 枳实（麸炒赤黄色，五两）

　　上为粗末，每服二钱，水一中盏，入姜五片，同煎至七分，去滓，不拘时温服。

　　姜桂丸（洁古） 治寒痰咳嗽。

　　南星（洗） 半夏（洗） 官桂（去粗皮。各一两）

　　上为细末，蒸饼为丸，桐子大。每服三五十丸，生姜汤送下，食后。痰而能食，大承气汤微下之；痰而不能食，浓朴汤主之。

　　胡椒理中丸（《和剂》） 治肺胃虚寒，气不宣通，咳嗽喘急，逆气虚痞，胸膈噎闷，胁腹满痛，迫塞短气，不能饮食，呕吐痰水不止。

　　款冬花（去梗） 胡椒 甘草（炙） 荜茇 良姜 细辛（去苗） 陈皮（去白） 干姜（各四两） 白术（五两）

　　上为细末，炼蜜为丸，如梧子大。每服三十丸，加至五十丸，温汤、温酒、米饮任服，无时，日二。

　　吴茱萸汤（仲景）

　　吴茱萸（一升，洗） 人参（三两） 生姜（六两，切） 大枣（十二枚，擘）

　　上四味，以水七升，煮取二升，去滓，温服七合，日三服。

　　桂苓术甘汤（见短气。） 十枣汤（见水肿。）

　　小胃丹芫花（好醋拌匀过一宿，于瓦器内不住手搅炒令黑，不可焦） 甘遂（湿面裹，长流水浸半月，煮，晒干） 大戟（长流水煮一时，再用水洗，晒干，各半两） 大黄（湿纸裹煨勿令焦，切，焙干，再以酒润，炒熟焙干，一两半） 黄柏（炒，三两）

　　上为末，以白术膏丸，如萝卜子大。临卧津液吞下，或白汤送下。取膈上湿痰热积，以意消息之。欲利，空心服。一方，加木香、槟榔各半两。

　　大青龙汤（仲景）

　　麻黄（六两，去节） 桂枝（二两，去粗皮） 甘草（二两，炙） 杏仁（四十粒，去皮） 生姜（三两，切）

　　大枣（十二枚，擘） 石膏（如鸡子大，碎如米）

　　上七味，以水九升，先煮麻黄，减二升，去上沫，纳诸药煮取三升，去滓，温服一升。

　　小青龙汤（见咳嗽。） 小半夏汤（见呕吐。）

　　泽泻汤（仲景）

　　泽泻（五两） 白术（二两）

　　水二升煮一升，分温再服。

　　倍术丸（《和剂》） 治五饮：一曰留饮，停水在心下；二曰 饮，水在两胁；三曰痰饮，水在胃中；四曰溢饮，水溢在膈；五曰流饮，水在胁间，沥沥有声。皆由饮水过多，或饮冷酒所致。

　　白术（二两） 桂心 干姜（各一两）

　　上为末，蜜丸。每服二十丸，温米饮下，加至三十丸，食前服。

　　大五饮丸（《千金翼》）

　　远志（去心） 苦参 藜芦 白术 乌鱼骨 甘遂 大黄 石膏 桔梗 五味子 半夏（汤泡） 紫菀 前胡 芒硝 栝蒌 桂心 肉苁蓉 贝母 芫花 人参 当归 茯苓 芍药大戟 葶苈 黄芩（各一两） 常山 甘草 薯蓣 浓朴 细辛（各七钱半） 巴豆（三十粒，去皮心，熬）

　　上三十二味，为细末，炼蜜丸，桐子大，酒下三丸，日三服，稍加之。忌肉食、生物、饧饴、冷水。

　　五饮汤（海藏） 治五饮最效。

　　旋复花 人参 陈皮（去白） 枳实 白术 茯苓 浓朴（制） 半夏（制） 泽泻 猪苓 前胡桂心 白芍药 炙甘草（以上各等分）

　　上每一两，分四服，姜十片，水二盏，煎至七分，去滓，温服无时。因酒成饮，加葛根、葛花、砂仁。

　　黄芩利膈丸（见痞。）

　　滚痰丸（《养生主论》） 痰之为病，或偏头风，或雷头风，或太阳头痛，眩晕如坐舟车，精神恍惚。或口眼 动，或眉棱耳叶俱痒。或颔腮四肢游风肿硬，似疼非疼。或浑身燥痒，搔之则瘾疹随生，皮毛烘热，色如锦斑。或齿颊似痒似痛，而疼无定所，满口牙浮，痛痒不一。或嗳气吞酸，鼻闻焦臭，喉间豆腥气，心烦鼻塞，咽嗌不利，咯之不出，咽之不下，或因喷嚏而出，或因举动而唾，其痰如墨，又如破絮，或如桃胶，或如蚬肉；或心下如停冰铁，闭滞妨闷，嗳嚏连声，状如膈气。或寝梦刑戮，刀兵剑戟。或梦入人家，四壁围绕，暂得一窦，百计得出，则不知何所。或梦在烧人，地上四面烟火，枯骨焦气扑鼻，无路可出。或不因触发，忿怒悲啼雨泪而寤。或时郊行，忽见天边两月交辉，或见金光数道，回头无有。或足膝酸软，或骨节腰肾疼痛，呼吸难任。或四肢肌骨间痛如击戳，乍起乍止，并无常所。或不时手臂麻疼，状如风湿。或卧如芒刺不安，或如毛虫所螫。或四肢不举，或手足重滞。或眼如姜蜇，胶粘痒涩，开合甚难。或阴晴交变之时，胸痞气结，闭而不发，则齿痒咽痛，口糜舌烂，及其奋然而发，则喷嚏连声，初则涕唾稠粘，次则清水如注。或眼前黑暗，脑后风声，耳内蝉鸣，眼 肉惕。治之者，或曰腠理不密，风府受邪，或曰上盛下虚，或曰虚，或曰寒，或曰发邪。惟洞虚子备此疾苦，乃能治疗。病势之来，则胸腹间如有二气交纽，噎塞烦郁，有如烟火上冲，头面烘热，眼花耳鸣，痰涎涕泪，并从肺胃间涌起，凛然毛竖，喷嚏千百，然后遍身烦躁，则去衣冻体，稍止片时。或春秋乍凉之时，多加衣衾，亦得暂缓。或顿饮冰水而定，或痛饮一醉而宁，终不能逐去病根。乃得神秘沉香丸方，屡获大效，愈人数万，但不欲轻传匪人，故以隐语括之。诗曰：甑里翻身甲带金，于今头戴草堂深，相逢二八求斤正，硝 青礞倍若沉。

　　十七两中零半两，水丸梧子意须斟，除驱怪病安心志，水泻双身却不任。

　　大黄（蒸少顷，翻过再蒸少顷，即取出，不可过） 黄芩（各八两） 青礞石（硝 如金色） 沉香 百药煎（此用百药煎，乃得之方外秘传。盖此丸得此药，乃能收敛周身顽涎聚于一处，然后利下，甚有奇功。

　　曰倍若沉者，言五倍子与沉香，非礞倍于沉之谓也。以上各五钱）

　　上为末，水丸如梧子大。白汤食后空心服。

</div>
    <div class="pagination">
<a href="证治准绳类方_page38.html">上一页</a><span>...</span><a href="证治准绳类方_page34.html">34</a><a href="证治准绳类方_page35.html">35</a><a href="证治准绳类方_page36.html">36</a><a href="证治准绳类方_page37.html">37</a><a href="证治准绳类方_page38.html">38</a><span class="current-page">39</span><a href="证治准绳类方_page40.html">40</a><a href="证治准绳类方_page41.html">41</a><a href="证治准绳类方_page42.html">42</a><a href="证治准绳类方_page43.html">43</a><a href="证治准绳类方_page44.html">44</a><span>...</span><a href="证治准绳类方_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
