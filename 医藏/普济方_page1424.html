<!DOCTYPE html>
<html>
<head>
    <meta charset="UTF-8">
    <title>普济方 - 第 1424 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1424 页/共 3614 页</h1>
    <div class="content">　　川大黄（锉碎微炒）川芒硝（各一两）郁李仁（汤浸去皮别研）枳实（麸炒令黄色）大麻仁（研入各一两）上为末。炼蜜和捣三二百杵。丸如梧桐子大。每服不计时候。以温水下三十丸。未利再服。

　　三黄丸

　　（出圣惠方）

　　治热病壅热。大便不通。

　　黄连（去须）川大黄（锉碎微炒）黄芩（各一两）上为末。炼蜜和丸。如桐子大。

　　每服不计时候。以温水调下三十丸。

　　牵牛子丸

　　（出圣惠方）

　　治热病后。风气壅滞。胸膈聚痰。大便不通。

　　牵牛子（八两四两生四两微炒捣罗取末四两）木通（一两锉）青橘皮（半两汤浸去白瓤）桑根白皮（三分锉）上为末。入牵牛子末。都令匀炼。和捣三二百杵。丸如桐子大。每服不计时候。温水调下三十丸。以得通为度。

　　治热病烦满。目黄赤。小便黄。

　　（本草）用苜蓿茎叶。捣取汁服一升。令人吐利即愈。一方用根。

　　卷一百五十三　热病门

　　热病小便不通

　　（附论）夫热病毒瓦斯未除。表里不解。热在膀胱。则流于小肠。热盛则脾胃干。津液少。故小便不通也。

　　方

　　滑石散

　　（出圣惠方）

　　治热病。热毒瓦斯壅。心腹胀满。小便不通。

　　滑石（二两）甜葶苈（一合隔纸炒令紫色）猪苓（一两去黑皮）甘草（半两炙微赤锉）汉防己（一两）木通（半两锉）上为粗散。每服四钱。以水一中盏。煎至六分。去滓。

　　不计时候。温服。

　　木通散

　　（出圣惠方）

　　治热病。小便不通。或淋沥疼痛。

　　木通（锉）琥珀（各一两）赤芍药枳实（麸炒赤黄）茅根（锉）甘草（炙微赤锉各半两）上为散。每服四钱。水一中盏。煎至六分。去滓。不计时候。温服。

　　当归散

　　（出圣惠方）

　　治热病。小便不通。小肠疼痛。

　　当归（三分锉微炒）子芩葵子车前子榆白皮（锉各半两）上为细散。每服用暖生地黄汁一小盏。调下二钱。不计时候服之。

　　赤茯苓散

　　（出圣惠方）

　　治热病。小便不通。心神烦躁。小腹满闷。

　　赤茯苓赤芍药葵子瞿麦木通（锉）川芒硝（各一两）上为粗散。每服四钱。

　　水一中盏。入葱白二茎。煎至六分。去滓。不拘时候。温服。

　　石苇散治热病。小便不通。

　　石苇（去毛）瞿麦（各一两）木通（锉）甘草（炙微赤锉）子芩（各半两）葵子（三合）上为散每服四钱。以水一中盏。煎至六分。去滓。不计时候。温服之。

　　冬葵子散治热病。小便赤涩不通。

　　冬葵子滑石（各二两）赤茯苓木通（锉各二两）茅根（锉）上为散。每服四钱。以水一中盏。煎至六分。去滓。不计时候。温服之。

　　治热病。小便不通。淋沥如血方。

　　大麻根（二两）乱发灰（二钱）上先将麻根。以水一大盏。煎至六分。去滓。下发灰调令匀。顿服之。

　　又方

　　生干地黄（三分）蒲黄郁金（各半两）上为细散。每服浓煎葵根汤调下二钱。不拘时候服。

　　又方

　　滑石石燕（各一两）上为细散。研令极细。每服不计时候。葱白汤调下一钱。

　　滋阴化气汤治因服热药过多。小便不利。诸药不效。或脐下闷痛。不可忍者。

　　黄连（炒去须）黄柏（炒）甘草（炙各等分）上咀。每服三钱。水三盏。煎至一盏。

　　去滓。食前温服。昼夜不通。加知母。

　　问此如何得利。答曰。无阳者阴无以生。无阴者阳无以化。又云。膀胱者津液之府。气达则能出焉。热药过多。乃阴亡也。二药助阴使气得化。故小便得以通也。或以滋肾丸服之。

　　其效更速。

　　卷一百五十三　热病门

</div>
    <div class="pagination">
<a href="普济方_page1423.html">上一页</a><span>...</span><a href="普济方_page1419.html">1419</a><a href="普济方_page1420.html">1420</a><a href="普济方_page1421.html">1421</a><a href="普济方_page1422.html">1422</a><a href="普济方_page1423.html">1423</a><span class="current-page">1424</span><a href="普济方_page1425.html">1425</a><a href="普济方_page1426.html">1426</a><a href="普济方_page1427.html">1427</a><a href="普济方_page1428.html">1428</a><a href="普济方_page1429.html">1429</a><span>...</span><a href="普济方_page1425.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
