<!DOCTYPE html>
<html>
<head>
    <meta charset="UTF-8">
    <title>增广和剂局方药性总论 - 第 19 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增广和剂局方药性总论 - 第 19 页/共 30 页</h1>
    <div class="content">　　蔓荆实

　　味苦辛，微寒、平、温，无毒。主筋骨间寒热湿痹，拘挛，明目，坚齿，利九窍，虫，长虫，主风头痛，脑鸣，目泪出，益气。《药性论》云：臣。治贼风，长须发。日云九月采。

　　木部上品

　　五加皮

　　味辛苦，温，微寒，无毒。主心腹疝气腹痛，益气疗 ，小儿不能行，疽疮阴蚀，阳痿，囊下湿，女人阴痒及腰脊痛，两脚疼痹风弱，五缓虚羸，补中，益精，坚筋骨，意。《药性论》云：破逐恶风血，四肢不遂，贼风伤人，软脚， 腰，主多年瘀血在皮治痹湿内不足，主虚羸。日华子云：明目，下气，治中风骨节挛急，补五劳七伤。叶：治皮肤风。可作蔬食。远志为之使。畏：蛇皮、玄参。

　　木部上品

　　桑寄生

　　味苦甘，平，无毒。主腰痛，小儿背强，痈肿，安胎，充肌肤，主金疮，去痹，女中，内伤不足，产后余疾，下乳汁。《药性论》云：臣。能令胎牢固，主怀妊漏血不止华子云：助筋骨，益血脉。采人多在榉树上收，呼为桑寄生，在桑树生者极少。次即枫力同。

　　木部上品

　　杜仲

　　味辛甘，平、温，无毒。主腰脊痛，补中，益精气，坚筋骨，强志，除阴下痒湿，小便余沥，脚中酸疼不欲践地。《药性论》云：能治肾冷 腰。病患虚而身强直，风也，腰不利，加而用之。日华子云：暖。治肾劳腰脊挛伛。入药炙用。恶：蛇蜕皮、玄参。

　　木部上品

　　蕤核

　　味甘，温、微寒，无毒。主心腹邪结气，明目，目赤痛伤泪出、目肿 烂、 鼻，破心下结痰痞气，久服轻身益气。《药性论》云：蕤仁，使。能治鼻衄。古方：惟治眼。《传信方》：治眼风泪痒，或生翳或赤 ，一切皆主之。生：函谷川谷，今河东亦有之。

　　木部上品

　　枫叶脂

　　味辛苦，平，无毒。主瘾疹，风痒，浮肿，齿痛。陈脏器云：枫皮，本功外，性涩水痢，水煎止下痢为最。日华子云：皮止霍乱，刺风，冷风，煎汤浴之。《简要济众》血不止。陶隐居云：枫树上菌，食之令人笑不止，以地浆解之。《唐本》云：树皮味有小毒。主水肿，下水气。煮汁用之。

　　木部上品

　　丁香

　　味辛，温，无毒。主温脾胃，止霍乱，壅胀，风毒诸肿，齿疳 ，能发诸香。其根疗风热毒肿。《蜀本》云：母丁香疗呕逆甚验。《药性论》云：臣。能主冷气腹痛。日华子云：治口气反胃，鬼疰蛊毒及疗肾气，奔豚气，阴痛，壮阳，暖腰膝，治冷气，杀酒毒，消癖，除冷劳。

　　木部上品

　　沉香

　　微温。疗风水毒肿，去恶气。日华子云：味辛，热，无毒。调中，补五脏，益精壮阳，暖腰膝，去邪气，止转筋吐泻冷气，破症癖，冷风麻痹，骨节不任，湿风皮肤痒，心腹痛，气痢。《海药》云：味苦，温，无毒。主心腹痛，霍乱，中恶，邪鬼疰，清人神。并宜酒煮服之。诸疮肿宜入膏用。

　　木部上品　沉香

　　薰陆香

　　微温。疗风水毒肿，去恶风、伏尸。陶隐居云：惟疗恶核毒肿。

　　木部上品　沉香

　　降真香

　　出黔南。伴和诸杂香烧烟直上天，召鹤得盘旋于上。《海药》云：味辛，温、平，无毒。

　　烧之，主天行时气，宅舍怪异。

　　木部上品　沉香

　　鸡舌香

　　微温。疗风水毒肿，去恶气，疗霍乱，心痛。《药性论》云：使。杀脑疳，入诸香，令人身香。

　　木部上品　沉香

　　檀香

　　陶隐居云：白檀消风热肿。陈脏器云：主心腹霍乱，中恶，鬼气，杀虫。日华子云：热，无毒。治心痛，霍乱，肾气腹痛。浓煎服，水磨敷外肾并腰肾痛处。

　　木部上品

　　乳香

　　微温。疗风水毒肿，去恶气，疗恶核毒肿。日华子云：味辛，热，微毒。下气，益精，补腰膝，治肾气霍乱，吐，冲恶中邪气，心腹痛，疰气。煎膏，止痛长肉。入丸散微炒，杀毒，得不粘。《广志》云：性温。疗耳聋，中风口噤，妇人血气，能发酒理风冷，止大肠泄，疗诸疮疖，令内消。《博济方》：治子死腹中。

　　木部上品　乳香

　　苏合香

　　味甘，温，无毒。主辟恶，杀鬼精物，温疟，蛊毒，痫 ，去三虫，除邪，令人无久服通神明，轻身。生：中台川谷。

　　木部上品　乳香

　　詹糖香

　　微温。疗风水毒肿，去恶气、伏尸。陶隐居云：惟疗恶核毒肿。

　　木部上品

　　藿香

　　微温。疗风水毒肿，去恶气，疗霍乱，心痛。日华子云：味辛。近世医方：治脾胃吐逆为最要之药。出：海边国，今岭南多有。

　　木部上品

　　金樱子

</div>
    <div class="pagination">
<a href="增广和剂局方药性总论_page18.html">上一页</a><span>...</span><a href="增广和剂局方药性总论_page14.html">14</a><a href="增广和剂局方药性总论_page15.html">15</a><a href="增广和剂局方药性总论_page16.html">16</a><a href="增广和剂局方药性总论_page17.html">17</a><a href="增广和剂局方药性总论_page18.html">18</a><span class="current-page">19</span><a href="增广和剂局方药性总论_page20.html">20</a><a href="增广和剂局方药性总论_page21.html">21</a><a href="增广和剂局方药性总论_page22.html">22</a><a href="增广和剂局方药性总论_page23.html">23</a><a href="增广和剂局方药性总论_page24.html">24</a><span>...</span><a href="增广和剂局方药性总论_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
