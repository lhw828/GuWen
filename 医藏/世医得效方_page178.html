<!DOCTYPE html>
<html>
<head>
    <meta charset="UTF-8">
    <title>世医得效方 - 第 178 页/共 182 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>世医得效方 - 第 178 页/共 182 页</h1>
    <div class="content">　　又方治生疮于脚 ，名下疰疮，俗谓之裤口疮，或因物打扑而成者。其疮口狭，皮内极阔，皮薄如竹膜，极痒痛，终日黄水流，延蔓而生，甚者数年不愈。又易于染过他人。患此者须忌房室则易愈。内外 疮皆治之。韭菜地上地龙粪，干为末，入轻粉，清油调敷。白犬血亦可。

　　又方治脚肚上生疮，初则如粟渐大，爪搔不已，成片包脚相抟，黄水出，痒不可忍，久成痼疾，最难愈。百药煎研细，津唾调，逐运涂敷，自外而入。先以贯众煎汤淋洗，后用药。

　　又方石榴皮煎取浓汁，稍冷拂疮上，冷如冰雪，即成痂。

　　又方用鳝鱼数条，黄色者尤妙，打死，先用清油涂其腹上，置疮上，般屈令遍，帛子系定，食顷觉疮痛不可忍，然后取鳝鱼看腹下有针眼大窍子。皆虫也，如未尽，再以数条根据上再缚。

　　虫去尽，却用死人脚胫骨烧灰，清油调敷。

　　或以骨灰一两，入好茶末二钱同调亦可。

　　又方亦可治打扑脚胫上成疮，此最难愈。

　　槟榔（半两） 龙骨（一分） 轻粉（半钱） 干猪屎（半两，烧存性）

　　上为末，先以甘草、盐汤净洗疮口，软绵拭干，清油调敷，一日一换，五日定瘥。忌无鳞鱼又方治冷 疮，鹿角灰、发灰、乳香为末，清油调敷。

　　又方治足上生疮，臭秽溃烂，漏蓝子一枚，烧为末，入腻粉少许，井水调涂效。

　　槟榔散治同上。

　　全蝎（七个） 斑蝥（十四个） 巴豆（十四粒） 槟榔（一个）

　　先用清油两半，慢火煎，先入全蝎，次斑蝥，次巴豆，随下槟榔，见黑色，方入黄蜡一两，黄柏皮（炙） 蛇床子（研。各二钱） 雄黄（研） 硫黄（研，生者） 黄丹（火飞）

　　海螵蛸（各上为末，同入清油中调，敷疮上立效。

　　单方治 疮成旧，累月不干，上等好沙糖，先用盐汤淋洗，后绵帛拭干，以津唾涂，却以敷上，三日愈。神效。

　　粉麝散治外 疮臭烂，数十年不愈者。

　　生龟（一个，乌者，打死去肉取壳，酸醋一碗炙，醋尽为度，仍 令白烟尽，存性，用瓦盖上为末，轻粉、麝香拌匀。临用，先以葱水洗干，方用药。

　　牡蛎散收敛疮口令干。

　　牡蛎（一块，用破草生包缚，入火内 令通红，去火候冷，取出研）

　　上随用时，旋入枯飞过白矾少许拌和，敷疮口上。

　　秘方治脚胫骨上作疮，久烂黑或发孔，或臭秽不可近，用蜒蚰十数条，小竹签穿定，瓦上焙干为末，真清油调敷。划时取效。

　　秘方隔壁膏用多年老杉木节烧灰，真清油调，箬叶盛隔，贴在疮上，以绢帛系定，不数贴洗药用海桐皮、石榴皮等分，煎汤淋洗令净，然后用熏药。

　　熏药用牛蒡子半两，研为末，入纸捻子内烧熏之，然后涂药。

　　卷第十九　疮肿科

　　诸疮

　　白芨膏治断跟皲，用头发一大握，桐油一碗，于瓦器内熬，候油沸，头发溶烂，入川白芷芨、松脂末，出火摊冷，以瓦器收贮，不容灰入。每用百沸汤泡洗皲裂令软，拭干，敷即安，或加少水粉。

　　秘方五倍子为末，用牛骨髓填缝内即愈。

　　又方手足皲裂。春夏不愈者。

　　生姜汁 红糟 盐 猪膏（腊月者佳）

　　上同研烂炒热，擦入缝内，一时虽痛，少顷皮软缝合，仍再用之即安。

　　治久行脚心肿痛，蚯蚓粪涂肿处，高阁起脚，一夕即愈。

　　又方行路脚跟肿痛，草乌、甘遂各等分为末，新汲水调敷，露出脚爪甲。

　　黄蜡膏治冬月手足拆裂，清油半两，盏内慢火煎沸，入黄蜡一块同煎，候熔，入光粉五倍少许，熬令稠，紫色为度。先以热汤洗，火上烘干，即用药敷，薄纸贴之。

　　敷药治远行脚肿，用之可行千里，轻便甚妙。

　　防风 北细辛 草乌（各等分）

　　上为末，掺鞋底内。如着草鞋、即以水微湿过，然后掺药。

　　卷第十九　疮肿科

　　诸疮

　　蜡矾丸治痈疽发背，瘰 漏疮，恶疮，卫内膜，驱解诸毒，自然内消。神妙。（方见前。）

　　温解散温散漏疮风冷。

　　藿香叶 浓朴（去粗皮，姜汁炒） 半夏曲 橘皮 苍术（炒） 细辛 川芎 白芷（各一分）

　　上锉散。每服三钱，水一盏，生姜、枣子煎服。

　　猪肾酒通行漏疮，恶水自大肠出。黑牵牛碾细去皮，取末一分，入猪肾中，以线扎，青箬慢火煨熟，细嚼温盐酒下。

　　食治方治漏疮肛门周匝有孔十数，诸药不效。用熟犬肉蘸浓蓝汁，空心食之，不食犬肉，代之。七日自安。

　　桂附丸治气漏冷漏诸疮。

　　桂心 附子（炮裂，米醋浸，再炮淬三五次，去皮尖） 浓朴（去粗皮，姜汁炒） 甘草（炙）

　　白术（各一两） 木香（一分） 乳香（二钱，别研）

　　上为末，炼蜜丸，梧桐子大。空腹米饮下三五十丸。

　　乳香云母膏治漏疮效。

　　穿山甲（浸一宿，去肉，用一百片） 真蚌粉（同炒，候香熟起泡，去粉，以甲为末细研）

</div>
    <div class="pagination">
<a href="世医得效方_page177.html">上一页</a><span>...</span><a href="世医得效方_page173.html">173</a><a href="世医得效方_page174.html">174</a><a href="世医得效方_page175.html">175</a><a href="世医得效方_page176.html">176</a><a href="世医得效方_page177.html">177</a><span class="current-page">178</span><a href="世医得效方_page179.html">179</a><a href="世医得效方_page180.html">180</a><a href="世医得效方_page181.html">181</a><a href="世医得效方_page182.html">182</a><a href="世医得效方_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
