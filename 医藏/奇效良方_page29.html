<!DOCTYPE html>
<html>
<head>
    <meta charset="UTF-8">
    <title>奇效良方 - 第 29 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 29 页/共 521 页</h1>
    <div class="content">　　寒证通治方

　　治阴证伤寒，腹痛吐利，唇青面黑，身背强，四肢冷，脉沉细，咽喉不利。

　　上用沧盐一斤炒焦大热，布绢二重作囊，包裹盛之，熨阴脐间，亦同葱熨法，尤妙。

　　卷之四　寒门（附论）

　　寒证通治方

　　治中寒气痞，脾胃不和，饮食进退，脐腹虚冷，及中酒吐逆，胸膈不利。

　　度，薄切，焙） 干生姜（二两，去皮） 白术 人参 陈皮（去白） 神曲（炒黄） 半上为细末，用生姜自然汁煮，神曲糊为丸，如梧桐子大，每服五十丸，生姜汤下，不拘时服。

　　卷之四　寒门（附论）

　　寒证通治方

　　治阴证伤寒，唇青面黑，身背强痛，四肢厥冷，及诸虚沉寒。

　　附子（炮） 官桂 当归 白术（各二钱半） 干姜（炮） 半夏曲（各二钱）

　　上作一服，水二盅，生姜五片，红枣二枚，煎至一盅，食前服。

　　卷之五

　　暑门（附论）

　　夏三月，炎暑大行，山泽燔燎，林木流津，正由火热极甚，熏蒸于物，致之然也。在人亦应之而多汗，由火气浮泄于表。时于此际，湿热隆盛，人多肢体困倦，精神短少，一或将理失宜，轻则气虚身热，头重脚软，脾弱少食之证，所谓注夏病也。暑之为气，在天为热，在地为火，在人脏为心，且暑之中人者，先着于心，伏为三焦肠胃之间。凡中之者，盖热伤气而不伤形也，乃六淫中无形之火，大率以五行中有形之水制之，轻则前证所感，大同小异，重则昏不知人，或吐或泻，或眩晕顽痹，丹溪以阴虚所致，甚则瞀闷懊恼而死，客气旺而主气弱，为热伤元气。古人立法，夏月宜补者，补天真元气，非补热火也，以用人参五味子麦门冬名生脉散，盖此药能益金水，以御火土之旺，又令人夏食寒以扶阴气，养其阳也。盖谓阳亢于外，阴微于内，庚金受因于上，清肃之源竭于下也。丹溪又辨云：世言夏月伏阴在内，此阴字有虚之义。若作阴冷看，其误甚矣。或曰以手扪腹，明知其冷，而何曰人之腹属地气，于此时浮于肌表，散于皮毛，腹中之阳虚矣。如子月一阳生，寅月三阳生，此气之升也。巳月六阳生，阳尽出于地之上矣，此气之浮也，经曰：夏者经满气溢，入孙络受血，皮肤充实，长夏孙络皆盛，内溢肌中。又曰：阳气在孙络，长夏气在肌肉，所以表实者里必虚。又言春夏养阳，王太仆谓春食凉，夏食寒，所以养阳也，何以温热取其用，此理固然。且如凉台水馆，当风取凉，寒泉水果之物所伤，或吐或泻，或腹疼自内及外，当用温剂，前哲又谓升降浮沉则顺，寒热温凉则逆，夏月火令之时，不可妄投温燥之药，看其虚实，不为患乎？或曰巳月纯阳，五日一阴生，六月二阴生，阴气即动，岂无阴冷，此阴之初动于地下。

　　四阳浮于上，燔灼梵炎，流金烁石，何冷之有？且洁古治中暑之药，有中暑伤暑之分。若人或伤或中之意，但言避暑纳凉于深堂大厦，谓静而得之为中暑，其病必头疼恶寒，身形拘急，肢节疼痛而烦心，肌肤大热无汗，为房室之阴寒所遏，使周身阳气不得伸越，为阴证，故治以大顺散，以取辛甘发散之意，后人不察用温热之意，又辨伤暑之证。若人或农夫，于日中劳役，谓动而得之，为伤暑，其病必头疼发躁热，扪之肌肤大满，大热大渴，引饮汗大出，元气已动，乃为大热，外伤肺气，以人参白虎汤，为阳证，热伤元气，非形体受病也。夫白虎治热伤风，谓元气不甚虚也，暑去气清则安矣。《脾胃论》中，长夏湿热，胃困尤甚。

　　又有暑风一证，因其夏月而病搐搦，故有此名，非风也，乃病暑热亢极，火盛金衰，术无以制，正邪相拒，汗闭于外，痰郁于内，风势妄行，脾必受邪，故手足阳为动摇，内扰神舍，志识不清而瞀闷，无所知矣，慎勿以风药治之。治以兼化，但清时令之火，则心经之热亦泄，金清气行，则木邪有制，而风不作，开郁闷之疾，则神识气宁，当用黄连香薷饮加羌活，且如有人在途路中伤暑者，汤药皆无，将人搀扶凉处，就将当道上热土包裹，熨脐腹之上下，或布蘸汤熨之，冷即频易，待其苏省，用温米饮汤，徐徐灌之，便不可用刚燥之剂，可不畏哉？

　　卷之五　暑门（附论）

　　暑证通治方

　　驱暑和中，通用。

　　香薷（四钱） 白扁豆 浓朴（姜制，各一钱半） 白茯苓（二钱） 甘草（炙，一钱）

　　上作一服，水二盅，煎至一盅，不拘时服。

　　卷之五　暑门（附论）

　　暑证通治方

　　驱暑和中，除烦止渴。

　　香薷（三钱） 缩砂（二钱） 草果仁 干葛（各一钱半） 乌梅肉 白扁豆 甘草（炙，各上作一服，水二盅，生姜五片，煎至一盅，不拘时服。

　　卷之五　暑门（附论）

　　暑证通治方

　　治老人虚人，伏暑烦躁，引饮无度，恶心疲倦，服凉药不得者。

　　草果仁（五钱） 附子 橘红 甘草（炙，各一钱）

　　上作一服，水二盅，生姜七片，煎至一盅，去渣，沉冷旋旋服，不拘时候。

　　卷之五　暑门（附论）

　　暑证通治方

　　解暑毒，止霍乱。

　　香薷 浓朴（姜制，各二钱） 茯苓（一钱半） 甘草（半钱） 陈皮 良姜（各一钱）

　　上作一服，水二盅，入盐些少，煎至一盅，不拘时服。

　　卷之五　暑门（附论）

　　暑证通治方

　　治伏暑伤冷，二气交错，中脘痞闷，或头痛恶心，并皆治之。

　　硝石 硫黄（各等分）

　　上为末，银器属性武火炒令鹅黄色，再碾细，用糯米煮糊为丸，如梧桐子大，每服四十丸，新汲水送下，不拘时服。

　　卷之五　暑门（附论）

　　暑证通治方

　　治中暑烦渴，身热头痛，霍乱吐泻，小便赤色，心神恍惚。一方加辰砂，名辰泽泻（二钱半） 肉桂（一两） 赤茯苓 白术 猪苓（各一两半）

　　上为细末，每服二钱，白汤调下，不拘时服。

　　卷之五　暑门（附论）

　　暑证通治方

　　治中暑伏热，烦渴引饮，呕哕恶心，头目昏眩。

　　枇杷叶（去毛，炙） 浓朴（姜制） 陈皮 丁香（各半两） 白茅根 麦门冬（去心）

　　干木上为细末，每服二钱，生姜汤或冷水调下，不拘时服。

</div>
    <div class="pagination">
<a href="奇效良方_page28.html">上一页</a><span>...</span><a href="奇效良方_page24.html">24</a><a href="奇效良方_page25.html">25</a><a href="奇效良方_page26.html">26</a><a href="奇效良方_page27.html">27</a><a href="奇效良方_page28.html">28</a><span class="current-page">29</span><a href="奇效良方_page30.html">30</a><a href="奇效良方_page31.html">31</a><a href="奇效良方_page32.html">32</a><a href="奇效良方_page33.html">33</a><a href="奇效良方_page34.html">34</a><span>...</span><a href="奇效良方_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
