<!DOCTYPE html>
<html>
<head>
    <meta charset="UTF-8">
    <title>外科方外奇方 - 第 8 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科方外奇方 - 第 8 页/共 11 页</h1>
    <div class="content">　　用丝瓜汁调搽。或叶亦可。发火丹。用火丹草捣汁调搽。余湿火疮等。俱用麻油调搽。

　　附慢惊吊心窝法 胡椒（七粒） 生栀子（七个） 葱白头（七个） 白散面（一撮） 上各研和匀。用鸡蛋白（半个）调摊青布上。贴小孩心窝。日夜取去。有青布黑色即愈。如不愈。再照前法贴之。

　　卷四

　　疮部

　　夹纸膏 冰片（二分） 麝香（一分） 铜绿（五分） 轻粉（五分） 水银（二分） 共研至不见水银星为度。

　　再用黄占（五钱） 雄黄猪板油（一两） 共熬匀。入前药捣成膏。隔纸摊贴好。多刺针孔贴之。

　　又方 龙骨（四钱） 铜青（八钱） 制甘石（六钱。黄连汁淬） 黄柏（六钱） 制茅术（六钱） 左牡蛎（二两。） 铅粉（八钱） 黄丹（八钱） 冰片（二分） 生猪板油捣成膏。

　　又方 龙骨（五钱） 没药（二钱去油） 明矾（一钱） 象皮（河泥炒）如无可不用。冰片（一钱） 石膏（五钱。男人不用） 制甘石（三钱） 共为细末 用猪油熬热捣成膏。隔纸摊贴。用布绑紧。

　　又方 去油乳香（三钱） 铜青（八钱） 冰片（一分） 黄占（三钱） 白占（三钱） 各为细末。先将菜油（四两） 鸡蛋四枚 同熬枯去渣。将二占熔入。次入乳青二味。后入冰片倾候冷 搅成膏。罐贮勿令泄气。隔纸摊贴。膏药之外。须绵花裹脚布包好。亦不可泄气。两周时一换。如不收口。用生肌散掺之。凡一切远年近时烂腿。十日之内。包好。永不再发。

　　又方 鸡子黄（二十个）。同男子发熬取油。约半杯。麻油一酒杯同发熬。白占 黄占（各一两五钱） 血余炭（一钱。为末） 轻粉（一钱。为末） 先将麻油熬清。投入黄、白二占离火。搅不住手。加入鸡子油再搅。待稍冷。下余三味和成膏。

　　又方 桐油（二两） 白占（四两） 儿茶 轻粉 松香（各二钱） 铜青（一钱） 冰片（三分） 先将桐油白占略熬。不可太老。再下余药调成膏。旧伞纸做夹纸膏贴。多刺针孔。三日一换。须先用当归、苍术煎汤洗净患处。然后贴膏。所贴过之膏。

　　不可弃露天。

　　又方 海螵蛸 头发灰 水龙骨。即旧船底锻石 轻粉等分 桐油调做夹纸膏贴之。

　　又方 儿茶 黄丹 胡粉 水龙骨 粉霜 龙骨 白蜡 黄柏 猪胆汁炙 共为末。猪油捣成膏。

　　隔纸膏 明矾 胡椒 川椒 皮硝 准盐砖用火 透 白占等分 共为细末。用青油烛调油纸上贴之。须令忍痛。

　　又方 先将麻油（三两） 炼穿山甲（一钱 末） 再下白占（五钱五分） 化匀 又下 陀僧（末五分） 飞黄丹（一钱）。和匀取起。临用以油纸摊上。夹纸一层。多刺针孔。先用楝树根煎汤洗净患处。然后粘贴。外用薄绢一层扎紧。十日即愈。如烂脚亦可将前法洗净。贴之数日即愈。

　　又方 龟板炙研 醋 炉甘石（各三钱） 轻粉（二钱） 冰片（三分） 共研细末 用麻油（半酒杯） 铜杓内熬滚。再入黄（占二钱） 熔化。离火待凝。入前药末搅匀。先以葱椒甘草汤洗净患处。油纸做夹纸摊贴。

　　白玉膏 白龙骨 煨石膏 制甘石 铅粉（等分） 猪油成膏。

　　又方。人中白（一钱五分） 寒水（石一钱） 冰片（五厘） 枯矾（八分） 赤石脂（一钱）。白者更妙另 海螵蛸（一钱） 白占（三分） 麻油（五钱） 先将麻油熬清 次下占熔化。后下余药搅成膏。

　　又方。炉甘石（一两火 ）。猪胆汁（淬七日） 海螵蛸（一钱） 白占（五钱） 枯矾（一钱或五六分）。多则作痛用猪板油捣成膏。

　　又方 乳香 没药（各去油） 象皮（各五钱为末） 白占（五钱） 铅粉（研细） 黄占 密陀僧（各二两为末）轻粉（四钱） 上上真桐油（一斤） 入铜锅内熬至无沫澄清。先入陀僧末搅匀取起。入二占浓化搅匀。俟油温放入五种药末搅匀。以大绵纸摊上阴干。随疮大小剪贴。远年定效。

　　金华散 煨石膏（八两） 生石膏（八两） 飞血丹（一两） 共为细末。干者香油调敷。湿者干掺。专治男女新久烂腿 疮。及一切痈疖疮毒用之。且能去腐生肌。

　　疮拔毒方 沥青（四两） 矾红（二两） 共为细末。香油调搽。须忍痛则疮内出其毒。可拔毒水尽。再用收口药。并治坐板流脓疮。

　　疮收口方 冰片（三分） 石决明（二钱 ） 川连（一钱） 血竭（五分） 琥珀末（一钱） 寒水石（三钱） 乳香（一钱去油） 黄柏（末五钱） 共为细末。如痒甚者。加飞矾（五分） 凡毒尽后疮不起。边肉有红色。

　　先将温苦茶洗一次。敷药一次。不数日收口。并治诸毒疮不敛。

　　疮阡张膏 香油（四饭碗） 乱头发（四两） 杉木皮（三两烧灰研末） 白占（二两） 麝香（五分研细） 先将香油熬将熟。入发熬化。次下杉木灰白占熔化。后将余药投入滚化搅匀。以阡张纸入油内收尽为度。贴三日翻一面。

　　七日全愈。无论远近烂见骨者。半月收功。

　　疮收口方 象皮（七钱） 血竭（二钱） 龙骨（五钱） 冰片（一钱） 乳香（二钱） 没药（二钱） 海螵蛸（一钱） 共为细末掺。

　　烂腿 疮方 象皮 八宝丹 冰片 炉甘石各等分 共研细。先以葱汤。洗净患处。然后掺药。

　　誓不传方 荆芥（一两） 防风（一两） 川柏（一两） 陀僧（五钱） 铜绿（五钱） 共为细末。先用水银（三钱） 蓖麻子（十粒）。同研至不见星为度。用桐油煎数沸。入前药。用油纸看疮大小摊膏折好刺孔千下。用米泔洗净患处贴之。一日换一转。收膏擦净。不拘远近烂腿。数次即效。

　　独圣散 水龙骨炒干为末。麻油调敷。治 疮。并治妇人裙鞭疮恙。

　　卷四

　　癣疮部

　　秘制癣疮药灵丹 鲜白槿皮（一两二钱） 土槿皮（六钱） 白芨（四两） 冬术（六钱） 斑蝥（一钱） 槟榔（四钱） 大枫子油（四钱） 川椒（三钱） 番木鳖（四钱） 共为粗末。好滴花烧酒浸一月。取酒搽擦。专治风湿内郁阳分。变生癣癞汗斑。并治脚缝湿痒。

　　一切风湿远年坐板痒疮等症。其效如神。

　　又方 生大黄 皮硝 荔枝核 等分为末。米醋调搽。牛皮顽癣。加旧牛皮灰。铜钱癣。加古钱灰 荷叶癣。加荷叶灰。

　　又方 土槿皮（二钱） 雄黄 槟榔（各一钱） 斑蝥（四只） 轻粉（一分五厘） 樟冰（一分） 各研细。火酒浸搽。

　　遍身顽癣 川槿皮（一两） 牙皂（五钱） 大枫子肉（三钱） 米醋（一碗） 共煎至半碗。去渣澄清。入明矾（五钱）研细 皮硝五钱研细 又煎至一小杯。和入土大黄根自然汁一小杯 先以穿山甲刮微破。将笔蘸搽。数日即愈。

　　癣药酒 海风藤 土大黄根 白果肉（各五钱） 白芷 白芨（各三钱） 槟榔（五钱） 斑蝥（七只） 鲜金钱松根皮（一两）。雄黄（三钱） 滴花烧酒（半斤） 浸药七日后。凡远年牛皮蛇皮。一切顽阴癣。以酒搽患处。五七遍自愈。

　　又方。槿树皮（一钱） 生南星（五钱） 槟榔（一钱） 樟脑（五分） 番木鳖（五分） 蟾酥（三分） 斑蝥（三只） 用火酒浸擦。

　　治癣神效方 硫黄（五两） 红矾（四两） 火酒（四两） 先将硫黄入铜杓内化开。用酒煮干。与红矾同研细末。

　　米醋调搽。

　　或先用穿山甲刮微破。

　　一杨梅癣 前药加粉霜（四分）。如前法擦 一狗疥癣 前药加入木鳖（三分） 一牛皮癣 前药加白砒（四分） 一顽癣 前药加轻粉（二钱） 一乳癣 前药加松香（二钱） 一荷叶癣 前药加枯矾（二钱） 一鸡皮癣 前药加轻粉（二钱） 同大黄捣烂。以麻布包之。蘸前药擦之。一白风癣 前药加药皮硝（二钱）。

　　又方 白芨 白蔹 槟榔 土槿皮（各二钱） 轻粉（一钱） 火酒浸擦。

　　又方 松树根皮（四两） 海桐皮 白藓皮 白槟榔 雷丸（各三两） 斑蝥（四十九）。下体加倍 共为末。醋水对调。隔一夜用笔蘸搽。一日三次。七日全愈。

　　又方 土大黄根（三钱） 蚯蚓粪（三钱） 雷公藤（五分） 大枫子肉（一钱五分） 防风（一钱五分） 山槿皮（三钱） 共为末。陈醋调搽。

　　卷四

　　痔疮部

　　外痔搽药 顶大五倍子（十个。钻孔去子） 金头蜈蚣（三条。碎） 儿茶（研。一两五钱） 将二味装入倍子内。

</div>
    <div class="pagination">
<a href="外科方外奇方_page7.html">上一页</a><span>...</span><a href="外科方外奇方_page3.html">3</a><a href="外科方外奇方_page4.html">4</a><a href="外科方外奇方_page5.html">5</a><a href="外科方外奇方_page6.html">6</a><a href="外科方外奇方_page7.html">7</a><span class="current-page">8</span><a href="外科方外奇方_page9.html">9</a><a href="外科方外奇方_page10.html">10</a><a href="外科方外奇方_page11.html">11</a><a href="外科方外奇方_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
