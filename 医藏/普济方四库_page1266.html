<!DOCTYPE html>
<html>
<head>
    <meta charset="UTF-8">
    <title>普济方四库 - 第 1266 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1266 页/共 1812 页</h1>
    <div class="content">　　豉【四两】　椒【去目】　薫陆香【各三两】　白矾【烧灰二两】
　　右以相和烂捣以唾调傅伤处
　　牛角散　治蛇螫窍出血凡蛇疮未愈禁热食犯此便发治依初螫法【出圣恵方】
　　猫儿粪【三两哓灰】　干姜【一两剉】　臰黄【一两】　牛角防【二两烧灰】
　　右为散以津唾调于螫处
　　雄辛散　　治恶蛇风犬所伤　　诗曰
　　细辛荜拨及雄黄　　好酒研来入麝香
　　不问恶疮并恶大　　管教一服便安康
　　右等分为细末每服二钱好酒调下
　　半夏散　　治蛇咬方
　　麝香　雄黄　半夏　巴豆
　　右等分为末之
　　麝香散　　治蛇螫人窍出血凡蛇疮未愈禁热食犯此便发治依初螫法
　　麝香【一分细研】　雄黄【一分细研】　半夏【一分生用】
　　右细研令匀之即愈
　　苍耳散　　治蛇螫人窍出血
　　白矾【二两研】　大麻叶【五两剉】　苍耳茎叶【五两剉】
　　右用水一斗煑至六升去滓下白矾末温浸之
　　细辛散　　治毒蛇所伤方
　　细辛　白芷【各五钱】　雄黄【二钱】
　　右细研令匀入麝香少许每服二钱温酒调服诸般恶毒自散而安如冝方有白芨
　　治诸蛇毒方
　　用男子阴间毛二七枚含之有汁即咽却秘方也
　　中蛇毒勿渡水则痛甚于初螫
　　亦当先存想作大蜈蚣在前已随后渡若乘船渡不谙法杀人
　　轻粉散　　治蛇伤
　　旧墨【一块指大烧存性】　轻粉【一盝】　乱发【一拳大烧存性】
　　右为末好酒调服一过便愈柤咬处
　　雄黄散　　治蛇咬及恶疮痛
　　雄黄　半夏【生】　干姜【生各等分】
　　右为细末贴蛇咬处及恶疮上
　　石灰散　　治蛇虫蜂蝎蚖蛇蜘蛛沙虫等伤
　　蜈蚣草　臰黄　石灰【各等分】
　　右捣为末傅螫处
　　桂香散　　治诸蛇咬毒气攻心
　　桂【去鹿皮】　栝蒌根【各二两】
　　右为细末以小竹筒盛宻塞帯行卒为毒蛇所伤即傅之此药疗诸蛇毒塞不宻则气歇不中用
　　二虫膏　　治诸蛇咬毒气攻心迷闷
　　地龙【五枚】　蜈蚣【一枚端午日赤足者】
　　右以相和烂捣傅之
　　椒蒜傅方　　治诸蛇咬痛肿
　　椒【合口】　蒜【各等分】
　　右用同捣令熟傅之瘥一方用蒜叶
　　硇砂散　　治诸蛇咬痛肿
　　右以硇砂一两细研为末以园内生蒌葱就上取却葱角尖倾入硇砂末却以角尖覆一七日掘出葱倾硇砂汁于一张紧薄纸上隂干每有伤处取钱孔大纸贴之立愈
　　青黛散　　治蛇毒及一切虫伤但有少气可以下药即活神効不可言
　　仓卒无药去处以大蓝汁一椀雄黄二钱调匀防在所伤处并细服其汁无蓝淀花青黛代之亦可仍用艾炙咬处
　　椒葫方　　治蝮蛇毒
　　右取合口椒葫荽苖等分捣傅之无不瘥
　　胡粉散　　治蝮蛇毒
　　大蒜　胡粉
　　右捣和傅之
　　鹿角散　　治蝮蛇毒
　　猪脂　鹿角灰
　　右以和涂之
　　大蒜方　　治蛇螫人疮已愈余毒在内中滛滛痛痒方
　　大蒜　小蒜【各一升】
　　右合捣以热汤淋汁灌疮大良一方小蒜汁滓傅上
　　麦门冬散【本草】　治恶蛇咬伤顿仆不可疗者及毒气入腹遍身肿痛
　　右用香白芷为末麦门冬去心浓煎汤调下顷刻咬处出黄水尽肿消皮合仍用此药滓涂伤处如气未絶无不活者若伤轻只用辣母藤挼之更酒调雄黄亦妙以新汲水调下半两许毒气自消一方用热酒调下诸方皆用麦门冬水盖欲先防心气也【昔临川有人以货蛇药为业一日方作塲为蝮所囓即时殒絶一臂大如股少顷徧身皮胀作黄黒色遂死有一道人旁观出言曰此人死矣我有一药能疗但恐毒气益深或不可治诸君能相与证明方敢为出力众咸竦踊劝之乃求钱二十文以徃才食顷奔而至命汲新水觧裹中药调灌之四体应手消缩良久复故其人能起与未伤时无少异遍拜观者且郑重谢道人道人曰此药不难得亦甚易办吾不惜传诸人乃香白芷一物也法当以麦门冬汤调服适来事急不暇姑以水代之吾今活一人可行矣拂袖而去郭邵州沰得其方尝有鄱阳一医调一升以杖抉伤者口灌入药尽脐中搰搰然黄水自口出一卒夜直更合为蛇囓腹明旦赤肿欲裂以此饮之即愈】
　　姜黄方　　治诸蛇毒螫人欲死
　　右用干姜雄黄等分同研用小绢袋盛繋臂上男左女右蛇闻药气逆避人螫毒傅之
　　细辛散　　治蛇咬
　　右用细辛雄黄等分为末津调傅亦可
　　雄黄饼子散　　治蛇咬欲死方
　　右用雄黄不以多少莴苣汁和作饼子候干为末毎用少许贴疮口立愈一方好酒调化服就用药涂伤处
　　樱桃散　　治诸种蛇伤
　　右以樱桃叶用生姜同擂碎入酒研服之良滓傅伤处一方无姜服之
　　茜草散　　治土蛇咬
　　先用蓼草搽于咬伤处后用茜草去根擂碎用井花水调服日进三五服滓傅伤处
　　蛇毒
　　先宻取荇叶当其上穿勿令人见以再覆疮口上一时着叶当上穿穿即折牙出也
　　又方
　　细辛　白芷【各一钱碾】　雄黄【一钱研】
　　加虎骨麝香
　　雄灵散　　治毒蛇所伤昏闷欲死者
　　五灵脂【一两真者酒洗去砂石干用】　雄黄【半两明好者研】
　　右为细末每服二钱酒调灌之就以药末调涂伤疮口良久再一服神效【昔有人被毒蛇伤良久已昏困有老僧以酒调药二钱灌之遂苏及以药滓涂咬处良久复灌二钱即愈凡有中其毒者用之无不騐也一方无雄黄】
　　白芷散　　治毒蛇咬
　　右用妇人扎髻绳扎定疮处如无头绳麻油绳亦可须用雄黄香白芷末糁之用新汲水调末服之或热酒送下皆良一方无雄黄单用香白芷末掺服【又云诸方皆用麦门冬水盖欲先防心气也】
　　地龙散　　治青蝰蛇螫
　　地龙【三条】　盐【半两炒】
　　右相和研令烂以面围毒处傅药于上须臾化为水不过三两度
　　雄矾方　　治蛇伤　　诗曰
　　忽然被蛇咬　　雄黄与白矾　　一时研上神效不等闲
　　治蛇虫伤
　　巴豆数粒细研贴疮
　　蓼汁饮
　　右捣生蓼绞汁饮之少少以滓傅疮上又挼蓝青之
　　治诸蛇咬痛肿
　　用黒豆叶五两细剉捣疮上日四五度用一方唾涂咬处熟嚼豆叶傅之
　　防虫散　　治蛇螫人窍出血凡蛇疮未愈禁热食犯此便发治依初螫法
　　用蝱虫初食牛马血者二七枚焼为灰以温水调服之效
　　治蛇螫人窍出血
　　用黒豆五升砺碎分为二分于盆中以水浸过三寸深令浸螫处良久去旧豆着新豆复浸不过三两易愈兼以豆为末以调服之妙
　　治蛇入口并入七孔中
　　用割母猪尾头滴血着口中即出并着孔中得
　　治因热逐凉睡有蛇入口中挽不出毒蛇所伤
　　用以刀破蛇尾入生椒三二粒褁着即出有人伐木倦卧山中遭此得是法遂活此蛇有逆骨慎不可以力防之无椒但辛物亦可
　　鸡角散　　治天蛇伤
</div>
    <div class="pagination">
<a href="普济方四库_page1265.html">上一页</a><span>...</span><a href="普济方四库_page1261.html">1261</a><a href="普济方四库_page1262.html">1262</a><a href="普济方四库_page1263.html">1263</a><a href="普济方四库_page1264.html">1264</a><a href="普济方四库_page1265.html">1265</a><span class="current-page">1266</span><a href="普济方四库_page1267.html">1267</a><a href="普济方四库_page1268.html">1268</a><a href="普济方四库_page1269.html">1269</a><a href="普济方四库_page1270.html">1270</a><a href="普济方四库_page1271.html">1271</a><span>...</span><a href="普济方四库_page1267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
