<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 96 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 96 页/共 122 页</h1>
    <div class="content">　　海藻（二钱半）

　　上为末，炼蜜丸，如绿豆大。每服十丸，灯心汤下。

　　五香散 治肉中忽有恶核生，肿硬不消。恶肉恶脉，瘰 风毒肿气。

　　木香 鸡舌香 沉香（各一两） 麝香（细研，二钱半） 射干 薰陆香 干葛（锉） 川升麻独活 桑寄生 连翘 甘草（生，各二两） 川大黄（三两，锉碎，微炒）

　　上锉碎，入麝香研匀。每服三钱，水一中盏煎至五分，去滓。入竹沥半盏，更煎一二沸。温服日三。

　　连翘散 治项上恶核 肿。

　　连翘 射干 独活 川升麻 木香 沉香 木通（锉，各一两） 桑寄生 丁香（各半两）

　　川大黄（二两，锉碎，微炒）

　　上为细末。每服二钱，清粥饮调下，日三服。

　　独活散 治恶核，风结肿毒，四肢烦热拘急。

　　独活 木香 射干 桑寄生 连翘 升麻 沉香 川大黄（生用） 甘草（生，各一两）

　　上锉碎。每服四钱，水一中盏煎至六分，去滓。入竹沥半合，更煎一二沸。放温服，日三，得快利为度。

　　清肝益荣汤 治肝、胆、小肠经，风热血燥，筋挛结核，或耳、项、胸乳、胁肋作痛，或作瘊子，并一切肝火之症。

　　山栀 当归 木瓜（不犯铁器） 茯苓（各一钱） 柴胡 川芎 芍药（炒，各七分） 熟地黄（一钱半） 白术（二钱） 龙胆草（八分） 炙甘草（五分）

　　上姜水煎服。

　　卷之五

　　瘿瘤

　　《灵枢》云：虚邪之入于身也深，寒与热相搏，久留而内着，寒胜其热，则骨疼肉枯，热胜其寒，则烂肉腐肌为脓，内伤骨。内伤骨为骨蚀，有所疾前筋，（疾前二字，衍文也。筋当作结）筋屈不得伸，邪气居其间而不反发，为筋瘤。有所结气归之，卫气留之，不得反，津液久留，合为肠瘤。久者数岁乃成，以手按之柔。已有所结，气归之，津液留之，邪气中之凝结，日以易甚，连以聚居，为昔瘤，以手按之坚。有所结，深中骨，气因于骨，骨与气并，日以益大，则为骨疽。有所结，中于肉，宗气居之，邪留而不去，有热则化而为脓，无热则为肉疽。凡此数气者，其发无常处，而有常名也。（《刺节真邪篇》。 此皆虚邪中人为病，弗去而久留着，故积岁累月而成疽瘤也。）

　　《三因》云：瘿多着于肩项，瘤则随气凝结，此等皆年数深远，浸大浸长，坚硬不可移者，名曰石瘿。皮色不变者，名曰肉瘿。筋脉露结者，名曰筋瘿。赤脉交结者，名曰血瘿，随忧愁消长者，名曰气瘿。五瘿皆不可妄决破，决破则脓血崩溃，多致夭枉。瘿则有六，骨瘤、脂瘤、气瘤、肉瘤、脓瘤、血瘤，亦不可决溃，肉瘤尤不可治，治则杀人。

　　唯脂瘤，破而去其脂粉则愈。 丹溪云：服瘿瘤药，先须断浓味。

　　海藻丸 治瘿瘤通用。

　　海藻（洗晒） 川芎 当归 官桂 白芷 细辛 藿香 白蔹 昆布（洗晒） 明矾（ ，各一两） 海蛤（ ） 松萝（各七钱半）

　　为细末，炼蜜丸如弹子大，每服一丸，食后，含咽下。

　　守瘿丸 治瘿瘤结硬。

　　通草（二两） 杏仁（去皮尖，研） 牛蒡子（各一合） 昆布（洗） 射干 诃梨勒 海藻（洗，各四两）

　　上为细末，炼蜜和丸，如弹子大。每服一丸，食后，噙化，日三。

　　海藻酒方 治颈下，卒结核渐大，欲成瘿瘤。

　　上用海藻，洗去咸一斤，酒二升，渍一宿，取一二合饮之，酒尽，将海藻曝干，捣末。酒调一钱匕，日三，即瘥。如浸，用绢袋盛了浸，春夏二日，秋冬三日。

　　白头翁丸 治气瘿，气瘤。

　　白头翁（半两） 昆布（十分，洗） 通草 海藻（洗，各七分） 连翘 玄参（各八分） 桂心（三分）

　　白蔹（六分）

　　上为细末，炼蜜和丸，如梧桐子大。每服五丸，用酒送下，忌蒜、面、生葱，猪、鱼。

　　海藻散坚丸 治肝经瘿瘤。

　　海藻 昆布（各二两） 小麦（四两，醋煮，炒干），龙胆草（二两）

　　上为末，炼蜜丸桐子大。每服二三十丸，临卧白汤送下，并噙化咽之。

　　〔五瘿〕在颈项间，皮宽不急，累累而垂者是也。宜破结散、消 丸、海藻丸、昆布丸，黄药酒、藻药散，兼以针灸法同施，方有效；及常服复元通气散、蜡矾丸，自然缩小。

　　木通散 治颈下卒生结囊，欲成瘿。

　　木通 松萝 桂心 蛤蚧（酥炙） 白蔹 琥珀 海藻（洗） 昆布（洗，各一两）

　　上为细末。每服二钱，不拘时，温酒调下。

　　五瘿丸菖蒲（二两） 海蛤 白蔹 续断 海藻 松萝 桂心 倒挂草 蜀椒 半夏（各一两）

　　神曲（三两） 羊靥（百枚）

　　上为细末。以牛、羊脂髓为丸，如芡实大。每服一丸，食后，临卧噙化服。

　　昆布丸槟榔 昆布 海藻（各二两）

　　上为末，炼蜜丸弹子大。每用一丸，含咽化下。

　　藻药散 治气瘿。

　　海藻（酒洗，一两） 黄药子（二两，万州者佳）

　　上为末。置掌中，以舌时时舐，以津咽下。消三分之二止药。先须断浓味，戒酒色。

　　（按：《本草》黄药子，主诸恶肿，疮 。《斗门方》以浸酒，疗项下瘿气。《医学纲目》及丹溪，误作黄柏，盖柏、药字相近，又误柏为连，则其失愈远矣。）

　　二海丸 治气瘿。

　　海藻 昆布（各酒洗，晒干）

</div>
    <div class="pagination">
<a href="证治准绳疡医_page95.html">上一页</a><span>...</span><a href="证治准绳疡医_page91.html">91</a><a href="证治准绳疡医_page92.html">92</a><a href="证治准绳疡医_page93.html">93</a><a href="证治准绳疡医_page94.html">94</a><a href="证治准绳疡医_page95.html">95</a><span class="current-page">96</span><a href="证治准绳疡医_page97.html">97</a><a href="证治准绳疡医_page98.html">98</a><a href="证治准绳疡医_page99.html">99</a><a href="证治准绳疡医_page100.html">100</a><a href="证治准绳疡医_page101.html">101</a><span>...</span><a href="证治准绳疡医_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
