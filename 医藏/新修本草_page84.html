<!DOCTYPE html>
<html>
<head>
    <meta charset="UTF-8">
    <title>新修本草 - 第 84 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 84 页/共 110 页</h1>
    <div class="content">　　恶干姜、丹参、黄芩、芍药、牡蛎。此蜂房多在树腹中及地中，今此曰露蜂，当用人家屋间及树枝间苞裹者。乃远举 ，未解所以。

　　〔谨案〕此蜂房，用树上悬得风露者。其蜂黄黑色，长寸许，虿马、牛、人，乃至欲死者，用此皆有效，非人家屋下小小蜂房也。《别录》恶疽，附骨痈，根在脏腑，历节肿出疔肿，恶脉诸毒皆瘥。又水煮露蜂房，一服五合汁，下乳石，热毒壅闷服之，小便中即下石末，大效。灰之酒服，主阴痿。水煮洗狐尿刺疮。服之，疗上气赤白痢，遗尿失禁也。

　　卷第十六　【虫鱼中】

　　樗鸡

　　味苦，平，有小毒。主心腹邪气阴痿，益精强志，生子，好色，补中轻身，又疗腰痛，下气，强阴多精，不可近目。

　　生河内川谷樗树上。七月采，曝干。

　　形似寒 而小，今出梁州，方用至希，惟合大麝香丸用之。樗树似漆而臭，今以此树上为好，亦如芫青、亭长，必以芫、葛上为良矣。

　　〔谨案〕此物有二种，以五色具者为雄，良；青黑质白斑者是雌，不入药用。今出歧州，河内无此物也。

　　卷第十六　【虫鱼中】

　　蚱蝉

　　味咸、甘，寒，无毒。主小儿惊痫，夜啼，癫病，寒热，惊悸，妇人乳难，胞衣不出，又堕胎。生杨柳上。五月采，蒸干之，勿令蠹。

　　蚱字音作榨，即是哑蝉。哑，雌蝉也，不能鸣者。蝉类甚多。庄子云：蟪蛄不知春秋，则是今四月、五月小紫青色者。而《离骚》云：蟪蛄鸣兮啾啾，岁暮兮不自聊，此乃寒 尔，九又二月中便鸣者名 母，似寒而小；七月、八月鸣者名 ，色青。今此云生杨柳树上是。《诗》云：鸣蜩 者，形大而黑，伛偻丈夫，止是掇此，昔人啖之。故《礼》有雀 蜩范，范有冠，蝉有 ，亦谓此蜩。此蜩复五月便鸣。俗云五月不鸣，婴儿多灾，今其疗亦专主小儿也。

　　〔谨案〕《别录》云：壳名枯蝉，一名伏 ，主小儿痫，女人生子不出，灰服之，主久痢；又云蚱者，鸣蝉也，主小儿痫，绝不能言；今云哑蝉，哑蝉则雌蝉也，极乖体用，按诸虫兽，以雄者为良也。

　　卷第十六　【虫鱼中】

　　白僵蚕

　　味咸、辛，平，无毒。主小儿惊痫，夜啼，去三虫，灭黑 ，令人面色好，疗男子阴疡病。

　　女子崩中赤白，产后余痛，灭诸疮瘢痕。生颖川平泽。四月取自死者，勿令中湿，湿有毒，不可用。人家养蚕时，有合箔皆僵者，即曝燥都不坏。今见小白色，似有盐度者为好。

　　末以涂马齿，即不能食草，以桑叶拭去乃还食，此明蚕即马类也。

　　〔谨案〕《别录》云：末之，封疔肿，此白僵死蚕，皆白色，陶云似有盐度，此误矣。

　　卷第十六　【虫鱼中】

　　木虻

　　味苦，平，有毒。主目赤痛， 伤泪出，瘀血，血闭，寒热，酸 ，无子。一名魂常。

　　生汉中川泽，五月取。

　　此虻不啖血，状似虻而小，近道草中不见有，市人亦少有卖者，方家所用，惟是蜚虻也。

　　〔谨案〕虻有数种，并能啖血，商浙以南，江岭间大有。木虻长大绿色，殆如次蝉，咂牛马，或至顿仆。蜚虻状如蜜蜂，黄黑色，今俗用多以此也。又一种小虻，名鹿虻，大如蝇，啮牛马亦猛，市人采卖之。三种同体，以疗血为本，余疗虽小有异同，用之不为嫌。何有木虻，而不啖血。木虻倍大蜚虻。陶云似虻而小者，未识之矣。

　　卷第十六　【虫鱼中】

　　蜚虻

　　味苦，微寒，有毒。主逐瘀血，破下血积，坚痞，症瘕，寒热，通利血脉及九窍，女子月水不通，积聚，除贼血在心腹五脏者，及喉痹结塞。生江夏川谷，五月取。腹有血者良。

　　此即今啖牛马血者，伺其腹满掩取干之，方家皆呼为虻虫矣。

　　〔谨案〕三虻俱食牛马，非独此也，但得即堪用，何暇血充，然始掩取。如以义求，应如养鹰，饥则为用，若伺其饱，何

　　卷第十六　【虫鱼中】

　　蜚蠊

　　味咸，寒，有毒。主血瘀，症坚，寒热，破积聚，喉咽闭，内寒无子，通利血脉。生晋阳川泽及人家屋间，立秋采。

　　形亦似 虫而轻小能飞，本在草中。八月、九月知寒，多入人家屋里逃尔。有两三种，以啖之。

　　〔谨案〕此虫，味辛辣而臭，汉中人食之，言下气，名曰石姜，一名卢 ，一名负盘。

　　《别录》云：形似蚕蛾，腹下赤，二月、八月采此，即南人谓之滑虫者也。

　　卷第十六　【虫鱼中】

　　虫

　　味咸，寒，有毒。主心腹寒热洗洗，血积症瘕，破坚，下血闭，生子大良。一名地鳖，一名土鳖。生河东川泽及沙中，人家墙壁下土中湿处。十月取，曝干。

　　畏皂荚、菖蒲。形扁扁如鳖，故名土鳖，而有甲，不能飞，小有臭气，今人家亦有之。

　　〔谨案〕此物好生鼠壤土中及屋壁下，状似鼠妇，而大者寸余，形小似鳖，无甲，但有鳞也。

　　卷第十六　【虫鱼中】

　　蛴螬

　　味咸，微温、微寒，有毒。主恶血，血瘀痹气，破折血在胁下坚满痛，月闭，目中淫肤、青翳白膜。疗吐血在胸腹不去，及破骨 折，血结，金疮内塞，产后中寒，下乳汁。一名蛴，一名肥齐，一名勃齐。

　　生河内平泽及人家积粪草中。取无时，反行者良。

　　蜚蠊为之使，恶附子。大者如足大指，以背滚行，乃驶于脚，杂猪蹄作羹与乳母，不能别之。诗云领如蝤蛴，今此别之。名以蛴字在下，恐此云蛴螬倒尔。

　　〔谨案〕此虫，有在粪聚中，或在腐木中。其在腐柳树中者，内外洁白；土粪中者，皮黄内黑黯。形色既异，土木又殊，当以木中者为胜。采虽无时，亦宜取冬月为佳。案《尔雅》：一名蝎，一名 ，一名蝤蛴。

　　卷第十六　【虫鱼中】

　　蛞蝓

　　味咸，寒，无毒。主贼风 僻，轶筋及脱肛，惊痫挛缩。一名陵蠡，一名土蜗，一名附蜗。生太山池泽及阴地沙石垣下。八月取。

</div>
    <div class="pagination">
<a href="新修本草_page83.html">上一页</a><span>...</span><a href="新修本草_page79.html">79</a><a href="新修本草_page80.html">80</a><a href="新修本草_page81.html">81</a><a href="新修本草_page82.html">82</a><a href="新修本草_page83.html">83</a><span class="current-page">84</span><a href="新修本草_page85.html">85</a><a href="新修本草_page86.html">86</a><a href="新修本草_page87.html">87</a><a href="新修本草_page88.html">88</a><a href="新修本草_page89.html">89</a><span>...</span><a href="新修本草_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
