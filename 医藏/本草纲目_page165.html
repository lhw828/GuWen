<!DOCTYPE html>
<html>
<head>
    <meta charset="UTF-8">
    <title>本草纲目 - 第 165 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 165 页/共 603 页</h1>
    <div class="content">　　【主治】蛇虺毒虫等螫。取根叶捣敷咬处，当下黄水（藏器）。

　　草部第十六卷　草之五

　　虎杖

　　（《别录》中品）【释名】苦杖（《拾遗》）、大虫杖（《药性》）、斑杖（《日华》）、酸杖。时珍曰：杖言其茎，虎言其斑也。或云一名杜牛膝者，非也。一种斑杖似 头者，与此同名异物。

　　【集解】弘景曰：田野甚多，状如大马蓼，茎斑而叶圆。保升曰：所在有之。生下湿地，作树高丈余，其茎赤根黄。二月、八月采根，日干。

　　颂曰：今出汾州、越州、滁州，处处有之。三月生苗，茎如竹笋状，上有赤斑点，初生便分枝丫。叶似小杏叶。七月开花，九月结实。南中出者，无花。根皮黑色，破开即黄，似柳根。

　　亦有高丈余者。《尔雅》云： ，虎杖。郭璞注云：似荭草而粗大，有细刺，可以染赤。是也。

　　宗 曰：此草药也。《蜀本》言作木高丈余者，非矣。大率皆似寒菊，然花、叶、茎、蕊差大为异。仍茎叶有淡黑斑。六、七月旋旋开花，至九月中方已，花片四出，其色如桃花，差大而外微深。陕西山麓水次甚多。

　　曰：凡使勿误用天蓝及斑袖根，二味根形味皆相似也。

　　机曰：诸注或云似荭、似杏、似寒菊，各不相侔，岂所产有不同耶？时珍曰：其茎似荭蓼，其叶圆似杏，其枝黄似柳，其花状似菊，色似桃花。合而观之，未尝不同也。

　　根

　　【修治】 曰：采得细锉，却用叶包一夜，晒干用。

　　【气味】微温。权曰：甘，平，无毒。

　　宗 曰：味微苦。今天下暑月多煎根汁为饮。不得甘草，则不堪饮。本文不言味。《药性论》云：甘。是甘草之味，非虎杖味也。

　　【主治】通利月水，破留血症结（《别录》）。渍酒服，主暴瘕（弘景）。风在骨节间，及血瘀，煮汁作酒服之（藏器）。

　　治大热烦躁，止渴利小便，压一切热毒（甄权）。治产后血晕，恶血不下，心腹胀满，排脓，主疮疖痈毒，扑损瘀血，破风毒结气（大明）。烧灰，贴诸恶疮。焙研炼蜜为丸，陈米饮服，治肠痔下血（苏颂）。研末酒服，治产后瘀血血痛，及坠扑昏闷有效（时珍）。

　　【发明】权曰：暑月以根和甘草同煎为饮，色如琥珀可爱，甚甘美。

　　瓶置井中，令冷澈如冰，时人呼为冷冻饮料子，啜之且尊于茗，极解暑毒。其汁染米作糜糕益美。捣末浸酒常服，破女子经脉不通。有孕人勿服。

　　时珍曰：孙真人《千金方》：治女人月经不通，腹内积聚，虚胀雷鸣，四肢沉重，亦治丈夫积聚，有虎杖煎：取高地虎杖根，锉二斛，水二石五斗，煮取一斗半，去滓，入醇酒五升，煎如饧。每服一合，以知为度。又许学士《本事方》：治男妇诸般淋疾。用苦杖根洗净，锉一合，以水五盏，煎一盏，去滓，入乳香、麝香少许服之。鄞县尉耿梦得，内人患沙石淋，已十三年。每漩痛楚不可忍，溺器中小便下沙石剥剥有声。百方不效，偶得此方服之，一夕而愈。乃予目击者。

　　【附方】旧三，新四。

　　小便五淋：苦杖为末。每服二钱，用饭饮下。（《集验方》）月水不利：虎杖三两，凌霄花、没药一两。为末。热酒每服一钱。又方：治月经不通，腹大如瓮，气短欲死：虎杖一斤（去头曝干，切），土瓜根汁、牛膝汁二斗。水一斛，浸虎杖一宿，煎取二斗，入二汁，同煎如饧。每酒服一合，日再夜一，宿血当下。（《圣惠方》）时疫流毒攻手足，肿痛欲断：用虎杖根锉，煮汁渍之。（《肘后方》）腹中暴症硬如石，痛如刺，不治，百日内死：取虎杖根，勿令影临水上，可得石余，洗，干捣末， 米五升炊饭，纳入搅之，好酒五斗渍之，封候药消饭浮，可饮一升半，勿食 鱼及盐。但取一斗干者，薄酒浸饮，从少起，日三服，亦佳，症当下也。此方治症，胜诸大药也。

　　（《外台秘要》）气奔怪病，人忽遍身皮底混混如波浪声，痒不可忍，抓之血出不能解，谓之气奔：以苦杖、人参、青盐、白术、细辛各一两。作一服，水煎，细饮尽便愈。（夏子益《奇疾方》）服二钱，日三次。忌酒色鱼面 酱生冷。（《卫生家宝方》）

　　草部第十六卷　草之五

　　莸

　　（《拾遗》）【校正】并入有名未用《别录》马唐。

　　【释名】马唐（《别录》）、马饭（《别录》）、羊麻（《别录》）、羊粟（《别录》）、蔓于（《尔雅》）、轩于。

　　藏器曰：马食之如糖如饭，故名马唐、马饭。

　　时珍曰：羊亦食之，故曰羊麻、羊粟。其气 臭，故谓之莸。莸者，此草茎颇似蕙而臭。故《左传》云：一薰一莸，十年尚犹有臭，是也。孙升《谈圃》以为香薷者，误矣。即《别录》马唐也，今并为一。

　　【集解】《别录》曰：马唐生下湿地，茎有节生根，五月采。

　　藏器曰：生南方废稻田中，节节有根，着土如结缕草，堪饲马。又曰：莸生水田中，状如结缕草而叶长，马食之。

　　【气味】甘，寒，无毒。藏器曰：大寒。

　　【主治】马唐：调中，明耳目（《别录》）。煎取汁，明目润肺。又曰：莸：消水气湿痹，香港脚顽痹虚肿，小腹急，小便赤涩，并合赤小豆煮食，勿与盐。绞汁服，止消渴，捣叶，敷毒肿（藏器）。

　　草部第十六卷　草之五

　　蓄

　　（音 畜。《本经》下品）【释名】扁竹（弘景）、扁辨（《吴普》）、扁蔓（《吴普》）、粉节草（《纲目》）、道生草。

　　时珍曰：许慎《说文》作扁筑，与竹同音。节间有粉，多生道旁，故方士呼为粉节草、道生草。

　　【集解】《别录》曰： 蓄，生东莱山谷，五月采，阴干。

　　弘景曰：处处有之，布地而生，花节间白，叶细绿，人呼为扁竹。

　　颂曰：春中布地生道旁，苗似瞿麦，叶细绿如竹，赤茎如钗股，节间花出甚细，微青黄色，根如蒿根。四、五月采苗，阴干。《蜀图经》云：二月、八月采苗日干。郭璞注《尔雅》云：似小藜赤茎节，好生道旁，可食又杀虫，是时珍曰：其叶似落帚叶而不尖，弱茎引蔓，促节。三月开细红花，如蓼蓝花，结细子，炉火家烧灰炼霜用。一种水扁筑，名KT （音督），出《说文》。

　　【气味】苦，平，无毒。权曰：甘、涩。

　　【主治】浸淫疥瘙疽痔，杀三虫（《本经》）。疗女子阴蚀（《别录》）。煮汁饮小儿，疗蛔虫有验（甄权）。治霍乱黄胆，利小便，小儿 病（时珍）。

　　【附方】旧七，新二。

　　热淋涩痛：扁竹煎汤频饮。（《生生编》）热黄胆疾：扁竹捣汁，顿服一升。多年者，日再服之。（《药性论》）霍乱吐利：扁竹入豉汁中，下五味，煮羹食。（《食医心镜》）丹石冲眼，服丹石人毒发，冲眼肿痛：扁竹根一握，洗，捣汁服之。（《食疗本草》）蛔咬心痛：《食疗》：治小儿蛔咬心痛，面青，口中沫出临死者：取扁竹十斤（锉）。

　　以水一石，煎至一斗，去滓煎如饧。隔宿勿食，空心服一升，虫即下也。仍常煮汁作饭食。《海上歌》云：心头急痛不能当，我有仙人海上方。 蓄醋煎通口咽，管教时刻便安康。

　　虫食下部，虫状如蜗牛，食下部作痒：取扁竹一把。水二升，煮熟。五岁儿，空腹服三、五合。（《杨氏产乳》）痔发肿痛：扁竹捣汁，服一升。一、二服未瘥，再服。亦取汁和面作 煮食，日三次。

　　（《药性论》）恶疮痂痒作痛：扁竹捣封，痂落即瘥。（《肘后方》）

　　草部第十六卷　草之五

　　荩草

　　（音烬。《本经》下品）【释名】黄草（《吴普》）、绿竹（《唐本》）、草时珍曰：此草绿色，可染黄，故曰黄、曰绿也。 、 ，乃北人呼绿字音转也。古者贡草入染人，故谓之王刍，而进忠者谓之荩臣也。《诗》云：终朝文》云： 草可以染黄。《汉书》云：诸侯 绶。晋灼注云： 草出琅琊，似艾可染，因以名绶。皆谓此草也。

　　禹锡曰：《尔雅》：绿，王刍。孙炎注云：即绿蓐草也。今呼为鸱脚莎。《诗》云：绿竹猗【集解】《别录》曰：荩草，生青衣川谷，九月、十月采，可以染作金色。

</div>
    <div class="pagination">
<a href="本草纲目_page164.html">上一页</a><span>...</span><a href="本草纲目_page160.html">160</a><a href="本草纲目_page161.html">161</a><a href="本草纲目_page162.html">162</a><a href="本草纲目_page163.html">163</a><a href="本草纲目_page164.html">164</a><span class="current-page">165</span><a href="本草纲目_page166.html">166</a><a href="本草纲目_page167.html">167</a><a href="本草纲目_page168.html">168</a><a href="本草纲目_page169.html">169</a><a href="本草纲目_page170.html">170</a><span>...</span><a href="本草纲目_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
