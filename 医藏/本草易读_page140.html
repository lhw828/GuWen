<!DOCTYPE html>
<html>
<head>
    <meta charset="UTF-8">
    <title>本草易读 - 第 140 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 140 页/共 194 页</h1>
    <div class="content">　　牙痛，焙末与枯矾末同搽之。（十六。）

　　闪拗手足，同葱白捣烂，合面炒热封之。（十七。）

　　刀斧金疮，嚼敷勿动，次日生肉。（十八。）

　　腋下狐臭，姜汁常敷之。（十九。）

　　赤白癜风，生姜常搽。（二十。）

　　耳上冻疮，自然汁熬膏敷之。（二十一。）

　　生姜泻心汤

　　生姜 人参 甘草 大枣 干姜 半夏 黄芩 黄连治心下痞硬，胁下水气。腹中雷鸣，下痢干呕食臭。（诸方第一。）

　　生姜半夏汤

　　生姜 半夏治似喘不喘，似呕不呕，似哕不哕，心中愦然无奈者。（第二。）

　　本草易读卷六

　　干姜二百二十九

　　生逐寒而发表，炮除冷而守中。孕妇忌之。

　　辛，温，无毒。入足阳明、太阴、厥阴、手太阴经。逐寒祛湿，温经止血，定呕消痰，下气消食。治内寒之腹痛，疗缩筋之霍乱，止寒湿之呕利，回手足之厥逆。

　　姜附汤

　　干姜 附子治汗下后，昼躁夜静，脉沉无表，身无大热者。（诸方第一。）

　　柴胡桂姜汤

　　柴胡 黄芩 甘草 桂枝 蒌根 干姜 蛎粉治汗下后，胸胁满结，小便不利，往来寒热，渴而头汗出者。（第二。）

　　姜连芩参汤

　　干姜 黄芩 人参 黄连治病素寒下，医复吐下之，寒格更逆吐下，食入即吐者。（第三。）

　　本草易读卷六

　　芫荽二百三十

　　多食发痼疾，金疮、香港脚。

　　辛，温，无毒。起痘疹而辟恶气，通诸窍而发痼疾。

　　疹痘不快，芫荽二两切，酒煎沃之，候冷口含遍 之，勿 头面。（验方第一。）

　　野芫荽，

　　本草易读卷六

　　茴香二百三十一

　　炒黄用。小茴性平，理气开胃，祛蝇辟臭。大茴性热，多食伤目发疮。

　　辛，平，无毒。入足少阴肾，手太阳小肠。调中止痛，开胃下气。理疝气而疗腰痛，补命门胁下刺痛，小茴同枳壳炒末。盐酒汤下。（验方第一。）

　　疝气入肾炒熨之。（第二。）

　　绕脐冲心，小肠气也。炒末酒下。或同半夏、枳壳煎。（第三。）

　　偏坠卵肿，小茴三钱，附子一钱，木香一钱，台参一钱，没药一钱，乳香一钱，水煎服。

　　加荔核。（第四。）

　　五般噎疾，小茴、陈皮、青皮、莪术、炙草、拣砂、肉桂、生姜炭、白芷、胡椒、半夏、阿魏、辰砂，每嚼咽二丸，醋后下。有内积兼脉沉滞者宜之。兼治九种心痛。（第五。）

　　本草易读卷六

　　马齿苋二百三十二

　　马踏菜。

　　酸，寒，无毒。散瘀消肿，利肠滑胎，解毒通淋，祛风杀虫。止诸痢赤白，破血癖症瘕。

　　一悉医。

　　诸气不调，煮粥食之。（验方第一。）

　　筋骨疼痛，马齿苋干鲜俱可，用数斤，五加皮、苍术数两，水煎汤洗。急用葱、姜捣烂，冲热汤数碗服之。取汗，痛立止也。（第二。）

　　产后虚汗，取汁服，干者亦可。（第三。）

　　产后血痢，腹痛便癃，取汁入蜜合，水煎服。（第四。）

　　小儿血痢。同上。（第五。）

　　肛门肿痛，捣煎熏洗。（第六。）

　　赤白带下，马齿苋取汁，鸡子白二枚，先温令热，乃下苋汁，微温顿饮之。不止再作。

　　（第七。）

　　腹中白虫，水煮马齿苋一碗，入盐、醋空腹食之。白虫尽出也。（第八。）

　　风牙肿痛，嚼汁渍之，即日消肿。（第九。）

</div>
    <div class="pagination">
<a href="本草易读_page139.html">上一页</a><span>...</span><a href="本草易读_page135.html">135</a><a href="本草易读_page136.html">136</a><a href="本草易读_page137.html">137</a><a href="本草易读_page138.html">138</a><a href="本草易读_page139.html">139</a><span class="current-page">140</span><a href="本草易读_page141.html">141</a><a href="本草易读_page142.html">142</a><a href="本草易读_page143.html">143</a><a href="本草易读_page144.html">144</a><a href="本草易读_page145.html">145</a><span>...</span><a href="本草易读_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
