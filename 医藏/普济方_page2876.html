<!DOCTYPE html>
<html>
<head>
    <meta charset="UTF-8">
    <title>普济方 - 第 2876 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2876 页/共 3614 页</h1>
    <div class="content">　　治瘰。

　　用豺屎烧灰敷上。

　　治瘰疥疮等疮。

　　用蟾蜍屎。状如槟榔。于土穴中及阶除间得之。新者独软。乃蟾蜍屎也。细研油调涂之。

　　治瘰及癣。

　　用鳝鱼取血涂之。

　　治疮瘰方。

　　用槲白皮三斤细切。水七升。煮三升。去滓。真朱砂方寸匕研和。汁一升。旦向日服之。

　　行须臾吐鼠出。朝服良。一方不用朱砂。

　　清凉散

　　（出圣济总录）

　　治项下生瘰。

　　不论久新。有热可服用龙胆拣净为散。每服一钱匕。或米饮调下。食后夜卧服。天阴不可服。

　　治已破者。

　　（传信适用方）用羯羊粪焙干为末。用油调涂如疮湿干糁。

　　又方

　　用蓖麻子研细醋调成膏贴之。大有功效。

　　治瘰枭炙方。

　　用枭一只。取肉根据常法炙熟。食后五味汁下。

　　治一应疮初起。

　　用贝母为细末。食前顿服酒送下。

　　疗项瘰。

　　（出肘后方）将死小儿。脚踏之即瘥。

　　何首乌膏治瘰。或破或不破。下至胸前者。皆治之。

　　用九真藤根。其根如鸡卵大。洗生嚼常服。又取叶捣覆疮上。数服即止。其药久服黑发延年。或取其头获之九数者服之乃仙矣。其药如杏。其根亦类子。用之如神。（九真藤何首乌

　　治瘰

　　（出千金方）用白僵蚕炙末筛。水服五分。七日三服。

　　又方

　　（出仁存方）用猫儿开口取涎。磨解毒丸敷之。

　　又方

　　（出仁存方）用猫头一个炙捣筛。饮服方寸匕。日二。

　　又方

　　（出圣惠方）用狐头敷之。

　　又方

　　梧桐子叶上捣成灰。绢罗蜜调敷。干即易之。

　　猫脑骨散

　　（出千金方）

　　治又治鼠。

　　猫脑骨莽草上各等分为末。入孔中。

　　升麻调经汤

　　（出东垣试效方）

　　治颔下或颊下瘰。此谓出足阳明胃之经中来

　　也。若疮深远阴曲肉底。是足少阴肾中来也。乃戊传癸肾。是谓夫传妻。俱作块子坚硬

　　。大小不等。并皆治之。或作丸服亦可。

　　升麻（八钱炙）葛根（五钱锉）胆草（酒制炒）黄芩（刮去皮酒浸半两用）当归尾（三钱）桔梗（半两）连翘（半两去心）芍药（三钱炒）黄柏（去皮酒炒二钱等用）知母（酒炒一两）黄连（去须五钱）广术（酒炒五钱）京三棱（碎切酒炒五钱）甘草（炙半两）生黄瓜（四钱）上另秤一半作末蜜为丸如绿豆子大。每服百丸。或百五十丸。半多作咀。每服秤半两。若能食便硬。可旋加至七八钱止。水二盏。先浸多半日。煎至一盏。去滓卧热服。

　　脚高头下而卧。含一口作十次咽。留一口在后送下丸子。药毕卧如常。此制之缓也。

　　白药散

　　（出卫生家宝）

　　治瘰疮。

　　用白药子不拘多少为末。临卧冷米饮或冷水调下。一钱。

</div>
    <div class="pagination">
<a href="普济方_page2875.html">上一页</a><span>...</span><a href="普济方_page2871.html">2871</a><a href="普济方_page2872.html">2872</a><a href="普济方_page2873.html">2873</a><a href="普济方_page2874.html">2874</a><a href="普济方_page2875.html">2875</a><span class="current-page">2876</span><a href="普济方_page2877.html">2877</a><a href="普济方_page2878.html">2878</a><a href="普济方_page2879.html">2879</a><a href="普济方_page2880.html">2880</a><a href="普济方_page2881.html">2881</a><span>...</span><a href="普济方_page2877.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
