<!DOCTYPE html>
<html>
<head>
    <meta charset="UTF-8">
    <title>普济方四库 - 第 1157 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1157 页/共 1812 页</h1>
    <div class="content">　　胡桃酒方【出神效方】
　　用胡桃七个烧过隂干研为末酒服之不过三服
　　生蜜粉方【出神效方】
　　用生蜜米粉调服休吃饭利小便为度
　　治便痈【出危氏方】
　　牛旁子　破故纸　大黄　黒牵牛
　　右等分为细末空心酒调下一服即消
　　神效桦皮散【出永类矜方】　治便痈初发即用
　　桦皮　杏仁　皂角刺　甜桃【十二枚】山栀子【五味各烧灰三钱】川山甲【黄土炒三钱】乳香　没药【各二钱酒浸别研调】
　　和加麝香少许共九味前六味并作末却加下三味可作六服酒调猛进二服即见效经验只用猪牙皂角煨令黄色作末酒调效
　　初发时服五香连翘散吞皂角煎丸用复元通气散不及此　淮人用蜀葵子七粒皂角半挺作末以石灰同醋调搽贴独子肥株同蒜捣贴亦佳　身热脉实先服败毒散数服住已溃者太乙膏贴又四住散一两十宣散二两打和酒调又擂葱根入蜜和匀贴肿处用纸不令走气内服桦皮通气等散　一云服前桦皮散丸用胡桃煎于油中却用酒空心嚼胡桃使大便稍利却用桦皮散　一川山甲烧存性为末酒服后用土涂疮上未成即消已成即溃初作宜服复元通气散为先
　　肾痈【附论】
　　夫肾痈于内肾相对皆由肾气衰败而成突起皮赤者易安陷入皮黒者难痊如精神清爽顔色红润饮食不减多起少卧此为善义也顔色黑黄饮食全减斯为可忧惟湏详审速疗肺痈乃将理失宜劳伤气血风寒之气乗虚而入内舍于肺及挟邪热其气结聚或作寒热脉数而实者是也
　　方
　　消毒散【出百选方】　治男子肾痈妇人乳痈一切赤肿焮毒服之自散
　　赤土【一皂子大】木鳖子【七个炮去皮】
　　右同研令极匀分三服热酒或米饮调下食后服不动脏腑不过一剂效
　　治外肾痈疮
　　用抱鸡卵殻鹰爪黄连轻粉等分为末煎过清油调涂
　　治大夫隂头痈【出肘后方】
　　用鳖甲一枚烧为末以鸡子白和傅之
　　治肾痈及天行热疾
　　用乌贼骨末粉傅之
　　甘草膏【出百选方】　治水谷道前后生痈谓之悬痈乃肛门及膀胱处生核子如橄榄防或梅李状初不作痛至旬月渐作热不早治疮溃脓血出日数碗有至肠腐而大便从疮口出者其苦不可言近亦数月逺至一二年亦愈须是作核未痛以前治之不过一二服便自消此病初发如松子大渐如莲子数十日后如觉赤肿似桃李即破若破则难治服此药此痈已破服此药二服疮口即合甚妙
　　用粉草半斤内用无节者四两如筭子防擘破随取泉石间长流水以甘草入水中浸透以炭火将甘草蘸水焙炙以一碗水尽为度不可急性劈开和将所炙甘草另用泉水二盏无灰好酒五盏用瓦罐煎至二之一如膏一起服之立愈另用有节甘草四两仍用泉水随罐大小煎汤漉洗患处三遍其效如神如水冷再温热洗一方治悬痈卒肿用硼砂半钱绵褁含咽津瘥
　　治悬痈
　　大黄　甘草节　贝母　白芷
　　右为末小酒调兼治弩气诸疮瘥疖虚弱人加当归一半大黄煨一半
　　治悬痈乖宜中妨闷【出本草】
　　白矾【一两焙灰】盐【一两】
　　右细研为散以筯头防药在上瘥
　　附骨痈【附论】
　　凡身体盛热不可当风盖风冷之气入于肌肉则热气搏伏不得出故附着于骨而成痈也其状无头但肿而濶皮肤薄泽者以毒气伏留于内故也法宜外散其寒内逹蕴热乃得本摽之治乎
　　方
　　金石凌法【出圣济总録】　治附骨痈
　　栀子仁【半斤】犀角屑　麝香【研各半两】桔梗【剉炒二两半】石膏【捶碎】寒水石【捶碎各四两】木通【剉】甘草【剉炙】郁金【剉各二两】青木香【剉一分】朴硝【研四斤】金【二十两】
　　右除朴硝麝香外先将寒水石石膏金以水二斗于银器内慢火煎至一斗次下前犀角等草药七味再煎至五升以生绢滤去滓下朴硝以栁木箆搅勿住手稍凝即住火入麝香拌令匀盛宻器中每服一钱新水调下老幼加减服
　　贯众汤【出圣济总録】　治附骨痈生股上伏肉淋
　　贯众　地骨皮　谷精草　枇杷叶【拭去毛炙】荆芥【去梗】蜀椒【去目并闭口者各一两】
　　当归散【出神效方】　治附骨痈及一切恶疮
　　当归【半两】甘草【一两】山栀子【十二个】木鳖子【一个去皮】
　　右为细末每服三五钱冷酒调下
　　蜜陀僧散【出圣济总録】　治附骨痈
　　蜜陀僧　自然铜【各半两】杏仁【去皮尖双仁二七枚】
　　右用苦竹筒一枚入药在内纸封筒口慢火煨竹筒黄色取研极细看疮大小用药以新汲水调匀用鸡翎扫药涂痈上甚者不过二七日效
　　蛇皮散【一名三生散】　治附骨痈疽疖肿丁肿诸毒根脏腑疮口久不合
　　蛇皮　露蜂房　乱髪【各半两】
　　右烧灰存性研细毎服二钱温酒调下日三服一方其蜂房用树上悬得风露者其蜂黄黒色长寸许马牛人及至死者用此皆有效非人家屋下小小蜂房也
　　牛胶散【出圣济总録】　治附骨痈
　　牛皮胶【黄明者慢火炙令黄】甘草【用水一盏蘸炙水尽剉各半两】
　　右为散每服二钱浓煎木贼汤调下空心服复取药末以井水调膏看疮大小摊纸贴之
　　甘草汤【出圣济总録】　治附骨痈
　　甘草【炙二两】露蜂房【一两】
　　右剉以水五升煎至三升去滓以故帛二片浸汤中更互洗疮上日三
　　槲皮散【出圣济总録】　治附骨痈疽
　　用槲皮三两烧令烟尽细研为末每服二钱空心米饮调下日晚再服
　　治附骨痈方【出圣济总録】
　　用生地黄取汁一盏于银石器中煎如膏冷涂肿上日三五度
　　又方【出圣济总録】
　　用新防皮一张看疮大小裁贴日二次出脓若已溃者用猪脊脂贴吮脓出尽即瘥
　　五香连翘汤【一名连翘散】　治附骨痈结核脓水肿痛心肠气满【方见本门发背类】
　　内托黄茋柴胡汤【出诚效方】　治附骨痈
　　黄茋【二钱】柴胡【一钱】羗活【五分】连翘【一钱三分】肉桂【三分】土根【一钱酒制】生地黄【一分】黄栢【五分】当归尾【七分半】
　　右防咀作一服水三盏酒一盏同煎至一盏去滓热服宿食消尽服一服而愈昔贾【徳茂】男年十歳丁未四月十一日于左腿近膝股内出附骨痈肉色不变漫肿皮泽未硬疮势甚大其左脚乃肝之脾土也更在足厥隂肝经之分侵足太隂脾经之分其脉左三部细而按之洪缓防有力一方无黄栢
　　内托黄茋酒煎汤【出诚效方】　治附骨痈
　　柴胡【一钱半】连翘【一钱】肉桂【一钱】黍粘子【炒一钱】黄茋【二钱】当归尾【二钱】黄　【五分】升麻【七分】甘草【炙五分】
　　右防咀好糯米酒一盏半水一大盏半同煎至一大盏去滓温服空心宿食消尽服之待少时以早饍压之使不令大热上攻中上二焦也丁未季春二十二日蒲度主老年七十因寒湿地气得附骨痈于左腿外侧足少阳胆经之分微侵足阳明分阔六七寸长一尺坚硬漫肿不变肉色皮泽深但行歩作痛以指按至骨大痛与药一服立止再服坚硬除而肿消
　　石痈
　　夫人之气血得热则泽得寒则凝结石痈者寒气凝结致热一气不得散故其肿结确实有核皮肉不甚热微痛热时自歇此寒多热少坚硬如石之状而谓之石痈久久热气乗之乃有脓也治宜温调荣卫散其寒邪使气得阳而外发则肿硬自消而脓血出矣
　　方
　　沈香汤　治石痈肿毒结硬疼痛干口烦热四肢拘急不得卧【方见本门石疽类】
　　犀角汤【出圣惠方】　治石痈热毒气盛肿硬疼痛口干烦闷犀角【镑三分】连翘　射干　栀子仁　升麻　当归【切焙各一两】大黄【剉炒二两】木香【三分】枳殻【麸炒】赤芍药
　　右麄捣筛每服三钱水一盏煎六分去滓不计时温服
　　占斯散　治石痈结实已坏未坏【方见本门石疽类】
　　升麻汤【出圣济总録】　治石痈皮色紫赤恶寒壮热一二日未成脓者下之亦治石疽坚硬
　　升麻　连翘　大青【各一两】生地黄【焙二两】败醤　络石　白敛【各半两】人参【一两】大黄【剉炒二两】
　　右麄捣筛每服五钱水一盏半煎八分更入芒硝末半分去滓空心温服微利为度
　　黄连散【出圣惠方】　治石痈结硬发热紫赤色毒气攻冲未定日夜疼痛宜用此消肿化毒止痛
　　黄连　川大黄【生用】白敛　马牙　黄栢【剉各一两】青盐骐驎竭【各半两】赤小豆【半两炒熟】杏仁【四十九枚汤浸去皮尖研用】
　　右为细散用蜜水调涂痈上干则易之
　　凝水石散【出圣济总録】　治痈疽结硬未成脓贴之
　　凝水石　黄栢　黄茋【剉】黄连【去须】大黄　石膏栀子仁【各半两】白敛【一两】
　　右捣罗极细以浆水调如糊摊故帛上贴患处
　　大黄散【出圣惠方】　治石痈肿硬疼痛心腹烦闷不得宣畅川大黄【一两剉碎微炒】当归【一分】川芒硝　黒豆皮　枳殻【麸炒微黄各半两】牛旁子【一分微炒】芎防【一分】甘草【半两生剉】
　　右为散分三服每服水一大盏煎至五分去滓不计时温服以利为度
　　木香散【出圣济总録】　治石痈已服前升麻汤后用此贴涂木香　大黄【剉炒】升麻　白敛【各半两】芒硝　赤小豆【各半两】
　　右为散以榆白皮汁入水少许调和如糊涂故帛上贴之日二
　　雄黄散【出圣惠方】　治石痈风毒初结焮核坚硬
　　雄黄【细研】川大黄【生用】磁石【捣碎细研】白矾【烧令汁尽】细辛【各半两】
　　右为细散用鸡子白和生蜜调涂之干则易也
　　练石散【出千金方】　治痈有坚硬如石核者复大色不变或作石疽
　　麤理黄石【一斤】鹿角【八两烧】白敛【三两】
　　右用醋五升先烧石令赤内醋中不限数醋减半止总捣末以余调和如泥厚傅之干则易取消止尽更合诸漏及瘰疬其药悉皆用之仍火针针破头药又单磨鹿角半夏末和之时至取消止内服连翘汤下之姚方云烧石令极赤内五升苦酒中复烧又内苦酒中令减半止捣石和药先因所余苦酒不足添上用
　　黄茋当归散【出圣济总録】　治石痈久不瘥
　　黄茋【剉十两】当归【切炒八两】
　　右为散每服三钱温酒调下不计时
　　蜀漆方【出圣济总録】　治石痈疽
　　蜀漆【干者半两】桑根白皮【二两】
　　右为末量多少而用以镕牛皮胶并酒调和傅肿处日三五次
　　又方【出圣惠方】　治石痈坚如石不作脓者
</div>
    <div class="pagination">
<a href="普济方四库_page1156.html">上一页</a><span>...</span><a href="普济方四库_page1152.html">1152</a><a href="普济方四库_page1153.html">1153</a><a href="普济方四库_page1154.html">1154</a><a href="普济方四库_page1155.html">1155</a><a href="普济方四库_page1156.html">1156</a><span class="current-page">1157</span><a href="普济方四库_page1158.html">1158</a><a href="普济方四库_page1159.html">1159</a><a href="普济方四库_page1160.html">1160</a><a href="普济方四库_page1161.html">1161</a><a href="普济方四库_page1162.html">1162</a><span>...</span><a href="普济方四库_page1158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
