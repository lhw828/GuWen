<!DOCTYPE html>
<html>
<head>
    <meta charset="UTF-8">
    <title>千金翼方 - 第 55 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 55 页/共 233 页</h1>
    <div class="content">　　味苦，寒，有毒。主大水，身面四肢浮肿，下水杀蛊毒，咳逆上气，及食诸果，病在胸腹中，皆吐下之。去鼻中息肉，疗黄胆。

　　卷第四·本草下　菜部

　　花

　　主心痛咳逆。生嵩高平泽。七月七日采，阴干。

　　卷第四·本草下　菜部

　　冬葵子

　　味甘，寒，无毒。主五脏六腑寒热，羸瘦，五癃，利小便。疗妇人乳难，内闭。久服坚骨，长肌肉，轻身延年。生少室山，十二月采之。

　　卷第四·本草下　菜部

　　葵根

　　味甘，寒，无毒。主恶疮，疗淋，利小便。解蜀椒毒。

　　卷第四·本草下　菜部

　　叶

　　为百菜主，其心伤人。

　　卷第四·本草下　菜部

　　苋实

　　味甘，寒，大寒，无毒。主青盲白翳，明目除邪，利大小便，去寒热，杀蛔虫。久服益气力，不饥轻身。一名马苋，一名莫实。细苋亦同，生淮阳川泽及田中，叶如蓝，十一月采。

　　卷第四·本草下　菜部

　　苦菜

　　味苦，寒，无毒。主五脏邪气，厌谷，胃痹肠 ，渴，热中疾，恶疮。久服安心益气，聪察，少卧，轻身耐老，耐饥寒，高气不老。一名荼苦，一名选，一名游冬。生益州川谷山陵道旁，凌冬不死，三月三日采，阴干。

　　卷第四·本草下　菜部

　　荠

　　味甘，温，无毒。主利肝气，和中。其实主明目，目痛。

　　卷第四·本草下　菜部

　　芜菁及芦菔

　　味苦，温，无毒。主利五脏，轻身益气。可长食之。芜菁子：主明目。

　　卷第四·本草下　菜部

　　莱菔根

　　味辛甘，温，无毒。散服及炮煮服散食，大下气，消谷，去痰 ，肥健人。生捣服，主消渴，试有大效。

　　卷第四·本草下　菜部

　　龙葵

　　味苦，寒，无毒。食之解劳少睡，去虚热肿。其子：疗丁肿，所在有之。

　　卷第四·本草下　菜部

　　菘

　　味甘，温，无毒。主通利肠胃，除胸中烦，解酒渴。

　　卷第四·本草下　菜部

　　芥

　　味辛，温，无毒。归鼻，主除肾邪气，利九窍，明耳目，安中。久食温中。

　　卷第四·本草下　菜部

　　苜蓿

　　味苦，平，无毒。主安中，利人，可久食。

　　卷第四·本草下　菜部

　　荏子

　　味辛，温，无毒。主咳逆下气，温中，补体。叶：主调中，去臭气。九月采，阴

　　卷第四·本草下　菜部

　　蓼实

　　味辛，温，无毒。主明目，温中，耐风寒，下水气，面目浮肿，痈疡。叶：归于舌，除大小肠邪气，利中益志。马蓼：去肠中蛭虫，轻身。生雷泽川泽。

　　卷第四·本草下　菜部

　　葱实

　　味辛，温，无毒。主明目，补中不足，其茎葱白：平。可作汤。主伤寒寒热，出汗，中风，面目肿，伤寒骨肉痛，喉痹不通，安胎，归于目，除肝邪气，安中，利五脏，益目睛，杀百药毒。

　　卷第四·本草下　菜部

</div>
    <div class="pagination">
<a href="千金翼方_page54.html">上一页</a><span>...</span><a href="千金翼方_page50.html">50</a><a href="千金翼方_page51.html">51</a><a href="千金翼方_page52.html">52</a><a href="千金翼方_page53.html">53</a><a href="千金翼方_page54.html">54</a><span class="current-page">55</span><a href="千金翼方_page56.html">56</a><a href="千金翼方_page57.html">57</a><a href="千金翼方_page58.html">58</a><a href="千金翼方_page59.html">59</a><a href="千金翼方_page60.html">60</a><span>...</span><a href="千金翼方_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
