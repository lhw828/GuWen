<!DOCTYPE html>
<html>
<head>
    <meta charset="UTF-8">
    <title>丹溪手镜 - 第 5 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪手镜 - 第 5 页/共 56 页</h1>
    <div class="content">　　不可灸微数之脉不可灸，因火为邪。

　　浮脉当汗不可灸，因火而盛。

　　可刺不可刺

　　卷之上

　　五脏虚实(五)

　　肝虚 胁下坚胀，寒热，腹满不食，如人将捕，目暗黑花，筋挛节痛，爪枯青色。善恐。脉沉细而滑。

　　实 胁下痛，寒热，心下坚满，气逆，头晕，颈直背强筋急，目赤，颊肿，耳聋。善怒。脉浮大而数。

　　中风 左部浮弦；中寒，左关紧弦。胀水，恶血。胆主呕汁。肝主胀。

　　心虚 心腹暴痛，心膈胀满，时唾清涎，多惊悲恍惚，少颜色。舌本强。脉浮虚。

　　实 心神烦乱，面赤，身热，口舌生疮，咽燥，头痛，手心热，衄血。喜笑。脉洪实。

　　中风 中风本位浮洪。中寒本位洪紧。小肠胀水主宿食胀。忧思。

　　脾虚 四肢不举，饮食不化，吞酸或不下食，食则呕吐，腹痛肠鸣，溏泄。脉沉细软弱。

　　实 心胸烦闷，口干身热，颊肿，体重腹胀寒饥，舌根肿，四肢怠堕，泄下利。脉紧急实。

　　中风 中风本位浮迟。中寒本位沉紧细。胀水。醉饱。胃主癖胀。

　　肺虚 语嘶，用力棹颤，少气不足，咽中干无津液，咳喘鼻流清涕，恐怖耳聋。脉沉缓。

　　实 胸膈满，上气喘逆，咽中不利，鼻赤口张，饮食无度，痰粘，肩背痛。脉不上不下。

　　中风 中风本位浮涩短。中寒本位紧涩。胀水。大肠主宿食胀溏泄。

　　肾虚 腰背切痛，不得俯仰，足腿酸，手足冷，呼吸少气，骨节痛，腹结痛，面黑，耳鸣，小便数。脉浮细而数。

　　实 舌燥咽干肿，心烦，胸膈时痛，喘嗽，小腹满，腰强痛，体重，骨节下热，小便黄，腹腰肿，盗汗，胀泄。

　　中风 中风本位浮滑。中寒本位沉紧而滑。冷湿，房劳，胀水。

　　膀胱虚 面赤色无液，尿多寐中不觉，小腹气痛，攻冲腹胁。

　　实 小便不通，或涩，尿血，淋闭，茎中痛。脉沉濡滑。

　　六腑虚 水谷不化，肠鸣泄利，吐逆，手足冷。

　　实 粪结，皮肤瘙痒，致厕艰难。

　　卷之上

　　五脏绝死（六）

　　心绝 肩息，回眄目直，掌肿，狂乱心闷绝热，一日死。心头痛而咳不止，关节不通，身重不已，三日死。

　　肝绝 汗出如水，恐惧不安，伏卧，四肢乏力，目直如盲，面青舌卷苍黑，泣下，八日死。

　　头痛目眩，肢满囊缩，小便不通；又云：身热恶寒，四肢不举，脉当弦长，今反短涩，十日死。

　　脾绝 口冷足肿，胀泄不觉，面浮黄，唇反，十二日死。色黄、体重、失便，目直视，唇反张，爪甲青，四肢节痛，吐食，脉当大缓反弦，死。

　　肺绝 口如鱼口，气出不快，唇反无纹，皮毛焦，三日死。足满泄利不觉，鼻孔开而黑枯，喘而目直，言音喘急短气。

　　肾绝 大便赤涩，耳干，下血，舌肿，足浮，齿痛，目肓，腰折，汗如水，发无泽，面黑，腿筋痛，小便闭，两胁胀，目肓。又云：阴缩小便不出，出而不快。

　　胃绝 口噤唇黑，四肢重如山，不能收持，大小便自利无休，饮食不入，七日死。又舌强语涩，转筋卵缩牵阴股痛，不食，鼓胀变水泄，不卧。又云：齿落目黄，七日死。

　　小肠绝 发直，汗不止，不得屈伸。

　　大肠绝 泄利无度，六日死。

　　筋绝 惊恐，爪甲青，呼骂不休，九日死。

　　骨绝 腰脊痛，不可反侧，肾中重，足膝腹平，五日死。

　　肌绝 口冷足肿，胀泄不知人，十二日死。

　　卷之上

　　脉（七）

　　（图附后）浮 在皮肤，按之不足，举之有余，虚也。

　　人迎（风邪在表。） 气口（阴阳耗散）左寸（因风头痛心昏有热。） 右寸（宿食滞气肺风逆喘。）左关（因胁下满。） 右关（脾食伤胃风。） 趺阳（胃滞。）左尺（如经。） 右尺（腰肿脚弱。）芤 与浮相似，血虚也。

　　人迎（风热血涌。） 气口（积血在胸。）左寸（衄血。） 右寸（血。）关上（脾胃虚热肠痈便血。） 尺中（血淋。）滑 浮中如有力，漉漉如欲脱，与数相似，为实，下阳气衰。

　　左寸（伏痰外热。） 右寸左关（蓄血在肝。） 右关（痰积。） 趺阳（胃气不行。）左尺（因邪相干，腰痛。） 右尺（便精遗沥滞下。）实 大长微弦强。为痛，呕，风寒。

　　人迎（风寒热盛。） 气口（喘嗽上迫。）左寸（气壅咽喉，胸中痛；尿血不利。） 右寸（如经身热大便秘。）左关（肝实血多肋下痛。） 右关（胃实脾虚，为痛为呕，食不消，大便不利。）左尺（小腹痛，小便不禁。） 右尺弦 浮紧为弦。为水气、中虚、寒癖、拘急、饮疟。

　　左寸（风寒相侵，头痛心痛。） 右寸（痰饮宿食。）左关（筋急、疟疾、忿怒、血聚。） 右关（胃脘寒痛。）左尺（如经。） 右尺（腰痛，小腹拘急。）紧 数如切绳，为寒。

　　人迎（感寒。） 气口（头痛拘急。）左寸（心痛或虚。） 右寸（咳嗽喘急。）左关（两肋痛满。） 右关（胃痛，蛔。）左尺（如经。） 右尺（寒湿在下焦。）洪 与浮大相似。为气、热。

　　人迎（寒壅诸阳。） 气口（气实攻搏。）左寸（实热。） 右寸（疝气燥结伤食。）左关（风热在肝。） 右关（反胃，胃热。）左尺（如经。） 右尺（热在下焦。）微 极细而软，似有似无，按之欲尽，轻手乃得，一日小，一日薄，一日手下快，与涩相似，为虚。

　　左寸（亡汗。） 右寸（吐血。）左关（肝虚少血。） 右关（如经。）左尺（如经。） 右尺（失气遗泄。）沉 为水实。鬼疰。

　　左寸（血实。） 右寸（气实。）人迎（寒搏阴经。） 气口（血滞而凝。）左关（血癖在肋下。） 右关左尺（如经。） 右尺（腿膝疼。）缓 浮大而软，与迟相似。为虚。

</div>
    <div class="pagination">
<a href="丹溪手镜_page4.html">上一页</a><a href="丹溪手镜.html">1</a><a href="丹溪手镜_page2.html">2</a><a href="丹溪手镜_page3.html">3</a><a href="丹溪手镜_page4.html">4</a><span class="current-page">5</span><a href="丹溪手镜_page6.html">6</a><a href="丹溪手镜_page7.html">7</a><a href="丹溪手镜_page8.html">8</a><a href="丹溪手镜_page9.html">9</a><a href="丹溪手镜_page10.html">10</a><span>...</span><a href="丹溪手镜_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
