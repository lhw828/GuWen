<!DOCTYPE html>
<html>
 <head>
  <meta charset="utf-8"/>
  <title>
   慎斋遗书 - 第 2 页/共 5 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   慎斋遗书 - 第 2 页/共 5 页
  </h1>
  <div class="content">
   用药权衡
　　用药如用兵，医之有方法，如兵之有军法也。医用药而无准绳，犹将之用兵而无纪律也。凡用药须择一味为主帅，其余分佐使而驱用之。治上必达下，下病必升举，法固然也。若治病无法，虽轻病亦不宜措手。如有邪固宜攻邪，攻邪而邪不退者，因正气虚，不能胜邪故也。必要扶正为主，正气足，邪自然不能藏匿，求路而出矣。然又必顺其开。令邪得有出路，而其出无难矣。如补中益气汤，加羌活、防风，头痛加川芎、蔓荆子，使邪从汗散。若自汗表虚，邪因虚入，补中正法，无如缓治最宜，或补中，或保元，加桂枝、白芍，因表虚也。故正气未虚，邪气独盛，邪在于表，当却邪而存正，作伤寒治之，若病久则不可用此法。寒热往来，仲景用小柴胡汤，黄芩清肺，柴胡行表，半夏豁痰，甘草和中是矣。又用人参者何？为肺虚也。内热见渴，病在上焦，加麦冬、干葛。热而不渴，是未达也，加猪苓、木通。五苓散，散表之里药，白术、茯苓各一钱五分，猪苓、泽泻各二钱，四味是矣，又用肉桂者何？是暑热之药，能行表里，热饮通表，水调达下，烦渴饮水过多，水入则吐，心中痰湿在内，即当利之。五苓用肉桂，补中用升麻，当知其为引使通达之妙也。潮热，病在上焦，宜表；病在中焦，宜理；病在下焦，宜升不宜降，宜缓不宜急。使血气归于中道，斯无偏胜之诸药方有用气留味者，有用味留气者。如补中益气汤，用之入阳分以补气，黄、当归气浓者，宜重用，人参、白术味浓者，次之，升麻、柴胡升散，陈皮破滞，俱于气不利，用之宜最少，故味先而气后，后至者成功，是为用味留气。用之入阴分以补血，人参、白术味浓者，宜重用，黄、当归气浓者，次之，升麻、柴胡提气，陈皮行气，俱于血有益，用之不妨多。（张东扶曰∶提气所以有益于血者，阳生则阴长也。行气所以有益于血者，气行则血生也。）故气先味后，后至者成功，是为用气留味。自余诸方，大约仿此而已。补中益气汤，升麻、柴胡升提走表，黄、陈皮气药，余皆血药。凡服温补药，调理莫过于参苓白术散；服大热药，调理莫过于八珍散。凡病先用热药太过，现出热证，用清凉和解，二三剂即愈。用寒凉太过，现出寒证，用温中理脾，三五剂即愈。上通，益气汤。下达，六味丸。如用补中益气汤，汗少肺气不开，重用黄；汗多里气不守，重用人参；热不退，重用甘草如保元汤、益气汤、归脾汤，用木香同煎，令其气味浸入，则能助参成功，是谓补正却邪。四君、十全大补用木香，但以汤磨，冲和药内，不入药器同煎，令其气味不散，则能行参之滞，是谓去邪存正。用干姜不得用莲肉，一清一温，则温者力减，不能见功。暑月用滋阴药，必用燥药调理，用燥药，必用滋阴药调理。胃有邪火，宜养不宜燥，胃无邪火，宜燥不宜养。养者，养胃阴也。（张东扶曰∶此二语殊不然，脾宜燥，胃不宜燥，不必定有火也。经云∶胃为多气多血之海，燥则气增而血耗矣，故胃之治法始终宜养，不可偏言燥也。王胥山曰∶谓胃无邪火，宜燥不宜养，若以胃家有停饮者当之，此理亦是，未可驳其非也。学人看书，须有圆通之法，自然四通八方，路路皆达矣。）表里不清，但用补中益气汤。病久不愈，但宜八珍。若附子必无热证方可用；干姜、肉桂，必是寒证方可用；血凝气滞，表上焦热，升阳散火，补中益气，调理莫过于参苓白术散；散火调理，莫宜于八珍。补中益气，加附子合和中散，内伤尽矣。十全大补合二陈汤，凡有湿热在上焦者，用茯神、远志，能使浊气下降；在中焦用之，能使清气上升。参苓白术散，大人小儿俱宜之药。用砂仁，所以行滞燥湿，不可无也。其人素见阴脉，服补药不合者，以其阴中之阳虚也。宜补阴中之阳，用八味地黄丸。但见脉数，是为细数，细数者不治。其人素见阳脉，服热药不得者，以其阳中之阴虚也。宜补阳中之阴，用补中益气汤。倘脉见数，是为弦数，弦数者无妨。人参、黄、甘草，退热之圣药也。不有细辛，其何能使肾水之上升？不有干姜、肉桂，其何能使邪热之发越也？（王胥山曰∶此为治虚邪、寒邪者言，与治实邪，热邪迥异。）肺气宜敛，有不可敛者，痛不可敛，胀不可敛，浑身肿胀，俱不可敛。有不可开者，嘈杂不可开。如治消中，不宜莲子之类。上焦血虚，当归、肉桂多用，白术少用。中焦白术多用，血燥则与归身并用。下焦血虚，用熟地、肉桂，涌泉火起用黄柏。四君加用木香，治滞气在胸中。四物加用沉香，治动气在脐下。若气虚不用木香，用黄，血虚不用沉香，用肉桂。补脾兼补肾。如腹痛腹鸣，脾土虚寒可知。而或肾亦虚寒，倘专一补脾，未免有土克水之患，故用药有兼施焉。山药、白茯苓、干姜所以补肾者也，而补骨脂、大茴香、肉桂、杞子、熟地，则补脾之中，兼以补肾矣。所谓补脾兼补肾者如此。补肾兼补脾。如小腹胀满，肾气虚寒可知。而或脾亦虚寒，倘专一补肾，未免有水来侮土之患，故用药有概举焉。补骨脂、肉苁蓉、大茴香、肉桂，所以温肾者也，而干姜则温肾兼温脾矣。所谓补肾兼补脾者以此。补脾兼补肾，不宜用白术。补肾兼补脾，不宜用熟地。又二治法俱不用小茴，恐其行肾气也。（钱登谷曰∶久泄则术反不宜，以其燥健，能渗土中真气也。故脾病久者，必兼补肾，若脾中有湿，又不可拘此。）凡嘈杂，脾阴不足，山药宜多用；火旺，甘草宜多用；大便艰，血燥，当归宜多用；心不宁，莲心，苡仁宜多用。忌生熟地，脾恶血药故也。阳虚下陷，填入命门，上无气以养而枯槁，大升大举，使气上归于肺，皮毛遂润泽。盖阳不可下陷，下陷则阳为火而阴气绝矣。阳升则肺气下滋，气归于肺，泽及皮毛矣。调理脾胃，有治理、调和、养补之不同。用山楂、神曲、麦冬等药谓之治。用消克之药，以攻其病，是治贼邪也，故云治。用四君子汤谓之理，是清理之也，故云理。用参苓白术散加益智谓之调，此药能上能下能中，故云调。用四君子汤，寒加干姜，热加川连，谓之和，有热去热，有寒去寒，故云和。四君子汤等分用之谓之养，等分均平，不攻不入，故云养。补者不必正治，但补肾令脾土自湿，谓之补。补者补其母也。土之母，命门火是也。六味丸汤，用山药、白茯苓，皆脾经药也，如单补肾，不宜加入。（张东扶曰∶此论殊不然，山药滋精固气，白茯苓极降肾逆，俱是肾精对证药。古人用此专以补肾，而兼以补脾，所谓治病莫忘脾胃者此也，若六味去此二味用之，便不成方矣。）命门脉实，六味丸；脉弱八味丸。如痰嗽腹胀者不宜。咳嗽夜间舌干口燥，亦可酌用。口干不渴，血虚血燥故也，宜归汤。凡用温暖药，细辛切忌用之，以其引阳气上升故也。脾多血少气，患其不醒，药味带醒，则入脾矣，如四君用陈皮之类。胃多血少气，患其不举，药味带举，则入胃矣，如四君、八珍用半夏之类。药有必不可用者，如肝病之于白术，脾病之于当归，肺病之于生地，肾病之于桔梗，心病之于桂附，此则必不可用者也。有必不可已者，如纳气用地黄，脾病用茯苓，肺病用参，肝病用白芍，肺火用门冬，心火用川连，胆火用黄芩，肾火用泽泻，小肠用木通，大肠用萆，膀胱用羌活，有其证，不可不用其药也。纵有未宜处，亦当以他药制之，如藏附于术，藏附于乌药，藏桂于芍之类也。所谓热因寒引者，如用热药佐以辛凉，则由表达里，荣卫和而热者不燥。所谓寒因热引者，如用寒药，佐以温热，则上通下达，炎焰消而寒者不滞。故退热用紫苏、葛根、前胡、桔梗，攻热用黄连一分，炮姜四五分之类。病在肝，用白术则引肝邪入脾。病在脾，用当归则引脾邪入肝。盖白术走脾，当归走肝故也。脾虚亦忌当归，白术，用之反致胀满。凡腰痛小腹痛者，阴中之气滞，用小茴、补骨脂行气破滞。阳痿多属于寒，琐阳固精，苁蓉壮阳，菟丝子添精明目，杞子升发阳气，随见证用之。腰以下脚膝痿软无力，多属湿热，若大便结燥，四物加苍术、黄柏、虎骨、龟板、汉防己之类。脾胃虚，四君子加入前药。腹胀用苍术煮白术入药，参苓白术散亦可。骨髓中热，加知母、杜仲，补脾阴之不足，且能走肾。诸药得牛膝下引，能退骨髓中邪热，而助诸药成功，故曰牛膝下部药也。用川芎，不得用牛膝，嫌其行血行气也。如气血大虚，十全大补汤，加杜仲、补骨脂、凡用阳药宜和，阴药宜急。行气药宜少不宜多，少则效，多则无效。凡发散药内，不得用白术，白术性滞入脾，反能令邪气滞而不散也。凡怒气伤肝，不可用白术，当用人参、黄、五味，清理肺气。凡用药必须求得君药。如浑身胀痛，羌活为君；血病，当归、肉桂为君；气虚，人参为君；表虚，黄为君。余仿此。汗后虚烦不安，麦冬五钱，黄二钱，当归二钱，甘草、五味各一钱，煎服。麦冬引甘草，泻心中之火，加灯草之清空，则麦冬、甘草，降火下行甚速。凡病势已亟，议用姜、桂、附子热药，须脉带缓沉无力，或豁大而胃气尚存者可用。倘脉细小数，外现气促神昏，形脱音哑，自汗潮热泄泻者，切忌用之。防风，黄所畏。用黄，则防风只可用一分，多则反致不效。用羌活须用归身制之。凡病和之不足须补，补而不愈宜发。中气足，则清升浊降，诸病皆愈。倘宜用寒凉药，须用一二味，引入小便去，能使中气伤寒证中，须知有内伤。杂病证中，须知重脾胃。胃气不伤，百病皆易痊。五味味酸，从参、、甘草，则入脾助参，补上焦元气，宜槌碎少用。从当归、麦冬，则主收敛，助归、麦，滋下焦阴气，宜全用多用。入温肺汤中，收敛下行，补益真阴，桂、姜导火，藏于九地之内，反不热而凉矣。木香行痰导气，磨服；入补药，煎服。升麻升气，用三分气可升至胸，用五分可升至顶，过此不可再增矣。黄连去心肝之火。引入心用一分，引入肝用三分，俱不宜制。若酒炒入肺，则能引热入黑山栀清中带补，泻肺肝脾三经之火，胃口痛尤宜多用。伤血重用芍药，伤气重用甘草。白术水煮烂成饼晒干，能补脾阴之不足。鹿茸温肾，其性走荜茇但能温肺，肉豆蔻温肾，宜去油。白芥子破胁下痰积，不可轻用。萝卜子破痰破气。苏马兜铃，大寒之药，用以治咳，取其清空。紫菀补血补阴。款冬劫药，必须斟酌用之。川芎、补骨脂二味，殊不宜轻用。一则太窜散，一则太窜燥，最宜斟酌。槟榔、枳壳，俱行气破滞之药。如胃口作痛，用良姜温散，不有槟榔，其何能使郁积下行？上焦虚弱，用参温补，不有枳壳，其何能使胸膈无滞？专于补益，而不加之以行气，补益者何能成功？偏于行气，而不先之以补益，行气者何能获效？车前子退热利小便。瞿麦利心经湿热。蓄破血，主赤淋。沉香行血中之气，小腹滞痛者宜之。肉桂与沉香同功，且能补血。血滞者用沉香，血虚蟹爪能去死血，下死胎胞衣。香附开郁行滞疏肝，故能止疟。桃仁元胡索，俱为破血之药。然香附见元胡索则破气，红花凉血，丹皮退热，不可混施。炮姜、肉桂，所以温胃也，见吴茱萸则温中。四君子所以补脾也，见丁香则温胃。止呕吐必，万升而不降。草果其性猛烈，破积气痰食。冻米温中，白糖温中，益智暖丹田，红曲健脾蜜糖开肺润皮毛，沙糖动胃利小肠，饴糖润脾泽胃，白糖温胃，大便泻者相宜。益智温肾，且入胃。鹿茸温肾，其性下走。肉苁蓉壮阳。肉桂行血生血温血。巴戟温肾。以上数味，皆命门之药。命门乃阳中之阴，用之于所不当用，恐动大便。琐阳、菟丝、鹿角胶、鹿角霜、破故纸、小茴香、枸杞子，以上数味，俱少阴肾药。肾乃阴中之阳，用之于所不苁蓉补肾中之阴，菟丝子补肾经之阳，杜仲平肾经气分之湿。益智温肾，与山药同用，上焦满闷，用紫苏、杏仁、陈皮。中焦满闷，用炮姜、肉桂、吴茱萸。下焦亦同中焦。但加小茴。上焦热，用栀子。中焦热，用黄连。下焦热，用黄柏。上焦虚，用保元汤。中焦虚，用补中益气汤。下焦虚，用地黄丸。上焦嘈杂，用生地。中焦嘈杂，用山药。下焦嘈杂，用气结涩，苏梗、杏仁。血结涩，桃仁红花。木瓜淡能利湿。青皮泄肝气，不使之上升。枳壳解肝结利气。防风为却风润剂，去肝家气分之风。蒺藜去肝家血分之风，益心火，制肺金，所以疏肝。萆去肾湿，亦平肝家血分之湿。山栀清肝火。柴胡清胆火。郁李仁清利胆气，解胆结。白莲花藕润心经气分之燥。牛乳润心经血分之燥。防己泻血分中湿热。杜仲、泽泻可用。葶苈得大戟，则逐水之功愈大。赤石脂入心大肠，性涩可以止脱，气脱者为虚寒，则涩从温可知。丁香温胃。干姜和中。牛膝利小便行血，同补肾药，去湿热，理下焦之痿弱。晚蚕沙去上焦风湿热。制香附治走气痛。吴茱萸性下，若脐腹作胀，知气已下陷，多用之，气愈陷，故行气者用一分，脐腹作痛，邪气已滞，少用之，恐邪气难开，故破气者用三五分。大茴、小茴俱辛温，小茴走少阴与气海，大茴厥阴肝经。四物汤，加黄柏、知母，去血积血块血鳖。加肉桂，行血，气得上升，而诸积从小便出八珍汤，人参与当归相并，川芎与甘草相并，白芍与白术相并，茯苓与生地相并。用川芎，不得用生地、熟地，用人参，不得用茯苓，以上下相制，不能专用其力也。纳气法，有用和而令气纳者，甘草用一钱五分以和中，益智用一钱以温肾，此和而纳之也。肉桂、磁石、人参，此温而纳之也。有用凉而令气纳者，黄连五钱，生姜一两，同捣烂服之。肺之脾胃虚，气不归肾，生地一两，生姜七钱同捣烂服之，或生脉散，加磁石、牡蛎，此麻黄，脉紧数，畏寒无汗者当用。桂枝，脉迟缓，畏风有汗者当用。白芍，大便泄，酒炒黄色。若后重紧急，则生用。燥渴大泻，干姜必用。咽喉痛禁之。神曲生用消食，炒用消积，打糊消痰。麦芽和平，治腹中气鸣，滞血膨胀。山楂破滞，虚人少用。黄柏，两尺脉洪大，真有力者当用。附子，尺脉迟弱，大便溏者可用。若尺脉洪大，便闭者忌之。大便坚实，脉沉有力，的是热证。宜用皮硝，助以大黄，大黄可用五钱，皮硝用七钱。巴豆用一粒，大戟酒泡为末，只用三四厘，斑蝥用一枚，丁香用三分，细辛用三分，此五味，根据数用之，再多伤人。（以上钱登谷本有之，而草庐本不载，今附录于后。）人参钱五分，黄三钱，可配柴胡一钱。（此条从胡念庵家所钞周慎斋家藏医案内出，以见柴胡之不可多用也，草庐本不载。今附录于后。）
　　卷四
　　炮制心法
　　黄米泔水煮补肾，蜜炙补肺，醋炒入肝，酒炒发表，盐水炒亦入肾，防风煎汤炒，亦走表止汗，附子煎汁炒，则走表助阳，能退表虚之热。白术米泔浸洗，晒干生用，或用土拌炒，或姜枣煎汤拌炒，或苍术煎汤拌炒，或十香汤拌炒，或同大枣煮，晒干用，或用附子汁拌炒，则守中以止涩，能止里虚之泻。附子或童便浸煮，或面裹煨熟，或黄连甘草汤煮。面煨者，走而不守，其势上行，可以壮阳于表。童便制者，守而不走，其势下行，可以回阳于里。以寒药监制者，是用之而又畏之也。譬之用人，正欲任使之，而又束缚之，安能尽其才哉？生、熟地姜汁炒用，可以不腻膈。陈皮盐水泡去白。可以消痰下气。大小茴盐酒炒。白扁豆汤泡去皮，姜汁炒。干姜温汤洗浸，春夏炒黑，秋冬炒焦，初春初秋带焦。柴胡酒洗。升麻酒洗。远志甘草汤浸，去骨，同茯神用，开胸膈，而使火下降。荆芥醋炒。补骨脂盐酒拌炒，或面拌炒。乌药附子汁煮，晒用。赤白芍或酒炒，或肉桂煎浓汤拌炒。芍味酸泻肝，桂味辛，制芍则温肺平肝，治寒热如疟。盖木得桂则柔，金得桂则沉也。黄连酒炒，或吴茱萸炒。神曲姜汁炒，消痰。五味吴茱萸炒。木瓜吴茱萸盐汤煮，晒干用。浓朴姜汁炒。吴茱萸盐水炒。细辛酒洗。芡实米炒黄色。砂仁姜汁同盐水拌炒，能使阳气下达。杜仲盐酒拌炒则不燥，姜汁拌炒则疏肝。
　　卷五
　　古经解
　　阳生阴长，阳杀阴藏（阴阳应象论）阳生阴长，春夏之令也，阳杀阴藏，秋冬之令也，阴阳互为消长。春主阳，阳盛则阴生，故至夏至则六阳极而一阴生矣，至秋则阳气渐退，此即所谓阳杀也。杀者，衰也，谓阳渐衰也。至冬则阳气皆退藏于阴，虽藏于阴，而一阳即来复于冬至之日。故人之肾中，亦一阳潜长，而四大五脏，尚非阳王之时也。此当以扶阳为要，不得以阴寒凉剂而害其阳之根也。冬至为一阳生，至春初则三阳渐进，故用药亦当开导生路，以遂其生长之机，亦以扶阳为要。至夏则阳盛于外矣，又当接其真阳，而不使脱其根蒂。故五苓之用桂者，得此意也。至秋则阳渐归阴，亦当开导其归路，而勿使隔绝于外。如香苏饮、正气散之类，得此意也。至冬仍归于潜所，而外皆阴气，斯时当顾内以统外，勿使失其根蒂，则有生有长，有杀有藏，而阴阳无隔绝偏害之虞矣。倘不知生，则不知扶其初；不知长，则不能补其缺；不知杀，则无以引其归；不知藏，则无以安其根。此盖无非以阳为本，而四时皆当相顾也。寒气生浊，热气生清（同上）寒者，阴也，寒则坚凝，故阴为地，地至浊者也；热者，阳也，热则流通，故阳为天，天至清者也。是言阴浊而阳清，天清而地浊也。（张东扶曰∶清字不得作好字眼解。盖清浊既生于寒热，在人则皆能为病也。）精化为气，气伤于味（同上）精者，阴也；气者，阳也。精化为气，阳根于阴也。味者，阴也，阴盛则阳衰，耽味太过，则气反滞而不行，故味足以伤气。秋伤于湿，冬生咳嗽（同上）土本生金，金为肺，土为脾。凡干燥之土不能生物，泥泞之土亦不能生物。故脾土湿则不能生肺金，湿即是水气，水气既入，当秋日肺正旺时，尚未能为害，至冬金衰而水旺，则湿得趁其时令为害而咳生矣。盖肺金最清，不能容邪，伤湿则金寒而咳也。被发缓形，以使志生（同上）遇春夏之令，阳气升而欲舒，被发缓形者使阳升而气舒也。故凡春夏之病，不得过用寒凉收涩之剂。春日伤风寒，宜用广皮、苏叶舒发中焦，而石膏不得用于春者，皆此意也。天明则日月不明，邪害空窍（四气调神论）阳为天，阴为地。清阳之气，天之气也，其在人身，清阳之气，则流行于五脏六腑之空窍而无所滞凝。其所以流行于诸窍而无所滞凝者，盖因五脏，各藏其清元真一之气，而无侵凌僭越之患也。若五脏之气不固，则颠倒横溢，少火而为壮火，清阳而为浊阴。凡流行出入诸窍者，俱属阴邪，如肺气本应下输诸脏，今则上逆而为害；脾气本应上输于肺，今则下陷而为邪；肝能疏土，今则反郁而伤脾；水能生木，今反泛滥而浮木。一身上下流行诸空窍，无非浊阴凝结，而清阳之气不行矣。如天本阳，而能藏其真元清一之气，故苍苍在上，惟开窍于日月，而光明普照也。若一天尽如日月之明，则日月之光，悉皆隐没，宇宙之间，不复有流行之清气，清气不行，则邪浊之气得充塞于空虚之际而为害。人身之有病，何以异是？阳气者闭塞，地气者冒明（同上）苍天之气清净，故能阳升阴降，天地和谐，天健运而地顺行，此时天气下而地气腾，天地交而成泰矣，何灾患之有？若天不健，则地不顺，天地间隔，阴阳不和，阳不和于阴，则阳独亢，阴不和于阳，则阴独凝，非复苍天清净流行之气，而光明之境变为晦冥之境矣。故人身真火不行，则阳气闭塞，而一身上下，无非阴火横行，所谓地气冒明也。地气者，阴气也；冒明者，阴气昏冒光明之阳分也。辟积于夏，使人煎厥（生气通天论）夏令行，则阳气尽浮于外而内虚矣。肾者，阳所藏之地也，阳气既浮于外，则内虚而肾气亦虚，斯时更伤劳欲，则外实内虚，上实下虚，不厥何待？煎者，上与外；厥者，内与下也。煎于上与外，便厥于内与下。治法当以纳气归肾为要。（辟，病也。辟积，谓病之积也。煎者，心体烦热，有若煎熬。厥者，气逆而厥也。）经脉横解，肠为痔（同上）经脉主气，络脉主血。肺主气，大肠肺之表也。经脉横解，则气行不速；气行不速，则肺不主令。饮食之在胃者，至大肠而不能奉肺降下之令，则大肠之气滞矣。气行则血行，气滞则血结，血结气滞于大肠，乃痔之所由生也。二阳之病发心脾（阴阳别论）二阳，阳明胃也。胃者，脾之夫也。胃病，则脾岂能独安？脾气行则心有所奉而血生。故心生血，脾统血，心、脾二经皆生血之原也。血者，阴也，阴生于阳，胃阳既病而无生发之气，则阴血所生之原病矣，焉能不及于心脾哉？凡持真脉之脏脉者，肝至悬绝急，十八日死；心至悬绝，九日死；肺至悬绝，十二日死；肾至悬绝，七日死；脾至悬绝，四日死。（同上）真脉之脏脉，即本脏之真脉，无胃气者也。死日有除成数算者，有除生数算者，有除生成之数算者。盖阴遇阴，阳遇阳，而逢受克则死也。如肝悬绝，肝之成数八，肺之成数九，八九十七，除十七而加一，至十八日则死矣。盖天三生木，地八成之，地，阴也。地四生金，天九成之，天虽阳而为成数则阴矣，故俱以成数算。心悬绝，地二生火，生数也，天一生水，地六成之，六与二，八也，除八而加一，故九日死也。肺悬绝，金之生数四，火之成数七，四与七，十一也，除十一而加一，十二日死矣。肾悬绝，水之生数一，土之生数五，一与五、六也，除六而加一，七日死。惟有脾悬绝四日死，人不易晓，盖土旺于四季而位于中，故脾悬绝，只逢克便死。天三生木，木数三，除三而加一，故四日死也。反四时者，有余为精，不足为消。应太过，不足为精；应不足，有余为消。（脉要精微反四时者，脉气反四时也，如下文春夏之脉瘦，秋冬之脉浮也。有余，精气并也，并于上则下虚，并于下则上虚，故有余为精。不足，正不足也，故不足为消。应太过，并于上，上太过，并于下，下太过，有太过即有不足，故曰应太过，不足为精。正气消，则邪气旺，邪之旺由正之消也，故曰应不足，有余为消。太阳所谓肿腰痛者，正月太阳寅，寅，太阳也，正月阳气出在上，而阴气盛，阳未得自次也，故肿腰痛也。病偏虚为跛者，正月阳气冻解，地气而出也，所谓偏虚者，冬寒颇有不足者，故偏虚为跛也。（脉解篇）太阳，三阳也。一阳从冬至而升，至正月寅则三阳生矣。三阳肿腰痛者，太阳不得遂其生发之性，至正月寅，阳未尽发而郁于下，故痛也。所以曰阴气盛，阳气未得自次者，未得其位次也。病虚为跛，盖如阳气，遇冻初解，虽动而未升，亦郁于下也。跛者，太阳膀胱之脉，起于足小趾至阴之地，阳抑于至阴，故为偏跛。跛，足不能行也。（按∶本详解六经诸病，此特太阳一经中之二耳，盖略举一隅以为例也。）人肝目应之，九九窍，三百六十五，人一以观动静，天二以候五色，七星应以之候发，母泽五音一以候宫、商、角、征、羽，六律有余不足应之，二地一以候高下有余，九野一节俞应之以候闭节。三人变，一分人候齿泄多血少，十分角之变，五分以候缓急，六分不足，三分寒关节，第九分四时，人寒温燥湿，四时一应之，以候四反，一四方各作解。（针解篇王冰曰∶此一百二十四字蠹简烂文，义理残缺，莫可寻究。）人肝开窍于目，凡九九八十一窍，六六三百六十五节，凡所以动而运者，皆肝之气，木之性也。故一以观动静，在人为天一之所生，在天为水之所生，升而为火。盖肝主动，火亦主动也，所以候五色。七星为十二月转运之星，亦主动，故在天为火，而其动处应于七星也，以候发者，发在头而居火之分，故在上者为应也。母泽缺三句（三句字疑，）水为木母，水旺则木盛而发泽，五色在天，五声在人，宫、商、角、征、羽，变而为六律，其中有余不足，则于音别之，故曰有余不足，应之也。五色在天，人多见于面；五声在地，人多见于胸喉，故下言地二也，地二以候高下有余。九野在人，五脏六腑也，一节俞应之。俞，背也，俞为脏腑之门户，此又有地通乎天。盖腹为阴，为地；背为阳，为天也，故曰应之以候关节。（“关”字是慎斋所改，原文是“闭”字。）此二也。三则在人多变动，一分以候齿，泄多则血少，十分角之变，盖角属木，木为肝，肝主动，动则变，故曰十分角变。可见凡病从肝而发者十之九也。五分以候缓急者，肝为将军之官，易急而难缓，急则病发骤而猛，缓则虽发而易制也。六分不足三分，因寒在关节也。第九分四时者，在天为四时，在人为寒、温、燥、湿。人之寒、温、燥、湿，即天之四时也。一应之以候相反，如天之冬而暑，暑而寒，反则病，顺则安，然四方高下，九野远近不同，又当因地而推天时人事之不同，不可一例解也。故用药解病，一宜参之天时，又宜察之地宜，则无不解矣。（王胥山曰∶针解篇中所云“人肝目应之，九”下一百余字，经文蠹缺，难以尽通，故古人于此节皆无注释，盖遵缺疑之义也。慎斋则以古圣微言，有同至宝，不可竟等于史传之缺文，置而不论。故因其可通者而发明之，以见珍惜之至意。夫前贤于残编蠹简，犹视同金书玉格，一字不肯舍弃如此。今之习业者，于《灵》、《素》古经，竟有终身未曾省视，而犹自矜其艺术之精良。吁！其所谓精冬病在阴，夏病在阳，春病在阴，秋病在阳。（金匮真言论）冬时阳藏于内，内者，阴也，能藏于阴，则无病矣。倘至冬而阳不藏，则阴为阳气所抑，能无病乎？故曰冬病在阴。夏时阳发于外，外者，阳也，倘至夏而阳不能发，则阳为阴气所抑，能无病乎？故曰夏病在阳。春时阳虽欲发而气尚微，倘因七情、劳役、外感所侵，则阳亦抑于阴分而阴病矣，故曰春病在阴。秋时阳气当渐降，苟至时而不能降，是阳气弱也，弱则病由此而生矣，故曰秋病在阳。脏不藏精肺不藏者肾必伤，肾不藏者肝不发，肝不藏者心不荣，心不藏者脾必害，脾不藏者肺必灾。总之，母不藏者则子不发，子不发则病仍及于母。故心及肝，肝及肾，肾及肺，肺及脾，脾及心，子母相关，病之标本于斯而定，然亦言其大义如此。若其间或感、或不感，或感之轻重浅深，则又因其人之素禀，此乃因时气而识其将来之病症也。至于当时则又不然，如火不藏则肺病，金不藏则肝病，木不藏则脾病，土不藏则肾病，水不藏则心病，此因当时之过旺而及于妻者也。夫妇俱病，则其中补泻之义可推，如辰戌年，初之气为相火，是火不藏也，当时之肺病，将来之脾病可知。即此一端，可以例其余矣。
　　卷五 古方解
　　十全大补汤八珍汤
　　二方皆阴阳并用之方也，然其间有轻重之别，在乎分量之多寡以别之。如损处重在阳，则血药多用，气药次之；重在阴，则气药多用，血药次之。血为阴，气为阳，盈虚消息之理，后至者成功也。伊芳尹十全大补汤，用四君以补气，加木香不使上焦气滞也；用四物以补血，加沉香不使下焦气滞也。盖上古气血俱浓，故用二香，补而兼之以行。若叔季之人，气血俱虚，故东垣以黄代木香，兼益上焦之气，以肉桂代沉香，温暖阴血，血得温而生，气得温而长。经云∶虚者十补勿一泄。此类是矣。
　　卷五 古方解
　　归脾汤
　　归脾，味味皆滞，故用木香以疏肝，肝疏得归身、枣仁，肝血润矣。肝血能润，则脾血能藏，脾既能藏，而后能为胃行其津液，使周身皆利也。盖参、、术、草之补脾，当归之补肝，茯神、枣仁、远志之补心，各守一经，性皆滞碍，得木香之疏通，破上焦之滞，醒动脾气，而后脾能淫气于心，心始生血，散精于肝，肝始藏血，心肝既足，而后脾得以统血，血足则火不郁，三焦通达而无捍格之患矣。今之用归脾而去木香者，能不为之慨叹哉！
　　卷五 古方解
　　补中益气汤
　　补中者，补中气也。参、、术、草所以补脾，五行相制则生化，广皮以疏肝气，归身以养肝血，清气升则阴阳皆长，故用柴胡、升麻以升提清气，清气既升则阳生，阳生而阴自长矣
　　卷五 古方解
　　四君子汤
　　四君子阳中之阴，肺、脾二经药也。人参补气治里虚；白术行中焦之湿；茯苓泻膀胱隐伏之火，止泻补脾；甘草健脾和中，退虚火，解诸毒，得黄则补肺，得当归则补血，得山药则补脾阴，得炮姜则温中，得丁香则温胃，得陈曲则去胃中陈腐之气，得木香、砂仁则醒脾气，加地黄之沉寒则治丹田火起，加白芍则补脾阴，泻土中之木，治木乘土位。
　　卷五 古方解
　　四物汤
　　四物汤治血之有余，不治血之不足。盖血之有余者，溢而不归经，则用川芎上行巅顶，下至九泉以行血，当归引血归经，二味走而不守；用白芍之酸以敛之，地黄直达丹田，二味守而不走，使血安于其位也。若血不足而但用四物，则孤阴不长，难以奏功，故必以四君为主，令阳生阴长可也。
　　卷五 古方解
　　温肺汤
　　温肺汤，所以令金浮而水升也。细辛、五味、肉桂皆所以温肾，肾水温暖则气上行，所谓云从地起也。气即水中之金，是金浮也。上行之气，熏蒸于肺而为津液，津液属水，是水升也，所谓水从天降也。又温肺汤有木沉而火降之妙，温肺则金旺，金旺则能平木，木有所畏，收敛下行，是谓木沉。木者，火之母也，木浮则火亦在上，木沉则火自降，火降在下，而肾
　　卷五 古方解
　　保元汤
　　黄，有汗，用蜜炙，胃虚，米泔水浸炒，表恶寒，酒拌炒，嘈杂，人乳拌制。表虚多，葛根，久病热不退去表药，只用保元。血虚加当归，脾虚加白术，渴加麦冬、五味，虚烦不眠加枣仁，小水不利加牛膝、白茯苓，心神不安加茯神、远志、枣仁，退火重用参、，虚而火动少加黄柏，小便不通或赤加香附，腰痛加杜仲，恶寒加肉桂，恶心加炮姜，自汗虚寒加附子，腹胀恐成中满加附子、炮姜、肉桂、吴茱萸、青皮、枳壳之类，脉虚浮有湿加羌活、防风、茯苓。人无气不生，而气又多患其不足。凡去病之药，病去即止，不可多服，多服能泄真气。保元汤能补血中之气，故曰保元，言以此保血中之元气也。人禀天地之气以生，负阴抱阳，阳不可令陷于阴分，当使胃有春夏发生之气，不可使有秋冬肃杀之气。故宜大升、大降，使清阳发腠理，浊阴归五脏，如天之包乎地外，而周行不息。假如天之元气不足，而常陷于浊阴，则地亦无生生之意矣。故天气升则地气长，而后和合，霖雨时降，滋生万物，万物各得其所也。人生全赖此一腔之气，而气又以血为根据，胃乃生血之原，若元气不足，陷于阴分，则血不生长，化而为火，变异无常，渐趋死路，而曾莫知其故，亦可悯矣。夫人身上体属阳，下体属阴，上阳不生，则阴气绝矣。上古圣人，与天地合德，深悟生生不息之机，故其用药大升、大降，以法天之阳气上升，地之阴气不绝，阴阳二气升降互施，则气血散布于四肢，何病之有？倘阳不升，则血凝滞，诸病生焉。医者，当体圣人生发之心，不可使气血有偏。圣人妙法亦不过能体升、降、浮、沉之法耳！
　　卷五
　　古今名方录要
　　保元汤人参黄甘草（炙）四君子汤人参白术白茯苓甘草（炙）异功散人参白术白茯苓甘草（炙）陈皮六君子汤人参白术白茯苓甘草（炙）陈皮半夏益黄散人参黄白芍甘草（生）陈皮川连参苓白术散人参白术白茯苓甘草（炙）山药薏苡仁扁豆莲肉桔梗砂仁共为末。理中汤丸人参白术甘草（炙）炮姜加附子名附子理中汤。补中益气汤人参黄白术甘草（炙）归身广皮柴胡升麻生姜大枣归脾汤人参黄白术甘草归身茯神枣仁远志木香龙眼参附汤人参附子参术汤人参黄苍术炙甘草归身陈皮青皮神曲柴胡升麻黄柏养胃汤人参苍术甘草（生）半夏橘红藿香白茯苓草果浓朴乌梅生姜温肺汤细辛五味子肉桂炮姜甘草（炙）白茯苓白芍半夏四逆汤川附子炮姜甘草（炙）四苓散白术白茯苓猪苓泽泻加肉桂名五苓散。平胃散苍术陈皮甘草浓朴胃苓汤苍术陈皮甘草浓朴白术白茯苓猪苓泽泻肉桂二陈汤半夏陈皮白茯苓甘草姜汁温胆汤半夏枳实陈皮甘草竹茹生姜半夏茯苓汤半夏陈皮白茯苓甘草砂仁竹茹汤半夏甘草干葛竹茹生姜大枣正气汤白术白茯苓甘草陈皮半夏藿香白芷紫苏桔梗浓朴大腹皮生姜枳术丸白术（一两）枳实（一两）蒸饭捣为丸。和中散炮姜（四两）肉桂（二两）吴茱萸（二两）共为末。小青龙汤麻黄桂枝细辛炮姜半夏甘草白芍五味子四圣丸散白术（四两）陈皮（五钱）川连（五钱）以神曲糊丸。四仙汤熟地黄白芍归身甘草大枣归汤黄归身生脉散人参麦门冬五味子芎归汤川芎归身白芍百合荆芥四物汤川芎归身白芍生地黄六味丸、汤生地黄丹皮山茱萸白茯苓泽泻山药六味加五味子，名都气丸；六味加肉桂，名七味汤、丸；六味加肉桂、附子，名八味汤，丸；六味加人参、附子，名肾气汤、丸；六味加五味子、麦门冬，名凉八味汤、丸；六味加肉桂、附子、磁石、五味子，名十味汤、丸。黄建中汤黄白芍甘草川桂枝生姜大枣饴糖去黄名小建中汤。芎归芍药汤川芎归身白芍白茯苓白术泽泻六黄汤生地黄熟地黄黄黄柏黄芩黄连归身当归地黄汤归身生地黄川芎白芍本防风白芷细辛导赤散生地黄木通甘草赤茯苓竹叶大补阴丸熟地黄黄柏知母白芍龟板陈皮牛膝锁阳当归虎骨煮羊肉为丸。冬安神丸辰砂（五钱）川黄连（六钱）甘草（五分）生地黄（一钱五分）归身（一钱五分）捣饭安胎饮川芎归身白芍熟地黄甘草白茯苓黄白术半夏地榆阿胶生姜黄芩芍药汤白芍黄芩甘草生姜大枣八珍汤人参白茯苓白术甘草川芎归身芍药生地黄加黄、肉桂，名十全大补虎潜丸虎骨白术白茯苓甘草归身川乌头生地黄白芍黄杞子人参杜仲牛膝炼蜜为丸。清心莲子饮黄芩麦门冬地骨皮车前子甘草石莲子白茯苓黄柴胡人参漏芦散漏芦归身牛膝桂心地龙防风羌活白芷甜瓜子没药虎骨龟板小续命汤人参麻黄黄芩白芍防己川芎杏仁甘草肉桂附子防风戊己丸川连吴茱萸白芍神曲糊为丸。四神丸肉果（二两）补骨脂（四两）五味子（二两）吴茱萸（一两）姜汁煮枣肉，拌捣为丸。烧针丸朱砂（一两）枯矾（五钱）共为末，枣肉和丸，如圆眼大。临用用针插定，入灯火烧存香连丸木香川连饭捣为丸。桂枝汤桂枝白芍甘草生姜大枣小柴胡汤柴胡黄芩人参甘草半夏生姜大枣升阳散火汤防风甘草升麻葛根独活白芍姜活人参柴胡麻黄汤麻黄桂枝甘草杏仁独活寄生汤独活桑寄生川芎细辛防风续断杜仲牛膝秦艽白茯苓白芍桂心消毒饮荆芥甘草防风牛蒡子升麻葛根汤升麻葛根白芍甘草生姜火郁汤升麻葛根柴胡防风芍药甘草葱白逍遥散柴胡白芍归身广皮甘草黑山栀丹皮白术白茯苓姜汁茯苓补心汤前胡（三分）紫苏（二分）桔梗（二分）葛根（二分）白茯苓（二钱）半夏（六分）广皮（五分）甘草（三分）川芎（三分）白芍（二钱）归身（六分）生地黄（六分）人参（四分）枳壳（四分）生姜（二分）大枣（二枚）人参败毒散赤茯苓甘草前胡桔梗枳壳人参柴胡川芎羌活独活薄荷生姜大三黄丸黄连黄芩黄柏白虎汤石膏知母甘草粳米加人参，名人参白虎汤。益元散滑石甘草辰砂共为末。小承气汤大黄浓朴枳实大承气汤大黄芒硝浓朴枳实调胃承气汤大黄芒硝甘草桃仁承气汤大黄芒硝甘草桃仁大陷胸汤大黄芒硝甘遂大柴胡汤柴胡半夏白茯苓大黄枳实黄芩甘草生姜大枣凉膈散大黄朴硝甘草连翘山栀（生）黄芩薄荷竹叶五积散白芷桔梗归身陈皮川芎甘草白茯苓枳壳半夏麻黄肉桂浓朴朴
　　卷五
　　附∶新方数则
　　和中丸广皮（四两）白术（三两）肉桂（三钱）薏苡仁（二两）川椒（三钱）泽泻（一两）白茯苓（二两）砂仁（二两）车前子（一两）炮姜（五钱）水法为丸。沉香丸白术（二两）归身（二两）白蒺藜（八两）白茯苓（二两）砂仁（二两）香附（四两）白芍（三两）广皮（一两）甘草（二两）乌药（四两）水泛为丸。镇心丸人参（二钱）黑豆（五钱）青黛（一钱）茯神（二钱）甘草（二钱）山药（二钱）僵蚕（四钱）辰砂（一两）冰片（一分）蜜炼为丸，辰砂为衣。起脾丸人参（一两）黄（一两）山药（二两）甘草（二钱）益智（二钱）蜜炼为丸。平惊丸炮姜（二钱）肉桂（三钱）白芍（一两）茯神（一两）远志（三钱）甘草（四钱）铁衣（一两）蜜炼为丸。补肝丸海螵蛸（四钱）杞子（四两）归身（一两）杜仲（四两）香附（二两，醋炒）水法为丸真阴丹用初经红铅，先以水浸三宿，以土丸之。入火炮之，久则色白，用文武火炼三日夜，复以水浸之，夜露三宿，再以火炼则紫色现，日中晒之，又火炼三昼夜，则黄色如珠。凡炼此丹，白则秽尽，黄则毒尽，所谓九还成丹，乃天地之真元，阴中之至阳也。凡阴阳脱者，服
　　卷六
　　寒热
　　阴胜则阳病，阳胜则阴病。阳胜则热，阴胜则寒。重寒则热，重热则寒。则身热，腠理闭，喘粗为之俯仰，汗不出而热，齿干，以烦冤，腹满死，能冬不能夏。阴胜则身寒，汗出，身常清，数栗而寒，寒则厥，厥则腹满死，能夏不能冬。（录《素问阴阳应象论》中语。）诸有过者切之，（有过，即有病也。）涩者，阳气有余也；滑者，阴气有余也。阳气有余，则予谓病之重者，莫大于此，如刀削肌肉，危甚不能久矣。（“诸有过者切之”至“无汗而身寒”止，皆《素问脉要精微论》中语也。其“阴阳不足”二句，乃慎斋所补。以此证甚危险，不可以经中未言而忽之也。故既补之，而又详言以申之。）经云∶邪生于阳者，得之风雨寒暑。又云∶阳虚生外寒，阳受气于上焦，以温皮肤分肉之间，今寒气在外，则上焦不通，上焦不通，则寒气独留于外，故寒栗。又云∶阳盛生外热，上焦不通利，则皮肤致密，腠理闭塞，玄府不通，卫气不得泄越，故外热。又云∶邪生于阴者，得之饮食起居，阴阳喜怒。又云∶阴虚生内热，有所劳倦，形气衰少，谷气不盛，上焦不行，下脘不通，胃气热，热气熏胸中，故内热。又云∶阴盛生内寒，厥气上逆，寒气积于胸中而不泻，不泻则温气去，寒独留，则血凝涩，血凝则脉不通，其脉盛大以涩，故中寒。视其颜色，黄赤者多热气，青白者多寒气，黑色者多血少气。（录《灵枢五音五味篇》中语，“青白者多寒气”，原文是“青白者少热气”，其语胜此，似不必易。）凡诊络脉，脉色青则寒且痛，赤则有热。胃中寒，手鱼际之络多青矣；胃中有热，鱼际之络赤。其暴黑者，留久痹也。其有赤，有黑，有青者，寒热气也。其青短者，少气也。（录《浮络多青则痛，多黑则痹，黄赤则热，多白则寒，五色皆见则寒热也。（录《素问皮部论》中语。）数则为热，迟则为寒，诸阳为热，诸阴为寒。人迎盛则为热，虚则为寒，气口盛则胀满，寒中热不化。虚则热中，出糜，少气，溺色变。（录《灵枢禁服篇》中语。）岐伯曰∶寒者热之，热者寒之，微者逆之，盛者从之。帝曰∶何谓逆从？岐伯曰∶逆者正治，从者反治。从少从多，观其事也。帝曰∶反治何如？岐伯曰∶热因寒用，寒因热用，塞因塞用，通因通用。必伏其主，而先其所因。其始则同，其终则异。可使破积，可使溃坚，可使和气，可使必己。（录《素问至真要大论》中语。）微者调之，其次平之，盛者夺之，汗之下之，寒热温凉，衰之以属，随其攸利。假如小寒之气，温以和之；大寒之气，热以取之；甚寒之气，则下夺之；夺之不已，则逆折之；折之不尽，则求其属以衰之。小热之气，凉以和之；大热之气，寒以取之；甚热之气，则汗发之；发之不尽，则逆制之；制之不尽，则求其属以衰之。（自“微者调之”以下二十八字，亦至真要大论中语，“假如小寒”以下八十八字，乃启元子注也。）阳盛阴虚，下之则愈，汗之则死，此热证也。阳盛生外热，阴虚生内热，下之者寒药清之也，寒凉之性下行也。阴盛阳虚，汗之则愈，下之则死，此寒证也。阳盛生内寒，阳虚生外寒，汗之者热药温之也，非正发汗也。用药以助生浮、升长之气，所以扶其阳也。帝曰∶论言治热以寒，治寒以热，方士不能废绳墨而更其术也。有病热者，寒之而热，有病寒者，热之而寒，二者皆在，新病复起，奈何？岐伯曰∶诸病寒之而热者，取之阴，热之而寒者，取之阳，所谓求其属也。盖益火之原，以消阴翳，壮水之主，以制阳光也。帝曰∶服寒而反热，服热而反寒，其故何也？岐伯曰∶治其旺气，是以反也。帝曰∶不治旺气而然者，其故何也？岐伯曰∶悉乎哉问也！不治五味属也。夫五味入胃，各归所喜，故酸先入肝，苦先入心，甘先入脾，辛先入肺，咸先入肾。久而增气，物化之常也；气增而久，夭之由也。（以上亦是至真要大论中语，以下则启元子注也。）入肝为温，入肺为清，入心为热，入肾为寒，入脾为至阴，而四时兼之，皆为增其味而益其气，故久服黄连、苦参而反热者，此类是也。故曰久而增气，物化之常也。气增不已，则脏气偏胜；脏气有偏胜，则有偏绝；脏气有偏绝，则有暴夭。故曰气增而久，夭之由也。问∶寒病服热药而寒不退，热病服寒热而热不退，何也？答曰∶热不得寒，是无水也；寒不得热，是无火也。寒之不寒，责其无水；热之不热，责其无火。经云∶滋其化源，化源已绝，药之假，焉能滋其真水火也。（至真要大论。）帝曰∶脉从而病反者，何如？岐伯曰∶脉至而从，按之不鼓，诸阳皆然。（启元子注言∶）病热而脉数，按之不鼓动，乃阴盛格阳所致，非热也。此一节言证属阳，脉亦从证，虽属热而反病寒也，诸阳皆然，谓诸阳概数而不鼓，太阳标本不同之脉也。（又至真要大论云∶）帝曰∶诸阴之反，何如？岐伯曰∶脉至而从，按之鼓盛而甚也。（启元子注言∶）形证皆寒，按之而脉鼓击于指下盛者，此为热甚拒阴所致，病非寒也。此一节言证属寒，脉亦从证，虽似寒而反病热也。是故百病之起，有生于本者，有生于标者，有生于中气者，有取本而得者，有取标而得者，有取中气而得者，有逆取而得者，有从取而得者。逆，正顺也。若顺逆也。故曰∶知标与本，用之不殆，明知顺逆，正行无间，此之谓也。不知是者，不足以言诊，足以乱经。故大要曰∶粗工嘻嘻，以为可知，言热未已，病寒复始，同气异形，迷诊乱经，此之谓也。夫标本之道，要而博，小而大，可以言一而知百病之害，言标与本，易而勿损，察本与标，气可令调，明知胜复，为万民式，天之道毕矣。（自“百病之起”至此亦是至真要大论中语，）六气之病，标本相反者，惟太阳少阴之病为最。盖太阳标热本寒，少阴标寒本热，启元子释诸阳脉至而从为病热，脉数者，太阳之标也。按之不鼓，为阴盛格阳者，寒水之本，与标相反也。诸阴脉至而从为脉证，似寒者，少阴之标也。按之鼓盛，为热盛拒阴者，君火之本，与标相反也。是故不知相反者，逆标气之阴阳而正治，则顺本气之寒热而病如故，外则似顺，中气乃逆，故方若顺，乃实则逆也。知相反者，顺标气之阴阳而反治，则逆本气之寒热而愈，故外虽用逆，中乃顺也，此似逆而实正顺也。知标与本，用之不殆，明知顺逆，正行无间也。若脉从病反，言证似阳者，脉亦从证似阳，而其病反是寒也。证似阴者，脉亦从证似阴，而其病反是热也。故皆反其脉证施治。（下文详言脉证相反者之治法，当舍证从脉。然其中又有脉证相合，而病之真情实相反者，又宜反其证脉以施治。以总明病机千变万化，学人之不可不细审而详察也。）如身热烦躁面赤，其脉沉而微者，阴证似阳也。身热者，里寒故也；烦躁，阴盛故也；面赤，戴阳，下虚故也。若医者不知脉，误为实热，反用寒凉，则气消成大病矣。《外台秘要》云∶阴盛发躁，欲坐井中者，宜以热药治之。故仲景以少阴证面赤者，四逆汤加葱白治之，以逆气象阳也。若寒凉之药入腹，周身之火得水则升走，阴躁之极，往往欲坐井中，医犹不悟，此是阴证，仍认为热，复以寒药投之，其死也何疑？或因呕吐，或因嗽而发躁，蒸蒸身热，如坐甑中，欲去衣近寒处，或饮食寒水则便振寒如故，上气短促，胸中满闷欲死，甚则口开目瞪，声闻于外，而泪涕痰涎大作，其发躁须臾而已。六脉沉细而涩，按之而虚，是大寒之证。以辛甘甘温之剂饮之则愈。《活人书》∶手足逆冷，大便闭，小便赤，或大便黑色，脉沉而滑，阳证似阴也。轻者白虎汤，重者承气汤。伤寒失下，血气不通，令四肢逆冷，此是伏热，故厥亦深，速以大承气汤下之，汗出即愈。盖热厥与阴厥不同，热厥者微，厥即发热，阴厥不发热，四肢逆冷，恶寒，脉沉细，大小便滑泄。上二节，言证似阳而脉病属阴，证似阴而脉病属阳，故反其证而治之。盖证似阳而脉病属阴，证似阴而脉病属阳者，世尚能辨。若脉证俱似阴而病属阳，脉证俱似阳而病属阴者，举世莫辨矣。许学士云∶熙宁邹守迪，因其犹子病伤寒，见其烦渴而汗多，以凉药治之，遂成阴毒，数日卒。迪悼痛之，遂作“阴毒形证诀”三篇。盖伤世之意深矣！太阳膀胱之经，乃热因寒用，且膀胱本寒，其经太阳也。太阳为标，有阳之名，无阳之实，谓其将变阴也。其脉紧而数，按之不鼓而空虚，是外见虚阳而内有真寒也。故仲景用姜、附久久煎之，不温服而冷服，亦是治寒也。姜、附气味俱阳，加之久久熟煎，取重阳之热，泻纯阴之寒，是治本也。不温服而冷服，此以假寒治太阳标之假阳，故为真假相对之治法。用药处治者，当知其脉之空虚，则是内伏阴寒之气，外显热证，大渴引饮，目赤口干，面红身热，四肢热如火者，此浮阳将绝于外，而内则为寒所拒也。手少阴之心经，乃寒因热用，少阴之经真阴，其心根本是真火也。故曰∶少阴经标阴本热，是内则以阳为本，外则真阴为标也，其脉沉细，按之洪大紧甚而盛者，心火在内，则紧甚洪大，真阴为标，则脉沉细，盖寒水之体也。故仲景以大承气汤煎成热服之，以除标寒，用大黄、芒硝辛苦咸寒之气味，以泻本热，其用药可以为万世之法矣！盖治热以寒，温而行之也。经云∶治热以寒，温而行之，其义有三∶大热在身，用人参、黄、甘草退之。此三味者皆甘温之品，虽表里皆热，躁发于内，扪之肌热于外，能和之，汗自出而愈矣。此甘温能治大热之理，一也；热极生风，乃左迁入地，补母以实其子，使天道右迁顺行，诸病得天令行而必愈，二也；况大热在外，其寒必伏于内，温能退寒以助地气，地气者，在人乃胃中之生气，使其生气旺，三也。经云∶治寒以热，凉而行之。仲景治少阴病下利脉微者，与白通汤，利不止，厥逆无脉，干呕烦者，白通汤加猪胆汁主之。此治寒以热，用胆汁凉而行之也。治寒以热，凉而行之，其义有三∶北方人为大寒所伤，其足胫胀，乃寒胜则浮，理之常也，若以火灸汤浴，必有脱皮见骨之害，须先以新汲水浴之，实时完复矣。其有大寒冻其面或耳，若见火汤，必脱皮成疮，须先以凉水浴之，少时即温手熨烙，必能完复，此凉而行之，能除大寒，一也。大寒之气，必令母实，乃地道左迁入肺，逆行于天，以凉药投之，使天道右迁而顺行，诸病得天令行而必愈，二也。况大寒在外，则大热伏于九地，人身之内，乃三焦、包络，天真之气所居之根蒂也，热伏于中，原气必伤，人身原气乃胃也，以凉药和之，使原气充足而不伤，三也。经曰∶恶寒战栗者，皆属于热。又曰∶战栗如丧神守，皆属于火。恶寒者，虽当炎月，若遇风雨重绵在身，仍觉凛凛战栗，如丧神守，恶寒之至也。《原病式》曰∶病证热而反觉身寒，此为病热，实非寒也。或曰∶往往见服热药而愈者，何也？病热之人，其气炎上，郁为痰饮，抑遏清道，阴气不升，病热犹甚，积痰得热亦为暂退，热势助邪，其病益深。或曰∶寒势如此，谁敢以寒药投之？投之是杀之也。予曰∶古人遇战栗之证，有以大承气汤下燥屎而愈者，则恶寒战栗，明系热证，但有虚实之分耳。经曰∶阴虚则发热，夫阳在外为阴之卫，阴在内为阳之守。精神外驰，嗜欲无节，阴气耗散，阳无所附，遂致浮散于肌表之间而发热，实非是热，当作阴虚治之，而用补阴之法可也。或曰∶伤寒发热，俱系邪气何耶？予曰∶伤寒热邪，自外而入；阴虚发热，自内而出也。火郁之热，当看热在何经，轻者可降，重者随其性而升之。实火可降，小便降火甚速，补阴则火亦自降，用炒黄柏、生地黄之属。虚火可补，参、术之类，甘以缓之也。凡气有余便是火，急甚者缓之，生甘草缓之之药火盛不可骤用寒凉，必兼温以散之。左金丸治火，川连六两，佐以吴茱萸一两。阴虚火动者，不治。验案丹溪治色白妇人恶寒，用八珍汤去川芎，加炒黄柏，治之反剧，知其病热深而无反佐之过也。仍用前药炒熟，与之而愈。治热以寒，借火之力，温而行之也。一人寒热，盗汗，倦怠，食少，六脉俱弦，尺大于寸，心部更虚。曰∶此肝之脾胃虚也，胃气不能到肝，则肝木挟邪上克脾土，故肝强而脉弦，弦者减也，减者中和之气少也，此虚在脾，脾当扶也。然扶脾不制木，无益也。而木中又有虚实之分，凡阴之长生，即阳之死位；阳之长生，即阴之死位。胆为甲木，长生在亥，则肝为乙木而死于亥。故其虚在木之阴，而实在木之阳，则知气有余而血不足矣。心主血，故心脉虚，血不足则阳陷，故尺脉大，法当理脾、和血、平肝，而寒热自止矣。
　　卷六
　　辨内外伤
　　伤风鼻气出粗，合口不开，肺气通于天也。伤食口无味，涎不纳，鼻息气匀，脾气通于地也。外伤一身尽热，知先太阳也，从外而之内者，先无形也。内伤手足不和，两胁俱热，知先少阳也，从内而之外者，先有形也。内外俱伤，人迎、气口俱盛，或举按皆实大，表发热而恶寒，腹不和而口无津液，此内外两伤。凡诊必扪手心、手背，手心热是内伤，手背热是外伤。外伤寒热往来，积邪在半表半里；内伤寒热，系气血两虚。盖气虚则寒，血虚则热。一云脾虚则热，胃虚则寒。脾胃者，气血之原也。
　　卷六
　　内伤
　　外感、内伤，病之关键，于此昧焉，何足言医？夫外感张仲景言之详矣，内伤李东垣言之详矣，至于内伤夹外感，未有言之者也。矧外感风寒则身热，鼻塞声重，左手脉洪盛，有余之证，当发不当补。内伤喜怒、饥饱劳碌，则身微热，口苦，右手脉洪盛，乃不足之证，当补不当发。至于内伤夹外感之证，又当补发兼施，辨之不可不详，施治不可不当也。如内伤夹外感者，于补中益气汤中，春加川芎、防风、荆芥、柴胡、紫苏；夏加干葛、石膏、薄荷、甘草、升麻、柴胡之类；秋加苍术、防风、荆芥之类；冬加麻黄、桂枝、炮姜、附子之类。两手脉俱洪盛，而身热、鼻塞、口苦俱见者是也。如内伤夹热、夹郁而发者，则于补中益气汤内加火郁汤之类。其人平素心胸瞀闷、手足发热、小便赤，脉沉数、洪数，身热者是也。如内伤夹痰者，则于补中益气汤内加半夏、竹沥、姜汁之类。其人肥白、喘满、吐痰，脉沉滑、洪滑者是也。夫外感、内伤不同，发表、补中有异，岂可妄施治法哉！东垣论饮食劳倦为不足之证，治用补中益气汤。王履道又论不足之中，当分别饮食伤为有余，劳倦伤为不足。若人伤饮食而留积不化，以致宿积郁热发于外，此为有余之证，用枳术丸等方消导；若人伤饥失饱，致损脾胃，非有积滞，则当用补药。盖脾胃全赖饮食滋养，今因饥饱不时，失其所养，则脾胃虚矣！脾主四肢，劳力辛苦伤其四肢，则根本病矣。或专因劳力过度，或因饮食失调之后，加之劳力，或劳力过度之后，继之饮食不调，皆是内伤元气不足之证，而宜用补药也。但须于此四者之间，审察明白，略为加减，无有不效矣。脉左手沉细虚，右手浮大数，或豁大无力，口不知谷味，得之劳心嗜欲、七情纵酒、饮食饮饱过度，此内伤也。初虽未觉，久则成患，以致身痛、头疼、潮热恶寒，证类伤寒，实非伤寒。倘用麻黄等剂，大发其汗，热不肯退，再以寒药泻火，以致清气下陷，浊气转升，因而食下胸满，又大下之，中气更不足，以致大汗亡阳，下多亡阴，阴气耗散，伤而又伤，所谓实实虚虚，损不足益有余，如此而死者，非医杀之耶？内伤寒热，间作不齐，发热而微，汗至颈、至脐而还，口不知谷味，日日如此，或兼泄泻，用补中益气汤加附子一法。服诸伤寒药不愈，有如疟状，汗而又热，热而又汗，头痛发热，或自语烦躁，不思饮食，遍身骨痛，用补中益气汤加羌活一法。头痛甚加川芎、蔓荆子一法。或无汗热不退，或咳嗽痰中带血，咸宜补中正方，多服能除阴虚潮热，不宜用人参、黄凡内伤发斑，因胃气虚，虚火游行于外，宜大补而降之；亦有夹痰热者，宜微汗以散之。切不可下，如下之恐变危证。内伤病退，燥渴未解者，有余热在肺也，可用沙参、茯苓、甘草，加少许姜汁冷服，虚者可用人参。左脉沉细虚，右脉浮大数，服补中益气汤不愈，余热不退，泄泻烦躁，保元汤加白术、陈皮、姜、枣煎服，正气足而邪气自退。身热喜近衣者，加附子六七分。余热不尽，口干不渴，用归汤加甘草七分，若用白虎汤则死。内伤用补中益气汤不愈，三两月潮热不退，腹满暧气，不思饮食，保元汤加炮姜七分，肉桂、吴茱萸、炙甘草、陈皮各五分，白术、附子各一钱，水煎服。病后余热，虚烦不眠，归脾汤。恍惚加菖蒲三分，口干极烦躁加麦冬五分。似疟寒热，一日一次，来日身胀要打者，属脾阴不足，六君子汤加白芍七分，归身七钱，姜、枣煎服。（泄泻者，不宜用归、芍。）柴胡五分，（自汗者去之。）黄酒炒七分，如食嗳加神曲，肺吐清痰去黄，加五味五分，恶心加炮姜、肉桂五分，骨蒸有热加知母，久病咳嗽作虚治。日久大便结燥，饮食不进，虽十日不解，无他虑也，宜十全大补汤加姜、枣。内伤虚损，调理十全汤去川芎、地黄，减归身；寒加附子，百帖无妨。调理莫过参苓白术散，如腹痛加木香，便燥加归身一钱，嘈杂加陈皮、川连，胁痛加酒炒白芍，饱闷加砂仁。内伤病证，日久不愈，浑身热甚，大便燥结，脉洪大有力，六味汤加肉桂，如小水不利内伤用补中益气汤，三、五帖而汗不至足者难治，或五、六帖后遍身疼痛者亦难治。内伤发热、头痛六日后，或泄泻、自汗至颈而还，亦不可治，又最可畏者，身痛、硬胀。内伤身无大热，头不甚痛，胸膈饱闷，大便不通，庸医下之而仍闭，闭而又下，下而不愈，阴已将亡。或遍身疼痛不能转动而腹胀，内中必有积血，虽精神清爽，饮食可进，亦不能治内伤气虚作胀，用补中益气汤加和中散。脉有力者，为难治。内伤证，口不知味，用寒固不可多，热药亦不可久，但宜温补，以邪从虚至也。病愈后，参苓白术散、八珍散调理。一月后痰火不退者，不必理痰，宜求治脾胃，方保无虞。身热不必理热，保元汤、生脉饮，补中益气汤加桂、附，甘温除大热，先圣之言也。不但内伤，凡病皆宜理脾胃，此第一义也。凡起病为脾胃十之八、九，脾病四肢不能为用，倦怠无力，口不知味，四肢热如火，或身无大热，冷汗自出，四君子、保元汤加附子；或溏泄，呕吐，自汗，脉微细无力，四君子加姜、附，二陈加煨姜，急理其脾。虽有杂证多端，亦不及虑矣。虚损潮热，升阳散火汤，后用大补。或日日潮热，或一寒一热，宜益气汤，重用黄、甘草，此甘温除大热之法也。脉细数极，其病将危，五服不愈，治亦难矣。若中有脾胃现证，或寒或热，只从脾胃上医治，诸内伤作外感医，虽不死亦变劳弱，此生死关头也。杂证寒热间作而不齐，伤寒寒热齐作而不间力未至也。内伤其病多端，或发热，头痛，畏寒；或一日一次发热，热尽而汗，来日又同；或胁痛，泄泻，变证无常，俱宜补中正方。或服表药而无汗，宜补中加羌活，防风。外感有汗便愈，不比内伤也。若寒热间作，一日一次，状如疟疾，腹中不和，口不知谷味，是内伤不足之证。若发热，热尽而汗出，恶寒，寒尽而热，汗出如冰，汗尽而热，热尽而汗，证无休息，头痛之极，二便不利，又无内胀，此是干涸不治。或腹中不和，懊不识，发热无汗而不头痛，服补中汤五六帖不愈，谨防变劳，虽不死，亦必三五月方好。内伤寒热，汗间作，一怕头极痛，二怕二便闭而短涩，三怕绝谷泻痢，虽非伤寒两感，亦是气血两虚，所以防其不治。内伤虚损，宜保元汤加归、芎，发热畏寒加附、桂，甘温除大热，理必然也。泻者去当归，烦躁口干是津不到咽而干，非渴也，血虚故耳，切忌用白虎汤，宜保元汤加归身、灯草、竹叶、麦冬等味，不眠加枣仁三钱。倘病明系虚证，热极而汗，汗解后又热，汗出如水，阳随汗出，发泄在外而不归，保元加浮麦、牡蛎，或棉子仁炒焦煎服。心神不安，夜服安神丸又不愈，当用何法？须知下虚不能奉上，虚阳上并不能下达，保元加木瓜，使阳气内复，更用附子，吴茱萸贴足心，引之下行，小便不利加牛膝，大便不利加麻仁，里实六味汤加车前子。若泄泻、脉大，补中汤、保元汤加白术、附子；或有咳嗽，不必治也，或脉细数无力，泻利，气促，保元加木瓜，呕吐加陈皮、贝母、煨姜。自伤寒外，慎不可过用攻邪之药，恐元气不能胜，所以治宜缓也。内伤证大便闭者，补中加苏梗、杏仁，小便不利加牛膝，汗多加白芍，有汗减升麻、加白芍，口干加葛根、五味。病久热不退，气短促者，保元加桂、附，烦躁加归、芍、麦冬、五味。若脉大，一热一寒，日日不退，六味汤加麦冬、桂枝。大便闭结，内无大粪，不思登圊，切不可下，不求食，不腹饱，七八日便闭，亦常事耳。大便去而不去，气虚也，了而不了，血虚也。总宜益气汤，以白术、当归消息盈虚之。凡内伤证，若服竹叶石膏汤，须防失血，过二十一日必反；服黄柏等药，须防呕吐、泻内伤益气汤证，上焦两胁有病，俱是风热郁火，必加疏风散火之药，不宜姜、桂。惟下焦、中焦有病，姜、桂可以重用。病证多端，但属内伤，有似十二经皆病者，俱宜从脾胃上调理，以脾胃乃诸经之本也。内伤证，表热已解而湿热留于上焦者，于调理药内加茯苓、半夏清痰理湿；湿热留于中焦者，加木香、砂仁导湿实脾。似伤风，乃内伤不足之证，饮食劳役所伤，亦恶风自汗，若在温暖处则不恶矣，与伤风自汗颇同。如居露地中，遇大风不恶，惟窗隙小风反恶之，风不尽恶，与伤风不同。内伤鼻流清涕，头痛，自汗，间有气少不足以息，语则气短怯弱，妨食，或食不可下，或不欲食，腹中不和，口不知谷味，小便黄赤，大便常难，或涩或结，或色黄如糜，或溏白色，心下痞，胸中闭塞如刀刺痛，有时胃脘当心而痛，两胁痛。相火上行，乱于胸中，热伤元气，气粗息喘，四肢不收，无气以动，懒倦嗜卧，外感俱无此证，故易为辨也，宜用补中益气汤。盖饮食劳倦，则心火乘其土位，肺先受害，不能管摄一身，营卫无润泽之资，故本方黄最重，人参、甘草次之。脾胃一虚，肺气先伤，重用黄以益皮毛，不令自汗，上喘气短，损其元气，故用人参以补之。因心火乘脾，故用甘草以泻之，所谓急者缓之也。白术除胃中热，胃中清气下陷，用升、柴以提之。气乱于胸中，清浊相干，用陈皮以理之。阴火伤其生血之气，致营血亏而火炽，血中伏火，日夜煎熬，心与包络血减火盛，心乱而烦，用当归以和之，稍加黄柏以救肾水，且以泻阴中伏火也。如烦不止，加生地黄以补肾。水旺而火自平，如寒热，六腑之阴虚于外也；二便自利，五脏之阳虚于内也。凡人素有病，若劳碌动作，反觉精神强健，此乃阴火沸腾，扶助于内，不知乃元气之不足也。故一静养，则阴火退而阳复，反觉神倦气弱矣。然而阳复内伤有向愈之机，阳复而愈，诸病皆然也。内伤病久，必转病，而后阳气活动。脉弦者，转疟方愈；脉缓者，转痢方愈；肺气不足伤风咳嗽方愈。盖转疟是少阳阳气通也，转痢是阳明阳气通也，转伤风咳嗽是太阳阳气通也内伤胸满而喘，是阳气下陷，阴火上升，热伤元气，脾气不足也。若作有余之火，用桑皮等药泻之，是益虚其肺气矣。凡似伤风咳嗽之证，乃因肺虚不能外卫皮毛所致者，宜用温肺汤以固肺为主。若用寒凉，则肺气益虚，不能生肾，肾水枯则相火旺，相火旺则骨髓蒸干，劳瘵所由作也。劳瘵不作泻者，阴血骨髓皆枯也；善食者，胃中火盛杀谷也。内伤发热，是虚阳上浮，下寒而上热，内寒而外热，其热是假也。盖肝、脾、肾三阴在下，三阴中有三阳，若阳气虚，阴气胜，则三阳上逆，三阴独滞于下，太阴无阳明之阳，少阴无太阳之阳，厥阴无少阳之阳，阳浮于上，身热所由发也。（王胥山曰∶太阴，脾也；阳明，胃也；脾与胃相因为表里也。少阴，肾也；太阳，膀胱也；肾与膀胱相因为表里也。厥阴，肝也；少阳，胆也；肝、胆相因为表里也。有阴不可无阳，有阳不可无阴，一阴一阳，其相配乃所以相济，此天地之至理也。）故用炮姜回阳明于脾，肉桂回少阳于肝，细辛回太阳于肾，三阳下降，则火归原而热自止，故曰温肺汤，乃退热之圣药也。内伤之证，中气虚也。中气者，当脐中空处，两胁中间也。脾气在中气之内，与中气相为根据倚，非即中气也。中气以空为贵，其所以能空者，由脾能运转，阳气上升而后中能空也。若脾气下陷，填塞其中，则脏腑之根蒂以伤，气血往来之道路以窒，病自此起矣。脾之所以能升者，由胃气升发，脾有所禀也。故脾气散精，上输于心，心输于肺，肺输于皮毛，轻清者入于经络为营，悍者入于皮肤为卫。故凡饮食入胃，全赖脾气运之，其精气上行于肺，化为津液，肺复降下，四布入心、入脾、入肝为血，入肾为精；其浊者入于脐下之幽门、转于小肠，达于大肠，会于阑门，糟粕出于广肠。津液沁于膀胱，所以清升浊降，生生不息，即寿且康也。倘或饮食伤胃，脾无所禀，或劳役伤脾，不能转运，脾胃之气既滞于中，则金无所借以滋养，而不能生水，水无所借以相生，而不能制火，命门之火必过旺矣。命门之火与心包络，一脉相通。命门火旺，心火亦旺。胸膈之间无非阴火之炽，火乘土位则金失其职，火从而克之，故气高而喘者，阴气填塞于肺，肺气为之不利也。身热而烦者，火盛血干，心神无所安养，故躁而烦热也，是心肺之气病而着见于外者如此。故或似伤风，或似伤寒，皆阳气不足之所致也。若认作外感汗之，则肺气益虚，下之则阳气下陷，轻者多重，重者多死。故东垣《内外伤辨》曰∶外伤者是为有余，有余者宜泻之；内伤者是为不足，不足者宜补之，此补中益气汤所由设也。用人参、黄、白术、甘草、当归以补气血，用陈皮以理气滞，用柴胡、升麻以升清气，清气升，浊气自降，元气周流，营运不息，观之天地位而万物育验案一人内伤，身中困倦，食后恶心，此证全由脾阴不足。脾阴不足，则胃阳不升，而肝邪来侮扶金之药，则肾不治而自安，火不降而自平。盖金浮则水升，木沉则火降也。一人身热，头患昏晕，言语恍惚，此上热也；泄泻，自汗，脐中痛，此下寒也。上实下虚，宜温宜汗，五苓散加炮姜、吴茱萸少许，水煎热服，一剂而愈。一人十三岁，吃面饼后即洗浴遇惊，以致发热似伤寒。二、三日后右胁痛，下午潮热、口渴，用归脾汤加栀子饮之。盖受惊则气散，血不归络，浊气归心，淫精于脉。夫心以生血也，如心气散，则血不生而火炽，胁痛，潮热，口渴，血虚火炽。归脾汤益心气、养心血，所以
　　卷六
　　外感
　　伤风脉浮缓，憎寒身热，烦躁不安，鼻流清涕，欲语未竟而嗽，自汗恶风，宜桂枝汤。伤风乃有余之证，头痛，鼻流清涕，常有传入里方罢，声哑，鼻塞不通，能食腹和，筋骨疼痛，不能摇动，头重着枕非扶不起。
　　卷六
　　寒
　　治伤寒，其要只在扶阳。病之所在，皆阳之所不至也，不知扶阳之义，无论汗、吐、下不能外，引而内之；春阳初发，引而发之；秋阳欲入，引而入之。阳之所至，阴寒自息。如物受阴寒之气而伤萎，一遇太阳则复其原矣，此为治伤寒之要法，不惟寒证为然，而风淫、暑热亦多类此，不过阴盛扶阳，阳盛扶阴。扶阳者，扶原阳也；扶阴者，扶真阴也。真阴所以配真阳，真阳亦人之原阳也。后之论阴阳者，以火为阳，而不知真阳非火；以水为阴，而不知真阴非水。盖一言水火，即系后天有形，必有过不及之弊，乃是先天一阳真气耳。纯得之则为仙，纯失之则为鬼，一有不到即为病。故治病必求其本。本者，元阳也。经云∶苍天之气清静，苍者无他杂色也，纯乎阳者也；其余则为青、黄、赤、白、黑，分属五行而为后天矣。至于苍天之气，则为纯阳之本，扶之可以有生无死，此伤寒所以必顾真阳也。伤寒过二、三、七日不愈者，因气不足也。扶原为主，从脾胃调理，庶不枉人性命。
　　卷六
　　热暑燥
　　伤寒热病之由，火先动于火未动之时，水乃亏于水正旺之日。治法以救阴为主，宜清润也。汗多，禁利小便；小便多，禁汗。暑病有二∶曰中，曰伤。中暑者，动而得之，因天时亢热，致伤肺气，非形体受病也。人参白虎汤主之。伤暑者，当暑之时，为房屋阴寒所迫，周身阳气不得发越，静而得之，非阴证也。（王胥山曰∶此证是先已微受暑气于内，外又为阴凉之气所抑而成，即欲所谓寒包暑也。有谓此是直中于寒，与暑证有何干涉者，其说未免有误。）调中益气汤加附子饮之，退后以清暑益气汤调之。中暑，脉沉洪大，大渴引饮，身热心烦。伤暑，脉沉实，身形拘急，肢节疼痛，心烦，肌热无汗。初病微恶寒，可表之。中热、中者，暑证也，行人劳碌得之。恶热，肌肤大热，大渴引饮，汗泄无气以动，热伤肺气，白虎汤加生脉散主之。燥热之病有似热证，胃气不行，内无津液而干涸、求汤饮以自救，非渴也，乃口干，舌虽干而舌根多润，欲饮而饮汤不多，脉豁大无力。燥甚者，亦郑声而不谵语，此血枯之证也。宜黄当归汤主之，服白虎汤、五苓散则死矣。验案一人年十七，初秋病身热如火，至六日郑语不止，寻衣撮空，昏不识人，泻利日三、四十次，目开不眠。用甘草四钱，归身三钱，麦冬五钱饮之，目稍合，脉之豁大者稍敛，重用生地黄、白芍、归身、麦冬、五味子、甘草，然后神清泻止，调理而愈。此真象白虎汤之燥病也。其泄泻者，肾燥也。故以生地黄涩之。
　　卷六
　　湿
　　中湿，浑身强直，四肢多倦怠不举，法宜疏利小便，切不可轻易下之。雨中露天，湿衣湿地，皆能受湿为病，在肝、脾二经，大便泄，小便赤，脉微而缓，五
　　卷六
　　求汗
　　有初病而自汗出，其后热甚而反不得汗出者，此阳气发泄，而阴气不足故也。（张东扶曰∶阳气发泄，故初病即有汗；阴血不足，故热盛反无汗。）宜用芎归汤一、二帖后，再加苏梗一、二分，则汗出而愈矣。又有寒热交作，汗出热退，少顷又寒，此阴阳不和，宜小柴胡汤加川芎、当归、白芍。盖余邪未尽，则阴阳不和。用人参、甘草、半夏以和阳；川芎、当归、白芍以和阴；柴胡、茯苓以彻半表半里之热也。有六脉空大而迟缓，里气已虚，身微恶寒，而表邪未尽，用白术一钱，附子三分，加桑又有夏秋之交，身热恶寒而脉豁大，宜归汤加桑叶。
　　卷六
　　求吐
　　或寒气，或寒饮，食留滞在胸膈之间，用理中汤和之，托住正气，自然得吐。有食在胃中，用平胃散、二陈汤，升其胃气，自能吐矣。膈上有痰，满闷壅滞，宜吐，炒盐调滚开水吐之。绞肠痧，用盐调滚开水探吐之。夹食停痰，木曲而不直，平胃、二陈消导自吐。痰涎壅塞，胆矾三分，硼砂二分，研末滚水调服吐之。
　　卷六
　　求下
　　久病虚损，补中益气汤加苏梗、杏仁，或芎归汤加二陈，或六味地黄丸以润下之。杂病一月，饮食少进，烦热不退，宜补中益气汤加苏梗、杏仁；腹胀加姜、桂、吴茱萸少许阴之道也。（张东扶曰∶五味子惟肾虚津少作渴宜之，余当审用。）凡病久左脉沉虚，右脉洪大，大便结燥，乃阳陷阴分，脾胃受病也。六味丸加人参、车前子。又久病而左脉沉虚，右脉洪大，初时正气虚下陷，宜补中汤升之。若下陷既久，阴血干涸，气血俱虚，燥火愈炽，若升提则头痛、喉痛诸证作矣，必宜用地黄丸壮水之主以制阳光。洪大而无力之脉，用六味而不加人参，火退脉必涩；盖加人参，则气下也。此皆求下之道也
　　卷七
　　虚损
　　虚损一证，或从上而损下，如金衰卫弱，而多外感之来，则气伤而肺损，肺损则不能制木，用六味、七味，则脾益伤而病益重矣，当以四君、保元加减。或从下而损上，如因情欲抑郁所致，则精伤而损肾，肾损则木枯而生火，此由下而上，故有足痿、口干、寒热等证。斯时若遽投四君、保元补中，则多滞而火起，病益增矣。当用六味、金匮等方，而后以保元、白术散调之，然白术、白茯苓泄阴伤水，亦当慎用。凡由上损下、由下损上，最要一关，皆在脾胃。脾胃一伤，便不可救；脾胃不伤，虽百病杂出，不过阴火为患。故杂证不必顾，久近亦不论，生死凶吉，只视脾、胃二经也。凡虚损之病，命门火旺，肾水不足，阳明化燥火，肝气与胃气相联，胃火旺，故肝火亦旺，木燥土干，心火炎上，金无养，水无生，五火交炽之时，若用黄柏、知母滋阴降火，是犹干锅炼红，倾以一杯之水，激助火势，立地碎裂矣！甚可畏也。若脉带缓，是胃气未绝，犹可调理，用四君加山药，引入脾经，单补脾阴，再随所兼之证而用之，俟脾之气旺，旺则上能生金，金转能生水，水升而火自降矣，此合三之治法也。若脉见短数、紧数、细数者，断不火与元气势不两立，一胜则一负。盖元气藏于二肾之中，静则为水，动则化而为火。肾者，肝之母也，元气足则肝子以承乎心主，神明出焉，为化为育而生生不息。若房劳辛苦之人，七情六欲损伤元气，心神失养，相火亢烈，亢烈之火不能生土，则脾土有伤矣。脾伤则金气不足，不能平肝木，木转以克土，则后天伤；金气不足，则水无从以生，而先天伤；二天俱伤，则不能转相滋养，五脏失其生成之职，相火不期燃而燃矣。水竭无以制之则死，其中亦有可救者，胃气不绝，用药力以养脾胃，生脉散加黄，兼滋生之药佐之，或保元汤加减。但见潮热，宜补中益气汤专用，火炽宜升阳散火汤发之。若不治其脾，则五六相煽，不可治矣！若虚而不泻，宜血分中补气，保元汤加滋降之药。若作泻困热，宜气分中补血，保元、四君加白芍、炒松花。如自汗乃阳虚，宜加附子。胸中火烁痛如刀割，用四圣丸，痛愈则止。久泻伤肾，用保元兼四神丸；或腹胀，和中散合补中益气汤。脉见平和而病不愈，药力未至也，不可更换；倘脉见细数、紧数，皆邪脉变异，若兼呕吐，不祥之兆也。又口失滋味，不思饮食，不可看作胃绝，是胃有虚火，当滋生元阴之气。若用燥药，以火投火而心失其所养，则上无以益下，下无以奉上，五脏空燥，反用燥药，不死而何？盖万物赖脾以生，脾气一伤，则九窍不通，诸病生焉。治病不愈，必寻到脾胃之中，方无误也。虚损久病，皆是伤脾，脾伤则肺先受之，肺病则不能管摄一身，脾病则四肢不能为用，当养胃气。胃非善食之谓，要有生发之气，以养万物生化之原也。养者，保元气为主，以温佐之也。火旺者，乃血虚也，十全大补汤，再随证加减用之。但前从疟、痢、吐泻而来，纵有变证，只从脾胃治法，保元兼温脾血药。虽有杂证，火旺不必治火，有痰不必治痰，宜参苓白术散，随证加减。吐加炮姜；腰腹痛加益智、吴茱萸少许，腹中痛胀亦宜；嗳气加神曲。盖久病心火为主，火为养命之原也。又凡病急者缓治，攻则离散。书曰∶大毒治病，十去二三，中毒治病，十去其五，无毒治病，十去八九，余以饮食谷味养之也。虚损由内伤而起，先因饮食不节，劳役所伤，房欲所损。病初起与外感相似，但外感头痛、发热、恶寒，其脉浮紧有力，治宜汗解；从表入里，脉洪大，大便燥，治宜通利之。内伤亦头痛，痛而不盛，发热恶寒，其脉紧数无力，宜补中益气汤加羌活、防风。不表之表，若表之太过，汗至颈而还，一日一次，似疟又似痢，若作疟、痢治之，发热更加，有似伤寒矣。但伤寒脉洪大有力，内伤脉豁大似洪而无力。若用清凉汗下，大伤脾胃，必致肺脏亦亏，又增咳嗽、吐痰、吐血等证；又作阴虚火动治之，则脾胃更伤。杂证多端，潮热似疟，皆因脾火盛脾阴不足，血枯之证，滋阴不宜，救阴可也，阴从阳生，阳从阴长。用人参、白术、莲宜。）汗多加黄，恶寒加肉桂。（吐血者不宜。）若泄泻而诸药不效。胃虚难以受药，用陈腊肉骨灰、锅心饭焦各三钱，炒松花一钱，米糊丸，人参看轻重虚实，用以煎汤，送下六、七十丸。此法治人多效。验案一女人吐血发热，热甚而喘，用生脉散热更甚，脉或大，或小，或浮，或数，或弦，或涩，变易不常，知其脾阴虚而脉失信也。脉者，血之府，脾统血，血枯故变易不常耳。用保元汤加五味子、山药、杞子，白茯苓，人参重用至五钱，二帖而效，二十帖而愈。
　　卷七
　　劳伤
　　劳病有似虚损，然虚损起于脾，劳病起于肾。虚损蒸蒸发热，自汗，其热按皮肤间即甚热，不能饮食而肥，脉豁大，重按无力不清；劳病骨蒸，按皮肤不热，按至筋骨乃热，食多而瘦，脉紧数。虚损潮热多起于内伤，宜补中益气汤、十全大补汤、四君子汤、八珍汤、参苓白术散、理中汤之类，丸药亦以此等方调理，大忌补阴药，故虚损而转泄泻，脉短数者不治矣；劳病阴虚火动，多起于伤风，有似疟状，宜六味汤、八珍汤加黄柏、知母，痰嗽加麦冬、天冬、贝母、紫菀，随证加减，切忌香燥药，故劳病阴虚火动而转喉痛，脉细数者不治矣。见证各异，治法迥别。劳病定无泄泻、多汗之证，必身热、便燥、口干，四物汤加黄柏、知母，以退骨蒸劳热。阴虚火动，然亦不得已用之，如久服，多患泄泻、喘促而亡。阴虚火动，生地、丹皮、便制黄柏、杞子、五味子、牛膝、白茯苓，可煎可丸。劳证退热，青蒿十斤，取自然汁，熬一分，加猪胆汁七分，熬膏，入甘草末为丸，米饮虚劳欲火，梨汁一斤，胡桃肉一斤，研，牙茶五两，生地六钱，当归末六钱，熬至滴水成珠，入鸡子清一枚，盛瓷器内，封口勿令出气，冷水浸去火毒，每日清晨服一匙。劳证脏腑虚损，身体消瘦潮热，建中汤大能生气血、退虚热。前胡细辛当归白芍人参橘红桂心麦冬黄白茯苓炙甘草（各一钱）半夏（七分）生姜（三片）大枣（二枚）不拘时服。地仙散治骨蒸肌热，虚劳烦躁。地骨皮防风（各一两）薄荷（一钱五分）甘草（二钱五分）为细末，食前生姜、竹叶汤，服三钱。参散治咳嗽吐痰，声哑，潮热盗汗。人参柴胡五味子杏仁防风羌活款冬花桑皮（各五分）白茯苓黄紫菀归身川芎半夏贝母枳壳秦艽桔梗甘草（各八分）鳖甲（三钱）生姜大枣水煎服阿胶丸治劳证，咳血吐血。阿胶生地黄白茯苓侧柏山药苏叶（各一两）柏子仁麦冬人参防风（各蜜丸弹子大，每服一丸，食后细嚼，煎苏梗汤下。清骨散治男女五心烦热，欲成劳证。柴胡生地黄熟地黄人参赤茯苓防风秦艽薄荷胡黄连水煎。麦冬汤治心中烦热，惟欲露体，以衣被覆之即闷，惊悸心怯，面无颜色，忘前失后，妇人患血风气者多成此证，乃是心蒸之状。青蒿（一小握）葱白（一寸长，七根）蓝叶（七片）苦楝根（七寸）童便一升半煎取一半，去渣，入安息香、苏合香、阿胶各一钱，朱砂、雄黄、雷丸、枯矾、硫黄各五分，槟榔末一钱五分，麝香五分。五更初空心进一服，五更五点进一服。午时前后取出，净桶盛，急入油铫内煮，仍倾盖虫罐内，扎口埋之深山。五枝散取传尸劳虫。桃枝李枝梅枝桑枝榴枝（各三寸长，七茎取末）通草穿山甲全蝎（炒各一两）沉香（八钱五分）木香槟榔灯草（各五钱）红花（二钱五分）甘草煎胶为丸，每服三四十丸，空心温酒下。加减黄建中汤治男、妇五劳七伤，骨蒸。黄（一两二钱）秦艽防风北柴胡归身白芍药熟地黄地骨皮肉豆蔻（煨）炙甘草砂仁槟榔（各五钱）猪苓（四钱）桔梗白茯苓白术（各三钱）人参（一钱为粗末，每服三钱，水一盅，煎七分，不拘时服。老人，黄加重一两。再仙丹治劳证，黄瘦虚损，诸药不效者。大小茴香（盐水炒，各二两）麦冬茯神地骨皮防风（各二两）远志人参龙齿羚羊角炙甘草石膏（各三两）紫石英（一两）咀片，每三钱，枣一枚，水一盅半，煎七分，食前温服，未差再服，以差为度。甚益心力，曾经吐血，服之有效。桑椹膏治骨蒸。桑椹不拘多少，取汁入苍术内共熬，去苍术渣成膏。如肾气虚加枸杞子四两研末，肺虚加人参末一两。验案一人无大病，但举体不通泰，六脉弦滞。曰∶此从心之郁热不通，又兼力劳、色劳故也。心郁则神失，力劳则气伤，色劳则精害；神失则火去，气伤则多滞，清害则水衰。若不能多药，先以橘红、麦冬服几日，再加五味子服之。再将大体常思则心不郁，将小力运动则气滞通，远色凝神则精自足，如此不但却病，且可长生。一人病劳半年，虚而欲脱，此证参不可无，亦不可骤用。盖虚极而力不能胜也，只好用五味剂，不得顿服，须徐徐呷下，俟神气稍安始可加参。
　　卷七
　　阴虚
　　语云∶阴常不足，阳常有余。故人生受病，若先起于七情，内伤元气，而后及于血气，此从内而及外，阴病十居八九，阳病十居一二。若因外感先伤气血，而后及于内者，则阳证多而阴证少矣。经云∶男子十六而精通。此常度也。有未至其期，而以人为强通其精者，则四体之内，阴气有不满之处，异日多有难状之证。有身体常常恶寒者，盖肾藏精而属水，水涸不能制火，则火燔灼其阴，以致阴虚火动而恶寒，非真恶寒也。盖火极似水，故身中悃懒，觉乎洒淅有似恶寒之状，但日夜无度，静而或作，动而益觉其虚，若神思少息，略得一静，火即潜伏，遇暖而寒即解矣。若动作时发热，静时即止，止时手足心如火烙，或面赤、耳鸣、咽痛，斑疹随出随没，或胸前、两足内忽然作热，有如电状，来无常度，去亦无定，口鼻出入气息时有焦腐之气，寤寐不安而呻吟，唇红舌焦而燥黑，足心似炙，气从脐下入腹，或唇舌、小腹、两胁如火烙，或腰痛如折，骨痿不能起床，遍体疼痛，舌本强而不能言，此少阴之脉系舌本故也。或耳鸣如波涛、蝉鸣、鹊噪、琴瑟之声，或耳闭不能听，至夜多梦，睡时惊骇不宁，魂飞魄荡，喜暗恶明而怕见人，或妄见鼠窜蛇行、孩童前后相戏，自觉手足脱落，或头玲珠堕下，或见有人同伴同眠，或鬓发显然如有人揪扯，各样异患不一，总皆肾虚阴不足，火动变见之故也。此不可妄为痰火，遽用燥烈苦寒之药，亦不可执丹溪之法，一例以四物汤加知、柏之类治之。夫知、柏、芩、连，泄有余之火，用之得当，则能祛邪，而元气自复，故有裨益；若真元不足，而亦以此用之，反泻天真，以致大便泄泻，饮食少进，胃气虚而肌肉削，往往致死，不可胜计。又不可执阳旺能生阴之说，治以补中。初用一、二帖，略以为中病，久泥于此，岂不谬哉！若房劳伤肾，只宜补水益元汤加减，而诸证悉愈。或有津液之阴不足而火动，发热恶寒；又有精髓之阴不足而火动，则口干舌燥；又有营血之阴不足而火动，遣精梦泄。《内经》言天气不足，地气乘之；地气不足，天气乘之。昼剧则阳不足，夜剧则阴不足。又有营血衰少，感冒风寒，邪入阴分，午夜发热，宜四物加降火清热之味则愈。或大怒伤肝而内动风热，致气血错乱，留滞阴分发热者，宜疏肝补阴清热则愈。有因饮食惊恐与食相挟，致伤阴气，留滞于阴分而为患者，此阴分受伤，至夜发热，而似乎阴虚火动，其证不同，必须穷本求源，庶几医无谬妄，而病无横夭。经云∶阳火易救，阴火难扶，若真阴虚弱，药非百剂，功非岁月，何能全愈？其他外来有余之邪及过餐炙膏粱浓味，以致病热为患者，非惟黄芩、黄连、知母、石膏之类可用，即硝、黄亦罔顾矣。虽然亦可用之于壮盛，若元气衰弱，当先补元气，而后祛邪，如邪盛，又当攻补兼施，量其虚实而施补水益元汤熟地（四钱）生地麦冬当归（各二钱）白芍甘草（各一钱）五味（二十粒）大枣（三枚）熟地大补五脏之阴，安神志，健精脉而填骨髓，故用为君；生地能滋阳退热，有益精壮神之四味大补元阴之圣药也。麦冬清心除烦退热，同五味补元精而止渴，保金益水，勿使火邪伤肺。若火炎伤金而喘嗽者，五味又当慎用。甘草泄心火，心藏神，能降神中之火也。若怔忡恍惚，夜卧不安，加枣仁三钱，茯神一钱。若元阴虚甚，加熟地三钱或五钱，一枚者佳。若火动而燥热，加细辛一、二分，甘草一钱，生地一钱，童便半杯。若咳嗽减去五味，加天冬、麦冬，百合、黄柏、桔梗。若火乘心包络，胸中痞闷，倍用熟地、甘草。若燥渴倍用麦冬、五味、熟地。若胸中有痰不舒，减熟地，去五味，加栝蒌、贝母、姜汁、竹沥。若坐卧不安，加百合、甘草。若火动腹痛、肠鸣，去五味，加白芍、甘草。若精神短少，加熟地、枣仁。若惊惕心跳，肢体酸疼，加当归、地黄、枣仁、甘草、茯苓。若腰疼骨酸，加杜仲、补骨脂、生地黄。若火动饮食易消，加元参、细辛、白芍、童便。若肺募间连背心，热如杯火，往来无常，加元参、桔梗。若热从睾丸而起，肝火也，加柴胡以达之。若元阳不足，加人参、黄，厥加附子。若火乘阳精之分，梦遗加山药、山萸肉、枸杞子、细辛、莲花蕊，兼用六仙丹；如禀气壮盛，可用知母者，酌而加之，使火邪无犯元阳∶如尿后沸滴，二仙丹加龙骨、莲蕊。若虚火游行无定，斑疹出没不时，遍发红热，加元参、生地，壮水之主以制阳光，去五味子。若洒淅似乎恶寒，并加生甘草、童便，切不可用诸寒剂，只补其阴，则火降若手少阴心经，素禀原弱，日间劳心伤神，夜或房欲损精，精气怯而不能养神，以致火乘心经，患手心尾尻火热，或往或来，心跳不静，睡卧不安，惊惧不宁，睡至子时则醒，至天明反倦卧，舌心焦燥，两手小指有时忽热如电，时有时无，口鼻出入呼吸唯觉蒸蒸热，干燥若渴，无焦腐之气、呻吟之声，但筋骨蒸热无游行之状，与足少阴证稍异，宜滋阴补心汤。熟地（三钱）当归官桂麦冬生地杏仁（各一钱）白芍（二钱五分）甘草茯神（各一钱）小麦（一撮）大枣（三枚）若足厥阴肝，患火眼霎时肿起，或足大趾头循足跗内去内踝一寸，入腹近脐两旁，至左熟地生地当归（各一钱）白芍（一钱五分）甘草（一钱）柴胡元参（各八分）足太阴脾病，有因思虑过度以致伤神，或因饮食不节而伤脾，或因郁怒不节而伤肝，肝木凌觉手足脱落，眼见虚形，或喜食易饥，或食入反胀，并宜益阴滋补。虽有火动，不可用苦寒，宜于补阴药中加炮姜以反佐之；或面色焦黄，肌肉不泽，神困意懒，痰有红筋，并宜养阴白茯苓茯神甘草白芍生地（各一钱）山药归身（各一钱半）熟地（三钱）大手太阴肺病，有因悲哀伤肺，患背心前胸肺募间热，咳嗽咽痛，咯血，恶寒，手大拇指循白肉际间上肩背，至胸前如火烙，宜百合固金汤。熟地生地归身（各三钱）白芍甘草（各一钱）桔梗元参（各八分）贝母麦冬百合（各半钱）如咳嗽，初一二服加五味子（二十粒。）若人入房、劳心太过，患经月不寐，梦寐不宁，须澄虑内观，药用补水宁神。或补阴而反梦而火愈炽，此神思火动而真水不足故也，当救真水，其火自降。经云∶寒之不寒，是无水也，治以元参甘草汤，清其神火，俟火热稍缓，仍以壮水益元汤主之。若耳闭咳唾呻吟，肌骸骨痿腰折，并以补元益阴汤佐桂以从。若因风湿痰火与气逆血滞之类，而后骨痿腰折，不在补元益阴汤熟地（三钱）当归生地枣仁（各二钱）白芍甘草茯神（各一钱）麦冬（一钱五元参甘草汤生地归身元参白芍甘草（各一钱）麦冬（二钱）若邪陷阴分，骨蒸咳嗽，烦热，夜作而旦愈，先用逍遥散三、四帖，后用生料四物汤加升麻、柴胡、干葛、防风、茯苓、甘草之类以提之，切不可作阴虚治。若素患血少，而阴血中之阴不足，不能生化，以四仙汤时时服之。有火重加甘草，或滋生地熟地杏仁（各三钱）归身（三钱）甘草（一钱）若元阴衰亦有汗，火乘阴位，精被熏蒸而出，犹炙竹而有油，切不可用参、术、、桂以敛黄汤。若元阴衰弱，火乘营血，为漏崩、便血、溺血，宜补中加醋炒地榆、续断、阿胶之属以涩之；如不止，再加升麻、柴胡、防风以提之，崩漏证，热则流通，虚则下注，故热当清，用生料四物加栀、柏、知母、芩、连；虚则宜补，用、归、参、术加涩血之药，不已，加升麻、附子以托之；如气血两虚，用八珍汤加醋炒樗皮、陈棕灰以止之。如六淫七情所伤若人有眼角出血，槐花炒焦煎服；若有舌根出血者，用辰砂一钱，灶心土二钱，鸭子清若有齿缝出血，此伤血脉也。如下唇中齿出血，此伤肾也，宜滋补药中加生甘草、丹皮、童、膏之类；禀气壮者，可以承气汤下之。因风热乘胃者，亦以四物加荆、防、升、芷、芩、若脐中出血，火逼胃气上不得转运，有失传度之令，故血从胃窍出也。以四仙汤加生甘草、丹皮，佐白芷，加藕汁，柏叶汁、茅根汁治之。若七窍中出血者，留淫日久则阴血不得归经，故从毛窍中出，须开郁清气凉血，如归、芍、乌、附、木花、丹皮之类是也。如元阴虚弱，火乘阴分，以致血热沸腾，充灌肌肤，宜滋阴降火者，须看元气虚实，加凉血药以治之。若耳中出血，多由郁怒所伤，干动少阴风热，以致蒸热沸腾，上冲清道，有升无降，致耳出血。用生地、丹皮、甘草、柴胡、防风、香附、青皮、知母、黄柏以清之。若诸失血过多，则元阴不能无损，宜以生地、丹皮、甘草降火之药，加童便治之。若火盛，虽隆冬多饮寒泉雪水，睡卧冷地，摇扇取冷，亦不能御。惟有峻补真阴，须用若劳盛风暑，患发似疟，医但知劳而不知有外邪内陷，误用补药，其邪留滞于血脉之间，随防风轻扬之剂，佐参、归、芎、附之属以导散之。盖阴虚脉散无力，邪脉强散有力，或弦缓若元阴不足而泄，名曰肾泄。水谷不分，至而即去，去有常度，日夜一次，或二次，与他泄肾，惟宜补阴之剂，兼以固真散，其泄自止。如挟阳气不足而泄，不可偏执于此。固真散山药芡实莲肉茯苓等分为末。若元阴受伤而患呕吐，此由木挟相火，上乘于脾胃之间也。宜滋补元阴，抑肝制火而清脾，呕吐自止。四物加白芍、甘草，佐茯苓、青皮之属。若人有行房用力过度，则汗出于肾。经云∶汗出于肾，逢于风则汗藏风腑，内不得入于脏腑，外不得越于肌表，客于玄府，发为肿胀，本之于肾，名曰风水。宜滋水散风，用四物加羌活、防风、柴胡、荆芥、防己之属，不可作脾虚湿肿治之。若用参、术利水之剂，更使若有人暴死，良久复苏，往来不时而作，此为心火自焚，因劳心惊恐所伤，以致真神气失守其位，亦火乘阴分也。可用四仙汤加甘草、童便。大抵无形之火易复，有形之水难扶，故真阴不足，功非岁月不能，杯水焉济车薪之火？然元气不足，还须补元，如河车可煮食之，甚有奇功。如人乳、牛乳，虚火之人可常服之。如秋石，滋阴降火，亦妙药也。一切阴虚证，后方可选用。当归百合汤归身（三钱）熟地麦冬（各一钱半）川芎（一钱）沙参甘草香附橘红（各八分）桔梗（五分）小麦（一钱）大枣（三枚）滋阴生脉散麦冬（五钱）生地归身（各三钱）甘草白芍（各一钱）五味子（二十粒）补肾丸黄柏（酒炒）龟板（灸）牛膝（各二两）杜仲（一两）五味子（五钱）干葛（三钱）天一丸山药虎骨杞子（各二两）归身白芍生地麦冬（各二两）琐阳菟丝补骨（各五钱）牛膝（一两）熟地（四两）河车（一具）蜜丸。益水汤生地（四钱）归身（二钱）丹皮（八分）甘草百合（各一钱）童便（半杯）壮水制阳汤白麻骨（二钱）沙参麦冬（各一钱）当归（八分，有痰去之）牛膝（五分）元参（五分）五分）泽泻（三分）白芍（六分）仙茅（八分）秦艽（五分）若痰盛，清水三杯、竹沥三杯浸；若火盛，水三杯、童便三杯浸；若胃弱不能食，莲子煎水冷浸；若头晕，水三杯、乳三杯浸。真绿豆皮、白麻骨，专用此药，不损胃气，乃养阴退热经云∶营出中焦，卫出下焦。卫不足益之以辛，营不足益之以甘，辛甘合脾胃，脾胃强，何病之有？阴气者，静则神藏，躁则消亡，饮食甘辛，亦养阴之道也。若元阴虚，病肉脱者不治。骨瘦如柴，大便溲泻，身热如火者不治。鼻如烟煤，唇青齿红者不治。九窍出血者不治。咳嗽身热，其脉细数，吐衄者不治。脉大，大便不实，兼咳嗽者不治。鼻如烟煤，唇青齿红者不治。九窍出血者不治。肌削咳嗽咯血，脉洪数，喘急喜卧，不能转侧，面目黧黑者不治。发热，恶冷食，烦躁及大便如羊屎者不治。
　　卷七
　　潮热
　　虚损潮热，升阳散火汤，后用大补；或日日发潮，一寒一热，宜用益气汤，重加黄、甘草，甘温除大热也。或脉细数，或脉空大，其病将危，五服不验，治亦难矣。看病有脾胃证规，则原起于脾胃，或寒或热，只从脾胃上调理，诸证自退。病多潮热不退，初时可用补中益气汤，后则不可，惟宜熟地丸，补纳肾气而潮热自退。久病潮热，气血两虚，用益气汤，甘草生熟重用之，发散药一味不可加，调理宜八珍汤、十全大补汤，或为丸亦可。凡潮热自汗，血气往来未定，六味汤加人参、黑姜，可服十帖。验案一人夏时，夜则身热，寅卯时即退，大便或溏，或如常，用参苓白术散。嘈杂加川连少许；不嘈杂去连，加白芍。盖此证脾胃中有湿热，夜则身热者，卫气昼行于阳，夜行于阴，三阴之脉布腹中，阳气与湿热相合，故身热。便溏者，湿也，发于夏者，湿热之令助本病也。白术散和中利湿，加芍补脾阴。一小儿久热不退，一日三次发热，热后微汗，汗后发热，昼夜不息，气短促，诸药不效。此久病脾阴虚也。用保元、茯苓二帖而愈。
　　卷七
　　吐血
　　血证属火无二议，五脏六腑皆出血之路，所以吐者火也，至后则虚矣！用药一概寒凉，则胃气渐损，生发之气渐衰，血以气为主，血无气养，血不归络，累发之而累寒之，自然成阴虚火动之证。脾、肺二络有损，咳嗽、喘促、泄泻，理必然也。血热火动，滋阴可愈；血热火越，滋阴求愈则不能矣。不见天之大雨，是滋阴也，反击动其火，草木皆焚，滋阴补阴，何以别之！四物汤治血之有余，不治血之不足。若论不足，男女之血皆不足也。血虚则无气，血虚发热，气虚生寒，血后寒热往来，是气血两虚，宜用东垣甘温除大热之法。阴从阳生，所以人参、黄能补其生化之原也。若见自汗咳嗽，乃肺虚也。血脱益气，古圣之言，虽有杂证，亦末治之。盖血药治血之有余，不治血之不足；寒剂治火之有余，不治火之不足。吐血概用滋阴清火，则胃失生发之气，脾肺先绝，血从何生？必至于死矣！失血证，皆见芤脉，随其上下以察所出。凡失血者，脉贵沉细，若脉浮大则难治，豁大无力尚可延；短数、细数、紧数、豁大有力皆为不祥。治血初起，以苦甘寒药散火凉血为君，辛凉开郁利气为臣，升清药俾复其位为佐使，久则以酸涩止塞其源，用甘温药收补于后，如此未有不愈者。（王胥山曰∶治血之要略备矣。）凡咳嗽吐血有汗，用茯苓补心汤，或潮热咳嗽，八珍汤加陈皮、贝母、五味子，以泻胸中之痰。老痰是热，宜贝母、花粉；清痰是虚，宜人参、白术。吐血之证，或七情所伤，或咳嗽日久，或因伤寒表里不清，渐传而至，心气耗散，不能藏血胸膈饱闷，咽嗌不利，虚火上炎，服三四帖则止，发则再服，盖火郁宜发之也。渴甚加麦冬凡病先防胃伤，宜六味丸、八珍汤加减。寒药不可，热亦不宜。血怕气滞，滞则生发之气反郁而成火。血来鲜红属热，淡色属虚。血色青淡，参汤磨服犀角、羚羊角，阳气上升，其血必能下降，倘气不升上，血必不复下。可见气有生血之妙，血无益气之功也。去左胁下积血，乌药二分，枳壳三分，磨服；脉不短数，尚可迁延。吐血血不归经，用炮姜温暖中气，使血归经。炮姜入脾、肺二经，脾统血，肺主气，气行血行也。吐血，先血病而后吐泻者，无忘其吐泻，四君子加归、芍之类；先吐泻而后血病者，无忘其血病，四君子加山栀、川连之类。吐血宜行血、凉血、和血、补血，茯苓补心汤、六味汤，或四物汤加炮姜，八珍汤加陈皮、贝母、麦冬、五味子。血病必从血治，此为正法。吐血久而不愈者，肾虚不纳气故也；杂病久而不愈者，脾虚不能统血故也。故血病宜求之肾。杂病宜求之脾。吐血因阳胜阴虚，故血不得下行，乘炎上之势而出。大法补阴抑火，使复其位。山栀只清胃脘之血，桃仁承气治气壅火塞而吐紫血者，然非治血之正法也。先吐血后见痰嗽，皆是阴虚火动，气不得下降也；先痰嗽后见红者，是痰积热壅，火炎吐血也。以炮姜末、童便调服，或天一丸，盖壮水之主，以制阳光也。天一丸黄柏知母（俱童便炒）生地丹皮杞子五味子牛膝茯苓蜜丸。血证药味各有专司。川芎血中气药，性味辛散，通肝经而行血滞于气也；地黄血中血药，通肾经，性味甘寒，能滋真阴；当归分三治，性味辛温，全用活血，血各归经；白芍阴分药也，通脾经，性味酸寒，能凉血，治血虚腹痛也；人参补血虚，阳旺则生阴血也。辅佐之属，若桃仁、红花、苏木、血竭、丹皮，血滞所宜；蒲黄、阿胶、地榆、百草霜、棕灰，血崩所宜；乳香、没药、五灵脂，血痛所宜；苁蓉、琐阳、牛膝、杞子、益母草、夏枯草、龟板，血虚所宜；乳酪血液之物，血燥所宜；炮姜、肉桂，血寒所宜；生地、苦参，血热所宜。此验案石埭陈友，年三十五岁，性嗜酒色，忽患吐血，一日三五次，不思饮食，每日只吃粥一碗，滚酒能饮数杯，次日清晨再吃粥，前粥尽行吐出，吐后反腹胀，时时作酸割痛，昼夜不眠，吃滚酒数杯略好，来日亦如此，近七月矣，医人俱言不可治，并无论及积血者。予诊之，六脉虚数，此证吐后宜宽反胀，吃滚酒略可，此积血之证也。盖酒是邪阳，色亦邪阳，邪阳胜则正阳衰，又兼怒气伤肝，肝不纳血，思虑伤脾，脾不统血，中气受伤，血不归络，积血中焦无疑。宜吐宜利，但脾胃大虚，不使阳气升发，阴寒何由而消？先用六君汤，白术、苍术制之，加丁香温胃，草蔻治中脘痛，三十余帖，再用良姜一两，百年陈壁土四两同煮，待土化切片，陈皮去白，草蔻、人参、白术、茯苓、甘草、胡椒、丁香各五钱，细辛四钱，共末，空心清盐酒送下二钱，此药功在扶阳，积血阴寒凝结，得阳旺而阴自化。服药后血从下行者吉，如血从上吐，约六、七碗，胸中闷乱，手足逆冷，不醒人事。急煎人参五钱，炮姜八分，服之遂静。定后胸中闷乱，脐下火起而昏。用茯苓补心汤一帖而安，又用六味加人参、一人咳嗽吐血，用人参、花粉为末，蜜水调服而愈。一女白带、吐血，子午潮热，口干脉弦，此肝木大旺，脾之真元被木所夺也。清肺则木平，补脾则中气固，六味加人参、炮姜而愈。一人痰中见血，脉大有力，肺部更甚，此证肺失下降之令也。肺不降者，中宫为浊气郁结，
　　卷七
　　尿血
　　尿血者，精不通行而成血，血不归经而入便，然其原在肾气衰而火旺，治当清肾。清肾之法，补脾益肺以生水则火自平，而精血各归其所矣。用四君加木通、香附，则气理而精旺矣。尿血久不愈，阳陷于阴者，补中益气汤。验案一人尿血，此脾阴不足也，用熟地以补其阴，阴不足则肝木乘脾而土弱；用甘草、白芍泻土中之木，枣仁、远志扶土之母；以通其升降之道，不为邪气所郁；用麦冬、天冬以清肺，盖肺能降，脾自能升也。若陈、半、术、苓香燥之味，有碍乎阴，不宜。
　　卷七
　　衄血
　　鼻血，阳明热证也。阳明经挟鼻，热甚故血上行也。治宜清之。鼻血涌出，诸药不止，生地、薄荷、藕节、柏叶、茅根各一钱，生姜五钱，捣汁一碗，磨京墨服。血来盈盆色淡者，此药不效，须用大附子便制五钱，水煎一盅，加姜汁半杯、童便一衄血，安神丸二、三次不止，用沉香末二钱、山栀末五钱酒服。衄血不止，用驴屎烧存性，研末吹鼻立止。太阳伤寒，血出于鼻者，盖太阳主表，肺主皮毛，亦属表，鼻为肺窍，表气热甚，故其于表之窍。寒凉泻火之有余，不能泻火之不足，若五脏无病，只肾虚火动，应用寒凉，滋阴降火；若脾虚下陷，阴火上升，复用寒凉，则无根之火愈炽，而喉痛咽哑之病作矣，危亡其能免乎？
　　卷七
　　肠风
　　肠风泄泻，血出于脾，浓朴丸。心火乘脾，血出于心，归脾汤。因酒湿热，黄芩汤加川黄连丸。内伤劳碌，补中益气汤加地榆。阴结下血，渐渐至多，腹痛不已，地榆汤。久风入中，秦艽丸。久患肠风，十全大补汤。真肠风，风入中而化火也，地榆、槐花对证之药。肠风下血不止，白芷、乌梅二味煎服，以肝藏血，脾统血也。浓朴丸浓朴生姜（各四两同捣，炒焦黄色）白术神曲麦芽（各一两）共末米糊丸，空心米汤下百丸。兼治五痔下血，永不再发。地榆汤地榆（四两）砂仁（七枚，炒）甘草（三两，半生半炙）共末，每服五钱，煎服。秦艽丸川芎（二两）白芍（四两）归身（四两）香附（四两醋炒）秦艽（四两）槐花（四两，炒）蜜丸服。验案一人患肠风，下血不止，头目眩晕，三、四年不愈，皆云不治。予诊脉，左手沉细，右手豁大。此因内伤寒凉太过，致阳不鼓，故左脉沉细；血不归络，火浮于中，故右脉豁大。用补中益气汤十帖，再用荆芥四两、川乌一两，醋面糊丸，空心服愈。一妇年四十八，八月患痢，所服清凉消导，以致脾胃受伤，血无所统，日下数碗，或住一二日，遇有所触，即下不止，至十月肌肉渐瘦。欲补血而脾胃寒冷，欲引血归经，而血枯待尽。只宜温养中气，阳生阴长，用理中汤一二帖，后以补中益气汤加防风三分、炮姜八分一人大便去血盈盆，血来即晕，此饮食劳碌所伤。血脱补气，用人参、炮姜、黄各一钱、甘草七分，腹胀加白芍，水煎服。后用补中益气汤调之。
　　卷七
　　中风
　　中风得之大病，死多生少。治痰先顺气，气顺痰自利；治风先治血，血行风自灭。中脏者难治，中腑者易治，脉俱来而缓，口开遗尿，手撒发直，目吊喉鼾，肉脱头窜，汗出如珠，皆难治也。卒然不知人事，心虽明而口舌不言，三四月不死，用皂角、生半夏末吹鼻待其苏后，或半夏末、姜汁灌之，即吐痰涎，舌可动摇。大便不通，用蜜枣下行，其气自生中风元气不足，保元加附子为主，血虚加补血药，气虚加补气药，痰甚加消痰药，随证加减治之，或小续命汤亦可。中风大抵自吐者不治，遗尿不治，脉弦滑洪大者，皆难治也。中风后多烦躁，是气虚不生血，心无血养故耳。
　　卷七
　　似中风
　　似中风之证，其类不一。要皆阳气闭塞，浊火冒明所致。盖气行则脉行，脉行则五官正，气舌邪，滞于肾则耳邪，滞于肺则鼻邪，滞于脾则口邪。故初滞以七气汤之类以理其气，后则随
　　卷七
　　半身不遂
　　半身不遂，须分左右，俱用十全大补汤。初起必加羌活、防风三五帖。在左用气中之血药，药，俱以此汤调理，丸、药用补中益气汤加减。半身不遂，左为气中之血，盖左关肝木，为升生之气，肝木生心火，心主血，故曰气中之血也。右为血中之气，盖右关脾土，为生血之原，土生肺金，肺主气，故曰血中之气也。其所以不遂者，皆因肝血枯而生风动火也，宜养
　　卷七
　　痛风
  </div>
  <div class="pagination">
   <a href="慎斋遗书.html">
    上一页
   </a>
   <a href="慎斋遗书.html">
    1
   </a>
   <span class="current-page">
    2
   </span>
   <a href="慎斋遗书_page3.html">
    3
   </a>
   <a href="慎斋遗书_page4.html">
    4
   </a>
   <a href="慎斋遗书_page5.html">
    5
   </a>
   <a href="慎斋遗书_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
