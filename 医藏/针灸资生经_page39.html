<!DOCTYPE html>
<html>
<head>
    <meta charset="UTF-8">
    <title>针灸资生经 - 第 39 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 39 页/共 41 页</h1>
    <div class="content">　　多汗疟病。 五十。多汗。四肢不举少力。横文五十。长平五十。多汗盗汗。（并

　　针灸资生经第七

　　汗不出

　　凡胸满短气不得汗。皆针补手太阴以出汗。（千）少泽、复留、昆仑、主疟寒汗不出。

　　历、主风疟汗不出。少泽、治疟寒热汗不出。（铜）上星、治 疟振寒热汗不出。哑门、治头痛风汗不出。心俞、（见狂明同。）曲差、治心中烦满。汗不出。（明同。）陶道、治洒淅寒热。脊强汗不出。（明同。）胆俞、治振寒汗不出。（见头痛。）命门、治头痛如破。身热如火。汗不出。上脘、治身热汗不出。（见霍乱。）至阴、（见头痛。）鱼际、（见寒热。）曲泉、（见疝。）侠溪、（见胸胁满。）中膂俞、治汗不出。（见消渴。）偏历、治风汗不出。窍阴、治手足烦热。汗不出转筋。命门、（见头痛。）肺俞、（见汗。）

　　疗汗不出。（明）曲泽、疗汗出不过肩。（见唾血。）曲泽、主汗出不过肩。（甲见伤寒寒热。）鱼际、疗汗不出。（见寒热。）

　　针灸资生经第七

　　伤寒无汗

　　大都、疗热病汗不出。手足逆冷。腹满善呕。目眩烦心。四肢肿。（明下）凡温病身热以上。汗不出。刺太泉留针一时取针。若未满五日。禁刺。劳宫、主热病三日以往。不得甲乙亦云、主热病烦满欲呕哕。三日以往不得汗。怵惕。

　　胸胁不可反侧。咳满。溺赤小便血。衄不止。呕吐血。气逆噫不止。嗌中痛。食不下。善渴。口中烂。掌中热。欲呕。（千）孔最、主臂厥热痛。汗不出。（明云。热病汗不出。）皆灸刺之。此穴可出汗。经渠、阳池、阳谷、合谷、（明下同。）前谷、内庭、后溪、腕骨、支沟、（明下同。）厉兑、冲阳、解溪、主热病汗不出。中冲等、主热病汗不出。（见伤寒诸病。）命门、膀胱俞、上管、曲差、上星、陶道、天柱、上 、悬厘、风池、主烦满汗不出。飞扬、主下部寒热。汗不出。体重。玉枕、大杼、肝俞、心俞、鬲俞、陶道、主汗不出。凄厥恶寒。光明、主腹足清。寒热汗不出。曲泉、主身热头痛。汗不鱼际、主头痛不甚汗出。

　　尺泽、主气隔喜呕。鼓颔。不得汗。烦心身痛。掖门、中渚、通理、主热病先不乐。头痛面热无汗。伤寒温病、善摇头颜清。汗出不过肩。曲泽主之。（甲）委中、治热病汗不出云云。取其经血立愈。（铜）孔最、治热病汗不出。此穴可灸三壮。即汗出。（明下同。）

　　陷谷、厉兑、鬲俞、中渚、大都、（见腹满。）支沟、阳谷、（明同。）腕骨、前谷、治热病汗不出。悬颅、治热病烦满。汗不出。（明同。）悬厘、治热病汗不出。头偏痛。烦心不欲食。 、治热病汗不出。大杼、治伤寒汗不出。脊强。

　　经渠、治热病汗不出。暴痹喘。足（明作逆。）心痛。呕吐。商阳、治热病汗不出。（明下同。）中冲、治热病汗不出。掌热。身如火。心痛烦满。舌强。太溪、治热病汗不出。

　　默默嗜卧。溺黄。消瘅。大便难。风池、治温病汗不出。目眩、苦头痛。太陵、治热病汗不出。臂挛腋肿。善笑不休。心悬若饥。喜悲泣惊恐。目赤。小便如血。呕逆。狂言不乐。劳宫、治热病三日汗不出。怵惕。胸胁痛不可转。大小便血。衄血不止。气逆呕哕。烦渴。食饮不下。光明、治热病汗不出。卒狂。虚则痿痹坐不能起。实则足 热膝痛。身体不仁。善啮颊。中冲、治热病烦闷。汗不出。掌热。身如火。心痛舌强。（明下云。身热如火。头痛如破。）天池、疗热病汗不出。胸满颈痛。四肢不举。腋下肿。上气胸中有声。喉喝。（明下相识患阴证伤寒。四肢厥冷不省。予与理中汤服。至第二服。汗出如雨矣。神哉。）

　　针灸资生经第七

　　发背

　　（痈疽 疡 余见痔漏）

　　频刺风门。泄诸阳热气。背永不发痈疽。（铜）灸发背法。或不见疮头。以湿纸敷。先干者是。以大蒜去皮生切钱子。先安一蒜钱在上。次艾灸三壮。换蒜复三灸。如此易无数。痛灸至不痛。不痛灸至痛。方住。若第一日急灸减九分。二日灸减八分。至第七日尚可。自此以往。灸已后时。灸讫、以石上生者龙鳞薜荔洗研取汁汤温呷。即泻出恶物去根。凡疔疮头疮鱼脐等疮。一切无名者悉治。（集效）凡发肿至坚有根者，名曰石痈。治法当上灸之百壮。

　　石子当碎出。如不出。益壮乃佳。（千）论曰：凡发背皆因服五石寒食更生散所致。亦有单服钟乳而发者。又有生平不服而自发背者。其候率多于背两胛间起。初如粟米大。或痛或痒。仍作赤色。人皆初不以为事。日渐长大。不过十日。遂至于死。临困之时。以阔三寸高一寸疮有数十孔。以手按之。诸孔中皆脓出。寻时失音。所以养生者，小觉背上痒痛有异。即火急取净土水和为泥。捻作饼子。浓二分、阔一寸半。以粗艾大作炷灸泥上。帖着疮上灸之。一炷一易饼子。若粟米大时。可灸七饼子即瘥。如榆荚大。灸七七饼炷即瘥。如钱大、可日夜灸。不限炷数。仍服五香连翘汤、及铁浆诸药攻之。乃愈。凡肿起背胛中。头白如黍粟。四边相连肿赤黑。令人闷乱。即名发背。禁房室酒肉蒜面。若不灸治。即入内杀人。若灸当疮上七八百壮。有人不识。多作杂肿治者。皆死。

　　郭户为予言。乡里有善治发背痈疽者。皆于疮上灸之。多至三二百壮。无有不愈。但艾炷小作之。炷小则人不畏灸。灸多则作效矣。盖得此法也。然亦不必泥此。近有一医以治外科得名。有人发背疮大如碗。有数孔。医亦无药可治。只以艾遍敷在疮上。灸之久而方疼。则以疮上皆死肉。故初不觉疼也。旋以药调治之愈。盖出于意表也。

　　王蘧疽发于背。张生以艾火加疮上。自旦及暮。凡一百五十壮。知痛乃已。明日镊去黑痂。脓血尽溃。肤理皆红。亦不复痛。始别以药附之。日一易焉。易时旋剪去黑烂恶肉。月许疮乃平。是岁秋夏间。京师士大夫病疽者七人。余独生。此虽司命事。然固有料理。不知其方。遂至不幸者。（见王蘧发背方序。）阳辅、治腋肿疽马刀。（见腰脚痛。）犊鼻、治膝膑痈肿。（见膝痛。）窍阴、主营（明作骨。）疽发厉。项痛引头（明同。）目痛。（铜云。治痈疽头痛心烦。）凡疽卒着五指。筋急不得屈伸者。灸踝骨中央数十壮。或至百壮。附骨疽。灸间使后一寸。随年壮。立瘥。天突、疗肺痈。唾脓血。气壅不通。（明）膻中、疗肺痈。咳嗽上气。唾脓。不下食。胸中气满如塞。小海、治疡肿振寒。太冲、临泣、（见余尝为刘和叔序灸痈疽方云：必以毒药攻于内。伐其根也。又以火艾灼其外。宣其毒也。法。京师外医以为不可治。得一徐人教以灼艾如枣大。近千壮。鲁直数患背疮。亦灼艾而愈。灸为第一法也。（必）

　　针灸资生经第七

　　瘿瘤（肉瘤）

　　天府、（甲乙作天窗。） 会、气舍、主瘤瘿气咽肿。通天、主瘿。久五十壮。胸堂、、灸百壮。脑户、通天、消泺、天突、主颈有大气。 会、治项瘿气溜。（明）下云、疗瘿及臂气肿。气舍、治瘤瘿。（见咳逆上气。）浮白、疗瘿。肩不举。（铜云。治瘿气。）

　　肺俞、疗瘿气。瘿上气短气。灸肺俞百壮。瘿上气胸满。云门五十壮。瘿恶气、天府五十壮。（千金翼云：又胸堂百壮。）瘿劳气。冲阳、随年壮。瘿、灸天瞿三百。横三间寸灸之。瘿气面肿。通天、五十壮。瘿、灸中封。随年壮。诸瘿、灸肩 左右相对宛宛处。男左十八壮。右十七壮。女右十八壮。左十七壮。或再三取瘥止。又风池百壮。

　　又两耳后发际百壮。又头冲（一作颈冲。）灸之。各随年壮。（千金翼云。一名臂 。）

　　瘿恶气、大椎横三间寸灸之。风池、耳上发际、大椎各百壮。大椎两边各寸半小垂下各三十。又臂 随年壮。凡五处、共九穴。又垂两手两腋上文头各三百壮。针亦良。（千翼）

　　大智禅师云、皮肤头面生瘤。大如拳。小如栗。或软或硬。不痛。不可辄针灸。天南星（生干皆得。）滴少醋研膏。先将小针刺病处令气透。以药膏摊纸上贴。三五易瘥。此亦一说也治脑 诸节诸痈肿牢坚治之方。削附子令如棋子浓。正着肿上。以少唾湿附子。艾灸附子令热彻。附子欲干。辄更唾湿之。常令附子热彻。附子欲干。辄更气入肿中。无不愈。此法绝妙不传。（千翼）凡肉瘤勿治。治则杀人。（肘后方云：不得针灸。）

　　针灸资生经第七

　　瘰

　　大迎、五里、臂 、主寒热。颈瘰 。（千）大迎、治寒热。颈痛瘰 。（铜）缺盆、治寒热瘰 。缺盆中肿。外溃则生。胸中热满。腹大。水气。缺盆中痛。汗出。（明同。）五里、治寒热瘰 咳嗽。臂 、治寒热。颈项急。瘰 。肩背痛不得举。少海、疗腋下瘰臂疼屈伸不得。风痹疼疰病。（明）天牖、疗瘰 寒热。颈有积气。暴聋肩痛。（下）灸一切瘰 在项上。及触处但有肉结凝。似作 及痈疖者。以独头蒜截两头留心。大作艾炷如蒜大小。贴 子上灸之。勿令上破肉。但取热而已。七壮一易蒜。日日灸之。取消止。一切瘰。灸两胯里患 处宛宛中。日一壮止。神验。又五里、人迎各三十壮。又患人背两边腋下后文上。随年壮。又耳后发际直脉七壮。

　　有同舍项上患 。人教用忍冬草研细。酒与水煎服。以滓敷而愈。（详见良方。）次年复生。用前药不效。以艾灸之而除根。有小儿耳后生 。用药敷不效。亦灸之而愈云。

　　瘰 初生如梅李。切忌以毒药点蚀。及针刀镰割。劳 为甚。既经蚀取之。后无有不死者。

　　盖外医既少慈悲。又利于积日。特宜戒之。（必） 疡着颈及胸前。灸乳间。（见白驳。）

　　腋下瘰 漏。臂疼屈伸不得。风痹漏瘙。针少海三分。（留七呼。泻五吸。）针瘰 、先拄针皮上三十六息。推针入。内之追核大小。勿出核。三上三下乃出针。颈漏、天池百壮。又心鸠尾下宛宛中七十。又章门、临泣、支沟、阳辅、百壮。又肩井随年。又以艾炷绕四畔周匝。七壮即止。诸恶漏中冷 肉出。灸足内踝上各三壮。二年者六壮。（千翼）

　　针灸资生经第七

　　风疹（瘾疹）

　　曲泽、治风疹。臂肘腕善动摇。（铜）肩 、治热风瘾疹。（明云。刺风风虚。）曲池刺风瘾疹。涌泉、（明同。）环跳、（见膝。）治风疹。下昆仑、疗刺风疹风热风冷痹。（明）曲池、疗刺风疹疼痛。（见偏风。）伏兔、（见风劳。）疗瘾疹。合谷、曲池、疗大小人遍身风疹。（下）

　　千金方云、人有风疹多必眼暗。先攻其风。其暗自瘥。然则人之目暗。亦有因风疹多而得者。风疹可不先治乎。

　　千金翼、灸风热赤疹痒。搔之逐手作疮法。以一条艾蒿长者。以两手极意寻之。着壁立。两手并蒿竿拓着壁。伸十指。当中指头以大艾炷灸蒿竿上。令蒿竿断即止。灸十十瘥。瘥后重发。更根据法灸。永瘥。瘾疹。曲池、灸随年壮。头痛瘾疹。天窗、七壮。

　　针灸资生经第七

　　历节风

　　飞扬、涌泉、颔厌、后顶、主历节汗出。（千见颈项。）飞扬、治历节风。足指不得屈伸。头目眩逆气。（铜）

　　麝香丸尤治白虎历节。诸风疼痛。游走无定。状如虫行。昼静夜剧。许叔微在歙川。有家妇人遍身走注疼痛。至夜则发。如虫啮其肌。多作鬼邪治。予曰、此正历节病也。三服愈。（见本事方。）举体痛痒如虫啮。搔之皮便脱作疮。灸曲池。（见疔疮。）

　　良方服治癞药半月。两膝眼灸二七壮。丞相长安公医人无数。麻风恶疾。千金诸方药甚或效或不效。惟兼丝叶细末地暴米糊丸梧子大。日二三服。每服四五十丸。茶汤下。调药末服。效尤速。只难服尔。病去后。亦宜服。屡施与人神效。若更灸曲池合谷三里绝骨等穴尤佳。予与人按此等穴皆酸疼故也。

　　针灸资生经第七

　　疔疮

　　（疡 鱼脐疮 窝疮 疳疮）

　　疔肿、灸掌后横文后五指。男左女右。七壮即瘥。已用得效。疔肿灸法虽多。然此法甚验。出于意表。（千刮竹箭上取茹作炷。灸疔肿上二七壮。即消。）

　　疔疮灸法。千金以为神验。亦有先以针刺鱼脐疮上四畔作孔。捣白苣汁滴疮孔者。有刺及四畔令汁出。捣生栗黄敷。（以面围之。勿令黄出。）从旦至午。根拔出者。有用苍耳根茎苗但取一色烧灰醋泔淀和如泥涂。干即易之。不过十度。拔根出者。（疔肿方有千首皆不及此。）有用皂荚子取仁作末敷。五日内瘥者。有用水獭屎敷大良者。可考而知也。有道人敷瓦盘覆蜣螂。安浓米泔小盏。以火逼之。虫热吃泔及困死。取脑中白肉。（乃米泔也。）新瓦上 干为末。热酒调二钱服。仍以少敷疮即愈。胡签母患此。疼如铁丁丁然。根据此治之效小海、治疡肿振寒。太冲、临泣、（见腋肿。）治马刀疡 。（铜）一切窝疮。灸足大指奇间二七壮。灸大指头亦佳。（千）

</div>
    <div class="pagination">
<a href="针灸资生经_page38.html">上一页</a><span>...</span><a href="针灸资生经_page34.html">34</a><a href="针灸资生经_page35.html">35</a><a href="针灸资生经_page36.html">36</a><a href="针灸资生经_page37.html">37</a><a href="针灸资生经_page38.html">38</a><span class="current-page">39</span><a href="针灸资生经_page40.html">40</a><a href="针灸资生经_page41.html">41</a><a href="针灸资生经_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
