<!DOCTYPE html>
<html>
<head>
    <meta charset="UTF-8">
    <title>圣济总录 - 第 132 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 132 页/共 447 页</h1>
    <div class="content">　　论曰脾胃素有湿热，或缘大暑醉饱。房劳过度。引热归肾。湿气交攻，小水不利。少腹坚胀，湿毒流散于肌肉之中。则四肢身面发黄。故谓之女劳疸，然其证又有额上黑。微汗出。

　　手足心热。薄暮即发。膀胱急。小便自利者，宜各随其证以治之。

　　治女劳疸，手足烦热。肢节疼痛。小腹拘急，时有虚汗。鳖甲汤方鳖甲（去裙 涂醋炙一两半） 柴胡（去芦头） 茵陈蒿 地骨皮 赤芍药 栀子仁 黄上八味，粗捣筛。每服三钱匕。水一盏。煎至七分，去滓不拘时候温服。

　　治女劳疸。苦参丸方苦参（三两） 龙胆（二两半） 栀子仁（三两半）上三味，捣罗为末。以牛胆汁和为丸。如梧桐子大。每服二十丸，温水下。日二夜一，稍加至四十丸。

　　治女劳疸，身目皆黄。发热恶寒。小腹满急，小便难。由大劳大热房室伤损得之。滑石散方硝石 矾石（熬令汁枯各一两）上二味，合研为散。每服一钱匕。用大麦煮稀粥饮调下，盖衣出汗。其病随小便出者色黄，大便出者色黑。

　　治女劳疸、及劳气热渴。额上汗出。手足俱热。小便亦涩。犀角汤方犀角（镑） 龙胆（各一两） 升麻 甘草（炙各半两） 麦门冬（去心焙三分）上五味。粗捣筛，每服三钱匕。水一盏。入生姜一枣大拍碎。同煎至七分。去滓入生地黄汁一合，食后温服。

　　治黄胆病，日晡即发热恶寒。小腹满急。体黄额黑。大便黑，溏泄。足下热。此为女劳疸。腹满者难治，二石散滑石 石膏（各一两碎）上二味，同研令极细。每服一钱匕。用大麦煮稀粥调下，日三。小便利即瘥。

　　治女劳疸，身目俱黄。恶寒发热。少腹满急。小便难，滑石散方滑石（一两半） 矾石（熬令汁尽一两）上二味，研罗为散。每服二钱匕。以大麦粥饮调下，不拘时候。小便出黄水为度。

　　又方乱发（如鸡子大） 猪脂（半斤）上二味，同于铛内。以微火煎令发消尽。不计时候，以温水调下一匙匕。以小便利为度治女劳疸，额上黑汗出。手足中热。四肢烦疼，薄暮发热。小便自利。龙胆汤方龙胆（去芦头） 甘草（炙锉） 麦门冬（去心焙） 柴胡（去芦头） 升麻 犀角（镑各三分） 牡蛎（一两上七味，粗捣筛。每服三钱匕。水一盏。煎至七分。去滓入生地黄汁半合。更煎一两沸。

　　不拘时候温服。

　　治女劳疸。额上汗出。四肢虚烦。日晡发热。小便自利。牡蛎汤方牡蛎（烧令通赤） 龙胆 升麻 麦门冬（去心焙） 甘草（炙各三分） 犀角（镑半）两） 本 桂（各上八味。捣筛为散。每服四钱匕。水一大盏。煎至八分。去滓热服。温复即避风寒。

　　卷第六十一

　　黄汗

　　论曰黄汗者汗出如柏汁，沾衣黄色。故谓之黄汗。由脾胃有湿，瘀热伏留。熏发肌肉。

　　散而为汗，其证使人身体虚浮。骨节疼痛。发热汗出而不渴者是也。

　　治黄汗身体肿，发热汗出而不渴。状如风水。汗沾衣、色黄如柏汁，脉自沉。此由汗出水入汗孔。水从外入而得之，黄 苦酒汤方黄 （锉五两） 芍药 桂去（粗皮各三分）上三味。锉如麻豆大。每服五钱匕。苦酒一盏半。同煎取七分。去滓温服。服之当心烦。

　　苦酒阻故也。

　　治黄汗两胫冷，又从腰以上汗出。腰 弛痛，如虫行皮中。不能食。身疼重。烦躁小便不利者，名曰黄汗。桂枝加黄 汤方桂（去粗皮） 芍药（各三两） 甘草（炙二两） 黄 （锉五两）上四味，锉如麻豆。每服五钱匕。水一盏半。入生姜半分切，大枣二枚劈破。同煎取七分。去滓温服，复取微汗。须臾不汗者。食稀热粥，以助汤力。

　　治黄汗身肿发热，汗出而不渴。状如风水。汗出着衣皆黄。吴蓝汤方吴蓝 芍药 麦门冬（去心） 桑根白皮（锉） 防己 白藓皮 山栀子仁（各一两半）上七味。锉如麻豆，每服三钱匕。水一盏。煎至八分，去滓空心温服。未效再服。

　　治黄汗身体重。汗出不渴。汗沾衣黄如柏染。黄 汤方黄 （锉） 赤芍药 茵陈蒿（各二两） 石膏（四两） 麦门冬（去心焙一两） 豉（二两）上六味，锉如麻豆，每服半两。水一盏半，入竹叶十四片。煎至八分。去滓温服。日四五服。

　　治黄汗，身体热不退。大小便不利。茵陈蒿汤方茵陈蒿 赤芍药 甘草（炙锉） 木通（锉） 赤茯苓（去黑皮） 黄 锉（各一两） 大黄（锉炒二两）上七味，锉如麻豆。每服五钱匕。水一盏半，煎至八分。去滓温服。如人行十里再服，以大小便通利为度。

　　又方栀子仁 栝蒌（锉炒） 苦参（各一两）上三味，捣罗为末。醋渍鸡子。全用二枚，丸如梧桐子大。每服三十丸，温水下。日四五服。

　　治黄汗、汗出如柏汁沾衣。身体虚浮。蔓荆子散方蔓荆子（二两）上一味，捣罗为散。每服二钱匕。井花水调下。空心食前。日三服。

　　卷第六十一

　　三十六黄

　　论曰黄病有三十六种，所载名数虽同。而证候各异。皆非黄胆之比。求之于经。无所稽考。然此病中原之人未曾识，惟东南方往往有之，其状与热病相似。俚俗能辨之。先看其口中血脉，即知是黄。乃施点烙针灸。多致痊安者，大抵东南之域。其地湿，其气热。湿热相蒸。易成瘴毒，人感其邪。有此黄病。疗不及时，则伤害至速。灸烙方治。不可缓也。

　　心黄第一病患面赤口张。气喘多惊、饶睡。手脚烦疼。舌上疮生。心下急闷。不欲饮食。舌缩口干。七八日内，必发狂走。即是心黄。先烙上脘穴，次烙关元。及灸十八壮。若不瘥。再灸七壮，次烙背心下廉。及天窗，如不瘥者。宜服柴胡汤方柴胡（去苗） 枳壳（去瓤麸炒） 升麻 黄连（去须各一两） 麻黄（去根节一两半）甘草（炙锉） 知上八味。粗捣筛。每服五钱匕。水一盏半。煎至七分。去滓食后温服。日三。后饮少热粥。以助药力。汗出为度。

　　肝黄第二病患齿黄目如丹赤，口燥热渴。气力虚劣。身体青黄，即是肝黄。眼中血出。气息急者，不堪医。先灸肝俞。次烙心俞。及上囟。灸下廉次烙脐下三寸，次烙中脘阳明二穴。若不瘥，灸天窗及心俞各百壮。又不瘥。即作土浆服之。又不瘥。宜服知母汤。及灸烙百会。土浆方人粪（半盏用新汲水三升调入地坑中搅百遍滤取汁二合） 青蒿汁（一合如无汁干者捣末二钱上三味，和匀顿服。不拘时。

　　治肝黄。知母汤方知母（焙半两） 柴胡（去苗） 茵陈蒿 甘草（炙锉） 常山（炒） 鳖甲（去裙醋炙各三分）上六味，粗捣筛。每服五钱匕。水一盏半，入豉一百粒。同煎至七分。去滓投入炼了猪脂半合，搅匀食前温服。吐利为度脾黄第三病患两颊生青，脉起目黄。齿龈皆青。唇黑生疮。通身黄色，鼻中煤生。心腹胀满。不下饮食。大便不通。即是脾黄，先烙颊上青脉。次烙脾俞及胃脘阴都穴，不瘥。灸脾俞百壮。

　　宜服猪苓汤方猪苓（去黑皮） 黄芩（去黑心） 大黄（锉炒） 栀子仁 朴硝（各一两）上五味，粗捣筛。每服五钱匕。水一盏半。煎至七分，去滓空心温服。

　　治脾黄胀满，气冲胸膈。大肠不通。宜用盐蜜煎方盐（捣末半两） 蜜（二合） 皂荚（捣末一分）上三味，先将盐入铫子内。次下蜜皂荚末，慢火煎可丸。候冷丸如枣核大。以腻粉滚为衣。内下部中，良久大便通利。

　　肺黄第四病患口干舌缩，目赤鼻血出。先烙足心。次烙心俞百会天窗里廉肺俞丹田等穴，若不瘥。

　　即灸肺俞期门气海穴百壮，若烦渴欲得饮水。及大便不利。宜服黄硝汤方大黄（锉炒） 硝石（碎各半两）上二味，和匀。用水二盏。煎至一盏，去滓空心分温二服。

　　肾黄第五病患脚冷，面目俱青。身上冷。脐下结硬。气急冲心。先烙肾俞，次烙期门气海足阳明两手心天窗百会等穴。若不瘥，灸气海期门下廉肾俞百壮。候之如语声重。呼吸匀即堪医。

　　若气连呼三声，吸气不入者。不堪医也。即宜灸两乳下三七壮。不瘥。宜服鸡参饮方鸡子（去壳一枚） 人参（一两） 蜜（一合） 生姜汁（半合） 朴硝（一分与鸡子同研匀）上五味。先将人参姜蜜，用水一升。煎至七合。去滓入鸡子朴硝搅和，更煎五七沸。空心顿服。

　　治病患手足拘急，眠卧艰难。芸苔饮方芸苔子 莴苣子各一两上二味，同研如泥，入新汲水一盏，搅和后，以生绢滤取汁，顿服之。

　　鬼黄第六病患汗不出，渐加困重。 气心胀。唇黑遍身黄。妄见鬼物，道得古人名字。此是鬼黄，宜烙中脘穴。更灸二七壮。次烙背心。及灸上囟一七壮。又烙心俞肝俞肾俞。如瘥即遍身赤色。汗流如雨。喘气调匀。此为可治，如身体青。脉息渐微。胃脉绝者，此不堪治也。如无此候。宜服龙齿汤方龙齿 麦门冬（去心焙） 人参（各一两） 远志（去心三分） 甘草（炙锉一分）上五味，粗捣筛，每服五钱匕。水一盏半。煎至七分。去滓食后温服。

　　奸黄第七病患向明卧多，爱索鞋拟起。身体全冷。肉色苍黑。睡中啼泣。或狂言妄语。此是奸黄。

　　先烙手心，次烙第三指间。又灸一七壮。次烙气海上脘人中神庭等穴，不瘥灸背心下廉穴百壮。候之，如心肿脚肿。蓦回窥人者。不堪医也，如无此候。宜服茯神汤方茯神（去木） 酸枣仁（炒） 人参（各一两） 附子（炮裂去脐皮半两） 干姜（炮一分）上五味， 咀如麻豆。每服五钱匕。水一盏半，煎至七分。去滓食前温服。

　　血黄第八病患三日鼻中出血，大小便赤下血。心间烦闷。腹中有块。痛如虫咬，吐逆喘粗。此是血黄。先烙丹田穴，次烙后心上囟。如不瘥者。宜服续随汤方续随子（十四粒细研）上一味。用水一盏，煎至六分。去滓放冷顿服。当吐泻愈。看鼻衄及下血。其血鲜者堪医。如齿及鼻黑，发直者死。

　　治血黄头闷，心中痛结块。心烦吐逆。茅根汤方生茅根（锉一握） 生地黄（拍碎一两） 刺蓟（锉半两）上三味，以水三盏。煎至一盏半。去滓食后分温二服。

　　人黄第九病患面青掩口，恶闻人声。或似颠狂。此是人黄。急宜灸烙，先烙承浆穴。次烙第三椎。

　　次烙下脘，次烙期门。不瘥灸肺俞后心百壮。若脉息动止，常共鬼语。此不堪治。若无此证。

　　宜服赤箭散方赤箭（一两） 天竺黄（半两） 牛黄（一分） 铅白霜（一钱）上四味，各捣研为散和匀。每服一钱匕。食后煎金银汤调下。

　　髓黄第十病患四肢疼痛无力，好眠冷地。身体遍黄。次便青绿色起。唇齿俱白，眼带微肿。宜灸下廉。及两手阳明穴百会等。每处各三五十壮，若身体赤色。宜服黄 散方黄 （锉） 黄连（去须） 甘草（生锉各半两） 黄芩（去黑心一两）上四味，捣罗为散。每服三钱匕，粳米泔调下。不拘时。

　　黄十一病患色青次却色赤，或经下后。头发自落。吃食渐少。吐逆心烦。睡则梦与鬼交，气力虚乏。或食物难消。宜灸脐下百壮，得力者肉色渐变。如是小便赤涩。鼻中煤生。齿焦眼黑。

　　不堪医也，若无此候。宜服桑螵蛸汤方桑螵蛸（锉炒） 白术 黄 （锉） 赤茯苓（去黑皮） 人参（各一两） 甘草（炙半两）上六味，粗捣筛。每服五钱匕。水一盏半。入生姜一枣大拍碎，同煎至七分。去滓食前温服。

　　急黄十二病患心腹急闷。烦躁、身热。五日之间。便发狂走，体如金色。起卧不安。此是急黄。

　　先烙百会，次烙下廉。次烙肝俞。更灸三十壮。不瘥灸神庭天窗后心百壮。次宜用吹鼻方瓜蒂（七枚捣末） 乱发灰（一钱）上二味。同研令匀。每用少许、吹鼻中。

　　又方恶实（一两） 黄芩（去黑心半两）上二味，粗捣筛。用水一盏半。煎至一盏，去滓入马通汁一合。搅匀。更煎一两沸。食前分温二服，若是齿如熟豆色。 气心头硬者，不可活也。

</div>
    <div class="pagination">
<a href="圣济总录_page131.html">上一页</a><span>...</span><a href="圣济总录_page127.html">127</a><a href="圣济总录_page128.html">128</a><a href="圣济总录_page129.html">129</a><a href="圣济总录_page130.html">130</a><a href="圣济总录_page131.html">131</a><span class="current-page">132</span><a href="圣济总录_page133.html">133</a><a href="圣济总录_page134.html">134</a><a href="圣济总录_page135.html">135</a><a href="圣济总录_page136.html">136</a><a href="圣济总录_page137.html">137</a><span>...</span><a href="圣济总录_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
