<!DOCTYPE html>
<html>
<head>
    <meta charset="UTF-8">
    <title>普济方四库 - 第 623 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 623 页/共 1812 页</h1>
    <div class="content">　　千金丸【出百一选方】　治中冷停食不散痰实不入食硫黄【二两通明者别研如粉】　　　白茯苓【二两】　干山药【二两】
　　附子【一两去皮脐生用】　　　　半夏【一两汤浸去滑】青皮【一两去白】
　　右为细末拌匀汤浸炊饼为丸或用淡麫糊为丸如梧桐子大每服三十丸至五十丸空心食前服
　　一方　治冷痰
　　桂　　　　胡椒　　　白芥子　　黑芥子大防　　　甘遂
　　右件等分水糊为丸如梧桐子大每服十丸姜汤下
　　丁香半夏丸【一名槟榔丸出防萃方】　治心下停饮冷痰头目昏晕睡卧口中多涎
　　槟榔【二分】　　丁香【一两】　　半夏【一两】　　细辛【半两】干姜【半两】　　人参
　　右为细末生姜汁煮糊为丸如梧桐子大每服三十丸姜汤下日三服食后
　　白豆防汤　治胃虚气寒饮食无味呕逆冷痰噫时闻食气
　　白豆防【去皮】　槟榔【剉】　　半夏【为末姜汁和作饼焙干】
　　右为散每服二钱水一盏生姜三片煎至七分去滓温服
　　温中化痰丸【出和剂方】　治证与前一切痰饮类温中化痰丸同
　　干姜【一两炮】　半夏【一两煮】　细辛【半两去叶洗】胡椒【半两】白术【二两焙】
　　右为末姜汁打糊为丸如梧桐子大每服三十丸至五十丸汤饮不拘时候
　　强中丸【一名强中二姜丸出三因方】　治胃脘虚寒冷痰留滞痞塞不通气不升降口苦无味不思饮食亦主温脾胃消寒痰茶积
　　高良姜【一两细剉】干姜【一两炮净拭】陈皮【一两去白】　青皮【一两去穰】半夏【二两汤洗去滑】
　　右为末用生姜自然汁煮麫糊为丸如梧桐子大每服二三十丸生姜汤下中满气痞服之甚妙一方有南星半两炮一方不用生姜汁丸盐汤送下空心服一法前药并不炮制
　　呉茱萸汤　治胷膈冷痰心下烦满欲吐不下食
　　呉茱萸【二两汤洗焙炒】　　　　半夏【二两汤洗七次切焙】
　　桂【二两去麤皮】　人参【二两】　　甘草【一两炙】
　　右防咀如麻豆大每服五钱以水一盏半入生姜半分切大枣二枚煎取一盏去滓温服日三
　　矾石丸　治冷痰温胃利膈思食
　　白矾【一两枯研】　芎防【一两】　　干姜【一两炮】　半夏【一两碎剉姜汁浸透炒】
　　右为细末煮枣肉和丸如梧桐子大每服十五丸至二十丸生姜汤下不拘时候
　　姜桂丸【出防萃方】　治寒痰咳嗽脉沉面色黧黒小便急痛足寒而逆心多恐怖
　　南星【一两洗】　半夏【一两洗】　官桂【一两去麤皮】
　　右为细末蒸饼为丸如梧桐子大每服三五十丸生姜汤下食后局方中胡椒理中丸仲景呉茱萸汤亦可如心下痞闷者加枳实五钱如身热甚者加黄连五钱如体重加茯苓白术各一两如气逆上者加苦葶苈五钱如气促者加人参桔梗各五钱如浮肿加郁李仁杏仁各五钱如大便秘加大黄五钱如痰而能食者大承气汤防下之如痰而不能食者厚朴汤主之一方食后用防己丸或玉粉丸亦可
　　丁香半夏丸【出王氏博济方】　治胃冷有痰不思饮食
　　丁香【一分】　　白矾【半两研】　半夏【二两水浸七日每日早换水日足取出切曝干】
　　右为细末姜汁和丸如小豆大毎服二十丸姜汤下食后一方盐汤下如膈上有痰涎只服三服坠下立见効
　　竒効汤　治冷痰壅盛胷膈不利胃口冷脾气弱呕吐痰涎
　　木香【半两】　　附子【二两炮制去皮脐】　　　　半夏【二两汤浸七次切焙】
　　右防咀剉如麻豆大每服三钱水一盏半生姜半分切大枣二枚煎至一盏去滓空心温服
　　荜拨丸　治冷痰饮食不下膈脘不快
　　荜拨【一两炒】　干姜【半两炮】　诃梨勒【三分煨去皮】
　　右为细末煮麫糊和丸如桐子大每服二十丸姜汤下不拘时候
　　治冷痰饮胷膈气满吐逆不思饮食宜服此方一名半夏散【出圣惠方】
　　半夏【二两汤洗七次去滑】　　　　干姜【一两炮制剉】丁香【一两】
　　右为散不计时候以姜汤粥饮调下一钱
　　倍术散　治酒癖五饮停水在心下或两脇胃中膈间动揺有声
　　白术【二两】　　附子【一两炮去皮脐】
　　右剉散三服水一大盏生姜十片煎空心服脏腑防动即安一方除附子加干姜肉桂各一两为末蜜和丸如桐子大每服二十五丸米汤下食前大効
　　二生汤【出传信适用方】　专治寒痰胃冷
　　附子【生去皮脐】　半夏【生用】
　　右各等分防咀每服四钱水二盏姜十片煎至七分去滓温服空心入少木香煎佳一方去半夏用南星名附子汤
　　姜附汤【出千金方】　治痰冷癖气胷满短气呕沫头痛饮食不化
　　生姜【八两】　　附子【四两生用四破】
　　右二味防咀以水八升煮取二升分四服又主卒风忌肉冷水等一方附子炮制
　　一方　治痰涎
　　右用槟榔为末白汤防一钱服
　　一方【出圣惠方】　治冷痰饮恶心
　　右用荜拨一两捣为末于食前清粥饮调半钱服
　　胡椒理中丸【出衞生家宝方】　治脾胃虚寒气不宣通咳喘急逆气虚痞胷膈噎闷腹脇满痛迫塞短气不能饮食呕吐痰水不止【方见咳嗽门冷嗽类】
　　豆防汤【出圣惠方】　治痰冷呕逆胷膈不利饮食不下草豆防【半两去皮】半夏【半两汤浸七次去滑焙】　　　陈橘皮【三分汤浸去白焙】
　　右捣筛每服三钱水一盏生姜五片煎至七分去滓温服不拘时候
　　呉茱萸汤　治冷痰呑酸吐水胷中不利
　　呉茱萸【一两汤洗七次焙炒】　　　半夏【一两汤洗七次焙】
　　附子【一两炮制去皮脐】
　　右防咀如麻豆大每服三钱水一盏半生姜五片煎至五分去滓温服不拘时候
　　铁刷汤【出衞生家宝方】　治积寒痰饮呕吐不止胷膈不快不下饮食
　　半夏【四钱洗】　草豆防【三分】　丁香【三分】　　干姜【三分炮】诃子皮【三分】　生姜【一两】
　　右防咀用水五盏煎至二盏半去滓分三服相继不拘时候吐不止加附子三钱生姜半两
　　姜麴饼子【出十便良方】　治冷痰瘚
　　生姜【二斤切作片子以盐二两淹一宿焙干】半夏麴【一两半】大杏仁【三十
　　枚】　　　　甘草【二两】　　丁香【半两】
　　右捣为末糯米糊丸为小饼子每以白汤嚼下三五饼
　　白术散【出保命集方】　治夏暑大热或酒后饮冷痰湿不止胸不利
　　白术　　　茯苓　　半夏【洗】　　黄芩【各等分】
　　右为麤末每服五钱至七钱水二盏入生姜十片煎至一盏去滓调陈皮末一钱神麴末一钱食后服
　　法曰大热大饮葢酒味热而引饮冷冷与热凝胃胷中不能散而成湿故痰作甚者亦吐之吐后服五苓甘露燥湿去痰之剂
　　顺元散【出医方集成】　治气虚痰盛不得睡卧气壅痰瘚尤宜服之
　　南星【一两炮】　川乌【半两】　　附子【半两】　　木香【二钱半】
　　右防咀每服三钱水一盏姜十片煎热服
　　痰瘚
　　方
　　省风汤【出衞生家宝方】　治痰瘚
　　半夏【八两】　　防风【四两】　　甘草【二两】
　　右件同为细末分作四十服每服用水一大盏半姜二十片煎至七分去滓温服不计时候一方用天南星代半夏
　　导痰汤　治痰瘚头昏晕【出传信适用方】
　　半夏【四两汤浸七次】天南星【一两细切姜汁浸】　　　枳实【一两去穰】橘红【一两】　　赤茯苓【一两】
　　右为麤末每服三钱水二盏姜十片煎至一盏去滓温服
　　水玉汤【出杨氏家藏方】　治眉棱骨痛不可忍者此痰瘚也
　　半夏【不拘多少汤洗七次切片子】
　　右防咀每服三钱水一盏半生姜十片煎至八分去滓温服食后




　　普济方卷一百六十七
<子部,医家类,普济方>
　　钦定四库全书
　　普济方卷一百六十八　明　周王朱橚　撰积聚门
　　总论
　　夫积有五而聚有六积者生于五臓之隂气也聚者成于六腑之阳气也此皆隂阳不和脏腑虚弱风邪抟之所以为积为聚也有如忧思喜怒之气人之所不能免者过则伤乎五脏逆于四时传克不行乃留结于五脏是为五积故在肝曰肥气在心曰伏梁在脾曰痞气在肺曰息贲在肾曰贲豚其名不同其症亦异肥气之状在左肋下大如覆杯肥大而似有头足是为肝积诊其脉而细其色青其病两脇下痛意引小腹足寒转筋男子为积疝女人为瘕聚伏梁之状起于脐下其大如臂上至心下犹梁之横架于胸膈者是为心积诊其脉沉而芤其色赤其病腹热面赤咽干心烦甚则吐血令人少食肌瘦痞气之状留在胃腕覆大如杯痞塞不通是为脾积诊其脉浮大而长其色黄其病饥则减饱则见胸满吐呕足肿肉削乆不愈令人四肢疲软息贲之状在右脇下覆大如杯喘息奔溢是为肺积诊其脉浮而毛其色白其病气逆胷满少气善忘目睻肤寒皮中时痛或如虱縁或如针刺其脉沉而急其色黒其病饥则见饱则减小腹里急腰痛口甘目昏骨冷乆不愈令人骨痿少气又如六聚之成于六腑则异是矣何者六腑属于三阳大阳利清气阳明泄浊气少阳化精气有如都防之府主转输以为常也夫茍六腑失常则邪气聚而不散始发既无根夲上下无所留止其痛亦无常处故在上则格在下则胀傍攻两脇如有坏块易于转动故非五积之比也凡诊其脉駃而者积聚也脉浮而牢者积聚也脉横者脇下有积聚也脉来小沉实者胃中有积聚也大抵病各有证治各有方如诊心腹积聚其脉牢强急者生虚弱急者死又诸脉实强者生沉小者死此又不可不察也外台秘要云肝之积名曰肥气在左肋下如覆杯有头卒乆不愈令人发如疟连岁月不已以季夏戊巳日得之何以言之肺病肝肝当脾脾季夏适王王者不受邪肝欲复还肺肺不肯受故留结为积故知肝之积以季夏戊巳日得之也心之积名曰伏梁起脐上大如臂上至心下以秋庚辛日得之何以言之肾病当传心心当肺肺以秋适王王者不受邪肺欲复还胃胃不肯受留结为积故知伏梁以秋庚辛日得之也脾之积名曰痞气在胃管覆覆如大盘乆不愈令人四肢不收发黄疸饮食不为肌肤以冬壬癸日得之何以言之肝病当传脾脾当传肾肾以冬适王王者不受邪脾欲复还肝肝不肯受故留为积故知痞气以冬壬癸日得之也肺之积名曰息贲在右脇下覆覆如大杯乆不愈令人潇淅寒热喘逆发肺痈以春甲乙日得之何以言之心病传肺肺当肝肝以春适王王者不受邪肺欲复还心心不肯受故留结为积故知息贲以春甲乙日得之也肾之积名曰贲豚发于小腹上至心下若奔豚之状上下无定乆不愈令人呃逆骨痿少气以夏丙丁日得之何以言之脾病当传肾肾当传心心以夏适王王者不受邪肾欲复还脾脾不肯受故结为积故知贲豚以夏丙丁日得之也此为五积诊其脉駚而积聚脉浮而牢积聚脉横者脇下有积聚脉来小沉实者胃中有积聚不下食即吐出脉来细輭附骨者积也脉出在左积在左脉出在右积在右脉两出积在中央以部处之诊得肺积脉浮而毛按之辟易时下气逆背相引痛少气善忘目暄皮肤寒秋愈夏剧主皮中时痛如虱縁状其甚如针刺之状时痒白色也诊得心积脉沉而芤时上下无常处病少腹中热面赤咽干心烦掌热甚即吐血主身瘈疭主血疭夏差冬剧色赤也诊得脾积脉浮大而长饥则减饱则见复起与糓争累累如桃李起见于外腹满呕泄肠鸣四肢重手足劲寒脇痛引小腹男子得疝也女人病淋也身无膏泽善肿厥不能卧主肌肉损色黄也诊得肝积脉而细两脇下痛邪走心下足胫转筋爪甲枯黒春差秋剧色青也诊得肾积脉沉而急苦春与腰相引饥则见饱则减病腰痛小腹里急口干咽肿伤烂目芒胫骨中寒主髓厥善忘色黒也六腑者大小肠胃胆膀胱三焦者也属于三阳大阳利清气阳明泄浊气少阳化精气如都防之腑主转输以为常也六腑失常则壅聚不通故实而不转虚而输随气往来痛无定处在上则格在下则胀傍攻两脇有如坯块易于转变非五臓比也夫喜伤心者自汗不可疾行不可乆立故经曰喜则气散怒伤肝者上气不可忍热则来荡心短气絶不得息故经曰怒则气击【一作上】忧伤肺者心系急上焦闭荣卫不通夜卧不安故经曰忧则气聚思伤脾者气留不行积聚在中腕不得饮食腹胀满四肢怠惰故经曰思则气结悲伤心者善忘不识人置物在处还取不得筋挛四肢浮肿故经曰悲则气急恐伤肾者上焦气闭不行下焦回还不散犹豫不快呕逆心恶经曰恐则精却惊伤胆者神无所归虑无所定説物不竟而迫故经曰惊则气乱七者虽不同夲乎一气藏气不行欝而生涎随气聚积坚大如块在心腹中或塞咽喉如粉絮吐不出咽不下时去时来每发欲死状如神灵所作逆害饮食皆气所生成治之各有方也夫积者伤滞也伤滞之乆停留不化则成积矣其于脏腑皆因触胃以成积病惟脾胃最易受触盖日用饮酒积或过多停滞难化或吐或呕或泄或痢当是之时法宜推荡然后助养脾胃所推荡者便宜酌量人之虚实伤滞之轻重而推荡之停滞一消则不成积克化失宜乆之必成积聚症瘕矣所谓积者有积气积肉积酒积茶积食积痰更有妇女月经不通遂成血积积者五脏所生气之所积名曰积其始发有根夲其痛不离其部由隂气所生也聚者六腑所成气之所聚名曰聚其始发无根夲其痛无常处由阳气所生也然又症瘕癖结者积聚之异名也证状不一原其病夲大略相类但从其所得或诊其证状以立名尔且或隐或见腹内按之形证可验也瘕者为瘕聚推之流移不定也癖者僻侧在于脇肋结者沉伏结强于内然有得之于食有得之于气有得之于忧思有得之于风寒凡使血气沉滞留结而为病者治湏渐磨溃削使气血流通则病可愈矣夫卫气留于腹中畜积不行脉强及急腹皮急甚不可刺云黄帝曰卫气之留于腹中畜积不行菀蕴不得常所使人肢脇胃中满喘呼逆息者何以去之伯髙曰其气积于胸中者上取之积于腹中者下取之上下皆满溢者傍取之黄帝曰取之奈何伯髙曰积于上者防人迎天突于喉中积于下者防三里于气冲上下皆满者上下取之于季脇之下深一寸重者鸡足取之诊视其脉大而急及絶不至者及腹皮急甚者当从隂引阳取穴于腹募不可刺也夫不可刺者宜炙也一则沉寒痼冷二则无脉阳之絶也三则腹皮急而阳防也舎此三者余皆不得炙苦病在两寸脉者及腹皮急甚者当从隂引阳取穴于腹募五脏病取五臓募六腑病取六腑募苦病在两尺脉者当从阳引隂取穴于背腧五脏病取五臓腧六腑病取六腑腧元气病取六腑于募筋骨有形病者取五脏腧募其病不在天之阳不在地之隂在腹中者两仪之间人事也故取季脇下一寸元气病取之右筋病取之左故曰在中者傍取之此其理也炙者燔取之儒门事亲书论云息城司侯闻父死于贼乃大悲哭之罢便觉心痛日増不已月余成块状若覆杯大痛不住药皆无功议用燔鍼炷艾病人恶之乃求于戴人戴人至适巫者在其傍乃学巫者杂于狂言以谑病者至笑其笑不忍回面向壁一二日心下结埂皆散戴人曰内经言忧则气结喜则百脉舒矣又云喜胜悲内经自皆有法治之不知何用鍼炙哉一缁侣好茶成病积在左脇戴人曰此与肥气颇同然痎疟不作便非肥气虽病十年不劳一日况两手脉沉细有积故然吾治无鍼炙之苦但畧为施治可享夀尽期先以茶调散吐出宿茶水数升再以木如意之又涌数升皆作茶色次以三花神祐丸九十余粒是夜防二十余行脓水相兼燥粪瘀血杂然而下明日以除温之剂使服十余日诸苦悉蠲神清色莹显庆寺僧应公有沉积数年虽不卧床枕每于四更后心头闷硬不能安卧须起行寺中习以为常人莫知为何病以药请于戴人戴人令涌出胶涎一二升如黒矾水继出黄緑水又下脓血数升自觉胸中如失巨山饮饵无算安眠至晓寄西华县庠山东顔先生有积二十年目视物不移细字不观当心如顽石毎发痛不可忍食减肉消黒防满面腰不能直因遇戴人令涌寒痰一盏如片粉夜以舟车丸通经散下烂肠葵菜汁七八行病十去三四以热浆水粥饮之复去痰一大盆次日又以舟车丸通经散前后约百余行累无少隐不五六日面色防去食进目明心中空旷遂失顽石所在素问曰积聚留饮痞膈中满湿积霍乱吐下瘕症坚硬腹满皆大隂湿土乃脾胃之气积聚之根也积者不散聚者不化留者不行饮者停滞痞者不通隔者阻也中满下澁为积霍乱吐下为留饮同瘕症者症征也瘕假也斯疾乃五脏六腑隂阳变化兴衰之制也亢则害承廼制及则反以谓水得燥则消散而得则不消乃为积饮也谓人形精神与荣卫血气津液出入通流谓夫腠理闭宻乃为痞也谓肠胃膈絶化失常而为滞也土主形体腹满于中央乃曰中满以传化失度故甚则霍乱吐泻也症者腹中坚硬按之应手然水体柔顺而今反坚硬如此者亢则害承廼制也瘕者中遂硬而忽聚忽散无其常故其病未及症也经曰血不行而滞故血肉凝而为瘕也小肠移热于大肠乃为虚瘕大肠移热于小肠谓两热相抟则血溢而为伏瘕血澁不利月事复滞而不行故云为虙瘕为虙与伏同瘕与疝同为传写误也世传冷病亦有热或阳气欝结怫热壅滞而坚硬不消者世传为寒症瘕也或坚痞腹满急痛寒主筋缩故急主痛寒极血凝泣而反兼土化制之故坚痞而腹满或热欝于内而腹满坚结痛不可忍者皆可为寒误矣何不以脉症辨之凡诸疾病皆有隂阳寒热宜以详之大抵治积或以所恶者攻之或以所喜者诱之则易愈如硼砂水银治肉积神麯麦蘖治酒积水蛭蝱虫治血积木香梹榔治气积牵牛甘遂治水积雄黄腻粉治涎积礞石巴豆治食积各从其类也若羣队之药分其势则难取效反损所谓譬犹猎不知兎广络原野冀一人获之术赤疎矣须是认得分明是积聚然后増减用药不然反有所损广五行记孝防中有僧维则病噎不能食语弟子曰吾死之后便可开吾胸腹视有何物言絶而卒弟子果开视胸中得一物形似鱼而有两头遍体皆肉鳞弟子置器中跳跃不止戯以诸味皆随化尽时夏中蓝盛从淀有一僧以淀器中其防绕逐器中走湏臾化为水此乃五症五噎症后人因此蓝治噎矣
　　积聚【附论】
　　经曰病有积有聚何以别之积者隂气也聚者阳气也隂沉而伏阳浮而动气之所积名曰积气之所聚名曰聚故积者五脏所生聚者六腑所生积之为病其始发有常处其痛不离其部上下有所终始左右有所穷处聚之为病其始发无根夲上下无所留止其病无常处此积聚之别也
　　方
　　秘方三棱煎丸
　　三棱　陈皮　五灵脂【各三两】萝卜子　白芍药梹榔　香附子　草豆　黒牵牛【各二两】糖毬【四两】木香　枳殻　枳实　缩砂　干漆　神麯　麦蘖荜澄茄　白术　片姜　益智　硼砂　草菓胡　菖蒲　亁姜　乌药　红豆【各一两】蓬术
</div>
    <div class="pagination">
<a href="普济方四库_page622.html">上一页</a><span>...</span><a href="普济方四库_page618.html">618</a><a href="普济方四库_page619.html">619</a><a href="普济方四库_page620.html">620</a><a href="普济方四库_page621.html">621</a><a href="普济方四库_page622.html">622</a><span class="current-page">623</span><a href="普济方四库_page624.html">624</a><a href="普济方四库_page625.html">625</a><a href="普济方四库_page626.html">626</a><a href="普济方四库_page627.html">627</a><a href="普济方四库_page628.html">628</a><span>...</span><a href="普济方四库_page624.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
