<!DOCTYPE html>
<html>
<head>
    <meta charset="UTF-8">
    <title>玉机微义 - 第 17 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉机微义 - 第 17 页/共 45 页</h1>
    <div class="content">　　托里温中汤治疮为寒变而内陷者脓出清解皮肤凉心下痞满肠鸣切痛大便微溏食则呕气短吃逆不绝不得安卧时发昏愦羌活(三钱) 附子(炮去皮四钱) 干姜(炮三钱) 益智仁 丁香 沉香 木香 茴香陈皮(各一钱) 炙甘草(二钱)上 咀作一服水三盏生姜五片煎服卫生宝鉴曰经云寒淫于内治以辛热佐以苦温以盖附大辛热温中外发阳气自里之表以为君羌活苦辛温透关节炙甘草温补脾胃行经络通血脉胃寒则呕吐吃逆不下食益智丁沉大辛热以散寒为佐疮气内攻气聚而为满木香陈皮苦辛温治痞散满为使按此手足太阳阳明三阴经药也

　　卷十五　疮疡门

　　辛凉攻里之剂

　　机要内疏黄连汤治疮皮色肿硬发热而呕大便闭脉洪实者黄连 芍药 当归 槟榔 木香 黄芩 栀子 薄荷 桔梗 甘草(各一两) 连翘(二两) 大黄(二两半)上 咀每服一两入姜煎按此本黄连汤加大黄手足少阳足阳明太阴手三阴之药也丹溪曰精要以大黄治痈疽之要药以其宣热拔毒第二论曰疮始作皆须以大黄等药极转利之又排日不废继又自言患痈疽者每有泻泄皆是恶候此又不能无疑者也借曰前说用大黄恐因病体实而大腑秘结有积热沉痼之疾者发也止可破结导滞推令转动而已岂可谓极转利之而且排曰不废若利下之后又与利药恐非防微杜渐之意疮之始作即周礼肿疡之时也肿在肌肉若非大满大实坚之证自当行仲景发表之法借五香汤为例散之于外何必遽以峻下之药夺其里自取其祸切详河间谓地之湿气感则害人皮肉筋脉其在外盛而内行其脉沉实当先疏其内以绝其源又谓呕 心逆发热而烦脉沉而实硬肿发闷皮肉不变色根深而大病在五内腑秘结当急疏利之宜黄连汤先服一二帖次加大黄未效再加二钱以利为度如有热证只与黄连汤无热证少煎内托复煎散时时呷之如此则内外皆通血气流行彼加大黄者自因体实而腑秘也未当如此之多圣济射干散治疮疽发背诸疮肿痛脉洪实数者射干 犀角 升麻 玄参 黄芩 麦门冬 大黄(各一两) 山栀(半两)上 咀每服五钱加竹叶芒硝一钱以利为度按此足阳明手太阴经药也托里散治一切恶疮发背丁疽便毒始发脉洪弦实数肿甚欲作脓者三服消尽大黄 牡蛎 栝蒌根 皂角针 朴硝 连翘(各三钱) 当归 金银花(各一两) 赤芍黄芩(各二钱)上为粗末每半两水酒各半煎服按此足厥阴太阴阳明经叶也破棺丹治诸热肿一切风热疮证发热多汗大渴便闭谵语结阳之证大黄(二两半半生半熟) 芒硝 甘草(各二两)上为末炼蜜丸弹子大每服半丸病重一丸至二丸食后童便入酒半盏化服之或白汤合酒化服按此仲景正阳阳明经药也泻心汤治疮毒痈肿发躁烦渴脉实洪数者大黄(四两) 黄连 山栀 漏芦 泽兰 连翘 黄芩 苏木(各二两) 犀角(一两)上 咀每服三五钱水煎服按此手少阴太阴少阳药也出足阳明例

　　卷十五　疮疡门

　　辛平攻里之剂

　　郭氏瑞效丸治肠痈胃痈内积兼男子妇人积聚证当归 京三棱 槟榔 木鳖子 穿山甲(炒各一两) 牡蛎(为末炒山甲都用) 连翘 枳壳(炒各一两半) 砂(焙) 琥珀(各一两)巴豆(二十一粒去油) 麝香(少许)上为末酒糊丸桐子大每服十丸至二三十丸温酒下临卧再服如利动脏腑减丸数大小便有脓血出者却用别药调治之万灵夺命丹郭氏又名延寿济世膏 如意金丹 广效保命丹 朱砂备急膏 三教济世膏仙授灵宝膏 圣僧慈救膏盖实一药也治一切疮肿疔疽初起脉沉实及服汗药后毒瓦斯在里不尽者宜此下之朱砂 盐花(各二钱半) 雄黄 明矾(生用) 枫香(各二钱) 黄丹 赤石脂 琥珀 轻粉(各一钱半) 麝香 片脑(各一钱) 巴豆(去壳水煮十沸) 蓖麻(另研各四十九粒)上为末用巴豆蓖麻子膏和药为丸如和不就加炼蜜就成膏收瓷器内如用时旋丸如鸡头大每服一丸井花水下或汤亦得忌热物半日大人小儿以意加减与服谨按郭氏用药格式云凡人患一切疮肿若脉在表者先服首功玄黑散或夺命丹蟾酥丸之类选用汗之继服广效保命膏或化毒凉剂下之若脉在里者便只服延寿济世膏或破棺丹下之病属里不必汗之故也如是有头疮疽就便用朱砂备急膏一丸如黄豆大安于疮头上却用软粘膏药盖护之其疮必破如疮晕紫黑色外用宣毒散周遭敷住毒瓦斯如疮晕赤红色用水澄膏敷之次日用紧峻碧云锭子开了疮口次用紧缓碧霞锭子去其歹肉稍净却用缓慢碧玉锭子生肌总名青金锭子不拘日数直待歹肉去净单用膏药贴之候脓水尽肌肉平方许贴生好肌敛口之药若根据此法免教人受刀剪针烙之苦如是无头痈肿待脓成用针刺破方根据法收功也愚详疮之汗后或始有头痈疽便用是药后施锭子虽有次第然病体亦有积热或风毒瓦斯郁等证若待开溃次第用药及无头痈肿待脓成用法而又不及东垣法之通变神速也如疮溃动或结歹肉疔疽坚硬却次第用外治之法方可

　　卷十五　疮疡门

　　辛热发表攻里之剂

　　飞龙夺命丹治一切疔疮恶肿痈疽初发或发而黑陷毒瓦斯内陷者天南星 雄黄 巴豆(各一钱) 砂 黄丹 信石 乳香(各半钱) 斑蝥(十六个去翅足) 麝(少许)上为末取蟾酥和为丸如黄黍米大每服十一二丸或十四五丸看疮上下食前后以好酒送下量人虚实与之忌油腻鱼肉荤物七日按此方世俗多用之故收入然香窜燥毒之剂盖无经不至者故能宣泄备汗吐下三法病因食一切禽畜毒发所致及疮脉沉紧细数毒蕴在里并湿毒用之神效但世人多不分此更不审疮之大热大渴毒气发而脉浮洪在表及膏粱积热之人未宜轻举况有以半夏代雄黄殊不知雄黄治诸疮及百节中大风中恶者之意此与郭氏二方皆手少阴例药兹则表里法也

　　卷十五　疮疡门

　　辛平发表攻里之剂

　　五香连翘汤治诸疮肿初觉一二日便厥逆喉咽塞发寒热沉香 木香 麝香 连翘 射干 升麻 丁香 独活 桑寄生 炙甘草(各一两) 大黄(一两半) 木通 乳香(各二两)上 咀每服五钱水一盏半煎七分温服取利按丹溪曰精要第一论云不问痈疽疮疖虚实冷热先与内托散五香连翘汤沉麝汤等诸方不冷不热不问老幼少壮阴阳虚实冷热多服为妙夫痈疽疮疖脏腑阴阳有浅深虚实冷热用药有补泻温凉老幼少壮其禀受浓薄形志苦药随年岁而增损奈何欲以不冷不热四五方而通治之又以多服为妙此不能无疑也学人当审经络察病机而处治大抵岂可仗此为通治之法

　　卷十五　疮疡门

　　辛凉发表攻里之剂

　　千金漏芦汤治积热丹毒无名恶肿脉洪实弦滑发热烦热者漏芦 麻黄 升麻 赤芍 黄芩 甘草 白蔹 白芨 枳壳(各四两) 大黄(十二两)上 咀每服一两入姜煎按此出阳明例药也驱积热蕴于表里之剂防风通圣散方见中风门按此表里气血之药也治一切风毒积热疮肿脉候弦洪实数浮紧气血盛实有不可缺此见近有秘传外科家方以是药加人参赤茯苓黄 苍术金银花名消肿托里散虽以参 为主复云人参无亦可盖使人不能无疑而难用也且临证加减须较表里之法如表证多者当从此方以辛甘为主散之也里证多者方可从变故此分辛温辛平辛凉之异

　　卷十五　疮疡门

　　内托之剂

　　机要内托复煎散托里健胃地骨皮 黄芩 茯苓 白芍 人参 黄 白术 桂 甘草 防己 当归(各一两) 防风上 咀先以苍术一斤水五升煎至三升去术入前十二味再煎至三四盏取清汁分三四次终日饮之又煎苍术查为汤去渣根据前又煎前十二味渣分饮之五香汤治毒瓦斯入腹托里若有异证于内加减丁香 木香 沉香 乳香(各一两) 麝(三钱)上为末水煎空心服若呕者去麝加藿香一两渴者加参一两按丹溪曰或问内托之法古人有行之者乎曰河间治肿 于外根盘不深形证在表其脉多浮病在皮肉非气盛则必侵于内急须内托以救其里宜复煎散除湿散郁使胃气和平如或未已再煎半料饮之如大便秘及烦热少服黄连汤如微利及烦热已退却与复煎散半两如此使荣卫俱行邪气不能内伤也然世俗多用十补散论已见前圣济托里汤治诸疔肿发背曾经汗下毒瓦斯投心迷闷呕吐而痛可服二三次又名内托散乳香(明者一两) 真绿豆粉(四两一方止用二两)上二味合匀每服一钱或二钱甘草煎汤调下按丹溪曰精要谓内托散一日至三日之内进十数服防毒瓦斯攻冲脏腑名护心散切详绿豆解丹毒又言治石毒味甘入阳明性寒能补为君以乳香去恶肿入少阴性温善窜为佐甘草性缓解五金八石及百药毒为使想此方专为服丹石而发疽者设不因丹石而发疽恐非必用之剂又次与五香连翘汤射干散散结气消瘀血夫善于驱逐以五般香窜佐之与漏芦汤相间大黄为佐虽各有黄 漏芦甘草之补果能免驱逐之祸乎况大黄入阳明太阳性走而不守泻诸实热以其峻捷有将军之名痈疽因积毒在脏腑非一朝夕今发于外宜以标重为治当先助气壮胃使根本坚固而行经活血为佐参以经络时令使毒瓦斯外发此正仲景解表用麻黄桂枝之意治施之早可以内消此乃内托之本意与夫年老者病深者证备者体虚者绿豆虽补将有不胜重任之患矣尝治一妇人年将七十形实性急而好酒脑生疽方五日脉紧急且涩急用大黄酒煨细切酒拌炒为末又酒拌人参炒入姜煎调一钱重又两时再与得睡而上半身汗睡觉病已失此亦内托之意又一男子年五十余形实色黑背生红肿及胛骨下痛其脉浮数而洪紧食亦呕正冬月与麻黄桂枝汤加酒黄柏生附栝蒌子甘草节羌活青皮人参黄芩半夏生姜六帖而消此非内托之意欤如此者非一不敢悉具郭氏定疼托里散治一切疮肿疼痛不可忍如少壮气实先用疏利后服此药粟壳(去蒂炒三两) 当归 白芍 川芎(各半两) 乳香 没药 桂(各三钱)上 咀每服五钱水煎乳香止痛散治一切疮肿疼痛不止粟壳(六两制) 白芷(三两) 炙甘草 陈皮(各二两) 乳香 没药(各一两) 丁香(半两)上 咀每服三钱水一盏半煎按丹溪曰精要第十三论云初觉则宣热拔毒既溃则排脓止痛岂疮之初作无痛耶已溃之后痛又甚耶每见疮之作也先发为肿气血郁积蒸肉为脓故其痛多少疮之始作时也脓溃之后肿退肌宽痛必渐减而反痛者此为虚也宜补之亦有秽气所触者宜和解之亦有风寒逼者宜温散之审此则以上二方因有所取择矣东垣黄 人参汤治诸疮破后食少无睡及有虚热并秽气所触者人参 麦门冬 陈皮 白术 苍术(各半钱) 黄 (一钱) 黄柏(四分炒) 升麻(六分)当归身(半钱) 炒曲(三分) 炙甘草(半钱) 五味子(九个)上 咀作一服水煎按此手足太阴例药也圣济竹叶黄 汤通治疔肿诸疮发热而渴淡竹叶(二两) 生地黄(八两) 麦门冬 黄 当归 川芎 甘草 黄芩 芍药 人参半夏 石膏(各二两)上 咀每服一两水煎按此于少阴太阴足阳明药也托里黄 汤治诸疮发渴脉虚绵黄 (一两) 炙甘草(一钱)上 咀水煎东垣圣愈汤治诸疮血出多而心烦不安不得眠睡此亡血也熟地黄 生地黄 川芎 人参(各半钱) 当归身 黄 (各一钱)上 咀水煎按以上二方手足太阴之剂一气分一血分药也内补黄 汤治诸疮肿发背已破后虚弱无力体倦懒言语食无味少睡脉涩自汗口干并宜服之黄 麦门冬(各一两) 熟地黄 人参 茯苓 炙甘草(各三钱) 白芍 川芎 官桂远志 当归(各半两)上 咀或为末每服三钱入姜枣煎按此手太阴例药也补气血滋阴助阳之剂圣济透脓散治诸般痈疮及贴骨痈不破者宜此不用针刀大蚕茧儿一个烧灰酒调服即透切不可用两三个恐疮口亦作两三孔也按疮肿有于皮肉浓处发者此法恐不能及用者审之

　　卷十五　疮疡门

　　外治之剂

　　郭氏青金锭子铜绿(三钱) 青矾 胆矾 轻粉 砒霜 白丁香 苦葶苈(各一钱) 脑子 麝香(各少许)上将葶苈研细次下余药同研极细打稠糊为锭子或炼蜜加白芨末一钱为锭如麻黄粗细二三寸长看疮口深浅 入疼者可治不疼难治第一般紧峻碧云锭子砒霜生开疮口用第二般紧缓碧霞锭子砒霜 去死肉用第三般缓慢碧玉锭子去砒加枯矾生好肉用翠霞锭子治年深冷痛日久恶疮有歹肉用之铜绿 寒水石( ) 滑石(各三钱) 明矾 腻粉 砒霜 云母石(研如粉各一钱二分半)上研细末糊为锭子如麻黄粗细长短不拘量疮口深浅 之如修合此候天色晴明则可信效锭子治一切恶疮红娘子 黄丹 砒霜 鹰屎 土硝 白芨(各一钱半) 铜绿(二钱半) 脑子 麝香(各少许)上研细末 儿乳汁和为锭子用中病即止寸金锭子治疔毒恶疮朱砂(二钱) 黄丹 明矾(枯) 砒霜 轻粉 花咸 白芨(各一钱半) 蟾酥 脑子 麝香(少许)上研极细末稠糊和为锭子用之红玉锭子去歹肉生肌用干胭脂 白矾(枯各三钱) 轻粉 砒霜 黄丹 脑子 麝香(少许)上研极细末稠糊和锭子用之提丁锭子 又名透肉锭子治疔疮危笃发昏兼治瘰雄黄 朱砂(各二钱) 青盐 砒霜(生) 白丁香 轻粉 斑蝥(去翅足各一钱半) 蟾酥麝香(各一钱) 黄蜡 蓖麻子(三七粒)上为细末于银器内或瓷器内先将蜡溶开和前药丸如桐子大捻作饼子用针刺破疔疮放一饼于疮头上又刺四边五七下恶血出为妙却用软膏药贴之立验内服首功玄黑散或蟾酥丸翠青锭子 又名善效锭子治脑疽发背恶疮并溃烂追脓水长肌铜青(四钱) 明矾(枯) 韶粉 乳香(另研) 青黛(各一钱半) 白蔹 轻粉(各一钱)麝(半钱)杏仁(三七粒另研去皮尖) 如有死肉加白丁香(一钱半)上研细末稠糊为锭子或糯米饭和亦得看浅深 之直至疮平复尤可用之大有神效如前数方不可多用谓犯生砒也此药无毒恐病家猜疑是毒药请口内尝之为凭也搜脓锭子先用追蚀等锭子蚀去歹肉恶物止有脓水皆宜用之自然铜 川芎 白芷(各半两) 黄连 白蔹(各二钱半) 木香(一钱半) 麝香(少许)上为极细末糯米饭和为锭子用之或作散末干上亦佳守效散点疔疮恶肉砒(生) 白丁香 松香 轻粉 川乌 生矾(各一钱) 蜈蚣(一条焙)上为极细末 针刺破疮口令血出唾津调药贴之疮上其根自溃时效针头散追蚀恶疮歹肉兼治瘰赤石脂(半两) 乳香 白丁香(各二钱) 砒(生) 黄丹(各一钱) 轻粉 麝(各半钱)蜈蚣(一条焙干)上为极细末掺于疮口歹肉自去矣若动刀针其疮虽可有瘢神圣换肌散去瘰 顽疮白僵蚕(二钱) 白矾(一钱半) 砒(生) 斑蝥(去翅足) 草乌头 青黛(各一钱) 麝(少许)上研极细末干掺些小于疮口内用膏药盖护其恶肉化为脓水雄黄散治痈疽发背紫晕疼痛不止粟米小粉(三两炒) 草乌 南星 络石 百合(各一两) 白芨(二两) 乳香 没药 雄黄黄丹(各半两)上极细末温水调敷之水澄膏治风热肿毒赤红色攻 疼痛不止白芨 白蔹(四钱) 郁金(一对) 大黄 黄柏 黄药子 榆皮(各七钱半) 乳香 没药雄黄(各半两)上细末用新汲水一碗药末不以多少澄于水内药定去水敷于肿处上用白纸封之用鸡翎掠水湿润金黄散治热毒丹流游走不定疼痛不止寒水石(二两) 郁金(一对) 蓝实 大黄 黄柏 黄连 景天(各一两)上细末用鸡子清调敷水亦可乳香散治诸疳浸蚀日久不愈下注 疮内外踝生疮顽疮等证枯矾 白胶香 赤石脂(各半两) 黄丹 乳香 没药(各二钱) 轻粉(二钱)上细末加麝些小如疮湿干上干则香油调敷之轻粉散治下注疳疮蚀臭腐烂疼痛不可忍者黄柏(蜜炙) 密陀僧 黄丹 高末茶 乳香(各三钱) 轻粉(一钱半) 麝(少许)上末用葱汤洗疮后次贴此药兼治小儿疳疮奇功散治瘰 马刀顽恶等疮野粪尖(干一两) 密陀僧 无名异(各半两) 皂角 乳香 没药(各三钱)上粪用盐泥封固炭火烧之去泥取出同药五味研为末加麝香少许用清油调匀漫敷上湿即干掺其功神妙立应散治金疮血出不止并诸疮久不生肌寒水石(一两半 ) 花蕊石 龙骨 黄丹 没药(各半两) 黄药子(七钱半)一方加白芨乳香轻粉上为细末如一切金刃刀镰伤者用药敷上绢帛扎之不作脓血疮脓水干贴生肌定疼(以上并郭氏方)祛风散治一切风毒肿痛天南星(二两) 白矾 草乌(各半两)上为末酒调敷生姜汁亦可圣济方治疔疮蜣螂(心腹下肉稍白者)上捕取不以多少贴疮上半日许未可再上之血尽根出神效走马散围一切恶疮诸肿神效大黄(三两) 黄柏 当归 白芨 赤小豆 黄芩(各二两) 荆芥穗 半夏(各一两半)白芷白蔹 南星(各一两) 檀香 雄黄(各三钱) 乳香(七钱) 没药(五钱) 红花(一两)上为细末以水调敷如疮色黯姜汁调疮未成脓者好米醋调敷乳香善应膏治一切肿毒恶疮大黄 黄 赤芍 杏仁(各一两) 当归(七钱半) 穿山甲 猪牙皂角(各二钱半) 木鳖子(三钱) 乳香 没药(各半两) 血竭 轻粉(各二钱半) 黄丹(七两) 香油(一斤)上除黄丹乳没血轻五味外其余锉于油内浸十余日砂锅内熬药色微黑用槐柳条搅之滤去渣物净用油入丹熬成膏滴水中不散然后入乳香等四味搅匀为度摊纸上贴疮至宝玉连膏治一切疮肿黄连(二两) 黄柏 黄芩 大黄 生地黄 赤芍 川椒 杏仁 白芷 桂 猪牙皂角当归尾(各半两) 葱白(七根) 净发(一拳大)槐柳榆桑栀柏桃枝条各三钱以上用真香油二斤春浸五日夏三秋七冬十日如上法熬微焦黑滤去渣入松香四两黄丹碾节净十两用药油熬成膏滴入水中不散然后入下项药乳香 没药 朴硝 龙骨 枯矾 血竭(各半两) 轻粉 胆矾 麝香(各二钱)共为细末入膏内上用净瓷器盛顿旋摊纸上贴

　　卷十五　疮疡门

　　收敛之剂

　　生肌散白矾枯 槟榔(各一两) 密陀僧(一钱半) 黄丹 血竭(各一钱) 轻粉(半钱)红玉散软石膏(半两 ) 黄丹(一钱半炒)完肌散定粉 枯矾 黄连 乳香 龙骨(各二钱) 黄丹 轻粉(各一钱)上各料为极细末贴疮口生肌长肉看轻重选用之杂方脂调散治疥疮脓窠疮神效蛇床子(二两) 茹 草乌 花椒 苦参 荆芥(各一两) 雄黄 硫黄 矾(各半两)上为细末猪脂调搽羌活散治顽癣疥癞风疮成片流黄水久不瘥者羌活 独活 明矾 硫黄 野狼毒 白鲜皮 白附子 蛇床子(各一两) 轻粉 黄丹上细末香油调成膏搽之雄黄散治癣桎皮 剪草(各一两) 矾 白芨(各半两) 雄黄(二钱半) 斑蝥(七个去翅足) 草乌头尖(四个)上为末水调敷津唾亦可枫实膏治风疮燥痒癣疥大枫子肉(半两) 轻粉 枯矾(各些小)上捣为膏擦疮上一上散治风痒裂折燥疮苦参(一两) 白芷 焰硝 枯矾(各半两) 荆芥穗(三钱) 寒水石(二两 ) 白芨(三钱)上为末油调搽圣济乌蛇丸治一切风癣多年不效者乌蛇(酒浸去骨) 天麻(各二两) 槐花(半斤) 附子(小便浸宿) 白附子(炮各一两)全蝎(炒) 僵蚕(炒) 羌活 乳香(各一两半) 苦参(十两)上为细末生姜汁和蜜各一斤熬成膏入药和为丸桐子大每三四十丸空心温酒下夜荆芥汤下宣风换肌散治一切风癣疥疮疙瘩风疮炙甘草 黄 当归(各一两) 黄连 黄芩(各酒浸炒) 大力子(炒) 防风 白芷 荆芥穗 川芎 乌蛇肉(各半两) 羌活 苍术 何首乌(各三钱) 全蝎(十个炒)上为细末酒调服茶清亦可下二钱东垣内托升麻汤治妇人乳中结核栝蒌仁(三钱) 连翘(二钱) 甘草节 青皮(各一钱)上作一服水煎食后细细呷之连翘饮子治乳痈青皮 栝蒌仁 桃仁 橘叶 川芎 连翘 甘草节 皂角针(各等分)上 咀每服七八钱水煎食后细细呷之已破者加参 当归未破者加柴胡消毒饮治便毒初发三四日可消皂角针 金银花 防风 当归 大黄 甘草节 栝蒌仁(各等分)上 咀水酒各半煎食前温服仍频提掣顶中发立效下疳疮洗药黄连 黄柏 当归 白芷 独活 防风 朴硝 荆芥上等分水煎入钱五十文乌梅五个盐一匙同煎温洗日五七次用下药敷木香 槟榔 黄连 铜青 轻粉 枯矾 螵蛸 麝(各等分)上为极细末洗后至夜敷上法制灵鸡弹治瘰 马刀腋下生者斑蝥(七个去头翅足)上将鸡子一个顶上敲开些小入药在内纸封固了于饭上蒸熟取出去壳切开去药五更空心和米饭嚼服候小便通如米泔水状如脂即验也如大小便不通却服琥珀散三二帖催之然后常服后二药犹佳妙灵散服前药后却将此散与连翘丸相间常服疮愈方止木香(三钱) 沉香(二钱) 牛膝 何首乌 当归 螵蛸 桑寄生(各一两) 海藻(二两)青葙子 昆布 海带 甘草节(各半两)上末每服三二钱食后温酒调下内消连翘丸连翘(三两) 射干 白芨 夏枯草 土瓜 漏芦 沙参 泽兰 胡桃仁(各一两半)上末入桃仁研匀酒糊丸桐子大每服三五十丸空心食前盐酒下琥珀散治诸般疮疖表里有热小便赤涩白茯苓 黄芩 茵陈 紫草 瞿麦 茅根 石韦 乌药 琥珀 连翘 车前子上各等分为极细末每二三钱灯芯汤调下无时圣济总录治漆疮诸方生柳叶(三斤冬用皮) 煎汤适寒温洗之 芒硝(五两)汤化浸洗之猪膏一味熬去滓停冷涂贴之生螃蟹一味取黄涂敷日三五次 荷叶燥者(一斤) 煮水洗之以贯众末掺之干则油和涂鸡子黄涂疮上干则易之不过三次 黄栌木煎汤频洗之 一方谷精草煎汤洗甚速经验方治腿膝生疮有脓治金刃伤亦妙五倍子细碾掺之

　　卷十六　气证门

　　内经叙诸气动为病

　　阴阳应象论云喜怒伤气寒暑伤形暴怒伤阴暴喜伤阳厥气上行满脉去形喜怒不节寒暑过度生乃不固故重阴必阳重阳必阴玉机真藏论云忧喜悲恐怒令不得以其次故令人有大病矣因而喜大虚则肾气乘矣忧则心气乘矣怒则肝气乘矣悲则肺气乘矣恐则脾气乘矣举痛论云百病生于气也怒则气上喜则气缓悲则气消恐则气下寒则气收炅则气泄惊则气乱劳则气耗思则气结九气不同为病(详见本文)

　　卷十六　气证门

　　脉法

　　经曰脉滑者多血少气 涩者少血多气 大者血气俱多 脉来大而坚者血气俱实 小者血气俱少脉来细而缓者血气俱虚 代者气衰 细者气少 浮而绝者气辟 大而滑中有短气 尺脉涩而坚为血实气虚 尺脉细而微者血气俱不足(云云见本文)刘立之脉理玄要曰下手脉沉便知是气沉极则伏涩弱难治其或沉滑气兼痰饮

　　卷十六　气证门

　　论九气动为诸证

　　子和云夫天地之气常则安变则病而况人禀天地之气五运迭侵于外七情交战于中是以圣人啬气如持至宝庸人投物而反伤大和此轩岐所以论诸痛皆因于气百病皆生于气遂有九气不同之说气本一也因所触而为九怒喜悲恐寒暑惊思劳也其言曰怒则气逆甚则呕血及飧泄故气逆上矣王太仆曰怒则阳气逆上而肝木乘脾故甚则呕血及飧泄也喜则气和志达荣卫通利故气缓矣悲则心系急肺布叶举而上焦不通荣卫不散热气在中故气消矣恐则精却却则上焦闭闭则气还还则下焦胀故气不行矣太仆云恐则伤精却上而不下流下焦阴气亦回还而不散故聚而胀也然上焦固禁下焦气还故气下行也寒则腠理闭气不行故气收矣太仆云身凉则卫气沉故皮肤文理及渗泄之处皆闭密而气不流行卫气收敛于中而不散也炅则腠理开荣卫通汗大出故气泄矣太仆云人在阳则舒在阴则惨故热则肤腠开发荣卫大通津液而汗大出也惊则心无所根据神无所归虑无所定故气乱矣劳则喘息汗出内外皆越故气耗矣太仆云疲劳役则气奔速故喘息气奔速则阳外发故汗出内外皆逾越于常纪故气耗损也思则心有所存神有所归正气留而不行故气结矣太仆云系心不散故气亦停留此素问之论九气其变甚详其理甚明然论九气所感之疾则略惟论呕血及飧泄余皆不言惟灵枢论思虑悲哀喜乐愁忧盛怒恐惧而言其病曰思虑而伤神神伤则恐惧自失破 脱肉毛瘁色夭死于冬脾忧愁而不解则伤意意务则恍乱四肢不举毛瘁色夭死于春肝悲哀动中则伤魂魂伤则狂忘不精不正当人阴而挛筋两胁不举毛瘁色夭死于秋肺喜乐无极则伤魄魄伤则狂狂者意不存人毛革焦毛瘁色夭死于夏肾盛怒而不止则伤志志伤则喜忘其前腰脊不可俯仰屈伸毛瘁色夭死于季夏恐惧不解则伤精精伤则骨痿厥精时自下是故五脏主藏精者也不可伤伤则失守而阴虚虚则无气无气则死矣灵枢论神意魂魄志精所主之病然无寒暑惊劳四证余以是推而广之怒气所至为呕血为飧泄为煎厥为薄厥为阳厥为胸满胁痛食则气逆而不下为喘渴烦心为 瘅为肥气为日暴盲耳暴闭筋纵发于外为疽痈喜气所至为笈不休为毛革焦为肉病为阳气不收甚则为狂悲气所至为阴缩为筋挛为肌脾为脉痿男为数溲血女为血崩为酸鼻辛 为目昏为少气不能报息为泣则臂麻恐气所至为破 脱肉为骨酸痿厥为暴下添水为面热肤急为阴痿为惧而脱颐惊气所至为潮涎为目HT 为口为痴痫为不省人为僵仆久则为 痹劳气所至为咽噎病为喘促为嗽血为腰痛骨痿为肺鸣为高骨坏为阴痿为唾血为冥视为耳闭男为少精女为不月衰甚则溃溃乎若坏都汨汨乎不可止思气所至为不眠为嗜卧为昏瞀为中痞三焦闭塞为咽嗌不利为胆痹呕苦为筋痿为白淫为得后与气快然如衰为不嗜食寒气所至为上下所出水液(云云见寒门)炅气所至为喘呕吐酸暴注下迫(云云见火门)凡此九者内经有治法但以五行相胜之理治之夫怒伤肝肝属木怒则气并于肝而脾土受邪木太过则肝亦自病喜伤心心属火喜则气并于心而肺金受邪火太过则心亦自病悲伤肺肺属金悲则气并于肺而肝木受邪金太过则肺亦自病恐伤肾肾属水恐则气并于肾而心火受邪水太过则肾亦自病思伤脾脾属土思则气并于脾而肾水受邪土太过则脾亦自病寒伤形形属阴寒胜热则阳受病寒太过则阴亦自病炅伤气气属阳热胜寒则阴受病热太过则阳亦自病凡此七者更相为治故悲可以治怒以怆恻苦楚之言感之喜可以治悲以谑浪亵狎之言娱之恐可以治喜以迫遽死亡之言怖之怒可以治思以污辱欺罔之言触之思可以治恐以虑彼忘此之言夺之凡此五者必诡诈谲怪无所不至然后可以动人耳目易人视听若胸中无材器之人亦不能以此五法也炅可以治寒寒可以治炅逸可以治劳习可以治惊经曰惊者平之平谓平常也夫惊以其忽然而遇之也使习见习闻则不惊矣此九者内经自有是理庸工废而不行今代刘河间治五志独得言外之意(云云见后)昔余治一书生劳苦太过大便结燥咳逆上气时喝喝然有音唾呕鲜血以苦剂解毒汤加木香汉防己煎服时时啜之复以木香槟榔丸泄其逆气不月余而痊余又尝以巫跃妓抵以治人之悲结者又尝以针下之时使杂舞忽鼓笛应之以治人之忧而心痛者余尝击拍门窗使其声不绝以治因惊而畏响魂气飞扬者尝治一妇人久思而不眠余日醉而不问妇果呵怒是夜困睡又尝以酸枣仁丸治人多忧者然惟劳而气耗恐而气夺者为难治喜者少病百脉舒和故也又闻庄先生者治喜乐之极而病者庄切其脉为之失声佯曰吾取药去数日更不来病者悲泣辞其亲友曰吾不久矣庄知其将愈慰之诘其故庄引素问曰惧胜喜可谓得玄关者也按此论九气所动病机至为详悉然七情诸证局方多用气药论治固然但不分其夹热兼痰虚实之例而于寒热二证亦似谓备于九气兼用气药而治之其弊甚矣且夫七情诸证有乘逆厥中之殊人有苦乐安扰之异是以先哲就用五志相胜之理治之药之于伤寒温暑自有其例也后世俗不能本此恃之于药而相胜之理不行况其药不热即峻虚虚实实不无差误故河间戴人者出论以上病机究所至之因以平火为主兼五志相胜之理或音乐抵戏甚至诡诈谲怪诸法为治应变亦已至矣我东垣丹溪先生更论诸气为病有郁痞逆滞不同随证用药有寒热温凉之异如劳气者宜补中益气滋阴助阳或兼所挟之邪论治深备先哲旨趣惜乎其道皆不能大行于世者由局方障之也

　　卷十六　气证门

　　气中似风证论

　　详见中风门

　　卷十六　气证门

　　理气宜导痰论

　　详见痰饮门

　　卷十六　气证门

　　气属阳动作火论

　　原病式曰气为阳而主轻微诸所动乱劳伤乃为阳火之化神狂气乱而为病热者多矣子和云河间治五志独得言外之意凡见喜怒悲恐思之证皆以平心火为主至于劳者伤于动动便属阳惊者骇于心心便属火二者亦以平心火为主今之医者不达此旨遂有寒凉之谤谨按或云捍卫冲和不息之谓气扰乱妄动变常之谓火当其和平之时外护其表复行于里周流一身循环无端出入升降继而有常源出中焦总统于肺气曷尝病于人也及其七情之交攻五志之间发乖戾失常清者遽变之为浊行者抑遏而反止表失卫护而不和内失健悍而少降营运渐远肺失主持妄动不已五志厥阳之火起于马上燔于肺气乃病焉何者气本属阳反胜则为火矣河间有曰五志过极皆为火也何后世不本此议而一概类聚香辛燥热之剂气作寒治所据何理且言指迷七气汤制作者其皆用青皮陈皮三棱蓬术益智官桂甘草遂为平和可以常用通治七情所伤混同一意未喻某药以治某气以下诸方尤有甚焉者兹不复叙况所起之情各各不同且夫经言丸气之变未尝略而不详如怒则气上等证其言治法高者抑之下者举之寒者热之热者寒之惊者平之劳者温之结者散之喜者以恐胜之悲者以喜胜之九气之治各有分别何尝混作寒论而类以香热之药通言而治诸气岂理之谓欤若香辛燥热之剂但可劫滞气冲快于一时以其气久抑滞借此暂行开发之意药中不佐制伏所起之气服甚则增炽郁火蒸熏气液而自成积积滋长而成痰一饮下膈气乃氤氲清虚之象若雾露之着物虽滞易散内挟痰积开而复结服之日久安有气实而不动气动而不散者乎此皆人所受误之由习俗已久相沿而化卒莫能救升发大过香辛散气燥热伤气真气耗散浊气上腾犹曰肾虚不能摄气归原遂与苏子降气汤四磨汤下黑锡丹养气丹镇坠上升之气且硫黄黑锡佐以香热又无补养之性藉此果能生气而补肾乎请熟详之夫湿痰甚者亦或当之初服未显增变由喜坠而愈进形质弱者何以收救不悟肺受火炎子气亦弱降令不行火无以制相扇而动本势空虚命绝如缕积而至深丹毒济大一旦火气狂散喘息奔急而死吁以有形丹石丸药重坠无形之气将何抵受随而降之乎譬以石投水水故未尝沉也岂不死欤丹溪有曰上升之气自肝而出中挟相火其热为甚自觉其冷非真冷也火极似水积热之甚阳亢阴微故有此证认假作真似是之祸可胜言哉内经虽云百病皆生于气以正气受邪之不一也今七情伤气郁结不舒痞闷壅塞发为诸病当详所起之因滞于何经上下部分脏气之不同随经用药有寒热温凉之同异若枳壳利肺气多服损胸中至高之气青皮泻肝气多服损真气与夫木香之行中下焦气香附之快滞气陈皮之泄逆气紫苏之散表气浓朴之泻卫气槟榔之泻至高之气藿香之馨香上行胃气沉香之升降真气脑麝之散真气若此之类气实所宜其中有行散者有损泄者其过剂乎用之能却气之标而不能制气之本岂可又佐以燥热之药以火济火混同谓治诸气使之常服多服可乎气之与火一理而已动静之变反化为二气作火论治与病情相得丹溪发挥论之冷生气者出于高阳生之谬言也身非自受寒气口食寒物而是论寒者吾恐十之无一二也

　　卷十六　气证门

　　论局方用热药治诸气之误

　　丹溪曰治气一门有曰治一切气冷气滞气逆气上气用安息香丸丁沉丸大沉香丸苏子丸匀气散如神丸集香丸白沉香散煨姜丸盐煎散七气散温白丸生气汤悉用热药夫天地周流于人之一身以为生者气也阳往则阴来阴往则阳来一升一降无有穷也苟内不伤于七情外不感于六淫其为气也何病之有今曰滞气逆气上气皆是肺受火邪气得炎上之化有升无降熏蒸清道甚而至于上焦不纳中焦不化下焦不渗遂展转传变为呕为吐为膈为噎为痰为饮为翻冒为吞酸夫治寒以热治热以寒此正治之法也治热用热治寒用寒此反佐之法也详味前方既非正治又非反佐此愚之所以不能无疑也观其微意可表者汗之可下者利之滞者导之郁者扬之热者清之寒者温之偏寒偏热者反佐而行之挟湿者淡以渗之挟虚者补而养之何尝例用辛香燥热之剂以火济火实实虚虚咎将谁执

　　卷十六　气证门

　　论气无补法之误

　　丹溪曰气无补法俗论也痞闷壅塞似难于补不思正气虚者由七情内伤六淫外侵饮食不节房劳致虚脾土之阴受伤转运之官失职胃虽受谷不能运化故阳升阴降而成天地不交之否清浊相混邪何由行此等理宜补养却浓味断妄想远音乐无有不安谨按气者本腑脏天真之原也虚由七情及劳伤等因所致则正气原气不足也故宜补之则气实气化病邪渐除经曰虚则补之是也此补者补其不足也非为病邪陷下腑脏精气已备天真元气已绝而施补乎此等非虚也非不足也无补之法必矣大抵世俗拘此止谓治病攻邪不审补虚养正之理实实虚虚误人生命盖不思之甚矣

　　卷十六　气证治法

</div>
    <div class="pagination">
<a href="玉机微义_page16.html">上一页</a><span>...</span><a href="玉机微义_page12.html">12</a><a href="玉机微义_page13.html">13</a><a href="玉机微义_page14.html">14</a><a href="玉机微义_page15.html">15</a><a href="玉机微义_page16.html">16</a><span class="current-page">17</span><a href="玉机微义_page18.html">18</a><a href="玉机微义_page19.html">19</a><a href="玉机微义_page20.html">20</a><a href="玉机微义_page21.html">21</a><a href="玉机微义_page22.html">22</a><span>...</span><a href="玉机微义_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
