<!DOCTYPE html>
<html>
<head>
    <meta charset="UTF-8">
    <title>普济方四库 - 第 482 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 482 页/共 1812 页</h1>
    <div class="content">　　右剉如麻豆毎服三钱以水一盏煎至七分去滓食前温服
　　茯苓汤　治伤寒食毒腹胀虚鸣不能食
　　赤茯苓【去黒皮】陈橘皮【去白炒】人参　白术　木香【炮】厚朴【去粗皮生姜汁炙剉】五味子【各一两】干姜【炮半两】
　　右麄捣筛毎服三钱以水一盏生姜三片煎至六分去滓空心温服
　　芍药汤　治伤寒食毒心腹胀满或时泄利
　　芍药　白术　厚朴【去粗皮生姜汁炙各一两】白豆蔲【去皮】桂【去粗皮】干姜【炮】甘草【炙剉各半两】木香【三分】
　　右麄捣筛毎服三钱以水一盏生姜三片煎至六分去滓食前温服
　　荜澄茄丸　治伤寒食毒心胸痞闷泄利频并
　　荜澄茄【一两】干姜【炮三分】陈橘皮【汤浸去白焙一两】桂【去粗皮三分】厚朴【去粗皮生姜汁炙一两】阿魏【半两】肉豆蔲【去皮三枚】缩砂【去皮半两】草豆蔲【去皮三枚】甘草【炙三分】附子【炮制去皮脐一两】荜拨【一分】白术【半两】
　　右捣罗为末炼蜜为丸如梧桐子大毎日空心酒下十丸至二十丸以知为度
　　麯桂汤　治伤寒食毒咳嗽
　　陈麯【剉炒】桂【去粗皮】百合　麻黄【去根节】黄连【去须】枳殻【去穰麸炒】白石脂【各一两半】桑根白皮【炒剉】地骨皮　附子【炮制去皮脐各二两】欵冬花　羚羊角屑　旋复花【微炒各一两】黄芩【去黒心半两】杏仁【汤浸去皮尖双仁炒十枚】
　　右捣麄筛毎服五钱以水一盏半入生姜三片同煎至八分去滓温服















　　普济方卷一百三十六
<子部,医家类,普济方>
　　钦定四库全书
　　普济方卷一百三十七　明　周王朱橚　撰伤寒门
　　伤寒发狂【论】
　　夫伤寒心狂热者縁心属火也心主于血隂阳盛则血并于阳热邪攻于心络则心神烦乱或黙或歌或言或笑猖狂不已言语失常惊悸不安弃衣而走此皆热毒之气壅满心胸致令发狂也夫重阳者狂谓阳气独盛也伤寒热毒既盛内外皆热则阳气愤嗔而发为狂越其病使人狂走妄言或骂詈不避亲疎或妄见妄闻甚则至于弃衣而走登高而歌或数日不食逾垣上屋者葢四肢诸阳之本也热盛而四肢实是为重阳故所止处皆非素所能而病乃能也若乃因火为邪而发为惊狂及内有瘀血而外症如狂其为病虽不同然其为阳气有余则一也　伤寒发狂者狂猖狂也谓其不寜也难经曰狂之始发也少卧不饥而自高贤也自辨智自贵倨也妄笑好歌乐也妄行走不休也狂家所起皆阳盛使然内经曰乃隂不胜阳也脉留薄疾并乃狂也又曰邪入于阳则狂邪入于隂则瘖难经曰重阳者狂重隂者癫脉经曰隂附阳则狂隂附隂则癫病源曰阳邪并于阳则狂隂邪并于隂则癫即诸经之狂为阳盛也明矣又阳明之病恶人与火闻木音则惕然而惊心欲动独闭户牖而处甚则欲上高而歌弃衣而走逾垣上屋其所上之处皆非素能也是谓阳邪并于阳明也伤寒热毒在胃并于心臓使神不寜而志不定遂发狂也伤寒至于发狂为邪热至极也非大吐下则不能已又有热在下焦其人如狂者经曰热入膀胱其人如狂谓之如狂则未至于狂但卧起不安尔其或狂言目反直视为肾之絶汗出輙复热狂也不能言食又为失志病若此则殆非药石之所及是为甚病焉　活人歌括曰发狂面赤属重阳葶苈升麻及大黄血症身黄仍漱水尿多承气地黄汤隂邪并于隂则癫阳邪并于阳则狂伤寒热毒在胃并入于心遂使神志昏乱言动急速而发狂也狂之发作少卧不饥妄语妄笑妄倨妄辨妄起妄行弃衣而起登高而歌甚则逾垣上屋皆独阳亢热使之非吐下不能止有当汗不汗瘀热在里下焦血虚面如狂者小便必利特如狂而未至于狂耳其或熏熨迫汗灼艾爇烧针令人烦躁卧起不安则谓之火邪惊狂凡是数者各有条例若夫狂言直视旋溺自遗其与汗后热多脉躁狂言不食胃有寒水重阳结毒脉数实狂走错语烦躁干呕面赤咽痛朝热发班葶苦酒汤阳毒升麻汤栀子仁汤三黄汤大黄散升麻葛根汤如大狂走者水调蒂末吐痰蒂散亦可吐血症如狂脉微而沈身黄唇燥漱水不欲下呕无寒热小腹鞕满小便利大便微利而黒轻者犀角地黄汤重者杨桃仁承气汤或抵当丸取尽黒物为效张云太阳病不解热结膀胱其人如狂而血自下下者愈若外不解可与桂枝汤外已解但小腹急结乃以桃仁承气汤攻之大抵伤寒当汗不汗热畜在里热化为血故喜怒如狂阳狂寒水石黄连末各一钱冷水调下皆效发热妄语未可下者龙胆草一物汤火邪惊狂者医家以火熏熨迫汗及烧针灼艾而然也其人亡阳烦躁卧起不安金匮风引汤柴胡加龙骨牡蛎汤桂枝甘草龙骨牡蛎汤又以火刼腹满防喘口干咽烂或大便不通谵语小柴胡汤黒豆解火邪汤
　　方
　　龙骨救逆汤【出圣恵方】治伤寒脉浮医以火刼出汗太过必亡阳心生狂热起卧不安
　　龙骨【一两】桂心【一两】甘草【一两炙微赤剉】茯神【一两】人参【一两去芦头】麦门冬【二两去心焙】牡蛎【二两烧为粉】蜀漆【一两】
　　右捣麄罗为末毎服四钱水一中盏入生姜半分枣三枚煎至六分去滓不计时温服
　　犀角散　治伤寒有狂热在心恍惚或多惊不得睡卧犀角屑【三分】茵陈【三分】茯神【二两】人参【一两去芦头】栀子仁【半两】赤芍药【半两】麦门冬【一两去心焙】龙齿【三分】川升麻【半两】子芩【三分】甘草【三分炙微赤剉】
　　右捣筛为散毎服四钱水一中盏入生姜半分煎至六分去滓不计时温服
　　桃仁承气汤【出圣恵方】治伤寒病不解热结在膀胱者其人必如狂血自下愈外未解出不可下先解其外解已但小腹结者可下之宜服内经曰甘以缓之辛以散之小腹急结缓以桃仁之甘下焦畜血散以桂枝之辛大热之气寒以取之热甚搏血加二物于调胃承气汤之中也【方见本门三隂三阳应用散类】
　　羚羊角散【出圣恵方】治伤寒心热发狂
　　羚羊角屑【半两】黄芩【半两】赤芍药【半两】茯神【半两】葛根【半两剉】鼠尾草【半两】栀子仁【半两】川大黄【半两剉碎微炒】麦门冬【一两去心焙】
　　右捣筛麄罗为散毎服四钱以水一中盏入防一百粒煎至六分去滓不计时温服
　　人参散【出圣恵方】治伤寒邪热在心恍惚狂言时有痰逆不欲饮食
　　人参【三分去芦头】桔梗【半两去芦头】龙齿【三分】茯神【三分】半夏【半两汤洗七遍去滑】逺志【一分去心】枳实【一分麸炒微黄】麦门冬【三分去心】沙参【半两去芦头】黄耆【半两剉】甘草【一分炙微赤剉】
　　右捣筛为散毎服五钱水一大盏入生姜半分三枚粳米五十粒煎至五分去滓不计时候温服
　　地骨皮散【出圣恵方】治伤寒心神烦热狂语不定
　　地骨皮　萎防　人参【去芦头】黄耆【剉】麦门冬【去心】子芩【已上各一两】茯神【三分】甘草【半两炙微赤剉】
　　右捣筛为散毎服四钱水一中盏煎至五分去滓入生地黄汁一合生姜汁一茶匙蜜半合更煎一两沸不计时温服
　　龙齿散【出圣恵方】治伤寒心热狂言恍惚卧不安蓆
　　龙齿【二两】犀角屑【一两】川升麻【一两】茯神【一两半】麦门冬【二两去心焙】参【一两】甜竹根【三分剉】赤芍药【一两半】生干地黄【二两】马牙硝【一两半】
　　右捣麄罗为散毎服四钱水一中盏入生姜半分煎至六分去滓不计时温服
　　又方【出圣恵方】
　　马牙硝【一两】铅霜【一分】龙脑【一分】硃砂【半两】铁粉【一两】
　　右都研令细不计时煎竹叶汤放温调下一钱
　　又方【出圣恵方】
　　龙齿【半两】牛黄【一两细研】马牙硝【一两细研】硃砂【半两细研】地龙【一两微炒】麝香【一两细研】
　　右捣研令匀不计时以生姜蜜调下一钱
　　黄芩散【出圣恵方】治伤寒热毒在内心烦发狂
　　黄芩【一两】甘草【半两炙微赤剉】白薇【一两】栀子仁【一两】大青　知母　　川硝石　白鲜皮【各一两】
　　右捣罗为散毎服不计时以新汲水调下二钱
　　龙齿丸　治伤寒邪热在心狂言妄语精神错乱志意不定
　　龙齿【一两】人参【一两去芦头】茯神【三分】逺志【半两去心】黄芩【三分】麦门冬【一两去心焙】黄连【三分去须】甘草【半两炙微赤剉】
　　右捣罗为末炼蜜和捣一二百杵如梧桐子大毎服不计时以冷米泔水三十丸送下
　　苦参饮【出圣济总录】治伤寒欲发狂解毒止躁
　　苦参【一两】黄芩【去黒心二两】甘草【炙半两】
　　右捣为麄末毎服三钱以水一盏煎至七分去滓入生地黄汁约半合搅匀去滓温服不拘时
　　大黄汤【出圣济总录】治伤寒热结在内心神恍惚狂妄大黄【剉炒】芒硝【各一两半】桂【去粗皮三分】大腹皮【剉】甘草【炙剉】木通【剉各一两】桃仁【二十一枚去皮尖双仁麸炒】
　　右麄捣筛毎服四钱以水一盏煎至六分去滓温服不计时以通利为度
　　犀角汤【出圣济总录】治伤寒九日至十日头战大汗出恍惚狂走眼见神鬼
　　犀角屑【半两】茵陈蒿【三分】茯神【去木】芍药　麦门冬【去心焙】生干地黄【焙各一两半】栀子仁【半两】
　　右麄捣筛毎服五钱用水一盏半入竹叶三七片同煎至八分去滓食后温服
　　千金丸【出圣济总录】治阳毒发狂及癫邪狂走
　　猪血【一盏生用】不木【为末】蓝根【连叶为末各一两】水银【一盏以锡结沙子】鸡子【三枚只用清】腻粉【半钱】
　　右六味除猪血鸡子清外细研入猪血鸡清拌和令匀入瓷罐子内封闭腊日合之掘地坑一尺埋候端午日取出旋丸如鸡头大毎服一丸生姜汁及新汲水化破服
　　救逆汤【出圣济总录】治伤寒脉浮医以火刼之亡阳必惊狂桂【去粗皮】蜀漆【各一两半】甘草【炙一两】牡蛎【熬二两半】龙骨【二两】
　　右剉如麻豆大毎服五钱以水一盏半入生姜半分切大二枚擘破同煎取七分去滓温服
　　人参汤【出圣济总录】治伤寒后狂言欲走口干或时吐逆人参　羚羊角屑　葛根【剉】竹茹　前胡【去芦头】麦门冬【去心焙各半两】甘草【炙剉一两】半夏【汤浸去滑炒干半两】
　　右麄捣筛毎服五钱以水一盏半入生姜一分拍碎枣三枚擘破同煎至八分去滓食后温服
　　茈胡汤【一名加味小柴胡汤】治伤寒过经不解热结在里狂言不定烦躁欲走
　　茈胡【去苗】大黄【剉炒】朴硝　枳殻【去穣麸炒各一两】甘草【炙剉半两】
　　右麄捣筛毎服三钱以水一盏煎取六分去滓温服利再服一方加枳实一钱半
　　羚羊角散【出圣济总录】治伤寒发汗后热毒未尽因有所惊狂言欲走
　　羚羊角屑　犀角屑　防风【去叉】茯苓【去木】黄芩【去黒心】参　升麻【各半两】龙齿【研一两】甘草【炙一两】竹茹　地骨皮【洗焙】丹参【各三分】
　　右麄捣筛毎服五钱用水一盏半入葱白五寸同煎至八分去滓温服
　　香豉汤【出圣济总录】治伤寒心狂欲走縁风热毒气内乘于心所致
　　豉【炒令香熟三两】芒硝【烧令白于湿地上用纸衬出火毒四两】
　　右二味毎取豉半两先以水一盏煎取七分去滓下芒硝末三钱再煎三两沸空腹分温二服如人行三里更一服日夜可四服起初防是风狂者宜暂经两手足三服之后解之即无不愈者
　　朴硝汤【出圣济总录】治伤寒发狂欲走是毒气壅于上焦毒热不散狂盛不缚手脚恐自刑害及走趂人其脉左寸洪数时时伏下
　　朴硝【烧令白于湿地用纸衬出火毒一分】豉【炒令香熟一合】山栀子仁【一分】
　　右麄捣筛毎服三钱以水一盏煎至半盏去滓空腹温服如人行十里再一服如利即止
　　大黄汤【出圣济总录】治伤寒狂言欲走大小便不通腹痛胀满
　　大黄【细剉微炒】木香【剉各一分】木通【剉三分】升麻　羚羊角屑白茅根【剉】黄芩【去黒心各半两】
　　右麄捣筛毎服五钱用水一盏半入葱白五寸同煎至八分去滓服
　　欝金散【出圣济总录】治伤寒阳盛发狂大小便不通腹胀满欝金　大黄【细剉微炒】山栀子仁【各三分】桂【去粗皮半两】甘草【炙剉一分】
　　右捣罗为细末毎服二钱食后煎葱豉汤调下
　　治伤寒得汗热毒不解心烦躁闷言语不定小便赤涩大便不通狂闷欲走方【出圣济总录】
　　大黄【细剉微炒】朴硝【研各二两】黄芩【去黒心】山栀子仁　大青【各一两半】龙胆【去土】苦参【各一两】
　　右捣罗为细末炼蜜和成剂更捣三五百杵如梧桐子大毎服二十丸食后煎麦门冬汤下量病势更加丸数
</div>
    <div class="pagination">
<a href="普济方四库_page481.html">上一页</a><span>...</span><a href="普济方四库_page477.html">477</a><a href="普济方四库_page478.html">478</a><a href="普济方四库_page479.html">479</a><a href="普济方四库_page480.html">480</a><a href="普济方四库_page481.html">481</a><span class="current-page">482</span><a href="普济方四库_page483.html">483</a><a href="普济方四库_page484.html">484</a><a href="普济方四库_page485.html">485</a><a href="普济方四库_page486.html">486</a><a href="普济方四库_page487.html">487</a><span>...</span><a href="普济方四库_page483.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
