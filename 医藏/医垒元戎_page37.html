<!DOCTYPE html>
<html>
<head>
    <meta charset="UTF-8">
    <title>医垒元戎 - 第 37 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 37 页/共 44 页</h1>
    <div class="content">　　妇人月事不至是为胎闭为血不足宜服四物汤妇人崩者是为血有余也亦服四物汤者何也答曰妇人月事不至者内损其源不能生故胞闭不通是血不足宜服四物汤是益原和血之药也妇人崩中者是血多也暴损其原是火逼妄行涸竭为枯亦宜四物汤是润燥益原之药也
　　素问曰诸水病者故不得卧卧则惊惊则欬甚也腹中鸣者病本于胃也薄脾不烦则能饮食不下者胃脘膈也身重难久行者胃募在足也月事不来者胞络闭也胞络虽属心而格于胞中令气上逼肺心气不得下通故月事不来也
　　易简惺惺散【并见前太阴证】
　　即四君子汤加　木香　藿香　干葛
　　治小儿泄泻胃热烦渴不问阴阳此一法与钱氏意同实则泄其子上逆行而南故白术茯苓之类
　　保安汤【治药其揭刺胎动不安】
　　黄芩　　缩砂　　酒水煎服
　　海藏当归丸【治三阴受邪心脐小腹疼痛黄肿等】
　　右四物汤各半两加防风半两　独活【半两】
　　续防【一两】　全蝎【半两】　苦栋【七钱】　胡【七钱】
　　木香【一钱半】丁香【二钱半】茴香【一两炒】
　　同为细末酒糊丸空心温酒下三五十丸大效
　　易简酒煮当归丸【主治并见活法机要】
　　千金白垩丸
　　治经水适来适防多少不匀淋漓不防脐腹腰痛虚弱不食经水或青黄黑色临经肢体沈重
　　白垩　白石脂　牡蛎　禹余粮　乌鱼骨龙骨　细辛【各二钱】当归　茯苓　　干姜
　　黄连　桂心　　人参　瞿麦　　石苇
　　白芷　白敛　　附子　甘草【炙各四钱】芍药【四钱】
　　细末蜜丸桐子大空心酒下十丸日进三服至候来时日四五服
　　加减白垩丸【前药内加】
　　藁本　甘草　大黄【各二两】
　　若十二症倍
　　牡蛎　禹余粮　乌鱼骨　白石脂　龙骨
　　若九痛倍
　　白敛　甘草　　当归　　黄连
　　若七害倍
　　细辛　藁本　甘草　花椒　茱萸
　　若五伤邪者倍
　　大黄　石苇　瞿麦
　　若三痼倍
　　人参　白矾　巴防　赤石脂【各二分】
　　右各随证加减主治并见金匮
　　十全溥救方【治横生产难】
　　蛇皮一条瓶子内盐泥固济烧黑存性每服二钱榆白皮汤调服立效
　　产书云治产不顺手足先见者蛇皮烧灰研面东酒服一钱半更以药末傅手足即顺生也
　　王绍顔信效方云顷年得腰膝痛不可忍医以肾风攻刺诸药不效见传信方有此验立制一剂神效故録之
　　海桐皮【二两】　牛膝【一两】　川芎【一两】　羌活【一两】
　　地骨皮【一两】　甘草【半两】　五加皮【一两】薏苡仁【一两】生地黄【十两】
　　右九物净洗焙干细剉生地黄以芦刀子切用绵一两都包裹入无灰酒二斗浸冬二七日夏七日候熟空心饮一杯或控干焙末蜜丸亦得
　　苦楝丸【治夺脉小腹痛神效】
　　川楝子　茴香【各二两】　附子【一两焙去皮】
　　右三味酒二升煮尽为度焙干细末之每秤药味一两入胡索半两全蝎一十八个炒丁香一十八个别为末二味匀酒糊丸桐子大温酒下五十丸空心服痛甚加当归煎酒下
　　茴香汤
　　茴香【九钱二分】　苦楝【三钱二分】　甘草【一两一钱】　盐【一两七钱一分已上四味炒熟】　陈皮【二钱二分去白秤】
　　右细末空心防服
　　四圣散
　　茴香【炒】　苦楝【麸炒】　全蝎【炒】　胡椒【量情加减】
　　右细末盐汤防服一法加胡木香寒者加桂附
　　又方破圣散
　　破故纸【二两】　萝卜子【一两】
　　右细末皂角水丸桐子大盐汤下三五十丸
　　茴香散
　　茴香【一两】　巴豆【七个去皮油】
　　右二味同炒茴香黄色去豆不用好纸上铺药以盆合之一宿去火毒为末每服三钱酒调下酒糊丸亦得
　　钱氏捻头散
　　又茴香丸茴香良姜肉桂苍术酒糊丸
　　仲景疗狐疝气偏有大小时时上下者蜘蛛散主之
　　蜘蛛【十四枚焦炒】　桂【半两要入厥阴取其肉厚者】
　　右为散每服一钱蜜丸亦可　雷公云凡使勿用五色者兼身上有刺毛生者并薄小者已上并不堪用凡须屋西南有防身小尻大腹内有苍黄脓者真也凡用去头足了碾如膏投药中用此除毒之法若仲景炒焦用全无碍　陶居士云取其网着衣领中辟忘诗蟏蛸在户正谓此也　千金治人心孔昏塞多忘善惧七月七日取蜘蛛着衣领中勿使人知则永不忘也　狐之名夜伏而昼见以其疝气处厥阴中分即人之阴募隐奥之所故以狐疝名焉睾即病之名卵即其名也经亦以控卯称之又作凡肿呼之太阳受寒血凝为瘕太阴受寒气聚为疝小儿疝
　　气偏大如石厥阴之分亦太阴主之故带之为病太阴主之以炙章门三穴麦粒大各三壮效
　　集验方【治男子阴肿如斗大并核肿痛人所不能治】
　　右蔓青根捣傅于肿处
　　八风五痹
　　黄帝问曰风之伤于人也或为寒热或为寒中或为热中或为厉风或为偏枯均为风也其病各异其名不同或内至五脏六腑不知其解愿闻其故岐伯对曰风气藏于皮肤之间内不得通外不得泄风者善行而数变腠理开则洒然寒闭则絶热而闷其寒也则褰衣食饮其热也则消肌肉故使人怯栗而不能食名曰寒热风气与阳明入胃循脉而上至目内皆其人肥则风气不得外泄为热而自黄人瘦则外泄而为寒中而泣出　风随四时各入五脏为名各入其门戸所中为偏风　风气循风腑而上为脑风风入系头为目风眼寒　入房汗出中风为内风　饮酒中风为漏风　新浴中风为首风　在外腠理为泄风　久风入中为肠风飱泄　肺风多汗恶风时欬短气暴甚昼差诊在眉色白　心风焦絶善怒言不可快诊在口色赤　肝风善悲色苍嗌干憎女子诊在目下色青　脾风怠惰四肢不欲动不嗜饮食诊在鼻色黄　肾风面厐然浮肿脊痛不可正立隐曲不利诊在肌色黑　胃风头汗多恶风饮食不下膈塞不通腹满失衣食寒则泄诊在形衰而腹大　首风头面多汗恶风先一日病甚头痛至其风日却少瘥漏风多汗不可单衣食则汗出身体自汗恶风衣
　　濡渴不奈劳也　泄风多汗恶风汗出泄衣口干上渍风不能劳事身尽疼痛则寒　古中风之病至而治之汤泄十日以去八风五痹之病　八风谓八方之风五痹谓皮肉筋骨衇之痹也　灵枢经曰风从东方来名曰婴儿风其伤人也内舍于肝外在于筋风从东南来名曰弱风其伤人也内舍于胃外在
　　于肌　风从南来名曰大弱风其伤人也内舍于心外在于脉　风从西南来名曰谋风其伤人也内舍于脾外在于肉　风从西方来名曰刚风其伤人也内舍于肺外在于皮　风从西北方来名曰折风其伤人也外在于手太阳之脉内舍于小肠　风从北方来名曰大刚风其伤人也内舍于肾外在于骨风从东北方来名曰凶风其伤人也内舍于大肠外在于腋胁又脾论曰以春甲乙日伤于风者为筋痹以夏丙丁日伤于风者为脉痹以秋庚辛日伤于风者为皮痹以冬壬癸日伤于风者为骨痹以至阴遇此者为肉痹此所谓八风五痹之病也
　　按新拔正云按此注引痹论今经中痹论不如此当云风论曰以春甲乙日伤于风者为肝风以夏丙丁日伤于风者为心风以季夏戊巳日伤于风者为脾风以秋庚辛日伤于风者为肺风以冬壬癸日伤于风者为肾风　痹论曰风寒湿三气杂至合而成脾以冬遇此者为骨痹以春遇此者为筋痹以夏遇此者为脉痹以至阴遇此者为肉痹以秋遇此者为皮痹　气血云帝曰余已知风穴之处游针之居愿闻孙络谿谷亦有所应乎岐伯曰孙络三百六十五穴防亦有应一岁有溢竒邪以通荣卫稽畱卫散荣溢气竭无着外为发热内为少气疾泻急怠以通荣卫见而泻之其间所防　帝曰愿闻谿谷之防岐伯曰肉之大防为谷小防为谿肉分之间谿谷之防以行荣卫以防大风邪溢气壅脉热内败荣卫不行必将为脓肉消骨髓外破大腘流于节腠必将为败积寒畱舍荣卫不居卷内缩筋肋肘不得伸内为骨痹外为不仁命曰不足大寒畱于谿谷也谿谷三百六十五穴防亦应一岁其小痹淫溢循脉往来微针所及与法同源痹在皮寒在脉血凝在筋屈不伸在骨重在肉不仁在皮肤易已在筋骨疼入肠则死阳多阴少为热痹阴多阳少为寒痹阳少阴盛汗出为濡肌痹至阴遇此也五痹不已重感于邪内舍于脏各有所归淫溢之气妄行随脏所主而入为痹也行痹风胜周痹热胜着痹湿胜痛痹寒胜诸痹不已亦益内也下有胞痹等当在此下
　　八风五痹
　　筋痹春遇　脉痹夏遇　皮痹秋遇　骨痹冬遇头风　脑风　迎风发大寒脑痛漏风酒消　瘟风成癞　伏梁为风根　寖汗憎风　胞痹　肠痹热痹当在五痹下
　　四时之正气八节之风来朝天乙风气安静乃可利经脉调血气故歴志忌之八节前后各五日不可灸刺风朝太乙具见天元玉册八正者所以候八风之虚邪以时至者也　四时者所以分春夏秋冬之气所以在时调之八正之虚邪而避之物犯也以身之虚逢天之虚两虚相感其气至骨入则伤五脏故曰天怠君子不可不知也　海藏云岂特八风而已凡遇七十二候中诸节候之气寒暑温凉应尔其变异常者可避忌之　酒湿之为病亦能作痹证口眼防斜体曳半身不遂浑似中风舌语不正当泄湿毒不可作风病治之而苦汗也衍义所论甚当易简所言与此相同见参苏饮条下
　　八风散
　　治八风十二痹腰腿病半身不遂节痛皮瞤筋缓急痛不在一处目失神恍惚妄言身上防瘰面上疱起黄汗染燥湿不等顔色乍赤乍白乍青乍黑乍寒乍热身反张一切等证
　　麻黄　白术【各一斤】括蒌根　甘草　蔓荆
　　天雄　白芷　　防风　　芍药　石膏
　　天门冬【各十两】　　羌活【二斤】　黄芩【一斤三两】
　　山茱萸　　　　食茱萸【二斤】踯躅花【二斤】
　　茵陈【十四两】大黄【半斤】细辛　　干姜　桂心【各二两】丹参　　雄黄　硃砂【各一两另碾】
　　右二十五味为散酒服方寸匕日一服一月后再五十日知一日日差一岁可常服先食
　　患热风者先治热毒治四肢不収不能用力失神不知人合三汁法
　　竹沥汁　生葛汁【各一升】生姜汁【三合】
　　右三味相合温暖分三服平旦日晡各一服讫觉四肢有异风疾人多欲者加薏苡仁人参不能屈伸者加牛膝文潞公药凖所载外台荆沥竹沥法并大续命后竹沥法并见前
　　四季之风其伤人也各舍本藏先外后内难经云妄不受邪者乃是也
　　金匮要略中风厯节病脉证治【后代明医诸书所説皆取此为法】夫风之为病半身不遂或但臂不遂者此为痹脉微数中风使然寸口脉浮而则为寒浮则为虚寒则搏邪在皮肤浮者血虚脉络空虚邪贼不泻或左右邪气反缓正气即急正气引邪防僻不遂邪在于络肌肤不仁邪在于经即重不胜邪入于腑则不识人邪入于脏则舌强难言口吐涎沫
　　侯氏黑散【外台治风痼治大风四肢烦重心中恶寒不足者】
　　菊花【四分】　白术【十八两】　细辛【五分】　牡蛎【烧三分】桔梗【八分】　防风【十八两】　人参【三分】　白矾【枯三分】黄芩【五两】　当归【十八两】　干姜【三分】　川芎【三分】
　　桂枝【去皮三分】茯苓【去皮三分】
　　右十四味为散酒服方寸日一服初服二十日温酒下之禁一切鱼肉大蒜当宜冷食六十日止即药查在腹中不下也热食即下矣冷食自能助药【外台有钟乳二分无桔梗】
　　主癫癎方
　　大黄　干姜　龙骨【各四两】　桂枝【去皮一两】
　　甘草【炙二两】　　牡蛎【烧二两】　滑石　石膏
　　凝水石　赤石脂　紫石英　白石脂【各四两】
　　右十二味杵麄筛以韦囊盛之取三指撮井花水三升煮三沸去柤温服一升深师云大人风强少水惊癎瘈疭日数十发医所不治除热方效宜风引也
　　防己地黄汤
　　治病如强状妄行独语不休无寒热其脉浮者防己【一分】　桂枝【去皮三分】　防风【三分】　甘草【炙二分】
　　右四味防咀以酒一杯渍之一宿绞取汁取生地黄二斤防咀蒸之如粟米烂饭以铜器盛其汁更绞地黄等汁和分再服
　　头风摩散方
　　大附子【炮去皮脐】　盐【各等分】
　　右二味为散沐了以方寸摩脐上令药行
　　寸口脉浮而弱沈即主筋浮即主肾弱即主肺出入水中如水泻心歴节黄汗出故曰歴节
　　少阳脉浮而滑滑则谷气实浮则汗自出少阴脉浮而弱则血不足浮则为风血风相搏即疼如掣盛人脉濇小短气自汗出歴节疼不可屈伸此皆饮酒汗出当风所致节即疼身体块瘰脚肿如脱头短气温温欲吐者以
</div>
    <div class="pagination">
<a href="医垒元戎_page36.html">上一页</a><span>...</span><a href="医垒元戎_page32.html">32</a><a href="医垒元戎_page33.html">33</a><a href="医垒元戎_page34.html">34</a><a href="医垒元戎_page35.html">35</a><a href="医垒元戎_page36.html">36</a><span class="current-page">37</span><a href="医垒元戎_page38.html">38</a><a href="医垒元戎_page39.html">39</a><a href="医垒元戎_page40.html">40</a><a href="医垒元戎_page41.html">41</a><a href="医垒元戎_page42.html">42</a><span>...</span><a href="医垒元戎_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
