<!DOCTYPE html>
<html>
<head>
    <meta charset="UTF-8">
    <title>普济方四库 - 第 1128 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1128 页/共 1812 页</h1>
    <div class="content">　　夫疥与癣风毒客于肌肤所致也风毒之浮浅者为疥风毒之沉深者为癣疥则多因风毒挟热得之癣则多因风毒挟湿得之疥发于手足或至于遍身癣则肌肉瘾或圆或斜或如苔莓走散内藏汁而外有筐二者莫不均有虫也亦莫不易为之染触也焮赤痒痛作疮有脓曰大疮隠起带根搔不知痛曰马疥防含浆摘破出水曰水疥痒而搔之皮起干痂曰干疥薄皮小疮常常淫汁曰湿疥此疥之名目然也干癣则搔出白屑索然雕枯湿癣则淫如虫行搔之多汁风癣则爪擦痹顽不知痛痒牛癣则状如牛领皮厚而坚其有时则微痒白点相连是之谓狗癣轮郭全无纵横不定是之谓刀癣此癣之种类然也疥癣治法驱风杀虫固已然杀虫于其外亦须以硫黄轻粉蜡矾之辈服饵而内济之庶絶其根矣若夫肿而湿者有热槁而干者无热用药加减又当权行
　　方
　　加减八风散【出圣济总録】　治风毒疥癣
　　独活【去芦头四两】防风【去叉】黄耆【剉】甘草【炙令赤色剉各一两一分】参　苦参　芎穷　秦芃【去苖各一两】白术【炒令紫色】松脂【各一两一分】蛇床子【三分】黄连【去须】芥子　天门冬【去心焙各一两】丹参　人参　防己　芍药　白敛　细辛【去苖叶】桂【去粗皮】蒴藋【各一两】蒺藜子【炒干去刺】枫香脂【各一两一分】麻黄【去根节】杏仁【去皮尖及双仁炒】木通【剉】甘菊花　白芷【各一两】山茱萸【一两一钱】生干地黄【焙二两】地骨皮　菖蒲【各一两一分】逺志【去心一两】磁石【三两以火烧通赤入酒中淬十遍】
　　右为散每服二钱空心用生姜蜜汤调下晩再服渐加至三服
　　防茹膏【出千金方】　治一切恶疮疥癣疽瘤
　　防茹　狼牙　青箱　地榆　藜芦　羊蹄根当归　扁畜【各二两】蛇床子　白敛【各六分】漏芦【二分】
　　右捣以苦酒浸一宿明旦以煎成猪膏四升煎三上三下膏成绞去渣加后药如左
　　雄黄　雌黄　硫黄　矾石　胡粉　松枝【各二两】水银【三两】
　　右细研看水银散尽即倾前件膏中以十只筯数百遍止用磁器宻贮封固勿令泄气煎膏法必防火敷药不可近目及隂先硏雄黄等令细膏小冷即和傅之
　　疮药如神膏
　　黄芩　黄蘖　黄连　当归须　川芎　白芷参　僵蚕　防风　斑猫【十枚】全蝎【十枚】蛇床子荆芥　花椒　槟榔　巴豆【十粒】紫草
　　右防咀入香油半碗浸药春秋五日夏三冬七熬黑色为度再下乌桕油一小碗半寸断栁槐条一握及用槐栁枝条搅令匀滤浄再下硫黄雄黄黄丹轻粉随多少用下明矾一钱为率先用乳香研细下急搅匀只将油敷疮
　　疮药方【出疮科精要】　治诸般疥癣小儿眉脸盛风并皆治之
　　轻粉【一钱】雄黄【一钱】大枫子肉【三钱】蛇床子【半升】胆矾【一钱半】芒硝【二钱半】明矾【一钱半】信【一钱半】
　　右为末用黄龙骨青龙皮龙须各一两半纳香油六钟枯去渣又加入黄蜡硫黄各一两半同药末和膏于瓦瓶内收贮用之佳
　　乌蛇散一名五参散【出圣惠方】　治疥癣久不瘥遍身头面皆生皮肤瘙痒
　　乌蛇【酒浸炙黄色去皮骨三两】漏芦【去芦头一两半】大黄【剉碎炒令香】活【去芦头】丹参　沙参【去芦头】参　五加皮　甘草【炙赤色剉】白僵蚕【炒】干蝎【炒去土各一两】麻黄【去根节二两】附子【炮裂去皮脐半两】
　　右为散每于食后薄荷汤调下二钱至晩再服以瘥为度一方无干蝎
　　天麻膏【出疮科精要】　治疥癣赤秃手足癣皮剥起瘑瘙疳疮侵蚀疼痛脓汁浸淫蔓延经久不瘥者
　　草乌头　钓苓根　木鳖子【用仁】天麻　藜芦川芎　狼毒　轻粉【各二分】粉霜【二分另研】黄蜡【六两】腊猪脂【二两】油【一觔】
　　右细剉如麻豆大于油内煎至焦紫色令冷滤去滓上火入黄腊猪脂镕开再重绵滤过入轻粉粉霜搅凝磁盒内收贮用以涂之
　　黄耆丸【出疮科精要】　治肾脏风虚攻注手足头面麻痹痛痒或生疥癣肿焮
　　黄耆　乌药　茴香【炒】地龙【去土】川椒【去目】川练子【炒】防风　赤小豆　白蒺藜【去刺】海桐皮　威灵仙陈皮【各等分】
　　右为细末酒糊为丸如梧桐子大每服三十丸空心温酒送下
　　天麻散【出疮科精要】　治白秃疳疮及风毒疥癣
　　藜芦　天麻　狼毒　白芷　菌草　钓苓根草乌头　管仲　细辛【各半两】轻粉【一钱】雄黄【二钱】
　　右为细末每用药半两纸一重绵裹入油三两浸经三日外蘸指擦患处如稍干更添油二两添至三两止换药其効如神
　　疥癣药方
　　轻粉【一钱】雄黄【一钱】大枫子【三钱】蛇床子【半升】胆矾　明矾信【各一钱半】芒硝【二钱半】硫黄【一两半已上为细末】黄蜡【一两半】香油【六两】
　　右用槐条栁皮各一两葱须二两二味下清油熬枯不用滤出下黄蜡镕化次下前药再搅少时为度
　　除湿散　大治一切风毒疥癣瘙痒状如风癞
　　苦参　何首乌　荆芥穗　蔓荆子　薄荷【各一两】白芷　天麻　川芎　防风【并生用】乌蛇【酒浸二宿焙各半两】
　　右为细末每服三钱茶酒下无时日进三服六日一浴令汗出宣通一月肤泽如故
　　苦参丸【出圣惠方】　治遍身瘙痒癣疥疮疡
　　苦参【四两】参　黄连【去须】枳殻【去瓤麸炒】独活【去芦头】大黄【剉碎炒香熟】防风【各二两去尖】黄芩【去黑心】栀子　菊花【各一两】
　　右为细末捣千下丸如梧桐子大每服三十丸水下食后日进三服茶酒任下亦得
　　如圣散　治疥风疮癣
　　蛇床子【四两】黄栢　苦参　防茹【各二两】白矾　狗脊藜芦　剪草　轻粉　胡粉【各半两】
　　右为细末清油调搽
　　治疥疽诸疮方【出千金方】
　　水银　胡粉【各六分】黄连　黄蘖【各八分】姜黄【十分】矾石附子　苦参　蛇床子【各三分】
　　右水银胡粉另研如泥余为末以煎成猪膏合和研令调以敷之一方无姜黄
　　丹砂膏【出圣惠方】　治久疥癣疮痒不止宜用此杀虫丹砂　雄黄　雌黄【各三两】乳髪【洗浄】松脂　白蜜防茹【各三两】猪脂【二觔】巴豆【十四枚去皮心细研】
　　右先以猪脂煎发消尽内松脂蜜三上三下去渣内诸末更煎一沸上以敷之一方用蜡不用蜜
　　徐长卿散涂方【出圣济总録】　治诸疥癣久不瘥者
　　苦参　附子【生去皮脐】吴茱萸【泡焙干炒】旱莲子　细辛石硫黄　菖蒲　半夏【生用】
　　右等分捣罗为散先以油煎葱白色黄将油和药末涂仍先以汤浴了手足并用被覆更将火桶子安被内盖令热两上瘥
　　大黄膏　治恶疥癣疮
　　信【一钱半】巴豆仁　雄黄【各一钱】大黄　黄芩　黄连硫黄【各二钱】黄栢【四钱】
　　右用好酒煮巴豆焦黑去巴豆不用入黄蜡四钱作麪入油量稀稠擦涂
　　八仙散【出疮科精要】　治游风肿痒疥癣或因洗头游风瘙
　　痒生疮
　　细辛　荆芥　白芷　川芎　黄芩　防风　甘草地骨皮【各等分】
　　右为粗末每用药二两水两碗煎十沸去滓热搨患处
　　何首乌散【出和剂方】　治脾肺风毒攻冲遍身疥癣瘙痒或生瘾搔之成疮肩背拘挛肌肉顽痹手足皴裂风气上攻头面生疮及治紫癜白癜顽癣
　　荆芥穗　蔓荆子【去白皮】蚵蚾草【去土】威灵仙【洗浄】防风【去芦叉】何首乌【去芦叉】甘草【炙】
　　右各五升捣罗为末每服一钱食后温酒调下沸汤亦得
　　袪风丸【出圣济总録】　治一切疥癣顽疮
　　槐芽【焙干】皂荚芽【焙干各一觔】苦参【三两】防风【去义】活【去芦头各三两三分】乌蛇【一条酒炙去皮骨】史君子【一两半】
　　右为末炼蜜和丸如梧桐子大每服三十丸空心酒下夜蜜汤下
　　水银膏　治瘑疮疥癣无名恶疮但是手足疮疥浸淫多汁久而虫生涂之
　　黄蜡【一两】防茹【一两剉】蛇床子【微炒】白矾【枯】水银【各二两】黄连【剉二两】
　　右用腊猪脂七两熬膏下三件剉药煮至焦紫色去渣再入蜡镕开出火稍凝下水银矾石搅匀每用涂摩
　　如意散【出直格方】　治疥癣无时痛痒愈发有时不已久新者
　　吴茱萸　牛蒡子　荆芥【各一两】牡蛎【半两】轻粉【半钱】信砒【二分】
　　右为细末硏匀每服临卧炒一钱油调遍身搓摩上一半如后有痒不止更少旋涂之股脾之间闻香悉愈【出宣明论】
　　海桐散　治疥癣
　　海桐皮　防茹　黑狗脊　蛇床子　硫黄【各半两】轻粉【一钱七分】
　　右为细末油调擦疥癣上薰鼻中
　　一扫散　治疥癣
　　荆芥　防风　地骨皮　薄荷　甘草　苦参
　　右各等分两为细末蜜为丸空心茶清送下或用散凉蜜水下不过三五服即痊可大人每服用三钱
　　苦参丸　治疥癣
　　苦参　荆芥　何首乌　威灵仙　胡麻子蔓荆子【各等分】
　　右为细末水糊为丸如梧桐子大每服三十丸茶汤送下食后服
　　治疥癣
　　硫黄　井泉石　鹅管石　白矾　黄栢　雄黄【各等分】
　　右为末香油调搽
　　治疥癣
　　雄黄　盆硝　雌黄【半钱】舶上硫黄【半钱】人言【少许】斑猫【少许】
　　右为末用黄蜡小油少许和为一块外用小油化开擦之
　　治遍身瘙痒明目爽神
　　威灵甘草石菖蒲　苦参胡麻何首乌
　　药末二钱酒一碗　浑身瘙痒一时无
　　桦皮散【出和剂方】　治肺脏风毒遍身疮疥及瘾瘙痒搔之成疮又治面上风刺及妇人粉刺
　　杏仁【去皮尖用水一碗于银铫内熬水减一半取出放冷干】荆芥穗【各二两】枳壳【去瓤用炭火烧存性取出于湿纸上冷】桦皮【烧成灰各四两】甘草【炙半两】
　　右除杏仁外余药都捣罗为末却将杏仁另研令极细次用诸药末渐渐入研令匀每服二钱食后温酒调下日进三服疮疥甚者每日频进
　　大槟榔散【出疮科精要】　治干湿疥癣
　　轻粉【一钱】硫黄【一钱】黑狗脊【半两】红娘子【一个】大槟榔【一个】
　　右为细末每用药半钱放手掌中临卧时油调如糊两手搓摩极热鼻内闻之及摩擦疥上隔日再用甚者不过三上
　　治久疥癣方【出圣惠方】
　　白矾【半两捣为末】乱发【两块鸡子大】
　　右用清麻油一盏煎如稀饧轻粉罩连炙涂一两上立効
　　又方【出圣惠方】
　　鷰子粪【防炒】斑猫【烧灰】
　　右等分捣为末油调涂之
　　治一切风癣疥癞肾湿下注风疮成片经年不瘥者疮等疾亦治之
　　羊蹄根【五块用干地上独行赤色者佳近水黒义根不可用】肥皂荚　白矾【少许】生姜【一块】明硫黄【少许】
　　右用捣极细丸如弹子大先以温浆水淋洗疮去脓血痂防以软帛拭干然后用药丸滚搽疮上停一时辰再用淡浆水不犯手淋洗浄须臾间疮上追出红血丝网为度此系疮内风虫也见此即瘥如不愈隔一二日再如此上药治之二三次必愈如药丸干了以蜜和开再丸之疮生过脚面以软干柿薄切片子榻上即瘥
</div>
    <div class="pagination">
<a href="普济方四库_page1127.html">上一页</a><span>...</span><a href="普济方四库_page1123.html">1123</a><a href="普济方四库_page1124.html">1124</a><a href="普济方四库_page1125.html">1125</a><a href="普济方四库_page1126.html">1126</a><a href="普济方四库_page1127.html">1127</a><span class="current-page">1128</span><a href="普济方四库_page1129.html">1129</a><a href="普济方四库_page1130.html">1130</a><a href="普济方四库_page1131.html">1131</a><a href="普济方四库_page1132.html">1132</a><a href="普济方四库_page1133.html">1133</a><span>...</span><a href="普济方四库_page1129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
