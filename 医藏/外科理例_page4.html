<!DOCTYPE html>
<html>
<head>
    <meta charset="UTF-8">
    <title>外科理例 - 第 4 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 4 页/共 65 页</h1>
    <div class="content">　　卷一

　　疮名有三曰疖曰痈曰疽十九

　　疖者。初生突起。浮赤。无根脚。肿见于皮肤。止阔一二寸。有少疼痛。数日后微软。

　　剥起。始出青水。后自破脓出。如不破。用簪针丸。○痈者。初生红肿。突起阔三四寸。

　　热恶寒。烦渴。或不热。抽掣疼痛。四五日后按之微软。此证毒瓦斯浮浅。春夏宜防风败毒散。加葱姜枣煎。秋冬去葱姜枣。加木香。身半以上。加栝蒌。身半以下。加射干。又有皮色不变。但肌肉内微痛。甚发热恶寒。烦渴。此证热毒深沉。日久按之。中心微软。脓成。用火烙烙开。以决大脓。宜服托里之药。○疽者。初生白粒如粟米。便觉痒痛。触着其痛应心。此疽始发之兆。或误触者。便觉微赤肿痛。三四日后。根脚赤晕展开。浑身壮热微渴。疮上亦热。此疽也。疽上或渐生白粒如黍米。逐个用银篦挑去。勿令见血。或有少血亦不妨。

　　不见血尤妙。却用老皮散敷之。五七日。疮头无数如蜂房。脓不肯出。冬用五香连翘汤。夏用黄连羌活散。夏初用防风败毒散。加葱枣。秋去之。加木香。若形气实。脉洪滑有力。痛肿开。壮热便闭。宜五利大黄汤。复元通。气散。选用通利。又有初生白粒。误触后。便觉情思不畅。背重如石。身体烦疼。胸膈痞闷。怕闻食气。此谓外如麻。里如瓜。疽毒深恶。内连腑脏。疽顶白粒如椒者数十。间有大如连子蜂房者。指HT 有脓不流。时有清水微肿不突。根脚红晕。渐渐展开。或痒痛。或不痛。疽不甚热。疮反陷下。如领之皮。渐变黑色。

　　恍惚沉重。脉若虚弱。便用大料参 归术。浓煎调理。

　　卷一

　　辨痈疽疖二十

　　疮疡有痈疽。疖 。轻重浅深。或止发于一经。或兼二经者。止当求责于一二经。不可余经也。若东垣用药处方是矣。矧有兼风。兼湿。兼痰。兼气。兼血。兼阴虚等证者。病本不同。治当求责。疮疡郁冒。俗呼昏迷是也。宜汗之则愈。

　　卷一

　　辨瘤二十一

　　若发肿都软不痛者。血瘤。虚肿而黄者水也。发肿日渐增长而不大热。时时牵痛者。气气结微肿。久而不消。后亦成脓。诸癃。瘤。疣。赘等。至年衰皆自内溃。治于壮年。可无后忧。

　　卷一

　　疮疽分虚实用药二十二

　　疮疽痛息自宁。饮食知味。脉证俱缓。缓则治本。故可以王道平和之药徐而治之。亦无。若脉实 肿，烦躁。寒热。脉证俱实。非硝黄猛烈之剂不能除。投以王道之剂则非也。若疮疡聚肿不溃。溃而脓水清稀。或泄利肠鸣。饮食不入。呕吐无时。或手足并冷。此脉证俱虚。非大补之。药不能平。投以硝黄攻伐之剂亦非也。故治其证者。当辨表里虚实。随宜治之。庶得万全。

　　卷一

　　治疮须分补泻二十三

　　东垣云。疮疽受之有内外之别。治之有寒温之异。受之外者。法当托里以温剂。反用寒则是皮毛之邪引入骨髓矣。受之内者。法当疏利以寒剂。反用温剂托里。则是骨髓之病。上彻皮毛矣。殆必表里通溃。共通为一疮。助邪为毒。苦楚百倍。轻则危。重则死矣。

　　卷一

　　男女痈疽治法不同二十四

　　男妇痈疽。精要谓治法无异。丹溪曰。妇人情性执着。比之男子。其难何止十倍。虽有宜补。亦当以执着为虑。向见一妇早寡。善饮啖。形肥伟。性沉毒。年六十六。七月间背疽近正脊。医乃横直裂开取血。杂以五香十宣散。酒饮月余。未尝及其寡居之郁。酒肉之毒。

　　执着之滞。时令之热。竟至平陷。淹延两三月不愈。

　　卷一

　　小儿疮疽二十五

　　小儿纯阳多热。心气郁而多疮疽。胎食过而受热毒。犀角散为最。余如常法。大下恐伤

　　卷一

　　痈疽当分经络二十六

　　丹溪曰。六阳、六阴经。有多气少血者。有少气多血者。有多气多血者。不可概论。诸经惟少阳厥阴生痈。理宜预防。以其多气少血。血少肌肉难长。疮久不合。必成死证。或者驱毒利药以伐阴分之血。祸不旋踵。才得肿痛。参之脉症。若有虚弱。便与滋补。气血无亏。可保终吉。若用寻常驱热拔毒及纾气药。虚虚之祸如□掌耳。

　　一人年三十。左腿外廉红肿。一人年四十。胁下红肿二人皆不预防本经少阳血少。孟浪用大黄攻里而死。

　　一人年六十。左膊外侧一核。一女髀骨中痛。二人亦不预防本经血少。孟浪用五香十宣散表而死。

　　按此分经不致有犯禁坏逆之失。然手少阳少阴太阴。足少阳少阴太阴。俱多气少血也。

　　手厥阴太阳。足厥阴太阳。俱多血少气也。手足阳明。俱多血多气也。

　　以上病例。不系膏粱丹毒火热之变。因虚劳气郁所致。只宜补形气。调经脉。疮当自消。不待汗下而已也。若不详脉证经络受病之异下之。先犯病禁经禁。故致失手。

　　卷一

　　论内消二十七

　　内消。当审浅深大小经络处。所形脉虚实。如脑背、腰项、臀 、皆太阳经宜黄连羌活连胁处为近少阳。宜败毒散。形实脉实者。宜漏芦汤、五利大黄汤等疏利之。气虚参 为主。血虚当归、人参为主，佐以消毒，加以引经。六经分野。各随本经标本寒温气血多少以行补泻惟少阳一经。治与气血虚同法。（凡栝蒌、射干、山甲、蝉酥、连翘、地丁、鼠粘子、金银花、木鳖之类、皆内消之药）

　　卷一

　　内托二十八

　　一凡痈疽已成。血气虚者。邪气深者。邪气散慢不能突起。亦难溃脓。或破后脓少。

　　清稀。或坚硬不软。或虽得脓而根脚红肿开大。皆气血虚。邪气盛。兼以六淫之邪变生。诸症必用内托。令其毒热出于肌表。则易愈也。内托以补药为主。活血驱邪之药为臣。或以芳香之药行其郁滞。或加温热之药御其风寒。亦有疮疽肿痛。初生一二日。便觉脉沉细而烦闷。脏腑弱而皮寒。邪毒猛烈。恍惚不宁。外证沉深者。即当用托里散或增损茯苓汤。及温热之剂以从治之。

　　或问内托。河间治肿 于外。根盘不深。形证在表。其脉多浮。病在皮肉。非气盛则必侵急须内托。宜复煎散除湿散郁。使胃气和平。如或未已。再煎半料饮之。如大便秘及烦热。

　　少服黄连汤。如微利及烦热已退。却与复煎散。如此使荣卫俱行。邪气不能内伤。

　　卷一

　　肿疡二十九

　　肿疡内外皆壅。宜托里表散为主。如用大黄。宜戒孟浪之非。

　　卷一

　　溃疡三十

　　溃疡内外皆虚。宜以补接为主。欲用香燥。宜戒虚虚之失。

　　卷一

</div>
    <div class="pagination">
<a href="外科理例_page3.html">上一页</a><a href="外科理例.html">1</a><a href="外科理例_page2.html">2</a><a href="外科理例_page3.html">3</a><span class="current-page">4</span><a href="外科理例_page5.html">5</a><a href="外科理例_page6.html">6</a><a href="外科理例_page7.html">7</a><a href="外科理例_page8.html">8</a><a href="外科理例_page9.html">9</a><span>...</span><a href="外科理例_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
