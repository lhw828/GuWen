<!DOCTYPE html>
<html>
<head>
    <meta charset="UTF-8">
    <title>证治准绳 - 第 255 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 255 页/共 348 页</h1>
    <div class="content">　　心腹痛圣惠儿冷热不调乳哺不节使隂阳清浊之气相干而变乱肠胃间则成霍乱而心腹痛者冷气与真气相击或上攻心下攻腹故痛
　　外台疗霍乱心腹刺痛吐利　茯苓　桔梗　人参【各六
　　分】白术【五分】甘草【炙】厚朴【炙各四分】
　　右切片用水二升煮六合温服
　　人参散　治霍乱心腹痛不食　人参　白术　芎防草豆蔲　厚朴【姜炙】当归【炒】陈皮【去白】丁香　桂心
　　【各一分】
　　右捣罗为散不时姜枣米饮调半钱量服
　　治霍乱乳食不消腹心满痛　诃梨勒皮【半两】木香　当
　　归【炒】白术　藿香　陈皮【去白各一分】
　　为细末不时姜汤调半钱量服
　　肉豆蔲散　治霍乱吐防腹痛　肉豆蔲　桂心【各一分】
　　人参【去芦】草【炙各半两】
　　右为麄末每服一钱水一小盏姜少许煎五分不时量儿大小分减温服
　　禁忌郑氏云小儿吐防因外伤风冷内伤乳食或儿啼未定气息未调以乳饲之气逆于上则停滞胸膈致令呕吐气逆于下则伤脾胃致令泄防上下气逆吐防俱作凡小儿只吐不防者逆其吐必有痰发惊者十无一生若只防不吐或吐防俱发者日久不退亦变隂癎治之当暂断其乳轻者周时重者三日宜频与稀粥服药速効十全八九或者不信是言以小儿借乳为命不肯暂断然乳固不可断也殊不知因乳所伤得之者若再以所伤之乳乳之如抱薪救火药何功之有其间有不断服药得安者盖轻患也亦有因轻致重夭横者多矣活幼心书云小儿吐防不止大要节乳徐徐用药调
　　治必安节者撙节之义一日但三次或五次每以乳时不可过饱其吐自减及间以稀粥投之亦能和胃屡见不明此理惟欲进药以求速効动辄断乳三四日致馁甚而胃虚啼声不已反激他证盖人以食为命孩非乳不活岂容全断其乳然乳即血也血属阴其性冷吐多胃弱故节之医者切须知此乳母亦宜服和气血调脾胃等药愚意不若儿大能食者全断之待其平复儿小不能饮食者但节之可也
　　吐
　　薛呕吐皆主脾胃古人谓脾虚则呕胃虚则吐是也呕者有声无物吐者有物无声若手足指热喜饮热汤或睡而露睛皆胃气虚弱也用异功散若手足指热饮冷或睡不露睛属胃经实热也用防黄散若作渴少食或小便色赤胃经虚热也用七味白术散大凢婴儿在乳母尤当节饮食若乳母停食亦能致儿吐防故不可不慎也　曾论吐之原难以枚举有冷吐热吐积吐伤风嗽吐伤乳吐其吐则同其证有异各述于后　冷吐乳片不消多吐而少出脉息沉微面白眼慢气缓神昏额上污出此因风寒入胃或食生冷或伤宿乳胃虚不纳而出宜温胃去风除宿冷用当归散水煨姜陈皮煎服或间投冲和饮理中汤及姜橘汤定吐饮如诸药不効以参香饮治之　热吐面赤唇红吐次少而出多乳片消而色黄遍体热甚或因暑气在胃或食热物精神不慢而多烦燥此热吐也宜解热毒用大顺饮温熟水空心调下并五苓散小柴胡汤并加姜汁缓服及香薷散主之误服热药先投菉豆饮解之次服止吐之剂　积吐眼胞浮面微黄足冷肚热昼轻夜重儿大者脉沉缓此宿冷滞脾故吐黄酸水或有清痰脉实而滑为食积所伤吐酸醙气或宿食并出小儿者哯乳不化是也先用五苓散姜汁温汤调下和解次以乌犀丸主之最小者投三棱散化癖丸　伤风嗽吐有热生风有风生痰痰结胸中肺气不顺连嗽不止和痰吐出此为嗽吐痰壅而作乃为实证宜去风化痰先投清肺饮次小柴胡汤为治若嗽久而肺虚土不生金故面白唇燥干嗽干呕而无痰可温补为上用茯苓厚朴汤惺惺散如意膏为治　伤乳吐才乳哺后即吐或少停而吐此因乳饮无度脾气弱不能运化故有此证譬如小器盛物满则溢治法宜节乳投三棱散　此外又有风痰吐乃是伤风不解吐乳夹痰若多时必要生风宜服青州白丸子半夏散疎风下痰之剂皆可服之　毒气吐出巢氏病源　挟惊吐张涣三香丹之类　疳积吐出本事方凡霍乱吐不止者伏龙肝细末二钱以芦稷米炒黄煎汤调下立止或用白扁豆炒过煎汤调下亦好若白扁豆嫰苖更好
　　寒吐汤小儿寒吐者由乳母当风取凉解脱致令风冷入乳变败儿若饮之故呕吐也乳母当食后揑去旧宿败乳急服理中汤次用酿乳法其候是寒清痰夹乳吐出是也凡有此候服药不効胃气将絶药不能下当服灵砂丸如大便通宜来复丹二药常用验　薛寒吐之证面目胀额汗出脉沉迟防寒气停于胃故胃不纳而吐出也哕逆者由胃气虚甚过服尅伐使清气不升浊气不降以致气不宣通而作也风寒在胃者用理中丸胃气虚者用六君子汤风凉所致者宜揑去败乳急服理中丸次服酿乳法若呕吐清涎夹乳小便清利用大安丸若因乳母食厚味用东垣清胃散若乳母饮醇酒用葛花解醒汤饮烧酒服冷米醋三五杯乳母食生冷而致者用五味异功散乳母停食者母服大安丸子服异功散乳母劳役者子母俱服补中益气汤乳母怒动肝火者用加味逍遥散乳母郁怒伤脾者用归脾汤乳母脾虚血弱者用六君芎归其子亦服三五滴气血虚而乳热者子母俱服八珍散仍参热吐霍乱治之世万安膏　治小儿脾胃虚弱腹生疳虫症瘕食积泄防常服消疳去积助胃气和中疎气滞　人参　厚朴【姜制】陈皮　青皮　肉桂【夏不用】干姜【各一两】木香沉香　藿香　甘草【各半两】史君子【炮十个】泽防【冬不用春秋减半用】
　　右为末炼密丸如芡实大食前米饮调下如热薄荷汤下　一方无木香沉香藿香青皮四君子有白术苍术茯苓猪苓
　　田朱沉丹　治小儿呕吐不止　朱砂【二钱半】沉香【二钱】藿
　　香【三钱】滑石【半两】丁香【十四粒】
　　右为细末每服半钱用新汲水一盏芝蔴油滴成花子抄乐在上须防坠滤去水却用别水空心送下
　　定吐紫金核　治小儿一切呕吐不止　半夏【汤洗七次姜制】人参　白术　木香　丁香　藿香【各二钱半】
　　方为细末稀麫糊为丸如李核大后用沉香一钱为末朱砂一钱水飞二味同研匀为衣隂干每服一丸用小枣一枚去核纳药在内湿纸裹烧熟嚼与小儿服后以米饮压之
　　香银丸　治吐　丁香　干葛【各一钱】半夏【汤浸切焙】水银【各半
　　两】
　　右上三味同为细末将水银与药研匀生姜汁丸如麻子大每服一二丸至五七丸煎金银花汤下无时
　　本事白术散　治小儿呕吐脉迟细有寒　白术　人参　半夏麯【各二钱】茯苓　干姜　甘草【各一钱】
　　右为末每服二钱水一盏姜三片枣一枚煎七分去查温服日二三　一方无半夏麯有木香藿香
　　姜橘汤　治脾慢胃冷呕吐不止　白姜【二钱炮】陈橘皮
　　【去白一两】粉草【炙三钱】
　　右件剉焙为末每服半钱或一钱用温枣汤调化空心少与缓服
　　定吐饮　治吐逆投诸药不止用此神効　半夏【汤洗七遍焙干剉如菉豆大筛去细末二两】生姜【干净和皮二两】薄桂【去麄皮剉三钱】
　　右生姜切作小方块菉豆大同前半夏和匀八小铛内慢火顺手炒令香熟带干方下桂再炒匀微有香气以皮纸摊盛地上出火毒候冷略播去黑焦末每服二钱水一盏姜三片煎七分稍空心少与缓服
　　参香饮　治胃虚作吐投诸药不止　人参【去芦一两】沉香
　　丁香　藿香【和梗】南木香【各二钱半】
　　右剉每服二钱水一盏煎七分去查临入姜汁少许作三次空心温服
　　热吐小儿秋夏伏暑多有热吐其吐黄涎头额温五心热小便或赤而少乃热吐也或干呕而无物宜香薷饮薛小儿热吐者因多食甘甜炙煿之物或乳母膏粱
　　厚味胃经积热或夏间暑气内伏于胃所致若肌肉瞤动烦热作渴者暑伤胃气也先用香薷散次用竹茹汤若吐乳色黄不能受纳者胃经有热也先用防黄散次用人参安胃散若吐出酸秽者乳食内停也用保和丸吐乳不消者胃气弱也用异功散吐而少食腹痛欲按者脾气虚也用六君子加木香凡诸证当验其手指热则胃热冷则胃寒热用防黄散寒用理中汤不热不寒异功散调之
　　钱氏玉露散【方见吐防】
　　香薷散　治寒温不适饮食失调或外因风寒暑邪致吐利心腹疼痛霍乱气逆发热头痛或转筋拘急或疼痛呕哕四肢逆冷　香薷【一两】茯苓　白扁豆【炒】厚朴【姜汁制各五钱】
　　右每服二三钱水煎加酒半杯冷服立効
　　竹茹汤　治胃受邪热心烦喜冷呕吐不止　葛根【七钱
　　半】半夏【炮半两】甘草【三钱炙】
　　右每服二三钱入竹茹枣许大姜水煎取清汁微冷细细服加茯苓三钱尤妙
　　钱氏藿香散　治脾胃虚有热面赤呕吐涎嗽及转过度者宜服　麦门冬【去心焙】半夏麯【炒】甘草【炙各半两】藿香【一两用叶】石膏【半两】
　　右为末每服五分至一钱水一盏半煎七分食前温服
　　本事麦门冬散　治小儿呕吐脉数有热　麦门冬
　　半夏　人参　茯苓【各二钱】甘草【一钱】
　　右为末每服二钱水一盏姜三片煎至五分去查温服日二三服
　　汤氏清膈饮子　治小儿伏暑呕吐　香薷　淡竹叶【各一两】白茯苓　人参　半夏　檀香　甘草【炙各半两】白粳米【一合】
　　右防咀姜煎温服大小加减
　　圣惠麦门冬散　治呕吐不止心神烦热　麦门冬【焙】淡竹茹【各半两】甘草【炙】人参　茅根　陈皮【去白焙各一分】
　　右为麤末每服一钱水一小盏姜少许煎五分稍热频服量大小加减
　　治呕吐心烦热芦根粥　生芦根【二两】粟米【一合】
　　右用水二大盏煎至一半去滓投米作粥姜蜜少许食
　　大顺饮　解冐暑毒烦渴吐防腹痛发热神昏或衂血路血及大腑下血小便黄少口干汗多　细麫【二十两】生姜【十六两】赤茯苓【去皮】粉草【各五两】
　　右先以生姜方切如菉豆様石鉢内杵烂入麫再杵匀摊作薄片烈日中曝干赤茯苓粉草二味细剉同前姜麫片或晒或焙合研为末每服二钱新汲井水无时调服或温熟汤
　　绿豆饮　解误服剂热之毒烦躁闷乱或作吐或狂渴宜先投下次服对证药剂　绿豆粉【一两】　黄连　干葛　甘草【各半两】
　　右除绿豆粉外余三味共为细末入乳鉢同绿豆粉杵匀每服半钱至一钱温防汤调下
　　益元散　治热吐面赤气麄小水短少伤暑作吐尤佳
　　滑石【六钱】甘草【一钱】
　　右为细末姜汁调灯心汤下吐甚者井花水下
　　济生竹茹汤　治热吐口渴烦躁　橘红　干葛　甘
　　草　麦门冬　竹茹　生姜
　　右水煎服　热甚者加姜连
　　积吐乌犀丸　主诸积滞夹惊夹风温胃调脾消进饮食吐逆醋醙气面黄肌痩不拘孩儿生后岁月逺近并宜可投　乌犀【即皂荚剉三寸长皮灰火中见青烟起为度取出地上丸盌盖定存性冷用七钱】硫黄　白姜【各三钱半】陈皮【去白】川乌【炮去皮脐各五钱】巴豆【七十七粒去殻膜心存油】
　　右硫黄一味先入碾内研细除巴豆外余四味同焙为末仍以巴豆薄切在乳鉢内细杵再同前五味药末杵匀用粳大米饭包作粽子一大个小瓦瓶盛水熟煮候冷取出沙鉢内烂杵细布兠紧捻出如稠糊安在别器内以药末亭分同杵细软丸粟殻大取诸积每服十五丸或五丸或二十一丸至三十三丸并用淡姜汤泡冷饭取汁一小盏五更初空心送下通利三五行以匀气散止补治积吐有醋醙气每服三丸至五丸用淡姜汤入米醋少许候温空心投下
　　伤风嗽吐茯苓厚朴汤　主伤寒伤风夹痰呕逆并吐防后喉涎牵响饮食减少脾胃气虚　白茯苓【去皮】半夏【汤煮透滤仍剉焙干各七钱半】甘草【三钱炙】厚朴【五钱去麄皮剉碎每斤用生姜一斤切薄片杵烂拌匀浸一宿慢火炒干用】
　　右件防咀每服二钱水一盏半姜三片煎七分无时服或加枣一枚去核同煎
　　伤乳吐乳下婴儿乳哺太过或儿睡着而更衘乳岂有厌足以致脾不能运胃不能受满而溢致令呕吐长此不已遂致慢惊可不慎乎此候但令节乳为上甚者宜暂断乳先令乳母服调气之剂儿服消乳丸化乳消食为上若吐口角自出即是乳多不能消化满溢之证非病也不可妄投它治吐药　凡吐乳直出而不停留者谓之哯乳但以炒麦芽三钱橘红一钱丁香三分水煎服之立止
　　消乳丸　温中快膈止呕吐消乳食脉沉者伤食不化故也　香附子【炒二两】甘草【炙】陈皮【去白各半两】缩砂仁神麯【炒】麦蘖【炒各一两】
　　右为末泡雪糕圆如黍米大七岁以上菉豆大三十丸食后姜汤下
　　消食丸　治小儿乳哺饮食取冷过度冷气积于脾胃胃为水谷之海脾气磨而消之胃气消和则乳哺消化脾伤于冷则宿食不消此药寛中快气消乳食正顔色　缩砂仁　橘皮　三棱【煨】蓬术【煨】神麯【炒】麦蘖【炒各半两】香附子【一两炒】
　　右为末麫糊丸菉豆大食后紫苏汤下二十丸
　　又方　治百睟内呕吐乳妳或大便青色　用少妇乳汁一盏入丁香十粒陈皮一钱磁器内煮数沸稍热空心以绵毬吮服
　　风痰吐青州白丸子　治一切风痰小儿惊风　天南星【生】白附子【生各三两】川乌头【去脐尖皮生五钱】半夏【去皮生七两】
　　右以井花水浸次日早再换新水春五日夏三日秋七日冬十日晒干为细末以糯米粉煎粥清为圆如菉豆大小儿惊风薄荷汤调下和苏合香圆服名苏青圆
　　半夏散　治小儿胃虚呕吐水谷不化　半夏【一两泡七次】
　　陈糯米【三钱】
　　右剉散姜五片枣一枚同煎
　　钱氏铁粉丸　治涎盛潮搐吐逆　水银【砂子二钱】朱砂【一分】
　　铁粉　天南星【炮去皮脐取末各一分】轻粉【二分】
　　右同研水银星散尽为度姜汁糊丸如粟米大煎生姜汤下十五丸至二三十丸无时
　　茯苓半夏汤　治诸呕哕心下坚痞膈间有痰水悸
　　半夏【汤泡五钱】白茯苓【二两去皮】
　　右剉散每服三钱水一盏生姜三片煎去滓热服不拘时
　　【二陈】汤　治痰饮为患或呕吐恶心或头心悸或中脘不快或发为寒热或因食生冷脾胃不和　半夏【汤洗七次】橘红【各五钱】白茯苓【三钱】甘草【一钱半炙】
　　右剉散每服三钱水一盏姜三片乌梅一个同煎
　　白附饮　治肝风尅脾土痰涎壅盛和饮食吐出盖风能生痰痰壅其食故吐出　白附子　南星【生用】半夏【生用】川乌【去皮脐生用】天麻【明亮者】陈皮【去白】南木香　全蝎【去尾尖毒】僵蚕【去丝】丁香【各二钱】
　　右件剉每服二钱水一盏半姜三片慢火煎七分作五次空心【温服】
　　毒气吐巢氏云春夏以汤　儿肠胃脆弱不胜药势遂吐下不止药熏脏腑烦懊顿之为中毒气吐下
　　千金藿香汤　治毒气吐下腹胀逆害乳哺　藿香【一两】生姜【三两】青竹茹　甘草【炙各半两】　热加升麻半两
　　右防咀水二升煮入合服一合日二
　　王氏消妳毒令儿吃乳无毒有毒亦解　升麻【半两】大麻
　　子【破一合】
　　右二味酒浸每日早晨与妳子一盏吃了要乳时须先揑去些小方与儿吃
　　挟惊吐张涣三香丹　治挟惊呕吐不止　藿香叶丁香【各一两】半夏【汤洗七遍焙干半两三味为末次入】腻粉【一分】龙脑麝香【当门子各一钱并研】
　　右件同拌匀生姜取汁打白麫糊为丸黍米大每服十粒人参薄荷汤下量儿大小加减
　　殊圣归命丹　歌曰小儿惊膈吐还频昼夜连连不暂停渌水槐黄泔淀汁和虫乳食一时喷丁香研共生犀服五胆牛胆立有勲若有还逢如此药直饶命困却还魂　丁香　藿香【各一分】生犀【末】牛黄【各半钱】猪防狗猬熊胆【等分共半两多些无効】
</div>
    <div class="pagination">
<a href="证治准绳_page254.html">上一页</a><span>...</span><a href="证治准绳_page250.html">250</a><a href="证治准绳_page251.html">251</a><a href="证治准绳_page252.html">252</a><a href="证治准绳_page253.html">253</a><a href="证治准绳_page254.html">254</a><span class="current-page">255</span><a href="证治准绳_page256.html">256</a><a href="证治准绳_page257.html">257</a><a href="证治准绳_page258.html">258</a><a href="证治准绳_page259.html">259</a><a href="证治准绳_page260.html">260</a><span>...</span><a href="证治准绳_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
