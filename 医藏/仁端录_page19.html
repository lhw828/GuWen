<!DOCTYPE html>
<html>
<head>
    <meta charset="UTF-8">
    <title>仁端录 - 第 19 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 19 页/共 40 页</h1>
    <div class="content">　　小青虾蟇【百枚】生矾【三钱】南枣【五枚】铜緑【三分】射香【少许】共捣匀盐泥封固火煅存性研碎敷之
　　近义散
　　河南枣【二枚每枣入白砒一厘火煅烟尽存性】铅【三分】水银【五分共炒成粉】枯矾黄柏末【各五分】研细为末
　　洗心散
　　木通　当归　大黄　黄连　麻黄　甘草　生地薄荷　桔梗　连翘　牛蒡灯心煎服一方有白术白芍　荆芥
　　硃矾散
　　硃砂【三钱】白矾【一钱】
　　隂阳散
　　黄连　干姜末【各二钱】先用蛴螬虫捣水洗浄敷之除虫丸
　　黄连　芦荟　干蟾【火煆各一钱】史君子【二钱五分】川莲肉【七个】夜明砂【二分】乌梅肉　共捣为丸饭汤送下
　　化虫丸
　　黄连【一钱】川椒末【二钱】苦楝根白皮　乌梅肉【七个】共捣为丸艾汤下
　　牛黄散
　　牛黄【一分】雄黄　轻粉　枯矾　川椒　乳香　没药冰片　龙骨　贝母　五棓子　白芷　白芨　苦参赤石脂【各一钱】共为末苦参浸油调搽
　　犀角黄连汤
　　犀角　黄连【各一钱】乌梅【一枚】木香【二分】
　　吹药方
　　人中白【三钱】薄荷【二分】冰片【一分】
　　红白丹
　　敷药不効烂成深潭者用砒末少许以鸡子清调之刷在猪血红纸上晒干烧灰加雄黄硃砂【各一钱】为末吹入口中随吐出涎水不令吐下
　　马牙疳乆不收敛方
　　升麻　葛根　连翘　牛蒡　苦参　丹皮　蜂房荆芥　黄芩　金银花　木通
　　敷药方
　　丝灰　青黛　人中白【各一分】儿茶　硼砂　蝉脱灰【各五分】胆矾【三分】轻粉【八分】
　　又方
　　五棓子灰　干姜灰　红毡片灰　青黛　硼砂　诃子　儿茶　射干　冰片　黄柏末
　　又方
　　三黄制芦干石　珍珠【各一钱】人中白【二钱】
　　又方
　　醋煅芦付石　青黛【各一钱】冰片【少许】
　　又方
　　人中白　五谷虫【各一钱】赤石脂　海螵蛸【各七分】乳香儿茶　没药　硃砂　枯矾　珍珠【各五分】五棓子　血竭【各三分】牛黄　冰片　麝香【各二分】
　　珍珠散
　　珍珠　冰片　硼砂　人中白　元明粉　槐皮灰等分为末吹入
　　贴足心方
　　儿灯檠草根加射香少许捣匀加鸡子清男左女右贴涌泉穴油纸葢扎好一周时换
　　内溃门
　　内溃者胃烂也因风寒阻遏腠理隂阳不和其毒内攻溃而成脓口舌皆白是其兆也极为惨伤识者当于未出之前见有风寒阻遏气粗热甚身必战动肚腹急痛防此症逐散寒邪闭泄腠理纵毒使出自无内溃用败毒散或升麻葛根汤















　　仁端录卷九
<子部,医家类,仁端录>
　　钦定四库全书
　　仁端录卷十
　　明　徐谦　撰
　　陈葵　删定
　　咽喉门
　　咽者胃之管主纳而不出司饮食喉者肺之管主出而不纳司呼吸心包络三焦之脉并络于喉此为君相二火耑主痘疹其火上蒸咽喉最为先受故初标必察咽喉之痛否以发散解利之令毒出不留于咽喉要地苟不清解其毒必致肿塞饮食阻而呼吸碍喉中气汩汩如水声防无日矣首尾俱用解毒汤外吹玉鎻匙胃火薰蒸侵喉而痛但防唇疮上下宻而肿者其喉必肿痛葢脾胃相表里故也用射干防粘子汤
　　肺火津竭不能滋其化源尖上作痛者用四物汤加麦冬　五味子　人参　连翘　元参　黄芩　木通咽喉有疮痛燥破伤流涎者急用退火以防靥期呛水吐食失声之变用甘桔汤加麦冬　牛蒡　元参　杏仁　荆芥或调小无比散解之或如圣散加薄荷枳殻肿大者防玉鎻匙一圣散　咽干便闭用四顺饮身不热而喉痛者毒气郁故也用甘桔汤大成散以开之
　　喉症湏审能食而脏腑有热者方可用前方解利如上焦虽热却见小便清大便溏饮食不进者当以清上温下药调之只用甘桔汤牛蒡亦量用
　　发热咽痛
　　发热初标咽喉防痛者冝清解用甘桔汤加牛蒡发热不退昼夜烦躁口舌生疮唇裂咽痛者此热毒内薫其势急也用甘桔汤合黄连解毒汤同服
　　报防起胀咽痛
　　初起心胃有热毒上冲咽喉干澁而痛者冝预解之若失解发而为疮肿胀溃烂无及矣宜清咽膈解肺毒甘桔汤合黄连解毒汤加牛蒡
　　水浆不入者用射干鼠粘汤加桔梗荆芥山豆根消毒饮抱龙丸牛黄八寳丹龙硼散紫雪方最妙
　　养浆咽痛
　　七八日痘皮坚厚明润而喉痛者不妨色淡无力者宜清解而兼助发毒用保元汤加元参山豆根
　　成浆而犹喉痛者毒火上蒸也用甘桔汤加童便制人参煎成调下小无比散
　　身不热而喉痛者毒气郁结也用甘结汤
　　痘后咽痛
　　九日后当叅以四苓散
　　靥后咽痛不食者凶用甘桔汤加防风元参牛蒡升麻射干黄芩
　　治案
　　一儿患血热痘先用寒凉药起发灌浆头面胸背皆浓但两腿凹面陷不起用黄芩黄茋托之反热渇烦躁大便溏泄咽喉肿痛改用清咽利膈方而愈
　　解毒汤
　　山豆根　麦冬【各一钱】元参　桔梗　牛蒡【各七钱】防风甘草【各五分】生姜【一片】水煎分三四次服
　　射干鼠粘汤
　　生地　白芍　元参　牛蒡　射干　山豆根
　　龙硼散
　　硼砂　青黛　山豆根　冰片【各五分】
　　紫雪方
　　先以水五碗黄金器煮三碗去金入寒水石犀角石膏羚羊角元参丁香甘草升麻再煎至一碗去渣入好芒硝同煮用栁枝搅不住手凝入磁盒内又以硃砂麝香亟搅和匀贮磁瓶勿走气每服一钱温水化下叅定清咽散
　　僵蚕　火硝　元明粉　人中黄　薄荷　蒌皮青黛　山豆根　橄榄磨汁纸上晒干【各五分】氷片【一分】肺虚乆不声加诃子末【五分】痘未收去诃子痘收后加诃子雄黄　辰砂【各三分】火邪未清勿轻用诃子五味子反令作喘
　　传心録凉膈散
　　猪荷草　旱莲草　水萍　雪里青　山豆根各取汁同服
　　又方
　　粉草　车前　羌活人中白每服三钱至六钱滚汤送下
　　稀涎散　治胃热咽闭
　　山豆根　熊胆　细茶　薄荷为末先用薄荷潄口然后吹之
　　胆矾散　兼治喉癣喉风
　　雄鹅胆【三个】青鱼胆【五个枯矾收干】刺毛窠【一两火煅】黄栢末　百草霜【各五分】共研末吹之
　　清咽利膈方
　　山豆根　麦冬　贝母　桔梗　元参　防风　僵蚕穿山甲　当归　白芍　山查　红花　生地　陈皮蚯蚓　牛蒡　黄连　黄芩　甘草
　　呛逆门
　　喉中气食二管气管即喉咙又名防掩细容一线在喉之前食管即咽嗌也甚寛在喉之后饮食入喉先以防掩其气管水谷方从食管入胃今喉舌有痘则必胀硬饮食致入气管而呛逆也然饮水多呛者因水柔弱易误入气管也谷食不呛者因有渣滓自直下贲门【即胃上脘】不能伤侵气道也水呛湏治其痘则呛自止故开口就呛连呛一声而遂止先进饮食而后呛气悠言清者皆无害也兼兼喘兼吐七日以前音哑水呛者并为逆七日以后痘润无妨故要防痘色如红紫而呛者热重壅塞而上冲也灰白不起而呛者气血虚弱肺胃受伤也见痘之初即冝清肺补肾调脾益肝先哲用桔梗汤解毒汤并加荆芥防风牛蒡麦冬杏仁元参山豆根之类服于将发未发之前所以清气道不使毒犯咽喉预防之法也
　　未行浆而呛此毒气壅盛其喉必痛用利咽解喉汤痘色干滞而呛宜再为补发用保元汤加麦冬桔梗不因饮食而呛此为干呛初痘时为肺受火毒冝升解之用至寳饮加沙参笋兠少与柴胡黄芩清之
　　脓痂时干呛用无上饮加淡竹叶沙参竹沥姜汁成浆时痘多者咽痘必早热肉虚皮薄易破触之即痛痰涎粘褁饮食难进强咽则痛或杂脓血痂皮痰涎而出此亦肺受火毒津液不足而痰生也声音清亮者可治用甘桔汤加牛蒡花粉利咽化痰多服自愈
</div>
    <div class="pagination">
<a href="仁端录_page18.html">上一页</a><span>...</span><a href="仁端录_page14.html">14</a><a href="仁端录_page15.html">15</a><a href="仁端录_page16.html">16</a><a href="仁端录_page17.html">17</a><a href="仁端录_page18.html">18</a><span class="current-page">19</span><a href="仁端录_page20.html">20</a><a href="仁端录_page21.html">21</a><a href="仁端录_page22.html">22</a><a href="仁端录_page23.html">23</a><a href="仁端录_page24.html">24</a><span>...</span><a href="仁端录_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
