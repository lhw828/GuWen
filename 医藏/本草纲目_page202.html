<!DOCTYPE html>
<html>
<head>
    <meta charset="UTF-8">
    <title>本草纲目 - 第 202 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 202 页/共 603 页</h1>
    <div class="content">　　（《李当之本草》）【集解】恭曰：女萎叶似白蔹，蔓生，花白子细。荆襄之间名为女萎，亦名蔓楚。用苗不用根。与葳蕤全别。今太常谬以为白头翁者是也。

　　时珍曰：诸家误以女萎解葳蕤，正误见葳蕤下。

　　【修治】 曰：凡采得阴干，去头并白蕊，于槐砧上锉，拌豆淋酒蒸之，从巳至未出，晒干。

　　【气味】辛，温，无毒。

　　【主治】止下痢，消食（当之）。风寒洒洒，霍乱泄痢肠鸣，游气上下无常，惊痫寒热百病，出汗（《唐本》）。

　　【附方】新三。

　　下不止：女萎、云实各一两，川乌头二两，桂心五钱。为末，蜜丸梧子大。每服五丸，水下，一日三服。（《肘后方》）身体 疡斑驳：女葳膏：用鲁国女葳、白芷各一分，附子一枚，鸡舌香、木香各二分。

　　为末，腊猪脂

　　草部第十八卷　草之七

　　赭魁

　　（《别录》下品）【释名】时珍曰：其根如魁，有汁如赭，故名。魁乃酒器名。

　　【集解】《别录》曰：生山谷中。二月采。

　　弘景曰：状如小芋，肉白皮黄，近道亦有。

　　恭曰：赭魁大者如斗，小者如升。蔓生草木上，叶似杜衡。陶所说乃土卵也。土卵不堪药用。梁汉人蒸食之，名黄独，非赭魁也。

　　保升曰：苗蔓延生，叶似萝 ，根若菝 ，皮紫黑，肉黄赤，大者轮 如升，小者如拳，所在有之。

　　时珍曰：赭魁闽人用入染青缸中，云易上色。沈括《笔谈》云：本草所谓赭魁，皆未详审。今南中极多，肤黑肌赤，似何首乌。切破中有赤理如槟榔，有汁赤如赭，彼人以染皮制靴。闽人谓之余粮。本草石部禹余粮陶氏所引，乃此物也。谨按：沈氏所说赭魁甚明，但谓是禹余粮者，非矣。禹余粮乃今之土茯苓，可食，故得粮名；赭魁不可食，岂得称粮耶？土卵即土芋也，见菜部。

　　根

　　【气味】甘，平，无毒。恭曰：有小毒。

　　【主治】心腹积聚，除三虫（《本经》）。

　　草部第十八卷　草之七

　　鹅抱

　　（宋《图经》）【集解】颂曰：生宜州山林中。附石而生，作蔓，叶似大豆。其根形似莱菔，大者如三升器，小者如拳。二月、八月采根，切片，阴干用。

　　【气味】苦，寒，无毒。

　　【主治】风热上壅，咽喉肿痛，及解蛮箭药毒，捣末酒服有效。亦消风热结毒赤肿。酒摩涂之，立愈（苏颂）。

　　草部第十八卷　草之七

　　伏鸡子根

　　（《拾遗》）【释名】承露仙。

　　【集解】藏器曰：生四明天台山。蔓延生，叶圆薄似钱，根似鸟形者良。

　　【气味】苦，寒，无毒。

　　【主治】解百药毒，诸热烦闷，急黄，天行黄胆，疟瘴中恶，寒热头痛，疽疮。马黄牛疫。水磨服之，新者尤佳。亦敷痈肿，与陈家白药同功（藏器）。

　　【附录】仰盆（《拾遗》） 藏器曰：味辛，温，有小毒。水磨服少许，治蛊飞尸喉痹。

　　亦磨敷皮肤恶肿。生东阳山谷。苗似承露仙，根圆如仰盆状，大如鸡卵。

　　藏器曰：主解诸药毒游风，手脚软痹。并生研服之，涂之。生岭南山石间。引蔓而生，叶有三丫，花紫色。与伏鸡子同名承露仙，而伏鸡子叶圆。

　　时珍曰：以根三两，磨汁或煎浓汁服。并解蛊毒。

　　草部第十八卷　草之七

　　千金藤

　　（宋《开宝》）【校正】自木部移入此。

　　【集解】藏器曰：千金藤有数种，南北名模不同，大略主疗相似，或者皆近于藤也。生北地者，根大如指，色似漆；生南土者，黄赤如细辛。舒、庐间有一种藤，绕树生，冬青，亦名千金藤。江西林间有草生叶，头有瘿子，似鹤膝，叶如柳，亦名千金藤。又一种似荷叶，只大如钱许，亦呼为千金藤，又名古藤，主痢及小儿大腹。千金者，以贵为名。岂俱一物，亦状异而名同耶？若取的称，未知孰是？又岭南有陈思岌，亦名千金藤。

　　【气味】缺【主治】一切血毒诸气，霍乱中恶，天行虚劳疟瘴，痰嗽不利，痈肿大毒，药石发，癫痫，悉主之（藏器）。

　　【附录】陈思岌（《拾遗》）藏器曰：出岭南山野。蔓生如小豆，根及叶辛香。一名石黄香，一名千金藤。其根味辛，平，无毒。解诸药毒热毒，丹毒痈肿，天行壮热，喉痹蛊毒，并煮汁服之。亦磨涂疮肿。

　　曰：味苦，平。浸酒服，治风，补益轻身。

　　草部第十八卷　草之七

　　九仙子

　　（《纲目》）【释名】仙女娇【集解】时珍曰：九仙子，出均州太和山。一根连缀九枚，大者如鸡子，小者如半夏，白色。二月生苗，蔓高六、七尺，茎细而光。叶如乌 叶，而短扁不团。每叶丫生子枝，或一或二，袅袅下垂。六、七月开碎青黄色花，随即结实。碎子丛簇，如谷精草子状。九月采根。

　　【气味】苦，凉，无毒。

　　【主治】咽痛喉痹，散血。以新汲水或醋磨汁含咽，甚良（时珍）。

　　草部第十八卷　草之七

　　山豆根

　　（宋《开宝》）【释名】解毒（《纲目》）、黄结（《纲目》）、颂曰：其蔓如大豆，因以为名。

　　【集解】颂曰：山豆根，生剑南及宜州、果州山谷，今广西亦有，以忠州、万州者为佳。

</div>
    <div class="pagination">
<a href="本草纲目_page201.html">上一页</a><span>...</span><a href="本草纲目_page197.html">197</a><a href="本草纲目_page198.html">198</a><a href="本草纲目_page199.html">199</a><a href="本草纲目_page200.html">200</a><a href="本草纲目_page201.html">201</a><span class="current-page">202</span><a href="本草纲目_page203.html">203</a><a href="本草纲目_page204.html">204</a><a href="本草纲目_page205.html">205</a><a href="本草纲目_page206.html">206</a><a href="本草纲目_page207.html">207</a><span>...</span><a href="本草纲目_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
