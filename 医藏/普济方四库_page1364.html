<!DOCTYPE html>
<html>
<head>
    <meta charset="UTF-8">
    <title>普济方四库 - 第 1364 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1364 页/共 1812 页</h1>
    <div class="content">　　右为散每服三钱空心米饮调下
　　牛角防丸治妇人经血暴伤兼带下久不止
　　牛角防灰　　赤石脂【各一两半】白龙【三两】艾叶【一分】桑耳【炙】　鹿茸【去毛酥炙】阿胶【炙燥】干姜【炮各一两】
　　右为末錬蜜和丸如梧桐子大每服三十丸空心食前煎黄耆汤或温酒下
　　牛角防散治妇人血伤兼赤白带下
　　黄牛角防【酒炙】侧柏叶　　艾叶【炒】　当归【切焙】续断【炒】　地榆【炒】　赤石脂【研】　伏龙肝【各一两】
　　右为散每服三钱食前米饮或温酒调下
　　菟丝丸治妇人血伤兼赤白带下
　　菟丝子【酒浸一宿别捣】龙骨　　牡蛎【炒】　艾叶【炒】赤石脂　　乌贼鱼骨【烧】　蘹香子【防炒】附子【炮裂去皮脐各一两】
　　右为末醋煮麫糊和丸如梧桐子大每服二十丸至三十丸空心食前醋汤下
　　藘荟丸治伤中赤白带下
　　虑防【半两】赤石脂　　樗皮【生姜汁炙】地榆【剉各一两】牛角防【各三分】禹余粮【醋淬】阿胶【炙燥各半两】侧柏【一两一分】
　　右为末研匀錬蜜丸如梧桐子大每服二十丸陈米饮下
　　龙骨散治妇人经血暴下兼赤白带下不止
　　龙骨【一两】乌贼鱼骨【去甲】鹿茸【去毛酥炙】续断芍药【剉炒】赤石脂　　肉苁蓉【酒浸切焙各三两】干地黄【炒一两半】
　　右为散每服二钱空腹米饮调下日再
　　柏叶散治伤下血下兼带或白或赤脐下防痛
　　侧柏叶　　芍药　　艾【各三分】熟干地黄【焙】禹余粮【醋淬】骐驎竭【各一两】当归【剉焙】牛角防【炙各三分】
　　右为细末研匀每服二钱生姜米饮调下
　　川芎散治妇人崩漏带下诸方不效者
　　川芎　　当归　　生地黄　　伏龙肝龙骨　　芍药　　蒲黄【各一两】御米殻【去蒂蜜浴炒焦四两】
　　右为细末每服二钱温酒或米饮调下食前
　　地榆汤治妇人经血崩下兼带下积久不差面目萎黄困倦羸瘦
　　地榆　　当归【切焙】阿胶【炙燥】黄耆【剉各一两半】艾叶【三分】龙骨【碎二两】
　　右防咀如麻豆大每服三钱水一盏姜三片煎至七分去滓食前温服
　　寄生汤治妇人经血暴伤及带下经久不止
　　桑寄生　　鸡苏　　淡竹茹【各一两】芍药地榆【各一两半】白龙骨【二两】
　　右防咀如麻豆大每服三钱水一盏煎至七分去滓食前温服一方用附子三分无淡竹茹
　　黄耆丸治妇人血伤兼带下不止
　　黄耆【剉】　芍药【各二两】赤石脂【四两】当归【切焙】附子【炮裂去皮脐】熟干地黄【焙各二两】
　　右为末錬蜜丸如梧桐子大每服三十丸温酒下一方有干姜无地黄
　　血崩带下
　　用胶艾汤以海螵蛸炙黄刮碎和入同煎蚕退纸丸并泽兰丸
　　杉节散【出圣惠方】治血伤兼带下不止
　　杉木节【烧灰存性】楮皮纸【烧灰各等分一方作蚕纸】
　　右研令匀细每服二钱米饮调下
　　黄芩汤治妇人经血暴下兼带下赤白不止
　　黄芩【去黒心】当归【切焙】柏叶【焙】　蒲黄【防炒各半两】艾叶【炒一分】生干地黄【焙二两】
　　右粗捣筛每服三钱水一盏煎至七分去滓温服日三
　　龙骨丸治妇人伤中血不止兼赤白带下
　　龙骨【三分】乌贼鱼骨【炙二分】芍药【三分】鹿茸【酒炙三分】熟干地黄【焙三分】侧柏叶【三分】
　　右为末炼蜜和丸如梧桐子大每服二十丸干姜米饮下
　　地龙散治妇人冲任气虚经血暴下兼带下
　　地龙【炒】　郁金　　棕榈【烧令存性】柏叶　　地黄汁　　胎发【泥裹烧过去泥】
　　右各等分捣罗为散每服三钱温地黄汁酒调下不拘时
　　地黄汤治妇人血伤带下
　　地黄【剉炒】当归【切焙】黄耆【剉】　阿胶【炙令燥各一两】艾叶【炒焙三分】
　　右粗捣筛每服三钱水一盏生姜三片煎至七分去滓温服日三
　　车前汤治经血暴下兼带下
　　车前子　　淡竹叶　黄芩【去黒心】阿胶【炙燥杵碎】生地黄【各一两】
　　右将四味防咀以水二盏煎至一盏下胶搅烊顿服
　　阿胶散治妇人血伤兼带下不止
　　阿胶【炙燥】柏叶【焙干】当归【去芦头焙】龙齿【别捣细研各半两】禹余粮【醋淬细研一两】
　　右为细散每服二钱用米饮调下早晨午时各一服
　　立效散【出经验良方】治血崩及赤白带下
　　晩蚕沙【醋浸一宿焙干秤】当归【酒浸焙干】女子头发【焙焦】乌龙尾【生姜自然汁浸炒干各一两即久尘灰】旧棕叶【烧存性二两】
　　右为细末每服二钱热酒调下
　　芍药酒浸方治妇人血伤兼赤白带下
　　芍药　　黄耆　　生地黄【各三两】艾叶【一两】
　　右四味防咀如麻豆大以绢袋盛浸酒一斗经宿后每食前随量温饮之
　　蒲黄丸治妇人血伤赤白带下不止
　　蒲黄　　龙骨【各三两】
　　右为末錬蜜和丸如梧桐子大每服三十丸食前黄耆汤下
　　地黄益母草汤治妇人血伤不止兼赤白带下
　　生地黄汁　　益母草汁【各半碗】
　　右半取半盏同煎至七分日三五服
　　五倍子散治血崩带下
　　大艾【一两醋煮】五倍子【二两炒赤】乌梅【半两去核】川芎【半两】
　　右为末每服二钱空心米饮下两服止
　　治血下带下
　　香附子【杵去皮二分童子尿浸一日夜】艾叶【三分米醋煮透晒干】
　　右为末秫米糊丸梧桐子大每服五六十丸艾醋汤或醋汤一方为末调服
　　治崩中带下并肠风防血及血痢
　　以野猪外肾和皮烧灰细研罗过为末米饮下
　　治带中带下肠风下血兼赤白痢
　　用棕榈烧灰存性为末汤破酒浸令淡调下三钱空心服
　　治下闭血瘀女子带下下血及妇人崩中
　　用炒牛角防并烧灰酒服一方为末酒调服
　　金不换散治妇人血海暴崩淋沥不止
　　朱砂【二钱】当归　　飞罗麫　　乌龙尾【灶屋上垂尘是也各半两】
　　右为细末每服二钱烧秤锤通红投酒中用此酒调下食前
　　一妇人经黒血凝结成块左厢有血瘕水泄不止谷有时不化有时化后血块暴下并水俱作是前后二隂有形血脱竭于下既久经犹下调水泄日见三两竹食罢烦心不快饮食减少甚至瘦弱求治乃审而思之曰夫圣人治病必本四时升降浮沉之理权变之宜必先嵗气无伐天和无盛盛无虚虚遗人天殃无致邪无失正絶人长命故仲景云阳盛隂虚下之则愈汗之则死大抵圣人立法且如升阳或发散之剂足助春夏之阳气令其上升乃防秋冬收藏殒杀寒凉之气此病是此也当用此法治之升降浮沉之至理也天地之气以升降浮沉乃从四时如治病不可逆之故经云顺天者昌逆天者亡可不畏哉夫人之升降亦有四时天地之气不可认止在外人亦体同天地也今经漏不止是前隂之气血已脱下矣水泄又数年是后隂之气血下防已脱矣后隂者至有形之物也前隂者精气之户下竭是病人用身之气血常行秋冬之令隂主杀此等收藏之病是也阳生隂长春是也在人之身冷气升浮者谷气上行是也既病人周身气血皆不生长谷气又不升其肌内消少是两仪之气俱将絶既下元二隂俱脱血气消竭假令当是热证今下焦久脱此为寒矣此病乆沉久降寒湿大胜当急救之防寒以热除湿以燥大升大举以助升长补养气血不致偏竭圣人立治法湿气大胜以所胜治之助甲风木上升是也故经云风胜湿是以所胜平之也当先调和胃气次用白术之类以燥其湿是以専滋元气如其不止后用风药以胜湿此便是大举大升以助春夏二湿之久防下之治也
　　益胃升阳汤血脱益气古圣人之法也先补胃气以助生发之气故曰阳生隂长诸甘药为之先务举也皆以为补气殊不知甘能生血生此阳生隂长之理故先理胃气人之身内谷为寳
　　黄耆【二钱】人参【一钱半有去之】炙甘草【一分】升麻【半钱】柴胡【半钱】白术【三钱】当归身【一钱酒浸】炒麴【一钱半】陈皮【一钱】生黄芩【防盛暑之伏瘦金肺逆每服中加少许秋凉去之】
　　右防咀每一服秤一钱或二钱视食加减之如食少已定二钱内更减之不可令胜食每服水二大盏煎至一盏去滓稍热服如腹中痛每服加芍药三分去皮中桂少许如渇或口干加干葛二分不计时候
　　治暴下血
　　以葫五七枚去梗皮量多少入豆豉捣为膏可丸即丸梧子大以米饮下五六十丸无不愈者





　　普济方卷三百三十
<子部,医家类,普济方>
　　钦定四库全书
　　普济方卷三百三十一　明　周王朱橚　撰妇人诸疾门
　　赤白带下【附论】
　　夫带下有三十六种色虽不同所致则一皆由劳伤过度损动经血致令体虚受于风冷风冷入于胞络抟其血之所成也冲脉任脉为经脉之海冲任之为病女人则带下而手太阳为小肠之经也手少隂心经也心为脏主于里小肠为腑主于表此二经之血在于妇人上为乳汁下为月水冲任之所统也冲任之脉既起于胞内隂阳过度则伤胞络故风邪乘虚而入于胞损冲任之经伤太阳少隂之血致令胞络之间秽液与血相兼带而下冷则多白热则多赤冷热并则赤白杂下间有五色者是五藏俱虚各随其色而应也　病者起于风气寒热之所伤或产后早起不避风邪风邪之气入于胞门或中经脉流传脏腑而发下血名为带下若伤足厥隂肝之经其色则青如泥色若伤手少隂心之经其色赤如红津若伤手太隂肺之经其色则白形如涕若伤足太隂脾之经则其色黄如烂若伤足少隂肾之经则其色黒如血此为其同也问曰风邪气之所中是人皆受之何为妇人独有此病荅曰五脏六腑男女虽同其中细防各有差别縁妇人有胞门子脏风冷中之则为所病若男子则为它病矣又问何以名为带下复有冷热者何荅曰脉有数经名字不同寄经入脉有带在腰如带之状其病在于带脉之下其有冷热者即随其性也　妇人平居之时血欲常多气欲少方谓主气有厚百疾不生傥或气倍于血气倍生寒血不化赤遂成白带气平少血少生热血不化红遂成赤带寒热交并则赤白俱下有室女或室后虚损而有此疾者皆令孕育不成以致絶嗣凡有是病证速宜治之久而不治令人面色防肌肉瘦瘠腹脇胀满攻刺疼痛甚至足胫枯细多苦逆冷尫羸不能食矣诊其脉右手尺脉浮为阳阳絶者无子若足冷带下也　凡妇人赤白带下或出白物如脂可服导水丸禹功散或单用无忧散量虚实加减泄讫服桂苓散五苓散葶苈木香散同治湿法或用独圣散止漏亦可室女白带下可用茶调散吐之吐讫可服导水丸禹功散防之次服葶苈木香散四物汤白术散之类则愈矣治白者同防湿法则是也妇人有浊汚水不止亦同此法也
　　方
　　沉香牡丹丸治妇人血海久虚经不利赤白带下血气冲心多发刺痛四肢困烦
</div>
    <div class="pagination">
<a href="普济方四库_page1363.html">上一页</a><span>...</span><a href="普济方四库_page1359.html">1359</a><a href="普济方四库_page1360.html">1360</a><a href="普济方四库_page1361.html">1361</a><a href="普济方四库_page1362.html">1362</a><a href="普济方四库_page1363.html">1363</a><span class="current-page">1364</span><a href="普济方四库_page1365.html">1365</a><a href="普济方四库_page1366.html">1366</a><a href="普济方四库_page1367.html">1367</a><a href="普济方四库_page1368.html">1368</a><a href="普济方四库_page1369.html">1369</a><span>...</span><a href="普济方四库_page1365.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
