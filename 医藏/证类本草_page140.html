<!DOCTYPE html>
<html>
<head>
    <meta charset="UTF-8">
    <title>证类本草 - 第 140 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 140 页/共 244 页</h1>
    <div class="content">　　紫藤

　　味甘，微温，有小毒。作煎如糖下水良。花挪碎拭酒醋白腐坏。子作角。其中仁熬令香着酒中，令不败，酒败者用之亦正。四月生紫花可爱，人亦种之。江东呼为招豆藤，皮着树，从心重重有皮。（今附）

　　陈藏器 病。京都人亦种之，以饰庭池。

　　卷第十三

　　合欢

　　合欢　味甘、平，无毒。主安五脏，利心志，令人欢乐无忧。久服轻身明目，得所欲。生益州山谷。

　　陶隐居云：按嵇康《养生论》云：合欢蠲忿，萱草忘忧也。诗人又有萱草，皆即今鹿葱。

　　而不入药用。至于合欢，俗间少识之者，当以其非疗病之功。稍见轻略，遂致永谢，犹如长生之法，人罕敦尚，亦为遗弃。唐本注云：此树生叶似皂荚、槐等，极细。五月花发，红白色。所在山涧中有之，今东、西京第宅山池间亦有种者，名曰合欢，或曰合昏。秋实作荚，子极薄细尔。今按陈藏器本草云：合欢皮杀虫，捣为末，和铛下墨，生油调涂蜘蛛咬疮。及叶并去垢，叶至暮即合，故云合昏也。臣禹锡等谨按蜀本音义云：树似梧桐，枝弱叶繁，互相交结。每一风来，辄似相解了，不相牵缀。树之阶庭，使人不忿。日华子云：夜合皮，杀虫，煎膏消痈肿，并续筋骨。叶可洗衣垢，又名合欢树。

　　图经曰：合欢，夜合也。生益州山谷，今近京雍、洛间皆有之，人家多植于庭除间。木似梧桐，枝甚柔弱。叶似皂荚、槐等，极细而繁密，互相交结。每一风来，辄似相解了，不相牵缀。其叶至暮而合，故一名合昏。五月花发，红白色，瓣上若丝茸，然至秋而实作荚，子极薄细。采皮及叶用，不枸时月。崔豹《古今注》曰：欲蠲人之忧，则赠以丹棘。丹棘一名忘忧。欲蠲人之忿，则赠以青裳。青裳，合欢也。故嵇康种之舍前是也。韦宙《独行方》：胸心甲错，是为肺痈，黄昏汤治。取夜合皮掌大一枚，水三升，煮取半分，再服。

　　子母秘录：小儿撮口病。夜合花枝浓煮汁，拭口并洗。又方：打 损疼痛。夜合花末酒调，服二钱匕，妙。

　　衍义曰：合欢花，其色如今之醮晕线，上半白，下半肉红，散垂如丝，为花之异。其绿叶至夜则合，又谓之夜合花。陈藏器、日华子皆曰皮杀虫，又曰续筋骨。《经》中不言。

　　卷第十三

　　虎杖根

　　虎杖根　微温，主通利月水，破留血症结。

　　陶隐居云：田野甚多，此状如大马蓼，茎斑而叶圆。极主暴瘕，酒渍根服之也。今按陈藏器本草云：虎杖主风在骨节间，及血瘀，煮汁作酒服之。叶捣敷蛇咬。一名苦杖。茎上有赤点者是。臣禹锡等谨按蜀本图经云：生下湿地，作树，高丈余，其茎赤，根黄。二月、八月采根，晒干。所在有之。尔雅云： ，虎杖。注云：似红草而粗大，有细刺，可以染赤。

　　药性论云：虎杖，使。一名大虫杖也。味甘，平，无毒。主治大热烦躁，止渴利小便，压一切热毒，暑月和甘草煎，色如琥珀可爱，堪看，尝之甘美。瓶置井中，令冷彻如冰，白瓷器及银器中盛，似茶啜之。时人呼为冷冻饮料子，又且尊于茗。能破女子经候不通，捣以酒浸常服。

　　有孕人勿服，破血。日华子云：治产后恶血不下，心腹胀满，排脓，主疮疖痈毒，妇人血运，扑图经曰：虎杖，一名苦杖。旧不载所出州郡，今处处有之。三月生苗，茎如竹笋状，上有赤斑点，初生便分枝丫。叶似小杏叶。七月开花，九月结实。南中出者，无花。根皮黑色，破开即黄，似柳根。亦有高丈余者。《尔雅》云： ，虎杖。郭璞云：似荭草而粗大，有细刺，可以染赤是也。二月、三月采根，曝干。河东人烧根灰贴诸恶疮。浙中医工取根洗去皴皮，锉焙，捣筛蜜丸如赤豆，陈米饮下，治肠痔下血，甚佳。俗间以甘草同煎为饮，色如琥珀可爱，瓶盛置井中，令冷彻如冰，极解暑毒。其汁染米作糜糕益美。

　　雷公云：凡使，勿用天蓝并斑柚根，其二味根形味相似，用之有误。采得后细锉，却用上虎枝叶 一夜，出，晒干用。外台秘要：治卒暴症，腹中有物硬如石，痛刺昼夜，若不治之，百日内死。取虎杖根，勿令影临水上，可得石余许，洗干捣作末， 米五升，炊饭内搅之，好酒五斗渍，封候药消饭浮，可饮一升半，勿食 鱼、盐。症当出。亦可但取其一斗干，捣酒渍饮之，从少起，日三，亦佳。此治症，乃胜诸大药。肘后方：治时疫伤寒毒，攻手足，肿疼痛欲断方：用虎杖根锉，水煮，适寒温，以渍手足，令踝上有水尺许止之。《伤寒类要》同集验方：治五淋。苦杖不计多少为末，每服二钱，用饭饮下，不拘时候。

　　衍义曰：虎杖根，微苦，《经》不言味。此草药也。《蜀本·图经》言：作木高丈余，此全非。虎杖大率皆似寒菊，然花、叶、茎、蕊差大为异。仍茎、叶有淡黑斑。自六、七月旋旋开花，至九月中方已，花片四出，其色如桃花，差大，外微深。陕西山麓水次甚多。今天下暑月多煎根汁为饮；不得甘草，则不堪饮。《药性论》云：和甘草煎，尝之甘美。其味甘，即是甘草之味，非虎杖也。论其攻治，则甚当矣。

　　卷第十三

　　五倍子

　　五倍子　味苦、酸，平，无毒。疗齿宣疳 ，肺脏风毒流溢皮肤，作风湿癣疮，瘙痒脓水，下血不止，小儿面鼻疳疮。一名文蛤。在处有。其子色青，大者如拳，内多虫。一名百虫仓。

　　图经曰：五倍子，旧不着所出州土，云在处有之，今以蜀中者为胜。生肤木叶上，七月结实，无花。其木青黄色。其实青，至熟而黄。大者如拳，内多虫。九月采子，曝干。生津液最佳。

　　陈藏器序云：五倍子，治肠虚泄痢，熟汤服。博济方：治风毒上攻眼，肿痒涩痛，不可忍者，或上下睑 赤烂，浮翳、瘀肉侵睛。神效驱风散：五倍子一两，蔓荆子一两半，同杵末。每服二钱，水二盏，铜、石器内煎及一盏澄滓，热淋洗。留滓二服，又根据前煎淋洗。大能明眼目，去涩痒。经验后方：治小儿吐不定。五倍子二个（一生一熟），甘草一握（用湿纸裹，炮过），同捣末。每服米泔调下半钱，立瘥。丹房镜源：五倍子佐铅。

　　衍义曰：五倍子，今染家亦用。口疮，以末掺之，便可饮食。

　　卷第十三

　　伏牛花

　　伏牛花　味苦、甘，平，无毒。疗久风湿痹，四肢拘挛，骨肉疼痛。作汤，主风眩头痛，五痔下血。一名隔虎刺花。花黄色，生蜀地，所在皆有。三月采。

　　图经曰：伏牛花，生蜀地，所在皆有，今唯益、蜀近郡有之，多生川泽中。叶青细，似黄柏叶而不光。茎赤有刺。花淡黄色，作穗，似杏花而小。三月采，阴干。

　　卷第十三

　　天竺黄

　　味甘，寒，无毒。主小儿惊风，天吊，镇心明目，去诸风热，疗金疮，止血，滋养五脏。一名竹膏。人多烧诸骨及葛粉等杂之。按《临海志》云：生天竺国，今诸竹内，往往得之。（今附）

　　臣禹锡等谨按日华子云：平，治中风痰壅，卒失音不语，小儿客忤及痫痰。

　　此是南海边竹衍义曰：天竹黄，自是竹内所生，如黄土着竹成片。凉心经，去风热，作小儿药尤宜，和缓故也。

　　卷第十三

　　密蒙花

　　密蒙花　味甘，平、微寒，无毒。主青盲肤翳，赤涩多眵泪，消目中赤脉，小儿麸豆及疳气攻眼。生益州川谷。树高丈余。叶似冬青叶而浓，背色白有细毛。二月、三月采花。

　　图经曰：密蒙花，生益州川谷，今蜀中州郡皆有之。木高丈余。叶似冬青叶而浓，背白色有细毛，又似桔叶。花微紫色。二月、三月采花，曝干用。此木类而在草部，不知何至于此。

　　雷公云：凡使，先拣令净，用酒浸一宿，漉出候干，却拌蜜令润，蒸从卯至酉出，晒干。

　　如此拌蒸三度，又却晒干用。每修事一两，用酒八两浸，待色变，用蜜半两蒸为度。此元名小锦花。

　　衍义曰：密蒙花，利州路甚多。叶，冬亦不凋，然不似冬青。盖柔而不光洁，不深绿，花细碎，数十房成一朵，冬生春开。此木也，今居草部，恐未尽。

　　卷第十三

　　天竺桂

　　味辛，温，无毒。主腹内诸冷，血气胀，功用似桂。皮薄不过烈。生西胡国。（今附）

　　图经文具桂条下。

　　海药：谨按《广州记》云：生南海山谷。补暖腰脚，破产后恶血，治血痢肠风，功力与桂心同，方家少用。

　　衍义曰：天竺桂，与牡、菌桂同。但薄而已。

　　卷第十三

　　折伤木

　　味甘、咸，平，无毒。主伤折筋骨疼痛，散血补血，产后血闷，止痛。酒、水煮浓汁饮之。生资州山谷。

</div>
    <div class="pagination">
<a href="证类本草_page139.html">上一页</a><span>...</span><a href="证类本草_page135.html">135</a><a href="证类本草_page136.html">136</a><a href="证类本草_page137.html">137</a><a href="证类本草_page138.html">138</a><a href="证类本草_page139.html">139</a><span class="current-page">140</span><a href="证类本草_page141.html">141</a><a href="证类本草_page142.html">142</a><a href="证类本草_page143.html">143</a><a href="证类本草_page144.html">144</a><a href="证类本草_page145.html">145</a><span>...</span><a href="证类本草_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
