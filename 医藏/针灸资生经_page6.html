<!DOCTYPE html>
<html>
<head>
    <meta charset="UTF-8">
    <title>针灸资生经 - 第 6 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 6 页/共 41 页</h1>
    <div class="content">　　疮中有 肉、若蚀疮者死。微刺三分。（亦相去寸六分。）

　　乳根二穴。在乳下寸六分陷中。仰而取之。灸五壮。针三分。

　　以上十二穴。去膺中行各四寸。递相去寸六分。

　　针灸资生经第一

　　膺俞第四行左右十二穴

　　膺俞第四行左右十二穴　云门二穴。在巨骨下侠气户旁各二寸陷中。灸五壮。针三分。刺深使人气逆。不宜深刺。明云、云门在巨骨下。气户两旁各二寸陷中。动脉应手。举臂取之。山眺经云、在人迎下第二骨间。相去二寸三分。通灸禁针。甲乙云、灸五壮。针七分。若深、令人气逆。

　　中府二穴。一名膺中俞。肺之募。在云门下一寸乳上三肋间。针三分。留五呼。灸五壮。素注、在膺中行两旁相去六寸。云门下一寸乳上三肋间。动脉应手陷中。仰而取之。

　　周荣二穴。在中府下寸六分陷中。仰而取之。针四分。明下云、灸五壮。

　　胸乡二穴。在周荣下寸六分陷中。仰而取之。针四分。灸五壮。

　　天溪二穴。在胸乡下寸六分陷中。仰而取之。针四分。灸五壮。

　　食窦二穴。在天溪下寸六分陷中。举臂取之。针四分。灸五壮。

　　以上十二穴。去膺中行各六寸六分。

　　针灸资生经第一

　　侧腋左右八穴

　　侧腋左右八穴　渊腋二穴。在腋下三寸宛宛中。举臂得之。禁灸。灸之、不幸令人生肿蚀马疡。内溃者死。寒热生马疡可消。针三分。

　　辄筋二穴。在腋下三寸复前一寸着胁。灸三壮。针六分。

　　天池二穴。一名天会。在乳后一寸腋下三寸。着胁直腋橛肋间。灸三壮。针三分。

　　大包二穴。在渊腋下三寸。脾之大络。布胸胁中。出九肋间。灸三壮。针三分。

　　针灸资生经第一

　　腹部中行十五穴

　　腹部中行十五穴　鸠尾一名尾翳。一名 。在臆前蔽骨下五分。不可灸。令人毕世少心力。

　　此穴大难针。大好手方可下针。不然、取气多令人夭。针三分。留三呼。泻五吸。肥人倍之。忌同。明下云、灸三壮。素注、在臆前蔽骨下五分。不可灸刺。人无蔽骨者。从岐骨际下行一寸。

　　巨阙心之募。在鸠尾下一寸。鸠尾拒者。少令强一寸中。人有鸠尾拒之。针六分。留七呼。得气即泻。可灸七壮。止七七。忌同。

　　上脘（一作管。）在巨阙下一寸。当寸五分。去蔽骨三寸。（明云。去巨骨三寸。）针八分。先补后泻。神验。如风痫热病。宜先泻后补。立愈。日灸二七壮至百壮。未愈、倍之。忌同。

　　明下云、三壮。（千。一名胃管。）

　　中脘一名太仓。胃之募。在上脘下一寸。上纪者、中脘也。针八分。留七呼。泻五吸。

　　疾出针。灸二七壮。止百壮。忌同。明云、日灸二七壮。止四百。（千。一名胃募。在心下四寸。胃管下一寸。）

　　按气穴论注云、中脘居心蔽骨与脐之中。（上下各四寸。）刺入寸二分。与铜人稍异。宜从铜人为稳。其曰胃之募。盖饮食蓄积于此也。予尝苦脾疼。尝灸此穴。觉冷气从两胁下而止。

　　至灸处即散。此灸之功也。自后频灸之。亦每教人灸此。凡脾疼不可忍。饮食全不进者。皆宜灸。（难疏。府会太仓。府病治此。在心下四寸。）

　　建里在中脘下一寸。针五分。留十呼。灸五壮。明云、针寸二分。

　　下脘在建里下一寸。针八分。留三呼。泻五吸。灸二七壮。止二百。

　　水分在下脘下一寸。脐上一寸。针八分。留三呼。泻五吸。若水病灸大良。可灸七壮。

　　止百壮。禁针。针水尽即毙。明云、分水穴若水病灸大良。日灸七壮。止四百。针五分。留三呼。（明云。水气惟得针水沟。针余穴水尽即死。何于此却云可针。今校勘不针为是。）

　　明堂云、若是水病。灸之大良。针入五分。而铜人云、若是水病。灸之大良。禁不可针。针水尽即毙。是又不可针矣。恐人但知明堂之可针。不知铜人不可针也。于是书之。以示世医云。（水分穴校之不针为是。）

　　神阙一名气合。当脐中。灸百壮。禁针。忌同。素注、禁刺。刺之、使人脐中恶疡溃。矢出者死不可治。灸三壮。

　　脐中、千金等经不言灸。只云禁针。铜人云、宜灸百壮。近世名医遇人中风不省。急灸脐中皆效。徐 卒中不省。得桃源簿为灸脐中百壮始苏。更数月、乃不起。郑纠云、有一亲卒中风。医者为灸五百壮而苏。后年余八十。向使徐 灸至三五百壮。安知其不永年耶。（论神阴交一名横户。素问云、在脐下一寸。针八分。得气即泻。灸百壮止。明云、灸不及针。日三七壮。止百壮。

　　气海一名脖 。一名下肓。在脐下寸半宛宛中。针八分。得气即泻。泻后宜补之。灸百壮。

　　今附。气海者。是男子生气之海也。治脏气虚惫。真气不足。一切气疾久不瘥。皆灸之。忌同。明下云、灸七壮。

　　此经以气海为生气之海。难经疏以为元气之海。则气海者、盖人之元气所生也。故柳公度曰、吾养生无它术。但不使元气佐喜怒使气海常温尔。今人既不能不以元气佐喜怒矣。若能时灸气海使温。亦其次也。予旧多病。常苦气短。医者教灸气海。气遂不促。自是每岁须一二次灸之。则以气怯故也。

　　石门一名利机。一名精露。在脐下二寸。灸亦良。可灸二七壮。止百壮。妇人不可针。

　　针之终身绝子。明云、甲乙经云、一名精露。一名丹田。一名命门。针八分。留三呼。得气即泻。下云、灸七壮。千云、灸绝孕。针五分。

　　脐下二寸名石门。明堂载甲乙经云、一名丹田。千金素问注亦谓丹田在脐下二寸。世医因是遂以石门为丹田误矣。丹田乃在脐下三寸。难经疏论之详而有据。当以难经疏为正。（详见关元。）铜人云、针之绝子。千金云、灸之绝孕。要之、妇人不必针灸此。（论丹田穴。当以脐下二寸为是。）

　　关元在脐下三寸。小肠之募。足太阴少阴厥阴三阴任脉之会。下纪者、关元也。针八分。留三呼。泻五吸。灸百壮。止三百壮。忌同。明云、若怀胎、必不针。若针而落胎。胎多不出。而针外昆仑立出。灸不及针。日三十壮。下云、五壮。岐伯云、但是积冷虚乏皆宜灸。

　　关元、乃丹田也。诸经不言。惟难经疏云、丹田在脐下三寸。方员四寸。着脊梁两肾间中央赤是也。左青右白。上黄下黑。三寸法三光。四寸法四时。五色法五行。两肾间名大海。而贮其血气。亦名大中极。言取人身之上下四向最为中也。老医与人灸。皆从此说。多者千余壮。少亦三二百。不知全活者几何人。然亦宜频灸。故曰、若要安、丹田三里不曾干。

　　中极一名玉泉。一名气原。在关元下一寸。针八分。留十呼。得气即泻。灸百壮。止三明云、主妇人断绪。四度针。（铜人作以度针。）针即有子。故却时任针也。灸不及针。日三七壮。下云、五壮。

　　曲骨在横骨上毛际陷中。灸七壮。至七七。针二寸。明下云、横骨上中及下一寸毛际陷中。千云、脐下五寸。

　　会阴一名屏翳。在两阴间。任脉别络。侠督脉波脉之会。灸三壮。

　　针灸资生经第一

　　腹第二行左右二十二穴

　　腹第二行左右二十二穴　幽门二穴。侠巨阙两旁各五分。灸五壮。针五分。明云、在巨阙旁各寸半陷中。千肾藏云、夹巨阙各一寸。

</div>
    <div class="pagination">
<a href="针灸资生经_page5.html">上一页</a><a href="针灸资生经.html">1</a><a href="针灸资生经_page2.html">2</a><a href="针灸资生经_page3.html">3</a><a href="针灸资生经_page4.html">4</a><a href="针灸资生经_page5.html">5</a><span class="current-page">6</span><a href="针灸资生经_page7.html">7</a><a href="针灸资生经_page8.html">8</a><a href="针灸资生经_page9.html">9</a><a href="针灸资生经_page10.html">10</a><a href="针灸资生经_page11.html">11</a><span>...</span><a href="针灸资生经_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
