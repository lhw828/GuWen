<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 95 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 95 页/共 249 页</h1>
    <div class="content">常将息取安【禁】苍龙脑点眼则有伤
卷之十七木部上品之下
木之木
无毒 植生
安息香主心腹恶气鬼疰（名医所录）【苗】〔段成式酉阳杂俎云〕树高三丈许皮色黄黑叶
有四角经冬不凋二月开花黄色花心微碧不结实刻其木皮则枝如饴亦若松脂桃胶黄黑色为块新
者亦柔韧（音刃）六七月坚凝乃取之烧则通神辟众恶故波斯呼其木为辟邪树【地】〔图经曰〕
出西戎〔海药云〕生南海波斯国【时】〔生〕春生新叶〔采〕六月七月取脂【收】阴干【用】
脂【质】类松脂【色】黄黑【味】辛苦【性】平散【气】气之薄者阳中之阴【臭】香【主】
通神辟恶【治】〔疗〕〔日华子云〕除邪气魍魉鬼胎血邪辟蛊毒肾气霍乱风痛及妇人血噤并产
后血晕〔海药云〕主男子遗精暖肾辟恶气【合治】合臭黄为丸疗妇人夜梦鬼交烧薰丹穴永断
卷之十七木部上品之下
木之木
无毒 丛生
金樱子主脾泄下痢止小便利涩精气久服令人耐寒轻身（名医所录）【苗】〔图经曰〕此即
今之刺梨子也丛生郊野中叶尖有刺大类蔷薇四月开白花夏秋结实形似山栀无棱有刺内有细子
而多毛初生微黄味涩熟则色赤微甘江南蜀中人作煎以酒调服补治殊效方术多用之【地】〔图
经曰〕旧不载所出州土今南中州郡在处有之以江西剑南岭外者为胜〔道地〕舒州泉州宜州【时】
〔生〕春生叶〔采〕十一月十二月取实【收】阴干【用】实【质】类山栀无棱而有刺【色】
赤【味】酸涩【性】平温【气】气浓于味阳中之阴【主】涩精脾泄【制】〔孙真人云〕金樱
子煎经霜后半黄时采红熟则失本性以竹夹子摘取于大木臼中转杵去刺勿损破擘为两片去其子
并内毛以水淘洗过烂捣入大锅以水煎不得绝火煎约水耗一半取出澄滤去滓仍慢火煎似稀饧为
度今人丸散擘开两片刮去子毛用【治】〔疗〕〔别录云〕子止遗泄〔日华子云〕花止冷热痢杀
寸白蛔虫○皮止泻血及崩中带下【合治】子合鸡头实作水陆丹益气补真○东行根锉碎二两合
糯米三十粒水二升煎五合空心服治寸白虫须臾泻下神效○花合铁粉研拔白发敷之再出黑者亦
可染发【禁】未经霜采服之令人利
卷之十七木部上品之下
木之木
有小毒 煎炼成
樟脑主杀虫除疥癣疗汤火疮敌秽气辟邪恶（新增）【名】韶脑潮脑【苗】谨按木高四五
丈径大丈许皮如柳而坚实叶似梨浓大而面青碧背丹如枫枝干婆娑荫地夏开白花五出若梅秋结
子至冬成实如榛褐色而不堪啖惟可作油然灯而已凡造樟脑先砌上灶一座上置铁锅数口伐其木
极大者截剥去枝皮以鹰嘴槽斧砍斫 块每锅下木 五斤入水浸过三指许以瓷盆覆之湿布密塞
缝处勿令气泄各用文武火熬两时方止候冷其脑升凝于盆底以翎扫装瓷器内仍封之谓之青脑复
出焙于别灶其灶长六尺阔减其半高亦似之以木五六楞竹笆藉可灶方筛于上内布如芡实大砂子
浓寸许灶面四旁用泥围高四五寸将青脑分置瓷盘各以碗覆之下用柴火慢烧从晨至暮其脑升凝
碗底而成饼色白莹洁火不宜紧紧则色黄焙灶横开圭窦内斡坑深尺余不然楞木必燎脑亦废矣
【地】生福建福州府罗源深山谷及漳州府或道傍郊野中亦有之【时】〔生〕无时〔采〕无时
【收】瓷器密贮【用】明净者佳【质】类焰硝而润【色】白【味】苦辛【性】温【气】气之
浓者阳中之阴【臭】香【制】碎用【治】〔疗〕〔普济方云〕作膏治诸恶疮及打扑伤损风湿脚
气等疾○入薰香内用之收毛绒衣服则不蛀【合治】合香油研敷汤火疮定痛如疮湿干掺上其痛
立止火毒不入内也【禁】不入汤药中用
卷之十七四种海药余
木之走
无毒 蔓生
落雁木谨按徐表南州记云生南海山野中藤蔓而生四面如刀削代州雁门亦有藤萝高丈余雁
过皆缀其中故曰落雁木又云雁衔至代州雁门皆放落而生以此为名蜀中雅州亦出味平温无毒主
风痛伤折香港脚肿腹满虚胀以粉木同煮汁醮洗并立效又主妇人阴疮浮 以椿木同煮之妙也○图
经曰（落雁木生雅州味甘性平无毒治产后血气痛并折伤内损等疾其苗作蔓缠绕大木苗叶形色
大都似茶无花实彼土人四月采苗入药用）○闸极木皮谨按广志云生广南山野郊汉尔雅注云闸极木
如桑树味苦温无毒主霍乱吐泻小儿吐乳暖胃正气并宜煎服○无名木皮谨按徐表南州记云生广
南山谷大温无毒主阴肾痿弱囊下湿痒并宜煎取其汁小浴极妙也其实号无名子波斯家呼为阿月
浑状若榛子味辛无毒主腰冷阴肾虚弱房中术用户众得木香山茱萸良也○奴会子谨按拾遗云
生西国诸戎大小如苦药子味辛平无毒主治小儿无辜疳冷虚渴脱肛骨立瘦损脾胃不磨刘五娘方
用为煎治孩子瘦损也
卷之十七
一十三种陈藏器余
龙手藤味甘温无毒主偏风口 手足瘫缓补虚益阳去冷气风痹斟酌多少以醇酒浸近火令温
空心服之取汗出安荔浦山石上向阳者叶如龙手因以为名采之无时也○放杖木味甘温无毒主一
切风血理腰脚轻身变白不老浸酒服之生温括睦婺山中树如木天蓼老人服之一月放杖故以为名
也○石松味苦辛温无毒主人久患风痹脚膝疼冷皮肤不仁气力衰弱久服好颜色变白不老浸酒良
生天台山石上如松高一二尺也○牛奶藤味甘温无毒主荒年食之令人不饥取藤中粉食之如 根
令人发落牛好食之生深山大如树○震烧木主火惊失心煮服之又取挂门户间大压火灾此霹雳木
也○木麻味甘无毒主老血妇人月闭风气羸瘦症瘕久服令人有子生江南山谷林泽叶似胡麻相对
山人取以用酿酒也○帝休主不愁带之愁自销矣生少室嵩高山山海经曰少室山有木名帝休其枝
五衢黄花黑实服之不愁今嵩山应有此木人未识固可求之亦如萱草之忘忧也○河边木令饮酒不
醉五月五日取七寸投酒中二遍饮之必能饮也○檀桓味苦寒无毒主长生神仙去万病末为散饮服
方寸匕尽一枝有验此百岁 之根如天门冬长三四尺别在一旁以小根缀之一名檀桓芝灵宝方亦
云○木蜜味甘平无毒止渴除烦润五脏利大小便去膈上热功用如蜜树生南方枝叶俱可啖亦煎食
如饴今人呼白石木蜜子名枳 味甜本经云木蜜非此中汁如蜜也崔豹古今注云木蜜生南方合体
甜软可啖味如蜜老枝煎取倍甜止渴也○朗榆皮味甘寒无毒主下热淋利水道令人睡生山中如榆
皮有滑汁秋生荚如北榆陶公只见榆作注为南土无榆也○那 悉味苦寒无毒主结热热黄大小便
涩赤 毒诸热明目取汁洗目主赤烂热障生西南诸国一名龙花也○黄屑味苦寒无毒主心腹痛霍
乱破血酒煎服之主酒疸目黄及野鸡病热痢下血水煮服之从西南来煮并作屑染黄用之树如檀
卷之十八木部中品之上
木之木
附桑椹桑耳俱无毒叶灰有小毒 植生
桑根白皮（出神农本经）主伤中五劳六极羸瘦崩中脉绝补虚益气○叶主寒热出汗○桑耳
黑者主女子漏下赤白汁血病症瘕积聚阴痛阴阳寒热无子（以上朱字神农本经）去肺中水气唾
血热渴水肿腹满胪胀利水道去寸白可以缝金疮○叶汁有小毒解蜈蚣毒○桑耳疗月水不调其黄
熟陈白者止久泄益气不饥其金色者治癖饮积聚腹痛金疮（以上黑字名医所录）【名】栀（树
半无椹）女桑 山桑 家桑 鸡桑（叶桠者） 〔桑耳〕 桑菌 木麦 （蜀本麦作KT
诠笋切） 桑
黄桑巨〔叶〕神仙叶（霜后枯者）【苗】〔图经曰〕木高一二丈春生叶至夏结实生青绿熟紫
黑根皮黄白色如虎斑其叶可以饲蚕根出土上者不可用惟用东行根益佳或曰木白皮亦可用也桑
叶以夏秋再生者为上木耳名桑黄有黄熟陈白者又有金色者皆可用皮上白藓花名桑花状似地钱
其柴烧灰淋汁医家亦多用之尔雅云女桑 桑桑木之小而条长者为女桑又山桑木堪弓弩 桑丝
中琴瑟皆材之美者也他木鲜及焉【地】〔图经曰〕处处有之【时】〔生〕春生叶〔采〕无时【收】
曝干【用】根皮东行者佳【质】类北苦参而浓大【色】白【味】甘【性】寒【气】气之薄者
阳中之阴【臭】腥【主】上气咳嗽五劳羸瘦【行】手太阴经【助】续断桂心麻子为之使【反】
恶铁及铅【制】〔雷公云〕以铜刀剥上青黄薄皮一重只取第二重白嫩青涎者于槐砧上用铜刀
锉焙令干勿使皮上涎落涎是药力而不可去也【治】〔疗〕〔图经曰〕桑叶煮汤淋渫手足去风痹
○桑枝消水气肺气香港脚痈肿及遍体风痒干燥风气四肢拘挛上气眼晕肺气嗽消食利小便久服轻
身聪明耳目令人光泽兼疗口干○桑花止衄血吐血○皮中白汁涂小儿口疮并金刃所伤燥痛须臾
血止更剥白皮裹之令汁得入疮中良○桑上蠹虫止暴心痛金疮肉生不足〔唐本注云〕桑叶除脚
气水肿利大小肠○桑椹止消渴〔药性论云〕根白皮止肺喘咳水气浮肿主绝伤利水道消水气〔日
华子云〕根白皮调中下气消痰止渴利大小肠开胃下食杀腹脏虫止霍乱吐泻○家桑东行根汁治
小儿天吊惊痫客忤及敷鹅口疮○家桑叶利五脏通关节下气煎服除风痛出汗并扑损瘀血〔陈藏
器云〕叶汁除霍乱腹痛吐下合金疮并小儿口吻疮煎如赤糖去老风及宿血○桑椹利五脏关节通
血气久服不饥〔孟诜云〕根白皮煮汁饮利五脏○桑叶炙煎饮止渴〔萧炳云〕桑叶炙煮饮止霍
</div>
    <div class="pagination">
<a href="本草品汇精要_page94.html">上一页</a><span>...</span><a href="本草品汇精要_page90.html">90</a><a href="本草品汇精要_page91.html">91</a><a href="本草品汇精要_page92.html">92</a><a href="本草品汇精要_page93.html">93</a><a href="本草品汇精要_page94.html">94</a><span class="current-page">95</span><a href="本草品汇精要_page96.html">96</a><a href="本草品汇精要_page97.html">97</a><a href="本草品汇精要_page98.html">98</a><a href="本草品汇精要_page99.html">99</a><a href="本草品汇精要_page100.html">100</a><span>...</span><a href="本草品汇精要_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
