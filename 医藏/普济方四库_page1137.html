<!DOCTYPE html>
<html>
<head>
    <meta charset="UTF-8">
    <title>普济方四库 - 第 1137 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1137 页/共 1812 页</h1>
    <div class="content">　　右同煮数沸去猪肉取防风焙干捣罗为散每服一钱白汤防服不拘时
　　抵圣散【出圣济总録】　治一切癣
　　草决明【半两焙捣末】腻粉【二分一方用轻粉】
　　右合和为散先以布揩癣令赤次以醋调药涂之当汗出痛解即瘥一方不用醋调
　　胡粉膏【出肘后方】　治一切干湿瘙痒
　　胡粉【二两】水银【一分】
　　右合研令匀以醋调成膏涂之仍以纸贴日三五上瘥一方不用醋调
　　又方【出肘后方】
　　蛇床子　驼脂【一作猪脂】
　　右先研蛇床子令细以猪脂调成膏涂之日一上五次即瘥
　　雀粪涂傅方【出圣济总録】　治一切癣
　　雀粪　酱瓣【水洗浄各半两】
　　右合和细研涂敷癣上日三二次一方取酱瓣尿和涂之
　　独活散【出圣济总録】　治一切癣
　　独活【半两】附子【炮刮去皮脐一两】
　　右捣罗为散以酒调和如糊先用皂荚煎水洗癣然后涂之一日二次
　　大黄散【出圣济总録】　治一切癣
　　大黄【如枣大一块】斑猫【脚翅全者七枚】
　　右捣研为细散以酽醋调如糊先揩破癣疮然后涂药干洗之
　　七星散【出圣济总録】　治诸癣
　　干蝎【七节者】白僵蚕【直者各七枚】
　　右捣罗为散每服三匙用好酒一盏入羊蹄根汁并蜜少许调服晡时一浴仍用羊蹄根滓揩浴
　　治癣方【出圣惠方】　治湿痒搔之有黄水者云余少年曾患癣初在颈项间后延上左耳遂成湿疮用斑猫狗胆桃根等涂令蠚其疮转胜偶于楚州卖药人教芦荟【一两】甘草【炙半】
　　右为末相和令匀先以湿浆水洗癣用帛子拭干敷癣上良干瘥一方抓动癣次用药擦之日三五次瘥
　　又方
　　川椒【三分去目】防【三合】
　　右同烧为灰研如粉以清油调涂之
　　苦参丸　治一切癣
　　苦参【用皂荚十挺以水煮之以皂荚烂为度拣出苦参切曝干将皂荚汁滤去渣熬成膏】威灵仙【洗择焙干各三两】
　　右为末以皂荚膏和丸如梧桐子大每服二十丸空心温酒下加至三十丸
　　又方　治癣亦治白秃
　　用羊蹄根于磨石上以苦酒磨之敷疮欲敷疮时先将疮刮破以火炙干后敷四五遍一方捣羊蹄根以白蜜和临用先刮破疮令伤敷之如炊一石米久拭去更以三年米醋和涂之若刮疮处不伤即不瘥一方用乳汁和涂之
　　又方
　　以干荆子烧中央器盛两头取汁涂之先刮疮上令伤次用荆子汁
　　治癣
　　用煎卤热搨不拘多少日一遍良
　　又方
　　用刺蓟汁服之
　　又方
　　以烧蛇蜕一具酒服或以死蛇烧灰用猪脂和涂傅癣上瘥
　　又方
　　以生地黄汁服之佳
　　又方
　　用捣莨菪根蜜和敷之一方用叶亦得
　　治顽癣
　　以砒霜少许滴酒同熬为膏涂之亦妙如觉痒急但以冷水洗切不可抓破
　　旱莲方
　　用旱莲草叶不拘多少癣痒时抓破拿叶擦之不可食害人煮莲叶洗之亦可一方用栁叶洗亦良
　　治癣如神方
　　以杏仁七粒去皮尖自嚼令烂于手心安少腻粉带津吐出急和腻粉擦之
　　又方　治癣积年者亦効
　　用斑猫一个去头翅足以针劄灯焰上烧米醋内淬如此三两次就烧成灰存性研为细末或糯米炒黄去糯米用红枣一枚汤泡剥去皮核与斑猫末一处同研烂先以手抓破或生布擦动癣然后搽药不可侵好肉上恐有毒金山长老云尝有人患癣七年但得此方两敷而愈
　　又方
　　以饭甑热饭搦成团子擦之专治面上者
　　又方
　　用韮菜根炒存性捣末猪羔油调涂之瘥
　　又方
　　用凌霄花末以羊蹄根蘸药擦之甚妙
　　又方　治遍身顽癣日久不瘥上至头面妙方一名白矾散
　　用独茎羊蹄根剉捣白矾为末一处以极酸米醋调抓破涂药觉痒极至痛即止隔日浴出不过两上即愈
　　治诸般恶癣
　　先用韮菜煎汤洗次用腊猪油调蛇床子海桐皮末敷之兼治小儿奶癣妇人室女花癣
　　癣药
　　以桱树皮不拘多少用米醋极好者浸七次晒干为末每用一钱以水调搽患处立効
　　菖蒲酒　治一切癣
　　以菖蒲细切五斗水一石五斗煮取三斗去渣入醖米二斗如酒法旋助饮令极醉即愈一方用五觔酒五升渍蒸使味出絶酒一日服每服一升
　　白矾涂方　治一切干湿癣
　　以白矾一两研为末用醋调如糊涂摩癣上日三五度即瘥
　　炙鱼涂方　治一切干湿癣
　　以鱼不问色目火上炙皮微焦乗热去皮骨取肉研涂癣上日三五度即瘥
　　半夏散【出圣济总録】　治一切癣
　　以半夏二两捣罗为散以陈酱汁调和如糊涂癣上日两三度即瘥
　　艾汁涂方【出圣济总録】　治一切癣
　　取艾一两细剉以酽醋半觔煎取浓汁去渣涂摩癣上日三五度即瘥
　　蒿蕙敷方【出圣济总録】　治一切癣
　　以蒿蕙二两黄燥者捣罗为防以醋调和涂摩癣上日三两度即瘥
　　楮汁涂方【出圣济总録】　治一切癣
　　以楮木自然汁不拘多少先以新布揩癣微破然后涂药日二上即瘥一方用楮叶半觔细切捣敷
　　桃叶汁涂方【出圣济总録】　治一切癣及澡癣
　　以桃叶一两日中时采研绞取汁涂摩癣上日三度即瘥一方用桃白皮苦酒敷之佳并糓树白汁傅之良
　　治诸癣并面上风刺方【出圣济总録】
　　取葛勒蔓草头一把勿令人知盐挼涂疮三五上即瘥面上疮取子为末空心酒调下三钱
　　治癣方【出经验良方】
　　以榉叶即乌桕叶为末酸醋调涂或用生叶及树皮干擦亦可
　　治积年疮癣生痂搔之黄水出遇天隂雨即痒【出肘后方】以狼毒为末醋调搽湿干掺一方不用醋调
　　又方【出经验良方】
　　用谷树叶连浆擦破已复用雀儿酸又名酸妬草揩擦二次而可又用树叶正面用清水浸贴过五六次即効
　　又方【出仁存方】　治癣杀一切虫肿毒
　　以羊蹄根醋磨涂癣速効亦煎作丸服之其方以新采羊蹄根不拘多少捣研绞取汁一大升白蜜半觔同熬如稠饧煎更用防风末一两搜和令可丸如梧桐子大用栝蒌甘草酒下三二十丸日二三服甚佳
　　治身体白駮
　　以半天和取树木孔中水洗桂屑唾和敷駮上日三白駮者浸淫渐长似癣但无疮也
　　治癣神验方【出圣惠方】
　　用雄黄研以苦酒和先以新布拭癣上令伤以药涂之
　　救急疗癣方
　　先以针鎌癣上即捣瓜蒂末傅上仍先以干洗之
　　又方
　　用羊屎松脂薰黄捣末和更煎仍以泔清水洗癣敷之两度即瘥
　　必効疗癣方
　　用百药煎涂之愈如口脂亦得
　　疗癣方
</div>
    <div class="pagination">
<a href="普济方四库_page1136.html">上一页</a><span>...</span><a href="普济方四库_page1132.html">1132</a><a href="普济方四库_page1133.html">1133</a><a href="普济方四库_page1134.html">1134</a><a href="普济方四库_page1135.html">1135</a><a href="普济方四库_page1136.html">1136</a><span class="current-page">1137</span><a href="普济方四库_page1138.html">1138</a><a href="普济方四库_page1139.html">1139</a><a href="普济方四库_page1140.html">1140</a><a href="普济方四库_page1141.html">1141</a><a href="普济方四库_page1142.html">1142</a><span>...</span><a href="普济方四库_page1138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
