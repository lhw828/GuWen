<!DOCTYPE html>
<html>
<head>
    <meta charset="UTF-8">
    <title>医心方 - 第 39 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 39 页/共 249 页</h1>
    <div class="content">　　《病源论》云：人手足边忽生如豆，或如结筋。或五个，或十个，相连肌裹，粗强于肉，谓《葛氏方》：以盐涂疣上，令牛舐之不过三。

　　又方：作艾炷如疣大，灸上三壮。

　　又方：以硫黄揩其上，二七过佳。

　　又方： 蒴赤子 坏，刮目上令赤，以涂之，即去。

　　《千金方》：每月十五日，月正中时，望月，以秃条帚扫二七遍，瘥。

　　又方：松、柏脂合和，涂之，一宿失矣。

　　又方：取牛涎数涂，自落。

　　《经心方》：苦酒，渍锻石六七日，滴取汁沾疣上小作疮即落。良验。

　　《范汪方》：月晦夜于厕前取取故草二七枚，枚二七过砭目上记祝曰：今日月晦，尤惊或明又方：杏仁烧令黑，研，涂，良。

　　《苏敬本草注》：捣马苋揩之。（今按：倍用赤苋，良。）

　　又方：以桑薪灰洗之。

　　又方：缠蜘蛛网七日，消烂，甚效。

　　《如意方》：取故拂床帚向青虹咒曰：某甲患疣子，就青虹乞瘥，青虹没，疣子脱。意仍送帚，置都路口又方：雷时以手 疣，掷与雷二七过，即脱。

　　《集验方》：七月七日，以大豆一合，拭疣目上，三过讫。使病疣目人种豆，着南向屋东头第三流中。

　　豆

　　卷第四

　　治疮瘢方第二十三

　　《刘涓子方》治诸伤灭瘢膏方：衣中白鱼 鸡尿 白蔹 夕药 白蜂 白鹰矢上六物分等，合乳汁，和以涂伤上，日三。良。

　　《极要方》：鹰矢白下筛，白蜜和，涂瘢上，日三。良。

　　《本草》：白瓷瓦水摩，涂之。

　　《新录方》：衣鱼摩上，日一。

　　又方：胡粉敷，日一。

　　又方：白疆蚕末，敷。

　　又方：单用蜜涂之。

　　又方：桑白汁和鸡子白，涂之。

　　又方：榆白皮灰敷之。

　　又方：涂鼠脂之。

　　《耆婆方》：胡粉和白蜜，敷之。

　　《范汪方》：以人精和鹰矢白敷之。（《医门方》云：瘥后不知疮处，神验。）

　　卷第四

　　治狐臭方第二十四

　　《病源论》云：人腋下臭如葱豉之气者，亦言如狐狸之气者。故谓之狐臭也，此皆血气不和《葛氏方》云：人身体及腋下状如狐 气，世谓之狐臭，治之方：正旦以小便洗腋下。

　　又方：炊甑饭及热，丸之，以拭腋下，仍与犬食之，七旦如此，即愈。

　　又方：青木香（一斤） 锻石（半斤） 合末恒以粉身。

　　《千金方》云：有天生狐臭，有为人所染臭者，天生臭者难治，有为人所染者，易治也。

　　凡水银胡粉和涂之，大良验。

　　又方：牛脂、胡粉各等分合煎，和，涂腋下。一宿即愈，不过两三《短剧方》云：治漏腋下及足心，手掌、阴下、股里恒如汗湿致臭者，六物胡粉膏方：干商陆（一两） 干枸杞 白皮（半两） 干姜（半两） 滑石（一两） 甘草（半两）

　　胡粉（一两）

　　上六物，冶末，以苦酒和涂腋下，微汗出，易衣复更着之，不过三便愈。或一岁复发，发复《灵奇方》：常以矾石熬末，敷两腋下。

　　《新录方》：取白马尿洗之。

　　又方：酢和胡粉涂腋下，日一。

　　《枕中方》治人气臭方：丑时取井华水，口含吐着厕中，良。

　　《经心方》：取白马蹄煮取汁，拭腋下，日二。

　　又方：苦酒和白灰涂，燥复易。

　　《本草云》：裹铁精以熨之。

　　又方：铁屑和酢封腋，铜屑又佳。

　　《效验方》治腋臭鸡舌散：鸡舌香（二两） 藿香（二两） 青木香（二两） 胡粉（一两）

　　凡四物，冶下筛，绵裹纳腋下押之，拊须着乃止。

　　《范汪方》治腋下臭方：干姜 白芷 胡粉 白灰凡四物分等，合粉腋下。

　　又方：青木香散：青木香（二两） 附子（一两） 白灰（一两） 矾石（半两）

</div>
    <div class="pagination">
<a href="医心方_page38.html">上一页</a><span>...</span><a href="医心方_page34.html">34</a><a href="医心方_page35.html">35</a><a href="医心方_page36.html">36</a><a href="医心方_page37.html">37</a><a href="医心方_page38.html">38</a><span class="current-page">39</span><a href="医心方_page40.html">40</a><a href="医心方_page41.html">41</a><a href="医心方_page42.html">42</a><a href="医心方_page43.html">43</a><a href="医心方_page44.html">44</a><span>...</span><a href="医心方_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
