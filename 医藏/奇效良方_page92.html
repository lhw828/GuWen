<!DOCTYPE html>
<html>
<head>
    <meta charset="UTF-8">
    <title>奇效良方 - 第 92 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 92 页/共 521 页</h1>
    <div class="content">　　灵砂（一两） 丁香 木香 胡椒（各五钱）

　　上件煮枣肉杵和为丸，如梧桐子大，每服五十丸，用生姜汤下。

　　卷之十六　膈噎门（附论）

　　膈噎通治方

　　治翻胃呕逆，粥药不下者。

　　大附子（一只，坐于砖石，四面着火，渐渐逼热，淬入生姜汁中，浸一霎时，再用火逼，再淬，姜汁尽半碗，去皮焙干，研为末） 丁香（二钱，研为末）

　　上和匀，每服二钱，水一盏，粟米少许，煎至七分，去滓温服。

　　卷之十六　膈噎门（附论）

　　膈噎通治方

　　治证同前。

　　大附子（一只，姜汁一碗，煮干） 母丁香（一个）

　　上为细末，以少许安掌中舐服。

　　卷之十六　膈噎门（附论）

　　膈噎通治方

　　治证同前。

　　上用白水牛喉，去两头节，井筋膜脂肉，节节取下，如阿胶片。以好米醋一大盏浸，微火频番匀炙干，再蘸再炙，醋尽为度，存性，不要见日，火焙燥为末，每服一钱，陈米饮

　　卷之十六　膈噎门（附论）

　　膈噎通治方

　　治翻胃呕噎。

　　半夏曲（炒） 枯矾（各一两） 皂角（火炙，刮去皮弦子，二两） 黑牵牛（取头末，三两）

　　上为细末，用萝卜煮熟捣烂和丸，如梧桐子大，每服五十丸，食远用生姜汤送下。

　　卷之十七

　　脾胃门（附论）

　　夫脾胃者，清纯冲和之气，位居中州，其属土也，无物不入，无物不包，营卫出焉。而脾又受胃之禀，行其气血，灌溉诸经，荣养百骸，生发诸阳上升之气，元气由此而充焉，故为十二经之海。常以食入于胃，散精于肝，淫气于筋，食气入胃，浊气归心，淫精于脉，脉气流经，气归于肺，肺朝百脉，输精皮毛，毛脉合精，行气于腑，腑精神明，流于四脏，气归于权衡，权衡以平，气口成寸，以决生死也，饮入于胃，游溢精气，上输于脾，脾气散精，上归于肺，通调水道，下输膀胱，水精四布，五经并行，合于四时五脏阴阳，揆度以为常也。凡人之生，皆以胃气为本，经云：谷入于胃，脉道乃行，水入于经，其血乃成，若人绝水谷则死，盖胃气绝而故也。正所谓安谷则昌，绝谷则亡，水去则营散，谷消则卫亡，营散卫消，将何以立，此之谓也。盖天地以生五气五味，人之所养，莫重于此，慎勿以太过不及，以伤其正，故曰阴之所生，本在五味，阴之五宫，伤在五味，可不谨乎？此乃大经大法，故《调经篇》论云：病生阴者，得之饮食居处，阴阳喜怒，五乱交作。病则身热头痛，目眩体重，四肢不收，怠惰嗜卧，实者则腹胀中满，停食霍乱，虚者为呕吐哕逆，泄泻浮肿恶心。又曰：饮食劳倦则伤脾，脾伤则内闭九窍，外壅肌肉，卫气散解，此谓自伤，气之削也，盖脾好干恶湿，或湿邪所淫为五泄，变为痢为疸。《原病式》云：诸湿肿满，皆属脾土。土衰则不能制水，水泛四肢，上乘于肺，为肿为满为喘，为小便不利，为泄泻，为饮食停积胃口，脾不能克化，郁而为痰，变生嗽喘眩晕，嘈杂嗳气吞酸，翻胃吐食，胃脘当心而痛，有脾间虫动。其为痛也，气血痰水、食积风冷诸证之痛，每每停聚而不散，惟虫痛则乍作乍止，来去无定，又呕吐清沫之为可验。又有动气，按之牢若痛者，脾胃虚之故也。若人汤饮入胃，至脐便欲小便者，由精不输于脾，不归于肺，心火上攻，令人口燥咽干，阴火太盛也。

　　东垣发明，迨尽其旨之要。人之百病，皆由脾胃衰而生也。至于经论天地之邪气，感则害人，五脏六腑及形气俱虚，乃受外邪，不因虚邪，贼邪不能独伤人乎，岂不从脾胃虚而生明矣，然所伤之因不一，为病多端。分而其略，饮食伤胃，劳倦伤脾，饥则损气，饱则伤气，劳则气耗，逸则气滞，及喜怒忧恐，皆能损胃之元气，而为不足之证。惟饮食所伤者有异耳。

　　一则内弱强食，填塞不化，此有物也，属乎克伐；一则中虚少食，痞满难运，此不足也，属乎补养。医者便以饮食内伤，中气不和之病治之，不分何物所伤，又不审伤物之有无，又不辨脾胃之强弱，而据投《局方》之剂。轻以香热克化，重以巴豆攻逐，一途取利，实实虚虚之祸岂小哉？实者则已，虚者愈损其胃，甚至病转危殆而死者有之。今将治法分类施之，是以物各有性。若伤于饮者，饮乃无形之物，或微汗散之于表，或淡渗利之于下，或若湿以燥其中；伤于食者，或损谷以和之，或强脾以磨之，果因食物停滞甚盛而作闷乱者，吐下以夺之；中有物伤于寒者则热之，伤于热者则凉之，寒热共伤者，各从其性以和之；伤于鱼肉菜果之类，求其气之相克而相制者用之，如 砂阿魏治肉积，胡黄连麝香治果积，神曲麦 礞石巴豆皆治酒积食积痰积，是皆有形之物，填塞不化，必待驱逐，然后从其所宜，制之而得安，岂可一例而用香热药也？若夫饮食劳倦，内伤中气，脾胃虚弱，虚满不食，使营运减削，不能输精皮毛，行气六腑，发为诸证，此乃不足之邪，理宜温之和之，调之养之，必使生气增益，胃气完而后愈也。脾胃之证，前人所论甚详，后学必须诚究，决无实实虚虚之咎，岂可轻易哉！

　　卷之十七　脾胃门（附论）

　　脾胃通治方

　　治脾胃不和，胸膈痞闷，气逆生痰，不进饮食，如五噎五膈，并皆治之。

　　方见膈噎门

　　卷之十七　脾胃门（附论）

　　脾胃通治方

　　治脾胃不和，不思饮食。

　　人参（去芦） 茯苓（去皮） 白术 甘草（炙，各三钱）

　　上作一服，水二盅，煎至一盅，不拘时服。

　　卷之十七　脾胃门（附论）

　　脾胃通治方

　　治脾胃不和，不思饮食。

　　人参（去芦） 茯苓（去皮） 白术 甘草（炙） 半夏（汤泡七次） 陈皮（去白，各二钱）

　　上作一服，水二盅，生姜三片，红枣二枚，煎至一盅，食远服。

　　卷之十七　脾胃门（附论）

　　脾胃通治方

　　治脾胃不和，呕吐恶心，不思饮食。

　　苍术（米泔水浸，三钱） 浓朴（去皮，姜制，炒） 陈皮（去白） 甘草（炙，各二钱）

　　上作一服，水二盅，生姜三片，红枣二枚，煎至一盅，食远服。

　　一方加草果，名草果平胃散，或为细末，每服二钱，用盐汤调服亦可。

　　卷之十七　脾胃门（附论）

　　脾胃通治方

　　理脾胃，消痰饮。

　　陈皮（去白） 茯苓（去皮） 半夏（汤洗） 甘草（炙，各三钱）

</div>
    <div class="pagination">
<a href="奇效良方_page91.html">上一页</a><span>...</span><a href="奇效良方_page87.html">87</a><a href="奇效良方_page88.html">88</a><a href="奇效良方_page89.html">89</a><a href="奇效良方_page90.html">90</a><a href="奇效良方_page91.html">91</a><span class="current-page">92</span><a href="奇效良方_page93.html">93</a><a href="奇效良方_page94.html">94</a><a href="奇效良方_page95.html">95</a><a href="奇效良方_page96.html">96</a><a href="奇效良方_page97.html">97</a><span>...</span><a href="奇效良方_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
