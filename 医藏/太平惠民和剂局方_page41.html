<!DOCTYPE html>
<html>
<head>
    <meta charset="UTF-8">
    <title>太平惠民和剂局方 - 第 41 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平惠民和剂局方 - 第 41 页/共 44 页</h1>
    <div class="content">　　论炮炙三品药石类例
　　玉石部丹砂、雄黄、雌黄 凡使：先打碎，研细水飞过，灰碗内铺纸渗干，始入药用。如别有炼，各依本方。
　　石钟乳 凡使：先依法煮，候日数足，入水细研不渗，方可入药服食。
　　白矾 凡使：用光明者，先于铁铫子内或刀上，火中 过，方研细入药用。如生用者。
　　各依本方。
　　赤石脂、白石脂 凡使：须于炭火中 通赤，取出放冷，研细水飞过，方入药用。如缓急，则研令极细，不飞亦得。
　　硫黄 凡使：先细研水飞过，方入药用。如别 炼，各依本方。
　　阳起石 凡使：先以炭火烧通赤，好酒内淬七遍，如只以好酒煮半日亦得，并研细水飞过，方入药用。
　　磁石 凡使：先以炭火烧通赤，酽醋内淬九遍，捣碎，罗过，细研水飞，方入药用。如入汤剂，即杵，水淘去赤汁使。
　　黑铅 凡使：先以铁铫炭火熔开，取出泻于新瓦上，滤去渣脚，如此一两番，取净铅称用。如或结砂子，各依本方 炼。
　　黄丹 凡使：先炒令色变，研令极细，再罗过，方入药用。
　　硝石 凡使：先研令极细，以瓷瓶子盛，于炭火中 令通赤，方入药用。如缓急，只炒过，研细使亦得。
　　食盐 凡使：先须炒过，研细，方入药用。
　　锻石 凡使：须用风化为末者佳。先以醋浸一宿，漉出候干，用火 令腥秽气尽，候冷，研细，方入药用。如别 炼，各依本方。
　　伏龙肝 即灶中对釜月下土也。凡使：先火烧赤，研细水飞过，方入药用。如急用，只烧过，研使亦得。
　　百草霜 村庄者良。凡使：须研令极细，再罗过，方入药用。
　　滑石 凡使：先以刀刮下，以牡丹皮同煮一伏时，取出用东流水研飞过，日中晒干，方入药用。如急用，只研细亦得。
　　禹余粮、紫石英、石膏、寒水石、代赭、石燕等 凡使：并用火 ，醋淬七遍，捣研水飞令极细，方入药用。
　　太阴玄精石 凡使用：捣碎，细研水飞过，晒干，方入药用。
　　白垩 即白善土也。凡使：每修事一两，用盐一分，投于斗水中，用铜器中煮十余沸，然后用此沸了水飞过，方入药用，免结涩人肠也。
　　自然铜 凡使：用火烧令通赤，以醋淬九遍，细研罗过用。
　　花蕊石 凡使：当以大火 过，如缓急不 亦得。
　　草部菖蒲 用石上生，节密者佳。凡使：须锉碎，微炒用，或只焙干亦得。
　　菊花 凡使：须去枝、梗，焙干，方入药用。
　　人参 凡使：先去芦头，锉，焙干称，方入药用。不去芦令人吐，慎之。
　　天门冬、麦门冬 凡使：先以汤微润，抽去心，焙干称用。
　　甘草 用大者。凡使：先破开，火上微炙，黄赤色，方入药用。如稍，只 炒亦得，或生用，亦依本方。
　　熟干地黄 凡使用：须净洗过，以酒浸一日夜，漉出，蒸三、两炊，焙干，方入药用。
　　如急用，只以酒洒蒸过使，不蒸亦得，不若酒浸蒸过为佳。生干者只生用，不用酒浸。
　　苍术 凡使：先以米泔浸，春五、夏三、秋七、冬十，逐日换水，日足，刮去皮，焙干，方入药用。如缓急，不浸亦得，但稍燥尔。
　　菟丝子 凡使：先以水洗，澄汰去沙土了，却以好酒浸一昼夜，漉出，蒸过，乘热杵为粗末，焙干，然后入药同捣，捣之不尽者，更以渍，经三、五日乃出，更晒微干，捣之，须臾悉尽，热即易碎。
　　川牛膝 凡使：先洗去芦头，锉碎，以酒浸一日夜，焙干方用。如急切，用酒浸，蒸过使，不蒸亦得。
　　柴胡、前胡等 凡使：先去芦头，洗、锉，焙干，方入药用。
　　白术、独活、羌活等 凡使：须锉，焙干，方入药用。
　　车前子 凡使：须微炒燥，方入药用。如只焙干亦得。
　　木香 凡使：不见火，须细锉，日干用。如为细末，薄切，微火焙干使，亦不妨，然不若晒干之为妙也。
　　山药、川芎等 凡使：须锉碎，焙干用。
　　薏苡仁 凡使：须以糯米同炒干用。
　　远志 凡使：先须去心，焙干，方入药用。如不去心，令人烦闷，更能以甘草汤浸一宿漉出，焙干用，尤妙。
　　草龙胆 凡使：先去芦，锉碎，用甘草浸一宿，漉出，曝干用。如缓急，不浸亦得。
　　泽泻 凡使：用酒浸一宿，漉出，焙干用。不浸亦得，或有炮制，各依本方。
　　石斛 凡使：先洗去根土，用酒浸一宿，漉出，蒸过，曝干，方入药用。如急用，不蒸亦得。如别有炮制，各依本方。
　　巴戟天 凡使：先去心，以酒浸一昼夜，锉，焙干使。如急用，不浸亦得。
　　黄连 凡使：先净去须，锉碎，用蜜拌，慢火炒干，方入药用。
　　蒺藜子 凡使：须净拣择，蒸一伏时，晒干，于木臼中舂令刺尽，用酒拌，再蒸，取出曝干用。
　　黄 凡使：先须用擘开，涂蜜，炙微赤色，却蒲切，焙干称，方入药用。
　　肉苁蓉 凡使：先须以温汤洗，刮去上粗鳞皮，切碎，以酒浸一日夜，漉出，焙干使。
　　如缓急要用，即酒浸，煮过，研如膏，或焙干使亦得。
　　防风 凡使：先须去芦及叉头、叉尾者，洗，锉，焙干，方入药用。叉头者令人发狂，叉尾者令人发痼疾，切宜慎之。
　　蒲黄 即是蒲上黄花，须仔细认，勿误用松黄。凡使：须用隔三重纸焙令色黄，蒸半日却焙令干，用之妙。破血消肿即生使，补血止血即炒用之。
　　续断 凡使：先锉碎，用酒浸一伏时，漉出，焙干，方入药用。如急用，不浸亦得。
　　细辛 凡使：先去土并苗，焙干，方入药用五味子 凡使：先须净拣去枝、杖方用。如入汤剂用，捶碎使之。
　　蛇床子 凡使：先须慢火微炒过，方入药用。
　　山茵陈 凡使：先须去根土，细锉，焙干，方入药用，勿令犯火。
　　王不留行 凡使：须先浑蒸一伏时，却下浆水浸一宿，至明漉出焙干，方入药用。
　　干姜 凡使：先须炮令裂，方可入药用。
　　苦参 凡使：不拘多少，先须用浓糯米泔浸一宿，漉出，蒸一伏时，却细切，焙干用之为妙。
　　当归 凡使：先须去尘并芦头、尖、硬处一分以来，用酒浸一宿，漉出，焙干方用，或微炒用，各依本方。若要补血，即使头一节。若要止痛破血，即用尾。若一时用，不如不使，服食无效也。
　　麻黄 凡使：先去根、节，寸锉令理通，别煮十数沸，掠去其沫，却取出碎锉过，焙干用。不尽去之，令人烦闷。如用急，只去根、节亦得。
　　木通 凡使：先须锉去节，方入药用。
　　芍药 凡使：须锉碎，焙干，方可入药用。
　　蘧麦 凡使：只用蕊壳，不用茎叶。若一时使，即令人气咽及小便不禁。
　　仙灵脾 凡使：用羊脂拌炒过，候羊脂尽为度。每修事一斤，用羊脂四两。
　　黄芩 凡使：先须锉碎，微炒过，方入药用。
　　狗脊 凡使：先以猛火燎去毛令净，以酒浸一宿，蒸过，焙干用。如缓急，不酒浸亦得。
　　紫菀 凡使：先须净洗去土，微炒过，方入药用。
　　石苇 凡使：先以粗布拭去黄毛，用羊脂炒干，方入药。如缓急，微炙过使亦得。
　　萆 凡使：先须净洗，以酒浸一日夜，焙干使为妙。如缓急，不在此限。
　　白薇 凡使：先去苗，用糯米泔浸一宿，漉出，蒸过用。
　　艾叶 凡使：先去枝、梗，杵成茸，以稀糯米粥拌匀，焙干用。或慢火炒使，恐难捣。
　　牛蒡子 凡使：要净拣，勿令有杂子，然后用酒拌，蒸一伏时，取出焙干，别捣如粉，方入药用。
　　天麻 凡使：先以纸包浸湿，于热灰中煨熟，取出以酒浸一宿，却焙干，入药用。
　　阿魏 凡使：先于净钵中研如粉了，却于热酒器上滚过，任入药用。
　　高良姜 凡使：先锉碎，以麻油少许拌匀，炒过用。
　　百部根 凡使：用竹刀劈开，去心，酒浸一宿，漉出，细锉，焙干用。
　　茴香 凡使：用舶上者，淘洗令净，却以酒浸一宿，漉出，曝干，炒过用。如缓急，只炒过用亦得。
　　牡丹皮 凡使：须净拣，酒拌，蒸，细锉，晒干，方入药用。
　　京三棱、蓬莪术 凡使：先以醋煮，锉碎，焙干用，或火 灰中炮熟用亦得。
　　补骨脂 性本大燥毒热。凡使：用酒浸一宿，漉出，却用东流水浸三日夜，再蒸过，曝干，入药用。如缓急，只以盐同炒令香，去盐用亦得。
　　缩砂 凡使：先和皮慢火炒令热透，去皮，取仁入药用。
　　附子、天雄等 凡使：先炮裂令熟，去皮、脐，焙干，方入药。
　　乌头 凡使：先炮裂令熟，去皮、脐、尖，切片，焙干用亦得。
　　肉豆蔻 凡使：先以面裹，于 灰中炮，以面熟为度，去面，锉，焙干用。
　　半夏 凡使：先以沸汤浸，候温，洗去滑，如此七遍方用。如入汤剂，切片完用。
　　或尚戟人咽喉，可杵为末，以生姜等分捣，研和为剂，淹一宿，捏作饼子，焙干使。如更杵为末，再以姜和剂淹之，焙干尤佳，此用合汤妙。
　　大黄 凡使：或蒸过用，若 灰中炮熟用，或取猛利，即生焙干用。
　　旋复花 一名金沸草。凡使：须蒸过入药用。缓急不蒸亦得。
　　常山 凡使：锉碎，酒浸一昼夜，蒸过，方入药用。
　　天南星 白附子 凡使：于热灰中炮裂，方入药用。或别有制度，各依本方。
　　马兜铃 凡使：须微炙过，方入药用。
　　骨碎补 凡使：用刀刮去上黄皮、毛令尽，细锉，用酒拌，蒸一日，取出晒干用。缓急只焙干，不蒸亦得。
　　葫芦巴 凡使：微炒过，入药用。
　　使君子 凡使：先于热灰中和皮炮，却去皮取仁。焙干入药用。
　　桔梗、大戟、延胡索、葶苈子、牵牛子等 并微炒过，方入药用。
　　川芎、白芷 并锉碎，焙干，方入药用。
　　木部肉桂 凡使：不见火，先去粗皮，令见心中有味处，锉，方入药用。如妇人妊娠药中，仍微炒用为妙。
　　茯苓、猪苓 凡使：须先去黑皮，锉碎，焙干用。
　　茯神 凡使：先去粗皮，并中心所抱木，锉碎，焙干入药用。
　　酸枣仁 凡使：先以慢火炒令十分香熟，方研破用。
　　黄柏 凡使：先去粗皮，蜜涂炙，方入药用。
</div>
    <div class="pagination">
<a href="太平惠民和剂局方_page40.html">上一页</a><span>...</span><a href="太平惠民和剂局方_page36.html">36</a><a href="太平惠民和剂局方_page37.html">37</a><a href="太平惠民和剂局方_page38.html">38</a><a href="太平惠民和剂局方_page39.html">39</a><a href="太平惠民和剂局方_page40.html">40</a><span class="current-page">41</span><a href="太平惠民和剂局方_page42.html">42</a><a href="太平惠民和剂局方_page43.html">43</a><a href="太平惠民和剂局方_page44.html">44</a><a href="太平惠民和剂局方_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
