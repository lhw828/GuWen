<!DOCTYPE html>
<html>
<head>
    <meta charset="UTF-8">
    <title>疡医大全 - 第 36 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 36 页/共 163 页</h1>
    <div class="content">　　 治气血俱虚，恶寒发热，烦躁作渴，大便不实，饮食不进，小腹胀痛，眩晕昏愦等证。
　　人参 白茯苓 白术 生地黄 川芎 白芍药 当归 炙甘草姜枣水煎服。
　　气为卫属阳，营为血属阴，此人身中之两仪也。纯用四物则独阴不长，纯用四君子则孤阳不生，二方合用，则气血有调和之益，而阴阳无偏胜之虞矣。经曰：气血正平，长有天命。
　　
　　十全大补汤
　　人参 白术（土炒） 黄 （蜜炙） 熟生地（酒炒各二钱） 白芍药 炙甘草 川芎（各八分）当归（一钱五分） 肉桂（去皮五分） 白茯苓（一钱）水煎服。
　　丹溪曰：实火可泻，芩连之属；虚火可补，参 之属。凡人根本受伤，虚火游行，泄越于外，若误攻其热，变成危证，多致难救。此方以四物补血，四君子补气，又加黄 助阳固表，肉桂导火归原。薛立斋曰：饮食劳倦，五脏亏损，一切热证，皆是无根虚火，但服此汤，固其根本，诸证悉退。《金匮》曰：虚者十补勿一泻之。此方是也。此方乃扶危定倾之大药，为收功保命之金丹。
　　
　　六君子汤
　　 治气虚脾热，食少痰多。
　　人参 白茯苓 白术（土炒） 广陈皮 半夏（制熟，各二钱） 炙甘草（一钱）姜枣水煎服。
　　半夏燥痰治痰之本，陈皮利气泄痰之标，标本既得，攻补互行，补而不滞，攻而不峻，故曰六君子。经曰：壮者，气行则愈。怯者，着而为病。六君子者，壮其气矣，气壮则升降自如，清以奉上，浊以归下，尚有何物可停为滞耶？本方加藿香、砂仁名香砂六君子汤，其用稍峻者矣。
　　
　　香砂六君子汤
　　 理脾化痰，温胃进食，止呕。
　　人参 白术 白茯苓 制半夏 广陈皮 藿香 砂仁 炙甘草姜枣水煎服。
　　
　　藿香正气汤
　　 散风寒，消饮食，止呕吐，定泻痢。
　　白术 陈皮 半夏 桔梗 砂仁 藿香 苏叶 白芷 甘草 白茯苓 浓朴 姜 水煎服。
　　
　　六味地黄丸
　　 治肾经不足，发热作渴，小便淋秘，气壅痰嗽，头目眩晕，眼花耳聋，咽燥舌痛，齿牙不固，腰膝萎软，自汗盗汗，诸血失音，水泛为痰，血虚烦躁，下部疮疡，足根作痛等证。
　　熟地黄（八两酒煮杵膏） 山茱萸（酒润去核炒） 干山药（炒黄各四西） 牡丹皮（酒洗微炒） 白茯苓（人乳制焙） 泽泻（淡盐酒拌炒，各三两）为末蜜丸如桐子大，空心，淡盐汤下四钱。
　　按：肾恶燥，脾恶湿，补阴药中多是湿药，肾虚而脾胃壮实者宜，若脾肾两虚则不可也。惟此六味丸、八味丸及八物肾气丸专补肾虚，兼理脾胃，不湿不燥，于脾肾两虚者，甚得其宜矣。肾者，水脏也。水衰则龙雷之火无畏而亢上，故壮水之主以制阳光。地黄味浓，为阴中之阴，补肾填精以为君。山茱味酸归肝，乙癸同治之义，且肾主闭藏而酸敛之性相宜也。山药味甘归脾，安水之仇，故用为臣。丹皮亦入肝，其用主宣通，所以佐茱萸之涩也。茯苓亦入脾，其用主通利，所以佐山药之滞也。且色白属金，能培肺部，又有虚则补母之义。至于泽泻，有三功焉！一曰利小便，以清相火，二曰行地黄之滞，引诸药速达肾经，三曰有补有泻，无喜攻增气之虞，故用为使。此方为益肾之圣药，而昧者薄其功缓。盖用药者，有四失也：一则地黄非怀庆则力浅，一则地黄非九蒸则不熟，一则疑地黄之滞而减之则君主弱，一则恶泽泻之渗而减之则使者微。蹈是四失，焉望其药之有功乎？本方加黄柏、知母各二两，名知柏八味丸，治阴虚火动，骨痿髓枯。王冰所谓壮水之主以制阳光也，尺脉旺者宜之。本方加五味子三两名都气丸，治劳嗽。本方加五味子二两，麦门冬三两名八仙长寿丸，再加紫河车一具，并治虚损劳热。本方加杜仲、牛膝各二两，治肾虚腰膝酸痛。本方去泽泻加益智仁三两，治小便频数。
　　
　　七味地黄丸
　　 治肾水不足，虚火上炎，发热作渴，口舌生疮，牙龈溃烂，咽喉作痛，或形体憔悴，寝汗发热。
　　即六味丸加肉桂一两，临用去皮忌火，勿出气。
　　肾水不足，虚阳僭上，必用此方，以引火归原。夫五志之火，可以湿伏，可以直折龙雷之火，惟当从其性而伏之。肉桂性热，与火同性，杂在下焦壮水药中，能引虚火降而归经。且肉桂之质在中半以下，其性专走肾经。本乎地者，亲下之义，况相火寄于甲乙之间，肝胆木旺，则巽风动而烈火焰明。古人谓北方不可泻肝，泻肝即所以泻肾。《本草》曰：木得桂而枯，取其义也。经曰：热因热用，此之谓也。或者畏其热而遗之，岂达造化升降之微乎。黄柏、知母治相火，仅可施于壮实，若虚火而误用之，则肾因泻而愈虚，愈虚而火愈炽矣。
　　
　　八味地黄丸
　　 治命门火衰，不能生土，以致脾胃虚寒，饮食少思，大便不实，脐腹疼痛，夜多漩溺，或阴盛格阳，内真寒而外假热等证。
　　即七味丸加熟附子（一两。切片，微火焙。）肾有两枚，皆属于水，虽有左右之分，初无水火之别，考之《内经》，昭然可览。
　　《仙经》曰：两个一般无二样，中间一点是真精。又曰：两肾中间一点明。夫真精者，明也，即命门相火也。命门乃穴名，而其穴在两肾中间，盖一阳生二阴之间，所以成乎坎，而象天之北也。经曰：少火生气，人无此火，生化之源几乎息矣。非附子健悍，不足以嘘既槁之阳春。王太仆曰：益火之原，以消阴翳，此方是也。
　　冯鲁瞻曰：按脾胃虚寒之至者，丹皮、泽泻甚非所宜，减此二味，加牛膝、杜仲、鹿茸、五味子更佳。又曰：六味地黄丸专补左尺肾水，八味丸兼补右肾相火，少年水亏火旺，宜服六味丸，老年水火俱亏，宜服八味丸，况老年肾脏真水既虚，邪火乘之而为湿热，以作腰痛足痿，痰唾消渴，小便不禁，淋闭等证，非桂附之温散而能治之乎！昧者畏其热，殊不知所补之火，乃真阳之元也，真阳之元一得，阴翳之火潜消矣。
　　
　　金匮肾气丸
　　 治脾肾大虚，腰重脚重，小便不利，肚腹肿胀，四肢浮肿，喘急痰盛，已成蛊证，其效如神。
　　熟地黄（四两） 白茯苓（三两） 山茱萸（去核） 干山药（炒） 川牛膝（酒炒） 车前子（微焙）牡丹皮（酒洗炒） 泽泻（炒） 肉桂（去皮，各二两） 熟附子（五钱）为末。蜜丸桐子大，空心白汤下。
　　土为万物之母，水为万物之源，身中所最重者也。若脾虚则土不能制水，肾虚则水不能安位，故逆行而泛滥于皮肤，妄加攻逐，祸不旋踵。八味丸脾肾要药，佐以车前泄太阴之水，佐以牛膝，开少阴之窍，则小便行而胀自已，且有益于真元也。
　　
　　八物肾气丸
　　 平补肾气，坚齿驻颜。
　　熟地（八两） 山茱萸 山药（各四两） 牡丹皮 泽泻 白茯苓（各三两） 肉桂（去皮） 五味子（各一两）为末蜜丸。每用六七十丸，空心白汤下。
　　
　　逍遥散
　　 治血虚烦热，肢体疼痛，口干盗汗，嗜卧，月水不调，寒热如疟，痰嗽骨蒸。
　　白茯苓 白术（土炒） 当归 白芍（酒炒） 柴胡（各一钱） 甘草（五分） 薄荷（八分）煨姜煎服。本方加山栀、牡丹皮名加味逍遥散。
　　肝虚则血病，归芍养血而敛阴，木盛则土衰，术草和中而补土，柴胡升阳散热，合芍药以平肝，使术得条达，茯苓清热利湿，令心气安宁，煨姜暖胃祛痰，能调中解郁，薄荷搜肝泻肺，理血消风，诸证自已，所以有逍遥之名。
　　
　　补中益气汤
　　人参 白术 炙黄 炙甘草 广陈皮 升麻 柴胡 当归身 姜枣引。
　　归脾汤 治思虑伤脾，不能摄血，健忘怔忡，惊悸不寐，心脾作痛，嗜卧少食，大便不调，身痛及盗汗，月经不调。
　　人参 白术（土炒） 白茯苓 龙眼肉（去核） 酸枣仁（炒，各二钱） 远志（去骨） 当归身（各一钱） 木香（生用） 炙甘草（各五分） 炙黄 （一钱五分） 姜水煎服。
　　心藏神而生血，脾藏意而统血，思虑太过，则两脏受伤，而血不归经。心血不足，则健忘怔忡，惊悸不寐；脾血不足，则嗜卧少食，体倦肢痛，不能统血，遂致妄行，甚则气郁而心脾作痛，在女人，则带下而月经不调。兹取参、苓、 、术、炙草，甘温可以补脾；龙眼、枣仁、归身、远志濡润可以养心；佐以木香者，盖思虑所伤，三焦气阻，藉其宣畅调气舒脾，则气和而血和。且平肝可以实脾，而血之散于外者，悉归中州而听太阴所摄矣，故命之曰归脾汤。
　　
　　理中汤
　　 脏腑中寒，四肢强直。
　　人参 炮干姜 炙甘草 白术（各等分） 水煎服。
　　
　　附子理中汤
　　 治脾胃虚寒，饮食不化，或手足厥冷，肠鸣切痛，或痰气不利，口舌生疮，或呕吐泄泻等证。
　　即人参理中汤加熟附子。
　　人有元阳，命曰真火，此火一衰，则不能生土，而资生之本大虚。今以附子回少火，干姜暖中州，而参、术、甘草为之补气，气旺则火足，而脾土自能健运。经曰：气主煦之。又曰：寒淫所胜，平以辛热，即补火之谓也。夫心上肾下，肝左肺右，而脾独居中，中气空虚，四脏不能相生，得此方以理之，则万物之母安，而四脏皆得禀矣，故曰理中汤。去参术即名四逆汤，为四肢厥者设也。
　　
　　生脉散
　　 生津止渴，治热伤元气，气短倦怠，口干出汗。
　　人参（一钱） 麦门冬（二钱） 五味子（八分） 水煎服。
　　火气赫曦，则金为所制，而绝寒水生化之源，故气短倦怠出汗者，皆手太阴本证也。人参补气为君，所谓损其肺者，益其气也；五味子酸敛，能收肺家耗散之金；麦门冬甘寒，濡肺金燥枯之液。三者，皆扶其不胜，使火邪不能为害也。司天属火之年，时令燥热之际，尤为至要之药。
　　
　　参苓白术散
　　 健脾养胃。
　　人参（去芦） 广陈皮 砂仁（各一两） 白茯苓（蒸二两） 白术（土炒四两） 扁豆 山药 薏苡仁 莲子肉（各三两） 神曲 炙甘草（各五钱）磨细，每服三钱，白汤调服。
　　
　　乳香黄 汤
　　 治痈疽发背，诸毒疔疮，疼痛不可忍者，或未成者速散，已成者速溃，败腐脓毒，不假刀砭，其恶肉自然脱下，并治跌打损伤，筋骨疼痛。
　　人参 白芍 没药（去油） 当归 乳香（去油） 黄 熟地 罂粟壳（蜜炙，去筋） 甘草川芎 陈皮白水煎，量病上下，分前后服。
　　
　　托里定痛散
　　 溃后血虚，疼痛不可忍者。
　　熟地 当归 白芍 乳香（去油） 没药（去油） 罂粟壳（蜜炙去筋） 川芎 肉桂 白水煎。
　　
　　托里内补散
　　（冯氏） 十全大补汤加金银花、白芷、防风各等分，水煎服。
　　
　　人参养荣汤
　　（《正宗》） 溃疡发热恶寒，或四肢倦怠，肌肉消瘦，面目痿黄，呼吸短气，饮食无味，不能收敛，或气血原不足，不能收敛，大疮愈后，宜多服之，不变他证。
　　即十全大补汤去川芎加陈皮、远志、五味子。
　　
　　圣愈汤
　　 溃疡脓水出多，气血虚极，脉细空而无力，以致心烦不安，睡卧不宁，或五心烦躁等证。
　　即四物汤加人参、黄 。
　　
　　保元大成汤
　　 溃疡，元气素虚，精神怯弱，或脓水出多，神无所主，以致睡卧昏倦，六脉虚细，手冷身凉，便溏或秘，胸膈或宽不宽，舌虽润而少津，口虽食而无味，疮弦不紧，肉色微红，总由不足，大补堪题。
　　人参 白术 白茯苓 当归 白芍 黄 熟附子 山萸肉 砂仁 北五味 陈皮 广木香 炙甘草姜枣引，食远服。服至精神回，手足暖，脾胃醒，肉色红为度。凡见此等证候，乃真气虚脱，已欲变坏之病，非此不回也。
　　
　　独参汤
　　 溃后脓水出多，气血虚极，或恶寒，或发热，或自汗冷汗，或手足指甲青冷，或身凉脉细。
</div>
    <div class="pagination">
<a href="疡医大全_page35.html">上一页</a><span>...</span><a href="疡医大全_page31.html">31</a><a href="疡医大全_page32.html">32</a><a href="疡医大全_page33.html">33</a><a href="疡医大全_page34.html">34</a><a href="疡医大全_page35.html">35</a><span class="current-page">36</span><a href="疡医大全_page37.html">37</a><a href="疡医大全_page38.html">38</a><a href="疡医大全_page39.html">39</a><a href="疡医大全_page40.html">40</a><a href="疡医大全_page41.html">41</a><span>...</span><a href="疡医大全_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
