<!DOCTYPE html>
<html>
<head>
    <meta charset="UTF-8">
    <title>普济方针灸 - 第 12 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 12 页/共 82 页</h1>
    <div class="content">　　论九针孔穴应候诀
　　
　　九针者。上应天地。下应四时阴阳。
　　一天。二地。三人。四时。五音。六律。七星。八风。九野。
　　
　　身形以应。
　　一皮。二肉。三脉。四筋。五声音。六阴阳。七睛齿。八风。九窍。
　　
　　卷三　针灸门
　　手三阴三阳穴流注法
　　凡孔穴。所出为井。所流为荣。所注为 。所过为原。所行为经。所入为合。
　　灸刺大法。春取井。夏取荣。季夏取俞。秋取经。冬取合。
　　肺出少商为井。手太阴脉也。流于鱼际为荣。注于大泉为俞。过于列缺为源。行于经渠为经入于尺泽为合。心主于中冲为井。心包络脉也。流于劳宫为荣。注于大陵为俞。过于内关为源。行于间使为经。入于曲泽为合。心出于少冲为井。手少阴脉是也。流于少府为荣。注于神门为俞。过于通里为源。行于灵道为经。入于少海为合。大肠出于商阳为井。手阳明脉也。流于二间为荣。注于三间为俞。过于合谷为源。行于阳溪为经。入于曲池为合。三焦出于关冲为井。手少阳脉也。流于腋门为荣。注于中渚为俞。过于阳池为源。行于支沟为经。
　　入于天井为合。小肠出于少泽为井。手太阳脉也。流于前谷为经。注于后溪为俞。过于腕骨为源。行于阳谷为经。入于小海为合。
　　
　　卷三　针灸门
　　足三阴三阳穴流注法
　　胃出于厉兑为井。足阳明脉也。流于内庭为荣。注于陷骨为俞。过于冲阳为源。行于解溪为经。入于三里为合。胆出于窍阴为井。足少阳脉也。流于侠溪为荣。注于临泣为俞。过于丘墟为源。行于阳辅为经。入于阳陵泉为合。膀胱出于至阴为井。足太阳脉也。流于通谷为荣注于束骨为俞。过于京骨为源。行于昆仑为经。入于委中为合。脾出于隐白为井。足太阴脉也。流于大都为荣。注于太白为俞。过于公孙为源。行于商丘为经。入于阴陵泉为合。肝出于大敦为井。足厥阴脉也。流于行间为荣。注于太冲为俞。过于中封为源。行于中封为经入于曲泉为合。肾出于涌泉为井。足少阴脉也。流于然谷为荣。注于太溪为俞。过于水泉为源。行于复溜为经。入于阴谷为合。
　　
　　卷三　针灸门
　　五脏六腑变化流注出入旁通法
　　宜每脏旁看。从肾脏至天井。三焦出入。正胃脏腑也。皆仿此。
　　凡五脏六腑。变化无穷。散在诸经。其事隐没。难得具知。今纂节相付。以为傍通。令学人少留意推寻。则造次可见矣。假令肝心脾肺肾为脏。则胆小肠胃大肠膀胱为腑。足少阴为肾经。足太阳为膀胱经。下至五脏。五果。五菜。皆称触类长之也。他仿此。
　　
　　五脏
　　 肝。心。脾。肺。肾。
　　
　　六腑
　　 胆。小肠。胃。大肠。膀胱。三焦（三焦有经无脏）。
　　
　　五脏经
　　 足厥阴。手少阴。足太阴。手太阴。足少阴。
　　
　　六腑经
　　 足少阳。手太阳。足阳明。手阳明。足太阳。手少阳。
　　
　　五行
　　 木。火。土。金。水（以上各主一脏）。
　　
　　五行数
　　 三、八。二、七。五、十。四、九。一、六（以上五行数。以配五脏）。
　　
　　五行色
　　 青。赤。黄。白。黑（以上五行色。五脏所象）。
　　
　　五行相生
　　 水。木。火。土。金（以上五脏相生）。
　　
　　五行相克
　　 金。木。土。水。火。
　　
　　五脏胎月
　　 八月。十一月。正月。二月。五月（不宜针、吐、利）。
　　
　　五脏相月
　　 冬三月（木相）。春三月（火相）。夏三月（土相）。季夏（六月金相）。秋三月（水相并不宜补养）。
　　
　　五脏王月
　　 春三月。夏三月。季夏六月。秋三月。冬三月（有疾可宣泄）。
　　
　　五脏废月
　　 夏三月（木废）。季夏（六月。火废）。秋三日（土废）。冬三月（金废）。
　　春三月（水废。宜补忌泄）。
　　
　　五脏囚月
　　 季夏（六月。木囚）秋三月（火囚）。冬三月（土囚）。春三月（金囚）。
　　夏三月（水囚宜补忌泄）
　　五脏死月
　　 秋三月（木死）。冬三月（火死）。春三月（土死）。夏三月（金死）。季夏（六月。水死。宜补）。
　　
　　五脏王日
　　 甲乙。丙丁。戊己。庚辛。壬癸（以上不灸不服药）。
　　
　　五脏王时
　　 寅至辰。巳至未。申至戌。亥至丑（以上不灸）。
　　
　　五脏困日
　　 戊己（土也）。庚辛（金也）。壬癸（水也）。甲乙（木也）。
　　丙丁（火也。宜补养安神）。
　　
　　五脏困时
　　 食时（日昧土也）。晡时（日入金也）。人定（夜半水也）。
　　平旦（日出木也）。禺中（日中火也宜补养）。
　　
　　五脏忌日
　　 庚辛。壬癸。甲乙。丙丁。戊己（并忌此日得病）。
　　
　　五脏忌时
　　 申至酉。亥至子。寅至卯。巳至午。辰戌丑未（并忌此时得病）。
　　
　　五时
　　 春。夏。季夏。秋。冬。
　　
　　五音
　　 角（六十四系）。征（五十四系）。宫（八十一系）。商（七十一系）。羽（十八系。以上象五行应五脏）。
　　
　　五星
　　 岁（东方）。荧惑（南方）。镇（中央）。太白（西方）。辰（北方。以上五星。
　　各象一脏）。
　　
</div>
    <div class="pagination">
<a href="普济方针灸_page11.html">上一页</a><span>...</span><a href="普济方针灸_page7.html">7</a><a href="普济方针灸_page8.html">8</a><a href="普济方针灸_page9.html">9</a><a href="普济方针灸_page10.html">10</a><a href="普济方针灸_page11.html">11</a><span class="current-page">12</span><a href="普济方针灸_page13.html">13</a><a href="普济方针灸_page14.html">14</a><a href="普济方针灸_page15.html">15</a><a href="普济方针灸_page16.html">16</a><a href="普济方针灸_page17.html">17</a><span>...</span><a href="普济方针灸_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
