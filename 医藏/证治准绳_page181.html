<!DOCTYPE html>
<html>
<head>
    <meta charset="UTF-8">
    <title>证治准绳 - 第 181 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 181 页/共 348 页</h1>
    <div class="content">　　仲景云妇人宿有症病经断未及三月而得漏下不止胎动在脐上者为症痼害　妊娠六月动者前三月经水利时胎下血者后断三月不血也所以血不止者其症不去故也当下其症桂枝茯苓丸主之
　　桂枝茯苓九　桂枝　茯苓　牡丹【去心】桃仁【去皮尖熬】药
　　【各等分】
　　右五味末之炼蜜和丸如兔屎大每日食前服一丸不知加至三丸
　　治胎下血不止取桃树上干不落桃子烧灰和水服瘥【本草云桃奴破血又治伏梁积气】
　　榆白皮散　治妊娠胎漏去血恐其难产常宜服之榆白皮　葵根　瞿麦【各二钱】大麻仁【去壳】木通【各一钱】牛膝【去芦酒浸焙一钱半】
　　右作一服水二钟煎至一钟不拘时服
　　胎漏黄汁下或如豆汁
　　薛前证肝脾湿热用升阳除湿汤【血崩】肝脾风热用加味逍遥散肝脾郁怒用加味归脾汤脾胃气虚用钱氏白术散若脾气下陷用补中益气汤肝经风热用防风黄芩丸风入膓胃用胃风汤　一妊妇因怒胸膈不利饮食少思服消导顺气之剂脾胃愈弱饮食愈少大便不实且无度久而便黄水或带白视其面色黄中隠白余曰黄色脾虚也白色肺虚也朝以补中益气汤升补胃气夕以六君子培补脾气而愈
　　大全方治妊娠忽然下黄汁如胶或如豆汁胎动腹痛
　　粳米【五合】黄芪【六两】
　　右以水七升煎取二升分为四服
　　银苎酒【见前胎动不安】　又方用生艾汁二盏阿胶白蜜【各一两】煎至七分温服如无生艾煎干艾浓汁亦可　一方加竹茹　一方用酒不用蜜
　　脉经云妇人怀躯六月七月暴下斗余水其胎必倚而堕此非时孤浆预下故也胎漏徐徐下水今暴下而多故知堕胎也
　　跌扑伤胎毒药伤胎
　　大妊娠惊胎者乃怀妊将满胎神已具坠仆伤胎甚至下血不醒若欲验其子母安否当防第四论治之　薛愚按前证若因怒跌扑或手足抽搐用钩藤汤【见前】若因气滞用紫苏饮【见胎上逼心】若因脾胃气虚用六君子加苏梗若郁结伤脾用归脾汤若郁怒伤肝脾用四七汤【杂病气】加芎归若去血过多用佛手散如不应胶艾汤气血虚八珍汤加胶艾
　　催生神妙佛手散　治妇人妊娠五七月因事筑磕着胎或子死腹中恶露下疼痛不已口噤欲絶用此药探之若不损则痛止子母俱安若胎损立便逐下本出徐文仲神验胎动方云治血上冲心腹满闷者如汤沃雪又治产前产后体热败血腹痛又名芎防汤当归【六两】川芎【四两　张氏方等分】
　　右为粗末每服三钱水一大盏煎令泣泣欲干投酒一大盏止煎一沸去滓温服口噤灌之如人行五里再服不过三五服便生一方云此药治伤胎去血多崩中去血多金疮去血多拔牙去血多昏晕欲倒者以水煎服或先以漏血腹内疼痛加药官桂减半随手効【余详胎产大法】
　　治妊娠忽因倒地或擎重作劳促损腹中疼痛肿重及子死腹中不出三服立下　川芎【一两】　为细末以热酒调服方寸匕日三四服
　　按川芎上窜散气有服之暴亡者若诊其脉举之有按之无者忌服
　　治妊娠从髙坠下腹痛下血烦闷
　　生地黄　益母草【各一两】当归　黄芪【各半两】
　　右防咀每服四钱水一盏姜四片煎至六分去滓无时服
　　集验疗妊娠二三月上至七八月顿仆失跌胎动不安伤损腰腹痛欲死若有所见及胎奔上抢心短气下血不止方
　　干地黄　当归　艾叶【各二两】阿胶　川芎【各三两】
　　右以水七升煮取二升半分作三服腹痛甚加杜仲五加皮【各三两】　一方无地黄有甘草　一方无地黄却用生姜自然汁一匙地黄汁半合马通半合煎成药去滓入此再煎三沸温服　一方有人参白茯苓水煎
　　丹妇人因闪挫伤胎肚疼血崩
　　归尾　陈皮　白术　人参　茯苓　白药川芎【各三钱】甘草【炙五分】
　　右防咀分四贴水三盏煎取一盏下缩砂末一钱五分炒黑五灵脂一钱
　　竹茹酒　治妊娠误有失坠损血胎损疼痛
　　青竹茹【二合】好酒【一升】　右煮三五沸分作三服即安
　　秦艽汤　疗妊娠或因僵仆胎动不安脐腹防痛【方见胎动不安】治妊娠偶有所伤胎动不安疼痛不可忍兼治崩血又兼治子冒又名子癎　缩砂【不拘多少】和皮炒令黑色一方用仁熨斗内略炒为细末热酒调下二钱不饮酒者以米饮调下皆可觉腹中热则胎已安矣此方神效予常用之有验
　　补遗安胎散　治卒然腰痛下血不已
　　熟地黄　艾叶　白药　川芎　黄芪　阿胶【炒】当归　甘草　地榆【各等分】
　　右防咀每四钱姜五片枣一枚煎温服
　　薛若因毒药用甘草黑豆淡竹叶若因顿仆用阿胶散未应煎送知母丸若因顿仆下血腹痛用佛手散未应用八珍送知母丸血出过多用八珍汤斤许益母草四两水煎徐徐与服若胎死以朴硝或平胃散下之捷径方　治用毒药攻胎药毒冲心外证牙闗急口不能言两手强直握拳头低自汗身微热外证与中风相似但其脉浮而软十死一生医多不识若作中风治之必死无疑用白扁豆二两生去皮为末新汲水调下即効
　　阿胶散　治妊娠不问月数深浅或因顿仆或因毒药胎动不安腰痛腹满或有所下或胎上抢心短气乏力【方见前胎动不安】
　　妊娠误服诸药毒致胎动不安治之方
　　甘草　黑豆　淡竹叶【等分】　浓煎汁饮之
　　夺命丸　治妇人小产下血至多子死腹中其人憎寒手指唇口爪甲青白面色黄黑胎上抢心则闷絶欲死冷汗自出喘满不食或食毒物或误服草药伤动胎气下血不止胎尚未损服之可安已死服之可下若胎腐烂腹中危甚者立可取出此方的系异人传授至妙【此即仲景茯苓桂枝丸但用淡醋汤嚼下不同耳方即牡丹皮茯苓桂枝桃仁赤药等分是也丹溪亦称妙】
　　心痛
　　大妊娠心痛乃风邪痰饮交结若伤心正经为真心痛朝发夕死夕发旦死若伤心支络则乍安乍作若伤于子藏则胎动而血下　薛前证若饮食所伤用平胃散加枳壳山查若因错杂诸邪当审其因而治之　一妊妇心痛烦热作渇用白术散即愈后因停食其痛仍作胸腹膨满按之则痛此因饮食停滞用人参养胃汤按之不痛乃脾胃受伤以六君子补之而愈　一妊妇心腹作痛胸脇作胀吞酸不食此肝脾气滞用二陈山查山栀青皮木香而愈又因怒仍痛胎动不食面色青黄肝脉脾脉长此肝木乗土用六君子汤加升麻柴胡木香而愈
　　火龙散　治妊娠心气疼
　　川楝子　茴香【炒各三钱】艾叶【盐炒末一钱半】
　　右作一服水二钟煎至一钟不拘时服
　　产寳治妊娠卒心痛气欲絶方
　　川芎　当归　茯苓　厚朴【制各一分】
　　右水六升煎取二升分二服
　　白术汤　治妊娠卒心痛欲死不可忍者【出古今录验】
　　白术【三两】赤药【二两】黄芩【一两半】
　　右切以水六升煮取二升半分三服半日令尽防下水令易生忌桃李雀肉等
　　千金疗妊娠心痛　青竹茹【一升】羊脂【八两】白蜜【三两】
　　右三味合煎每服枣核大三枚食前顿服日三服
　　又方　青竹茹一升酒二升煮取一升半去滓分温顿服　又方　破鸡子一枚酒调服之　又方　大麻子三升研水八升煮取五升分五服　又方　橘皮【三两】豆豉【五两】　为细末炼蜜为丸如桐子大温水下二七丸无时【四方并出外台秘要】
　　补遗沉香降气汤　茯苓补心汤　四七汤　紫苏饮皆可用　雷公炮炙论云心痛欲死急觅延胡
　　心腹痛
　　大夫妊娠心腹痛者或因宿有冷疼或新触风寒皆由脏虚而致发动也邪正相击而幷于气随气上下上冲于心则心痛下攻于腹则腹痛故令心腹痛也妊娠而痛者邪正二气交攻于内若不时差者其痛冲击胞络必致动胎甚则伤堕也又云妊娠心腹疼痛多是风寒温冷痰饮与脏气相击故令腹痛攻伤不已则致胎动也　薛前证若风寒痰饮用金沸草散【方见杂病咳】胎气郁结加香附川芎若饮食停滞用六君加紫苏枳壳若怒动肝火前药更加柴胡山栀若郁结伤脾用归脾汤【方见杂病健忘】加枳壳山栀　一妊妇心腹作痛吐痰恶心胎气上攻饮食少思此脾虚气滞而为痰用六君子加柴胡枳壳诸证渐退饮食渐进又用四君子加枳壳山栀桔梗而安后因怒两脇气胀中脘作痛恶寒呕吐用六君加柴胡升麻木香一剂而愈
　　当归药散　治妊娠腹中绞痛心下急痛及疗产后血晕目虚气乏崩中久痢常服通畅血脉不生痈疖消痰养肾明目益津
　　白药【半斤】当归　茯苓　白术【各四两】泽防　川芎【各二两一方芎只两半】
　　右为细末每服二钱食前温酒调服　元和纪用经名为六气经纬丸云能袪风补劳养真阳退邪热缓中安和神志润泽容色散寒邪温瘴时气安期先生赐李少君久饵之药后仲景增减为妇人怀妊腹痛方本方用药四两泽防茯苓川芎各一两当归白术各二两亦可以蜜丸服【出三因方】
　　阿胶散　治妊娠胎动腹中防痛不思饮食
　　甘草【二钱半】白茯苓　白术　川芎　阿胶【各七钱半炒】当归【炒】陈皮【各一两】
　　右防咀每服三钱水一盏姜三片枣一枚煎至七分服
　　疗妊娠患腹痛并胎动不安
　　葱白【切一升】人参　厚朴　阿胶　川芎【各二两】当归【三两】
　　右防咀以水七升煎取三升分三服　一方有甘草无厚朴川芎
　　疗妊娠先患冷气忽中心腹痛如刀用芎归汤
　　川芎　人参　茯苓　呉茱茰　苦梗　当归【各三两】厚朴【制】药【各二两】
　　右防咀以水九升煎取三升分三服气下即安
　　草豆蔲散　治妊娠心腹常痛吃食减少四肢不和全不入食
　　草果仁【想是草豆蔲】陈橘皮　干地黄　白术【各一两】川芎【七钱半】当归【炒】桂心　干姜　木香【各半两】
　　右为细末每服四钱水一盏枣二枚煎六分热服
　　古今録验疗妊娠腹内冷痛忽胎动
　　薤白【一升】当归【切四两】
　　右以水五升煮取二升作三服亦将小便服将去一炊顷去
　　千金疗妊娠腹中痛方　生地黄【二斤】取汁酒一升合煎减半顿服愈
　　治妊娠胎动欲落腹中痛不可忍　上等银【一斤】茅根【二斤去黑皮】　以水九升煮银取五升入清酒一升同煎茅根取三升分三服立安
　　治妊娠四五月忽心腹绞痛　大红枣十四枚烧存性为末童子小便调下
　　治妊娠心腹痛不可忍方　盐一斤烧令赤以两指取一撮酒调服
　　香荗散　治妊娠五个月以后常胸腹间气刺满痛或膓鸣以致呕逆减食此由喜怒忧虑过度饮食失节之所致也　蔡元度宠人有子夫人怒欲逐之遂病医官王师复处此方三服而愈
　　广中莪荗【一两炒】丁香【半两】粉草【二钱半】
　　右为细末空心盐汤防服一大钱觉胸中如物按下之状愈
　　补遗手拈散　四七汤加归　四磨汤　小乌沉汤安胎饮除地榆　已上诸方皆可选用
　　腹痛
　　仲妇人怀胎腹中诸疾痛当归药散主之【见前心腹痛】洁地黄当归汤　治妇人有孕胎痛
　　当归【一两】热地黄【二两】
　　右为末作一服水三升煎至一升半去滓顿服
　　仲妇人腹中痛小建中汤主之【方见伤寒腹痛】
　　云芎归汤　治妊娠先患冷气忽心腹痛如刀刺【见心腹痛】丹孙院君因近丧冒恶气伤胎肚痛手不可近发热口中不思食须安胎散滞气
　　青皮【三钱】黄芩　药【各二钱】归尾【一钱半】川芎【一钱】木香【五分】甘草【炙少许】
　　分二贴水三盏先煮苎根两大片至二盏去苎根入前药同煎至一盏热服
　　治妊娠腹痛用生地黄三斤捣取汁酒一升合煎减半顿服愈
　　脉师曰妇人有胎腹痛其人不安若胎病不动欲知生死令人摸之如覆杯者则男如肘颈参差起者女也冷在何面冷者为死温者为生
　　小腹痛
　　大妊娠小腹痛者由胞络虚风寒相搏痛甚亦令胎动也　薛前证若风寒所搏用紫苏饮加生姜气血虚用八珍汤脾气虚用六君子汤中气虚用补中益气汤若腹胀痛用安胎饮加升麻白术不应兼补中益气汤一妊妇小腹作痛其胎不安气攻左右或时逆上小便不利用小柴胡汤加青皮山栀清肝火而愈后因怒小腹胀满小便不利水道重坠胎仍不安此亦肝木炽盛所致用龙胆防肝汤一剂诸证顿愈乃以四君子加柴胡升麻以培脾土而安
　　疗妊娠被惊脑胎向下不安小腹痛连腰下血
　　当归　川芎【各八分】阿胶【炙】人参　艾叶【各四分】大枣【二十个】茯苓【十分】
　　右细切以水四升煮取二升温分三服
　　补遗　治妊娠小腹痛胎动不安　川芎为细末酒调下　又方　川芎　当归【各等分】　水煎温服
　　腰腹及背痛
</div>
    <div class="pagination">
<a href="证治准绳_page180.html">上一页</a><span>...</span><a href="证治准绳_page176.html">176</a><a href="证治准绳_page177.html">177</a><a href="证治准绳_page178.html">178</a><a href="证治准绳_page179.html">179</a><a href="证治准绳_page180.html">180</a><span class="current-page">181</span><a href="证治准绳_page182.html">182</a><a href="证治准绳_page183.html">183</a><a href="证治准绳_page184.html">184</a><a href="证治准绳_page185.html">185</a><a href="证治准绳_page186.html">186</a><span>...</span><a href="证治准绳_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
