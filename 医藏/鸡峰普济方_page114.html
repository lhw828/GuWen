<!DOCTYPE html>
<html>
<head>
    <meta charset="UTF-8">
    <title>鸡峰普济方 - 第 114 页/共 161 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鸡峰普济方 - 第 114 页/共 161 页</h1>
    <div class="content">　　上用生姜汁煮糊和丸梧桐子大每服三十丸食后生姜汤下

　　半夏茯苓汤

　　治痰悸半夏（二两半） 茯苓（一两）

　　上锉每服二钱水二盏姜半两同煎至七分去滓温服不以时

　　神应散

　　治痰涎胆矾（半两纳一分刀上枯一分生为末） 铅丹（一分）

　　上为细末每服半钱以淡乌梅汤下

　　浓朴天南星丸

　　治脾虚停饮兼治疟疾浓朴 天南星（等分）

　　上为细末姜汁煮糊和丸如梧桐子大每服三十丸生姜汤下不以时

　　铁刷散

　　治痰神效白术皮（一味不犯铁器）

　　上件药去粗皮捣罗为末用白面不用赤滓也每服一大钱匕米饮调下并不拘时候空心服至三服取

　　天门冬丸

　　治劳嗽发热涕唾稠粘天门冬（汤浸软去心竹刀子切焙）

　　上末之炼蜜和丸梧桐子大临卧熟水下三五十丸

　　大半夏汤

　　治心中温温欲呕恶闻饮食有时吞酸此由宿寒在胃胃寒则不能运化水谷胃属土而恶欲呕其脉关上小弦而短宜服此半夏 白术（各五两） 人参（半两）

　　上为粗末每服五钱水三盏煎至一盏去滓入白蜜皂子大停少时温服

　　大藿香散

　　治心下虚满不入饮食时时欲呕呕无所出 短气此由他病瘥后寒邪伤气气不复常入胃胃无以养其脉微弱宜此藿香叶 人参 茯苓 桔梗 桂 木香 白术 半夏（各半两） 枇杷叶（十片）

　　上为粗末每服五钱水三盏先炒姜丝一分与药同煎至一盏去滓温服食前

　　干葛汤

　　治心下微烦恶闻热物得热即呕时时喜渴此由邪热蓄于胃中胃中得热则气不清气不清阳浑其脉虚数或细而疾宜此干葛（三两） 甘草 半夏（各三分）

　　上为粗末每服五钱水二盏生姜三片竹茹枣许大煎至一盏去滓温服若心下闷乱呕吐不止夜卧不安手足躁扰水浆不下此由冷热失和邪正相乾清浊不分阴阳错乱喜宜小藿

　　半硫丸

　　下痰半夏（三两） 硫黄（二两）

　　上为细末生姜面糊和丸梧桐子大每服三十丸饮下不以时

　　青金散

　　坠痰硫黄 水银（等分）

　　上二味同研不见水银为度生姜汁调一钱不以时

　　金针丸

　　治卒然呕吐胸中痞闷气不下行此由饮食失宜过伤胃气胃气滞而不行水谷不化气逆则脉沉疾而短滑宜此巴豆 朱砂（等分）

　　上用白面糊和丸如麻子大遂旋用针穿一窍子每服一丸以针扎定于灯上烧少时熟水下

　　青金木香丸

　　治呕吐日渐羸瘦气上促急此由阴阳痞隔不下降内无阳以温之水谷津液反出其脉按之全无上部有而下部无宜此硫黄 水银（各半两二味同研不见水银为度） 木香 吴茱萸（各一分）

　　上同研匀生姜汁煮糊和丸梧桐子大每服十丸生姜汤下

　　紫苏半夏汤

　　治喘嗽痰涎寒热往来紫苏 半夏 紫菀茸 五味子 陈橘皮（各半两） 杏仁（一两） 桑白皮（一两半）

　　上为粗末每服三钱水一盏半姜七片煎至一盏去滓热服日三

　　甜葶苈丸

　　顺气宽中破坚祛积遂痰水行结气消除腹胀通利痞塞疗肺气壅滞喘闷不快胃中停饮痛或呕逆涎痰呼吸短气或胁气牢满骨间刺痛又治咳逆肿满背脊拘急大便秘滞小水赤涩甜葶苈 杏仁 半夏 槟榔（各二两） 神曲（一两） 黑牵牛（四两半生半熟） 皂荚（五铤）

　　上为细末后入葶苈杏仁再研匀调浸皂荚酒为面糊和丸梧桐子大每服二十丸或三十丸温生姜汤头面（头痛附）

　　旋复花丸

　　治头眩欲呕心下温温胸中不利但觉旋转此由痰饮饮聚上乘于脑三阳之经不得下行上其脉两手关上沉弦而急或细谓之痰眩宜此旋复花丸桂 枳实 人参 干姜 赤芍药 白术（各五分） 茯苓 野狼毒（各一分） 乌头 矾石（各二钱）旋上为细末炼蜜和丸梧桐子大米饮下三丸加至七丸食后但晕而不眩发则伏地昏昏食顷乃苏此由荣卫错行气血溷乱阳气逆行上下相隔气复通则苏脉虚汤

　　流气饮子

　　紫苏叶 青橘皮 当归 赤芍药 乌药 茯苓 桔梗 半夏 川芎 黄 枳实 防风（各上为粗末每服三钱水一盏姜三片枣一个煎至七分去滓温服

　　草乌头汤

　　草乌头 细辛 茶牙（各等分）

　　上为粗末每服三大钱水二盏煎至一盏去滓细细服不以时

</div>
    <div class="pagination">
<a href="鸡峰普济方_page113.html">上一页</a><span>...</span><a href="鸡峰普济方_page109.html">109</a><a href="鸡峰普济方_page110.html">110</a><a href="鸡峰普济方_page111.html">111</a><a href="鸡峰普济方_page112.html">112</a><a href="鸡峰普济方_page113.html">113</a><span class="current-page">114</span><a href="鸡峰普济方_page115.html">115</a><a href="鸡峰普济方_page116.html">116</a><a href="鸡峰普济方_page117.html">117</a><a href="鸡峰普济方_page118.html">118</a><a href="鸡峰普济方_page119.html">119</a><span>...</span><a href="鸡峰普济方_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
