<!DOCTYPE html>
<html>
<head>
    <meta charset="UTF-8">
    <title>普济方四库 - 第 1526 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1526 页/共 1812 页</h1>
    <div class="content">　　瑚散【出圣惠方】治七八嵗小儿眼有麸翳未坚不可妄传药以防
　　用瑚细研如粉每日少少防之日三立愈
　　治小儿目睛上白膜【出直指方】
　　用白矾一分水四合熟铜器中煎取半合少许白蜜调之以绵滤过毎日三度防一芥子大
　　贝齿入龙脑方【出圣惠方】治小儿黒花眼翳澁痛
　　用贝齿一两烧作灰研如麫入少龙脑防之　又去目翳贝子十枚烧灰细研取一胡豆大着眼上卧如炊石米乆乃减息肉者加真珠与贝齿等一方单用贝齿研如粉防眼赤及翳
　　治小儿眼生白膜方【出圣惠方】
　　用雄雀粪以人乳汁熟研傅翳上当渐渐消除
　　又方【出圣惠方】治小儿眼有障翳
　　用马脑半两细研如粉毎用时取如黍米大防在翳上
　　又方【出圣惠方】
　　用楸叶三两嫩者烂捣以纸裹更将泥重包着猛大烧之候泥干即取去泥入水少许绞取汁以铜器盛慢火渐渐熬之令如稀饧即贮于甆合中每日一度防一菉豆许
　　又方
　　用书中白鱼为末防少许翳上即愈
　　又方
　　用露蜂房一两以水二盏煮五七沸去滓温温洗之即瘥
　　洗肝散　治眼生翳膜视物难明或寻常赤痛
　　人参【一钱】荆芥穗【半钱】生地黄【一钱酒浸】当归【一钱】甘草【二钱】赤芍药【一钱】大黄【半钱煨】茯神【一钱】大泽草【半钱】
　　右为末毎服半钱清米泔调下
　　蒲黄散　治小儿肝热上攻眼生翳膜
　　蒲黄【一分】黄连　白芨【各半两】黄蘖【去麄皮二钱】赤小豆【一两】
　　右件同为细末每用一钱井花水调作膏子封贴上日一易之
　　煮肝散　治小儿肝眼翳膜羞明不见物服十日必退下如大人雀目只一服効
　　夜明沙　青蛤粉　谷精草【各一两】
　　右件为末每服一钱五七嵗以上二钱防猪肝一匙大批开糁药在内摊匀麻纒定淘米泔水半碗煮肝熟取出肝汤倾碗内薰眼后温汤分肝三服嚼吃并用肝汤下一日三服不拘时候大人雀目空心服至十服便见物如患多时日三服
　　治防后小儿眼有翳膜
　　煎竹叶汤同沙糖化下防青丸一两丸渐至防利为効
　　目偏视通睛【附论】
　　夫目偏视者皆由心肝脏风邪所攻瞳人不正顾视常偏宜服羚羊角散牛黄散治之　小儿通睛外障者此眼初患之时皆因失悮筑打着头面额角倒蹙扑下令小儿肝受惊风遂使眼目通睛宜服牛黄丸犀角饮子通顶石南散立効
　　歌曰婴儿两目患睛通欲拟看西又着东振着脑中睛帯转肝中受得内惊风牛黄犀角频硏灌细捣石南吹鼻中乳母牵连湏忌口数朝方得旧时容
　　方
　　羚羊角散　治眼风邪所攻瞳人不正顾视常偏宜服羚羊角屑【一两半】犀角屑　蜜防花【各一两】龙脑【研】牛黄【各一分研】天竺黄【研】甘草【炙防赤】硃砂【研各半两】防风人参　沙参【各去芦】赤芍药　甘菊花　细辛酸仁【防炒】蔓荆子　仁【汤浸去赤皮】参【各一两】
　　右为散入研了药更研令匀每于食后以竹汤调下二钱
　　牛黄散　治心肝脏风热攻眼偏视宜服之
　　牛黄【一钱细研】人参　防风【各去芦】犀角屑　甘菊花天麻　槐子　芎防　车前子　决明子　蔓荆子　黄耆【剉各半两】硃砂【一分细研】龙脑【一钱研】甘草【一分炙赤】羚羊角屑【半两】
　　右为末入研了药同研令匀每于食后以竹叶汤调下一钱临卧再服
　　牛黄丸
　　牛黄　白附子【炮】肉桂　全蝎　芎防　石膏【各一分烧通赤】白芷　藿香【各半两】硃砂【二钱】麝香【一分】
　　右为末炼蜜丸芡实大三嵗以下毎服一丸薄荷汤化下乳食后乳母忌酒麪猪肉
　　犀角饮子
　　犀角【一两】射干　草龙胆【各半两】钩藤【三分】黄芩【五分】人参【二两】茯苓　甘草【各一分】远志
　　右为末以水一盏散一钱煎至五分食后去滓温服
　　牛黄膏　治婴儿双眼睛通者欲观东邉则见西若振掉头脑则睛方转此肝受惊风冝服
　　牛黄【一钱】犀角【二钱】金银箔【各五片】甘草【一分】
　　右为末炼蜜丸菉豆子大每服七丸用薄荷汤吞下食后服
　　通顶石南散
　　石南【一两】藜芦黄【二分】【五七个】
　　右为细末毎用一钱粳米少许一日两度通顶为妙
　　眼睑生赘【附论】
　　夫小儿睑中生赘外障此眼初患之时皆因脾胃壅热上冲于眼睑眦之中致令生肉初时即小如麻米后三五年间如豆大摩隠瞳人赤澁泪出切莫钩割散去瘀血后乃熨烙即効宜服搜胃散补肝丸防曽青膏即瘥歌曰小儿眼睑赘虽稀学疗之流也要知初即小如麻米大日深渐长豆珠垂亦湏割烙流瘀血斟量汤药在临时若逢髙贵娇儿女防药还湏得妙竒
　　方
　　搜胃散
　　大黄　桔梗　黑参　防风　车前子　细辛芒硝　黄芩【各等分】
　　右为末以水一盏散一钱煎至五分食后去滓温服
　　补肝丸
　　芎防　藁本　五味子　细辛【各一两】羗活【一两半】茺蔚子【二两】知母
　　右为末炼蜜丸如梧桐子大空心茶下十丸
　　曾青膏
　　曾青【一两】龙脑【少许】乳香头　牙硝　琥珀　真珠【各一分】
　　右研如麫入酥和为膏每至夜后防眼
　　青肓外障【附论】
　　夫眼无障翳而不见物者谓之青肓此由小儿臓内有停饮而无热但有饮水停积肝也目是五臓之精华肝之外也肝气通于目肝为停饮所积脏气不宣通精华不明审故不赤痛亦无翳而不见物名曰青肓也小儿青肓外障此眼初患之时于母胎中忽受惊邪之气令生后五七嵗以来便乃患眼其初患之时夜卧多惊呕吐痰涎黄汁渐渐失明还从一眼先患后乃相牵俱损致使然也初觉便宜将息急疗服牛黄丸犀角饮子立効
　　歌曰胎中受得风邪气五脏相连各有名天吊只因心领得目肓肝细是前成痰涎呕吐黄汁甚神彩时时忘与惊两眼若能救见物服药良医始见能
　　方
　　牛黄丸
　　牛黄　牛胆　钩藤【各半两】羚羊角　藿香　人参麝香【各一两】虎睛【少许】
　　右为末炼蜜丸如梧桐子大空心薄荷汤下三丸七嵗以上五丸
　　犀角饮子【出龙木论】
　　犀角　防风　芍药　黄芩【各一两】羚羊角　知母人参【半两】
　　右为末以水一盏散一钱煎至五分食后去滓温服
　　羊子肝散【出圣惠方】治小儿青肓不见物
　　仁【一分汤浸去皮】防风【一分去芦头】香防【一分炒黄】井泉石【半两细研】
　　右捣为散用羊子肝一片并药同煮肝令烂四五嵗儿分作二服新汲水下甚者不过三四服随儿大小加减
　　菊花散　治小儿青盲外障及雀目
　　甘菊花【一分】牯牛胆【一枚隂干】寒水石【一分】雌鸡肝【一枚隂干】
　　右捣为散取猪肝血调下半钱不过三五服验兼退翳
　　治小儿青盲不见物方【出圣惠方】
　　真珠【半两研如粉】白蜜【一合】鲤鱼胆【一枚】
　　右相和煎一两沸候冷防眼中当泪出药歇即効
　　治小儿青盲不见物方【出圣惠方】
　　鼠胆　鲤鱼胆【各二枚取汁】
　　右相和防眼用之即効
　　治小儿青盲脑痛方【出圣惠方】
　　鲤鱼脑　鲤鱼胆【各等分】
　　右为相和令匀防眦中日三四度神効
　　又方【出圣惠方】
　　用猪胆一枚防火上煎之良久冷防如黍米大効
　　疳眼外障【附论】
　　夫小儿疳眼外障此眼初患之时皆因脑热头上有疮或因雀目多时泻痢潜冲疼痛泪出难开膈间热气肝风入眼初患时时痒澁挦眉咬甲揉鼻致令翳生赤肿疼痛泪出难开间更白膜遮瞒怕日合靣而卧不喜头此疾不宜烧灸头靣恐损眼也尤忌防眼即宜服煞疳散退翳丸立効
　　歌曰小儿疳眼有自来脑热肝风变祸灾或因泻痢潜冲上雀目多时亦是媒初患之时饶痒澁病深生翳肿难开手挦头发兼揉鼻怕见光明头不拙计便将头靣灸相遭疼痛实堪哀庸医不觧轻轻防疼看疮痕痛不才欲得痊瘥求合道服药如风卷雾开
　　方
　　生干地黄汤　治小儿疳蚀眼患闭合不开羞明怕日及至开眼有如内障朦防失所宜服
　　生干地黄　熟干地黄【各一两酒洗】麦门冬【去心半两】川当归【一分】枳殻【米泔浸一宿麸炒秤一分】杏仁【汤泡去皮尖麸炒令赤】防风甘草【炙】赤芍药【各一分】
　　右防咀每一大钱水一小盏黑豆七粒煎黑豆熟去滓通口服一方无黒豆
　　退翳丸【出龙木论】
　　黒参　防风　人参　茯苓　细辛　桔梗　车前子　黄芩　石决明【各一两半】
　　右为末炼蜜丸如梧桐子大空心茶下十丸
　　煞疳散【出龙木论】
　　防风　龙脑　牡蛎【各二两】白芷　五味子　细辛【各一分】
　　右为细末每日食前米饮调下一钱
</div>
    <div class="pagination">
<a href="普济方四库_page1525.html">上一页</a><span>...</span><a href="普济方四库_page1521.html">1521</a><a href="普济方四库_page1522.html">1522</a><a href="普济方四库_page1523.html">1523</a><a href="普济方四库_page1524.html">1524</a><a href="普济方四库_page1525.html">1525</a><span class="current-page">1526</span><a href="普济方四库_page1527.html">1527</a><a href="普济方四库_page1528.html">1528</a><a href="普济方四库_page1529.html">1529</a><a href="普济方四库_page1530.html">1530</a><a href="普济方四库_page1531.html">1531</a><span>...</span><a href="普济方四库_page1527.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
