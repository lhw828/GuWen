<!DOCTYPE html>
<html>
<head>
    <meta charset="UTF-8">
    <title>本草纲目 - 第 591 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 591 页/共 603 页</h1>
    <div class="content">　　【主治】手足皴裂（苏恭）。煮汁服，治鱼骨鲠，并以爪爬喉下（《藏器》）。为末酒服，杀劳瘵虫（时珍）。

　　皮毛

　　【主治】煮汁服，治水 病。亦作褥及履 着之（

　　屎

　　【主治】鱼脐疮，研末水和敷之，即脓出痛止（藏器曰：亦主驴马虫颡，及牛疫疾，研水灌之）。治下痢，烧末，清旦饮服一小盏，三服愈。赤用赤粪，白用白粪（时珍。出《古今录验》）。

　　兽部第五十一卷　兽之二

　　海獭

　　（《拾遗》）【集解】藏器曰：海獭生海中。似獭而大如犬，脚下有皮如人胼拇，毛着水不濡。人亦食其肉。海中又有海牛、海马、海驴等，皮毛在陆地，皆候风潮，犹能毛起。说出《博物志》。

　　时珍曰：大 小獭，此亦獭也。今人以其皮为风领，云亚于貂焉。如淳注《博物志》云：海头如马，自

　　兽部第五十一卷　兽之二

　　腽肭兽

　　（上乌忽切，下女骨切。宋《开宝【释名】骨 （《说文》）作 ，与肭同）、海狗。

　　时珍曰：《唐韵》：腽肭，肥貌。或作骨 ，讹为骨讷，皆番言也【集解】藏器曰：骨 兽，生突厥国，胡人呼为阿慈勃他你。其状似狐而大，长尾。脐似麝香，黄赤色，如烂骨，从西番来。甄权曰：腽肭脐，是新罗国海内狗外肾也，连而取之。

　　李 曰：按：《临海志》云：出东海水中。状若鹿形，头似狗，长尾。每遇日出即浮在水面，昆仑家以弓矢射之，取其外肾阴干，百日味甘香美也。

　　颂曰：今东海旁亦有之。旧说似狐长尾。今沧州所图，乃是鱼类，而豕首两足。其脐红紫色，上有紫斑点，全不相类，医家多用之。《异鱼图》云：试其脐，于腊月冲风处，置盂水浸之，不冻者为真也。

　　曰：腽肭脐多伪者。海中有兽号曰水乌龙，海人取其肾，以充腽肭脐，其物自别。真者，有一对则两重薄皮裹丸核；其皮上自有肉黄毛，一穴三茎；收之器中，年年湿润如新；或置睡犬头上，其犬忽惊跳若狂者，为真也。

　　宗 曰：今出登、莱州。其状非狗非兽，亦非鱼也。但前即似兽而尾即鱼。身有短密淡青白毛，毛上有深青黑点，久则亦淡。腹胁下全白色。皮浓韧如牛皮，边将多取以饰鞍鞯。

　　其脐治腹脐积冷、精衰、脾肾劳极有功，不待别试也。似狐长尾之说，盖今人多不识之。

　　时珍曰：按《唐书》云：骨 兽出辽西　营州及结骨国。《一统志》云：腽肭脐出女直及三佛齐国。兽似狐，脚高如犬，走如飞。取其肾渍油名腽肭脐。观此，则似狐之说非无也。

　　盖似狐似鹿者，其毛色尔；似狗者，其足形也；似鱼者，其尾形也。入药用外肾而曰脐者，连脐取之也。又《异物志》： 兽出朝鲜，似狸，苍黑色，无前两足，能捕鼠。郭璞云：晋时召陵　扶夷县获一兽，似狗豹文，有角两脚。据此则 有水陆二种，而藏器所谓似狐长尾者，其此类与？

　　腽肭脐

　　（一名海狗肾）【修治】 曰：用酒浸一日，纸裹炙香锉捣。

　　时珍曰：以汉椒、樟脑同收，则不坏。

　　【气味】咸，大热，无毒。李 曰：味甘香美，大温。

　　【主治】鬼气尸疰，梦与鬼交，鬼魅狐魅，心腹痛，中恶邪气，宿血结块， 癖羸瘦（藏器）。治男子宿症气块，积冷劳气，肾精衰损，多色成劳，瘦悴（《药性》）。补中益肾气，暖腰膝，助阳气，破症结，疗惊狂痫疾（《日华》）。五劳七伤，阴痿少力，肾虚，背膊劳闷，面黑精冷，最良（《海药》）。

　　【发明】时珍曰：《和剂局方》治诸虚损，有腽肭脐丸；今之滋补丸药中多用之，精不足者补之以味也。大抵与苁蓉、琐阳之功相近。亦可同糯米、法曲酿酒服。

　　兽部第五十一卷　兽之二

　　猾

　　（音滑。《炮炙论》）【集解】 曰：海中有兽名曰猾，其髓入油中，油即沾水，水中生火，不可救止，以酒喷之即灭。不可于屋下收。故曰水中生火，非猾髓而莫能。

　　时珍曰：此兽之髓，水中生火，与樟脑相同，其功亦当与樟脑相似也。第今无识之者。

　　兽部第五十一卷

　　兽之三

　　（鼠类一十二种）

　　兽部第五十一卷　兽之三

　　鼠

　　（《别录》下品）【校正】旧在虫鱼部，今据《尔雅》，移入兽部。

　　【释名】 鼠（音锥）、老鼠（《纲目时珍曰：此即人家常鼠也。以其尖喙善穴，故南阳人谓之 鼠。其寿最长，故俗称老鼠。

　　其性疑而不果，故曰首鼠。岭南人食而讳之，谓为家鹿。鼠字篆文，象其头、齿、腹、尾之形。

　　【集解】弘景曰：入药用牡鼠，即父鼠也。其胆才死便消，不易得也。

　　时珍曰：鼠形似兔而小，青黑色。有四齿而无牙，长须露眼。前爪四，后爪五。尾纹如织而无毛，长与身等。五脏俱全，肝有七叶，胆在肝之短叶间，大如黄豆，正白色， 而不垂。《卫生家宝》方言其胆红色者何耶？鼠孕一月而生，多者六七子。惠州獠民取初生闭目未有毛者，以蜜养之，用献亲贵。挟而食之，声犹唧唧，谓之蜜唧。《淮南子》云：鱼食巴豆而死，鼠食巴豆而肥。段成式云：鼠食盐而身轻，食砒而即死。《易》云：艮为鼠。《春秋运斗枢》云：玉衡星散而为鼠。《抱朴子》云：鼠寿三百岁。满百岁则色白，善凭人而卜，名曰仲。能知一年中吉凶，及千里外事。鼠类颇繁。《尔雅》《说文》所载，后世未能悉知；后世所知者，二书复未尽载。可见格物无穷也。

　　【附录】 鼠（音终）。郭璞云：其大如拳，其文如豹。汉武帝曾获得以问终军者。

　　鼠

　　（音平）许慎云：一名KT 鼠（音含）。斑纹。 （音离艾） 孙 云：小鼠也，相衔而行。李时珍云：按《秦州记》及《草木子》皆载群鼠数万，相衔而行，以为鼠妖者，即此也。

　　（音劬精）似鼠而小。即今地鼠也。又《尔雅》《说文》有 、 、 、 、 、 、 、 八鼠，皆无考证。音歉、斯、廷、吠、时、文、鹤、博也。

　　水鼠

　　李时珍云：似鼠而小，食菱、芡、鱼、虾。或云小鱼、小蟹所化也。

　　冰鼠

　　东方朔云：生北荒积冰下。皮毛甚柔，可为席，卧之却寒。肉可作脯，食之已热。

　　火鼠

　　李时珍云：出西域及南海火洲。其山有野火，春夏生，秋冬死。鼠产于中，甚大。其毛及草木之皮，皆可织布，污则烧之即洁，名火浣布。

</div>
    <div class="pagination">
<a href="本草纲目_page590.html">上一页</a><span>...</span><a href="本草纲目_page586.html">586</a><a href="本草纲目_page587.html">587</a><a href="本草纲目_page588.html">588</a><a href="本草纲目_page589.html">589</a><a href="本草纲目_page590.html">590</a><span class="current-page">591</span><a href="本草纲目_page592.html">592</a><a href="本草纲目_page593.html">593</a><a href="本草纲目_page594.html">594</a><a href="本草纲目_page595.html">595</a><a href="本草纲目_page596.html">596</a><span>...</span><a href="本草纲目_page592.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
