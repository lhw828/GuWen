<!DOCTYPE html>
<html>
<head>
    <meta charset="UTF-8">
    <title>本草分经 - 第 63 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草分经 - 第 63 页/共 80 页</h1>
    <div class="content">　　甘凉，利窍行湿热，治淋带目障。

　　原例　　不循经络杂品

　　石蟹

　　咸寒，明目解金石药毒。

　　原例　　不循经络杂品

　　立春节雨水

　　甘平，宜煎发散及补中益气药，又立春清明二节贮水亦名神水，浸造诸风脾胃虚损丹丸，久留不坏。

　　原例　　不循经络杂品

　　小满芒种白露三节雨水

　　皆有毒，造药酿酒易坏，饮之生脾胃疾。

　　原例　　不循经络杂品

　　梅雨水

　　洗疮疥灭瘢痕，入酱易熟。

　　原例　　不循经络杂品

　　端午午时雨水

　　宜造疟痢疮疡虫蛊诸丹丸。

　　原例　　不循经络杂品

　　神水

　　端午午时有雨，急伐竹竿中必有水名为神水，甘寒清热化痰定惊安神，治心腹积聚及虫病。

　　原例　　不循经络杂品

　　寒露冬至大寒小寒四节雨水

　　宜浸造滋补药及痰火积聚虫毒丹丸。

　　原例　　不循经络杂品

　　腊日雨水

　　与寒露冬至大寒小寒雨水同。

　　原例　　不循经络杂品

　　液雨水

　　立冬后十日为入液，至小雪为出液，能杀百虫，宜煎杀虫消积之药。

　　原例　　不循经络杂品

　　霜

　　甘寒，解酒热敷痱疮。

　　原例　　不循经络杂品

　　腊雪水

　　甘寒，治时行瘟疫伤寒火 ，抹痱，春雪有虫不用。

　　原例　　不循经络杂品

　　冰

　　甘寒，治伤寒阳毒昏迷，解烧酒毒。

　　原例　　不循经络杂品

　　潦水

　　甘平，宜煎调脾胃去湿热之药，降注雨水为潦，淫雨亦为潦。

　　原例　　不循经络杂品

　　半天河

　　竹篱头及空树穴中水也，甘微寒，治鬼邪蛊毒，洗疮。

　　原例　　不循经络杂品

　　东流水

　　性顺疾速，通膈下关，荡涤邪秽。

　　原例　　不循经络杂品

　　逆流水

　　性逆而倒上，宣吐痰饮。

　　原例　　不循经络杂品

</div>
    <div class="pagination">
<a href="本草分经_page62.html">上一页</a><span>...</span><a href="本草分经_page58.html">58</a><a href="本草分经_page59.html">59</a><a href="本草分经_page60.html">60</a><a href="本草分经_page61.html">61</a><a href="本草分经_page62.html">62</a><span class="current-page">63</span><a href="本草分经_page64.html">64</a><a href="本草分经_page65.html">65</a><a href="本草分经_page66.html">66</a><a href="本草分经_page67.html">67</a><a href="本草分经_page68.html">68</a><span>...</span><a href="本草分经_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
