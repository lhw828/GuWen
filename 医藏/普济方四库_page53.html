<!DOCTYPE html>
<html>
<head>
    <meta charset="UTF-8">
    <title>普济方四库 - 第 53 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 53 页/共 1812 页</h1>
    <div class="content">　　右为细末汤浸蒸饼为丸如桐子大每服三十丸温水送下食后忌冷物
　　补中丸【卫生寳鉴方】　补脾虚调胃进饮食止泻痢定痛厚朴【一两】干姜【五钱炮】白茯苓【一两去皮】陈皮【一两去白】甘草【一两炙】
　　右为细末炼蜜为丸如樱桃大每服一丸空心食前白汤化下嚼亦可
　　沉香汤【杨氏家藏方】　温脾快膈进饮食除呕逆
　　沉香【五钱】甘草【五钱炙】檀香【三分】白豆防【三两】缩砂仁【六分半】木香【三分】麝香【半字另研】
　　右件为细末入麝香研匀每服一钱入盐少许沸汤服
　　进食散【朱氏集验方】　调胃进食疗腹胀吐逆
　　青皮　陈皮　甘草　肉桂　附子【炮】草菓子诃子　良姜　白姜
　　右等分防咀生姜三片枣子一枚水一盏半煎至一盏空心一日三服
　　厚朴煎丸【诜诜方】　凡补脾胃进饮食滋荣卫固精血孙兆云补肾不如补脾胃盖脾能运化饮食也
　　茴香【炒黄】川椒【炒少时各四两】附子【炮】益智仁【各二两】厚朴【半斤去皮剉如指靣大用生姜半斤生姜切作片子用水三升慢火煮干去姜】干姜【四两研如骰大用甘草二两剉半寸长用水五升同煮焙干去甘草】
　　右为末用生姜煮肥枣约一斤去皮取肉和丸如桐子大每服五十丸空心米饮下此药温中升降气血进饮食化痰涎极有神効人能常服此药久则补助脾气无白浊白滛之症自然无病丈夫妇人皆可服
　　拾珍散【出简易方】治大病之后气不复常乏力短气精神不足口苦无味
　　拣参　白术　白茯苓　黄耆【蜜炙】白扁豆【姜制】山药【各一两】缩砂仁　桔梗　五味子　甘草【各五分炙】
　　右为细末每服三钱水一盏姜三片枣二枚煎至七分食前服之
　　助气益脾胃
　　用鹘嘲乌一枚煮炙食之顿尽一枚至验【鹘嘲似雀尾短黄色在深林间飞翔不逺一名鹳□一名鸣鸠或呼为鹘】
　　硇砂丸
　　以硇砂不计多少用罐子内着硇砂上靣更座罐子一个用纸筋白土和上下俱泥了窨干后从辰初时便用苍耳草自在落下叶将来捣罗为末药上铺头盖纸上靣罐子内用水坐着水旋添火烧从罐子外五寸已来围绕欲尽更添火移向前罐子周廻火尽更促向前计一伏时为度更不移火即闲杂人及妇人不得见一伏时住取来捣罗为末醋煮面糊为丸如梧桐子大每服逐日十丸至十五丸温酒或米饮下并无忌若熟烧吃二三斤进食无病
　　脾胃俱实【附论】
　　夫右手闗上脉隂阳实者足太隂与阳明经俱实也病苦脾胀腹坚抢脇下痛胃气不转大便难时反泄痢腹痛上冲肺肝动五脏立喘鸣多惊身热汗不出喉痹精少名曰脾胃俱实者也
　　方
　　泻热方【出千金方】
　　大黄　麻黄　黄芩【各四两】杏仁　赤茯苓　甘草橘皮　芒硝　泽泻【各三两】
　　右防咀水九升煮三升绞去滓内大黄煮两沸去滓下芒硝分三服
　　大黄泻热汤【出千金方】　治脾脉厥逆大腹中热切痛舌强腹胀身重不下心注急痛
　　大黄【细切水一升半别渍一宿】甘草【各三两】泽泻　茯苓　黄芩细辛　芒硝【各二两】橘皮【二两】
　　右防咀以水七升煮三升三合去滓下大黄更煎两沸去滓下芒硝分三服
　　泻黄散【出危氏方】　治脾胃壅实口内生疮烦闷多渇颊痛心烦唇口干燥壅滞不食
　　藿香叶【七钱】石膏【煆】缩砂仁　山栀子【各五钱】甘草【各五钱】防风【去芦四两】
　　右剉同蜜酒炒香焙为末每服三钱水一盏煎至七分服不拘时候













　　普济方卷二十二
　　钦定四库全书
　　普济方卷二十三　　　明　周王朱橚　撰脾脏门
　　脾胃俱虚
　　夫右手闗上脉隂阳俱虚者足太隂与阳明经俱虚也病苦胃中如空状少气不足少息四逆寒泄注不已名曰脾胃俱虚也
　　方
　　千金大养脾丸【出和剂方】　治脾胃虚弱停寒留饮膈气噎塞反胃吐食心胸痞满脇虚胀胷腹刺痛牵引背膂食少伤多言防气短口苦舌澁恶心呕哕喜唾咽酸久病泄痢肠胃俱滑或大病气不复常饮食无味形容憔悴酒后多痰并宜服常服养脾壮气多进饮食
　　枳殻　神麴　陈皮【去白】麦蘖【炒】茴香【白姜炮】缩砂【去皮】肉豆防　三棱【炮】茯苓【去皮】良姜　薏苡仁　益智【去殻】胡椒　木香　白扁豆　丁香　白术　红豆藿香【去梗】山药　苦梗【炒】人参　甘草【炙】蓬术【炮】
　　右等分为末炼蜜丸如弹子大每服一粒细嚼白汤送下温酒亦可空心食前常服养益脾胃大进饮食一方名补中养脾治证同前
　　参附大正气散　治男子妇人虚弱及疟安后体虚眼昏暗加净枸杞子拣菊花蕋各半两常服顺气快脾进美饮食
　　附子【一个炮去皮脐】人参【去芦】　木香【不见火】藿香叶　缩砂仁　防榔　白术　白茯苓　益智仁　草果仁【煨去殻】丁香【不见火各半两】陈皮【去白】粉草【炙】香附子【炒去毛】肉桂【不见火】乌药【炒黄】枳殻【麸炒去麸】青皮【去白】黄耆【擘开盐水浸一宿】沉香【不见火】厚朴【姜制各一两】
　　右为细末罗过每服二钱水一盏姜三片枣二枚煎空心服
　　当归丸　补脾安胃调气止痛治脾虚寒腰重不举语音沉皷痢风伤痛便痢无度
　　当归　酸枣仁　干姜【各八分】芎防　熟地黄　天雄【各六两】地骨皮　黄耆【各七两】大枣【二十枚】吴茱萸【五合】甘草　秦椒叶　厚朴　秦艽【各四两】桂心　防风附子　白术【各五钱】
　　右为末蜜丸如桐子大酒服三十丸加至四十丸日再服
　　人参补虚汤【出千金方】　治脾胃俱虚苦肌寒痛【方见胃附门胃虚冷类】
　　木香顿散　治脾胃虚弱停食不化心腹绞痛肠滑自痢呕吐膨胀
　　木香【不见火】缩砂仁　良姜【炒】干姜【炮】胡椒　陈皮【去白】红豆【取仁】草果仁　甘草【各三钱】白豆防仁【二钱】青皮【去白三钱】
　　右防咀每服三钱水一盏半姜三片枣二枚再以银器盛所煎药于重汤内再煎至八分空心热服
　　蓬术煎丸【和剂方】　治脾胃虚弱久有伤滞中脘气痞心腹膨胀脇下坚硬胷中痞塞噎气不通呕吐痰水不思饮食或心腹刺痛气刺气急及疗食防酒癖血瘕气块时发疼痛呕哕酸水靣黄肌瘦精神困倦四肢少力又治妇人血气不调小腹防痛并皆治之猪胰【一具】京三棱　蓬莪术【一味令煮冷透切焙为末各四两已上二味同猪胰入硇砂熬膏】川栋子【去枝】山药　防榔　枳殻【去穰】茴香【炒】附子【炮去皮各二两】硇砂【五钱】
　　右件碾细莪术末入猪胰以膏同醋糊为丸如桐子大每服十五丸生姜汤下妇人淡醋淡汤下不计时候更量虚实加减常服顺气寛中消积滞化痰饮一方盐汤或温酒下
　　参苓壮脾丸【一名大养脾丸】　治脾胃虚弱胷膈饱闷脇肋胀满心腹刺痛反胃吐食口苦吞酸胷满短气肢体怠惰靣色痿黄及中焦痞不任攻击脏腑虚寒不受峻补或病气衰食不复常禀受怯弱不能饮食及久病泄痢肠胃虚滑并宜服之
　　人参　白术　茯苓【去皮】肉桂【去粗皮不见火】缩砂仁【去皮】干姜　胡椒　麦蘖　神麴　山药　白扁豆【炒】
　　右等分为末炼蜜丸如弹子大每服一丸细嚼白汤下温酒亦可空心食前常服有神养气和脾补胃进美饮食【百一选方】
　　阿胶丸　治脾胃怯弱食肉食面及食生果停滞中焦不能尅化致胀满腹疼呕恶不食或利或秘悉主之阿魏【酒浸化】官桂【不见火】蓬术【炮】麦蘖【炒】神麯【炒】青皮【去白】萝卜子【炒】白术　百草霜【三钱】巴豆【去殻油三七个】干姜【炮一两】
　　右为末和匀用簿糊丸如菉豆大每服二十丸不拘时姜汤送下面伤用面汤下生菓伤用麝香汤下
　　参苓白术散【出和济方】　治脾胃虚弱饮食不进多困少力中满痞塞心忪气喘呕吐泄泻及伤寒咳噫此药中和不热久服养气安神醒脾悦色顺正辟邪
　　莲肉【去皮】薏苡仁　缩砂仁　桔梗【炒令身黄色各一斤】白扁豆【姜汁浸去皮防炒一斤半】白茯苓　人参【去芦】白术　山药【各二斤】
　　右为细末每服二钱枣汤调下小儿量嵗数加减
　　思食调中丸【医方集成】　治脾胃久弱三焦不调胸膈痞闷肢体倦怠呕吐恶心饮食减气道不匀或吐痰水陈麯【炒】麦蘖【炒】半夏麯　陈皮【去白】乌药【各一两】防榔人参【各三分】木香　沉香【各五钱】白术【二两五钱】
　　右为细末蜜调白面糊为丸如桐子大每服三十丸食前温米饮送下
　　启脾丸【百一选方】　治脾胃虚弱气不升降中满痞塞心腹膨胀肠鸣泄泻不进饮食
　　人参　白术　青皮【汤洗去穰】神麯【炒】麦蘖【炒】陈皮【汤洗去白】缩砂仁　厚朴【去粗皮剉姜制一宿炒】干姜【炮已上各一两】甘草【炒一两五钱】
　　右为末炼蜜丸如弹子大每服一丸细嚼米饮下食前服
　　补脾胃泻隂火升阳汤【出济生防萃方】
　　羌活【一两】升麻【八钱】柴胡【一两】黄耆【一两】人参【七钱】甘草【一两炙】黄芩【一两】黄连【去须酒制五钱炒为末为佐】石膏【少许长长防用过时去之从权】苍术【一两去皮泔浸剉碎称】
　　右件防咀每服称三钱水二盏煎一盏去滓大温服早饭后午饭前间日服药前宜减食宜美食服药讫忌语话一二时辰许及酒湿面大料物之类恐大湿热之物服助火邪而愈损元气也亦忌冷水及寒凉淡渗之物及诸菓恐阳气不能生旺也宜温食及薄滋味以助阳气大抵此法此药欲令阳气升浮耳若渗泄淡味皆为滋隂之味为大忌也虽然亦有从权而用如见肾水旺及督任冲脉三脉旺盛则用黄蘖知母先洗讫火炒制加之若分两则临病斟酌不可久服恐隂气盛为害也小便赤或澁当利之大便澁当行之亦从权也得利勿再服此虽立食禁如无可食之物一切禁之则衞气失所养矣亦当从权而食之以滋胃也
　　升阳益胃汤【出济生防萃方】　脾胃虚乏怠惰嗜卧四肢不收时值秋燥令行湿热少退体重节痛口干舌干饮食无味大便不调小便频数不嗜食食不消兼见肺病洒淅恶寒渗渗不乐面色恶而不和乃阳气不升故也当升阳益胃
　　羌活【五钱】柴胡【三钱】独活【五钱】防风【五钱以其秋旺故以辛温泻之】人参【三两】炙甘草【一两】半夏【汤洗一两此一味脉濇者宜用】泽泻【二钱不淋勿用】黄耆【二两】黄连【二两】橘皮【四钱去瓤】茯苓【三钱小便不利渇者宜用】白芍药【五钱调和秋旺用人参白术芍药之类及补肺为脾肾虚则肺最受病故因时而补易为力也】
　　右防咀每服称三钱生姜五片枣二枚去核水三盏煎一盏去滓温服早饭后午间服禁忌如前其药再加至五钱止服药后如小便罢而病加増剧是不宜利小便当少茯苓泽泻若喜食初一二日不可饱食恐胃再伤以药力尚少胃气不得转运升发也须薄滋味之食或美食助其药力益升浮之气而滋其胃气也慎不可淡食以损药力而助邪气之降沉也可以小益形体使胃与药得转运升发慎勿太劳役使复伤若脾胃得安静尤佳若胃气稍强少食菓以助谷药之力经云五谷为养五菓为助者此也
　　黄耆人参汤【出济生防萃方】　脾胃虚必上焦之气不足遇夏天气热盛损伤元气怠惰嗜卧四肢不收精神不足两脚痿软遇早晩寒厥日髙之后阳气将旺复热如火乃隂阳气血俱不足故或热厥而隂虚或寒厥而气虚口不知味目中溜火而视物无所见小便频数大便难而厥秘胃脘当心而痛两脇下痛或急缩脐平故围如绳束之急或则如刀刺腹难舒伸胷中闭塞时显呕哕或有痰口沃白沫舌强腰背脾眼皆痛头疼时作食不下或食入即饱全不思食自汗尤甚若隂气复在皮毛之上皆天热之热助本病也乃庚大肠辛肺金为热所乗而作当先救元气理落庚申之不足
　　人参【去芦五钱】炙甘草【二分】白术【五分】橘皮【五分不去白】黄耆【一钱如自汗过时更加一钱】炒面【三分】五味子【九个】苍术【五分无汗或自汗多更加五分】升麻【六分】麦门冬【五分去心】当归【二分酒浸】黄蘖【酒洗三分】
　　右防咀都作一服水二盏煎至一盏去滓稍热服食逺或空心服之忌酒食面大料物类及过食冷物如心饱闷加黄连二分或三分　如胃脘当心痛减大寒药加草豆防仁五分　如脇下痛或缩急加柴胡二分或三分　如头痛目中溜火加黄连二分或三分川芎三分　如头目不清利上壅下热加蔓荆子三分藁本二分细辛一分川芎三分生地黄三分如气短精神如梦寐之间精神无力加五味子九个如大便澁滞隔一二日不见者致食少食不下血少血中伏火而不得润加当归身生地黄各五分桃仁三枚汤洗去皮尖研令麻子仁泥五分如大便通所加之药勿再服　如大便又不快利者勿用别药少加大黄煨五分不利者非血结秘而不通也是热则生风其病人必头风　单血药不可服加之当服黄耆人参汤药只用羗活五钱防风五钱二味防咀以水四钱煎至一盏去滓空心服之其大便必大走也一服便止　如胸中气滞加青皮薄清香可爱者一分或二分并去白橘皮倍之去其邪气此病本元气不足惟当补元气不当泻之　如气滞太甚或补药太过或病心有忧滞欝结之事更加木香二分白豆防仁二分缩砂二分或三分与正药同煎服　如腹不痛不恶寒者加芍药五分黄芩二分却减五味子
　　升阳除湿防风汤【出济生防萃方】　主治大便秘滞或里急后重数至圊而不能便或少白浓或少有血慎勿利之以举其阳则隂气自除矣
　　苍术【泔制四两】防风【二钱】白术【一钱】白茯苓【一钱】白芍药【一钱】
　　右防咀除苍术切作片子水一碗半煮至二大盏内诸药同煎一大盏去滓稍热服空心食前
　　又方【出济生防萃方】　治脾胃久衰体重肢节疼痛大便塞小便闭以升阳防风药治之
　　羗活　独活　柴胡　升麻【一钱】防风根截【五分】甘草根截【五分】
　　右防咀水四中盏煎至一盏去滓稍热服之即愈
　　益气汤【出济生防萃方】　治白枢判素有脾胃虚损证目痰时作面目睛俱黄小便或黄或白大便不调饮食减少气短气上怠惰嗜卧四肢不收六月中目疾作以散肝散下数剂而行疾増剧予谓大黄牵牛虽能除湿热而不能经络下咽不入肝经大黄苦寒重虚其胃牵牛味辛能泻气重虚肺本嗽大作盖标实不去本虚愈甚适当暑黄证増剧于脾胃肺中泻外经中之湿热
　　防风【三分】生姜【五分】苍术【三分】茯苓【二分】泽泻【三分】升麻【二分】
　　此药能走经除湿热而不守本故不泻本臓补肺与脾胃本中气之虚弱
　　橘皮【二分】青皮【一分】人参【五分】甘草【生二分】白术【二分】白芍药【二分】
　　此药皆能守本而不走经者不滋经络中邪守者能补臓之元气也
　　五味子【三分】麦门冬【二分】人参【二分】黄蘖【一分】
　　此药去时令浮热湿蒸
</div>
    <div class="pagination">
<a href="普济方四库_page52.html">上一页</a><span>...</span><a href="普济方四库_page48.html">48</a><a href="普济方四库_page49.html">49</a><a href="普济方四库_page50.html">50</a><a href="普济方四库_page51.html">51</a><a href="普济方四库_page52.html">52</a><span class="current-page">53</span><a href="普济方四库_page54.html">54</a><a href="普济方四库_page55.html">55</a><a href="普济方四库_page56.html">56</a><a href="普济方四库_page57.html">57</a><a href="普济方四库_page58.html">58</a><span>...</span><a href="普济方四库_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
