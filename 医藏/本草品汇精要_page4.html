<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 4 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 4 页/共 249 页</h1>
    <div class="content">微寒【气】气薄于味阴中之阳【臭】朽【主】镇心安魂魄【反】畏咸水【制】（雷公云）凡
使
宜须细认尚有百等有妙硫砂如拳大或重一镒有十四面面如镜若遇阴沉天雨即镜面上有红浆汁
出有梅柏砂如梅子大夜有光生照见一室有白庭砂如帝朱子大面上有小星现有神座砂金座砂玉
座砂不经丹灶服之而自延寿命次有白金砂澄水砂阴成砂辰锦砂芙蓉砂镜面砂箭簇砂曹末砂土
砂金星砂平面砂神末砂不可一一细述也夫修事朱砂先于一静室内焚香斋沐然后取砂以香水浴
过了拭干即碎捣之后向钵中更研三伏时竟取一瓮锅子着研了砂子内用甘草紫背天葵五方草各
锉之着砂上下以东流水煮亦三伏时勿令水火阙失时候满去三件草又以东流水淘令净干晒又研
如粉用小瓷瓶子盛又入青芝草山须草半两盖之下十斤火锻从巳至子时方歇候冷再研似粉如要
服则入熬蜜丸如细麻子大空腹服一丸如寻常入药乳极细水飞过用【治】（疗）（药性论云）镇
心
并尸疰风（日华子云）润心肺疗疮疥痂息内服并涂用（别录云）伤寒时气温疫头痛壮热脉盛
才一
二日者以一两水煮一升顿服覆衣被取汗即瘥又疗小儿未盈月惊着似中风欲死者以新汲水浓磨
汁涂五心上立瘥【合治】以一两水煮数沸为末合酒服疗妊妇子死腹中不出【赝】武都仇池雄
黄挟雌黄者名为丹砂方家亦往往俱用此为伪矣
卷之一玉石部上品之上
石之石
无毒 土石生
云母石（出神农本经）主身皮死肌中风寒热如在车船上除邪气安五脏益子精明目久服轻
身
延年（以上朱字神农本经）下气坚肌续绝补中疗五劳七伤虚损少气止痢悦泽不老耐寒暑志高
神
仙（以上黑字名医所录）【名】云珠 云华 云英 磷石 云液 云砂 云胆 地涿【地】（图
经曰）生泰山山谷及琅邪北定山今兖州云梦山江州濠州杭越间有之多生于土石间作片成层可
析明滑光白者为上其片绝有大而莹洁者今人或以饰灯笼亦古屏扇之遗事耳抱朴子内篇云云母
有五种人莫能辨当举以向日详视其色乃可知其正于阴地视之不见其杂色也其五色并具而多青
者名云英宜以春服之五色并具而多赤者名云珠宜以夏月服之五色并具而多白者名云液宜以秋
服之五色并具而多黑者名云母宜以冬服之但有青黄二色者名云砂宜以季夏服之 （刑料切）
纯白者名磷石四时可服也然则医方所用正白者乃磷石一种耳惟青州江东及庐山者为胜其黯黯
纯黑有纹斑斑如铁者名云胆杂黑而强肥者名地涿及江南多青黑色者皆不可入药也【时】（采）
二月取【用】通透轻薄者【质】类纱 而明净【色】青赤黄白黑【味】甘【性】平缓【气】
气浓于味阳中之阴【臭】朽【主】下痢肠 【助】泽泻为之使【反】畏 甲及流水恶徐长卿
【制】（雷公云）凡修事一斤先用小地胆草紫背天葵生甘草地黄汁各一镒干者细锉湿者取汁
了
于瓷锅中安云母并诸药了下天池水三镒者火着七日夜水火勿令失度其云母自然成碧玉浆在锅
底却以天池水猛投其中将物搅之浮如蜗涎者即去之如此三度淘净了取沉香一两捣作末以天池
水煎沉香汤三升已末分为三度再淘云母浆了日中晒任用【治】（疗）（别录云）云母粉消风疹
遍
身百计治不瘥者以清水调服之亦主带下并淋疾敷金疮及一切恶疮尤妙 （补）（药性论云）
补肾
冷【合治】云母粉合生羊髓和如泥涂之疗火疮败坏【禁】色黄黑者浓而顽赤色者经妇人手把
者并不中用【忌】羊血
卷之一玉石部上品之上
石之石
无毒 石生
玉屑主除胃中热喘息烦满止渴屑如麻豆服之久服轻身长年（名医所录）【名】玄真璞玉
珏
琛
璧白玉 碧玉 紫玉 绿玉 苍玉 红玉 玫瑰 赤璋【地】（图经曰）玉按本经玉屑生
蓝
田（陶隐居注云）好玉出蓝田及南阳徐善亭部界中日南卢容水中外国于阗疏勒诸处皆善今蓝
田南阳日南不闻有玉礼器及乘舆服御多是于阗国玉（陶隐居云）玉屑是以玉为屑非应别是一
物
仙经服珏玉有捣如米粒乃以苦酒辈消令如泥亦有合浆者苏恭云屑如麻豆服之取其精润脏腑滓
秽当完出若为粉服之即使人淋壅书传载玉之色曰赤如鸡冠黄如蒸栗白如截肪黑如纯漆为之玉
符而青玉独无说焉又其质温润而泽其声清越以长所以为贵也今五色玉青白者常有黑者时有黄
赤者绝无虽礼之六器亦不能得其真然服玉食玉惟贵纯白他色亦不取焉【时】（采）无时【用】
屑【质】类水精而温润【色】白【味】甘【性】寒缓【气】气之薄者阳中之阴【臭】朽【主
】止渴灭瘢【反】恶鹿角【制】（陶隐居云）仙经服珏（音角）玉有捣如米粒乃以苦酒辈消
令如泥服之【治】（疗）（日华子云）润心肺明目滋毛发助声喉（别录云）含玉咽津以解肺热
【合
治】璧玉合金银麦门冬等煎服滋养五脏除烦躁
卷之一玉石部上品之上
石之水
无毒 穴生
玉泉（出神农本经）主五脏百病柔筋强骨安魂魄长肌肉益气久服耐寒暑不饥渴不老神仙
人
临死服五斤死三年色不变（以上朱字神农本经）利血脉疗妇人带下十二病除气癃（音隆）明
耳轻
身长年（以上黑字名医所录）【名】玉札 玉液 琼浆【地】（图经曰）玉泉生蓝田山谷（陶
隐
居云）蓝田在长安东南旧出美玉此当是玉之精华白者质色明澈可消之为水故名玉泉今人无复
的识者惟通呼为玉尔苏公云玉泉者玉之泉液也以仙室池中者为上其以法化为浆者功劣于自然
泉液也（衍义曰）经云玉泉生蓝田山谷今蓝田山谷无玉泉泉水古今不言采又曰服五斤古今方
水
不言斤又曰一名玉札如此则不知定是何物诸家所解更不言泉但为玉立文陶隐居虽曰可消之为
水故名玉泉诚如是则当言玉水亦不当言玉泉也今详泉字乃是浆字于义方允采玉为浆断无疑焉
【时】（采）无时【用】浆【质】明澈如水【色】白【味】甘淡【性】寒【气】气之薄者阳
中
之阴【臭】朽【主】治血块【反】畏款冬花
卷之一玉石部上品之上
石之水
无毒 煎炼成
矾石（出神农本经）主寒热泄痢白沃阴蚀恶疮目痛坚骨齿炼饵服之轻身不老增年（以上
朱
字神农本经）除固热在骨髓去鼻中息肉（以上黑字名医所录）【名】羽KT （泥结切） 黄
矾马
齿矾 白矾 羽泽 黑矾 矾蝴蝶 青矾 绛矾 皂矾 皂荚矾 石胆 矾精【地】（图经
曰）生河西山谷及陇西武都石门今白矾则晋州慈州无为军初生皆石也采石碎之煎炼乃成矾有
五种其色各异谓白矾青矾黄矾黑矾绛矾也白矾则入药又有矾精矾蝴蝶皆炼白矾时候其极沸盘
心有溅溢者如物飞出以铁匕接之作虫形者谓之矾蝴蝶但成块如水晶者谓之矾精此二种入药力
紧于常矾也（衍义曰）今坊州矾务以其火烧过石取以煎矾色惟白不逮晋州者皆不可多服损心
肺
却水故也水化书纸上才干水不能濡故知其性却水治涎药多须者用此意尔【时】（采）无时【用】
白色光明者【质】类方解石而明净【色】青白【味】酸涩【性】寒【气】味浓气薄阴中之阳
【臭】腥【主】泄痢消痰【助】甘草为之使【反】畏麻黄恶牡蛎【制】用瓷瓶盛于火中锻过
研细为度【治】（疗）（图经曰）白矾治蛇咬蝎螫以刀头烧赤矾置刀上成汁乘热滴咬处○黑矾
染
须鬓（唐本注云）青黑二矾疗疳及诸疮黄矾亦疗疮生肉（药性论云）矾石治鼠漏瘰 及鼻衄
</div>
    <div class="pagination">
<a href="本草品汇精要_page3.html">上一页</a><a href="本草品汇精要.html">1</a><a href="本草品汇精要_page2.html">2</a><a href="本草品汇精要_page3.html">3</a><span class="current-page">4</span><a href="本草品汇精要_page5.html">5</a><a href="本草品汇精要_page6.html">6</a><a href="本草品汇精要_page7.html">7</a><a href="本草品汇精要_page8.html">8</a><a href="本草品汇精要_page9.html">9</a><span>...</span><a href="本草品汇精要_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
