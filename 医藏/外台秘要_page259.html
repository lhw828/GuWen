<!DOCTYPE html>
<html>
<head>
    <meta charset="UTF-8">
    <title>外台秘要 - 第 259 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 259 页/共 398 页</h1>
    <div class="content">　　又方皂荚三挺，长一尺者，炙去皮子，美酒一升渍一宿，去滓顿服。（古今录验范汪同肘后云以酒五升分三服）

　　又方取荠 根捣为末，以饮服方寸匕。（古今录验同）

　　千金犀角丸，疗蛊毒百病腹暴痛，飞尸，恶气肿方。

　　犀角（末） 羚羊角（末） 鬼臼 桂心（各量四钱匕） 天雄（炮） 莽草（炙） 真珠（研） 雄黄（研各一两） 麝香（半两研） 贝齿（烧灰五枚） 赤足蜈蚣（五节炙） 射罔（如鸡子黄三枚） 巴豆（五十枚去皮心熬）

　　上十三味，各捣合筛之，以蜜和为丸如小豆大，服一丸，不知增一丸，猝得腹中痛，飞尸，服如大豆二丸，若恶气肿，以苦酒和以涂之甚良，以绛囊盛药，系男左女右臂辟恶，可以备千金翼疗蛊毒方。

　　槲木北阴白皮一大握，长五寸，以水三升，煎取一升，空腹服之，即吐蛊出也。并疗蛊下血。（出第十五卷中）

　　崔氏疗蛊方。

　　黄栝蒌根干者二两捣，以绵裹，酒一升渍一日去滓，温服之，少时即吐利，蛊即出，后煮粥饮服一两盏，吐利即断，不断，即煮人参甘草炙生姜各一两服之，此根唯山南者好。（出第三卷中）

　　备急疗蛊方。

　　取白鸽毛粪烧灰，以饮和服之良。

　　又疗蛊方，人家虽藏此方，而不知如此效验。

　　捣生栝蒌根，取汁一升，酱汁少许和，温服之，须臾吐蛊出，试验。（并出第十六卷中）

　　必效疗蛊毒大神验方。

　　大戟 桃白皮（东引者以火烘之） 斑蝥（去足翅熬等分）

　　上三味捣筛为散，以冷水服半方寸匕，一服其毒即出，未出，更一服蛊并出。李饶州法云奇效，若以酒中得，则以酒服，若食中得，以饮服之。（崔氏千金同肘后云斑蝥一分桃皮大戟各二分和枣核大米清饮服吐出蛊十日不瘥更一服千金崔氏云服八捻）

　　又方胡荽根捣取汁半升，和酒服之立下。

　　又方取未钻相思子二七枚，捣碎为末，暖水半盏和搅，顿服之，令尽，即当欲吐，抑之勿吐，若耐不得，即大张口吐之，其毒即出，出讫，服稀粥，勿食诸肉，轻者但服七枚瘥，无问年月深浅，非常神效，勿轻之。

　　又试蛊法。

　　取银匙若箸或钗含之，经宿色黑即是，不黑者非。（出第三卷中）

　　古今录验疗蛊方。

　　巴豆（十枚去心皮熬） 豉（半升熬） 釜底墨（方寸匕）

　　上三味捣筛为散，清旦以酒服如簪头大，小行，蛊主当自至门，勿应之，去到家，立自知其姓名。

　　又雄黄丸，主蛊毒中药欲死方雄黄（研） 朱砂（研） 藜芦（炙） 马目毒公 皂荚（炙去皮子二分） 莽草（二分炙） 巴豆（去心皮熬各二分）

　　上七味捣筛，以蜜丸如大豆许，服三丸，当转下，先利清水，次出蛇等，当烦闷者，依常法可用鸭羹补之。忌如常法。

　　又疗中蛊毒方取牡丹根捣末，服一钱匕，日三服至良。忌胡荽。（范汪同）

　　又疗中蛊胡洽方以猪胆导下部至良。（肘后集验范汪同并出第四十五卷中）

　　卷第二十八

　　蛊吐血方一十首

　　病源蛊是合聚蛊蛇之类，以器皿盛之，任其相啖食，余一存者名为蛊，能害人，食人腑脏，其状心切痛如被物啮或硬面目青黄，病变无常，是先伤于膈上，则吐血也，不即治之，食脏腑尽则死。（出第二十五卷中）

　　肘后疗中蛊毒，吐血或下血皆如烂肝方。

　　茜根 荷根（各三两）

　　上二味 咀，以水四升，煮取二升，去滓顿服即愈，又当自知蛊主姓名。（千金短剧崔氏文仲备急古今录验同）

　　又方巴豆（一枚去心皮熬） 豉（三粒） 釜底墨（方寸匕）

　　上三味捣，分作三丸，饮下一丸，须臾当下蛊毒，不下，更服一丸。（短剧必效集验文仲备急范汪同并出第三卷中）

　　范汪疗中蛊吐血方。

　　麦面二升熬，以水服之令尽，当下蛊。

　　又方苦瓠一枚，以水二升，煮取一升，分服，当吐蛊如虾蟆蝌蚪之类，苦瓠毒，可临时量用之。（肘后千金短剧文仲备急古今录验同千金云苦瓠一分治下血）

　　又方生桔梗捣取汁，服二三升，日三服，牛膝根亦得。（并出第十四卷中）

　　文仲疗中蛊吐血方。

　　羚羊皮（方三寸败鼓皮亦佳） 苦参 荷根（三两） 黄连（二两） 当归（二两）

　　上五味切，以水七升，煎取二升，分三服。（备急集验同一方有苦瓠）

　　又方取桑木心锉一斛，于釜中以水淹之，令上有三寸，煮取二斗，澄取清，又微火煎得五升，宿勿食，旦服五合，则吐蛊毒。（崔氏集验古今录验同）

　　又方雄黄（研） 釜月下黄土 獭犴（炙各如枣） 斑蝥（十四枚去足翅熬）

　　上四味捣末，以酪浆服之，分为三四服，则吐虾蟆。（短剧同古今录验方有大黄如枣大或吐虾蟆及蛇等物余同范汪同）

　　崔氏疗中蛊吐血方。

　　雄黄（研） 丹砂（研） 藜芦（炙各一两）

　　上三味捣筛为散，旦以井华水服一刀圭，当吐蛊毒。忌生血物狸肉。（肘后集验同）凡蛊有数不有易亦大短剧疗中蛊，心痛吐血欲死方。

　　盐一升，淳苦酒一升煮，令消和，一服立吐蛊毒出，已用良验。（肘后文仲备急古今录验同出第四卷中）

　　卷第二十八

　　蛊下血方九首

</div>
    <div class="pagination">
<a href="外台秘要_page258.html">上一页</a><span>...</span><a href="外台秘要_page254.html">254</a><a href="外台秘要_page255.html">255</a><a href="外台秘要_page256.html">256</a><a href="外台秘要_page257.html">257</a><a href="外台秘要_page258.html">258</a><span class="current-page">259</span><a href="外台秘要_page260.html">260</a><a href="外台秘要_page261.html">261</a><a href="外台秘要_page262.html">262</a><a href="外台秘要_page263.html">263</a><a href="外台秘要_page264.html">264</a><span>...</span><a href="外台秘要_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
