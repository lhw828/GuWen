<!DOCTYPE html>
<html>
<head>
    <meta charset="UTF-8">
    <title>普济方四库 - 第 1585 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1585 页/共 1812 页</h1>
    <div class="content">　　治小儿壮热痞疾惊癎方
　　右以李叶作汤沭之
　　治小儿惊癎方
　　右取鴈毛自落者小儿带之又鴈喉下白毛疗小儿癎有效
　　治小儿惊癎方
　　右以马齿水磨服之
　　又方
　　右以棘枝上雀瓮研其间虫书灌之
　　治小儿惊癎方
　　右以磁石炼水饮之
　　治小儿惊癎方
　　右以鸡脑烧灰酒服之
　　治小儿鬼惊癎方
　　右以虎煮汁浴之
　　治小儿发热惊癎方
　　右以风涎母煮服之
　　癎瘥复发【附论】
　　夫小儿患疾瘥后更发候癎发之状或口眼相引目睛上摇或手足瘈疭或背脊强直或头项反折或屈指如数皆由当风取凉乳食失节之所为其瘥之后而更发者是余势未尽小儿血气软弱或因食不节或风冷不调或更惊动因而重发如此者多成常疾
　　紫金散　治小儿诸癎复发不问风之与热发作多少般数
　　紫金粉【一两半一名赤乌角】　牡蛎粉　麻黄【去根节】　川大黄【剉碎微炒各三分】　石膏【细研飞过】　地骨皮　赤石脂【各一两】　乌蛇肉【炙令黄】　黄芩【炙微赤剉】　防风【去芦头】　赤芍药　葛粉　牛黄【研细】　甘草【炙微赤剉】　秦芁【去苗各半两】　羗活　桂心【各一分半】　当归【一分剉微炒】　朴硝寒水石【去苗各半两】　虎睛【一对微炙】
　　右细罗为散都研令匀每服煎竹叶汤调下半钱更量儿大小加减服之
　　百病钦丹丸　治小子惊癎复发闷倒蹶或汤火不避及除百病
　　松丹　硃砂【细研水飞过】　铁粉　牛黄　雄黄【各细研】细辛　独活　露蜂房【炙黄】　人参【去芦头】　汉防已桂心　甘草　川椒【去目及闭口者微炒去汗各一分】　蜣螂【五枚微炙】　蛇蜕皮【五寸炙黄】　鸡头【一枚赤剉】　赤茯苓【一两】
　　右为末炼蜜为丸和三二百杵如菉豆大每服以粥饮下五丸量儿大小加减服之
　　防头丸　治小儿惊癎发动经年不断根源
　　防头【一枚自死者炙令黄色】　桂心　茯神　赤芍药　露蜂房【炙黄】　甘草【炙微赤剉】　当归【剉微炒】　芎防　丹参蜣螂【七枚去趐足微炒】　麝香【一分细研】　牛黄【细研】　蛇蜕皮【五寸炙黄】　莨菪子【炒令黒各半两】　蚱蝉【十枚微炙】
　　右为末炼蜜和三二百杵丸如菉豆大每服以温水下看儿大小加减服之
　　镇心银屑丸　治发癎虽瘥余疾虑动防疾
　　银屑　黄耆　大黄　鳖甲【炙】　甘草【炙各四分】　细辛　桂心【各三分】　茯苓　柴胡　黄芩　人参芍药【各三分】　葵子【三分】　牛黄【一分】
　　右为末蜜丸大豆大一服五丸日三服大良
　　天浆子丸　治小儿诸癎复发使断根源
　　蛴螬【三分微炒】　芎防【半两】　知母【半两】　天浆子【十四枚去殻别研】　人参【去芦头】　生干地黄　桂心【各半两】　川大黄【一两半剉碎微炒婴孺用十分】　蜣螂【三枚去趐微炙】　蚱蝉【去趐足微炙半两婴孺用一分】　牛黄【一分细末婴孺用三分】　防虫【三枚炒黄婴孺用三分】
　　右为末炼蜜和三二百杵丸如菉豆大每服以粥饮下三丸日一服量儿大小加减服之
　　除病银屑丸　治发癎虽已瘥而根源不断至长将除疾
　　银屑【一针】　紫苑　细辛　麻黄【去节】　黄芩【各一分】人参　大黄　甘草【炙各二分】　牛黄【四铢】
　　右为末蜜丸小豆大一服二丸三丸
　　化痰丹　治胞络痰涎诸癎瘥后皆宜常服此方半夏【一两汤浸七遍】　干姜【微炮】　川黄连【去头】　桂心　南木香【各半两】　已上先罗为细末次用　牛黄麝香【各研一分】　硃砂【一两细研水飞】　巴豆【十个去皮心膜炒黄别研】
　　右拌匀滴水和如黍米大每服三粒至五粒温粥饮下未周嵗婴儿乳汁下谓如三嵗至五嵗不过五粒量儿大小加减
　　断癎丹　治癎瘥后复作证候多端连绵不除用验黄耆【蜜水涂炙】　钓藤　钓子　细辛【去根土叶】　甘草【炙各半两】　蝉殻【四个炒出洗去土炒去足】　牛黄【一字别研】　蛇蜕【三寸酒涂炙】
　　右为末煮枣肉为丸如麻子大煎人参汤下一嵗十丸大小加减一方面糊
　　治癎三十年患者一瘥方
　　苦参【二大觔】　童子小便【一斗二升煎苦参取六升】
　　右以粥米及面和前汁作酒十余日当熟澄清一服半鸡子许四五叟服一升永瘥非止癎疾但腹中诸病悉治神验曾试亦治一切气块宿冷癖心痛恶病皆治放二三年酒不壊可多作救人神效
　　癎瘥身面肿【附论】
　　夫小儿发癎瘥后身体头面悉肿满候七癎发之状或口眼相引或目睛上摇或手足掣疭或背脊强直或头项反折或屈指如数皆由以儿当风取凉乳哺之所为也其癎瘥而肿满者是风癎因小儿厚衣汗出因风取凉而得之其癎虽瘥血尚而热未尽在皮肤与气相致冷气不宣泄故停并成肿也
　　方
　　黄芩汤　治小儿癎瘥后血气尚虚而热在皮肤与气相通身头面皆肿
　　黄芩　泽泻　通草【木通也各八分】　桑白皮【各七分】　泽膝叶【四分】　木猪苓【去皮】　杏仁【汤浸去皮尖各六分】　柴胡
　　右为麄末每服方寸许水一大盏煎至五分小儿乳食后服甚效
　　又方
　　龙脑　葵子　萎蕤　茯苓　前胡【已上各一分】
　　右为麄末每服方寸许水一大盏煎至五分小儿乳食后服一合
　　癎瘥不能语【附论】
　　夫发癎瘥后六七嵗不能语者心之声为言开窍于口其癎发虽止风冷之气犹滞心之络脉便心气不和其声不发故不能言也
　　补心汤　治小儿癎瘥后风冷留滞于心络使心气不和语声不发宜千金大补心汤
　　黄芩　附子【炮去皮脐各一两】　甘草【炙】　茯苓　桂心【各三两】　石膏　半夏　逺志【去心各四两】　生姜【六两】大枣【二十枚】　饴糖【一觔】　熟地黄　阿胶　麦门冬【去心各三两】
　　右防咀每服一大撮入前饴糖半匙许水一盏半煮至半盏量大小分减乳食前服日三
　　羚羊角散
　　木通【剉】　防风【去芦头】　川升麻　羚羊角【屑】　桂心【已上各半两】　甘草【一分炙】
　　右件药为麄散每服一钱水一小盏煎至五分去渣入竹沥少许更煎两沸不计时服量儿大小加减服之
　　肥儿丸　治惊风后失音杨氏曰咽喉为之道路风伤其气故掩闭声音道路之门亦有血滞于心窍不能言也可服
　　芜荑【炒】　神麯【炒】　麦芽【炒】　黄连【去毛各等分】
　　右用猪胆汁糊为丸木通汤送下或木香陈皮甘草煎汤吞下
　　木通汤
　　木通　石菖蒲　防风【去芦头】　枳殻　全蝎【焙】僵蚕【焙】　甘草　木香　南星
　　右剉猪心二片或紫苏生姜煎服
　　排关散【一名通关散】　治小儿诸癎退后不能言
　　右用天南星泡为细散每服一字许猪胆调下咽入喉中即能言量儿大小加减一方用生姜薄荷蜜酒调下一方用腊月牛胆酿南星不拘多少每服半字薄荷汤调下卧时服儿大者服一字至半钱
　　截癎法【附论】
　　夫小儿未发癎之先及欲发癎之或壮热连滞或摇头弄舌或眼目抽掣如此是欲发癎宜疗之也○小儿惊不已即变成癎疾又有不因惊而变成癎者然初亦有证可验未发之前身体壮热连滞不歇素有痰涎咽喉呀呷作声或摇头弄舌眼目邪视眠睡惊掣如此必是欲发癎之证宜截之
　　防病牛黄汤　治少小心惊又治癎发众医不复治者牛黄　芍药　杏仁【炒去皮尖】　蜣螂　蜂房　黄芩人参　葛根　甘草【炙】　蚱蝉【炙】　芒硝　川芎桂心【各一分】　大黄【三分圣惠用半两】　当归【三分】　石膏【四分碎圣惠用半两】
　　右细切取豚五臓及卵以水一斗煮臓卵得三升去渣澄清纳诸药煮取一升三合去渣入芒硝洋尽一服一合日三夜一临卧末牛黄纳汤中常用大验一方蚱蝉蜣螂各五个无芒硝用生姜三分水一升煮取二停
　　茯苓汤　治少小滞实不去内有热摇头弄舌欲作癎茯苓【二分】　蚱蝉【三个炙】　雀瓮【二个炙】　蛇蜕皮【半分】铁精　芍药　麻黄【去节】　黄耆　柴胡　当归人参【各一分】
　　右切以水三升先煮麻黄十沸去沫纳诸药煮一升五合为四服百日儿一日服尽大小加减
　　消热定惊煎　治小儿惊热欲发癎
　　柴胡　升麻　栀子仁　芍药【各七分】　子苓　知母【各八分】　寒水石【十二分】　竹叶【切一升】　杏仁【六分去皮尖炒别研】　甘草【二分炙】
　　右以水四升七合煮取一升半绞去渣内蜜葛汁于文武火煎搅勿住手至一升二合一月及初满月儿一合为三服中间进乳出一月一服半合五六十日儿一服一合百日儿亦一合出百日服一合半一二嵗二合日二夜一冬温服之
　　牛黄散　治小儿未满百日聚口吐沫此欲作癎候腹内有冷热癖实宜服之
　　牛黄【细研】　细辛　黄芩　当归【研微炒】　甘草【炙微赤剉】防风【去芦头各一分】　柴胡【一分半去苗】　川大黄【剉细微炒】　蜣螂【炙各二分】　蚱蝉【三枚微炙】
　　右细罗为散每服一钱以水一小盏煎至五分和渣不计时候量儿大小加减温服
　　蓝叶散　治小儿头额体背俱热大便秘涩眼赤心闷乍睡乍惊精神昏浊与人不相主当欲作癎状蓝叶　人参【去芦头】　知母【各半两】　钓藤　川升麻葛根　子苓　犀角　射干【各一分】　参【二分】
　　右细罗为散五嵗以竹沥半合调半钱服日三服量儿大小加减服若未辨合煎药可服参生犀升麻葛根竹沥生姜汁大豆汁地黄汁皆可单服又取少蚯蚓粪水调服良
　　钓藤散　治小儿壮热欲发癎或时四肢抽掣多吐白沫宜服之
　　钓藤　甘草【炙赤剉】　川升麻　石膏【各半两】　人参【去芦头】　子苓　犀角【屑】　蚱蝉【三枚微炙】　川大黄【剉碎微炒各一分】
　　右麄罗为散每服一钱以水一小盏煎至五分去渣入竹沥半合牛黄末一字看小儿大小分减服之
　　茯神散　治小儿心腹结实身体壮热四肢不利心神多惊欲发癎
　　茯神　参【各一两半】　川升麻　秦芁【去苗】　龙胆【去芦头各一两】　寒水石【三两】　川大黄【剉研微炒】　川芒硝【各三两】
　　右麄罗为散每服一钱以水一小盏煎至五分去渣分温二服早晨午后各一服更量儿大小加减
　　龙齿散　治小儿壮热欲发癎心惊神悸多啼或口吐白沬
　　龙齿　川芒硝【各一两】　钓藤　川升麻　子苓防风【去芦头】　犀角【屑各三分】　麦门冬【一两去心焙】
　　右麄罗为散每服一钱以水一小盏入竹叶七片煎至五分去渣分为二服日四服量儿大小加减
　　安神散【一名安神汤】　截癎安神除热
　　白茯苓【二两】　石菖蒲【一寸九节】　白鲜皮　人参【去芦头】逺志【各一两】　石膏【半两】　犀角　甘草【炙各半两】
　　右为麄末每服一钱水一盏入麦门冬少许煎至五分去滓放温服时与服
　　退热清凉散　治小儿壮热欲发癎宜服
　　白药子　甘草【炙微赤剉】　欝金　黄芩　天竺黄【细研各一分】　麝香【半分细研】　硃砂【半两细研水飞过】
　　右细罗为散都研令匀不计时温水调下半钱量儿大小加减
　　牛黄丸　治小儿惊热入心拟成癎疾面色不定啼哭不出发热作时不吃乳食大便秘眼飜露白手足逆冷
　　牛黄【细研】　川大黄【剉细微炒】　独活【各一分】　川升麻琥珀　菉豆粉　大麻仁【各半两】
　　右罗为末炼蜜丸如梧桐子不计时侯以熟水研一丸服之至五七嵗金银箔各五片药两丸研化下
</div>
    <div class="pagination">
<a href="普济方四库_page1584.html">上一页</a><span>...</span><a href="普济方四库_page1580.html">1580</a><a href="普济方四库_page1581.html">1581</a><a href="普济方四库_page1582.html">1582</a><a href="普济方四库_page1583.html">1583</a><a href="普济方四库_page1584.html">1584</a><span class="current-page">1585</span><a href="普济方四库_page1586.html">1586</a><a href="普济方四库_page1587.html">1587</a><a href="普济方四库_page1588.html">1588</a><a href="普济方四库_page1589.html">1589</a><a href="普济方四库_page1590.html">1590</a><span>...</span><a href="普济方四库_page1586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
