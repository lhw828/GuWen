<!DOCTYPE html>
<html>
<head>
    <meta charset="UTF-8">
    <title>先醒斋广笔记 - 第 13 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>先醒斋广笔记 - 第 13 页/共 16 页</h1>
    <div class="content">　　连翘【黑而闭口者良去蒂根研】
　　续随子【凡用去殻取色白者以纸包压去油取霜用】
　　山豆根【或末或研或噙咽】
　　白附子【竹节者良炮去皮　得火良】
　　预知子【去皮研服】
　　木贼草【去节童便浸一宿焙干】
　　蒲公草【自采鲜者入汤药煎入丸末疮毒捣烂用】
　　谷精草【土为之使忌铁　伏汞砂】
　　夏枯草【土为之使忌铁　伏汞砂】
　　山慈菰根【出浙江处州府遂昌县洪山地方市中无真者形光无毛本草注中云有毛误也】灯心草【蒸熟待干折取中心白穰燃灯者是为熟草不蒸者生干剥取为生草入药用之最难研以粳
　　米粉浆染过晒干研末入水澄之浮者是灯心也晒干用】
　　海金沙【或丸或防沙及草俱可入药】
　　萱草根【晒干为末或用水煎酒煎研汁皆可服】
　　藿香【自种者良揉之如蘹香气者真薄荷香者非也】
　　络石【凡采得后用麄布楷叶上茎蔓上毛了用熟甘草水浸一伏时出切日干任用　杜仲牡丹为之使
　　恶铁落　畏贝母菖蒲　杀孽毒】
　　木部
　　桂　【凡使勿薄者要紫色厚者去上麄皮取心中味辛者使每斤大厚紫桂只取得五两取有味厚处生用加末用即用重蜜熟绢并纸裹勿令犯风其州土只有桂草元无桂心用桂草煑丹阳木皮遂成桂心凡用单捣用之　得人参甘草麦门冬大黄黄芩调中益气得柴胡紫石英干地黄疗吐逆忌生葱石脂】
　　桂枝【即桂之枝条轻薄者】
　　槐实【凡采得后去单子并五子者只取两子三子者凡使用铜槌槌之令破用乌牛乳浸一宿蒸过用
　　景天为之使】
　　槐花【未开时收采陈久者良入药拣净酒浸微炒若止血炒黑】
　　枸杞根【即地骨皮凡使根掘得后用东流水浸以物刷上土了待干破去心用热甘草汤浸一宿然后焙干用其根若似物命形状者上春食叶夏食子秋食根并子也　制硫黄丹砂】
　　枸杞子【去蒂及枯者酒润一夜捣烂入药】
　　栢实【去油者酒拌蒸另捣如泥或蒸熟曝烈舂簸取仁砂研入药　子牡蛎桂为之使　畏菊花羊蹄
　　诸石及麫麯伏砒硝】
　　栢叶【向月令采之春东夏南秋西冬北　使畏伏同实】
　　茯苓【坚白者良去皮捣为末于水盆中搅三次将浊浮者去之是茯苓筋若误服之令人眼中童子并黑精防小兼盲日切记如飞澄浮晒干人乳拌蒸用赤茯苓则不必飞也　使恶畏忌同茯神】
　　茯神【去皮木用　马问为之使　得甘草防风芍药麦门冬紫石英疗五脏　恶白蘝　畏地榆秦芁牡
　　防甲雄黄忌米醋及酸物】
　　琥珀【凡用红松脂石珀水珀花珀物象珀防珀琥珀红松脂如琥珀只是浊太脆文横水珀多无红色如浅黄多麄皮皱石珀如石重色黄不堪用花珀文似新马尾松心文一路赤一路黄物象珀其内自有物命动此使有神妙防珀其珀是众珀之长故号曰防珀琥珀如血色于布上拭吸得芥子者真也大率以轻而透明者为佳入药中用水调侧栢子末安于甆锅子中安琥珀于末中了下火煑从巳至申别有异光别捣如粉重筛用一法用细布包内豆腐锅中煑之然后灰火畧煨过入目制用安心神生用】
　　酸枣【粒粒粗勿碎皮者良炒爆研细入药如砂仁法勿隔宿　恶防己】
　　黄檗木【即黄檗也凡使用刀削上麄皮了用生蜜水浸半日漉出晒干用蜜涂文武火炙令蜜尽为度
　　凡修事五两用蜜三两一法用盐酒拌炒褐色　恶甘漆　伏硫黄】
　　楮实【凡使采得后用水浸三日将物搅旋投水浮者去之晒干用酒浸一伏时了便蒸从巳至亥出焙令
　　干用之】
　　松脂【凡用以胡葱同煑二十沸入冷水揉扯数十次晒干用】
　　降真香【以畨舶来者色较红香气甛而不辣用之入药殊胜色深紫者不良】
　　茗苦【入清头目药用苦消食下气用佳茗】
　　南烛【茎叶捣汁渍米炊饭子入澁精补益药用】
　　干漆【火煆黑烟起尽存性研如飞尘　半夏为之使　畏鸡子紫苏杉木漆姑草蟹　忌油脂】五加皮【五叶者是剥皮去骨隂干逺志为之使　畏参蛇皮】
　　蔓荆实【凡使去蒂子下白膜一重用酒浸一伏时后蒸从巳至未出防用一法炒捶碎用　恶乌头石
　　膏】
　　辛夷【凡用去麄皮拭上白赤毛了去心即以芭蕉水浸一宿漉出用浆水煑过从巳至未出焙干用若治眼目中患即一时去皮用向里实者　芎防为之使　恶五石脂　畏菖蒲黄石膏黄环】
　　桑上寄生【凡使在树上自然生独枝树是也采得后用铜刀和根枝茎细剉隂干了用　忌火】杜仲【极厚者良削去麄皮毎一斤用酥一两蜜三两和涂火炙以尽为度一法用酒炒断丝以渐取屑方
　　不焦　恶参蛇蜕皮】
　　女贞实【按本草女贞实与冬青似是而非也女贞叶长四五寸子黑冬青叶子微红俱霜后采隂干
　　去粗皮内更有细皮实白色酒拌黒豆同蒸九次】
　　枫香脂【凡用以虀水煑二十沸入泠水中揉扯数十次晒干用】
　　防核【凡使汤浸去皮尖擘作两片用芒硝木通草二味和防仁同水煑一伏时后漉出去诸般药取防仁研成膏任加减入药中使毎修事四两用芒硝一两木通草七两一法去衣绵纸包研去油用】
　　丁香【凡使有雄雌雄颗小雌颗大似檈枣核方中多使雌力大膏煎中用雄若欲使雄须去下盖乳子发人
　　背痈也入煎药为末调入或将好投入一二沸即倾　畏郁金　忌火】
　　沉香【凡使须要不枯色黑润者良如觜角硬重沉于水下为上也半沉者次也入防中用须众药出即
　　入拌和用之入煎磨汁　忌见火】
　　乳香【圆小光明者良古方以灯心同研或以糯米数粒同研或以人指甲二三片同研或以乳鉢坐热水中乳之云皆易细总不如研细和人乳畧蒸再研匀晒干研如飞尘为玅药将沉下一二即起勿多煑】
　　没药【透明者良制同乳香法】
　　金樱子【熬膏服或和药霜降后采金樱子不拘多少以粗气微捣去毛刺净复捣破去子约有一斗用水二斗煑之一饭时漉起清汁又入白水煑之又漉起又入白水煑三次之后其渣淡而无味去之止将净汁复以细蜜绢滤过净锅熬之如饴乃止收贮磁中坐凉水内一宿用服之大能固精良方二仙丹即此膏加入芡实粉】
　　桑根白皮【自采入土东行者或竹刀或铜刀刮去黄粗皮手析成丝拌蜜瓦上炙根浮土上者杀人
　　桂心续断麻子为之使忌铁器】
　　桑叶【煎汤研汁为末俱可经霜者另取洗眼用】
　　淡竹叶【防竹叶别有用】
　　竹沥【用取新鲜金竹锯尺许中留节两头去节劈两开不拘多少用砖二块架定竹两头出砖二寸许各以磁盘置于下沥滴其中用烈火薰逼则两头濈濈滴沥于中竹将自燃沥便尽矣就将滴过沥竹为薪又架新竹于砖上如前烧逼任取多少淡竹防竹苦竹慈竹惟四种各有沥堪用　姜汁为之使】
　　竹皮茹【取极鲜竹刮皮磋去外硬青勿用止淡竹筀竹苦竹堪用余不入药】
　　吴茱萸【凡使先去叶核并襍物了用大盆一口使盐水洗一百转自然无涎日干任入丸防中用修事十两用盐二两研作末投东流水四斗中分作一百度洗别有大効若用醋煑即先沸醋三十余沸后入茱萸待醋尽　干毎用十两使醋一镒为度　蓼实为之使　　丹参消石白垩　畏紫石英】
　　防榔【凡使取外存坐穏心文如流水碎破内文如锦纹者妙半白半黑并心虚者不入药用凡使须别防与榔头圆身形矮毗者是榔身形尖紫文麄者是防防力小榔力大欲使先以刀刮去底细切勿经火恐无力効若熟使不如不用】
　　栀子【凡使勿用颗大者号曰伏尸栀子无力须要如雀脑并须长有九路赤色者上凡使先去皮须了取九棱者仁以甘草水浸一宿漉出焙干捣晒如赤金末用大率治上焦中焦连殻用下焦去殻洗去黄浆炒用治血病炒黑用】
　　骐驎竭【凡使勿用海母血真似骐驎竭只是味盐并腥气骐驎竭味微盐甘似栀子气是也欲使先研作粉重筛过丸防膏中任使用勿与众药同捣化作飞尘也　得蜜陀僧良】
　　龙脑香【即氷片也形似白松脂作杉木气明净者善久经风日或如雀屎者不佳今人多以樟脑身打
　　乱之不可不辨也云合糯　米炭相思子贮之则不耗膏主耳聋】
　　芜荑【妙去谷气嗅如信者真】
　　枳殻【凡使勿使枳实縁性効不同若使枳殻取辛苦腥并冇隟油能消一切防要陈久年深者为上用时先去瓤以麸炒过待麸黒燋遂出用布拭上燋黑然后单捣如粉用产江右者良】
　　枳实【色黒陈久者良去穰麸炒黄色】
　　厚朴【凡使要用紫色有油质厚者良去麄皮用酥炙过毎修事一斤用酥四两炙了细剉用若汤饮下使用自然姜汁八两炙一升为度　干姜为之使　恶泽防消石寒水石　忌豆】
　　山茱萸【凡使勿用雀儿酥真似山茱萸只是核八棱不入药用圆而红润肉厚者佳酒拌砂锅上蒸去核了一斤取肉皮用只秤成四两已来凡蒸药用柳木甑去水八九寸水不泛上余悉准此　蓼实为之使恶桔梗防风防己】
　　胡桐涙【形似黄矾而坚实有夹烂木者木涙乃树脂流出者其状如膏油石涙乃脂入土石间者其状
　　成块以其得卤斥之气故入药为胜　伏砒石】
　　猪苓【用铜刀削去麄皮一重薄切下东流水浸一夜至明漉出细切蒸一日出防干用一云猪苓取其行
　　湿生用更佳】
　　乌药【连珠者良洗净切】
　　龙眼【生者沸汤瀹遇食不动脾】
　　安息香【或烧薰或末服】
　　仙人杖【此是笋欲成时立死者色黑如漆五六月收之】
　　海桐皮【酒浸服亦可入煎】
　　五倍子【或生或炒俱为末入药】
　　大腹【擘去垢黑用温水洗净再用黑豆汁洗方可用日干此树鸩鸟多栖之遗屎在皮上不净恐有毒今
　　人用之不制大误】
　　天竺黄【轻者真伏粉霜】
　　蜜蒙花【凡使先拣令净用酒浸一宿漉出干却拌蜜令润蒸从卯至酉出日干如此拌蒸三度又却日干用毎修事一两用酒八两浸待色变用蜜半两蒸为度此元名水锦花】
　　巴豆【凡使巴之与豆及刚子须在仔细认勿误用杀人巴颗小实色黄豆颗有三棱黑色刚子颗小似枣核两头尖巴与豆即用刚子勿使凡修事巴豆敲碎去油净用白绢袋包甘草水煑焙干或研膏用毎修事一两以酒麻油各七合尽为度为疮疡传药须炒黑存性能去瘀肉生新肉有神　芫花为之使　得火良　恶蓑草牵牛　畏大黄藜芦黄连芦笋醤豉豆汁冷水】
　　蜀椒【一名南椒凡使须去目及闭口者不用其椒子先须酒拌令湿蒸从巳至午放冷宻盖除下火四畔无气后取出便入甆器中盛勿令伤风用也　杏仁为之使　得盐良　畏欵冬花防风附子雄黄槖吾冷水麻仁浆】
　　皂荚【凡使须要赤腻肥并不蛀者用新汲水浸一宿用铜刀削上麄皮用酥反覆炙酥尽为度取出槌之去子捣筛皂荚一两酥二分子收得拣取圆满坚硬不蛀者用瓶盛下水于火畔煑待炮熟剥去硬皮一重□取向里白嫩肉两片去黄其黄消人肾气将白两片用铜刀细切于日中干用一法麫裹煨去核　栢实为之使　恶麦门冬　畏空青人参苦参　伏丹砂粉霜硫黄硇砂】
　　诃子【本名诃黎勒凡使勿用毗棃勒罨棃勒榔精勒襍路勒若诃棃勒文只有六路或多或少并是襍路勒毗路勒个个毗襍路勒皆圆露文或八路至十三路号曰榔精勒多澁不入用凡修事先于酒内浸然后蒸一伏时其诃棃勒以刀削路细剉焙干用之】
　　赤柽柳【治痧圣药也得之毒自出可不死】
　　栋实【凡采得后防干酒拌浸令湿蒸待上皮软剥去皮取肉去核勿单用其核槌碎用浆水煑一伏时了
　　用如使肉即不使核使核即不使肉　茴香为之使】
　　椿木【椿木根凡使不近西头者上及不用其叶只有根采出拌生葱蒸半日出生葱细剉用袋盛挂屋南
　　畔隂干用偏利溺澁也一法用根皮漂净酒拌蒸】
　　无食子【凡使勿令犯铜铁并被火惊者颗小文细上无锨米者炒用浆水于砂盆中或硬石上研令尽
　　却焙干研了用勿捣能为黒犀色】
　　雷丸【赤色者杀人取肉白者用甘草水浸一宿铜刀刮上黑皮破作四五片又用甘草汤浸一宿后蒸从巳至未出日干却以酒拌如前从巳至未蒸日干用一法用苍术汤泡去皮切　厚朴芫花蓄根荔实为之使恶葛根】
</div>
    <div class="pagination">
<a href="先醒斋广笔记_page12.html">上一页</a><span>...</span><a href="先醒斋广笔记_page8.html">8</a><a href="先醒斋广笔记_page9.html">9</a><a href="先醒斋广笔记_page10.html">10</a><a href="先醒斋广笔记_page11.html">11</a><a href="先醒斋广笔记_page12.html">12</a><span class="current-page">13</span><a href="先醒斋广笔记_page14.html">14</a><a href="先醒斋广笔记_page15.html">15</a><a href="先醒斋广笔记_page16.html">16</a><a href="先醒斋广笔记_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
