<!DOCTYPE html>
<html>
<head>
    <meta charset="UTF-8">
    <title>千金翼方 - 第 9 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 9 页/共 233 页</h1>
    <div class="content">　　凝水石

　　味辛甘，寒，大寒，无毒，主身热，腹中积聚邪气，皮中如火烧，烦满，水饮之，除时气热盛，五脏伏热，胃中热，烦满，止渴，水肿，小腹痹。久服不饥。一名白水石，一名寒水石，一名凌水石，色如云母可析者良，盐之精也。生常山山谷，又水中县及邯郸。

　　卷第二·本草上　玉石部中品

　　石膏

　　味辛甘，微寒，大寒，无毒。主中风寒热，心下逆气惊喘，口干舌焦，不能息，腹中坚痛，除邪鬼，产乳，金疮。除时气，头痛，身热，三焦大热，皮肤热，肠胃中膈气，解肌发汗，止消渴，烦逆，腹胀，暴气喘息，咽热，亦可作浴汤。一名细石。细理白泽者良，黄者令人淋。生齐山山谷，及齐庐山、鲁蒙山，采无时。

　　卷第二·本草上　玉石部中品

　　磁石

　　味辛咸，寒，无毒。主周痹风湿，肢节中痛，不可持物，洗洗酸 ，除大热，烦聋，养肾脏。强骨气，益精除烦，通关节，消痈肿，鼠 颈核，喉痛，小儿惊痫。炼水饮亦令人有子。一名玄石，一名处石。生太山川谷及慈山山阴，有铁处则生其阳，采无时

　　卷第二·本草上　玉石部中品

　　玄石

　　味咸，温，无毒，主大人小儿惊痫，女子绝孕，小腹冷痛，少精身重，服之令人有子。

　　一名玄水石，一名处石。生太山之阳，山阴有铜，铜者雌，玄者雄。

　　卷第二·本草上　玉石部中品

　　理石

　　味辛甘，寒，大寒，无毒。主身热，利胃解烦，益精明目，破积聚，去三虫，除荣卫中去来大热，结热，解烦毒，止消渴，及中风痿痹。一名立制石，一名肌石。如石膏，顺理而细。生汉中山谷及庐山，采无时。

　　卷第二·本草上　玉石部中品

　　长石

　　味辛苦，寒，无毒。主身热，胃中结气，四肢寒厥，利小便，通血脉，明目，去翳眇，下三虫，杀蛊毒，止消渴，下气除胁肋肺间邪气。久服不饥。一名方石，一名土石，一名置石。理如马齿，方面润泽玉色。生长子山谷及太山临淄，采无时。

　　卷第二·本草上　玉石部中品

　　肤青

　　味辛咸，平，无毒。主蛊毒，蛇菜肉诸毒，恶疮。不可久服，令人瘦。一名推青，一名推石，生益州川谷。

　　卷第二·本草上　玉石部中品

　　铁落

　　味辛甘平，无毒。主风热恶疮，疡疽疮痂，疥气在皮肤中。除胸膈中热气。食不下，止烦，去黑子。一名铁液，可以染皂，生牧羊平泽及 城，或析城，采无时。

　　卷第二·本草上　玉石部中品

　　铁

　　主坚肌耐痛。

　　卷第二·本草上　玉石部中品

　　生铁

　　微寒，主疗下部及脱肛。

　　卷第二·本草上　玉石部中品

　　钢铁

　　味甘，无毒。主金疮，烦满热中，胸膈气塞，食不化，一名跳铁。

　　卷第二·本草上　玉石部中品

　　铁精

　　平，微温。主明目。化铜。疗惊悸，定心气，小儿风痫，阴 、脱肛。

　　卷第二·本草上　玉石部中品

　　光明盐

　　味咸，甘，平，无毒。主头面诸风，目赤痛，多眵泪，生盐州五原，盐池下凿取之，大者如升，皆正方光澈。一名石盐。

　　卷第二·本草上　玉石部中品

　　绿盐

　　味咸苦辛，平，无毒。主目赤泪出，肤翳眵暗。

　　卷第二·本草上　玉石部中品

　　密陀僧

　　味咸辛，平，有小毒。主久痢，五痔，金疮，面上瘢 。面膏药用之。

　　卷第二·本草上　玉石部中品

　　桃花石

　　味甘，温，无毒。主大肠中冷脓血痢。久服令人肌热，能食。

　　卷第二·本草上　玉石部中品

　　珊瑚

</div>
    <div class="pagination">
<a href="千金翼方_page8.html">上一页</a><span>...</span><a href="千金翼方_page4.html">4</a><a href="千金翼方_page5.html">5</a><a href="千金翼方_page6.html">6</a><a href="千金翼方_page7.html">7</a><a href="千金翼方_page8.html">8</a><span class="current-page">9</span><a href="千金翼方_page10.html">10</a><a href="千金翼方_page11.html">11</a><a href="千金翼方_page12.html">12</a><a href="千金翼方_page13.html">13</a><a href="千金翼方_page14.html">14</a><span>...</span><a href="千金翼方_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
