<!DOCTYPE html>
<html>
<head>
    <meta charset="UTF-8">
    <title>回生集 - 第 31 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>回生集 - 第 31 页/共 36 页</h1>
    <div class="content">　　蓐疮

　　凡小儿百日内生疮名蓐疮。由胎毒所致。又名毒疮。从身渐延至头齐眉癞遍。则愈。若从头渐至腹者。难治。内服犀角丸。

　　牛黄 犀角 羚羊角 全蝎（酒洗） 僵蚕（炒） 防风 羌活 天麻 黄麻 胆星 天竺黄 黄连 京墨（ 微烟为度）

　　以上各三钱。为细末。蒸饼打糊为丸。芡实大。朱砂金箔为衣。每服一丸。薄荷汤下。

　　如外敷药。恐毒入内。反生他疾。宜用药煮布衫穿之。以青布做小衣二件。同药煮。阴干。

　　早晚换服。再煮以愈为度。煮衣之药。四味。大黄八两。甘草四两。当归二两。朴硝二两。

　　乳母宜服煎药十剂。

　　苦参（二钱） 羌活（八分） 甘草（四分） 连翘 防风 荆芥 牛蒡子（研） 金银花（各一钱）

　　水煎服。忌食鸡鹅羊鱼韭葱蒜等。酒宜少吃。

　　卷下　小儿门

　　小儿喘

　　活鲫鱼七个以儿自尿养器中。待红煨熟食。

　　卷下　小儿门

　　走马牙疳

　　言患迅速不可迟延故也。多属痘疹余毒所中。又有杂病热甚而成者。其患牙龈肿烂。随便黑腐作臭。有五种不治。口臭延秽不治。黑腐不脱不治。牙落无血不治。穿腮破唇不治。

　　用药不效不治。初起。

　　人中白（溺壶者佳， 红二两） 儿茶（一两） 黄柏 薄荷 青黛（各末六钱） 冰片（五分）研极细。先用温汤漱净。吹药疳上。日用六七次。吹药后。涎从外流为吉。涎毒内收为凶。内服 芦荟 银柴胡 胡黄连 川黄连 牛蒡子 元参 桔梗 山栀 石膏 薄荷羚羊角（各五分） 甘草 升麻（各三分） 水二钟。淡竹叶十片。煎六分。食后服此方。虽穿腮破唇。并宜服之。

　　卷下　小儿门

　　小儿口疳

　　人中白 。黄柏蜜炙焦。为末等分。入冰片少许。青布拭净掺之。

　　卷下　小儿门

　　疳症仙方（治一切肚黄瘦腹痛虫积神效）

　　雄黄（三钱） 麝香（五分） 胆星（二钱） 全蝎（大炒去足） 僵蚕（各一钱炒） 巴豆（五分，纸打去油）

　　共秤净末。神曲糊丸。如菜子大。朱砂（飞二钱为衣）每服一钱。白汤下。（杭州智荣和尚得此方济人千万矣）

　　卷下　小儿门

　　小儿口疮

　　不能吮乳。密陀僧末。醋调涂足心。愈即洗去。

　　卷下　小儿门

　　小儿胎剥

　　两大腿近小腹处生疮。皮脱开渐延小腹。则不救。此名胎剥。用猪胆抹黄柏。炙研涂之。

　　或加伏龙肝末等分。唾湿患处掺之。

　　卷下　小儿门

　　婴儿胎疮

　　满头者。用水边乌 树根。晒研入雄黄末少许。生油调搽。

　　卷下　小儿门

　　小儿赤游风方

　　丹行于上下至心即死。白菜捣敷即止。

　　卷下　小儿门

　　小儿浮肿

　　丝瓜、灯草、葱白、等分。煎汁浴之。并少饮。

　　卷下　小儿门

　　小儿咳嗽

　　咳呕不已。麻黄、防风、荆芥、各三钱为末。绿豆面五钱研匀。杏仁三钱煎汤。调前药每服一钱上下。量儿大小服。

　　卷下　小儿门

　　小儿泄利

　　血痢。马齿苋捣汁一合。蜜二匙。空心煎服。

　　卷下　小儿门

　　小儿痢疾

　　鸡子一个。煮二三沸。取起。去白用黄。研碎。以生姜汁半小钟。和匀与小儿服之。不宜吃茶。其效如神。

　　卷下　小儿门

</div>
    <div class="pagination">
<a href="回生集_page30.html">上一页</a><span>...</span><a href="回生集_page26.html">26</a><a href="回生集_page27.html">27</a><a href="回生集_page28.html">28</a><a href="回生集_page29.html">29</a><a href="回生集_page30.html">30</a><span class="current-page">31</span><a href="回生集_page32.html">32</a><a href="回生集_page33.html">33</a><a href="回生集_page34.html">34</a><a href="回生集_page35.html">35</a><a href="回生集_page36.html">36</a><a href="回生集_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
