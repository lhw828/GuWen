<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 75 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 75 页/共 791 页</h1>
    <div class="content">　　治伤寒后。烦热干呕。宜服竹茹散方。

　　竹茹（半两） 陈橘皮（半两汤浸去白瓤焙） 人参（半两去芦头） 麦门冬（半两去心） 甘草（半两炙微赤锉） 芦根（半两锉）上件药。捣筛为散。每服四钱。以水一中盏。入生姜半分。煎至六分。去滓。不计时候温服。

　　治伤寒。干呕不止散方。

　　茅根（三两锉） 陈橘皮（二两汤浸去白瓤焙） 桂心（一两）上件药。捣筛为散。每服四钱。以水一中盏。煎至六分。去滓。不计时候温服。

　　治伤寒干呕。不下食。宜服芦根饮子方。

　　芦根（三两） 竹茹（三两） 陈橘皮（三两汤浸去白瓤焙）上件药。细锉。拌令匀。每服半两。以水一大盏。入粳米五十粒。生姜半分。煎至五分。去滓温服。

　　治伤寒干呕。心膈烦满方。

　　木通（二两） 芦根（二两） 陈橘皮（二两汤浸去白瓤焙）上件药。细锉。拌令匀。每服半两。以水一大盏。入粳米五十粒。生姜半分。煎至五分。去滓。不计时候温服。

　　卷第十一

　　治伤寒后呕哕诸方

　　夫伤寒热毒瓦斯盛。多服凉药。及饮冷水。病折以后。热势既退。胃气乃虚。故使胸满气逆。心腹坚痞。必呕哕也。

　　治伤寒后。胃虚逆呕哕。不纳饮食。宜服白术散方。

　　白术（三分） 诃黎勒（一两用皮） 高良姜（半两锉） 丁香（半两） 肉桂（半两去皴皮）甘草白瓤焙）浓上件药。捣筛为散。每服三钱。以水一中盏。入生姜半分。煎至五分。去滓。不计时候温服。

　　治伤寒后呕哕。心下痞满。胸膈间宿有停水。头眩心悸。宜服茯苓散方。

　　赤茯苓（一两） 半夏（半两汤洗七遍去滑） 陈橘皮（一两汤浸去白瓤焙） 芎 （半两）白术（半两） 人参（一两去芦头）上件药。捣粗罗为散。每服三钱。以水一中盏。入生姜半分。煎至六分。去滓。不计时候温服。

　　治伤寒后呕哕。心胸不利。头目昏重。不下饮食。宜服半夏散方。

　　半夏（一两汤洗七遍去滑） 甘草（半两炙微赤锉） 人参（三分去芦头） 枳实（半两麸炒令黄） 前胡（半两去芦头） 诃黎勒（一两用皮）上件药。捣粗罗为散。每服三钱。以水一中盏。入生姜半分。煎至六分。去滓。不计时候。稍热频服。

　　治伤寒。服冷药过多。寒气伤胃。呕哕不止。宜服白豆蔻散方。

　　白豆蔻（一两去皮） 白术（一两） 陈橘皮（三分汤浸去白瓤焙） 高良姜（半两锉）甘草（一分炙微赤锉） 浓朴（一两去粗皮涂生姜汁炙令香熟）上件药。捣粗罗为散。每服四钱。以水一中盏。入生姜半分。煎至六分。去滓。不计时候温服。

　　治伤寒后。胃虚气逆。呕哕不止。宜服陈橘皮散方。

　　陈橘皮（一两汤浸去白瓤焙） 草豆蔻（半两去皮） 甘草（一两炙微赤锉） 干姜（半两炮裂） 浓朴（一两去粗皮涂生姜汁炙令香熟）上件药。捣筛为散。每服三钱。以水一中盏。入生姜半分。煎至六（五）分。去滓。

　　不计时候。稍热频服。

　　治伤寒后。胃虚。呕哕不止方。

　　陈橘皮（半两汤浸去白瓤焙） 人参（半两去芦头） 生姜（一分）上件药。细锉。用水一大盏。煎至五分。去滓。不计时候。稍热服之。

　　治伤寒后。胃虚。呕哕不下食。宜服丁香散方。

　　丁香（三分） 人参（三分去芦头） 白术（三分） 陈橘皮（三分汤浸去白瓤焙） 诃黎勒（三分用皮） 藿香（半两）上件药。捣细罗为散。每服二钱。以水一中盏。煎至六分。和滓。不计时候。稍热服之治伤寒后。呕哕不止。心腹痞满。不下饮食。宜服此方。

　　陈橘皮（二两汤浸去白瓤焙） 诃黎勒（一两用皮） 白术（三分）上件药。捣筛为散。每服四钱。以水一中盏。入生姜半分。煎至六分。去滓。不计时候。稍热频服。

　　治伤寒后。呕哕不下食方。

　　半夏（一两汤洗七遍去滑） 草豆蔻（一两去皮） 丁香（半两）上件药。捣细罗为散。每服。不计时候。以浓生姜汤调下一钱。

　　治伤寒后。呕哕。胸满不下食方。

　　人参〔一（二）两去芦头〕 陈橘皮（一两汤浸去白瓤焙） 甘草（半两炙微赤锉）上件药。捣粗罗为散。每服四钱。以水一中盏。煎至六分。去滓。不计时候温服。

　　卷第十一

　　治伤寒口疮诸方

　　夫伤寒热毒在脏。心脾烦壅。表里热不解。毒瓦斯熏于上焦。故令口舌干燥生疮也。

　　治伤寒。心肺壅热。口内生疮。烦躁不得眠卧。宜服犀角散方。

　　犀角屑（三分） 川升麻（半两） 麦门冬（三分去心） 黄柏（半两锉） 黄连（半两去须）玄参（三分） 甘草（半两生锉） 杏仁（三分汤浸去皮尖双仁麸炒微黄）上件药。捣筛为散。每服四钱。以水一中盏。煎至五分。去滓。不计时候温服。

　　治伤寒。上焦壅热。口舌生疮。宜服黄连散方。

　　黄连（三分去须） 黄柏（半两锉） 甘草（半两生锉） 蔷薇根（三分） 栀子仁（半两）上件药。捣筛为散。每服四钱。以水一中盏。入淡竹叶二十片。煎至五分。去滓。不计时候温服。

　　治伤寒。口疮烂赤。宜服升麻散方。

　　川升麻（二两） 甘草（一两生锉） 黄芩（一两） 麦门冬（三分去心） 大青（一两） 犀角屑（三分）上件药。捣筛为散。每服四钱。以水一中盏。入淡竹叶二七片。煎至六分。去滓。不计时候温服。

　　治伤寒。咽喉内痛。满口生疮。吃食不得。宜服玄参煎方。

　　玄参（一两） 川升麻（半两） 苦参（半两锉） 人参（三分去芦头） 秦艽（一两去苗） 马牙硝（半两）上件药。捣筛为散。每服五钱。用水一大盏。煎至五分。去滓。入炼了蜜一合。相和令匀。不计时候。徐徐含咽服之。

　　治伤寒肺心热。口内生疮。咽喉肿塞。宜服升麻煎方。

　　川升麻（一两） 大青（一两） 射干（一两） 栀子仁（一两） 黄芩（柏）（半两）玄参（三分） 蔷薇根〔一（二）两〕 苦竹叶（一两） 生地黄汁（半升） 蜜（半升）上件药。细锉。都用水三大盏。煎至一大盏。去滓。下蜜地黄汁搅和。煎如稀粥。入净器中盛。不计时候。含一茶匙咽津。

　　治伤寒。心肺热。口内生疮。宜含黄柏散方。

　　黄柏（三分） 黄连（三分去须） 白矾（半两烧令汁尽） 川朴硝（三分） 龙脑（一钱细研）上件药。捣细罗为散。每服半钱。用新绵薄裹。食后含之。良久口内有涎唾。即吐之。

　　治伤寒。口疮。众医不瘥者。宜用此方。

　　密陀僧（半两） 黄柏（一两半涂蜜微炙锉） 甘草（一两涂蜜炙微赤锉） 蒲黄（一两） 黄药（一两）上件药。捣细罗为散。时时敷于疮上。有涎即吐之。

　　治伤寒。心肺烦热。口疮烂痛。黄芩饮子方。

　　黄芩（一两） 赤芍药（二两） 羚羊角屑（二两） 黄柏（二两） 大青（一两） 苦竹叶（二两）上件药。细锉和匀。每服一两。以水一大盏。煎至六分。去滓。温含冷吐。每日三度用之。

</div>
    <div class="pagination">
<a href="太平圣惠方_page74.html">上一页</a><span>...</span><a href="太平圣惠方_page70.html">70</a><a href="太平圣惠方_page71.html">71</a><a href="太平圣惠方_page72.html">72</a><a href="太平圣惠方_page73.html">73</a><a href="太平圣惠方_page74.html">74</a><span class="current-page">75</span><a href="太平圣惠方_page76.html">76</a><a href="太平圣惠方_page77.html">77</a><a href="太平圣惠方_page78.html">78</a><a href="太平圣惠方_page79.html">79</a><a href="太平圣惠方_page80.html">80</a><span>...</span><a href="太平圣惠方_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
