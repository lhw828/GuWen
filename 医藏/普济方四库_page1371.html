<!DOCTYPE html>
<html>
<head>
    <meta charset="UTF-8">
    <title>普济方四库 - 第 1371 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1371 页/共 1812 页</h1>
    <div class="content">　　右为细末炼蜜丸如梧桐子大每日空心服酒下三十丸渐加至四十丸
　　干地黄汤【出圣济总录】　治月水不调在月前或在月后乍多乍少
　　生干地黄【焙】延胡索大腹皮【剉各二两】当归【切焙】桑耳威灵仙【去土】桔梗【各两半】木香　附子【炮制去皮脐】王不留行　桂【去麄皮各二两】
　　右防咀如麻豆每服三钱水一盏生姜三片同煎至七分去滓温服食前日二
　　瞿麦汤　治妇人经不调气攻心腹妨胀迷闷瞿麦穗　胡索　荆三棱【炮剉各一两半】桂【去麄皮】白前大腹【剉碎】　代赭　红兰【炒各一两】桃仁【二十枚去皮尖双仁麸炒】
　　【研】草豆防【去皮三枚】当归【切焙一两】
　　右麤捣筛十味入桃仁拌匀每服二钱水一盏入生姜三片同煎至七分去滓温服
　　牛膝散　治妇人月水不调或多或少若腰痛四肢骨节痛脚手心热胸隔闷不思饮食一名芍药汤牛膝【去苗酒浸切焙】土瓜根　当归【剉微炒】丹参　赤芍药桃仁【汤浸去尖双仁麸炒微黄】桂心【去麄皮】黄芩【去黒心】川朴硝
　　【已上各一两】丹皮　生干地黄【各二两炒】
　　右为散每服三钱水一盏入生姜二分至六分去滓温服日三
　　阳起石汤　治月水不调或前或后或少乍赤乍白月水断胞内积有虚冷
　　阳起石【二两细研】甘草【一两炙微赤剉】续断　干姜　人参【去芦头】桂心【各二两】附子【一两炮制去皮脐】赤石脂【三两】伏龙肝【五两】生地黄【一升一方用地黄熟】
　　右以水一斗煮取三升三合四服日三夜一服
　　治月经不调或月头或月后或如豆汁腰痛如折两脚疼胞中风寒下之方
　　大黄　朴硝【各四两】牡丹【三两】桃仁【一升】人参　阳起石茯苓　甘草　水蛭　防虫【各二两】
　　右防咀水九升煮三升去滓内朴硝令烊尽分三服
　　鼈甲丸　治妇人月经不调肌肉黄瘦脇下积气结硬时发刺痛渐成劳状
　　鼈甲【去裙醋炙】桂心　三棱【醋煮急炒】牡丹皮　牛膝【去苗】诃子肉　琥珀　大黄【煨】土瓜根　桃仁【去皮尖双仁麸炒】
　　右各等分细末炼蜜丸梧桐子大每服煎桃仁汤下十五丸破血症气块尤妙
　　紫石英丸　治妇人血虚头目旋晕足如履空呕吐不食经脉不匀心悸多忧久服益血生髪令人有子紫石英【三分】熟干地黄【洗焙四两】鹿茸　栢子仁　阿胶【剉碎炒成珠子】当归【洗焙】川芎　赤芍药　续断　附子【去皮脐炮已上八味各一两】人参【去芦头半两】白术　肉桂【去麄皮半两】
　　右为细末炼蜜为丸如梧桐子大每服三十丸温酒送下空心食前服
　　牛膝丸　治妇人月水不调或不通利一月再来或如防汁肠痛难忍
　　牛膝【酒浸切焙】桃仁【去皮尖双仁麸炒黄】牡丹皮　庵防子【各一两一分】桂【去麄皮】赤芍药　芎防　当归【切焙】大黄【剉炒各一两】蒲黄【三分】
　　右为末炼蜜和丸如梧桐子大每服四十丸空心酒下日加至五十丸
　　半夏饮　治妇人月经不调觉腰腹冷痛面无血色日渐消瘦胸腹满闷欲成骨蒸及已成者宜服
　　半夏【汤浸七遍焙二两】大黄【剉炒一两】芎防　当归【炒】赤芍药桂【去麄皮各一两】防榔【煨三枚】吴茱萸【洗焙防炒一两半】桃仁【汤浸】
　　【去皮尖双仁炒一两】桑寄生【一两半】
　　右麤捣筛每服三钱水一盏入生姜一枣大切煎至七分去滓空腹温服
　　桂香丸　治月事不调心腹刺痛寒热间作
　　当归须　川芎　赤芍药　牡丹皮　南木香细辛　辣桂　胡索【略炒】乳香　没药【等分】
　　右为末煮米醋将乳香没药为膏余药末之糅和为丸梧桐子大每服七十丸续断煎汤送下有热多加生槐花煎汤
　　大黄散　治妇人月水不调或月前月后或如豆汁腰痛如折两脚疼痛胞中风冷宜下之
　　川大黄【二两剉防炒】牡丹【一两】川朴硝【二两】甘草【半两炙微赤剉】牛膝【一两去苗】当归【一两剉微炒】赤茯苓【一两】水蛭【半两炒微黄】桃仁【一两汤浸去皮尖炒防黄】防虫【半两炒令黄去翅足】
　　右为散每服五钱水一大盏煎至五分去滓空心服如人行十里以外当下恶物如未即次日再服
　　治妇人血脉不调热寒状似劳倦
　　川当归　川芎　甘草　黄耆　桂【去麄皮各一两】熟干地黄【一两半】白术【半两】白芍药【二两】柴胡　阿胶【各半两】
　　右为细末每服五钱枣子一枚水一盏半煎至一盏空心温服白汤防服亦得常服不生带下调血脉养子宫终身无病
　　姜黄散
　　川姜黄【成片子者四两】蓬莪术　红花　桂心　川芎【各一两】延胡索　牡丹皮　当归【各二两】白芍药【一两】
　　右为细末每服一钱水半盏酒半盏煎至七分热服一方云壮实妇人加川大黄一两一方无蓬莪术
　　鼈甲汤【出圣济总録】　治妇人月不调胷中烦懆腰膝脾痛不思饮食
　　鼈甲【去裙襴醋炙】白茯苓【去黒皮】枳实【去穰麸炒】赤芍药　五加皮【剉】庵防子【微炒各一两半】黄苓【去黑心】当归【切焙】羌活【去芦头各一两】
　　右麤捣筛每服三钱水一盏煎至六分去滓下地黄汁一合好酒一合更煎一两沸空心服
　　没药丸【出保庆集】　治妇人本经不调肌瘦发热饮食减少没药　茛菪子　干姜　苍术　川芎　白芍当归　熟干地黄【各一两】血竭【半两】
　　右除血竭没药外并防咀先炒莨菪子焦黑色次下干姜炒令黄次下苍术微黄色次下川芎等药令微黄色与血竭没药等同为细末醋煮麫糊丸如梧桐子大每服五六十丸渐至八九十丸于空心食前温酒下醋汤亦得日进二服
　　当归龙骨丸【出刘先生直格方】　治月事不常经水过多及带下淋沥无问久新赤白诸证并产后恶物不止或孕妇恶露胎动不安及大小儿痢防并宜服之
　　当归　芍药　黄连　染槐子　艾叶【炒】茯苓【各半两】龙骨　黄蘗【各一两】木香【一钱】
　　右为末滴水为丸如小豆大温米饮下三四十丸食前日三四服
　　济隂丸【出徳生堂方】　调经顺气温子宫令有胎孕极有竒功
　　香附子【一斤】乌药【一斤此二味微烧透去烟碾为末】川芎　生地黄熟地黄　白芍药　当归【各半两】甘草　香白芷
　　【各四两】
　　右为细末炼蜜丸如桐子大毎服五七十丸酒下
　　防风汤【出圣济总録】　治妇人月水不调脐腹胀满四肢寒热不嗜饮食
　　防风【去须】羊角【镑】地榆　赤芍药【各一两半】茯苓【去木一作茯神】鼈甲【去裙襴醋炙】熟地黄干【焙】枳殻【去穰麸炒各一两】
　　右麄捣筛每服三钱水一盏煎至六分去滓温服
　　茯神汤【出圣济总録】　治妇人月水不调头目昏心腹气痛四肢痠疼脐腹闷胀
　　茯神【去皮】赤芍药　地榆　地骨皮　熟干地黄【焙各一两半】白术　甘菊花　柴胡【去苗各一两】
　　右麤捣筛每服三钱水一盏煎至六分去滓温服
　　赤芍药汤【出圣济总録】　治妇人月水不通胷隔气闷脐腹疞痛头心烦宜服
　　赤芍药　黄耆　熟地黄【焙】防风　五味子【各一两半】桔梗　白茯苓【去黒皮】羚羊角【镑各一两】
　　右麄捣筛每服三钱水一盏煎至七分去滓空腹温服日再
　　薏苡仁散【桃仁散恵方】　治妇人月水不调绕脐胀腹痛上抢心胸徃来寒热如疟疾
　　薏苡仁　代赭【丁香者】牛膝【酒浸切焙各一两】大黄【剉炒五两】桂【去相皮】防虫【微炒五十枚】赤茯苓【去黒皮】桃仁【汤浸去皮尖双仁炒黄五十枚】
　　右为散每服二钱温酒下日三食前服
　　黄连汤【出圣济总録】　治妇人经不调或所下过多腹痛腰重
　　黄连【去须一两】地榆　桑耳　赤石脂　黄耆【剉炒各一两半】白芷　厚朴【去麄皮生姜汁炙各三分】黄芩【去黒皮】
　　右麤捣筛每服五钱水一盏半入生姜一枣大切煎取八分去滓温服空心食前日二
　　当归地黄丸【出保庆方】　治妇人血气不和月事不匀腰腿疼痛
　　当归　熟地黄　白芍药　川芎【各一两】牡丹皮南延胡索【各一两】人参　黄茋【各半两】
　　右为细末炼蜜和丸如梧桐子大每服三十丸米饮下食前日进二服常服平养气血
　　八珠珍散【出瑞竹堂方】　治月水不调脐腹防痛不思食脏腑怯弱防泄小腹坚痛时作寒热此药调畅荣卫滋养血气能补虚损
　　当归【去芦】川芎　熟地黄　白芍药　人参【去芦】甘草【炙】茯苓【去皮】白术【各一两】
　　右防咀每服三钱水一盏半生姜五片枣一枚煎至七分不拘时通口服
　　当归丸【出济生防萃方】　治妇人血经不调血积证
　　当归　赤芍药　川芎　熟地黄　广茂　京三棱【各半两】神麯　百草霜【各二钱半】
　　右为细末酒糊为丸梧桐子大水下三十丸食前
　　凉血饮【出杨氏方】　治血热经水不调心烦口干烦燥或遍体生疮
　　赤芍药　黄芩　川芎　甘草　荆芥　生干地黄【去土】麦门冬【去心】土瓜根【各等分】
　　右剉散每服三钱水盏半灯心十茎淡竹叶十片煎温服不拘时有寒热加秦芁柴胡
　　艾煎丸【出和济方】　治妇人室女经不调脐腹冷痛恶腹常胀满至晩则增及治崩伤淋沥小肠满痛常服补荣卫固经脉
　　食茱萸【汤洗】当归【各七钱半】熟地黄　白芍药【各一两半】石菖蒲【炒】川芎　人参【各一两】熟艾【四两糯米饮调作饼焙】
　　右为末煮酒糊丸如梧桐子大调缩砂白附汤送下三十丸酒饮下亦得
　　地黄丸【出大全良方】　治妇人月经不调每行数日不止兼有白带渐渐瘦瘁饮食无味累年无子
　　熟地黄【一两一分】山茱萸　芜荑仁【各一两】干姜【二两】白芍药【炒】代赭石【各一两】白僵蚕　厚朴
　　右为细末炼蜜和丸如梧桐子大空心温酒下五十丸日三服妇人有白带是第一病令人不产育宜速治之此扁鹊过邯郸闻贵妇有此病所以専为妇人带下医也
　　增损四味汤【出宣明论】　治月经不调心腹疼痛补血脏温经驻顔
　　川芎　当归　芍药　熟地黄　白术　牡丹皮【各半两】地骨皮【一两】
　　右为末每服五钱水一盏煎至六分去滓温服食前
　　治妇人或因经行时或因产后未经百日误吃生冷物或因产后起早血气空虚外邪所感伤损宫脏以此经不节忽少忽多忽进忽起【出防命方】
　　当归　牛膝　石斛【去根】续断【各半两】细辛　防风芫花【去上醇醋炒黄黒色】川芎【各半两】
　　右细杵罗为末每服二钱土器内煎葱汤调下空心吃
　　七珍丸　行气血
　　班猫【炒】水蛭【炒】防虫【炒】干漆【炒】当归【酒浸】桃仁　苏木
　　右多用醋煎汁打糊为丸如梧桐子大五七丸空心酒送下
　　干地黄煎【出圣济緫録】　治妇人月经不调
　　熟干地黄【切焙三两】黄芩【去黑皮】当归【切焙】柏叶【炙】艾叶【炒各半两】伏龙肝【一两】
　　右麤捣筛每服三钱水一盏生姜一枣大拍碎煎至七分去滓下蒲黄一钱匕更煎一两沸温服日三
　　桑椹汤【出圣济总録】　治妇人月经不调脐下麫痛
　　桑椹　白茯苓【去黑皮】牡丹皮　桂【去麄皮】熟干地黄【焙】芎防【各一两】
　　右麤捣筛每服三钱水一盏煎至七分去滓空心温服
</div>
    <div class="pagination">
<a href="普济方四库_page1370.html">上一页</a><span>...</span><a href="普济方四库_page1366.html">1366</a><a href="普济方四库_page1367.html">1367</a><a href="普济方四库_page1368.html">1368</a><a href="普济方四库_page1369.html">1369</a><a href="普济方四库_page1370.html">1370</a><span class="current-page">1371</span><a href="普济方四库_page1372.html">1372</a><a href="普济方四库_page1373.html">1373</a><a href="普济方四库_page1374.html">1374</a><a href="普济方四库_page1375.html">1375</a><a href="普济方四库_page1376.html">1376</a><span>...</span><a href="普济方四库_page1372.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
