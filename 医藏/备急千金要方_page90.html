<!DOCTYPE html>
<html>
<head>
    <meta charset="UTF-8">
    <title>备急千金要方 - 第 90 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 90 页/共 223 页</h1>
    <div class="content">　　卷十伤寒方下百合第十二

　　百合鸡子汤

　　治百合病已经吐后更发者方。

　　以百合七枚擘渍一宿去汁，以泉水二升煮取一升，取鸡子黄一枚纳汁中，搅令调，分再

　　卷十伤寒方下百合第十二

　　百合地黄汤

　　治百合病始不经发汗吐下，其病如初者方。

　　以百合七枚擘，渍一宿去汁，以泉水二升煮取一升，纳生地黄汁一升，复煎取一升半，分再服，大盒饭去恶沫为验也。

　　治百合病经月不解变成渴者方：百合根一升，以水一斗渍一宿，以汁先洗病患身，后食白汤饼，勿与盐豉也，渴不瘥，可用栝蒌根并牡蛎等分为散，饮服方寸匕，日三。

　　治百合病变而发热者方：百合根（一两，干） 滑石（三两）上二味治，下筛，饮服方寸匕，日三，当微利，利止勿复服，热即除。（一本云治百合病治百合病变腹中满痛者方：但取百合根随多少，熬令黄色，捣筛为散，饮服方寸匕，日三，满消痛止。

　　卷十伤寒方下

　　伤寒不发汗变成狐惑第十三

　　（论一首 方三首）论曰：狐惑之病，其气如伤寒默默然欲眠目不得闭，起卧不安。其毒在咽喉为惑病，在阴肛为狐病，狐惑之病并恶饮食闻食臭，其面目翕赤、翕白、翕黑，毒食于上者则声喝也（喝一作嗄），毒食下部者则干咽也，此由温毒瓦斯所为。食于上者泻心汤主之，食于下者苦参汤淹洗之，食于肛外者熏之，并用雄黄三片稍置瓦瓶中，炭火烧，向肛熏之并服汤也。

　　治狐惑汤方：黄连（四两） 薰草（四两）上二味 咀，白酢浆一斗渍一宿，煮取二升，分三服。

　　卷十伤寒方下伤寒不发汗变成狐惑第十三

　　赤小豆当归散

　　其人脉数，无热微烦，默默但欲卧，汗出，初得之三四日目赤如鸠眼，得之七八日其四 黄黑，能食者脓已成也，治之之方。

　　以赤小豆三升渍之，令生牙足，乃复干之，加当归三两为末，浆水服方寸匕，日三，即愈。

　　卷十伤寒方下伤寒不发汗变成狐惑第十三

　　泻心汤

　　其病形不可攻，不可灸。因火为邪，血散脉中，伤脉尚可，伤脏则剧，井输益肿黄汁出，经合外烂，肉腐为痈脓，此为火疽，医所伤也。夫脉数者不可灸，因火为邪，即为烦，因虚逐实血走脉中，火气虽微，内攻有力，焦骨伤筋血难复也，应在泻心。泻心汤兼治下痢不止，腹中 坚而呕吐，肠鸣者方。

　　半夏（半升） 黄芩 人参 干姜（各三两） 黄连（一两） 甘草（三两） 大枣（十二枚）上七味 咀，以水一斗煮取六升，分服一升，日三。

　　卷十伤寒方下

　　伤寒发黄第十四

　　（论三首 证五首）方三十四首 针灸图论曰：黄有五种，有黄汗、黄胆、谷疸、酒疸、女劳疸。黄汗者，身体四肢微肿、胸满、不渴、汗出如黄柏汁，良由大汗出卒入水中所致。黄胆者，一身面目悉黄，如橘由暴得热以冷水洗之，热因留胃中，食生黄瓜熏上所致，若成黑疸者多死。谷疸者，食毕头眩，心忪怫发赤斑黄黑，由大醉当风八水所致。女劳疸者，身目皆黄，发热恶寒，小腹满急，小便难，由大劳大热而交接，竟入水所致，但根据后方治之。

　　黄汗之为病，身体浮肿发热，汗出不渴，状如风水，汗沾衣色正黄如柏汁，其脉自沉，从何得之？此病以汗出入水中浴，水从汗孔入得之。

　　卷十伤寒方下伤寒发黄第十四

　　黄芍药桂酒汤

　　治黄汗方。

　　黄 （五两） 芍药（三两） 桂心（三两）上三味 咀，以苦酒一升、水七升合煎取三升，饮一升，当心烦也，至六七日稍稍自除。

　　心烦者苦酒阻故也。

　　卷十伤寒方下伤寒发黄第十四

　　桂枝黄汤

　　治诸病黄胆宜利其小便，假令脉浮当以汗解方。

　　桂枝 芍药 生姜（各三两） 甘草（二两） 黄 （五两） 大枣（十二枚）上六味 咀，以水八升微火煎取三升，去滓，温服一升，覆取微汗。须臾不汗者，饮稀热粥以助汤，若不汗更服汤。

　　卷十伤寒方下伤寒发黄第十四

　　麻黄醇酒汤方

　　治伤寒热出表发黄胆方，麻黄三两，以醇酒五升煮取一升半，尽服之，温覆汗出愈。冬月寒时用清酒，春月宜用水。

　　治黄胆方：瓜蒂 秫米 赤小豆（各二七枚）上三味治，下筛，病重者取如大豆二枚，纳注鼻孔中痛缩鼻，须臾当出黄汁或从口中出汁升余则愈。病轻者如一豆，不瘥，间日复用。又下里间，以筒使人极吹鼻中，无不死，大慎之。（《删繁》疗天行毒热通贯脏腑沉伏骨髓之间，或为黄胆、黑疸、赤疸、白疸、谷疸、马黄等病，喘息须臾不绝。）

　　卷十伤寒方下伤寒发黄第十四

　　大黄丸

　　治同前。

　　大黄 葶苈子（各二两）上二味为末，蜜和丸，如梧子大，未食每服十丸，日三，病瘥止。

　　又方 大黄（二两） 黄连（三两） 黄柏 黄芩（各一两） 曲衣（五合）上五味为末，蜜丸，如梧子大，先食服三丸，日三，不知加至五丸。

　　卷十伤寒方下伤寒发黄第十四

　　茵陈汤

　　治黄胆身体面目尽黄方。

　　茵陈 黄连（各三两） 黄芩（二两） 大黄 甘草 人参（各一两） 栀子（二七枚）上七味 咀，以水一斗煮取三升，分三服，日三。亦治酒疸、酒癖。

　　卷十伤寒方下伤寒发黄第十四

　　三黄散

</div>
    <div class="pagination">
<a href="备急千金要方_page89.html">上一页</a><span>...</span><a href="备急千金要方_page85.html">85</a><a href="备急千金要方_page86.html">86</a><a href="备急千金要方_page87.html">87</a><a href="备急千金要方_page88.html">88</a><a href="备急千金要方_page89.html">89</a><span class="current-page">90</span><a href="备急千金要方_page91.html">91</a><a href="备急千金要方_page92.html">92</a><a href="备急千金要方_page93.html">93</a><a href="备急千金要方_page94.html">94</a><a href="备急千金要方_page95.html">95</a><span>...</span><a href="备急千金要方_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
