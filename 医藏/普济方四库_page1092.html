<!DOCTYPE html>
<html>
<head>
    <meta charset="UTF-8">
    <title>普济方四库 - 第 1092 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1092 页/共 1812 页</h1>
    <div class="content">　　黄芩汤　治表热实身体生疮或发疮疖大小便不利栀子仁【半两】知母【焙】甘草【炙剉】黄芩【去黑心各一两】大黄【剉炒二两】
　　右麄捣筛毎服五钱水一盏半煎至一盏去渣入芒硝一钱空心温服以利为度未利再服
　　二参丸【出圣济总録】治热疮
　　参　苦参　乌头【炒裂去皮脐用之】何首乌【各二两】丁香【一分】
　　右捣罗为末麺糊丸如梧桐子大毎服二十丸至三十丸空心塩汤下日三
　　金露散【出疮科精要】治时气热毒疮
　　黄栢【一両】白芨　白敛　雄黄【各二钱半】寒水石【生一两半】
　　右为细末无根水调以纸花纸贴或扫亦妙
　　宻陀僧散【出圣惠方】治热毒恶疮臰烂乆不生肌
　　宻陀僧　雄黄　雌黄　定粉【各半两】腻粉【三钱】
　　右研为末先用桞枝一握生甘草一两槌碎以浆水二升煎六七沸去滓稍热淋洗疮后以药傅之
　　竹茹膏【出医方大成】
　　真麻油【二両】青木香【半两】青竹茹【一小团】杏仁【二七粒去皮尖】
　　右用药入麻油慢火煎令杏仁色黄去滓入松脂末半两熬成膏子毎用少许擦疮上
　　四圣丸【出信适用方】治热毒风疮
　　何首乌　蔓荆子　苦参　荆芥穗【各一两】
　　右生为细末酒糊为丸如梧桐子大毎服二十丸至三十丸温酒送下
　　水银膏【出圣惠方】治热毒疮亦治头中恶疮
　　水银【并胡粉入少水研星令尽】胡粉　松脂【各二两】猪脂【半斤链了者】
　　右先以猪脂煎松脂令消次下水银胡粉搅匀甆噐中盛旋取涂疮日二○胡治云疗儿头靣疮加黄连二两亦疗得秃疮
　　大黄散【出圣济总録】治热毒疮肿
　　大黄【剉炒】赤小豆【各三両】石灰【一両】
　　右捣罗为散用酽醋调涂傅疮上日三五度即瘥
　　大黄散【出圣济总録】治热疮
　　大黄【生为末】硝石【研各半两】黑胶【一分】
　　右先捣大黄硝石为末用醋半合镕胶烊调散子如糊涂傅患上日三五度即瘥
　　又方【出直指方】治热止痛収汁先用大腹皮苦参白芷煎汤泡荆芥洗次用止
　　地榆　苦参　白芷　黄连【等分】
　　右为细末入真蚌粉干掺更痛加去皮菉豆
　　治身体生疮热毒似火焼烂赤方【出圣惠方】
　　胡粉　黄连【去须各一両】腻粉【一钱】
　　右为末用掺疮上日四五度
　　又方【出圣惠方】
　　宻陀僧【细研】胡粉【细研各一两】黄连【二両去须为末】
　　右研匀先以温水洗去疮痂拭干日三四度傅之
　　黄连散【出仁存方】治风热毒气胳膊肌肤成疮痒痛不止
　　黄连【一両】轻粉【一钱】
　　右为细末入轻粉和匀疮干燥生油调涂有脓汁干捻在患处一日两三上
　　黄连汤【出圣济总録】治热不散体生细疮
　　黄连【去须四两】芒硝【四两】
　　右先将黄连以水一斗煎取七升去滓下芒硝乗温洗疮上冷即再暖洗日三五徧以瘥为度
　　治皮肤热生疮及皮热方
　　苦参　地龙【去土】
　　右等分为末醋糊丸毎服三十丸空心酒下温浆亦可
　　青金散　治一切热毒脓窠疮
　　青黛【一两】寒水石【一两煆过苏为度】
　　右为细末用香油调搽
　　茄子角方【出圣济总録】治热疮
　　先取生茄子一枚割去二分令口小再去瓤三分似一罐子合于肿上角即消如已出脓再用以瘥为度
　　地榆根汤【出圣济总録】治热疮
　　以生地榆根二斤洗切细剉以水一斗煎出五升去滓温洗疮上冷即温日二度瘥
　　治热疮
　　捣芜荑和猪脂涂瘥
　　白金散　治风攻注毒便及手足生热疮疼痛有黄水出者
　　用桂府滑石为细末先用虎杖甘草豌豆各等分约半两许二椀水煎上项药煎至二椀去滓防热淋洗疮水冷拭干上掺滑石末冷通便睡至明决愈
　　治遍身热毒疮痛而不痒手足尤甚粘着衣被夜不得睡及治头疮【出危氏方】
　　多取菖蒲为末布于上使病者恣卧其间仍以衣被覆之五七日疮愈疹疮烂用艾叶亦可一方用末傅疮上
　　苦参丸【出医方大成】治肺受热毒遍身生疮及治火丹用苦参为末粟米饭和丸梧桐子大毎服五十丸米汤送下或为末水调傅丹上
　　治热毒赤疮子心神烦热【出圣惠方】
　　用栀子仁二两以少酥拌防炒为细散每于食后以温水调下二钱
　　硝石水渍方【出肘后方】治服丹石人有热疮疼痛不可忍用硝石研末以纸撚作防如指大累起围肿上取硝石填令满以匙抄新汲泠水浇令湿觉寒冷不痛即止日三四徧瘥为度
　　宻陀僧散【出杨氏家藏方】治热毒攻注遍身生疮臭秽不可近者
　　黄连【去须】宻陀僧【火煆别研】香白芷　白敛【已上各半両】腻粉【半钱】
　　右为细末先以塩汤洗疮次用生油调药以翎毛傅之
　　五参丸【出澹嶚方】凡疮无有不属肾心者赤而痛乃心经热痒而黑乃心肾虚皆当兼服此药
　　人参　杜参　参　苦参　沙参【等分】
　　右为细末麺糊丸热水吞下本草无杜参一方用紫参即沙参之紫花者亦名杜蒙
　　羚羊角散【出朱氏集騐方】治一切浓泡热疮及发背
　　羚羊角　黄耆　生热地黄　川芎　当归　芍药
　　右等分防咀毎服三钱水一盏煎八分空心服
　　鹿角丸【出朱氏集騐方】治疗同前
　　鹿角【剉】黄蓍【炙】
　　右等分却入羚羊角一半蜜丸地黄酒下赵龙学病虚服之刚剂多刘立之云必有疮疾服此药后不发止遍身发细疮用生地黄汁觧白饼酒常服兼进前方服之遂无事盖鹿角散血羚羊角消浓兼用钟乳鹿茸为丸服之
　　治热疮【出本草】
　　以蚯蚓屎盐研傅之
　　治热疮【出本草】
　　以田中螺肉捣碎傅疮上
　　治热疮觧诸毒【出本草】
　　以蓝淀傅之
　　治热疮【出本草】
　　以水萍捣汁傅之
　　治身皮疮热气【出本草】
　　以牛扁作汤浴之
　　治大颷热疮及疥疮【出本草】
　　以活蛳捣碎傅之
　　治火心疮【出本草】
　　以慎火草根浓研取汁涂患处
　　疿疮【附论】
　　夫经谓汗出见湿乃生痤疿盖热盛汗出阳气发泄而腠理踈反以寒水洗浴则热气内欝于皮腠之间轻则为疿重则为痤也世俗通谓之疿子疮其状皮肉如毫针所刺徧体细疮如麫片愈而复发者是也
　　方
　　玉粉散【出御药院方】治热汗浸渍成疮肿痒焮痛
　　定粉【一両】蛤粉【九両半】石膏　白石脂　白龙骨【各半两】滑石　粟米粉【二两】寒水石【焼通赤于浄地上放冷出火毒一両】
　　右为末再捻极细匀毎用药干擦患处
　　七寳散【出御药院方】治热汗浸渍成疮痒痛不已
　　黄耆　当归　防风　荆芥穗　地骨皮　木通【各三両】白矾【一両】
　　右为麄末毎用药一両水三椀煎五六沸滤去滓稍热淋泄患处拭干避风少时先师东垣老人论次方城北独桞店之客舍有推江轴者皮肤皴裂不任痛両手不能执辕足不能履地而輙止宿因制此药与傅之即効明日遂行自此屡用屡効
　　赤石脂散【出圣惠方】治疿子磨破成疮宜止痛生肌
　　赤石脂【细研一两】黄蘖【去粗皮剉】腊茶【末各半両】白麺【二両】龙脑【半钱】
　　右捣研为细末毎用时绵揾扑之
　　葛粉方　治夏月疿子及热疮
</div>
    <div class="pagination">
<a href="普济方四库_page1091.html">上一页</a><span>...</span><a href="普济方四库_page1087.html">1087</a><a href="普济方四库_page1088.html">1088</a><a href="普济方四库_page1089.html">1089</a><a href="普济方四库_page1090.html">1090</a><a href="普济方四库_page1091.html">1091</a><span class="current-page">1092</span><a href="普济方四库_page1093.html">1093</a><a href="普济方四库_page1094.html">1094</a><a href="普济方四库_page1095.html">1095</a><a href="普济方四库_page1096.html">1096</a><a href="普济方四库_page1097.html">1097</a><span>...</span><a href="普济方四库_page1093.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
