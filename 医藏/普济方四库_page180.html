<!DOCTYPE html>
<html>
<head>
    <meta charset="UTF-8">
    <title>普济方四库 - 第 180 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 180 页/共 1812 页</h1>
    <div class="content">　　鸡子【一枚酒浸七日后取黄】白僵蚕【二十枚】
　　右药与鸡子相和令匀先以布搅揩疮瘢赤痛涂之甚効
　　治灭瘢痕方
　　右用白蜜和鹰屎白三两细研傅之三服则无问新旧必除
　　治瘢痕凸出方【出圣恵方】
　　凡遇春夏以大麦麫秋冬以麦麸好细绢下筛以酥和傅之
　　又方【出圣恵方】
　　夏以热瓦熨之冬以冻棱熨之
　　鸡子膏【出圣恵方】治疮瘢痕无问新旧涂
　　用鸡子五七枚熟煮取黄于铛中炒如黒脂膏以物先揩瘢痕然后涂膏日三九即自灭旧肉无别
　　治面上瘢痕方
　　用马苋汁洗唇面疱马汁及射工毒涂之瘥
　　指爪破面【出圣恵方】
　　用生姜自然汁调轻粉傅破处更无痕瑕
　　真玉磨方【出圣济緫録】治面上瘢痕
　　取真玉平处一面磨瘢痕乆则无痕
　　治面上灭瘢方【方见本门】
　　疗乆疮及金疮丸百疮瘢方能令髙者就下下者起平【出肘后方】
　　取纯白色雌鸡一头笼之煮豆赤小者饲之七日即饿之然后截羊肾脂饲若不肯食更饿之自然食频日与食之小粪出当色白腻润此堪用笼鸡白粪二合辛夷四合白附子二分牡蛎三分细辛二分合捣末蜜和涂瘢上
　　治去疮瘢方【出海上名方】
　　用白髓杂玉屑琥珀屑涂之一方用蜜陀僧末水调涂
　　治火烧疮灭瘢方【出圣恵方】
　　用赤地利二两捣罗为末以生麻油调傅之疮上以瘢灭为度
　　又方【出肘后方】
　　以人精和鹰屎白涂之日二无问新旧必除亦用白蜜和之
　　治杂疮及灭旧瘢痕
　　用白僵蚕衣鱼鹰屎白三味等分为末入在面膏内和涂之疮瘢即灭【衣鱼多在衣中在书名蠧鱼】
　　疗痘疮瘢面靥【出谭氏小儿方】
　　以蜜陀僧细研水调夜涂之明旦洗去平复矣
　　治面上灭瘢
　　用木兰香一斤以三年米醋浸一日出曝干为末傅之用醋浆渍一百日干为末服方寸匕【木兰香即兰香菜也】










　　普济方卷五十二
　　钦定四库全书
　　普济方卷五十三　　　明　周王朱橚　撰耳门
　　总论
　　夫耳属足少隂之经肾家之寄窍于耳也肾通乎耳所主者精精气调和肾气充足则耳闻而聪若劳伤气血风邪袭虚使精脱肾惫则耳转而聋又有气厥而聋者有挟风而聋者有劳损而聋者盖十三经脉上络于耳其隂阳诸经适有时交并则脏气逆而为厥厥气冲入于耳是为厥聋必有时乎晕之证耳者宗脉之所附脉虚而风邪乗之风入于耳之脉使经气否塞不能宣是为风聋必有时乎头痛之证劳役伤于血气滛欲耗其元精瘦悴力疲昏昏瞆瞆是为劳聋有能将适得宜血气和平则其聋渐轻其或日就劳伤风邪停滞则为久聋之证矣外此又有耳触风邪与气相击其声嘈嘈眼或见光谓之虚鸣热气乗虚随脉入耳聚热不散脓汁出焉谓之脓耳此耳间有津液轻则不能为害若风热搏之津液结聚成核塞耳亦令暴聋谓之停耳前是数者肾脉可推风则浮而盛热则洪而实虚则濇而濡风为之踈散热为之清利虚为之调养邪气屏退然后以通耳调气安肾之剂主之如此得耳中三昧耳不致聋聩耳鸣耳痛耳痒耳内生疮或为停耳或为耳肿六滛伤之调乎肾七情所感治乎心医疗之法宁心顺气欲其气顺心寕则耳为之聪矣宜用局方妙香散以石菖蒲煎汤调服以顺心气丹参蜜砂以宁心君调肾之药前方所载苁蓉丸是也续有二方为之佐使参而用之可也
　　耳证謌云耳为听会肾之官五脏官通理可详内运唏嘘呵呼呬外司角徴羽宫商卒然内塞不闻声劳碌忧思过度生聋聩耳鸣脓血出风寒暑湿薄于经停耳底耳证多端用意消详不一般或实或虚随证疗百虫入耳别为防○五脏六腑十二经脉有络于耳者其隂阳经气有相并时并则有脏气逆名之为厥厥风相入于耳之脉则令耳聋其肾病精脱耳聋者其候頬颧色黒手少阳之脉动而气厥逆而耳聋者其候耳内煇煇停防也手太阳厥而耳聋者其候聋而内气满养生方云勿塞故井及水渍令人耳聋目盲
　　耳聋诸疾【论】
　　夫肾开窍于耳足少隂之经宗脉所会也若精气调和元藏充盛则耳聪而诸疾不生或劳伤气血客受风邪则肾虚而为耳病有肾间渍水而耳聋者有心气虚热而耳聋者有脑脂下流成耵聍耳垢而耳聋者其证不一○耳聋之证有二有肾虚精脱而聋者肾气通于耳也有经脉气厥而聋者经脉络于耳也肾虚而聋者其候靣色黒气厥搏入于耳聋者其候耳中煇煇防防或耳中气满是也煇煇防防过在手少阳耳中气满过在手太阳以至五络皆会于耳中各有证候审而治之盖肺虚而少气不能服息耳聋嗌干肺之络会于耳中故聋此説非也葢气弱必塞甚则气血俱澁滞而不行也耳者宗气也肺气不行故聋也○耳聋有五曰风聋曰干聋曰劳聋曰虚聋曰聤聋是也肾气通于耳足少隂其经也虚受风邪及劳伤血气停滞津液皆能致聋惟所受不同故其经各异葛氏所谓风聋者痛掣干聋者内耵聍劳聋者出黄汁虚聋者肃肃作声聤聋者脓汁出
　　方
　　磁石散【出千金方】　治耳聋
　　磁石【四两】天门冬　地骨皮　生姜【各二两】山茱茰土根　牡荆子　茯苓　菖蒲　芎防　枳实白芷　橘皮　甘草【各二两】竹沥【二升】
　　右防咀以水八升煑减半内沥煑取二升五合分三服五日一剂三日乃着散入耳中如后方
　　栢子仁汤【出圣济总録】　治肾间有水使人耳聋补不足栢子仁　白术　人参　干姜　甘草　防风乌头　陈橘皮　山芋　芎防　磁石　芍药黄耆　白茯苓【各一两半】肉桂【一两半】
　　右防咀每服三钱先以水三盏煮羊肾一只取汁一盏去羊肾下药入生姜一大拍碎同煎至七分去滓食前温服之
　　肉苁蓉丸【出圣济总録】　治肾虚耳聋
　　肉苁蓉　莵丝子　白茯芩　山芋　人参　肉桂【去麄皮】防风　芍药　熟地黄　黄耆　附子羊肾　羗活　泽泻【各一两】
　　右捣罗为末炼蜜和丸如梧桐子大每服三十丸空心温酒送下
　　桑螵蛸汤【圣济总録】　治虚损耳聋
　　桑螵蛸【十枚】牡丹皮【半两】白茯苓　白术　当归　肉桂【去粗皮】牡荆子　磁石　附子　菖蒲　熟干地黄　大黄　细辛　芎防【各半两】
　　右防咀毎服三钱先以水三盏煮猪肾一只取汁一盏去肾下药煎至七分去滓食前温服
　　矾石膏【出千金方】　治耳聋
　　矾石　甘草　菖蒲　当归　细辛　防风　芎防　白芷　乌贼骨　附子　皂荚【各半两】巴豆【十四枚】
　　右薄切三升酢渍一宿以不中水鸡膏合煎三三下以巴豆黄膏成去滓内雄黄末搅调取核大沥耳中绵塞之日三易
　　黄耆丸　治耳聋
　　黄耆　栀子仁　犀角　木通　升麻　人参参　木香　干塩　黄芩　芍药【剉各一两】
　　右捣罗为细末炼蜜和丸如梧桐子大每服二十丸煎枸杞根汤下加至三十丸食后服
　　追风散　治耳聋闭塞不通
　　防芦　雄黄　川芎　白芷　石菖蒲　全蝎藿香　薄荷　鵞不食草　苦丁香【各等分】麝香【少许】
　　右为末吹鼻中仍服顺气散即通
　　乳香丸　治耳聋塞耳
　　乳香　杏仁　萞麻子　附子　磁石　木通桃仁【各半两】巴豆【炒一分】松脂　菖蒲【各三分】
　　右先捣罗磁石木通菖蒲附子为末其余捣研为膏入末同捣一二百杵撚如核大中心通一孔子以绵裹塞耳中一日三换轻者三日重者七日愈
　　清神散　治气壅于上头目不清耳常重听
　　干菊花　白僵蚕【各半两】荆芥穗　羌活　木通川芎　防风【各四两】木香【一钱】甘草　石菖蒲【各钱半】
　　右为末每服三钱食后临卧茶清调下
　　磁石羊肾丸　治风虚不爽时重听或有风痹之状普皆治之
　　磁石末【二两】川椒　石枣　防风　白术　茯苓北细辛　山药　川芎　逺志肉　大川乌　木香　当归　莵丝子　黄茋　鹿茸【酒浸一宿各一两】肉桂　熟地黄【二两】石菖蒲【一两半】
　　右为末用羊肾两对去皮膜以酒煑烂和诸药细研以所煑羊肾酒搅糊为丸如梧桐子大每服一百丸空心温酒盐汤送下仍以清神散羊肾丸二方相间服却忌牛肉鸡鵞子临川阮助教方
　　疗耳聋【出本草】
　　以盐霑蚯蚓汁滴耳中
　　治耳聋
　　斑猫【一个去翅足】土狗【一个】石菖蒲【一寸】巴豆【一个】全蝎【一个】穿山甲【一片烧】麝香【少许】萞麻子【三个】
　　右研细葱涎和丸核大绵裹塞耳
　　菖蒲散【出千金方】　治耳聋
　　石菖蒲【二两】磁石【四两】白敛　牡丹皮　山茱茰　牛膝　土根【各二两】
　　右治下筛绵塞耳日一易之仍服大三五七散佳
　　通耳丹　治耳塞
　　桑螵蛸　安息香　阿魏【各钱半】硃砂【半钱】大蒜　萞麻子仁【七个】巴豆仁【七个】
　　右为细末入二仁与蒜同研烂为丸如核样毎用一丸绵裹塞耳中觉微痛即取其药
　　萞麻丸【一各大通膏】　治耳聋塞耳
　　萞麻子【去皮半两】乳香　食盐　巴豆【去皮炒各一两】松脂蜡　仁【各半两】
　　右捣烂如膏撚如核样如小手指大用薄绵卷之大针扎两三眼两头透用塞耳经宿当闻钟声黄水出即愈
　　雄黄散　治耳聋薰耳
　　雄黄　防风　菖蒲　矾石　乌头　椒【炒出汗各一分】大【十枚】
　　右为散以香炉中安艾一弹子大次着黄蘖末半钱匕于艾上复以药二匕着艾上火燃向耳薰之
　　磁石丸　疗耳聋
　　磁石　菖蒲　通草　薰陆香　杏仁　萞麻子松脂【等分】
　　右捣筛以蜡及鵞脂和丸稍长乃以钗脚子穿中心为孔先去耳中垢然后纳药日再初作痒及作声日余即瘥一方无鵞脂只用蜡为丸
　　黄蜡丸【出千金方】　治耳聋
</div>
    <div class="pagination">
<a href="普济方四库_page179.html">上一页</a><span>...</span><a href="普济方四库_page175.html">175</a><a href="普济方四库_page176.html">176</a><a href="普济方四库_page177.html">177</a><a href="普济方四库_page178.html">178</a><a href="普济方四库_page179.html">179</a><span class="current-page">180</span><a href="普济方四库_page181.html">181</a><a href="普济方四库_page182.html">182</a><a href="普济方四库_page183.html">183</a><a href="普济方四库_page184.html">184</a><a href="普济方四库_page185.html">185</a><span>...</span><a href="普济方四库_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
