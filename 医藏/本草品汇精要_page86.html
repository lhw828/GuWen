<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 86 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 86 页/共 249 页</h1>
    <div class="content">无毒
马勃主恶疮马疥（名医所录）【名】马庇 马屁勃 马屁菌【苗】〔蜀本图经曰〕此马屁
菌也其状如狗肺生湿地及腐木上虚软如紫絮弹之有紫尘出〔衍义曰〕此唐韩退之所谓牛溲马
勃俱收并蓄者也其大者如斗小者如杓弹之则粉出也【地】〔图经曰〕生园中久腐湿处【时】〔生
〕无时〔采〕夏秋取【收】阴干【用】大而虚软者佳【色】紫【味】辛【性】平散【气】气
之薄者阳中之阴【臭】朽【主】疮疥喉闭【制】去膜用【治】〔疗〕〔陶隐居云〕敷诸疮【合
治】合蜜揉拌少以水调呷治喉闭咽痛
卷之十五草部下品之下
草之草
屐（音剧） （音燮）鼻绳灰水服主噎哽心痛胸满（名医所录）【地】〔别录云〕江南以
桐木
为屐及 用蒲为 用麻穿其鼻也入药取以着脚经久而欲烂断者为良【用】着脚经久者佳【色】
黑【制】烧灰用
卷之十五草部下品之下
草之草
无毒
质汗主金疮伤折瘀血内损补筋肉消恶血下血气妇人产后诸血结腹痛内冷不下食并酒消服
之亦敷病处（名医所录）【地】〔图经曰〕出西蕃如凝血蕃人煎甘草松泪柽乳地黄并热血成之
〔陈藏器云〕蕃人试药取儿断一足纳药于口中以足蹋之当时能走者至良○谨按断儿足以试药
可谓神矣考其药味不过甘草松泪辈而已岂能如是之速哉但恐后人说梦向痴试之不验将何如邪
设若误伤以此治之则可欲试药而断人之足其与文伯下二胎之意同也仁人者可不慎欤【色】紫
红【味】甘【性】温【气】气之浓者阳也【臭】香
卷之十五草部下品之下
草之草
无毒 植生
水蓼主蛇毒捣敷之绞汁服止蛇毒入内心闷水煮渍捋脚消气肿（名医所录）【苗】〔唐本注
云〕生于水泽中故名水蓼其叶大于家蓼茎赤水 食之胜于蓼子〔衍义曰〕大率与水红花相似
但枝低尔今造酒取汁和面作曲亦假其辛尔【地】〔唐本注云〕生下湿水傍【时】〔生〕春生苗
〔采〕夏月取茎叶【收】阴干【用】茎叶【质】类水红花而枝短【色】绿【味】辛【性】冷
散【气】气之薄者阳中之阴【臭】香【治】〔疗〕〔别录云〕脚痛成疮煮汤令温热得所频频淋
洗疮干自安【合治】水红子不以多少微炒一半余一半生用同为末以好酒调二钱日三服食后夜
卧各一服治瘰 破者亦治
卷之十五草部下品之下
草之草
无毒 丛生
莸草主湿痹消水气合赤小豆煮食之勿与盐主香港脚顽痹虚肿小腹急小便赤涩捣叶敷毒肿又
绞取汁服之主消渴（名医所录）【名】莸蔓于 KT （音犹）证 莸【苗】〔图经曰〕生水
中似
结缕叶长马多食之尔雅云莸蔓于江东人呼为KT 证俗云莸水草也左传亦曰一薰一莸十年尚
犹有臭者是此草也【地】〔图经曰〕生江东水田中【时】〔生〕春生苗〔采〕夏秋取叶【收】
曝干【用】叶【色】绿【味】甘【性】大寒缓【气】气之薄者阳中之阴【臭】臭【主】消水
气敷肿毒
卷之十五草部下品之下
草之草
无毒
败芒箔主产妇血满腹胀痛血渴恶露不尽月闭止好血下恶血去鬼气疰痛症结酒煮服之亦烧
为末酒下弥久着烟者佳今东人作箔多草为之尔雅云芒以茅可以为索（名医所录）
卷之十五草部下品之下
草之草
有小毒 丛生
狗舌草主蛊疥瘙疮杀小虫（名医所录）【苗】〔唐本注云〕叶似车前无文理抽茎花开黄白
而细【地】〔唐本注云〕生渠堑湿地【时】〔生〕春生苗〔采〕四月五月取【收】曝干【用】
茎
卷之十五草部下品之下
草之草
无毒 植生
海金沙主通利小肠（名医所录）【苗】〔图经曰〕初生作小株高一二尺七月采全科于日中
曝之令干纸衬以杖击之有细沙落纸上旋收之且曝且击以沙尽为度【地】〔图经曰〕在黔中山
谷湖南亦有之【时】〔生〕春生苗〔采〕七月取【收】日中击之【用】沙【色】黄【味】淡
【性】平【气】气之薄者阳中之阴【臭】朽【主】通关窍利水道【合治】合栀子马牙硝硼砂
治伤寒热狂○海金沙一两腊茶半两二味捣碾令细每服三钱煎生姜甘草汤调服无时治小便不通
脐下满闷未通再服
卷之十五草部下品之下
草之草
无毒 丛生
萱草根治沙淋下水气主酒疸黄色通身者取根捣绞汁服亦取嫩苗煮食之又主小便赤涩身体
烦热风土记云怀妊妇人佩其花生男也（名医所录）【名】鹿葱 〔花〕宜男 忘忧【苗】谨
按
此种春初宿根而生叶十数作丛类菖蒲而稍薄一茎挺出其端有花次第而开类百合而红黄色亦有
纯黄者夏采花秋采根用今人多采嫩苗及花跗作菹煮食之其花孕妇佩纫则生男故名宜男诗传云
食之亦能令人合欢乐忘忧故名忘忧也【地】〔图经曰〕处处田野有之【时】〔生〕春生苗〔采〕
五月取花八月取根【收】日干【用】根【色】白【味】甘辛【性】凉缓【气】气之薄者阳中
之阴【臭】香【主】利水窍除烦热【治】〔疗〕〔图经曰〕安五脏利心志令人好欢乐无忧轻
身明目○嫩苗花作菹食利胸膈甚佳【合治】萱草根洗净研汁一大盏合生姜汁半盏时时细呷治
大热衄血
卷之十五草部下品之下
草之草
有大毒 丛生
格注草主蛊疰诸毒疼痛等（名医所录）【苗】〔唐本注云〕叶似蕨根紫色若紫草根一株有
二十许【地】〔图经曰〕生齐鲁山泽〔唐本注云〕出兖州山谷间【时】〔生〕春生苗〔采〕二
月八月取根五月六月取苗【收】日干【用】根苗【色】苗绿根紫【味】辛苦【性】温散【气】
气
卷之十五草部下品之下
草之草
鸡窠中草主小儿白秃疮和白头翁花烧灰腊月猪脂敷之疮先以酸泔洗然后涂之又主小儿夜
啼安席下勿令母知（名医所录）【时】〔采〕无时【收】曝干【用】鸡久栖者良【制】烧灰用
【合治】烧作末合酒下一钱匕治产后遗尿
卷之十五草部下品之下
草之草
无毒 植生
鸡冠子主肠风泻血赤白痢妇人崩中带下（名医所录）【苗】谨按苗高三五尺独茎而匾红
绿
色叶如蓼叶而长至端渐小花开茎巅状若鸡冠故谓之鸡冠花也其子细黑似车前子但棱匾而有光
泽尔【地】处处有之【时】〔生〕春生苗〔采〕秋取子【收】日干【用】子【色】黑【性】
凉【气】气之薄者阳中之阴【主】崩中带下【制】炒碾碎用
卷之十五草部下品之下
草之走
有小毒 散生
地椒主淋炸肿痛可作杀蛀虫药（名医所录）【苗】〔图经曰〕其苗因旧茎覆地而生茎叶甚
细花作小朵紫白色【地】〔图经曰〕出上党郡【时】〔生〕春生苗〔采〕秋取实【收】日干【用
</div>
    <div class="pagination">
<a href="本草品汇精要_page85.html">上一页</a><span>...</span><a href="本草品汇精要_page81.html">81</a><a href="本草品汇精要_page82.html">82</a><a href="本草品汇精要_page83.html">83</a><a href="本草品汇精要_page84.html">84</a><a href="本草品汇精要_page85.html">85</a><span class="current-page">86</span><a href="本草品汇精要_page87.html">87</a><a href="本草品汇精要_page88.html">88</a><a href="本草品汇精要_page89.html">89</a><a href="本草品汇精要_page90.html">90</a><a href="本草品汇精要_page91.html">91</a><span>...</span><a href="本草品汇精要_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
