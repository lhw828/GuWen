<!DOCTYPE html>
<html>
<head>
    <meta charset="UTF-8">
    <title>症因脉治 - 第 66 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 66 页/共 100 页</h1>
    <div class="content">　　【积热三消之脉】胃脉上朝于寸口，肺消也。气口滑大，胃消也。尺脉洪大，下消也。

　　右脉数大，肠胃积热，左脉数大，肝胆积热。

　　【积热三消之治】烦渴引饮，清肺饮。口臭易饥，清胃汤，加干葛。如肺胃积热，下流膀胱，八正散。若肝胆之热下流，龙胆泻肝丸。若肾之相火下流，而成下消，凉八味丸、文蛤散。

　　清肺饮

　　清胃汤

　　上二方，见前条。

　　八正散

　　见前腹胀门。

　　龙胆泻肝汤

　　见前肝火胀。

　　凉八味丸

　　即六味丸加黄柏、知母。

　　文蛤散

　　文蛤杵细，滚汤调服。

　　[卷三：三消总论] 内伤三消 

　　【精虚三消之症】口干消渴，饮水不多，气怯喘咳，上消症也。时食时饥，饥不欲食，中消症也。小便频数，牵引作痛，如沥如膏，下消症也。

　　【精虚三消之因】或悲哀伤肺，煎熬真阴，或思虑伤脾，脾阴伤损，或房劳伤肾，精日耗而亏损，此精虚三消之因也。

　　【精虚三消之脉】右寸细数，肺燥液干，右关细数，脾经阴损，两尺细数，肾肝失精。

　　【精虚三消之治】生脉散、人参固本丸，治上消也。地黄膏、琼玉膏，治中消也。三才封髓丹，治下消也。先见小便过多，随乃多渴，此真阳失守，下泄无度，上不能蒸动生津，《金匮》八

　　生脉散

　　人参拣冬北五味

　　人参固本丸

　　人参怀生地怀熟地天门冬麦门冬

　　地黄膏

　　生地当归丹皮白芍药甘枸杞知母人参甘草地骨皮

　　琼玉膏

　　人参白蜜生地黄白茯苓

　　三才封髓丹

　　见后肾痹。

　　八味丸

　　见前脏寒胀。

　　《内经》有风消之句，消必兼风言之也。厥阴传变二阳，则成三消，然消症多饥，仲景云：饥不欲食，则知消症。亦有不欲食者。故能食而渴，全重二阳，饮一溲一，全重少阴，饥不食，气上冲心，则主厥阴矣。河间云：消渴之症，阴精极衰，燥热太过，治宜补肾水，泻心火，润肠胃之燥热，济身中津液，使道路不结，津液不枯，气血不涩，则病自已。

　　[卷三] 不得卧论 

　　秦子曰：不得卧之证，诸经皆有，主热者多。在外感门，有表热、里热、半表半里热、有气分热、血分热，有余热未尽，汗下太过诸条。在杂症门，则里热多而无表热者也。今注 

　　[卷三：不得卧论] 外感不得卧 

　　【表热不得卧之症】发热身痛，无汗烦热，不得卧，太阳经表热症也。目痛鼻干，身大热，不得卧，阳明经表热症也。时寒时热，寒热往来，不得卧，少阳经表热症也。

　　【表热不得卧之因】风寒伤于太阳，郁而发热，则烦热不得卧。风寒伤于阳明，郁而发热，则烦躁不得卧。风寒伤于少阳，郁而发热，则懊不得卧。

　　【表热不得卧之脉】人迎浮紧，太阳表热，右关洪长，阳明表热，左关浮弦，少阳表热【表热不得卧之治】太阳表热，不得卧而无汗者，冬月，北方人麻桂汤，南方人，羌活汤。阳明表热不得卧，干葛升麻汤。少阳表热不得卧，小柴胡汤。

　　麻桂汤

　　羌活汤

　　干葛升麻汤

　　小柴胡汤

　　上四方俱见伤寒门。

　　[卷三：不得卧论] 外感不得卧 

　　【里热不得卧之症】身热汗出，渴而引饮，小便不利，太阳经里热也。烦渴消水，口燥唇焦，大便坚结，阳明经里热也。寒热口苦，胁痛干呕，少阳经里热也【里热不得卧之因】太阳失用解表，则传膀胱之本；阳明失用解表，则传阳明之里；少阳失用解表，则传少阳之里。邪热传里，则烦躁不得卧矣。

　　【里热不得卧之脉】左尺沉数，太阳里热，右关沉数，阳明里热，左关弦数，少阳里热【里热不得卧之治】太阳里热，冬月五苓散，家秘用木通羌活汤。阳明里热，白虎汤。

　　有下症者，承气汤下之。少阳里热，家秘黄芩汤。

　　五苓散

　　猪苓泽泻白术肉桂白茯苓

　　白虎汤

</div>
    <div class="pagination">
<a href="症因脉治_page65.html">上一页</a><span>...</span><a href="症因脉治_page61.html">61</a><a href="症因脉治_page62.html">62</a><a href="症因脉治_page63.html">63</a><a href="症因脉治_page64.html">64</a><a href="症因脉治_page65.html">65</a><span class="current-page">66</span><a href="症因脉治_page67.html">67</a><a href="症因脉治_page68.html">68</a><a href="症因脉治_page69.html">69</a><a href="症因脉治_page70.html">70</a><a href="症因脉治_page71.html">71</a><span>...</span><a href="症因脉治_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
