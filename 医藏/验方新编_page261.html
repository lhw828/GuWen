<!DOCTYPE html>
<html>
<head>
    <meta charset="UTF-8">
    <title>验方新编 - 第 261 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 261 页/共 321 页</h1>
    <div class="content">　　此图按铜人图尺寸，孩儿大小不等，宜因此类推。

　　种牛痘穴分图

　　图

　　种痘刀式

　　图

　　此刀锋宜尖薄利，约长寸许，外用玳瑁壳藏护。

　　取痘浆象牙小簪式

　　图

　　此象牙小簪约长寸许，两头宜尖利。

　　执刀式

　　图

　　引痘略

　　引痘说

　　痘何以曰牛也？痘之种自牛来也。外洋向无此疾，后由他处传染，患亦滋多，惟畜牛取乳之家，独不沾染。医人欲穷其故，见牛乳旁有青蓝小　，形与痘类，因悟牛之患痘必轻，以之传人，必然无害，于是按古针刺法，取牛痘之浆，种人两臂消烁、清冷渊二穴，旬日，果于所刺之处随出数颗，按日灌水，按日满浆，按日结痂落靥，无一损伤，无一复出。盖牛土畜也，人之脾属土，以土引土，同气相感，同类相生，故能取效，若此，痘种自牛而来，故曰痘也。

　　其曰引，何也？曰：痘之为毒，受于先天，感于时气，散于经络。男女交感之会，先天胎毒既有浅深。感时行之气，复有善恶。而散于经络分发五脏，又有轻重。正痘有发热即现点者。最险之症，肾经之毒也，由肾而肝而心而肺而脾，传经最多，其症亦递减，故痘之发毒，肾最重，脾最轻。按古痘苗塞鼻孔法，亦必五脏传遍，始能发热。缘鼻者，肺之外窍也。苗塞鼻中，其气先传于肺，肺主皮毛。肺传于心，心主血脉。心传于脾，脾主肌肉。脾传于肝，肝主筋。肝传于肾，肾主骨。痘毒藏骨髓之内，感苗气而发，其毒自骨髓尽达于筋，肾脏之毒解矣。自筋尽达于肌肉，肝脏之毒解矣。自肌肉尽达于血脉，脾脏之毒解矣。自血脉尽达于皮毛，心脏之毒解矣。自皮毛尽达于颗粒，肺脏之毒解矣。苗气必历五脏层递而入，内毒亦必历五脏层递而出，此传送之次序也。今种牛痘法择于两臂中消烁、清冷渊二穴，上下交连之处种之，似与塞鼻孔法有异。殊不知二穴部位乃手少阳三焦经也。三焦者，人身最关要之腑，如天地之三元，总领五脏六腑、营卫、经络，通内外、左右、上下之气。三焦通则内外、左右、上下皆通。得其关要之处引之，直从皮毛、血脉、肌肉、筋络同时直传而入，使纵有胎毒深藏于肾，亦自然同时引其端绪，则无棼乱之忧。《金鉴》所谓：引其毒于未发之先者，即此意。张逊玉《种痘新书》所谓：以佳苗而引胎毒，斯毒不横而症自顺者，亦此意。故凡种痘皆用引法，而欲引毒从三焦经而出，则惟牛痘之法为最良也。

　　痘为小儿一大病，当天行时，人人尚思远避，今无故取婴孩而与之以病，可乎？曰：非也。譬之捕盗，乘其羽翼未成就而擒之甚易矣！譬之去莠，及其滋曼未延，芟而除之甚易矣。人家小儿出痘，如遇险症，延医服药，举家日夕守视，多少酸辛，问卜求神，多少惊恐！其轻者亦须多方调护。今牛痘则止种四颗或六颗，一儿嬉笑饮食一切如常，旬日之外，告厥成功，无灾无害，不惟小儿省却疾苦，即育子者亦省却忧劳，法诚善也。

　　或问种牛痘有死者否？曰：断无致死之理。予少时未出天花，详医为予种，时年三十二数手敢

　　首在留养苗浆

　　牛痘法全在养苗，此苗始自外洋，嗣后以人传人，贵乎连绵不绝。予既于洋行会馆设局，夏月以八日为一期，春、秋、冬以九日为期，周而复始，来种者风雨勿改。而洋行好善诸公，复醵金生息，自四月至九月来种者，酌以果金与取浆之人。其所以设果金者，盖当盛夏溽暑之时，即平日深信者，亦多拘执而不肯来，痘不种则浆无从取，浆不取则苗无以继，今既设果金，俾来者孩童既获安全，而贫乏者亦不无小补，于是种痘者源源而来，而佳苗乃绵绵弗绝，行之既之，人咸知牛痘之法，虽盛暑亦无碍矣。

　　次在认识疯疾

　　父母爱子之心，人人皆同。粤东地势卑湿，不无疯疾，来求种痘者，恐一同混杂，误取其浆，传之无疾小儿，为害不浅。以此告知洋行诸公，呈请有司派令养济院认识疯疾之人，具结存案，逢期到局伺候。凡来者先令认过，然后取苗，自无贻误。

　　引泄法

　　其法不论春夏秋冬，随时皆可，不拣天气，不择良辰，不避风，不禁忌，不分男女，不拘大小，自小儿生百日后，但现下无疮癞、无瘰　、无胎毒及皮肤血热疳积诸疾病，便可随时引种。

　　牛痘灌浆满足，总在八九日，故种痘之期，大都以八九日为率。太早则浆无力，太迟则苗老无功。至期，于先一期所种浆水满足之孩童，择其痘顶不尖、脚不斜、不皱不黄、不暗、不破，要如红线围缠，收束紧实，色若珍珠宝光者；又察此童现下无疮癞、瘰　、胎毒、皮肤、血热、疳积、疾病等症者，是谓佳苗。若其痘色淡白，暗而无宝光，顶虽平而脚斜似松，中央无一点焦硬者，不宜用。

　　苗既佳矣，取苗时，用刀尖向其痘面四围轻轻剔破，将痘面中央一点焦硬小靥微揭，其浆清亮者可用。若见浆水浊白或黄，即使刀尖两三次点去浊浆，俟其流出清浆如圆珠，粒粒不流散者为贵，好浆一粒，可种数人。

　　种痘时，孩童衣衫两袖卷贴膊上，用小绳横穿两袖，结束紧紧，令其臂露出，虽寒天不忌。男先左，女先右。种痘种左手执定孩童之臂，勿令伸缩，右手将刀尖点取佳苗，向两臂消烁、清冷渊穴，每臂每穴，各种一颗。如孩童年至八九岁以上，日　腥腻五味。恐或有后天之毒，则于两穴上下相连之处中间，更各种一颗，不宜出四颗，六颗数外。

　　其刺法，用刀不宜直竖，宜轻巧，将点苗刀尖，轻轻平刺皮膜如一纸之薄，刺处约宽一分，以微见血为度。将刀尖之浆辗转　拭，同其微血注于所刺穴中，使浆与血调和，其气达于三焦之经，自然取效。断不宜手重，恐深刺入肉，出血咯多，反将苗浆带出，不能成功。

　　将衣衫垂下，不必用绸包裹束扎，反令血气不行。贴身之衣，宜用柔软丝绸，若衣服浆洗粗硬者，恐致擦损。

　　度苗法

　　按期取鲜浆种痘，以人传人固妙。但只可施之近处，若远处难取鲜浆。可寻佳苗之靥如前式者，缸藏密封，带在身旁，日夜不离，可以留十日半月。倘不能即用，逢痘期之日，将其靥背铺在鲜浆之上，使其气息沾润。或用刀尖沾鲜浆抹过靥背亦可。凡用靥时，取备人乳少许，将刀尖刮取靥中之肉，即痘痂向肉一面脓所结成者，放于瓷器面上，以人乳滴入，令其湿润，然后用刀尖研刮乳浆，照法刺于臂上。此特为路远不能取鲜浆而言，即痘靥亦可取效。

　　又有干苗法，将象牙小簪两枝，各就满浆之孩童痘上，两三次沾取痘浆，俟其干了，藏于鹅毛筒内、用蜡密封，可留三两日。用时，取备清水一碗煎滚，以象簪在滚水气上熏润，互相刮浮其浆，推聚干簪尖上，即用刀如前法刺破孩童皮膜，随将簪插入所破皮膜孔里，辗转略为摇动，得其微血洗此浆于肌肤内亦可。或将有浆之簪，插入滚水内，立即提起，摇去滚水，如法用之。但干苗有引出有引不出者，不如用痘靥，更不如用鲜浆，得气较全，自然之理也。

　　出痘时宜辨

　　自刺引之后，并不发热，起初三日，所刺处常如蚁咬。然至第三四日，始露形影，发出痘尖，顶脱血迹。第五六日，起如小　，周遭灌水，第六七日，水足灌浆，微微觉痒。第八九日，灌浆满足，两腋底微痛，略似结核，头额掌心俱见微热，此周身毒由此出，毒发则火动，正要其元阳运化也。其痘灌浆满足，有如绿豆大，又如白豆大者。第九日、十日，脚外红晕随散，微热必退，浆转黄蜡色，先从痘心焦硬处变苍而结靥。半月之外，靥落有疤，其靥光泽坚浓，卷边如小香菰样，细看疤内，更有几点小疤居其中，此种情形齐备，可以告成功矣！予身曾亲历，故知之更详。

　　天行之痘，医家先论成色，牛痘则须分真假。凡痘顶平而不尖，脚收束紧实，色如珍珠宝光，中央一点焦硬，根脚如有红线围缠，痘脚外有红晕（如先天毒重始有红晕，毒轻则无）

　　，如此者乃真痘也。无水无浆，无红线脚，或有灌水而不上浆，或灌浆如黄白脓者，其痘顶尖而不平，脚斜散而皱不收束，色淡白暗而无宝光，靥黄而薄，又有中央浓而边薄者，此假痘也。真痘既出之后，天行永不复出，即再引之，亦无复出者。假痘仍要再种，恐其遇天行复出，务须于此等处辨清，而种痘之小儿，至灌浆后，亦必须请原种痘之人看过，方保无误天行之痘，必由五脏一经而发，牛痘亦然。间有夜睡略惊搐、略烦躁者，主心经也。有略多眼眵者，主肝经也。有略作渴、略作闷呕及泄泻者，主脾经也。有略咳嗽及喷嚏者，主肺经也。有夜睡　牙者，主肾经也。何以既走五经而不用服药哉？盖引之则症轻，所谓毒不横而症自顺也。

　　种牛痘宜趁天行未到之先引泄更佳，诚恐孩童沾了天行气息，引泄适逢其时，则有出天行而不出牛痘者，亦有天行与牛痘并出者。如播种之日即晚或次日发热，此乃天行在先，非牛痘发作，否则系夹感冒别症，自须延医诊视。恐有射利之徒，自作聪明，竟将天行痘浆与人刺引，及遇发时浑身俱出。先天毒轻者，出痘少尚无妨碍，毒重者出痘必多，更须医治，若依牛痘之法，以所种之痘苗种人，则引一颗，即出一颗，断无多出之理。种此穴即出此穴。亦无横出别外之理。种痘家宜致谨焉。

　　牛痘固无多出之理，亦有四颗、六颗不能出全者乎？曰：有。有将奈何？曰：无伤也。

　　假年再如此引余三种痘之初，四五日宜食火腿、腊鸭、瘦猪肉、鲜鱼、素菜、豆腐、冬笋、芫荽、荸荠、甘蔗、清汤、粥饭、一切清淡各物。肚泻则不宜食鱼腥，灌浆后亦不宜食芫荽、冬笋及豆腐、甘蔗、荸荠诸凉物。到灌水时，观其似弱，则稍食鲜虾、鲜蟹，催助浆水；壮旺者，不食亦可。忌食生鸡、鲤鱼、牛肉，误食恐痘破成坑，不能合口，又恐结痂后痂旁红肿，如类痘。及一切煎炒、热毒、面食凝滞之物。放苗之初，太酸太咸各物不宜食，豆腐食多，亦恐致痒。

　　出痘后须知

　　种痘后，断不再出，间有出者，名曰小痘，非真痘也。犹之天花之后，亦有水痘。必先发热一两日，然后发出，仍亦灌水，其中或有数颗略大，亦似灌浆，痘脚亦似有淡淡红线，但六七日必结靥，靥薄如纸，万无妨碍，幸勿误听人言，认为再出。

　　其有先天毒盛，发泄未清，出麻疹时必密，延医用一二发表之剂，疏解之即安然无事。

　　间有痘后即出麻疹等类，亦须延医治之，非恐大碍，特要孩童不致辛苦耳。

　　又间有结痂后，臂上痘痂之旁红肿，略类痘　，此固万中无一。宜用豆心渣，即豆腐渣，或三豆散、紫花地丁、芙蓉膏，四围敷之，留顶勿敷，使其毒由顶出。忆予所种，惟常博何公梦　少君，又本坊崔渭生令媛，及中协兵弁张耀清之孙有此，按药治之，无不立效。

　　十数年来，种小儿以万计，所见者仅三人，此外不复有矣。

　　或腠理气血凝结，致枝节生疮，用棉茧散敷之即愈。无论诸疮，如湿烂用金华散糁之，疮干则以猪油调敷，若生瘢癣，烧干陈牛粪敷之。

　　或问，天花忌抓破，此独不忌，何也？予曰：此原是针刺法，毒以刺而引出，刺且不妨，抓破何害。

　　又问，取鲜浆时，于取浆之小儿有妨碍否？曰：予已试验诸千万人，俱未见其有妨碍也。其所以疑有妨碍者，缘种痘之人，见有好痘，捏破痘浆，盗以作种，其取浆之时，或手力太重，或捏入太深，或浆水未灌满而取之非其时，或筋脉有关而取之非其处，如是，则或致有碍耳。若牛痘之法则不然，俟其八九日，灌浆满足，轻轻点取，于己无损，于人有益，何乐而不为乎。盖痘之患在毒，痘浆既满，则毒已尽泄，取之得法，断然无碍。且予之行此，亦不过以善方济人耳。若损此而益彼，即予亦不肯为也。

　　遇有抓破者，系在第七日以前，仍必灌复浆水。如在八、九日以后，则不能灌复，然其毒已引动，泄破亦无妨碍。或有随而结痂者。倘成脓不干，用武夷茶煎浓洗之，或黄豆皮煎水洗之，或胭脂膏、鲫鱼膏、蜡梅油贴之，皆可，若成脓而不能合口，用生肌散糁之，外洋原有药水、药膏治此立效，因不能常得，故不录。

　　以上各条，皆予所亲试而立效者，引无不出，出无不佳，不患后灾，不忧复发。以医痘至难之事，今变而为至易，莫非上苍爱怜赤子有意使然？夫父母之于子，未有不欲其以生、以长、以至成人，顾听其自出天花。症有险易，医有贤愚，悬悬莫必，孰若趁其毒之未发，引而出之，不费一钱，不受一吓，何等放心，何等快意耶！所愿为父母者，深信勿疑，同志者广为传布，此则予之浓望，亦凡为父母者所浓望也夫。

　　方药

</div>
    <div class="pagination">
<a href="验方新编_page260.html">上一页</a><span>...</span><a href="验方新编_page256.html">256</a><a href="验方新编_page257.html">257</a><a href="验方新编_page258.html">258</a><a href="验方新编_page259.html">259</a><a href="验方新编_page260.html">260</a><span class="current-page">261</span><a href="验方新编_page262.html">262</a><a href="验方新编_page263.html">263</a><a href="验方新编_page264.html">264</a><a href="验方新编_page265.html">265</a><a href="验方新编_page266.html">266</a><span>...</span><a href="验方新编_page262.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
