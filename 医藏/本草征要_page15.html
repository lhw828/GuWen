<!DOCTYPE html>
<html>
<head>
    <meta charset="UTF-8">
    <title>本草征要 - 第 15 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草征要 - 第 15 页/共 63 页</h1>
    <div class="content">　　第一卷 通治部分\治痰药

　　（二）清化热痰

　　即蚶壳也。味咸，性平，无毒。火 ，醋淬，研。

　　消老痰至效，破血癖殊灵。

　　咸走血而软坚，故主治如上。

　　第一卷 通治部分\治痰药

　　（三）逐痰

　　味辛、咸，性温，有小毒。入肺、肝、胃三经。柏子为使。恶麦门冬。畏人参、苦参。

　　刮去粗皮及弦与子，酥炙用。

　　宣壅导滞，开窍通关。驱邪辟疫，搜风逐疫。 之治噤口中风，濯之则除湿去垢，涂之而散肿消毒，焚之可辟疫除瘟。

　　性极尖利，无闭不开，无坚不破，中风伤寒门，赖为济急之神丹。若类中风、由于阴虚者，禁之。孕妇亦禁。

　　子：去皮，水浸软，煮糖渍食之，治大肠虚秘，瘰 恶疮。

　　刺：另见外科类。

　　第一卷 通治部分\温里药

　　附子

　　味辛、甘，性热，有毒。入脾、肾二经。畏防风、黑豆、甘草、黄 、人参、童便、犀角。

　　稀者佳。童便浸一日，去皮，切作四片，童便及浓甘草汤同煮，汁尽为度，烘干。（冬采为附子、主寒疾。春采为乌头，主风疾。）

　　补元阳，益气力，堕胎孕，坚筋骨。心腹冷疼，寒湿 。足膝瘫软，坚瘕症癖。

　　主治繁众，皆由风、寒、湿三气所致。邪客上焦，咳逆心痛。邪客中焦，腹痛积聚。邪客下焦，腰膝脚痛。附子热而善走，诸证自瘥也。虞抟曰：“禀雄壮之质，有斩关之能，引补气药，以追散失之元阳；引补血药，以养不足之真阴；引发散药，以驱在表之风邪；引温暖药，以除在里之寒湿。”吴绶曰：“伤寒传变三阴，及中寒夹阴，身虽大热，而脉沉者，必用之。厥冷腹痛，脉沉而细，唇青囊缩者，急用之。近世往往不敢用，直至阴极阳竭，而后议用，晚矣。”

　　附子，退阴益阳，祛寒湿之要药也。若非阴寒寒湿，阳虚气弱之病，而误用于阴虚内热，祸不旋踵。

　　第一卷 通治部分\温里药

　　肉桂

　　味辛、甘，性大热，有小毒。入肝、肾二经。畏石脂。

　　忌生葱，去皮用。见火无功。

　　益火消阴，救元阳之痼冷。温中降气，扶脾胃之虚寒。坚筋骨、强阳道，乃助火之勋。

　　定惊痫，通血脉，属平肝之绩。下焦腹痛，非此不除。奔豚疝瘕，用之即效。宣通百药，善堕胞胎。

　　桂心：（入心肾二经）理心腹之恙，三虫九痛皆瘥。补气脉之虚，五痨七伤多验。宣气血而无壅，利关节而有灵。托痈疽痘毒，能引血成脓。

　　肉桂乃近根之最浓者，桂心即在中之次浓者。桂枝即顶上细枝。（另列专条）以其皮薄，又名薄桂。肉桂在下，主治下焦，桂心在中，主治中焦，桂枝在上，主治上焦。此本乎天者亲上、本乎地者亲下之道也。

　　桂性偏阳，不可误投，如阴虚之人，一切血证、及无虚寒者，均当忌之。

　　第一卷 通治部分\温里药

　　干姜

　　味辛，性热，无毒。入肺、脾二经。

　　破血消痰，腹痛胃翻均可服。温中下气，症瘕积胀悉皆除。开胃扶脾，消食去滞。生行则发汗有灵，炮黑则止血颇验。

　　干姜本辛，炮之则苦，守而不移，非若附子行而不止也。其止血者，盖血虚则热，热则妄行，炒黑则能引补血药入阴分，血得补则阴生热退，且黑为水色，故血不妄行也。然血寒者可多用，血热者不过用三四分，为向导而已。

　　姜味大辛，辛能僭上，亦能散气，走血，久服损阴伤目，凡阴虚有热者勿服。

　　第一卷 通治部分\温里药

　　蜀椒

　　味辛，性热，有毒。入肺、脾、胃三经。杏仁为使。畏款冬花、防风、附子、雄黄。闭口者害人。

　　温脾土，而击三焦之冷滞，补元阳，而荡六腑之沉寒。饮癖气症和水肿，累建奇功，杀虫止呕及肠虚，恒收速效。通血脉则痿痹消除，行肢节则机关健运。椒目：“善消水肿，可塞耳聋。”椒禀纯阳之气、乃祛寒湿，散风邪，温脾胃，暖命门之良药。

　　命门火衰，中气寒冷者，宜之。若阴虚火旺之人，在所大忌。

　　第二卷 形体用药及专科用药\头面七窍

　　（一）巅顶、头面用药

　　味辛，性平，无毒。入肝经。酒浸，煨熟，焙干。

　　风虚眩晕，麻痹不仁。语言蹇謇涩，腰膝软疼。理风痫惊气。治恍惚失神。

　　肝为风木之脏，藏血主筋，独入肝经，故主治如上。

　　天麻，虽不甚燥，毕竟是风剂助火，若血虚无风者，不可妄投。

　　第二卷 形体用药及专科用药\头面七窍

　　（一）巅顶、头面用药

　　又名刺蒺藜。味苦、辛，性平，无毒。入肺、肝二经。

　　去刺用。孕妇不宜服。

</div>
    <div class="pagination">
<a href="本草征要_page14.html">上一页</a><span>...</span><a href="本草征要_page10.html">10</a><a href="本草征要_page11.html">11</a><a href="本草征要_page12.html">12</a><a href="本草征要_page13.html">13</a><a href="本草征要_page14.html">14</a><span class="current-page">15</span><a href="本草征要_page16.html">16</a><a href="本草征要_page17.html">17</a><a href="本草征要_page18.html">18</a><a href="本草征要_page19.html">19</a><a href="本草征要_page20.html">20</a><span>...</span><a href="本草征要_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
