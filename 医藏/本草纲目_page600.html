<!DOCTYPE html>
<html>
<head>
    <meta charset="UTF-8">
    <title>本草纲目 - 第 600 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 600 页/共 603 页</h1>
    <div class="content">　　（《圣惠》）久嗽涕唾，肺痿时时寒热，颊赤气急。用童便（去头尾少许）五合，取大粉甘草一寸，炙令热四破浸之，露一夜，去甘草，平旦顿服，或入甘草末一钱同服亦可，一日一剂。童子忌食五辛热物。（姚僧垣《集验》）肺痿咳嗽、鬼气疰病：停久臭溺，日日温服之。（《集验方》）吐血鼻洪：人溺姜汁和匀，服一升。（日华子）惠方》）消渴重者：众人溺坑中水，取一盏服之。勿令病患知，三度瘥。（《圣惠方》）症积满腹，诸药不瘥者：人溺一服一升，下血片块，二十日即出也。（苏恭《本草》）绞肠沙痛：童子小便服之，即止。（《圣惠方》）猝然腹痛：令人骑其腹，溺脐中。（《肘后方》）下痢休息：杏仁（去皮， 炒，研）二两，以 猪肝一具，切片，水洗血净，置净锅中，一重肝，一重杏仁，铺尽，以童便二升同煎干，放冷，任意食之。（《圣惠方》）疟疾渴甚：童便和蜜，煎沸，顿服。（《简便方》）瘴疠诸疟，无问新久：童便一升，入白蜜二匙，搅去白沫，顿服，取吐碧绿痰出为妙。

　　若不然，终不除也。（《圣惠》）中 昏闷：夏月人在途中热死，急移阴处，就掬道上热土拥脐上作窝，令人溺满，暖气透脐即苏，乃服地浆、蒜水等药。林亿云：此法出自张仲景，其意殊绝，非常情所能及，本草所能关，实救急之大术也。盖脐乃命蒂，暑 伤气，温脐所以接其元气之意。中恶不醒：令人尿其面上即苏。此扁鹊法也。（《肘后方》）三十年痫、一切气块、宿冷恶病：苦参二斤，童子小便一斗二升，煎取六升，和糯米及曲，如常法作酒服。但腹中诸疾皆治。酒放二三年不坏，多作救人神效。（《圣惠》）金疮中风：自己小便，日洗二三次，不妨入水。（《圣惠》）金疮血出不止：饮人尿五升。（《千金方》）打伤瘀血攻心者：人尿煎服一升。日一服。（苏恭《本草》）折伤跌扑：童便入少酒饮之。推陈致新，其功甚大。薛已云：予在居庸，见覆车被伤七人，仆地呻吟，俱令灌此，皆得无事。凡一切伤损，不问壮弱，及有无瘀血，俱宜服此。若胁胀，或作痛，或发热，烦躁口渴，惟服此一瓯，胜似他药。他药虽效，恐无瘀血，反致误人。童便不动脏腑，不伤气血，万无一失。军中多用此，杖疮肿毒：服童便良。（《千金方》）火烧闷绝，不省人事者：新尿顿服二三升良。（《千金方》）刺在肉中：温小便渍之。（《千金》）人咬手指：瓶盛热尿，浸一夜，即愈。（《通变要法》）蛇犬咬伤：《日华子》云：以热尿淋患处。《千金方》：治蝮蛇伤人，令妇人尿于疮上，良。蛇缠人足：就令尿之便解。（《肘后方》）蜂虿螫伤：人尿洗之。（《肘后方》）蜘蛛咬毒：久臭人溺，于大瓮中坐浸；仍取乌鸡屎炒，浸酒服之。不尔，恐毒杀人。（陈藏器《本草》）百虫入耳：小便少少滴入。（《圣济总录》）劳聋已久：童子小便，乘热少少频滴之。（《圣济总录》）腋下狐臭：自己小便，乘热洗两腋下，日洗数次，久则自愈。（《集简方》）伤胎血结心腹痛：取童子小便，日服二升，良。（《杨氏产乳》）子死腹中：以夫尿二升，煮沸饮之。（《千金方》）中土菌毒、合口椒毒：人尿饮之。（《肘后方》）解诸菜毒：小儿尿和乳汁，服二升。（《海上方》）催生下胞：人溺一升，入葱姜各一分，煎二三沸，热饮便下。（《日华子本草》）痔疮肿痛：用热童尿，入矾三分服之，一日二、三次，效。（《救急方》）

　　人部第五十二卷　人之一

　　溺白

　　（音鱼觐切。《唐本草》）【释名】人中白。时珍曰：滓淀为 ，此乃人溺澄下白 也。以风日久干者为良。入药并以瓦 过用。

　　【气味】咸，平，无毒。大明曰：凉。

　　【主治】鼻衄，汤火灼疮（《唐本》）。烧研，主紧唇疮（苏恭）。治传尸热劳，肺痿，心膈热，羸瘦渴疾（大明）。降火，消瘀血，治咽喉口齿生疮疳 ，珍）。

　　【发明】震亨曰：人中白，能泻肝火、三焦火并膀胱火，从小便中出，盖膀胱乃此物之故道也。时珍曰：人中白，降相火，消瘀血，盖咸能润下走血故也。今人病口舌诸疮用之有效，降火之验也。张杲《医说》云：李七，常苦鼻衄，仅存喘息。张思顺用人中白散，即时血止。又延陵镇官曾棠鼻血如倾，白衣变红，头空空然。张用人中白药治之即止，并不再作。

　　此皆散血之验也。

　　【附方】旧二，新十三。大衄久衄：人中白一团鸡子大，绵五两，烧研。每服二钱，温水服。（《圣济总录》）诸窍出血：方同上。鼻衄不止，五七日不住者：人中白，新瓦 干，入麝香少许，温酒调服，立效。（《经验方》）肤出汗血：方同上。偏正头痛：人中白、地龙（炒）等分为末，羊胆汁丸芥子大。每新汲水化一丸，注鼻中 之。名一滴金。（《普济方》）水气肿满：人尿，煎令可丸。每服一小豆大，日三服。（《千金方》）香港脚成漏：跟有一孔，深半寸许，其痛异常。用人中白 ，有水出，滴入疮口。（戴原礼《证治要诀》）小儿霍乱：尿滓末，乳上服之良。（《千金方》）鼻中息肉：人中白瓦焙，每温汤服一钱。（《朱氏集验方》）痘疮倒陷：腊月收人中白，火 为末。温水服三钱，陷者自出。（《儒门事亲》口舌生疮：溺桶 七分，枯矾三分，研匀。有涎拭去，数次即愈。（《集简方》）小儿口疳：人中白（）、黄柏（蜜炙焦）为末等分，入冰片少许，以青布拭净，掺之，累效。（陆氏《经验方》）走马牙疳：以小便盆内白屑，取下入瓷瓶内，盐泥固济， 红研末，入麝香少许贴之。此汴梁李提领方也。又方：用妇人尿桶中白垢（火 ）一钱，铜绿三分，麝香一分，和匀贴之，尤有神效。痘疹烦热：人中白或老粪缸白垢，洗净研末。每白汤或酒服二钱。（《痘疹便览》）方）

　　人部第五十二卷　人之一

　　秋石

　　（《蒙筌》）【释名】秋冰。时珍曰：《淮南子》丹成，号曰秋石，言其色白质坚也。近人以人中白炼成白质，亦名秋石，言其亦出于精气之余也。再加升打，其精致者，谓之秋冰，此盖仿海水煎盐之义。方士亦以盐入炉火 成伪者，宜辨之。嘉谟曰：秋石须秋月取童子溺，每缸入石膏末七钱，桑条搅，澄定倾去清液。如此二三次，乃入秋露水一桶，搅澄。如此数次，滓秽涤净，咸味减除。以重纸铺灰上晒干，完全取起，轻清在上者为秋石，重浊在下者刮去。

　　古人立名，实本此义。男用童女溺，女用童男弱，亦一阴一阳之道也。世医不取秋时，杂收人溺，但以皂荚水澄，晒为阴炼， 为阳炼。尽失于道，何合于名？媒利败人，安能应病？况经火炼，性却变温耶？【气味】咸，温，无毒。

　　【主治】虚劳冷疾，小便遗数，漏精白浊（时珍）。滋肾水，养丹田，返本还元，归根复命，安五脏，润三焦，消痰咳，退骨蒸，软坚块，明目清心，延年益寿（嘉谟）。

　　【发明】时珍曰：古人惟取人中白、人尿治病，取其散血、滋阴降火、杀虫解毒之功也。

　　王公贵人恶其不洁，方士遂以人中白设法 炼，治为秋石。叶梦得《水云录》，极称阴阳二炼之妙；而《琐碎录》乃云秋石味咸走血，使水不制火，久服令人成渴疾。盖此物既经 炼，其气近温。服者多是淫欲之人，借此放肆，虚阳妄作，真水愈涸，安得不渴耶？况甚则加以阳药，助其邪火乎？惟丹田虚冷者，服之可耳。观病淋者水虚火极，则煎熬成沙成石；小便之炼成秋石，与此一理也。

　　【附方】旧一，新十一。秋石还元丹：久服去百病，强骨髓，补精血，开心益志，补暖下元，悦色进食。久则脐下常如火暖，诸般冷疾皆愈。久年冷劳虚惫甚者，服之亦壮盛。其法：以男子小便十石，更多尤妙。先支大锅一口于空室内，上用深瓦甑接锅口，以纸筋杵石灰泥甑缝并锅口，勿令通风。候干，下小便约锅中七八分以来，灶下用焰火煮之。若涌出，即少少添冷小便。候煎干，即人中白也。入好罐子内，如法固济，入炭炉中 之。旋取二三两，再研如粉，煮枣瓤和，丸如绿豆大。每服五七丸，渐加至十五丸，空心温酒或盐汤下。

　　其药末常要近火收，或时复养火三五日，则功效更大也。（《经验方》）阴阳二炼丹：世之炼秋石者，但得火炼一法。此药须兼阴阳二炼，方为至药。火炼乃阳中之阴，得火而凝，入水则释，归干无体，盖质去味存，此离中之虚也。水炼乃阴中之阳，得水而凝，遇曝而润，千岁不变，味去质留，此坎中之实也。二物皆出于心肾二脏，而流于小肠，水火 蛇玄武正气，外假天地之水火，凝而为体。服之还补太阳、相火二脏，实为养命之本。空心服阳炼，日午服阴炼。此法极省力，与常法功用不侔，久疾服之皆愈。有人得瘦疾且嗽，诸方不效，服此即瘳。有人病颠腹鼓，日久加喘满，垂困，亦服此而安也。阳炼法：用人尿十余石，各用桶盛。每石入皂荚汁一碗，竹杖急搅百千下，候澄去清留 。并作一桶，如前搅澄，取浓汁一二斗滤净，入锅熬干，刮下捣细。再以清汤煮化，筲箕铺纸淋过，再熬。如此数次，直待色白如雪方止。用沙盒固济，火 成质，倾出。如药未成，更 一二次，候色如莹玉，细研。

　　入砂盒内固济，顶火养七昼夜，取出摊土上，去火毒，为末，枣膏丸梧桐子大。每空心温酒下三十丸。阴炼法：用人尿四五石，以大缸盛。入新水一半，搅千回，澄定，去清留 。又入新水搅澄，直候无臭气，澄下如腻粉，方以曝干。刮下再研，以男儿乳和如膏，烈日晒干，盖假太阳真气也。如此九度，为末，枣膏和，丸梧桐子大。每午后温酒下三十丸。（叶石林《水云录》）秋冰乳粉丸：固元阳，壮筋骨，延年不老，却百病。用秋冰五钱，头生男乳晒粉五钱，头生女乳晒粉五钱，乳香二钱五分，麝香一分，为末，炼蜜丸芡子大，金箔为衣，乌金纸包，黄蜡匮收，勿令泄气。每月用乳汁化服一丸，仍日饮乳汁助之。秋冰法：用童男、童女尿 各一桶，入大锅内，桑柴火熬干。刮下，入河水一桶搅化，隔纸淋过。复熬刮下，再以水淋炼之。如此七次，其色如霜，或有一斤。入罐内，上用铁灯盏盖定，盐泥固济，升打三炷香。看秋石色白如玉，再研，再如前升打。灯盏上用水徐徐擦之，不可多，多则不结；不可少，少则不升。自辰至未，退火冷定。其盏上升起者，为秋冰，味淡而香，乃秋石之精英也，服之滋肾水，固元阳，降痰火。其不升者，即寻常秋石也，味咸苦，蘸肉食之，亦有小补。（《杨氏颐真堂经验方》）《直指》秋石丸：治浊气乾清，精散而成膏淋，黄白赤黯，如肥膏、蜜、油之状。用秋石、鹿角胶（炒）、桑螵蛸（炙）各半两，白茯苓一两，为末，糕糊丸梧桐子大。每服五十丸，人参汤下。（《仁斋直指方》）秋石交感丹：治白浊遗精。秋石一两，白茯苓五钱，菟丝子（炒）五钱，为末。用百沸汤一盏，井华水一盏，煮糊，丸梧桐子大。

　　每服一百丸，盐汤下。（《郑氏家传方》）秋石四精丸：治思虑色欲过度，损伤心气，遗精，小便数。秋石、白茯苓各四两，莲肉、芡实各二两，为末，蒸枣肉和，丸梧桐子大。每空心盐汤下三十丸。（《永类钤方》）秋石五精丸：常服补益。秋石一两，莲肉六两，真川椒红五钱，小茴香五钱，白茯苓二两，为末，枣肉和，丸梧子大。每服三十丸，盐汤、温酒空心下。

　　秋石法：用童男、童女洁净无体气、疾病者，沐浴更衣，各聚一石。用洁净饮食及盐汤与之，忌葱、蒜、韭、姜、辛辣、膻腥之物。待尿满缸，以水搅澄，取人中白，各用阳城瓦罐，盐泥固济，铁线扎定，打火一炷香。连换铁线，打七火。然后以男、女者称匀，和作一处，研开，以河水化之，隔纸七层滤过，仍熬成秋石，其色雪白。用洁净香浓乳汁和成，日晒夜露。

　　但干即添乳汁，取日精月华，四十九日数足，收贮配药。（刘氏《保寿堂经验方》）肿胀忌盐：只以秋石拌饮食。待肿胀消，以盐入罐 过，少少用之。（《摘玄方》）赤白带下：真秋石研末，蒸枣肉捣，丸梧桐子大。每服六十丸，空心醋汤下。（《摘玄方》）噎食反胃：秋石，每用一钱，白汤下，妙。（《医方摘要》）服丹发热：有人服伏火丹药多，脑后生疮，热气冉冉而上。一道人教灸风府数十壮而愈。仍时复作，又教以阴炼秋石，用大豆黄卷煎汤下，遂愈，和其阴阳也。（《王清明余话方》）

　　人部第五十二卷　人之一

　　淋石

　　（宋《嘉 》）【校正】自玉石部移入此。

　　【集解】藏器曰：此是患石淋人溺中出者，正如小石，收之为用。时珍曰：此是淫欲之人，精气郁结，阴火煎熬，遂成坚质。正如滚水结碱，卤水煎盐，小便炼成秋石，同一义理也。

　　【气味】咸，温，无毒。

　　【主治】石淋，水磨服之，当得碎石随溺出（大明）。噎病吐食，俗名涩饭病（藏器）。

　　人部第五十二卷　人之一

　　癖石

　　（《纲目》）【集解】时珍曰：有人专心成癖，及病症块，凝结成石。如牛黄、狗宝、 答之类，皆诸兽之病也。观夫星陨为石，沙淋石淋，及释氏颅囟结成舍利子，皆精气凝结而然。故《格物论》云：石者，气之核也。群书所载，如宝圭化石，老树化石，皆无情之变异也。鱼、蛇、虾、蟹，皆能化石，乃有情之变异也。世说载贞妇登山望夫，化而为石，此盖志一不分，遂入于无情也。《宋史》载石工采石，陷入石穴，三年掘出犹活，见风遂化为石，此盖吞纳石气，久而与之俱化也。夫生形尚全化石，则顽心症癖之化石，亦其理也。《程子遗书》云：波斯人发古墓，见肌肤都尽，惟心坚如石。锯开，中有山水如画，旁有一女，凭阑凝睇。盖此女有爱山水癖，遂致融结如此。宋濂云：一浮屠行大般舟三昧法，示寂后，焚之，惟心不化，状如佛像，非金非石。又一人行禅观法，及死火葬，心内包观音像悉具。医书云：一人病症死，火化有块如石。此皆症癖顽凝成石之迹，故并录【主治】消坚癖，治噎膈（时珍）。

　　人部第五十二卷　人之一

　　乳汁

　　（《别录》）【释名】奶汁（《纲目》）、仙人酒。时珍曰：乳者化之信，故字从孚、化（省文）也。

　　方家隐其名，谓之仙人酒、生人血、白朱砂，种种名色。盖乳乃阴血所化，生于脾胃，摄于冲任。未受孕则下为月水，既受孕则留而养胎，已产则赤变为白，上为乳汁，此造化玄微，自然之妙也。邪术家乃以童女娇揉取乳，及造“反经为乳”诸说，巧立名谓，以弄贪愚。此皆妖人所为，王法所诛，君子当斥之可也。凡入药并取首生男儿，无病妇人之乳，白而稠者佳。

　　若色黄赤清而腥秽如涎者，并不可用。有孕之乳，谓之忌奶，小儿饮之吐泻，成疳 之病，最【气味】甘、咸，平，无毒。大明曰：凉。

　　【主治】补五脏，令人肥白悦泽。疗目赤痛多泪，解独肝牛肉毒，合浓豉汁服之，神效（《别录》）。和雀屎，去目赤 肉（苏恭）。益气，治瘦悴，悦皮肤，润毛发，点眼止泪（大明）。

　　【发明】弘景曰：汉　张苍年老无齿，妻外家百数，常服人乳，故年百岁余，身肥如瓠。

　　宗曰：人乳汁治目之功多，何也？人心生血，肝藏血，肝受血则能视。盖水入于经，乃成。又曰上则为乳汁，下则为月水，故知乳汁则血也。用以点眼，岂不相宜？血为阴，故性冷。脏寒人，如乳饼酥酪之类，不可多食。虽曰牛羊乳，然亦不出乎阴阳之造化耳。老人患口疮不能食，但饮人热乳甚良。时珍曰：人乳无定性。其人和平，饮食冲淡，其乳必平；其人暴躁，饮酒食辛，或有火病，其乳必热。凡服乳，须热饮。若晒曝为粉，入药尤佳。《南史》载：宋　何尚之积年劳病，饮妇人乳而瘥。又言：穣城老人年二百四十岁，惟饮曾孙妇乳也。按：白飞霞《医通》云：服人乳，大能益心气，补脑髓，止消渴，治风火证，养老尤宜。每用一吸，即以纸塞鼻孔，按唇贴齿而漱，乳与口津相和，然后以鼻内引上吸，使气由明堂入脑，方可徐徐咽下，如此五七吸为一度。不漱而吸，何异饮酪？止于肠胃而已。

　　【附方】旧三，新十一。服乳歌：仙家酒，仙家酒，两个壶卢盛一斗。五行酿出真醍醐，不离人间处处有。丹田若是干涸时，咽下重楼润枯朽。清晨能饮一升余，返老还童天地久。

　　虚损劳瘵：德生丹：用无病妇人乳三酒杯，将瓷碟晒极热，置乳于中，次入麝香末少许，木香末二分，调匀服；后饮浓茶一酒盏，即阳败。次日服接命丹（接命丹：用乳三酒杯，如前晒碟盛人乳，并人胞末一具调服），服毕面、膝俱赤，如醉思睡，只以白粥少少养之。（《集简方》）虚损风疾：接命丹：治男妇气血衰弱，痰火上升，虚损之证；又治中风不语，左瘫右缓，手足疼痛，动履不便，饮食少进诸证。用人乳二杯，香甜白者为佳，以好梨汁一杯和匀，银石器内顿滚滚。每日五更一服，能消痰补虚，生血延寿。此乃以人补人，其妙无加。

　　（《摄生众妙方》）中风不语，舌根强硬：三年陈酱五合，人乳汁五合，相和研，以生布绞汁。

　　随时少少与服，良久当语。（《圣惠方》）猝不得语：人乳半合，美酒半升，和服。（《范汪方》）失音不语：人乳、竹沥各二合，温服。（《摘玄》）月经不通：日饮人乳三合。（《千金方》）眼热赤肿：人乳半合，古铜钱十文，铜器中磨令变色，稀稠成煎，瓶收，日点数次。

　　或以乳浸黄连，蒸热洗之。（《圣惠方》），即利。（《外台》）初生吐乳：人乳二合， 篾少许，盐二粟大，同煎沸，入牛黄粟许，与服。（《外台》）胫生疮：人乳、桐油等分，和匀。以鹅翎扫涂，神效。（《摘玄》）啖蛇牛毒，牛啖蛇者，毛发向后，其肉杀人。但饮人乳汁一升，立愈。（《金匮要略》）中牛马毒：人乳饮之良。（《千金》）

　　人部第五十二卷　人之一

　　妇人月水

　　（宋《嘉 》。附月经衣）【释名】月经（《素问》）、天癸（《素问》）、红铅。时珍曰：女子，阴类也，以血为主。

　　其血上应太阴，下应海潮。月有盈亏，潮有朝夕，月事一月一行，与之相符，故谓之月水、月信、月经。经者常也，有常轨也。天癸者，天一生水也。邪术家谓之红铅，谬名也。女人之经，一月一行，其常也；或先或后，或通或塞，其病也。复有变常而古人并未言及者，不可不知。有行期只吐血衄血，或眼耳出血者，是谓逆行。有三月一行者，是谓居经，俗名按季。有一年一行，是谓避年。有一生不行而受胎者，是谓暗经。有受胎之后，月月行经而产子者，是谓盛胎，俗名垢胎。有受胎数月，血忽大下而胎不陨者，是谓漏胎。此虽以气血有余不足言，而亦异于常矣。女子二七天癸至，七七天癸绝，其常也。有女年十二、十三而产子，如《褚记室》所载，平江苏达卿女，十二受孕者；有妇年五十、六十而产子，如《辽史》所载，亟普妻六十余，生二男一女者，此又异常之尤者也。学医者之于此类，恐亦宜留心焉。

　　【气味】咸，平，无毒。

</div>
    <div class="pagination">
<a href="本草纲目_page599.html">上一页</a><span>...</span><a href="本草纲目_page595.html">595</a><a href="本草纲目_page596.html">596</a><a href="本草纲目_page597.html">597</a><a href="本草纲目_page598.html">598</a><a href="本草纲目_page599.html">599</a><span class="current-page">600</span><a href="本草纲目_page601.html">601</a><a href="本草纲目_page602.html">602</a><a href="本草纲目_page603.html">603</a><a href="本草纲目_page601.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
