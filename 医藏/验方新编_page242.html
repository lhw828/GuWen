<!DOCTYPE html>
<html>
<head>
    <meta charset="UTF-8">
    <title>验方新编 - 第 242 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 242 页/共 321 页</h1>
    <div class="content">　　用雄鸡冠血沥口内并涂面上，又吹入鼻孔，即醒。

　　痫病神方

　　治男妇抑郁癫狂及风痰迷闷，用郁金七两，白矾三两，共研末，面和丸，滚水调下三钱，药完病愈。昔一妇人病狂十余年，遇异人授此方，初服心间如有物脱去，神气爽然，再服全愈。

　　疯癫发狂

　　用苦丁香（即香瓜蒂）瓦上焙干，存性研细末，每用二三钱不等，看人强壮虚弱用之，服又方：川郁金二两，飞净辰砂五钱，生明雄黄一两，公猪心二个（去中间血），将郁金、辰砂装入猪心内，用老酒煮烂捣如泥，再入明矾研细末，共捣为丸如桐子大，每服二钱，服完，永不再发。

　　又，疯癫不识人方：用灶心土研末一钱，滚水调服。

　　又，暗疯痫病痰涎昏闷不醒方：取芭蕉油饮之，得吐即愈。取芭蕉油法，以竹筒插入芭蕉树内接取之。

　　卒死还魂

　　凡入涎潮于心，卒然倒地，急扶入暖室正坐，用火炭浇醋，使醋气冲入病患鼻内，良久自苏。或捣韭菜汁灌入喉中亦妙。急以皂角末或生半夏研末吹入鼻中，得嚏即醒，极效。仓卒无药，急于人中穴及两足大拇离甲二分许，用艾丸各灸三五壮。或用碎瓷片刺少商穴及委中穴（见霍乱门），即活。此诚救急之良法。

　　凡人卒倒，身冷无痰，此名气厥，亦名中气。若身温热有痰者，则名中风。如系气厥，但扶正坐片刻，使气顺即苏。或用皂角末吹鼻令嚏亦佳。

　　凡人奄奄死去，脉动气闭，名为尸厥。用菖蒲末纳入鼻中，用肉桂末放入，下用竹管吹两耳即醒。如系中风，查照卷十四中风门治之。

　　中风

　　用硼砂、白矾各二钱为末，以靛花煎汤调服。

　　又方：南星八钱，木香一钱（研末），生姜十片。水煎服。

　　又，中风不语，不可即用姜汤灌，先用真麻油一钟灌之，即能哼后，再以姜汤灌之，即愈。

　　阴症腹痛欲死

　　并治阴症伤寒。枯矾一钱，火硝一钱，胡椒一钱，黄丹一钱，丁香五分，共研细末，用老醋调成团，握在手心，男左女右，以绵绢扎紧手，久之出汗而愈。

　　又方：用老葱一把如茶钟大，用快刀切一指浓贴脐上，用热熨斗熨之，自愈。

　　救脱阳危症

　　凡大吐大泻之后，四肢厥冷，小肠痛久，肾缩冷汗等症。先用葱白捣烂，炒热熨脐，再以葱白三条捣烂，热酒冲调灌之，立苏。

　　阴阳痧绞肠痧霍乱等症

　　用食盐一握，揉擦两手碗、两胁、两足心并心窝、背心八处，擦出许多紫红点，渐觉松快即愈。一切寒痧、热痧、中暑、霍乱等症第一简便良方，亦急救之妙法也。

　　阴症肚痛面青

　　鸽子屎一大撮，研细末，冲入滚酒服，盖被暖睡一时，取汗即愈。永禁食鸽子，永不再发。

　　又，阴症手足紫黑，急用黑料豆三合炒熟，加连须葱白三大根，好酒煎滚，乘热服，立效。终身忌食黑鱼。

　　吊脚痧

　　凡两足麻木不仁，畏冷转筋，腰曲不伸，名曰吊脚痧。转筋急用布将膝下紧紧扎住，即查照卷十五刺委中穴法刺出恶血，一面将真绿豆粉用井水调匀，将病患头发分开，不住手在头顶心上多擦。再用绿豆、滑石粉二味，以井水调服即安，或用绿豆、滑石煎服亦可。此系时疫之症，迟缓难救。

　　汤火伤

　　凡人手足遍身烧烂者，防其火毒攻心，急饮人尿数碗，或童便更妙。再饮生萝卜汁一二碗，以护其心，使火毒不致内攻，切忌用冷水浇浸。即用生地榆晒干研为末，香油调敷，破烂者于掺之，极效。是以今之冶坊，常以地榆浸油缸内，以备不虞，可见为汤火之圣药。

　　人被火烧，皮肉焦烂，有虫出如蛆者，用杏仁研末敷，即愈。

　　凡遭回禄烟熏致死者，用萝卜捣汁灌之。如无萝卜时，即萝卜菜叶亦可，捣汁灌之立苏又，用生大黄，白蔹等分研末，用真桐油、或麻油调敷，神效。

　　又，汤泡火烧方：用瓦楞子（即蚶子壳）　存性，研末，加冰片少许研匀，湿则干掺，干又方：用线香一两，青黛三钱，共为细末，肿痛者香油调搽，湿烂干掺之。

　　又方：平日泡过残茶叶带汁入瓶内盛之，愈陈愈佳，涂敷患处极妙。

　　又方：用乳香、黄柏、没药、大黄，共研细末，麻油烧酒调搽。

　　又方：生大黄一味，研细末，以水调敷。

　　又方：生鸡蛋清和好酒调匀，隔汤烫微温调搽，热油烫伤最效。

　　又方：蛇蜕皮，瓦上炙干研末，麻油调搽。

　　又方：鸡蛋清炒出油搽之。

　　又方：西瓜皮置坛内，听其自烂成水，汤火伤取水搽之，神效。

　　火毒攻心方

　　黄连、花粉、元参各二钱，陈皮、桔梗、山栀各一钱半，淡竹叶二十片，水煎服。若遍身溃烂者，乃吃童便或萝卜汁一二碗，如有人中黄温水调服更妙。外用蚌壳　灰研细末，用鸡子清调敷。

　　又，汤火伤救命散：黄柏、黄芩、黄连、大黄、南薄荷各一两，水飞滑石三两，共研细末，香油、猪油调搽，奇效。

　　花爆火药冲伤眼睛

　　急令其人睡倒地下，令人即解热小便浇之，徐用自己小便频频洗之，眼即明。如损目破睛，用牛口涎日点数次，避风静养，久之自愈。

　　又汤火伤方

　　侧柏叶捣取汁、鸡蛋清、麻油、三味调匀搽患处，即愈。

　　又方：用经霜桑叶研末，以香油调涂。或以高粱烧酒涂抹，均极止痛。

　　毒蛇咬伤

　　凡毒蛇咬伤，先急饮好醋一二碗，或麻油亦可，令毒瓦斯不致走散。随将伤处扎住两头，用热小便洗净，再用香白芷一味为末，用麦冬煎汤调服，服后黄水流出，水尽肿消，皮合即愈。

　　又方：用雄黄、五灵脂、贝母、香白芷各等分为末。每服三钱，热酒调服。渣敷患处。

</div>
    <div class="pagination">
<a href="验方新编_page241.html">上一页</a><span>...</span><a href="验方新编_page237.html">237</a><a href="验方新编_page238.html">238</a><a href="验方新编_page239.html">239</a><a href="验方新编_page240.html">240</a><a href="验方新编_page241.html">241</a><span class="current-page">242</span><a href="验方新编_page243.html">243</a><a href="验方新编_page244.html">244</a><a href="验方新编_page245.html">245</a><a href="验方新编_page246.html">246</a><a href="验方新编_page247.html">247</a><span>...</span><a href="验方新编_page243.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
