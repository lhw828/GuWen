<!DOCTYPE html>
<html>
<head>
    <meta charset="UTF-8">
    <title>外科枢要 - 第 18 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科枢要 - 第 18 页/共 23 页</h1>
    <div class="content">　　上水煎服。

　　黄芩清肺汤

　　 治肺经阴虚火燥，而小便不通。若因脾经有热，当清其脾；若因心火克肺，当制其心。

　　黄芩（一钱） 栀子（三个打碎）

　　上水煎服。

　　滋肾丸

　　 治肾经阴虚，发热作渴，便赤，足热腿软等症。凡不渴而小便秘热，在下焦血分也，最宜此药。经云：无阴则阳无以化。若脾肺燥热所遗，当滋其化源。

　　知母 黄柏（各酒炒，一两） 肉桂（二钱）

　　上为末，水丸桐子大，每服百丸，空心白滚汤下。

　　五苓散

　　 治下部湿热疮毒，小便赤少。

　　泽泻 猪苓 肉桂 白术 赤茯苓（各等分）

　　上为细末，每服一二钱，热汤调下。

　　犀角地黄丸

　　 治胃火血热，妄行吐衄，或大便下血者。

　　犀角（镑末） 生地黄 赤芍药 牡丹皮（各一钱半） 升麻 黄芩（炒，各一钱）

　　上水煎熟，入犀末服。

　　若因怒而致，加山栀、柴胡。若脾气虚而不能摄，用归脾汤。若肝脾火动而妄行，用加味逍遥散。若脾气虚而不能统，用补中益气汤加炮黑干姜。若血虚有火而妄行，用四物加炮姜。

　　若肾经虚火而血妄行，用六味丸料；不应，急加肉桂，以引虚火归源。

　　清胃散

　　 治膏粱积热，唇口肿痛，齿龈溃烂， 痛连头面，或恶寒发热。

　　升麻（二钱） 生地黄 牡丹皮 黄连 当归（酒洗，各一钱）

　　上水煎服。痛未止，石膏之类可量加。

　　润肠丸

　　 治脾胃伏火，大肠干燥，或风热血结，宜用此丸通之。若结在直肠，宜。盖肾主五液，开窍于二阴，若津液滋润，大便通调；若津液不足，脾气亏损，必当培补，麻子仁 桃仁（去皮尖，各一两） 羌活 归尾 大黄（煨） 皂角刺 秦艽（各五钱）

　　上各另研为末，炼蜜或猪胆汁丸，桐子大，每服三四十丸，白汤下。若用猪胆汁导之，而不结燥，急补元气。

　　四神丸

　　 治脾肾虚弱，大便不实，饮食少思；或小腹作痛，或产后泄泻，肚腹作肉豆蔻 五味子（各一两） 补骨脂（四两） 吴茱萸（浸炒，一两）

　　上为末，水二碗，姜八两、红枣一百枚，煮熟取枣肉和末丸，桐子大，每服五七十丸，

　　二神丸

　　 治脾肾虚寒 不思饮食，或侵晨五更泄泻，或饮食少思，大便不实，其功甚效。如不应，乃命门火衰，急用八味丸，补火而生土。

　　破故纸（四两，炒） 肉豆蔻（二两，生用）

　　上为末，用大红枣四十枚、生姜四两，水煮熟，去姜取枣肉和药丸，桐子大，每服五十丸，空心盐汤送下。

　　越鞠丸

　　 治六郁。牙齿作痛，口舌生疮，或胸膈痞满，呕吐吞酸，或腹胀腿酸等苍术（炒） 神曲（炒） 香附 山楂 山栀（炒） 抚芎 麦芽（炒，各等分）

　　上为末，水调曲 面糊丸，桐子大，每服七十丸，白汤下。

　　二陈汤

　　 治脾虚，中脘停痰，呕吐恶心，或头目不清，饮食少思等症。

　　陈皮 半夏 茯苓（各一钱） 甘草（炙五分）

　　上姜水煎。

　　钱氏白术散 治胃气虚 或因克伐，或因吐泻，口干作渴，饮食少思。

　　藿香 白术（炒） 木香 白茯苓 甘草（炒） 人参（各一钱） 干葛（二钱）

　　上水煎服。

　　生地黄丸

　　 治师尼寡妇室女，乍寒乍热，而患疮疡等症，肝脉弦长而出鱼际。

　　生地黄（一两，酒拌杵膏） 秦艽 黄芩 硬柴胡（各五钱） 赤芍药（一两）

　　上为末，入地黄膏，加炼蜜少许，丸桐子大，每服三十丸，乌梅煎汤下，日进二服。

　　加味地黄丸

　　 治肝肾阴虚疮症，或耳内痒痛出水，或眼昏痰气喘嗽，或作渴发热，小便赤涩等症。

　　干山药 山茱萸 牡丹皮 泽泻 白茯苓 熟地黄 柴胡 五味（各另为末，等分）

</div>
    <div class="pagination">
<a href="外科枢要_page17.html">上一页</a><span>...</span><a href="外科枢要_page13.html">13</a><a href="外科枢要_page14.html">14</a><a href="外科枢要_page15.html">15</a><a href="外科枢要_page16.html">16</a><a href="外科枢要_page17.html">17</a><span class="current-page">18</span><a href="外科枢要_page19.html">19</a><a href="外科枢要_page20.html">20</a><a href="外科枢要_page21.html">21</a><a href="外科枢要_page22.html">22</a><a href="外科枢要_page23.html">23</a><a href="外科枢要_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
