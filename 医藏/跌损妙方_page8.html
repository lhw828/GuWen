<!DOCTYPE html>
<html>
<head>
    <meta charset="UTF-8">
    <title>跌损妙方 - 第 8 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>跌损妙方 - 第 8 页/共 9 页</h1>
    <div class="content">　　生狗头一个（将肉刮尽，文火存性，为末）指甲灰血余灰（各一钱）陈松香（五钱）共为末，掺伤处，断骨即续，刀伤即愈。以四味等分，用酒调服亦可。

　　金创迎刃散

　　治伤重出血不止。

　　白芷甘草水龙骨（各一两）共为末，文武火炒赤色为度，用嫩苎叶韭菜取自然汁，前末阴干；入参三七血竭南星牛胆（各一两）片脑（三钱）野苎（五钱）伤处擦上即愈。

　　住痛生肌止血方

　　韭菜根（二两）未毛鼠（二个）嫩锻石（二两）同放石臼内，捣烂作饼，阴干为度，用时以刀刮末敷伤处。布裹即愈。

　　治刀斧伤

　　止血，定痛，生肌。

　　降真香（挫碎炒存性）五倍子（微炒）血余炭（各等分）为末掺之；将干箬叶护住，用软棉扎定。两日一换，愈。

　　又方赤石脂象皮棕衣血余旧毡帽松香（各五钱）儿茶龙骨乳香没药白矾钱）共研极细末。

　　刀口见血方

　　生半夏南星白芷研末用。

　　生肌散

　　治刀斧伤成疮，脓水难干，肌肉不生，此方神效。

　　五倍子炉甘石儿茶龙脍皮（各等分）为末，瓷器贮用。洗方：防风荆芥甘草共煎汤。无风处洗。

　　英雄丸

　　乳香没药自然铜地龙地鳖虫密陀僧花椒（各八分）研末蜜丸，酒服。临打时不觉疼，血不侵心，甚妙。

　　棍伤髀骨

　　茯神花粉（各一钱二分）灵砂龙骨丹皮红花自然铜川乌脚樟独活牛蒡乳香没药甘草（各一钱）木香（六分）桃仁（七粒）酒煎服。再用敷药。花椒（一钱）栀仁（十个）地鳖虫（五个）酒药（七个）麝香（一分）葱地蚯蚓（五分）共捣烂，麻油调敷。再服后药：当归生地乳香没药石耳柏叶（各一钱五分）血竭人中白参三七朱砂木香云皮紫草茸自然铜（各一钱）猴骨（五分）七厘散共为末，肉汤化服之，即愈。

　　金创伤掺法

　　松香白矾（为末掺）半夏（六钱）白矾（四钱，为末掺）细锻石韭汁作饼，贴壁上阴干，为末掺；锻石同生大黄片炒桃红色，去大黄名桃花散。掺之俱效。

　　通用门第七

　　疗折伤方药，习拳技家多有之，武夫当场往往制以待用。而秘不示人，何其私也，济世婆心，老而未艾。（辑通用门）

　　八宝丹

　　珍珠（豆腐煮）滑石（各一钱）炉甘石（二钱，薄荷水煮火）硼砂（八分）乳香蒙荠粉（各一钱，疑是荸荠粉）

　　七厘散

　　归尾红花桃仁大黄（酒浸）自然铜（醋七次，各一钱）麝香（五分）共为末，每服大人一钱二分，小儿七厘，陈酒送下，汗出为度。

　　观音针方

　　麝香（一钱）冰片（五分）硫黄（二钱）先将硫黄化，再将冰、麝入内，取起存冷为度。但有久损并核子，用此针即愈。

　　莲叶散

　　治瘀血腹胀用莲叶不拘多少，炒存性、研末，童便调一二服，大便下瘀血愈。若身弱气虚，用八珍汤加骨碎补、续断服。

　　仙传火龙行气散

　　生姜食盐麻油（各四两）大黄牙硝（各二两头油渣，疑是豆油渣）荆芥泽兰瑞香草叶（各三两）共捣烂，以麻油炒热，频频熨上，自愈。

　　万金不换乳香寻痛散

　　治远年诸般伤损、遍身疼痛，神效。

　　乳香没药血竭甘草羌活独活茴香木香沉香草乌当归川芎白芷（各一两）花粉木瓜肉桂（各七钱）共为末，每服二钱，热酒送下。

　　刀斧损伤破伤风方

　　白芷独活荆芥防风当归乳香没药苍耳子甘草桃仁一个为引，水煎，酒对服。

　　打死无气方

　　白芍桑皮葶苈子桔梗（各一钱）泽兰橙叶（各二钱）枳壳（八分）连翘菖蒲辰砂（分）牙皂（四分）麝香（三分）细辛（二分）用酒炒过三次，胎发一撮烧存性，和药研末，开水调服。以手扪其口，药下一时可愈。

　　万应膏

　　羌活独活荆芥防风黄柏白芷赤芍栀子川芎当归细辛连翘木鳖草苏木红花元参升麻松节地榆白芨白芡半夏木瓜薄荷生地白菊降香知母贝母僵蚕骨皮苦参麻黄蝉蜕牙皂枳壳白术云皮黄猪苓泽泻牛膝木通良姜秦艽淮药艾叶故纸炮姜牵牛灵仙杏仁木贼车前刘寄奴续断乌药陈皮槐花香附砂仁牛蒡远志三棱木香天冬麦冬山柰芫花大戟骨碎补山豆根菖蒲桂枝苍术萆花粉海桐皮青皮阿胶桔梗黄芩大黄姜黄全蝎白矾（各一两）血余苏叶黄丹水粉（各

　　生肌散

　　乳香没药血竭雄黄蒲黄梧子赤石脂白芷朴硝寒水石陀僧龙骨轻粉数分，贴伤处。若疮厉症，再入麝香二三分。贴背心即安。

　　跌损妙方书后

　　彦之先生癸巳夏折左肱，南行求治，得《跌损妙方》一编，由是小愈，今秋重加校订，梓而难其资，就商于余。余读之，用药平稳，立法精详，洵医林中仅见之作。可补《灵》、《素》以来所未备，程子云：一介之士，苟存心于利物，于人必有有济，先生之谓与。爰助其刊资，并缀数言于后。

　　道光丙申九月同学愚弟胡泉

　　谨跋

　　彦之先生刻《跌损妙方》成，漫题长句一首，即寿其六十生辰。

　　身是精金百炼余，年华六十再生初，筹添甲子周回日，着到轩岐未有书。世上风波经解脱（日讽金刚经），胸中块垒酒消除，寿人自寿真无量，珍重青囊万宝储。

</div>
    <div class="pagination">
<a href="跌损妙方_page7.html">上一页</a><a href="跌损妙方.html">1</a><a href="跌损妙方_page2.html">2</a><a href="跌损妙方_page3.html">3</a><a href="跌损妙方_page4.html">4</a><a href="跌损妙方_page5.html">5</a><a href="跌损妙方_page6.html">6</a><a href="跌损妙方_page7.html">7</a><span class="current-page">8</span><a href="跌损妙方_page9.html">9</a><a href="跌损妙方_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
