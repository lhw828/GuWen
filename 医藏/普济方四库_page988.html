<!DOCTYPE html>
<html>
<head>
    <meta charset="UTF-8">
    <title>普济方四库 - 第 988 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 988 页/共 1812 页</h1>
    <div class="content">　　二圣丸　治丈夫元气小肠气撮痛者
　　右用干漆一两为末湿漆一两先将湿漆入铫子内煎熬如一食饭间巳来住火与干漆末一处拌和丸如半皂防子大毎服一丸温酒吞下无时如元气小肠膀胱气痛牙闗急者开牙闗温酒化一丸灌下之必安怕漆人不可服
　　龙麝散　治小肠气
　　右用钱子地龙一个揩去上面泥土用麝香当门子与地龙等分为细末平分两服用无灰酒调下
　　治小肠气
　　八角茴香　茱萸【等分】
　　右用盐少许将香萸炒令冷空心嚼细温酒送下
　　通圣散【出衞生家寳方】治小肠气痛不可忍
　　桃仁【六两去皮尖】砂【一两五钱去砂石研】
　　右生为末毎服一钱煎生葱酒调下一服立止更不再发
　　治小肠气
　　右用胡椒四十九粒巴豆三粒同炒热去巴豆不用若如小肠气发时将胡椒一粒空心细嚼热汤送下
　　又方
　　五苓散【一贴】茴香【一撮约一钱重】
　　右件用连根葱一茎灯心三十茎水一盏半煎七分小便过即效又加些盐下
　　导利散【出海上名方】治小肠气痛不可忍者
　　右毎服用五苓散一贴灯心三十茎酒两盏煎一盏稍放温服之用被盖卧小便过立效加连须葱三头煎
　　治小肠气【出海上名方】
　　右用酒蒸五苓散入少许灯心下青木香丸一百粒
　　治小肠气疼【出百一选方】
　　右用曾煆金银甘锅子捶碎碾令极细毎服一钱用热酒调下空心服
　　又方【出百一选方】治至危殆者灌下即愈
　　右用海水团用炭火烧存性灰热酒调下如无乌贼鱼用肠亦可
　　各半散【出十便良方】治小肠气小便不利
　　右以室女或妇人退髪【烧灰】茴香【为末】
　　右二件各炒一钱以无灰热酒调下如神名五斗安神各半散
　　又方【出百一选方】
　　右用肥皂独贤者四十九个烧存性为细末再研如麺粉用陈米饭烂研如膏子丸如梧桐子大毎服四十丸用茴香煎汤下一方治疝气细末热酒调下
　　去铃丸　治疝气小肠气常服安肾实脾
　　右用杜茴香一斤以老生姜二斤取自然汁浸茴香至一夜约姜汁尽入茴香以好青盐二两同炒赤随取出焙燥碾罗为末无灰酒煮糊丸如梧桐子大毎日空心食前服三十丸温酒米饮任下此药专实脾胃盖以其有盐引入下部遂大治小肠疝气服之屡屡有效寻常治疝气药多是踈导久而未有不为害者惟此药用姜汁专一发散而无踈导之害所以为妙也郭廷圭知县云旧苦此疾岁不下五七发服此药一料病根遂除今已十五六年不作
　　治小肠气久年痼疾一服见效【出仁存方】
　　右用萝子一两以大斑猫七个去头翅足入内同炒焙令香以纸裹定冷去斑猫不用为末酒糊丸约如梧桐子大毎服十丸炒姜汤吞下食前
　　木贼散【出瑞竹堂方】治小肠疝气
　　木贼【不拘多少去节先用锅子烧热下木贼炒】
　　右为末空心热酒调下沸汤调服亦可
　　星斗丸【一名吴茱萸丸出朱氏】治小肠疝气痛
　　吴茱萸【二两酒浸二两醋浸二两童子小便浸二两米泔浸或盐炒】
　　右药分作四处浸一日至二日漉出晒干碾为细末用生萝卜剖开皮作盖子取肉空将此药末妆在内盖了用线紥定甑内蒸熟令烂同和为丸空心温酒下盐汤亦得大有神效如遇无萝卜时以泽防代之用一两茱萸四钱一处和丸一方煑麺糊为丸空心下
　　治小肠疝气肿不止
　　防粘子【不拘多少银器内炒黄】
　　右为末毎服五钱热酒调下揉动
　　煨枣方【出直指方】治小肠气痛不可忍
　　右用斑猫一个去头足并翅入枣中线系湿纸包置于慢火中煨令香熟去斑猫空服食枣以桂心荜澄茄共煎汤送下
　　葫芦巴散【出直指方】治小肠攻刺
　　右用葫芦巴一两炒为末毎服二钱茴香炒紫后用热酒沃盖定取酒调下
　　治小肠气
　　右用血师一两米醋一升以火烧血师通赤淬入滴醋中以淬竭为度捣罗麺用汤调下一大钱即瘥如神矣血师一名代赭石
　　立神丹　治小肠气
　　右用香附子不拘多少去毛炒再去毛用无灰酒煮好尽剉碎为细末薄酒糊丸如梧桐子大毎服二十余丸或三十丸空心日午盐汤或酒下
　　葱白熨方　治小肠胀小便难不急治则杀人【方见小便淋沥门小便不通类】
　　芫花方　治小肠气攻小腹疼痛
　　芫花【醋炒焦】木通【剉】青橘皮【去白切】胡椒　大黄【煨剉】辣桂【去麄皮各半两】
　　右为末酒煮麺糊丸如小豆大丹砂末为衣毎服十丸至十五丸空心食前生姜热酒服
　　三茱丸【出危氏方】治小肠气外肾肿痛服之病自泄气中出川楝子【一两用斑猫十四个好者摘去翅嘴同炒赤色去斑猫】黑牵牛【一两炒熟】青皮　青盐　茴香【微炒各三两】山茱萸　吴茱萸食茱萸【各二两】破故纸【一两七钱炒香熟】
　　右为末醋麺糊丸如梧桐子大毎服三五十丸先吃炒桃仁十五个以酒或盐汤下空心食前炒茴香酒下亦得周仲举苦肾痈服此药得效
　　巴防散　治小肠疝气
　　巴防天【去心】栋实【取肉麺炒】木香　蘹香子【炒】附子【炮制去皮脐各一两】
　　右为散毎服二钱空心温酒调下
　　栋实散【同前】
　　栋实【取肉麺炒】蘹香子【炒】荆三棱【煨剉】蓬莪荗【煨剉各等分】
　　右为散毎服一钱葱调下
　　治小肠气
　　川楝子【一对麫糊烧】没药【二钱】乳香　八角茴香　舶上茴香【各三钱】当归【二钱】
　　右防咀好酒煎空心服
　　又方
　　红曲末　庵防末　香附末　橘核末
　　右件热酒调空心服
　　降真丸　治小肠气发动
　　附子【去皮脐生】青橘皮【汤浸去白】木香　芎防【各等分】
　　右为末浓糯米饮丸如梧桐子大毎服七丸生姜汤下日三
　　白术散　治小肠气
　　白术　栋实【取肉各二两】青盐【一分】
　　右细剉慢火炒黒色防性捣罗为散毎服二钱热酒调日三
　　治小肠气由小肠内疼痛忽冲入两肋忽攻腰背小便黄赤忽即不通大腑秘热其痛难忍闷絶欲死宜吃此方【一名桃仁膏出护命方】
　　舶上茴香【一两五钱炒】桃仁【一两炒热去皮尖并双仁者】
　　右先杵茴香一味为细末却入桃仁在内重杵令细烂毎服三钱热暖葱酒调下和滓非时吃气壮盛者服三钱
　　救痛散【出衞生家寳方】治小肠疝气筑心疼痛不可忍者木香【煨】肉豆蔻【麫裹煨各五钱】荆三棱【煨】茴香【炒】马蔺花【醋炒】金铃子【去核秤各一两】
　　右为末毎服一大钱热酒调下如痛时服之立效
　　鳖甲煎丸【出衞生家寳方】治小肠气发不可忍并急淋此药极有应騐
　　鳖甲【三两用水浸三日三夜去裙米醋蘸炙令脆为末】桃仁【一百粒汤去皮尖炒黄细研】硇砂【汤化去石煎成霜秤三分】
　　已上三味用酽醋四升炒盆中慢火熬成膏更入后药
　　厚朴【去皮生姜汁炙】陈皮【去白】神麯【炒】肉桂【去皮各一两】肉豆防【四个】防榔【二两】柴胡【去苗五钱】
　　右后七味为末再温前膏和丸桐子大毎服二十丸至三十丸以细切生葱热酒下忌生冷油腻湿麫
　　抵圣碧霞丹【出衞生家寳方】治男子小肠疝气诸药不效者茴香【炒】川楝子【去皮核】全蝎【糯米炒去足稍刺】北亭【去石】铜緑【研】阿魏【研】青皮　硫黄　胡索　葫芦巴【炒】
　　右等分为末煨葱研为丸菉豆大毎服七丸煨葱热酒下立效
　　附子散【出衞生家寳方】治小肠疝气絶妙
　　附子【一两炮去皮尖脐】胡椒【半两】川楝子【十个炒去核】舶上茴香马蔺花【半两酒半盏煮干】
　　右件为末空心温酒调下一钱服
　　软痃丸　治丈夫小肠气攻刺及脇肋下成块坚硬不消妇人本血刺血块攻疰冲心疼痛不可忍者砂【一两五钱飞研】白矾【三分飞研】硫黄【一两飞研细】硃砂【一两飞研细】阳起石【一两用冷水浸七日出研麫细】当归【五钱】附子【二两生去皮脐】茴香【一两】木香【三分煨】丁香【一分】
　　右为末酒糊丸如菉豆大毎服三五丸煨生姜温酒下
　　神仙导气散　治小肠气发作疼痛不可忍者并脚气等疾
　　甘遂【二两五钱】木香【一两五钱剉碎】
　　右件入水二升一处文武火熬令干为细末毎服二钱用猪腰子一只入药末在内以湿纸裹煨热细嚼温米饮下临卧一更量虚实加减忌甘草三日
　　橘核　治寒湿腰痛小肠气壮筋骨暖下元
　　五灵脂【去砂石用醋少许炒干】延胡索　破故纸　茴香【盐炒黄色】庵闾草【去梗用生】黑牵牛【生用】橘核【已上七味各一两】棠毬子【四两生用俗名为山菓子】川楝子【去核五钱研生用】
　　右件为细末毎服二钱热酒调下不拘时
　　如圣散　治小肠疝气发作无时疼莫能忍
　　牛膝【一两酒浸一宿焙干】肉苁蓉【一两酒浸一宿焙干】葫芦巴【五钱】巴防【五钱去心】南木香【五钱不见火日晒干】破故纸【五钱微炒】桂心【五钱不见火】干山药【五钱】荜澄茄【五钱】川附子【一两炮去皮脐切作骰子块】川乌头【五钱炮去皮尖切作骰子块】黒牵牛【五钱】蚖青【三十个】川楝子【一两毎个作四片酒煮数十沸焙干】
　　右将川楝子川附子川乌头同黒牵牛蚖青于银器中慢火炒令黄色火不可去牵牛蚖青只将附子乌头川楝同前药为细末酒糊为丸如桐子大毎服五十丸至百丸空心温酒或盐汤下华亭人朱其姓为吴兴税官日传此方云妙凡有气疾皆能治之
　　木香饮　治小肠气痛　诗诀曰小肠气痛腰先曲无泪呌啼空眼哭口干脚冷上唇干额上汗珠湿漉漉川楝子【十个巴豆七粒炒令土黄色去巴豆入茴香五钱】胡索【五钱】南木香【二钱】史君子【三钱】
</div>
    <div class="pagination">
<a href="普济方四库_page987.html">上一页</a><span>...</span><a href="普济方四库_page983.html">983</a><a href="普济方四库_page984.html">984</a><a href="普济方四库_page985.html">985</a><a href="普济方四库_page986.html">986</a><a href="普济方四库_page987.html">987</a><span class="current-page">988</span><a href="普济方四库_page989.html">989</a><a href="普济方四库_page990.html">990</a><a href="普济方四库_page991.html">991</a><a href="普济方四库_page992.html">992</a><a href="普济方四库_page993.html">993</a><span>...</span><a href="普济方四库_page989.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
