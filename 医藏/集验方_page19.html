<!DOCTYPE html>
<html>
<head>
    <meta charset="UTF-8">
    <title>集验方 - 第 19 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>集验方 - 第 19 页/共 40 页</h1>
    <div class="content">　　治中诸毒药及葛未死，但闻腹中烦冤剥裂作声，如肠胃破断状，目视一人成两人，或五色光起，须臾不救方。

　　取新小便和清边久屎一升，绞取汁一升顿服，气已绝，但绞口与之，入腹便活也。已死万一冀活，但数与屎汁也。（《外台》卷三十一）

　　治中药毒方。

　　取灶中当釜月下土末，服方寸匕。（《外台》卷三十一）

　　治服药过剂烦闷方。

　　研粳米取汁，五升服之。（《医心方》卷一）

　　治食漏脯毒方。

　　捣生韭汁，服之多少以意，冬月无韭，捣根取汁。（《医心方》卷二十九）

　　治食郁肉漏脯，此并有毒方。

　　烧屎灰，酒服方寸匕。（《证类本草》卷十五）

　　治食诸饼 百味毒，若急者方。

　　单饮土浆。（《医心方》卷二十九）

　　又方单服犀角末方寸匕。（《医心方》卷二十九）

　　治食鱼中毒方。

　　煮芦根取汁饮之。（《医心方》卷二十九）

　　治食蟹中毒方。

　　干蒜煮汁饮之。（《本草纲目》卷二十六）

　　治人大醉，欲死，恐烂肠胃方。

　　作温汤着大器中渍之，冷则易。（《医心方》卷二十九）

　　治服金屑，死未绝者，知是金毒方。

　　以水银一两，写口中，摇动令下咽喉入腹，金则消灭成泥，即出，可三与服则活。（《外台》卷三十一）

　　卷第七

　　治痈疽方

　　痈疽论：黄帝曰：夫子言痈疽，何以别之？岐伯答曰：营卫稽留于经脉之中，则血泣而不行，不行则卫气从之，从之而不通，壅遏不得行，故热。大热不止，热胜则肉腐，肉腐则为脓。然不能陷肌肤于骨髓，骨髓不为焦枯，五脏不为伤，故命曰痈。黄帝曰：何谓疽？岐伯答曰：热气绝盛，下陷肌肤筋髓骨肉，内连五脏，血气竭尽，当其痈下，筋骨良肉皆无余，故命曰疽。疽者其上皮夭瘀以坚，亦如牛领之皮。痈者其上皮簿以泽。此其候。帝曰：善。

　　（《外台》卷二十四）

　　治痈肿，大按乃痛者病深，小按便痛者病浅，按之处陷不复者无脓，按之即复者有脓，若当上破者，脓出不尽，不尽稍深蚀骨，骨碎出，当以鱼导侧际，从下头破令脓出尽，出尽则骨取白荻灰水淋之，煎令如膏，此不宜预作，作之十日则歇。并可以去黑子，黑子药注便即拭去，不时拭则伤肤。又一方以桑白灰亦妙。（《外台》卷二十四）

　　凡破诸病肉浓处，当先广封四面，不尔，疮破裂气泄便死，不可救也。有久痈余疮为败痈深疽，有胫间喜生疮，中外恶疮，霜寒冻不瘥经年，或骨疽亦名胫疮，深烂青黑，四边坚强，中央脓血恶汁出，百药治不瘥，汁渍好肉处皆肿，亦有碎骨从中出者，可温赤龙皮汤洗之，夏月日日洗之，冬月三日、四日一洗。溃肉多者，可时敷白 茹散食去之，可一日之中，三取猪矢烧作灰，下绢筛，以粉疽败疮中令满，汁出脱去便敷之，长敷须瘥也。若更生青肉，复着白 茹微如前法也。（《外台》卷十四）

　　治痈、一切肿，未成肿，拔毒方。

　　牡蛎白者为细末，水调涂，干更涂。（《证类本草》卷二十）

　　治痈疽不溃方。

　　薏苡仁一枚，吞之。（《本草纲目》卷二十二）

　　治痈已有脓，当使坏方。

　　取白鸡两翅羽肢各一枚，烧服之，即穿。（《肘后方》卷五）

　　治痈疮，脓血不止，疮中空虚，疼痛，排脓内补散方。

　　防风（一两） 远志（一两） 当归（二两） 黄 （一两） 白芷（一两） 甘草（一两） 桔梗（一两）通草（一两） 浓朴（二两） 人参（一两） 桂心（一两） 附子（一两） 赤小豆（五合熬） 芎凡十五物，冶，合筛，未食温酒服方寸匕，日三夜一。（《医心方》卷十五）

　　治痈及疖如结实赤热者方。

　　以水磨半夏涂之，燥复更涂，得流便消也。山草中，可自掘生半夏乃佳。此治神验，勿不信也。（《外台》卷二十四）

　　卷第七

　　治瘭疽、缓疽及发背方

　　胸中痛，少气，急入暗中，以手掩左眼，竟视右眼见光者，胸中结痈也。若不见光，瘭疽内发。若吐脓血，此不治之疾，宜以灰掩脓血上，不尔，着傍人也。又齿间臭，热血出，是瘭疽也，七日死，治所不瘥，宜以灰掩地血。瘭疽喜着指，与代指相似，人不别者，亦呼作代指，不急治，其毒逐脉上，入脏杀人也。南方人得此疾，皆斩去指，恐其毒上攻脏。故瘭疽着指头者；其先作黯 ，然后肿赤黑黯， 痛入心是也。（《外台》卷二十四）

　　瘭疽者，肉中忽生一 子，如豆粟，剧者如梅李大，或赤或黑或白或青，其 有核，核有深着浓肉处皆割之，亦烧铁令赤烙 上，令焦如炭，亦灸黯 上百壮为佳，早春酸摹叶薄其四面，防其长也。饮葵根汁，犀角汁、升麻汁折其热，内外治根据丹毒法也。（《肘后方》卷五）

　　有缓疽者，初结肿形似痈，回回无头尾，其色不异，但痛，深有根核，又与皮肉相亲着外耳，一名内痈。其有大者如拳，小者如桃李状，积日不消，喜变紫色黯黑，久即皮肉具烂，如初作服五香连翘汤， 去血，以小豆薄涂之，其间数针 去血，又薄之，取消也；若不消，色未变青黯者，以炼石薄之；若失时不得治，已烂者，犹服五香连翘汤及漏芦汤下之，随青肉去尽便停也，好肉即生，但敷升麻膏良，不生，单敷一物黄 散也；若敷白 茹散，积日青恶肉不尽者，可以漆头赤皮 茹取半钱匕，和三大钱匕白 茹散中，合和敷之，恶肉去尽，还以淳用白 茹散也，视好肉欲生，可敷黄 散也。黄 散方、白 茹散方、漆头 茹散方，并一味单行，随多少捣筛为散。（《外台》卷二十四）

　　治发背方。

　　以蜗牛一百个活者，以一升净瓶入蜗牛，用新汲水一盏浸瓶中封系，自晚至明取出蜗牛放之，其水如涎，将真蛤粉不以多少旋调敷，以雏翎扫之疮上，日可十余度，其热痛止，疮便愈。（《证类本草》卷二十一）

　　卷第七

　　治石痈及疔疮杂治方

　　治痈坚如石，核复大，色不变，或作石痈，治之炼石散方。

　　鹿角（八两一作白灰） 白蔹（三两） 粗理黄石（一斤，酢五升先烧石令赤内酢中复烧内之酢尽半止）

　　上三味，捣筛作细末，以余醋拌和如泥，浓涂之，干即涂，取消止，尽更合。诸漏瘰疠，其又方单磨鹿角、半夏涂，不如上方佳也（《外台》卷二十四）

　　治若发肿至坚，而有根者，名曰石痈也方。

</div>
    <div class="pagination">
<a href="集验方_page18.html">上一页</a><span>...</span><a href="集验方_page14.html">14</a><a href="集验方_page15.html">15</a><a href="集验方_page16.html">16</a><a href="集验方_page17.html">17</a><a href="集验方_page18.html">18</a><span class="current-page">19</span><a href="集验方_page20.html">20</a><a href="集验方_page21.html">21</a><a href="集验方_page22.html">22</a><a href="集验方_page23.html">23</a><a href="集验方_page24.html">24</a><span>...</span><a href="集验方_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
