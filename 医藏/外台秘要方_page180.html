<!DOCTYPE html>
<html>
<head>
    <meta charset="UTF-8">
    <title>外台秘要方 - 第 180 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 180 页/共 226 页</h1>
    <div class="content">　　又方
　　烧鲤鱼头末酒服三指撮
　　又方
　　烧死防酒服灰方寸匕日三立下【并出第三卷中】
　　崔氏疗乳汁不下方
　　防肉【五两】　　羊肉【六两】　　麞肉【八两】
　　右三味合作臛噉之勿令食者知【出第十巻中】
　　妬乳疮痛方一十四首
　　集验论疗妇人妬乳乳痈诸产生后宜勤挤乳不宜令汁畜积不去便不复出恶汁于内引热温壮结坚掣痛大渇引饮乳急痛手不得近成妬乳非痈也方
　　始妬乳急灸两手鱼际各二七壮断痈脉也便可令小儿手助捋之则乳汁大出皆如脓状内服连翘汤汁自下外以小豆散薄涂之痈处当差【千金同】
　　又产后不自饮儿及失儿无儿饮乳乳畜喜结痈不饮儿令乳上肿者方
　　以鸡子白和小豆散涂之乳房令消结也若饮儿不泄者数捻去之亦可令大者子含水使潄口中冷为嗍取乳汁吐去之不含水潄令乳头作疮乳孔寒也【千金同】
　　又疗妬乳乳痈连翘汤方
　　连翘　　　升麻　　　杏仁【去皮尖】　射干防已　　　黄芩　　　大黄　　　芒硝柴胡【各三两】　芍药　　　甘草【炙各四两】
　　右十一味切以水九升煮取三升分服忌海藻菘菜【千金同】
　　又方
　　取葵茎烧灰散服方寸匕日三即愈【千金同】
　　又疗妬乳生疮方
　　蜂房猪甲中土车辙中土各等分末苦酒和涂之良【千金同一方又有车毂上脂一味】
　　又疗妇人女子乳头生小浅热疮搔之黄汁出侵淫为长百疗不差者动经年月名为妬乳病妇人饮儿者乳皆欲断世论苟抄乳是也宜以赤龙皮汤及天麻汤洗之傅二物飞鸟膏及飞乌散佳始作者可傅以黄芩漏芦散及黄连胡粉散并佳方如左赤龙皮汤方
　　槲皮切三升以水一斗煮取五升夏冷用之秋冬温之分以洗乳亦洗诸深败烂乆疮洗毕傅膏散【千金同】
　　又天麻草汤方
　　天麻草切五升以水一斗半煎取一斗随寒温分洗乳以杀痒也此草叶如麻叶冬生夏着花赤如防尾花亦以洗侵淫黄烂热疮痒疸湿隂蚀疮小儿头疮洗毕傅膏散【千金同】
　　又飞乌膏散方
　　用烧朱砂作水银上黒烟【一名细粉者三两】　矾石【三两烧粉】
　　右二味以绢筛了以甲煎和之令如脂以傅乳疮日三作散者不须和有汁自着可用散亦傅诸热疮黄烂侵淫汁疮蜜疮丈夫隂蚀痒湿诸小儿头疮疳蚀口边肥疮蜗疮等并以此傅之【千金同】
　　又黄连胡粉膏散方
　　黄连【二两】　　胡粉【十分】　　水银【一两同研令消散】
　　右三味黄连为末三物相和合皮裹熟挼之自和合也纵不成一家且得水银细散入粉中也以傅乳疮诸湿痒黄烂肥疮若着甲煎为膏【千金同】
　　备急小品妬乳方
　　黄芩　　　白敛　　　芍药【各等分】
　　右三味下筛浆水服一钱五匕日三若右乳结将去左乳汁左乳结即将去右乳汁服即消【千金同】
　　又方
　　栁白皮酒煮令热以熨上即消
　　又方
　　苦酒磨升麻若青木香或紫檀香以摩上并良一味即得佳
　　又方
　　已入腹者麝香薫陆香青木香鸡舌香各一两以水四升煮取二升分再服忌蒜面酒牛马猪肉
　　必效疗妇人妬乳痈疮迟愈五物雄黄防茹膏方雄黄　　　白敛　　　雌黄　　　防茹【各一分并
　　切】　　　　乱发【如鸡子一枚】
　　右以猪脂半斤合煎三沸去滓乃内乱发髪尽药成以涂疮不过十日差
　　乳痈肿方一十八首
　　广济疗乳痈大坚硬赤紫色衣不得近痛不可忍方大黄　　　芍药　　　楝实　　　马蹄【炙令黄等分】
　　右四味散酒服方寸匕覆取汗当睡着觉后肿处散不痛经宿乃消百无失一明晨更服一匕忌冲风热食
　　深师疗乳痈肿消核芍药散方
　　芍药　　　通草　　　桂心　　　昆布白敛　　　附子【炮】　　黄芪　　　人参海藻　　　木占斯【各一两】
　　右十味散以清酒服一钱匕日三当先食并疗頥下气结瘰
　　又乳痈众医不能疗柏皮膏方
　　猪膏年多者佳柏皮三斤去黒皮以猪膏煎之当稍稍煎柏皮熟黒便漉出更煎余柏皮如初尽以涂疮甚验
　　集验疗乳痈方
　　大黄【二两】　　莽草【二分】　　伏龙肝【十二分】干姜【二分】
　　右四味末以酢和涂乳上即效止一方生姜极验可用也【千金同】
　　又方
　　取鹿角下筛散以猪颔下清汁服方寸匕不过再服亦以醋浆服之良【千金云猪脂销上清汁】
　　又疗乳痈四物胶薄贴方
　　胶【炙】　　　大黄　　　莽草　　　细辛
　　右各等分末以鸡子白和涂纸上贴肿频易昼夜贴之割纸穿如钱大出肿头
　　又疗乳痈三物桂心贴方
　　桂心【三分】　　乌头【二分】　　甘草【二分】
　　右散以苦酒和涂肿上以小纸覆濡其上将乳居其中以干布置乳下须防布当濡有脓水也佳【范汪同】
　　千金翼排脓散主乳痈方
　　鐡粉　　　苁蓉　　　桂心　　　细辛芎防　　　人参　　　防风　　　干姜黄芩　　　芍药【各四两】　当归　　　甘草【炙各五分】
　　右十二味散酒服方寸匕日三夜一加至一匕半服药十日血出多勿怪是恶物除甚良【出第五巻中】
　　备急葛氏疗妇人乳痈妬肿者或经乆众疗不差方坚硬紫色削栁根皮熟熬令温帛囊盛熨乳上冷更易甚良一宿即愈【千金同】
　　又方
　　研米槌二枚煮令热以絮及巾覆乳上用二槌更互熨肿数十过差上已用大验【千金云炙熬】
　　又乳痈方
　　大黄　　　灶下黄土【各一分末】　　　　生姜【二分】
　　右三味末醋和涂乳痛即止极验刘涓子不用生姜用生鱼三味等分余比用鲫鱼妙
　　又疗乳痈方
　　大黄　　　鼠屎　　　黄连【各一分】
　　右三味末合防屎更以黍米粥清和傅乳四边痛止即愈无黍米粟米粳米并可用【千金同】
　　救急疗乳痈肿痛如升椀大痛不可忍方
　　取白姜石末一二升用鸡子白和如稀泥傅肿干更易之此方频试验如鸡子虑罪取榆白皮和傅即差
　　又疗乳痈坚硬痛不可忍方
　　莨菪子半大匙当年新者服时不得嚼破以清水一大盏和顿服痛即止
　　又疗乳痈肿方
　　以验醋研地黄涂上干即易不过三五遍服以酒研之
　　必效疗妇人乳痈方
　　觉痛色未变时以饲猪米研汁饮之即差仍取猪槽木厚如匙面火炙数数熨上
　　又疗妇人乳痈丹参膏方
　　丹参　　　白芷　　　芍药【各二两】
　　右三味防咀以苦酒淹经宿又取猪脂半斤微火上煎之白芷黄膏成去滓以膏涂上甚良
　　又疗疮上须贴膏方
　　黄芪【八分】　　白芷　　　大黄【各五分】　当归续断【各四分】　薤白【二合切】　松脂【十二分】　薫陆香蜡【各十分】　　猪脂【一升】　　生地黄汁【七合】
　　右十一味切内地黄汁中渍半日内猪脂中微火上煎三上三下白芷色黄膏成布绞去滓剪帛如疮大小涂帛贴疮上日四五度易之终身无苦极效产后血晕心闷方一十首
　　广济疗产后血晕心闷不识人或神言鬼语气欲絶方荷叶【二枚炙】　蒲黄【一两】　　甘草【二两炙】　白蜜【一匙】地黄汁【半升】
　　右五味切以水三升煮取一升绞去滓下蒲黄蜜地黄汁暖服立差止
　　又疗产后心闷血气冲上血晕羚羊角散方
　　取羚羊角一枚烧成灰末以东流水服方寸匕若未差更服差
　　救急产晕心闷大困方
　　鲫鱼剥皮作鲙以虀食三两口止
　　文仲晕絶方
　　苏方木三两碎以水五升煎取二升分再服或无苏木煮绯色衣取汁服甚验
　　又方
　　取墙上青衣一抄以水四小升煮取二升分服又生姜汁一小升地黄汁一小升酒一大升相和煎五六沸分再服每剂和大黄末一匙此方甚良
　　崔氏凡晕者皆是虚热血气奔迸腹中空所致欲分娩者第一须先取验醋以涂口鼻仍置醋于傍使闻其气兼细细饮之此为上法如觉晕即以醋喷面苏来即饮醋仍少与解之【一云仍少与水解之】
　　又凡产后忽闷冒汗出不识人者是暴虚故也方取破鸡子吞之便醒若未醒可与童子小便一升甚验丈夫小便亦得切不得用病人者
　　又若乆不识人或时复发者此为有风因产血气暴虚风行脉中故也若产后去血多者尤増此疾与鸡子不醒者可急与竹沥汁一服五合须臾不定复与五合频得三五服立差【并出第十上巻中】
　　近效疗血晕絶不识人烦闷方
</div>
    <div class="pagination">
<a href="外台秘要方_page179.html">上一页</a><span>...</span><a href="外台秘要方_page175.html">175</a><a href="外台秘要方_page176.html">176</a><a href="外台秘要方_page177.html">177</a><a href="外台秘要方_page178.html">178</a><a href="外台秘要方_page179.html">179</a><span class="current-page">180</span><a href="外台秘要方_page181.html">181</a><a href="外台秘要方_page182.html">182</a><a href="外台秘要方_page183.html">183</a><a href="外台秘要方_page184.html">184</a><a href="外台秘要方_page185.html">185</a><span>...</span><a href="外台秘要方_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
