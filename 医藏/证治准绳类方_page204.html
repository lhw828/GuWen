<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 204 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 204 页/共 217 页</h1>
    <div class="content">　　龋蛀

　　桃仁承气汤（见蓄血。）

　　第八册　齿

　　动摇

　　地黄丸白茯苓（去皮） 人参 山芋（各四两） 枸杞根（三两） 生地黄（五斤，取汁） 白蜜（一斤） 酥（少许）

　　上将前四味为末，以好酒一斗，煎至三升，去滓，入地黄汁、白蜜、酥，同煎至可丸，即丸如小豆大。每服二十丸，用温酒送下，一日三服，渐加至五服。

　　甘露饮（《和剂》） 治丈夫妇人小儿胃中客热，牙宣口气，齿龈肿烂，时出脓血，目睑垂重，常欲合闭，或即饥烦，不欲饮食，及赤目肿痛，不任凉药，口舌生疮，咽喉肿痛，疮疹已发未发，皆可服之。又疗脾胃受湿，瘀热在里，或醉饱房劳，湿热相搏，致生疸病，身面皆黄，肢体微肿，胸满气短，大便不调，小便黄涩，或时身热，并皆治之。

　　枇杷叶（刷去毛） 干熟地黄（去土） 天门冬（去心，焙） 枳壳（去穣，麸炒） 山茵陈（去梗） 生干地黄 麦门冬（去心，焙） 石斛（去芦） 炙甘草 黄芩上等分，为末，每服二钱，水一盏，煎至七分，去滓温服，食后临卧。小儿一服分两服，仍量岁数加减与之。

　　五灵膏 治牙齿动摇。

　　五灵脂（半两） 松脂 黄蜡（各一两） 黄丹（二钱半） 蟾酥（半字）

　　上于瓷器中，以慢火熬成膏，用白熟绢上摊，候冷剪作片子。每夜贴于龈上，有津即吐，误咽不妨。此药临卧时用一次，于恶硬物底一个牙根儿下里外贴之，亦不甚闷。若是牙儿坚固，自然得力，不恶硬物也。

　　治牙动摇疼痛五倍子 白茯苓 细辛（各五钱） 青盐（三钱）

　　上为细末，早晚刷牙 久有大效。

　　宣牙膏 治牙齿动摇不牢，疼痛不止。

　　定粉 龙骨（各二钱半） 麝香（一字） 黄蜡（一两）

　　上为细末，研匀，将黄蜡熔化和药，放冷取出，熨斗烧热，铺纸，用药摊之匀薄，每用剪作纸条儿，临卧于齿患处齿龈间封贴一宿，至次日早晨取出药，每夜用之，如此半月，消牙齿肿闷，坐生龈肉，治疳蚀，去风邪，牢牙齿，大有神效。

　　五倍子散 治牙齿摇，及外物所伤，诸药不效，欲落者。

　　川五倍子 干地龙（去土微炒。各半两）

　　上为细末，先用生姜揩牙根，后以药末敷之，五日内不得咬硬物。如齿初折落时热贴齿槽中，贴药齿上即牢如故。

　　治牙齿动摇，髭发赤黄，一服髭黑牙牢。

　　生姜（半斤，取汁） 地黄（一斤，洗净研细，取自然汁，仍留滓）

　　上以不蛀皂角十茎，刮去黑皮弦，将前药汁蘸皂角，慢火炙干，再蘸再炙，用药尽为度，并前药滓同入瓷瓶内，用火 存性为末。牙齿动摇，用药擦牙龈上。如髭黄，以铁器盛药末三钱，汤调过，三日后将药汁蘸擦髭发，临卧时用，次早已黑色，三夜三次用，其黑如漆甚妙。

　　治齿根动欲脱落上用生地黄，绵裹着齿上咂之。又 咀，以汁渍齿根，日四五，夜着之并咽汁，十日大佳，如齿挺出，嚼之亦可。

　　土蒺藜散 治牙齿疼痛，龈肿摇动，及打动牙齿。

　　上用土蒺藜去角生用，不以多少，为粗末，每服五钱，以淡浆水半碗，煎七八沸，去滓，入盐末一捻，带热时时漱之，别无所忌。或用根烧灰，贴动牙即牢。治牙齿动摇上用黑铅半斤，大锅内熔成汁，旋入桑条灰，柳木捶研令沙，以熟绢罗为末。每日早晨如常揩牙，后用温水漱在盂内，以水洗眼。能明目乌髭发，及治诸般眼疾。

　　麝香矾雄散 治大人小儿牙齿动摇，龈 宣露骨槽风毒，宣蚀渍烂，不能下食。

　　麝香 龙骨 胆矾 雄黄上为细末，每用一字，鹅毛蘸药扫患处。又用三钱，以水七分 煎至五分，热呷满口，候冷吐去；或每日揩牙，温水漱之。

　　熟铜末散 治牙齿非时脱落，令牢定。

　　熟铜末（一两） 当归 细辛 地骨皮 防风（各二钱半）

　　上为细末，研如粉。每用涂药在患处，以蜡纸封之，日夜二三度，三五日牢定。一日忌嚼硬物。

　　露蜂房散 治牙齿不生，及齿风痛。

　　露蜂房（炙） 荆芥 川椒（去目及合口者，炒出汗） 地骨皮 松节 青盐 白矾（枯。各一两）

　　上为细末，每用半钱，绵裹，于患处咬之，有涎吐之。

　　川升麻散 治牙齿不生，齿风宣露。

　　川升麻 白附子（炮。各一两）

　　上为细末，研匀，于八月内取生地黄四斤，洗去土，绞取汁二大盏，即下药搅令匀，放瓷器中。每用以柳枝绵裹一头，点药炙令热，烙齿根下缝中，更涂膏少许即验。

　　第八册

　　唇

　　济阴地黄丸 治阴虚火燥，唇裂如茧。

　　五味子 熟地黄（自制杵膏） 麦门冬 当归 肉苁蓉 山茱萸（去核） 干山药 枸杞子甘州菊花 巴戟肉（各等分）

　　上为末，炼蜜丸，桐子大。每服七八十丸，空心食前白汤送下。

　　柴胡清肝散柴胡 黄芩（炒。各一钱） 黄连（炒） 山栀（炒。各七分） 当归（一钱） 川芎（六分） 生地黄（一钱） 升麻（八分） 牡丹皮（一钱） 甘草（三分）

　　上水煎服。若脾胃弱，去芩、连，加白术、茯苓。

　　清胃散（见齿。） 归脾汤（见健忘。） 补中益气汤（见劳倦。）

　　羌活散羌活 茯苓 薏苡仁（各等分）

　　上每服三五钱，水煎，入竹沥一匙服。

　　泻黄饮子 治风热在于脾经，唇燥裂无色。

　　白芷 升麻 枳壳（麸炒） 黄芩 防风（各一钱） 半夏（姜汤泡七次，一钱） 石斛（一钱二分）

　　甘草（七分）

　　水二盅，姜三片，煎八分，食后服。

</div>
    <div class="pagination">
<a href="证治准绳类方_page203.html">上一页</a><span>...</span><a href="证治准绳类方_page199.html">199</a><a href="证治准绳类方_page200.html">200</a><a href="证治准绳类方_page201.html">201</a><a href="证治准绳类方_page202.html">202</a><a href="证治准绳类方_page203.html">203</a><span class="current-page">204</span><a href="证治准绳类方_page205.html">205</a><a href="证治准绳类方_page206.html">206</a><a href="证治准绳类方_page207.html">207</a><a href="证治准绳类方_page208.html">208</a><a href="证治准绳类方_page209.html">209</a><span>...</span><a href="证治准绳类方_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
