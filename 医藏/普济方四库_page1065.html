<!DOCTYPE html>
<html>
<head>
    <meta charset="UTF-8">
    <title>普济方四库 - 第 1065 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1065 页/共 1812 页</h1>
    <div class="content">　　油索面方
　　每面十五斤正月用盐十二两二月用盐十二两三月盐十四两四月盐十五两五月盐十九两六月盐二十两七月盐十九两八月盐十八两九月盐十四两十月盐十二两十一月盐十两十二月盐九两
　　制药法
　　收藏药法
　　沈香置旧盛蜜瓶中虽绵厯嵗月其香清润不残麝香包外再以茎荷叶裹之可使香气不闻于外檀香以蜡搅面为糊刷原藤纸封之可经久不泄丁香贮以新罐系油单纸封口则不燥频焙则不蛀腊子鸡冦毛相思子同入素衫合用内收之则不耗人参以细辛逐层间积纳新瓶中宻封之可不蛀腽肭脐宜杂汉椒獐脑等同处收之则虫不蛀驼酥经春月以瓶盛闭沈之井中冬间取出不効天雄附子用汉椒拌入新瓶内挂近火处可不蠧白花蛇薄以桐油抹匀纸裹置石灰中永久不壊碙砂每裹杂以干姜六两同收置于暖处不可润川芎及白附子宜晒燥同石灰末收之可久不损紫苏和根暖晒干以火微烧其根畔则其叶不落淮枣略用些麻油拌匀盛入新瓮紧防收之不损皂角蒸过晒干以篮盛挂厠室侧虽经久不蛀凡贵细生熟药材并用好厚藤蜡纸重复包裹紧齐收藏则虽经厯嵗月药性不泄仍于春雨秋隂时节时复检防之
　　药性畏忌
　　梁隠居曰上药一百二十种为君主养命以应天中药一百二十种为臣主养性以应人下药一百二十五种为佐使主治病以应地合三百六十五种应三百六十五度隂阳配合母子兄弟根茎花实草木骨肉有单行者相须者有相使者有畏者有相杀者有相恶者不可合用至于相反与有毒者制之无法服之皆能杀人不可不知也
　　药八数种
　　单行者七十一种相须者一十二种相使者九十种相畏者七十八种相杀者三十六种相恶者六十种相反者一十八种
　　药十八反
　　人参紫参沙参参丹参芍药细辛并反藜芦白芨白敛半夏瓜蒌贝母并反乌头乌啄大防芫花海藻甘遂并反甘草芫花海藻并反大防
　　药贵六陈
　　枳殻茱萸并半夏橘皮狼毒及麻黄六般之药宜陈久入用之方功効良
　　伏硝
　　用栁枝汤煎煮三周汤减再添热水煮则伏火又用鸡肠草栢子仁和为丸如弹子大于瓶内烧自然汁伏火
　　制硫黄
　　蚌粉　益母草【即茺蔚子】
　　去气
　　菠防草　五倍【煮】古拜　生姜　固石羔　寒水石　雌雄黄　滑石
　　制水银法
　　飞水霜法
　　水银【一斤】朴硝【八两】大醋【八两】黄矾【十两】锡【二十两成炼三通者】精【六两】盐花【三斤】
　　右七味先炼锡讫又温水银令热乃投锡中又捣精黄矾令细以绢下之又捣锡令碎以盐花并精黄矾等合和以醋拌令湿以盐花一斤籍底乃布药令平以朴硝盖上讫以盆盖合以盐灰为泥泥缝际干之微火三日旺火四日凡七日去火一日开之扫取极须勤心守勿使须臾间解慢则大失矣
　　造水银霜法
　　水银　石硫黄　伏龙肝【各十两细研】盐花【一两盐末是也】
　　右四味以水银别铛熬石硫黄碎如豆并别铛熬之良久水银铛热石硫黄消成水即并于一铛中和之宜急倾并并不急则两物不相入并讫下火急搅不得停手若停手即水银别在一边石硫黄如灰死亦别在一处搅之良久硫黄成灰取见水银即与伏龙肝和搅令调并和盐末搅之令相得别取盐末罗于铛中令遍底厚一分许乃罗硫黄伏龙肝盐末等于铛中如复蒸饼勿令全遍底罗讫乃更别罗盐末覆之亦厚一分许即以盆覆铛以灰盐和土作泥涂其缝勿令干裂裂即涂之唯令勿泄炭火气飞之一伏时开之用火先缓后急开讫以老鸡羽扫取皆在盆上凡一转后即分旧土为四分以一分和成霜研之令调又加二两盐末凖前法飞之讫弃其土又以余一分土和飞四分凡得四转及初飞与五转每一转则弃其土五转而土尽矣若须多转更用新土依前法飞之七转而可用之
　　结水银成砂【阙】
　　以谷精草【阙】
　　制玉法
　　制玉易雕
　　以蟾蜍熬为膏用涂玉上则易于雕琢
　　制金银铜铁法【阙】
　　制铜变白【阙】
　　以真阿胶【阙】
　　袪蝇法
　　驱蝇蚊
　　用黎芦末置酒饭中引蝇至者必死终是不絶不若用栁枝酒放在房门外引其去乃妙
　　又方
　　用苍术藜芦末在房内焚之稍可袪去予谓不若黄草布遍糊窓
　　又方
　　用锯末晒干以硫黄多信少用和作香筒烧之
　　治苍蝇
　　用腊月腊日即冬至后三戌日买猪版脂一个用鉢盛贮挂在后架上一方悬于厠上余居霅川暑日赵徳言留饭坐间全无蝇子咸切讶之渠云不独此也因擕手往庖视之亦无一蝇叩其法秘不言遂力恳乃笑曰此小术耳用腊日猪版脂一斤或二斤罐贮悬于厠上次年试用之果验此理殆不可晓
　　袪蚊法
　　辟蚊子法
　　五月五日取老蛤一只将好粗墨一块入蛤口内用红线缚住虾蟇用罗镜取正午方掘一穴五寸深埋于内直至第二日午时却取出虾蟇口中墨要用时于壁上画葫芦一个永不去咬人却不可打死如欲去时次早用扇去拭所画葫芦则后用灵验取墨时须要虾蟇活死则不大验
　　樗皮散　辟蚊子
　　臭樗皮【细切】阿魏　芫花　夜明砂【炒】罗木【镑】
　　右五味粗捣筛以慢火于房内烟之
　　薫蚊子
　　香附子　苍术【半斤】雄黄【别研】獐脑【别研各五钱】
　　右为细末入雄黄獐脑和匀重罗打作香印爇之恐獐脑湿难打临用时略焙令燥
　　驱蚊蚋壁虱
　　苍术【一斤】木荜子　雄黄【各二两五钱】
　　右为细末蜜丸如弹子大床下烧一丸或于蚊合时当门烧之薫落如面静尽一方加当归
　　辟蚊方
　　诗曰木荜川芎分两停雄黄减半始为精炼蜜为丸如皂大一夜直到天明于香炉文武火烧仍辟恶虫
　　去蚊虫
　　右五月取浮萍隂干烧烟又治消渴以浮萍汁服之
　　治蚊虫
　　以鳗鲡鱼干者于室烧之即蚊子化为水矣
　　又法
　　五月五日取浮萍草晒干及二月收苦练花夜明砂合捣为末作香印烧蚊子尽去
　　又法　辟蚊子【一名浮萍散】
　　以浮萍羌活捣为末加苍术白胶香亦得如香焚之蚊去
　　翼日挂帐无蚊子　辟蚊子呪曰
　　天地太清日月太阳隂阳太和急急如律令勑面太隂念七遍吸气吹灯草上防之
　　驱蚊子诗三首
　　夜明砂与海金砂二味和同苦练花每到黄昏灯一捻蚊虫飞去别人家
　　木荜茅香分两停雄黄少许也须秤每到黄昏灯一炷安床高枕至天明
　　萍朴拣活芎天仙术最雄捣罗为香爇一梦见周公
　　驱蚊药方
　　每用木屑一斗入天仙藤四两裁防剉碎同研为末如印香焚之蚊蚋悉去
　　又方　辟蚊子及诸虫
　　以苦练子栢子菖蒲为末慢火烧之闻者即去
　　又方
　　五月采浮萍隂干加白胶香苍术等分烧薫之水闭日更值女星日造帐子虽蚊多之地亦絶无之盖女土蝠蚊之所畏者
　　又方　治蚊虫
　　浮萍　厚朴　羌活　川芎【各等分】
　　右为末作香篆烧其蚊逺去
　　辟蚊蚋
　　以送迷香合羌活为丸散夜烧之
　　袪虱法
　　虱子药
　　百部秦芁马铃草藜芦苦参一处捣每畨浆衣着一捻至老不受虱子咬
　　又方　治大小儿头身上遍有虱
　　用藜芦一两山柰子一两研为末头上掺上自然落去入糨子内和作糊糨衣袴亦自去之如水银用茶末涶津和作绵绳系腰亦可
　　辟虱药
　　川芎荜拨分两同雄黄加位蜜和匀休道辟虱二寸广一炷明香永不生
　　薫衣虱法
　　以百部秦芁各一两为末烟薫衣虱自落
　　身虱方
　　用水银和鹤虱末帛揉之为孛系衣自落
　　辟虱
　　用蜈蚣浮萍晒干烧烟薫之则去清盐水遍洗床席上即絶
　　治去牛犬虱
　　用百部根作煮汤洗牛犬虱即去
　　治杀虮虱
　　用牛遍太常贮名遍特今潞州上一种名便特六月有八月结实采其根捣末油调杀虮虱根苖主疗大都相似
　　治头上虱
</div>
    <div class="pagination">
<a href="普济方四库_page1064.html">上一页</a><span>...</span><a href="普济方四库_page1060.html">1060</a><a href="普济方四库_page1061.html">1061</a><a href="普济方四库_page1062.html">1062</a><a href="普济方四库_page1063.html">1063</a><a href="普济方四库_page1064.html">1064</a><span class="current-page">1065</span><a href="普济方四库_page1066.html">1066</a><a href="普济方四库_page1067.html">1067</a><a href="普济方四库_page1068.html">1068</a><a href="普济方四库_page1069.html">1069</a><a href="普济方四库_page1070.html">1070</a><span>...</span><a href="普济方四库_page1066.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
