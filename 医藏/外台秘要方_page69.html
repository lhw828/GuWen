<!DOCTYPE html>
<html>
<head>
    <meta charset="UTF-8">
    <title>外台秘要方 - 第 69 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 69 页/共 226 页</h1>
    <div class="content">　　阿魏药即湼盘经云央匮是也服法旦取枣许大研之为末又取牛乳一大升煎之五六沸停令热定取鸭子许大和搅服之更以余乳荡盏饮之取尽至暮又取安息香亦如枣许大分如梧子还以熟牛乳服之令尽每日旦暮常然若无乳者即以煮肉汁服之患久者不过十日近者不过五日如过三十日不愈便停只得食脯肉之属但是一切菜不得近口特忌特忌礼部孙侍郎家中有此病所在访问有人从梁汉来云官人百姓服此得効者十余家孙侍郎即令依方进服七八日即効便以此法传授亲知得验者非一余时任度支郎中欲广其効故录之【出第七卷中】
　　延年疗鬼气骨蒸气日渐羸方
　　獭肝【十六分炙】　人参　　　沙参　　　丹参【各三分】鬼臼　　　苦参【各二分】
　　右六味捣筛蜜和丸如梧子大一服十丸饮汁下日三服加至十丸禁生冷猪鱼肉生血等物
　　又五香丸主天行瘟疫恶气热毒心肋气满胀急及疰鬼气等方
　　青木香　　犀角【屑】　　升麻　　　羚羊角【屑】黄芩　　　栀子仁【各六分】沈香　　　丁香薫陆香【各四分】麝香　　　鬼臼【各二分】　大黄芒硝【各八分】
　　右十三味捣筛蜜和丸如梧子一服三丸饮下日三服加至七丸以差止禁蒜麫猪鱼【并出第十一卷中】
　　鬼魅精魅方八首
　　病源凡人有为鬼物所魅则好悲而心自动或心乱如醉狂言惊怖向壁悲啼梦寐喜魇或与鬼神交通病苦乍寒乍热心腹满短气不能食此魅之所持也【出第二卷中】广济疗传尸骨蒸殗殜肺痿疰忤鬼气卒心痛霍乱吐痢时气鬼魅瘴疟赤白暴痢瘀血月闭痃癖丁肿惊癎鬼忤中人吐乳狐魅吃力迦丸方
　　吃力迦【即白术】光明砂【研】　麝香【当门子】　诃黎勒皮香附子【中白】　沈香【重者】　　青木香　　丁子香安息香　　白檀香　　毕拨【上者】　　犀角【各一两】薰陆香　　蘓合香　　龙脑香【各半两】
　　右十五味捣筛极细白蜜煎去沫和为丸每朝取井华水服如梧子四丸于净器中研破服老小每碎一丸服之仍取一丸如弹丸蜡纸裹绯袋盛当心带之一切邪鬼不敢近千金不传冷水暖水临时斟量忌生血肉腊月合之有神蔵于宻器中勿令泄气出秘之忌生血物桃李雀肉青鱼酢等
　　又疗精魅病方
　　水银【一两】
　　右取水银内浆水一升炭火上煎三分减二即去火取水银如熟豆大取当日神符裹水银空服呑之晚又呑一服三日止无所忌【并出第四卷中】
　　肘后疗卒中邪魅恍惚振噤之方
　　灸鼻下人中及两手足大指爪甲本令艾丸半在爪上半在肉上各七壮不止至十四壮便愈【集验同出第三卷中】
　　深师五邪丸疗邪狂鬼魅妄言狂走恍惚不识人此为鬼魅当得杀鬼丸方
　　丹砂【研】　　雄黄【研】　　马目毒公　龙骨鬼箭【各五两】　鬼臼【二两】　　赤小豆【三两】　芫青【一枚】桃仁【百枚去皮尖熬别研】
　　右九味捣下筛别研雄黄丹砂细绢筛合诸药拌令和调后内蜡和之大如弹丸绛嚢盛之系臂男左女右小儿系头合药勿令妇人鸡犬见之所服蜜和丸如梧子一服三丸日三忌五辛生血物【出第九卷中】
　　小品疗鬼魅四物鸢头散方
　　东海鸢头【是由防根】　　　　黄牙石【又名金牙】莨菪防葵【各一分】
　　右药捣下筛以酒服方寸匕欲令病人见鬼増防葵一分欲令知鬼疰者复増一分立有验防葵莨菪并令人迷惑恍惚如狂不可多服【备急千金同出第五卷中】
　　集验疗男子得鬼魅欲死所见惊怖欲走时有休止皆邪气所为不能自絶九物牛黄丸方
　　荆实【人精也】　曽青【苍龙精也研】玉屑【白虎精也研】牛黄【土精也研】雄黄【地精也研】　空青【天精也研】　赤石脂【朱雀精也】参【真武精也】龙骨【水精也各一两】
　　凡丸物名曰九精上通九天下通九地
　　右捣下筛蜜和丸如小豆先食呑一丸日三稍加以知为度忌羊血【文仲千金并翼同出第三卷中】
　　必効辟鬼魅方
　　虎爪　　　赤朱　　　雄黄　　　蟹爪
　　右四味捣令碎以松脂融及暖和为丸不然硬正朝旦及有狐鬼处焚之甚効以薫巫人即神去王三师云奇効忌生血物【出第四卷中】
　　近効大麝香丸疗积年心痛尸疰蛊毒症癖气乘心两肋下有块温瘴精魅邪气或悲或哭蛇蝎蜂等所螫并疗之方
　　麝香　　　牛黄　　　藜芦【炙】　　朱砂蜀当归　　茯苓　　　桔梗　　　鬼箭羽金牙　　　乌头【炮】　　桂心　　　呉茱茰贯众　　　丹参【各一分】　蜈蚣【去足炙】　干姜人参　　　虎骨【各二分】　鬼臼【半分】　　芍药
　　雄黄【各一分半】　巴豆【二十枚去心皮熬】　　　　蜥蜴【半枚炙】
　　右二十三味捣筛蜜和丸如梧子以饮下三丸至辰时下利若不利热饮投之即利三两行后冷醋饮止之即定然后煮葱食之勿食冷水明日依前服之永差忌热麫生菜柿子梨等蛇蝎蜂螫取一丸研破和醋涂之便差精鬼狐狸之属抛塼瓦或如兵马行夜发者是鬼魅无早晚每日服前药两丸只三两日服即差仍每日烧一丸熏身体及衣裳宅中烧之亦好无患人以三五丸绯绢袋盛系左臂上辟虎毒蛇诸精鬼魅等忌狸肉生血物猪肉生葱芦笋
　　鬼神交通方四首
　　崔氏疗梦与鬼神交通及狐狸精魅等方
　　野狐鼻【炙】　豹鼻【炙各七枚】　狐头骨【一具炙】雄黄腽肭脐　　鬼箭羽　　露蜂房【炙】　白术虎头骨【炙各一两】阿魏药【二两炙】驴马狗駞牛等毛【各四分烧作灰若骨蒸加死人脑骨一两炙】
　　右十五味并大秤两捣筛为散搅使调匀又先以水煮松脂烊接取以和散和散之时勿以手搅将虎爪搅和为丸如弹丸以熏患者欲熏之时葢覆衣被勿令药烟泄外别捣雄黄为末以借药烧药节度一如熏香法其药欲分于牀下烧熏弥善忌桃李雀肉等【出第七卷中】
　　备急陶氏疗女人与鬼物交通独言笑或悲思恍惚方
　　松脂【三两烊】　内雄黄末【一两】
　　右二味用虎爪搅令调丸如弹丸夜内笼中烧之令女祼坐笼上被急自蒙唯出头耳过三熏即断【深师同】
　　又方
　　雄黄　　　人参　　　防风【各二两】　五味子【一升】
　　右四味为散早以井华水服方寸匕日三服
　　又若男女喜梦鬼通致恍惚者方
　　鹿角屑酒服三撮日三【并出第二卷中】
　　白虎方五首
　　近効论白虎病者大都是风寒暑湿之毒因虚所致将摄失理受此风邪经脉结滞血气不行畜于骨节之间或在四肢肉色不变其疾昼静而夜发发即彻髓酸疼乍歇其病如虎之啮故名曰白虎之病也广济疗白虎方
　　犀角【屑】　　当归　　　芍药【各六分】　牛膝沈香　　　青木香　　虎头骨【炙各八分】麝香【一分研】槲叶脉【一握炙】
　　右九味切以水六升煮取二升六合去滓分温三服如人行四五里进一服别加麝香末服之不利忌生菜热麫荞麦蒜【出第四卷中】
　　苏孝澄疗白虎病云妇人丈夫皆有此病妇人因产犯之丈夫眠卧犯之为犯白虎尔其病口噤手拳气不出方
　　灸脐中七壮【一云灸膻中七壮】
　　近効疗白虎方
　　炭灰【五升无炭灰桑灰亦得纱罗罗之一遍】蚯蚓粪【一升捣之】红蓝花【七捻】
　　右三味一处搅和熬令热取好酽醋暖之拌令浥浥以故布三四重裹分作四分更畨当所患痛处熨之数数转勿住手挼之冷热得所宁令小热不得作冷冷即复熬令热又熨之并用后呪法云青皮青毛出黄皮黄毛出赤皮赤毛出白皮白毛出黑皮黑毛出急出吾口神吾口圣唾山山崩唾石石裂得汝字汝不去斫头斫头急急如律令其呪法先令人唾痛处以手挼之不住手便即诵此呪不限遍数以差即停当诵呪不得令病人及傍人闻呪须先净潄口洁净良効无比千金勿传
　　又疗风毒肿一切恶肿白虎病并差方
　　取三年酽醋五升热煎三五沸切葱白三二升煮一沸许即爪篱漉出布帛热裹当病上熨之以差为度
　　又疗白虎方
　　猪肉【三串】　　大麻子【一合】　酒【半盏】
　　右三味和麻子口含噀上将猪肉三串手擘向痛处来去呪曰相州张如意张得兴是汝白虎本师急出呪讫将肉安床下差送头路神验
　　无辜方二首
　　崔氏无辜闪癖或头干瘰头髪黄耸分去或乍痢乍差诸状既多不可备说大黄煎丸方
　　大黄【九两锦文新实者若防朽即不堪用削去苍皮乃秤】
　　右一味捣筛为散以上好米醋三升和之置铜椀内于大铛中浮汤上炭火煮之火不用猛又以竹木箆搅药堪丸乃停于小瓷器中密贮儿年三嵗一服七丸如梧子日再服常以下青赤脓为度若不下脓或下脓少者稍稍加丸下脓若多丸又须减病重者或至七八剂方尽根本大人小儿不等以意量之此药唯下脓及宿结不令儿痢禁牛马驴鸡猪鱼兔肉生冷粘滑油腻小豆荞麦乳母亦同此忌
　　又疗无辜脑后两畔有小结者方
　　无辜之病此结为根欲疗者先看结之大小然后取细竹斟酌笼得此结便截竹使断状如指环形仍将此竹笼结自然不得转动以火针针结子中央作两下去针讫乃涂少许膏药无者杂油亦得须待三两日又如前报针更经一两日当脓水自出若不出复如前针脓溃尽结便自散俗法多用刀子头割者谓之割无辜比来参详殊不如针之以絶根本恐患者不悉故复重说之【并出第七卷中】除骨热方四首
　　范汪疗骨热狸骨丸方
　　狸骨　　　连翘【各五分】　土　　　山茱茰参　　　胡鷰屎　　黄芩　　　丹砂马目毒公　鸢尾【各二分】　黄连　　　芍药雄黄　　　青葙子　　龙胆　　　栝蒌【各三分】
　　右十六味捣筛蜜和丸如梧子先食服三丸日三不知稍稍増之以知为度禁食生鱼菜猪肉黄黍米生血物【古今録验同】
　　古今録验除热三黄丸疗骨热身多疮瘰疬癕肿者方大黄　　　黄芩　　　黄连　　　当归茯苓　　　桂心　　　干姜　　　芍药【各二分】栀子【一十四枚擘】柴胡【三分】
　　右十味捣筛蜜和丸先食服如小豆三丸不知増至十丸欲取防利以意増之久服益良忌生葱醋物猪肉冷水
　　又方
　　大黄　　　黄连　　　黄芩【各一两】　芒硝【二两】
　　右四味捣筛蜜和为丸一服五丸渐加以知为度忌猪肉冷水【并出第四卷中】
　　盗汗方七首
　　病源盗汗者因眠睡而身体流汗也此由阳虚所致久不已令人羸瘠枯瘦心气不足亡津液故也诊其脉男子平人脉虚弱细防皆为盗汗脉也【出第三卷中】
　　崔氏疗盗汗夜睡中即汗汗不休必得风方
　　麻黄根【细切】　小麦【各二升】
　　右二味以水一斗二升煮小麦得九升内麻黄根煮之得三升去滓分为三服常夜服之不过两剂即止
　　又方
　　甘皮　　　姜【各一两】　　杏仁【三两去尖皮熬】当归【四两】
　　右四味捣合蜜和丸服如梧子五丸渐渐増之
　　又方
　　取死人席缘烧作灰淋汁热洗从头至足愈
　　又止汗粉方【朱规送】
　　麻黄根　　牡蛎粉　　败扇灰　　栝楼【各三两】白术【二两】　　米粉【三升】
　　右六味捣诸药下筛为散和粉搅令调以生绢袋盛用粉身体日三两度忌桃李雀肉仍灸大椎五六百炷日灸二七五七任意不能日别灸亦得汗即渐止【并出第三卷中】
　　延年主盗汗夜卧床席衣被并湿方
　　牡蛎【碎之绵褁】　麻黄根【各三两】黄芪　　　人参【各二两】龙骨【打碎】　　枸根白皮【各四两】　　　大枣【七枚擘】
　　右七味切以水六升煮取二升五合去滓分温六服如人行八九里久中间任食一日令尽禁蒜热麫等物
　　又疗夜卧盗汗方
　　左顾牡蛎　黄芪【各三两】　麻黄根【五两】　杜仲【二两】
　　右四味捣筛为散一服方寸匕日三夜一服用败蒲扇煮取汁下药禁蒜麫【并出第一卷中】
　　古今录验疗盗汗麻黄散方
　　麻黄根【三分】　故扇【烧屑一分】
　　右二味捣下筛以乳服三分仍日三大人方寸匕日三不知益之又以干姜三分粉三分捣合以粉粉之大善【出第十卷中】





</div>
    <div class="pagination">
<a href="外台秘要方_page68.html">上一页</a><span>...</span><a href="外台秘要方_page64.html">64</a><a href="外台秘要方_page65.html">65</a><a href="外台秘要方_page66.html">66</a><a href="外台秘要方_page67.html">67</a><a href="外台秘要方_page68.html">68</a><span class="current-page">69</span><a href="外台秘要方_page70.html">70</a><a href="外台秘要方_page71.html">71</a><a href="外台秘要方_page72.html">72</a><a href="外台秘要方_page73.html">73</a><a href="外台秘要方_page74.html">74</a><span>...</span><a href="外台秘要方_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
