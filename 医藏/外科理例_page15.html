<!DOCTYPE html>
<html>
<head>
    <meta charset="UTF-8">
    <title>外科理例 - 第 15 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 15 页/共 65 页</h1>
    <div class="content">　　表症悉退。再与散肿溃坚丸（五十）。月余平复。（此凭脉也。）

　　一妇因怒耳下肿痛。以荆防败毒散（七）加连翘黄芩。四剂而愈。（此无脉症而用发表。

　　必有所见也。）

　　尝治此旬日不消者。以益气血药。及饮远志酒（二十）。并效。无脓自消。有脓自溃。

　　一妇因怒。耳下 痛。头痛寒热。以荆防败毒散（七）加黄芩。表证悉退。但饮食少思。

　　发热。东垣云。虽有虚热。不可大攻。热去则寒起。遂以小柴胡加地骨皮、芎、归、芩、术、陈皮十余贴而愈。次年春复肿坚不溃。用八珍汤（十四）加香附、柴胡、地骨皮、桔梗。服至六七贴以为延缓。仍服人参败毒散。势愈盛。又服流气饮。则盗汗发热口干食少。至秋复求诊视。气血虚极。辞之。果没。（此凭症也。）

　　一人每怒。耳下肿。或胁作痛。以小柴胡汤加青皮、红花、桃仁。四剂而愈。（此凭症一人肿硬不作脓。脉弦而数。以小柴胡汤兼神效栝蒌散（五三）各数剂。及隔蒜灸数次。

　　月余而消。（此凭脉与症也。）

　　一妇颈痛不消。与神效栝蒌散（五三）六剂。少退。更以小柴胡加青皮、枳壳、贝母数剂。痛肿减大半。再以四物对小柴胡数剂而平。（此凭症也。）

　　罗宗伯耳后发际患毒 痛。脉数。以小柴胡（五）加桔梗、牛蒡子、金银花。四剂而愈。

　　（此凭脉症也。）

　　一人气血已复。核尚不腐。用针头散及必效散各三次。不旬日而愈。（此凭症处治。）

　　一妇瘰 。与养气顺血药不应。服神效栝蒌散二剂（五三）顿退。又六剂而消却。与托里药。气血平复而愈。（此凭症也。）

　　一妇年逾三十。瘰 已溃。不愈。与八珍汤（十四）加小柴胡、地骨皮、夏枯草、香附、五十余剂、形气渐转。更与必效散（四九）二服疮口遂合。惟气血未平。再用前药三十余剂而平。（此凭症也。）

　　治瘰 。用必效散与栝蒌散相间服。神效。

　　后有不问虚实。概用必效散。殊不知斑蝥性猛大毒。利水破血。大损元气。若气血实者此劫之而投补剂。或可愈。若虚而用此。或用追蚀之药。瘀肉虽去。而疮口不合。反至不救一妇因怒结核肿痛。察其气血俱实。先以神效散下之。更以益气养荣汤三十余剂而消。

　　（此凭症也。）

　　常治此症。虚者先用益气养荣汤。待其气血完充。乃取神效散去其毒。仍进前药。无不一人耳下患五枚如贯珠。年许尚硬。面色痿黄。饮食不甘。劳而发热。脉数软而涩。以益气一妇瘰 不消。脓清不敛。用八珍汤（十四）少愈。忽肩背痛不能回顾。此膀胱经气郁所当服防风通气汤。彼云瘰 胆经病也。是经火动而然。自服凉肝降火之药。反致不食。痛盛。予诊其脉。胃气愈弱。先以四君子（六三）加陈皮、炒芍药、半夏、羌活、蔓荆子四剂。食进痛止。继以防风通气（四二）二剂而愈。（此凭脉与症也。）

　　一人神劳多怒。颈肿一块。久而不消。诸药不应。予以八珍汤（十四）加柴胡、香附。每日更隔蒜灸数壮。及日饮远志酒二三盏渐消。（此凭症也。）

　　一妇月水不行。渐热。咳嗽。肌体渐瘦。胸膈不利。颈肿一块。日久不消。令服逍遥散三）月余。更服八珍汤（十四）加牡丹皮、香附。又月余加黄 、白蔹。两月余热退肿消。经行而愈。（此凭症也。）

　　一人年逾三十。每劳心过度。颈肿发热。服败毒散愈盛。用补中益气汤数贴而消。（此张通府耳后发际患肿一块。无头。肉色不变。按之微痛。彼谓痰结。脉软而时见数。经脉数不时见。疮也。非痰也。仲景云。微弱之脉。主血气俱虚。形精不足。又曰。沉迟软弱皆宜托里。遂用参、 、归、术、川芎、炙甘草以托里。少加金银花、白芷、桔梗以消毒。

　　彼谓不然。内饮降火消痰。外贴凉药。觉寒彻脑。患处大热。头愈重。食愈少。复请治。以四君子加藿香、炮干姜数剂。食渐进。肿成刺之。更以十全大补汤（十三）去桂。灸以豆豉饼。又有余而愈。（此凭脉症也。）

　　一人耳内出脓。或痛。或痒。服聪耳益气汤不应。服防风通圣散愈甚。予用补肾丸而愈机按前条瘰 治法。虚者补之。而补有先后温凉之殊。实者泻之。而泻有轻重表里之异。或行开郁滞。或舍时从症。或变法用权。或针。或砭。或灸。或敷。其法亦粗备矣。医者能仿是例而扩充之。庶几亦可以应变矣。）

　　一儿宿痰失道。痈肿见于颈项。或臂膊胸背。是为冷症。宜四生散敷贴。内服附子八物汤及隔蒜灸。（此无脉可凭而治。当时必有所见也。）

　　一人因暴怒。项下肿痛。胸膈痞闷，兼发热。用方脉流气二剂。胸膈利。以荆防败毒剂而热退。肝脉尚弦涩。以小柴胡加芎、归、芍药四剂。脉症顿退。以散肿溃坚丸一料。将平。唯一核不消。服遇神仙无比丸二两而瘳。（此凭症凭脉也。）

　　一儿甫周岁。项患胎毒。予俟有脓刺之。脓出碗许。乳食如常。用托里药月余而愈。又一儿患此。待脓自出。几至不救。（此凭症也。）

　　大抵疮浅宜砭。深宜刺。使瘀血去于毒聚之始。则易消也。况小儿气血又弱。脓成不针。鲜不毙矣。

　　一人项下患毒脓已成。因畏针 。延至胸。赤如霞。其脉滑数。饮食不进。月余不寐。甚倦。予密针之。脓出即睡觉而思食。用托里散（百五七）两月余而愈。又一人患此。及时针刺。数日而愈。一人素虚。患此不针。溃透颔颊。血气愈虚而死。（此凭症也。）

　　一人耳后患毒。脉症俱实。宜用内疏黄连汤。彼以严冬不服寒剂。竟至不起。

　　罗谦甫曰。用寒远寒。用热远热。假者反之。虽违其时。以从其症。又云。凡治病必察。谓察时下之宜而权治之。故曰经者常也。法者用也。医者意也。随其所宜而治之。则万全一妇因怒。项肿。后月水不通。四肢浮肿。小便如淋。此血分症也。先以椒仁丸数服。

　　肿消。更以六君子汤加柴胡、枳壳数剂。颈肿亦消矣。亦有先因小便不利。后身发肿。致经水不通。名曰水分。宜葶苈丸治之。良方云。妇人肿满。若先因经水断绝。后致四肢浮肿。

　　小便不通。名曰血分。水化为血。血不通则复化为水矣。宜服椒仁丸。（此凭症也。）

　　一 妇。咽间如一核所鲠咽吐不出。倦怠发热。先以四七汤而咽利。更以逍遥散。（此一妇所患同前。兼胸膈不利。肚腹膨胀。饮食少思。卧睡不安。用分心气饮并效。（此一女年十七。项下时或作痛。乍寒乍热如疟状。肝脉弦长。此血盛之症也。先以小柴胡汤二剂。少愈更以生地黄丸而痊（此凭脉症也。）

　　一贵人女适夫。夫早逝。患十指挛。拳掌垂莫举。肤体疮疡粟粟然。汤剂杂进。饮食顿减于半载。诊之非风也。乃忧愁悲哀以致耳。病属内因。宜用内因药。仍以鹿角胶辈。多用麝香熬膏贴痿处。挛能举。指能伸。病渐安。（此因情而治也。）

　　一女性急好怒。耳下常肿痛。发寒热。肝脉弦急。投小柴胡加青皮、牛蒡子、荆芥、防而寒热退、更以小柴胡对四物。数剂而肿消。其父欲除病根。予谓肝内主藏血。外主荣筋。

　　若恚怒气逆则伤肝。肝主筋。故筋蓄结而肿。须要自加调摄。庶可免患。否则肝迭受伤。不能藏血。血虚则难瘥矣。后不戒。果结三核。屡用追蚀。不敛而殁。（此因情而治。）

　　一人先于耳前耳下患之。将愈。延及项侧缺盆。三年遂延胸腋。诊之肝脉弦数。以龙会坚二丸治之将愈。肝脉尚数。四年后。小腹阴囊内股皆患毒。年余不敛。脉诊如前。以清肝养血及前丸而愈。（此凭脉也。）

　　一人因怒。耳下及缺盆患 。溃延腋下。形气颇实。疮口不合。治以散肿溃坚丸（五十）

　　而愈。（此凭形症也。）

　　一儿七岁。项结二核。时发寒热。日久不愈。治以连翘丸。而消。若患在面臂等处。尤宜此丸。若溃而不敛。兼以托里之药。（此凭症也。）

　　一儿项结一核。坚硬如 。面色痿黄。饮食不甘。服托里药不应。此无辜疳毒也。以蟾治之而愈。若数服不消。按之转动。软而不痛者。内有虫如粉。急针出之。若不速去。则虫随气走。内蚀脏腑不治。（按此因治不应而变法也。蟾蜍夏月沟渠中。腹大不跳不鸣者。先取粪蛆一杓置桶中。以尿浸之。桶近上令干。使蛆不得出。将蟾蜍扑死投蛆中。任蛆食昼夜。次以新布袋包系。置水急处。浸一宿取出。瓦上焙为末。入麝香一字。软饭丸如麻子大。

　　每服二三十丸。空心米饮送下。）

　　一人眼赤痒痛。时或羞明下泪。耳内作痒。服诸药气血日虚。饮食日减。而痒愈盛。此肝肾风热上攻也，以四生散酒调四服而愈。（此凭症也。）

　　一妇人久郁。患而不溃。既溃不敛。发热口干月水短少。饮食无味。日晡尤倦。益气养二十余剂少健。予谓须服百剂。庶保无危。彼欲速效。反服斑蝥之剂。及数用追蚀毒药。去而复结。以致不能收敛。出水不止。遂致不救。（此凭症也。）

　　一妇久不作脓。脉浮而涩。此气血俱虚。欲补之。使自溃。彼欲内消。专服斑蝥及散坚之药。血气愈虚而死。（此凭症也。）

　　一人因劳而患怠惰。发热。脉洪大。按之无力。宜用补中益气汤。（十六）彼不信。辄服攻伐之剂。吐泄不止亦死。（此凭脉因补误治致死。）

　　大抵此症原属虚损。若不审虚实而犯病禁经禁。鲜有不误。常治先以调经解郁。更以膈之多自消。如不消。即以琥珀膏贴之。候有脓则针之。否则变生他症。设若兼痰兼阴虚等症。只宜加兼症之剂。不可干扰余经。或气血已复而核不消却。服散坚之剂。至月许不应。气血亦不觉损。方进必效散。或遇神仙无比丸。其毒一下。即止二药。更服益气养荣汤（百二十一）数剂以调理。疮口不敛。豆豉饼、琥珀膏贴。气血俱虚。或不慎饮食起居七情者。俱不治。然此症以气血为主。气血壮实。不用追蚀之剂。彼亦能自腐。但取去使易于收敛。若气血虚。不先用补剂而数用追蚀之药。适足以败矣。若发寒热。眼内有赤脉贯瞳仁者。亦不治。一脉者一年死。二脉者二年死。

　　一女年十九。颈肿一块。硬而色不变。肌肉日削。筋挛急痛。此七情所伤。气血所损之症。当先滋养血气。不信。乃服风药。后不起。（此凭症也。）

　　一人耳后漫肿〔（注）：“漫”下疑有脱文〕一少妇耳下患肿。素勤苦。发热口干。月水过期且少。一妪以为经闭。用水蚝之类通之。以致愈虚而毙。

　　一女年十七。患瘰 久不愈。月水尚未通。发热咳嗽。饮食少思。老媪欲用巴豆、肉桂先通其经。予谓此症渐热经候不调者不治。但喜脉不涩。且不潮热。尚可治。须养气血。益津液。其经自行。彼欲效。仍用巴、桂。此剽悍之剂。大助阳火。阴血得之则妄行。脾胃得之则愈虚。果通而不止。饮食愈少。更加潮热。遂致不救。

</div>
    <div class="pagination">
<a href="外科理例_page14.html">上一页</a><span>...</span><a href="外科理例_page10.html">10</a><a href="外科理例_page11.html">11</a><a href="外科理例_page12.html">12</a><a href="外科理例_page13.html">13</a><a href="外科理例_page14.html">14</a><span class="current-page">15</span><a href="外科理例_page16.html">16</a><a href="外科理例_page17.html">17</a><a href="外科理例_page18.html">18</a><a href="外科理例_page19.html">19</a><a href="外科理例_page20.html">20</a><span>...</span><a href="外科理例_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
