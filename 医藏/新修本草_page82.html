<!DOCTYPE html>
<html>
<head>
    <meta charset="UTF-8">
    <title>新修本草 - 第 82 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 82 页/共 110 页</h1>
    <div class="content">　　卷第十六　【虫鱼上】

　　石蜜

　　味甘，平，无毒，微温。主心腹邪气，诸惊痫 ，安五脏诸不足，益气补中，止痛解毒，除众病，和百药。养脾气，除心烦，食饮不下，止肠 ，肌中疼痛，口疮，明耳目。久服强志，轻身，不饥，不老，延年神仙。一名石饴。生武都山谷，河源山谷及诸山石中，色白如膏者良。

　　石蜜即崖蜜也。高山岩石间作之，色青、赤，味小碱，食之心烦，其蜂黑色似虻。又木蜜，呼为食蜜，悬树枝作之，色青白，树空及人家养作之者，亦白而浓浓，味美。凡蜂作蜜，皆和熟，状似作饴须 也。又有土蜜，于土中作之，色青白，味碱。

　　今出晋安檀崖者，多土蜜，云最胜。出东阳临海诸处多木蜜；出于潜、怀安诸县多崖蜜，亦有杂木蜜及人家养者，例皆被添，殆无淳者，必须亲自看取之，乃无杂耳，且又多被煎者。其江南向西诸蜜，皆是木蜜，添杂最多，不可为药用。道家丸饵，莫不须之。仙方亦单炼服之，致长生不老也。

　　〔谨案〕土蜜，出氐羌中，并胜前说者，陶以未见，故以南土为证尔。今京下白蜜，如凝酥，甘美耐久，全不用江南者。说者，今自有以水牛乳煎沙糖作者，亦名石蜜。此既蜂作，宜去石字，后条蜜蜡，宜单称尔。

　　卷第十六　【虫鱼上】

　　蜜蜡

　　味甘，微温，无毒。主下痢脓血，补中，续绝伤，金疮，益气，不饥，耐老。白蜡，疗久泄 ，后重，见白脓，补绝伤，利小儿。久服轻身，不饥。生武都山谷。生于蜜房木石间。

　　恶芫花、齐蛤。此蜜蜡尔，生于蜜中，故谓蜜蜡。蜂皆先以此为蜜 ，煎蜜亦得之。初时极香软，人更煮炼，或加少醋酒，便黄赤，以作烛色为好。今药家皆应用白蜡，但取削之，于卒用之，亦可烊内水中十余过亦白。俗方惟以合疗下丸，而《仙经》断〔谨案〕除“蜜”字为佳，蜜以见石蜜条中。

　　卷第十六　【虫鱼上】

　　蜂子

　　味甘，平、微寒，无毒。主风头，除蛊毒，补虚羸，伤中。疗心腹痛，大人小儿腹中五虫口吐出者，面目黄。久服令人光泽，好颜色，不老。轻身益气。大黄蜂子，主心腹胀满痛，干主痈肿，嗌痛。一名蜚零，生武都山谷。

　　畏黄芩、芍药、牡蛎。前直云蜂子，即应是蜜蜂子也，取其未成头足时炒食之；又酒渍以敷面，令面悦白。黄蜂则人家屋上者及KT 蜂也。

　　卷第十六　【虫鱼上】

　　牡蛎

　　味咸，平、微寒，无毒。主伤寒，寒热，温疟洒洒，惊恚怒气，除拘缓，鼠 ，女子带下卫虚热去来不定，烦满，止汗，心痛气结，止渴，除老血，涩大小肠，止大小便，疗泄精，喉痹，咳嗽，心肋下痞热。

　　久服强骨节，杀邪鬼，延年。一名蛎蛤，一名牡蛤。生东海池泽，采无时。

　　贝母为之使，得甘草、牛膝、远志、蛇床良，恶麻黄、吴茱萸、辛荑。是百岁雕所化，以十一月采为好，去肉，二百日成。今出东海，永嘉、晋安皆好。道家方以左顾者是雄，故名牡蛎；右顾则牝蛎尔。生着石，皆以口在上，举以腹向南视之，口邪向东则是。或云以尖头为左顾者，未详孰是？例以大者为好。又出广州，南海亦如此，但多右顾不用尔。

　　丹方以泥釜，皆除其甲口，止取 如粉处尔。俗用亦如之，彼海人皆以泥煮盐釜，耐水火而不破漏。

　　卷第十六　【虫鱼上】

　　桑螵蛸

　　味咸、甘，平，无毒。主伤中，疝瘕，阴痿，益精，生子，疗女子血闭，腰痛，通五淋，利小便水道。又疗男子虚损，五脏气微，梦寐失精，遗溺。久服益气，养神。一名蚀疣。生桑枝上，螳螂子也，二月、三月采蒸之，当火炙，不尔令人泄。

　　得龙骨，疗泄精，畏旋复花。俗呼螳螂为 螂，逢树便产，以桑上者为好，是兼得桑皮之津气。市人恐非真，皆令合枝断取之尔，伪者亦以胶着桑枝之上也。

　　卷第十六　【虫鱼上】

　　海蛤

　　味苦、咸，平，无毒。主咳逆上气，喘息烦满，胸痛寒热，疗阴痿。一名魁蛤，生东海。

　　蜀漆为之使，畏狗胆、甘遂、芫花。此物以细如巨胜、润泽光净者，好；有粗如半杏仁者，不入药用。

　　〔谨案〕雁腹中出者极光润，主十二水满急痛，利膀胱大小肠。粗者亦谓为豚耳蛤，粗恶不堪也。

　　卷第十六　【虫鱼上】

　　文蛤

　　味咸，平，无毒。主恶疮，蚀五痔。咳逆胸痹，腰痛胁急，鼠 ，大孔出血，崩中漏下。

　　生海蛤至滑泽，云从雁屎中得之，二三十过方为良，今人多取相 令磨荡似之尔；文蛤小、大若别之，则数多，今以为附见，而在副品限也。凡有四物如此。〔小者圆五六分。若今妇人以置燕脂者，殊非海蛤之类也。夫天地间物，无非天地间用，岂限其数为正副耶！

　　卷第十六　【虫鱼上】

　　魁蛤

　　味甘，平，无毒。主痿痹，泄痢，便脓血。一名魁陆，一名活东。生东海，正圆两头空，表形似纺 ，小狭长，外有纵横文理，云是老蝙蝠化为，用之至少。而《本经》海蛤，一名魁蛤，与此为异也。

　　卷第十六　【虫鱼上】

　　石决明

　　味咸，平，无毒。主目障翳痛，青盲。久服益精，轻身。生南海。

　　俗云是紫贝，定小异，亦难得。又云是鳆鱼甲，附石生，大者如手，明耀五色，内亦含珠。人今皆水渍紫贝，以熨眼，颇能明。此一种，本亦附见在决明条，甲既是异类，今为副品也。

　　〔谨案〕此物，是鳆鱼甲也，附石生，状如蛤，惟一片无对、七孔者良。今俗用紫贝者全别，非此类也。

　　卷第十六　【虫鱼上】

　　秦龟

　　味苦，无毒。主除湿痹气，身重，四肢关节不可动摇。生山之阴土中，二月、八月取。

　　此即山中龟，不入水者，形大小无定，方药不甚用。龟类虽多，入药止有两种尔，又有龟，小狭长尾，乃言疗蛇毒，以其食蛇故也，用以卜则吉凶正反。带秦龟前 骨，令人入山不迷。广州有 ，其血甚疗俚人毒箭伤。

　　〔谨案〕龟腹折，见蛇则呷而食之，荆楚之间，谓之呷蛇龟也。秦龟，即 是，更无别也。

　　卷第十六　【虫鱼上】

　　龟甲

　　味咸、甘，平，有毒。主漏下赤白，破症瘕 疟，五痔，阴蚀，湿痹，四肢重弱，小儿囟不合，疗头疮难燥，女子阴疮及惊恚气，心腹痛不可久立，骨中寒热，伤寒劳复，或肌体寒热欲死，以作汤良。久服轻身不饥，益气资智，亦使人能食。一名神屋，生南海池泽及湖水中，采无时，勿令中湿，中湿即有毒。

　　恶沙参、蜚蠊。此用水中神龟，长一尺二寸者为善，厌可以供卜，壳可以充药，亦入仙方，用之当炙。生龟溺，甚疗久嗽，亦断疟。肉，作羹 ，大补而多神灵，不可轻杀。书家载之甚多，此不具说也。

</div>
    <div class="pagination">
<a href="新修本草_page81.html">上一页</a><span>...</span><a href="新修本草_page77.html">77</a><a href="新修本草_page78.html">78</a><a href="新修本草_page79.html">79</a><a href="新修本草_page80.html">80</a><a href="新修本草_page81.html">81</a><span class="current-page">82</span><a href="新修本草_page83.html">83</a><a href="新修本草_page84.html">84</a><a href="新修本草_page85.html">85</a><a href="新修本草_page86.html">86</a><a href="新修本草_page87.html">87</a><span>...</span><a href="新修本草_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
