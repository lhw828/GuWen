<!DOCTYPE html>
<html>
<head>
    <meta charset="UTF-8">
    <title>医垒元戎 - 第 3 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医垒元戎 - 第 3 页/共 44 页</h1>
    <div class="content">　　右为细末药四两入石膏半斤细末系煆了者水搜丸毎两分入丸薄荷茶清嚼下一丸食后服风蛀牙疼用一丸分作三亁擦后用汤潄之便用葱茶嚼下一二丸或作汤服之亦可
　　拨云散【治眼】
　　羌活　　防风　　甘草　　柴胡
　　右等分水煎服之
　　海藏法白术汤
　　白术【三】　防风【二】　甘草【一】
　　同仲景桂枝汤　黄耆汤　止汗者以生姜煎服神术汤
　　苍术【三】　防风【二】　甘草【一】
　　同仲景麻黄汤　发汗者以葱白生姜煎服
　　若以此二药若伤寒得伤风脉伤风得伤寒脉亦同各半例加减治法并见阴证论六气加减
　　黄耆汤【主治并见阴证论】
　　人参　　黄耆　　白术　　白茯苓
　　芍药　　甘草　　一法加　霍香
　　陈皮　　生姜
　　黄耆甘草汤
　　治风寒入腠理令人肤痛行走无定【肤痛者摩之即痛按之即肉不痛也】
　　黄耆【三】　甘草【一】　生姜煎服
　　活人防风牡蛎白术汤
　　治发汗多头汗出筋惕肉瞤此坏证也
　　防风　　牡蛎粉　　白术【各等分】
　　右为细末毎服二钱酒调下米饮汤亦得日二三服汗止便服小建中汤
　　风论
　　上古圣人之教下也谓虚邪风避之有时注云乘虚而入非也俗云贼风者牕牖之风亦非也虚邪者从前来者为虚邪不胜己者亦为虚邪也经云从风入腠理注云辟被虚邪亦天之虚邪也移精变气云贼风数至虚邪朝夕内至五脏骨髓外伤空窍肌肉无问邪之虚实皆乘虚而入非乘虚而入便为虚邪也乃从前来与不胜己皆为虚邪也春甲乙则金风秋庚辛则炎风便是贼风也故胜己者为实邪从后来者是为实邪贼风也故风为百病之始善行数变冲荡吹击而无穷有太过不及胜复之各异故挠万物者莫疾乎风也四时八节之所伤初焉外舎久见内藏始自皮毛次入经络次入大络次入大经深入骨髓而不可治
　　仲景小续命汤
　　治脉缓或浮缓主治证并见局方
　　麻黄　　桂心　　芍药【各五两】甘草
　　生姜【各五两】人参　　川芎　　黄芩
　　杏仁　　防风【各半两】防己　　附子
　　崔氏外台不用防己
　　右十二味防咀水一斗二升先煮麻黄三沸去沬内诸药取之二升分为三服不差再三两剂随经轻重发之　脚气服之亦差　天阴节变服之以防瘄痖恍惚者加茯神远志　骨节烦疼有热者去附加
　　白芍药　千金翼深师古今录验有白术不用杏仁救急方无芎杏仁三味　延寿方无防风
　　易老法　六经加减例　四时増损同
　　麻黄续命汤　桂枝续命汤　白虎续命汤
　　葛根续命汤　附子续命汤　羌活连翘续命汤独活续命汤
　　治卒暴中风不省人事渐觉半身不遂
　　麻黄　　人参　　黄芩　　芍药
　　芎穷　　甘草　　杏仁【各一两】防风【半两】
　　桂【一两】　　防己【一两半】附子【半两】　白华蛇肉
　　独活　　亁蝎【各三钱】
　　右为麤末毎服三钱水一盏半生姜五片煎取一盏去滓热服食前
　　白华续命汤
　　治卒中急风牙关急精神昏愦
　　白华蛇　全蝎　　独活　　天麻
　　附子　　人参　　防风　　白僵蚕
　　肉桂　　白术　　藁本　　赤箭
　　川芎　　细辛　　白附子　甘草
　　半夏　　麻黄　　白茯苓【各一两】
　　右为麤末毎服五钱水一盏生姜五片煎至七分去滓稍热服
　　大续命汤
　　脉滑者主之治肝疠二风卒然瘄痖若依古法用大小二汤通治五藏偏枯贼风
　　麻黄【八两】　石膏【四两】　桂心　　川芎
　　亁姜【各二两】当归　　黄芩【各一两】杏仁【二十枚】
　　竹沥【一升】　甘草【千金翼有】
　　右九味防咀水一斗先煮麻黄二沸去沬下诸药煮四升去滓又下竹沥煮数沸分作四服能言未差后服小续命旧无竹沥今増如神大八风散复有竹沥葛姜三汁法
　　小续命汤
　　脉微弱者主之治大风经藏奄忽不能言四肢垂曵皮肉痛痒不自觉也
　　独活　　麻黄【各三两】川芎　　防风
　　当归　　葛根　　生姜　　桂心【各二两】
　　茯苓【一两】　附子　　细辛　　甘草【各两】
　　右十二味防咀水一斗煮取四升五服老小各半之初得病有汗去麻黄无汗复用之　上气者加吴茱萸二两厚朴一两　亁呕者加附子一两啘者加陈皮二两　胞中吸吸少气者加大枣十二枚　心下惊悸加茯苓二两　热者去生姜加葛根　初得风未须加减且作三剂四五日后视虚实论之行汤针灸法













　　医垒元戎巻一
<子部,医家类,医垒元戎>
　　钦定四库全书
　　医垒元戎卷二
　　元　王好古　撰
　　太阳证【太阳流入阳明故葛根次服】
　　仲景葛根汤【主治脩制并见活人二方同】葛根加半夏汤
　　葛根黄芩黄连汤　　　　葛根升麻汤【钱氏用治小儿防疹伤寒】
　　葛根　　升麻　　芍药　　甘草
　　海藏云活人言头疼如破者连须葱白汤次又不已者葛根升麻汤恐太阳流入阳明断其路故以此汤主之地黄汤内加犀角以升麻代之是知阳明药非太阳药也人或初病太阳证便与葛根升麻汤是遗太阳不惟遗经及引太阳邪气入于阳明不能解也其变可胜言哉
　　活人葱白例【此例当在前麻黄葛根葱防汤四味条下】
　　连须葱白汤【治伤寒发汗已未头疼欲破者】
　　葱白【连须半斤】生姜【二两】
　　右以水二升煮取一升去滓分二三服此药不差者服葛根葱白汤
　　葛根葱白汤
　　葛根　　葱白　　生姜　　芍药
　　川芎　　知母
　　右剉水三升煎一升去滓分二服
　　七味葱白汤
　　许仁云伤寒或因气劳或因食劳其病如强力持虚行步而发者力劳也
　　葱白【连须】　葛根　　盐防　　生姜
　　麦门冬　亁地黄　涝水【一勺之无数】
　　右七味涝水煎三分去二去滓分作二服覆首出汗
　　王朝奉方　活人葱白例并出金匮祖方
　　葱姜汤【治姙娠伤寒】
　　葱白【十茎】　生姜【三片切】
　　右二味以水三升煮取一升分作三服取汗为度
</div>
    <div class="pagination">
<a href="医垒元戎_page2.html">上一页</a><a href="医垒元戎.html">1</a><a href="医垒元戎_page2.html">2</a><span class="current-page">3</span><a href="医垒元戎_page4.html">4</a><a href="医垒元戎_page5.html">5</a><a href="医垒元戎_page6.html">6</a><a href="医垒元戎_page7.html">7</a><a href="医垒元戎_page8.html">8</a><span>...</span><a href="医垒元戎_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
