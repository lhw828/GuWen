<!DOCTYPE html>
<html>
<head>
    <meta charset="UTF-8">
    <title>证治准绳 - 第 313 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 313 页/共 348 页</h1>
    <div class="content">　　海藻【洗】石决明【煨】羌活　瞿麦穗【各等分】
　　右件共为细末每服二钱用米汤调下清水尽为度
　　瞿麦饮子　治瘰疬马刀
　　瞿麦穗【半斤】连翘【一斤】
　　右为粗末水煎临卧服此药经効多不能速騐宜待嵗月之久除也
　　海菜丸　治疬生于头顶上交接名蛇盘疬宜早治之
　　海藻菜【蕃面炒】白僵蚕【微炒去丝嘴】
　　右等分为细末海藻菜旋炒研筛汤泡白梅取肉减半用所泡汤为丸如梧桐子大每服六七十丸食后临卧米饮送下其毒自大便内泄出若与淡菜连服为妙葢淡菜生于海藻上亦治此病忌豆腐鸡羊酒面日五六服
　　梹榔散　治气毒瘰疬心膈壅闷不下饮食
　　梹榔　前胡【去芦】赤茯苓　牛蒡子【炒各一两】人参【去芦】枳殻【去穰炒】沉香　防风【去芦各半两】甘草【炙二钱半】
　　右剉碎每服四钱以水一盏入生姜半分煎至陆分去渣空心及晚食前温服
　　皂角煎丸　治风毒瘰疬
　　皂角【不蛀者三十挺内十挺炮黒十挺酥炙十挺用水一钟煮软揉取汁用】何首乌参　薄荷叶【各四两】
　　右为细末以皂角汁熬膏同链宻为丸如豌豆大每服三四十丸食后温汤送下
　　祛风丸【一名何首乌丸】　治风毒瘰疬
　　何首乌【蒸】干薄荷叶　参【各四两为末】精羊肉【半斤】皂角【三十挺用十挺火烧欲过拾挺酥炙去皮十挺水挼取汁去滓】
　　右以皂角水煮肉使烂细研和药为丸如梧桐子大毎服二十丸空心温酒或薄荷汤送下
　　绛宫丸
　　大黄【酒蒸】白术【各二两】山查　连翘　川芎　当归【酒洗】麦芽　桃仁　芦荟　甘草　芸薹子【各一两】黄连【酒洗】南星【酒浸】海藻【酒洗各一两半】升麻　羌活　桔梗　防风【各半两】黄芩【酒炒半两】
　　右为末用神麯糊为丸已破加人参一两煎膏用甘草节僵蚕同煎
　　治瘰疬结核丸药
　　黄茋【七分】参【八分】苦参　牛蒡子【各九分】枳实【炒】大黄羚羊角屑　麦门冬【去心各五分】人参【去芦】青木香　苍耳子　升麻　茯苓　甘草【炙】桂心　朴硝【各四两】
　　右为细末炼蜜为丸如梧子大以酒下十丸日夜三四渐加至二三十丸以知为度忌生冷猪肉海藻松菜生葱酢蒜陈臭等物
　　水红花饮　治瘰疬肿核结硬不消及脓汁傍穿不瘥
　　水红花【不拘多少一半炒一半生用】
　　右粗捣筛每服二钱水一盏煎七分去滓温服食后临卧日三好酒调亦可
　　又方
　　牡砺【不以多少用灰深培上以炭三斤煆火尽取半斤为细末】甘草【取末二两】
　　右研匀每服二钱食逺以建茗同防日二服忌鱼酒鲊酱油盐海味等物
　　治颈上块动者
　　夏枯草【六钱】甘草【一钱】
　　右各另为末和匀每服三钱至二钱茶清调下
　　许学士云夏桔草大治瘰疬散结气有补养厥隂血脉之功而经不言观其能退寒热虚者尽可倚仗若实者以行散之药佐之外施艾灸亦渐取效此草三四月开夏至边便枯盖禀纯阳之气得隂则枯耳世人不知故表而出之
　　本事方　治鼠疬瘰疬
　　土附子【一枚】食盐【三升】小便【五升】
　　右三味同浸半月日取出将附子去黒皮隂干为末用黒豆烂煮研为膏丸附子末如梧子大每服十丸酒吞下早晚二服
　　治一切丈夫妇人瘰疬经効牡蛎用炭一称煆通赤取出于湿地上用纸衬出火毒一宿取四两参三两并捣罗为末以面糊为丸如梧桐子大早晚食后临卧各服三十丸酒吞下此药将尽疬亦除根
　　肘后治颔下瘰疬如梅李大宜速消之海藻一斤酒一升渍数日稍稍饮之
　　衍取蓼子微炒研为细末薄荷酒调二钱服治瘰疬久则効
　　初虞世治瘰疬用夜合草遇夜则其叶闭合本草名合明俗名连钱毋出禾田中贴水靣取其叶捣自然汁服之渣盫患处効
　　保命文武膏　治瘰疬用桑椹黒熟者二斗以布袋绞取汁石器中熬成膏子白汤化下一匙日三服红者晒干为末汤调服
　　圣惠治瘰疬肿痛年深时乆不瘥用狸头蹄骨酥炙黄捣罗为散毎日空心粥饮调下一钱
　　破结散【大成】治石瘿气瘿血瘿肉瘿马刀瘰疬等证海藻【酒洗净】龙胆草【酒洗】海蛤粉　通草　贝母【去心】矾石【枯】昆布【酒洗净】松萝【各三钱今以桑寄生代効】麦麯【二钱】
　　右为细末每服二钱热酒调食后服忌甘草鲫鱼鸡肉五辛生菓　有人于项上生疬大如茄子潮热不食形瘦日久百方不効后得此方去松萝加真桑寄生一倍服五日后其疮软而散热退而愈屡医数人皆効
　　益气养荣汤　治懐抱抑欝或气血损伤四肢颈项等处患肿不问软硬赤白肿痛或溃而不敛
　　人参　茯苓　陈皮　贝母　香附子　当归【酒拌】川芎　黄茋【盐水拌炒】熟地黄【酒拌】芍药【炒各一钱】甘草【炙】桔梗【各五分】白木【炒二钱】柴胡【六分】
　　右姜水煎服
　　附散肿溃坚丸　治瘰疬马刀疮服益气养荣汤不能消散者宜服此丸五日又服益气汤五日如此相兼服之不应以针头散傅之
　　知母　黄檗【各酒拌炒】蒌根【酒拌】昆布【酒洗炒】桔梗　蓬茂【酒拌炒】连翘　黄连【炒】京三棱【酒拌炒】葛根　白芍药【各三钱】升麻　当归尾【酒拌】柴胡　甘草【各一两】草龙胆【四两酒炒】黄芩【一钱五分一半酒炒一半生用】
　　右为细末炼蜜为丸如菉豆大每服一百丸或一百五十丸滚汤送下
　　又治瘰疬
　　人参　白术　当归　陈皮　芍药【酒浸各壹钱】川芎香附子　茯苓　半夏【各伍分】甘草【少许】
　　右作一服姜贰片以金银藤煎汤一钟半煎前药食后就吞绛宫丸伍拾丸【方见前】
　　补隂八珍汤　治瘰疬等疮属手三隂虚者
　　当归　川芎　熟地黄　芍药　人参　白术茯苓　甘草　黄檗【酒炒黒】知母【酒炒各防分】
　　右水煎服
　　夏枯草汤　治瘰疬马刀不问已溃未溃或日久成漏用夏枯草陆两水二钟煎至防分去渣食逺服此生血治瘰疬之圣药虚甚当煎浓膏服并涂患处多服益善兼十全大补汤加香附子贝母逺志尤善
　　初虞世云瘰疬多生肩项或赤或白或沉或浮初生如豆乆似核年月浸久其大如梅或如鸡卵排行成列或生二三或生六七俗云蟠蛇疬是也用性努力思虑过久则疾痛赤肿继之早治为上
　　流注疬妇人多有之其性急躁其气怫欝其心执着初生在项破后脓注四肢遍体结毒如梅李状不疗自破孔窍相穿寒热疼痛或流脓汁是名流注疬也又名千歳疮宜服托里救苦神应丸
　　川乌附【去皮脐生用】当归【酒浸壹宿】没药　白芷　陈皮甘草节【各壹两】乌头【伍两】姜黄【壹两半】蝉蜕【水洗半两】大皂角【防挺去皮子】
　　右用皂角碎水肆大椀煎至贰大椀泸去渣用汁一同煮乌头川乌乌头烂为度擂如泥其余诸药却另为末和乌头泥为丸如桐子大每服陆拾丸饥饱皆用薄荷汤下若疮既破穿凿孔穴其处必生肿肉如指大或黒或白乃风与气搏宜驱风行经散气之剂以化气调经汤主之
　　化气调经汤　与神应丸间服治流注疬
　　香附子【酒洗壹宿日干】羌活　白芷【各壹两】牡蛎【火煆】甘草天花粉　皂角【各半两】橘皮【贰两】
　　右为细末毎服贰钱用白汤不拘时调下日三次
　　如脉有力者先用追毒神异汤下之却服救苦神应丸辰砂　血竭【各壹钱】麝香【壹字共研细】大黄　大甘草节【各半两共为防咀】
　　右为防咀河水壹钟煎至半钟调前末子临睡服之
　　单窠疬者生一个也发于颈项最难治但宜如前药服之日久自消或发于骨亦难治用毒药疗之勿令浸渍日久　莲子疬一胞裹十数枚生于项之左右以手触则能转动尚可用药治疗如坚硬挨不动者乃不可生憎寒发热躁渇凡遇此证至难治虽神圣亦无如之何也已
　　重台疬生于项颈或左或右初则单窠结在上或在下重叠见之是名重台疬此证药不可疗不可针灸若是毒行其肿痛发渇生痰万死一生害人极速初觉有之急用小犀角九粉金散治之　燕窠疬形以燕窠不可治程石香治法以火针刺入核中不可透底纳蟾酥膏于中外用绿云膏贴之三日后取去核中稠脓脓尽取去核外薄膜先破初起之核一枚以絶其源服药后出者皆愈或不肯收如银杏者尽皆开了用药取之其自溃者犹如木菓之腐熟肉虽溃而核犹存故脓水淋漓久难得愈治者用鐡烙烧赤烙去其破核犹存者并肉溃处次用金寳膏龙珠膏等药追去蠧恶之根遂能长肉而愈随经络证服除风热兼引经之药以除根本可获全功也
　　蟾酥膏
　　蟾酥【如大豆许】白丁香【拾伍粒】寒水石【些少】巴豆【伍粒】寒食面【些少】
　　右各另研和作一处再研炼蜜为丸如菉豆大每用壹丸或贰叁丸纳入针窍中如脓未尽再用数丸以脓尽为度
　　绿云膏
　　黄连　大黄　黄芩　参　黄檗　木鼈子【去殻各壹钱】
　　右细切用香油壹两同煎焦色去药入净松香伍两再煎成膏滤入水中扯防令金色入铫再熬放温入后药　猪胆汁【叁枚】铜绿【叁钱醋浸壹宿绵滤去渣】　右用竹箆带温搅匀然后如常摊贴兼治疮口不干加乳香没药轻粉尤妙
　　金寳膏　去腐肉朽肉不伤良肉新肉
　　桑柴炭【伍椀用沸汤拾椀淋汁先以草帋一层皮帋二层放罗底次置炭于上淋之】穿山甲【贰两煨胖】信砒【贰钱】杏仁【防粒去皮同信砒穿山甲研细】生地黄【贰两】辰砂【壹钱】粉霜【另研】麝【各半钱】
　　右将灰汁滤清下煎浓下甲末焦干一半下麝香次下粉霜干及九分下辰砂成膏下砂石灰末以成块子即收入小罐子内勿见风
　　龙珠膏
　　龙牙草【伍两】棘枣根【半两】海藻【贰钱半】苏木【半两】
　　右细切量水贰拾碗煎至拾贰叁椀滤去渣又用桑柴炭　石灰　苍耳草灰【各贰椀半】以草纸两层皮纸两层放箩底次置灰于上用煎汤热淋取灰汁十碗许澄清入锅内煎成膏用巴豆霜白丁香石膏麝香轻粉磁礶子收贮取傅核上再傅即去旧药并靥再上新药其核即溃而愈根小者但只涂药于根上其核自溃
　　散蜗牛散【三因】治瘰疬溃与未溃皆可治
　　蜗牛【不拘多少以竹签穿瓦上晒干烧存性】
　　右为末入轻粉少许猪骨髓调用纸花量疮大小贴之一法以带殻蜗牛防个生用取去肉入丁香防粒于防殻内烧存性与肉同研成膏用纸花贴之
　　粉金散
　　黄檗　草乌【各等分】　为末蜜调傅之
　　东垣龙泉散　涂疬
　　瓦粉　龙泉粉【炒即磨刀石上粉也】广茂　京三棱【各酒浸炒干】昆布【洗去土各半两】
　　右件同为极细末煎熟水调涂之用此去疾尤速
　　竒功散【郭氏】治瘰疬马刀顽恶等疮
　　野粪尖【干壹两】密陀僧　无名异【各半两】皂角　乳香没药【各叁钱】
　　右粪用盐泥封固炭火煆之去泥取出同药五味研为末加麝香少许用清油调匀漫敷上湿即干其功神効
　　蝙蝠散　治疬多年不瘥
　　蝙蝠【壹个】
　　右同烧作灰撒上黒豆煆其灰骨化碎为细末湿即干掺干则油调傅内服五香连翘汤
　　螺灰散
　　大田螺【连殻烧存性】
　　右为细末破者干贴未破者香油调傅
　　杏树叶【隂干为末伍分】万年霜【火煆为末贰分半即人中白】蝙蝠【火焙干为末】白花蛇蜕【烧为灰存性为末各贰分半】蜜蜂【防个焙为末】
　　右将杏树叶末用清水调却入前四件药末调匀傅患处却将皮纸一片用针刺孔贴药上如干用清水就纸上刷之每一昼夜换药一次如靣上发热服清凉饮子数贴其热自退
　　败散瘰疬方神效
</div>
    <div class="pagination">
<a href="证治准绳_page312.html">上一页</a><span>...</span><a href="证治准绳_page308.html">308</a><a href="证治准绳_page309.html">309</a><a href="证治准绳_page310.html">310</a><a href="证治准绳_page311.html">311</a><a href="证治准绳_page312.html">312</a><span class="current-page">313</span><a href="证治准绳_page314.html">314</a><a href="证治准绳_page315.html">315</a><a href="证治准绳_page316.html">316</a><a href="证治准绳_page317.html">317</a><a href="证治准绳_page318.html">318</a><span>...</span><a href="证治准绳_page314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
