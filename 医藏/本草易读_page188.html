<!DOCTYPE html>
<html>
<head>
    <meta charset="UTF-8">
    <title>本草易读 - 第 188 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 188 页/共 194 页</h1>
    <div class="content">　　截疟丸

　　信石（一钱） 明雄黄（三钱） 辰砂（三钱） 甘草（二钱） 绿豆粉（一两）

　　丸豆大，临发日五更，井水吞二丸。小儿一丸。疟疾脉沉者可截之。（诸方第一。）

　　本草易读卷八

　　熏黄

　　乃雄黄之劣者。色黄而臭之。

　　治恶疮而平疥癣，杀虫虱而熏咳嗽。

　　三十年嗽，熏黄、莨菪子、木香为末，羊脂涂青纸上，以末铺之，竹筒烧烟而吸之，妙。

　　（验方第一。）

　　咳嗽熏法：用一两，以蜡调，卷为筒十枚，烧烟，吸烟取吐止，日一次，食白粥。（第二。）

　　本草易读卷八\熏黄

　　雌黄

　　主治略同。生山阴。色如金者佳，色黑者勿用。与雄黄同产，但色赤黄如金耳。

　　本草易读卷八

　　石膏四百三十四

　　时鸡子为使，恶莽草、巴豆。出青、徐者为真。

　　甘，寒，无毒。入手太阴肺、足阳明胃经。清燥渴而除热汗，解狂热而止烦喘，住鼻衄而除坠头痛而解肌，息火灼而平痈，疗金疮而通乳，理咽痛而止渴。汗而渴者宜服之。

　　伤寒发狂，逾垣上屋，同黄连为末，甘草汤下。（验方第一。）

　　小儿丹毒，水合服。（第二。）

　　喘嗽热盛，用二两，甘草半两，姜、蜜汤分服。（第三。）

　　痰热喘嗽，痰涌如泉，为末，参汤下。脉浮洪滑。（第四。）

　　小儿吐泻色黄，同甘草为末，水下。（第五。）

　　乳汁不下，水煎频服。（第六。）

　　油伤火灼，水合敷之。（第七。）

　　金疮出血，同松香干掺。（第八。）

　　疮口不敛， 红二两，黄丹半两，为末掺之。（第九。）

　　刀疮伤湿溃烂，用一两，黄丹二钱为末，洗后敷之，甚者加龙骨、儿茶。（第十。）

　　白虎汤

　　知母 石膏 大米 炙草治汗渴内热，脉滑而厥。（诸方第一。）

　　小青龙加石膏汤

　　麻黄 桂枝 白芍 细辛 五味 半夏 甘草 干姜 石膏治咳而上气，烦躁而喘，又治肺胀脉浮者。（第二。）

　　本草易读卷八

　　滑石四百三十五

　　丹皮同煮，研用。石苇为使，恶曾青，制雄黄。以广东中及山东蓬莱者为佳云。

　　甘，寒，无毒。足太阳药也。利小便而止渴，降心火而退热，通诸窍而行乳，解五淋而泻湿香港脚，行滞积瘀血，消吐衄疮肿。小便赤黄不利者急服，清利者忌用。

　　黄胆晡热，额黑溏泻，得之女劳。同石膏末，大麦汤下。腹满难治。（验方第一。）

　　小便不通，为末，合车前汁，敷脐之四旁，干再易。冬月水合。（第二。）

　　妊娠子淋尿闭，水合敷脐下。（第三。）

　　伏暑水泻，火 一两，硫黄四钱，丸绿豆大，姜水下。（第四。）

　　伏暑吐泻，烧四两，木香、丁香各一钱为末，米汤下一钱。（第五。）

　　霍乱及疟。同上。（第六。）

　　热疮遍身出黄水，风毒也。为末敷之。（第七。）

　　脚趾缝烂，滑石一两， 膏半两，枯矾少许，掺之。（第八。）

　　阴下湿痒。同上。（第九。）

　　斑喘发硬，目赤鼻胀，此热毒也。同白矾为末，不住服。（第十。）

　　益元散

　　南滑石（六两） 甘草（一两）

　　为末。每服三钱，温水下，实热凉水下。治中暑身热尿涩，暑泻下迫，催生下乳，烦热泻泄，肠癖，赤白痢，蓄水，消渴，产后热甚，乳痛，诸淋石淋，身热呕吐，五劳七伤，胸腹闷痛，烦满短气，痰嗽，惊悸，健忘，一切虚损，阴痿等症。（诸方第一。）

　　本草易读卷八

　　赤石脂四百三十六

</div>
    <div class="pagination">
<a href="本草易读_page187.html">上一页</a><span>...</span><a href="本草易读_page183.html">183</a><a href="本草易读_page184.html">184</a><a href="本草易读_page185.html">185</a><a href="本草易读_page186.html">186</a><a href="本草易读_page187.html">187</a><span class="current-page">188</span><a href="本草易读_page189.html">189</a><a href="本草易读_page190.html">190</a><a href="本草易读_page191.html">191</a><a href="本草易读_page192.html">192</a><a href="本草易读_page193.html">193</a><span>...</span><a href="本草易读_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
