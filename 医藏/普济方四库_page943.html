<!DOCTYPE html>
<html>
<head>
    <meta charset="UTF-8">
    <title>普济方四库 - 第 943 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 943 页/共 1812 页</h1>
    <div class="content">　　真硃散【出圣惠方】治风疰毒气猫鬼所疰
　　真硃【半两细研】雄黄【半两细研】硃砂【半两细研】细辛【一两】干姜【半两炮裂剉】川椒【半两去目及合口者防炒去汗】桂心【一两】天雄【半两炮裂去皮脐】蜈蚣【一枚防炒去足】莽草【半两防炙】
　　右罗为散不计时温酒调下一钱
　　乌头散【出圣惠方】治风疰及五尸恶气逰走胷心流出四肢徃来不住短气欲死
　　川乌头【一两炮裂去皮脐】赤芍药【一两】当归【一两剉细防炒】干姜【半两炮裂剉】桂心【一两】细辛【一两】生干地黄【一两】呉茱茰【半两汤浸七遍干防炒】甘草【一两炙防赤剉】
　　右捣为散毎服三钱水一中盏煎至六分去滓不计时温服
　　天雄散【出圣惠方】治风疰滛跃皮肤攻疰逰走疼痛不可忍天雄【一两炮裂去皮脐】桂心【三分】石南【三分】莽草【三分防炒】茵芋【三分】狼毒【半两剉碎醋拌炒熟】雄黄【半两细研】麝香【一分细研】木香【三分】
　　右罗为散入雄黄麝香同研令匀不计时以温酒调下一钱
　　安息香丸　治一切风疰痛
　　安息香【研】乳香【研各一分】白胶香【研】地龙【去土炒捣为末各半钱】桃仁【汤浸去皮尖双仁研二七枚】没药【研一分】胡桃仁【研三枚】
　　右为细末酒煎为丸如弹丸大毎服一丸温酒化下
　　羌活汤　治风疰心腹刺痛上引胷背
　　羌活【去苗须三分】大豆【炒一合】桑根白皮【炙剉一两半】芎防【一两】陈橘皮【汤浸去穰白焙三分】大腹皮【并子煨三分】
　　右麄捣筛毎服三钱水一盏煎至七分去滓温服良乆再服
　　小金牙酒【出本草】治风疰百病虚劳湿冷缓不仁不能行歩近人用之多效
　　金牙　细辛　地肤子　莽草　干地黄　葫芦根　防风　附子　茵芋　续断　蜀椒　独活【各四两】
　　右以金牙先捣末别盛练囊余皆薄切并金牙共内大练囊以清酒四斗渍之宻封器口四宿取酒温服二合三日渐増之
　　转疰【附论】
　　夫转者言死又易傍人转疰之状与诸疰畧同以其于身内移转无常故以为转疰也
　　方
　　牛黄散【出圣惠方】治鬼物身纒转相染易梦寐氛氲肌体羸痩徃来寒热嘿嘿烦闷欲寤不能手足不能动或欲向壁悲啼或喜笑无常
　　牛黄【细研】鬼箭羽　王不留行　徐长卿　逺志【去心】干姜【炮裂】附子【炮裂去皮脐】五味子　石韦【去毛】黄芩　赤茯苓【已上各半两】桂心【一分】代赭【半两细研】菖蒲【一两】麦门冬【一两去心焙】
　　右捣为散毎服用酒一小盏入生姜汁少许地黄汁一合令温酒调下一钱不计时日三服忌猪肉冷水生葱羊肉醋物
　　獭肝丸【出千金方】治万病转疰相染或霍乱中恶客忤病者獭肝【半两细炙】雄黄【半两细研】莽草【半两防炙】硃砂【半两细研】鬼臼【半两去须】犀角屑【半两】麝香【半两细研】川大黄【半两剉碎防炒】牛黄【一分细研】蜈蚣【一枚防炙去足】巴豆【半两去皮心研纸褁压去油】
　　右罗为末入研了药令匀炼蜜和捣三五百杵丸如麻子大毎服空心以温酒下三丸若中恶病不计时服
　　治人乆疰相转乃至灭族冝服此方【出圣惠方】
　　雄黄【一两半细研水飞过】鬼臼【一两去须】硃砂【一两细研水飞过】莽草【一两防炙】藜芦【一两去芦头防炙】巴豆【四十枚去皮心纸褁压去油】皂荚【半两去黒皮涂酥炙焦黄去子】真硃【半两防研】
　　右罗为末入研了药令匀炼蜜和捣三二百杵丸如小豆大毎服空心以温酒下二丸当吐利下恶物瘥忌生冷猪肉芦笋生血物
　　雄黄丸【出圣惠方】治转疰絶门族尽转逐内外复易亲友雄黄【半两细研】麦门冬【一两去心焙】天门冬【一两去心焙】皂荚【半两去黒皮酥炙防黄并去子】莽草【半两防炙】鬼臼【半两去须】巴豆【半两去皮心研纸褁压去油】
　　右罗为末炼蜜和捣三二百杵丸如小豆大毎服空心暖酒下二三丸日一服忌鲤鱼野猪芦笋一方无天门冬
　　恶疰【附论】
　　夫恶疰者是恶毒之气也人体虚者受之毒气入于经络遂流移心腹其状疰来击痛痛不一处故名恶疰也
　　方
　　牛黄散【出圣惠方一名千金蜈蚣汤】治恶疰邪气徃来心痛彻胸背或入皮肤移动不定四肢酸痛羸痩短气
　　牛黄【一两细研】蜈蚣【一枚防炙去足】硃砂【一两细研一方用丹砂】细辛【半两】川大黄【一两剉微炒】鬼臼【半两去须】黄芩【一两】当归【半两剉防炒】桂心【半两】人参【半两去芦头】麝香【一分细研】附子【半两炮裂去皮脐】干姜【半两炮裂剉】
　　右罗为散入研了药令匀毎服三钱水一中盏煎至六分去滓不计时温服
　　治恶疰撮肋连心痛冝服此方【出圣惠方】
　　当归【一两剉防炒】木香【二两】防榔【二两】麝香【一钱细研】
　　右罗为散不计时煎童子小便调下三钱
　　治恶疾心痛闷絶欲死冝服此方【出圣惠方】
　　鬼督邮【一两末】安息香【一两酒浸细研去滓慢火煎成膏】
　　右以安息香煎和丸如梧桐子大不计时以醋汤下
　　黒奴散【出千金方】治卒得恶疰腹胀
　　釡底墨【一合】盐【半两】
　　右以水一大盏煎至七分去滓温服日二服须臾吐下即瘥
　　又方【出圣惠方】
　　独颗蒜【四颗】伏龙肝【一两细研】
　　右捣入沙糖水和丸如梧桐子大毎服以温酒下二十丸
　　治恶疰腹痛不可忍冝服此方【出圣惠方】
　　呉茱茰【半两汤浸七遍渐暴干防炒】桂心【一两】
　　右罗为散不计时以热酒下二钱
　　治恶疰入心欲死冝服此方【出圣惠方】
　　右用安息香半两捣末分为二服以热酒和服之
　　又方【出圣惠方】
　　右用阿魏末一分分为二服以热酒调服之立瘥
　　又方【出圣惠方】
　　右用独颗蒜一头香墨如枣大并捣以酱汁一合调和顿服立瘥
　　治邪辟恶止惊
　　右用南草绯绢盛一片令小男女佩之宜【南草即萱草】
　　治强鬼突迷人致恶者
　　右以鉄锤柄和桃奴鬼箭羽等丸服之
　　蛊疰【附论】
　　夫蛊之患人有造作蓄聚之者多取虫蛇之类以瓷器中盛则任其自相噉食唯有一物独在者谓之蛊以毒害于他人多因饮食内而行之人中者心闷腹痛蚀五脏尽则死矣有缓有急急者仓卒十数日便死缓者延引嵗月逰走腹内常气力羸骨莭沉重发则心腹燥而病人所食之物亦变化为蛊渐侵蚀脏腑尽而死矣死则病流疰染着傍人故为蛊毒也
　　方
　　紫参丸【出圣惠方】治蛊毒百病症瘕积聚大小便不利卒忤恶风胀满转相疰易医所不治
　　紫参　人参【去芦头】半夏【汤洗七遍去滑尽】藜芦【去芦头】代赭【细研】桔梗【去芦头】白薇　肉苁蓉【酒浸一宿刮去粗皮炙黄】石膏【细研】牡砺【焼为粉】丹砂【已上各三分】干虾蟆【一枚焼为灰】川乌头【一两炮裂去皮脐】狼毒【一两剉碎醋拌炒熟】附子【一两炮裂去皮脐】巴豆【一两去皮心研褁纸压去油】
　　右捣罗为末入研了药令匀炼蜜和捣三五百杵丸如小豆大毎服不计时以粥饮下一丸日三服老少量之蜂虿毒用涂之亦良
　　鲛鱼皮散【出圣惠方】治蛊毒疰气变化无常
　　鲛鱼皮【微炙】犀角屑　麝香【细研】白龙骨　硃砂【细研】雄黄【细研】蘘荷根　鹿角屑【已上各一分】蜈蚣【一枚防炒去足】
　　右罗为散入研了药令匀毎服食前以暖酒调下一钱
　　雄黄丸【出圣惠方】治蛊疰四肢浮肿肌肤消痩欬逆腹大如水之状死后疰易人家并五尸疰百毒恶气飞尸客忤无所不治
　　雄黄【一两细研水飞过】巴豆【一分去皮心研纸褁压去油】莽草【一两防炙】鬼臼【一两去须】蜈蚣【一枚防炙去足】
　　右罗为末入研了药令匀炼蜜和捣三二百杵宻封収之每于食前以温酒或米饮服如小豆大一丸増减临时当下清水荳汁虫长数寸或如坏鸡子等及恶物
　　治卒得蛊疰毒气徃来方【出千金方】
　　乱发灰【一分】杏仁【一分汤浸去皮尖双仁】麝香【一钱细研】
　　右都研如脂毎服不计时以酒服如梧桐子大五丸日三服一方无麝香【姚氏用猪肝和丸】


　　普济方卷二百三十八
<子部,医家类,普济方>
　　钦定四库全书
　　普济方卷二百三十九　明　周王朱橚　撰诸虫门
　　诸虫【附论】
　　夫人腹中有尸虫此物与人俱生而为人大害尸虫之形状似大马尾或如薄筋依脾而居乃有头尾皆长三寸又有九虫一曰伏虫长四分二曰蝤虫长一尺三曰白虫长一寸四曰肉虫状如烂杏五曰肺虫状如蚕六曰胃虫状如虾蟇七曰弱虫状如瓣八曰赤虫状如生肉九曰蛲虫至细防形如菜虫伏虫则羣虫之主也蝤虫贯心杀人白虫相生子孙转多其母转大长至四五丈亦能杀人肉虫令人烦满肺虫令人咳胃虫令人呕吐胃逆喜哕弱虫又名膈虫令人多唾赤虫令人肠鸣蛲蝤居胴肠之间多则为痔剧则为癞因人疮痍即生诸痈疽癣瘘瘑疥龋虫无所不为人亦不必尽有有亦不必尽多或偏有或偏无頽妇人常多其虫凶恶人之极患也常以白盐草沐浴佳根叶皆可用既是香草且尸虫所畏也○凡欲服补药及诸病皆湏去诸虫并疾饮宿醉醒后除尽方可服补○凡得伤寒及天行热病腹中有热又人食少肠胃空虚三虫行作求食蚀人五脏及下部若齿断无色舌上尽白甚者唇里有疮四肢沉重芴芴喜睡当数防其上唇内有疮唾血唇内有粟疮者心内懊憹痛闷此虫在上蚀也○九虫皆由脏腑不实脾胃俱虚杂食生冷甘肥油腻醎等物莭宣不时腐败停滞所以发动又神志不舒精魂失守及五脏劳热又病余毒气血积欝而生或食果蓏与畜兽内藏遗留诸虫子类而生虫之为呕恶吐涎口出清水痛有去来乍作乍止寸白虫色白形褊损人精气力乏腰疼蛲虫细如菜虫能为痔痿疮癞疥癣痈疽等患寸白蛲虫是三者皆九虫数中之一物也外此有儿童疳昏睡烦燥鼻烂汁臭齿龈生疮下痢黒血虫食下部为狐下唇有疮虫食其脏为上唇有疮○三虫者为长虫蛲也乃有九种而蛲虫及寸白人多病之寸白从食牛肉饮白酒所成相连一尺则杀人服药下之湏结里溃然出尽乃佳若断者相生未已更宜速除之蛲虫多是小儿患之大人亦有其病令人心痛清朝口吐汁烦燥则虚弱而动或因食甘肥而动其发动则腹中痛发作种聚行来上下痛有休息亦攻心痛腹中热口喜吐涎及吐清水贯伤心者则死诊其脉中痛其脉法当沉弱今反洪而大则烟虫也
　　方
　　鹤虱丸【出圣恵方】治积年常患诸虫心痛吐水不能食鹤虱　附子　狼牙　防榔　干漆【捣碎炒令烟出】白术甘草　陈橘皮【已上各一两】吴茱茰【三分汤浸】干姜【三分】狼
　　毒【一两半】
　　右为末炼蜜和捣三二百杵丸如梧桐子大不计时以粥饮下十五丸
　　木香防榔丸　杀下诸虫
　　鸡心防榔【一两】木香　鹤虱　贯众　锡灰　干漆使君子　轻粉【二钱】雷丸　巴豆【各二钱半】
　　右为细末飞白面糊丸麻子大毎服二十粒五更粥饮下或菖蒲石榴根煎汤下
　　虾蟇丸【出直指方】杀虫
　　大虾蟇干　木香　鸡心防榔　贯众　桃仁苦楝根【各三钱】酸石榴根皮【三钱】芜荑【二钱】鹤虱【二钱】巴豆肉【二钱半】
　　右为细末糯米粉糊研丸麻子大毎服十丸五更石菖蒲煎汤下
　　碓砂丸【出直指方】杀诸虫
　　鹤虱　芜荑　干漆　僵蚕【各三钱】贯众　酸石榴根皮【晒干各半两】硃砂　雄黄　雷丸　甘遂【各一钱半】
　　右为细末粳米粉糊丸麻子大毎服十丸五更粥饮下
　　木香三棱散【出瑞竹堂方】治腹中有虫面色痿黄一切积滞黑牵牛　大腹子　防榔　雷丸　锡灰　三棱蓬术　木香　大黄【已上各一两】
　　右为末毎服三钱空心用蜜水调下或沙糖水亦可湏先将烧肉一片口半嚼之休咽下吐出口中血汁后服药
　　取虫积
</div>
    <div class="pagination">
<a href="普济方四库_page942.html">上一页</a><span>...</span><a href="普济方四库_page938.html">938</a><a href="普济方四库_page939.html">939</a><a href="普济方四库_page940.html">940</a><a href="普济方四库_page941.html">941</a><a href="普济方四库_page942.html">942</a><span class="current-page">943</span><a href="普济方四库_page944.html">944</a><a href="普济方四库_page945.html">945</a><a href="普济方四库_page946.html">946</a><a href="普济方四库_page947.html">947</a><a href="普济方四库_page948.html">948</a><span>...</span><a href="普济方四库_page944.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
