<!DOCTYPE html>
<html>
<head>
    <meta charset="UTF-8">
    <title>圣济总录 - 第 168 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 168 页/共 447 页</h1>
    <div class="content">　　治休息痢久不瘥，四霜丸方巴豆霜（半钱匕） 百草霜（二钱匕） 粉霜（一钱匕） 砒霜（半钱匕） 乳香末（二钱匕）上五味，再研细令匀，用黄蜡半两，熔汁和为丸，如绿豆大，每服一丸，新汲水下。食前服。

　　治一切休息痢，日夜不止。四体倦怠，黄芩丸方黄芩（去黑心半两） 砒霜（ 研三分） 乌梅肉（炒干） 黄柏（锉各一分）上四味，捣研为末，炼蜜和丸，如绿豆大，每服五丸，冷水下。

　　治冷气腹痛不止。休息气痢，劳损。消化水谷，温暖脾胃，及治冷滑下痢不禁虚羸。缩砂丸方缩砂蜜（去皮） 附子（炮裂去皮脐） 干姜（炮） 浓朴（去粗皮生姜汁炙） 陈橘皮（汤浸去白焙） 肉上六味，捣罗为末，炼蜜和丸，如梧桐子大，每服三十丸。米饮下，食前服。

　　治下痢乍瘥乍发，病名休息，丹粉丸方丹砂（研半两） 粉霜（三钱） 腻粉 铅丹（各四钱） 白矾灰（三钱） 硝石（研）砒霜（研各二钱伏火上七味，再同研匀，用水浸炊饼心为丸，如豌豆大。每服三丸，冷面汤下，看虚实加减治多年休息痢疾，四神丸方当归（切焙半两） 乌梅（七枚去核） 黄连（去须微炒一两） 龙骨（半两）上四味，捣罗为细末，以薤白细研和丸，如梧桐子大，每日空心以温浆水下十五丸，至二十丸。

　　治休息痢，当归丸方当归（锉炒） 黄连（去须） 乌梅（去核焙各一两）上三味，捣罗为细末，以生蒜汁和，众手丸如梧桐子大，焙干，每服三十丸，空心煎浓朴汤下，加至五十丸。

　　治休息痢，金石散方锻石 铅丹（各一分） 糯米（一合炒黑）上三味，将前二味，慢火炒一炊久。入糯米同研令细，每服二钱匕，空心陈米饮调下。

　　卷第七十七

　　蛊痢

　　论曰凡下痢脓血间杂瘀黑有片，如鸡鸭肝，与血皆下者，蛊痢也。此由岁时寒暑不调，湿毒之气，袭人经脉，渐至脏腑，毒瓦斯挟热，与血相搏，客于肠间，如病蛊注之状。故名蛊痢也。

　　治蛊痢下血，如鸡鸭肝片，腹痛烦闷，地榆汤方地榆（锉） 犀角（镑） 黄连（去须微炒） 柏叶（微炒） 黄柏（去粗皮炙锉） 当归（锉微炒） 黄芩（去黑上九味，粗捣筛，每服三钱匕，以水一盏，煎取七分，去滓温服，不拘时候。

　　治蛊痢下血如鸡肝，疼痛，桔梗散方桔梗（去芦头锉炒） 犀角（镑等分）上二味，捣罗为散，酒服一钱匕，日三。不能自服者，即灌之，药下心中当烦，须臾自静。七日乃止，可食猪脾以补养之。

　　治肠蛊先下赤，后下黄白沫，连年不瘥方。

　　牛膝（一两）上一味切椎碎，以醇酒一升，渍一宿，平旦空心服之，再服愈。

　　治时岁蛊毒下痢，黄连散方黄连（去须一两） 白矾（烧令汁尽） 干姜（炮） 附子（炮裂去皮脐各三分）上四味，捣罗为细散，每服一钱半匕，温酒调下，空心日午服。

　　治蛊痢下血如鸡肝，腹中 痛难忍，茜根饮方茜根 升麻 犀角（镑） 桔梗（去芦头锉炒） 黄芩（去黑心） 黄柏（去粗皮各三分） 地榆 白上八味，捣为粗散，每服五钱匕，水一盏半，煎至七分，去滓空心日午服。

　　治脏腑伤动，肠胃虚弱，血渗肠间，风冷相乘，大便下血，瘀黑有片，或五痔肿痛，久下脓血者， 皮丸方皮（一具切炙令黑） 当归（锉焙） 续断 黄 连翘 槐实炒 干姜（炮） 附子（炮裂去皮脐上一十味。同捣罗为末，炼蜜和丸，如梧桐子大，每服五十丸，空心食前米饮下。

　　治岁时蛊痢，黄柏丸方黄柏（去粗皮） 黄连（去须各一两）上二味捣罗为末，饭饮为丸，如梧桐子大，每服三十丸，空心米饮下，日午再服。

　　治蛊毒痢，如鹅鸭肝，腹痛不可忍，黄芩汤方黄芩（去黑心） 黄连（去须炒各半两）上二味细锉，以水二盏，煎取一盏，去滓空心日晚乘热服，冷即凝。

　　治蛊毒痢下血片，脐下 刺痛，升麻汤方升麻 地榆 茜根 黄芩（去黑心各一两半） 犀角（镑一两） 山栀子（二七枚去壳）上六味，粗捣筛，每服五钱匕，水一盏半，入生地黄一分切，薤白三茎切，豉三七粒，同煎至八分，去滓空心温服。日晚再服。

　　治中蛊下痢、日数十行方。

　　巴豆（十四枚去皮心膜出油） 藜芦（去芦头） 芫青（去翅足炒） 附子（炮裂去皮脐） 白矾（熬令枯上五味，捣罗为末，和匀，以绵裹药一大豆许，内下部中、日三。

　　卷第七十七

　　久痢

　　论曰久痢不瘥，则谷气日耗，肠胃损伤，湿气散溢，肌肉浮肿，以胃土至虚故也。虫因虚动，上蚀于膈，则呕逆烦闷，下蚀肠中，则肛门疮烂，久而不瘥，变成疳 ，或下赤汁，水血相半，腥不可近，是谓五脏俱损而五液杂下，此为难治。

　　治久痢经年不瘥，云母散方云母粉 白茯苓（去黑皮） 附子（炮裂去皮脐各三分） 龙骨 赤石脂（各半两）上五味，捣罗为细散，每服一钱匕，温酒或米饮调服，日三夜一。

　　治痢积年不瘥，浓朴汤方浓朴（去粗皮生姜汁炙） 干姜（炮） 酸石榴皮（炒） 阿胶（炒燥） 黄连（去须）艾叶（炒各一两）上六味，粗捣筛，每服三钱匕，水一盏，煎至七分，去滓温服，不拘时。

　　治久痢不止，地榆丸方地榆（一两） 龙骨 赤石脂无食子（炮） 熟艾（微炒各半两） 黄柏（去粗皮三分）橡实壳（炒半两上七味，捣罗为末，炼蜜和丸，如梧桐子大，每服三十丸，米饮下不拘时。

　　治积年痢，困笃肠极滑，医所难疗，干姜汤方干姜（炮） 黄柏（去粗皮炒） 阿胶（炒令燥） 酸石榴皮（炒各一两）上四味，粗捣筛，每服三钱匕，水一盏，煎至七分，去滓温服，不拘时。

　　治下痢数年不止，桂附丸方桂（去粗皮） 附子（炮裂去皮脐） 黄连（去须） 黄柏（去粗皮） 陈曲（炒黄） 干姜（炮） 麦 （炒各一两） 吴茱萸（汤洗焙炒干） 蜀椒（去目及闭口者炒出汗） 乌梅肉（炒各一两半）上一十味，捣罗为末，炼蜜和丸，如梧桐子大，每服二十丸，米饮下。

　　治久痢不止，脾胃虚弱，食饮不消化，腹鸣 痛，茯苓丸方白茯苓（去黑皮三分） 陈曲（炒一两） 赤石脂（三分） 黄连（去须一两） 附子（炮裂去皮脐半两） 人参（半两） 黄柏（去粗皮） 干姜（炮） 当归（切焙） 龙骨（各三分） 甘草（炙半两）上一十一味，捣罗为末，炼蜜和丸，如梧桐子大，每服二十丸，米饮下、不拘时。

　　治久痢，蜜陀僧丸方蜜陀僧 白矾 阳起石 伏火砒 伏龙肝赤石脂（各半两）上六味。捣令细，入瓶子中，盐泥固济，以文火养三日后， 令通赤，候冷重研极细。

　　水浸蒸饼和丸，如梧桐子大，每服三丸，煨生姜汤下，空心日午夜卧服。

　　治久下痢赤白不止。吴茱萸丸方吴茱萸（汤洗焙干炒） 干姜（炮） 黄连（去须） 诃黎勒皮 白矾灰（各半两）上五味，捣罗为末，醋煮面糊和丸，如梧桐子大，每服十丸，粟米饮下，食前服。

　　治久痢。金星鳝散方金星鳝（醋炙） 白矾 铅丹（各半两）上三味，捣罗为散，每服二钱匕，米饮调下，食前。

　　治肠虚久痢，天仙散方天仙子 铅丹（各二两） 大枣（三十枚去核三味同捣作饼子炭火烧通赤入地坑出火毒为末）上五味为细散，和令匀，每服二钱匕，米饮调下，食前服。

　　治肠滑久痢神效无比，黑神散方酸石榴（一枚劈破炭火簇烧令烟尽急取出不令作灰用瓷碗盖一宿出火毒）上一味，捣为散，每服用酸石榴一瓣，以水一盏，煎汤调下二钱匕，久泻亦治。

　　治一切赤白痢，久不瘥，干姜散方干姜 槲白皮（姜汁炙五度一两）上二味，捣罗为散，每服二钱匕，空心食前。温米饮调下。

　　治久患滑泄下痢，龙骨丸方龙骨（一两烧醋淬三五度） 白矾灰（半两） 铅丹（炒黑一分）上三味。捣罗为末，面糊为丸，梧桐子大，每服十丸，腊茶清下。不拘时服。

　　治诸般痢，多年不瘥，日夜百十行不止。抵圣丸方丹砂（一钱） 砂（半钱）上二味，以巴豆二七粒和谷，用黄蜡半两，煎候黑烟起，良久取出巴豆，就内拣取一七粒好者去谷，先将丹砂 砂于乳钵内，同研令细，后方入剥了巴豆。共研令匀，用煎者蜡一小块，更同熬令匀，作一剂，如有患者，旋丸如黍米大，先用艾汤下三丸，取出积聚，溏转一两行，并不搜搅疼痛，后以冷水空心下三丸即瘥。

　　治泄痢久不止方生姜（切） 沙糖（各一分）上二味，以三重湿纸裹煨，五更初，都作一服，以腊茶嚼下。

　　治久痢不止，沉困怠惰，诃黎勒散方诃黎勒（炮取皮） 木香 黄连（去须） 地榆（各半两） 吴茱萸（汤浸焙炒一分）上五味。捣罗为散，每服三钱匕，沸汤调下，食前服。

　　治久痢不瘥，将变疳 ，虚积丸方硫黄 水银（二味同结沙子） 巴豆（去皮心不去油与沙子同研各一两） 礞石（捣碎细研） 砂上五味，再同研匀，以好醋和令得所。先作一地坑。如茶盏大，深四指，净火 通赤，去灰火，用醋纸衬，摊药在内，碗盖上，焙一宿取出，候干面糊为丸，如小豆大。每服二丸，或三丸，生姜枣汤下。

　　治久痢不止，或赤或白，煨姜苋方马齿苋（细切一握） 生姜（细切二两）上二味和匀，用湿纸裹煨熟，不拘多少，细嚼米饮咽下。

　　治新久泻痢，龙骨汤方龙骨 桑根白皮 赤石脂 天雄（炮裂去皮脐） 浓朴（去粗皮生姜汁炙） 麻黄（去节根各一两半） 白芷 黄连（去须） 地榆 桂（去粗皮） 当归（切焙） 木香 白术 诃黎勒（皮煨各一两） 黄芩上一十六味，锉如麻豆，每服三钱匕，水一盏。入生姜一枣大切，煎至六分，去滓温服

　　卷第七十八

　　下痢里急后重

　　论曰下痢里急后重者，有瘕聚也。经所谓大瘕泄者，里急后重，数至圊而不能便。茎中痛是矣，法当和气而祛蕴滞，则脾胃和平，饮食腐化，其脓血自消，大肠自固也。

　　治里急后重，下痢赤白及下部 痛，当归散方当归（切焙） 黄连（去须炒） 干姜（炮） 黄柏（去粗皮蜜炙各一两）上四味，捣罗为散，每服三钱匕，浓煎乌梅汁调下，空心食前日二服，若腹中 痛。加当归，下赤加黄连，下白加干姜。

　　治后重下痢赤白，滞下腹内结痛。当归黄连汤方当归（切焙三分） 黄连（去须炒一两半） 赤茯苓（去黑皮三分） 地榆 犀角（屑三分） 甘草（炙锉上七味，粗捣筛，每服五钱匕，水一盏半，入生姜一枣大拍碎，同煎至八分，去滓空心温服、日再。

　　治大病后重下赤白痢，腹中 痛。石钟乳汤方石钟乳（别研半两） 黄连（去须炒一两） 防风（去叉） 附子（炮裂去脐皮） 黄柏（去粗皮蜜炙） 当上八味，除钟乳外，锉如麻豆，再同和匀，每服四钱匕，水一盏半，煎至八分，去滓温服，空心食前日二服。

</div>
    <div class="pagination">
<a href="圣济总录_page167.html">上一页</a><span>...</span><a href="圣济总录_page163.html">163</a><a href="圣济总录_page164.html">164</a><a href="圣济总录_page165.html">165</a><a href="圣济总录_page166.html">166</a><a href="圣济总录_page167.html">167</a><span class="current-page">168</span><a href="圣济总录_page169.html">169</a><a href="圣济总录_page170.html">170</a><a href="圣济总录_page171.html">171</a><a href="圣济总录_page172.html">172</a><a href="圣济总录_page173.html">173</a><span>...</span><a href="圣济总录_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
