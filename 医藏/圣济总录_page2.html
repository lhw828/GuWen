<!DOCTYPE html>
<html>
 <head>
  <meta charset="utf-8"/>
  <title>
   圣济总录 - 第 2 页/共 447 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   圣济总录 - 第 2 页/共 447 页
  </h1>
  <div class="content">
   阳明燥金司天，少阴君火在泉，中见少征火运，岁火不及，气化营运后天，伏明之纪，曰上商与正商同，言天气平也。六元正纪曰：少征下加少阴，不及而加同岁会，言岁运平也，诸同正岁、气化营运同天，上见天气平，下见运火平，火气之平，命曰升明之纪，正阳而治，德施周普，五化均衡，其气高，其性速，其用燔灼，其化蕃茂，其政明曜，其候炎暑，其类火，其应夏，其谷麦，其果杏，其实络，其虫羽，其畜马，其色赤，其味苦，其物脉，其音征，其数七，其在人也。其藏心，其主舌，其养血，其病 螈，此岁运所主也，天地之气，上见阳明，左间太阳，右间少阳，故天气急而其政切，下见少阴，左间太阴，右间厥阴，故地气明而其令暴，阳专其令，炎暑盛行，物燥以坚，淳风乃治，风燥横运，流于气交，多阳少阴，云趋雨府，湿化乃敷，燥极而泽，其谷白丹，间谷命太者，其耗白甲品羽，金火合德，上应太白荧惑，清热之气，持于气交，民病咳嗌塞，寒热发暴，振栗癃闭，清先而劲，毛虫乃死，热后而暴，介虫乃殃，岁运之化热，寒雨胜复同，所谓邪气化日也。燥化四，热化二，所谓正化日也，岁半之前，天气阳明主之，阳明以中气为化，当其时，燥湿相半者，阳明得中也，岁半之后，地气少阴主之，少阴有本标之化，当其时，寒热得中者，少阴之气和也，岁火适平，不资化源，惟安运气，无使受邪，岁宜以苦心温调上，以咸寒调下，以咸温调中，食白丹之谷，以安其气，食间气之谷，以去其邪，运同热气，宜多天化，治之常也。初之气，自壬申年大寒日巳初，至是岁春分日卯初。凡六十日八十七刻半，主位太角木，客气太阴土，中见火运，风湿热三气，同奉阳明之政而行春令，地气迁，阴始凝，气始肃，水乃冰，寒雨化，其病中热胀面目浮肿，善眠鼽衄嚏欠呕，小便黄赤，甚则淋，宜治太阴之客，以甘补之，以苦泻之，以甘缓之，岁谷宜白，间谷宜麻，乃无湿邪之害。二之气，自春分日卯正，至小满日丑正。凡六十日有奇，主位少征火，客气少阳火，中见火运，三火相符，以行舒荣之化，阳乃布，民乃舒，物乃生荣，厉大至，民善暴死，是岁火气平，厉虽至，民亦无害。宜治少阳之客，以咸补之，以甘泻之，以咸软之，岁谷用白，间谷用豆，乃无火邪之害，是气也。司气以热，用热无犯。三之气，自小满日寅初，至大暑日子初。凡六十日有奇，主位少征火，客气阳明金，中见火运，金居火位，天政布，凉乃行，燥热交合，燥极而泽，民病寒热，宜治阳明之客，以酸补之，以辛泻之，以苦泄之。岁谷用白，间谷用黍，乃无燥邪之害。四之气，自大暑日子正，至秋分日戌正。凡六十日有奇，主位太宫土，客气太阳水，中见火运，寒湿之气，下奉少阴之令，寒雨降，病暴仆振栗谵妄少气，嗌干引饮，及为心痛痈肿疮疡疟寒之疾。骨痿血便，宜治太阳之客。以苦补之，以咸泻之，以苦坚之，以辛润之，岁谷用丹，间谷用稷，乃无寒邪之害，五之气，自秋分日亥初，至小雪日酉初。凡六十日有奇，主位少商金，客气厥阴木，中见火运，春令反行，草乃生荣，民气和，宜调厥阴之客，以辛补之，以酸泻之，以甘缓之，岁谷用丹，间谷用稻，自无风邪之害，终之气，自小雪日酉正，至大寒日未正。凡六十日有奇，主位太羽水，客气少阴火，中见火运，少征与少阴相加，火气符会，而为行令，阳气布，候反温，蛰虫来见，流水不冰民乃康平，其病温，宜治少阴之客，以咸补之，以甘泻之，以酸收之，岁谷用丹，间谷用豆，乃无热邪之害。是岁气运适平，若有邪气，则中行令，中行令者，其病徐而持也。

　　卷第一　运气

　　甲戌岁图

　　甲戌岁图

　　太阳寒水司天，太阴湿土在泉，中见太宫土运，岁土太过，气化营运先天，太宫下加太阴，太过而加同天符，又土运临戌，是谓岁会，气之平也。平土之岁，命曰备化之纪，气协天休，德流四政，五化齐修，其气平，其性顺，其用高下，其化丰满，其政安静，其候溽蒸，其令湿，其类土，其应长夏，其谷稷，其果枣，其实肉，其虫 ，其畜牛，其物肤，其色黄，其味甘，其音宫，其数五，其在人也。其脏脾，其主口，其养肉，其病否，此岁运所主也，天地之气，上见太阳，左间厥阴，右间阳明，故天政所布其气肃，下见太阴，左间少阳，右间少阴，故地气静而其令徐，水土合德，上应辰星镇星，其谷玄 ，寒临太虚，其政大举，阳气不令，泽无阳焰，则火发待时，少阳中治，时雨乃涯，止极雨散，还于太阴，云朝北极，湿化乃布，泽流万物，寒敷于上，雷动于下，寒湿之气，持于气交，民病寒湿，发肌肉萎，足萎不收，濡泻血溢，岁半之前，天气太阳主之，太阳有本标之化，寒政大举，热气时应者，天气得中也，岁半之后，地气太阴主之，太阴之化从本，雨湿甚者，地气之应也。寒化六，湿化五，是为正化之日， 虫育，鳞虫静，是为岁物所宜，燥毒不生，鳞虫不成，其味咸，其气热，是为地气所制，平土之岁，本不资化源，运与地气临于戌，岁土气盛，先资化源以助于水，所谓抑其运气，扶其不胜，无使暴过而生其疾也。食玄 之谷，以全其真，避岁之虚邪，以安其正，以苦热调上，以苦温调下，运土在中，亦以苦温调之，运同寒湿，化宜燥热，治之常也。初之气，自癸酉年大寒日申初，至是岁春分日午初，凡六十日八十七刻半，主位太角木，客气少阳火，中见土运，少阳中治，以行春令，地气迁，气乃大温，草乃早荣，民乃厉，温病乃作，身热头痛呕吐，肌腠疮疡，宜治少阴之客，以咸补之，以甘泻之，以咸软之，岁谷宜玄，间谷宜豆，则火不为邪。二之气，自春分日午正，至小满日辰正，凡六十日有奇，主位少征火，客气阳明金，中见土运，金土相和，大凉反至，民乃惨，草乃遇寒，火气遂抑，民病气郁中满，寒乃始，宜治阳明之客，以酸补之，以辛泻之，以苦泄之，岁谷宜玄，间谷宜黍，则燥不为邪。三之气，自小满日巳初，至大暑日卯初，凡六十日有奇，主位少征火，客气太阳水，中见土运，天政布，寒气行，雨乃降，民病寒反热中，痈疽注下，心热瞀闷，不治者死，宜治太阳之客，以苦补之，以咸泻之，以苦坚之，以辛润之，岁谷宜玄，间谷宜稷，则寒不为邪。四之气，自大暑日卯正，至秋分日丑正，凡六十日有奇，主位太宫土，客气厥阴木，中见土运，岁土得位，风气居之，风湿交争，风化为雨，乃长乃化乃成，民病大热少气，肌肉萎足痿，注下赤白，宜治厥阴之客，以辛补之，以酸泻之，以甘缓之，岁谷宜 ，间谷宜稻，则风不为邪。五之气，自秋分日寅初，至小雪日子初，凡六十日有奇，主位少商金，客气少阴火，中见土运，火能生土，土能生金，气位相和，阳复化，草乃长乃化乃成。民乃舒，宜调少阴之客，以咸补之，以甘泻之，以酸收之，岁谷宜 ，间谷宜豆，则热不为邪，终之气，自小雪日子正，至大寒日戌正，凡六十日有奇，主位太羽水，客气太阴土，中见土运，气与运符会，地气正，湿令行，阴凝太虚，埃昏郊野，民乃惨凄，寒风以至，反者孕乃死，宜治太阴之客，以甘补之，以苦泻之，以甘缓之，岁谷宜 ，间谷宜麻，则湿不为邪，是气也。不可犯凉，司气以凉故也，岁气虽平，或有邪气，则中执法，经日中执法者，其病速而危也。

　　卷第一　运气

　　乙亥岁图

　　乙亥岁图

　　厥阴风木司天，少阳相火在泉，中见少商金运，岁金不及，气化营运后天，上角与正角同，诸同正岁，气化营运同天，厥阴在上，左间少阴，右间太阳，故天气扰而其政挠。少阳在下，左间阳明，右间太阴，故地气正而其令速，风生高远，炎热从之，云趋雨府，湿化乃行，风火同德，上应岁星荧惑，其谷苍丹，间谷言太宫太羽者，其耗交角品羽，风燥火热，胜复更作，蛰虫来见，流水不冰，热病行于下，风病行于上，风燥胜复形于中，热化寒化胜复同，所谓邪气化日也。风化八，清化四，火化二，所谓正化度也。毛虫静，羽虫育，是乃岁物所宜，介虫耗，毛虫不育，寒毒不生，是乃地气所制，然木为天气，火为地气，金运在中，地气胜运，运化胜天，其化不纯，天气虚，地气盈，宜资化源，以助木气，兼赞岁运，无使邪胜，岁半之前，天气厥阴主之，厥阴以中气为化，当是时，风从火化者，天气之和也。若风淫所胜，则太虚埃昏，云物以扰，寒生春气，流水不冰，民病胃脘当心而痛，上支两胁，鬲咽不通，饮食不下，舌本强，食则呕，冷泄腹胀，溏泄瘕水闭，病本于脾，诊在足冲阳之脉，法宜平以辛凉，佐以苦甘，以甘缓之，以酸泻之，岁半之后，地气少阳主之，少阳之化从本，若火淫于内，则焰明郊野，寒热更至，民病注泄赤白，少腹痛溺赤，甚则血便，法宜治以咸冷，佐以苦辛，以酸收之，以苦发之，岁运之化金不及，是谓折收，收气乃后，生气乃扬，长化合德，火政乃宣，庶类以蕃，其气扬，其用燥切，其化兼所不胜，夏有光显郁蒸之令，则冬有严凝整肃之应，若夏有炎烁燔燎之变，则秋有冰雹霜雪之复，其眚西，其病内舍膺胁肩背，外在皮毛，复则寒雨暴至，阴厥且格，阳反上行，头脑户痛，延及囟顶发热，甚则心痛，治宜以酸和调中，初之气，自甲戌年大寒日亥初，至是岁春分日酉初，凡六十日八十七刻半，主位太角木，客气阳明金，中见金运，气与运同，居于木位，与厥阴交司而行春令，金木气齐，寒始肃，杀气方至，民病寒于右之下，宜治阳明之客，以酸补之，以辛泻之，以苦泄之，岁谷宜苍，间谷宜黍，是气也。司气以凉，用凉无犯。二之气，自春分日酉正，至小满日未正，凡六十日有奇，主位少征火，客气太阳水，中见金运，金水相得，寒不去，华雪水冰，杀气施化，霜乃降，名草上焦，寒雨数至，阳复化，民病热于中，宜治太阳之客，以苦补之，以咸泻之，以苦坚之，以辛润之，岁谷宜苍，间谷宜稷。三之气，自小满日申初，至大暑日午初，凡六十日有奇，主位少征火，客气厥阴木，中见金运，火胜金，金胜木，其化不纯，天政布，风乃时举，民病泣出，耳鸣掉眩，宜治厥阴之客，以辛补之，以酸泻之，以甘缓之，岁谷宜苍，间谷宜稻。四之气，自大暑日午正，至秋分日辰正，凡六十日有奇，主位太宫土，客气少阴火，中见金运，又值在泉少阳交司之时，溽暑至，湿热相搏，争于左之上，民病黄瘅而为 肿，宜治少阴之客，以咸补之，以甘泻之，以酸收之，岁谷宜丹，间谷宜豆。五之气，自秋分日巳初，至小雪日卯初，凡六十日有奇，主位少商金，客气太阴土，中见金运，岁运之金得位，与土相和，其化燥湿更胜，沉阴乃布，寒气及体，风雨乃行，宜调太阴之客，以甘补之，以苦泻之，以甘缓之，岁谷宜丹，间谷宜麻。终之气，自小雪日卯正，至大寒日丑正，凡六十日有奇。主位太羽水，客气少阳火，中见金运，畏火司令，阳乃大化，蛰虫出见。流水不冰，地气大发，草乃生，人乃舒，其病温厉，宜治少阳之客，以咸补之，以甘泻之，以咸软之，岁谷宜丹，间谷宜豆，六气之常也。岁气之化，天气胜者，阳明复之，地气胜者，太阳复之，其治各根据其胜复法。

　　卷第一　运气

　　丙子岁图

　　丙子岁图

　　少阴君火司天，阳明燥金在泉，中见太羽水运，岁水太过，气化营运先天，水运临子，是谓岁会，气之平也。平水之岁，命曰静顺之纪，藏而勿害，治而善下，五化咸整，其气明，其性下，其用沃衍，其化凝坚，其政流演，其候凝肃，其令寒，其类水，其应冬，其谷豆，其果栗，其实濡，其虫鳞，其畜彘，其色黑，其味咸，其物濡，其音羽，其数六，其在人也。其藏肾，其主二阴，其养骨髓，其病厥，此岁运之化也。天地之气，上见少阴，左间太阴，右间厥阴，故天政所布其气明，下见阳明，左间太阳，右间少阳，故地气肃而其令切，交司之气，以寒交暑，天地之气，以热加燥，云驰雨府，湿化乃行，时雨乃降，金火合德，上应荧惑太白，其谷丹白，水火寒热，持于气交而为病始，热病生于上，清病生于下，寒热相犯而争于中，民病咳喘，血溢、血泄、鼽嚏、目赤 疡，寒厥入胃，心痛、腰痛、腹大、嗌干、肿上，盖火为天气，金为地气，水运在中，热化二，寒化六，清化四，正化度也。羽虫静，介虫育，岁物之宜也，毛虫耗，羽虫不成，湿毒不生，地气制之也。燥热相加，天气盈，地气虚，岁有平水，不取化源，唯抑运气，资其岁胜，无使暴过而生病也，食丹白之谷，以全真气，食间气之谷，以辟虚邪，味宜以咸寒调上，以酸温安下，运同地气，宜以温热化，岁半之前，天气少阴主之，少阴有本标之化，其应寒热得中，岁半之后，地气阳明主之，阳明以中气为化，其应湿燥相半，当其时而至者为平和，非其时而至者为淫胜，初之气，自乙亥年大寒日寅初，至是岁春分日子初，六十日八十七刻半，主位太角木，客气太阳水，中见水运，气与运同，以居木位，水木相和，奉少阴之政而行春令，地气迁，燥将去，寒乃始，蛰复藏，水乃冰，霜复降，风乃至，阳气郁，民反周密，关节禁固，腰 痛，炎暑将起，中外疮疡，宜治太阳之客。以苦补之，以咸泻之，以苦坚之，以辛润之，岁谷食丹，间谷食稷，则寒不为邪，是气也，用寒远寒，无犯司气之寒。二之气，自春分日子正，至小满日戌正。凡六十日有奇，主位少征火，客气厥阴木，中见水运，水木相得，阳气布，风乃行，春气以正，万物应荣，寒气时至，民乃和，其病淋目瞑目赤，气郁于上而热，宜治厥阴之客，以辛补之，以酸泻之，以甘缓之，岁谷食丹，间谷食稻，则风不为邪。三之气，自小满日亥初，至大暑日酉初，凡六十日有奇，主位少征火，客气少阴火，中见水运，火居火位，岁水间之，天政布，大火行，庶类蕃鲜，寒气时至，民病气厥心痛，寒热更作，咳喘目赤，宜治少阴之客，以咸补之，以甘泻之，以酸收之，岁谷食丹，间谷食豆，则热不为邪。四之气，自大暑日酉正，至秋分日未正，凡六十日有奇，主位太宫土，客气太阴土，中见水运，土居其位，溽暑至，大雨时行，寒热互至，民病寒热，嗌干黄瘅鼽衄饮发，宜治太阴之客，以甘补之，以苦泻之，以甘缓之，岁谷食白，间谷食麻，则湿不为邪。五之气，自秋分日申初，至小雪日午初，凡六十日有奇，主位少商金，客气少阳火，中见水运，畏火临，暑反至，阳乃化，万物乃生乃长荣，民乃康，其病温，岁水制之，其病乃微，宜治少阳之客，以咸补之，以甘泻之，以咸软之，岁谷食白，间谷食豆，则火不为邪，终之气，自小雪日午正，至大寒日辰正，凡六十日有奇，主位太羽水，客气阳明金，中间水运，水当其位，与金相和，燥令行，余火内格，肿于上，咳喘，甚则血溢，寒气数举，则雾 翳，病生皮腠，内舍于胁，下连少腹而作寒中，地将易也。宜治阳明之客，以酸补之，以辛泻之，以苦泄之，岁谷食白，间谷食黍，则燥不为邪，是岁也。水气之平由于岁会为行令，邪或中之，民有持久之病，经所谓中行令者，其病徐而持也。

　　卷第一　运气

　　丁丑岁图

　　丁丑岁图

　　太阴湿土司天，太阳寒水在泉，中见少角木运，岁木不及，气化营运后天，委和之纪，曰上官与正宫同，诸同正岁，气化营运同天，此言天气平也。天地之气，上见太阴，左间少阳，右间少阴，故地气上腾而其政肃，下见太阳，左间厥阴，右间阳明，故天气下降而其令寂，阴专其政，阳气退辟，大风时起，原野昏 ，白埃四起，云奔南极，寒雨数至，物成于差夏，湿寒合德，上应镇星辰星，其谷 玄，故阴凝于上，寒积于下，寒水胜火，则为冰雹，阳光不治，杀气乃行，民病寒湿腹满、身 、 肿、痞逆、寒厥、拘急，清化热化胜复同，邪气化度也。雨化五，风化三，寒化一，正化度也。岁物所宜，则 虫静，鳞虫育，地气所制，则羽虫耗，热毒不生，故有余宜高，不及宜下，有余宜晚，不及宜早，土之利气之化也。民气亦从之，间谷命太微太商者，然土为天气，水为地气，土胜水，天气盈，地气虚，宜取化源，以平土气，益其岁气，无使邪胜，食 玄之谷，以全其真，食间气之谷，以保其精，以苦燥之温之，甚则发之泄之，不发不泄，则湿气外溢，肉溃皮拆而水血交流，必赞其阳火，令御甚寒，从气之异同，多少其判也。岁半之前，天气太阴主之，太阴所至，其令湿，若湿淫所胜，则沉阴且布，雨变枯槁，民病 肿骨痛阴痹，阴痹者，按之不得，腰脊头项痛，时眩大便难，阴气不用，饥不欲食，咳唾则有血，心如悬，病本于肾，诊在足太之脉，法宜平以苦温，佐以甘辛，以汗为故而止，所谓丁丑岁其化上苦温也。岁半之后，地气太阳主之，太阳所至，其令寒，若寒淫于内，则凝肃惨栗，民病少腹控睾，引腰脊上冲心痛，血见嗌痛颔肿。法宜治以甘热，佐以苦辛，以咸泻之，以辛润之，以苦坚之，岁运之化木不及，是谓胜生，生气不政，化气乃扬，长气自平，收令乃早，凉雨时降，风云并兴，草木晚荣，苍干凋落，物秀而实，肤肉内充，其气敛，其用聚，其动 戾拘缓，其发惊骇，其化兼所不胜，春有鸣条律畅之化，则秋有雾露清凉之政，春有惨凄残贼之胜，则夏有炎暑燔烁之复，其眚东，其病内舍 胁，外在关节，复则炎暑流火，民病寒热疮疡痱疹痈痤，法宜调以辛温，初之气，自丙子年大寒日巳初，至是岁春分日卯初，六十日八十七刻半，主位少角木，客气厥阴木，中见木运，岁木当位，地气迁，寒乃去，春气正，风乃来，生布万物以荣，民气条舒，风湿相搏，雨乃后，民病血溢，筋络拘强，关节不利，身重筋痿，宜调厥阴之客，以辛补之，以酸泻之，以甘缓之，岁谷宜食 ，间谷宜食稻，则风不为邪，是气也。

　　司气以温，用温无犯。二之气，自春分日卯正，至小满日丑正，凡六十日有奇，主位太征火，客气少阴火，中见木运，火气当位，大火正，物承化，民乃和，其病温厉盛行，远近咸若，湿蒸相搏，雨乃时降，宜调少阴之客，以咸补之，以甘泻之，以酸收之，岁谷宜食 ，间谷宜食豆，则热不为邪。三之气，自小满日寅初，至大暑日子初，凡六十日有奇，主位太征火，客气太阴土，中见木运，木生火，火生土，其化顺，天政布，湿气降，地气腾，雨乃时降，寒乃随之，感于寒湿，则民病身重 肿胸腹满，宜治太阴之客，以甘补之，以苦泻之，以甘缓之，岁谷宜食 ，间谷宜食麻，虽有湿邪，不能为害。四之气，自大暑日子正，至秋分日戌正，凡六十日有奇，主位少宫土，客气少阳火，中见木运，地气交司，畏火临，溽蒸化，地气腾，天气否隔，寒风晓暮，蒸热相搏，草木凝烟，湿化不流，则白露阴布以成秋令，民病腠理热，血暴溢，疟心腹满热胪胀，甚则 肿，宜治少阳之客，以咸补之，以甘泻之，以咸软之，岁谷宜食玄，间谷宜食豆，虽有火邪，不能为害。五之气，自秋分日亥初，至小雪日酉初，凡六十日有奇，主位太商金，客气阳明金，中见木运，金气得位，惨令已行，寒露下，霜乃早降，草木黄落，寒气及体，君子周密，民病皮腠，宜治阳明之客，以酸补之，以辛泻之，以苦泄之，岁谷宜食玄，间谷宜食黍，则燥不为邪，终之气，自小雪日酉正，至大寒日未正，凡六十日有奇，主位少羽水，客气太阳水，中见木运，水当其位，寒大举，湿大化，霜乃积，阴乃凝，水坚冰，阳光不治，感于寒，则病患关节禁固，腰 痛，寒湿持于气交而为疾也，宜治太阳之客，以苦补之，以咸泻之，以苦坚之，以辛润之，岁谷宜食玄，间谷宜食稷，则寒不为邪，此六气之常也。岁气之交，湿胜则有厥阴之复，寒胜则有太阴之复，其治各根据其胜复之法。

　　卷第一　运气

　　戊寅岁图

　　戊寅岁图

　　少阳相火司天，厥阴风木在泉，中见太征火运，岁火太过，气化营运先天，太征上临少阳，是谓天符之年，平火之岁，命曰升明之纪，正阳而治，德施周普，五化均衡，其气高，其性速，其用燔灼，其化蕃茂，其政明曜，其候炎暑，其令热，其类火，其应夏，其谷麦，其果杏，其实络，其虫羽，其畜马，其色赤，其味苦，其物脉，其音征，其数七，其在人也。其脏心，其主舌，其养血，其病 螈，此岁运之化也，天地之气，上见少阳，左间阳明，右间太阴，故天气正而其政严，下见厥阴，左间少阴，右间太阳，故地气扰而其令挠，风乃暴举，木偃沙飞，炎火乃流，阴行阳化，雨乃时应，火木同德，上应荧惑岁星，其谷丹苍，岁气之化，火化七，风化三，正化度也，羽虫静，毛虫育，岁物所宜也， 虫耗，清毒不生，地气制之也，岁半之前，天气少阳主之，少阳所至为炎暑，其令暄者，少阳之政也，岁半之后，地气厥阴主之，厥阴所至为风府，风从火化者，厥阴之令也，风热参布，云物沸腾，太阴横流，寒乃时至，凉雨并起，民病寒中，外发疮疡，内为泄满，圣人遇之，和而不争，往复之作，民病寒热、疟、泄、聋、瞑、呕吐。上怫肿色变，是岁火为天气，木为地气，风火相值，其气专，其化淳，又遇火运统之，运与天符，火化升明，先取化源，抑其运火，赞其金气，则暴过不生，苛疾不起，岁宜以咸寒调上，以辛凉调下，以甘和调中，渗之、泄之、渍之、发之，运同风热，宜多寒化，治之常也，初之气，自丁丑年大寒日申初，至是岁春分日午初，六十日八十七刻半，主位少角木，客气少阴火，中见火运，气与运同，地气迁，风胜乃摇，寒乃去。候乃大温，草木早荣，寒来不杀，温病乃起，其病气拂于上，血溢目赤，咳逆头痛，血伤胁满，肤腠中疮，宜调少阴之客，以咸补之，以甘泻之，以酸收之，岁谷宜丹，间谷宜豆。二之气，自春分日午正，至小满日辰正，凡六十日有奇，主位太征火，客气太阴土，中见火运，湿土之客，火反郁，白埃四起，云趋雨府，风不胜湿，雨乃零，民乃康，其病热郁于上，咳逆呕吐，疮发于中，胸嗌不利，头痛身热，昏愦脓疮，宜治太阴之客，以甘补之，以苦泻之，以甘缓之，岁谷宜丹，间谷宜麻。三之气，自小满日巳初，至大暑日卯初，凡六十日有奇，主位太征火，客气少阳火，中见火运，岁火当位，上为天符，下为司气，天政布，炎暑至，少阳临上，雨乃涯，民病热中，聋瞑、血溢、脓疮、咳、呕、鼽、衄、渴、嚏、欠、喉痹、目赤。善暴死，是岁火气平，若有水气承之，即不至横暴，经曰相火之下，水气承之，亢则害，承乃制是也。宜调少阳之客，以咸补之，以甘泻之，以咸软之，岁谷宜丹，间谷宜豆，是气也。司气以热，用热远热。四之气，自大暑日卯正，至秋分日丑正，凡六十日有奇，主位少宫土，客气阳明金，中见火运，金土相和，凉乃至，炎暑间化，白露降，民气和平，其病满身重，宜调阳明之客，以酸补之，以辛泻之，以苦泄之，岁谷宜苍，间谷宜黍。五之气，自秋分日寅初，至小雪日子初，凡六十日有奇，主位太商金，客气太阳水，中见火运，火本胜金，水反制之，寒气为客，阳乃去，寒乃来，雨乃降，气门乃闭，刚木早凋，民避寒邪，君子周密，宜调太阳之客，以苦补之，以咸泻之，以苦坚之，以辛润之，岁谷宜苍，间谷宜稷，终之气，自小雪日子正，至大寒日戌正，凡六十日有奇，主位少羽水，客气厥阴木，中见火运，火木同德而行顺化，地气正，风乃至，万物反生， 雾以行，其病关闭不禁心痛，阳气不藏而咳，宜治厥阴之客，以辛补之，以酸泻之，以甘缓之，岁谷宜苍，间谷宜稻，是岁天符为执法，火气自平，若有邪气，则中执法，民有急卒之病，经所谓中执法者，其病速而危也。

　　卷第一　运气

　　己卯岁图

　　己卯岁图

　　阳明燥金司天，少阴君火在泉，中见少宫土运，岁土不及，气化营运后天，岁之气化，上见阳明，左间太阳，右间少阳，故天气急而其政切，下见少阴，左间太阴，右间厥阴，故地气明而其令暴，阳专其令，炎暑盛行，物燥以坚，淳风乃治，风燥横运，流于气交，多阳少阴，云趋雨府，湿化乃敷，燥极而泽，其为气也。清热之气，持于气交，风化清化胜复同，是谓邪气化度也。清化九，雨化五，热化七，是谓正化度也，金火合德，其在天也，上应太白荧惑，其在物也。岁谷白丹，间谷命太征者，岁物所宜，则羽虫育，地气所制，则介虫耗，寒毒不生，其耗白甲品羽，蛰虫乃见，流水不冰，民病咳嗌塞，寒热发暴，振栗癃 ，清先而劲，毛虫乃死，热后而暴，介虫乃殃，然金为天气，火为地气，火能胜金，土运间之，其邪乃微，天气微虚，宜资其化源，以助金气，兼安其运土，无使受邪，食白丹之谷，以安其气，食间气之谷，以去其邪，岁宜以咸、以苦、以辛，汗之、清之、散之，运同清气，宜多地化，治之常也。岁半之前，天气阳明主之，燥淫所胜，则木乃晚荣，草乃晚生，筋骨内变，民病左 胁痛，寒清于中，感而疟，大凉革候，咳、腹中鸣、注泄 溏。名木敛，生菀于下，草焦上首，心胁暴痛，不可反侧，嗌干面尘腰痛，目 疡疮痤痈，病本于肝，诊在足太冲之脉，法宜平以苦温，佐以酸辛，以苦下之，岁半之后，地气少阴主之，热淫于内，则焰浮川泽，阴处反明，民病腹中常鸣，气上冲胸，喘不能久立，寒热皮肤痛，目瞑、齿痛、 肿，恶寒发热如疟，少腹中痛腹大，法宜治以咸寒，佐以甘苦，以酸收之，以苦发之，岁运之化土不及，纪曰卑监，是谓减化，化气不令，生政独彰，长气整，雨乃愆，收气平，风寒并兴，草木荣美，秀而不实成而秕也。其气散，其用静定，其动疡涌分溃痈肿，其发濡滞，其化兼所不胜，四维有埃云润泽之化，则春有鸣条鼓拆之政，若四维发振拉飘腾之变，则秋有肃杀霖霪之复，其眚四维，其脏脾，其病内舍心腹，外在肌肉四肢，复则收政严峻，名木苍凋，胸胁暴痛，下引少腹，善太息，气客于脾，食少失味，治宜以甘和调中，初之气，自戊寅年大寒日亥初，至是岁春分日酉初，六十日八十七刻半，主位少角木，客气太阴土，中见土运，气与运同，风不胜湿，地气迁，阴始凝，气始肃，水乃冰，寒雨化，其病中热胀面目浮肿，善眠、鼽、衄、嚏、欠、呕。小便黄赤，甚则淋，宜治太阴之客，以甘补之，以苦泻之，以甘缓之，岁谷宜白，间谷宜麻，虽有湿邪，不能为害，是气也。司气以凉，用凉无犯。二之气，自春化日酉正，至小满日未正，凡六十日有奇，主位太征火，客气少阳火，中见土运，二火同治，阳乃布，民乃舒，物乃生荣，厉大至，民善暴死，宜治少阳之客，以咸补之，以甘泻之，以咸软之，岁谷宜白，间谷宜豆，虽有火邪，不能为害。三之气，自小满日申初，至大暑日午初，凡六十日有奇，主位太征火，客气阳明金，中见土运，火生土，土生金，下生上。天政布，凉乃行，燥热交合，燥极而泽，民病寒热，宜治阳明之客，以酸补之，以辛泻之，以苦泄之，岁谷宜白，间谷宜黍，虽有燥邪，不能为害。四之气，自大暑日午正，至秋分日辰正，凡六十日有奇，主位少宫土，客气太阳水，中见土运，运土得位，太阳居之，寒雨降，病暴仆、振栗、谵妄、少气，嗌干引饮，及为心痛痈肿疮疡疟寒之疾，骨痿血便，宜治太阳之客，以苦补之，以咸泻之，以苦坚之，以辛润之，岁谷宜丹，间谷宜稷，虽有寒邪，不能为害。五之气，自秋分日巳初，至小雪日卯初，凡六十日有奇，主位太商金，客气厥阴木，中见土运，客气胜运，春令反行，草乃生荣，民气和，宜调厥阴之客，以辛补之，以酸泻之，以甘缓之，岁谷宜丹，间谷宜稻，虽有风化，不能为邪，终之气，自小雪日卯正，至大寒日丑正，凡六十日有奇，主位少羽水，客气少阴火，中见土运，气能生运，阳气布，候反温，蛰虫来见，流水不冰，民乃康平，其病温，宜治少阴之客，以咸补之，以甘泻之，以酸收之，岁谷宜丹，间谷宜豆，虽有热邪，不能为害，此六气之常也，岁气之交，天气胜则有少阳之复，地气胜则有太阳之复，其治各根据其胜复法。

　　卷第一　运气

　　庚辰岁图

　　庚辰岁图

　　太阳寒水司天，太阴湿土在泉，中见太商金运，岁金太过，气化营运先天，天地之气，上见太阳，左间厥阴，右间阳明，故天政所布其气肃，下见太阴，左间少阳，右间少阴，故地气静而其令徐，寒临太虚，阳气不令，寒政大举，泽无阳焰，则火发待时，少阳中治，时雨乃涯，止极雨散，还于太阴，云朝北极，湿化乃布，泽流万物，寒敷于上，雷动于下，水土合德，上应辰星镇星，其谷玄 ，岁气之化，寒化一，清化九，雨化五，正化度也， 虫育，岁物所宜也。鳞虫不成，燥毒不生，地气制之也，寒湿之气，持于气交，民病寒湿，发肌肉萎，足痿不收，濡泻血溢，是岁水为天气，土为地气，中见金运，土能胜水，天化为虚，金运统之，土生金，金生水，以下生上，天化虽虚，气运相生，其邪乃微，宜先资化源，以助天气之虚，抑其运金，扶其木气，无使暴过而生其疾，食玄 之谷，以全其真，避虚邪之气，以安其正，岁宜以苦热调上，以甘热调下，以辛温调中，运同寒湿，以燥热化，治之常也。淫胜之气，岁半之前，天气太阳主之，若寒淫所胜，则寒气反至，水且冰，血变于中，发为痈疡，民病厥心痛，呕血血泄鼽衄，善悲时眩仆。运火炎烈，雨暴乃雹，胸腹满、手热、肘挛、腋肿。心澹澹大动，胸胁胃脘不安，面赤目黄，善噫嗌干，甚则色 ，渴而欲饮，病本于心，诊在手神门脉，法宜平以辛热，佐以甘苦，以咸泻之，岁半之后，地气太阴主之，若湿淫于内，则埃昏岩谷，黄反见黑，至阴之交，民病饮积，心痛头痛喉痹，阴病血见，少腹痛肿，不得小便，病冲头痛，目似脱，项似拔，腰似折，髀不可以回， 如结， 如别，法宜治以苦热，佐以酸淡，以苦燥之，以淡泄之，岁运之化，金太过者，纪曰坚成，是谓收引，天气洁，地气明，阳气随，阴治化，燥行其政，物以司成，收气繁布，化洽不终，其化成，其气削，其政肃，其令锐切，其德雾露萧 ，其动暴折疡疰，其变肃杀凋零，其病喘喝胸凭仰息，其化兼其所胜，故曰岁金太过，燥气流行，肝木受邪，民病两胁下少腹痛，目赤痛 伤，耳无所闻，肃杀而甚，则体重烦冤，胸痛引背，两胁满且痛引少腹，甚则喘咳逆气，肩背痛，下连股膝髀 足皆病，收气峻则病暴痛， 胁不可反侧，咳逆，甚而血溢，诊在足太冲之脉，其治悉以辛温调中，初之气，自己卯年大寒日寅初，至是岁春分日子初，凡六十日八十七刻半，主位少角木，客气少阳火，中见金运，客气胜运，地气迁，气乃大温，草乃早荣，民乃厉，温病乃作，身热头痛呕吐，肌腠疮疡，宜治少阳之客，以咸补之，以甘泻之，以咸软之，岁谷宜玄，间谷宜豆，虽有火邪，不能为害。二之气，自春分日子正，至小满日戌正，凡六十日有奇，主位太征火，客气阳明金，中见金运，气运同，大凉至，民乃惨，草乃遇寒，火气遂抑，民病气郁中满，寒乃始，宜治阳明之客，以酸补之，以辛泻之，以苦泄之，岁谷宜玄，间谷宜黍，虽有燥邪，不能为害，是气也。无犯司气之凉。三之气，自小满日亥初，至大暑日酉初，凡六十日有奇，主位太征火，客气太阳水，中见金运，水胜火，天政布，寒气行，雨乃降，民病寒反热中，痈疽注下，心热瞀闷，不治者死，宜治太阳之客，以苦补之，以咸泻之，以苦坚之，以辛润之，岁谷宜玄，间谷宜稷，虽有寒邪，不能为害。四之气，自大暑日酉正，至秋分日未正，凡六十日有奇，主位少宫土，客气厥阴木，中见金运，木胜土，金反制之，又遇太阴交司，风湿交争，风化为雨，乃长乃化乃成，民病大热少气，肌肉萎足萎，注下赤白，宜治厥阴之客，以辛补之，以酸泻之，以甘缓之，岁谷宜 ，间谷宜稻，虽有风邪，不能为害。五之气，自秋分日申初，至小雪日午初，凡六十日有奇，主位太商金，客气少阴火，中见金运，岁运得位，客火胜之，阳复化，草乃长乃化乃成，民乃舒，宜调少阴之客，以咸补之，以甘泻之，以酸收之，岁谷宜 ，间谷宜豆，虽有热化，不能为邪。终之气，自小雪日午正，至大寒日辰正，凡六十日有奇，主住少羽水，客气太阴土，中见金运，土生金，金生水，其化顺，地气正，湿令行，阴凝太虚，埃昏郊野，民乃惨凄，寒风以至，反者孕乃死，宜治太阴之客，以甘补之，以苦泻之，以甘缓之，岁谷宜 ，间谷宜麻，虽有湿邪，不能为害，此六气之化也。是岁天气胜者，太阴复之，地气胜者，厥阴复之，其治皆如胜复之法。

　　卷第一　运气

　　辛巳岁图

　　辛巳岁图

　　厥阴风木司天，少阳相火在泉，中见少羽水运，岁水不及，气化营运后天，天地之气，上见厥阴，左间少阴，右间太阳，故天气扰而其政挠，下见少阳，左间阳明，右间太阴，故地气正而其令速，风生高远，炎热从之，云趋雨府，湿化乃行，风火同德，上应岁星荧惑，其谷苍丹，间谷言太商者，其耗文角品羽，风燥火热，胜复更作，蛰虫来见，流水不冰，热病行于下，风病行于上，风燥胜复形于中，雨化风化胜复同，邪气化度也。风化三，寒化一，火化七，正化度也。风化为司天，苦化为在泉，玄化为司运，柔化清化为间气，灼化为居气，其在物也。毛虫静，羽虫育，是为岁物所宜，介虫耗，寒毒不生，是为地气所制，然岁气天化虚，地化盈，宜资化源，以助天气之木，化源虽虚，水运在中，水能生木，邪乃微也。必赞其运水，无使邪胜，以辛凉调上，以咸寒调下，畏火之气，无妄犯之，岁半之前，厥阴主之，若风淫所胜，则太虚埃昏，云物以扰，寒生春气，流水不冰，民病胃脘当心而痛，上支两胁，鬲咽不通，饮食不下，舌本强，食则呕，冷泄腹胀，溏泄瘕水闭，病本于脾，诊在足冲阳之脉，其法平以辛凉，佐以苦甘，以甘缓之，以酸泻之，岁半之后，少阳主之，若火淫于内，则焰明郊野，寒热更至，民病注泄赤白，少腹痛溺赤，甚则血便，其法治以咸冷，佐以苦辛，以酸收之，以苦发之，岁运之化，水不及，纪曰涸流，是谓反阳，藏令不举，化气乃昌，长气宣布，蛰虫不藏，土润，水泉减，草木条茂，荣秀满盛，其气滞，其用渗泄，其动坚止，其发燥槁，其主埃郁昏翳。其病痿厥坚下，其化兼所不胜，四维有湍润埃云之化，则不时有和风生发之应，四维发埃昏骤注之变，则不时有飘荡振拉之复，其眚北，其藏肾，其病内舍腰脊骨髓，外在溪谷 膝，皆以苦和调中，初之气，自庚辰年大寒日巳初，至是岁春分日卯初，凡六十日八十七刻半，主位少角木，客气阳明金，中见水运，金胜木，水运间之，寒始肃，杀气方至，民病寒于右之下，宜治阳明之客，以酸补之，以辛泻之，以苦泄之，岁谷宜苍，间谷宜黍。二之气，自春分日卯正，至小满日丑正，凡六十日有奇，主位太征火，客气太阳水，中见水运，气与运同，寒不去，华雪水冰，杀气施化，霜乃降，名草上焦，寒雨数至，阳复化，民病热于中，宜治太阳之客，以苦补之，以咸泻之，以苦坚之，以辛润之，岁谷宜苍，间谷宜稷，是气也。无犯司气之寒。三之气，自小满日寅初，至大暑日子初，凡六十日有奇，主位太征火，客气厥阴木，中见水运，岁运之水，制火而生木，故天政布，风乃时举，民病泣出耳鸣掉眩，宜治厥阴之客，以辛补之，以酸泻之，以甘缓之，岁谷宜苍，间谷宜稻。四之气，自大暑日子正，至秋分日戌正，凡六十日有奇，主位少宫土，客气少阴火，中见水运，溽暑湿热相搏，争于左之上，民病黄瘅而为 肿，宜治少阴之客，以咸补之，以甘泻之，以酸收之，岁谷宜丹，间谷宜豆。五之气，自秋分日亥初，至小雪日酉初，凡六十日有奇，主位太商金，客气太阴土，中见水运，客土刑运，燥湿更胜，沉阴乃布，寒气及体，风雨乃行，宜治太阴之客，以甘补之，以苦泻之，以甘缓之，岁谷宜丹，间谷宜麻，终之气，自小雪日酉正，至大寒日未正，凡六十日有奇，主位少羽水，客气少阳火，中见水运，岁运得位，而畏火司令，阳乃大化，蛰虫出见，流水不冰，地气大发，草乃生，人乃舒，其病温厉，宜治少阳之客，以咸补之，以甘泻之，以咸 之，岁谷宜丹，间谷宜豆，此六气之化也。岁气之交，天气胜者，则有阳明之复，地气胜者，则有太阳之复，观其胜复各根据其法治之。

　　卷第一　运气

　　壬午岁图

　　壬午岁图

　　少阴君火司天，阳明燥金在泉，中见太角木运，岁木太过，气化营运先天，热化为天气，柔化为左间，苍化为司气，故天政所布，其气明，辛化为地气，脏化为左间，明化为右间，故地气肃而其令切，寒交暑，热加燥，云驰雨府，湿化乃行，时雨乃降，金火合德，上应荧惑太白，其谷丹白，水火寒热，持于气交而为病始，热病生于上，清病生于下，寒热相犯而争于中，民病咳喘，血溢血泄鼽嚏，目赤 疡，寒厥入胃，心痛腰痛，腹大嗌干肿上，其为化也，热化二，风化八，清化四，是为正化度也，其为物也。羽虫静，介虫育，是乃岁物所宜，毛虫耗，湿毒不生，是乃地气所制，岁气之交，火在天，金在地，火胜金，天气盈，地气虚，木运助火，天气大盈，其邪为甚，宜于年前，先取化源以平火气，必抑其运木，资其岁胜，无使暴过而生其病，食丹白白之谷，以全真气，食间气之谷，以辟虚邪，岁宜咸以之，而调其上，甚则以苦发之，以酸收之，而安其下，甚则以苦泄之，运同天气，以寒清化，故曰其化上咸寒，中酸凉，下酸温，药食宜也。岁半之前，少阴主之，热淫所胜，则怫热至，火行其政，民病胸中烦热嗌干，右 满，皮肤痛，寒热咳喘，大雨且至，唾血、血泄、鼽衄、嚏、呕、溺色变，甚则疮疡 肿，肩背臂 及缺盆中痛，心痛、肺 、腹大满。

　　膨膨而喘咳，病本于肺，诊在手尺泽脉，法宜平以咸寒，佐以苦甘，以酸收之，岁半之后，阳明主之，燥淫于内，则 雾清瞑，民病喜呕，呕有苦，善太息，心胁痛不能反侧，甚则嗌干面尘，身无膏泽，足外反热，法宜治以苦温，佐以甘辛，以苦下之，岁运之化，木太过，纪曰发生，是谓启陈，土疏泄，苍气达，阳和布化，阴气乃随，生气淳化，万物以荣，其化生，其气美，其政散，其令条舒，其动掉眩巅疾，其德鸣靡启坼，其变振拉摧拔，其病怒，其化兼其所胜，故曰岁木太过，风气流行，脾土受邪，民病飧泄，食减体重，烦冤肠鸣腹支满，甚则忽忽善怒，眩冒巅疾，化气不政，生气独治，云物飞动，草木不宁，甚而摇落，反胁痛而吐甚，诊在足冲阳之脉，其治宜以酸凉，初之气，自辛巳年大寒日申初，至是岁春分日午初，凡六十日八十七刻半，主位太角木，客气太阳水，中见木运，岁运当位，寒水居之，地气迁，燥将去，寒乃始，蛰复藏，水乃冰，霜复降，风乃至，阳气郁，民反周密，关节禁固腰 痛，炎暑将起，中外疮疡，宜治太阳之客，以苦补之，以咸泻之，以苦坚之，以辛润之，岁谷宜丹，间谷宜稷，虽有寒邪，不能为害。二之气，自春分日午正，至小满日辰正，凡六十日有奇，主位少征火，客气厥阴木，中见木运，气与运同，阳气布，风乃行，春气以正，万物应荣，寒气时至，民乃和，其病淋目瞑目赤，气郁于上而热，宜治厥阴之客，以辛补之，以酸泻之，以甘缓之，岁谷宜丹，间谷宜稻，虽有风化，不能为邪。三之气，自小满日巳初，至大暑日卯初，凡六十日有奇，主位少征火，客气少阴火，中见木运，火居火位，木化资之，天政布，大火行，庶类蕃鲜，寒气时至，民病气厥心痛，寒热更作，咳喘目赤，宜治少阴之客，以咸补之，以甘泻之，以酸收之，岁谷宜丹，间谷宜豆，虽有热邪，不能为害。四之气，自大暑日卯正，至秋分日丑正，凡六十日有奇，主位太宫土，客气太阴土，中见木运，土居其位，溽暑至，大雨时行，寒热互至，民病寒热嗌干，黄瘅鼽衄饮发，宜治太阴之客，以甘补之，以苦泻之，以甘缓之，岁谷宜白，间谷宜麻，虽有湿化，不能为邪。

　　五之气，自秋分日寅初，至小雪日子初，凡六十日有奇，主位少商金，客气少阳火，中见木运，木生火，畏火临，暑反至，阳乃化，万物乃生乃长荣，民乃康，其病温，宜治少阳之客，以咸补之，以甘泻之，以咸 之，岁谷宜白，间谷宜豆，虽有火邪，不能为害，终之气，自小雪日子正，至大寒日戌正，凡六十日有奇，主位太羽水，客气阳明金，中见木运，金胜木，燥令行，余火内格，肿于上咳喘，甚则血溢，寒气数举，则雾 翳，病生皮腠，内舍于胁，下连少腹而作寒中，地将易也。宜治阳明之客，以酸补之，以辛泻之，以苦泄之，岁谷宜白，间谷宜黍，虽有燥邪，不能为害，此六气之化也。岁气之交，热气胜者，必有太阳之复。燥气胜者，必有少阳之复，治之各根据其胜复为法。

　　卷第一　运气

　　癸未岁图

　　癸未岁图

　　太阴湿土司天，太阳寒水在泉，中见少征火运，岁火不及，气化营运后天，湿化为天气，丹化为司气，灼化为居气，故地气上腾，阴专其政而其政肃，咸化为地气，动化为左间，清化为右间，故天气下降，阳气退辟而其令寂，大风时起，原野昏 ，白埃四起，云奔南极，物成于差夏，湿寒合德，黄黑埃昏，流行气交，上应镇星辰星，其谷 玄，间谷命太角者，寒化雨化胜复同，邪气化度也，雨化五，火化二，寒化六，正化度也。阴凝于上，寒积于下，寒水胜火，则为冰雹，阳光不治，杀气乃行， 虫静，鳞虫育，是为岁物所宜，羽虫不成，热毒不生，是为地气所制，故有余宜高，不及宜下，有余宜晚，不及宜早，土之利，气之化也。民气亦从之，其病寒湿腹满、身 愤、 肿、痞逆、寒厥、拘急，是岁湿土在上，寒水在下，土能制水，天气盈，地气虚，宜取化源，以平土气，益其岁气，无使邪胜，食玄之谷，以全其真，食间气之谷，以保其精，岁宜以苦燥之温之，甚者发之泄之，不发不泄，则湿气外溢，肉溃皮拆，而水血交流，必赞其阳火，令御甚寒，运异寒湿，其化宜少用燥热，故曰其化上苦温，中咸温，下甘热，药食宜也。岁半之前，太阴主之，湿淫所胜，则沉阴且布，雨变枯槁，民病 肿骨痛阴痹，阴痹者按之不得，腰脊头项痛时眩，大便难，阴气不用，饥不欲食，咳唾则有血，心如悬，病本于肾，诊在足太溪之脉，法当平以苦热，其湿上甚而热，治以苦温，佐以甘辛，以汗为故而止，岁半之后，太阳主之，寒淫于内，则凝肃惨栗，民病少腹控睾，引腰脊上冲心痛，血见嗌痛颔肿，法宜治以甘热，佐以苦辛，以咸泻之，以辛润之，以苦坚之，岁运之化，火不及，纪曰伏明，是谓胜长，长气不宜，藏气反布，收气自政，化令乃衡，寒清数举，暑令乃薄，承化物生，生而不长，成实而稚，遇化已老，阳气屈伏，蛰虫早藏，其气郁，其用暴，其动彰伏变易，其发痛，其病昏惑悲忘，其化兼所不胜，夏有炳明光显之化，则冬有严肃霜寒之政，若夏有惨凄凝冽之胜，则不时有埃昏大雨之复，其眚南，其藏心，其病内舍膺胁，外在经络，故曰岁火不及，寒乃盛行，长政不用，物荣而下，凝惨而甚，则阳气不化，乃折荣美，民病胸中痛，胁支满，两胁痛，膺背肩胛间及两臂内痛，甚则屈不能伸，髋髀如别，复则大雨且至，民病 溏腹满，食饮不下，寒中肠鸣泄注腹痛，暴挛痿痹，足不任身，其法悉以咸温调中，初之气，自壬午年大寒日亥初，至是岁春分日酉初，凡六十日八十七刻半，主位太角木，客气厥阴木，中见火运，风木得位，地气迁，寒乃去，春气正，风乃来，生布万物以荣，民气条舒，风湿相搏，雨乃后，民病血溢、筋络拘强，关节不利，身重筋痿，宜调厥阴之客，以辛补之，以酸泻之，以甘缓之，岁谷宜 ，间谷宜稻，虽有风化，不能为邪。二之气，自春分日酉正，至小满日未正，凡六十日有奇，主位少征火，客气少阴火，中见火运，君火自居其位，不司气化，是谓灼化，大火正，物承化，民乃和，其病温厉盛行，远近咸若，湿蒸相搏，雨乃时降，宜调少阴之客，以咸补之，以甘泻之，以酸收之，岁谷宜 ，间谷宜豆，虽有热化，不能为邪。三之气，自小满日申初，至大暑日午初，凡六十日有奇，主位少征火，客气太阴土，中见火运，岁火当位，湿化郁之，天政布，湿气降，地气腾，雨乃时降，寒乃随之，感于寒湿，则民病身重、肿、胸腹满，宜治太阴之客，以甘补之，以苦泻之，以甘缓之，岁谷宜 ，间谷宜麻，虽有湿邪，不能为害。四之气，自大暑日午正，至秋分日辰正，凡六十日有奇，主位太宫土，客气少阳火，中见火运，气与运同，畏火临，溽蒸化，地气腾，天气否隔，寒风晓暮，蒸热相搏，草木凝烟，湿化不流，则白露阴布，以成秋令，民病腠理热，血暴溢，疟心腹满热胪胀，甚则 肿，宜治少阳之客，以咸补之，以甘泻之，以咸 之，岁谷宜玄，间谷宜豆，虽有火邪，不能为害，是气也。无犯司气之热。五之气，自秋分日巳初，至小雪日卯初，凡六十日有奇，主位少商金，客气阳明金，中见火运，气与位同，惨令已行，寒露下，霜乃早降，草木黄落，寒气及体，君子周密，民病皮腠，宜调阳明之客，以酸补之，以辛泻之，以苦泄之，岁谷宜玄，间谷宜黍，虽有火化，不能为邪。终之气，自小雪日卯正，至大寒日丑正，凡六十日有奇，主位太羽水，客气太阳水，中见火运，水当其位，而能胜火，寒大举，湿大化，霜乃积，阴乃凝，水坚冰，阳光不治，感于寒则病患关节禁固腰 痛，寒湿持于气交而为疾也，宜调太阳之客，以苦补之，以咸泻之，以苦坚之，以辛润之，岁谷宜玄，间谷宜稷，虽有寒化，不能为邪，此六节之气也。气交之化，天气胜者，则有厥阴之复，地气胜者，则有太阴之复，各以其胜复法治之。

　　卷第一　运气

　　甲申岁图

　　甲申岁图

　　少阳相火司天，厥阴风木在泉，中见太宫土运，岁土太过，气化营运先天，火化为天气，清化为左间， 化为司气，故天气正而其政严，酸化为地气，灼化为居气，藏化为右间，故地气扰而其令挠，风乃暴举，木偃沙飞，炎火乃流，阴行阳化，雨乃时应，火木同德，上应荧惑岁星，其谷丹苍，故风热参布，云物沸腾，太阴横流，寒乃时至，凉雨并起，火化二，雨化五。风化八，正化度也，羽虫静，毛虫育，岁物之宜也， 虫耗，清毒不生，地气制之也，民感其气者。其病寒中，外发疮疡，内为泄满，圣人遇之，和而不争，往复之作，民病寒热疟泄聋瞑呕吐，上怫肿色变，是岁阳为天气，阴为地气，中见土运，木生火，火生土，下生上，天气盈，宜于年前，先取化源，以平天气之火，抑其运土，赞所不胜，暴过不生，苛疾不起，岁宜咸宜辛宜酸，渗之泄之渍之发之，运异风热，少用寒化，其化上咸寒，中咸和，下辛凉，药食宜也，岁半之前，少阳主之，火淫所胜，则温气流行，金政不平，民病头痛发热恶寒而疟，热上皮肤痛，色变黄赤，传而为水，身面 肿，腹满仰息，泄注赤白，疮疡咳唾血，烦心胸中热，甚则鼽衄，病本于肺，诊在手天府之脉，法宜平以咸冷，佐以苦甘，以酸收之，以苦发之，以酸复之，岁半之后，厥阴主之，木能胜土，地气制运，风淫于内，则地气不明，平野昧，草乃早秀，民病洒洒振寒，善伸数欠，心痛支满，两胁里急，饮食不下，鬲咽不通，食则呕，腹胀善噫，得后与气，则快然如衰，身体皆重，法宜治以辛凉，佐以苦，以甘缓之，以辛散之，岁运之化土太过，纪曰敦阜，是谓广化，浓德清静，顺长以盈，至阴内实，物化充成，烟埃朦郁，见于浓土，大雨时行，湿气乃用，燥政乃辟，其化圆，其气丰，其政静，其令周备，其动濡积并 ，其德柔润重淖，其变震惊飘骤崩溃，其化兼其所胜，其病腹满四支不举，故曰岁土太过，雨湿流行，肾水受邪，民病腹痛清厥意不乐，体重烦冤，甚则肌肉萎，足痿不收，行善螈脚下痛，饮发中满，食减四支不举，变生得位，风雨大至，其病腹满溏泄，肠鸣反下甚，诊在足太溪之脉，其法治以咸和。初之气，自癸未年大寒日寅初，至是岁春分日子初，凡六十日八十七刻半，主位太角木，客气少阴火，中见土运，木生火，地气迁，风胜乃摇，寒乃去，候乃大温，草木早荣，寒来不杀，温病乃起，其病气怫于上，血溢目赤，咳逆头痛，血伤胁满，肤腠中疮，宜治少阴之客，以咸补之，以甘泻之，以酸收之，岁谷宜丹，间谷宜豆。二之气，自春分日子正，至小满日戌正，凡六十日有奇，主位少征火，客气太阴土，中见土运，气与运同，火反郁，白埃四起，云趋雨府，风不胜湿，雨乃零，民乃康，其病热郁于上，咳逆呕吐，疮发于中，胸嗌不利，头痛身热，昏愦脓疮，宜治太阴之客，以甘补之，以苦泻之，以甘缓之，岁谷宜丹，间谷宜麻，是气也。用凉远凉，无犯司气之凉。三之气，自小满日亥初，至大暑日酉初，凡六十日有奇，主位少征火，客气少阳火，中见土运，火当其位，天政布，炎暑至，少阳临上，雨乃涯，民病热中聋、瞑、血溢、脓疮、咳、呕、鼽、衄、渴、嚏、欠、喉痹、目赤、善暴死，宜治少阳之客，以咸补之，以甘泻之，以咸 之，岁谷宜丹，间谷宜豆。四之气，自大暑日酉正，至秋分日未正，凡六十日有奇，主位太宫土，客气阳明金，中见土运，岁土得位，与金相生，凉乃至，炎暑间化，白露降，民气和平，其病满身重，宜治阳明之客，以酸补之，以辛泻之，以苦泄之，岁谷宜苍，间谷宜黍。五之气，自秋分日申初，至小雪日午初，凡六十日有奇，主位少商金，客气太阳水，中见土运，金生水，阳乃去，寒乃来，雨乃降，气门乃闭，刚木早凋，民避寒邪，君子周密，是岁土运制之，寒邪乃微，宜治太阳之客，以苦补之，以咸泻之，以苦坚之，以辛润之，岁谷宜苍，间谷宜稷。终之气，自小雪日午正，至大寒日辰正，凡六十日有奇，主位太羽水，客气厥阴木，地气正，风乃至，万物反生， 雾以行，其病关闭，不禁心痛，阳气不藏而咳，宜治厥阴之客，以辛补之，以酸泻之，以甘缓之，岁谷宜苍，间谷宜稻，六气之治，此其道也。若乃岁气之交，天气火胜者，当有太阳之复，地气风胜者，当有阳明之复，各根据其胜复法治之。

　　卷第一　运气

　　乙酉岁图
  </div>
  <div class="pagination">
   <a href="圣济总录.html">
    上一页
   </a>
   <a href="圣济总录.html">
    1
   </a>
   <span class="current-page">
    2
   </span>
   <a href="圣济总录_page3.html">
    3
   </a>
   <a href="圣济总录_page4.html">
    4
   </a>
   <a href="圣济总录_page5.html">
    5
   </a>
   <a href="圣济总录_page6.html">
    6
   </a>
   <a href="圣济总录_page7.html">
    7
   </a>
   <span>
    ...
   </span>
   <a href="圣济总录_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
