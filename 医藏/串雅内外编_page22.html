<!DOCTYPE html>
<html>
<head>
    <meta charset="UTF-8">
    <title>串雅内外编 - 第 22 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>串雅内外编 - 第 22 页/共 39 页</h1>
    <div class="content">　　串雅内编 卷四

　　单方奇病门

　　产后用力，产户垂出肉线，长三四尺，触之痛引心腹欲绝。用老姜连皮三斤，捣烂入麻油二斤，拌匀炒干。先以熟绢五尺折作方袋，令人轻轻盛起肉线，使之屈曲作团，纳入产户。

　　乃以绢袋盛姜就近熏之，冷则更换。熏一日夜，缩入大半，二日尽入。内服补气血之剂。此乃魏夫人秘传怪病方也。但不可使肉线断，断则不可治矣。

　　庚生按：此症予尝见之。肉腺长尺余，有如蛔虫。色白粗如灯心，触之掣痛。初未知此方，因以乳悬法治之，亦痊。

　　方用川芎、当归各一斤，以半斤煎服，以半斤锉细烧烟熏之，令病患口鼻吸受药气药烟为妙。

　　串雅内编 卷四

　　单方奇病门

　　大肠头出寸余，极痛苦。干则自落，又出，名为截肠病。若肠尽即不治。但初觉截时，用器盛芝麻油坐浸之，饮大麻子汁数升，即愈。

　　串雅内编 卷四

　　单方奇病门

　　治鼻中毛出，昼夜可长一、二寸，渐渐粗圆如绳，痛不可忍，摘出复生。此因食猪羊血过多所致。乳香（灯草拌炒）、 砂各一两，为末，饭丸如梧子大。每空心临卧各服十丸，滚水送下，自然退落。

　　庚生按： 砂疑是硼砂之误。盖 砂即猛且烈，能化血肉为水，即肆中伪充之盐 ，亦猛烈。盐苦，断不能用至如许之多，切宜加慎为是。

　　串雅内编 卷四

　　单方奇病门

　　遍身忽然肉出如锥，即痒且痛，不能饮食，名曰血壅。不速治必溃。鲜葱煎汤淋洗，再吃豆豉汤数盏，自安。

　　串雅内编 卷四

　　单方奇病门

　　目不能交睫，唤之不应，但能饮食。蒜三两，杵汁调酒饮，即愈。

　　串雅内编 卷四

　　单方奇病门

　　有虫如蟹走于皮下，作声如小儿啼，为筋肉之化。雄黄、雷丸各一两，为末，掺猪肉上，炙熟吃尽，自安。

　　串雅内编 卷四

　　单方奇病门

　　食盐 赤，研入河水煎沸，啜之。探吐热痰数升，即愈。

　　串雅内编 卷四

　　单方奇病门

　　凡人自觉本形作两人，并行并卧，不辨真假者，此离魂病也。辰砂、人参、茯苓各等分浓煎，日饮，真者气爽，假者化也。又倩女离魂汤，用人参、龙齿、赤茯苓各一钱，煎汤服。

　　串雅内编 卷四

　　单方奇病门

　　遍身皮肉内，滚滚如波浪声，痒不可忍，抓之出血，谓之气奔。苦杖、人参、青盐各二钱，细辛七分，水煎，缓缓饮尽便愈。

　　串雅内编 卷四

　　单方奇病门

　　凡人身先发痒，以锥刺之；再痒，以刀割之，快甚；少顷痒甚，刀割觉疼，必流血不已。

　　人参一两、当归二两、荆芥三钱，水煎服。三剂痛痒皆止。贫者无力买参，用黄 二两代之

　　串雅内编 卷四

　　单方奇病门

　　金银花、蒲公英各一两，天花粉、白芥子各五钱、白芍、通草各三钱，木通、附子各一钱，

　　串雅内编 卷四

　　单方奇病门

　　蛇床子、楝树根各三钱，生甘草一钱。上为末，以蜜煎成，搓为一条，塞入粪门，听其自化，即止痒而愈。

　　串雅内编 卷四

　　单方奇病门

　　冰片、黄连、硼砂、甘草各一分。各为细末。用人乳调点，一时收入而愈。更用白芍五钱，柴胡、甘草各一钱，茯苓、白术、炒栀子各三钱，陈皮一钱，白芥子三钱，水煎服。

　　串雅内编 卷四

　　单方奇病门

　　遍身生疮，痛而不痒，手足尤甚。粘着衣被，晓夕不得睡。以菖蒲三斤晒干为末，布席上卧之。仍以衣被覆之，即不粘衣，又复得睡，不过五日、七日，其疮如失，神验。

　　串雅内编 卷四

　　单方奇病门

　　脚板中色红如火，不可落地。终年不愈。熟地三两，山茱萸、茯苓、甘菊花各五钱，牛膝、丹皮、泽泻、车前子各三钱、萆 二钱，元参、沙参、麦冬、钗石斛各一两，水煎服十剂自消，二十剂全愈。须忌房事三月，否则再发难治矣。

</div>
    <div class="pagination">
<a href="串雅内外编_page21.html">上一页</a><span>...</span><a href="串雅内外编_page17.html">17</a><a href="串雅内外编_page18.html">18</a><a href="串雅内外编_page19.html">19</a><a href="串雅内外编_page20.html">20</a><a href="串雅内外编_page21.html">21</a><span class="current-page">22</span><a href="串雅内外编_page23.html">23</a><a href="串雅内外编_page24.html">24</a><a href="串雅内外编_page25.html">25</a><a href="串雅内外编_page26.html">26</a><a href="串雅内外编_page27.html">27</a><span>...</span><a href="串雅内外编_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
