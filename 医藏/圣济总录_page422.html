<!DOCTYPE html>
<html>
<head>
    <meta charset="UTF-8">
    <title>圣济总录 - 第 422 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 422 页/共 447 页</h1>
    <div class="content">　　凡此手心主之脉，多血少气，刺之当出血恶气，其经从脏走手，审而迎随，盛则泻之，虚则补之，热则疾之，寒则留之，陷下则灸之，不盛不虚，以经取之，此治厥阴之法也。

　　卷第一百九十一　针灸门

　　手少阳三焦经

　　手少阳三焦之经，起于小指次指之端，上出两指之间，循手表腕，出臂外两骨之间，上贯肘，循 外，上肩而交出足少阳之后，入缺盆，布膻中，散络心包，下膈遍属三焦，其支者，从膻中上出缺盆，上项系耳后，直上出耳上角，以屈下 至 ，其支者，从耳后入耳中，出走耳前，过客主人前交颊，至目锐 ，是动则病耳聋， ，嗌肿喉痹，是主气所生病者，汗出目锐 痛，颊痛耳后肩 肘臂外 痛，小指次指不用，盛者人迎大一倍于气口，虚者人迎反小于气口也。

　　手少阳之别，名曰外关，去腕二寸，外绕臂注胸中，合心主，病实则肘挛，虚则不收，取之所别也。

　　手少阳之筋，起于小指次指之端，结于腕，上循臂，结于肘，上绕 外廉，上肩，走颈，合手太阳，其支者，当曲颊入系舌本，其支者，上曲牙，循耳前，属目外 ，上乘颔，结于角，其病当所过者，即支转筋舌卷，治在燔针劫刺，以知为数，以痛为 ，名曰季夏痹也。

　　邪客于手少阳之络，令人喉痹舌卷，口干心烦，臂外廉痛，手不及头，刺手中指次指爪甲上，去端如韭叶各一 ，壮者立已，老者有顷已，左取右，右取左，比新病数日已。

　　手少阳三焦经，从手走头，长五尺，左右共一丈，凡四十六穴。

　　关冲二穴（在手小指次指之端去爪甲如韭叶） 液门二穴（在手小指次指间陷中中渚二穴在手小指次指本节后间） 阳池二穴（一名别阳在手表腕上陷中） 外关二穴（在腕后二寸别走心主） 支沟二穴（在腕后三寸两骨之间） 会宗二穴（在腕后三寸空中一寸） 三阳络二穴（在臂上大交脉支沟上一寸） 四渎二穴（在肘前五寸外廉陷中） 天井二穴（在肘外大骨后肘上一寸陷中） 清冷渊二穴（在肘上二寸） 消泺二穴（在肩下臂外开腋斜肘分下行） 会二穴（在肩前廉去肩头三寸） 肩 二穴（在肩端 上举臂取之） 天 二穴（在肩缺盆中上毖骨之际陷中） 天牖二穴（在颈大筋外缺盆上天容后天柱前完骨下发际上） 翳风二穴（在耳后尖角陷中） 脉二穴（在耳本后鸡足青脉中） 颅息二穴（在耳后青脉中） 角孙二穴（在耳郭中间上开口有空） 丝竹空二穴（一名目 在眉后陷中） 和 二穴（在耳前兑发下陷中） 耳门二穴（在耳前起肉当耳缺者）关冲二穴，金也，在手小指次指之端，去爪甲角如韭叶，手少阳脉之所出也，为井，治喉痹舌卷口干，头痛霍乱，胸中气噎不嗜食，臂肘痛不可举，目生翳膜，视物不明，针入一分，灸一壮。

　　液门二穴，水也，在手小指次指间陷中，手少阳脉之所流也，为荥，治惊悸妄言，咽外肿，寒厥手臂痛，不能自上下， 疟寒热，目眩头痛，暴得耳聋，目赤涩，齿龋痛，针入二分可灸三壮。

　　中渚二穴，木也，在手小指次指本节后间陷中，手少阳脉之所注也，为输，治热病汗不出，目眩头痛耳聋，目生翳膜，久疟咽肿，肘臂痛，手五指不得屈伸，针入二分，可灸三壮。

　　阳池二穴，一名别阳，在手表腕上陷中，手少阳脉之所过也，为原，治寒热疟，或因折伤手腕，捉物不得，肩臂痛不得举，针入二分，留三呼，不可灸。

　　外关二穴，手少阳络，在腕后二寸陷中，治肘臂不得屈伸，手五指尽痛，不能握物，耳聋无所闻，可灸三壮，针入三分，留七呼。

　　支沟二穴，火也，在腕后三寸两骨之间陷中，手少阳脉之所行也，为经，治热病汗不出，肩臂酸重，胁腋痛四肢不举，霍乱呕吐，口噤不开，暴哑不能言，可灸二七壮，针入二分。

　　会宗二穴，在腕后三寸空中一寸，治肌肤痛，耳聋风痫，针入三分，可灸三壮。

　　三阳络二穴，在臂上大交脉支沟上一寸，治嗜卧身体不欲动，耳猝聋齿龋，暴哑不能言，可灸七壮，禁不可针。

　　四渎二穴，在肘前五寸外廉陷中，治暴气耳聋，齿龋痛，可灸三壮，针入六分。留七呼。

　　天井二穴，土也，在肘外大骨后，肘后上一寸两筋间陷中，屈肘得之，手少阳脉之所入也，为合，甄权云，曲肘后一寸，叉手按膝头取之，两筋骨罅，治心胸痛，咳嗽上气，唾脓不嗜食，惊悸螈 ，风痹臂肘痛，捉物不得，可灸三壮，针入三分。

　　清冷渊二穴，在肘上二寸，伸肘举臂取之，治 从肩臂不举，不得带衣，可灸三壮，针入三分。

　　消泺二穴，在肩下臂外，开腋斜肘分下行，治寒热风痹，项痛肩背急，针入六分，可灸三壮。

　　会二穴，一名 ，在肩前廉去肩头三寸，手阳明之络，治项瘿气瘤，臂痛不能举，气肿 痛，针入七分，留十呼，得气即泻，可灸七壮。

　　肩 二穴，在肩端 上陷中，举臂取之，治肩重不可举臂肘，可灸三壮，针入七分。

　　天 二穴，在肩缺盆中上毖骨之际陷中央，手少阳阳维之会，治肩肘痛引头项急，寒热，缺盆中痛，汗不出，胸中烦满，针入八分，可灸三壮。

　　天牖二穴，在颈筋间缺盆上，天容后天柱前完骨下发际上，手少阳脉气所发，治头风面肿，项强不得回顾，针入一寸，留七呼，不宜补之，亦不宜灸，若灸之，面肿眼合，先取，后针天牖风池，其病即瘥，若不先针 ，即难廖其疾也。

　　翳风二穴，在耳后陷中，按之引耳中，手足少阳之会，治耳聋，口眼 斜，失欠脱颔，口噤不开，吃不能言，颊肿牙车急痛，针入十分，可灸七壮。

　　脉二穴，一名资脉，在耳本后鸡足青络脉，刺出血如豆汁，不宜出血多，治头风耳鸣，小儿惊痫螈 ，呕吐泄痢无时，惊恐，眵瞢目睛不明，可灸三壮，针入一分。

　　颅息二穴，在耳后间青络脉，足少阳脉气所发，治身热头重，胁痛不得转侧，风痉耳聋，小儿发痫螈 ，呕吐涎沫，惊恐失精，瞻视不明，不宜针，可灸七壮。

　　角孙二穴，在耳郭中间上开口有空，手足少阳之会，治目生肤翳，齿龈肿，可灸三壮。

　　丝竹空二穴，一名目 ，在眉后陷中，足少阳脉气所发，禁不可灸，不幸使人目小，又令人目无所见，治目眩头痛，目赤视物 ，风痫目戴上不识人，眼睫毛倒，发狂吐涎沫，发即无时，针入三分，留三呼，宜泻不宜补。

　　和 二穴，在耳前兑发下横动脉，手少阳脉气所发，治牙车引急头重痛，耳中KTKT，颔颊肿，针入七分，可灸三壮。

　　耳门二穴，在耳前起肉当耳缺者，治耳有脓汁出，生疮膣耳 耳，耳鸣如蝉声 重听无所闻，齿龋，针入三分，留三呼，可灸三壮。

　　凡此手少阳之脉，少血多气，刺当出气恶血，其经从手走头，顺之为随，逆之为迎，盛则泻之，虚则补之，热则疾之，寒则留之，陷下则灸之，不盛不虚，以经取之，此治手少阳之法也。

　　卷第一百九十一　针灸门

　　足少阳胆经

　　足少阳胆之经，起于目锐 ，上抵头角，下耳后，循颈，行手少阳之前至肩上，却交出手少阳之后，入缺盆，其支者，从耳后入耳中，出走耳前，至目锐 后，其支别者，别锐下大迎，合于手少阳抵于 下，加颊车下颈，合缺盆，以下胸中，贯膈络肝属胆，循胁里出气街，绕毛际，横入髀厌中，其直者，从缺盆下腋循胸，过季胁下，合髀厌中，以下循髀阳，出膝外廉下外辅骨之前，直下抵绝骨之端，下出外踝之前，循足跗上入小趾次趾之间，其支者，别跗上入大趾之间，循大趾岐骨内出其端，还贯爪甲，出三毛，是动则病口苦，善太息，心胁痛不能转侧，甚则面微尘，体无膏泽，足外反热，是为阳厥，是主骨所生病者，头角颔痛，目锐 痛，缺盆中肿痛，腋下肿，马刀挟瘿，汗出振寒，疟，胸胁肋髀膝外至胫，绝骨外踝前，及诸节皆痛，小趾次趾不用，盛者人迎大一倍于气口，虚者人迎反小于气口也，足少阳之别，名曰光明，去踝五寸，别走厥阴，下络足跗，实则厥，虚则痿 ，坐不能起，取之所别也。

　　足少阳之筋，起于小趾次趾，上结外踝，上循 外廉，结于膝外廉，其支者，别起于外辅骨，上走髀，前者结于伏兔之上，后者结于尻，其直者，上 乘季胁，上走腋前廉，挟于膺乳，结于缺盆，直者上出腋，贯缺盆，出太阳之前，循耳后，上额角，交巅上，下走颔，上结于 ，其支者，结于目外 为外维，其病小趾次趾支转筋，引膝外转筋，膝不可屈伸， 筋急，前引髀，后引尻，上即 季胁痛，上引缺盆膺乳颈维筋急，从左之右，右目不开，上过右角，并跷脉而行，左络于右，故伤左角，右足不用，命曰维筋相交，治在燔针劫刺，以知为数，以痛为 ，名曰孟春痹。

　　邪客于足少阳之络，令人胁痛不得息，咳而汗出，刺足小趾次趾爪甲上与肉交者各一，不得息立已，汗出立止，咳者温衣饮食，一日已，左刺右，右刺左，病立已，不已，复刺如法。

　　邪客于足少阳之络，令人留于枢中痛髀不可举，刺枢中以毫针，寒则久留针，以月死生为数，立已。

　　热病先胸胁痛，手足躁，刺足少阳，补足太阴，病甚者为五十九刺，热病先眩冒而热，胸胁满，刺足少阴少阳。

　　足少阳胆脉，从头走足，长八尺，左右共一丈六尺，凡八十六穴。

　　瞳子 二穴（在目外 五分） 听会二穴（在耳前陷中开口有空） 客主人二穴（一名上关在耳前起骨上廉开口有空） 颔厌二穴（在曲周下颞 上廉） 悬颅二穴（在曲周上颞 中）悬厘二穴（在曲周上颞 下廉） 曲鬓二穴（在耳上发际曲隅陷中鼓颔有空） 率谷二穴（在耳上入发际一寸五分） 天冲二穴（在耳上如前三分） 浮白二穴（在耳后入发际一寸） 窍阴二穴（在完骨上枕骨下） 完骨二穴（在耳后入发际四分） 本神二穴（在曲差旁一寸五分入发际四分） 阳白二穴（在眉上一寸直目瞳子） 临泣二穴（当目上直入发际五分） 目窗二穴（一名至荥在临泣后一寸） 正营二穴（在目窗后一寸） 承灵二穴（在正营后一寸五分） 脑空二穴（一名颞 在承灵后一寸五分挟玉枕骨） 风池二穴（在颞 后发际陷中） 肩井二穴（在肩上陷解中缺盆上大骨前手足少阳阳维之会） 渊腋二穴（在腕下三寸宛宛中） 辄筋二穴（在腋下三寸复前行一寸着胁） 日月二穴（在期门下五分直乳第二肋下） 京门二穴（一名气府一名气在监骨腰中季肋本挟脊） 带脉二穴（在季肋下一寸八分） 五枢二穴（在带脉下三寸水道旁一寸五分） 维道二穴（在章门下五寸三分） 居 二穴（在章门下八寸三分） 环跳二穴（在髀枢中） 中渎二穴（在髀骨外膝上五寸） 阳关二穴（在阳陵泉上三寸） 阳陵泉二穴（在膝下一寸外廉陷中） 阳交二穴（一名别阳在外踝上七寸） 斜外丘二穴（在外踝上七寸） 光明二穴（在外踝上五寸） 阳辅二穴（在外踝上四寸辅骨前绝骨端如前三分） 悬钟二穴（在外踝上三寸） 丘墟二穴（在足外踝下如前去临泣三寸） 临泣二穴（在足小趾次趾本节后间陷中去侠溪一寸半） 地五会（在足小趾次趾本节后） 侠溪二穴（在足小趾次趾岐骨间本节前） 窍阴二穴（在足小趾次趾端去爪甲如韭叶）瞳子 二穴，在目外 五分，手太阳手足少阳之会，治青盲日无所见，远视 ，目中肤翳白膜，头痛，目外 赤痛，可灸三壮，针入三分。

　　听会二穴，在耳前陷中，上关下一寸动脉宛宛中，张口得之，手少阳脉气所发，治耳聋，耳中状如蝉声，通耳食牙车脱臼，相离一二寸，其穴侧卧张口取之，针入七分，留三呼，得气即泻，不须补，灸亦良，日可灸五壮至二七壮止，十日后根据前报灸之即愈。

　　客主人二穴，一名上关，在耳前起骨上廉，开口有空，动脉宛宛中，足阳明少阳之会，治唇吻强，耳聋，螈 口沫出，目眩，牙车不开，口噤嚼食鸣，偏风口眼 斜，耳中状如蝉声，可灸七壮，艾炷不用大，箸头作炷，若针必须侧卧，张口取之乃得，禁不可针深，上关若刺深，令人欠而不得KT ，下关不得久留针，即KT 而不得欠牙关急，是故上关不得刺深，下关不得久留针也。

　　颔厌二穴，在曲周下颞 上廉，手足少阳阳明之交会，治头风眩，目无所见，偏头痛，引目外 急，耳鸣多嚏，颈项痛，针入七分，留七呼，可灸三壮。

　　悬颅二穴，在曲周上颞 中，足少阳脉气所发，治热病烦满汗不出，头偏痛，引目外赤，身热齿痛，面肤赤痛，针入三分，留三呼，可灸三壮。

　　悬厘二穴，在曲周上颞 下廉，手足少阳阳明之交会，治热病汗不出，头偏痛，烦心不欲食，目锐 赤痛，针入三分，可灸三壮。

　　曲鬓二穴，在耳上发际曲隅陷中，鼓颔有空，足太阳少阳之会，治颊颔肿，引牙车不得开，急痛口噤不能言，灸亦良，可灸七壮，针入三分。

　　率谷二穴，在耳上入发际一寸五分，足太阳少阳之会，治膈胃寒痰，伤酒风发，头两角强痛，不能饮食，烦满呕吐不止，可灸三壮，针入三分。

　　天冲二穴，在耳上如前三分，治头痛，癫疾风痉，牙龈肿，善惊恐，可灸七壮，针入三分。

　　浮白二穴，在耳后入发际一寸，足太阳少阳之会，治发寒热，喉痹，咳逆痰沫，胸中满不得喘息，耳鸣KT KT 无所闻，颈项痈肿，及瘿气肩背不举，悉皆治之，针入五分，可灸七壮。

</div>
    <div class="pagination">
<a href="圣济总录_page421.html">上一页</a><span>...</span><a href="圣济总录_page417.html">417</a><a href="圣济总录_page418.html">418</a><a href="圣济总录_page419.html">419</a><a href="圣济总录_page420.html">420</a><a href="圣济总录_page421.html">421</a><span class="current-page">422</span><a href="圣济总录_page423.html">423</a><a href="圣济总录_page424.html">424</a><a href="圣济总录_page425.html">425</a><a href="圣济总录_page426.html">426</a><a href="圣济总录_page427.html">427</a><span>...</span><a href="圣济总录_page423.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
