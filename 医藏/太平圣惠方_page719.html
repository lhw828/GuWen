<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 719 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 719 页/共 791 页</h1>
    <div class="content">　　上以兰香叶。捣烂涂之。

　　又方。

　　香豉（一合令焦） 伏龙肝（二两）上件药。捣罗为末。以生油调涂之。

　　又方。

　　上以蓼叶捣烂涂之。

　　又方。

　　上以梁上尘。以醋涂之。

　　又方。

　　上取鹿角烧灰细研。以猪脂和涂之。

　　又方。

　　上取猪粪烧灰细研。以鸡子白调涂之。

　　卷第九十一

　　治小儿赤丹诸方

　　夫小儿赤丹者。由风毒之重。故便赤也。初发疹起。大如连钱。小者如麻豆。肉上生粟。

　　色治小儿赤丹毒肿。升麻膏方。

　　川升麻 白蔹 漏芦 川芒硝（各一两） 黄芩 枳壳 连翘 蛇衔（各一两半） 栀子仁（二上件药。细锉。以猪脂一斤半。入于铛中。以慢火煎诸药。令赤色。去滓。放冷以瓷盒盛。

　　治小儿面身卒得赤丹。或痒。或肿起。不速疗之即杀人。宜用此方。

　　羚羊角屑（八两）上以水五升。煎至一升。绢滤去滓。入炼了猪脂五两。和令匀。摩之。

　　治小儿赤丹。

　　上取荞麦面。以醋和涂之。

　　又方。

　　上以葛勒蔓轻磨破。以醋研诃黎勒涂之妙。

　　又方。

　　上捣胡荽汁涂之。

　　又方。

　　上唾调胡粉。从外向内涂之。

　　卷第九十一

　　治小儿黑丹诸方

　　夫小儿黑丹者。由风毒伤于肌肉。故令黑色也。初发痒痛。或 肿。起微黑色也。

　　治小儿黑丹。宜拓。升麻汤方。

　　川升麻（二两） 漏芦（二两） 川芒硝（二两） 黄芩〔一（三）两〕 栀子仁（一两） 蒴（半上件药。细锉和匀。每用三两。以水五升。煎至三升。去滓微温。以软帛旋蘸拓病上。

　　以消又方。

　　风化锻石（二两） 屋四角茅草（三两烧灰）上件药。细研为散。以鸡子白调涂之。日三五度效。

　　又方。

　　茺尉子 蛇衔草 护火草（各一两）上件药。捣令烂。以鸡子白调涂之。

　　又方。

　　上以青羊脂熟摩。日三五度用之。

　　又方。

　　上以猪槽下泥涂之。

　　又方。

　　上以喂猪杓子。炙令热熨之。

　　卷第九十一

　　治小儿天火丹诸方

　　夫小儿丹发。肉中赤如丹。赤色大者如手。剧者遍身赤痒。故号天火丹也。

　　治小儿天火丹发。遍身赤如绛色。宜用此方。

　　油麻（五分） 生鲫鱼（半斤）上件药。捣如泥。涂在丹上。燥复涂之。

　　又方。

　　虎脂（二两） 黄丹（一两）上件药。研为膏涂之。即瘥。

　　又方。

　　桑根白皮（二两） 丹参（一两） 甘菊花（一两半） 莽草（一两）上件药。细锉和匀。每用二两。以水三升。煎至二升。去滓。看冷暖。避风浴儿。

</div>
    <div class="pagination">
<a href="太平圣惠方_page718.html">上一页</a><span>...</span><a href="太平圣惠方_page714.html">714</a><a href="太平圣惠方_page715.html">715</a><a href="太平圣惠方_page716.html">716</a><a href="太平圣惠方_page717.html">717</a><a href="太平圣惠方_page718.html">718</a><span class="current-page">719</span><a href="太平圣惠方_page720.html">720</a><a href="太平圣惠方_page721.html">721</a><a href="太平圣惠方_page722.html">722</a><a href="太平圣惠方_page723.html">723</a><a href="太平圣惠方_page724.html">724</a><span>...</span><a href="太平圣惠方_page720.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
