<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 370 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 370 页/共 791 页</h1>
    <div class="content">　　铁粉（二两细研） 鸡 （一两微炙） 栝蒌根（三分） 土瓜根（一两） 苦参（三分锉）黄连（三分去箔（五十片细研）上件药。捣罗为末。入研了药。更研令匀。炼蜜和捣三五百杵。丸如梧桐子大。每服。

　　不计时候。以清粥饮下三十丸。

　　治消渴。心神虚烦燥闷。栝蒌根丸方。

　　栝蒌根（一两） 麦门冬（一两去心焙） 甘草（三分炙微赤锉） 黄连（三分去须） 赤石脂（半两） 泽泻（半两） 石膏（一两）上件药。捣罗为末。炼蜜和捣三二百杵。丸如梧桐子大。不计时候。以清粥饮下三十丸。

　　治消渴久不止。心神烦壅。眠卧不安。宜服此方。

　　黄连（一两去须） 皂荚树鹅（一两微炙） 苦参（二两锉） 栝蒌根（二两） 赤茯苓（二两）知母（二两） 白石英（一两细研） 金箔（五十片细研） 银箔（五十片细研）上件药。捣罗为末。入石英金银箔相和。研令匀。以炼蜜和捣三五百杵。丸如梧桐子大每服不计时候。煮小麦汤下三十丸。竹叶汤下亦得。

　　治消渴。四肢烦热。口干心燥。宜服此方。

　　栝蒌根（二两） 麦门冬（二两去心焙） 苦参（三分锉） 人参（三分去芦头） 知母（三分）上件药。捣罗为末。用牛胆汁和丸。如小豆大。不计时候。以清粥饮下二十丸。

　　又方。

　　水蛇（一条活者剥皮炙黄捣末） 蜗牛（不限多少水浸五日取涎入腻粉一分煎令稠） 麝香（一分细研）上件药。用粟米饭和丸。如绿豆大。每服。不计时候。以生姜汤下十丸。

　　治消渴烦热闷乱。宜服此方。

　　苦参（三两锉） 黄连（一两去须） 麝香（一钱细研）上件药。捣罗为末。入麝香。研令匀。炼蜜和丸。如梧桐子大。每服不计时候。以清粥饮下二十丸。

　　治消渴久不瘥。吃食少。心神烦乱。宜服此方。

　　黄连〔一两（斤）去须〕 生地黄（五斤烂研布绞取汁）上捣黄连碎。入地黄汁内。浸一宿。曝干。又浸。又曝。令地黄汁尽为度。曝干捣罗为末。炼蜜和捣三五百杵。丸如梧桐子大。不计时候。以清粥饮下二十丸。

　　治消渴。饮水绝多。身体黄瘦方。

　　栝蒌根 黄连（去须） 铁粉（细研以上各等分）上件药。捣罗为末。入铁粉研令匀。炼蜜和丸。如梧桐子大。不计时候。煎茅根汤下二十丸。

　　又方。

　　黄连（半两去须） 黄丹（半两炒令紫色） 豆豉（半两炒干）上件药。捣罗为末。入黄丹研令匀。用软饭和丸。如梧桐子大。每于食后。以温水下十五丸。

　　又方。

　　密陀僧（三分细研） 黄连（三分去须）上件药。捣细罗为散。都研令细。每遇渴时。抄一字于舌上。以水下之。

　　又方。

　　瓦窑突上黑煤。结干似铁屎者。半斤。捣取末。更以生姜四两同捣。绢袋盛。以水五升浸。取汁。不计时候。冷冻饮料半合。

　　治消渴。小便不利方。

　　宜多烧竹沥。食后时饮一合。

　　又方。

　　黄柏半斤。细锉。以水一斗。煮三二十沸。去滓。恣意饮之。便愈。

　　又方。

　　故屋上古瓦两口。净洗捶碎。以水煮取浓汁。食后。温频服一小盏。

　　又方。

　　黄连（三两去须）上捣罗为末。炼蜜和丸。如梧桐子大。每于食后。以温水下二十丸。

　　又方。

　　桑根白皮（三两锉）上以水三大盏。煎至二盏。去滓。温温频服一小盏。

　　治消渴热。或心神烦乱。宜服此方。

　　冬瓜一枚。近一头切断。去子。以黄连二两。去须。杵为末。纳瓜中。合定。用绳缚。

　　蒸半劳。

　　又方。

　　生栝蒌根五两。烂研。用水三大盏。浸一宿。绞取汁。每于食后。服一小盏。

　　又方。

　　秋麻子半升。以水三大盏。煎至二盏。去滓。时服一小盏。

　　又方。

　　罂粟一合。细研。以温水一大盏。调令匀。分三服。食前服之。

　　又方。

　　活蜗牛四十九枚。以水一大盏。于瓷器中浸一宿。以器盖之。其蜗牛自缘其器上。取水顿服之。重者不过三服。

　　又方。

　　桑椹熟之时。尽意多食之。唯多益佳。渴即便瘥。

　　又方。

　　地骨皮（一两末）上以半天河水一中盏。井华水一大盏。同煎至一大盏。去滓。食后分温二服。

　　又方。

　　冬瓜瓤一两。曝干捣碎。以水一中盏。煎至六分。去滓温服。

　　又方。

</div>
    <div class="pagination">
<a href="太平圣惠方_page369.html">上一页</a><span>...</span><a href="太平圣惠方_page365.html">365</a><a href="太平圣惠方_page366.html">366</a><a href="太平圣惠方_page367.html">367</a><a href="太平圣惠方_page368.html">368</a><a href="太平圣惠方_page369.html">369</a><span class="current-page">370</span><a href="太平圣惠方_page371.html">371</a><a href="太平圣惠方_page372.html">372</a><a href="太平圣惠方_page373.html">373</a><a href="太平圣惠方_page374.html">374</a><a href="太平圣惠方_page375.html">375</a><span>...</span><a href="太平圣惠方_page371.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
