<!DOCTYPE html>
<html>
<head>
    <meta charset="UTF-8">
    <title>本草纲目 - 第 159 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 159 页/共 603 页</h1>
    <div class="content">　　敷蛇虺蜂毒（大明）。

　　紫背龙牙：解一切蛇毒。治咽喉中痛，含咽之便效（苏颂）。

　　【发明】藏器曰：蛇含治蛇咬。今以草纳蛇口中，纵伤人亦不能有毒也。种之，亦令无蛇。颂曰：古今治丹毒疮肿方通用之。《古今录验》治赤疹，用蛇衔草，捣极烂敷之即瘥。

　　赤疹由冷湿搏于肌中，甚即为热，乃成赤疹。天热则剧，冷则减是也。

　　时珍曰：按：葛洪《抱朴子》云：蛇衔膏连已断之指。今考葛洪《肘后方》载蛇衔膏云：治痈肿瘀血，产后积血，耳目诸病，牛领马鞍疮。用蛇衔、大黄、附子、芍药、大戟、细辛、独活、黄芩、当归、莽草、蜀椒各一两，薤白十四枚。上为末，以苦酒淹一宿，以猪膏二斤，七星火上煎沸，成膏收之。每温酒服一弹丸，日再服。病在外，摩之敷之；在耳，绵裹塞之；在目，点之。若入龙衔藤一两，则名龙衔膏也。所谓连断指者，不知即此膏否？【附方】旧三，新一。

　　产后泻痢：小龙牙根一握，浓煎服之甚效，即蛇含是也。（《斗门方》）金疮出血：蛇含草捣敷之。（《肘后方》）身面恶癣：紫背草，入生矾研。敷二、三次断根。（《直指方》）蜈蚣蝎伤：蛇衔， 敷之。（《古今录验》）

　　草部第十六卷　草之五

　　女青

　　（《本经》下品）【释名】雀瓢（《本经》）。

　　【集解】《别录》曰：女青，蛇衔根也。生朱崖，八月采，阴干。

　　弘景曰：若是蛇衔根，不应独生朱崖。俗用者是草叶，别是一物，未详孰是？术云：带此屑一两，则疫疠不犯，弥宜识真者。又云：今市人用一种根，形状如续断，茎恭曰：此草即雀瓢也。生平泽。叶似萝摩，两叶相对。子似瓢形，大如枣许，故名雀瓢。

　　根似白薇。茎叶并臭。其蛇衔都非其类。又《别录》云：叶嫩时似萝摩，圆端大茎，实黑，茎叶汁黄白。亦与前说相似。若是蛇衔根，何得苗生益州，根在朱崖，相去万里余也？萝摩叶似女青，故亦名雀瓢。

　　藏器曰：萝摩是白环藤，雀瓢是女青，二物相似，不能分别，终非一物也。

　　机曰：萝摩以子言，女青以根言，蛇衔以苗言，三者气味功用大有不同。诸注因其同名雀瓢，而疑为一物；又因其各出州郡，而复疑为二物。本草明言女青是蛇衔根，岂可以根苗异地而致疑？如靡芜、芎 所产不同，亦将分为二物乎？如赤箭、徐长卿同名鬼督邮，亦将合为一物耶？时珍曰：女青有二：一是藤生，乃苏恭所说似萝摩者；一种草生，则蛇衔根也。蛇衔有大、小二种：叶细者蛇衔，用苗茎叶；大者为龙衔，用根。故王焘《外台秘要》龙衔膏，用龙衔根煎膏治痈肿金疮者，即此女青也。陈藏器言女青、萝摩不能分别，张揖《广雅》言女青是葛类，皆指藤生女青，非此女青也。《别录其生朱崖致疑，非矣。方土各有相传不有男青似女青。此则不知是草生藤生者也。

　　根

　　【气味】辛，平，有毒。

　　权曰：苦，无毒。蛇衔为使。

　　【主治】蛊毒，逐邪恶气，杀鬼温疟，辟不祥（《本经》）。

　　【附方】旧三。

　　人卒暴死：捣女青屑一钱，安咽中，以水或酒送下，立活也。（《南岳魏夫人内传》）吐利卒死，及大人小儿，卒腹皮青黑赤，不能喘息：即急用女青末纳口中，酒送下。（《子母秘录》）辟禳瘟疫：正月上寅日，捣女青末，三角绛囊盛，系帐中，大吉。（《肘后方》）

　　草部第十六卷　草之五

　　鼠尾草

　　（《别录》下品）【释名】 （音 ）、山陵时珍曰：鼠尾以穗形命名。《尔雅》云： ，鼠尾也。可以染皂，故名乌草，又曰水青。

　　苏颂《图经》谓鼠尾一名陵时者，乃陵翘之误也。

　　【集解】《别录》曰：鼠尾生平泽中，四月采叶，七月采花，阴干。

　　弘景曰：田野甚多，人采作滋染皂。

　　保升曰：所在下湿地有之，惟黔中人采为药。叶如蒿，茎端夏生四五穗，穗若车前，花有赤、白二种。

　　藏器曰：紫花，茎叶俱可染皂用。

　　花、叶

　　【气味】苦，微寒，无毒。藏器曰：平。

　　【主治】鼠 寒热，下痢脓血不止。白花者主白下；赤花者主赤下水蛊（时珍）。

　　【发明】弘景曰：古方疗痢多用之。当浓煮令可丸服之，或煎如饴服。今人亦用作饮，或末服亦得，日三服。

　　【附方】旧一，新二。

　　大腹水蛊：方见马鞭草下。久痢休息，时止时作：鼠尾草花捣末。饮服一钱。（《圣惠方》）下血连年：鼠尾草、地榆各二两。水二升，煮一升，顿服。二十年者，不过再服。亦可为末，饮服之。（《千金方》）反花恶疮，内生恶肉，如饭粒，破之血出，随生反出于外。鼠尾草根切，同猪脂捣敷。

　　（《圣济总录》）

　　草部第十六卷　草之五

　　野狼把草

　　（宋《开宝》）【校正】并入《拾遗》郎耶草。

　　【释名】郎耶草。

　　时珍曰：此即陈藏器《本草》郎耶草也。闽人呼爷为郎罢，则野狼把当作郎罢乃通。又方士言此草即鼠尾草，功用亦近之，但无的据耳。

　　【集解】藏器曰：野狼把草生山道旁，与秋穗子并可染皂。又曰：郎耶草生山泽间，高三、四尺，叶似雁齿，如鬼针苗。鬼针，即鬼钗也。其叶有丫，如钗脚状。

　　禹锡曰：野狼把草出近世，古方未见用者，惟陈藏器言之而不详。太宗皇帝御书记其主疗血痢，甚为精至。谨用书于《本草图经》外类篇首。

　　【气味】苦，平，无毒。

　　【主治】黑人发，令人不老。又云：郎耶草：主赤白久痢，小儿大腹痞满，丹毒寒热。取根茎煮汁服（藏器）。野狼把草：主丈夫血痢，不疗妇人。根：治积年疳痢。取草二斤，捣绞取汁一小升，纳白面半鸡子许，和匀，空腹顿服。极重者，不过三服。或收苗阴干，捣末，蜜水半盏，服一方寸匕（《图经》）。可染须发，治积年癣，天阴即痒，搔出黄水者，捣末掺之（时珍）。

　　草部第十六卷　草之五

　　狗尾草

　　（《纲目》）【释名】莠（音酉）、光明草（《纲目》）、时珍曰：莠草秀而不实，故字从秀。穗形象狗尾，故俗名狗尾。其茎治目痛，故方士称为光明草、阿罗汉草。

　　【集解】时珍曰：原野垣墙多生之。苗叶似粟而小，其穗亦似粟，黄白色而无实。采茎筒盛，以治目病。恶莠之乱苗，即此也。

　　茎

　　【主治】疣目，贯发穿之，即干灭也。凡赤眼拳毛倒睫者，翻转目睑，以一二茎蘸水戛去恶血，甚良（时珍）。

</div>
    <div class="pagination">
<a href="本草纲目_page158.html">上一页</a><span>...</span><a href="本草纲目_page154.html">154</a><a href="本草纲目_page155.html">155</a><a href="本草纲目_page156.html">156</a><a href="本草纲目_page157.html">157</a><a href="本草纲目_page158.html">158</a><span class="current-page">159</span><a href="本草纲目_page160.html">160</a><a href="本草纲目_page161.html">161</a><a href="本草纲目_page162.html">162</a><a href="本草纲目_page163.html">163</a><a href="本草纲目_page164.html">164</a><span>...</span><a href="本草纲目_page160.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
