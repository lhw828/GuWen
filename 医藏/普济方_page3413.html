<!DOCTYPE html>
<html>
<head>
    <meta charset="UTF-8">
    <title>普济方 - 第 3413 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3413 页/共 3614 页</h1>
    <div class="content">　　防风葛根川芎生干地黄（各三两）杏仁（制）麻黄（去节各一两半）桂心独活甘草防己（各一两）上咀。每服四钱。水一盏。煎至七分去滓。温服。

　　白僵蚕散治妊娠中风。口噤。心膈痰涎壅滞。言语不得。四肢强直。

　　白僵蚕（微炒）天麻独活（各一两）乌犀角屑（三分）白附子（炮裂）半夏（汤洗十遍去滑以生姜半两去皮同捣烂焙干）藿香龙脑（一钱研入）天南星（各半两炮裂）麻黄（一两半去根节）上捣细罗为散。入研了药令匀。每服不计时候。以生姜薄荷汤调下一钱。

　　羌活散治妊娠中风痉。口噤。愦闷。不能言。身体强直。或时反张。

　　羌活防风（去芦头）芎葛根（锉）秦艽（各三分去苗）麻黄（三两去根节）杏仁（一两半汤浸去皮尖双仁麸炒微黄）犀角屑甘草（各半两炙微赤锉）上捣粗罗为散。

　　每服四

　　梨汁饮子治妊娠中风。失音不语。心神冒闷。

　　梨汁（二合）竹沥（一合）生地黄汁（二合）牛乳（一合）白蜜（半合）上件药相和令匀。每服温饮一小盏。

　　荆沥饮子治妊娠中风。语涩。舌不转。心烦闷。

　　荆沥（二合）生葛根汁（二合）竹沥（三合）白蜜（半合）上件药相和令匀。

　　煎一沸。每服温饮一小盏。

　　独活饮子治妊娠中风。口面斜。语涩。舌不转。

　　独活（一两锉）竹沥（二合）生地黄汁（三合）上件药先以水一大盏。煎独活至六分去滓。下竹沥、地黄汁。搅匀。更煎一沸。分温二服。

　　阿胶饮子治妊娠中风。语涩心烦。项强背拘急。眼涩头疼。昏昏多睡。

　　阿胶（半两捣碎炒令黄燥）竹沥（五合）荆沥（三合）上件药相和令匀。每服温饮一小盏。

　　荆沥饮子治妊娠中风痉。口噤。

　　荆沥（三合）竹沥（五合）梨汁（三合）上件药相和令匀。分温两度灌之。

　　竹沥饮子治妊娠中风痉。口噤。烦闷。

　　竹沥（五合）人参（二合）陈酱汁（半合）上件药相和。分温二服。拗开口。灌之。

　　白术酒治妊娠中风。口噤。语言不得。

　　白术（一两半）独活（一两）黑豆（一合炒）上细锉。以酒三升。煎取一升半。

　　去滓。

　　温分四服。口噤者。拗开灌之。得汗即愈。一方。无黑豆。亦治通身冷直。一方有防风。

　　防风汤治妊娠中风。口噤。四肢强直反张。一名羌活酒。

　　防风（三分）羌活（一分半）上为细末。以黑豆一合炒焦火烟出。投无灰酒。候沸定。

　　以酒调药斡开口灌下。稍苏。再灌。却与治刚柔二痉。速药救省人事。

　　治妊娠因感外风如中风状。不省人事。

　　用熟艾三两。以米醋炒令极热。乘热以绢帛裹熨脐下。良久。开省。

　　治妊娠中风。寒热。腹中绞痛。不可针灸。亦疗妊娠时行伤寒。

　　用鲫鱼一头。烧作灰。捣末。酒服方寸匕。取汗。一方。用干鱼一枚。烧灰酒服。不用鲫鱼。

　　作竹沥法。

　　上取新伐青淡竹断之。除两头节。留中央一节。作片。以砖并侧。令竹两头虚。布列其上。烧中央。两头汁出。以器承之。取服。

　　治妊娠忽如中风。心前昏闷。却如有一块物上塞咽喉。便昏迷不识人事。宜服此方

　　。大腑虚冷。吃食减少。即不须吃。

　　麦门冬（去心）防风沉香藿香桑寄生芎（各一分）半夏（二铢）上细杵罗为末。每服二钱。水一盏。煎取九分。空心和滓吃。

　　枳壳散治孕妇不省人事。谓之子痫。

　　用滑胎枳壳散生藕汁调下。无藕则用萝卜、生姜汁亦可。

　　治妊娠五心烦躁。五脏伤热。忽时呕逆。恶心。饮食减少。或非时中风。头旋目晕

　　。闷倒不识人事。大腑秘热方。

　　防风山栀钩藤人参桔梗升麻大黄（各一分）桑寄生（半两）上细捣罗为末。每服三钱。水一盏。煎取两三沸。食后去滓服。

　　卷三百三十九　妊娠诸疾门

　　伤寒

　　（附论）夫冬时严寒。人体虚。为寒所伤。即成病。若伤寒轻者。淅淅恶寒。翕翕发热。微咳鼻塞。数日乃止。重者。头疼体痛。先寒后热。久而不愈。则伤胎。凡妊妇伤寒。仲景无治法。

　　用药宜有避忌。不可与寻常妇人一概治之也。妊娠外感风寒。浑身壮热。眼晕头旋者何。盖因风寒客于皮肤。伤于营卫。或洗项背。或当风取凉。致令头目昏痛。憎寒发热。甚至心脑烦闷。大抵产前二命所系。不可轻易妄投汤剂。感之初。止宜进芎苏散。以发散表邪。其病自愈。

　　方

　　前胡散治妊娠三两月。伤寒头痛烦热。呕哕。胎气不安。

　　前胡（去芦头）阿胶（捣碎炒令黄燥）麦门冬（去心）人参（各一两去芦）赤茯苓白术（各一半）当归（锉微炒）芎（各三分）甘草（半两炙微赤锉）上捣罗为散。每服三钱。水一盏。入生姜半分。枣三枚。煎至六分。去滓。不计时候。温服。

　　丹参散治妊娠三两月。伤寒头痛壮热。呕逆。

　　丹参当归（锉微炒）人参（去芦头）麻黄（去根节）艾叶（微炒）阿胶（捣碎炒黄燥）甘草（炙微赤锉以上各半两）上捣筛为散。每服三钱。水一盏。入生姜半分。

　　枣二枚。煎至六分去滓。不计时候。温服。

</div>
    <div class="pagination">
<a href="普济方_page3412.html">上一页</a><span>...</span><a href="普济方_page3408.html">3408</a><a href="普济方_page3409.html">3409</a><a href="普济方_page3410.html">3410</a><a href="普济方_page3411.html">3411</a><a href="普济方_page3412.html">3412</a><span class="current-page">3413</span><a href="普济方_page3414.html">3414</a><a href="普济方_page3415.html">3415</a><a href="普济方_page3416.html">3416</a><a href="普济方_page3417.html">3417</a><a href="普济方_page3418.html">3418</a><span>...</span><a href="普济方_page3414.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
