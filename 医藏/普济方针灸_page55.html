<!DOCTYPE html>
<html>
<head>
    <meta charset="UTF-8">
    <title>普济方针灸 - 第 55 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 55 页/共 82 页</h1>
    <div class="content">　　
　　卷十一　针灸门
　　咽喉干
　　治咽喉干（资生经）。穴极泉 太渊 偏历 太冲 天突治喉干燥。寒栗鼓颔。咳引尻痛。溺出呕血。穴鱼际治喉干烦渴。穴行间治咽干不嗜食。穴神门治嗌干。四肢惰善悲不乐。穴照海治咽酸。穴少冲治咽干。穴少泽 太溪主嗌干。穴复溜 照海 太冲 中封
　　卷十一　针灸门
　　喉痹
　　治喉痹胁中暴逆（资生经）。先取冲脉。后取三里云门。各泻之。又刺手小指端出血。立已。
　　治喉痹不能言。穴三里 温溜 曲池 中渚 丰隆治喉痹。穴神门 合谷 风池治喉痹颈项肿。不可俯仰。颊肿引项后。穴完骨 天牖 前谷治喉痹咽肿。水浆不下。穴璇玑 鸠尾治喉痹哽噎。咽肿不得消。食饮不下。穴天鼎 气舍 鬲俞治喉痹哽咽寒热。穴涌泉 然谷治喉痹胸满塞。寒热。穴中府 阳交治喉痹哽咽寒热。穴天容 缺盆 大杼 鬲俞 云门 尺泽 二间 厉兑 涌泉 然谷治喉痹咽如哽。穴三间 阳溪治喉痹咽干急。穴天突治喉痹嗌干。穴大陵 偏历治喉痹舌卷口干。穴关冲 窍阴 少泽治喉痹。穴阳辅 阳交 厉兑 下廉 然谷 经渠 完骨 鬲俞 缺盆 气舍 云门阳溪 合谷 温溜 中府 浮白治喉痹烦满。穴大杼治喉痹寒热。咽中如鲠。穴天容治喉痹咽肿不得食。饮食不下。喉鸣。穴天鼎治颔肿喉痹。穴前谷治喉痹颔肿。肩背痛振寒。穴二间治喉痹不能言。穴曲池治喉痹。舌强口干。肘不举。穴窍阴治喉痹。舌强口干心烦。穴少泽治喉痹。口干身热。头痛短气。胸胁痛。穴大陵疗寒热喉痹。穴浮白疗喉痹。穴鬲俞 经渠疗喉痹咽如有物伤。忍振寒。又治喉痹咽肿。多卧善睡。穴二间治喉痹气逆。咳嗽口中涎唾。灸肺俞七壮。亦可随年壮。至百壮。
　　治急喉闭缠喉风。灸三里穴二七壮。三七壮。有人尝苦喉痹。虽水亦不能下咽。灸三里而愈又随肿一边。于大指外边指甲下与根齐。针之。不问男女左右。只用人家常使针。血出即效。如大段危急。两大指都针尤妙。
　　治喉痹。以砭针刺肿处。出血立效。
　　治咽喉病。刺手小指爪文中出三豆大许血。逐左右刺。皆须慎酒面毒物。
　　治咽喉诸证。及毒瓦斯归心等项恶证。并皆治之。无有不效。第一穴风府穴。脑后入发际一寸针入四分。穴高主晕。恐伤人。不可不知。须令人扶护乃针。第二穴少商穴。在手大指近虎口一边。指甲与根齐。离爪如韭叶许。针入二分。病甚则入五分。第三穴合骨穴。治口缓治牙关不开。则阳灵穴。应针各刺一刺出血。入二分。关窍即闭。又有一证潮热者。有作寒者。于合谷穴用针左转发寒。右转发热。第四穴是上星穴。在顶前入发际一寸。治颊肿及缠喉风等证。又气急者实热。针足三里。虚热灸足三里。以手约膝。取手指稍尽处是穴。根脚咽喉常发者耳垂珠下半寸近腮骨灸七壮。二七尤妙。及灸足三里穴。在膝下三寸 骨外。
　　治喉痹。穴丰隆 涌泉 关冲如病甚。以小三棱针。藏于笔头中。诳以点药于喉中痹上。急刺之。则有紫血顿出。效如不藏针。恐患人难以刺之。
　　治喉痹及毒瓦斯。穴尺泽。灸百壮。
　　
　　卷十二　针灸门
　　心气
　　治心气乱（资生经）。穴心俞治中风心烦。惊悸健忘。穴百会治健忘。穴神道 幽门 列缺 膏肓俞主恶风邪气。泣出喜忘。穴百会 天府 曲池 列缺主健忘。穴刺足少阴。
　　主心悸少力。穴大横。灸五十壮。
　　疗无心力。穴百会 巨阙疗心中闷。穴上脘治失志。穴委阳疗神气不足。失志。穴中冲主失志。穴内关主心中愦愦。穴通谷疗心中气闷。不喜闻人语。穴鸠尾治无心力。忘前失后。穴百会王氏云。予旧患心气。凡思虑过多。心下怔忡。或至自悲感慨。必灸百会。则以百会有治无心力忘前失后证故也（兼服镇心丹）。
　　
　　卷十二　针灸门
　　心痛
　　凡心实者。则心中暴痛。虚则心烦。惕然不能动。失智（资生经）。穴内关治卒心痛汗出。穴大敦。刺出血立已。
　　治心痛。穴心俞 膻中 通谷 巨阙 太仓 神府 门 曲泽 大陵治心痛气短。穴期门 长强 天突 侠白 中冲治心痛彭彭然。心烦乱闷。少气不足以息。穴尺泽治心如悬。少气不足以息。穴然谷治心闷痛。上气牵引小肠。穴巨阙灸二七壮。
　　治心痛如悬。穴肾俞 复留 大陵 云门治心悬如饥。穴间使治心痛如锥刺。甚者。手足寒至节不息者死（保命集）。穴支沟 太溪 然谷治心痛色苍苍然。如死灰状。终日不得太息。穴行间治心寒胀满不得食。息贲唾血。厥心痛。善哕。心疝太息。穴鸠尾治胸脾心痛。不得反侧。及不得息。痛无常处。穴临泣治心痛难俯仰。及治身寒心疝冲冒。死不知人。穴中脘治痛抢心。穴腹结 行间治卒痛烦心。心中懊 。数欠频伸。心下悸悲。穴通理治心痛悲恐相引螈 。穴灵道治心痛上抢心。不欲食。及身肿。穴建里治心痛而呕。穴章门治心痛肺胀。胃气上逆。穴涌泉治心寒胀满不得食。穴鸠尾治暴泄。心痛腹胀。心痛尤甚（保命集）。穴大都 太白治心痛有三虫。多涎不得反侧。穴上脘治心切痛。喜噫酸。穴不容 期门治心痛而寒。穴少冲治心下有寒痛。又治脾虚令人病不乐。好太息。穴商丘治胸痹心痛。穴天井 临泣 膻中或灸百壮。
　　治胸心痛。心腹诸病心痛。穴膻中 天井 灸太仓 肝俞治心腹胸满。痞痛。灸肝俞。
　　治心痛。穴中脘治心痛。穴建里治心痛周痹。穴膈俞治心痛周痹。痛无常处。穴临泣治心痹。穴鱼际王氏云。妻尝侍亲疾。累日不食。因得心脾疼。发则攻心腹。后心痛亦应之。至不可忍则与儿女别。以药饮之。疼反甚。若灸。则遍身不胜灸矣。勉令儿女以火针微刺之。不拘心腹。
　　须臾痛定。即欲起矣。神哉。
　　治心痛悲恐相引。螈 肘挛。暴喑不能言。穴灵道治心痛干呕烦满。穴侠白治心痛干呕。穴极泉治心痛唾血。振寒咽干。狂言口僻。穴太渊治心痛烦满。舌强。穴阴 中冲治心痛。穴厥阴俞 神门治面赤心烦痛。穴龈交治心胸痛。穴天井治心痛不可忍。及不得卧。穴下脘治心如悬下痛。穴大陵治心痛不可忍。穴上脘 大陵治喘息心痛。穴章门治心下痛。不欲饮食。及心痛有涎。穴建里 涌泉治凡心痛有数种。冷痛。蛔虫心痛。蛊毒。霍乱不识人。及治蛔虫心痛。蛊毒。穴巨阙治心痛不能食。反胃。霍乱心痛。穴中脘治心痛。穴曲泽 督俞 鬲俞治心痛不嗜食。穴涌泉治卒心痛。穴少冲治寒热心痛。背相引痛。胸满闷。咳嗽不得息。烦心多涎。穴心俞治心痛不可忍。呕血烦心。穴巨阙疗卒心痛不可忍。吐冷酸水。及无脏气。灸足大指次指内横文中各一壮。炷如小麦。立愈。
　　治心懊 微痛。烦逆。穴心俞。灸百壮。
　　治心痛如锥刀刺。气结。穴鬲俞。灸七壮。
　　治心痛冷气上。穴龙颔。灸百壮。
　　治心痛恶气上胁急痛。穴通谷。灸五十壮。
　　治心痛暴绞。急绝欲死。穴神府。灸百壮。在鸠尾正心有忌。
　　治心暴痛恶气。穴巨阙。灸百壮。
　　治心痛坚急气结。穴太仓。灸百壮。
　　治心痛。灸臂腕横文三七壮。又灸两虎口白肉际七壮。
　　治肾心痛。先取京骨昆仑。发针。不已。取然谷。
　　治胃心痛。取大都 太白。
　　治脾心痛。取然谷 太溪。
　　治肝心痛。色苍苍然如死灰状。终日不得休息（保命集）。取行间。太冲。
　　治肝心痛。取鱼际。太渊。
　　治心痛不可按。烦心。穴巨阙主心痛有三虫。多涎不得反侧（危氏方）。穴上脘主心痛身寒。难以俯仰。心疝冲胃。死不知人。穴中脘主心痛如锥针刺。穴然谷 太溪主心腹中卒痛。穴石门主心痛。穴阴 行间治卒心痛多惊。喑不得语。咽中如鲠。穴间使治心痛善惊。穴曲泽治心痛衄血呕哕。惊恐畏人。神气不足。穴 门治心痛胸胁支满。咳嗽。膺痹。臂内廉痛。穴天泉治久疟咳逆。心痛如锥刺。手足寒过节。喘息者死。穴太溪心痛内九种乃心脾痛。而非真心痛。真心痛。则朝发夕死。夕发朝死。如难经 所载是已。
　　然此疾亦有所自产。论尝谓产后心痛。若误以为有所伤疗之。则虚极而心络寒甚。传心之正经则变为真心痛。此一说也。巫臣以夏 之故。怨子反曰。余必使汝疲于奔命以死。子反于是一岁也七奔命。遂遇心疾而卒。则又因用心而成疾矣。然则如之何。平居当养其心。使之和平。疾自不作。其次当服镇心丹之类。补养可也。若疾将作而针灸。抑亦可以为次矣。
　　治心腹冷痛。
　　王氏玉抱肚法。针砂四两。炒似烟出。入矾半两。 砂粉霜各半钱。新水拌匀。微湿。
　　以皮纸贴安怀中。候热发。置脐中。气海。石门。关元。大补本元。或置其他冷处。汗出立瘥。
　　予自用验。此药燥则不热。再以新水拌再热。可用十余次。如药力尽却。曝干。再入矾等。
　　依旧热。舍弟叔浩传一方。只用针砂。泥矾。功效亦同。岂以 砂粉霜。价不廉而不用耶。
　　王氏云。予旧患心痹。发则疼不可忍。急用瓦片置炭火中。烧令通红。取出投米醋中。
　　漉出以纸三二重裹之。置疼处。稍止。冷即易。耆旧所传也。后阅千金方有云。凡心腹冷痛。
　　熬盐一半熨。或熬蚕砂烧砖石蒸熨。取其里温痛止。或蒸土亦大佳。始知予家所用。盖出千金方也。他日心痛甚。争灸中脘数壮。觉小腹两边有冷气。自下而上。至灸处即散。此灸之功也。本事方载。王思和论心忪。非心忪也。胃之大络。名曰建里。络胸膈及两乳间。虚而有痰则动。更须臾发一阵热。是其证也。审若是。又宜灸建里矣。但不若中脘为要穴云。
　　治心疼及治小儿心疼。足大拇指中节上。灸三壮即止。男左女右。其有蛔虫钻心疼甚。
　　医者不明其证。但服此止疼等药大相远也。如是虫痛。作时面必青黑。仰身扑手。闷乱欲绝止。
　　而口吐清水者是也。
　　治心痛。足心乱文中。以麦粒大艾炷。灸三壮。男左女右。每遇痛盛时。灸。
　　治真心痛。论手足青至节。心痛甚者。旦发夕死。夕发旦死。疗心痛及已死（保命集）。
　　上高其枕。拄其膝。欲令腹皮蹙柔。灸其脐上三寸胃脘。有顷。其人患痛短气。欲令人举手者。小举手间痛瘥缓。
　　治蛔心痛。以手按而坚持之。勿令得移。以大针刺之。后久持之。虫不动乃出针。心下不事刺中有成聚不可取于输。肠中有蛔虫咬皆不取以小针。
　　治心痛引腰脊欲呕。及不得息（保命集）。刺足少阴。不已。取手少阴。
　　治心痛腹胀。啬啬然大便不利（保命集）。刺足太阴。
　　治心痛引小腹满。上下无常处。便溺难（保命集）。刺足厥阴。
　　治心痛。但短气不足以息（保命集）。刺手太阴。
　　治泻热厥心痛（保命集）。太溪灸三壮。或五七壮。
　　治泻热厥痛（保命集）。昆仑灸三壮。或五七壮。
　　治心痛与背相接。善恐。如从后触其心。伛偻者。肾心痛也（保命集）。先刺京骨昆仑。
　　不已。刺合谷。
　　治心痛久卧。若徒居间动作。痛益甚者。其色不变。此肺心痛也（保命集）。刺鱼际太渊宣通气行。无所碍滞则病愈。
　　治卒心痛不可忍。刺任脉上脘。针入八分。先补后泻之。其穴下针。令患人觉针下气行如滚鸡子。入腹为度。次针气海二穴。足少阴涌泉二穴。无积者。刺之如食顷而已。有积者。先饮利药。后刺之立愈。如不已。刺间使二穴。针支沟二穴。次针三里二穴。如灸冷心痛。燔针斜针任脉巨阙穴。如五脏气相干心痛者。刺之无不愈。有小肠气 癖。膀胱气胁痛等疾。
　　皆痛至心。宜审谛。不可执一而刺之。如汗出。刺大敦出血。立已。
　　治腹有逆气。上攻心腹胀满。上抢心痛不得息。气冲腰痛不得俯仰。气冲各灸七壮。炷如大麦。禁针。次针三里二穴而愈。
　　治心痛周痹。穴鬲愈 临泣治心痛短气。手掌烦热。或啼哭骂詈。悲思愁虑。面赤身热。其脉实大用数。此为可治春当刺中冲。夏刺劳宫。季夏刺大陵。皆补之。秋刺间使。冬刺曲泽。皆泻之。又当灸巨阙五十壮。背第五椎百壮。
　　治心疝暴痛。取足太阴。
　　治卒心痛（肘后方）。手中央长指端。灸三壮。又横度病患口。折之以度心厌下度头。灸三壮。
　　治心疝激痛难忍（肘后方）。巨阙及左右一寸。并灸百壮。又以绳度颈。及度脊。如之令正相对。凡灸六处。
　　治卒心腹满痛（肘后方）。乳下一寸灸七壮。又两手大拇指肉边爪后第一纹头。各灸一壮。又两手中央长指爪下。各灸一壮。愈。
　　治心腹疼痛不可忍。
　　足大拇指甲头。当中肉甲之间。男左女右。灸五壮。艾炷如麦粒大。经验方云。景齐芳为省仓日。一婢病此。痛不可忍。同官郭鲁望传是法。立愈。
　　治心腹痛呕逆。中脘灸三百壮。
　　治心腹绞刺。痛不可忍。阴 二穴。灸三百壮。
　　
　　卷十二　针灸门
　　心恍惚
　　治悲愁恍惚（资生经）。穴心俞 天井 神道治狂惊恍惚。灸足阳明。
　　治狂癫恍惚。灸脑户。
　　治狂言恍惚。灸天枢。
　　治卒中邪魅。恍惚。左寸关后尺中阴实者。肾实也。若心恍惚健忘。目视KT KT 。耳聋。
　　怅怅善鸣。刺足少阴至阴。
　　治恍惚不知人。穴巨阙疗少力望前失后。心神恍惚。穴百会疗心恍惚。穴阴都
　　卷十二　针灸门
　　心惊悸
　　治心痛善惊（资生经）。穴曲泽治悲恐。穴灵道治暴惊。穴下廉治心痹悲恐。穴鱼际治悲恐善惊。穴少冲治心风惊悸。穴上脘治悲恐畏人。穴少府治惊悸少气。穴神门 蠡沟 巨阙治大惊乱痛。穴梁丘治多惊。穴阴 间使 二间 厉兑疗惊悸。穴间使治惊恐。穴五里治善惊恐。穴京骨 大钟 大陵治惊悸。穴百会 神道 天井 液门治善恐。穴通谷 章门治癫疾风。牙肿善惊。穴天冲治风虚惊恐狂惕。又疗惊恐悲愁。穴支正治惊恐畏人。穴 门治惊悸不得安寝。穴神庭治脑风。头疼。目瞑心悸。穴脑空主吐舌戾颈善惊。穴三间 合谷 厉兑主心下澹澹善惊。穴曲泽 大陵主心下悸。又疗悲恐畏人。穴通里主心下惕。恐人将捕之。穴然谷 阳陵泉主惊恐畏人。神气不足。穴大钟 门主善惊。穴大巨主惊不得卧。穴气海 阴交 大巨主多卧好惊。穴厉兑主善惊妄言面赤。穴掖门主数噫恐悸。气不足。穴少府主数噫。恐悸不足。穴神门主惊悸少气。穴巨阙主卧惊视如见鬼。穴阴跷主螈 而惊。穴解溪主太息烦满。少气悲惊。穴少冲治心痛数惊。心悲不乐。穴行间主气惊心痛。穴手少阴 阴疗悲恐。畏人善惊。穴少冲疗惊不安寝。穴神庭疗善惊。穴曲泽疗大惊。穴梁丘疗多悲恐惊悸。穴风府疗心惊悸。神气耗散。穴鸠尾治惊怖。心忪少力。穴大横。灸五十壮。
　　治惊悸。穴上脘治惊悸。穴天井治善惊。穴厉兑治悸坐不安。穴 中
　　卷十二　针灸门
　　心喜笑
　　主喜笑若狂（资生经）。穴神门 阳谷主喜笑不止。穴劳宫 大陵主喜笑。穴列缺治喜笑不休。穴大陵治悲笑。穴劳宫治狂言。喜笑见鬼。穴阳溪治失笑无时节。穴水沟治善怒。穴复溜 劳宫疗心痹悲怒。穴鱼际疗多怒。穴肝俞主怒欲杀人。穴身柱
　　卷十二　针灸门
　　心忧悲
　　主心悲（资生经）。穴漏谷治心悲。穴商丘治悲恐。穴灵道治恍惚悲愁。穴神道主悲愁恍惚。悲伤不乐。穴天井 心俞 神道主大风默默不知所痛。悲伤不乐。又疗惊悸悲伤。穴天井治大风逆气。多寒善悲。穴大横治善悲不乐。穴照海治太息善悲。小腹热。欲走。多唾。言语不正。四肢不收。穴日月治悲恐善惊。穴少冲疗惊恐悲愁。穴支正治烦满少气。悲恐畏人。掌热腹腋挛急。胸痛。手倦。不伸。穴少府治悲笑。穴劳宫治善悲泣。穴心俞 神门 解溪 大陵主善悲。穴间使主悸悲。穴通理主心悲。穴行间 劳宫主泣出。穴百会治忧主心。穴绝骨治乍哭。穴水沟王氏云。母氏久病。忽泣涕不可禁。知是心病也。灸百会而愈。予凡遇忧愁凄怆。亦必灸此。有此疾者。不可不之信也。
</div>
    <div class="pagination">
<a href="普济方针灸_page54.html">上一页</a><span>...</span><a href="普济方针灸_page50.html">50</a><a href="普济方针灸_page51.html">51</a><a href="普济方针灸_page52.html">52</a><a href="普济方针灸_page53.html">53</a><a href="普济方针灸_page54.html">54</a><span class="current-page">55</span><a href="普济方针灸_page56.html">56</a><a href="普济方针灸_page57.html">57</a><a href="普济方针灸_page58.html">58</a><a href="普济方针灸_page59.html">59</a><a href="普济方针灸_page60.html">60</a><span>...</span><a href="普济方针灸_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
