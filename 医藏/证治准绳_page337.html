<!DOCTYPE html>
<html>
<head>
    <meta charset="UTF-8">
    <title>证治准绳 - 第 337 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 337 页/共 348 页</h1>
    <div class="content">　　木通　松萝　桂心　蛤蚧【酥炙】白蔹　琥珀海藻【洗】昆布【洗各一两】
　　右为细末每服二钱不拘时温酒调下
　　五瘿丸
　　菖蒲【二两】海蛤　白蔹　续断　海藻【洗去盐晒干】松萝桂心　倒挂草　蜀椒　半夏【各一两】神面【三两】羊靥【百枚】
　　右为细末以牛羊脂髓为丸如茨实大每服一丸食后临卧噙化服
　　昆布丸
　　防榔　昆布　海藻【各二两】
　　右为末炼蜜丸弹子大毎用一丸含咽化下
　　藻药散　治风瘿
　　海藻【酒洗一两】黄药子【二两黄州者佳】
　　右为末置掌中以舌时时防以津咽下消三分之二止药先须断厚味戒酒色【按本草黄药子主治恶肿疮毒斗门方以浸酒疗项下瘿气医学纲目及丹溪误作黄蘗盖蘗药字相近又误蘗为连则其失愈逺矣】
　　二海丸　治风瘿
　　海藻　昆布【各酒洗晒干】
　　右等分为末炼蜜丸杏核大稍稍咽汁又用海藻洗净切碎油醋熟作常菜食之
　　化瘿散　治瘿气
　　海藻【酒洗】海带【酒洗】昆布【酒洗】海马【酒炙】海红蛤　石燕【各煆】海螵蛸【各一两】
　　右为末清茶下兼服含化丸兼灸相济以收全功
　　含化丸　治瘿气
　　海藻　海蛤【煆】海带　昆布　瓦龙子【煆】文蛤【即花蛤背有斑文】诃子【去核】五灵脂【各一两】猪【十四个焙干另研】
　　右为末炼蜜丸临卧含花时时咽下　兼灸法以助丸功
　　通气丸　治瘿气
　　海藻　海带　昆布　夏枯草　木通【各一两】诃子薄荷【各五钱】杏仁【少许】
　　右为末炼蜜丸如茨实大每用一丸噙化　兼灸以消瘿气方効
　　黄药酒　治忽生瘿气及一二年者
　　右用黄州黄药子三斤须重者为上如轻虚即是他州者力薄须加一倍以无灰酒一斗投药在内固济瓶口以糠火烧一伏时停待酒冷即令患者时时饮一盏勿令絶酒气经三五日常把镜自照觉消则停饮不尔令人项细也用火时不可多惟烧酒气香出瓶头有津即止火不待经宿也已騐如神忌毒食
　　昆布散　治瘿气去风火欝滞散痰气壅结
　　防风　荆芥　黄连【酒炒】昆布　海藻　海粉活　升麻　连翘　青皮　胆星　贝母牛蒡子【炒】夏枯草　香附子　沉香　抚芎黄芩【酒炒】
　　右薄荷煎服或末或丸俱可痰多加南星半夏等又宜灸天突穴为妙
　　三因破结散
　　海藻【洗】草龙胆　海蛤　通草　昆布　矾石【枯】松萝【各三分】麦面【四分】半夏　贝母【各二分】
　　右为末酒服方寸匕日三忌鲫鱼猪肉五辛生菜诸杂毒物十日知二十日愈
　　玉壸散　治三种瘿
　　海藻【洗】海带【洗】昆布　雷丸【各一两】青盐　广荗【各半两】
　　右等分为细末陈米饮丸如榛子大噙化以炼蜜丸亦好
　　子和人参化瘿丹
　　海带【洗】海藻【洗】海蛤　昆布【已上四味皆焙】泽防【炒】连翘【已上各等分】猪靥　羊靥【各十枚猪羊靥即猪羊之肾乃肾中之卵也】
　　右为末蜜丸如茨实大临卧噙化一二丸忌油腻物
　　罗氏寳金散　徧医瘿气无不瘥
　　猪羊靥【十对暖水洗去脂膜后晒干杵为细末】海藻【洗】海带【各二两洗】丁香　木香　琥珀【研】麝香【研各二钱半】真珠【研半两】
　　右件先将丁香木香海藻海带杵为细末入下项药末合和再研细重罗过每服一钱热酒一盏调服夜卧服垂头而睡若在室男女服之即効如男子妇人患者一月见効有胎不可服
　　海带丸　治瘿气乆不消
　　海藻【洗】贝母　青皮　陈皮【各等分】
　　右件为细末炼蜜为丸弹子大食后噙化一丸効
　　针砂方　治风瘿
　　右用针砂浸于水缸中平日饮食皆用此水十日一换针砂服之半年自然消散
　　昆布散　治瘿气结肿胸膈不利宜服
　　昆布【洗】海藻【洗】松萝　半夏【汤洗】细辛　海蛤【细研】白蔹　甘草【炙各一两】龙胆草　土根　防榔【各二两】
　　右为细末毎服二钱食后温酒调下
　　治瘿气胷膈壅塞颈项渐麤宜服此方
　　商陆　昆布【洗各二两】射干　羚羊角【镑】木通　海藻【洗】杏仁【汤浸去皮尖麸炒黄各一两】牛蒡子【一两半防炒】
　　右防咀每服三钱水一中盏入生姜半分煎至六分去滓不拘时温服
　　治瘿气神騐方
　　琥珀　桔梗【各半两】乌鱡鱼骨　昆布【洗各一两】赤小豆【酒煮熟焙】小麦【酒煮各三分】
　　右为细末炼蜜丸如小弹大绵裹一丸常噙咽津
　　神効开结散　治瘿疾不问年嵗极騐
　　沉香　木香　橘红【四两】猪子【生于豚猪项下】珍珠【四十九粒砂锅内泥封口煆过丝一枚如枣大取四十九】
　　右为末每服一钱临卧冷酒调搽徐徐咽下轻者三五服重一料全愈修合须用除日効忌咸酸油腻濇气等物
　　肉瘤者随气凝结皮肤之中忽然肿起状如梅李皮软而光渐如杯卵若发肿都软不痛者血瘤发肿日渐増长而不大热时时牵痛者气瘤气结防肿乆而不消后亦成脓诸癃瘤疣赘等至年衰皆自内溃治于壮年可无后忧按之推移得动者可用取法去之如推之不动者不可取也瘤无大小不量可否而妄取之必妨人命俗云瘤者留也不可轻去不为无理治法先以鑯鑵膏点瘤顶上令肉黒腐不痛方可以刀煎去黒腐又以药涂令肉腐溃又可剪之又涂又剪瘤根去尽为度若怕针刀者却以井金散涂之令肉黒极十分腐烂方可用刀煎之刮之若稍有些肉不黒尽恐肉未死肉未死血亦未死血未死则不可煎刮恐血来多致有昏晕之失其肉十分黒极十分腐烂推得动者此肌肉死也肌死则血死其血死乃可剪刮无妨虽血瘤肉瘤取之亦无妨也小瘤取之即愈大瘤取之必半载肌肉麻痹也宜服养气血药乆之自愈矣　内经云肝统筋而藏血心裹血而主脉脾主肉而统血肺主气而司腠理肾统骨而主水若怒动肝火血涸而筋挛者其自筋肿起按之如筋乆而或有血缕名曰筋瘤用六味地黄丸四物山栀木之类若劳役火动隂血沸腾外邪所搏而为肿者其自肌肉肿起乆而有赤缕或皮俱赤名曰血瘤用四物茯苓逺志之类若欝结伤脾肌肉消薄外邪所搏而为肿者其自肌肉肿起按之实软名曰肉瘤用归脾益气二汤若劳伤肺气腠理不蜜外邪所搏而壅肿者其自皮肤肿起按之浮软名曰气瘤用补中益气之若劳伤肾水不能荣骨而为肿者其自骨肿起按之肾硬名曰骨瘤用地黄丸及补中益气汤主之夫瘤者留也随气凝滞皆因脏腑受伤气血乖违求其属而治其本大凡属肝胆二经结核八珍加山栀胆草以养气血清肝火六味丸以养肺金生肾水若属肝火血燥须生血凉血用四物二地丹皮酒炒黒胆草山栀中气虚者补中益气兼服若治失其法脾胃亏损营气虚弱不能濡于患处或寒气凝于疮口荣气不能滋养于患处以致乆不生肌而成漏者悉调补脾胃则气血壮而肌肉自生矣若不慎饮食起居及六滛七情或用寒凉蚀药蛛丝纒芫花线等法以治其外则误矣长洲庠王天爵辛丑春左腿近环跳患之状如大桃
　　按之濡软恪服除湿流气化痰之剂恶寒发热食少体倦形气俱虚脉洪大而虚气瘤也肺主之盖胆属木肺属金然发于胆经部分乃肺金侮肝木元气亏损而其脓已内溃矣遂用十全大补汤数剂出清白稀脓甚多顿加寒热烦渴头痛殊类伤寒状余谓此因脓泄而血气益虚耳仍用前汤其势益甚脉洪数大按之如无乃加附子一钱其势愈甚而脉复如前此虚甚而药未能及也更加附子二钱三剂诸症顿退乃朝用补中益气汤夕用十全大补汤各三十余剂出腐骨五块疮口将完后因不慎起居患处复溃诸症更发咽间如焚口舌无皮用十全大补加附子一钱服之诸症悉愈二日不服内病悉至患处复溃二年后又患服前药不应诊其尺脉防细如丝此属命门火衰用八味丸为主更以十全大补汤稍愈至乙巳仍患虚寒之症而殁　一男子腿外侧近臋肿一块上有赤缕三年矣饮食起居如常触破涌出血脓发热恶寒此胆经受症故发于腿外侧诊其脉左尺洪数右闗洪此肾水不能生肝木用补中益气汤六味地黄丸而痊　一男子小腹患之脓水淋此足三隂之证用补中益气加麦门五味以培脾土用六味地黄丸以生肾水更用芦荟丸以清肝火而敛　一老儒眉间患之二年其状如紫桃下坠盖目按之如水嚢此肝脾之症脓瘀内溃而然耳遂刺出血脓目即开以炒黒胆草山栀芎归芍药柴胡白术茯苓之类而愈　嘉善周上舍两耳下项间筋挛臃肿坚硬咳气喘内热盗汗所服皆化痰散坚行气之剂势益甚诊之左闗澁左尺洪数此怒气伤肝房劳损肾须滋肾水生肝血慎调摄至水旺之际庶可愈矣彼欲速効乃外敷商陆石灰等药内服海藻蓬术之类至秋金旺之际元气愈虚其肿愈甚而殁黄江某上舍缺盆间瘇如覆瓯坚硬色赤内热晡热自汗盗汗就治于余前所服药皆散坚行气降火破血之剂欲其内消而反甚其脉左尺洪数按之而弱左闗洪数按之而澁此怒气伤肝血燥而筋挛也因其急于仕进予辞不能治彼亦不信后果殁此症若补脾肺滋肝肾则木得水而敷华筋得血而滋润多有得生者　张子和治验一妇人年四十余有瘤三处戴人令以咸吐之三吐三汗三下瘿已消半次服化瘿之药遂大消去夫病在上者皆宜吐亦自有消息之法耳又在西华众人皆讪以为吐防而已一日魏寿之与戴人入肆中见一夫病一瘤正当目上纲内背色如灰李下垂覆目睛不能视物戴人谓寿之曰吾不待食熟立取此瘤魏未之信也戴人曰吾与尔取此瘤何如其人曰人皆不敢割戴人曰吾非用刀割别有一术其人从之乃引入一小室中令俛卧一床以绳束其胻刺委中大出血先令以手揉其目瘤上亦刺出雀粪立平出户寿之大惊戴人曰人之有技可尽窥乎　郜城戴人之乡也一女子未嫁年十八两手背皆有瘤一类鸡距一类羊角腕不能驯向明望之如桃胶然夫家欲弃之戴人见之曰在手背者为胶瘤在面者为粉瘤此胶瘤也以防鍼十字刺破按出黄胶脓三二匙立平瘤核更不再作婚事复成非素明者不敢用此法耳清上消欝汤　治痰火气血欝结作核成瘤脉而滑在上部者
　　昆布【洗】明粉　陈皮　半夏【姜制】黄连　海藻莪术　川芎　香附　青黛　白芥子
　　右薄荷煎服
　　解下除湿汤　治湿热欝结气血凝滞作核成瘤在下部者
　　海藻【洗】黄檗　三棱　香附　青皮　栀子【炒】连翘　防榔　木通
　　右薄荷煎服
　　南星散　治皮肤颈项面上瘤大者如拳小者如栗或软或硬不疬不痛宜用此药切不可辄用针灸多致不救
　　生南星【大者一枚】
　　右研细烂入好醋五七点杵如膏先以细针刺患处令气透却以膏药摊贴觉痒则频换贴取効
　　枯瘤膏　治六瘤瘰痔漏肿核【此膏以代刀】
　　草乌【四两】川乌【二两】干桑耳　桑朽木【各一两半】矿石灰桑柴灰　荞麦稭灰【各一】
　　右将草乌川乌桑耳桑朽木共烧成灰和矿石灰桑柴灰荞麦稭灰一处装入酒漏内以棕塞其漏窍用水二斗煎透淋汁慢火熬浓以十碗取一碗为度以厚实滋器収贮蜜封固如用入矿石灰调匀为糊点瘤顶上以湿纸数重贴药上如若末干不须贴若瘤乆涂干以唾调涂直待十分黒腐以刀剪刮取之腐肉未尽又点又刮如怕剪刮者却以膏药贴之去尽腐肉为度
　　井金散　治六瘤瘰大有神効
　　土黄【三钱】硇砂【生晒干】雄黄【各二钱】轻粉　硃砂　乳香没药【各一钱】麝香　片脑【各少许】
　　为末以唾调为稀糊涂瘤顶上唾湿纸两重葢之后用黄龙膏贴纸上间日一度上药次添药彻的周廽大如韭叶如此上之无复渐渐折之后根揺自然有裂舋随后自下来若腐肉未尽去者掞针头散于疮口腐肉上贴膏药一日一换直待腐肉去尽为度
　　造土黄法
　　信石【生二两】硇砂【生二钱】木鳖子肉　巴豆肉【各五钱】
　　右以信硇研末以木鼈巴豆捣成膏入石脑油和作一块油纸数重包裹埋于土坑内四十九日取出磁器収贮听用如无石脑油亦可
　　黄龙膏　凉风退肿
　　黄檗　黄芩　大黄
　　右末蜜水调为糊饼贴纸上
　　又枯瘤方
　　砒　硇砂　黄丹　雄黄　轻粉【各一钱】硃砂乳香　没药【各钱】螌蝥【生用三十个】
　　右研为末糯米粥为丸揑作棋子様爆干先灸破瘤顶三炷以药饼盖上用黄蘗末以水调贴之数日自然枯干
　　一方以铜绿为末草刺瘤破顶上以膏药涂之
　　又点瘤赘方神騐
　　桑柴灰　枣树灰　黄荆灰　枳殻灰【各二升半】
　　右以沸汤淋汁五碗许澄清入螌蝥四十个穿山甲五片乳香脑子不拘多少约五碗煎作二碗用磁器盛之乳香脑子冷入之后临用时入新石灰调成膏神妙傅瘤上干以清水润之其効如神
　　龙骨散　生肌肉
　　诃子肉　龙骨【生】细茶【各等分】
　　右末干掞
　　麻药
　　南星　半夏　川乌　川椒　石灰　草乌【各等分】
　　右六味各生为末水调涂瘤上用药则不痛
　　止血药
　　京墨【煆】百草霜【各等分】
　　右为末掞之即以手按住
　　桃红散　止血大効
　　石灰【十两】麻油　大黄【五钱水浸透取汁各半盏】
　　右将石灰炒红入麻油大黄汁和匀慢火炒如桃花色磁器収贮听用
　　灸法瘿恶气　肩颙【男左穴十八壮右十七壮女右穴十八壮左十七壮】
　　又法　天府【十七壮】冲阳【随年壮】
</div>
    <div class="pagination">
<a href="证治准绳_page336.html">上一页</a><span>...</span><a href="证治准绳_page332.html">332</a><a href="证治准绳_page333.html">333</a><a href="证治准绳_page334.html">334</a><a href="证治准绳_page335.html">335</a><a href="证治准绳_page336.html">336</a><span class="current-page">337</span><a href="证治准绳_page338.html">338</a><a href="证治准绳_page339.html">339</a><a href="证治准绳_page340.html">340</a><a href="证治准绳_page341.html">341</a><a href="证治准绳_page342.html">342</a><span>...</span><a href="证治准绳_page338.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
