<!DOCTYPE html>
<html>
<head>
    <meta charset="UTF-8">
    <title>退思集类方歌注 - 第 2 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>退思集类方歌注 - 第 2 页/共 24 页</h1>
    <div class="content">　　小青龙汤

　　治伤寒表不解，心下有水气，咳而微喘，干呕，发热不渴，或渴或利，或小便不利，少腹满者；并治溢饮，身体重痛，肌肤悉肿。

　　麻黄（去节） 芍药 细辛 干姜 甘草 桂枝（各三两） 半夏 五味子（各半升） 水一斗，先煮麻黄减二升，去沫，纳诸药，煮取三升，去滓，温服一升。（此方有加减法，另详余所着《古方余论》中。

　　退思集类方歌注　麻黄汤类

　　小青龙加石膏汤

　　治肺胀咳而上气，烦躁而喘，脉浮者，心下有水气也。

　　小青龙汤原方加石膏二两。煮法同。强人服一升，虚人减之。

　　小青龙汤治水气，喘咳不渴呕利慰。（凡水停心下之证，多喘咳而不渴，此要诀也。其余下利与小便不利，或然或不然也。）姜桂麻黄芍药甘，细辛半夏兼五味，备举辛温散水寒，兼病属有形，非一味发散所能除，故备举辛温以散水，兼用酸苦以安肺，于麻、桂二汤内，不但留白芍之酸收，拘其发散之猛，再复五味、干姜摄太阳之气，监制其逆，细辛、半夏温散水寒，从阴出阳，庶几水从汗解而不伤阴，此发汗散水之圣方也。）溢饮水肿服之奇，发汗散水此所谓。（溢饮者，水肿也。水饮外溢于肌肤，旁流于四肢，故一身悉肿。然亦必有喘咳见证，用此发汗散水，其效乃奇。）肺胀烦躁加石膏，寒温并进斯为贵。（肺胀咳喘，多因水饮，而烦躁则挟热邪，故于小青龙汤加石膏，寒温并进，水热俱蠲，于法尤为密矣。）

　　退思集类方歌注　麻黄汤类

　　甘草麻黄汤

　　治里水脉沉，面目黄肿，小便不利。

　　甘草（二两炙） 麻黄（四两） 水五升，先煮麻黄，去上沫，纳甘草，煮取三升，温服一升。

　　退思集类方歌注　麻黄汤类

　　麻黄附子汤

　　治里水脉沉小者，属少阴也。

　　麻黄（三两去节） 甘草（二两炙） 附子（一枚炮） 水七升，先煮麻黄一二沸，去上沫，纳诸药，煮取三升，去滓，温服一升，日三服。

　　甘草麻黄（汤）治里水，水从汗解斯方美。（《金匮要略·水气病篇》云：“水病发其汗即已。”）脉沉小者属少阴，温固必须加附子。（名麻黄附子汤）麻得甘草缓中焦，汗不伤阴厥有旨。（王晋三《古方选注》曰：“甘草缓麻黄于中焦，取水谷之津为汗，则内不伤阴，邪从表散。”深得厥旨。）水之为病殊多端，表里阴阳非一致。腰以上肿当发汗，腰以下肿当分利。单单腹胀最难医，青筋突起无生理。（旭高按：前一方用甘草，内助土气，后一方用熟附，温固肾液，而外散水气，则皆君以麻黄。盖麻黄气味轻清，无微不入，故能透出肌肤毛孔之外，又能深入积痰凝血之中，凡药力所不到之处，惟此能达之，故不特在表之风水可用，而在里在肾之水，咸可用之也。《金匮要略·水气病篇》云：“水病发其汗即已。”而发汗之法，又各有浅深不同如此，可谓简而该矣。然又云：“诸有水者，腰以下肿，当利小便，腰以上肿，当发汗乃愈。”可见水病利小便一法，原不可缺，但以腰上半为阳，及一身悉肿者为表，当发汗耳。若单腹胀青筋突起，为土败木贼之候，难治。）

　　退思集类方歌注　麻黄汤类

　　麻黄附子细辛汤

　　治少阴病始得之，无汗恶寒，头不痛，但欲寐，反发热脉沉者。

　　麻黄（去节） 细辛（各二两） 附子（一枚炮） 以水一斗，先煮麻黄减二升，去上沫，纳诸药，煮取三升，去滓，温服一升，日三服。麻黄附子细辛汤，发表温经两法彰。无汗恶寒（与太阳同）头不痛，脉沉欲寐（俱少阴证）少阴殃。若无发热当温补，（用附子汤）

　　反热邪犹连太阳。故用麻辛兼发表，温经熟附恐亡阳。（少阴主里，应无表证，今始受风寒，即便发热，则邪犹连太阳，未尽入阴，犹可引之外达，故用细辛引麻黄入于少阴，以提始入之邪，仍从太阳而解。然恐肾中真阳随汗外亡，必用熟附温经固肾，庶无过汗亡阳之虑。

　　此少阴表病无里证者发汗之法也。）

　　退思集类方歌注　麻黄汤类

　　麻黄连翘赤小豆汤

　　治伤寒瘀热在里，但头汗出，小便不利，身发黄者。

　　麻黄（去节） 连翘（各二两） 赤小豆 生梓白皮（各一升） 杏仁（四十枚） 甘草生姜（各二两） 大枣（十二枚） 以潦水一斗，先煮麻黄再沸，去沫，纳诸药，煮取三升，去滓，分温三服。（降注雨水，谓之潦水，取其味薄，不助湿热也。）

　　麻黄连翘赤小豆（汤），杏仁甘草梓皮凑，煮以潦水加姜枣，瘀热身黄功克奏。泄湿从阴出太阳，（此表里分解法。或太阳之热，或阳明之热，内合太阴之湿，乃成瘀热发黄，病虽从外之内，而粘着之邪，当从阴以出阳也。杏仁、赤小豆泄肉里湿热，生姜、梓白皮泄肌表湿热，仍以甘草、大枣奠安太阴之气，麻黄使湿热从汗而出太阳，连翘导湿热从小便而出太阳，潦水助药力从阴出阳。经云：“湿上甚为热。”若湿下行则热解，热解则黄退也。）黄从汗解无留垢。缘其有表此方施，若无表证茵陈究。（本方使黄从汗解，茵陈蒿汤使黄从下解，乃有表无表之分也。）

　　退思集类方歌注　麻黄汤类

　　麻黄升麻汤

　　治伤寒六七日，大下后，寸脉沉而迟，手足厥逆，下部脉不至，咽喉不利，唾脓血。泄利不止者，为难治也。麻黄（二两半） 升麻 当归（各一两一分） 知母 黄芩 葳蕤（各十八铢） 白术 石膏 干姜 芍药 天冬 桂枝 茯苓 甘草（各六铢） 水一斗，先煮麻黄，去沫，纳诸药，煮取三升，分温三服。

　　麻黄升麻汤桂枝，芍草苓冬姜术知，玉竹黄芩归与石，辛温寒润互兼施。厥阴错杂邪难解，阴中升阳用此宜。（此方升散寒润，收缓渗泄具备，推其所重，在阴中升阳，故麻黄、升麻名汤也。膏、芩、知母苦辛清降上焦之津，芍药、天冬酸苦收引下焦之液，苓、草甘淡，归、术甘温，玉竹甘寒，缓脾胃以致津液。独是十味之药，虽有生津泄热之功，不能提出阴分热邪，故以麻、桂、升、姜，开入阴分，与寒凉药从化其热，庶几在上之燥气除，在下之阴气坚，而厥阴错杂之邪可解。）吐血咽疼肢厥逆，泄利不止颇难医。此乃伤寒之坏病，下寒上热涉危疑。（此乃伤寒之坏病，寒热互见，上下两伤，故药亦照证施治。病证之杂，药味之杂，古方所仅见，观此可悟古人用药又有此一格。）

　　退思集类方歌注　麻黄汤类

　　浓朴麻黄汤

　　治咳而脉浮者。

　　浓朴（五两） 麻黄（四两去节） 石膏（鸡子大一块） 杏仁（去皮尖） 半夏 五味子（各半升） 细辛 干姜（各二两） 小麦（一升） 水一斗二升，先煮小麦熟，去滓，纳诸药，煮取三升，温服一升，日三服。

　　浓朴麻黄汤石膏，细辛杏半味姜邀，还加小麦宜先煮，下气祛邪止咳标。小麦甘平缓心气，用医心咳法殊超。咳而心痛为心咳，仿此临时加减调。（《金匮》此方，不详见证，而但云“脉浮”。浮为邪气居表，固宜驱之外散，然观其药品，泄热下气、散邪固本之功皆备，或并附及之。

　　退思集类方歌注　麻黄汤类

　　〔附〕心咳汤

　　（旭高新制） 治心咳，咳则心痛，喉仲介介如梗状，甚则咽肿喉痹。

　　北沙参（三钱） 石膏（三钱同薄荷头研） 牛蒡子（钱半） 杏仁（三钱去皮尖） 桔梗（五分） 甘草（五分） 麦冬（三钱去心） 半夏（一钱） 茯神（三钱） 远志（五分） 小麦（五钱） 水三盏，先煮小麦减一盏，纳诸药，煎至一盏服。（痰多加川贝母，咽喉肿痛去半夏，汗多加五心咳汤用北沙参，牛蒡甘桔石杏仁，茯神远志麦冬夏，小麦煎医心咳珍。（按：五脏六腑皆令人咳，究不离乎肺经。此心咳一证，虽属心火上逆，以余验之，其始多由外感。夫外感温邪，必先肺卫而及心营，观经文“咳则心痛”句，义可推矣。逮至咳呛不已，震动心胞之火，势必上逆，而为咽肿喉痹。前人谓生脉散加茯神、远志，能治心咳，遵用不甚见效，余因参入开泄肺经之药，重用小麦煎汤代水，治之乃验。盖小麦甘平，为心之谷，缓心宁气，大有殊功，即从浓朴麻黄汤意化出，故附于此，以就正于当世。）

　　退思集类方歌注　麻黄汤类

　　射干麻黄汤

　　治咳而上气，喉中如水鸡声者。

　　射干 细辛 紫菀 款冬花（各三两） 半夏 五味子（各半升） 麻黄 生姜（各四两） 大枣射干麻黄汤细辛，紫菀款冬味夏朋，姜枣同煎疗肺冷，咳而上气水鸡声。酸收苦泄兼辛散，肺气宣通痰自平。（此治形寒饮冷伤肺之要方也。喉中水鸡声者，痰气出入而 咯也。

　　由肺中冷，阳气不能宣其液，郁于肺而生声，乃复用《本经》主治咳逆上气之品，大泄阴液，宣通肺气。射干、紫菀，以苦泄之也，麻、辛、款、夏、生姜，以辛泻之也，五味子酸以收其正气，大枣甘以缓其下行，则射干、细辛、五味之性，从麻黄外达肺经，内通肺脏，泄肺之苦，遂肺之欲，补肺之正，温肺之阳，俾气道平而肺得阳和之致，自无 咯之声矣。）

　　退思集类方歌注　麻黄汤类

　　《古今录验》续命汤

　　治中风痱身体不能自收持，口不能言，冒昧不知痛处，或拘急不得转侧；并治咳逆上气，但伏不得卧，面目浮肿者。

　　麻黄 桂枝 石膏 甘草 干姜 人参 当归（各三两） 川芎（一两五钱） 杏仁（四十枚） 以水一斗，煮取四升，温服一升。当小汗。薄复脊，凭几坐，（坐则升发阳气，足以敌邪外散。）汗出则愈。不汗，更服无所禁，勿当风。（此亦唐人校订《金匮》附方，非仲景方也。然其方颇合仲景之旨，故选之。）

</div>
    <div class="pagination">
<a href="退思集类方歌注.html">上一页</a><a href="退思集类方歌注.html">1</a><span class="current-page">2</span><a href="退思集类方歌注_page3.html">3</a><a href="退思集类方歌注_page4.html">4</a><a href="退思集类方歌注_page5.html">5</a><a href="退思集类方歌注_page6.html">6</a><a href="退思集类方歌注_page7.html">7</a><span>...</span><a href="退思集类方歌注_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
