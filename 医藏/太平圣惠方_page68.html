<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 68 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 68 页/共 791 页</h1>
    <div class="content">　　治伤寒鼻衄诸方

　　夫伤寒病衄血者。此由五脏结热所为也。心主于血。热邪伤于心。故衄血也。衄者鼻出血也必汗出则寒栗而振。脉紧。发热。其身无汗。自衄者愈也。

　　治伤寒上焦壅热。心神烦躁。鼻衄不止。宜服黄芩散方。

　　黄芩（三分） 川大黄（三分锉碎微炒） 栀子仁（一分） 犀角屑（半两） 石膏（三分） 羚羊角屑（半两） 蓝叶（三分） 川朴硝（一两） 甘草（半两炙微赤锉）上件药。捣筛为散。每服五钱。以水一大盏。煎至五分。去滓。不计时候温服。以瘥为度。

　　治伤寒心肺热毒。鼻衄不止。或兼唾血。宜服黄连散方。

　　黄连〔二（三）分去须〕 黄芩（一两） 栀子仁（半两） 甘草（半两炙微赤锉） 伏龙肝（三分） 淡竹茹（一两）上件药。捣筛为散。每服五钱。以水一大盏。入生姜半分。煎至五分。去滓。入生地黄汁一合。乱发灰一钱。搅令匀。更煎三两沸。不计时候。放温频服之。以瘥为度。

　　治伤寒衄血及吐血。连日不绝。欲死。宜服艾叶汤方。

　　艾叶（半两细锉炒微黄） 生干地黄（半两） 阿胶（一分杵碎炒令黄燥为末）上件药。都和令匀。分为二服。每服。以水一中盏。煎至五分。去滓。下赤马通汁一合半。搅令匀。不计时候。放温频服。以瘥为度。

　　治伤寒衄血不止。宜服羚羊角散方。

　　羚羊角屑（三分） 犀角屑（二分） 牛黄（一分细研） 人参（半两去芦头） 白茯苓（一两）麦门冬（三分去心） 黄 （三分锉） 栀子仁（三分） 甘草（一两炙微赤锉） 紫菀（三分去苗土）上件药。捣筛为散。每服五钱。以水一大盏。煎至六分。去滓。入牛黄末一字。搅令匀。不计时候。放温频服之。以瘥为度。

　　治伤寒鼻衄不止。头痛壮热。宜服升麻散方。

　　川升麻（一两） 青蒿（半两） 犀角屑（半两） 紫苏茎叶（一两） 麦门冬（一两去心） 川朴硝（一两）上件药。捣筛为散。每服四钱。以水一中盏。煎至五分。去滓。下地黄汁一合。更煎一两沸。不计时候。温温服之。

　　治伤寒鼻衄不止。兼唾血。宜服刺蓟散方。

　　刺蓟（一两） 黄连〔二（三）分去须〕 黄芩（一两） 栀子仁（三两） 乱发灰（一分） 紫苏茎叶（半两） 阿胶（二两杵碎炒令黄燥） 甘草（三分炙微赤锉） 羚羊 角屑（三分）上件药。捣粗罗为散。每服五钱。以水一大盏。煎至五分。去滓。下生地黄汁。生姜汁。各半合。和令匀。不计时候服之。以瘥为度。

　　治伤寒发汗而不快。致内有蓄热。及鼻衄血不尽。内有余血者。面色黄。大便赤。消化生干地黄（四两） 赤芍药（一两） 牡丹（三两） 犀角屑（一两） 黄芩（一两） 茜根（一两）上件药。捣筛为散。每服五钱。以水一中盏。煎至五分。去滓。不计时候温服。以瘥为度。

　　治伤寒衄血数升不住者。飞雪汤方。

　　麻黄（三两去根节） 石膏（三两杵碎） 芫花（一两） 川大黄（二两）上件药都锉。以水一斗半。煮取七升。放冷。披发仰卧。以淋其囟。血住即止。

　　治伤寒鼻衄苦参散方。

　　苦参（三两锉） 黄连（二两去须） 栀子仁（二七枚） 川大黄（一两锉碎微炒） 生干地黄（一两） 石榴花（半两微炒）上件药。捣筛为散。每服五钱。以水一中盏。煎至五分。去滓。不计时候温服。以瘥为度。

　　治伤寒鼻衄不止。心胸烦闷。宜服此蒲黄散方。

　　蒲黄（三分） 犀角屑（半两） 子芩（三分） 紫苏茎叶（半两） 侧柏叶（半两） 甘草（一分炙微赤锉）上件药。捣粗罗为散。每服五钱。以水一大盏。煎至六分。去滓。以伏龙肝半两。水浸。取清一合。相和令匀。不计时候。分为二服。以瘥为度。

　　又方。

　　生地黄汁（三合） 白药末（半两） 生藕汁（二合） 刺蓟汁〔二（一）合〕上件药相和。煎三二沸。放温。不计时候。分为三服。

　　又方。

　　甘草（一两炙微赤锉） 紫苏茎叶（一两） 淡竹叶〔一两（握）〕上件药。捣碎。以水一大盏半。煎至八分。去滓。不计时候。分为二服。以瘥为度。

　　治伤寒衄血不止方。

　　阿胶（一两杵碎炒令黄燥） 贝母（半两煨令微黄）上件药。捣筛为散。每服。不计时候。以温水调下一钱。

　　又方。

　　赤芍药（赤马粪）（半两烧为灰） 石耳（半两） 龙骨（半两）上件药。捣细罗为散。更研令极细。取少许吹入鼻内。未定。相续用之。

　　治伤寒口鼻俱出血。可及三五升。宜服此方。

　　乱发灰（半两） 伏龙肝〔二（一）两〕上件药。同研令细。每服。不计时候。以新汲水调下二钱。频服。以瘥为度。

　　治伤寒鼻衄不止。鸡冠花散方。

　　鸡冠花（一两） 麝香（一分细研）上件药。捣细罗为散。与麝香同研令匀。以生地黄汁一合。冷水半盏。搅令匀。不计时候。调下二钱。频服。以瘥为度。

　　治伤寒。胸膈间有余热。衄血不止方。

　　牡蛎（二两烧为粉） 石膏（二两）上件药。捣细罗为散。每服。不计时候。以生姜汤调下二钱。频服。以瘥为度。

　　治伤寒。气毒热盛。鼻衄不止。宜服刺蓟散方。

　　刺蓟（半两） 土瓜根（半两） 子芩（半两） 蜡面茶（一分） 麝香（半钱研）上件药。捣细罗为散。入麝香研令匀。每服。不计时候。以冷蜜水调下二钱。以瘥为度。

　　治伤寒鼻衄。可及一斛以来。不止方。

　　黄药（一两）上件药。捣细罗为散。每服。不计时候。以新汲水调下二钱。

　　卷第十

　　治伤寒热毒攻眼诸方

　　夫眼者。脏腑之精茎。肝之外候也。伤寒热毒壅滞。熏蒸于肝。上攻于目。则令目赤肿痛。若毒瓦斯盛者。眼生翳膜也。

　　治伤寒热毒。气攻眼昏暗。及有热泪。睑下涩痛。渐渐至重。宜服麦门冬散方。

　　麦门冬（去心） 羚羊角屑 防风（去芦头）（以上各一两） 赤茯苓（三分） 决明子（一两） 赤芍药（半两） 甘草（一两炙微赤锉） 蕤仁（半两） 地骨皮（半两）上件药。捣筛为散。每服五钱。以水一大盏。煎至五分。去滓。不计时候温服。

　　治伤寒热毒。气攻眼。赤涩浮翳。宜服此方。

　　川升麻（二两） 黄芩（三分） 甘草〔三（二）分炙微赤锉〕 川朴硝（一两）上件药。捣筛为散。每服五钱。以水一大盏。入竹叶三七片。煎至五分。去滓。不计时候温服。

　　治伤寒热毒攻眼。障翳赤肿。宜服蕤仁散方。

　　蕤仁 漏芦 黄芩 犀角屑 连翘 川升麻 甘草（炙微赤锉） 川大黄（锉碎微炒）（以上各一两） 栀子仁（半两） 枳实（半两麸炒微黄）上件药。捣筛为散。每服五钱。以水一大盏。入竹叶三七片。煎至五分。去滓。不计时候温服。

　　治伤寒热毒瓦斯攻眼。障翳赤涩疼痛。宜服柴胡散方。

　　柴胡（三分去苗） 地骨皮（三分） 玄参（半两） 黄芩（三分） 石膏（一两） 甘菊花（三分） 甘草（半两炙微赤锉） 羌活（半两） 防风（半两去芦头） 川朴硝（一两半）上件药。捣筛为散。每服五钱。以水一大盏。入竹叶三七片。煎至五分。去滓。不计时候温服。

</div>
    <div class="pagination">
<a href="太平圣惠方_page67.html">上一页</a><span>...</span><a href="太平圣惠方_page63.html">63</a><a href="太平圣惠方_page64.html">64</a><a href="太平圣惠方_page65.html">65</a><a href="太平圣惠方_page66.html">66</a><a href="太平圣惠方_page67.html">67</a><span class="current-page">68</span><a href="太平圣惠方_page69.html">69</a><a href="太平圣惠方_page70.html">70</a><a href="太平圣惠方_page71.html">71</a><a href="太平圣惠方_page72.html">72</a><a href="太平圣惠方_page73.html">73</a><span>...</span><a href="太平圣惠方_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
