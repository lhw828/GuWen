<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 176 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 176 页/共 217 页</h1>
    <div class="content">　　通肝散 治冰翳内障。

　　栀子 蒺藜（炒） 枳壳 荆芥（各四两） 车前子 牛蒡子（炒。各二钱） 甘草（四钱）

　　上末，每服二钱，苦竹叶汤食后调下。

　　八味还睛散 治散翳内障。

　　蒺藜（炒） 防风 甘草（炙） 木贼 栀子（各四两） 草决明（八钱） 青葙子（炒） 蝉蜕（各二钱）

　　上末，每服二钱，麦门冬汤调，食后服。

　　空青丸 治沉翳，细看方见其病最深。

　　空青（一钱，一方用一铢） 细辛 五味子 石决明（另研） 车前子（各一两） 知母 生地黄防风（各二两）

　　上为细末，炼蜜丸，如桐子大。每服十丸，空心茶汤下。

　　凉胆丸 治眼状青色，大小 头涩痛，频频下泪，口苦，少饮食，兼治黑花翳。

　　黄连（洗，不见火） 黄芩 荆芥 龙胆草（各半两） 芦荟 防风（各一两） 黄柏（去皮） 地肤子（各二钱半）

　　上为细末，炼蜜和丸，如梧子大。每服二十丸，食后薄荷汤送下。

　　还睛丸川芎 白蒺藜 木贼 白术 羌活 菟丝子 熟地黄 甘草（各等分）

　　上为细末，炼蜜丸，如弹子大。空心熟汤嚼下。

　　又方川乌 地黄 白术 茯苓 石决明 杏仁 川芎 菟丝子（各三两） 当归 防风 荆芥蔓荆子（各半两）

　　上为末，猪胆汁和丸，如梧子大。每服三十丸，麦门冬汤下。

　　除风汤 治五风变成内障，头旋偏肿痛，瞳人结白者。

　　羚羊角 车前子 芍药 人参 茯苓 大黄 黄芩 芒硝（各一两）

　　上为末，水一盏，散一钱，煎至五分，食后去滓温服。

　　《本事方》治内障。

　　白羯羊肝（只用子肝一片，薄切，新瓦上焙） 熟地黄（一两半） 菟丝子 蕤仁 车前子 麦门冬 地肤子（去壳） 泽泻 防风 黄芩 白茯苓 五味子 杏仁（炒） 桂心（炒） 细辛 枸杞子 茺蔚子 苦葶苈 青葙子（各一两）

　　上为细末，炼蜜丸，如桐子大。每服三四十丸，温汤下，日三服，不拘时候。

　　张台卿尝苦目暗，京师医者令灸肝俞，遂转不见物，因得此方，眼目遂明。一男子内障医治无效，因以余剂遗之，一夕灯下语其家曰：适偶有所见，如隔门缝见火者，及旦视之，眼中翳膜俱裂如线。张云：此药灵，勿妄与人，忽之则无验，予益信之，且欲广其传也。

　　罗汉应梦丸 治内障，及因病赤眼，食咸物而得者。

　　夜明砂（净） 当归 蝉蜕（洗） 木贼（去节，各等分）

　　上为末，用羯羊子肝四两，水煮烂，捣如泥，入前药末捣和，丸如桐子大。每服五十丸，食后熟水下，百日眼如故。

　　昔日徐道亨奉母至孝，患眼食蟹，遂内障，暗诵般若经，与市得钱米，既侍母，忽一夕梦罗汉授此方服，眼得复明。

　　神仙碧霞丹 治内障。

　　当归 没药（各二钱） 血竭 白丁香 硼砂 片脑 麝香（各一钱） 马牙硝 乳香（各半钱）

　　黄连（三钱） 铜绿（一两半，为衣）

　　上为细末，熬黄连膏和丸，如鸡头实大。每用新汲水半盏，于瓷盒内浸，常用每一丸，可洗四五日，大病不过一月，小病半月，冷泪三日见效。

　　第七册　目

　　内外障通治

　　远志丸 清心明目，益肝退翳。

　　远志（水浸，去心晒干，姜汁蘸焙） 车前子 白蒺藜（炒，去刺） 细辛（各七钱半） 全蝎（五枚）

　　蝉壳（一两，洗，焙） 熟地黄（洗，焙） 茯神（去木） 川芎 人参 茺蔚子 芦荟（研） 琥珀 生地黄蔓荆子（各半两）

　　上为细末，炼蜜为丸，如梧子大。每服五十丸，空心用米饮，临睡用菖蒲汤下。

　　《局方》明目地黄丸 治男女肝肾俱虚，风邪所乘，热气上攻，目翳遮睛，目涩多泪。

　　牛膝（酒浸，三两） 石斛 枳壳（炒） 杏仁（去皮，炒） 防风（各四两） 生熟地黄（各一斤）

　　上为末，炼蜜丸，如梧子大。每服三十丸，食前盐汤下。

　　固本还睛丸 治远年一切目疾，内外翳膜遮睛，风弦烂眼，及老弱人目眵多糊，迎风冷泪，视物昏花等证。

　　天门冬麦门冬生地黄熟地黄（各三两） 白茯苓 枸杞子 人参 山药（各一两五钱） 川牛膝 石斛 草决明 杏仁 菟丝子（酒煮，焙） 白菊花 枳壳（各一两） 羚羊角（屑） 乌犀角（屑） 青葙子 防风（各八钱） 五味子 甘草（炙） 蒺藜 川芎 黄连（各七钱）

　　上为末，炼蜜丸，梧子大。每服五十丸，盐汤下。

　　还睛丸 治眼目昏翳。

　　蝉蜕 苍术 熟地黄 川芎 蒺藜（炒。各一两） 羌活 防风 茺蔚子 木贼 白菊花荆芥 蔓荆子 杏仁 菟丝子（酒煮焙） 石决明（ ） 蛇皮（酒浸，洗净焙。各五钱）

　　上为末，炼蜜丸，如弹子大。每服一丸，细嚼，薄茶下。

　　仙术散 治眼中翳膜。

　　蛇皮（用皂角水洗） 木贼 蝉蜕 蒺藜（炒） 谷精草 防风 羌活 川芎 杏仁 甘草（各二钱五分） 苍术（一两二钱半）

　　上细末，每服一钱，食后蜜汤下。

　　梦灵丸 治内外障眼。

</div>
    <div class="pagination">
<a href="证治准绳类方_page175.html">上一页</a><span>...</span><a href="证治准绳类方_page171.html">171</a><a href="证治准绳类方_page172.html">172</a><a href="证治准绳类方_page173.html">173</a><a href="证治准绳类方_page174.html">174</a><a href="证治准绳类方_page175.html">175</a><span class="current-page">176</span><a href="证治准绳类方_page177.html">177</a><a href="证治准绳类方_page178.html">178</a><a href="证治准绳类方_page179.html">179</a><a href="证治准绳类方_page180.html">180</a><a href="证治准绳类方_page181.html">181</a><span>...</span><a href="证治准绳类方_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
