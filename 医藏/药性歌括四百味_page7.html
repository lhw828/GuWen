<!DOCTYPE html>
<html>
<head>
    <meta charset="UTF-8">
    <title>药性歌括四百味 - 第 7 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>药性歌括四百味 - 第 7 页/共 8 页</h1>
    <div class="content">　　砒霜大毒，风痰可吐，截疟除哮，能消沉痼。（一名人言，一名信石。畏绿豆、冷水、米醋雄黄甘辛，辟邪解毒，更治蛇虺，喉风　肉。

　　珍珠气寒，镇惊除痫，开聋磨翳，止渴坠痰。（未钻者。研如粉。）

　　牛黄味苦，大治风痰，清热解毒，惊痫灵丹。

　　琥珀味甘，镇惊安神，破瘀消症，利水通淋。（拾起草芥者佳。）

　　血竭味咸，跌扑伤损，恶毒疮痈，破血有准。（一名麒麟竭。敲断有镜脸光者是。）

　　石钟乳甘，气乃剽悍，益气固精，明目延寿。

　　阳起石甘，肾气乏绝，阴痿不起，其效甚捷。（火　，酒淬七次，再酒煮半日，研细。）

　　桑椹子甘，解金石燥，清除热渴，染须发皓。

　　蒲公英苦，溃坚消肿，结核能除，食毒堪用。（一名黄花地丁草。）

　　石苇味苦，通利膀胱，遗尿或淋，发背疮疡。

　　扁蓄味苦，疥瘙疽痔，小儿蛔虫，女人阴蚀。

　　赤箭味苦，原号定风。杀蛊解毒，除疝疗痈。（即天麻苗也。）

　　鸡内金寒，溺遗精泄，禁痢漏崩，更除烦热。（制酥用。）

　　鳗鲡鱼甘，劳瘵杀虫，痔漏疮疹，崩疾有功。

　　螃蟹味咸，散血解结，益气养筋，除胸烦热。

　　马肉味辛，堪强腰脊，自死老死，并弃勿食。（怀孕痢疾生疮者禁食。）

　　白鸽肉平，解诸药毒，能除疥疮，味胜猪肉。

　　兔肉味辛，补中益气，止渴健脾，解热疗痹。（秋冬宜啖，春夏忌食。）

　　牛肉属土，补脾胃弱。乳养虚羸，善滋血涸。

　　猪肉味甘，量食补虚，动风痰物，多食虚肥。

　　羊肉味甘，专补虚羸，开胃补肾，不致阳痿。

　　雄鸡味甘，动风助火，补虚温中，血漏亦可。（有风人，并患骨蒸者，俱不宜食。）

　　鸭肉散寒，补虚劳怯，消水肿胀，退惊痫热。

　　鲤鱼味甘，消水肿满，下气安胎，其功不缓。

　　鲫鱼味甘，和中补虚，理胃进食，肠　泻痢。

　　驴肉微寒，安心解烦，能发痼疾，以动风淫。

　　鳝鱼味甘，益智补中，能祛狐臭，善散湿风。（血涂口眼　斜，左患涂右，右患涂左。）

　　白鹅肉甘，大补脏腑，最发疮毒，痼疾勿与。

　　犬肉性温，益气壮阳，炙食作渴，阴虚禁尝。（不可与蒜同食，颇损人。）

　　鳖肉性冷，凉血补阴，症瘕勿食，孕妇勿侵。（不可合苋菜食，切忌多食。）

　　芡实味甘，能益精气，腰膝酸疼，固涩止遗。（一名鸡头。去壳取仁。）

　　石莲子苦，疗噤口痢，白浊遗精，清心良剂。

　　藕味甘甜，解酒清热，消烦逐瘀，止吐衄血。

　　龙眼味甘，归脾益智，健忘怔忡，聪明广记。（俗名桂圆。）

　　莲须味甘，益肾乌须，涩精固髓，悦颜补虚。

　　柿子气寒，能润心肺，止渴化痰，涩肠禁痢。

　　石榴皮酸，能禁精漏，止痢涩肠，染须尤妙。

　　陈仓谷米，调和脾胃，解渴除烦，能止泻痢。（愈陈愈佳，即黏米。陈粟米功同。）

　　莱菔子辛，喘咳下气，倒壁冲墙，胀满消去。（即萝卜子。）

　　芥菜味辛，除邪通鼻，能利九窍，多食通气。

　　浆水味酸，酷热当茶，除烦消食，泻痢堪夸。

　　沙糖味甘，润肺和中，多食损齿，湿热生虫。

　　饴糖味甘，和脾润肺，止渴消痰，中满休食。

　　麻油性冷，善解诸毒，通便消痈，蛔痛可服。

　　白果甘苦，喘嗽白浊。点茶压酒，不可多嚼。（一名银杏。）

　　胡桃肉甘，补肾黑发，多食生痰，动气之物。

　　梨味甘酸，解酒除渴，止嗽消痰，善驱烦热。（勿多食，令人寒中作泻。产妇金疮属血虚，榧实味甘，主疗五痔，蛊毒三虫，不可多食。

　　竹茹止呕，能除寒热，胃热咳哕，不寐安歇。（姜汁炒。）

　　竹叶味甘，退热安眠，化痰定喘，止渴消烦。（味淡者佳。）

　　竹沥味甘，阴虚痰火，汗热渴烦，效如开锁。（截尺余，直劈数片，两砖架起，火烘，两头莱菔根甘，下气消谷，痰癖咳嗽，兼解面毒。（俗云萝卜。）

</div>
    <div class="pagination">
<a href="药性歌括四百味_page6.html">上一页</a><a href="药性歌括四百味.html">1</a><a href="药性歌括四百味_page2.html">2</a><a href="药性歌括四百味_page3.html">3</a><a href="药性歌括四百味_page4.html">4</a><a href="药性歌括四百味_page5.html">5</a><a href="药性歌括四百味_page6.html">6</a><span class="current-page">7</span><a href="药性歌括四百味_page8.html">8</a><a href="药性歌括四百味_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
