<!DOCTYPE html>
<html>
<head>
    <meta charset="UTF-8">
    <title>仁术便览 - 第 73 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁术便览 - 第 73 页/共 100 页</h1>
    <div class="content">　　十月上己日，取槐子肥实者，用新瓦盆二个，如法将槐子入盆中，上下叩合，埋于阴墙下三尺深，预先寻下黑牛胆五七个，于腊月初八日取出槐子，装于胆中，有风无日处，高吊阴干，次年清明日出，于磁罐内盛之。每日空心白汤送下一粒，二日二粒，渐加至十五日服十五丸止。十六日退一丸，以后一日退一粒，周而复始。不问远年近日痔漏，并皆治之。又滋养肾水，明眼目，轻身体健。

　　卷四　痔疮

　　【加味槐角丸】

　　治痔漏通用，又治肠风下血。

　　槐角子（二两） 生地黄（煮，二两） 归身 黄 （各一两） 川芎 阿胶（各五钱）

　　黄芩 黄连 枳壳 秦艽 防风 连翘 地榆 升麻各一两 白芷（五钱）

　　上为细末，炼蜜为丸梧子大。每五七十丸，空心，米汤或温水任下。

　　卷四　痔疮

　　【熏洗方】

　　五倍子、朴硝、桑寄生、莲蓬水煎，入白矾末，先熏后洗。 肿者用木鳖子仁、五倍子末又方 槐花 艾叶 荆芥 枳壳（各炙） 白矾（一钱） 煎汤，先熏后洗。

　　又方 瓦松半斤，黑矾一合，熬水，先熏后洗。 冬瓜皮煎汤洗亦好。

　　又方 韭菜熬水洗亦好。又曲曲菜根煎汤洗。

　　一方 治痔痛，脓水不干。蜣螂一枚，阴干，冰片少许，共为末，纸捻，捻入孔中，渐渐生肉，药捻自退出。

　　一方 用乳香、没药、朱砂、雄黄、麝香各二分，熊胆一分，研细，田螺一个，以麝入在

　　卷四

　　瘰

　　属血气，痰热。必起于少阳一经，不守禁忌，延及阳明。大抵食味之浓，郁结之积，曰毒，曰风，曰热，皆此三端，拓引变换。须分虚实，实者易治，虚者可虑。以其属胆，经主决断，且气多血少。妇人见此，若月经如期，不作寒热，易治。转为潮热，危矣。自非断欲食淡，神仙不治。

　　卷四　瘰

　　【夏枯草汤】

　　治瘰 马刀，不问已未溃，或日久成漏。用夏枯草六两，水二大钟，煎至七分，去渣，食远服。此生血，治瘰 之圣药也。虚甚，当煎浓膏服，并涂患处。多服益善，兼服十全大补汤加香附、贝母、远志尤善。《本草》云：夏枯草大治瘰 ，散血气，有补养厥阴血气之功，能退寒热。虚者可服，实者以行散之药佐之。

　　一方 用 过牡蛎四两，玄参三两，为糊丸梧子大。酒下三十五丸，药尽患除。有加甘草二两。

　　卷四　瘰

　　【散肿溃坚汤】

　　治马刀疮结硬如石，自耳下至血盆中，或至肩上，或于胁下，皆手足少阳经中及瘰 遍于颏，或至颊车。坚而不溃，在足阳明经所出。或二疮已破，流脓水，及生瘿瘤，大如升斗，久不溃消者，并皆治之。

　　知母 黄柏（并酒炒） 昆布（洗） 栝蒌根（酒洗） 桔梗（各五钱） 广术（炒） 三棱（煨） 连翘（各三钱） 升麻（六分） 黄连 白芍 葛根（各二钱） 归尾 柴胡 甘草（各五钱 ）龙胆草（酒洗，四钱） 黄芩（一钱，半生半炒） 海藻（五钱）

　　上每服七钱，水二钟，先浸半日，煎至一钟，足高头低卧，徐徐咽之。

　　卷四　瘰

　　【升阳调经丸】

　　治瘰 神效。

　　升麻（八钱） 葛根（五钱） 龙胆草（酒炒，五钱） 黄连（五钱） 归尾（三钱）

　　桔梗（五钱） 连翘（五钱） 芍药（煨，三钱） 黄柏（酒炒，五钱） 黄芩（酒炒，五钱） 广术（煨，五钱） 甘草（炙，五钱） 三棱（酒炒，五钱） 生芩（四钱） 夏枯草（五钱）

　　上用一半为末，炼蜜丸梧子大。每服一百二十丸。白汤下。一半作片，每服五钱，水煎服。

　　卷四　瘰

　　【太乙膏】

　　贴 子疮，神效。

　　片脑（一钱，另研） 轻粉 乳香（各二钱，另研） 麝香（三钱，另研） 没药（四钱） 黄丹（飞过，五两）

　　上用清油一斤，先下丹熬，用柳枝搅，又下憨儿葱七枝，先下一枝，熬焦去葱，再下一枝，葱尽为度，下火不住手搅，冷热得所，入脑子等药搅匀，磁器盛收。

　　一方 治瘰 疮溃后，用膏贴。

　　乳香 没药 大黄（各二钱半） 赤石脂（二钱） 儿茶（三分） 轻粉（二分） 冰片（半分，另研）

　　上为细末，先以菜油二两煎滚，入黄蜡一两，化入药末，搅匀，下火入冰片，再搅收。

　　一方 治瘰 。用荜麻子炒熟去皮，烂嚼。临睡服二三粒，渐加至十数粒甚效。

　　一方 治瘰 已未溃，久服自消。

　　土茯苓 白藓皮 白牵牛（各二钱五分） 皂角子（七个）

　　水二钟，煎八分，食远服。

　　卷四　瘰

　　【飞龙夺命丹】

　　专治疔疮发背，胸疽，吹乳，痈疽，一切无名肿毒，恶疮。无头者服之，有头不痛者服之，知痛已成者服之，立愈。危急者服之，无失。

　　蟾酥（干者，酒化，二钱） 好雄黄（二钱） 血竭（一钱） 乳香（二钱） 没药（二钱） 轻粉（五分） 胆矾（一钱） 寒水石（一钱） 麝香（五分） 铜绿（二钱） 海羊（即蜗牛，连壳，二十一个） 朱砂（一钱，为衣）

　　上为末，先将海羊研如泥，调和前末为丸绿豆大。如丸不就，加好酒杵千杵。每服三丸，先用葱白三寸，病患自嚼烂，吐于男左女右手心，将嚼烂葱裹药，无灰酒送下。饮酒三四钟好，于避风处卧，以衣盖之。约人行五七里，用热酒数杯，催助药力，大汗出为度，其疾立愈。不过二服。

　　卷四　瘰

</div>
    <div class="pagination">
<a href="仁术便览_page72.html">上一页</a><span>...</span><a href="仁术便览_page68.html">68</a><a href="仁术便览_page69.html">69</a><a href="仁术便览_page70.html">70</a><a href="仁术便览_page71.html">71</a><a href="仁术便览_page72.html">72</a><span class="current-page">73</span><a href="仁术便览_page74.html">74</a><a href="仁术便览_page75.html">75</a><a href="仁术便览_page76.html">76</a><a href="仁术便览_page77.html">77</a><a href="仁术便览_page78.html">78</a><span>...</span><a href="仁术便览_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
