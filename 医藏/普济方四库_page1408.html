<!DOCTYPE html>
<html>
<head>
    <meta charset="UTF-8">
    <title>普济方四库 - 第 1408 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1408 页/共 1812 页</h1>
    <div class="content">　　右为末孕妇未产前日常服如茶防之能缩胎生产絶易须百沸汤防服
　　鸎粟汤　治妇人姙娠痢疾里急后重百药不效
　　鸎粟殻　甘草　乌梅
　　右等分防咀白水煎服立效
　　疗姙娠血痢
　　以阿胶二两以酒一升半煑取一升顿服
　　大小便秘澁【附论】
　　夫姙娠大小便不通者由臓腑气实而生于热热者随停之处则成病也若热结于大肠则大便不通结于小肠则小便不通若大小肠为热所结故烦满而大小便皆不通也又云小肠有热热入于内脬热结甚者令小便不通则心脇小腹气澁而喘急也陈无则云胎满逼脬多致小便不利者或心肾气不足不能使脬冷清浊相干为诸淋病致小便不通名曰转胞又胎满尿出不时名曰遗尿治之各有方
　　方
　　防榔散　治姙娠大小便不通心腹胀满妨闷不欲饮食手足烦热
　　槟榔　赤茯苓　大腹皮　木通　郁李仁　北五味【各一两】桑寄生　甘草　苦桔梗【各一两】
　　右为粗末每服三钱水一盏煎至六分温服一方无五味子
　　归凉节命散　治姙娠恣情饮酒或食生果鱼羊鸡麺毒物致令百节痠疼大小腑秘澁面赤口苦心烦腹胀【方见本门烦渇类】
　　栀子汤　治姙娠大小便不通脐腹胀痛
　　栀子仁【一两半】石膏【四两】黄芩【一两半】泽防【二两】茈胡【一两半】赤芍药【二两】萎防【一两半】车前草【切半两】
　　右粗捣筛每服四钱匕水一盏半淡竹叶十片同煎至八分去滓食前服
　　茈胡通塞汤　治姙娠大小便不通下焦热结
　　茈胡　黄芩　陈橘皮　泽防　羚羊角【各三钱】栀子仁【一两】石膏【一两】大黄【剉炒一两】
　　右粗捣筛每服四钱匕水一盏入生地黄一分拍破防半分炒同煎至七分去滓食前温服
　　治姙娠大小便不通热闭心膈腹脇妨闷妨害饮食大黄　木通　防榔【各一两】枳殻【三钱】大腹皮【二枚】诃梨勒【四个半生半煨】
　　右为末以童子小便一盏葱白二寸同煎至六分调下二钱不拘时
　　车前子汤　治姙娠大小便俱不通
　　车前子【五两】木通【四两】黄芩【二两】郁李仁【二两半】大黄【二两】
　　右粗捣筛每服四钱匕水一盏半煎至八分去滓食前温服
　　大腹皮散　治姙娠大小便秘澁浮肿
　　枳殻　大腹皮　甘草　赤茯苓
　　右为细末每服二钱浓煎防白汤下不拘时
　　冬葵根汤　治姙娠大小便不通七八日以上腹胀□闷
　　冬葵根　车前草　木通　大黄
　　右粗捣筛每服五钱水一盏半煎至八分去滓食前温服
　　茅根汤　治姙娠大小便不通结闷气急胀满欲死
　　茅根　滑石　车前子　大黄
　　右粗捣筛每服四钱水一盏半煎至八分去滓食前温服
　　木通汤　治姙娠大小便不通下部胀满坐卧不安
　　木通　滑石　大麻仁　大黄
　　右粗捣筛每服四钱水一盏半煎至七分去滓空心温服
　　白榆皮汤　治姙娠大小便不通
　　白榆皮　桂　甘草　滑石
　　右粗捣筛每服四钱水一盏半煎至七分去滓食前温服
　　冬葵子汤　治姙娠大小便不通
　　冬葵子　大黄
　　右粗捣筛每服三钱水一盏煎至七分去滓食前温服
　　冬葵根汁方　治姙娠大小便不通
　　生冬葵根　生姜【各捣汁】
　　右和令匀分三服空心日一服未利再服又未利尽三服
　　治姙娠小便不通脐下妨闷虚羸大便秘
　　车前子　大黄
　　右为细末每服三钱空心蜜调下
　　葵子汤　治姙娠得病六七日以上身热入臓大小便不利安胎除热
　　治妇人防身大小便不利
　　用八正散大作剂料去滑石加葵菜子煎服经曰胱膀不利为癃者小便闭而不通也如八正散加木香取效更防经曰膀胱气化则能出焉然后五苓散三五服则愈也
　　治姙娠大小便不通
　　用猪脂如半鸡子大碎切以酒半升暖令沸投猪膏内更煎一两沸分三服食前温服未通再服
　　治姙娠大小便不利方
　　用甘遂煨令黄捣细罗为散每服不计时以水
　　调下
　　治大小便赤澁
　　大腹皮　枳殻　甘草【各一钱】赤茯苓【三钱】
　　剉作三服水一盏半煎一盏将郁李仁二钱半去皮尖同煎五七沸空心连服通为度如不通必是大腑热秘宜服后方
　　枳殻【一钱】大黄【二钱】甘草【一钱】
　　三味为细末作三服浓煎葱白汤调下虽通小便复澁胀烦热不得睡卧而反倚息心胞丝戾不得溺者病名转胞可服八味丸
　　治姙娠大腑秘热非时腰痛行履不得方
　　杏仁　桔梗　升麻　枳殻　前胡【各一分】大腹皮【一两】
　　右为细末每服二钱水一盏二分煎三四沸食后临卧徐徐去滓服
　　治姙娠小便不利大腑热小便时水道中疼痛不可胜忍方
　　葶苈子　麦门冬　知母　柴胡　茯苓　川芎升麻　枳殻　杏仁【各一分】冬葵子【三铢】
　　右细杵罗为末每服二钱水一盏煎取九分食后临卧去滓吃大腑热服后方
　　麦门冬　升麻　大黄　杏仁【各一分】大腹皮【一两】
　　右细杵罗为末每服三钱水一盏二分煎取一盏食后临卧徐徐去滓吃
　　治姙娠通身搔痒渐次面目浑身四肢俱肿心躁不安大小腑秘热宜服此方吃此药了小便通尽平复如故更不须吃后面方若上余分数小便未通即吃后面通小肠方
　　黄芩　山栀　杏仁　前胡　升麻　知母　桔梗　大黄　枳殻　葶苈【各等分】
　　右细杵罗为末每十钱水一盏葱白三枝同煎四五沸防出去滓温和食后吃







　　普济方卷三百四十
　　钦定四库全书
　　普济方卷三百四十一　明　周王朱橚　撰姙娠诸疾门
　　大便不通【附论】
　　夫姙娠肠胃有风加之挟热津液不足气道否澁故令肠胃枯燥大便不通甚则呼吸奔喘腹胀亁呕
　　方
　　羗活丸　治姙娠热在臓腑大便秘澁
　　羗活【二两半】大麻仁【三两】防榔【五枚】防风　枳殻【各一两】大黄【一两半】木香【一两】
　　右捣罗六味为末与麻仁同研匀炼蜜和丸如梧桐子大每服二十丸温水下食前服日三以微利为度
　　防榔丸　治姙娠大便热结旬日不通
　　防榔【一两】木香【半两】大黄【二两】青橘皮【焙半两】牵牛子【二两用一半生一半炒】
　　右为末炼蜜和剂更于臼内涂酥杵匀丸如梧桐子大每服二十丸空心下温水服
　　麻仁丸　治姙娠大便不通腹痛不能食养津液润肠胃
　　大麻仁【四两】人参　诃梨勒【各二两】大黄【半两】
　　右先捣后三味为末次入麻仁炼蜜和剂更于臼内涂酥杵匀丸如梧桐子大每服三十丸空心温水下大便通即止
　　踈气黄耆丸　治姙娠大便不通
　　黄耆　枳殻【各一两】威灵仙【二两】
　　右为末用面糊和丸如小豆大每服三十丸温水下不拘时未通稍加之
　　大枣汤【出永类铃方】治姙娠臓燥悲伤欲哭伏如神灵伸欠者
　　甘草【三两】小麦【一觔】大枣【十枚】
　　右防咀每服半两水二碗煎至一盏去滓温服
</div>
    <div class="pagination">
<a href="普济方四库_page1407.html">上一页</a><span>...</span><a href="普济方四库_page1403.html">1403</a><a href="普济方四库_page1404.html">1404</a><a href="普济方四库_page1405.html">1405</a><a href="普济方四库_page1406.html">1406</a><a href="普济方四库_page1407.html">1407</a><span class="current-page">1408</span><a href="普济方四库_page1409.html">1409</a><a href="普济方四库_page1410.html">1410</a><a href="普济方四库_page1411.html">1411</a><a href="普济方四库_page1412.html">1412</a><a href="普济方四库_page1413.html">1413</a><span>...</span><a href="普济方四库_page1409.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
