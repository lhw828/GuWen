<!DOCTYPE html>
<html>
<head>
    <meta charset="UTF-8">
    <title>普济方四库 - 第 177 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 177 页/共 1812 页</h1>
    <div class="content">　　右捣为末入大豆赤小豆末各半升和匀日用洗面令人顔色恱泽
　　服药取白方
　　白松　干地黄　干漆　附子　桂心
　　右以捣末蜜丸服十丸日三诸虫悉出便肥白
　　令顔色光泽方
　　白附子　白芷　蜜陀僧　胡粉【各一两半】
　　右捣为末以羊乳汁和之夜卧涂面旦暖浆水洗不过五度
　　纯阳红妆丸
　　破故纸【四两】胡桃肉【四两】莲肉【一两】葫芦巴【四两】
　　右为细末酒糊丸如梧桐子大每服三十丸空心酒下
　　淖手药　临睡使用
　　括蒌【一个】【一个】杏仁【三十个】
　　右各细剉用绵包于瓷盒内酒浸毎洗手讫涂淖手
　　洗面药
　　杏仁　滑石　轻粉
　　右等分研为细末饭上熟蒸入鸡子清匀调洗面毕傅之
　　洗疮法　治面上黒防风疮
　　黒牵牛　甘松　香附子【各四两】
　　右为末作面药逐日洗之
　　服药取白方
　　干姜　桂心　甘草【各等分】
　　右捣罗为末旦以生鸡子一枚内一升酒中搅温以服方寸匕十日知一月白光润
　　又方　治去黒
　　羊胆　猪胰　细辛【各等分】
　　右煎三服涂面明旦温浆水洗之
　　白面方　治去防面皴
　　牡砺【三两】土根【一两】
　　右为末白蜜和取涂面即白如玉旦以温浆水洗之宜避风日甚良
　　洗班洗皯方
　　紫背浮萍【四两】防已【半两】
　　右浓煎洗浴就以汤浮萍于患处斑上热擦如无真防已只以浮萍一味亦妙如此熟洗三五次其斑即除药虽防末其功甚大不可小看
　　猪蹄浆　治急面皮去皴主光泽洁白去防
　　以大猪蹄一具浄治如食法以水三升清浆水一升不汚盆中煮成膏用洗手面又以此药和澡豆夜涂面旦用浆水洗面皮即急
　　冬洗面药　治顔面不洁苍黒无色
　　用冬一个以竹刀去青皮切作片酒一升半水一升同煮烂用竹筛擦去滓再以布滤过熬成膏入蜜一升再熬稀稠得所以新绵再滤过于甆器中盛用取粟子大用津液调涂面上用手擦如熬药时用柴二秤炭一秤布一丈
　　炼草留顔方
　　用五月五日收取益母草俗呼谓之欝嗅草曝干烧灰取草时勿令根上有土即无效烧之先以水洒地一处或泥一炉烧良乆炉冷以灰细筛过用水熟搅和之搅令极熟团如鸡子大日中晒令极干取黄土泥作小炉于地四邉各开一窍生刚炭上下焰以药丸于炭中央一经一炘又则防防烧之令火气欲絶不効经一复时药熟不可以猛火逼之若药镕变为磁色黄时用之无验火防则药色白腻一复时出之于白瓷器中以玉杵细研绢筛又碾三日不絶深藏于干浄磁礶中收贮日逐取以洗手面晶莹如玉老者还童神妙不可具述如无玉槌以鹿角槌亦可
　　洗面药　其效延年去风令面光润
　　用桃仁五合去皮用糯米饭浆研细以浆水杵取汁令桃仁尽即休防温用洗面极妙
　　又方
　　用粟上薄皮研和蜜涂面展皱
　　治男子妇人白桃花顔色
　　三月三日取桃花为末七月七日取乌骨鸡血和涂面及身三二日后脱白如素白妙
　　又方　半年红方
　　以鸡子一枚于尖顶上开一窍倾出黄留白用金花胭脂及硼砂少许纱封与鸡抱别卵内鸡出为度干以敷脸洗不落半年红
　　疗人一月即得肥白方
　　以大豆黄炒防如作醤滓取纯黄一大升捣筛炼脂和丸熟丸酒服二十丸再渐加至三四十丸服尽五升不出一月即大能食肥白试用之
　　延年洗面药
　　萎蕤　啇陆根　括蒌　杜若　滑石【各八两】土根　芎防　辛夷仁　甘松【各一两】蒌【五枚】白茯苓白芷【各一分】木兰皮　零陵香　麝香【二两】荜豆【二升】
　　冬仁【二升】猪蹄【三具】
　　右捣罗为和荜豆以水桃仁冬仁黄蒌子令碎以猪蹄汁中暖令和药作饼子曝干捣筛更和猪蹄汁又捻作饼更曝干汁尽乃止捣筛为稍稍以洗手面妙
　　治洗面退油去药子斑粉刺方
　　牵牛　白芨　甘松　山柰子　海金沙
　　右治雀斑加白丁香用鸡子清调擦晩涂面上
　　常用膏
　　右常用膏鸡子一枚丹砂二两末之入子中白鸡腹下伏之月余取用令面皮急而光滑丹砂发红色不过五度傅面白如玉光润照人甚佳
　　澡豆方
　　用蜜陀僧以乳和匀涂面自然光莹
　　七白　洗面药
　　白蔹　白术　白牵牛　白茯苓　白芷　白芍药　白僵蚕
　　面里皮痛何首乌末姜汁调膏傅之帛盖以火炙鞋底热熨之
　　硫黄　蜗牛殻　木香【各半两】朱粉　杏仁【各半两】
　　研膏蜗殻木香为末硫黄朱粉【国丹也】杏仁入腊月猪脂调成膏夜卧时用浆水洗面令干以药涂患处平明洗去湿癣以米泔水洗上药
　　泽面
　　钟乳丸　治面上万病男子年五十服之顔如十五儿女年四十服之顔如童女面色常如桃花永不皱先有悉皆平除神验无比
　　钟乳粉【一两】金屑　珍珠　珊瑚　水精　琥珀蜜陀僧　白檀香　千岁枣【各半两】乳香【一两】零陵香人参　木香　诃勒梨【各一两】白附子　桃仁
　　胡粉　黄鹰粪　丁香　光明沙　牛黄【各半两】辛夷　杏仁
　　右捣罗为末入石药细研二七日讫以链蜜和丸如弹子大每夜取一九以温水化服经一月面如童子
　　白附子丸　治令人面洁白娟好
　　白附子　白芷　杜若【各三分】赤石脂　桃花【各二两】杏仁　甜子　牛膝【各一两】鸡粪白　白石脂逺志　葳蕤【各三分】
　　右为末链蜜和捣五七百杵丸如梧桐子大每服食后以温牛乳一合入口下二十丸
　　桃花丸　治面黒防令洁白光恱
　　桃花　桂心　乌喙　甘草【各二两】白附子　甜子仁　杏仁【各一两】
　　右捣为末链蜜和丸如梧桐子大每服以温酒下十丸日三服之良
　　治人面似玉色光润方
　　羊脂【一升】狗脂【一升】白芷【半升】乌喙【二两】甘草【一两】半夏【半两】
　　右细捣并脂同入在铛中煎白芷色黄膏成以绵滤去滓瓷器中贮每夜取用涂面如法二十日即变
　　麝香面膏　治面黒无精光令洁白滑润光彩射人麝香　猪　蔓菁子　酥　甜瓤　桃仁
　　治人面白浄恱泽方
　　白敛　白术　白附子　白芷【各二两】藁本【三两】猪【三具】
　　右为末用芜菁子半升又酒水半升相和煎数沸研如泥合诸药内酒水中以瓷器贮封三日毎夜取傅面旦以浆水洗之一方无白术
　　治人面洁白泽顔色红润方
　　猪　芜菁子　括蒌子　桃仁
　　右以酒和捣傅之慎风日一方用杏仁一法又云寒月以为手面膏可加土根一两大枣六七枚
　　白杨皮　治面与手足黒令光泽洁白
　　白杨皮　桃花　白子仁
　　右捣筛温酒服方寸匕日三欲白加子欲红加桃花三十日面白五十日手足俱白一方有橘皮三分无杨皮
　　治面恱泽方
　　蘖木　土　大【七枚】
　　右捣和膏汤洗面及涂药四五日光泽矣
　　鈆丹
　　鈆丹　真女菀【六十铢】
　　右治下筛酒服一刀圭女二十日男二十日知则止黒色皆从小便出面白如雪便止过太白其年过三十难复疗服药忌五辛一方用浆水服方
　　治人面洁白恱泽顔色红润色方
　　以酒渍桃花服之好顔色治百病三月三日收一方采三株桃花隂干为末空心饮服方寸匕日三并细腰身
　　治人面鲜花可爱方
　　用冬葵子取蒸烈日中曝干擦去皮取其仁细研和蜜之甚验食此药后被狗咬即疮亦瘥也
　　治面光白腻润去防面皱方
　　白附子　杏仁　香附子　白檀香　紫檀香马珂【各半两】
　　右捣罗爲末以白蜜都和匀夜卧涂面旦以温水洗之
</div>
    <div class="pagination">
<a href="普济方四库_page176.html">上一页</a><span>...</span><a href="普济方四库_page172.html">172</a><a href="普济方四库_page173.html">173</a><a href="普济方四库_page174.html">174</a><a href="普济方四库_page175.html">175</a><a href="普济方四库_page176.html">176</a><span class="current-page">177</span><a href="普济方四库_page178.html">178</a><a href="普济方四库_page179.html">179</a><a href="普济方四库_page180.html">180</a><a href="普济方四库_page181.html">181</a><a href="普济方四库_page182.html">182</a><span>...</span><a href="普济方四库_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
