<!DOCTYPE html>
<html>
<head>
    <meta charset="UTF-8">
    <title>普济方四库 - 第 1544 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1544 页/共 1812 页</h1>
    <div class="content">　　大青【半两】知母【半两】柴胡【半两去苗】葛根【半两剉】甘草【半两炙微赤剉】川升麻【半两】石膏【一两】黄芩【半两】川芒硝【一分】赤芍药【半两】栀子仁【半两】
　　右为散每一钱以水一小盏煎至五分去滓不计时候温服量儿大小以意加减
　　五味子汤　治小儿伤寒病久不除瘥后复剧瘦瘠骨立【方见诸热门壮热类】
　　升麻汤　治小儿伤寒变热毒病身热面赤口燥心腹坚急大小便不利或口疮者或因壮热便四肢挛掣惊仍成癎疾时发时醒醒后身热如火悉主之【一名十物升麻汤】
　　升麻　白微　麻黄【去节】萎　柴胡　甘草【各半两】黄芩【一两】朴硝　大黄　钩藤【各六铢】
　　右防咀以水三升先煮麻黄去上沫内诸药煮取一升儿生三十日至六十日一服二合六十日至百日一服二合半百日至二百日一服三合临热入硝再煎服
　　麦煎散　治伤寒咳大便不通
　　麻黄【去节】贝母【炒】知母　大黄【蒸】羗活　甜葶苈地骨皮【炒】石膏【煅】甘草【炙】滑石【各一分】
　　右为末每服一钱水半盏小麦十粒薄荷一叶煎至三分服之
　　十味汤　治小儿伤寒身热头痛咳喘鸣鼻干不得卧【一名败毒散】
　　前胡【去芦头】柴胡【去苗】甘草【炙剉】人参　独活【去芦头】桔梗【炒】赤茯苓【去黒皮】枳殻【去瓤麸炒】芎穷　羗活【去芦头】
　　右麄捣筛每服二钱水一盏入生姜三片大二枚擘破同煎至七分出滓分温三服一方加防风等分入薄荷煎服钱氏加甜亭苈半两薄荷叶半两一名羗活散
　　麻黄汤　治小儿伤寒寒热往来
　　麻黄【去节】牡蛎　雷丸【各十分】干姜　桂心　枳殻厚朴【炙各四分】白蘝【四分一云四合】大黄【六分】蜀椒【汗一合】
　　右取猪脂一斤细切合药杵熟入绢袋中炙微热摩儿腹背手足令遍如袋汁尽绞令汁出摩讫粉之厚衣抱汗出宜于春夏用之至秋冬不可用也
　　取汗汤　治四五歳小儿伤寒
　　麻黄【三分去节】射干　甘草【炙】升麻　芍药　贝母石膏【碎各二分】桂心【一分】杏仁【去皮二十个】
　　右切以水三升煮及一升二合儿强者三合弱者二合便令卧取汗如人行十五里再服之
　　辛梗汤　理感风伤寒风热头疼壮热鼻涕咳有痰人参　干葛【各三两】白术　茯苓【去皮】甘草【炙】细辛【去】桔梗【各一两炒】柴胡　升麻【各三分】
　　右防咀每服二钱水一盏生姜两片薄荷三叶煎至五分去滓服不问伤寒伤风发热宜先用此药以调之
　　麻黄汤　治小儿伤寒发热咳头面热者
　　麻黄　生姜　黄芩【各一两】甘草　桂心　石膏芍药【各半两】杏仁【十枚】
　　右防咀以水四升煮取一升半分二服儿若小以意减之
　　小青龙汤　治伤寒温疫表未解恶寒体热水停心下干呕发热咳喘急及主肺胀胷满鼻塞清涕咳逆上气喘鸣迫塞仲景治表不解心下有水气干呕发热而或渴或痢或小便不利或噎水腹满喘者主之
　　麻黄【三分去节微利者去麻黄加荛花如弹子大炒令赤色若噎者去麻黄加附子半钱炮若小便不利小腹满者去麻黄加茯苓一两喘者去麻黄加杏仁三分去皮尖用】赤芍药【三分】半夏【三分炮若渴者去半夏加栝楼三分】细辛　干姜　甘草　桂枝【去粗皮各三分】五味子【半两】
　　右防咀每服三钱水一盏煎至七分去滓加减服之
　　八正散　治小儿伤寒壮热及潮热积热斑疮水豆心躁发渴大便不通小便赤澁口舌生疮
　　大黄　栀子　木通　滑石　甘草【炙】瞿麦　车前子【炒各半两】地萹蓄【一两】
　　右为麄末水煎去滓量大小加减疮豆中加紫草煎服不拘时一方为末每服婴孩一字二三歳半钱四五歳一钱
　　射干汤　治小儿四五歳伤寒壮热头疼取汗
　　射干　甘草【炙剉】升麻　芍药　石膏【捣研各半两】麻黄【去节根三分】杏仁【二十枚汤退皮尖双仁麸炒】桂心【去麄皮一分】
　　右麄捣筛每服一钱水一小盏煎至五分去滓温服后以衣盖覆出汗更量儿大小加减
　　犀角散　治小儿伤寒头痛壮热
　　犀角【屑】黄芩　川大黄【剉碎微炒】赤芍药　麻黄【去根节】瓤根【各一分】柴胡【半两去苗】石膏【半两细研】
　　右麄罗为散每服以水一小盏煎至五分去滓量儿大小以意分减温服
　　抵圣丸　治伤寒五日不能言语热在胷中
　　犀角【屑】麻黄【去根节】黄芩　釜下黄土　梁上尘灶突墨【各半两】川大黄【剉研微炒】川朴硝【各一两】
　　右为末錬蜜和捣三二百杵丸如弹子大每服不计时候以新汲水研服一丸如渴饮新汲水当有汗出良久未汗即更服一丸汗出热退能语若小儿即量力服之
　　当归汤　治小儿伤寒发热服解肌汤不除
　　当归　桂心　甘草【炙】黄芩　芍药　人参　干姜【各一两】大黄【三两】
　　右切以水三升煮一升去滓下芒硝一两再煎三两沸三百日半合二歳一合如不利加之取利为度
　　轻青丹　治婴孩变蒸及小儿伤寒温壮斑疮水豆夜啼惊呌诸惊余热口内生疮小便赤色【一名七寳轻青丹】葛粉　钩藤【炒为末秤】天竺黄【各一分】螺头青黛【半两】白附子【三字】丁香【一字炒】麝香【一字别研用半皂子大亦得】鈆【灰二钱一名鈆白霜】
　　右为末粉粟米煮糊为丸如黄豆大婴孩每服一丸分三服三二歳每服一丸分二服四五歳每服一丸薄荷蜜热水磨下
　　地骨皮散　治虚热潮作亦治伤寒壮热及余热徃来知母【银州】柴胡【银州】甘草【炙】半夏【汤洗切焙】人参【去须切焙】地骨皮　赤茯苓【等分】
　　右为细末每服二钱姜五片水一盏煎至八分食后温服量大小加减服之
　　桂枝麻黄各半汤　治太阳病得八九日如疟壮热恶寒热多寒少其人不呕清便自下可一日二三度脉微缓者欲愈也脉微而恶寒者此阴阳俱虚不可便发汗更吐下也面色反有热者未欲觧也以其不能得小汗出身必痒
　　桂枝【去皮八钱一字】芍药　生姜　甘草　麻黄【去节各半两】杏仁【十二枚去皮尖】大【二枚】
　　右为细末每服三钱水一盏煎至八分去滓酌儿大小加减温服
　　大青龙汤　治太阳中风脉浮发热恶寒身疼痛不汗出而烦躁者宜用若脉微弱汗出恶风不可服及治伤寒脉浮缓身不疼乍轻乍重少阴证者
　　麻黄【三两去节】桂枝【一两去皮】甘草【炙一两】杏仁【二十个去皮尖】大【五枚】生姜【一两半】石膏【如半鸡子大】
　　右防咀水一盏煎至七分去滓每服三钱汗出为度量大小加减
　　五味子汤　治伤寒喘促脉伏而厥
　　人参【一分】杏仁【一分去皮尖炒】五味子【半两】麦门冬【一分去心】橘皮【一分】生姜【一分】子【五个】
　　右为饮子水一盏煎至七分加减服
　　小柴胡汤　治太阳病十日以去脉浮细如嗜卧者外已解设胷满腹痛宜服伤寒五六日中风徃来寒热胷脇苦满黙黙不欲食心烦喜呕或胷膈燥而不呕或渴或腹中痛或脇下痞硬或心下悸小便不利或不渴身微热或咳者宜服血弱气虚腠理开邪气因入与正气相抟结于脇下邪正分争徃来寒热休作有时臓腑相连其痛必下邪髙痛下故使呕也宜服伤寒五六日身热恶风项强脇下满手足温而渴宜服伤寒五六日头汗出微恶寒心下满不欲食大便硬脉细者为阳发结必有表复有里也脉沉亦在里也汗出微阳微假令纯阴结不得复有外证也悉在里此为半在表半在里也脉虽沉紧不得汗非少阴病所以然者阴不得有汗今头汗出故知非少阴也宜服设不了了得粪而解阳明病发潮热大便溏小便少胷脇满宜服阳明病脇下硬满不大便而呕舌上白者冝服阳明中风脉浮大而短气促腹满脇下及心下痛久按之气不通鼻干不得汗嗜卧一身及目悉黄小便难有潮热而呕身前后肿过十日脉续浮宜服伤寒温疫身体壮热头痛项强腰脊四肢疼痛脇下牢满干呕逆不能飡食及病瘥后徃来寒热痰实呕逆肌体羸瘦倦怠少力活人书云身热不渴往来寒热小柴胡加桂阎氏云小柴胡治疮豆甚验柴胡【二两】黄芩　人参　甘草【炙各三分】半夏【一两半泡】生姜【三分】大【十枚】
　　右为饮子加减煎服孙兆改名黄龙汤近世此药盛行患伤寒不问表里阴阳皆令服之甚误矣此药伤寒论虽主数十证其间有二证不可服有五证最的当服之必愈不可服者有二证一者因渴饮而呕二者身不温热当识此二证明矣可服者五证一者身热心中逆或呕逆二者寒热徃来三者潮热四者心烦脇下满或渴或不渴五者伤寒已瘥后更发热此五证但有一证更勿疑便可服之必瘥余证候仔细参详合证及脉后相当方可用不可一槩用也世人但知小柴胡汤治伤寒不问何证便服之反有所害縁此药稍寒也唯此五证按而行之庶无失也不可不察也本方更有加减法虽不在此五证内用之亦効今亦载于此若胷中烦而不呕去半夏加人参括蒌根各一两腹中痛去黄芩加芍药三分极効常时腹痛亦疗脇下痞硬去大枣加牡蛎一两若心悸小便不利去黄芩加茯苓一两若不渴外有微热去人参加桂枝三分温覆微汗愈若咳去人参大加五味子半两干姜半两元祐二年时行无大小皆咳服此皆愈常时上壅痰实只依本分临卧食后服甚効赤白痢中药无如此验盖痢多因伏暑此药极解暑病凡伤寒之人审是暑不问是何连进数服即解一方治伤寒发渴鼻衂加生地黄右防每服二钱水半盏生姜三片子二枚煎至二分去粗温服温病中暑热甚宜服
　　葛根橘皮汤　治小儿冬寒未即病至春积寒所折不得发至夏得热其寒解冬瘟始发肌中班烂瘾疹如锦纹而咳心闷但呕清汁者宜服
　　葛根　橘皮　杏仁【去皮尖炒】知母　黄芩　麻黄甘草【炙各半两】
　　右防咀白水煎加减服
　　大黄散　治小儿阳毒伤寒未解热结在内恍惚如狂大黄【一两】桂心【三分】甘草　木通　大腹皮【各一两】芒硝【七两】桃仁【二十一粒去皮尖麸炒】
　　右为末白水煎服通利为度
　　清神散　治小儿伤寒无汗咳身热无时潮热鼻中塞【一名惺惺散方见本门伤风类】
　　和解汤　治小儿四时感冐寒邪壮热烦渴鼻塞多涕惊悸自汗肢节疼痛及肤疮豆已发未发者皆可服羗活　防风　川芎　人参【各一两】干葛　川升麻【轻者】甘草【微炒各半两】
　　右为麄末每服三歳儿一钱水一小盏生姜半片子少许同煎五分去滓服不拘时量大小加减
　　柴胡散　治小儿伤寒壮热头疼体痛口干烦渴石膏　黄芩　甘草　赤芍药　葛根【各一两】麻黄【去根节】柴胡【去苗各半两】
　　右为散三歳儿每服一钱水一小盏入生姜少许葱白三寸豉二十四粒同煎至五分去滓温服不拘时汗出为效量大小加减
　　白术汤　治小儿伤寒头痛肌热喘麄
　　白术　人参　麻黄【去根节】甘草【炙剉】葛根【剉】藿香【去根】桔梗【炒各半两】
　　右麄捣筛每服一钱水半盏煎至三分去滓不计时候温服
　　石膏汤　治小儿伤寒头痛肌热喘麄
　　石膏【碎一钱】白术【半两】麻黄【去根节】桔梗【炒】甘草【炙】水萍【暴干】杏仁【汤浸去皮双人各炒一分】
　　右为麄捣筛每服一钱水半盏葱白少许煎至三分去滓温服不拘时候
　　黄芩汤　治小儿伤寒体热面赤口干或咳
　　黄芩【二两去黒心】麻黄【一两去根节】桂心【去麄皮】甘草【炙】石膏【碎】芍药【各半两】杏仁【十枚汤浸去皮尖双人炒】
　　右七味麄捣筛每服一钱水半盏生姜三片煎至二分去滓量儿大小加减
　　七物黄连汤　治夏月伤寒四肢烦疼发热其人喜烦呕逆满剧如祸祟寒热相抟故令喜烦
　　黄连　茯苓　黄芩　芍药　葛根【各一两】甘草【炙一两六钱】小麦【三合】
　　右防咀以水七升煮取三升冷分三服不能一升煮可稍稍服之汤热乃卧药去毒气服汤之后胷中热及咽喉痛皆瘥其明日后煮一剂如法服之此汤无毒但除热下气安病人小儿服者取三分之一以水四升煮得二升稍稍服
　　乳香丸　治小儿百日内患伤寒壮热速宜疗之铧鉄【一斤烧令通赤以水二斗淬之如此三七遍煎取二停更入柳叶七片淬而又用】胡油麻【二十一粒】松栢叶【二七枝】牙硝　乳香【各一分】金箔白芥子【二七粒】
　　右并捣为末蜜丸如弹子大以青物褁一丸如烧香法薫儿双足微有汗出便瘥
　　红绵散　治婴孩小儿单伤寒及夹惊伤寒
　　麻黄【去节焙】全蝎【炒】甘草【炙】苏木【炒】大黄【用湿纸褁炮令熟切焙】天麻【生】白附子【各一钱】
　　右为末每服婴孩儿一字二三歳半钱四五歳一钱水一药注或半钱银盏绵胭脂些子同煎十数沸如无绵胭脂只此用绵少许褁药在内如前法煎须候绵带红色去绵与服
　　前胡散　治小儿伤寒邪热四五日不除者
　　前胡【一两】甘草【炙】半夏【汤洗七遍】桔梗　黄芩　柴胡【去苖】人参【去芦头各半两】
　　右为细末每服一钱水一盏入姜三片枣一枚同煎至五分去滓温服一方加地骨皮无黄芩
　　双丸　治小儿身热头痛食饮不消腹胀满或心腹疼痛大小便不利或下重数起未瘥可再服小儿蒸后哺食减少气息不快夜啼不眠是腹内不调并宜用此丸下之
　　巴豆【六十枚去皮心膜研新布绞去油日中晒之白如霜】甘遂【半两】硃砂【一钱研】甘草【一两一分炙】牡蛎【煅赤取净二两】核【取仁四两半研】麦门冬【汤洗去心二两半】
　　右麦门冬甘草甘遂牡蛎四味为细末入巴豆硃砂仁合和捣二千杵更入蜜少许捣和极熟旋丸半歳儿服如半麻子大一二歳者服如麻子大一枚分一双三四歳者服如麻子大二丸五六歳者服如大麻子大二丸七八歳者如小豆大二丸十歳微大于小豆二丸常以鸡鸣时服如至日出时不下者热粥饮服数合投之即下药丸皆双出也下利甚者浓煎冷粥饮便止
　　解肌散　治小儿伤寒壮热
　　地骨皮　防榔　芍药　当归【各半两】甘草【炙】石膏【各一分】麻黄【去节用汤浸洗一钱】
　　右为末每服半钱水一盏煎至六分温服
　　细辛散　治小儿大人头疼及伤寒壮热头风明目细辛　石膏　何首乌【各一分】川乌头　川芎　干薄荷【各半两】蝎【十四个】
　　右为末用薄荷茶调下一钱服之
　　三黄散　治小儿伤寒五六日壮热心躁口干烦渴大小便难
　　川大黄【半两炒剉】麦门冬【半两去心焙】石膏【一两细研】川芒硝黄芩　甘草【各一分炙微赤剉】黄连【一分去须】
　　右为散每服一钱以水一小盏煎至五分去滓量儿大小分减顿服以利为度
　　丹参汤　治小儿卒寒热不休不能服药
　　苦参　莽草　丹参　桂心【各三两】菖蒲【半斤】雷丸【一升】蛇麻子
　　右以水二斗煑三五沸适寒温以浴儿避眼及阴
</div>
    <div class="pagination">
<a href="普济方四库_page1543.html">上一页</a><span>...</span><a href="普济方四库_page1539.html">1539</a><a href="普济方四库_page1540.html">1540</a><a href="普济方四库_page1541.html">1541</a><a href="普济方四库_page1542.html">1542</a><a href="普济方四库_page1543.html">1543</a><span class="current-page">1544</span><a href="普济方四库_page1545.html">1545</a><a href="普济方四库_page1546.html">1546</a><a href="普济方四库_page1547.html">1547</a><a href="普济方四库_page1548.html">1548</a><a href="普济方四库_page1549.html">1549</a><span>...</span><a href="普济方四库_page1545.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
