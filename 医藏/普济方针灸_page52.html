<!DOCTYPE html>
<html>
 <head>
  <meta charset="utf-8"/>
  <title>
   普济方针灸 - 第 52 页/共 82 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方针灸 - 第 52 页/共 82 页
  </h1>
  <div class="content">
   治骨痹。举节不用而痛。汗注烦心。取三阴之经补之。厥痹者。厥气上攻腹。取阳之络视主病者。泻阳补阴经也。穴会阴 太渊消泺 照海治足大指搏伤。下车 地。适臂指端伤。为筋痹。穴解溪治痹胫重。足跗不收。跟痛。穴巨虚 下廉治胫疼。足缓失履。湿痹。足下热。不能久立。穴条口治膝寒。痹不仁。痿不屈伸。穴髀关治肤痛痿痹。穴外丘治髀痹。引膝股外廉痛。不仁。筋急。穴阳陵泉治腰胁相引痛。髀筋 。胫痛不可屈伸。痹不仁。穴环跳治风寒从足小指起。脉痹上下。带胸胁痛无常处。穴至阴治足下热。胫痛不能久立。湿痹不能行。穴三阴交治胸痹引背时寒。穴间使治痹心痛。穴天井治胸痹心痛。不得息。痛无常处。穴临泣治胸痹心痛。穴膻中忌针治胸痹满痛。穴期门
　　卷十　针灸门
　　自汗
　　治多汗。穴玉枕治汗出。穴膈俞治多汗。四肢不举。少力。穴曲肘横文灸五十壮。长平灸五十壮。
　　治头项痛。历节汗出。穴飞扬 涌泉 颔厌 后顶治疟多汗。穴昆仑治温疟汗出。穴然谷治骨寒热。汗注不止。穴复溜治心痛汗出。穴大敦治汗出。穴缺盆治风汗出。穴中府治汗出而寒。穴少商治汗出。穴冲阳治热病烦心。心闷。先手臂身热。螈 唇口聚。鼻张。目下。汗出如珠。穴列缺 曲池治汗出寒热。穴五处 攒竹 正营 上脘 缺盆 中府治汗出衄血不止。穴承浆治汗出而呕 。穴百会治热病汗出。目厥足清。又治汗不出。厥。手足清。穴大都治寒热无所安。汗出不止。风逆。四肢肿。穴复溜治热病烦心。足寒清。多汗。先取然谷。后取太溪。大指间动脉皆先补之。
　　治汗出。穴列缺 肺俞 心俞治多汗疟病。穴 。灸五十壮。
　　
　　卷十　针灸门
　　汗不出
　　治胸满短气不得汗。皆针补手太阴。以汗出。
　　治疟寒汗不出。穴少泽 复溜 昆仑治风疟。汗不出。穴偏历治疟寒热。汗不出。穴少泽治 疟振寒热。汗不出。穴上星治头痛风汗不出。穴哑门治心中烦满。汗不出。穴心俞 曲差治洒淅寒热。脊强汗不出。穴陶道治振寒汗不出。穴胆俞治头痛如破。身热如火。汗不出。穴命门治身热汗不出。穴上脘治汗不出。穴至阴 鱼际 曲泉 侠溪 中膂俞治风汗不出。穴偏历治手足烦热。汗不出转筋。穴窍阴治汗不出。穴命门。肺俞治汗不出过肩。穴曲泽治汗不出不过眉。穴曲泽治汗不出。穴鱼际治热病汗不出。腹中积癖。默默嗜卧。四肢怠惰。不欲动。身常湿。不能食。食则心痛周痹身皆痛。穴鬲俞
　　卷十　针灸门
　　伤寒无汗
　　疗热病汗不出。手足逆冷。腹满善呕。目眩烦心。四肢肿。穴大都治热病三日以往。不得汗。怵惕。又云。及主热病。烦满欲呕哕。胸胁不可反侧。咳满溺赤小便血衄不止。呕吐血。气逆。噫不止。嗌中痛食不下。喜渴。口中烂。掌中热。欲呕。
　　穴劳宫治臂厥热痛。汗不出。穴孔最（皆灸刺之。此穴可出汗）治热病汗不出。穴经渠 阳池 阳谷 合谷 前谷 内庭 后溪 腕骨 支沟 厉兑冲阳 解溪治热病汗不出。穴中冲治烦满汗不出。穴命门 膀胱俞 上脘 曲差 上星 陶道 天柱 上 悬厘 风池治下部寒热。汗不出。体重。穴飞扬治汗不出。凄厥恶寒。穴玉枕 大杼 肝俞 心俞 鬲俞 陶道治腹足清。寒热。汗不出。穴光明治身热头痛汗不出。穴曲泉治头痛甚不出汗。穴鱼际治气鬲喜呕。鼓颔不得汗。烦心身痛。穴尺泽治热病。先不乐。头痛面热无汗。穴液门 中渚 通里治伤寒温病善摇头。颜青汗不过眉。穴曲泽治热病汗不出。取其经血立愈。穴委中治热病汗不出。穴孔最可（灸三壮。即汗出）治热病汗不出。穴陷谷 厉兑 鬲俞 中渚 大都 支沟 阳谷 腕骨 前谷治热病烦满汗不出。头偏痛。烦心不欲食。穴悬颅治热病汗不出。头偏头。烦心不欲食。穴悬厘治热病汗不出。穴治伤寒。汗不出脊强。穴大杼治热病汗不出。暴痹喘逆。心痛呕吐。穴经渠治热病汗不出。穴商阳治热病汗不出。掌热。身如火。心痛。烦满。舌强。头痛如破。穴中冲治热病汗不出。默默嗜卧。溺黄。消瘅。大便难。穴太溪治温病汗不出。目眩苦头痛。穴风池治热病汗不出。臂膊腋肿。喜笑不休。心悬若饥。喜悲泣惊恐。目赤。小便如血。呕逆狂言不乐。穴大陵治热病汗不出。卒狂。虚则痿痹。坐不能起。实则足 热。膝痛。身体不仁。善啮颊。
　　穴光明治热病汗不出。胸满颈痛。四肢不举。腋下肿。上气。胸中有声。喉喝。穴天池治热病汗不出。穴 天牖 风池 上星治热病汗不出。而苦呕烦心。穴承光治热病汗不出。穴天柱 风池 商阳 关冲 液门治热病。胸中澹澹。腹满暴痛。恍惚不知人。手清小腹满。螈 。心疝满不得息。穴巨阙治热病汗不出。胁痛不得息。颈颔肿。寒热。耳鸣聋无所闻。穴阳谷治热病汗不出。善噫。腹胀满。胃气谵言。穴解溪
　　卷十　针灸门
　　伤寒呕哕
　　治伤寒烦心。喜呕。心腹胀噫。烦热。鬲中不利。穴巨阙治热病烦心。喜呕。胸中澹澹。穴间使治伤寒。寒热头痛呕衄。穴温溜治汗出而呕痉。穴百会治寒热好呕。穴商丘治伤寒热盛。烦呕。穴大椎治头身热赤欲呕。穴肾俞治热病烦满呕哕。穴劳宫治伤寒逆气呕吐。穴曲泽治伤寒呕逆。噫哕。鬲中气闭塞。穴温溜（灸腋下聚毛下。附肋宛宛中。五十壮）治伤寒呕逆。若气自腹中起。上筑咽喉。逆气连属不能出或至数十声上下不得喘息。此由寒伤胃脘。肾气先虚。逆气上乘于胃。与气相侔。不止者难治。谓之哕。
　　穴灸中脘关元百壮。未止。灸肾俞百壮。宜茱萸丸。此用方论。哕者。俗云。咳逆也。
　　针灸者。当以此求之。
　　
　　卷十　针灸门
　　疟论
　　（附论）治疟病灸刺法论曰。足太阳疟。令人腰痛头重。寒从背起。先寒后热。热止汗出难已。
　　刺中出血。足少阳疟。令人身体解 。寒不甚。热不甚恶。恶人见人。心惕惕然。热多汗。刺足少阳。足阳明疟。令人先寒。洒淅寒甚。久乃热。热去汗出。喜见日光火气乃快然。刺足阳明脚趺上。足太阴疟。令人不乐。好太息。不嗜饮食。多寒热。汗出病至。则呕。呕已乃衰。
　　即取之。足少阴疟。令人吐呕甚。久寒热。热多寒少。欲闭户而处。其病难已。足厥阴疟。
　　令人腰痛。小腹满。小便不利。如癃状。非癃也。数小便。意恐惧。气不足。腹中悒悒。刺足厥阴。
　　治温疟寒疟。疗疟久不愈。穴 。
　　治温疟 疟。穴腰俞 中脘治 疟。穴鬲俞 命门 太溪治暴疟。穴阴跷治寒疟。穴上廉治疟寒热。唇口干。身热喘。目急痛。穴三间治疟发寒热。头重烦心。穴至阴治寒热 疟。穴液门 合谷 陷谷 天池治发寒热。疟久不愈。目视KT KT 。穴偏历治 疟久不愈。穴大椎治 疟久不愈者。烦满少气。悲恐畏人。臂酸掌热。手握不伸。穴少府治 疟寒热洒淅。穴陶道治寒热 疟。腰腹相引痛。穴命门治疟日西发（又云治疟日发）。穴足临泣治久疟。穴太溪 照海 中渚治久疟振寒。及腋下肿。穴丘墟治疟。穴陷谷治 疟色苍苍振寒。小腹肿。食怏怏。绕脐痛。足逆冷。不嗜食。身体不仁。太息。穴中封治 疟寒热。目眩头痛。暴得耳聋。穴液门治 疟头痛烦闷。穴腕骨治寒热 疟口干。穴商阳治温疟。穴 中腕 白环俞治寒热疟。穴上 偏历治寒疟。唇焦口干。气喘。穴三间治 疟寒热。穴脾俞资生经云。有人患久疟。诸药不效。或教之以灸脾俞即愈。更一人亦久患疟闻之。亦灸此穴而愈。盖疟多因饮食得之。故灸脾俞自效。
　　治寒疟不嗜食。穴内庭 厉兑 公孙治疟寒热。喜惊不欲食。穴京骨治疟心烦。甚欲得饮冷。恶寒则欲处温中。咽干不嗜食。穴神门治身寒热疟病。心下烦满。气逆。穴合谷 阳溪 后溪 阳池 阴都治寒疟。穴天枢治寒疟呕沫。喜笑纵唇口。穴列缺治 疟振寒。腹满烦心。善哕唾味。唇干。引饮不下。膨胀。手挛指痛。寒栗鼓颔。喉治疟寒热。胸背拘急。胸满膨胀。穴经渠治温疟 疟。穴大椎 腰俞治疟。头项强不可俯仰。头痛振寒。穴大杼治 疟。穴百会 前谷 风池 神道治 疟振寒。热汗不出。穴上星治风疟汗不出。穴偏历治疟寒汗不出。穴少泽 复溜 昆仑治疟先寒。洒淅甚久而热。热去汗出。穴冲阳治疟多汗。又云。主疟多汗。腰痛不可俯仰。目如脱。项似拔。穴然谷 昆仑治疟寒热。穴列缺（又云。主疟甚热）后溪 少泽 前谷治疟咳逆心烦不得卧。寒热。穴太泉 太溪 经渠治乍寒乍热疟。穴大陵 腕骨 阳谷 少冲治疟振寒。热盛狂言。穴天枢治疟多寒少热。又治疟闷呕甚。热多寒少。欲闭户而处。寒厥足热。穴大钟治寒疟腹痛。穴商丘治疟背振寒。项痛。引肘掖腰痛少腹痛。四肢不举。穴少海治疟甚苦寒。咳呕沫。穴阳溪治疟不嗜食。恶寒。穴厉兑 内庭治疟振寒。寒栗鼓颔。穴小商治 疟热。穴商丘 神庭 上星 百会 完骨 风池 神道 液门 前谷 光明 至阴大杼治疟身热。穴阴都 少海 商阳 三间 中渚治疟身热。穴列缺治疟胁痛不得息。穴阳谷治疟足痛。穴侠溪治疟从脚 起。穴冲阳 束骨治狂疟头眩。痛痉反折。穴飞扬治疟面赤肿。穴温溜治疟食时发。心痛悲伤不乐。穴天井治疟病。穴天府治风疟。穴 支正 少海治 疟少气。穴三里 陷谷 侠溪 飞扬王氏云。夫疟皆生于风。夏伤于暑。秋为 疟（素问云。 犹老也。亦瘦也。杨上善云二日一发为 疟。其说与素问千金异）。疟有数名。先寒后热。曰寒疟。先热后寒。曰温疟。
　　热而不寒曰瘅疟。多寒曰壮疟。久不瘥曰劳疟。久不断曰老疟。时行后变成疟。曰瘴疟。病结为 瘕曰疟母。以至肝肺脾肾心胃亦皆有疟。或每日发。或间日发。或作稍益晏。或作日益早。素问千金等方。论之详矣。治疟之方甚多。惟小金丹最佳。予尝以与人。皆效。然人岂得皆有此药哉。此灸之所以不可废也。乡居。人用旱莲草捶碎。宜用手掌大（四指阔也）。
　　当两胁中。以古文钱压之。系之以故帛。未久即起泡。谓之天灸。尚能愈疟。况于灸乎。故详着之。
　　治诸疟而脉不见者。刺十指间出血。及看两舌下有紫肿红筋。亦须针去血。效。血去必已。先视身之赤如小豆者。尽取之。
　　治肝疟。穴刺足厥阴见血。
　　治心疟。穴刺手少阴。
　　治脾疟。穴刺足太阴。
　　治肺疟。穴刺手太阴阳明。
　　治胃疟。穴刺足太阴阳明横脉出血。
　　治肾疟。穴刺足少阴太阳。
　　治五脏疟。尺泽二穴。各灸三壮。发时灸。
　　凡灸疟者。必先问其病之所未发者。先灸之。从头项发者。于未发前。预灸大椎尖头。
　　渐灸过时止。从腰脊发者。灸肾俞百壮。从手臂发者。灸三间。又灸上星。及大椎。至发时令满百壮。灸艾炷和黍米粒。若觉小异。即灸百会三壮。若后更发。又七壮。极难愈者。不过三灸。以足踏地。以线围足一匝。中折从大椎向百会灸线头三七壮。炷如小豆。又灸风池二穴三壮。又正头仰卧。以线量两乳间。中起从乳向下灸度。随年壮。男左女右。
　　治 疟。穴上星主之。灸七壮。先取 。从取天牖风池。疟日西而发者。临泣主之。
　　灸七壮。
　　治疟。实则腰背痛。虚则鼽衄。穴飞扬。灸七壮。
　　治疟多汗。腰痛不得俯仰。目如脱。项如拔。穴昆仑。灸三壮。又大开口。度上下唇。
　　以绳度心头。灸此度下头百壮。又灸脊中央五十壮。遇发时灸二十壮。
　　治热多寒少。又云。疟闷呕甚。欲闭户而处。寒厥足热。穴太溪治疟。穴刺足少阴血出愈。
　　治疟寒热。穴合谷 阳池 侠溪 京骨治疟病。医不能救者。以绳量病患脚。围绕足跟。及五指匝讫。截断绳不用。所量得绳置项上。着反向背上。当绳头处。中脊骨上灸。三十壮则定候。看复恶寒。急灸三十壮则定。
　　此至过发一炊久候之。虽饥。勿与食尽日。此法神验。男左足。女右足。
　　治瘴疟服药后。穴灸大椎三四十壮。无不断。若先寒者。将欲寒者。预前以炭火安床下令背暖。并取鳖甲末一方寸匕。暖酒和服。至发时。令得三服被覆。过时无不断。此是陶氏法比欲寒时但以火灸其背。亦乃即瘥者。纵发亦轻。效验。
　　治疟。从手发者。灸三间。三年 疟欲发。惨惨则下火。从腰发者。灸肾俞百壮。
　　治疟疾久不愈。不问男女。于大椎中第一骨节尽处。先针后灸三七壮。立效。或灸第三骨节亦可。
　　治疟疾。穴灸大椎百会。各随年壮。
　　
　　卷十　针灸门
　　黄胆
　　治黄胆。穴脾俞 胃脘 太溪治黄胆一足寒。一足热。喜渴。及舌纵烦满。穴然谷治黄胆热中喜渴。穴太冲治身黄。时有微热。不嗜食。少气。身体重。膝内廉内踝前痛。穴中封 五里治黄胆腹满不能食。穴脊中治黄胆喜欠。不下食。胁下满欲吐。身重不欲动。穴脾俞治黄胆目黄。穴劳宫治目黄振寒。穴中脘 大陵治黄胆。穴脾俞疗腰身黄。胀满。腹肚泻痢身重。四肢不收。黄胆。邪气积聚。腹痛寒热。穴脾俞疗身黄羸瘦。穴章门治马黄。黄胆等病。穴黄门穴（从鼻头直入发际。度取通绳分为三断绳。取一分入发际当绳头针是穴）治马黄。黄胆。上龈里穴。正当人中及唇。针三 。
　　治马黄。黄胆。四时等病。上 穴。入口里边。在上缝赤白脉是。针三 。
　　治黄胆。舌下穴。侠舌两边针。
　　治马黄黄胆。寒暑瘟疫。唇里穴。正当承浆里边。逼齿龈。针三 。
　　治四时寒暑所苦。疸气温病。穴颞 。针灸。
　　治马黄黄胆疫通身。并黄语。音已不转者。侠人中穴。火针。
　　治马黄急疫。侠承浆穴。
　　治马黄黄胆急疫等病。穴巨阙。灸穴七壮。
　　治马黄黄胆。穴上脘。灸七壮。
　　治马黄黄胆。男阴缝穴。拔阴反向上灸。若女人玉门是穴。男女针灸无 。
　　治头中百病。马黄黄胆。穴风府。针灸之。
　　治马黄黄胆。热府穴在第二节下两旁。相去各一寸五分。
　　治马黄黄胆。寒暑诸毒。穴心俞 肝俞 脾俞 肾俞 脚后跟穴。在白肉后际。针灸随便。
　　治黄胆。通治百毒。穴肺俞（灸）治马黄。黄胆寒暑疫毒。耳中穴。在耳门孔上横梁是。针灸之。
　　治马黄黄胆。寒暑温疫。颊里穴。从口吻边入往对颊里去口一寸。针颊两边同法。
　　治马黄黄胆。KT 石子头穴（还取病患手。自提臂从腕中太渊绞向上一尺接白肉际。灸七壮）治黄胆。乳孔穴。度乳至脐中屈筋头骨是。灸百壮。
　　治马黄瘟疫。穴太冲。针灸随便。
　　治伤泡身黄。穴章门治三十六黄确应用俞穴处。穴肝俞 心俞 脾俞 肺俞 肾俞 胆俞 小肠俞 胃俞大肠俞膀胱俞 风门 百会 接脊一穴。在背当中心。天窗 明堂 神庭 风府 风池 玉枕承浆 太阳 鸠尾 巨阙 上脘 中脘 下脘 胃脘 阴倍二穴。在胃两旁各一寸半。章门手太阳 手阳明 劳宫 三里 上廉 下廉 承山 绝骨 足阳明 太冲 伏兔 气海丹田 关元 曲骨 魂舍 玉泉。
　　治黄胆。穴手太阳。灸随年壮。
　　资生经云。五苓散治疸病发渴立效。瘀热在里。身黄肿。煎茵陈汤下。服此不效。方可针灸。
　　治黄胆。穴鱼际。灸七壮。
　　治瘅善哕。气走咽喉而不能言。手足清。大便难。嗌中肿痛。吐血。口中热唾如胶。
　　穴太溪
　　卷十一　针灸门
　　头风
　　疗头风。穴百会 脑空 天柱疗头风。目眩。狂乱风痫。左主如花。右主如果。穴神聪疗头风热痛。头肿风痫。穴前顶疗风眩目KT KT 。额颅上痛。穴后顶疗头风目眩。穴上星治头风目眩。面赤肿。穴前顶治头风。穴下廉 五处 神庭治风头眩。善呕烦满。穴神庭治风头眩头痛。穴天牖 风门 昆仑 关元 关冲治风眩。偏头痛。穴前顶 后顶 颔厌治风头眩。颜清。引颔痛。穴上星治风头眩。头痛颜清。穴囟会治风头耳后痛。烦心。穴完骨治痿厥风。头重痛。穴跗阳治胸中寒如风状。头眩两颊痛。穴侠溪治风头痛。穴肾俞 攒竹 承光 丝竹空 脉 和治头眩风闷。穴五处治风头热。穴合谷 五处疗头风面肿。目眩。项强不得转。穴天牖治头风生白屑。多睡。穴囟会 针佳。以油盐揩发根。头风永除。
　　治头风肿痒。穴眉冲（针）疗头目眩痛。穴通理 百会疗头眩。穴阳谷王氏云。论头痛本于大寒。内至骨髓。则头风者。亦本于风寒入脑也。本氏方论。妇人患头风者。十居其半。或者妇人无巾以御风寒焉耳。男子间有患之者。非头上少发。必其囟会前顶之发秃也。欲灸头风。先宜囟会。百会。前顶等穴。其头风连目痛者。当灸上星。神聪。后顶等穴。
　　予尝自灸。验效。教人灸亦验云。
　　治头风。灸后顶穴。在百会后一寸五分。强间穴前一寸五分。灸五壮。兼治癫疾。并摇头口所入也。各灸三壮。
　　治头风面肿。项强不得回顾。刺手少阳经天牖二穴。在颈筋缺盆上。天容后。天柱前。
　　完骨下。发际上。针入五分。留七呼。不宜补。亦不宜灸。若灸之。面肿眼合。取足太阳经二穴。在背俞部第三行。肩膊内廉。侠第六顾下。两傍相去各三寸。正坐取之。足太阳脉之所发也。针入六分。留三呼。泻五吸。后针天牖风池。其病即瘥。若不先针 。即难廖其疾也。此皆久病流注之法。今举此为例。学人宜须审详。
　　治头风面虚肿。穴上星治目黄头肿。穴脑户
　　卷十一　针灸门
　　头痛
　　治风眩头痛。呕吐心烦。穴解溪 承光治头痛振寒。汗不出。穴胆俞治头痛振寒。穴大杼治头痛风寒汗不出。穴哑门治头痛。穴合谷 天池 丝竹空 鱼际 四白 天冲 三焦俞 风池。
　　治寒热头痛。进退 疟。恍惚悲愁。健忘惊悸。穴神道治厥逆头痛。胸满不得息。穴阳溪治厥头痛。面浮肿。风逆四肢肿身湿。穴丰隆治头重鼻塞。风寒从足小指起。脾上下带胸胁痛无常。转筋寒热。汗不出。烦心。穴至阴治头痛振寒。目黄胁痛。穴青灵治脑旋目运。头痛不可忍。烦心呕吐涎沫。发无时。项强不可顾。穴强间。
　　治头痛肩背急。穴昆仑治头痛颈项急。不得顾。目眩。穴风府治头痛项痛。穴曲池疗身热头痛。不可反侧。穴颅息疗头痛甚。汗不出。穴鱼际疗头痛。穴脑户疗头目眩痛。穴百会 通里疗头痛如破。身热如火。穴命门 中冲疗寒热头痛。善哕。衄血。肩不举。穴温溜疗醉后酒风发。头重皮肤肿。两角眩痛。穴率谷治头痛。穴天柱 陶道 大杼 孔最 后溪（一作本神）治头肿痛。穴脑户 脑空 通天治头痛如破。目痛如脱。喘逆烦满。呕吐汗出。穴大陵 头维治头痛如锥刺。不可动摇。穴窍阴 强间治头痛寒热。汗不出。恶寒。穴目窗 中渚 完骨 命门 丰隆 太白 外丘 通谷京骨 临泣 小海 承筋 阳陵泉治寒热头痛。喘渴。目不可视。穴神庭 水沟治寒热痹头痛。穴消泺治头痛。穴五处治头痛筋挛。骨重少气。哕噫满。时惊。不嗜卧。咳嗽烦冤。其脉举之则弦。按之石坚由肾气不足。而内着其气。逆而上行。谓之肾厥。宜灸关元百壮。服玉真丸。
　　治头痛连齿。时发时止。连年不已。此由风寒留于骨髓。髓以脑为主。脑逆。故头痛。
　　齿亦痛。穴曲鬓七壮。左痛灸左。右痛灸右。宜白附子散。
　　治头痛头风。耳后痛。脑空等。穴小海 完骨治癫疾头痛。穴天冲素问尝论。有数岁头痛不已者。大寒内至骨髓。髓以脑为主。脑逆。故头痛。齿亦痛。
　　名曰厥逆头痛。亦有肾厥。肝厥头痛者。如本事方所谓。下虚者。肾虚也。肾厥则头痛。上虚者肝虚也。肝厥则头晕是也。皆可随证治之。若真头痛。则朝发夕死。夕发朝死矣。人而患此亦末如之何。要之亦有所自。其在根本不固耶。若欲着艾。须先百会囟会等穴。而丹田气海等穴。尤所当灸。以补养之。毋使至于此极也。
　　治风眩。偏头痛。穴前顶治风痰头痛。穴丰隆治头偏痛。引目外 。穴悬厘治头风目眩无所见。偏头痛引目外 急。耳鸣。好嚏。颈痛。穴颔厌治头偏痛。穴后顶治头半寒痛。头眩目痛。穴玉枕治头项偏痛。穴正营治热病头痛汗不出。头偏痛。引目外 赤。身热齿痛。穴悬颅治头偏痛。烦心不欲食。穴悬厘治偏正头痛。穴丝竹空 风池 合谷治眉攒头痛不可忍者。穴解溪治头眩痛。穴昆仑 解溪 曲泉 飞扬 前谷 少泽 通里
  </div>
  <div class="pagination">
   <a href="普济方针灸_page51.html">
    上一页
   </a>
   <span>
    ...
   </span>
   <a href="普济方针灸_page47.html">
    47
   </a>
   <a href="普济方针灸_page48.html">
    48
   </a>
   <a href="普济方针灸_page49.html">
    49
   </a>
   <a href="普济方针灸_page50.html">
    50
   </a>
   <a href="普济方针灸_page51.html">
    51
   </a>
   <span class="current-page">
    52
   </span>
   <a href="普济方针灸_page53.html">
    53
   </a>
   <a href="普济方针灸_page54.html">
    54
   </a>
   <a href="普济方针灸_page55.html">
    55
   </a>
   <a href="普济方针灸_page56.html">
    56
   </a>
   <a href="普济方针灸_page57.html">
    57
   </a>
   <span>
    ...
   </span>
   <a href="普济方针灸_page53.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
