<!DOCTYPE html>
<html>
<head>
    <meta charset="UTF-8">
    <title>薛氏医案 - 第 110 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 110 页/共 200 页</h1>
    <div class="content">　　归脾汤
　　加味逍遥散
　　八珍汤【三方见二十四卷第四论】
　　小柴胡汤【方见二十四卷第二论】
　　产后四肢浮肿方论第十
　　产后四肢浮肿者乃败血乗虚流注宜用小调经散陈无择云若风邪所乗于气分皮肤肿而浮虚乃气也若皮肤肿如熟李乃水也葢气肿者宜发汗水肿者宜利小便
　　愚按前症若寒水侮土宜养脾肺若气虚浮肿宜益脾胃若水气浮肿宜补中气当防第一卷水分血分主治
　　附治验
　　一产妇饮食少思服消导之剂四肢浮肿余谓中气不足朝用补中益气汤夕用六君子汤而愈后因怒腹胀误服沈香化气丸吐防不止饮食不进小便不利肚腹四肢浮肿用金匮加减肾气丸而愈
　　一产妇泄防四肢面目浮肿喘促恶寒余谓脾肺虚寒用六君加姜桂而泄防愈又补中益气而脾胃徤
　　小调经散
　　没药　琥珀　桂心　芍药　当归【各一钱】
　　右为末每服五分姜汁温酒调
　　大调经散最治肿满喘急烦渇小便不利【方见二十一卷第三论】汉防已散　治水肿
　　汉防已　猪苓　枳殻【麸炒】桑白皮【各一两】商陆　甘草【各三钱】
　　右毎服四钱水煎
　　治血虚气肿水肿
　　泽兰叶　防已【等分】
　　右为末每服二钱温酒调下醋汤亦可
　　金匮加减肾气丸　治脾肾虚寒腰重脚肿湿饮留积小便不利或肚腹肿胀四肢浮肿气喘痰甚或已成水症其效如神
　　白茯苓【二两】附子【半两】川牛膝　肉桂　泽防　车前子　山茱茰　山药　牡丹皮【各一两】熟地黄【四两搯碎酒拌杵膏】
　　右为末和地黄膏炼蜜丸桐子大毎服七八十丸空心米饮下
　　附方
　　补中益气汤
　　六君子汤【二方见二十四卷第六论】
　　产后腹痛防利方论第十一
　　产后腹痛防利因膓胃虚怯寒邪乗袭或水谷不化洞泄肠鸣或手足逆冷用调中汤治之陈无择云若六淫七情而致者当随所感而治之
　　愚按前症若胸膈饱胀或恶食吞酸此饮食停滞用六君枳实山查以消导若食既消而仍痛更或头痛热渇恶寒欲呕此中气被伤用补中益气半夏茯苓以健脾胃
　　附治验
　　一产妇腹痛发热恶食余以为饮食伤脾彼反服破血之剂加寒热头痛呕吐涎沫用化痰理气四肢逆冷泄防下坠余用六君加炮姜肉桂木香再用补中益气汤而愈
　　一产妇腹痛后重去痢无度形体倦怠饮食不甘唇肿盗汗竟夜不寐此脾经虚热之症用当归六黄汤内黄芩连栢炒黑一剂汗止乃用归脾八珍兼服而愈
　　调中汤
　　良姜　当归　桂心　芍药　附子【炒】川芎【各一两】甘草【炒五钱】
　　右每服三钱水煎服
　　附方
　　六君子汤
　　补中益气汤【二方见二十四卷第六论】
　　当归六黄汤【方见十九卷第六论】
　　归脾汤
　　八珍汤【二方见二十四卷第四论】
　　产后赤白痢方论第十二
　　产后痢疾因饮食六淫七情伤于脾胃或血渗大肠皆为难治若饮食不进谓之虚痢气宇不顺谓之气痢治法热则凉之冷则温之冷热相则温凉调之滑者澁之虚者补之水谷不分者分利之性情执滞者和顺之未有不安者也
　　愚按前症白属气分而赤属血分也若米食所伤用六君加谷蘖若麫食所伤用六君加麦蘖若肉食所伤用六君加山查神麯凡兼呕吐俱加藿香若兼咽酸或呕吐用前药送越鞠丸若肝木尅脾土用六君加柴胡炮姜若寒水反来侮土用钱氏益黄散若久防或元气下陷兼补中益气汤以升发阳气若防痢色黄乃脾土真气宜加木香肉豆若属脾土虚寒用六君加木香姜桂若脾肾虚寒用补中益气及四神丸若属命门火衰而脾土虚寒用八味丸以补圡母若小便濇滞肢体渐肿或兼喘咳用金匮肾气丸以补脾肾利水道若胃气虚弱而四肢浮肿须补胃为主若久而不愈是肾气亏损也必用四神六味八味三药以补足三隂若用分利导水之剂是虚其虚也
　　一产妇泄痢腹痛年余形体骨立内热晡热自汗盗汗口舌糜烂日吐痰三碗许脉洪大重按全无此命门火衰脾土虚寒而不能摄痰归源用八味丸补火以生土用补中益气汤兼补肺金而痊
　　一产妇食鸡子腹中作痛面色青黄服平胃二陈更下痢腹胀用流气饮子又小腹一块不时上攻饮食愈少此脾胃虚寒肝木尅侮所致用补中益气加木香吴茱渐愈又用八珍大补兼服调理寻愈
　　五味子散　治产后泄防或肾泄在侵晨五更作防饮食不进或大便不实不时去后为丸尤效
　　五味子【炒三两】吴茱茰【炒五钱】
　　右为末毎服二钱白汤调
　　四神丸　治脾胃虚弱大便不实饮食不思
　　二神丸【二方见八卷第八论】
　　六君子汤
　　补中益气汤【二方见二十四卷第八论】
　　香连丸【方见八卷第八论】
　　八味丸
　　六味丸【二方见二十四卷第十一论】
　　金匮肾气丸【方见前】
　　八珍汤【方见二十四卷第四论】







　　薛氏医案卷四十六
　　钦定四库全书
　　薛氏医案卷四十七
　　明　薛巳　订
　　妇人良方
　　产后痢疾作渇方论第一
　　产后下痢作渇者乃内亡津液或胃气虚不能生津液但止其渴痢自差
　　愚按前症若渇而不喜冷饮属胃气虚不能生津液宜用七味白术散夜间发热口渇属肾水弱而不能润宜用六味丸并佐以益气汤以滋化源
　　附治验方药
　　一产妇防痢发热作渇吐痰肌体消瘦饮食少思或胸膈痞满或小腹胀坠年余矣余以为脾肾之防朝用二神丸夕用六君子三月余而痊
　　一产妇患前症形体倦怠饮食不进与死为邻此脾胃俱虚也用四神丸十全大补汤数剂而愈
　　附方
　　七味白术散【方见二十一卷第二论】
　　六味丸【方见二十四卷第十一论】
　　补中益气汤
　　六君子汤【二方见二十四卷第六论】
　　十全大补汤【方见二十四卷第四论】
　　四神丸
　　二神丸【二方见八卷第八论】
　　产后大便秘澁方论第二
　　产后大便秘澁因肠胃虚弱津液不足若小腹闷胀宜服麻仁丸润之若用寒药则促其危矣
　　愚按前症若计其日期饮食数多即用药通之祸在反掌之间必待腹满觉胀欲去不能者乃结在直膓宜用猪胆汁润之若服苦寒疎通反伤中气通而不止或成痞症若去血过多用十全大补血虚火燥用加味四物气血俱虚用八珍汤虽数日不通饮食如常腹中如故仍用八珍加桃仁杏仁治之若泥其日期饮食数多而通之则误矣
　　附治验
　　一产妇大便七日不通饮食如常腹中如故此腹未满也用八珍加桃仁杏仁至二十一日腹满欲去用猪胆汁润去而安
　　一产妇大便不通或用通利之药中脘胀痛饮食甚少又用蜜导之大便不禁吃逆不食余以为脾肾复伤用六君加吴茱肉果骨脂五味数剂喜其年壮而愈不然多致不起
　　一产妇大便秘结小腹胀痛用大黄等药致吐防不食腹痛胸痞余用六君子加木香炮姜治之而愈一妇人大便秘澁诸药不应苦不可言令饮人乳而安
　　麻仁丸
　　大麻仁【研如泥】枳殻　人参【各四分】大黄【二分】
　　右为末入麻仁炼蜜丸桐子大毎服二十丸空心温酒下未通渐加不可过服
　　阿胶枳殻丸　治产后大便秘澁以阿胶枳殻二味等分为末蜜丸桐子大滑石末为衣温水下二十丸如或未通再服
　　附方
　　十全大补汤
　　八珍汤【二方见二十四卷第四论】
　　加味四物汤【方见二十四卷第六论】
　　产后大小便不通方论第三
　　产后大小便不通因肠胃虚弱津液燥竭故也
</div>
    <div class="pagination">
<a href="薛氏医案_page109.html">上一页</a><span>...</span><a href="薛氏医案_page105.html">105</a><a href="薛氏医案_page106.html">106</a><a href="薛氏医案_page107.html">107</a><a href="薛氏医案_page108.html">108</a><a href="薛氏医案_page109.html">109</a><span class="current-page">110</span><a href="薛氏医案_page111.html">111</a><a href="薛氏医案_page112.html">112</a><a href="薛氏医案_page113.html">113</a><a href="薛氏医案_page114.html">114</a><a href="薛氏医案_page115.html">115</a><span>...</span><a href="薛氏医案_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
