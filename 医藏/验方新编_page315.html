<!DOCTYPE html>
<html>
<head>
    <meta charset="UTF-8">
    <title>验方新编 - 第 315 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 315 页/共 321 页</h1>
    <div class="content">　　托里排脓汤

　　治痈疽初溃。生　二钱，人参、炙朮、当归、炒芍、银花、连翘、茯苓、陈皮、贝母各一钱，白芷、桔梗各钱半，桂心、甘草各五分。

　　千金内托汤

　　治脑疽诸发毒恶等症，已成者服此易溃。人参、生　、当归、川芎、白芍、防风、银花、花粉、白芷、桔梗各一钱，甘草、桂心各五分，痛甚加乳香、没药。

　　人参养荣汤

　　治溃后发热恶寒，或倦怠消瘦，面黄气短，饮食不甘，一切虚弱脉症。人参、蜜　、焦朮、炙草、当归、茯苓、陈皮、志肉、炒五味各一钱，白芍、熟地各钱半，桂心八分，姜枣引。

　　阳春酒

　　治脑疽诸发已溃流脓，腐肉尽时，脾胃虚弱，肌肉生迟，或气血久亏，疮肉色白，不能长发收敛，凡大疮溃后，皆宜服此，长肌肉，润皮肤。人参一两，焦朮、熟地、当归各五钱，天冬、枸杞、远志肉、柏子仁（去油）各三钱，共切碎，装绢袋内，线扎口，瓷坛盛酒五斤

　　附录：咽喉秘集

　　序

　　十三科内，喉、齿有专科，岂不目会厌之关为十一经绾毂，式饮式食，或消或息，所綦重，非宽髀大　比。然业擅专门，治一症必　责值，投方寸匕药，取刀贝至不訾。病涩嗌膳啖不能　于口，　呼暴不可须臾忍。闻有能已之者，大愿免于患苦，倒廪倾　，拱以进，无毫毛顾籍心，乃稍效之以见其功，辽缓之以引其时，必蕲盈　壑而后属餍。嗟养人之患，以为利薮，此巫匠之心也。躬窃悯然；思有以激励之，顾无所得方。有以张氏吴氏《咽喉秘集》本见示，写图备症，述原处方，昭晰无疑，虽使不习衙推者，操药以修其效可　足而待。其便益有三焉：资舟资车，卒然遘疾，检书按症，能辨其轻重危险，不适适规规，惊惧忧疑，便益一；操不律，书赫蹄，呼童市之肆，咄嗟立具，无大药苦乏之便益二；肘后之秘，传于副墨；上池之水，遍丐医门。柔存刚亡之宜，五脏六腑之汇。

　　其书，忸忧其说。千金之剑，必不独知；　之方，无所市重。便益三。衷是三端，亟氏，以激励乎享帚自珍者。虽然谚有之：肺腑而能语，医师色如土；是书行，恐世其业以秘密藏中休粮方，为张、吴两先生发其覆，当有分卫无所之叹也。

　　光绪癸未仲秋合肥张绍棠又堂甫书于醉秋槛

　　咽喉秘集上

　　（吴张氏原本）

　　总论

　　夫左为咽属胃，右为喉属肺，乃一身百节之关，呼吸出入之门。《内经》云：一阴一阳结而为痹。一阴者，手少阴君火，心之脉气也。一阳者，手少阳相火，三焦之脉气也；二脉共络于喉，气热则内结，结甚则肿胀，胀甚则气痹。痹者，不仁之谓，此喉痹之所由名。而乳蛾、喉痹、缠喉等症，皆痹类也（吴氏说）。有风、寒、火、湿、毒、虚之别，或风火相搏肿虚火也；脉细而缓者，虚寒也。六者之象，可类推也。大凡初起之症，诊右寸洪紧肺风也，两关浮数胃火肝风也，左寸浮洪心火也，右寸沉迟肺伏寒也，右寸洪细肺伏热也，右尺洪大三焦火旺也，左尺浮洪而有力肾虚火炎也。六脉大略论治，俱可用六味东加减。症若凶险，脉宜细诊，再察形穷源，对症用药，自然可愈。《经》云：神圣工巧，不过望、闻、问、切，细心推详，庶无差误耳（张氏说）。

　　喉症分经

　　喉有二孔：左为咽属胃，纳食之关；右为喉属肺，纳气之关。口内上　属胃阴，下　属脾阳，舌之中属心，四围属肺，舌根亦属心、小舌又名蒂丁属胃，喉之左右舌根属肝，外两耳垂下亦属肝，牙根上属胃下属脾。舌胎白主寒，黄主热，焦热甚、黑热极。凡舌胎不单论色，但有津者非真热，不可概投凉药，宜引火归原。大舌边乃脾火，可用清凉之剂。喉痈地位属肝，再连内寸许，或烂或肿，俱属脾胃火毒之症，结毒亦有之，但结毒者两关脉必沉，两关脉浮，非结毒也。此分经大略，再考图形便悉（张氏说）。

　　咽喉治法要论

　　医者，当审其病由，参之时令，必须大涌其痰。去痰之法，先备温水，使病患漱口，如点刺，或吹药，令其垂头，流去痰涎，俟痰涎少止，仍以温水频频漱之。

　　如虚弱人及病势重者，须要着人扶好，或用银针刺其患处。风热则散之，火症则清之，甚者下之，阴寒者温之。若初起骤用寒凉之药，则上热未除，中寒复生，其毒乘虚而入，即喘不休，死不救矣！大抵风热症十之七，火症十之三，寒症十无一二也。

　　病昏沉痰多气急，饮食不进，发热不退，牙关紧闭，脉息微弱者，症必重。

　　人事不醒，痰气上攻，声如雷，呛食，眼张，天柱倒陷，面墨色焦，鼻如烟煤，张煽不定，目睛突出，汗发如雨，咽喉干痛，声哑无痰，手足麻至膝盖，发喘及呃，脉息如丝，乃死症也。

　　临症用药，生死反掌，医者不可怀希冀之心，故意延挨。病者不可起懈怠之念，以致决裂。古云：走马看咽喉，不待少顷者，即此谓也。

　　遇症用药后，痰少肿退即愈。如已溃，用药后越两日即可进饮食者，三日后无不收功。

　　喉癣用药后，患处要变红色，知痛痒，有津液润泽者可治，用刀针须向自己勾来，不可向病患口内剔去。

　　咽喉忌下刀之地有四处：咙化、哑门穴、喉关两坳上、舌下筋。若用刀，其刀头上须蘸巳药，或申、亥药，庶不作痛。

　　临症先诊其脉象轻重，后看其患处深浅。若脉绝、脉怪、脉死，则无须用药矣。因毒已入腹，非药力所能挽回也。

　　缠喉风及阴虚喉癣二症，最险而难治，至危而不易识，缠喉风内外无形，其患在关内，上面有红丝，如未入心尚可用药，已入心则不治。凡遇此症，宜早治，在一日半日之内，可保无虞。阴虚喉癣，如痨虾皮形，有青白点子，高低大小，状如暑天　子，其症虽危，延日最久，或一年半载而死，或一月或半月而死，如起病数日之前治之，十症可得九愈。看喉肿处，其色变红者，即成脓之候，可不刺而自溃也。

　　喉症用糯米泔水，或甘桔汤，或薄荷汤，俱要温和为主，山楂焙燥磨细末，煎药内可加一撮，乃消肿去毒，治咽喉之要药也（以上十四条吴氏说）。

　　病患壮者药可猛，弱者攻宜缓，动针不可伤小舌，要紧。

　　夜晚看症，宜加倍细心，药用六味汤，天明复看，再为加减。

　　凡针舌下两边青筋，血红生，血黑死，服宜清膈消痰解毒之剂（以上四条张氏说）。

　　四绝症

　　走马喉风，锁喉风，走马牙疳，缠喉风。此皆凶险之症，若不吐不泻，针之无血，药不能入，皆为不治。慎之慎之。

　　十六绝形

　　舌卷囊缩，角弓反张，油汗如珠，十指无血，喉哑呛食，喉干无痰，吐血喉癣，六脉沉细，声如锯拽，大便十日不通，鼻煽唇青，天柱倒塌，脉细身凉，两目直视，壅痰气塞，喉菌不治。

　　凡诊脉，一呼一吸四、五至者，平和脉也。三至为迟，六至为数，病脉也。

　　脉式

　　脉迟则寒，脉数则热，细缓则虚寒，细数则虚热，六脉一理。

　　表格

　　针穴

　　（凡六穴应病行针）

　　头面：颊车穴，在耳垂下八分，足阳明胃经。

　　右手：少商穴，在大指内甲角，手太阴肺经。中冲穴，在中指内甲角，手厥阴心包络经少冲穴，在小指内甲角，手太阳小肠经。

　　左手：商阳穴，在食指内甲角，手阳明大肠经；关冲穴，在无名指外甲角，手少阳三焦经。

　　表格

　　吴氏咽喉二十四大症歌诀

　　（今存二十二症）。

</div>
    <div class="pagination">
<a href="验方新编_page314.html">上一页</a><span>...</span><a href="验方新编_page310.html">310</a><a href="验方新编_page311.html">311</a><a href="验方新编_page312.html">312</a><a href="验方新编_page313.html">313</a><a href="验方新编_page314.html">314</a><span class="current-page">315</span><a href="验方新编_page316.html">316</a><a href="验方新编_page317.html">317</a><a href="验方新编_page318.html">318</a><a href="验方新编_page319.html">319</a><a href="验方新编_page320.html">320</a><span>...</span><a href="验方新编_page316.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
