<!DOCTYPE html>
<html>
<head>
    <meta charset="UTF-8">
    <title>普济方 - 第 3076 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3076 页/共 3614 页</h1>
    <div class="content">　　用油麻研。涂敷疮瘥。

　　治诸蛇虺蝎恶虫毒。

　　用韭根叶捣汁。服之。

　　治虫咬人。

　　用紫草涂之。一方用紫草油涂之。

　　治蛐咬人方。及中蜈蚣毒者。

　　用鸡屎敷之。

　　治蚯蚓咬痛。

　　用鸭屎敷之。人屎亦可拓。又以葱白敷之。

　　治毒蛇并射工、沙虱等伤。眼黑口噤。手足强。有毒攻腹内成块。逡巡不救。宜用

　　此方。

　　用苍耳嫩叶一握。研取汁。温酒和灌之。将渣浓罨所伤处。一方苍耳敷之亦妙。

　　治蛇咬、蜘蛛毒。

　　用鸡卵轻敲一小孔。合咬处立瘥。一方取白涂四畔。疮即愈。

　　治辟虫法。

　　用荠花置席下辟虫。

　　治诸虫毒。

　　用嚼青蒿叶搽之。

　　治壁镜咬。毒人必死方。

　　用醋磨大黄涂之。

　　治恶蚝螫人。已红肿者。

　　用楝木根并皮切一升。以水三升。和煎取二升。适寒温浸洗疮。冷即易。再三瘥。

　　治恶蚝螫人。红肿烂者。

　　用胡葱于火中煨令软即出。以纸隔手令破。以棍疮上。以痛定为度。李饶州多用神效。

　　治诸蛇虺蝎恶虫毒。

　　用令烟熏疮口。令烟入疮中佳。

　　治蛇虫咬。及疥癣恶疮。

　　用天南星入药。炮为末。用醋调敷之。

　　治蛇虫伤。

　　用葱茎叶捣之。内加盐少许同捣。

　　治蛇虺螫人。

　　用射罔涂螫处。频易。涂肿上。血出即愈。

　　治蛇蝎蜈蚣等伤。

　　用生铁石上水磨汁。涂之。

　　治蛐蚓吹。

　　用老茶研末调涂之。立愈。

　　治壁镜咬人立死方。

　　用槟榔不拘多少。烧灰存性。先以醋淋洗。后以醋调贴之。

　　治诸蛇犬咬皆可治。

　　用黄花草为末。敷伤处。

　　治蜈蚣蝎方。

　　用枯白矾不拘多少。如伤左点左眼。右点右眼。

　　治蚰蜒咬。

　　用木鳖子末醋调。涂之。

　　治恶虫咬

　　（出圣惠方）用马肠根生油磨。涂之。

　　治百虫所伤。

　　（出卫生家宝方）雄黄（一两）白矾（飞过）硼砂（一分）麝香（一钱）露房蜂窠（一分烧灰存性）土蜂窠（并药少许搽之。次

　　治山源深远处。沙虱、土虺、蛇缠、丹毒伤人。累经神验方。

　　乌贼鱼骨胆矾赤足全脚大蜈蚣上三味等分。细研为末。如有患者。速于元发端处。

</div>
    <div class="pagination">
<a href="普济方_page3075.html">上一页</a><span>...</span><a href="普济方_page3071.html">3071</a><a href="普济方_page3072.html">3072</a><a href="普济方_page3073.html">3073</a><a href="普济方_page3074.html">3074</a><a href="普济方_page3075.html">3075</a><span class="current-page">3076</span><a href="普济方_page3077.html">3077</a><a href="普济方_page3078.html">3078</a><a href="普济方_page3079.html">3079</a><a href="普济方_page3080.html">3080</a><a href="普济方_page3081.html">3081</a><span>...</span><a href="普济方_page3077.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
