<!DOCTYPE html>
<html>
<head>
    <meta charset="UTF-8">
    <title>千金翼方 - 第 52 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 52 页/共 233 页</h1>
    <div class="content">　　味咸，平，无毒。主心腹满痛，气急，止痢下淋。生南海。

　　卷第四·本草下　虫鱼部

　　珂

　　味咸，平，无毒。主目中翳，断血生肌，贝类也。大如鳆，皮黄黑而骨白，以为马饰。

　　生南海，采无时。

　　卷第四·本草下　虫鱼部

　　论曰

　　鸟兽虫鱼之类，凡一百一十六种，皆是生命，各各自保爱其身，与人不殊，所以称近取诸身，远取诸物，人自受命，即鸟兽自爱，固可知也，是以须药者，皆须访觅先死者，或市中求之，必不可得，自杀生以救己命，若杀之者，非立方之意也，慎之慎之。

　　卷第四·本草下

　　果部

　　二十五味

　　卷第四·本草下　果部

　　豆蔻

　　味辛，温，无毒。主温中，心腹痛，呕吐，去口臭气。生南海。

　　卷第四·本草下　果部

　　葡萄

　　味甘，平，无毒。主筋骨湿痹，益气，倍力，强志。令人肥健，耐饥，忍风寒。久食轻身，不老延年。可作酒，逐水，利小便，生陇西五原敦煌山谷。

　　卷第四·本草下　果部

　　蓬

　　味酸咸，平，无毒。主安五脏，益精气，长阴令坚，强志倍力，有子。又疗暴中风，身热大惊。久服轻身不老。一名覆盆，一名陵 ，一名阴 。生荆山平泽及冤句。

　　卷第四·本草下　果部

　　覆盆子

　　味甘，平，无毒。主益气轻身，令发不白。五月采。

　　卷第四·本草下　果部

　　大枣

　　味甘，平，无毒。主心腹邪气，安中养脾，助十二经，平胃气，通九窍，补少气少津液，身中不足，大惊，四肢重，和百药，补中益气，强力，除烦闷，疗心下悬，肠 。久服轻身，长年不饥，神仙。一名干枣，一名美枣，一名良枣。八月采，曝干。

　　卷第四·本草下　果部

　　三岁陈核中人

　　燔之味苦，主腹痛，邪气。

　　卷第四·本草下　果部

　　生枣

　　味甘辛，多食令人，多寒热，羸瘦者不可食。

　　卷第四·本草下　果部

　　叶

　　覆麻黄能令出汗，生河东平泽。

　　卷第四·本草下　果部

　　藕实、茎

　　味甘，平，寒，无毒。主补中养神，益气力，除百疾。久服轻身，耐老不饥，延年。一名水芝丹，一名莲。生汝南池泽，八月采。

　　卷第四·本草下　果部

　　鸡头实

　　味甘，平，无毒。主湿痹，腰脊膝痛，补中，除暴疾，益精气，强志，令耳目聪明。久服轻身，不饥耐老，神仙。一名雁喙实，一名芡，生雷泽池泽，八月采。

　　卷第四·本草下　果部

　　芰实

　　味甘，平，无毒。主安中，补五脏，不饥轻身。一名菱。

　　卷第四·本草下　果部

　　栗

　　味咸，温，无毒。主益气，浓肠胃，补肾气，令人耐饥。生山阴，九月采。

　　卷第四·本草下　果部

　　樱桃

　　味甘，主调中，益脾气，令人好颜色，美志。

</div>
    <div class="pagination">
<a href="千金翼方_page51.html">上一页</a><span>...</span><a href="千金翼方_page47.html">47</a><a href="千金翼方_page48.html">48</a><a href="千金翼方_page49.html">49</a><a href="千金翼方_page50.html">50</a><a href="千金翼方_page51.html">51</a><span class="current-page">52</span><a href="千金翼方_page53.html">53</a><a href="千金翼方_page54.html">54</a><a href="千金翼方_page55.html">55</a><a href="千金翼方_page56.html">56</a><a href="千金翼方_page57.html">57</a><span>...</span><a href="千金翼方_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
