<!DOCTYPE html>
<html>
<head>
    <meta charset="UTF-8">
    <title>本草纲目 - 第 173 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 173 页/共 603 页</h1>
    <div class="content">　　苦性泄，寒胜热，直达水气所结之处，乃泄水之圣药。水结胸中，非此不能除，故仲景大陷胸汤用之。但有毒不可轻用。

　　时珍曰：肾主水，凝则为痰饮，溢则为肿胀。甘遂能泄肾经湿气，治痰之本也。不可过服，但中病则止可也。张仲景治心下留饮，与甘草同用，取其相反而立功也。刘河间《保命集》云：凡水肿服药未全消者，以甘遂末涂腹，绕脐令满，内服甘草水，其肿便去。又王《百一选方》云：香港脚上攻，结成肿核，及一切肿毒。用甘遂末，水调敷肿处，即浓煎甘草汁服，其肿即散。二物相反，而感应如此。清流韩咏病脚疾用此，一服病去七八，再服而愈也。

　　【附方】旧三，新一十九。

　　水肿腹满：甘遂（炒）二钱二分，黑牵牛一两半，为末。水煎，时时呷之。（《普济方》）膜外水气：甘遂末、大麦面各半两，水和作饼，烧熟食之，取利。（《圣济总录》）身面洪肿：甘遂二钱半，生研为末。以 猪肾一枚，分为七脔，入末在内，湿纸包煨，令熟食之，日一服。至四、五服，当觉腹鸣，小便利，是其效也。（《肘后方》）肾水流注，腿膝挛急，四肢肿痛：即上方加木香四钱。每用二钱，煨熟，温酒嚼下。当利黄水，为验。（《御药院方》传）正水胀急，大小便不利欲死：甘遂五钱（半生半炒），胭脂坏子十文，研匀。每以一钱，白面四两，水和作棋子大，水煮令浮，淡食之。大小便利后，用平胃散加熟附子，每以二钱煎服。

　　（《普济方》）小儿疳水：珠子甘遂（炒）、青橘皮等分。为末。三岁用一钱，以麦芽汤下，以利为度。

　　忌酸咸三、五日。名水宝散。（《总微论》）水蛊喘胀：甘遂、大戟各一两，慢火炙研。每服一字，水半盏，煎三、五沸服。不过十服。（《圣济录》）水肿喘急，大小便不通：十枣丸：用甘遂、大戟、芫花等分。为末，以枣肉和丸梧子大。

　　每服四十丸，侵晨热汤下，利去黄水为度。否则次午再服。（《三因方》）妊娠肿满，气急少腹满，大小便不利，已服猪苓散不瘥者：用太山赤皮甘遂二两，捣筛，白蜜和丸梧子大。每服五十丸。得微下，仍服猪苓散不下再服之。猪苓散，见猪苓下（《短剧方》）心下留饮，坚满脉伏，其人欲自利反快：甘遂半夏汤：用甘遂（大者）三枚，半夏十二个，以水一升，煮半升，去滓。入芍药五枚，甘草一节，水二升，煮半升，去滓。以蜜半升，同煎八合，顿服取利。（张仲景《金匮玉函》）木鳖子仁四个，为末。猪腰子一个，去皮膜，切片，用药四钱掺在内，湿纸包煨熟，空心食之，米饮下。服后便伸两足。大便行后，吃白粥二三日为妙。（《本事方》）二便不通：甘遂末，以生面糊调敷脐中及丹田内，仍艾三壮，饮甘草汤，以通为度。又太山赤皮甘遂末一两，炼蜜和匀，分作四服，日一服取利。（《圣惠方》）小便转脬：甘遂末一钱，猪苓汤调下，立通。（《笔峰杂兴方》）疝气偏肿：甘遂、茴香等分。为末，酒服二钱。（《儒门事亲》）妇人血结，妇人少腹满如敦状，小便微难而不渴，此为水与血俱结在血室：大黄二两，甘遂、阿胶各一两，水一升半，煮半升，顿服，其血当下。（张仲景方）膈气哽噎：甘遂（面煨）五钱，南木香一钱，为末。壮者一钱，弱者五分，水酒调下。

　　（《怪病奇方》）。

　　痞证发热盗汗，胸背疼痛：甘遂面包，浆水煮十沸，去面，以细糠火炒黄为末。大人三钱，小儿一钱，冷蜜水卧时服。忌油腻鱼肉。

　　消渴引饮：甘遂（麸炒）半两，黄连一两，为末，蒸饼丸绿豆大。每薄荷汤下二丸。忌甘草。（《杨氏家藏方》）癫痫心风：遂心丹：治风痰迷心，癫痫，及妇人心风血邪：用甘遂二钱，为末。以猪心取三管血和药，入猪心内缚定，纸裹煨熟，取末，入辰砂末一钱，分作四丸。每服一丸，将心煎汤调下。大便下恶物为效，不下再服。（《济生方》）马脾风病，小儿风热喘促，闷乱不安，谓之马脾风：甘遂（面包煮）一钱半，辰砂（水飞）二钱半，轻粉一角，为末。每服一字，浆水少许，滴油一小点，抄药在上，沉下，去浆灌之。名无价散。（《全幼心鉴》）麻木疼痛：万灵膏：用甘遂二两，蓖麻子仁四两，樟脑一两，捣作饼贴之。内饮甘草汤。

　　（《摘玄方》）耳卒聋闭：甘遂半寸，绵裹插入两耳内，口中嚼少甘草，耳卒自然通也。（《永类方》）

　　草部第十七卷　草之六

　　续随子

　　（宋《开宝》）【释名】千金子（《开宝》）、千两金（《日华联步。

　　颂曰：叶中出茎，数数相续而生，故名。冬月始长，故又名拒冬。

　　【集解】志曰：续随子生蜀郡，处处亦有之。苗如大戟。

　　颂曰：今南中多有，北土产少。苗如大戟，初生一茎，茎端生叶，叶中复出数茎相续。

　　花亦类大戟，自叶中抽干而生，实青有壳。人家园亭中多种以为饰。秋种冬长，春秀夏实。

　　时珍曰：茎中亦有白汁，可结水银。

　　【修治】时珍曰：凡用去壳，取色白者，以纸包，压去油，取霜用。

　　【气味】辛，温，有毒。

　　【主治】妇人血结月闭，瘀血症瘕 癖，除蛊毒鬼疰，心腹肠，下恶滞物（《开宝》）。积聚痰饮，不下食，呕逆，及腹内诸疾。研碎酒服，不过三颗，当下恶物（《蜀本》）。宣一切宿滞，治肺气水气，日服十粒。泻多，以酸浆水或薄醋粥吃，即止。又涂疥癣疮（大明）。

　　【发明】颂曰：续随下水最速。然有毒损人，不可过多。

　　时珍曰：续随与大戟、泽漆、甘遂茎叶相似，主疗亦相似，其功皆长于利水。惟在用之得法，亦皆要药也。

　　【附方】旧二，新四。

　　小便不通，脐腹胀痛不可忍，诸药不效者，不过再服：用续随子（去皮）一两，铅丹半两。同少蜜捣作团，瓶盛埋阴处，腊月至春末取出，研，蜜丸梧子大。每服二三十丸，木通汤下，化破尤妙。病急亦可旋合。（《圣济录》）水气肿胀：联步一两，去壳研，压去油，重研、分作七服，每治一人用一服，丈夫生饼子酒下，妇人荆芥汤下，五更服之。当下利，至晓自止。后以浓朴汤补之。频吃益善。忌盐、醋一百日，乃不复作。联步即续随子也。（《斗门方》）阳水肿胀：续随子（炒去油）二两，大黄一两，为末，酒水丸绿豆大。每白汤下五十丸，以去陈 。（《摘玄方》）涎积症块：续随子三十枚，腻粉二钱，青黛（炒）一钱。研匀，糯米饭丸芡子大。每服一丸，打破，以大枣一枚，烧熟去皮核，同嚼，冷茶送下。半夜后，取下积聚恶物为效。（《圣济录》）蛇咬肿闷欲死：用重台六分，续随子仁七粒，捣筛为散。酒服方寸匕，兼唾和少许，涂咬处，立效。（崔元亮《海上方》）黑子疣赘：续随子熟时涂之，自落。（《普济方》）

　　草部第十七卷　草之六

　　叶及茎中白汁

　　【主治】剥人面皮，去 （《开宝》）。敷白癜 疡（大明）。捣叶，敷蝎螫，立止（时珍）。

　　草部第十七卷　草之六

　　莨菪

　　（音浪荡。《本经》下品）【释名】天仙子（《图经》）、横唐（《本经》）时珍曰：莨菪，一作KT KT 。其子服之，令人狂野狼放宕，故【集解】《别录》曰：莨菪子生海滨川谷及雍州。五月采子。

　　弘景曰：今处处有之。子形颇似五味核而极小。

　　保升曰：所在皆有之。叶似菘蓝，茎叶皆有细毛。花白色。子壳作罂状，结实扁细，若粟米大，青黄色。六月、七月采子，日干。

　　颂曰：处处有之。苗茎高二、三尺。叶似地黄、王不留行、红蓝等，而阔如三指。四月开花，紫色。茎荚有白毛。五月结实，有壳作罂子状，如小石榴。房中子至细，青白色，如粟米粒。

　　曰：凡使勿用苍 子，其形相似，只是微赤，服之无效，时人多以杂之。

　　时珍曰：张仲景《金匮要略》，言菜中有水莨菪，叶圆而光，有毒，误食令人狂乱，状如中风或吐血，以甘草汁解之。

　　子

　　【修治】 曰：修事，莨菪子十两，以头醋一镒，煮干为度。却用黄牛乳汁浸一宿，至明日乳汁黑，即是真者。晒干捣筛用。

　　【气味】苦，寒，有毒。《别录》曰：甘。权曰：苦、辛，微热，有大毒。

　　藏器曰：性温不寒。

　　大明曰：温，有毒。服之热发，以绿豆汁、甘草、升麻、犀角并解之。

　　曰：有大毒。误服之，冲人心，大烦闷，眼生暹火。

　　颂曰：《本经》言性寒，后人多云大热。而《史记　淳于意传》云：淄川王美人怀子不乳，饮以浪荡药一撮，以酒饮，旋乳。且不乳岂热药所治？又古方主卒颠狂亦多单用莨菪，岂果性寒耶？【主治】齿痛出虫，肉痹拘急。久服轻身，使人健行，走及奔马，强志益力，通神见鬼。

　　多食令人狂走（《本经》）。

　　疗癫狂风痫，颠倒拘挛（《别录》）。安心定志，聪明耳目，除邪逐风，变白，主 癖。

　　取子洗晒，隔日空腹，水下一指捻。亦可小便浸令泣尽，曝干，如上服。勿令子破，破则令人发狂（藏器）。炒焦研末，治下部脱肛，止冷痢。主蛀牙痛，咬之虫出（甄权）。烧熏虫牙，及洗阴汗（大明）。

　　【发明】弘景曰：入疗癫狂方用，然不可过剂。久服自无嫌，通神健行，足为大益，而仙经不见用。

　　权曰：以锻石清煮一伏时，掬出，去芽曝干，以附子、干姜、陈橘皮、桂心、浓朴为丸服。去一切冷气，积年气痢，甚温暖也。不可生服，伤人见鬼，拾针狂乱。

　　时珍曰：莨菪之功，未见如所说，而其毒有甚焉。煮一、二日而芽方生，其为物可知矣。

</div>
    <div class="pagination">
<a href="本草纲目_page172.html">上一页</a><span>...</span><a href="本草纲目_page168.html">168</a><a href="本草纲目_page169.html">169</a><a href="本草纲目_page170.html">170</a><a href="本草纲目_page171.html">171</a><a href="本草纲目_page172.html">172</a><span class="current-page">173</span><a href="本草纲目_page174.html">174</a><a href="本草纲目_page175.html">175</a><a href="本草纲目_page176.html">176</a><a href="本草纲目_page177.html">177</a><a href="本草纲目_page178.html">178</a><span>...</span><a href="本草纲目_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
