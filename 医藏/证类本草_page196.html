<!DOCTYPE html>
<html>
<head>
    <meta charset="UTF-8">
    <title>证类本草 - 第 196 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 196 页/共 244 页</h1>
    <div class="content">　　苏云蚝虫卵也。且蚝虫身扁，背上有刺，大小如蚕，安有卵如雀卵哉，苏为深误耳。雀痈一名雀瓮，为其形似瓮而名之。痈、瓮声近耳，其虫好在果树上，背有五色裥毛，刺人有毒。

　　欲老者，口中吐白汁，凝聚渐硬，正如雀卵，子在其中作蛹，以瓮为茧，羽化而出，作蛾放子如蚕子，于叶间，岂有蚝虫卵如雀卵大也。日华子云： ，毛虫窠，有毒。

　　图经曰：雀瓮， 房也。生汉中木枝上，今处处有之。 ，蚝（七吏切）虫也，亦曰（与蚝同）。毛虫好在石榴木上，似蚕而短，背上有五色斑，刺螫人有毒，欲老者口吐白汁，凝聚渐坚硬，正如雀卵，故名之。一名雀痈，痈、瓮声近耳，其子在瓮中作蛹，如蚕之在茧也。久而作蛾出，枝间叶上放子如蚕子，复为虫。旧注以瓮为虫卵，非也。一曰雀好食其瓮中子，故俗间呼为雀儿饭瓮，又名棘刚子，又名天浆子。八月采，蒸之。今医家治小儿慢惊方，以天浆子有虫者、白僵蚕、干蝎三物微炒，各三枚，捣筛为末，煎麻黄汤调服一字，日三，随儿大小加减之，大有效。

　　衍义曰：雀瓮，多在棘枝上，故又名棘刚子。研其间虫出，灌小儿，治惊痫。

　　卷第二十二　下品

　　白花蛇

　　白花蛇　味甘，咸，温，有毒。主中风，湿痹不仁，筋脉拘急，口面 斜，半身不遂，骨节疼痛，大风疥癞及暴风瘙痒，脚弱不能久立。一名褰鼻蛇，白花者良。生南地及蜀郡诸山中。九月、十月采捕之，火干。（今附）

　　臣禹锡等谨按药性论云：白花蛇，君。主治肺风鼻塞，身生白癜风， 疡斑点及浮风瘾疹图经曰：白花蛇，生南地及蜀郡诸山中，今黔中及蕲州、邓州皆有之。其纹作方：胜白花，喜螫人足，黔人有被螫者，立断之。补养既愈，或作木脚续之，亦不妨行。九月、十月采捕之，火干。治风速于诸蛇。然有大毒，头、尾各一尺尤甚，不可用，只用中断。干者以酒浸，去皮骨，炙过收之，不复蛀坏。其骨须远弃之，不然刺伤人，与生者殆同。此蛇入人室屋中，忽作烂瓜气者，便不可向，须速辟除之。黔人有治疥癞遍体，诸药不能及者，生取此蛇中剂，火烧一大砖，令通红，沃醋，令热气蒸，便置蛇于上，以盆覆宿昔，如此三过，去骨取肉，以五味，令过熟，与病者顿啖之，瞑眩一昼夕乃醒，疮 随皮便退，其人便愈。用干蛇，亦以眼不陷为真。

　　雷公云：凡使，即云治风。元何治风？缘蛇性窜，即令引药至于有风疾处，因定号之为使。

　　凡一切蛇，须认取雄雌及州土。有蕲州乌蛇，只重三分至一两者，妙也。头尾全、眼不合、如活者，头上有逆毛，二寸一路，可长半分以来，头尾相对，使之入药。彼处若得此样蛇，多留供近，重二两三分者，不居别处也。《干宁记》云：此蛇不食生命，只吸芦花气并南风，并居芦枝上，最难采，又不伤害人也。又有重十两至一镒者，其蛇身乌光，头圆尾尖，逻眼目赤光，用之中也。蛇腹下有白肠带子一条，可长一寸以来，即是雄也。采得，去之头兼皮、鳞、带子了，二寸许锉之。以苦酒浸之一宿，至明漉出，向柳木炭火焙之令干，却以酥炙之，酥尽为度。炙干后，于屋下巳地掘一坑，可深一尺以来，安蛇于中一宿，至明再炙令干，任用。凡修事一切蛇，并去胆并上皮了，干湿须酒煮过用之。孙真人云：四月勿食蛇肉，害人。太平广记赵延禧云：遭恶蛇所螫处，贴蛇皮，便于其上炙之，引去毒瓦斯，即止。

　　衍义曰：白花蛇，诸蛇鼻向下，独此蛇鼻向上，背有方：胜花纹，以此得名。用之去头、尾，换酒浸三日，弃酒不用，火炙，仍尽去皮、骨。此物毒甚，不可不防也。

　　卷第二十二　下品

　　乌蛇

　　乌蛇　无毒。主诸风瘙瘾疹，疥癣，皮肤不仁，顽痹诸风。用之炙，入丸散，浸酒、合膏。

　　背有三棱，色黑如漆。性善，不噬物。江东有黑梢蛇，能缠物至死，亦如其类。生商洛山。

　　（今附）

　　臣禹锡等谨按药性论云：乌蛇，君，味甘，平，有小毒。能治热毒风，皮肌生疮，眉髭脱落， 痒疥等。

　　图经曰：乌蛇，生商洛山，今蕲州、黄州山中有之。背有三棱，色黑如漆。性至善，不噬物称之头尔圣惠方：治面上疮及 。易容方：用乌蛇二两，烧灰末，以腊月猪脂调敷之。千金方：治耳聋。

　　以绵裹蛇膏塞耳中，神效。朝野佥载：商州有人患大风，家人恶之，山中为起茅屋。有乌蛇坠酒罂中，病患不知，饮酒渐瘥。罂底尚有蛇骨，方：知其由也。

　　衍义曰：乌蛇，尾细长，能穿小铜钱一百文者，佳。有身长一丈余者，蛇类中此蛇入药最多。

　　尝于须安军塘泺堤上，见一乌蛇，长一丈余，有鼠野狼啮蛇头，曳之而去，是亦相畏伏尔。

　　市者多伪以他蛇熏黑色货之，不可不察也。乌蛇脊高，世谓之剑脊乌稍。

　　卷第二十二　下品

　　金蛇

　　金蛇　无毒。解生金毒。人中金药毒者，取蛇四寸，炙令黄，煮汁饮，频服之，以瘥为度。

　　大如中指，长尺许，常登木饮露，身作金色，照日有光。亦有银蛇，解银药毒。人中金毒，候之法，合瞑取银口中含，至晓银变为金色者，是也。令人肉作鸡脚裂。生宾、澄州。（今附）

　　臣禹锡等谨按陈藏器云：金蛇，味咸，平。

　　图经曰：金蛇，出宾、澄州。大如中指，长尺许，常登木饮露，体作金色，照日有光。

　　及能彼人呼为金星地鳝，冬月收捕之，亦能解众毒，止泻泄及邪热。

　　衍义曰：金蛇，今方：书往往不见用。

　　卷第二十二　下品

　　蜣螂

　　蜣螂　味咸，寒，有毒。主小儿惊痫，螈 ，腹胀，寒热，大人癫疾狂易（音羊）。手足端寒，肢满贲豚。一名 （音诘）蜣（音羌）。火熬之良。生长沙池泽。五月五日取，蒸，藏之，临用陶隐居云：《庄子》云， 蜣之智，在于转丸。其喜入人粪中，取屎丸而却推之，俗名为推丸。当取大者，其类有三、四种，以鼻头扁者为真。唐本注云：《别录》云，捣为丸，塞下部，引痔虫出尽，永瘥。臣禹锡等谨按蜀本图经云：此类多种，取鼻高目深者，名胡蜣螂，今所在皆有之。药性论云：蜣螂，使，主治小儿疳虫蚀。日华子云：能堕胎，治疰忤，和干姜敷恶疮，出箭头，其粪窒痔 出虫。入药去足炒用。

　　图经曰：蜣螂，生长沙池泽，今处处有之。其类极多，取其大者。又鼻高目深者，名胡蜣螂，用之最佳。五月五日取，蒸而藏之，临用当炙，勿置水中，令人吐。小儿疳虫方：多用之。

　　蜣螂心，主疔疮。而《本经》不着。唐·刘禹锡纂《柳州救三死方》云：元和十一年得疔疮，凡十四日，日益笃，善药敷之皆莫能知，长乐贾方伯教用蜣螂心，一夕而百苦皆已。明年正月食羊肉又大作，再用亦如神验。其法：一味贴疮，半日许可再易，血尽根出遂愈。蜣螂心，腹下度取之，其肉稍白是也。所以云食羊肉又大作者，盖蜣螂畏羊肉故耳。用时须禁食羊肉。其法盖出葛洪《肘后方》。又主箭镞入骨不可拔者，微熬巴豆与蜣螂并研匀，涂所斯须痛定必微痒，且忍之，待极痒不可忍，便撼动箭镞拔之立出。此方：传于夏候郓。郓初为阆州录事参军，有人额上有箭痕，问之。云：随马侍中征田悦中射，马侍中与此药，立可拔镞出，后以生肌膏药敷之，遂无苦，因并方：获之。云：诸疮亦可疗。郓得方：后，至洪州逆旅，主人妻患疮，呻吟方：极，以此药试之，立愈。又主沙尘入眼不可出者，取生蜣螂一枚陈藏器：治蜂 。烧死蜣螂末，和醋敷之。圣惠方：治一切恶疮及沙虱水弩，恶疽，并皆治之。

　　用蜣螂十枚，端午日收干者佳。杵末油调敷之。外台秘要：治 疡风。取涂中死蜣螂杵烂之，周回得恶疮，未识别者。取蜣螂杵，绞取汁，敷其上。刘涓子：治鼠 。死蜣螂作末，苦酒和敷之，数过衍义曰：蜣螂，大小二种：一种大者为胡蜣螂，身黑光，腹翼下有小黄，子附母而飞行，尽飞。

　　卷第二十二　下品

　　五灵脂

　　五灵脂　味甘，温，无毒。主疗心腹冷气，小儿五疳，辟疫，治肠风，通利气脉，女子月闭。出北地，此是寒号虫粪也。（今附）

　　臣禹锡等今据：寒号虫四足，有肉翅不能远飞，所以不入禽部。

　　图经曰：五灵脂，出北地，今惟河东州郡有之。云是寒号虫粪，色黑如铁，采无时。然多是夹沙石，绝难修治。若用之，先以酒研飞炼，令去沙石，乃佳。治伤冷积聚及小儿、女子方：中多用之。今医治产妇血晕昏迷，上冲闷绝，不知人事者。五灵脂二两，一半炒熟，一半生用，捣罗为散，每服一钱，温热水调下，如口噤者，以物斡开口灌之，入喉即愈，谓之独胜散。又：治血崩不止。五灵脂十两，捣罗为末，以水五大盏，煎至三盏，去滓澄清，再煎为膏，入神曲末二两，合和，丸如梧桐子大。每服二十丸，温酒下，空心服便止。诸方：用之极多。

　　经验方：治丈夫、妇人味逆，连日不止，粥食汤药不能下者，可以应用此得效。摩丸，五灵脂煎热生姜、酒，摩令极细，更以少生姜、酒化以汤，汤药令极热，须是先做下粥，温热得所，左手与患人药吃，不得嗽口，右手急将粥与患人吃，不令太多。经效方：治妇人心痛，血气刺不可忍。失笑散：五灵脂净好者，蒲黄等分，为末。每服二钱，用好醋一杓熬成膏，再入水一盏同煎至七分，热服，立效。又方：治妇人经血不止。五灵脂末，炒令过熟，出尽烟气。每服五两钱，用当归两片，酒一中盏，与药末同煎至六分，去滓热服。连三、五服效。

　　衍义曰：五灵脂，行经血有功，不能生血。尝有人病眼中翳，往来不定，如此乃是血所病也。盖心生血，肝藏血，肝受血则能视，目病不治血为背理。此物入肝最速。一法，五灵脂二两，没药一两，乳香半两，川乌头一两半，炮去皮，同为末，滴水丸如弹子大，每用一丸，生姜温酒磨服，治风冷气血闭，手足身体疼痛，冷麻。又有人被毒蛇所伤，良久之间已昏困；有老僧以酒调药二钱灌之，遂苏。及以药滓涂咬处，良久，复灌二钱，其苦皆去。问之，乃五灵脂一两，雄黄半两，同为末，只此耳。后有中毒者用之，无不验。此药虽不甚贵，然亦多有伪者。

　　卷第二十二　下品

　　蝎

　　蝎　味甘、辛，有毒。疗诸风瘾疹及中风，半身不遂，口眼 斜，语涩，手足抽掣。形紧小者良。〔出青州者良。（今附）〕臣禹锡等谨按蜀本云：蝎，紧小者名 。段成式酉阳杂俎云：鼠负虫巨者，多化为蝎。

　　蝎死。江南旧无蝎，开元初尝有主簿，竹筒盛过江，至今江南往往有之，俗呼为主簿虫。蝎常为蜗所食，先以迹规之不复去。蝎前谓之螫，后谓之虿。日华子云：蝎，平。

　　图经曰：蝎，旧不着所出州土，注云出青州者良，今京东西及河、陕州郡皆有之。采无时。

　　用之欲紧小者。今人捕得，皆火逼干死收之。方：书谓之 。陶隐居《集验方》云：蝎有雌雄用瓦屋沟下泥敷之，或不值天雨泥，可汲新水从屋上淋下，取泥用。又可画地作十字，取上土，水服五分匕。又云：曾经螫毒痛苦不可忍，诸法疗不效，有人令以冷水渍指，亦渍手，即不痛，水微暖复痛即易冷水。余处不可用冷水浸，则以故布榻之，小暖则易之，皆验。又有咒禁法，今人亦能用之有应。古今治中风抽掣手足及小儿惊搐方：多用蝎。《箧中方》治小儿风痫裹，以微火炙干，渐加火烧令通赤，良久去火，待冷去泥，取中焦黑者细研。乳汁调半钱匕，灌之便定。儿稍大，则以防风汤调末服之。

　　经验方：治小儿惊风。用蝎一个，不去头尾，薄荷四叶裹合，火上炙令薄荷焦，同碾为末，作至小者四十九枚，生姜如蝎大四十九片，二物铜器内，炒至生姜干为度，为末。都作一服，初夜温酒酒至醉，不妨。次日耳中如笙簧，即效。

</div>
    <div class="pagination">
<a href="证类本草_page195.html">上一页</a><span>...</span><a href="证类本草_page191.html">191</a><a href="证类本草_page192.html">192</a><a href="证类本草_page193.html">193</a><a href="证类本草_page194.html">194</a><a href="证类本草_page195.html">195</a><span class="current-page">196</span><a href="证类本草_page197.html">197</a><a href="证类本草_page198.html">198</a><a href="证类本草_page199.html">199</a><a href="证类本草_page200.html">200</a><a href="证类本草_page201.html">201</a><span>...</span><a href="证类本草_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
