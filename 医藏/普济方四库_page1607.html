<!DOCTYPE html>
<html>
<head>
    <meta charset="UTF-8">
    <title>普济方四库 - 第 1607 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1607 页/共 1812 页</h1>
    <div class="content">　　右同研细面糊丸如黍米大毎服七丸薄荷汤下或乳汁亦可
　　鼈甲丸治小儿无辜疳腹中癖四肢痩弱冝常服鼈甲【醋炙黄去裙襴】黄连【去须】桔梗【炒】夜明砂【各一两】麝香【一分研】诃梨勒皮【两枚一生一熟】干虾蟇【雄者一枚涂酥炙令焦黄】
　　右为末以糯米饮和丸如菉豆大粥饮下七丸疳利亦冝服日三度量儿大小加减【一方有蝎虎无干虾蟆炼蜜和丸】
　　麝香熊胆丸治小儿无辜疳面黄发直时壮热饮食不减肌肉不生
　　麝香【研半两】熊胆【研二钱】芦荟【研三分】胡黄连　黄连【去须各一两】史君子【去殻十枚】干蟾【大者一枚去足并膓胃烧灰研】
　　右研为细末以白麫稀糊丸如菉豆大每服十五丸至二十丸米饮下
　　长肌丸治小儿无辜疳面黄发直时时壮热食不生肌胡黄连【半两】木香　无食子【各一分】芦荟【研】麝香【研】牛黄【研】黄蘖【去麄皮各半分】
　　右捣罗四味为末与三味研者拌匀滴水和丸如菉豆大毎服五丸七丸温水下量儿大小加减
　　蝎虎丹治小儿无辜疳截疳袪毒
　　干蝎虎【雄者微炙】蜗牛殻　兰香根　淀花【各分】　雄黄【细研】麝香【研各一分】龙脑【研半分】
　　右为细末煎米醋打面糊丸如黍米大毎服十粒煎芝蔴汤下乳食后服
　　蚺蛇胆丸治小儿无辜疳发坚作穗羸痩腹胀面黄蚺蛇胆【去脂炙】黄芩【去黒皮】枳殻【去瓤麸炒】甘菊花　牛膝【酒浸切焙各一分】赤芍药　升麻【各半两】
　　右为末炼蜜和丸如菉豆大毎服五丸空心米饮下更量大小加减
　　蝉殻灰丸治小儿无辜疳宜常服
　　蝉殻灰　淀花　蛇蜕皮灰　干蝎【二十一枚微炒】附子【去皮脐生用】硃砂【研细】麝香【细研已上各一分】
　　右为末都研匀以熟水浸寒食蒸饼和丸如麻子大毎服以粥饮调下五丸量儿大小以意加减
　　治小儿无辜疳针烙法方【凡小儿无辜头干发坚身无滋润头露骨出脑热腹胀鼻中多痒好食浆肉数渴饮水则为痢如泔色背冷腹热腹中有块渐加黄痩或有邪鬼之状亦是闪癖之类脑后两边皮中有筋肉结作小核如杏子大多时不除即流入腹中遂成前状须烙破结子者或有炙其结子者有割皮挑出结子者稍胜于灸然病已至深小儿忍痛不住恐动其脉往往变为癎疾今详最妙者是烙烙亦更无别法但防小儿病状相似有结子者速依此法烙之】
　　右以一鐡针尖利者烧针头似火色看核子大小作一纸镮子束定无辜仍须揑定以针当中烙之可深二豆许即贴沉香膏【方见本类】
　　治小儿无辜疳项细腹大髪干作穗
　　用苦耽苗子煮汁服亦生捣绞汁服
　　鼈甲汤治小儿无辜疳项细腹大发干作穂
　　鼈甲【去裙襴炙令焦】陈橘皮【汤浸去白焙】苍术【去皮米泔浸一宿切焙】赤茯苓【去黒皮】赤芍药【各三分】槟榔【二分】
　　右麄捣筛一二嵗儿一钱水七分煎至四分去滓分温二服日再量儿大小加减
　　鼈甲散治小儿无辜疳
　　诃梨勒【去核】苍术【去皮米泔浸切焙】鼈甲【去裙襴醋炙焦】牵牛子【焙各一分】赤茯苓【去黒皮】木香【各三分】
　　右捣罗为散一二嵗半钱熟水调下食前日二服量儿大小加减
　　硃砂丸治小儿一切无辜疳黄痩腹痛或有虫冷与热悉主之
　　硃砂【一分细研】雄黄【一分细研】干蟾【一枚涂酥炙令黄】漏芦【一两】麝香【一两研】菖蒲【一两】
　　右罗为末都研令匀用粟米饮和丸如麻子大毎服以粟米饮化下二丸空心午后各一服随儿大小以意加减
　　茯神散治小儿针后冝服压惊
　　茯神【半两】川升麻【半两】犀角屑【半两】代赭【细研】钩藤　川大黄【剉碎微炒已上各一分】
　　右捣罗为散毎服一钱以水一小盏煎至四分去滓放温渐渐服之
　　决明子丸治小儿冷热无辜疳或时惊热或时夜啼犬便青黄白汁头热头发作穗四肢黄痩不多食物马蹄决明子【二两】
　　右为末炼蜜和丸如麻子大毎服于食后以熟水下三丸更量儿大小加减服之
　　芦荟散治小儿无辜疳气寒热积滞不化心腹胀满芦荟【研】人中白【研】虾蟇【炙黄各半两】麝香【少许】
　　右捣罗为细散再合研令细毎服一字至半钱熟水调下不拘时日二服服后当下恶物量儿大小加减
　　四神散治小儿无辜疳防
　　虾蟇【一枚炙】黄连【去须为末】鈆丹【炒各半两】麝香【半分】
　　右细研为散毎服半钱陈米饮调下
　　刘老丸治小儿无辜疳
　　陈粳米【一合炒过去火毒研】黄连【去须一两剉炒放冷出火毒】陈橘皮【去白半两】干漆【一分炒去烟出火毒存性】
　　右为末猪胆汁煑面糊为丸如小豆大毎服七丸用米饮下不拘时
　　青金丹治小儿无辜疳针烙后宜服
　　巴豆【一两去皮心】硫黄【一两】苦楝根皮【二两】醋石榴根皮【二两剉】
　　右件药于铁鼎子内满着水煑七昼夜如水耗即放添热水日满即去楝根石榴根取巴豆并硫黄同研更入桂心槟榔木香细辛末各一分马牙硝橘皮干姜蓝花末各半分同研令匀饭和丸如麻子大毎日空心以温水下二丸当得溏痢为効三嵗以下日服一丸
　　漏芦丸治小儿无辜疳肌痩有虫
　　漏芦【去芦头二两】猪肝【炙干去膜】栋根【剉各一两】
　　右为末炼蜜为丸如菉豆大一二嵗儿毎服三丸三四嵗儿毎服五丸温水下乳食前日三服如患防米饮下
　　又方
　　地胆草
　　右为末毎服以羊肉二两药末一钱入盐少许以水煑熟空腹顿服
　　救生丸治小儿无辜疳腹胀气喘六脉空浮乍热乍寒或时防痢心腹疼痛
　　巴豆【去皮取二两半米醋一升生姜半两切同煑醋尽取巴豆烂研】雄黄【半两研】丹砂【一分研】
　　右各研匀以汤浸蒸饼心为丸如黄米大毎服芍药汤下二丸
　　吹鼻散治小儿无辜疳脑热发干竪
　　硝石【三分】熊胆【一分】麝香【一豆大研】
　　右件药相和细研为散取一小豆许吹两鼻中得黄水出为効
　　胡粉散治小儿诸疳无辜鼻中出清水眼上有白膜或患痢体热口干生疮脚肿眼涩腹中有虫喜饮冷水胡粉　龙骨末【各一钱】
　　右炒令黄以鸡子清空心服半钱日三
　　治小儿无辜疳方
　　干虾蟇【三枚涂醋炙黄焦】苣蕂【半两防炒】
　　右为末入少许五味和为剂内入羊肠中两头紧系放麸椀中安之上以纸覆之却将椀合蒸一炊久去麸取药并肠细切捣如膏更入炼蜜和丸如菉豆大毎服以粥饮下七丸日二服量儿大小以意加减
　　沉香膏治小儿针无辜核后冝炼贴之
　　沉香【一两剉】黄丹【六两】
　　右件药以清麻油一升先下沉香燋黒漉出下黄丹不住手搅以慢火煎之后滴于纸上如黒锡无油傍映即成膏毎贴法以箆子于烂帛上摊膏令稍薄贴之一日一换勿令风吹着针处为妙
　　雉肝散治小儿无辜疳
　　右将雉肝一具干者捣湿者熬为末分三服毎服丹砂散后即一服米饮调下半钱
　　蜗牛煎治小儿无辜疳
　　右用蜗牛殻七枚旧死者皮薄黄白色者是净洗不得小有尘土漉干内酥蜜殻中入甆瓶纸糊头饭上蒸之下饭时即坐甑中装饭及蒸饭熟细研如水淀渐与服一日服尽
　　大黄煎丸治无辜闪癖或头干瘰疬头髪黄焦落去或乍痢乍差诸状既多不可备説四肢黄痩食物不长肌肤精神失绪
　　大黄【九两锦文新实者若微朽即不用剉去苍皮乃秤】
　　右捣筛为散以上好米醋三升和之置铜椀内于大铛中浮汤上炭火煑之火不用猛又以竹木箆搅药堪丸乃停放小甆器中宻贮儿年三嵗一服七丸如梧子日再服常以下青赤脓为度若不下脓或下脓少者稍稍加丸下脓若多丸又须减病重者或至七八剂方尽根本大人小儿不等以意量之此药惟下脓及宿结不令儿痢禁牛马驴鸡猪鱼肉生冷粘滑油腻小豆荞麦乳母亦同
　　虾蟇丸治小儿患无辜疳三焦虚热饮水不歇下痢频并日夜无度烦躁干呕食入即吐如此恶证服诸疳药未安一服虚热去两服烦渴止三服防痢住不过三服诸证悉应尅効万一神圣秘宻
　　蟾蜍【一枚夏月取生活者乃是沟渠中腹肚大不能跳又不能鸣者身上多痱磊是也】
　　右取粪虫一杓放于桶中更以尿灌四邉令干即留得虫却将蟾蜍打杀放在虫上任其虫咀食两日乃用新布作袋包裹小麻绳系于急流中浸一宿明日取上晒干瓦上焙为末入麝和匀汤浸蒸饼丸如麻子豆子大儿小者二十丸大者三十丸温饭饮下或麦门冬去心煎汤空心食前日进二服切効神妙却冝至诚修合和夜明砂为末入蜜中啖之治无辜疳
　　演山人参散治小儿疳热虚烦作渴不思乳食四体肿胀服此吞前虾蟇丸作効
　　人参　莪术　当归　龙脑　栋根　甘草【炙】赤芍药　白茯苓　枳殻
　　各等分为末麦门冬汤下
　　漏芦散治小儿无辜疳肚胀或时防痢冷热不调冝服
　　漏芦【一两】
　　右为细散毎服以水磨犀角汤下半钱空心午后各一服量儿大小以意加减
　　疗无辜疳脑后両畔有小结者方
　　凡无辜之病此结为根欲疗者先防结之大小然后取细竹斟酌笼得此结便截竹使断状如指环形仍将此竹笼结自然不得转动以火针针结于中央作两下去针讫乃涂少许膏药无者杂油亦得须待三两日又如前复针更经一两日当脓水自出若不出复如前针脓溃尽结便自散俗法多用刀子头割者谓之割无辜此未详殊不如针之以絶根本恐后者不悉故重复説之
　　治无辜疳其证脑后项边有核如弹按之转动软而不疼其间有虫如米粉冝速破而去之免虫如血气流散淫蚀脏腑以致肌体痈疮便利脓血壮热羸痩头露骨高急用竹刀刺破刮去核内虫又杨氏方用夜明砂为末加饮食内食之膏药贴则愈或因澣濯儿衣露于檐下为雌鸟落羽所洒儿着衣虫入皮毛亦致斯疾凡晒儿衣须防火烘之
　　疳【附论】
　　夫小儿嗜食甘味多而动肠胃间诸虫致令侵食脏腑是名疳也凡食五味之物皆入于胃其气随其脏腑之味而归之脾与胃为表里俱象土其味甘而甘味柔润于脾胃脾胃润则虫动侵食成疳也但虫因甘而动故名之为疳也若虫食下部则肛门生疮烂开急者数日便死冝速疗之小儿宿有疳气加以肠胃虚弱寒邪乗之则变下痢久而不止肠胃益虚寒湿相乗虫因虚动侵蚀脏腑或口齿生疮或肛门伤烂故名疳
　　方
　　绯帛膏
　　绯帛【烧灰研一分】倒棘刺【四十九枚烧灰研】雄黄【研】磁石【捣研】麝香【研】蚺蛇胆【研各一分】槐枝【一条长八寸剉】猪脂【腊月者五两】
　　右先研六味为细末次炼脂作油去滓下槐枝煎令焦黄去槐枝下六味药末煎成膏以磁器盛毎用少许涂下部日三次
　　五福化毒丹治小儿鼻疳疮清膈凉血
　　参【一两】桔梗【去芦八钱净】赤茯苓　人参　牙硝　青黛【各二钱半】甘草【二钱】麝香【少许】
　　右除麝香牙硝别研余一处为末以和青黛炼蜜为丸如圎眼大用金银箔为衣薄荷汤化下疮疥余毒磨生犀水下如上焦热口血臭气用生地黄自然汁化开食后服
　　麝香丸治小儿疳下部开张痢有脓血烂痒赤肿麝香【研】蝉殻【去足】猪牙皂荚【去皮子灰】芦荟【研】人中白【研各一分】青黛【半两研】
　　右为细末先取五月五日虾蟇一枚以绳子双系后脚倒挂用胡黄连一寸以绵线系定内虾蟇口中将不渗器承虾蟇涎从午至戌解放虾蟇只取胡黄连并涎用将六味药末涎和丸如黍米大毎用先将暖水洗儿软帛拭干后扶坐取一丸子以乳汁少许化下须臾如醉慎勿惊之虫即自出若虫色白或身黄头黒皆是病浅易差若虫子徧体乱出纷纷如碎剪马尾此必死之
　　苦参丸治小儿疳虫蚀下部久痢脓血举体痛痒面色虚肿
　　苦参　雄黄【研】白矾【烧各半两】麝香【少许研】藜芦【去芦头一分】
　　右为末以一小枣许内下部中日两三上
　　黄蘖散治小儿疳防齿疮宣露
　　黄蘖根皮【炙剉】黄连【去须】黄芩【去黒心】升麻【剉各三分】大青【半两】干虾蟇【酥炙一分】
</div>
    <div class="pagination">
<a href="普济方四库_page1606.html">上一页</a><span>...</span><a href="普济方四库_page1602.html">1602</a><a href="普济方四库_page1603.html">1603</a><a href="普济方四库_page1604.html">1604</a><a href="普济方四库_page1605.html">1605</a><a href="普济方四库_page1606.html">1606</a><span class="current-page">1607</span><a href="普济方四库_page1608.html">1608</a><a href="普济方四库_page1609.html">1609</a><a href="普济方四库_page1610.html">1610</a><a href="普济方四库_page1611.html">1611</a><a href="普济方四库_page1612.html">1612</a><span>...</span><a href="普济方四库_page1608.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
