<!DOCTYPE html>
<html>
<head>
    <meta charset="UTF-8">
    <title>普济方四库 - 第 495 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 495 页/共 1812 页</h1>
    <div class="content">　　夫伤寒病手足逆冷其名曰厥此因阳气衰隂气盛隂盛则阳脉逆而不通于四肢所以逆冷其症令人恶寒不饮水下利清谷或清便自调或小便数症黙静是其也宜温之炙之若炙之而手足不温者为难治然厥亦有热厥者先发热而后厥热深厥亦深热微厥亦微脉虽沈伏按之当滑若或畏热或饮水扬手掷足烦躁不得眠大便闭小便赤外症昏愦者虽厥不可温也宜下之　隂阳相乗而生寒热厥者脉症似同而大异寒厥者初得之四肢冷脉沈微而不数多恶寒引衣自覆下利清谷外症多惺热厥者初得之必发热头疼脉虽沈伏按之必数其人或畏热喜冷扬手掉足烦躁不眠大小便闭赤外症多昏冒伤寒亦然治之各有方　伤寒厥者冷也甚于四逆也经曰厥有隂阳气不相顺接便为厥厥者手足逆冷是也谓阳气内陷热气逆伏而手足为之冷也经曰伤寒一二日至四五日厥者必发热前热者后必厥厥深者热亦深厥微者热亦微是知内陷者手足为厥矣少隂病但厥无汗而强发之必动其血未知从何道出或从口鼻或从目出是名下厥上竭亦是言发动其热也先热而后厥者热伏于内也先厥而后热者隂退而阳气得复也若始得之便厥者则是阳气不足而隂气胜也大抵厥逆为因所主寒者多矣而又有进退之别经曰病厥五日热亦五日设六日当复厥不厥者自愈发热四日厥反三日厥少热多其病自愈厥畏热反厥五日其病为进寒多热少阳气退故病进也病至厥隂传经尽也当是之时阳气胜隂厥少热多其病则愈若或隂气反胜阳不得复厥多热少其病则逆厥为隂气至也热为阳寒复也至于下利则曰先厥后发热而利必自止见厥复利厥者复为热为阳气得复而利必自止热者复为厥是隂气还胜也故复下利矣诸阳受气于胸中邪气客感于胸中欝欝留结则阳气不得敷布而手足为之厥经曰手足厥冷脉乍邪结在胸中必中满而烦饥不能食病在胸中鬰结者是矣厥为隂之盛也若更加之恶寒而倦者隂气之极也则难制治经曰少隂病恶寒身倦而利手足厥冷者不治是厥冷之逆者神丹不能救也【厥有二症有隂厥有阳厥仲景所谓热深则厥深也盖阳极则发厥也不可一例作隂症治之初得病而身热至三四日热后气方深大便闭小便赤或谵语烦躁昏愦及别有热症而反发厥者阳厥也急用大柴胡汤大承气汤随轻重用之若冇大叚轻者白虎汤初得病身不寒热大便不闭引衣自盖或下利或小便数无热症而厥逆者隂厥也四逆汤理中汤通脉四逆汤当归四逆加茱茰生姜汤隂阳二厥脉皆沈所以最难辨也隂厥脉沈迟而弱阳厥脉沈而滑或去又阳厥指爪时时温隂厥常冷也症治论云若两脉不见者只以外症辨冷热也若未辨隂阳者且与四顺丸试之若是阳厥则当见热症若是隂厥不发热矣手足指头微寒者谓之清此疾为轻只可服理中之类已成厥者则用四逆也脉不至者通脉四逆等汤厥而脉乍结者邪气结在胸中也亦令人厥爪蒂防吐法厥而怔忡者有水也宜洗治水属厥隂藏厥】伤寒四逆四肢逆而不温者是也积凉成寒积温成热非一朝一夕之故其所由来者渐矣伤寒始者邪在皮肤当太阳阳明受邪之时则一身手足尽热当少阳太隂受邪之时则手足自温是表邪渐缓而欲传里也经曰有伤寒四五日手足温而渇者小柴胡汤主之是太阳之邪传之阳也伤寒脉浮手足自温者其病系在太隂是少阳邪传于太隂也是知邪气在半表半里则手足不热而自温也至于邪传少隂而里症已深虽未至厥而手足又加之不温是四逆也若至厥隂则手足厥冷矣经曰少隂病四逆其人或咳或悸或小便不利或腹中痛或泄利下重者四逆散主之方用柴胡枳实芍药甘草四者皆是寒冷之物而専主四逆之疾是知四逆非虚寒之症也又有四逆诸汤亦治四逆手足寒方用干姜附子热药者其防微矣若手足自热而至温从四逆而至厥者传经之邪也四逆散主之若始传之手足便厥而不温者是隂经受邪阳气不足可用四逆汤温之然须识此勿令悮也四逆与厥相近而非也经曰诸四厥者不可下是四逆与厥者异也吐利烦躁见四逆者死是难治者四逆也诊视之间宜详究之歌曰四逆须将肾症详病来手足但微凉枳柴芍药传经剂邪中隂经四逆汤又论云手足不温谓之四逆隂经之邪主之太隂受
　　病手足自温传至少隂则有手足四逆之症四逆之与厥冷实相逺也或曰均是四逆耳而四逆汤防一寒一热用药何不类耶盖手足自热而至温由温而至四逆是传经之邪非虚寒之也四逆防主之若得病已来手足不温便成厥逆此则隂经受邪阳气不足也可以四逆温之临诊要当审此虽然吐利烦恶见四逆四逆下利恶寒而倦并属少隂又为不治之诊故并及之少隂四逆其人或咳或悸或小便不利或腹中痛满或泄利下重并用四逆防初病以来厥冷四逆即用四逆汤温之两足胫逆冷有本条凢厥逆冷厥初来厥有源沈迟而弱冷常存热深发厥初身热沈滑时平指爪温阳气伏藏隂气越出隂阳不相接所以厥也其手足厥冷之症乎盖诸阳会于四肢阳微而为隂所胜初病便厥者是为冷厥其脉沈迟按之则弱醒醒而静恶寒引衣足多挛卧或身上粟形或下利清谷也热伏于内失热而后厥者是为热厥脉闭沈滑按之则数昏塞狂言发渇露手扬衣或燥不得眠或大便不得利也外症皆可验之若先厥而后得热是则隂邪退而阳气复矣伤寒热多厥少其病当愈厥多热少其病则延下利则发厥一条亦厥者复为热为有瘳热者复厥为已甚盖下虚则厥隂实使之阳长隂消可治也虽然伤寒血症亦有四肢厥以至昏迷闷絶者此又不可知至若少隂下利恶寒而拳手足厥冷与胃臓厥一症皆为不治之诊厥之为厥可无辨乎冷厥初病便作四肢逆冷足挛恶寒引衣自盖白通汤大小便而有滑泄外症黙黙而醒四逆汤理中汤白通加猪胆汤当归四逆汤加茱茰生姜汤可选诸方用之又痰厥气厥肾厥宜用易简芎辛汤最良热厥初病身热然后发厥其人则畏热扬手掷足及烦躁饮水头汗大便闭小便赤怫欝昏愦盖当下失下血气不通故四肢逆冷所谓热深则厥深下症悉具而见厥逆者此也可与大承气汤及大柴胡汤或白虎汤热厥与冷厥相类但指爪时温为异耳若疑似尚未的当且以四顺丸试之阳厥则有热隂厥则无热寒热而厥者一手或两手无脉面色闇昧不泽急投五味子并麻黄细辛甘草汤人参调血通脉可以为佐服无汗解则生投药无汗或脉不至者不治水气厥者心下怔忡可用茯苓甘草汤邪气结胸中而厥者脉乍结乍心烦满饥不欲食可与蒂防吐之臓厥者七八日逆冷下利发躁无时暂安则不能治痰饮厥逆运少与三牲饮妙
　　方
　　呉茱茰汤【出圣恵方】治伤寒吐利手足逆冷心烦闷絶宜服呉茱茰【汤浸七遍焙干微炒】甘草【一分炙微赤剉】五枚　生姜人参【去芦头】厚朴【各半两去粗皮涂生姜汁炙香熟】
　　右都细剉以水三大盏半煎至一盏半去滓不计时分温四服
　　益智子防【出圣恵方】治伤寒曽经发汗吐下寒气未退脾胃气虚胸膈烦满手足逆冷宜服
　　益智子　川乌头【炮制去皮脐】肉桂【去皮】当归【剉微炒】干姜【炮制剉】细辛　髙良姜【剉】甘草【炙微赤剉各半两】前胡【去芦头】厚朴【各一两去粗皮涂生姜汁炙令香熟】
　　右捣筛为防毎服三钱以水一中盏入枣三枚煎至六分去滓不计时稍热服
　　通脉防【出圣恵方】治伤寒病脉沈厥逆宜服
　　麻黄【一两半去根节】肉桂【去皱皮】附子【各二两炮制去皮脐】甘草【半两炙微赤剉】
　　右捣筛为防毎服四钱以水一中盏入生姜半分三枚煎六分去滓不计时稍热服
　　治伤寒吐下之后胃气虚寒食即吐逆四肢厥冷宜服此方【出圣恵方】
　　人参【去芦头】白术　桂心　附子【炮制去皮脐】厚朴【各一两去粗皮涂生姜汁炙令香热】干姜【炮制剉】陈橘皮【汤浸去白穰焙】甘草【各三分炙微赤剉】
　　右捣筛为散毎服四钱以水一中盏煎六分去滓不计时稍热服
　　附子散【出圣恵方】治伤寒手足厥冷脉细欲絶者宜服附子【炮制去皮脐】白术【各一两】髙良姜【各二分剉】厚朴【一两半去粗皮生姜汁炙令香熟】甘草【一分炙微赤剉】
　　右捣筛为防每服四钱以水一中盏煎至六分去滓不计时稍热服
　　白术汤【出圣恵方】治伤寒四逆手足厥冷汗出脉微及内有久寒
　　白术【一两半】人参【三分去芦头】桂心　干姜【各半两炮制剉】附子【一两炮制去皮脐一作半两】甘草【一分炙微赤一作三分】
　　右捣筛为防毎服五钱以水一大盏煎至五分去滓不计时稍热服
　　附子汤【出圣恵方】治伤寒大热出汗热不去腹内拘急四肢厥冷并不利方
　　甘草【炙微赤剉】干姜【炮制剉】赤芍药【各一两】附子【半两炮制去皮脐】
　　右捣筛为防每服五钱以水一大盏半煎至一盏去滓不计时稍热服
　　治伤寒手足厥逆呕吐涎沫头痛宜服此方
　　呉茱茰【半两汤浸七遍焙干微炒】人参【一两去芦头】
　　右捣筛为防毎服三钱以水一大盏入生姜半分枣三枚煎六分去滓不计时稍热服
　　芍药汤　治伤寒下利清谷里寒外热汗出而厥腹痛兼呕
　　芍药【一两】附子【炮制去皮脐三分】人参　甘草【炙各半两】
　　右剉如麻豆每服五钱水一中盏半入生姜半分拍碎同煎八分去滓服日晚再服
　　呉茱茰汤　治伤寒手足厥冷脉细欲絶者
　　吴茱茰【汤淘三遍焙干炒】当归【切焙】芍药【各一两】甘草【炙三分】干姜【炮制半两】桂【去粗皮一两】细辛【去苗叶三分】
　　右粗捣筛毎服五钱水一盏酒半盏三枚擘破同煎八分去滓温服
　　人参汤　治伤寒里寒外热手足多厥
　　人参　白术【各一两】细辛【去苗叶】干姜【炮制三分】甘草【炙赤半两】
　　右粗捣筛毎服五钱水一盏半煎至一盏去滓食前温服
　　阳起石丸　治伤寒四逆
　　阳起石　太隂精石　硝石　附子【炮制去皮脐各等分】
　　右捣筛研为细末汤浸蒸饼和丸如梧桐子大毎服五丸至十丸新汲水下汗出解
　　正阳丸　治伤寒手足厥冷脉沈细【方见本门隂毒类】
　　泽潻汤　治脉沈者
　　半夏【半升】紫参【五两一作紫苑】泽漆【三斤以东流水五斗煮取一斗五升】生姜【五两】白前【五两】甘草　黄芩　人参　桂枝【各三两】
　　右防咀内泽漆汁中煮取五升温服五合至夜尽
　　青龙汤　下已多唾口燥寸脉沈尺脉微手足厥逆气从小腹上冲胸咽手足痹其面翕如醉状因腹下流隂股小便难时复呕者与茯苓桂心甘草五味子汤治其气冲
　　茯苓【四两】桂心　甘草【各二两】五味子【半升】
　　右防咀以水八升煮取三升去滓分三服温服
　　冲气即低而反更咳胸满者用茯苓甘草五味子去桂加干姜细辛以治其咳满方
　　五味子【半升】甘草　干姜　细辛【各一两】茯苓【去黒皮四两】
　　右防咀以水八升煮取三升去滓温服半升日三
　　咳满即止而更复渴冲气复发者以细辛干姜为热药也服之当逆渇而渇反止者为支饮也支饮胸当冐冐者必呕呕者复用半夏以去其水力
　　半夏　五味子【各半升】茯苓【四两】细辛　干姜　甘草【各二两】
　　右防咀以水八升煮取三升去滓温服半升日三
　　水去呕止其人形肿者应用麻黄以其人遂痹故不用麻黄用杏仁方【出千金方】
　　杏仁　五味子　半夏【各半升】茯苓【四两】干姜　细辛甘草【各三两】
　　右防咀以水一升煮取三升去滓温服半升日三若逆而用麻黄者其人心厥所以然者以其人血虚麻黄发其阳故也
　　若面热如醉此为胃热上冲其面加大黄利之方大黄　干姜　细辛　甘草　茯苓【四两】五味子半夏　杏仁【各半升】
　　右防咀以水一斗煮取三升去滓温服半升日三
　　咳而上气肺胀其脉浮心下有水气脇下痛引缺盆设若有实者必躁其人常倚仗小青龙加石膏汤主之方
　　石膏　干姜　桂心　细辛【各二两】芍药　甘草【各二两】麻黄【四两】半夏【半升】五味子【一升】
　　右防咀以水一斗先煮麻黄减二升下药煮取二升半强者服一升羸者减之小儿四合仲景常用治肺胀咳而上气烦躁而喘脉浮者心下有水外台秘要同
　　赤丸方　治伤寒气厥逆
　　茯苓　半夏【各四两洗一方用麯】乌头【二两炮】细辛【一两一作人参】
　　右为末用真珠砂为衣炼蜜丸如麻子大先食酒饮下三丸日夜一服不知稍増之以知为度
　　附子防　治伤寒时气
　　附子【炮制去皮脐】桂【去粗皮各半两】
　　右捣罗为防每服三钱热酒调顿服厚衣盖汗出为度
　　夺命川附汤　治体虚感冐伤寒头痛发热或日轻夜重或午或早或晩或终日单发大热虽渇不喜冷脉沈细气虚者可服予尝以此药医十数人凡所医者皆效故录附之
　　川附【一双去皮脐炮切片】
　　右防咀作一服水一碗生姜十三片煎七分滤出水中沈冷再露一宿次早五更冷服一二口暂停看腹中有无发热如无热再进作二三次服其热自退其效神速
　　四逆汤　治伤寒厥逆表热里寒下利清谷食入则吐或干呕或大汗大吐下之后四肢氷冷五内拘急举体疼痛不渇脉沈伏
　　大附子【生用去皮脐半两】干姜【半两】甘草【炙一两】
　　右剉防每服四钱水二盏煎七分去滓食前温服连进取效
　　返隂丹【出王氏博济方】治伤寒厥逆
　　太隂精石【一两为末】硫黄【一两为末】硝石【一两为末】腻粉【半两】
　　右依次第放在干熨斗内用浓墨染纸作盖子覆之以慢火煨久掲看药上有黄芽生便止入乳钵内閇气细研五七百下用蒸饼丸如皂子大伤寒脉细四肢冷逆及曽转防者浓煎艾汤一盏先热与吃一半细嚼一丸下须臾汗出便差重者不过二丸必愈
　　伤寒后不得眠【论】
　　夫卫气昼行于阳夜行于隂隂主夜主卧谓阳气尽隂气盛则目瞑矣今热气未防于诸阳所以阳独盛隂偏虚今病后不得睡者隂气未复故也　荣卫之气昼行于阳则寤夜行于隂则寐伤寒差后臓腑皆虚荣卫出入不能循常縁热邪未防与阳气并卫气独行于阳入隂则阳盛隂虚故不眠歌曰不眠肾症利而烦大热膀胱胃里干吐汗出下余懊憹热多热少数般看　经云胃不和卧不安不和者津液干焦邪热烦躁阳独盛而隂偏虚故尔盖夜以隂为主隂盛则目闭而卧安惟夫隂为阳夺故终夜烦扰而不得寜所谓隂虚夜不静者此也若阳虚而隂反盛又有夜静昼烦之症矣少隂不利而渇不得眠猪苓汤此停水也若二三日以上心烦不得眠黄连阿胶汤主之甚良太阳发汗多或大汗出胃中干烦热不得眠欲饮水者与之和胃即愈矣若脉浮小便不利渇可与五苓防吐汗下后心中懊憹虚烦颠例不得眠栀子豉汤或酸枣汤大热干呕呻吟错语不得眠黄连解毒汤凡阳毒热病皆不得眠下后发汗无大热脉微沈不呕渇无表症夜静昼烦而不得眠可与干姜附子汤阳胜隂则狂眠乱梦可与栀子防汤隂胜阳则惊悸昏沈宜用酸汤瘥后不得眠者热气与诸阳相并隂气未复故也宜用栀子乌梅汤或汤简温胆汤加竹茹此可通用又多眠歌曰神昏多睡病堪怜汗风温黙黙然狐惑唇疮肾脉弱太阳浮细亦痴眠隂邪阳盛人多昏黙昏昏闭目者隂司阖也黙黙不言者隂主静也多眠四症二者病在经若太阳恶寒其脉浮细是阳气未尽复也若狐惑淹沈素得之下利则不亡阳可知矣此所以为隂盛与风温症尺寸俱浮自汗喘息体重不收嘿嘿然欲眠不可发汗可与萎防汤病在少隂厥隂二经狐惑经四肢沈重咽干声哑上下唇疮害人甚急有本条少隂症尺寸俱沈细且欲寐急与四逆汤复其阳气又少隂欲吐不吐烦而多寐五六日自利而渇张氏无治法若是少便白者可用四逆汤甚妙张氏又云少隂病脉微沈细多寐汗出不烦欲吐若变症者五六日自利烦躁及不得寐者死少隂症变难活贵乎详审而治之也太阳症头痛恶寒嗜卧脉浮细或胸脇满者宜用小柴胡汤脉且浮宜麻黄汤胃伤风发黄嗜卧自有本条尝为歌云差后昏沈似伏妖或时寒热或时嘲语言错谬精神少毒在心胸汗未消伤寒差半月以来终不能惺惺谬错言语精神短少或寒或热似疟或嘲热颊赤医者若以风魅治之非也是由发汗不尽余毒在心胞络开使之然也瘥后沈昏不醒可与知母麻黄汤再取微汗瘥后劳复食复见下后有热条瘥后胃脘余热虚烦而吐用竹叶汤加生姜差后喜睡膈上有寒宜用理中丸差后从腰以下有水气宜用牡蛎泽防防差后日暮防烦以其病方差强与谷食而不消也节饮则可愈矣
　　方
　　麦门冬防【出圣恵方】治伤寒后体虚烦热不得睡卧少思饮食宜服
　　麦门冬【去心】黄芩【各三分】茯神　熟干地黄　人参【去芦头】黄耆【剉各一两】甘草【炙半两防赤剉】
　　右捣筛为防每服五钱以水一大盏入生姜半分三枚粳米五十粒煎至五分去滓不计时服
　　治伤寒后虚烦不得眠睡心中懊憹宜服栀子乌梅汤【出活人书】
　　甘草【炙微赤剉】栀子仁　黄芩【各半两】乌梅肉【十四枚微炒】柴胡【一两去苖】
　　右捣筛为防每服四钱以水一中盏入生姜半分竹叶二十七片豉五十粒煎至六分去滓不计时温服
　　熟干地黄防【出圣恵方】治伤寒后体虚心烦不得眠卧四肢少力
　　熟干地黄【一两半】白芍药　羚羊角屑　茯神　黄耆【剉】麦门冬【去心】酸枣仁【微炒】人参【去芦头一两】
　　右捣筛为防毎服四钱以水一中盏煎六分去滓入鸡子清一枚搅令匀温服
　　又方【出圣恵方】
　　半夏【三分汤洗七遍去滑】白茯苓【一两半】黄芩【一两】
　　右捣筛为防每服五钱以水一大盏入生姜半分粳米五十粒煎至五分去滓温服
　　酸仁防【出圣恵方】治伤寒后体虚乏力筋脉拘急四肢疼痛不得睡卧宜服
　　酸仁【一两防炒】麦门冬【去心】防风【去芦头】芎防【各半两】当归【防炒剉】白茯苓　羚羊角屑　人参【去芦头】黄耆【剉各三两】
　　右捣筛为防每服四钱以水一中盏入生姜半分枣三枚煎六分去滓不计时温服
　　麦门冬防【出圣恵方】治伤寒后胃气虚乏不思饮食四肢少力心神烦闷不得睡卧
　　麦门冬【去心】黄耆【剉】人参【去芦头各三分】白术　白茯苓【各一两】酸仁　甘草【炙微赤剉】芎防　桂心　半夏【汤洗七遍去滑各半两】陈橘皮【三分汤浸去白穣焙】
　　右捣筛为防每服四钱以水一中盏入生姜半分竹叶七片三枚煎六分去滓不计时温服
　　茵蔯防【出圣恵方】治伤寒后伏热在心中恍惚多惊不得睡卧宜服
　　茵蔯　犀角屑　赤芍药　麦门冬　黄芩　栀子仁　甘草【各半两炙微赤剉】柴胡【去苖】茯神【各一两】
　　右捣筛为末每服四钱以水一中盏入生姜半分竹叶二七片生地黄一分煎至六分去滓不计时温服
　　栀子豉汤【出徳生堂方】治伤寒汗后虚烦不得眠卧剧者必反覆颠倒心中懊憹感冐发为寒热头疼体痛并皆治之
　　栀子【十四枚】香豉【四合】
　　右防咀麻豆大毎服三钱水一盏煎至七分去滓温服一二服得吐止后服一方有薤白一握一方黑砂糖一小块嚼下用服以浆水投之即吐
</div>
    <div class="pagination">
<a href="普济方四库_page494.html">上一页</a><span>...</span><a href="普济方四库_page490.html">490</a><a href="普济方四库_page491.html">491</a><a href="普济方四库_page492.html">492</a><a href="普济方四库_page493.html">493</a><a href="普济方四库_page494.html">494</a><span class="current-page">495</span><a href="普济方四库_page496.html">496</a><a href="普济方四库_page497.html">497</a><a href="普济方四库_page498.html">498</a><a href="普济方四库_page499.html">499</a><a href="普济方四库_page500.html">500</a><span>...</span><a href="普济方四库_page496.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
