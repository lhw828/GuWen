<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 109 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 109 页/共 122 页</h1>
    <div class="content">　　松皮散 治金刀箭镞伤，用此生肌。

　　老松皮（一两） 锻石（二两，矿者以瓦盛之，上用瓦盖，灰火四畔、上下，炼一夜至晓，研细）

　　上为细末，和匀敷之。止血收疮口，立效。

　　药蛆方 治金疮内烂生蛆者。

　　上以皂矾飞过干贴其中，即死蒲黄方 治金疮，中风寒，水露，肿痛入腹。

　　上用蒲黄并旧青布，纳在小口瓶中，烧取烟熏疮，汁出愈。

　　治金疮，因风水肿。

　　上取蜡不以多少熔化，入盐少许，滴在疮上；或先以盐罨疮上，后熔蜡令热得所，灌疮中亦可。

　　艾叶方 治金疮中风掣痛，并手足不仁。

　　上用艾叶生、熟者，令揉团所得，内瓦甑中塞诸孔，独留一目，以通气熏蒸患处，良久，身体自知立愈。

　　仲景全疮方王不留行散主之。

　　王不留行（八月八日采） 蒴 细叶（七月七采） 桑根（用白皮根行东南者，三月三日采）

　　甘草（各十分） 川椒（三分，除目及闭口者，出汗） 黄芩 干姜 芍药 浓朴（各二分）

　　上九味，桑根皮以上三味，烧灰存性，勿令过。各别研、杵筛，合治为散。服方寸匕，小疮即粉之，大疮但服之，产后亦可服。如风寒，桑东南根勿取之。前三物，皆阴干百日用。

　　定痛乳香散 治金伤，并折骨打扑伤损。

　　乳香 没药（各二钱） 败龟板（一两） 紫金皮（二两） 当归须 骨碎补 虎骨（酥炙，各半两）

　　穿山甲（火炮，少许） 半两钱（五个。如无，以自然铜火 醋粹，代之）

　　上为细末。每服一钱，如病沉服二钱。以好酒调服，损上者食后服，损下者食前服。

　　地榆绢煎 治刀刃所伤，内损大肠，及两胁肋并腹肚伤破，大便从口中出。并中大箭透射伤损肠胃，及治产后伤损小肠，并尿囊破，小便出无节止。此方神妙，饵至一服，其药直至损处补定伤痕。隔日开疮口看之，只有宿旧物出，即无新恶物出，疮口内用长肉散子作烬子，引散药入疮里面，候长肉出外，其痕即自合。

　　地榆（八两，洗净，捣为细末） 绢（一疋，小薄者）

　　上用清水洗净绢糊。以炭灰淋清汁二斗煮绢，灰汁尽为度。绢以烂熟，擘得成片段，五寸至三寸即取出，压尽灰汁。于清水内洗三五度，令去灰力尽。重入锅内，以水二斗，入地榆末煎煮熟烂，以手捻看，不作绢片。取入砂盆，研之如面糊得所，分为二服。用白粳米粥饮调，空心服之，服了仰卧，不得惊动转侧言语，忌一切毒食。熟烂黄雌鸡，白米软饭，余物不可食之。其余一服，至来日空心，亦用粥饮调服，其将养一月内，切须慎护。如是产后所伤，服一疋，分作四服，每服粥饮一中盏调服，日一服。

　　刀伤血不止 一味白芍药散，白酒调服，即以散掺伤处。其有血出不止，势难遏者，用龙骨、乳香等分。研末窒患处，蛇鱼草捣塞尤妙。

　　〔广〕 金疮血不止痛 白芍药一两，熬令黄，杵细为散。酒后米饮下二钱并得，初三服渐知。

　　当归散（一名内补散，一名苁蓉散。） 治金疮去血多虚竭，此药内补当归（微炒） 川芎 干姜（炮） 川椒（去目闭口，炒出汗） 桂心 黄芩 桑白皮 吴茱萸（汤浸，焙干） 白芍药 炙甘草（各半两） 肉苁蓉（四两，酒浸一宿，去皮，炒干） 人参 黄 浓朴（去粗皮，姜汁炙令香熟，各一两）

　　上为细末。每服二钱，食前温酒调下，日三四服。一方，有白芨，无黄芩、桑白皮。

　　内塞散 治金疮去血多，虚竭疼痛，羸弱内补。

　　黄 当归 白芷 芎 干姜 黄芩 芍药 续断（各二两） 附子（半两） 细辛（一两）

　　鹿茸（酥炙，三两）

　　上为细末。每服五分匕，食前酒调下，日三服稍增至方寸匕。一方，无芍药。

　　蒲黄散 治金疮血出，腹胀欲死。

　　蒲黄 生地黄（各一两半） 黄 当归 芎 白芷 续断（各一两） 炙甘草（三分）

　　上为细末。每服三钱匕，空心酒调下，日三四服，血化为水而下，若口噤，斡开口与之，仍加大黄一两半。

　　神仙止血散龙骨（五色紧者） 诃子（去核，各一两） 白石脂 苎麻叶（五月五日午时采，阴干，各半两）

　　上为细末。每服一钱半，食远，水调服之。如修合时，忌妇人、鸡、犬见。

　　治金疮出血内漏 用蝙蝠二枚，烧烟尽，以水调服方寸匕，令一日服尽。当下血如水，血自消也。

　　血出不透，致瘀滞为患，伤处赤肿，或攻四肢、头面、并鸡鸣散。或煎红花调黑神散。

　　金疮肠出，欲入之。磁石、滑石各三两，为细末。白米饮送下方寸匕，日再用。（《鬼遗方》）

　　磁石散 治金疮肠出，宜用之。

　　磁石（ ，研） 滑石（研） 铁精（各三两）

　　上为细末，研匀。每服一钱匕，温酒调下，空心，日午、晚间各一服。仍以针砂涂肠上，其肠自收入。一方，用白料饮调服。一方，无铁精。

　　治伤破肠出不断，肠出欲燥，而草土着肠者。

　　上作大麦粥，取汁洗肠推内之。常研米粥饮之；二十日稍稍作强糜。百日后乃可瘥，草土当 在皮外。

　　治金疮中肠出不能入者。

　　上以小麦三升，用水九升，煮取五升，绵滤过，候冷，含喷疮上，渐入，以冷水喷其背。不宜多令人见；亦不欲令傍人语；又不可令病患知。或尚未入，取病患卧席四角，令病患举身摇，须臾，肠自入。十日内食不可饱，频食而少，勿使病患惊，惊则杀人。

　　治金疮肠出者。

　　上以桑白皮作线缝之，更以热鸡血涂上立愈。唐安藏剖腹，用此法效。

　　败弩筋散 治金刃弓努所中，筋急不得伸屈。

　　败弩筋（烧作灰） 秦艽（去苗） 杜仲（去皮，炙） 熟地黄（焙，各半两） 附子（炮，去皮脐）

　　当归（切，焙，各一两） 大枣（三枚，取肉，焙）

　　上为细末。每服二钱匕，温酒调下，空心，日午、夜卧各一服。一方，有续断，无大枣。

</div>
    <div class="pagination">
<a href="证治准绳疡医_page108.html">上一页</a><span>...</span><a href="证治准绳疡医_page104.html">104</a><a href="证治准绳疡医_page105.html">105</a><a href="证治准绳疡医_page106.html">106</a><a href="证治准绳疡医_page107.html">107</a><a href="证治准绳疡医_page108.html">108</a><span class="current-page">109</span><a href="证治准绳疡医_page110.html">110</a><a href="证治准绳疡医_page111.html">111</a><a href="证治准绳疡医_page112.html">112</a><a href="证治准绳疡医_page113.html">113</a><a href="证治准绳疡医_page114.html">114</a><span>...</span><a href="证治准绳疡医_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
