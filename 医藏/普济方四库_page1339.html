<!DOCTYPE html>
<html>
<head>
    <meta charset="UTF-8">
    <title>普济方四库 - 第 1339 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1339 页/共 1812 页</h1>
    <div class="content">　　右为末同研令匀醋煑糊丸如小荳大每服空心暖干姜汤下五丸
　　硫黄丸　治妇人食症久不消
　　硫黄【半两细研】硃砂【半两细研】青礞石【半两细研】芫花【一分醋拌炒令干为末】麝香【一钱细研】巴荳【半两去皮心纸裹压去油】
　　右研令匀以酒煑面糊丸如菉荳大每服空心以生姜酒下三丸
　　五灵脂丸　治妇人食症体瘦成痨心腹胀痛不进饮食常吐酸水
　　五灵脂【半两】硫黄【半两细研】硇砂【半两不夹石者细研】芫花【半两醋拌炒令干】巴荳【四十九枚去皮油】木香【半两】
　　右为末入研了药匀以醋煑面糊丸如菉荳大每服空心生姜橘皮汤下二丸
　　腻粉丸　治妇人逺年食症黄瘦不欲饮食宜服腻粉【一钱】硇砂【一钱】青黛　赤石脂【各一钱】巴荳【十枚去心油】
　　右都研令极细以蒸饼和丸如菉荳大每日五更初酒下三丸如下得恶物看多少次日更加减服之
　　治妇人久积食症及经脉不通心腹疼痛宜服此方【出圣惠方】
　　硇砂【一两细研】巴荳【一两去心纸裹压油】芫花【一两醋拌炒令干捣末】
　　右细研令匀用酽醋三升同煎成膏候可丸即丸黍米大空心以当归酒下三丸
　　草粉散【出圣惠方】治妇人久积食症腹中结块面目浮肿宜服
　　雄雀粪【半两微炒细研】腻粉【半两】
　　右药以搜了面一鸡子大相和摊作饼子熟候干捣罗为散每服一钱五更初温酒调服以利下恶物为効
　　食鱼鲙及生肉在胷膈不化必成症【出夲草】
　　右用捣马鞭草汁饮之一升生姜水亦得即消
　　血症【附论】
　　夫妇人积年血症块者由寒温失节脏腑气虚风冷在内饮食不消与血气相结渐生块瘕盘牢不移动者是也此皆因气血劳伤月水往来否涩恶血不除结聚所生也久而不瘥则心腹两脇苦痛害于饮食肌膂羸痩也血之为病胃闷烦躁迷忘惊狂痰呕汗多骨热肢冷此外证然耳何以知其畜在下焦曰脐下结急外热内痛尺脉洪而数也桃仁灵脂生地黄北大黄甘草以逐之
　　方
　　阿魏丸　治妇人干血气血症块
　　血竭　硇砂【各三钱】丁香【二钱】蓬术　荆三棱　没药【各半两】芫青【炒】红娘子　蝱虫　水蛭【炒各二钱】阿魏【半两】干漆【四钱炒令烟尽】地胆【半两】班猫【二钱炒去翅】海马【一对炒】甘遂【半两】人参【半两】当归【一两】猪脊【半两】麝香【少许】穿山甲【三钱蛤粉炒】
　　右为细末醋糊丸每服三十丸空心醋汤下
　　琥珀丸【出圣惠方】治妇人积年血症块不消若鬼胎之候琥珀【研】桂心　牛膝　芫花【制】梹榔　桃仁【各三分炒】生地黄　延胡索　当归【各半两】鼈甲　三棱　干漆【炒】硇砂【各一两】大黄【二两】蝱虫【四十九枚去翅足炒】水蛭【四十九枚炒】
　　右为末醋煑硇砂为膏入药末和捣三二百杵丸如梧桐子大每服十丸空心温酒下
　　消腹内血块【出百一选方】
　　舶上茴香　益智仁　延胡索　陈橘红　肉桂蓬术　干姜【各半两】附子【两个炮去皮脐】乳香　沉香
　　白术　人参　当归　木香　白芍药【各一两】
　　右为细末枣肉为丸每服六十丸醋汤吞下温酒亦得
　　没药丸　治妇人血块血积血瘕及候不行
　　没药【研】麒麟竭　丁香【炒】沉香【各一钱】桂【去麄皮】京三棱【炮剉】蓬莪术【炮剉】当归【切炒各半两】班猫【糯米同炒去头足翅一分】芫花【半两醋炒焦】干漆【一两炒烟出】芸台子【一分炒】硇砂【半两研】
　　右捣研为末和匀醋煑面糊丸如梧桐子大每服十丸至二十丸空心食前生姜醋汤下
　　治风血症瘕块【出本草】
　　右取冬天桑灰淋酽汁作食服三升
　　又方【出本草】
　　右取鼈一头治如食法以桑灰汁煎如泥和诸症药重煎堪丸众手捻成丸日服十五丸症瘕痃癖无不瘥者
　　大腹皮饮【出大全良方】治妇人血瘿单单腹肿
　　大腹皮　防己　木通　厚朴【姜制】栝楼　黄耆枳殻【麸炒】桑白皮【炙】大黄【蒸】陈皮　青皮　五味子【各等分】
　　右防咀每服秤一两水一盏半煎至六分去滓入酒一分温服不以时候
　　干漆丸【出圣惠方】治妇人积年血症块或攻心腹疼痛四肢不和面少血色饮食全少
　　干漆【炒令烟尽】大黄【炒各一两】琥珀　硇砂【研】硝石【研】莪荗【各三分】红花　延胡索　桂心【各半两】腻粉【一分】巴荳【三十粒去皮心研去油用浆水二盏浸如饧】
　　右为细末用枣肉和丸如梧桐子大每服五丸于日未出时煎苏木汤吞下量患人轻重加减服之
　　石茎散【出三因方】治妇人血结胞门或为症瘕在腹脇间心腹胀满肿急如石水状俗谓之血蛊
　　石茎【一两】当归尾　马鞭草　红花【炒】乌梅肉【各半两】蓬莪术　三棱【并炮】苏木节　没药　琥珀【别研各一分】甘草【炙一钱】
　　右为末浓煎苏木酒调下二钱不饮酒姜枣煎汤亦可调下
　　治妇人血膈若血崩者服之经血膈者服之【出百一选方】生地黄　熟地黄　甘草【炙】柴胡　白芍药　当归　地骨皮　牡丹皮　胡索　川芎【各二两用】
　　右为麄末每服三钱水一盏同古老钱一两文煎至熟入麻油一两防候煎及八分去滓热服空心食前忌鱼腥之类
　　如圣丸【出圣惠方】治妇人血症积久不散值天隂即疼痛宜服
　　硇砂【一分】砒【一分】硝石【一分以上三味同研如粉】当归【一两别捣罗为末】桂心　干姜【炮制】牛李子【酒拌炒干以上各半两一处捣罗为末】巴荳【半两细研纸裹压去油】
　　右药用无灰酒一升入当归末及巴荳于磁器中漫火熬成膏下硇砂三味搅令匀次下诸药末拌和为丸如菉荳大每日空心温酒下三丸晩食前再服以利下恶物为度
　　乌头丸【出圣惠方】治妇人积年血气症块往来疼痛或吐逆不纳食渐黄瘦至极者
　　川乌头【半两炮制去皮脐】干姜【半两炮制剉】当归【半两剉微炒】赤芍药【半两】大黄【一两防炒】桂心【半两】班猫【十一枚糯米拌炒令黄去翅足】
　　右为末用醋煑面糊丸如菉荳大每服空心以酒下五丸
　　五灵脂丸【出圣惠方】治妇人积年症块及恶血气久不除五灵脂　干漆【炒烟】川乌【各一两炮】麝香　硫黄　硇砂【并研各半两】巴荳【三十枚去皮醋煑赤】
　　右为末研匀醋煑面糊丸如菉荳大每服五丸空心温酒下
　　生丸丹【出仁孝方】治妇人冲任虚损经脉不调积滞流注血闭血块血症血瘕血癖停阻腰脚脐腹久痛寒热有时面赤口干黄瘦困倦四肢颤掉起坐艰迤逦劳疾喘盗汗便溺频多鬓发脱落或室女经脉滞结皆疗之
　　牡丹皮　头红花　肉桂【去皮】川当归【去苗各一两】丁香【拣半两】硃砂【半两为末】白马通灰【三钱】
　　右为细末炼蜜为丸如梧桐子大每服十丸空心食前热酒下日进三服十日减病二十日验一月大効如睡卧不寜加人参更妙觑患老少轻重加减
　　芫花丸【出圣惠方】治妇人积年血症块不消时有疼痛芫花【半两醋拌炒令干】硃砂【三分细研】硇砂【一两不夹石者细研】麝香【一钱】川大黄【半两碎防炒捣作末】桃仁【半两汤浸去尖双仁麸炒黄】
　　右为末用醋煑面糊丸如小荳大每日空心以温酒下十丸
　　硇砂丸【出圣惠方】治妇人积年症块不消
　　硇砂　干漆　雄黄　巴荳【十粒去油】水银【以少肥枣研无星】雄雀粪【各一分】
　　右研匀用枣肉丸如菉荳大空心当归酒下三丸临卧再服取下恶物为度
　　黑圣散【出圣惠方】治妇人积年血气症块攻心疼痛闷乱徧宜服
　　白马防肝【一两烧灰】赤骡防肝【一两烧灰】紫驴防肝【一两烧灰】干漆【一两捣碎炒令烟出】麝香【一分细研】
　　右为散入麝香更研令匀每服不计时候用热酒调下一钱
　　治妇人积年血症块不消腹脇疼痛【出圣惠方】
　　硇砂【三分】硫黄【三分水三大盏煑尽取出】麒麟竭【三分末】巴荳【一分去皮心纸里裹压去油炒令黄】
　　右细研用糯米饭和丸如黍粒大每服空心当归酒下五丸
　　大黄煎【出圣惠方】治妇人积年血气症块结痛
　　川大黄【三分碎防炒】鼈甲【一两涂醋炙令去裙襴】牛膝【一两去苗】干漆【一两捣碎炒令烟出】
　　右为末用米醋一升煎为膏每服食前热酒调下一钱
　　大红花丸【出宣明论】治妇人血积聚症瘕经络澁滞
　　川大黄　红花【各二两】蝱虫【十个去翅足】
　　右取大黄七钱醋熬成膏和药丸如梧桐子大每服五七丸温酒下食后日三服
　　乌金散【出三因方】治妇人血气血症血风劳心躁烦筋骨疼痛四肢困瘦
　　好黑荳【十两】没药　当归【各半两洗焙干为末】
　　右先将黑荳不犯水浄拭用砂瓶一只入荳在内以瓦片葢盐泥固济留嘴通气炭灰二斤锻烟尽存性以盐泥塞瓶嘴退火次日取出荳如鵶粪研细为末后入研匀不拘时候温酒调下二钱重者不过三五服忌鲤鱼毒肉水母之类
　　治妇人积年血气症块结痛【出圣惠方】
　　芫花【一两醋拌炒令干】当归【一两防炒】桂心【一两】
　　右为末以软饭和丸如梧桐子大每服食前热酒送下十丸
　　熨症法
　　右用茱萸二升辟之以酒和煑熟布裹熨症上冷更炒更畨用之症移走逐熨之候消乃止也
　　治妇人病块肺诀所谓濇脉如刀刮竹形主丈夫伤精女人败血
　　以舟车丸百余粒后以调胃承气汤加当归桃仁三换水煎乘热投之两日又以舟车丸桃仁承气汤防青黄脓血杂然而下每更水以手向下推之探之则出后三二日又用舟车丸以猪肾散佐之一二日又以舟车丸通经如前数服病十去九候晴明当未食前以鍼防三隂交穴不再旬块已蔑矣
　　酌圣丹【出仁存方】治妇人血积血块血气产后诸血滞痛寒热四肢困倦脚顽麻沉重黄瘦脐腹久冷
　　巴荳【二十个去皮心细研盐醋一盏熬膏半盏】没药【半两末】蓬莪术【四钱】
　　右丸如梧桐子大每服三五丸红花酒下三两服积滞恶血自过空心食前虚衰妇人加干姜一两
　　治妇人血结腰腹痛
　　右用牛膝一大把并药不以多少酒煑服之立愈
　　治妇人血癖痛【出本草】
　　右用大黄三两捣筛以酒二升煑十沸顿服
　　治妇人破血通久积
　　右取泽兰细剉之用绢袋盛悬于屋南畔更宜令干用
　　治妇人血块【出本草】以牛膝干根浄洗切焙干捣下筛酒煎温服极効
　　治妇人血块【出本草】以蛤蜊煑食之
　　治妇人血块【出本草】用独脚仙夏采根叶连梗焙干为末酒煎半钱服之
　　主老血结块破血止血【出本草】用杨庐柑煑服之
　　破血【出本草】用马苋汁饮之
　　主破血【出本草】以桃仁煑服之三载者良
</div>
    <div class="pagination">
<a href="普济方四库_page1338.html">上一页</a><span>...</span><a href="普济方四库_page1334.html">1334</a><a href="普济方四库_page1335.html">1335</a><a href="普济方四库_page1336.html">1336</a><a href="普济方四库_page1337.html">1337</a><a href="普济方四库_page1338.html">1338</a><span class="current-page">1339</span><a href="普济方四库_page1340.html">1340</a><a href="普济方四库_page1341.html">1341</a><a href="普济方四库_page1342.html">1342</a><a href="普济方四库_page1343.html">1343</a><a href="普济方四库_page1344.html">1344</a><span>...</span><a href="普济方四库_page1340.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
