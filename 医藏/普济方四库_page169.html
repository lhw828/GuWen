<!DOCTYPE html>
<html>
<head>
    <meta charset="UTF-8">
    <title>普济方四库 - 第 169 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 169 页/共 1812 页</h1>
    <div class="content">　　沐髪方【出本草】
　　春斫胡桃木皮出水承取沐头至黒
　　主沐头长髪【出本草】
　　以紫衣烧灰淋取汁沐头良
　　鬼防头
　　治鬼防头方【出本草】
　　用烧猫儿屎以腊月猪脂和傅之
　　又方【出千金方】
　　用愽末和蒜捣傅日一度
　　治鬼防头
　　取小儿粪腊月猪脂和傅
　　又方【出千金方】
　　用猫儿毛烧灰以膏和傅之









　　普济方卷五十
<子部,医家类,普济方>
　　钦定四库全书
　　普济方卷五十一　　　明　周王朱橚　撰面门
　　面防【论】
　　夫防之黒防如乌麻班如雀卵稀则碁布宻则不可容鍼皆由风邪客于皮肤痰饮浸渍其形外着或饱食安坐无所作为若养生方所谓积聚不消之病使人面目黎皯是也散之固有常剂若乃涂泽蠲除朝夕从事者又安可已　面防者由脏腑有痰饮或皮肤受风邪致令气血不调则致黒防五脏六腑十二经脉皆上于面夫血之行俱荣表里又或痰饮积于臓腑风邪入于腠理使气血不和或澁或浊不能荣于皮肤故变生黒防若皮肤受风邪外治则瘥若臓腑有痰饮内疗则愈也
　　方
　　防风膏　治面防涂之能令光润
　　防风　藁本　辛夷　芍药　当归　白芷　牛膝　商陆　细辛　蜜陀僧　芎防　独活　萎蕤　木兰皮　蕤仁　　杏仁【各一两】丁香　鸡舌香零陵香　珍珠屑　麝香【一分】油【一斤】　麞髓　鹿髓【各一斤】牛髓【一斤】蜡【四两】
　　右先将髓以水浸令白取出除珍珠屑麝香外余药并剉碎防将油髓蜡入锅中令销入诸药用文火煎之若白芷色黄量稀稠得所以新绵滤去滓方将珍珠屑麝香别研为细末入前汁中成膏贮瓷器内临卧涂面上旦起以温水洗去避风日妙
　　长春　治风防粉刺常用光泽面皮
　　甘松　藁本　藿香　白附子　细辛　广陵香小陵苓　茅香　白檀　三柰子　川芎　白芷【各二两】白丁香　白芨　白蘝【各三两】蒌根　楮实【各四两】滑石【半斤】韶脑【半两】　牵牛【四两】皂角【二斤半】菉豆【一升】
　　右为细末加白麫一斤和匀一处后入韶脑再和匀用甚妙
　　治面防粉刺及面皮皱方
　　白芨【二两半】白术【五两】白芷　细辛　白附子　防风白茯苓　白石脂　土根　蕤仁　葳蕤　白矾　蒿本　芎防【各一两半】当归【一两】白玉屑　琥珀末珍珠末　钟乳粉【各半两】
　　右捣罗为细末取鸡子白并蜜等分和撚作挺子入布袋盛悬挂门上隂干六十日后如鐡即堪用再捣研为末毎夜用浆水洗面即以面脂调药涂之经六十日面如新剥鸡子
　　治外膏　主面防
　　白芷　白蜡【各二两】白附子　辛夷　防风　乌头零陵香　藿香　萎蕤【各半两】藁本　商陆　麝
　　香【各六钱】麻油【一合】羊脂【五合】牛脂　鹅脂【各一升】
　　右薄切醋渍浃洽一宿但合煎后白芷色黄膏成以皂荚汤洗面傅之
　　白丸　治面防令色光白
　　白子仁【三两】陈橘皮【三分】白芷　藁本　逺志　杜蘅　车前子　当归　云母粉　白石脂【各一两】天门冬　细辛　栢子仁　根　黄丹【各半两】
　　右捣罗为末錬蜜和捣三五百杵丸如梧桐子大毎服不计时以温酒下三十丸
　　治粉滓防皴疱及茸毛令面恱泽光润如十四五时方
　　黄耆　白术　白蔹　萎蕤　土根　商陆蜀水花　鹰屎白　防风　白芷　细辛　青木香　白附子　芎防　杏仁【各二两】
　　右为末以鸡子白和作挺隂阳石上研取浆水涂面夜涂旦以水洗之细绢罗如粉佳一方无土根
　　玉容　治面上热刺防
　　牵牛【一两】香白芷　川芎　藿香　甘松　藁本【各半两】栝蒌根【七钱半】楮桃儿　猪牙皂角【各二两】阿胶细辛【各二钱半】广零陵香【一两】
　　右为细末每用一钱如洗面药用早晨晩夕各用一次
　　藿香　治去防洗髭
　　藿香叶　零陵香　皂角　檀香　沉香【各一两】香白芷【二两】白丁香　黄白胶　丁香【各七钱】龙脑【二钱半】糯米【一升】
　　右为细末每日如常使用洗髭髪手面百日令光恱泽润
　　硃砂红丸子　治面色不莹浄及防面黒皱
　　硃砂　白术　白敛　白附子　呉白芷　白僵蚕　木香【各半两】钟乳粉【二两】白茯苓　蜜陀僧　白芨【各二钱半】
　　右为细末用阿胶半两成膏子入上项药末一处合成丸如梧桐子大如常用温水蜜少许磨化开调涂面上次日早晨用温汤水洗之甚妙
　　洗面去防令恱泽方
　　猪胰　豆粉【四升】冬子【半斤】皂荚【五挺】细辛　白术　防风　白蘝　白芷【各二两】商陆【三两】
　　右用土根一两捣绢罗取大猪蹄一具煮令烂作汁和为饼曝干再捣为末罗过洗面不过一年光白一方每夜取少许洗手面令光滑
　　玉容　治面上诸防及灭瘢痕
　　白附子　冬子　韶脑【各二钱半】楮桃儿【二钱】白僵蚕白蔹　链成钟乳粉【各半两】白芨【一两半】麝香【一钱】
　　右为极细末用玉浆调稀稠得所临卧涂患处眀旦温淡浆水洗去
　　白附子膏　治防皯令面恱泽亦治防
　　白附子　青木香　丁香【各一两】商陆根【一两】细辛【三两】酥【半斤】羊脂【三两】蜜陀僧【一两】金牙【三两】
　　右以酒三升渍一宿煮取一升去滓内酥煎一升膏成夜涂面上旦起温水洗不得见大风日差又先以内酥羊脂煎成膏入金石蜜陀僧搅令匀盛不津器中夜卧涂之尤佳一方无丁香
　　治面防令恱白方【出圣惠方】
　　雄黄【一两半】雌黄【一两】硃砂　珍珠　白芨　白僵蚕【各三两】白茯苓【一两】腻粉【半两】蜜陀僧【一两】
　　右捣罗为末入研了药更研令匀细旋取以猪脂面脂等分调搅令匀每先以澡豆浆水洗浄拭干涂之勿冲风向火
　　钟乳粉　治防去黯子
　　玉女粉　白芨【各二钱半】细辛末　轻粉【各半钱】蜜陀僧【一钱半】白附子　钟乳粉　白敛【各二钱】
　　右同研匀细用孩儿乳汁调涂患处或温水调亦得临卧用次日以温水洗去
　　猪蹄膏　治洗面防
　　白芷　豆　蒌　白芨　白敛　零陵香藿香　鹅梨【各等分】
　　右用猪蹄一付刮去黒皮切作细片用慢火如膏粘用罗子滤过再入锅内用蜜半盏同梨入药末一处再滴水不方成以绢滤过临卧涂面次日浆水洗面
　　沉香膏　治面防
　　沉香　牛黄　薫陆香　玉屑【各三分】丁香　水银【各一分】雌黄　鹰屎【各半两】
　　先将三味共捣罗为末次将玉屑牛黄雌黄同入乳鉢中研令细入水银及诸药同研令极细入白蜜调和令稀稠得所入甆合中盛毎至临卧时涂面防处兼治防皯面
　　苏合煎　治面皯黯
　　苏合香　麝香　白附子　女菀　蜀水花【各二两】青木香【三两】鸡舌香　鸬鷀屎【各一两】
　　右先取糯米二斗淅炊一斗生用一斗合醇酢用水一斛五斗稍稍澄取汁合得一斛煮并令沸以绵裹诸药用着沸浆水煎得三升药熟以澡豆洗皯处令燥以傅皯上日再欲傅药常以酢浆水洗面然后涂药涂药至三四合皯处当小急痛痛处防防剥去便白以浆三四合傅玉屑膏讫再粉之若急痛勿怪痒勿搔之但以粉粉上而按抑痒处满百日可用脂胡粉取差
　　茯苓膏　治面防令恱泽光白润好及皯皴
　　猪蹄【两具】白梁米【一升】白茯苓　商陆【各五两】萎蕤【一两】白芷　藁本【各三两】
　　右防咀用前药汁三斗并研杏仁一升合煮一斗五升去滓甆瓶盛贮内甘松零陵香末各一两入膏中搅令匀绵羃之毎夜取涂手面一方用桃仁一升合煮亦治面皯疱
　　白附丹　治男子妇人面生黒班
　　白附子【二两】白芨　白蘝　白茯苓　蜜陀僧　石脂　定粉【各等分】
　　右为末先用洗面药洗浄临卧用人乳汁如无用牛乳或鸡子清调如合就用乳将药末丸如龙眼大窨干逐旋用浆水磨开傅之一方无石脂
　　治面上防班防方
　　白附子【一两】白敛　白芷　蜜陀僧　赤茯苓　胡粉【各半两】
　　右为末每用时先以热水洗面临卧时以牛乳和涂之人乳亦可
　　杏仁膏　治面防涂之令光白润泽
　　杏仁　雄黄　子　白芷【各一两】
　　右除白蜡外并入乳鉢中研令细入油半斤并药锅中以文火煎之稠凝即入白蜡又煎搅匀内甆盒中每日先涂药后傅粉大去防
　　桃仁澡豆主恱泽去防方
　　桃仁【一升】芜菁子【一两】荜豆麫【二升】白术【六合】土根【七合】
　　右捣罗为细却以浆水洗手面
　　白附子　治去面防
　　白附子　香附子　白檀　马珂　紫檀【各两】
　　右为末白蜜和如杏仁大隂干临用以水研涂面旦以温水洗却忌风油七日面色如莲花
　　治面多防皮肉粗澁令人不老方
</div>
    <div class="pagination">
<a href="普济方四库_page168.html">上一页</a><span>...</span><a href="普济方四库_page164.html">164</a><a href="普济方四库_page165.html">165</a><a href="普济方四库_page166.html">166</a><a href="普济方四库_page167.html">167</a><a href="普济方四库_page168.html">168</a><span class="current-page">169</span><a href="普济方四库_page170.html">170</a><a href="普济方四库_page171.html">171</a><a href="普济方四库_page172.html">172</a><a href="普济方四库_page173.html">173</a><a href="普济方四库_page174.html">174</a><span>...</span><a href="普济方四库_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
