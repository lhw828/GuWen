<!DOCTYPE html>
<html>
<head>
    <meta charset="UTF-8">
    <title>急救便方 - 第 1 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>急救便方 - 第 1 页/共 7 页</h1>
    <div class="content">
　　急救便方
　　
　　
　　救自缢良方
　　凡自缢高悬者，徐徐抱住，不可截断绳索；但缓缓解下，安被放卧。微微拈正喉咙，以脚一人以手摩擦其胸臆启动之，一人摩擦其手足屈伸之。若已僵直，但渐渐强屈之，又按其腹。
　　一人以脚裹衣，抵其粪门，勿令泄气。如此一饭时，即气从口出，呼吸眼开。勿苦劳动，又以官桂汤及粥饮与之，令润咽喉。更以二人以笔管吹其耳内。若以此救，无不活者。此法自旦至暮，虽己冷可活。自暮至旦，阴气盛，为难救。心下微温者，虽一日以上亦可活，百发百中。又法，细辛、皂角等分，研末，如大豆许，吹两鼻孔。又法，治自缢气已脱极重者，只灸涌泉穴（在足底心），男左女右，灸三壮即活。又法，取活鹅嘴入口内，鹅鸣应声即活。
　　又法，刺雄鸡冠血，滴入口中即活，不可将茶水灌。又法，以手紧掩鼻口，勿令通气，两时许，气急即活。又法，以野山羊血二三分研极细末以好酒灌下立愈。
　　
　　救自缢良方
　　官桂汤
　　广皮（八分） 浓朴（一钱） 肉桂（五分） 制半夏（一钱） 干姜（三分） 甘草（三分）
　　
　　救溺死
　　凡溺死者，先以刀干开溺者口，横箸一只，令其牙衔之，可使水出。又令一健夫，屈溺人两足放肩上，以背相贴，倒驼而行，令其水出即活。一法，先取燥土或壁土置地上，将溺者仰卧于上，更以土覆之，只露口眼，自然水气吸入土中，其人即醒。仍急用竹管各于口耳鼻脐粪门内，更迭吹之，令上下相通即醒。又方，用半夏末搐其鼻。又法，皂角末，绵裹塞粪门，须臾出水即活。又法，炒热沙敷死人面，上下着沙，只留退场门眼耳鼻。沙湿冷又换，数易即苏。又法，醋半盏灌鼻中。又法，用雄鸡冠血滴入口鼻内。又法，倒悬以好酒灌鼻中及下部，又倒悬去湿衣并去脐中垢，令二人以笔管吹其耳，方用艾灸其脐数壮即活。一法，取梯乘其人倒挂，用盐塞鼻填满，盐化即醒，并将盐堆脐上。又法，以鸭血灌之即活。又法，捞起时急急将口撬（音轿）开，横衔箸一只，使可出水；以竹管吹其两耳，碾生半夏吹其鼻孔，以皂角末置管中，吹其谷道。如系夏月，将溺人肚皮横覆牛背之上，两边使人扶住，牵牛缓缓行走，腹中之水，自然从口中并大小便流出。再用生姜汤化苏合丸灌之，或单用姜汤灌之亦可。若无牛，以活人覆卧弓腰，令溺人如前将肚腹横覆于活人身上，令活人动摇，水亦可出。若一时无牛，活人又不肯拯救，则用锅一口，将溺人覆于锅上亦可。如系冬月，急将湿衣解去，为之更换，一面炒盐用布包熨脐，一面浓铺被褥，取灶内不着草灰多多铺于被褥之上，令溺人覆卧于上，脐下垫以棉枕一个，仍以草灰将浑身浓盖之，灰上再加被褥。（不可撬口后宜略饮粥汤。）又法，以酒坛一个，纸片一把，烧放坛内，急以坛口覆脐上，冷再烧纸片放坛内，覆担身上，将尸微微顷倒之，（以箸放溺人牙内尤妙），令其腹内水流出。若水往外流，即有生机。一面用即可得生。
　　
　　
　　救冻死
　　凡冻死但胸前有微温者，（冬月落水实时捞起，吸水不多有微气者，脱去湿衣随解活人热衣包暖，余与救冻死同。）用米炒热囊盛熨心上，冷即换之，或炒灶灰熨其心亦可。候目开气回后，以温酒或姜汤及粥饮，稍稍灌之。若先将火烘必死，（救时倘微笑急为掩其口鼻，如用生姜连皮捣碎，陈皮（锉细）各一两，水三碗，煎一碗半，温服。又法，用毡或 荐卷之，以索系定，放在平稳处，令二人对踏，轻轻滚转往来，如 毡法，俟四肢温即活。
　　
　　救五绝
　　中恶卒死
　　（或先病或睡卧间忽然而绝皆是中恶也。夜间原无灯者，不可用火照）。
　　急取鸭血热灌下喉间即活。又用蒜头捣汁灌入鼻中即活，或韭菜汁亦可。一方用皂角末吹其鼻孔，或生半夏末亦可。又法，视上唇沿有如粟米粒大小泡，以针刺破。又方，用羊屎烧烟熏鼻中。又法，棉浸好醋半盏，手按令汁入鼻中及捉其两手，勿令惊，须臾即活。又方，用生菖蒲研汁一盏灌之。
　　
　　救五绝
　　中恶惊闷
　　用雄鸡冠血滴口，涂面，吹鼻，即苏。
　　
　　救五绝
　　邪魅浸人
　　用鳖甲同苍术焚之，即绝。
　　
　　救五绝
　　救惊死
　　以好酒一二杯灌之，即活。
　　
　　救五绝
　　救压死及坠跌死
　　凡压死及坠跌死心头温者，急扶坐起，将手提其发，用半夏末吹入鼻内少苏。以生姜汁同菜油调匀灌之，次取散血药服，如无药以小便灌之。一方取向东桃柳枝各七寸，煎汤灌下。
　　
　　救五绝
　　救魇死
　　凡中恶魇死者，不得近前急叫，但吹其面，不醒即咬脚跟及拇指，频呼其名，灌以姜汤，必活。一法略移动卧处徐徐唤之，原有灯者存之，如无灯者不可用灯照。又方，以皂角末如大豆许，吹两鼻内，得嚏即醒。又方，研韭菜汁灌鼻中，（冬月用根，）亦可得嚏。一法，用笔管吹两耳及取病患头发十四根，拈绳刺其耳内。又盐开水一杯加姜汁两匙灌之。又法，用艾灸两足大拇趾生毛处，三壮或七壮。
　　
　　救五绝
　　总治卒死三方
　　凡溺死，缢死，魇死，急用韭菜捣汁灌鼻中，得皂角末、麝香同灌更快捷。
　　凡五绝，皆以生半夏为末，冷水为丸如豆大纳鼻中即愈，心温者一日可治。又于人中穴及两足大趾甲离肉一线各灸三壮。
　　凡卒死，以生半夏吹入鼻中，又治产后晕死神效。
　　凡卒暴恶死，或缢死，或奄忽死，心头微温者，葱心黄茎，男左女右，入鼻孔三四寸，鼻目出血者，有生机也。凡人涎潮于心，卒然倒地，急扶入暖室正坐，用火炭沃醋气冲入鼻内，即苏。或捣韭菜汁入喉中亦妙。
　　
　　救五绝
　　中风中暑中毒霍乱中各症俱详内科
　　凡中风、中暑、中毒、中恶、干霍乱，一切速暴之症，以生姜自然汁和童便服立愈。（暑天中 死，切勿饮冷水，急取灶间灰或道上热土，壅其脐间一窝，淋以热汤或溺，立愈。
　　
　　救诸伤
　　跌打损伤秘方
　　虽重伤频死，但有气者，灌之可苏。其方或于重阳日，或于十一月采野菊连枝叶阴干。
　　每用菊花一两加童便无灰酒各一碗，同煎热服，神效。若已气绝不能言者，急用韭菜汁和童便一盏灌之亦可。
　　
　　救诸伤
　　治跌打损伤昏迷不省人事神效方
　　苏木、白麻皮、细木耳，以上各二钱，俱方瓦上焙焦，木耳更要焦为妙，共为末，黄酒同黑糖调服，服后将酒饮醉，避风处睡一宿，即愈。
　　
　　救诸伤
　　跌打及墙壁压伤验方
　　川麻（一分） 木香（二分） 红花（三分） 甘草（四分）共研末，黄酒送下，药均生用。
　　
　　救诸伤
　　凡伤磕损及烂入寸许者
　　千年锻石、轻粉、血竭、白蜡，研末掺之，外以随便膏药盖上立愈。如配药不拘多少各等分。
　　
　　救诸伤
　　金疮或磕损折伤血出不止疼痛难忍
　　葱白、砂糖等分，研为泥封日，其痛立止。
　　
　　救诸伤
　　金刃伤
　　用龙眼核剥净外面光皮，只用其仁，捣研极细末，填敷伤口，即愈。
　　
　　救诸伤
　　治闪跌挫痛并风寒袭人经络举动不便
　　栀子（七枚） 杏仁（七粒），共研为末，入鸡蛋清一个，量加烧酒、麦面，打成稠糊敷患处，隔宿拨出青蓝色即愈。
　　
　　救诸伤
　　救杀伤未破膜方
　　凡金疮及折伤，不可饮冷水，又忌嗔怒及大声动作劳力。
　　凡杀伤不透膜者，用乳香、没药各一块，如皂角子大，研烂以小便半盏、好酒半盏同煎，通口服，然后以花蕊石散敷伤口上立止。或用乌贼骨为末，敷之亦妙。
　　
　　救诸伤
　　七厘散方
　　治跌打损伤，不论金刃他物，伤至骨断筋折血流不止者，并皆治之。为金疮第一方，古之七厘今之三分，验伤者随时带用，甚便。
　　上朱砂（用水飞净，一钱二分） 真麝香（一分二厘） 冰片（一分二厘） 乳香（去油，一分）以上各药，选黄道吉日，端节日午时尤好，共为细末，瓷瓶收贮，黄蜡封口，每服七粒，烧酒或黄酒冲下。伤处用药七八分调敷极效，如伤重多调些，血多亦加敷干药末。如金刃伤重，或食嗓割断，用鸡皮急为包裹，用些药末干掺，定痛止血，立时见效。（并治一切无名肿毒，亦用前法，量疮之大小，调敷神效。孕妇则可敷不可服。）
　　救诸伤
　　刀械杀伤气尚未绝
　　凡金疮敷药后须避风湿，亦忌水洗，如要换药，须浓煎汤避风洗之再上药。
　　急用葱白，热锅内炒热，遍敷伤处，继而呻吟，易葱再敷，俟苏定，用三七研末，以津（即口水也）调敷，立愈。
　　
　　救诸伤
</div>
    <div class="pagination">
<span class="current-page">1</span><a href="急救便方_page2.html">2</a><a href="急救便方_page3.html">3</a><a href="急救便方_page4.html">4</a><a href="急救便方_page5.html">5</a><a href="急救便方_page6.html">6</a><a href="急救便方_page7.html">7</a><a href="急救便方_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
