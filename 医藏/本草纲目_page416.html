<!DOCTYPE html>
<html>
<head>
    <meta charset="UTF-8">
    <title>本草纲目 - 第 416 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 416 页/共 603 页</h1>
    <div class="content">　　【附方】旧九，新五。

　　咳嗽吐血，甚者殷鲜：桑根白皮一斤，米泔浸三宿，刮去黄皮，锉细，入糯米四两，焙干为末。每服一钱，米饮下。（《经验方》）。

　　消渴尿多：入地三尺桑根，剥取白皮，炙黄黑，锉。以水煮浓汁，随意饮之。亦可入少米，勿用盐。（《肘后方》）。

　　产后下血：炙桑白皮，煮水饮之。（《肘后方》）。

　　血露不绝：锯截桑根，取屑五指撮，以醇酒服之，日三服。（《肘后方》）。

　　坠马拗损：桑根白皮五斤为末，水一升煎膏，敷之便止。已后亦无宿血，终不发动。（《经验后方》）。

　　金刃伤疮：新桑白皮，烧灰，和马粪涂疮上，数易之。亦可煮汁服之。（《广利方》）。

　　杂物眯眼：新桑根白皮洗净捶烂，入眼，拨之自出。（《圣惠方发鬓堕落：桑白皮（锉）二升。以水淹浸，煮五、六沸，去滓，频频洗沐，自不落也。

　　（《千金方》）。

　　发槁不泽：桑根白皮、柏叶各一斤，煎汁沐之即润。（《圣惠方》）。

　　小儿重舌：桑根白皮煮汁，涂乳上饮之。（《子母秘录》）。

　　小儿流涎：脾热也，胸膈有痰。新桑根白皮，捣自然汁涂之，甚效。干者煎水。（《圣惠方》）小儿天吊，惊痫客忤：家桑东行根取研汁服。（《圣惠方》）。

　　小儿火丹：桑根白皮，煮汁浴之。或为末，羊膏和涂之。（《千金方》）。

　　石痈坚硬不作脓者：蜀桑白皮阴干为末，烊胶和酒调敷，以软为度。（《千金方》）。

　　皮中白汁

　　【主治】小儿口疮白漫漫，拭净涂之便愈。又涂金刃所伤燥痛，须臾血止，仍以白皮裹之，甚良（苏颂）。涂蛇、蜈蚣、蜘蛛伤，有验【附方】旧一，新三。

　　小儿鹅口：桑白皮汁，和胡粉涂之。（《子母秘录》）。

　　小儿唇肿：桑木汁涂之，即愈。（《圣惠方》）。

　　解百毒瓦斯：桑白汁一合，服之，须臾吐利自出。（《肘后方》）。

　　破伤中风：桑沥、好酒，对和温服，以醉为度。醒服消风散。（《

　　桑椹

　　（一名文武实）【主治】单食，止消渴（苏恭）。利五脏关节，通血气。久服不饥，安魂镇神，令人聪明，变白不老。多收曝干为末，蜜丸日服（藏器）。捣汁饮，解中酒毒。酿酒服，利水气消肿（时珍）。

　　【发明】宗 曰：《本经》言桑甚详，然独遗乌椹，桑之精英尽在于此。采摘微研，以布滤汁，石器熬成稀膏，量多少入蜜熬稠，贮瓷器中。每抄一、二钱，食后、夜卧，以沸汤点服。治服金石发热口渴，生精神及小肠热，其性微凉故也。《仙方》晒干为末，蜜和为丸，酒服亦良。

　　时珍曰：椹有乌、白二种。杨氏《产乳》云：孩子不得与桑椹，令儿心寒，而陆机《诗疏》云：鸠食桑椹多则醉伤其性，何耶？《四民月令》云：四月宜饮桑椹酒，能理百种风热。

　　其法用椹汁三斗，重汤煮至一斗半，入白蜜二合，酥油一两，生姜一合，煮令得所，瓶收。

　　每服一合，和酒饮之。亦可以汁熬烧酒，藏之经年，味力愈佳。史言魏武帝军乏食，得干椹以济饥。金【附方】旧一，新七。

　　水肿胀满：水不下则满溢，水下则虚竭还胀，十无一活，宜用桑椹酒治之。桑心皮切，以水二斗，煮汁一斗，入桑椹再煮，取五升，以糯饭五升，酿酒饮。（《瘰 结核：文武膏：用文武实（即桑葚子）二斗（黑熟者），以布取汁，银、石器熬成薄膏。每白汤调服一匙，日三服。（《保命集》）。

　　诸骨哽咽：红椹子细嚼，先咽汁，后咽滓，新水送下。干者亦可。（《圣惠方》）。

　　小儿赤秃：桑椹取汁，频服。（《千金方》）。

　　小儿白秃：黑葚入罂中曝三七日，化为水，洗之，三七日神效。（《圣济录》）。

　　拔白变黑：黑葚一斤，蝌蚪一斤，瓶盛封闭，悬屋东头一百日，尽化为黑泥，以染白发如漆。（陈藏器《本草》）。

　　发白不生：黑熟桑椹，水浸日晒，搽涂，令黑而复生也。（《千金方》）。

　　阴症腹痛：桑椹绢包风干，过伏天，为末。每服三钱，热酒下，取汗。（《集简方》）。

　　叶

　　【气味】苦、甘，寒，有小毒。

　　大明曰：家桑叶：暖，无毒。

　　【主治】除寒热，出汗（《本经》）。汁，解蜈蚣毒（《别录》）。煎浓汁服，能除香港脚水肿，利大小肠（苏恭）。炙熟煎饮，代茶止渴（孟诜）。煎饮，利五脏，通关节，下气。嫩叶煎酒服，治一切风。蒸熟捣， 风痛出汗，并扑损瘀血。 烂，涂蛇、虫伤（大明）。研汁，治金疮及小儿吻疮。煎汁服，止霍乱腹痛吐下，亦可以干叶煮之。鸡桑叶，煮汁熬膏服，去老风及宿血（藏器）。治劳热咳嗽，明目长发（时珍）。

　　【发明】颂曰：桑叶可常服。神仙服食方：以四月桑茂盛时采叶。又十月霜后三分，二分已落时，一分在者，名神仙叶，即采取，与前叶同阴干捣末，丸、散任服，或煎水代茶饮之。又霜后叶煮汤，淋渫手足，去风痹殊胜。又微炙和桑衣煎服，治痢及金疮诸损伤，止血。

　　震亨曰：经霜桑叶研末，米饮服，止盗汗。

　　时珍曰：桑叶乃手、足阳明之药，汁煎代茗，能止消渴。

　　【附方】旧二，新十一。

　　青盲洗法：昔武胜军宋仲孚患此二十年，用此法，二年目明如故。新采青桑叶阴干，月按日就地上烧存性。每以一合，于瓷器内煎减二分，倾出澄清，温热洗目，至百度，屡试有验。正月初八，二月初八，三月初六，四月初四，五月初五，六月初二，七月初七，八月二十，九月十二，十月十七，十一月初二，十二月三十。（《普济方》）。

　　风眼下泪：腊月不落桑叶煎汤，日日温洗。或入芒硝。（《集简方》）。

　　赤眼涩痛：桑叶为末，纸卷烧烟熏鼻取效，《海上方》也。（《普济方》）。

　　头发不长：桑叶、麻叶煮泔水沐之，七次可长数尺。（《千金方》）。

　　吐血不止：晚桑叶焙研，凉茶服三钱。只一服止，后用补肝肺药。（《圣济总录》）。

　　小儿渴疾：桑叶不拘多少，逐片染生蜜，线系蒂上，绷，阴干。细切，煎汁日饮代茶。

　　（霍乱转筋，入腹烦闷：桑叶一握，煎饮，一、二服立定。（《圣惠方》）。

　　大肠脱肛：黄皮桑树叶三升，水煎过，带温罨纳之。（《仁斋直指方》）。

　　肺毒风疮，状如大风：绿云散：用好桑叶。净洗，蒸熟（一宿候），晒干，为末。水调二钱匕服。（《经验后方》）。

</div>
    <div class="pagination">
<a href="本草纲目_page415.html">上一页</a><span>...</span><a href="本草纲目_page411.html">411</a><a href="本草纲目_page412.html">412</a><a href="本草纲目_page413.html">413</a><a href="本草纲目_page414.html">414</a><a href="本草纲目_page415.html">415</a><span class="current-page">416</span><a href="本草纲目_page417.html">417</a><a href="本草纲目_page418.html">418</a><a href="本草纲目_page419.html">419</a><a href="本草纲目_page420.html">420</a><a href="本草纲目_page421.html">421</a><span>...</span><a href="本草纲目_page417.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
