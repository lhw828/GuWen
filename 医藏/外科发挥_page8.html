<!DOCTYPE html>
<html>
<head>
    <meta charset="UTF-8">
    <title>外科发挥 - 第 8 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科发挥 - 第 8 页/共 34 页</h1>
    <div class="content">　　（方见痔漏门）

　　金银花散

　　（方见作呕门）

　　托里散

　　（方见肿疡门）

　　小柴胡汤

　　（方见瘰门）

　　托里消毒散

　　（方见肿疡门）

　　荆防败毒散

　　（方见溃疡发热门）

　　十宣散

　　（方见发背门）

　　八珍汤

　　（方见溃疡发热门）

　　香砂六君子汤

　　（方见作呕门）

　　卷三

　　[卷三]鬓疽

　　痛，或发热者，祛风清热；痛，发寒热，或拘急者，发散表邪；作脓痛者，托里消一男子患此，肿作痛发热。以小柴胡汤加连翘、金银花、桔梗，四剂而消。

　　一男子因怒后，发际肿痛，发热。以小柴胡汤加连翘、金银花、天花粉、桔梗，四剂根畔俱消。惟疮头作痛，以仙方活命饮，二剂痛止。脓成，针之，更以托里消毒药而愈。

　　一男子头面肿作痛，时仲冬，脉弦紧。以托里温经汤，汗之而消。

　　一男子肿痛，寒热拘急，脉浮数。以荆防败毒散，二剂表证悉退，更以托里消毒散，溃之而安。

　　一男子脓熟不溃，胀痛，针之而止，更以托里消毒散而愈。凡疮脓熟不溃，属气血虚也，若不托里，必致难瘥。

　　一男子作脓痛，发呕少食。以仙方活命饮，一剂而止。以六君子汤加当归、桔梗、皂角刺，溃而愈。

　　一男子脓清不敛，以托里散加五味子、麦门冬而敛。

　　一老人肿痛发热，脓清作渴，脉软而涩，此血气俱虚也。欲补之，彼见作渴发热，乃服降火腑气血上下，各有虚实。（详见溃疡作痛第十三条。）况阴证似阳，阳证似阴（治验见《外科心法》，）岂可以发热作渴，而概用寒凉之剂常治患者。正气虚，邪气实，以托里为主，消毒佐之；正气实，邪气虚，以攻毒为主，托里佐之；正气虚，邪气实，而专用攻毒，则先损胃气，宜先用仙方活命饮、托里消毒散，或用灸法，俟邪气退，正气复，更酌量治之。

　　大抵正气夺，则虚，邪气胜则实。盖邪正不并立，一胜则一负，其虚不待损而自虚矣。若发背脑疽疔毒，及患在四肢，必用灸法，拔引郁毒，以行瘀滞，尤不可专于攻毒。诊其脉而辨之，庶不有误。如福泉黄吏部，肩患毒，发热恶寒，大渴烦躁，似有余之证，其脉虽大而无力，却属不足，用当归补血治之。吾乡周都宪，两腿作痛，形体清，肝脉弦数，却属有余之证。用龙胆泻肝汤治之并愈。齐氏云：疮肿之证，若不诊候何以知阴阳勇怯，血气聚散邪！又云：脉洪大而数者，实也。细微而数者，虚也。河间云：脉沉实者，其邪在脏。浮大者，其邪在表。观此诚发前人之未发。诊候之道，其可缺邪！一男子肿痛甚，发寒热，服十宣散愈炽。诊之脉数而实，此表里俱有邪也。以荆防败毒散加来，或大便秘结，小便淋，心神愦闷，恍惚不宁，皆邪热之实也，岂可补哉。东垣云：疮疽之发，其受之有内外之别。治之有寒温之异。受之外者，法当托里以温剂，反用寒药，则是皮皮毛，表里通溃，共为一疮。助邪为毒，苦楚百倍，轻则危殆，重则死矣。

　　附方

　　小柴胡汤

　　（方见溃疡门）

　　荆防败毒散

　　（方见溃疡发热门）

　　托里消毒散

　　（方见肿疡门）

　　仙方活命饮

　　（方见发背门）

　　托里散

　　（方见肿疡门）

　　六君子汤

　　（方见作呕门）

　　托里温经汤

　　治寒覆皮毛，郁遏经络，不得伸越，热伏荣中聚结，赤肿作痛，恶寒发热，或痛引肢体。若头面肿痛甚，更宜砭之。

　　麻黄升麻防风干葛白芷当归苍术人参芍药甘草（各一钱）作一剂，水二钟，煎一钟服，卧于暖处，得汗乃散。

　　八珍汤

　　（方见溃疡发热门）

　　龙胆泻肝汤

　　（方见下疳门）

　　十宣散

　　（方见肿疡门）

</div>
    <div class="pagination">
<a href="外科发挥_page7.html">上一页</a><span>...</span><a href="外科发挥_page3.html">3</a><a href="外科发挥_page4.html">4</a><a href="外科发挥_page5.html">5</a><a href="外科发挥_page6.html">6</a><a href="外科发挥_page7.html">7</a><span class="current-page">8</span><a href="外科发挥_page9.html">9</a><a href="外科发挥_page10.html">10</a><a href="外科发挥_page11.html">11</a><a href="外科发挥_page12.html">12</a><a href="外科发挥_page13.html">13</a><span>...</span><a href="外科发挥_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
