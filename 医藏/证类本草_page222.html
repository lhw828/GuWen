<!DOCTYPE html>
<html>
<head>
    <meta charset="UTF-8">
    <title>证类本草 - 第 222 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 222 页/共 244 页</h1>
    <div class="content">　　雷公云：凡使，勿用薄荷根茎，真似紫苏茎，但叶不同。薄荷茎性燥，紫苏茎和。凡使，刀刮上青薄皮，锉用也。圣惠方：治风，顺气，利肠。以紫苏子一升微炒杵，以生绢袋盛，纳于三斗清酒中，浸三宿，少少饮之。又方：治脚气及风寒湿痹，四肢挛急，脚踵不可践地。用紫苏二两，杵碎，水二升，研取汁，以苏子汁煮粳豉、椒、姜食之。外台秘要：治梦失精。以子一升，熬杵为末，酒服方方：治失血。紫苏不限多少，于大锅纳水煎，令干后去滓，熬膏，以赤五十丸，常服，瘥。金匮方：治食蟹中毒。紫苏煮汁饮之三升，以子汁饮之亦治。凡蟹未经霜者多毒。丹房镜源紫苏油，柔朱金润八石。

　　衍义曰：苏，此紫苏也，背面皆紫者佳，其味微辛、甘，能散，其气香。令人朝暮汤其汁饮，为无益。医家以谓芳草致豪贵之疾者，此有一焉。脾胃寒人饮之多泄滑，往往人不觉。子，

　　卷第二十八

　　水苏

　　水苏　味辛，微温，无毒。主下气，杀谷，除饮食，辟口臭，去毒，辟恶气。久服通神明，轻身耐老。主吐血、衄血、血崩。一名鸡苏，一名劳祖，一名芥 （音祖），一名芥苴（七余陶隐居云：方：药不用，俗中莫识。九真辽远，亦无能访之。唐本注云：此苏生下湿水侧，苗似旋复，两叶相当，大香馥。青、齐、河间人名为水苏，江左名为荠 ，吴会谓之鸡苏。主申吐血紫白挪碎绵裹塞耳，疗聋。又，头风目眩者，以清酒煮汁一升服。产后中风，服之弥佳。可烧作灰汁及以煮汁，洗头令发香，白屑不生。又，收讫酿酒及渍酒，常服之佳。日华子云：鸡苏，暖。治肺痿，崩中，带下，血痢，头风目眩，产后中风及血不止。又名臭苏、青白苏。

　　图经曰：水苏，生九真池泽，今处处有之。多生水岸旁，苗似旋覆，两叶相当，大香馥，青、济间呼为水苏，江左名为荠 ，吴会谓之鸡苏。南人多以作菜。主诸气疾及脚肿。江北甚多谓鸡苏、水苏是两种。陈藏器谓荠 自是一物，非水苏。水苏叶有雁齿，香薷气辛，荠 叶上有毛，稍长，气臭。主冷气泄痢，可为生菜。除胃间酸水，亦可捣敷蚁 。亦有石上生者，名石荠 ，紫花细叶，高一、二尺，味辛，温，无毒。主风血冷气煮汁服，山中人多用之。

　　梅师方：治吐血及下血并妇人漏下。鸡苏茎、叶煎取汁，饮之。又方：治鼻衄血不止。

　　生鸡苏五合，香豉二合，合杵研，槎如枣核大，纳鼻中，止。又方：卒漏血欲死，煮一升服之。

　　衍义曰：水苏，气味与紫苏不同，辛而不和，然一如苏，但面不紫，及周遭槎牙如雁齿，香少。

　　卷第二十八

　　香薷（音柔）

　　香薷（音柔）　味辛，微温。主霍乱腹痛吐下，散水肿。

　　陶隐居云：家家有此，唯供生食。十月中取，干之，霍乱煮饮，无不瘥。作煎，除水肿尤良。臣禹锡等谨按萧炳云：今新定、新安有石上者，彼人名石香 ，细而辛，更绝佳。孟诜云：香 ，温。又云香戎，去热风。生菜中食，不可多食。卒转筋，可煮汁顿服半升，止。

　　又日华子云：无毒。下气，除烦热，疗呕逆，冷气。

　　图经曰：香薷（音柔），旧不着所出州土。陶隐居云：家家有之。今所在皆种，但北土差少，似白苏而叶更细。十月中采，干之，一作香 ，俗呼香茸。霍乱转筋，煮饮服之，无不瘥者。

　　加蓼子同切，煮饮。胡洽治水病洪肿，香 煎：取干香 五十斤，一物锉，纳釜中，以水淹之，水出香 上一寸，煮使气力都尽，清澄之，严火煎，令可丸。一服五丸如梧子，日渐增之，以小便利好。寿春及新安有。彼间又有一种石上生者，茎、叶更细，而辛香弥甚，用之尤佳。彼人谓之石香薷。《本经》出草部中品，云生蜀郡、陵、荣、资、简州及南中诸山岩石缝中生。二月、八月采苗、茎、花、实俱亦主调中，温胃，霍乱吐泻，今人罕用之，故但附于此。

　　雷公云：凡采得，去根，留叶，细锉，曝干。勿令犯火。服至十两，一生不得食白山桃也。外台秘要：治水病洪肿，气胀，不消食。干香薷五十斤焙，用湿者亦得，细锉纳釜中，水浸之，出香薷上数寸，煮使气尽，去滓清澄之，渐微火煎令可丸。服五丸如梧子大，日三，稍加之，以小便利为度。千金方：治口臭，香薷一把，以水一斗，煮取三升，稍稍含之。肘后方：舌上忽出血如钻孔者。香薷汁，服一升，日三。食医取煎汤作羹煮粥及生食并得。子母秘录：小儿白秃发不生，汁出，KT 痛。浓煮陈香薷汁，少许脂和胡粉，敷上。

　　衍义曰：香薷，生山野，荆湖南、北，二川皆有。两京作圃种，暑月亦作菜蔬，治霍乱不可别是

　　卷第二十八

　　薄荷

　　薄荷　味辛、苦，温，无毒。主贼风伤寒发汗，恶气，心腹胀满，霍乱，宿食不消，下气。

　　煮汁服，亦堪生食。人家种之，饮汁发汗，大解劳乏。

　　唐本注云：茎、叶似荏而尖长，根茎冬不死，又有蔓生者，功用相似。（唐本先附）臣禹锡等谨按药性论云：薄荷，使。能去愤气，发毒汗，破血，止痢，通利关节。尤与薤作菹相宜。新病瘥人勿食，令人虚汗不止。陈士良云：胡菝 ，能引诸药入营卫，疗阴阳毒，伤寒头，主风气，壅并攻胸膈，作茶服之，立效。俗呼为新罗菝 。日华子云：治中风失音，吐痰，除贼风，疗心腹胀，下气，消宿食及头风等。

　　图经曰：薄荷，旧不着所出州土，而今处处皆有之。茎、叶似荏而尖长，经冬根不死，夏秋采茎叶，曝干。古方：稀用，或与薤作齑食。近世医家治伤风，头脑风，通关格及小儿风涎，间多莳之。又有胡薄荷，与此相类，但味少甘为别。生江浙间，彼人罗薄荷。近京僧寺亦或植一、二本者。《天宝方》名钱草者是。石薄荷，生江南山石上，叶微小，至冬而紫色，此一种不闻有别功用。凡新大病瘥人，不可食薄耳。字书菝 。

　　食疗：平。解劳，与薤相宜。发汗，通利关节。杵汁服，去心脏风热。外台秘要：治蜂螫。

　　挪贴之，瘥。经验方：治水入耳。以汁点，立效。食医心镜：煎豉汤，暖酒和饮、煎茶、生食衍义曰：薄荷，世谓之南薄荷，为有一种龙脑薄荷，故言南以别之。小儿惊风，壮热，须此引药，猫食之即醉，物相感尔。治骨蒸热劳，用其汁与众药熬为膏。

　　卷第二十八

　　秦荻梨

　　叶辛，温，无毒。主心腹冷胀，下气，消食。人所啖者，生下湿地，所在有之。（唐本先附）

　　臣禹锡等谨按孟诜云：秦荻梨，于生菜中最香美，甚破气。又，末之和酒服，疗卒心痛，悒悒塞满气。又，子，末和大醋，封肿气，日三易。陈藏器云：五辛菜，味辛，温。岁朝食之去恶气，消食，下气。《荆楚岁时记》亦作此说，热病后不可食之，损目。

　　食医心镜：秦荻梨，取和酱、醋食之，理心腹冷胀，下气消食，空腹食之最佳。

　　卷第二十八

　　醍醐菜

　　雷公云：凡使，勿用诸件。草形似牛皮蔓，掐之有乳汁出，香甜入顶。采得，用苦竹刀细切，入砂盆中研如膏，用生稀绢裹，挪取汁出，暖饮。千金方：治伤中崩绝赤。醍醐杵汁，拌又方：治月水不利。以菜绞汁，和酒煎，服一盏。

　　卷第二十九

　　（己酉添加衍义）

　　卷第二十九

　　苦瓠

　　味苦，寒，有毒。主大水，面目、四肢浮肿，下水，令人吐。生晋地川泽。

　　陶隐居云：瓠与冬瓜气类同辈，而有上下之殊，当是为其苦尔。今瓠自忽有苦者如胆，不可食，非别生一种也。又有瓠 （音娄），亦是瓠类，小者名瓢，食之乃胜瓠。凡此等，皆利水道，所以在夏月食之，大理自不及冬瓜也。唐本注云：瓠与冬瓜、瓠 全非类例，今此论性，都是苦瓠 尔。陶谓瓠中苦者，大误矣。瓠中苦者，不入药用。冬瓜自根据食前说，瓠 与瓠，又须辨之。此三物苗叶相似，而实形有异，瓠味皆甜，时有苦者，而似越瓜，长者尺余，头尾相似。其瓠 ，形状大小非一。瓠，夏中便熟，秋末并枯；瓠 ，夏末始实，秋中方：熟，取其为器，经霜乃堪。瓠与甜瓠 体性相类，但味甘冷，通利水道，止渴消热，无毒，一如《经》说，然瓠苦者不堪啖，无所主疗，不入方：用。而甜瓠与瓠子，啖之俱胜冬瓜，陶言不及，乃是未悉。此等元种各别，非甘者变而为苦也。其苦瓠瓤，味苦，冷，有毒。主水肿，石淋，吐呀嗽，囊结，疰蛊，痰饮。或服之过分，令人吐利不止者，宜以黍穣灰汁解之。又煮汁渍阴，疗小便不通也。今按陈藏器本草云：苦瓠，煎取汁，滴鼻中出黄水，去伤寒，鼻塞，黄胆。又取一枚，开口，以水煮中搅取汁，滴鼻中煮令热，解开熨小儿闪癖。臣禹锡等谨按蜀本注云：陶云瓠小者名瓢，按《切韵》瓢，注云：瓠也。又语曰：吾岂匏瓜也哉，是则此为瓜匏之瓠也。今据瓜匏少见有苦者。谨按瓠，固匏也。但匏字合作 ，盖音同字异尔，且 似瓠，可为饮器。有甘、苦二种：甘者大；苦者小。则陶云：小者名瓢是也，今人以苦人吐。此又与上说正同尔。《药性论》云：苦瓠瓤，使。治水浮肿，面目肢节肿胀，下大水气疾。孟诜云：瓠，冷。主消渴，恶疮。又，患香港脚及虚胀，冷气人不可食之，尤甚。又压热，服丹石人方：可食，余人不可辄食。日华子云：瓠，无毒，又云微毒。除烦止渴，治心热，利小肠，润心肺，治石淋，吐蛔虫。

　　圣惠方：治龋齿疼痛。用葫芦半升，水五升，煮取三升，去滓，含漱吐之。茎、叶亦可用，不过二剂瘥。又方：治鼠 。用瓠花曝干为末，敷之。外台秘要：治卒患肿满。曾有人忽脚跌，肿渐上至膝，足不可践地，主大水，头面遍身大肿胀满。苦瓠白瓤实，捻如大豆粒，以面裹，煮一沸，空心服七枚。至午当出水一斗。二日水自出不止，大瘦乃瘥。三年内慎口味也。苦瓠须好者，无靥翳，细理，研净者，不尔，有毒不用。千金方：治眼暗。取七月七日苦瓠瓤白，绞取汁一合，以酢一升，古钱七文，和渍，微火煎之减半。以沫纳眼 中，神验。肘后方：皆如烂肝者。苦瓠一枚，水二升，煮取一升服，立吐即愈。又方：神验。孙真人甜瓠，患脚肿气及虚肿者，食之永不瘥。伤寒类要：治浸之三、两食顷。取两酸枣许，分纳两鼻中子白瓤子熬令黄，捣为末，每服半钱匕，日一服，十日愈。用瓠 有吐者，当先详之。丹房镜源：苦瓠煮汞。

　　卷第二十九

　　葫

　　葫　蒜也 味辛，温，有毒。主散痈肿， 疮，除风邪，杀毒瓦斯。独子者亦佳。归五脏。久食伤人，损目明。五月五日采。

　　陶隐居云：今人谓葫为大蒜，谓蒜为小蒜，以其气类相似也。性最熏臭，不可食。俗入作齑以啖脍肉，损性伐命，莫此之甚。此物唯生食，不中煮，以合青鱼 食，令人发黄。取其条上子，初种之，成独子葫，明年则复其本也。唐本注云：此物煮为羹 ，极俊美，熏气亦微。下气，消谷，除风，破冷，足为馔中之俊。而注云不中煮，自当是未经试尔。今按陈藏器本草云：大蒜，去水恶瘴气，除风湿，破冷气，烂 癖，伏邪恶，宣通温补。无以加之。初食不利目，多食却明，久食令人血清，使毛发白，疗疮癣，生食去蛇、虫、溪、蛊等毒。昔患 癖者，尝梦人教每日食三颗大蒜，初时根据梦，遂至瞑眩，口中吐逆，下部如火，后有人教令取数片合皮，截却两头吞之，名为内灸，根据此大效。又鱼骨鲠不出，以蒜纳鼻中即出。独颗者杀鬼，去痛，入用最良。臣禹锡等谨按蜀本图经云：大蒜，今出梁州者最美而少辛，大者径二寸；泾阳者皮赤甚辣；其余并相似也。孟诜云蛇咬疮，取蒜去皮一升，捣，以小便一升，煮三、四沸通人，即入渍损处，从夕至暮。初被咬未肿，速嚼蒜封之，六、七易。又，蒜一升去皮，以乳二升，煮使烂。空腹顿服之，随后饭压之。明日根据前进服，下一切冷毒风气。又，独头者一枚，和雄黄、杏仁研为丸，空腹饮下三丸，静坐少时，患鬼气者当汗出，即瘥。日华子云：蒜，健脾，治肾气，止霍乱转筋，腹痛，除邪，辟温，去蛊毒，疗劳疟，冷风， 癖，温疫气，傅风拍冷痛，蛇虫伤，恶疮疥，溪毒，沙虱，并捣贴之。熟醋浸之，经年者良。

　　图经曰：葫，大蒜也。旧不着所出州土，今处处有之，人家园圃所莳也。每头六、七瓣，初种一瓣，当年便成独子葫，至明年则复其本矣。然其花中有实，亦葫瓣状而极小，亦可种之。

　　五云：主散痈肿。李绛《兵部手集方》：疗毒疮肿，号叫卧不得，人不别者。取独头蒜两颗，细捣，以油麻和，浓敷疮上，干即易之。顷年，卢坦侍郎任东畿尉用此便瘥。后李仆射患脑痈，久不瘥，卢与此方：便愈。绛得此方，传救数人，无不神效。葛洪《肘后方》灸背肿令消法云：取独颗蒜，横截浓一分，安肿上，炷艾如梧桐子，灸蒜上百壮，不觉消，数数灸，唯多为善，勿令大热，若觉痛即擎起蒜，皮肉，如有体干不须灸。洪尝苦小腹下患一大肿，灸之亦瘥。每用灸人，无不立效。又今江宁府紫极宫刻石记其法云：但是发背及痈疽、恶疮、肿核等，皆灸之。其法与此略同，其小别者，乃云初觉皮肉间有异，知是必作疮者。切大蒜如铜钱浓片，安肿处灸之，不计壮数，其人被苦初觉痛者，以痛定为准；初不觉痛者，灸至极痛而止。前后用此法救人，无不应者。若是疣赘之类，亦如此灸之书之载无空言，但患人不能以意详之，故不得尽应耳。

　　食疗：除风，杀虫。外台秘要：治牙齿疼痛。独头蒜煨之，乘热截，用头以熨痛上，转易之。亦主虫痛。又方：关格胀满，大小便不通。独头蒜烧熟去皮，绵裹纳下部，气立通。又方：治金疮中风，角弓反张。取蒜一大升，破去心，无灰酒四升，煮令极烂，并滓服一大升以来。

　　须臾暴痢，捣蒜两足下贴之。又方：治血气，逆心烦闷，心痛。生蒜捣汁，服二升则瘥。葛氏方：丹者，恶毒之疮，五色无常，又发足踝者。捣蒜浓敷之，干即易之。梅服药导之方：取独颗蒜，煨令熟去皮，绵裹纳下部中，冷即易。又方：治独头蒜摩螫处，痛止。又方：治射工毒。以独头蒜切之，浓三分以来，贴疮上虺螫人。以独头蒜、酸草捣绞，敷所咬处。孙真人蒜齑着盐酱，捣食之。

　　蒜苗作羹，煮食并得。主下气，温中，消谷。黄帝云：合青鱼 食之，令人腹内生疮，肠中肿，又成疝瘕。多食生蒜伤肝气，令人面无颜色。四、八月勿食生蒜，伤人神，损胆气。简要济众：治鼻血不止，服药不应。宜用蒜一枚，去皮细研如泥，摊一饼子如钱大，浓一豆许，左鼻血血出，即贴两脚下，立瘥。

</div>
    <div class="pagination">
<a href="证类本草_page221.html">上一页</a><span>...</span><a href="证类本草_page217.html">217</a><a href="证类本草_page218.html">218</a><a href="证类本草_page219.html">219</a><a href="证类本草_page220.html">220</a><a href="证类本草_page221.html">221</a><span class="current-page">222</span><a href="证类本草_page223.html">223</a><a href="证类本草_page224.html">224</a><a href="证类本草_page225.html">225</a><a href="证类本草_page226.html">226</a><a href="证类本草_page227.html">227</a><span>...</span><a href="证类本草_page223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
