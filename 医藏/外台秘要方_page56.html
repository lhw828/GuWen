<!DOCTYPE html>
<html>
<head>
    <meta charset="UTF-8">
    <title>外台秘要方 - 第 56 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 56 页/共 226 页</h1>
    <div class="content">　　又疗大肠热甚胁满掌中热淡竹叶饮泄热气方淡竹叶【切三升】橘皮【三两】　　亁苏叶【三两】　白术【四两】甘草【一两炙】　葱白【切一升】　桂心【一两】　　石膏【六两碎】杏仁【六十枚去皮尖熬】
　　右九味切以水一斗二升先煮竹叶取一斗去滓澄清取九升下诸药煮取三升绞去滓分三服若须利下内芒硝三两忌海藻菘菜桃李雀肉生葱【并出第二卷中】大肠虚寒方三首
　　千金凡右手寸口气口以前脉阳虚者手阳明经也病苦胷中喘肠鸣虚渴唇亁目急善惊泄白名曰大肠虚寒也
　　又疗大肠虚寒痢下青白肠中雷鸣相逐黄连补汤方黄连【四两】　　茯苓【四两】　　醋石榴皮【四枚】芎防【三两】地榆【五两】　　伏龙肝【如鸡子大一枚】
　　右六味切以水七升煮五味取二升五合去滓下伏龙肝屑搅调分三服忌猪肉冷水火醋【出第十八卷中】
　　删繁疗大肠虚寒欠呿欬气短少腹中痛款冬花丸方款冬花【七分】　桂心　　　五味子【各六分】亁姜芎防　　　甘草【炙各五分】　附子【四分炮】　桔梗【四分】苏子【五合熬】　蜀椒【一升】　　百部汁【七合】　白蜜【一升】干【五十枚去皮】姜汁【一升】
　　右十四味细为末将姜蜜汁和微火上煎取为丸如梧子每服温酒下三十丸加至四十丸日再忌海藻菘菜猪肉冷水生葱【出第二卷中】
　　皮虚实方二首
　　删繁论曰夫五藏六腑者内应骨髓外合皮毛肤肉若病从外生则皮毛肤肉闗格强急若病从内发则骨髓疼痛然隂阳表里外皮内髓其病源不可不详之也皮虚者寒皮实者热凡皮虚实之应主于肺大肠其病发于皮毛热即应藏寒即应腑【十金同出第三卷中】
　　千金疗皮虚主大肠病寒气闗格蒴藋蒸汤方
　　蒴藋根叶【切三升】　　　　桃皮叶【剉三升】
　　菖蒲叶【剉三升】细糠【一斗】　　秫米【五升】
　　右五味以水一石五斗煮取米熟为度大盆器贮于上作小竹牀子罩盆人身坐牀中四面周廻将席荐障风身上以衣被盖覆若气急时开孔对口泄气取通身接汗可作两食乆许如此三日若盆里不过热盆下安炭火也非惟疗寒但是皮肤下一切劳冷并皆疗之忌羊肉【删繁同】
　　又疗皮实主肺病热气栀子煎方
　　栀子　　　枳实【炙】　　大青　　杏仁【去两仁尖皮】柴胡　　　芒硝【各三两】　生地黄【切一升】石膏【八两】淡竹叶【切一升】生参【五两】
　　右十味切以水九升煮取三升下芒硝分三服忌芜荑【删繁同并出第十八卷中】
　　上气方九首
　　广济疗上气方
　　葶苈子【五合熬紫色别捣如泥】　　桑根白皮【切】大枣【二十枚擘】
　　右三味以水四升煮取一升绞去滓内葶苈子泥如大煮之三分减一顿服以快利为度忌如药法【出第二卷中】
　　肘后主上气方
　　灸从大椎数下行第五节下第六节上空间即灸一处随年壮秘方【深师千金翼文仲同出第三卷中】
　　千金疗上气方
　　上酥【一升】　　独头蒜【五颗去皮先以酥煎蒜蒜黄出之】生姜汁【二合】
　　右三味同煎使熟空腹服一寸匕温服之忌热麪
　　又方
　　芥子【三升】
　　右一味末之蜜和为丸寅时井华水服如梧子七丸日二服散亦佳禁如药法尢忌油麪等【并出第十七卷中】
　　必効疗上气方
　　半夏【洗】　　茯苓【各四两】　橘皮　　　白术【各三两】生姜【五两】　　防榔【十颗】
　　右六味切以水一斗渍一宿煮取二升七合分三服更加甘草【三两】人参【二两】前胡【二两】紫苏【一两】忌羊肉桃李雀肉醋物【出第一卷中】
　　古今录验温中汤疗上气方
　　甘草【三两炙】　桂心【四两】　　生姜【一斤】
　　右三味切以水七升半煎取三升分五服忌生葱海藻菘菜
　　又昆布丸疗胷满上气方
　　大黄　　　硝石　　　海藻【洗】　　水银【各一两】昆布【三两洗】　苦瓠瓣【四十枚】葶苈【半升熬】　通草【二分】桃仁【五十枚熬】
　　右九味筛以蜜和为丸如梧子许先食服三丸日再服
　　又已试鲤鱼汤疗上气方
　　杏仁【熬】　　贝母　　　桂心【各三两】　橘皮人参　　　甘草【炙】　　厚朴【炙】　　麻黄【去节】茯苓　　　胡麻　　　白前【各二两】　鲤鱼【五斤】生姜【六两】　　半夏【五两洗】
　　右十四味切先以水二斗煮鱼得一斗二升去鱼内药煎取三升二合分四服日三夜一忌海藻菘菜醋物羊肉生葱等物
　　又上气二物散【本司马大将军方】
　　麻黄【一斤去节】　杏仁【一百枚】
　　右药各别合和下筛为散上气发时服方寸匕可至三方寸匕以气下为不必常服【深师疗上气兼欬范汪同并出第十九卷中】
　　卒上气方六首
　　深师疗卒上气胷心满塞半夏苏子汤方
　　半夏【五两洗】　苏子【一升】　　生姜【五两】　　大【四十枚擘】橘皮　　　桂心【各三两】　甘草【二两】
　　右七味切水七升煮取二升七合分三服气即下忌海藻菘菜羊肉生葱
　　又疗卒急上气胷心满竹篠下气汤方
　　生甘竹篠【一虎口】　　　　石膏【一两】　　生姜橘皮【各三两】　甘草【三两炙】
　　右五味切以水七升煮竹篠取四升半去滓内诸药煮取二升分二服此方疗忽上气不止者服两三剂差忌海藻菘菜【并出第十八卷中】
　　备急葛氏疗卒上气鸣息便欲絶方
　　桑根白皮【切三升】　　　　生姜【切半升】　吴茱茰【半升】
　　右三味切以酒五升煮三沸去滓尽令服之入口则愈【千金秘方】
　　又方
　　麻黄【去节】　　甘草【炙各二两】
　　右二味切以水三升煮取一升半分三服古今録验用水八升煮取三升八合忌海藻菘菜差后欲令不发者更取二味并熬杏仁五十枚筛蜜和丸服四五丸日三【文仲肘后范汪同】
　　又疗卒上气气不复报肩息方
　　干姜【三两防咀】
　　右一味以酒一斗渍服一升日三服
　　又方
　　麻黄【三两去节】　桂心　　　甘草【炙各一两】　杏仁【如法制】
　　右四味切以水六升煮取二升分三服此二方名小投杯汤有气疾者亦可为散将服之冷多加干姜三两淡唾者加半夏三两忌海藻菘菜生葱【出第三卷中】乆上气方四首
　　千金疗积年上气不差垂死者方
　　莨菪子【熬令色变】熟羊肺【薄切暴干为末】
　　右二味各别等分以七月七日神酢拌令相着夜不食空肚服二方寸匕须拾针两食间以冷浆白粥二口止之隔日一服永差三十日内得煮饭汁作芜菁羮食之以外一切禁断【文仲肘后同】
　　又疗上气三十年不差方
　　大枣【一百枚去核皮】豉【一百二十颗】　杏仁【一百粒】　椒【二百粒汗】
　　右四味先杏仁令极熟后内枣椒豉更作丸如枣核大含稍稍咽之日三夜【并出第十七卷中】
　　近効疗乆上气气急卧不得方
　　紫苏叶【二两】　生姜　　　麻黄【去节】　　杏仁【各三两】赤茯苓　　桑根白皮　葶苈子【各二两熬】橘皮【一两半】
　　右八味切以水八升先煮麻黄去沫下诸药和煮取二升七合绞去滓分三服每服如人行七八里乆温服之毕服后丸
　　又丸方
　　葶苈子【六两熬令紫色】
　　右一味如泥丸如梧子大每食后以枣饮下十丸日二服亁十颗擘辟以水一升煮取五合去滓用下丸甚効
　　上气胷满方二首
　　古今録验胡椒丸疗欬上气胷满时复呕沫方
　　胡椒　　　荜拨　　　干姜【各三两】　白术【二两】桂心　　　髙良姜　　人参　　　欵冬花紫菀　　　甘草【炙各二两】
　　右十味筛蜜和丸如梧子一服五丸日二服不知増之以知为度忌生冷醋滑猪鱼肉蒜桃李雀肉生葱海藻菘菜【出第十九卷中】
　　救急茯苓人参散疗上气胷胁满闷益心力除谬忘永不霍乱能饮食此方功力诸药不逮有人年四十时因患积痢羸惫不能起止形状如七十老人服此药两剂平复如旧乆服延年益夀方
　　茯苓【二斤去黑皮擘破如大清水渍经一日一夜再易水出于日中曝干为末】人参【七两】　甘草【一两炙切】　白沙蜜【一升五合】牛乳【七升】
　　右五味以水五升内甘草煮取二升除甘草澄滤内茯苓缓火煎令汁欲尽次内白蜜牛乳次内人参缓火煎令汁尽仍搅药令调勿许焦成日中曝干筛为散以纸盛之温乳及蜜汤和吃并得亦不限多少夏月水和当麨忌海藻菘菜大醋并是大斗大升大秤两也此方极验合数剂立効【出第六卷中】
　　上气欬身面肿满方四首
　　崔氏疗肺热而欬上气喘急不得坐卧身面肿不下食消肿下气止欬立验方
　　葶苈子【二十分熬】贝母【六分】　　杏仁【十二分炮】　紫菀【六分】茯苓　　　五味子【各六分】人参【八两】　　桑白皮【八两】
　　右八味筛蜜和丸如梧子一服十丸日二服甚者夜一服渐渐加至二三十丸煮汁送之若腥气盛者宜服此药若小便不利者宜服后方忌酢物
　　又方
　　葶苈子【二十分熬】杏仁【十二分】　牵牛子【八分熬】茯苓【六分】
　　右四味筛蜜和为丸如梧子许每服八丸日再夜一渐渐加至二十丸煮枣汁送之大忌醋物
　　又疗上气欬嗽长引气不得卧或水肿或遍体气肿或单面肿或足肿并主之方
　　葶苈子【三升防熬】
　　右一味筛为散以清酒五升渍之春夏三日秋冬七日初服如胡桃许大日三夜一冬日二夜二量其气力取微利为度如患急困者不得待日满亦可以绵细绞即服其葶苈单茎向上叶端两角角麤且短又有一种苟芥草叶近根下作歧生角细长采时必须分别前件六种病状发动各不同始终至困并归于水但人腹内有块及两边皆有者或当心有块稍肚大者并是水病即此药必须得好新熟无灰酒清者始可用经日多者恶不堪用前件病皆是热服药唯须慎酒麪生冷鸡猪鱼肉大困及不得卧入口则定老少任意量力必须好差平复始可停药此方神验服药如伤多闷乱者作土浆饮即定【并出第六卷中】
　　必効疗上气欬嗽腹满体肿方
　　取楸叶【三升】
　　右一味煮三十沸去滓煎堪作丸如小子以竹筒内下部立愈【出第一卷中】
　　上气喉中水鸡鸣方一十二首
　　深师疗乆逆上气胷满喉中如水鸡鸣投杯汤方小麦【一升】　　麻黄【四两去节】　厚朴【五两】　　石膏【如鸡子】杏仁【五合】
　　右五味以水一斗煮取小麦熟去麦内药煮取三升分三服欬嗽甚者加五味子半夏洗各半升亁姜三累经用甚良
　　又疗上气脉浮欬逆咽喉中水鸡鸣喘息不通呼吸欲死麻黄汤方
　　麻黄【八两去节】　射干【二两】　　甘草【四两炙】　大【三十颗】
　　右四味切以水一斗先煮麻黄三沸去上沫内诸药煮取三升分三服已用甚良忌海藻菘菜等
</div>
    <div class="pagination">
<a href="外台秘要方_page55.html">上一页</a><span>...</span><a href="外台秘要方_page51.html">51</a><a href="外台秘要方_page52.html">52</a><a href="外台秘要方_page53.html">53</a><a href="外台秘要方_page54.html">54</a><a href="外台秘要方_page55.html">55</a><span class="current-page">56</span><a href="外台秘要方_page57.html">57</a><a href="外台秘要方_page58.html">58</a><a href="外台秘要方_page59.html">59</a><a href="外台秘要方_page60.html">60</a><a href="外台秘要方_page61.html">61</a><span>...</span><a href="外台秘要方_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
