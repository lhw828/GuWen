<!DOCTYPE html>
<html>
<head>
    <meta charset="UTF-8">
    <title>药性歌括四百味 - 第 2 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>药性歌括四百味 - 第 2 页/共 8 页</h1>
    <div class="content">　　车前子寒，溺涩眼赤，小便能通，大便能实。（去壳。）

　　地骨皮寒，解肌退热，有汗骨蒸，强阴凉血。（去骨。）

　　木瓜味酸，湿肿香港脚，霍乱转筋，足膝无力。（酒洗。）

　　威灵苦温，腰膝冷痛，消痰　癖，风湿皆用。（去芦，酒洗。）

　　牡丹苦寒，破血通经，血分有热，无汗骨蒸。（去骨。）

　　玄参苦寒，清无根火，消肿骨蒸，补肾亦可。（紫黑者佳。反藜芦。）

　　沙参甘苦，消肿排脓，补肝益肺，退热除风。（去芦。反藜芦。）

　　丹参味苦，破积调经，生新去恶，祛除带崩。（反藜芦。）

　　苦参味苦，痈肿疮疥，下血肠风，眉脱赤癞。（反藜芦。）

　　龙胆苦寒，疗眼赤疼，下焦湿肿，肝经热烦。

　　五加皮温，祛痛风痹，健步坚筋，益精止沥。

　　防己气寒，风湿脚痛，热积膀胱，消痈散肿。

　　地榆沉寒，血热堪用，血痢带崩，金疮止痛。（如虚寒水泻，切宜忌之。）

　　茯神补心，善镇惊悸，恍惚健忘，兼除怒恚。（去皮。）

　　远志气温，能驱惊悸，安神镇心，令人多记。（甘草汤浸一宿，去骨晒干。）

　　酸枣味酸，敛汗驱烦。多眠用生，不眠用炒。（去核取仁。）

　　菖蒲性温，开心利窍，去痹除风，出声至妙。（去毛。一寸九节者佳。忌铁器。）

　　柏子味甘，补心益气，敛汗润肠，更疗惊悸。（去壳取仁。即柏实。）

　　益智辛温，安神益气，遗溺遗精，呕逆皆治。（去壳取仁，研碎。）

　　甘松味香，善除恶气，开郁醒脾，心腹痛已。

　　小茴性温，能除疝气，腹痛腰疼，调中暖胃。（盐水炒。）

　　大茴味辛，疝气香港脚，肿痛膀胱，止呕开胃。（即　香子。）

　　干姜味辛，表解风寒。炮苦逐冷，虚热尤堪。（纸包水浸，慢火煨至极黑，亦有生用者。）

　　附子辛热，性走不守，四肢厥冷，回阳功有。（皮黑，头正圆，一两一枚者佳。面裹火煨，川乌大热，搜风入骨，湿痹寒疼，破积之物。（顶歪斜。制同附子。）

　　木香微温，散滞和胃，诸风能调，行肝泻肺。（形如枯木，苦口黏牙者佳。）

　　沉香降气，暖胃追邪，通天彻地，卫气为佳。

　　丁香辛热，能除寒呕，心腹疼痛，温胃可晓。（雄丁香如钉子长，雌丁香如枣核大。）

　　砂仁性温，养胃进食，止痛安胎，通经破滞。（去壳取仁。）

　　毕澄茄辛，除胀化食，消痰止哕，逐寒暖胃。（系嫩胡椒，青时摘取者是。）

　　肉桂辛热，善通血脉，腹痛虚寒，温补可得。（去粗皮，不见火。妊娠用要炒黑。浓者肉桂桂枝小梗，横行手臂，止汗舒筋，治手足痹。

　　吴萸辛热，能调疝气，心腹寒疼，酸水能治。（去梗，汤泡微炒。）

　　延胡气温，心腹卒痛，通经活血，跌扑血崩。（即玄胡索。）

　　薏苡味甘，专除湿痹，筋节拘挛，肺痈肺痿。（一名穿谷米。去壳取仁。）

　　肉蔻辛温，脾胃虚冷，泻痢不休，功可立等。（一名肉果。面包煨熟，切片，纸包捶去油。）

　　草蔻辛温，治寒犯胃，作痛呕吐，不食能食。（建宁有淡红花内白色子者是真。）

　　诃子味苦，涩肠止痢，痰嗽喘急，降火敛肺。（又名诃黎勒。六棱黑色者佳。火煨去核。）

　　草果味辛，消食除胀，截疟逐痰，解瘟辟瘴。（去壳取仁。）

　　常山苦寒，截疟除痰，解伤寒热，水胀能宽。（酒浸切片。）

　　良姜性热，下气温中，转筋霍乱，酒食能攻。（结实秋收名红豆蔻。善解酒毒，余治同。）

　　山查味甘，磨消肉食，疗疝催疮，消膨健胃。（一名糖球子，俗呼山里红。蒸，去核用。）

　　神曲味甘，开胃进食，破积逐痰，调中下气。（炒黄色。）

　　麦芽甘温，能消宿食，心腹膨胀，行血散滞。（炒。孕妇勿用，恐堕胎元。）

　　苏子味辛，驱痰降气，止咳定喘，更润心肺。

　　白芥子辛，专化胁痰，疟蒸痞块，服之能安。（微炒。）

　　甘遂苦寒，破症消痰，面浮蛊胀，利水能安。（反甘草。）

　　大戟苦寒，消水利便，腹胀症坚，其功瞑眩。（反甘草。）

　　芫花寒苦，能消胀蛊，利水泻湿，止咳痰吐。（反甘草。）

　　商陆苦寒，赤白各异。赤者消风，白利水气。（一名章柳。）

　　海藻咸寒，消瘿散　，除胀破症，利水通闭。（粤海带、昆布，散结溃坚功同。反甘草。）

　　牵牛苦寒，利水消肿，蛊胀　癖，散滞除壅。（黑者属水力速，白者属金力迟。并取头末用葶苈辛苦，利水消肿，痰咳症瘕，治喘肺痈。（隔纸略炒。）

</div>
    <div class="pagination">
<a href="药性歌括四百味.html">上一页</a><a href="药性歌括四百味.html">1</a><span class="current-page">2</span><a href="药性歌括四百味_page3.html">3</a><a href="药性歌括四百味_page4.html">4</a><a href="药性歌括四百味_page5.html">5</a><a href="药性歌括四百味_page6.html">6</a><a href="药性歌括四百味_page7.html">7</a><a href="药性歌括四百味_page8.html">8</a><a href="药性歌括四百味_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
