<!DOCTYPE html>
<html>
<head>
    <meta charset="UTF-8">
    <title>慎斋遗书 - 第 1 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>慎斋遗书 - 第 1 页/共 5 页</h1>
    <div class="content">周慎斋遗书
　　
　　
　　
　　赵序
　　余舅祖琢崖王先生，乾隆甲午，寿届七十有九，病将易箦，手书一编，嘱余曰∶是为明慎斋遗书，开雕未半，子幸竟其事，卒成吾志。余谨受教，唯而退。乃于是年之冬，续刊其余，共成书十卷。雕事毕，为之序曰∶先生讳琦，字载韩，号载庵，又号琢崖，晚年自称胥山老人。未弱冠，补弟子员，即馆余家。先生父松谷公，相与昕夕讨论书史，上下古今，旁及青鸟演禽，蓍筮云篆，贝叶之文，兼收并览，孳孳至忘寝食。性俭素尚义，壮年丧偶，不更娶，不蓄资，有得即以供剞劂氏，刻所注李太白、李长吉等集，既《医林指月》十二种，其他未付梓者尚多。此《慎斋遗书》，则得自晚年，第钞本阙陋，借得东扶张先生藏本，始备卷数。慎斋名之干，明季东吴人，以医鸣，着书三数种，《张氏医通》，曾引其说，此本为勾吴逋人名球者所订，其文义颇未润泽。大抵慎斋门人，记其师所指授，语多质朴，无高手宣达义旨，读者尝病其蹇。东扶先生少为利导之，琢崖先生复细加厘定，始成完书。余于歧黄理无所窥。然以先生之博极群籍，又醉心于方药术者数十年，其所许可谓补世之所未备，则其有裨益于医道无疑也。是书传，慎斋之名亦传，而勾吴逋人亦不枉费数十载之参稽，其名亦传，岂徒以其名也欤哉！世有人熟玩反复，禀是以御诸疾，而收其立成之效，虽得其旨于慎斋，然卒成其书之功，而垂益于后世，非先生其谁与归。余是以不敢委其命于草莽，而终践其诺也。仁和赵树元石堂氏谨序
　　
　　吴序
　　医道自东汉张仲景后，教亦多术矣。东垣温补，河间清热，丹溪滋阴，戴人攻伐。四家者，概皆有闻，然俱各得仲景之一体，而非轩歧之正派也。明季江东周之干慎斋氏，生乎二千年后，而独得仲景之精髓，直驾李刘朱张而上，有非季世俗医所能仿佛二三也。但《遗书》数卷，出于门人之记录，未经较正，多有隐晦重复之弊。球久欲删烦去冗，订为定本，年来因注《易》未遑，近日《易》注告成，南阳《金匮玉函经解》亦已脱稿，于是删释《遗书》，更定卷帙，阴阳脏腑，气运色脉，经解方解，病机方案，分录十卷，以翼仲景《金匮玉函经》，作杂证之准绳，为后学之楷式，少医医者虚虚实实之病。球僭妄之罪，自知难逭，然球自年十四即业医，继晷焚膏，诵读几三十载，幸得稍知一二，而性拙不能阿世，天之所以命我者，端在斯矣。即欲偷安而诿责，业有所不敢耳！乙酉申月勾吴逋人书于学易草庐
　　卷一
　　阴阳脏腑
　　天为阳，地为阴，火为阳，水为阴。天地，阴阳之定位也，水火，阴阳之生化也。生化体位伤，故水火有过不及之害，则天地不能无旱浸之灾。水火者其用，天地者其体，用伤则体害，一定之理也。以人身而言，形，阴也。神，阳也。心肾，水火也。有形必有神。神气，体也。形血，用也。故病于形者，不能无害于神；病于神者，不能无害于形。盖气病必伤血，血病必伤气，此不易之道也。但治之者，不可无先后标本轻重之分。夫病有阴阳脏腑血气，其病有各不相值者，有相因而致者，有去此适彼者。故用药之法，如腑病而脏不病，不得以脏药犯之，脏病而腑不病，不得以腑药犯之。有腑病而势将及于脏，用药治腑，不得不先固脏；病在脏而势将入腑，不得不先理腑。腑入脏，脏入腑，又有轻重之异，药亦不得不随其轻重而用。更有病虽在此，而不必治此，治此反剧；有病已去此，犹当顾此，此皆分阴阳先后标本轻重之大略也。阴阳之义∶阳，天道也；阴，地道也。非天之阳，万物不生，地亦不凝。非地之阴，万物不成，天亦不灵。故天主健，无一息之停，使稍有滞，则失其健运之机，而万物屯矣。地主静，无一息之动，若稍不静，则失其凝静之气，而万物否矣。人身之阳，法天者也，苟失其流行之机，则百病生；人身之阴，法地者也，苟失其安养之义，则百害起。故阳生而阴长，阴生而阳旺。阴与阳一身之司命，不得偏废而或失也。今之医者，或言阳为重，或言阴为要，均未得要重之故，各执其说而失轻重之机宜者多矣。夫言阳重者，乃天之阳，人身之真阳，而非壮火食气之亢阳也。亢阳者，如天之久旱酷暑，不可不急以甘霖清气以消其亢害，故丹溪有扶阴之义，黄柏、知母等苦寒之味，在所当用，扶阴正所以济阳也。（炳章按∶此为平正之论，扶阳者知顾阴，扶阴者知顾阳，则断无一偏之害矣。）言阴重者，乃地之阴，人身之真阴，而非坚凝寒结之浊阴也。浊阴者，如重阴凛冽之寒气，不得不藉皓日晴和之气以暖和之，先哲有扶阳之义，桂附干姜，在所当用，扶阳正所以济阴也。盖火烈则水干，水盛则火灭，两相需而不得偏轻偏重者也。若为医者，重阴而害及真阳，重阳而害及真阴，误矣！故知天者可以扶阴，知地者可以扶阳，知天地之义，而成位乎中，方是救人之良医，而非食医道必欲明天地之道者，盖人生天地间，无处不与天地合也。即人之有病，犹天之阴阳，不得其宜也。故人因饮食思虑劳碌淫逸而生病者，人中之天，自为病也。因五运六气外感而成病者，天中之人，外伤而为害也。凡因天而病者实也。虽虚而必先实，因人自病者虚也，虽实而必先虚，虚实明而用药始无误矣。（因天时而病者为外感之实症，虽有虚状而必当先治其实，因人事而病者为内伤之虚症，虽有实状而必先顾其虚。炳章按∶此亦论其大概，尚当以天之风寒暑湿燥火之期，合之人身金木水火土之虚实，察天识病，见病思天，天时有犯无人病之偏者方自全也。（炳章按∶此语的当，虽参茯，其气亦偏也。）人之阴阳，生生之本，俱在于是。但阳能生阴，故一分阳气不到，此处便有病。然阴所以配阳，若阳到而阴不到，亦不能无病。盖以阳为本者，知所先也，若单事阳而罔顾阴，且恶阴而多抑阴，则非理矣。先哲用六味以桂附而成其功，所以补其阴中之阳也。用四君用补骨脂、五味子以收其效，所以补其阳中之阴也，（炳章按∶语气抑扬，即不无偏重之弊，且四君子加补骨脂，亦不得谓之补阴。）故胃阳全赖脾阴之合。又如肾者，阴脏也，而为胃之关，肾津液枯，则关门不利，而胃不能受物，同此理也。医之道，生道也。其生之道，不过阴阳五行生化之机宜也。得其序而和则生，失其序而离散则死，失其和而紊乱则病。察其所失，求其所和，则上医也。阳者，天之道也，人之气也。阴者，地之道也，人之形也。其所以序而和者，人之脏腑经络皮肉筋骨表里内外，无不得五行生化之和而相安也。大凡形质之失宜，莫不由气行之失序，故地之万物不生，皆天气寒热水旱之或过也。人身之阴阳，即天地之形气，五脏六腑之流通，犹四时之相代，天之阴阳失，为相者燮而理之，则万物安。人身之阴阳五行失，医者调而治之，则百病除。良相良医，总在察阴阳五行生化之机宜而已。凡病不起于先天，即起于后天，是先天后天，皆为人身万化之本矣。然其真本，又惟在元阳一气。经云∶苍天之气清净，清净之气者，阴阳五行先天后天之化原也。一阴一阳之谓道，阴阳本是一气，一而分之，则为二耳。但有质而凝静者为阴，无质而营运者为阳，无阳则阴无所卫，无阴则阳无所附，阴阳之相需，如天地相交，不得相失也。但其间有轻重之别，盖阳能生阴，阴不能生阳。《易》曰∶吉凶悔吝生乎动，阳则动而不静者也。凡阴之病，皆阳动失其和而致之也。故扶阳为治病要诀，然知扶阳而不知顾阴，天生而地不成，亦非治病之全法也。（炳章按∶专重扶阳亦一偏之论，非要诀也。）一阴一阳之谓道，天地得是道，故能长久。人身同一天地也，其气与天地等，纯乎清净无杂，清净则一，一者道也。天得一以清，地得一以宁，人得一以灵，得一谓得此天元真一之气也。若或以七情，或以六气，稍杂其间，则气不清净而病生矣。故经云∶苍天之气清净，顺之而阳气固。清净之气在人，生于肝，行于肺，役于心，养于脾，藏于肾，而流行于五脏六腑，四肢九窍，稍有滞隔，即生病矣。所谓一分阳气不到，即生病者此也。用药之补，补此也。用药之攻，攻乎害此者也。乱则理之，逆则顺之，塞则通之，于此无病，病亦不伤，于此有害，虽安亦危。脉中清轻，安和之气，即此气也。故脉贵和平，失之则死，伤之则病。胃之养，养此也，胃之行，行此也。先天之根根此，后天之奉奉此，盖总先后天统气血而为功者也。此气动处虚处，则为阳为气，静处形处，则为阴为血，为精为液。气得乎此，则生生不绝，流行百骸。失乎此，则为火为邪。血得乎此，得濡润百骸，失乎此，则为脓为疖，为疮疸痞。此气若失，天地亦否，况凡人生病处，皆为阴为火，总因阳气不到，阳气所到之处，断无生病之理也。人以血为主，胃乃生血之源，阳气不足，陷于阴分，则血不生长，气皆化而为火。若阳气升举，则血散布于上下，气无凝滞，何病之有？大凡一身只阴阳二气，阳气生发，阴气皆化为血，阳气不足，阴气皆化为火。（炳章按∶此补中益气之论也。但近人肾亏者，多一遇升发之品则真阳飞越，顷刻致脱，不可不知。故为医者断不可执于一边也。）火在丹田之下者，是为少火，少火则生气。离丹田而上者，是为壮火，壮火则食气。食气之火，是为邪火，生气之火，是为真火。清气在下，能助命门之火。若阴气绝，浊气在上，则填实肺气，肺气不能行降下之令，则大便闭。心肺为阳，阳中有阴，故上行极而下。肝肾为阴，阴中有阳，故下行极而上。中气上升于肺则为气，从肺回下则化为血，人身胃气升降，而气血自然生生不已。（中气即是胃气人身以阳为主，一分阳气未绝，不至于死。一分阴气未尽，不得成仙。（炳章按∶医书引此者多，而俱不得其解，盖仙经以人身皆阴，惟心中元神为阳元，神充足乃可以点化阴神而成肌肉属阴，气属阳，气犹百姓，肌肉犹城垣。若无肌肉为之外卫，即气亦无根据而亡矣，故大肉尽脱者，亦不能生也。（炳章按∶观此条可知上条所引系误解仙经也。盖仙经所谓阳气原非呼吸之气，而其所谓阴气者，亦非肌肉之类也。）人身以阳气为主，用药以扶阳为先，如上焦闭塞，阳气不能下降，须开豁之，中焦阳气上升，须温补之。下焦阳气不能收藏，须求肾纳气。（炳章按∶此所谓阳气乃胃中冲和之气也，切勿误认，而以以桂附补之。）胃中阳气，贯于五脏之内，假令胃中阳气不到于肺，即是肺之脾胃虚也。余可类推。人之生死关乎气，气纳则为贵。（炳章按∶纳气为贵即是至论，人能终日将气沉至丹田，不令走散，久久行之，自然强健，特人多疏懒不能行耳。）气纳则归肾，气不纳则不归肾，气不归肾者，谓脾胃之气不得到肾也。其不到有五，心之脾胃，肝之脾胃，肺之脾胃，肾之脾胃，脾胃之脾胃，不到者，由先后天不能相生故也。盖肾为先天五脏之始，天一生水也。脾胃为后天五脏之成，成数五，五，土数也，乃天生地成之义也。凡五脏中有一脏不能秉生成之气则病矣，如心之脾胃虚，则胃气不到于心，心则无成，亦不奉生，而气不归肾。气不归肾，则如树之不能有雨露，而根叶不能有生气而枯也。举一而五脏可类推矣。但其间寒热温凉之不同，须知人身五行有过不及之分，如心本君火也，君火之德宁，由肝木能中和而无过与不及也。若肝弱则不能生火，而火之化原病，故火亦不得宁，而心气不得下交于肾，则气不纳矣。此皆由肝木弱，不能生心火故也。且五行之理，不克则不能生。（炳章按∶不克则不生，实参透造化之论，人身膈膜以上为心与肺，膈膜以下为胃与肝，肺抱心而生，肝抱胃而生，皆以相克而成其用也。作者此语亦偶然道着，观其下文肝弱脾无所制云云，仍是腐浅之论，可知其非有卓见矣。）如有妻而无夫也。肝弱则脾无制，而心亦无秉，心之脾胃虚矣，斯时当以凉而纳之也。盖心不得胃气，则君火弱，君弱则臣强，肝枯则生火，胸中无非相火填塞矣，故当用凉也。又如肺气弱，则肝必强，肝旺则乘土，土受侮则金之脾胃虚，金虚则寒而不能生肾水，是为水冷金寒，非用热则金水成冰，而肺气不纳乎肾矣。又如水弱则肝亦害，肝已病则不能制土，土能克水，土气不能到肝，而肝之气，亦不能奉生于肾矣。斯时若得温暖之气，则水能生，而肝得气，肝和则水火之气，自能相生，而气可纳矣，此则当温而纳之也。又如脾之本位，或因湿热，或因太燥，或因劳若忧煎，或因饮食饥饱，一伤其气，气则下行而不能及肺，肺乏下降之令，则脾胃之本位，不能纳气矣。此则又非寒热温凉之所能纳也，斯时以扶脾保肺顺其升降之性，乃可纳耳！更如肾之气虚，则水不能制火，而相火起矣。相火为包络之火，一本相根据，一火兴则五火炽。五火者，龙火、雷火、心火、阳明燥火、三焦壮火也。斯时须察其本原，若初病而本原未伤者，竟以凉纳之，六味加知母黄柏者也。若病久而本原致伤者，以凉纳之必死，则当补元而导之，七味、八味、十味皆可纳也。（炳章按∶然则执此数方便可以御百病乎？非探本之论也。）总之，百病皆由胃气不到而不能纳肾，以致先后天生成之气，不能相和所致，医者知纳气，思过半矣。五脏分属阴阳，阴阳全赖生克。故固肾者，不可以不保肺，肺者所以生肾也。扶脾者不可以不治肝，肝者所以克脾也。然扶脾即所以保肺，土能生金也。保肺即所以平肝，金能克木也。脾病即肺病，肝病即脾病，肝病当缓其中，盖肝气不可亢，肝血不可亏，乃治肝之要诀也。（炳章按∶二语诚然要诀。）三阴三阳十二经，有枢机焉。枢机有二∶一者两肾中间一阳藏处，命门是也。命门三焦之本，呼吸之原，犹天之北辰，而人身之枢也。一者在少阴少阳。（炳章按∶少阳为枢，少阴为枢，原本《内经》不必赘入命门，且所言是经非脏不容误认。）少阴肾，天一所生，为三阴初入之处，少阴者，阴之枢也。由少阴而入，则为厥阴。由厥阴而进，则为太阴。太阴，阴之至也。阴极则阳生，阳之初生而始发，则从胆，胆为转阴至阳之地为少阳，是阳之枢也。由少阳而阳明，由阳明而太阳，太阳为阳之极，而又转入于阴，则少阴少阳，乃阴阳初入之枢。枢者、如门户之枢也。然阴必从阳，故三阴之出入，亦在少阳。阴之不利，由阳之不利，所以少阴以少阳为主也。欲其枢之利，非温暖之不可。盖寒则坚凝，热则流通也。（炳章按∶执热则流通一语，故所论俱误，少阴为阴之枢，少阳为阳之枢，经语何等明白，乃以阴必从阳一语，堕入云雾至一得皆误，不可为训。）亦有热而不能流通者，不能流通，则出入开阖，不如意而致疾矣。能开不能阖，则多泄泻之病，能阖不能开，则起隔噎闭结之虞。疾之作，有害于先天，则从肾与膀胱起，有害于后天，则从脾胃起，起于脾胃，则土不生金而金坏，金坏则水衰，水衰则木枯，木枯则火炽，火炽则水益涸，水涸则龙火起，龙火起则雷火亦随之，龙雷并起，而一身三焦脏腑，无非火矣。此火之来，俱系枢之不利，寒之所致。若因火炽而更寒之，则火益烈而真元亡矣。故治之不但欲其肾之安，更不可不固膀胱之阳，不但欲其肝之润，更不可不疏胆之气。（炳章按∶如此辗转牵引，殊属支离，若如此则五脏无一不败，亦非草木所能治，岂固阳疏胆所能愈耶心肾相交，全凭升降，而心气之降，由于肾气之升，肾气之升，又因心气之降。夫肾属水，火性炎上，如何而降？盖因火中有真阴，故火亦随阴而降至于肾，则生肾中之水，升降者水火，其所以使之升降者，水火中之真阴真阳也。真阴真阳者，心肾中之真气也。故肾之后天，心之先天也。心之后天，肾之先天也。欲补心者须实肾，使肾得升，欲补肾者须宁心，使心得降，六味丸丹皮、茯苓，所以宁心也。地黄、山药，所以实肾也，乃交心肾之法也。人之生死本乎神，神居于心，心为火，故火者，生命之原也。戊癸化火，戊为土，癸为水，水为先天，土为后天，二天化火之原，人之所赖以生者也。凡人不知所以生，则不知所以死，不知所以死，则不知所以病，不知所以病，则不知所以治，故知生知死，乃知病知安，而知所以治矣。人之所以生者神也，神之所以安者气也，气得其平，则神安而无病，气失其序，则神散而死亡。神气者，人之性命也。神者，心也；气者，肾也。心肾二脏，人之性命所寄也，顾不重哉！故脉贵有神，形贵有气，神气可治，虽危可救。神气愦乱，虽安必危。然神气之所以因之衰旺者胃也，能治病者，必不可忘胃。故经云∶胃气为本，然肾为胃关，人生之来，其原在肾，人病之来，亦多在肾，肾者命之根也。肾脉不伤，危也可许其生，肾脉有害，安也亦虑其危。盖肾伤则先天伤，而后天之胃无根，亦必受害。凡久病而不死者，肾伤未及胃也，及胃立死矣。故断病之诀，在此二天，一伤则病，两伤则死。既两伤矣，尚欲救之，愚人也；两不伤而医者死之，医人之罪也。见病不先察此二天，不知医者也；能医者，专以此二天为务。此医门之秘谈也。验案一人每至夜，则颈项强硬，喉痛舌干吐痰，至天明则诸病皆退，此阳虚不能上达也。盖夕则阳气下降于丹田，上焦之阳不足，故阴火炽于上而生诸病，至旦则阳气从丹田上升，阳升阴降而诸病退矣。治法用补中益气汤。（炳章按∶此证为津液不足者多，补中益气未见合法，此公以阳不升上之论，亦未知果效否。观病须别有证据，方可定其属阴属阳，未可执此一证，即定其为上焦阳虚也。）
　　卷一
　　亢害承制
　　人受气以成形，气失其平则成病，故肝木太旺则肝亢矣。肝亢则害脾，脾害则不能生金而防水，故木亢则金水亦俱伤。斯时当以扶金为要，金扶则木制而木平，木平则能和土而水不泛，金得生矣。若肺金太旺，则肺亢矣，肺亢则不能生水而害木，木病则脾亦损。斯时当扶火以制金，火旺则金暖而平，金平则能生水而制木，木和则无伤于脾矣。又若脾胃过于湿热，饮食思虑，则脾胃之气亢，脾土亢，则伤肾而不能生金，金弱则水之化原绝，而肾益衰。期时当疏木以制土，土平则金水俱平矣。又如肾亢则水泛，泛则水失其流行之道，而不能生木，木伤则邪干于土，而脾胃亦伤，故当补火以生脾，脾旺则水有所制而平矣。火亢、水亢、木亢、金亢，一有所亢，皆不能无累于脾，脾有累，则后天气伤，后天伤，则先天不能成其生生之气，治宜用纳气法。盖胃气为中土之阳，脾气为中土之阴，脾不得胃气之阳，则多下陷，胃不得脾气之阴，则无以转运，而不能输于五脏，脾既不输，则心亦无以奉生而化赤，心不化赤，则心火弱不能制肺金，金既无制，则下降之令不行，于是五脏中失其和平者多矣。夫脾气由心而至肺，肺得气而行下降之令，入心为血，入肝入脾亦为血，入肾为精，自入为液。五脏和则能互为生克，相生相克，相制相化，而无过与不及之病，所谓气得其平也。其不能平者，或因六气之感，则外伤而不平，或因饮食劳倦欲事七情，则内伤而不平，不平于先天者，必伤于后天，伤于后天者，必害于先天，一有所伤害，则多气不纳肾之患。故医者必先审其起病之由，而察其何脏亢？何脏弱？亢者则以所承制之，盖子能报父仇也。弱者则以生化求之，盖制则能生化也。而以脾为要，盖五脏之气，皆能奉脾土归气于先天之原，万万物赖阳而生，从土而发，土不得阳，则不能制水，水无以生化，则反来侮土，土自救无暇，焉能复生金乎？金水寒则坚滞而不能生化，虽有微火，亦不明也，岂能化金水之寒乎？急宜桂附姜参救之，盖阳者胃脘之阳也，救之而不愈者有之，未有不救而能自生者也。（炳章按∶胃中为冲和之气，故能化物，若燥热则为偏驳之气矣，且古人以胃为阳土，最喜清润，何能受桂附之辛燥乎？唯脾土寒湿者，与之相宜耳。）古人云∶泻其有余，因不足者泻之。补其不足，因有余者补之。何以言之？假使木气盛者，由肺气有亏，当泻南方以制肝，使火不相克，则肺自清矣。若金不足而火盛，火盛则水亏，脾土因亢而不生，当补脾以养金，滋阴以降火，则水自生而血自长，土常不足，再无有余。（炳章按∶然则古人又有敦阜之说，何以通之？）气血以冲和为上，偏胜者乃邪胜也，非气血有偏胜也。泻其有余，是泻邪也。以邪气反胜，正气不足，当却邪以卫正，补其不足，是补正也。因正气不足，邪从虚入，当扶正以却邪。气血均平，邪从何入？气有余者非言气之有余，而言火之有余也。因血不足，气过盛则化而为火，五脏空虚，烧灼真阴，为害甚大。夫人之一身，气以血为主，血以气为先。血以气为先，故当补血中之气。四物加肉桂，血热者不宜。气以血为主，则当补气中之血，保元加血药，治病不可忘血，亦不可忘气。忘血则四肢不能用，脾无统也；忘气则体无管摄，肺无主也。气血互相周流，生生不息。和平之药，疏畅气血，宜多不宜少；寒热之药，不过却病，宜少不宜多，多则伤脾胃，切宜谨慎。虚中有实，正虚便生实邪，实中有虚，邪实皆由本虚，故实者以泻为补，虚者以补为泻，总不外亢则害，承乃制之道也。（炳章按∶数语格言，放手桂附，开口芩连者，切宜记之。）水者所以生木也，水泛则木浮，必得土克水而后能生木，木者所以生火也，木盛则自焚，必得金克木而后能生火。火生土，火炎则土燥，必得水克火而后能生土。土生金，土重则金埋，必得木克土而后能生金。金生水，金寒则水冷，必得火克金而后能生水。此生克制化之道也五行不克则不生，在五脏亦然。人徒知克我者为贼邪，而不知克我者为夫也。盖女无夫则不生，五脏无克亦不生，如水生木，木不生于江湖河海而生于浓土，土克水而生也。故相生之道，人皆知之，相克之义，举世莫知。经云∶承乃制，制则生化，有志歧黄者，宜详味焉。气运之理，非一言能尽，大端要知五运属地，六气属天。故五运有过不及，而生病多在有形之血肉筋骨，六气之有过不及，而生病多在无形之气。其过与不及，则会主气客气，主运客运之五行生制旺衰而论。如主克客，客克主，或运克气，气克运，或一克三，三克一，其生化之异，亦如克之彼此多寡也。其间又有主客运气，相助相解之不同，太过不及平气之不一。总之，当其位值其时则正，非其位违其时则邪，如政恒其德，无过不及，则虽克我者亦同化，故不恒其德，则有过有不及，有余而往，不足随之，随往随动，动则成败倚伏生焉。有胜则必有复，则虽我克我生者，亦必来复，既有胜复则病生，病之浅深轻重生死之期，则再察其人之本原，或相需，或相背，以定其止发。至于用药，又当详当时气运中，何运何气为害伤人，然后定夺，不得豫以一定之法，该其细也。（王胥山曰，运气之详载于书传者，所谓一定之法也，但亦只明其大略而已。至于气化迁流则有常变之殊，盛衰之别，先后之异，真伪之杂，细微反复之间，未经一一指示，神明变通之道，全在学人深思而自得之，勿为纸上陈言所印定则善矣。慎斋谓须详当时气运中，何运何气为病伤人，当时二字大宜着眼，慎经曰∶寒暑燥湿风火，天之阴阳也，三阴三阳上奉之；木火土金水，地之阴阳也，生长化收藏下应之。三阴三阳者，六气也，地也而本乎天；生长化收藏，五运也，天也而本乎地。辰戌年，太阳奉寒；寅申年，少阳奉暑；卯酉年，阳明奉燥；丑未年，太阴奉湿；巳亥年，厥阴奉风；子午年，少阴奉火。本乎天者，始于天而还复于天，故曰上奉。甲己之年化应土，乙庚之年收应金，丙辛之年藏应水，丁壬之年生应木，戊癸之年长应火，本乎地而还应于地，故曰下应。总之，五运六气，本一气也，而有阴阳升降，相生相制之义，故有天干地支十与十二之殊，亦遂有水火木金土，风寒暑湿燥火五与六之别，其实不过一气，升降上下于天天元纪曰∶所以欲知天地之阴阳者，应天之气，动而不息，故五岁而右迁；应地之气，静而守位，故六期而环会。盖五运起于甲，终于癸，甲与己合为土，乙与庚合为金，丙与辛合为水，丁与壬合为木，戊与癸合为火。每岁一运，五岁则金木水火土五行，每岁一迁，由左而之右，所谓地道右旋也。六气则子午为君火，丑未为湿土，寅申为相火，卯酉为燥金，辰戌为寒水，已亥为风木，本于天而流行于地，地位乎中，乘天之运，以为营运气化者也，故六运循环而定位也。然六气本天也，五运本地也。本在地则用在天，故动而不息；本在天则用在地，故静而守位，此五运六气阴阳天地体用互为动静也。故知体而不知用，知用而不知体，则于五运六气之动静，犹未明也。未明五六相需动静之机，则治病用药多差矣。凡五岁之中，当辨其过与不及之殊，五六相生相克比和之别，则体用分明，强弱了了，生死病安之道，即五年十年之内，俱可预期也。能预期者，能预推五年十年之气化也。六气定，五运迁，人身之气血盛衰生死，亦随之转流而无差也。若其人真元完固无损者，则能不随之而转流，故人贵保元，而治病者，亦以保元气为首务也。人病时行之证，是感一时之气也。如子午年君火司天，则人必多暑伤者矣。然暑气虽一，而人之禀气不同，则受病亦异。人但知医病，未知医天。六气在外则为天，在内则为人中之天，即知医天，恐亦不能医人中之天也，医云乎哉！五运六气俱右旋，倘迁入地而左旋则为逆，所谓子能令母实也。如辰戌年寒水司天，司天者寒水而化燥金则实，金实则左迁，至湿土，入地而逆转矣，能无病乎？故辰戌年有湿土之病，当以润药治之。盖润者水也，水行则湿土得流，有生金之功，无实金之弊矣。此天逆而入地，药顺而违天也。司天主一年天气，如子午年，君火司天，则一年之天气，无非君火司事。丑未年湿土司天，则一年之天气，无非湿土司事。除司天外。其左右间则为客气矣。分上下半年者，不过上半年为天气之升，下半年为地气之降。在泉者地气用事也。总之子午丑未岁，则本乎天者君火也，湿土也；本乎地者燥金也，寒水也。本乎天者气也，本乎地者血也。故子午年气病当清，血病当润；丑未年气病当燥，血病当温也。余以类推。凡人一身，自首至足，皆有经络联之，无断而不接之处，但其中有五行之别。凡五行经络，遇其所生则为根，遇其所克则隐伏，遇其所属则为表为枝。如肺脉起自中焦，中者土也，土生金，故起于此。其络循胃口，胃亦土也。譬如瓜藤然，其老根则本也，其节遇土，复生小根，遇木则生枝果。肺络大肠，大肠为金之表，如木之枝；肺为金之里，如木之本。人之首，人之根本，故五脏经络皆倒垂，粗者为经，细者为络。
　　卷二
　　望色切脉
　　察色无论四时，无论百病，总以带土色而有神气者为吉。凡肝热者，左颊先赤，肺热者，右颊先赤，心热者，额先赤，脾热者，鼻先赤，肾热者，腮先赤。面有惨色者，寒，目下肿者，湿也。第一望他神气色，语言轻重起和眠，弯体即知腰内苦，攒眉头痛与头眩，手不举兮肩背痛，步移艰苦脚间疼，手久按胸胸内痛，按中脐腹痛相连，好起不眠痰火热，贪眠虚冷使之然，面壁蜷身多是冷，仰身舒挺热相煎，身面目黄脾湿热，唇青面冷是阳虚。第二闻声清与浊，鉴他真语与狂言，声浊即知痰壅滞，声清寒内是真原，言语真诚非实热，狂言号叫热深坚，称神说鬼逾墙屋，胸膈停痰证号癫，更有频病相循久，声音忽失命归泉。三问病患经几日，日间便利几番行，饮食多少宜冷热，更兼何味喜嫌分，饮食少通容易治，不进之时疗必难，喜冷定知心内热，好温必是脏中寒，便若赤黄知内热，便清定是冷相干。（炳章按∶上三节俱腐浅俗师之歌诀也。）治病在看脉辨证，看脉之法，只在有神无神有力无力八字，识得神之有无，则其人之死生可辨；识得力之有无，则其证之虚实可知。既已知脉，盒饭辨证，以证合脉，虚实死生，内伤外感，无不了然矣。如证虚脉无力者可补，证实脉无力者亦可补，证实脉有力者可泻，证虚脉有力者亦可泻，明乎虚实补泻之义，则思过半矣。又所谓有力无力，应补应泻，非独一经，须看何部有力，则泻何部，何部无力，则补何部。或因某部有力，以致某部无力者；或因某部无力，以致某部有力者；或有力无力，各自分经者，手下无不了然，胸中始有定见。故有力无力，为诊法要诀也。看脉须先识五脏平脉，金短木长火浮水沉，土则持重，各象五行脉要有胃气。胃气者，谷气，营气，卫气，真元之气，少阳生气，总谓胃气也。脉有敦阜之清之象者，真元之气也；脉有生动弦长而无亢厉之象者，少阳生气也。此数者皆胃气也，少一则胃气不足也。故看脉先看此数气，以定生死轻重，而预决死期，则以时令生克断之。倘脉少此数气之一，即为真病；不少此气，虽病弗药而安；此气已少，虽药弗救。辨此以为治脉有来因，不外虚实二字。欲知其风虚，只辨人迎气口二处，大小软润便知，如肝脉浮，当病风，而人迎不浮，非风证也。脾脉沉，当病湿，而气口不沉，非湿证也。凡看病外辨六气，内辨七情，内外只看人迎气口，故《内经》辨人迎气口，为千古心传。脉要和缓中有充实圆满之气，即为有胃阳而无弊。如有一处硬馁，即别于阳，便是病矣。盖心肝脾肺肾，五脏皆阴，而其中则有胃阳之气，周流贯畅于其间，肝属木，木直而长，弦之象也，故其脉弦，弦而如长竿之梢，有软嫩和柔之气者，胃阳之气游行于中也。心属火，火之形浮散而起，故其脉洪，洪而有柔静之气充溢于中者，胃阳之气也。脾为湿土，而得冲和之气，舒徐不迫者，土之象也。故其脉缓缓而有轻顺和柔温浓之气者，胃阳之气足于中也。肾主水，水性下而不升，故有沉实下凝之象者，肾之脉也，沉中而有澄静收敛之气者，胃阳之气纳于中也。肺主金，金性润，润而有坚凝光明外现之象，故其气多浮，而轻浮中有润泽轻扬之气者，胃阳之充实也。盖五脏皆阴，非胃阳实之，则生意衰落。胃阳者，五谷之气，所以培养乎先天之真阳，而为一身四大五脏之生意者也。要乎哉！胃阳之关乎人命也。倘肝之胃阳不足，则肝气虚，虚则邪气凑之，除六气之外，别有五入，如心邪入则脉兼洪，洪则为木火俱焚之证，肺邪入则脉兼浮毛，其证多郁闷，盖肺主气，郁乎中而不下行也。脾邪入则脉兼缓，其证多痰郁胸满之候，盖湿入而成热也，多气塞于咽喉。肾邪入则脉兼沉石，其证多腰重胁痛，盖肾主水，水入而成寒郁也。其自为病，则为血虚火焚之类，此肝之阳气不足，当知其病而别之也。（阳气即胃阳之气也。）其五脏皆可以类推，知乎此则知补泻之道矣。如心之阳气不足，而或肝邪入之，则补心而泻肝。脾邪入之，则泻湿而宁心。肺邪入之，则理气而凉血。肾邪入之，则纳气而温心。盖肾主水主寒，故用温。肺主气，气郁则为火，故用凉。脾主湿，故逐湿而心宁，如茯苓补心汤之类也。但吾所言，乃一隅也，可即是而反之。总之，治病以回阳为本，乃要法也。但当别其虚实，在何脏何腑何经何络而已。（张东扶曰∶回阳者，回胃阳也。何脏无胃阳则治何脏，即上所言心之脾胃虚，肺之脾胃虚，肝之脾胃虚，肾之脾胃虚，脾胃之脾胃虚，因其虚而调理之，即治病必先脾胃之说也。今人讲回阳，惟知以桂附热毒之品一概施治，是徒知药之阳而不知人身五脏之阳也，岂先生之所谓脉之关节处，只在分理阴阳，然须九等分别，方能不差。如寸部中仍分上、中、下，三部中仍分浮、中、沉三候。如上之上，心也，浮也。心有通经处。则脾与胃，上之中也，浮而稍沉者也。肾肝，上之下也，此其最沉者也。其详难尽，大约识得阴阳内外上下分属，便可悟脉法无如《内经》上在上，中在中，下在下，为一定。故因体而类推，如心肺居寸，居上浮也，则凡浮者，皆其气也，皆其用也。脉者，非血非气，乃人之神也。神者，精、气、血三者之流行也。若人外无疾病，而脉见枯寂，此因病而神少，非神少而病也，故可救。若内伤饮食寒暖，脉见枯寂，亦不救。若因思虑所致，即不妨，盖思虑伤神，非本原精气血有枯寂而见此脉也，能处处调神则生矣。人身有先天之元阳，有后天之元阳；有先天之元阴，有后天之元阴。先天元阳，足与不足，别之于右肾右尺；先天元阴，足与不足，别之于左肾左尺。此由人生所禀父母之精气，有足有不足而致此者也。大凡先天元阳不足者，右尺多微弱而不旺，有病则多偏属于阴，或不能耐寒，或不能多食，或静默少慧，或手足不耐劳苦，其类不一，无非阴盛阳衰之证。禀此气质者，一生阴药俱不宜妄用，若再误用阴药以助阴，阳益大衰矣。先天元阴不足者，左尺多微弱而虚细，有病则多偏属于阳，或多发热，或不能久耐事或不能静安，或狂而多言，皆阳有余而阴不足之病也。禀此气质者，一生阳药，俱不宜妄用。苟或用阳药而误，则火益烈而水益亏矣。（王胥山曰∶古人谓阳藏者宜用凉，阴藏者宜用热，亦是此义。譬之人性相近而有上智下愚之不移者，其天定也。若中人之性，可善可恶者，则固多矣。人体之不同，亦有偏于阳而一生不便阳药者，亦有偏于阴而一生不便阴者药者，苟或误用必致危殆，固有之矣。若夫中人之体，阴阳不妨两用者固多也，学人当随时随证酌而用之，慎勿妄执己意，而为胶柱鼓瑟之见，以致人命于倾危也。）后天之元阳，气也。气之主脉，则右寸肺也。右寸之脉，多细弱而软，是后天之元阳不足也阴血也，血之主脉，则左寸心也。左寸之脉多微弱，是后天之元阴不足也，其人必多火炽之患，盖君不主令，而相火代之故也。不能多用心，不能多耐事，营养多不足，血脉多滞迟，药宜当归、芍药、生地、麦冬、枣仁以养心为主也。此四部实为阴阳气血之根元。至论其气血流通，互相灌注而为生长，则先天以脾胃为归，后天以脾胃为原。脾胃者，又阴阳气血之归本处，胃为气之原，脾为血之原，统属右关一部，故右关之脉，联乎尺寸，而为先后天之至要脉也。夫脾不运，则胃不升，脾胃之气，不升不运，则阴不生而阳不舒，血不长而气不旺。故土为中州，贯乎四脏，而为阴阳气血之所赖者也。若脾胃生发之气，即少阳胆气也，胆气不疏则胃阳不发，肝血不润，则脾血不藏，是肝胆之在左关者，又脾胃生发收藏之要脉也。左关不利，则右关不安，两关不利，则尺寸之脉，亦必不得其平，此则诊三部九候之要法也。看脉，三部全按，察其通身之气血；一指独按，察其各经之旺衰。然其中惟尺脉沉微难辨，且为脉之根，尤不可忽。浮沉迟数为纲领，表里阴阳仔细分，缓脾滑大洪为火，木性弦长短涩金，革散濡微芤没里，伏牢细弱外无形，紧弦虚实无难辨，结促休将代等伦，动脉有胎还足喜，虚人豁大亦堪惊，和缓有神方是胃，力来亢厉客邪侵，总详胃气论生死，审力须知内外因。两寸，一主气，一主血，能领一身诸经络营卫。脉分两部，理却一连，如阴阳内外上下，不能不分，而又不可不合也。胆脉多弦，其来有柔顺之致，则为少阳生气；其来有亢厉之气，则为厥阴木枯之病脉。凡童子之脉多弦，少阳象也。肝脉浮长，长者木之形也，浮者木之性也。脉见于右手不平者，莫作外感有余治；脉见于左手不平者，莫作内伤不足治。左曰有余若脉浮大而数，宜于气药中佐以血药；若脉沉细而数，宜于血药中兼以气药。热则流通，凡浮、大、数、长皆热也；寒则坚凝，凡沉、小、迟、短皆寒也；实则形刚，凡实、滑、弦、紧皆实也；虚则形柔，凡虚、涩、濡、缓皆虚也。浮为在表，沉为在里。大数为热，小迟为寒。长为热，热则流通，短为寒，寒则凝结，实为凡虚损劳病，俱见于右尺；伤寒外感，俱见于左尺。左手不见太阳之脉。（太阳之脉，洪大而长。）内伤劳役无疑。内伤左脉短细而涩，右脉浮大而虚，左为气中之血。（左为肝，肝生心，肝主升为气，心主血，故为气中之血也。）阳气下陷，不能生阴，故血枯而脉细涩也。右为血中之气，（右为脾，脾生肺，脾主血，肺主气，故为血中之气也。）脾胃亏损。不能生金，故气虚而脉浮大也两尺无脉，是为无根，将有痰厥之患。两寸无脉，是为气闭，则有阴阳不升降之忧。一者升而不降，一者降而不升也。弱、紧、数之脉，表里俱虚。弱为中气不足，紧为肺虚不卫风寒；数为血不足也。缓为脾之本脉。缓而有力为太过，缓而无力为不足。若脾部见弦脉，为木乘土位，中气所致，是从所不胜来，为贼邪也。若见沉细，是水反侮土，从所胜来，为微邪也。见短涩是火克金，从后来为虚邪也。若见洪大是火生土，从前来为实邪也。凡看病先认定本部脉形，若兼见别部脉形，或从所生来者，或从所克来者，以五行之理推之，断病无差矣。阿阿缓若春杨柳，善状胃脉者也。六部俱见此象，是谓有胃气。脉紧数者，紧为表之阳虚；数为里之血虚。细数者，细则无水，数则有火。短数者，短为肺气虚，兼之以数，则火克金矣。若浮有沉无，阳气将脱。（炳章按∶数语的当，故虚劳证见细数脉，则不治也。）脉细少气，气乃水母，气少则无水可知。脉大数则无火，数则心烦，是邪火有余，真火洪者，火之脉也。火之来，肝之虚也，木枯生火也。弦者，减也。在左关为实，肝血减而肝气亢也。在尺为虚，子食母气也。尺脉短，水枯不能，脾旺生金，则可以制肝而生肾，先天后天俱受益矣。故曰∶医宜从虚着脚也。（炳章按∶水亏则火炽，参入口，未受其益，先蒙其祸，奈何？）凡尺脉微，寸之故也。金不生水，故水弱而尺微也。而寸脉之故，又关之故也。脾不健运，故金失养而金子衰也，生脉散要药也凡虚损见数脉，为胃气不足，若转缓弱，为胃气生发之象，盖缓则有宽裕不迫之意，弱则有，须防作泻，泻而脉数，病难愈矣（一本云∶内伤作泻者，见此为难治。）病后脉多细小，细小而和软，则有神而易痊。细小而搏击有力，则神少而难痊。脉不可拘，如浮因表而来者可汗，浮因里而来者可下，若但知浮为表，沉为里，非善治故脉浮矣，而其沉分坚硬有力，则知此浮，非因表固，乃里热实，火炎脉浮也，宜从其沉分坚实施治。故凡疑似之证，细察两手尺部，及六部沉分，方可辨其真也。左手寸脉旺，右手尺脉亦旺，是君不主令，相火代之，宜六味丸主之。如单左手旺，生加茯神、远志、枣仁。（张东扶曰∶相火上入心部，宜壮水以制火，若心火自旺，则清而敛右手尺脉旺，左手尺脉亦旺，清肺为主，生脉散加归身。如单左手尺脉旺，六味地黄丸右尺旺，六味丸，或六味汤。左右尺俱旺，亦六味汤。右尺微细，八味丸。左右俱微细，亦八味丸。寸脉旺，下尺微细，六味丸。（张东扶曰∶下字似当作右，或当作两。）两寸脉浮而无力，宜补上焦，用补中益气汤。上焦元气足，其气（一作火）下降。两尺脉浮而无力，宜补下焦，用六味丸。下焦元气足，其气上升。两寸洪而有力，宜降火，凉膈散、黄芩芍药汤、导赤散。两尺洪而有力，阴虚火动，宜滋阴，用黄柏、知母。两寸豁大无力，宜大补，两尺豁大无力，宜升阳散火汤。寸脉微细者，宜温补，（为阳气不足也。）尺脉微细者，宜温暖。（为阴气虚寒也。）二尺浮大，肺气先绝。（张东扶曰∶二尺浮大知是肾虚，确缘肺金先败，不能生肾水之故。）左尺微细不起，右尺带数，或浮大，病名虚损，调理二、三年方得愈。凡浮大之脉，见于右尺者，俱是假火，假火从内伤施治。右尺阳中之阴，（右尺脉主火，有离象焉，是为阳中之阴也。）若沉细数，阳中之阴虚也，当救其阴，六味丸。若浮大而有力，阴虚火动，四物汤加黄柏知母，或六味汤，加生脉散。若浮大而无力，当责其无火，宜补中扶阳，保元汤，用黄必用肉桂，一敛一散，浮大而见豁左尺阴中之阳，（左尺脉主水，有坎象焉，是为阴中之阳也。）若沉细数，阴中之阳虚也，当；浮大而见豁，阴气将绝，难以取效。脉沉而有力，大便闭者，承气汤；沉而无力，大便闭者，芎归枳壳汤。凡脉沉而带数，阴中伏火也，宜泻阴中之伏火，六味丸。胃脉见豁大，保元四君子，加麦冬、五味；见于脾脉，保元汤，加干姜、白术；见于肺脉，八味丸；见于心脉，大补阴丸；见于肝脉，四物汤加黄柏、知母。大凡豁大之脉，须沉缓者可治，沉则胃不绝，缓则脾不绝也。倘非沉缓，其何能药？凡脉豁大外有火，沉细里有火。六脉俱有火者，宜八珍汤和之，脉大亦火之使然。凡脉浮大数，或两手俱浮大数，或轻按浮大，重按虚小，或肾脉重按无力不清，皆是中气不足。微紧、微弦、微数，皆系脾胃不足。凡脉沉迟，冷汗出，险。沉细，冷汗出，死。洪大，冷汗出，立死。（张东扶曰∶冷汗、阳虚、沉迟、沉细、阳虚之脉，细甚于迟，故有险、死之别，洪大，虚阳脱矣，故云立死。）如脾脉顿细，肾脉重按无力不清，外无表证，宜补中益气。（炳章按∶细为阴虚，脾脉细宜补脾阴，且肾脉无力，尤为阴虚之征，不宜补中益气之升举。）尺脉大于寸脉而俱有力，为阳虚阴盛，宜汗之。寸脉大于尺脉而俱有力，为阴虚阳盛，宜下之（汗则从阳，下则从阴。）尺脉浮而有力宜表；浮而无力宜补；沉而有力，滋阴降火；沉而无力，地黄丸。左脉微弱，右脉豁大有力，六味丸，加五味、炮姜、益智。右尺大，君不主令，相火代之，邪火不杀谷，宜用温火生土之义，六味丸，加五味、炮姜、益智。邪火不杀谷，土中无正火也，单用六味则土寒，加此三味，可以退邪火，温正火矣。（张东扶曰∶左脉微弱血不足也。右脉豁大有力阴火起也。用六味所以壮水制火，加下三味所以敛火归原，且不令水气得以血证，脉见豁大无力可延，短数、紧数、细数，豁大有力，不祥之兆。（张东扶曰∶脉数为胃气不足，宜补脾阴以养胃气。豁大，气虚有火，无力者，和软也。胃气犹在，故可延。短则气疾，细则无水，紧数则表之阳虚，细数则里之阴虚，有力则无胃气，故为不祥之兆。）下部见数，不得用炮姜。（炳章按∶数脉不得用热药。）宜用附子升气。上部见数，宜炮姜，以其温中达下也。（张东扶曰∶干姜敛火归原，下部有火用之，则火固而不散。）命门脉不起，是为心之正脉，沉小亦是正脉。（相不敢亢君也。）豁大、心包络少血，宜归脾汤。为短为涩，俱是心包络不足。肝脉弦长，脾脉短，是为脾阴不足，宜山药、莲子、五味之类。带数，中气不足，补中益气汤。脾脉缓，肝脉或弦或紧，或弦紧洪数，俱从肝治之方愈。肺脉短涩，心脉浮洪，宜利小便，引心火下行。肺脉浮大，或豁大，或微细，纵心脉不平，亦当从肺治之。（张东扶曰∶心火来克肺金，宜从肺中泻火，若单治心，则肺病不除。）浮而有力当汗，无力当温。沉而有力当下，无力当补。凡豁大之脉，俱是阳虚，（张东扶曰，甘草五分，陈皮五分，研末，米汤调服。（炳章按∶胃强脾弱，当抑胃扶脾，枳术丸是也。如用先生此方，当加川连。以抑胃，其义方全。）脉细宜沉，细而浮，阳虚之渐，转沉为数，劳病不治。脉弦，甘酸之剂皆可用。黄建中汤。脉洪，甘寒之剂皆可用。热邪所伤，三黄丸、调胃承气汤。脾胃脉缓，如得本经太过，湿邪所伤，除湿渗痰之剂皆可用，平胃散，加白术、白茯苓脉涩，燥热所伤，甘温甘润之剂皆可用，四君子，加熟地、当归，生脉散，加归身、山药。脉沉细，寒邪所伤，甘热之剂皆可用，理中丸汤、四逆汤。寒甚，理中加附子，益黄散六脉俱弦，指下有虚，脾胃虚弱病也。六脉沉紧，按之不鼓，（一本于“不鼓”下多“膀胱胜小肠也。此水投于火”十一字。）大寒之证也，宜温之。脉沉紧而涩，按之空虚，中寒证也。脉洪大而涩，按之不鼓而无力，是为阴虚，（一本作寒）乃气血俱虚之极也。脉缓而弦急，按之洪大，病在中，脾土受邪也。脉大则无火，脉细则无水。凡杂病、伤寒、老人，见歇至脉者，俱将愈之证。唯吐而见歇至脉者，必死之证。盖病后而见歇至者，邪去正虚也。吐属肾，吐后而见歇至者，肾气将绝，不能续也，故知必死。尺脉浮沉俱有力，宜下，无力则为虚，宜补。寸脉浮沉俱有力，宜汗。无力则为虚，宜升。尺脉洪大，阴不足，阳往乘之，补中益气汤，加黄柏。左脉弦滑有力，热不退，四物汤加知柏小柴胡之类。右脉弦数无力，补中益气汤，或补脾阴不足，左病右取，右病左取，上病下求，下病上求。左尺浮紧有力，伤寒宜解表，汗出即愈。但有力不紧，清心莲子饮。无力则为虚，六味地黄丸。沉实为寒，沉迟为虚，宜温宜补。沉微弱则为虚，不宜直补，所谓补肾不若补脾，正与此同。沉数，阴中无阳，八味地黄丸汤。右尺浮而有力，系邪脉，后必泄泻喘促而亡。（浮为阴虚，有力为邪火，泄泻下虚不固也，不能纳气归原也。）凡脉浮取不得，为阴中之阳虚；沉取不得，为阳中之阴虚；未至而至者为实邪，应至而不至者为虚邪；短为肺气虚，兼之以数，则火克金也。（学易草庐本，于望色切脉一篇，至“脉细则无水”一句而止，以后二十行，系东扶续书于后者，盖亦是慎斋之辞，为他门人所录，而此本未及编入，故补录之，今稍低一字，以别于学易草庐之原本。）
　　卷二
　　辨证施治
　　凡有热病，喜热饮食，睡卧不得，衣被不可近者，俱是阳虚之病。（炳章按∶此亦未可为的据，凡胸有痰饮者，多喜热饮，若误认阳虚而用热药，久必受其害。）凡泄泻、肠风等证，小肠薄，不能传送，故渗入于大肠。凡干燥等证，大肠虚，不能润泽，故涩滞而难出。脾虚食不磨，有宿食则酸，胃虚饮不消，有宿饮则嘈。脾实，食消肌滑，脾虚，体瘦，四肢不举。汗至颈而还者，阳不发越；至脐而还者，阳气将动；至足者，阳气周流一身，病将自愈肺病则周身不摄，脾病则四肢不举。凡浑身胀痛，俱属阴分血亏，大热亦属血分。微寒微热，或有热不退者，汗至颈而还者是气分。气分宜补中益气汤，见证加减；血分宜芎归汤加肉桂，或四物汤，加麻黄肉桂。胸中胀满，四物汤加苏梗。口不知味，有实热者，有虚热者。口不知谷味，中虚可知。盖谷气入脾胃，中气赖以养不喜非不足而何？二者各自不同，中气实则空，空则上通下达；中气虚则实，实则痰凝气滞如扑打损伤，服破血药，不得去者，必成中满，其毒瓦斯入脾故也。凡有表证，俱属里虚。（王胥山曰∶此即邪实皆由本虚之义，盖示学人治病，不可不求其本说，为节印板注脚，大失周氏立言救世之一片婆心，且使不学无术之庸人得起而议其非矣。炳章按∶此说究竟非是，果系里虚即当用补，岂有以补愈表证乎？即补中益气之法，原非为外感而设，于此误认受害不浅，王胥山先生虽曲为之说以时会之，不足以掩其失也。）自热，蒸蒸发热，似烦非烦，补中益气汤。寒热似疟，补中益气汤加二陈。微寒微热，阴中之阳虚，宜补上焦，八珍汤加黄。如胸膈不宽，加入痰药。自汗微热，阳中之阴虚，八珍汤加肉桂。如腹中痛，加干姜、吴茱萸。寒热似疟，表之阳虚也。表阳者，即剽悍之胃气，升于巅顶，浮于皮毛者也。升浮之气，无时或息。胃气虚，则有时不能升浮，郁于半表半里，外与太阳争则寒，内与阳明争则热，补而升发之，何寒热之有？久而不治，则胃气之升渐少，升少则阳微而恶寒，升少则降亦少，降少则血少而发热，宜八珍汤、十全大补汤治之。微寒者，阳虚也。微热者，阴无从生，虚阳无附耳，八珍阴阳并补，加黄则补阳之功居多。自汗虽属阳虚，然津液少，则阴益虚，故发微热，八珍加肉桂，则补阴之功居多。凡读书人，精神恍惚，汗出不睡，或泄泻，或多痰，病虽不一，要之皆发于心脾。盖思虑多则心火乘脾，君不主令，相火用事，倘不清其源，正其本，阳气愈陷，病气愈盛，归脾汤之类，是为对证。（张东扶曰∶心火乘脾，脾阴受亏，宜补脾之阴，不当补脾之阳。凡五脏相乘，各当察其阴阳，伤阴则补阴，伤阳则补阳，设或阴阳误施，为害不小。炳章按∶此条不的亦非归脾汤所能治，凡思虑多则心血虚，脾无所受气而亦亏，归脾汤专补脾阳，乌能治之？薛一瓢治病发心脾，以归脾汤合天王补心丹加减为丸，庶几近之张东扶之注甚精，可凡人夜间多思，致睡不宁者，淡竹叶、枣仁二味，煎服即安。凡下焦有病，六味丸可通用。若遇泄泻，其要只在调理脾胃元气，又不可轻用地黄。（张东扶曰∶地黄能制得极熟，亦不致有坏脾气，大约泄泻者用之，监以山药、茯苓之类，斯可矣。炳章按∶泄泻者多兼湿，熟地究宜斟酌。）凡泄泻属脾宜燥，脾恶湿也。属肾宜润，肾恶燥也。肾之泄泻，失闭藏之令，不能收摄二便也。（王胥山曰∶治泄泻之法，数言已尽，今人但知治脾，不知顾肾，宜其得失相半也凡治病见证虽多，有吐只宜止吐，有泻只宜止泻。止吐后，须用六君子调理，止泻后，须用参苓白术散，加木香调理。凡上焦病，宜开发之；中焦病，宜和之；下焦病，宜达宜缓。见病医病，医家大忌。盖病有标本，多有本病不见而标病见者，有标本相反不相符者，若见一证，即医一证，必然有失。惟见一证，而能求其证之所以然，则本可识矣。如头痛发热恶寒，筋骨疼痛，此外感实证也。然阳虚则恶寒，阴虚则发热，血虚则筋骨枯而多疼痛，胃虚、肝虚、肾虚，皆有头痛之证。（不是外感实证。）如默默不语，四肢无力，气短身寒，此内伤虚证也。然胃实脾不运，而默默不语者有之，阴气升腾，阳不得令，而身寒者有之。（不是内伤虚证。）种种变幻，实似虚，虚似实，外似内，内似外，难以枚举，皆宜细心求其本也。本必有因，或因寒热，或因食气，或因虚实，或兼时令之旺衰，故治寒者温之，热者清之，食者消之，气者通之，实者平之，虚者补之，再兼时令之味，而病已矣。（此法当知。）诸病不愈，必寻到脾胃之中，方无一失。何以言之？脾胃一伤，四脏皆无生气，故疾病矣。万物从土而生，亦从土而归，补肾不若补脾，此之谓也。治病不愈。寻到脾胃而愈者甚多。凡见咳嗽自汗，发热，肺虚生痰，不必理痰清热，土旺而痰消热退。四君子，加桂、姜、陈皮、北五味，后调以参苓白术散。（炳章按∶知本之论，然脾胃之用在升降运化，拨转气机，尤为要着，未可徒以四君、六君为足尽脾胃之治法也。）脾胃不足，当责其无阳，亦有阳亢热不退，自汗怕寒，四肢倦怠乏力之证。中虚表热，或潮热自汗，莫离补中正方。表热加羌活；腹中胀满，加附子、姜、桂、吴茱萸、青皮、神曲之类；调理，用八珍汤；气血两虚，十全大补汤；阴虚火动，脉洪大而不作泻，六味汤加人参；恶寒，八珍丸；腹痛，理中丸；虚损，虎潜丸。病证多端，颠倒难明，必从脾胃调理，乃岐黄之正法也。诸病有吐泻见证，莫忘脾胃，虽有杂证，以末治之。气短脉有力属实，无力属虚。气脉俱长者易治，虚损气促者难调，久病不宜脱形。若内伤虚损不足之证，不拘药之多少，宜久服有效，如药力未至，必不能成功。补中益气汤加附子，无汗加羌活，若自汗发热，保元汤，加白术、桂、附、归、芍、二陈必愈。凡病日久，阳虚无疑，盖因胃失生发之气，保元甘温退热之圣药也，舍此而用寒凉，必死无疑矣。虽大便燥结，阳陷于阴分，切勿下之。诸病必寻到脾胃之中，乃东垣之高见。胃主生发之气，七情六欲，皆足以伤胃。至于不思饮食，十二经络有一处之滞，则生发之气不行，生发之气不行，四藏皆无生气，病日多矣。医家于气血、寒热、虚实不辨，忘脾胃而投药石者，十常八九，所以往往害人也。验案一人左手寸脉中候微数，重按无力不清，关脉中候沉候皆有力，尺脉沉细有力。右寸中候涩，重按不见脉，关脉中候若有力，下微不清，尺脉沉数无力。此内伤不足之证，脾肺二经受病也。治以补中益气汤，使阳得生而阴得长，加盐水炒黄柏二分以救肾，加枣仁一钱以安心神，小水或热或不利，加远志、莲须各五分以达之。（炳章按∶凡治病未有舍证，而专言脉者，亦未有舍脉，而专言证者，必脉证合参，乃得其真，此病未知所现何证，据脉则土强木弱肾水亦亏，何能任升柴之升散，虽有黄柏炒二分，亦不足以救肾。）一人左寸脉短涩，乃心血不足，关脉微弦无力，左尺沉细。右寸微浮而散，右关按之若有力，举之不足，重按无力不清，右尺沉而无力。责其无火，宜大补气血，治以十全大补汤。一人五十八岁，右脉带弦，左脉豁大有力。弦为木脉，见于右手，胃受木克而虚也。左脉豁大有力，邪火盛也。不治之证。（炳章按∶此未见即为不治之症，特非补中益气所能治耳。）一妇人年三十，左寸浮大，左关大，左尺洪大，右寸浮大，右关尺俱沉细无力。治方用山茱萸、白茯苓、生地黄各一钱，泽泻、陈皮各五分，川附子、生甘草各二分，姜枣煎。盖浮与洪大属火，故壮水以制火，泽泻、白茯苓引火下行。关尺沉细无力，真火不足，故加附子以一妇人六脉纯阴，或二、三至，或四、五至见歇，此血中之气虚也。四君子加白芍、肉桂，理脾和肝，山药糊丸。血中之气脾为主，脾土旺则上焦肺气亦足。盖脾为太阴，肺亦太阴，二阴皆赖阳以生。用桂则土温而金不寒，气血自然生发也。一人两尺脉沉微，脾胃脉弱，肺脉中候沉涩，此火不能生土，寒在下焦，痰在上焦，必转咳嗽，然后阳气发生，方为佳兆也。用药之妙，须虚处着力，一落在实处，再难长进矣。（炳章按∶据脉而论，所议原不谬，但赘以须从虚处着议，云云，则似无论何脉何证，总以补虚
　　卷三 二十六字符机
　　理
　　资生万物位坤宫，忌湿宜温益理中；血气源头从此化，先天化育赖为宗。土为万物之母，在蔻、陈皮、山药之类相投，深有补益。先天后天所生气血，由此而化。凡治百病，先观胃气之有无，次察生死之变化。所至重者，惟中气耳，可不谨乎！
　　卷三 二十六字符机
　　固
　　一点真阳寄坎中，固根须要药灵通，甘温有益寒无补，我笑丹溪错认功。水中之火，乃先天真一之气，藏于坎中。其气自下而上，与后天胃气相接而生，乃人身之至宝。劳伤过度，损竭真阴，以致精不能生气，气不能安神，使相火妄动飞腾，而现有余之证，非真有余，是因下元不足之故也。火与元气，势不两立，若执丹溪法，降火滋阴，而用黄柏、知母治之，恐其愈投愈损。（王胥山曰∶丹溪以四物汤加黄柏、知母，为滋阴降火之妙剂，亦是一法，若以慎斋所言之证，而以丹溪之法治之，大非所宜矣。炳章按∶语甚精奥，然以此诋丹溪则不可，王氏批语甚为的当焉。）若见此证，宜温补于下，而火自归原，病即愈矣。如元气骤脱，相火亦衰，脉微足冷厥逆，各脱阳证，更宜大剂温补，缓则不能救矣。
　　卷三 二十六字符机
　　润
　　肺为华盖主皮毛，金体由来畏火烧，便竭皮枯津液涸，滋干润燥见功劳。润治之方，其理不出乎滋阴润燥，流通血气。夫人身之中，水一火五，阳实阴虚。若嗜欲无节，以致肾水受伤，虚火为患，肾虚恶燥，或前后闭结，或痰在咽喉中干咯，此皆津液不足之故。而火动元阳，焉能全其化育？理宜补养肺金，使金水相生。（肺金，钱本作肾中之金。）自然出入升降，
　　卷三 二十六字符机
　　涩
　　脾实生痰滑泄，肾虚气弱多溏，遗精失禁便不藏，温涩相投切当。涩治之法，其理不出温补温补于下。但下虚滑泄之证，非独健理坤位，亦宜固守坎宫。盖肾为胃关，关门紧固，则二便分调，自无不藏之患矣。（王胥山曰∶大便滑泄，亦有因脾湿生痰所致者，宜以二陈治之。若下元虚弱者，舍温补更无别法矣，故分别言之。慎斋以温补为涩字符机注脚，盖以脾肾两固则二便均调，启闭有节，自无溏峻泻关门不禁之患。涩治之要，莫尚于此，与世医之专用芡实，金樱子、粟壳之类为涩药者，相去远矣。）
　　卷三 二十六字符机
　　通
　　痢疾泄痛用通因，验色分明辨久新，寒则当温热当下，有余不足妙如神。通治之法，不出于泻利二端。若泻利后重逼急，而痛太甚，速去无度，或滞不行，或身热色赤，此等理宜急下。如不痛者，此乃积也，所有不通旁流之物，俱宜下之，所谓通因通用之法也。若用止药，则泻愈甚而病愈增矣！至于痢久色白，或兼红色，气息腥秽，身冷脉弱，下泄无度，腹痛喜按，切忌芩、连、栀、秦、寒凉之剂，急用桂、附、干姜温补为要。若泻久而溏者，亦宜加参、苓、山药之类温之。古云诸积诸痛，喜温而恶寒者，斯言信矣。人有贵贱，贵虚而贱实，尤宜识此。（王胥山曰∶贵者多虚，贱者多实，凡病皆宜识此，不独泻利一证，慎斋特于此条发其例耳，夫富贵之人多劳其心，又耽嗜好，故有病者，其正气多虚。贫贱之人，只是劳力，但于风雨寒暑燥湿不能避忌，故其病也，多本邪实，此人事之固然也。若贵者之先天充实，或者培养得宜，而贱者于劳力之外，兼复劳心，又或纵欲无度，则虚实之形必自相反，不可执一而论。）
　　卷三 二十六字符机
　　塞
　　塞因之法妙难传，疏启中间峻补兼，此理若能知得透，谁云医道不通仙。塞治之法，甚则骇人耳目，可谓难也已！谓气无补法，人皆慎之，殊不知下气虚乏则中焦滞实。盖肾为生气之原，若先天气乏，不能与后天胃气相接，而喘胀生焉！故胸胁满甚，不若疏启于中，峻补于下，乃前贤之准绳。其功有快捷方式之妙，笔不尽述，惟知脉者能悟之。且用药之法，轻则泛上有碍，重则降下无妨。人参随下焦药，亦入下焦，不可不知。
　　卷三 二十六字符机
　　清
　　清肺甘寒味最良，水金滋养此源长，如加辛燥纯凉剂，便使真元气自伤。肺为五脏华盖，统摄诸气，营运不息，乃至清之分，秋毫难犯。所最畏者火也，苟或心有伤感，以致肺中火动，中焦之气必伤，而咳血嗽痰之患作矣。夫金受火制，则无健运之能，而百病生焉。药宜甘寒滋养，使子母相生，不受火形，其气自清，乃为良法。辛燥纯凉之剂，不宜轻用，用之稍过，则反伤其气。必须察其脉之虚实，脉如不足，虽有痰血，亦宜温补真元，切忌寒凉。凡衄血吐血，势未甚者，当行从治，补中益气汤，加麦冬、五味之类为宜。若用寒凉，理无是处。（炳章按∶抄本多干姜肉桂。）
　　卷三 二十六字符机
　　扬
　　外感风寒咳嗽，身多发热头疼，或兼火郁在诸经，发散轻扬以定。四时感冒风寒，时行疫证，实非真伤寒。初感则入于太阴肺经，故咳嗽，痰多鼻塞，或头疼发热，状似伤寒。（钱本作“有似外感重而内伤相夹者一样。”）不可遽用甘辛发汗，但当察其脉之虚实，验其证之有余，以轻剂兼风药引而扬之，如葛根、升麻、荆芥之类，参苏饮之属，或兼火郁，少加清
　　卷三 二十六字符机
　　逆
　　人火分明势缓然，寒凉灭伏药相兼，两途虚实应须别，莫使差讹致倒颠。经云∶微者逆之。也。（张东扶曰∶心之真阴伤，然后君火炽，用寒以益心，非为心属火而用凉以折之也。亦救其心之真阴而火自静耳。）且真阴藏于离宫，故曰神阴。与相火治法大相远矣。（复言可以用寒之故，张东扶曰∶火旺于南，南，离也，心也，而真火实生于肾。水旺于北，北，坎也，肾也，而真水实生于心。）名虽曰逆，实正治之法也。
　　卷三 二十六字符机
　　从
　　龙火飞腾大速，遇寒光焰滔天，惟其推折势难兼，邪退正随管见。（钱本作“难将凉剂经云∶甚者从之，从者，从其性也。盖龙火者，相火也，其势大烈，不可水灭湿折，从其性而伏之，惟桂、附、姜之属，可以治之。庸工不识此理，凡见火病，不分阴阳，不辨虚实，确谓知母黄柏，独能补肾滋阴，不知阴气化火，火势愈强，是不明龙雷之性，逆从之道也。（末二句钱本作“真阴在坎，却与心火同治”，谬矣。）
　　卷三 二十六字符机
　　求
　　呕逆声频气有余，欲餐难入费踌躇，寒因热用无他技，姜制栀连倍竹茹。求者，求心火之有余也。盖心为君火，不戢则自焚，自焚则死。况真精所藏之位，性喜寒而恶热。太仆云∶寒以益心，诚哉是言也。又云∶呕逆生而食不得入，有火之病，宜求所谓寒因热用，是其法也
　　卷三 二十六字符机
　　责
　　寒动乎中因肾虚，肾虚阳脱气难拘，须知地户宜常闭，失禁令人必丧躯。责者，责肾水之虚之开窍处。故知两肾，乃先天水火之窟。元气之浓薄，于此分焉；形躯之寿夭，由此判焉。善保养者，使火不妄动，真气不损，存守于中，乾坤不息，与胃气相接，何病之有？（王胥山曰∶真气即是肾中元阴元阳之气，相火一动，真气自泄，相火不动，则真气静存于内，生化无穷，尽根于此。）不善养者，劳欲过度，真气漏泄，相火横行，邪气无制，于是百病生焉。又肾虚则寒起，若真阳脱而作泻者，是门户不禁也。脉存者生，脉脱者死。药宜峻补于下，迟则不能斡旋矣。经云∶热之不热，是无火也。食入反出，是亦无火也，并温也。温之不愈，其死速矣。（一作“温而不愈者有之，未有不温而能愈者也。”）
　　卷三 二十六字符机
　　缓
　　久而增气理悠长，缓治中和物化常，脾胃相通辨谷气，药如偏胜不为良。经云∶久而增气，物化之常，气增之久，夭之由也。此言药之气味，治之缓急，出乎医之调燮也。盖胃中清纯委和之气，偏与谷肉果菜相宜，即参术亦有偏胜。此先哲之格言，自当视其病之缓急而治亦如之。夫病有新久，新则势急，宜治以重剂，久则势缓，宜调以轻剂。一切内外伤，邪气已退，药宜间服，当以饮食调之，于中有缓急之意存焉。若服药过度，反伤其气，病益绵延不愈，或者反致增添新病。医须识此，庶无虚虚之害矣。（张东扶曰∶此条乃治病最要之法，
　　卷三 二十六字符机
　　峻
　　势急难施缓治，邪实重剂相当，理中承气斡旋分，用者验如神应。峻治之法，死生所系，应善用其法，可谓上工也矣。又患似伤寒，应汗不汗，其势不解，心中烦躁不安，势已极矣。宜大剂补中益气，加麻黄、姜、附，一服即解。此皆峻治之一法也。
　　卷三 二十六字符机
　　探
　　初验难分真伪，欲施攻补狐疑，全凭一探实和虚，此是医家妙计。凡治病，内外不辨，又虚实不分，妄施药物，服之不能保其无失。医家通活变者，临证察脉之时，问前医所用何药，作何调理，若果能见其实有失处，我则对证施治，必无不治。（王胥山曰∶前医用药未效，后之接手者多务翻案以求胜之，久寒则用热，久热则用寒，久泻则用补，久补则用泻，以为讨巧出奇之计。然而脉与因故在也，苟据脉审因，确见前医识力未到，自当改弦易辙，以正其误，若不据脉审因，而妄生歧论，只图求异于前人而网其利，竟置病患吉凶于度外，其居心不可问矣。）嗟乎！惟有初治之时最难，虚实两途，犹豫未决。（张东扶曰∶古人知其难而难之，今人知其难而易之，亦并不知其难也。冤哉！）知机者，用意调和，如按琴瑟，药中则气和，自然之理。但实可受寒，虚可受热，攻补之诀，在其中矣
　　卷三 二十六字符机
　　兼
　　实虚相杂损元阳，攻补兼施细酌量，先理脾家为切要，气行无滞补何妨。兼治之法，攻补并泻，或腹痛，或胸胁满闷。怒气挟食伤肝，皆损中气，虽兼内外劳伤，头痛发热，务以调理脾胃为先。凡治吐泻腹痛满闷等证，先用温补，加香砂辛热之味，使诸证平复，而脾气营运，再用纯补之药，以俟汗解而愈。古云∶气滞物伤，补益兼行消导，此之谓也。
　　卷三 二十六字符机
　　候
　　伤寒表实汗为难，火数如逢发等间，（王胥山曰∶火数，谓七日及十四日之期，病证多于此候转机也。未至其期，强发其汗，汗或不出，或虽有汗而病仍不解，若至其期，用药中的，应手取效矣。发等间，言发汗之不难也。炳章按∶余见近时，市医多有持此论者，余常笑之不意，乃原本于此，夫风寒中人，急于星火当其，初起用药驱之使出，则邪去而正不伤，最要法也。迟疑逗留坐视其传经，则变症蜂起，虽欲乘火数而发其汗，庸有冀平。）历代明医无此诀，于今说破妙机关。外感有余之证，必身热头疼，恶寒无汗，乃表实之故。虽言表实者，理宜发汗，然服发汗药而汗不出，不宜再发其汗，候逢火数，其汗必出，或作战而汗，亦有不战而汗者。若战汗时，药宜用温补以一助之，要使正气胜其邪，邪汗出而愈。如火数未至，将药强发，虽汗亦非自然之汗，不免反伤其气，其病反甚于前。历代明医，不立此法有汗当止，无汗当候。或兼吐泻，亦当调理中宫，或虚实相兼，攻补互用。（钱本于验字条下有此数句，盖亦慎斋之言，而草庐本不载，今改附录候字条下，稍低一字，以别于草
　　卷三 二十六字符机
　　夺
　　临证随机立见高，宜攻宜守辨分毫，心存专主人司命，仇夺乾坤造化标。经云∶精气夺则虚。又云∶夺血者无汗（汗即血所化也。）夺之为言，重虚之谓也。精气夺，夺血者，宜守之，毋再伤其精气血。又经云∶土郁夺之。夺之即攻之谓也，言土郁者，宜攻下之，令无壅窒也。宜守宜攻，辨得分明，自无虚虚实实之祸矣。（王胥山曰∶病有危急，而虚实介于疑似之间，治之苟失其宜，虚虚实实，死亡不旋踵矣。惟深于理法者辨之明而察之，审宜守宜攻，确然不惑，独排群议而急救之，所谓夺者，乃夺之死也而置之生，夺之危地而置之安也。其引经文，不过取以为攻守二途作一引子，于夺字符机不甚紧对，盖精气夺则虚血，血夺者无气，二夺字当作失字解，土郁夺之，此夺字当是夺而去之之义，玩诗意，细绎经文，其
　　卷三 二十六字符机
　　寒
　　恶寒战栗非寒证，阳亢精微积热深，莫使毫厘谬千里，总须着意个中寻。恶寒之证，有阳亢而见阴证者，此假寒真实热也。若真寒之证，其脉为迟，为微为弱，气虚欲脱，足冷厥逆，自汗自利，此急宜温补之，真寒证也。若热极而恶寒者，脉必有力，宜用承气汤下之，
　　卷三 二十六字符机
　　热
　　恶热因非热，元虚气自伤，莫教从实治，须用补虚方。恶热之证，有元气受伤，邪火独盛而恶热者，所谓火与元气不两立也。温补真元，其火自退。盖此是阳虚火动，而非真热之病也。真热之病，脉多洪大有力，身热谵语，大便燥结，口渴无汗。（钱本于此下有“得井水探之不逆亟当重下无疑”十三字。张东扶曰∶大便燥结，口渴无汗，阳虚火动者亦有之，当合上二句参看，方得真情实据耳。）若元气受伤而恶热，虽有便燥口渴外象，而脉大无力，宜人参、麦冬、五味、山药、杞子、肉桂、细辛、生地、甘草、白芍、归身之类治之。
　　卷三 二十六字符机
　　补
　　阴盛阳衰气薄，喜温恶冷通情，医能识破个中情，起死回生有应。经云∶气血者，喜温暖而恶寒凉。盖温暖之味，得生长之性，多补。寒凉之味，行消杀之气，多泻也。且万物生于土，土爰稼穑，稼穑作甘，甘则能补脾胃，为后天气血之原。治病而能用甘温以补土，则效多。但行补之法，宜先轻后重，不及可加，太过则反剧矣。（详观近时气化渐衰薄。人身一小天地也，自然相应。凡百病证，多宜温补，少宜凉散，阴盛阳衰之理，静验已久。本此治疾，见效甚多，此实心得之妙也。钱本于此条内多此数行，而草庐本无之，盖亦慎斋平昔之言，而门人所记录者，今附录于后。）
　　卷三 二十六字符机
　　泻
　　实病因由汗不宣，脉应证对法当权，休将忽略轻生命，诀有言传出自然。泻者，泻其有余。有余者，邪气实也。泻实之法，有汗、吐、下三法，病在上者，或寒，或食，或痰，并宜吐之。邪在表者汗之，邪在里者下之，此皆有余之证，当及时施治，不可因循。盖补泻二字，寒热从之，医中之秘，的在于斯。泻法先缓而后急，不及可再攻，太过恐难复旧。然亦不可确然竟以攻下为长策。盖商鞅治国之法，原非治平之正道也。（有余之证宜霸，不宜王法，当下不可因循而失，或不当下而下之，祸不旋踵。又云∶补则补其不足，泻则泻其有余，脉有虚实，证以明之。钱本有此一段，而草庐本无之，今附录于后。）
　　卷三 二十六字符机
　　提
　　气虚下陷因何故？劳损伤神理必然，闭脱两般要所据，全凭提固法相兼。胃气在中，肾气在下，二气相接，周流营运不息，何病之有？一或有伤而气虚下陷之病生矣。故肝肾之阴不能升，心肺之火不能降，则有闭结之患。（张东扶曰∶肝肾之阴不升，则上燥，心肺之火不降，则下寒。）须先行通知，兼以升提。如或不效，即宜温补真阳，其气自然通达。又如妇人血崩，下气虚脱而患泄泄者，皆宜峻补兼提。经云∶出入废，则神机化灭，升降息，则气立孤危。盖天地人一也，而生生化化，莫不由此一气之升降。所以提则春气生发而元气营运也
　　卷三 二十六字符机
　　越
　　食塞胃中气不调，越因越用法为高，若然反出因无火，温补中宫积自消。凡饮食不匀，有伤升降，心下泛泛然，或兼恼怒，则郁闷难舒，一吐即愈。皆越因越用之法也。若食入反出，王太仆云∶是无火也。内必兼寒兼积，法宜温补中宫，用理中汤去甘草，加乌梅、生姜、消痰之药。（钱本多枳壳一味。）此则越法之内，而兼调中之意者也。
　　卷三 二十六字符机
　　应
　　治法中间有四应，四应得法可回生，汗温吐下应无失，失却相应命不存。治病之法有四，汗、温、吐、下，乃医家之准绳也。应汗不汗，失也；汗之不汗，天气不通矣。应温不温，失也；温之不温，阳气脱矣。（王胥山曰∶虚不受补也。）应吐不吐，失也；吐之不吐，胃气竭矣。应下不下，失也；下之不下，地道不行矣。凡用汗、温、吐、下之药而病仍不应，俱死兆也。故曰∶顺之则生，逆之则死。
　　卷三 二十六字符机
　　验
　　医家临证要分明，察色观识死生，腹痛按知虚与实，还凭验舌听声音。诸证先观形色，次察声音。经云∶色之与脉，当相参应。五色有四季之分，惟土为正色，色中见黄，脉中见缓，乃为有胃气。黄为土色，土位中央、五色之中，稍带微黄，方为佳色。色不可红，色纯红者，真脏色见也，见则死矣。（王胥山曰∶色纯红者，乃阳气外越之征，故见则必死。真脏色见者亦必死，然真脏色青、黄、白、黑皆有之，不仅红色一种。）故真脏色不见，知其尚非死征。若脉气带缓，面色带黄，知其胃气未败，未必死也。目者，一身之精华所萃，色藏于内而发见于外，有神则精明光彩，黑白如常；实则阳光灿烂，虚则阴翳朦胧，若失其神，则昏昧不明，远近不辨。再察其脉神，存否如何？或两神俱失，决死无疑矣。舌者，心之苗也，红为热，白苔为寒，色紫者，心火亢极而实热也。再察其脉，果系有余，法宜急下之。舌黑色者，热极而无生意也。色黄兼下利，而唇口碎裂，是为水涸，非实热，乃假热也。由肾之真阳虚极不能化生津液，理宜大剂温补，稍带甘寒，使金水相生，则燥解而生可回。若用纯凉，反泻真阳，其死决矣。又凡舌短兼囊缩，脉有力为热，脉虚为寒，则死无惑焉。声音从丹田中出，其音嘹亮，则有神矣。若含糊声嘶者，痰火盛也；前重后轻者虚也；前轻后重者实也；出言骂詈，其声雄壮者，胃热也；病重失音，死证也；病患不语，虚之甚也，能语则病方愈；谵语郑声，及呻吟者，皆阴虚中不守，非佳兆也。诊其脉，有神可生，无神者死。喘息者痰也，治当清金降火。如不效，据脉审因，宜从温补，肾温火降，喘必缓矣。（若兼外感，亦应发散。）按腹之法，所以验虚实也。按之不痛者虚也，诊其脉果不足，身虽发热，理宜温补；按之痛者实也，脉果有力，宜急下之，方愈。人之天庭倾倒，死证也。盖天庭为阳，阳不升，则阴不生；有形之体属阴，阴不生，则形亦坏不存，故知其为死证无疑矣。诗曰∶行医不识气，治法将何据？堪笑道中人，未有知音处。见痰莫治痰，见热莫攻热，喘生休耗气，见血不清血，无汗勿发汗，遗精莫补涩。明得个中机，便是医中杰。
　　卷四
</div>
    <div class="pagination">
<span class="current-page">1</span><a href="慎斋遗书_page2.html">2</a><a href="慎斋遗书_page3.html">3</a><a href="慎斋遗书_page4.html">4</a><a href="慎斋遗书_page5.html">5</a><a href="慎斋遗书_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
