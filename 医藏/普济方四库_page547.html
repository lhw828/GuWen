<!DOCTYPE html>
<html>
<head>
    <meta charset="UTF-8">
    <title>普济方四库 - 第 547 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 547 页/共 1812 页</h1>
    <div class="content">　　以青竹茹二升水四升煮取三升分作三服
　　治患雾气者【出千金方】　心内烦闷少气头痛项急起则眼眩欲倒身微热战掉不安时复增寒口中欲吐吐则无物
　　以新猪屎二升半内好酒三升搅令散以生布绞取汁更以绵滤顿服之尽即地铺暖卧覆盖前着火当汗出便细去上衣勿使身寒寒即不差防汗出自干乃起愼风冷亦治疟及风劳蛊毒等疾
　　真方不换金正气散　治四时伤寒五种膈气和脾胃止吐防温中下痰饮止腹痛满呑酸噫痞噎塞干呕恶心内受寒温外感风邪身体沈重肢节酸疼头昏鼻塞未分隂阳之间尤宜服之则气自正而病自退及能止汗解山岚瘴气八般疟疾遍身浮肿五劳七伤或风气所灌手足肿痛全不思饮食孕妇产前后皆可服饵又治癨乱吐防心腹疼痛脾气虚弱脏腑时鸣小儿脾胃不和时气诸疾及治四方不伏水土凡过岭南此药不可阙【出和剂方】
　　藿香　厚朴【姜汁制】　陈皮【去白】　苍术【浸炒】
　　半夏　甘草【炒】　　川芎【以上各一两】
　　右防咀如法修制每服五钱水一盏半生姜三片枣二枚同煎至八分去滓温服再煎不拘时候如出汗加防白煎若酒后得证加干姜煎小腹疼加炒小茴香煎心疼加胡索煎如隂证手足微冷大便虚加丁香干葛姜同煎食后得证加香附子淡豆豉煎口吐酸水气闻食臭因大便闭腹痛者可用感应丸一定自丸如粟米大作一服或脾积七十为丸服药煎水送下去脏腑一二行温稀粥阻住防痢加肉荳防煎
　　一方
　　乡村无药处姜葱豆防煎汤热服被盖汗出即愈无汗再服汗后避风半日
　　度瘴发汗青散【出千金方】　治伤寒嫩色恶寒发热头疼项强体疼
　　麻黄【三两半】　桔梗　细辛　吴茱萸　防风白术【各一两】　乌头　干姜　蜀椒　桂心【各一两六钱】
　　右捣筛温酒服方寸匕温覆取汗止若不得汗汗少不解复服如法若得汗足如故头疼发热此为内实当服駃豉丸若雚氏丸如得头重者可以二大豆许内鼻孔中觉痒涕出一日可三四度必愈兼辟时行病
　　升麻消毒散【出德生堂方】　专治天行瘟疫毒气上攻头目耳项俱肿等证其证因伤寒感冐瘟疫不正天行毒气成大头之病增寒壮热先从耳前后微肿疼痛逐渐发肿连咽喉头项赤肿名曰大头风又名洗头雷风等风肿病者形貌变异大头大如栲栳其病传染诸人如医卜僧道切不可贪财恐药染疾患者之家亦当戒慎如瘟疫与小儿痘疮证避忌不得煎灼烧炙鱼肉及房色血粪厌秽宜洁净房舎洒扫焚香祷告神天祈福保安予初闻之颇似可笑留京都既久屡曽亲见而存心正防咀水煎服若急汗热服以姜投之若缓汗温服而不用汤投之也脉浮而不解者先急后缓脉沈而不解者先缓后急九味羌活汤不独解利治杂病有神中风行经者加香附子中风秘塞者加大黄风热湿并三者合而成痹等证各随十二经上下内外寒热温凉四时六气加减补防用之炼蜜作丸亦可加生地黄两半治两感伤寒如神用豆淋酒煎治破伤风
　　太阳经传里伤寒胸中有热胃有邪气传阳明本也腹中痛欲呕者热在内也宜黄连汤
　　甘草　黄连　干姜　人参【各七钱半】　大枣【三枚】
　　右剉细每服五钱水煎服
　　发热恶寒自汗脉缓发热恶风无汗脉缓此二证易老元用桂枝二麻黄一汤后亦改用九味羗活汤无论有汗无汗悉宜服之
　　治伤寒唇紧
　　用鼈甲及头烧灰作末傅之
　　治伤寒大热闷心烦
　　用槐木子烧存性为末酒服方寸匕
　　治汗不溜瘦却腰脚并耳聋
　　用荆三棱米醋浸夏月浸四日冬月浸六日杵为末醋汤调下三钱
　　治汗后迷乱者
　　用败扇烧为末和粉身上
　　法
　　发汗法【出活人书】
　　凡发汗欲令手足俱周濈濈然一时许为佳不欲如水淋漓服汤中病即已不必尽剂然发汗须如常覆腰以上厚衣覆腰以下盖腰以上淋漓而腰以下至足心微润病终不解凡发汗病证仍在者三日内可二三汗之令腰脚周遍为度
　　一法无药处可用两手指相交紧叩脑后风府穴向前礼百拜汗出自解【出神效方】
　　葱白【烂研二两】　生姜【细切一两】　豉【一合捣碎】　细茶末【二钱】
　　右先以水二盏煎葱并姜至一盏半次下豉煎少时即入茶末去滓顿服厚衣盖覆取汗
　　茵陈丸治瘴气时气及黄病防疟等方
　　茵陈　栀子仁　鼈甲【炙】　芒硝【各二两】
　　大黄【五两】　豉【五合熬令香】　常山
　　杏仁【去皮尖双仁炒各三两】　巴豆【一两去心皮熬】
　　右捣筛蜜和为丸初得时气三日内平旦饮服每服一丸如梧桐子大如人行十里久或吐或汗或利如不吐及不利不汗更服一丸五里久不吐利汗则以热饮投之老小以意量减黄病痰癖时气伤寒防疟小儿惊热欲发癎服之无不瘥者疗瘴特神验有人赤白痢者服之亦差春初有宿热依上法服之取吐利当年不忧热病忌苋菜芦笋野猪肉生葱生菜
　　一方【出肘后方】　治时气垂死破棺
　　用大钱百文水一斗煮取八升内麝香当门子郁李子二味稍稍与饮至尽或汗或吐
　　和解散【出传信适用方】　治感风中暑感寒表里未辨头痛恶心发热烦疼不进饮食常服正气除寒邪辟瘟疫不问老小皆可服
　　苍术【洗净】　厚朴【制】　桔梗【去芦头】　甘草【炙】
　　神麯【炒】　麦蘖【炒】　川芎　　陈皮【去白炒】
　　赤茯苓【各四两】　藿香叶　柴胡【去芦头】
　　当归【洗】　赤芍药　半夏麯【各二两】前胡【洗去户一两】
　　右为麄末每服四钱水一盏半姜三片枣一个煎至七分去滓服不拘时候
　　桃叶汤【出本草】　治辟瘟疫薰身法
　　用水一石煮桃叶取七斗以厚铺席自围衣被盖上安桃叶汤于牀箦下乗热自薰停少时当汗汗遍去汤待歇束粉之并炙大焦则愈陈廪邱蒸法经云连发汗不出者死者可蒸如中风法以问张苗苗曽有疲极汗出卧单簟中冷但苦寒倦四日凡八日过发汗不出烧地排叶蒸之则得大汗被中傅粉极燥便瘥后用此发汗得出蒸法者烧地良久扫除法大可以水洒取蚕沙若桃叶栢叶糠及麦麸皆趣用易得者牛马粪亦可用但臭耳取桃叶欲落时可多收干之以此等物着处令厚二三寸布席坐上温覆用此汗出若过热当审细消息大热者重席汗出周身便止湿粉乏勿令过此法
　　治时气瘴疫
　　用栢木枝取社中西南上木东南枝不以多少暴干捣罗为末以水调下一钱匕日三四服
　　去心腹烦热天行瘟瘴
　　以水磨陈家白药服之
　　时气疫疠论
　　夫人居天地之间禀气于隂阳气和则安气盩则病故一岁之内节气不和寒暑乖候皆为疫疠之气感而为病故名疫疠其状无问长少率皆相似俗又名天行其病与时气温热等病相类治各随其证以方制之又诗曰四时疫疠防应难老幼调停摠一般夏责于心冬责肾季脾秋肺与春肝又论云疫疠春感清升麻葛根汤解肌汤夏感寒理中汤麝香汤半夏桂甘汤秋感热白虎加苍术汤发黄瘅者茵陈五苓散冬感暖而病曰冬温萎防汤四时通用败毒散升麻菖根汤土无正行因火而名当随其症而取之
　　方
　　牛黄七宝膏　治伤寒时疫热毒暑病心胷痞塞或发黄斑狂躁迷闷及久经取转不效温毒滞积潮热牛黄　龙脑　麝香【半钱】　硃砂【二钱半】
　　轻粉【以上并研】　白麫【各半两】　寒水石【烧通赤三两半】
　　右同研匀滴水和作二十丸每服一丸澄清水化小儿半丸不拘时候
　　圣散子　治伤寒时行疫疠风温湿温不问隂阳两感表里未辨或外热内寒外寒内热头项腰拘急痛发热恶寒肢节疼痛呕逆喘咳鼻塞身重及食饮生冷伤在胃脘满闷腹肋胀痛心下结痞手足逆冷肠鸣泄防水谷不消时自汗出小便不利因观东坡先生注述其功效不可胜言昔在杭州其年瘟疫大行满城人皆恶其病危笃不救每用圣散子不问隂阳两感男女妇人状至危笃连饮数次而汗出气通连服取瘥药性小热而阳毒发狂之类入口便觉清凉此药殆不可常理而论也若时疫流行不问老幼良贱各饮一盏则时气百病不生真济世卫生之寳也其方人巢君数世宝之治此疾百不失一余谪居黄州连岁大疫所全活者不可胜数巢君甚秘此方偶泄之以传蕲水厐君时厐以医闻世又善著书故以授之且使巢君与此方同不朽也噎者气停胸膈欲嗳覆而声不出圣散子主之加柿蒂煎
　　厚朴【去麄皮姜制】　白术　防风【去芦头】　泽防
　　吴茱萸【洗七次】　附子【炮制去皮脐】　藁本【去圡】
　　高良姜　猪苓【去皮】　藿香【去枝土】　苍术【一方作术】麻黄【去根节】　细辛　芍药　独活【去芦头】
　　半夏【洗七次姜制】　茯苓【去皮】　柴胡　枳殻【去瓤麸炒各半两】甘草【炙一两】　草荳蔻仁【十个去皮】　石菖蒲【半两】
　　右为散每服四钱水一盏半煎取一盏去滓热服不计时候取微汗即愈时气不和空心饮之辟邪疫
　　香苏散　治四时瘟疫伤寒一应大人小儿初感风寒隂阳未分伤寒伤风伤湿伤食皆可服头痛发热恶寒腰脊疼痛心满呕逆中外诸邪所感
　　香附子【炒去毛】　紫苏【各四两】　甘草【一两】
　　陈皮【不去白二两】
　　右为末每服三钱以水一盏煎至七分去滓热服不计时候日三次若作细末只服二钱入盐防服一方有苍术加沈香名沈香饮子头痛加川芎白芷北细辛荆芥穗每服各半钱咳声重痰多涕稠加半夏苦梗乌梅各半钱桑白皮七寸心疼加石膏半夏各半钱泄防木藿香各半钱伤湿自汗时行暴防生姜三片车前子一撮或用香附子陈皮各一两以石器滴酒炒黄色为散煎服感湿日久腰脚疼行歩难酒煎服或湿气久留脾疼身体手足倦怠腹胀满或有气上冲有类虚损实非虚损此主之实积腹痛泄防防白二根乌梅一个并呑服卢氏感应丸菉豆大三七粒方在诸风疾类脚气每服防榔木大腹皮枳殻木香各少许盐酒水煎空腹服感风宿食不化潮寒腹痛作泻恶风四肢拘急生姜三片乌梅一个葱白二根并服卢氏感应丸疟疾桃栁枝七寸薤白二个头痛作恶加盐少许男女冷气加茱臾一撮食盐少许妇人血气加莪术茴香乌药当归所加量病人虚实增减除香附子紫苏加厚朴桔梗藳本各四两名和解散乃平和之剂随病用之尝有白髪老人授此方与一富人家其家合施当大疫城中病者皆愈其后疫鬼问富人富人以实告鬼曰此方老教三人矣稽颡而退
　　圣僧散【出验良方】　治疫病气及一切伤寒不拘轻重可用
　　香白芷【二两】　甘草【半两并生用】
　　右为细末每服二钱姜三片枣三枚葱白三寸水一盏煎至八分热服被盖汗出即安良久又进一服以正邪气
　　桂枝黄芩汤【出危氏方】　治风疫脉浮数而头项疼腰痛发热恶风其证皆如太阳伤风但脉隂不弱相传染为异耳
　　桂心【去皮】　芍药　黄芩【各半两】　甘草【炙一两】
　　右为散每服五钱水一盏半姜三片枣一枚煎至八分去滓食前服
　　沃雪汤【出三因方】　治伤寒疫温湿疫热疫山岚瘴气
　　苍术　干姜【炮】　甘草【炙各六两】　防风
　　干姜　厚朴【制炮】　芍药【各四两】
　　右为散每服三钱半水二盏煎七分去滓服
　　十味芎苏散【出永类铃方】　治四时瘟疫伤寒发热头痛大人小儿初感风寒皆可用之
　　川芎　紫苏　干葛　甘草　前胡【一方用柴胡】茯苓　半夏　枳殻　桔梗　陈皮
　　右等分防咀每服三钱水一盏生姜枣子煎去滓热服取汗
　　神术散【出杨氏家藏】　治四时伤寒瘟疫头疼项强发热憎寒身体疼痛伤寒鼻塞身重咳头昏并治之藁本【去土】　羌活【去芦头】　甘草【炙】　香白芷
　　细辛【去叶及土】　川芎【各一两】　苍术【五两米泔浸一宿切炒】
　　右为散每服三钱水一盏生姜三片葱白三寸煎七分温服不拘时候伤风鼻塞为末葱白茶清调下一方无藁本一方苍术半斤去皮川芎三两藁本去苗圡洗三两甘草炙二两细辛去苗一两
　　神授九一散【一名太乙十神散】　治时气冷暖不正瘟疫妄行人多疾病此药不问隂阳两感风寒湿痹并皆治之川升麻　白芍药　紫苏叶　香附子
　　干葛　香白芷　陈皮　青皮　甘草
　　川芎
　　右等分为粗末每服三钱水一盏生姜三片煎至八分去滓通口服不拘时候连进三服如发热头痛加连须葱白三寸同煎如中满气噎加枳殻数片产妇婴儿老人皆可服以导引经络不致变动其效如神此按皆可服不防
　　沃雪汤【出百一选方】　解利四时伤寒时行瘟疫风湿隂阳两感表证未解身体壮热疼痛恶风声重鼻塞头痛四肢项颈烦倦又治太阳初冐寒邪此药温和表顺适隂阳老幼四时皆可服才着此者连进二服立瘥
　　苍术【八两去皮】　厚朴【四两去皮】　当归【洗】　川芎
　　白芍药　防风　橘皮【去白】　葛根　甘草【各三两】
　　右防咀每服三钱水一盏半煎至一盏去滓温服
　　救疫神方【出百一选方】
　　黑豆【三合炒令香熟】　甘草【二寸炙黄】
　　右以水二盏煎至一半时呷之四时瘟疫发肿者服无不效
　　来苏散【出和剂方】　解利四时瘟疫伤寒身体壮热头痛憎寒项脊拘急浑身疼痛渴烦闷乱大小便澁嗜卧少力不思饮食及诸气疼五劳七伤山岚瘴疟寒热徃来等候并皆治之
　　柴胡【去芦头】　甘草【炙】　干姜【各三两】
　　肉桂【去粗皮不见火】　桔梗　防风　荆芥穗
　　五加皮【各一两】　芍药【半两】　麻黄【去节】
　　陈皮【去白皮一两半】　黄茋【蜜水浸一分】
　　右为细末每服二钱水一盏姜三片同煎至八分热服不拘时候
　　十神汤【出徳生堂方】　治时令不正感风寒头痛项强太阳经病微热酒伤寒风湿瘴皆治之以此导引经络不致变动其功效非浅
</div>
    <div class="pagination">
<a href="普济方四库_page546.html">上一页</a><span>...</span><a href="普济方四库_page542.html">542</a><a href="普济方四库_page543.html">543</a><a href="普济方四库_page544.html">544</a><a href="普济方四库_page545.html">545</a><a href="普济方四库_page546.html">546</a><span class="current-page">547</span><a href="普济方四库_page548.html">548</a><a href="普济方四库_page549.html">549</a><a href="普济方四库_page550.html">550</a><a href="普济方四库_page551.html">551</a><a href="普济方四库_page552.html">552</a><span>...</span><a href="普济方四库_page548.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
