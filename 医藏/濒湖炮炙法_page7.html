<!DOCTYPE html>
<html>
<head>
    <meta charset="UTF-8">
    <title>濒湖炮炙法 - 第 7 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>濒湖炮炙法 - 第 7 页/共 21 页</h1>
    <div class="content">　　〔 曰〕凡使，惟中为妙，到膝即仰，到腰即俯。使子勿使叶，使根勿使茎，四件若同使，翻然成痼疾。采得叶，用七岁儿七个溺，浸七日七夜，漉出晒干。

　　卷二 草类

　　角蒿

　　〔 曰〕凡使勿用红蒿并邪蒿，二味真似角蒿，只是此香而角短尔。采得，于槐砧上细锉用之。

　　卷二 草类

　　茺蔚

　　〔时珍曰〕凡用，微炒香，亦或蒸熟，烈日曝燥，舂簸去壳，取仁用。

　　卷二 草类

　　刘寄奴草

　　〔 曰〕凡采得，去茎叶，只用实。以布拭去薄壳令净，拌酒蒸，从巳至申，曝干用。

　　〔时珍曰〕茎、叶、花、子皆可用。

　　卷二 草类

　　旋复花

　　〔 曰〕采得花，去蕊并壳皮及蒂子，蒸之，从巳至午，晒干用。

　　卷二 草类

　　青葙

　　〔 曰〕凡用先烧铁杵臼，乃捣用之。

　　卷二 草类

　　续断

　　〔 曰〕凡采得根，横切锉之，又去向里硬筋。以酒浸一伏时，焙干，入药用。

　　卷二 草类

　　漏芦

　　〔 曰〕凡采得漏芦，细锉，以生甘草相对拌蒸之，从巳至申，拣出晒干用。

　　卷二 草类

　　飞廉

　　〔 曰〕凡用根，先刮去粗皮，杵细，以苦酒拌一夜，漉出，日干细杵用。

　　卷二 草类

　　葫芦巴

　　〔时珍曰〕凡入药，淘净，以酒浸一宿，晒干，蒸熟或炒过用。

　　卷二 草类

　　蠡实

　　〔时珍曰〕凡入药炒过用，治疝则以醋拌炒之。

　　卷二 草类

　　恶实

　　〔 曰〕凡用拣净，以酒拌蒸，待有白霜重出，以布拭去，焙干捣粉用。

　　卷二 草类

　　耳

　　〔大明曰〕入药炒熟，捣去刺用，或酒拌蒸过用。〔 曰〕凡采得去心，取黄精，以竹刀细切拌之，蒸从巳至亥时出，去黄精，阴干用。

　　卷二 草类

　　荷

　　〔 曰〕凡使勿用革牛草，真相似，其革牛草腥涩。凡使白 荷，以铜刀刮去粗皮一重，细切，入砂盆中研如膏，取自然汁炼作煎，新器摊冷，如干胶状，刮取用之。

　　卷二 草类

　　麻黄

　　〔弘景曰〕用之折去节根，水煮十余沸，以竹片掠去上沫。沫令人烦，根节能止汗故也

　　卷二 草类

　　灯心草

　　〔时珍曰〕灯心难研，以粳米粉浆染过，晒干研末，入水澄之，浮者是灯心也，晒干用。

　　卷二 草类

　　干地黄

　　〔藏器曰〕干地黄，本经不言生干及蒸干。方家所用二物各别，蒸干即温补，生干即平宣，择肥日

</div>
    <div class="pagination">
<a href="濒湖炮炙法_page6.html">上一页</a><span>...</span><a href="濒湖炮炙法_page2.html">2</a><a href="濒湖炮炙法_page3.html">3</a><a href="濒湖炮炙法_page4.html">4</a><a href="濒湖炮炙法_page5.html">5</a><a href="濒湖炮炙法_page6.html">6</a><span class="current-page">7</span><a href="濒湖炮炙法_page8.html">8</a><a href="濒湖炮炙法_page9.html">9</a><a href="濒湖炮炙法_page10.html">10</a><a href="濒湖炮炙法_page11.html">11</a><a href="濒湖炮炙法_page12.html">12</a><span>...</span><a href="濒湖炮炙法_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
