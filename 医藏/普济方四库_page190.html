<!DOCTYPE html>
<html>
<head>
    <meta charset="UTF-8">
    <title>普济方四库 - 第 190 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 190 页/共 1812 页</h1>
    <div class="content">　　明矾　黄号丹　真蚌粉　烂石膏　真龙骨【各等分】麝香【少许】
　　右为细末用绵纒竹茜拭耳换绵蘸入耳
　　白矾散【出圣惠方】　治聤聋脓水不絶
　　白矾【半两】麻勃【一分】木香【一分】枌脂【一钱】花胭脂【一分】
　　右为细末毎用时先以绵子拭净脓后满耳填药效
　　治耳热出汁【出直指方】
　　硝石【一钱】烂石膏【一钱】天花粉【一钱】防风【一钱】潮脑【少许】
　　右为末掺耳立止
　　治耳内脓血【出直指方】
　　明白矾　黄号丹　龙骨　胭脂【等分】麝香【少许】
　　右研为细末用绵杖撚亁换绵杖蘸药入耳一方麝香轻粉少许掺入耳
　　治脓耳【出直指方】
　　蝎蛸【七个】胭脂【半钱】乳香　麝香【各少许】
　　右为细末以挖子挑入耳
　　香附丸　治耳内脓水不亁
　　香附子末【三钱】亁胭脂【一钱】蜜陀僧【一钱】轻粉【少许】
　　右为细末毎用少许吹入耳中
　　矾石散　疗耳内脓水
　　白矾【八分】麻勃【一分】青木香【三分】松脂【四分】
　　右捣末先镕松脂入药末丸如核浄拭内脓塞耳取瘥
　　苁蓉散【出圣惠方】　治耳聋有脓水不絶臭秽
　　肉苁蓉【一两】龙胆【一两】白茅根【一两】
　　右共烧为灰研细以少蜜和匀后入鲤鱼胆汁三枚搅令稀即以绢滤取汁沥入耳中其滤亁滓捻作锭子以薄绵裹塞耳中不过三两上愈
　　治耳脓【出仁存方】
　　蜜陀僧【一钱】轻粉【半钱】麝香【一字】
　　右为末先以绵卷耳内脓掺入药末
　　治耳臭流脓
　　杏仁　麝香　青布灰
　　右捣碎杏仁作一丸用新绵薄网将竹丝杖纒裹入耳蘸前药二味入耳内一宿见效先用绵绞浄傅之
　　治耳内出脓
　　竹蛀虫【不拘多少】胭脂　麝香【各少许】
　　右为末吹耳内
　　三黄散　治耳内流脓
　　雄黄　硫黄　雌黄
　　右为细末吹耳内贴之立止
　　矾石散【出圣济总録】　治耳聋有脓水不止
　　矾石【熬一两】铅丹【炒一钱】
　　右为末毎用半字掺入耳中
　　地骨皮散【出圣济总録】
　　地骨皮【半两】五倍子【一分】
　　右为末毎用少许掺入耳中
　　矾黄散【出圣济总録】　治耳内脓痛不止
　　矾石【半两】雄黄【好者一分】
　　右细研毎用指甲挑少许先以绵杖子拭耳内令亁滴生麻油一二防入耳内仍以绵杖子惹药末在耳中不拘久近只一二度瘥
　　二圣散【出圣济总録】　治耳内出脓水
　　白附子【一两】羗活【一两】
　　右为细末用猪羊肾各一只入药半钱不得着盐湿纸裹煨熟五更初温酒嚼下即以粥压
　　桂骨散【出圣济总録】　治耳聋有脓
　　肉桂【去粗皮一两】乌鱼骨【一两】
　　右捣为散掺入耳中瘥
　　麝香佛手散　治五般耳出脓血水者
　　人牙　麝香【少许】
　　右为细末吹耳内少许即干亦治小儿豆疮出复收者酒调一钱服之即出
　　速效散【出圣济总録】　治耳聋脓出久不瘥
　　用地龙一条盛在白葱管内当门挂隂亁同麝香少许研为细散掺耳内
　　治耳聋有脓【出千金方】
　　捣桂和鲤鱼脑纳耳中不过三四度瘥
　　竹蛀屑方　治耳内出脓不论男子妇人小儿皆可用以竹蛀屑入麝香少许用杖子绞入耳中或加胚子即胭脂膏少许
　　治耳聋黄脓出【出经效济世方】
　　右烧白矾灰研胡桃油调涂
　　抵圣散　治耳中脓经年不愈及驴涎马汁攻发疮疡骨疸疳瘘等疮
　　白矾灰【一两】乌鱼骨【三钱】亁胭脂　轻粉【各一钱】乳香【一钱】麝香【半钱】
　　右为散或糁或吹以膏贴之如有耳脓者用一匙吹耳中
　　治耳出脓水不止俗呼油耳【出本草】
　　用白矾烧烟薰耳中令耳孔内知暖虫自出
　　麝红散【出杨氏方】　治脓耳疼痛
　　蝎蛸【七枚】麝香【半钱】
　　右件并研令匀每用以　耳子挑少许入耳中日夜三四次用之
　　治脓耳
　　右用木内蛀虫屎研入麝香少许先以绵杖子撚亁吹药入耳
　　耳内生疮【论】
　　夫足少隂为肾之经经虚则风热邪气乗之与津液相搏故耳内生疮世俗治耳疮多以傅掺塞耳等药以为邪气出外专为外医殊不知服药以治肾经之为善也
　　方
　　黍粘子汤　治耳痛生疮
　　桔梗【半钱】柴胡【三分】连翘【二分】黍粘子【二分】当归【三分】黄芩【二分】生地黄【二分】黄耆【三分】甘草根【三分】黄连【二分】龙胆草【一分】昆布【一分】蒲黄【一分】苏木【一分】桃仁【三个】红花【少许】生姜【一分】
　　右同剉如麻豆大作一服水煎一盏去滓稍热食后服忌寒凉之药利其大便
　　治冻耳成疮【出圣惠方】
　　栢叶【二两】杏仁【四十九枚】乱髪【二两】盐【半两细研】乳香【半两】黄蜡【一两半】清油【一斤】
　　右件先煎油令沸即下乱髪以尽为度后下诸药同煎令色焦黄滤去滓更以绵重滤过再以慢火煎之然后入乳香黄蜡等搅令稀稠得宜于磁器中盛以鵞翎取涂之
　　蛇床子膏　治耳生疮湿痒不止
　　蛇床子　枯白矾　五倍子　海桐皮　舶上硫黄　海螵蛸　雄黄　雌黄　松香【各少许】子【烧灰存性】
　　右各等分为末用轻粉清油调傅疮上一方无雌黄
　　香脂膏　治米疽生耳中连头肿疼不可忍
　　欝金【一两】地骨皮【一两】矾石【一钱研】龙脑【半钱】
　　右为细末用腊月猪脂油调涂之若用鼠脑调更佳
　　曽青散【出海上方】　治耳有恶疮
　　雄黄【三分】曽青【半分】黄芩【一分】
　　右细研为末每用少许纳耳中有汁出即以绵子撚亁用之
　　大黄散【出圣惠方】　治耳有恶疮塞耳
　　大黄【半两】黄连【一分】龙骨【一分】
　　右为细散每用少许绵裹核大塞耳中
　　黄连散【出圣惠方】　治耳有恶疮
　　黄连【半两】矾石【三分】
　　右捣研为细散每以少许绵裹纳耳中兼疗耳痛有脓
　　土马騣涂方【出圣济总録】　治耳疮
　　土马騣　井中苔【各等分】
　　右为末以灯盏内油调涂之
　　黄马散【出圣惠方】　治耳内外恶疮及头疮肥疮瘑疮
　　黄蘖【半两】马齿苋【亁者一两】
　　右为细末每用小豆许绵裹纳耳中耳外傅之
</div>
    <div class="pagination">
<a href="普济方四库_page189.html">上一页</a><span>...</span><a href="普济方四库_page185.html">185</a><a href="普济方四库_page186.html">186</a><a href="普济方四库_page187.html">187</a><a href="普济方四库_page188.html">188</a><a href="普济方四库_page189.html">189</a><span class="current-page">190</span><a href="普济方四库_page191.html">191</a><a href="普济方四库_page192.html">192</a><a href="普济方四库_page193.html">193</a><a href="普济方四库_page194.html">194</a><a href="普济方四库_page195.html">195</a><span>...</span><a href="普济方四库_page191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
