<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 106 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 106 页/共 122 页</h1>
    <div class="content">　　大活血丸 治打扑伤损，折骨碎筋，瘀血肿痛，瘫痪顽瘅，四肢酸疼，一切痛风等证。

　　青桑炭（一斤） 栗间 骨碎补 南星（制） 白芍药 牛膝 川乌（炮） 黑豆（酒煮，各一两六钱） 自然铜 木鳖子（各八钱） 细辛（一两） 降真香节 枫香（各三钱） 乳香 没药 血竭（各六钱）

　　上末。醋煮秫米粉糊，集众手搓为丸，缓则发裂，如弹子大，候干，用生漆为衣，久则不坏。每用一丸用无灰酒磨，化服。

　　黄末子 治证同前。

　　川乌（炮） 草乌（醋煮，炒） 降真香 枫香 肉桂 松香 姜黄 乳香 没药 细辛（各五钱） 当归 赤芍药 羌活 独活 川芎 蒲黄白芷 五加皮 桔梗 骨碎补 苍术（醋煮） 何首乌 川牛膝 片姜黄（各一两）

　　上末酒调下。欲好之际，加自然铜制一两，只折骨者，便可用之。

　　白末子 治证同前。

　　白芷 南星（制） 白术 何首乌 桔梗 羌活 独活 白芍药 白杨皮 川芎 白茯苓白蔹 当归 薏苡仁（炒） 骨碎补 牛膝 续断 川乌（炮） 细辛 肉桂 枫香 乳香没药（各一两）

　　上末，酒调下。欲好之际，加自然铜制一两，只折骨者，便可用之。

　　红末子 治证同前。

　　独活 何首乌 南星（制） 白芷 羌活 当归 骨碎补 苏木 牛膝 赤芍药 红花川芎（各二两） 细辛 川乌（制） 桔梗 降真香 枫香 血竭 乳香 没药（各一两）

　　上末，酒调下。欲好之际，加自然铜制一两，只折骨者，便可用之。

　　黑末子 治证同前。

　　雄鸡毛（烧） 桑炭 老松筋（炒存性） 嫩松心 侧柏叶（醋煮，各四两） 当归 牛膝 何首乌黑豆（制） 南星（制） 骨碎补 熟地黄 羌活 独活 赤芍药 川芎 白芷（各二两） 细辛肉桂 川乌（炮） 草乌（制） 木鳖子 南木香 五灵脂 降真香 乳香 没药 枫香（各一两） 百草霜（五钱）

　　上末。热酒调下。欲好之际，加自然铜制一两，只折骨者，便可用之。

　　牡丹皮散 治跌扑闪锉，伤损滞血疼痛。

　　牡丹皮 当归 骨碎补 红花（酒浸） 续断 乳香 没药 桃仁 川芎 赤芍药 生地黄上水酒煎服，却用秫米饭热罨缚，冷又蒸热换缚。

　　橘术四物汤 治跌扑磕伤，滞血体痛，饮食少进。

　　当归 川芎 白芍药 淮生 陈皮 白术 红花 桃仁上生地黄同煎服。骨节疼，加羌活、独活。痛不止，加乳香、没药。

　　黑神散（《和剂》）

　　黑豆（去皮，炒，半升） 熟干地黄（酒浸） 当归（去芦，酒制） 肉桂（去皮） 干姜（炮）

　　甘草（炙） 芍药 蒲黄（各四两）

　　上为细末。每服二钱，酒半盏，童子小便半盏，不拘时煎调服。

　　当归补血汤 治金刃所伤，及跌磕打扑，皮肉破损，亡血过多，此宜止痛，兼补为先。

　　若皮肉不破损者，宜作瘀血停积治之。

　　当归 川芎 白芍药 熟 防风 连翘 羌活 独活 乳香 没药 白芷 续断 杜仲上生地黄煎，入童便和服，不可用酒。气虚加人参、白术、黄 。

　　按：补血须用参、 为君，此止用四物，亦活血之药，非补血也，况加以羌、独、防、芷之耗散乎。

　　〔顺气〕撤消通气散 治打扑伤损作痛，及乳痈便毒初起，或气滞作痛。

　　木香 茴香（炒） 青皮（去白） 穿山甲（酥炙） 陈皮 白芷 甘草 漏芦 贝母（各等分）

　　上为末。每服一二钱，温酒调下。

　　薛按：前方治打扑闪错，或恼怒气滞血凝作痛之良剂。经云：形伤作痛，气伤作肿。

　　又云：先肿而后痛者，形伤气也，先痛而后肿者，气伤形也。若人元气素弱，或因叫号，血气损伤，或过服克伐之剂，或外敷寒凉之药，血气凝结者，当审前条大法，用温补气血为善。

　　〔接骨〕接骨神效，无比累验 用当三钱一百零八个，（钱浓字连草者）。以铁线穿定，用活桑木一根作柴，烧钱红，米醋一大碗，未煎者不入盐，将所烧钱 入醋中，如此淬之，以醋干为度。取醋中淬落铜钱末，就用醋洗去灰，晒干为极细末。再用黑雄鸡一只，清汤煮熟，去肉用骨一副，以醋炙酥，为末。入乳香、没药各一两，与铜钱末一处和匀。每服一字，临服时，用患人发在顶上者，洗去垢，烧灰入药中，无灰酒调服。不吐只一服，如吐出再服。如痛止不可再服，必须先夹缚所折骨端正，用杨树皮，刮去肉糊并外粗皮敷之。下咽便不痛，五七日便能运动，必终身忌荸荠，一名地栗。

　　一方 用五铢钱醋淬，一两二钱，黑鸡骨三两，研细匀。每服病在下四钱，疏服食前；病在上二钱半，频服食后。一方，有乳香、没药。

　　洁古方 用醋淬半两钱，苏木、定粉、南硼砂各一钱，为末。作一服，当归酒二三服，痛止勿服。

　　〔丹〕接骨散没药 乳香（各五钱） 自然铜（一两，醋淬） 滑石（二两） 龙骨（三钱） 赤石脂 白石脂（各二钱）

　　麝香（后入，少许）

　　上为细末。以好醋浸没，煮多为上，候干就炒燥为度。临服入麝香少许，挑小茶匙在舌上，温酒下，病分上下，食前、后服。若骨已接尚痛，去龙骨，石脂而多服。尽好。

　　〔世〕 又方接骨。

　　乳香 没药 苏木 降真节 川乌（去皮尖） 松明节 自然铜（米醋淬，各一两） 地龙（去土，麻油炒，半两） 血竭（三钱） 龙骨（半两，生用） 水蛭（油炒，半两） 土狗（十个，油浸炒）

　　上为细末。每服五钱，酒调下，在上食后，在下食前。

　　定痛接骨紫金丹麝香 没药 红娘子（各一钱半） 乌药 地龙（去土） 茴香 陈皮 青皮（各二钱半） 川乌草乌（炮，各一两） 五灵脂（去皮） 木鳖子（去壳，各半两） 黑牵牛（五分，生用） 骨碎补 威灵仙金毛狗脊 防风（去芦） 自然铜（醋淬七次，各五钱） 禹余粮（四钱，碎）

　　上为细末，醋糊丸，如桐子大。每服十丸至二十丸，温酒送下，病上食后，病下食前服。

　　麦兜散半两钱（ ，醋淬七次） 自然铜（ ，醋淬七次） 地鳖虫（焙干）

　　上三味等分，每服酒调一分，不可多，多则骨高起矣。

　　一方 用五铢钱 淬，研细。每服一麦壳许， 虫浆调下。

　　接骨仙方人骨（小儿者尤佳， ，一两） 乳香（二钱） 喜红绢（一尺，烧存性）

　　末之。每服二钱，温酒下。

　　又方小儿骨（ ，一两） 乳香（五钱） 白面（三钱，炒）

　　上为末。无根水调为丸，如梧桐子大。每服三十丸，热酒吞下。

</div>
    <div class="pagination">
<a href="证治准绳疡医_page105.html">上一页</a><span>...</span><a href="证治准绳疡医_page101.html">101</a><a href="证治准绳疡医_page102.html">102</a><a href="证治准绳疡医_page103.html">103</a><a href="证治准绳疡医_page104.html">104</a><a href="证治准绳疡医_page105.html">105</a><span class="current-page">106</span><a href="证治准绳疡医_page107.html">107</a><a href="证治准绳疡医_page108.html">108</a><a href="证治准绳疡医_page109.html">109</a><a href="证治准绳疡医_page110.html">110</a><a href="证治准绳疡医_page111.html">111</a><span>...</span><a href="证治准绳疡医_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
