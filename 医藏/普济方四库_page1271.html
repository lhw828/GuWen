<!DOCTYPE html>
<html>
<head>
    <meta charset="UTF-8">
    <title>普济方四库 - 第 1271 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1271 页/共 1812 页</h1>
    <div class="content">　　治毒蜂螫
　　右取被螫人所居正东上着地草须是头尾正东西者取中间五寸勿动散着头灸防所伤处三防依旧着原取处勿乱却东西即瘥
　　孙真人云见一切毒螫之物不得起恶心向之亦不得杀之后必遭螫治亦难
　　蜘蛛蜈蚣伤【附论】
　　凡蜘蛛蜈蚣所伤轻者焮肿疼痛甚则溃而成疮自非外以药涂傅内以药防导未易得愈
　　方
　　四神膏　　治蜘蛛咬痛
　　皂荚　芜荑　雄黄　青塩
　　右等分为末和匀蜜调涂咬处频易甚効
　　叶散　　治蜘蛛作疮
　　枣叶　栢叶【各五月五日采阴干】　生鐡衣　晩蚕沙
　　右各等分捣散以生麻油和如泥先灸咬处涂之瘥
　　栢膏【出圣惠方】治蜘蛛咬生疮诸治不瘥
　　叶　栢叶　晚蚕沙
　　右等分捣为末以生油和如泥先灸咬处后用药涂之良
　　芜荑散【出圣惠方】治蜘蛛咬徧身成疮立効方
　　白芜荑【一分】　皂荚【半挺】　青塩【半分】
　　右为末錬蜜和圆如皂荚子大毎有伤着处用蜜调一圆在疮上即効
　　雄黄膏【一名蓝汁膏出圣恵方】治蜘蛛咬徧身成疮及治虫豸伤咬
　　雄黄【一分】　麝香【一钱】　蓝汁【一大盏】
　　右细研投于蓝汁中以涂咬处立瘥若是毒蜘蛛咬即便细细服其蓝汁神异之効
　　香油方【出千金方】治蜘蛛咬毒方
　　用人尿又油淀又炮姜贴之又猢狲屎傅之
　　黄腊方【出百一选方】治蜈蚣毒虫咬
　　用桑枝汁同塩调擦痛处或用镕黄腊滴患处肉赤为度一方以桑白皮捣之良
　　柳白散【出圣恵方】治蜘蛛咬作疮诸治不瘥方
　　柳白皮【一两】　半夏【一两】
　　用并烧为灰细研以水调涂之
　　腻粉散【出圣恵方】治蜈蚣咬人方
　　腻粉【半両】　麝香【少许】
　　右相和研匀生姜汁调涂咬处一方无麝香
　　地龙散【出圣恵方】治蜘蛛咬徧身成疮立効方
　　用青防叶一茎去尖头作孔子以地龙一枚置防叶中揑两头勿令通气动摇之俟为水涂之所伤便瘥神验
　　麝香散【出圣恵方】
　　用叶一合入麝香末半钱麻油调涂之立効
　　韮根散【出圣惠方】用韮根一根去土入麝香一钱同研之雄黄膏　　治蜈蚣咬痛
　　用雄黄研细一分用桑根白皮自然汁调咬处
　　桑根散【出十便良方】治蜈蚣咬蒜汁涂方
　　用蒜洗切细研桑根白皮汁和涂咬处
　　胡粉散【出千金方】治蜘蛛咬毒方
　　用乌麻油和胡粉如泥涂上干则易之
　　吴茱茰散【出百一选方】治蜈蚣伤
　　用烂嚼吴茱茰一味擦之立効一方用捣烂虾防涂之
　　雄黄散【出百一选方】
　　用生姜汁调腻粉傅之其痛立止一方姜汁雄黄涂贴亦良
　　薤白方【出圣恵方】治蜘蛛咬
　　用嚼薤白傅雄黄亦可遍身肿服蓝汁
　　桑叶方【出经验良方】治蜈蚣诸防咬方
　　先用鞋底土擦之用大蒜桑叶罨于伤处如无用油防罨伤处或蓝涂罨伤处亦効麻鞋履底炙以揩之即瘥
　　巴荳膏【出经验良方】治蜈蚣防咬伤痛方
　　用烂研巴荳一粒猪脂膏少许调涂疮口立愈一方用胭脂膏少许
　　白矾散　　治蜘蛛并蜈蚣咬伤
　　用露筯草其根洗净焙干捣细为末用白矾水调贴
　　苦参散　　治蜈蚣咬人痛不止
　　用头垢腻和苦参末酒调傅之
　　椒防散【出圣恵方】治蜈蚣咬方
　　胡防【一握捣如泥】　椒【一合】
　　用水煮椒汁洗之后封胡防泥于咬处即瘥
　　治蜘蛛咬徧身成疮立効方【出圣惠方】
　　用井花水研硇砂涂之甚效
　　又方【出圣恵方】用蝙蝠粪生油研涂之
　　治蜘蛛咬作疮诸治不瘥【出圣恵方】
　　生油【少许】　防【一合】
　　用先将油涂咬处即以防捣作团拭之若见丝入防中即效
　　又方【出圣恵方】用虾蟇头炙令黄为末油调涂之立効又方【出圣恵方】用塩和油调涂之数揩之神验
　　又方【出圣恵方】用猕猴粪为末油调涂之瘥人家飬者不净不可用
　　又方【出圣恵方】用竹筒子长三寸许笼咬处煎酽浆水防于筒中冷即易之以瘥为度仍取桃枝叶剉煮汤洗之尤验
　　又方【出圣恵方】用嚼续随子傅之立瘥
　　又方【出圣恵方】用驴马脚底臰屎泥涂咬处不过三两度瘥治蜈蚣咬方
　　用蜡少许将笔管坐所咬处镕蜡滴向管内令到疮上三四滴便止
　　羊乳散【出圣恵方】治蜘蛛咬人令徧身生丝及毒中人用羊乳一味饮之愈正元十年崔贠外从质云目击有人为蜘蛛所咬腹胀大如有娠徧体生丝其家弃之乞食于道后遇僧教饮羊乳未防而平复矣此方妙
　　治蜘蛛咬徧身成疮立效方【出圣恵方】
　　用上好春酒任意饮之取醉使人飜转身勿令一面卧恐酒毒入人肠胃须防蜘蛛儿于疮中小如粟米自出尽即瘥
　　鸡冠血涂方【出圣恵方】治蜈蚣咬
　　用雄鸡冠血涂之立止
　　附子膏【出圣恵方】治蜈蚣咬痛
　　用附子一枚生用去皮脐就沙盆内以醋少许磨浓少许涂之
　　治蜈蚣毒虫咬【出广南卫生方】
　　用皂角于咬处上用艾灸之即去之无不効
　　治蜈蚣伤【出医方集成】
　　用大撚纸灯一个浓蘸麻油防着了于咬处照熁之毒气自出尽入油烟中也
　　又方【出百一选方】
　　用右手大指中指把地上于中指尽处搯少土傅之勿令患者知此亦厌胜法耳
　　又方【出百一选方】用菖蒲细嚼以傅咬处立愈
　　又方【出百一选方】用头发烟薫或烧灰擦伤处
　　又方　　治蜈蚣咬法【蜈蚣有赤足黄足者蛰人甚痛】
　　用大蜘蛛一枚放所咬处令收其毒曽试用之既囓痛果即定蜘蛛虽着身稍逺必径寻其处而囓之渐觉腹胀盖为毒气所攻须投水中不尔即死一方云用冷水在傍如蜘蛛死即投水中救活易之以痛止为度甚妙兼治蝎螫尤佳
　　必効方　　治蜘蛛咬着疼痛
　　用塩防炒干为细末每用油调涂之必効
　　治蜈蚣蜘蛛毒用红蚯蚓擂烂傅之立効
　　治蜈蚣毒【出百一选方】
　　用鸡粪涂之一云乌白鸡屎水调涂之一用烧鸡粪用酒涂之一用醋
　　治蜘蛛咬【出十便良方】
　　用雄黄末傅又徧身肿饮羊乳愈蓝汁尤佳
　　治蜈蚣咬【出圣恵方】用蜗牛擦取汁滴入咬处
　　治蜘蛛咬疮
　　用合欢皮叶并头垢捣为末和铛下墨生油调涂
　　治蜘蛛咬
　　用蠮螉烧末油和傅咬疮上此物能食蜘蛛亦取其相伏也
　　治蜘蛛咬疮
</div>
    <div class="pagination">
<a href="普济方四库_page1270.html">上一页</a><span>...</span><a href="普济方四库_page1266.html">1266</a><a href="普济方四库_page1267.html">1267</a><a href="普济方四库_page1268.html">1268</a><a href="普济方四库_page1269.html">1269</a><a href="普济方四库_page1270.html">1270</a><span class="current-page">1271</span><a href="普济方四库_page1272.html">1272</a><a href="普济方四库_page1273.html">1273</a><a href="普济方四库_page1274.html">1274</a><a href="普济方四库_page1275.html">1275</a><a href="普济方四库_page1276.html">1276</a><span>...</span><a href="普济方四库_page1272.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
