<!DOCTYPE html>
<html>
<head>
    <meta charset="UTF-8">
    <title>证治准绳 - 第 344 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 344 页/共 348 页</h1>
    <div class="content">　　雄黄【研】蜣螂【研】象牙末【各等分】
　　右为细末炼蜜和丸如黍米大内疮口内后细嚼羊肾脂摩贴之觉痒箭头自出
　　治箭镞入骨取不出疼痛宜用此方
　　巴荳　蜣螂【各三枚】
　　右研涂所伤处候痛定微痒忍之极痒不可忍即撼动拔出次用生膏药傅之以黄连贯众汤洗毕以牛胆制风化石灰傅之兼治恶疮
　　夏侯郸云初在润州得方箭镞出后速以生肌膏傅之説者云兼治疮郸得方后至洪州旅舍主人妻患背疮呻吟郸遽用此方试之愈
　　治箭头不出方
　　磁石【生捣研极细】雄黄【研各三分】
　　右用研匀每服二钱空心菉荳汁调服十日后轻拨便出手足上用此药贴之自出
　　取箭镞方
　　右用天水牛一个独角小者尤妙用小瓶盛之用硼砂一钱研细用水些少滴在内浸自然化水以药水滴在伤处箭头自然出也淮西总管赵领卫名属殿岩密之子云仇防御方张循王屡求不得因奏知徳寿宣取以赐之有奇効与杨氏方中用巴豆蜣螂者大率相似
　　治箭头在咽喉中或胷膈中及诸处不出者
　　右用鼠肝五具细切烂研傅之兼以鼠脑髓或鼠头血涂之并良亦治人鍼折在肉不出并刀刄伤
　　牛膝膏　治箭头在咽喉中或胷膈中及诸处不出者右捣牛膝不拘多少为末以热水调涂箭头即出若火疮灸疮不瘥者涂之亦効
　　治箭头在肉不出方
　　右以白顶蚯蚓十四条内铜器中次入盐一两于日中曝并化作汁涂有箭镞并刀伤须痒则出
　　又方　治箭头及诸刀刄在咽喉胸膈诸处不出者右嚼杏仁不拘多少涂之一方研杏仁细傅之
　　又方　治箭簇中伤在咽喉胸膈不出及针刺不出者右用蝼蛄即土狗虫干者浓煎汁滴上三五度箭头自出一方以蝼蛄脑十枚细研涂疮上亦出
　　鼠油膏　出箭头
　　鼠【一枚熬取油】蜣螂　皁角【烧灰】定粉　龙骨【各一钱】乳香【少许另研】
　　右为细末以鼠油和成膏防药在疮口内其上更用磁石末盖之箭头自出
　　胡椒饼　出箭头及木竹刺入肉不得出者
　　胡椒【研末】
　　右以饭捣烂入胡椒末和一处贴伤处不过一二饼即出或捣蜣螂傅即出或以赌钱牛虫捣傅亦妙
　　万全神应丹出箭头鱼骨针麦芒等逺近皆治之
　　莨菪科【即天仙子苖也】
　　于端午日前一日持不语戒遍寻上顶科见即取酌中一科根枝叶实全者口道先生尔郤在这里道罢用柴灰自东南为头围了用木箆子撅起周回土次日端午日日未出时依前持不语用木橛只一橛取出水洗净不令妇人鸡犬见净室中石臼内捣为泥丸如弹子大以黄丹为衣以纸袋封悬在髙处隂干若有着箭不能出者以绯绢袋盛此药一丸放脐中用绵裹肚系定先用象牙末贴疮上后用此药若箭疮口生合用刀子微刮开以象牙末贴之随出陜西行省出军曽用有効
　　本疗镞不出捣括蒌根傅疮日三易自出
　　世李渤治箭镞不出及恶刺以齿垽和虱捣傅之姚毒箭有二种交广夷俚用燋铜作箭此一种才伤皮便闷脓沸烂而死若中之用饮屎汁并以傅之亦可惟此最妙又有一种用射菵以涂箭镞人中之亦困若着寛处不死近腹亦宜急治今葛氏方治射菵者是【葛氏方用蓝汁大荳猪羊血解之】
　　蓝汁饮　治毒箭所中
　　右捣蓝汁一升饮之滓傅疮上若无蓝取青布清绞汁服之并淋疮中镞不出捣鼠肝涂之鼠脑亦得用之即出
　　贝子散　治毒箭
　　右以贝子捣为末毎服一钱温酒调下不拘时日三四服此方治中毒并金疮止痛
　　竹木刺针入肉緑矾散　治竹草刺疮发肿作疼伤时不曽出血尽被毒气注痛不止夜卧不安初破时其疮紫赤黒色较时起三五重皮是也
　　緑矾【半两小便烧热放矾于内候冷取出日干】丹参【二钱半】麝香【一字】马兜铃根【一钱半】
　　右为细末浆水洗净疮口上敷贴立効
　　又方　治被刺入肉或鍼棘竹木等多日不出疼痛龙葵根【一把洗净取皮】人参【一两俱为末】醋【少许】腊月猪脂【一两】
　　右和捣令匀毎用少许傅疮上其刺自出
　　治手足卒中刺中水毒方
　　韮　蓝青
　　右捣置疮上以火炙热彻即愈
　　又方
　　右嚼防不以多少涂之良若治狐尿刺人者当看豉中有毛为度如无再傅之
　　治竹刺不出者
　　右烂研草麻以绢帛衬伤处然后傅药时时看觑若觉刺出即拔恐药太并好肉弩出也一方不用绢衬
　　牛蒡叶散　治一切金木竹所伤
　　右用牛蒡叶恶实是六七月收者风干为末毎用干掺不得犯别药如经暑月蝇虫下蛆在疮上或因肌肉生合有成窍子者即用杏仁研成膏手撚作条子入在窍内其蛆虫自出
　　治刺伤中风水疼肿
　　右用鲤鱼目烧灰研傅患处汁出即愈诸鱼目皆可用鮧鱼目尤佳
　　松脂方　治刺入肉疼闷百理不瘥
　　右以松脂傅疮上以帛裹三五日当有根出不痛不痒不觉自落甚良
　　治针入肉方
　　右刮指甲末同酸枣仁捣烂唾调涂上次日定出一方用酸枣核烧为末服之
　　又方　治乌雄鸡刺在肉中不出者及治竹木针刺右用乌鸡尾翎二茎烧作灰以哺男子乳汁和封疮口其刺即出
　　桂蜡丸　治恶刺入肉
　　右用桂去麄皮捣为末镕黄蜡丸看病大小置疮内湿纸三五重搭盖以火熁候药丸镕入肉其刺自出如无刺所伤者尤见愈速
　　精凡诸竹木刺入肉中不出以蛴螬研傅立出　又方用白茅根捣傅之立出　又方嚼牛膝根罨之自出简治竹木刺扎入深不得出用乌羊粪捣烂水和罨于伤处厚涂之曾有壮仆脚心中刺不得出苦痛欲死以此药黄昏傅之至四更其刺出遂安
　　山芦苇刺入肉者细嚼栗子查盫伤处　木竹刺已出痛者蝼蛄罨之妙
　　简治针入肉不出用蝼蛄脑子同硫黄研细调傅以纸花贴定如觉痒时其针自出
　　罗神圣膏取针悮入皮肤用车脂不拘多少成膏摊纸上如钱许二日一换三五次其针自出　又取针悮入皮肤用乌鸦翎三五枚火炙焦黄色碾为细末好醋调成膏子涂在疮上纸盖一二时针出効
　　简治针入肉不出用双仁杏仁捣烂以车脂调匀贴在疮上其针自出
　　世治绣针刺足已出痛者用黄泥罨之
　　简主小儿悮为诸骨及鱼骨刺入肉不出者水煮白梅肉研烂调象牙末厚傅骨刺处自輭
　　图生象牙主诸物刺入肉刮取屑细研和水傅疮上刺血出如咽中刺用水调饮之旧象梳屑尤佳
　　孟鱼骨在肉中不出者嚼呉茱茰封之骨当烂出丹破伤风血凝心针入肉游走三证如神方用乌鸦翎烧灰存性研细调一钱服
　　杖疮鬼代丹主打着不痛
　　无名异　没药　乳香【各研】地龙【去土】自然铜【醋焠炒】木鼈子【去殻等分】
　　右为末炼蜜丸如弹子大温酒下一丸打不痛
　　精乳香散　治杖疮神効
　　自然铜【半两醋焠七次】乳香　没药【各三钱】茴香【四钱】当归【半两】
　　右为细末毎服五钱温酒调下
　　鸡鸣散下杖痛腹中恶血甚好【方见前】
　　五黄散　治杖疼定痛
　　黄丹　黄连　黄芩　黄蘖　大黄　乳香【各等分】
　　右为细末新水调成膏用绯绢上摊贴
　　洁古没药散　治杖疮止痛令疮不移
　　蜜陀僧　没药　乳香【各一两】干脂胭【一两半】腻粉【半两】
　　右细末次入龙脑少许若多更妙烧葱与羊骨髓生用同研如泥摊在绯帛上贴之
　　治杖疮
　　片脑　麝香【各五分】龙骨　蜜陀僧　胭脂　轻粉乳香　没药　寒水石【煆各一钱】
　　右为细末干掺疮上四邉以生麪糊围定次用绯红绢帛贴之
　　乳香散　治杖疮肿痛
　　大黄　黄连　黄蘖　黄芩【各三钱】乳香　没药【各另研一钱】片脑【少许】
　　右为细末研匀冷水调摊绯绢上贴之
　　治杖疮
　　血竭　轻粉　干胭脂　蜜陀僧　乳香　没药【各等分】
　　右研细末先以冷水洗净拭干以猪脂调搽红纸贴之愈
　　龙脑润肌散　治杖疮热毒疼痛
　　龙脑【一字】轻粉【一钱半】麝香【半钱】蜜陀僧【二钱】黄丹【一两】
　　右为细末毎用干掺上用青帛贴之内留一孔
　　丹溪云杖疮痛用黄蘖生地黄紫荆皮傅此皆要药也只是血热作痛用凉药去瘀血为先须下鸡鸣散之类又方用生地黄黄蘖童便调傅或加韮汁　不破者以韭菜葱头杵贴冷即易之膏药用紫荆皮乳香没药生地黄大黄黄蘖之类　又方用木耳盛于木杓内用沸汤浸烂搅水令干于砂盆内擂细傅疮上　又方用大黄黄蘖为末生地黄汁调傅如干再傅　又方用野苎根嫩者不拘多少洗净同盐并擂傅在疮上神妙伤重多用盐
　　世杖疮丹用刘寄奴末六钱马鞭草末四钱蜜调傅如湿者干掺【马鞭草即铁筅箒此方甚妙】
　　围药　治肿未破用此消肿定疼
　　无名异　木耳【去土】大黄【各炒各等分】
　　右为极细末用蜜水调围四邉肿处
　　傅杖疮妙方　治棒杖打肿痛者
　　猪母矃　地园荽　田茶菊　地薄荷　血见愁山薄荷　泽兰叶　生地黄
　　右捣烂取汁泡酒服以滓傅贴
　　又方
　　金屯叶　宝塔草　山薄荷　猪母矃　芙蓉叶地薄荷　桑叶尾　泽兰叶
</div>
    <div class="pagination">
<a href="证治准绳_page343.html">上一页</a><span>...</span><a href="证治准绳_page339.html">339</a><a href="证治准绳_page340.html">340</a><a href="证治准绳_page341.html">341</a><a href="证治准绳_page342.html">342</a><a href="证治准绳_page343.html">343</a><span class="current-page">344</span><a href="证治准绳_page345.html">345</a><a href="证治准绳_page346.html">346</a><a href="证治准绳_page347.html">347</a><a href="证治准绳_page348.html">348</a><a href="证治准绳_page345.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
