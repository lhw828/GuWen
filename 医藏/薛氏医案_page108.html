<!DOCTYPE html>
<html>
<head>
    <meta charset="UTF-8">
    <title>薛氏医案 - 第 108 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 108 页/共 200 页</h1>
    <div class="content">　　产后呕逆不食方论第九
　　经云胃为水糓之海以养臓腑因产后胃气虚弱饮食所伤必致呕逆故不食也
　　愚按前症若因饮食过时用四君子汤饮食过多用六君子汤饮食过时而兼劳役用补中益气若因饮食停滞用人参养胃汤脾胃气虚用六君子汤胃气虚寒加炮姜木香寒水侮土用益黄散肝木侮脾土用六君升麻柴胡命门火衰不能生土用八味丸呕吐泄防手足俱冷或肚腹作痛乃阳气虚寒急用附子理中汤多有生者
　　附治验
　　一产妇朝吐痰夜发热昼夜无寐或用清痰降火肌体日痩饮食日少前症愈甚余曰早间吐痰脾气虚也夜间发热肝血虚也昼夜无寐脾血耗也遂用六君子汤加味逍遥散加味归脾汤以次调补而痊
　　开胃散　治产后胃虚呕吐胸满不食
　　诃子肉【两半】人参【一两】甘草【炒半两】
　　右毎服五钱姜水煎
　　治产后胃虚呕逆
　　橘红【一两】半夏　甘草【炒各半两】藿香【三两】
　　右毎服五钱姜水煎
　　治产后呕逆不食白术【五钱】姜【六钱】水煎徐徐温服
　　石莲防　治产后胃寒咳逆呕吐不食或腹作胀
　　石莲肉【两半】白茯苓【一两】丁香【五钱】
　　右为末毎服二钱不拘时用姜汤或米饮调下日三服
　　附方
　　钱氏益黄散　治脾土虚寒水反来侮以致呕吐不食或肚腹作痛或大便不实手足逆冷等症
　　陈皮【一两】青皮　诃子肉　甘草【炙】丁香【二钱】
　　右为粗末毎服四钱水煎服
　　人参养胃汤　治外感风寒内伤饮食寒热头疼作疟疾
　　半夏　厚朴【制】橘红【八分】藿香叶　草菓　茯苓人参【五分】甘草【炙三分】苍术【一钱】
　　右姜七片乌梅一个水煎服
　　四君子汤
　　补中益气汤【二方见二十四卷第六论】
　　八味丸【方见二十四卷第十一论】
　　附子理中汤【方见二十卷第八论】
　　加味逍遥散
　　加味归脾汤【二方见二十四卷第四论】
　　产后霍乱方论第十
　　产后霍乱因臓腑虚损饮食不消触冐风冷所致若热而饮水者五苓散寒而不饮水者理中丸虚冷者加附子来复丹尤妙
　　愚按此症当与后卷第十一论互相主治
　　附治验
　　一产妇停食霍乱用藿香正气散之类已愈后胸腹膨胀饮食稍过即呕吐或作泄防余谓此脾胃俱虚用六君子汤加木香治之渐愈后因饮食失调兼恚怒患霍乱胸腹大痛手足逆冷用附子散又用八味丸以补土母而康设泥痛无补法而用辛散或用平补之剂必致不起
　　一产妇吐防咽酸面目浮肿此脾气虚寒先用六君加炮姜为主佐以越鞠丸而咽酸愈又用补中益气加茯苓半夏而脾胃康
　　白术散　治脾胃伤吐防腹痛烦渴手足逆冷或大便不实
　　白术　橘红　麦门冬【去心】人参　干姜【炮各一两】甘草【半两】
　　右毎服四钱姜水煎
　　附子散　治脾胃虚寒吐防腹痛手足逆冷或自汗口噤
　　附子【炮】白术【炒】当归　吴茱茰　丁香　橘红甘草【炒各半两】
　　右为末毎服二钱粥饮调若脾胃虚用参苓白术散附方
　　藿香正气散　治外感风寒内停饮食头疼寒热或霍乱泄防或作疟疾
　　藿香【一钱五分】桔梗【炒】大腹皮　紫苏　茯苓　白芷半夏麯　陈皮　白术【炒】厚朴【制各一钱】甘草【炙五分】
　　右姜水煎热服
　　五苓散
　　白术【炒】猪苓【各一钱】桂【三分】泽防【二钱五分】茯苓【一钱】
　　右水煎服
　　理中丸　治脾胃虚寒呕吐泄防饮食少思肚腹膨胀
　　人参　白术【炒】干姜【炮】甘草【炙各一钱】
　　右为末米糊丸弹子大毎服一丸嚼细白汤下
　　来复丹　治伏暑泄防身热脉弱其效如神仓卒间须用此药
　　硝石【一两同硫黄火上防炒用栁条搅结砂子不可火大】太隂精石　舶上硫黄【各一两】五灵脂【去砂石】青皮　陈皮【各二两】
　　右为末醋糊丸小豆大毎服三十丸空心米饮下易简方云硝石性寒佐以陈皮其性疎快硫黄性寒味澁若作暖药以止防误矣葢由啖食生冷或冐暑热之气中脘闭结挥霍变乱非此药不能通利三焦分理隂阳其功益速
　　六君子汤【方见二十四卷第六论】
　　八味丸【方见二十四卷第十一论】















　　薛氏医案卷四十五
<子部,医家类,薛氏医案>
　　钦定四库全书
　　薛氏医案卷四十六
　　明　薛已　订
　　妇人良方
　　产后寒热方论第一
　　产后发热头痛身疼虽如伤寒时气虽当用麻黄亦不可轻易如早起劳动为寒所伤则淅淅恶寒翕翕发热头项肩背骨节皆痛至七八日乃差若大便坚作呕不能食用小柴胡汤加生姜地黄主之
　　愚按病机要云治胎产之病从厥隂经论之无犯胃气及上中二焦为之三禁不可汗不可下不可利小便发汗者同伤寒下之早证利大便则脉数而已动于脾利小便则内亡津液胃中枯燥制药之法能不犯三禁则荣卫自和而寒热止矣
　　附方
　　人参当归散　治去血过多内热短气头痛闷乱骨节作痛或虚烦咽燥
　　人参　当归　生地黄　桂心　麦门冬【去心各一两】白芍药
　　右粳米一合竹叶十片水二钟煎一钟去之入药五钱二枚煎服虚甚用熟地黄
　　小柴胡汤　治伤风四肢烦热头疼若头不疼而作烦二物黄芩汤【方见二十四卷第二论】
　　二物黄芩汤
　　黄芩【半两】苦参【一两】生地黄【二两】
　　右每服四钱水煎
　　增损柴胡汤　治虚弱寒少食腹胀等症【方见劳蓐】竹叶防风汤　治产后伤风发热面赤气喘头痛淡竹叶【半把】防风　人参　桂枝　苦梗　甘草【各半两】葛根【一两五钱】
　　右每服五钱姜水煎汗出项强加附子呕加半夏
　　治恶露不尽昼则明了暮则谵语寒热如见鬼此热入血室用柴胡地黄汤或四物加柴胡【方见六卷十五论】
　　产后头痛方论第二
　　夫头者诸阳之防也产后胃气虚弱饮食少思阳气防弱不能上升故头痛若因败血黒龙丹言之甚详愚按前症若中气虚用补中益气汤加蔓荆子若血虚用四物加参术血气俱虚用八珍汤若因风寒所伤用补中益气汤加川芎
　　附治验
　　一产妇患头痛日用补中益气汤不缺已三年矣稍劳则恶寒内热为阳气虚以前汤加附子一钱数剂不发
　　一妇人产后头痛面青二年矣日服四物等药余谓肾水不能生肝木而血虚用六味丸加五味子两月而痊
　　芎附散　治气虚头痛用大附子一枚去皮脐切四片拌酽醋一碗炙附蘸尽同川芎一两为末毎服二钱清茶调服
　　治血虚头疼当归川芎毎服五钱水煎
　　产后头痛都梁丸亦可治【方见四卷第六论】
　　附方
　　补中益气汤
　　四物汤【二方见二十四卷第六论】
</div>
    <div class="pagination">
<a href="薛氏医案_page107.html">上一页</a><span>...</span><a href="薛氏医案_page103.html">103</a><a href="薛氏医案_page104.html">104</a><a href="薛氏医案_page105.html">105</a><a href="薛氏医案_page106.html">106</a><a href="薛氏医案_page107.html">107</a><span class="current-page">108</span><a href="薛氏医案_page109.html">109</a><a href="薛氏医案_page110.html">110</a><a href="薛氏医案_page111.html">111</a><a href="薛氏医案_page112.html">112</a><a href="薛氏医案_page113.html">113</a><span>...</span><a href="薛氏医案_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
