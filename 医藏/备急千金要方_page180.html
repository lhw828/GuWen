<!DOCTYPE html>
<html>
<head>
    <meta charset="UTF-8">
    <title>备急千金要方 - 第 180 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 180 页/共 223 页</h1>
    <div class="content">　　治脓溃后，疮不合方：烧鼠皮一枚为末，敷疮孔中。

　　又方 熟嚼大豆敷之。

　　又方 炒乌麻令黑熟捣，敷之。

　　又方 牛屎敷之，干即易。

　　又方 烧破蒲席灰，腊月猪脂和，纳孔中。

　　治痈疖久不瘥方：用马齿菜捣汁煎，敷之。

　　治痈溃后脓不断，及为诸物刺伤疮不瘥方：石硫黄粉上一味，取箸一茎， 碎头，少湿，纳硫黄中以刺疮孔，疮瘥为度。

　　治痈肉中如眼，诸药所不效者方：取附子削令如棋子安肿上，以唾贴，以火炙之，令附子欲焦，复唾湿，以火炙之，如是三度，令附子之热气彻内即瘥。此法极妙。

　　卷二十二痈肿毒方痈疽第二

　　练石散

　　治痈有坚如石核者，复大色不变，或作石痈方。

　　粗理黄石（一斤） 鹿角（半斤烧） 白蔹（三两）上三味，以醋五升，烧石赤纳醋中不限数，以醋减半止，细捣末，以余醋和如泥，浓敷之，干即易，取消止，尽更合。诸漏及瘰 ，其药悉皆用之。仍火针针头破敷药。又单磨鹿角、半夏末和敷之，不如前方佳也。

　　治石痈坚如石，不作脓者方：生商陆根熟捣敷之，干即易，取软为度。

　　又治湿漏诸痈疖。

　　又方 蜀桑根白皮阴干捣末，烊胶，酒和药敷肿，根即拔。

　　又方 莨菪子为末，醋和敷疮，根即拔。

　　又方 蛇蜕皮贴之，经宿便瘥。

　　又方 栎子一枚，以醋于青石上磨之，以涂肿上，干更涂，不过十度，即愈。

　　又方 梁上尘 葵根茎灰（等分）上二味以醋和敷之，即瘥。

　　又方 当上灸百壮，石子当碎出。如不出，益壮数乃佳。凡发肿至坚有根者，名曰石痈。

　　治恶毒肿或着阴卵，或着一边，疼痛挛急，引小腹不可忍者，一宿杀人方：取茴香草捣汁，饮一升，日三四服，滓敷肿上。冬月阙生者，根亦可用。

　　治风劳毒肿，疼痛挛急，或牵引小腹及腰髀痛方：用桃仁一升研，以酒三升搅和，顿服之。浓衣被盖令汗，不过三剂瘥。

　　治脚肿向上至腹，即杀人者方：用赤小豆一斗，以水三斗煮令烂，出豆以汁浸脚至膝，每日一度，瘥止。若已入腹不须浸，但煮豆食之。忌盐菜米面等。渴饮汁，瘥乃止。

　　卷二十二痈肿毒方痈疽第二

　　麻子小豆汤

　　治毒肿无定处，或赤色恶寒，或心腹刺痛烦闷者，此是毒瓦斯深重所致方：麻子 赤小豆（各五升） 生商陆（三升） 附子（二两） 射干（三两） 升麻（四两）上六味 咀，以水四斗，先煮四味，取二斗半，去滓，次研麻子碎，和汁煮一沸，去滓，取汁煮豆烂，其汁每服五合，日二夜一。当利小便为度，肿退即瘥，并食豆。

　　治一切肿毒，疼痛不可忍者方：取蓖麻子熟捣，敷之即瘥。

　　治诸疮着白痂复发方：大蒜 鼠屎 香墨（等分）上三味为末，敷之日三。

　　治疖子方：凡疖无头者，吞葵子一枚，不得多服。

　　又方 生椒末 釜下土（等分）上二味为末，醋和涂之。（《翼方》有曲末，为三味）。

　　又方 狗头骨 芸薹子（等分）上二味为末，醋和敷之。

　　又方 以鼠粘根叶贴之。

　　又方 雀屎水和敷之。

　　又方 烧葛蔓灰封上，自消。牛粪灰封之亦佳。

　　卷二十二痈肿毒方

　　发背第三

　　（论一首 方十五首）论曰：凡发背皆因服食五石寒食更生散所致，亦有单服钟乳而发者，有上世服之者，其候率多于背两胛间。初起如粟米大，或痛或痒，仍作赤色。人初不以为事，日渐长大，不过十日遂至于死。其临困之时，已阔三寸，高一寸，疮有数十孔，以手按之，诸孔中皆脓出。

　　寻时失音，所以养生者，小觉背上痒痛有异，即火急取净土水和如泥，捻作饼子，浓二分，阔一寸半，以粗艾大作炷，灸泥饼子贴着疮上灸之，一炷一易饼子。若粟米大时，可灸七饼即瘥。如榆荚大，灸七七饼炷即瘥。如钱大，可日夜灸之，不限炷数，仍服五香连翘汤。（方见本卷痈疽门中。）及铁浆诸药攻之乃愈。又法，诸发背未作大脓，可以冷水射之，浸石令冷熨之，日夜不住，瘥止。此病忌面酒五辛等。亦有当两肩上发者。

　　凡服石人，皆须劳役四体无令自安，如不尔者，多有发动。亦不得随便恣意取暖，称已适情，必须遗欲以取寒冻。虽当时不宁，于后在身多有所益，无发动之虑耳。

　　凡肿起背胛间，头白如黍粟，四边相连，肿赤黑，令人闷乱，即名发背也。禁房室、肉酒、面蒜。若不灸治，即入内杀人。若灸当疮上七八百壮。有人不识，多作杂肿治者皆死。

　　治发背及痈肿已溃未溃方：用香豉三升少与水和，熟捣成如薄泥，根据肿作饼子，浓三分以上，有孔勿覆孔中，布豉饼以艾列其上灸之使温，温而热勿令破肉，如热痛即急易之，患当减，快得安稳，一日二度灸之。如先有疮孔，孔中得汁出瘥。

　　治痈疽发背已溃、未溃及诸肿毒方：栝蒌根 榆白皮 胡燕窠 鼠坌土（各等分）上四味为末，以女人月经衣水洗，取汁和如泥封肿上，干即易。溃者，四面封之，已觉即封，从一日至五日令瘥。

　　治发背，背上初欲结痈方：大黄 升麻 黄芩 甘草（各三两） 栀子（三七枚）上五味 咀，以水九升，煮取三升，分二服，取快利便止，不利更进。

　　卷二十二痈肿毒方发背第三

　　内补散

　　治痈疽发背已溃，排脓生肉方。

　　当归 桂心（各二两） 人参 川芎 浓朴 防风 甘草 白芷 桔梗（各一两）上九味治下筛，酒服方寸匕，日三夜二。未瘥更服勿绝。（《外台》无防风、甘草、白芷）又方 治痈疽发背方。

　　蜀椒 干姜 黄芩 人参（各二分） 桂心（一分） 白蔹 甘草 附子 防风（各一两）川芎（二两） 小豆（一合半）上十一味治下筛，酒服方寸匕，日三夜二。

　　卷二十二痈肿毒方发背第三

　　李根皮散

</div>
    <div class="pagination">
<a href="备急千金要方_page179.html">上一页</a><span>...</span><a href="备急千金要方_page175.html">175</a><a href="备急千金要方_page176.html">176</a><a href="备急千金要方_page177.html">177</a><a href="备急千金要方_page178.html">178</a><a href="备急千金要方_page179.html">179</a><span class="current-page">180</span><a href="备急千金要方_page181.html">181</a><a href="备急千金要方_page182.html">182</a><a href="备急千金要方_page183.html">183</a><a href="备急千金要方_page184.html">184</a><a href="备急千金要方_page185.html">185</a><span>...</span><a href="备急千金要方_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
