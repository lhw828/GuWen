<!DOCTYPE html>
<html>
<head>
    <meta charset="UTF-8">
    <title>本草易读 - 第 192 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 192 页/共 194 页</h1>
    <div class="content">　　霍乱腹痛，炒熨之。（十七。）

　　一切腹痛，同上。痛在中是也。（十八。）

　　本草易读卷八\食盐四百五十一

　　青盐

　　出西戎，形块方棱如石，明莹而青。戎盐。

　　咸，寒，无毒。坚骨固齿，明目乌须。助水脏而平血热，消症积而除疥癣；止吐尿舌齿诸血治同食盐。

　　本草易读卷八

　　寒水石四百五十二

　　姜汁煮，研粉用。

　　甘，寒，无毒。凉血降火，坚牙明目，退热消积，除烦解渴。

　　生于卤地积盐之下，精液渗于土中，年久至泉，结而成石，清莹如水晶。

　　本草易读卷八

　　玄精石四百五十三

　　咸，寒，无毒。治上盛下虚，救阳助阴，有扶危拯逆之功。

　　咸卤精液，流渗入土，年久结成石片，状如龟背之形，大者如杏叶，小者如鱼鳞。

　　本草易读卷八

　　芒硝四百五十四

　　乃皮硝炼成者。石苇为使，恶三棱。煎炼成棱者，曰马牙硝。

　　辛，苦，咸，寒，无毒。入手少阴心、足太阳膀胱经。利二便而破五淋，退壅热而除留血，化积聚而坠痰结，通经脉而下胎孕。平瘰 而明目，息黄胆而消肿。

　　硝有三品：生川蜀曰川硝，最胜；生河东曰盐硝，次之；生河北、青、齐者曰土硝。皆生于汁，经宿结成，犹有沙土猥杂，故名朴硝。一经煎炼，澄去渣脚，则成芒硝。

　　腹中痞块，同大黄、独头蒜捣饼贴之，以消为度。（验方第一。）

　　口舌疮红，含之良。（第二。）

　　丹毒如火，水合敷之。（第三。）

　　碧雪

　　芒硝 皮硝 石膏 寒水石（水飞，各一斤） 甘草（一斤，煎汁去渣）

　　入诸药同煎，搅之令化。再入青黛一斤，和匀，经宿结成。或含咽，或吹之，或煎服。

　　治一肿口疮等症。（诸方第一。）

　　本草易读卷八\芒硝四百五十四

　　玄明粉

　　净白芒硝，与莱菔同炼，再入甘草末和匀，则成粉矣。

　　退心热而明目，消肿毒而退烦。最破症积，善消宿滞。

　　本草易读卷八

　　火硝四百五十五

　　火为使，恶苦参、苦菜，畏女菀、杏仁、竹叶。

　　苦，寒，无毒。消积散坚，除胀破血，退热止烦，利尿解渴。喉闭目赤，头痛牙痛。平瘰而疗疽，除霍乱而通淋。

　　生硝石诸卤地皆产之，而河北庆阳及蜀中尤多。秋冬间遍地生白，扫取煎炼而成。

　　头痛如死，为末吹鼻。（验方第一。）

　　心腹诸痛，同雄黄细末，点目止痛。（第二。）

　　腰腹诸痛。同上。（第三。）

　　赤目肿痛，为末点之。（第四。）

　　甘露丸

　　火硝 硫黄（各一两） 白矾 滑石（各半两） 飞面（四两）

　　水丸豆大，每新汲水下五十丸。治伏暑泄泻，肠风下血，酒毒下血。（诸方第一。）

　　本草易读卷八

　　砂四百五十六

　　水飞净，醋煮干，刮下用。畏一切酸。

　　咸，苦，辛，温，有毒。消宿食而破瘀，暖子宫而助阳。治膈噎症瘕，去目翳 肉。

　　出西戎。形如牙硝，光净者良。亦硝石之类，乃卤液所结，虏人采取淋炼而成。

　　本草易读卷八

　　硼砂四百五十七

</div>
    <div class="pagination">
<a href="本草易读_page191.html">上一页</a><span>...</span><a href="本草易读_page187.html">187</a><a href="本草易读_page188.html">188</a><a href="本草易读_page189.html">189</a><a href="本草易读_page190.html">190</a><a href="本草易读_page191.html">191</a><span class="current-page">192</span><a href="本草易读_page193.html">193</a><a href="本草易读_page194.html">194</a><a href="本草易读_page193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
