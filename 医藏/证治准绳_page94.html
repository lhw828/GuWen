<!DOCTYPE html>
<html>
<head>
    <meta charset="UTF-8">
    <title>证治准绳 - 第 94 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 94 页/共 348 页</h1>
    <div class="content">　　本事方治诸眼患因热病后毒气攻眼生瞖膜遮障服此药逐旋消退不犯刀针
　　青葙子　防风　枳殻【各一两】　茺蔚子　细辛黄连【各半两】　枸杞子　生地黄　泽泻　石决明【各一两半】　车前子　川当归　麦门冬【去心各二两】
　　右各如法修治焙干为末炼蜜丸如梧子大每服三十丸饭饮吞下忌一切热毒物
　　羌活退翳汤
　　羌活　五味子　黄连　升麻　当归身【各二钱】黄芩　黄栢【酒炒】　草龙胆【酒洗】　芍药　甘草【各五钱】柴胡　黄芪【各三钱】　防风【一钱半】　石膏【二钱半】
　　右剉细分作二服水二盏煎至一盏入酒少许去查临卧热服忌言语
　　消翳散【一名龙胆饮子】
　　青蛤粉　谷精草　川郁金【各半两】　羌活　龙胆草　黄芩【各三钱炒】　升麻【二钱】　麻黄【一钱半】　蝉蜕【一作蛇蜕】　甘草【炙各五分】
　　右为细末每服二钱食后温茶调下
　　又方
　　川芎　羌活　旋覆花　防风【各二两】　甘草　苍术【米泔浸一宿去皮日干不见火】　楮实　楮叶【竝八月采隂干各一两】甘菊花　枳实　蝉蜕　木贼【各二钱半】
　　右木臼中杵为末茶清调下二钱早食后临卧各一服治暴赤眼忌湿麫及酒楮实须真无实者取叶不尔诸药无効合时不得焙及犯铁器【予观此方取楮叶必无实者盖隂阳二合相匹配耳有实者阳也无实取叶者隂也所以不得真楮实者悉无効】
　　五秀重明丸【寳鉴】治眼翳膜遮睛隠昏花常服清利头目
　　甘菊花【开头五百朶】　荆芥【五百穗】　木贼【去节五百节】　楮实【五百枚】　川椒【开口者五百粒】
　　右为细末炼蜜为丸如弹子大每服一丸细嚼时时咽下食后酒化无时临卧大忌酒麫热物【已上二方无热者宜之】
　　羚羊角散【保命】　治氷翳久不去者
　　麢羊角　升麻　细辛【各等分】　甘草【半钱】
　　右为末一半炼蜜为丸每服五七十丸用一半为散以泔水煎吞丸子食后
　　补阳汤【东垣】
　　柴胡【去苗二两】　独活　甘草梢　熟地黄　人参【去芦】黄芪【一方用黄芩】　羌活　白术【各一两】　白芍药　泽泻【研为末】　　防风　陈皮【去白各半两】　当归身【去芦酒制】生地黄【炒】　白茯苓【去皮】　　知母【炒黄色各三钱】　肉桂【一钱】
　　右为麤末每服半两水二盏煎至一盏去滓温服空心使药力行尽方许食
　　连檗益隂丸
　　羌活　独活　甘草根【炒】　　当归身【酒制】　防风五味子【各半两】　黄连【酒洗或拌剉炒火色一两】　石决明【烧成性五钱】　草决明　黄芩　黄檗　知母【各一两】
　　右为细末炼蜜丸如菉豆大每服五十丸渐加百丸止临卧清茶送下常以助阳汤多服少服此药一则妨饮食二则力大如升阳汤不可多服
　　升阳泄隂丸【一名升阳柴胡汤】
　　羌活　独活　甘草根　　当归身　白芍药　熟地黄【各一两】　人参　生地黄【酒洗】　黄芪　白术楮实【酒洗各半两】　泽泻　陈皮　白茯苓　防风【各三钱】　知母【酒炒三钱如大暑加一钱】　柴胡【去苗一钱半】　肉桂【半钱】
　　右防咀每服五钱水煎热服每合一料炼蜜丸如桐子大食逺茶清送下每日五十丸与前药各一服不可饱服如天气热甚加五味子三钱或半两天门冬去心半两楮实亦加半两
　　右上三方合治一证空心煎阳汤临卧连栢丸食逺升阳泄隂丸
　　羌活胜风汤【原证】治眵多眊矂紧羞明赤脉贯睛头痛鼻塞肿胀涕泪脑巅沈重眉骨痠疼外翳如云雾丝缕秤星螺盖
　　白术【五分】　枳殻　羌活　川芎　白芷　独活防风　前胡　桔梗　薄荷【各四分】　荆芥　甘草【各三分】　柴胡【七分】　黄芩【五分】　作一服水二盏煎至
　　一盏去滓热服
　　右方为风热不制而作也夫窍不利者皆脾胃不足之证故先以白术枳殻调治胃气为君羌活川芎白芷独活防风前胡诸治风药皆主升发为臣桔梗除寒热薄荷荆芥清利上焦甘草和百药为佐柴胡解热行少阳厥隂经黄芩疗上热主目中赤肿为使又治伤寒愈后之病热服者热性炎上令在上散不令流下也生翳者随翳所见经络加药翳凡自内眦而出者加蔓荆子治太阳经加苍术去小肠膀胱之湿内眦者手太阳足太阳之属也自鋭眦而入客主人斜下者皆龙胆草为胆草味苦与胆味合小加人参益三焦之气加藁本乃太阳经风药鋭眦客主人者足少阳手少阳手太阳之属也凡自目糸而下者倍加柴胡行肝气加黄连泻心火目糸者足厥阴手少阴之属也自抵过而上者加木通导小肠中热五味酸以収敛抵过者手太阳之属也
　　防鼻碧云散【见目痛】　　　　还阴救苦汤【见目赤】
　　拨云退翳丸　治阳蹻受邪内眦即生赤脉缕缕根生瘀肉瘀肉生黄赤脂脂横侵黑睛渐蚀神水鋭眦亦然俗多攀睛
　　蔓荆子　木贼【去节】　蜜蒙花【各二两】　川芎　白蒺藜【去刺】　当归【各一两半】　菊花　荆芥穗　地骨皮【各一两】　川椒皮【七钱】　天花粉【六钱】　薄荷叶　楮桃仁黄连　蝉蜕【各半两】　蛇蜕【炙】　甘草【炙各三钱半】
　　为细末炼蜜成剂每两作八丸每服一丸食后临卧细嚼茶清下
　　右方为竒经客邪而作也八十一难经曰阳蹻脉者起于跟中循外跟上行八风也风也者脑户也故以川芎治风入脑以菊花治四肢游风一疗其上一平其下为君蔓荆子除手太阴之邪蝉蜕蛇蜕木贼草蜜蒙花除郁为臣薄荷叶荆芥穗白蒺藜诸疗风者清其上也楮桃仁地骨皮诸通小便者利其下也为佐黄连除胃中热天花粉除肠中热甘草和协百药川椒皮利五藏明目诸所病处血亦病故复以当归和血为使也楮桃仁即楮实子也
　　栀子胜竒散　治证同上并有眵泪羞难开
　　蛇脱　草决明　川芎　荆芥穗　蒺藜【炒】　谷精草　菊花　防风　羌活　蜜蒙花　甘草【炙】蔓荆子　木贼草　山栀子　黄芩【各等分】
　　为细末每服二钱食后临卧热茶清调下
　　右方以蛇蜕之咸寒草决明之咸苦为味薄者通通者通其经络也川芎荆芥穗之辛温白蒺藜谷精草之苦辛温菊花之苦甘平防风之甘辛为臣为气辛者发热发热者升其阳也羌活之苦甘温蜜蒙花之甘微寒甘草之甘平蔓荆子之辛微寒为佐为气薄者发泄发泄者清利其诸关节也以木贼草之甘微苦山栀子黄芩之微苦寒为使为厚味者泄泄者攻其壅滞有余也
　　磨障灵光膏　治证同上
　　黄连【剉如豆大一两童便浸一宿研为末】　黄丹【水飞三两】　卢甘石【六两另以黄连一两剉置水中烧卢甘石通红淬七次】　当归【取细末二钱】　轻粉【另研】　硇砂【另研末】　白丁香【取末】　海螵蛸【取末各一钱】麝香【另研】　乳香【另研各半钱】　龙脑【少许末】
　　先用好白沙蜜一十两或银器砂锅内熬五七沸以净纸搭去蜡面除黄丹外下余药用桞木搅匀次下黄丹再搅慢火徐徐搅至紫色却将乳香麝香轻粉硇砂和匀入上药内以不粘手为度急丸如皁角子大以纸裹之每用一丸新汲水化开旋入龙脑少许时时防翳上
　　右方以黄连去邪热主明目为君以黄丹除热除毒卢甘石疗湿収散为臣以当归和血脉麝香乳香诸香通气轻粉杀疮为佐以硇砂之能消海螵蛸之磨翳白丁香之主病不移龙脑之除赤脉去外障为使也
　　消翳复明膏　治证同上
　　黄丹【水飞四两】　诃子【八个去核取末】　海螵蛸【三钱取末】　青盐【另研一两】　白蜜【一斤】
　　先将蜜熬数沸净纸搭去蜡面却下黄丹用棍搅匀旋下余药将至紫色取出　黄连【十两】　龙胆草【二两】木贼【一两】　杏仁【七十五粒去皮尖】　防仁【半两】　通入磁器
　　内水一斗浸之春秋五日夏三日冬十日入锅内文武火熬至小半升泸去柤重汤顷成膏冬却入前药熬之搅成紫色入龙脑一钱每用少许防上药干净水化开用
　　右方以黄连为君为疗邪热也防仁杏仁龙胆草为臣为除赤痛润烦燥解热毒也黄丹青盐龙脑白蜜为佐为収湿烂益肾气疗赤肿和百药也诃子海螵蛸木贼草为使为则不移消障磨翳也
　　万应蝉花散【见前】
　　黄膜上冲证通脾泻胃汤
　　防风　大黄　参　知母【各一两】天门冬　黄芩【各一两半】　麦门冬　茺蔚子【各二两】
　　每服五钱水一盏煎五分去滓食逺温服
　　神消散　治眼内黄膜上冲赤膜下毒
　　黄芩　蝉退　甘草　木贼【各五钱】　谷精草　苍术【各一两】　龙退【三条炒】
　　右末每服二钱夜卧冷水调下
　　皁角丸　治内外一切障膜此药能消膜退翳如十六般内障同生熟地黄丸用之神效
　　龙退【七条】　蝉退　精石【生】　穿山甲【炒】　当归白术　白茯苓　谷精草　木贼【各一两】　白菊花刺猬皮【蛤粉炒】　龙胆草　赤芍药　连翘【各一两五钱】獖猪【三十枚蛤粉炒】　人参　川芎【各半两】
　　右末一半入猪牙皁角二梃烧灰和匀炼蜜丸桐子大每服三十丸空心食前杏仁汤下一半入灵仙脾一两为末和匀每服用猪肝夹药煮熟细嚼及用原汁送下日三
　　犀角饮　治黄膜上冲
　　犀角【二两】　白附子【炮】　麦门冬【各二钱半】　车前子羌活　黄芩【各五钱】
　　右水煎食后温服
　　赤膜下垂炙肝散　治外障赤肉翳膜遮睛不明石决明【洗】　谷精草【各四两】　皁角【炙去皮二钱半】　黄芩【去黑心】　木贼【各五两】　甘草【炙二两】　苍术【米泔浸七日切片焙半斤】
　　右为细末每用獖猪肝一叶去筋膜数缝掺药末五钱于缝内仍掺盐一钱合定用旋着湿桞枝三四条阁起慢火炙香熟早晨空心冷吃尽仍吃冷饭一盏压之仍于三里穴炙二三七壮三日后有泪下为验七日翳膜必退每旦用新水漱口
　　洗眼紫金膏【和剂】治逺年近日翳膜遮障攀睛努肉昏暗泪多瞻视不明或风气攻注睑生风粟或连眶赤烂怕日羞明隠难开
　　黄连【去须半两】　赤芍药　当归　朱砂【另研】　乳香【另研】硼砂【另研各二钱半】　雄黄【研飞二钱】　麝香【另研半两】
　　右为细末入研药拌匀再研炼蜜丸如皁角子大每用一丸安净盏内沸汤泡开于无风处洗药冷闭目少时候三两时再煨热依前洗一贴可洗三五次不得犯铜铁器内洗如暴赤眼肿者不可洗
　　通肝散【见内障】
　　花翳白陷证知母饮子
　　知母　茺蔚子【各二两】　防风　细辛【各一两半】　桔梗大黄　茯苓　芒硝【各一两】
　　每服五钱水一盏煎至五分去滓食后温服
　　防仁散　治目生花翳多年不退
　　防仁【汤浸去赤皮】　秦艽【去苗各一两】　枳殻【炒黄】　赤茯苓【各一两半】　川大黄【炒半两】　车前子　青葙子　赤药【各七钱半】　柴胡【去苗一两】
　　右为细末每服三钱水一盏煎六分连滓热服
　　洗肝散　治花翳
　　川芎　当归尾　赤芍药　防风　生地黄　白蒺藜　木贼　蝉蜕　羌活　薄荷　苏木　菊花　红花【各五钱】　甘草【三钱】
　　防咀每服三钱水一盏半松丝十余根煎服外用通明散七寳膏芦甘散防
　　桑白皮汤　治目生花瞖白防状如枣花
　　桑白皮　木通【各一两半】　泽泻　犀角屑　黄芩茯神　参　旋覆花　川大黄【炒各一两】　甘菊花【半两】　甘草【炙二钱半】
　　右为细末每服二钱匕水一盏煎六分连滓温服
　　琥珀散　治目积年生花翳
　　琥珀　珊瑚　硃砂　硇砂【白者】　马牙硝【各半两】乌贼鱼骨【半两先于麄石磨去其用好者一钱】　真珠末【一两】
　　右研极细令匀每日三五次防
　　鸡距丸　治花翳泪出
　　干姜【炮七钱半】　防仁【细研】　鸡舌香　胡粉【各半两】　黄连【一两研末】　矾石【熬研一钱二分半】
　　右为细末枣肉丸如鸡距注眼大眦日再
　　蟹精证　防风泻肝散治蠏眼睛疼
　　防风　逺志　桔梗　麢羊角　甘草　赤芍药细辛　人参　黄芩【各等分】
　　右为细末温水调服
　　磁石丸　治肝肾虚蟹眼睛疼
　　黄芪　青盐　人参　紫巴防　苁蓉　附子木香　沈香　防风　牛乳　牛膝　覆盆子桂心　干姜　逺志　熟地黄　茯苓　磁石苍术　大腹皮　陈皮　白术　川芎　槟榔白芷　青皮　乌药　独活【各等分】
　　右为细末炼蜜丸如桐子大每服三十丸温盐汤送下
　　七寳丸　治内障氷翳如氷冻坚结睛上先以鍼拨取之后以此药散翳
　　石决明【捣研二两】　茺蔚子　人参【各一两】　琥珀【捣研七钱半】　龙脑【二钱半研】　熊胆　真珠【捣研各半两】
　　右为细末炼蜜和丸如梧桐子大每服十五丸加至二十丸食前茶清下
　　七寳汤　治内障横翳横着瞳人中心起而劒鍼拨后用
　　麢羊角【镑】　犀角【镑各一两】　胡黄连　车前子石决明【刮洗捣研】　炙甘草【各半两】　丹砂【另研】
　　右除丹砂决明外麤捣筛每服三钱匕水一盏煎七分去滓入丹砂末半钱决明末一字再煎两沸食后温服
　　清凉散　治氷瑕深翳
</div>
    <div class="pagination">
<a href="证治准绳_page93.html">上一页</a><span>...</span><a href="证治准绳_page89.html">89</a><a href="证治准绳_page90.html">90</a><a href="证治准绳_page91.html">91</a><a href="证治准绳_page92.html">92</a><a href="证治准绳_page93.html">93</a><span class="current-page">94</span><a href="证治准绳_page95.html">95</a><a href="证治准绳_page96.html">96</a><a href="证治准绳_page97.html">97</a><a href="证治准绳_page98.html">98</a><a href="证治准绳_page99.html">99</a><span>...</span><a href="证治准绳_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
