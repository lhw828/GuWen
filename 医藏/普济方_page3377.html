<!DOCTYPE html>
<html>
<head>
    <meta charset="UTF-8">
    <title>普济方 - 第 3377 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3377 页/共 3614 页</h1>
    <div class="content">　　赤茯苓丸

　　治妇人水气在皮肤浮肿。月水不通。

　　赤茯苓（去黑皮一两）猪苓（去黑皮一两半）泽泻（一两半）小海蛤（一两半）陈橘皮（汤浸去白炒）桂（去粗皮三分）防己（一两半）木通（炙锉各一分）赤芍药（一两半）上为

　　大腹皮丸

　　治妇人月水肿满不消。经水断绝。

　　连皮大腹（一两半）防己泽泻木香蓬莪术（煨锉）枳壳（去瓤麸炒各一两）槟榔（煨锉）陈橘皮（汤浸去白炒）牵牛子（微炒各三分）上为末。炼蜜和丸如梧桐子大。每日空心日午夜卧。生姜汤下三十丸至四十丸。如减即少服。

　　猪苓散

　　治妇人水病肿满。小便涩。经水断绝。

　　猪苓（去黑皮）防己（各一两）桑根白皮（炙锉）郁李仁（汤浸去皮炒）百合瞿麦穗（各三分）甘遂（半两）上为末。每服三钱。水一盏煎至七分去滓。早食前夜卧一服。如疏利即

　　芍药汤

　　治妇人水分。面目身体浮肿。胸满短气。小便不利。

　　赤芍药（锉炒）桑根皮（锉炒）木通（各一两）百合（三分）大腹皮（锉五枚）郁李仁（汤浸去皮炒三分）甘遂（半两）上粗捣筛。每服三钱。水一盏煎至七分。空心日午临卧服。

　　木通饮

　　治妇人水分。先病水肿。日久不消。致经水断绝。

　　木通（锉一两）桑根白皮（锉）泽泻防己赤茯苓（去黑皮）石苇（去毛各三分）大根上粗捣筛。每服五钱。水一盏半煎至一盏去滓。温服。日三。如月水通利。即减服。

　　甘遂丸

　　治妇人水分。四肢浮肿。经水断绝。

　　甘遂（微炒一两一分）葶苈（隔纸炒二两）黄连（去须）天门冬（去心焙各一两半）苦葶苈（一枚取瓤）上为末。炼蜜和丸如梧桐子大。每服十丸至十五丸。空心温酒下。水利即减服。

　　葶苈丸

　　治水分。

　　葶苈（炒别研）续随子（去壳研各半两）干笋末上为末。枣肉和丸如梧桐子大。

　　每服七丸。煎淡竹汤下。大便利者。减续随子、葶苈各一分。加白术半两。

　　大戟散

　　治妇人水气。四肢浮肿。心胸痞满。痰毒壅滞。喘息稍急。小便不利。坐卧不安。

　　大戟前胡（去芦头）木通槟榔赤茯苓（各一两）当归桑根白皮（锉）防己（各半两）陈橘皮（汤浸去白瓤焙）紫苏茎叶（各三分）上为细末。每服四钱。水一中盏。入生姜半分。煎至六分去滓。空心服。以利为效。未利再服。

　　汉防己散

　　治妇人头面及四肢浮肿。心胸满闷喘促。小便赤色。

　　汉防己（三分）赤茯苓（一两）桑根白皮（锉）槟榔木通川大黄（锉碎微炒）紫苏茎叶（各一两）枳壳（三分麸炒微黄去瓤）甘草（半两炙微赤锉）上为散。每服四钱。水一盏。入生姜半分。葱七寸。煎至六分去滓。温服。不拘时候。

　　赤茯苓散

　　治妇人水气。身体浮肿。喘息微促。小便不利。

　　赤茯苓汉防己猪苓（去黑皮）泽漆木通（锉）槟榔（各一两）桑根白皮（锉）上为散。每服四钱。水一中盏。入生姜半分。煎至六分去滓。每于食前温服为效。

　　牵牛子散

　　治妇人水气。腹胁妨闷。四肢浮肿。喘息微促。小便不利。

　　牵牛子（二两微炒）青橘皮（汤浸去白瓤焙）槟榔（各一两）汉防己赤茯苓（各半两）木通（锉）桑根白皮（锉各三分）上为细散。每服三钱。煎生姜葱白汤调下。

　　空心服。以利为效。未利再服。

　　商陆鲤鱼汤

　　治妇人水病。头面及四肢浮肿。喘急。小便不利。宜服。

　　商陆（锉）木通（锉）陈橘皮（汤浸去白瓤焙各一两）赤小豆（半升）鲤鱼（一枚重一斤）桑根白皮（二两锉）上为散。用水五升。入生姜一两。葱五茎。同煮令豆熟为度。

　　每服一中盏鱼豆任意食之。不拘时候。

　　治妇人水气。遍身浮肿。喘急。

　　麝香（一钱细研）雄黄（二钱细研）芫花（半两醋拌炒令干）甘遂（半两煨令香）上为散。都研令匀。每服半钱。空心温酒调下。以快利为度。未利再服。

　　治妇人水气。腹胀。四肢肿满。喘息促。小便不利。

　　青橘皮（三分汤浸去白瓤焙）甘遂（煨令微黄）郁李仁（汤浸去皮研各半两）上为散。每服半钱。空心温酒调下。至午时当利。即再服。以大利为效。

　　麝香散

　　治妇人短气。虚羸。遍身浮肿。皮肤急。

　　麝香（三铢）雄黄（六铢）芫花甘遂（各二分）上治下筛。酒服一钱半。老小以意增减。亦可为丸如小豆大。酒服七丸。一方短剧无雄黄、芫花。以蜜和丸如豆大。服二丸。日三。治三焦决满。水在胸外。名曰水病。腹独大在腹表。用大麝香丸。华陀一方有人参二分为丸服。

　　人参白术饮

　　人参白术（炒）草果（去皮）浓朴（姜制）川椒（炮）半夏曲大附子（炮）甘草（炙各一两）泽兰叶（半两）上为粗末。每服四钱。水一盏生姜二十片。枣一个。

　　同煎至八分去

　　卷三百三十六　妊娠诸疾门

</div>
    <div class="pagination">
<a href="普济方_page3376.html">上一页</a><span>...</span><a href="普济方_page3372.html">3372</a><a href="普济方_page3373.html">3373</a><a href="普济方_page3374.html">3374</a><a href="普济方_page3375.html">3375</a><a href="普济方_page3376.html">3376</a><span class="current-page">3377</span><a href="普济方_page3378.html">3378</a><a href="普济方_page3379.html">3379</a><a href="普济方_page3380.html">3380</a><a href="普济方_page3381.html">3381</a><a href="普济方_page3382.html">3382</a><span>...</span><a href="普济方_page3378.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
