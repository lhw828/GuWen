<!DOCTYPE html>
<html>
<head>
    <meta charset="UTF-8">
    <title>普济方 - 第 2896 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2896 页/共 3614 页</h1>
    <div class="content">　　芫青丸

　　（出千金方）

　　治一切。

　　斑蝥（四十枚）豉（四十九枚）芫青（二十枚）生大豆黄地胆（各十枚）蜈蚣（一条半）犀角牛黄（各枣核大）上为末。炼蜜和丸如桐子大。每服二丸。须臾多作酸浆粥。

　　冷冻饮料之。病从小便出。尿盆中相视如有虫形状。又似胶汁。此病出也。间日一服。饮粥如常。

　　小弱者隔三四日。候无虫出。疮渐瘥。特忌油腻。一切器物。皆须灰洗。乃作食。一方以温酒服之。一方虚闷者可煮食蔓菜羹。后仍作二十日将息。便不须服。

　　麝香散治漏疮。

　　麝香（研）突厥白蜣螂密陀僧（研）锻石（研）青蒿心腻粉硫黄（研各半两）上捣研拌匀。先以盐浆水洗疮。用散子填满疮口。以帛缚定。三两日。若有恶物除去。根据前换药。如无不用换。不过三两次即瘥。

　　葛上亭长丸

　　（出圣济总录）

　　治诸漏。

　　葛上亭长地胆斑蝥（三味并去头足翅糯米炒各二十枚）鼠妇（六十枚炙）衣中白鱼（四十枚）真珠（研各一分）槟榔（锉二枚）雄黄（研）上为末。炼蜜为丸如桐子大。每服三钱。空心温酒下。日晚再服。渐加五丸。

　　芫青散

　　（出圣惠方）

　　治有九种。虽久不瘥。不过此方。

　　芫青（四十枚去头足翅熬）海藻昆布（各八分并洗）雄黄（研八分）狸骨（炙三分）牡蛎（四分）地胆（二十枚熬）青木香（三分）上为细末。酒服一钱匕。日二服。

　　病从小便出如烂筋。忌生冷面食。猪肉陈臭等物。

　　桂附丸

　　（出三因方）

　　治气冷诸疮。

　　附子（炮制米醋中浸再炮淬三五次去皮脐）桂心浓朴（姜制）粉草（炙）白术（各一两）木香（一分）乳香（二钱别研）上为细末。炼蜜为丸如桐子大。空腹米饮下二三十丸。

　　青金锭子

　　（出外科精要）

　　治诸恶疮脓出不快。及多年疳疮。愈而复发。

　　白丁香铜青硼砂粉霜（各五分）轻粉（一匙）龙脑（一匙）麝香（一匙）上为细末。面糊为丸。捻作锭子。每用入疮口中。脓水出之甚快。

　　治漏疮。

　　滑石轻粉赤石脂海螵蛸腻粉乳香明矾上各等分研细末。以筒子吹药入漏孔内。一夜再用耳镊子取出孔内败肉。再用荆芥汤洗净。仍复如前用药。

　　天灵盖膏

　　（出圣惠方）

　　治一切疮。

　　天灵盖（一分净洗涂酥炙黄）虎下颔骨（一分炙黄）腊月猪脂（四两）附子（一分炮炙去皮脐）人参（一两去芦头）铁精（一分）川乌头（一两炮制去皮脐）上为细末。

　　用猪脂和令稀稠得所。四畔涂之。不得侵疮口。

　　麝香丸治漏疮疮。

　　麝香（研）石胆（研）腻粉（研）杏仁（去皮尖双仁炒各一分）香鼠（一枚去肠胃洗净炙干）巴豆（一粒去皮心膜出油尽）上为末。用面糊和丸如黍米大。在疮内。一日一二次。

　　通治诸方。

　　斑蝥（一枚一方云三分去头足翅）杜蘅枳壳根酸枣根虎蓟根猫蓟根（各一把）上捣细末蜜和丸。每日一服。加枣一枚。以丸着疮口中。

　　漏疮方。

　　真龙骨蜂房（炙黄各三钱）黄丹（）降真节五倍子枯骸骨（瓦各一钱）上为细末敷之。凡恶核漏疮。并戒怒气。不然。核大而漏。则水多也。

　　安息膏

　　（出存仁方）

　　治脓水不绝。骨中疼痛成漏。

　　安息香花乳石（火红）血竭乳香（各半钱）麝香（减半）上为细末。用蜡少许。

　　入麻油些小同熔开。将药捻作米粒大。根据前方看大小深浅逐件屑入药于疮孔中。以满为度。

　　药透内。从内生肉。一二日。退出一粒。渐生肉渐退出。出尽则疮中自然平复。其功效如神。

　　如疮口冷痛浅阔。只用少许干敷。

　　治漏疮。

　　木香丁香乳香麝香（研各三钱）黑牵牛（头末）上分作十服。每服乌鸡子一个。

　　去其黄。用白调药。再入鸡子壳内。用顶盖头纸糊定。于饭甑上蒸熟。取出细嚼。温酒下之。

　　日进一服。空心下。未效再服即愈。

　　斑蝥散

</div>
    <div class="pagination">
<a href="普济方_page2895.html">上一页</a><span>...</span><a href="普济方_page2891.html">2891</a><a href="普济方_page2892.html">2892</a><a href="普济方_page2893.html">2893</a><a href="普济方_page2894.html">2894</a><a href="普济方_page2895.html">2895</a><span class="current-page">2896</span><a href="普济方_page2897.html">2897</a><a href="普济方_page2898.html">2898</a><a href="普济方_page2899.html">2899</a><a href="普济方_page2900.html">2900</a><a href="普济方_page2901.html">2901</a><span>...</span><a href="普济方_page2897.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
