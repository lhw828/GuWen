<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 121 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 121 页/共 791 页</h1>
    <div class="content">　　治热病口疮方。

　　黄连（一分去须） 槐白皮（半两） 甘草根（半两）上件药。细锉。用水一大盏。煎至半盏。去滓。温含冷吐。

　　治热病。口舌生疮。石胆散方。

　　石胆（半钱） 马牙硝（一两） 黄连（半两去须） 龙脑（一钱） 黄柏（一分锉） 角蒿（一分）上件药。捣细罗为散。入龙脑石胆马牙硝等。更研令细。每取半钱。用新棉薄裹。含良久。有涎即吐之。

　　治热病。热盛。口中生疮。酥蜜煎方。

　　酥（三合） 蜜（三合） 大青（一合）上件药。先将大青捣罗为末。入酥蜜中。搅和令匀。慢火煎三两沸。入净器盛。不计时候。含一茶匙。

　　卷第十八

　　治热病吐血诸方

　　夫诸阳受病。不发其汗。热毒入深。结于五脏。内有瘀积。故令吐血也。

　　治热病发汗。而汗不发。致内有积瘀。故吐血不止。宜服生干地黄散方。

　　生干地黄（一两） 赤芍药（一两） 牡丹（三分） 犀角屑（半两） 刺蓟（一两） 柏叶（三分）上件药。捣筛为散。每服四钱。以水一中盏。煎至六分。去滓。不计时候。温服。

　　治热病吐血不止。心神烦闷。宜服大黄散方。

　　川大黄（三分锉碎微炒） 犀角屑（一两） 赤芍药（一两） 黄芩（一两） 生干地黄（一两）甘草（三分炙微赤锉）上件药。捣筛为散。每服四钱。以水一中盏。煎至五（六）分。去滓。不计时候。温服。

　　治热病。吐血。并鼻衄不止。头面俱热。宜服刺蓟散方。

　　刺蓟（一两） 川升麻（一两） 子芩（一两半） 大青（六（三）分） 紫苏茎叶（一两） 赤芍药（一两半） 犀角屑（三分） 川朴硝（一两） 生干地黄（一两） 甘草（三分炙微赤锉）上件药。捣筛为散。每服四钱。以水一中盏。煎至六分。去滓。不计时候。温服。

　　治热病。吐血。兼鼻衄不止。宜服竹茹饮方。

　　青竹茹〔一两（半）〕 子芩（一两） 蒲黄（二钱） 伏龙肝（二钱末） 生藕汁（二合）上件药。先以水一大盏半。煎竹茹子芩至一盏。去滓。下蒲黄等三味。搅令匀。不计时候。分为三服。

　　治热病。毒瓦斯未解。心肺积热。吐血不止。心中壅闷。宜服犀角散方。

　　犀角屑〔一（半）两〕 栀子仁（半两） 地骨皮（半两） 子芩（半两） 川大黄（半两锉碎微炒）干地黄（一两）上件药。捣筛为散。每服四钱。以水一中盏。煎至六分。去滓。不计时候。温服。

　　治热病吐血。心胸不利。宜服红蓝花散方。

　　红蓝花（一两） 川大黄（一两锉碎微炒） 诃黎勒皮（三分） 羚羊角屑（三分） 黄芩（三分） 刺蓟（三分）上件药。捣粗罗为散。每服五钱。以水一大盏。煎至五分。去滓。下赤马通汁半合。更煎一两沸。不计时候。温服。

　　又方。

　　上以生地黄。捣绞取汁。每服一小盏。频三五服。即瘥。

　　又方。

　　上以生藕捣绞取汁。每服一小盏。入生姜一匙。搅令匀。服之。频服即止。

　　又方。

　　上以生刺蓟捣绞取汁。每服一小盏。入生蜜一匙。搅令匀服之。频服即止。

　　又方。

　　上以伏龙肝。水浸取清。每服一小盏服之。

　　卷第十八

　　治热病热毒攻眼诸方

　　夫热病毒瓦斯攻眼者。由伏热在脏。心膈壅滞。热毒重蒸于肝。上冲于目故也。肝气通于目。目者肝之窍。若为邪热所攻。则赤肿疼痛。或生翳膜也。

　　治热病。热毒瓦斯攻眼。赤涩肿痛。宜服犀角散方。

　　犀角屑（半两） 麦门冬（一两去心焙） 防风（半两去芦头） 黄芩（半两） 川升麻（半两）石膏（半两） 川大黄（半两锉碎微炒） 黄连（半两去须） 大青（半两） 甘菊花（半两） 栀子仁上件药。捣粗罗为散。每服三钱。以水一中盏。入淡竹叶三七片。煎至六分。去滓。不计时候。温服。

　　治热病。热毒攻睛。额角遍痛。两眼涩肿。心神烦闷。宜服玄参散方。

　　玄参（半两） 甘菊花（半两） 地骨皮（半两） 川升麻（半两） 黄连（半两去须）麦门冬（一两去心焙） 栀子仁（半两） 柴胡（半两去苗） 甘草（半两炙微赤锉）上件药。捣粗罗为散。每服三钱。以水一中盏。煎至六分。去滓。不计时候。温服。

　　治热病。热毒攻眼。生翳膜。宜服青葙子丸方。

　　青葙子（一两） 枸杞子（一两半） 泽泻（一两半） 麦门冬（一两半去心焙） 生干地黄（一两两半）车前子（二两） 黄连（三分去须） 茺蔚子（三分）上件药。捣罗为末。炼蜜和捣三二百杵。丸如梧桐子大。每服。以清粥饮下三十丸。不计时候。服。

　　治热病。毒瓦斯攻两眼。赤肿疼痛。宜服洗眼黄柏汤方。

　　黄柏（半两） 黄连（半两） 当归（半两） 甘草（半两生用） 灯心（三 ） 黄芩（半两）上件药。细锉。都以水三大盏。煎取一大盏半。以绵滤去滓。看冷暖。避风处洗眼。日三五度用。

　　治热病。热毒瓦斯攻眼。生赤肿翳膜。疼痛。怕见光明。宜用洗眼栀子汤方。

　　栀子仁（半两） 黄柏（半两） 黄芩（半两） 蕤仁（一分） 黄连（半两） 秦皮（半两锉）决明子（半两微炒） 枣（五枚）上件药。细锉。都以水二大盏。煎取一大盏。以绵滤去滓。避风处。看冷暖。洗眼。日三五度用。

　　治热病。毒瓦斯攻眼。赤肿疼痛。宜服洗眼黄连汤方。

　　黄连（一两） 甘草（一两生用） 黄柏（二两） 秦皮（一两） 秦艽（一两去苗）上件药。细锉。都以水二（三）大盏。煎至一（二）大盏。去滓。温温洗眼。日三五度用。

　　治热病。毒瓦斯攻眼肿痛。点眼方。

　　黄连（半两捣碎） 马牙硝（一分） 人乳汁（半小盏）上件药。将黄连马牙硝等。入于乳汁中。浸经一宿。滤过取清。点眼。日五七度。

　　卷第十八

　　治热病发斑诸方

　　夫热病在表。或未发汗。或已发汗吐下之后。表证未解。毒瓦斯不散。烦热而渴。得水不能饮。表虚里实。故身体斑状如锦文也。

　　治心肺脏热。毒攻于皮肤。遍生赤斑。重者其色紫黑。宜服解毒香豉饮子方。

</div>
    <div class="pagination">
<a href="太平圣惠方_page120.html">上一页</a><span>...</span><a href="太平圣惠方_page116.html">116</a><a href="太平圣惠方_page117.html">117</a><a href="太平圣惠方_page118.html">118</a><a href="太平圣惠方_page119.html">119</a><a href="太平圣惠方_page120.html">120</a><span class="current-page">121</span><a href="太平圣惠方_page122.html">122</a><a href="太平圣惠方_page123.html">123</a><a href="太平圣惠方_page124.html">124</a><a href="太平圣惠方_page125.html">125</a><a href="太平圣惠方_page126.html">126</a><span>...</span><a href="太平圣惠方_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
