<!DOCTYPE html>
<html>
<head>
    <meta charset="UTF-8">
    <title>伤寒恒论 - 第 14 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒恒论 - 第 14 页/共 40 页</h1>
    <div class="content">　　【阐释】此节乃蓄血之轻证也。伤寒有热，少腹满是邪在下焦，应小便不利，今反利者知为有瘀血之候也，宜抵当丸缓下之。
　　
　　抵当丸方（校补）
　　
　　水蛭二十个（熬）虻虫二十个（去翅足熬）桃仁二十个（去皮尖）大黄三两上四味，捣分四丸，以水一升，煮一丸，取七合服之。晬时当下血③，若不下者更服。
　　
　　③晬时：周时也，从今旦至明旦。
　　
　　【方解及其应用范围】本方药物完全和抵当汤相同，其方解可参阅抵当汤条。但因改为丸药剂型，药物吸收缓慢，故其下血破瘀的作用，比抵当汤为和缓，但较之桃仁承气汤的药力，则仍为猛烈。
　　
　　五十三、伤寒八九日，风湿相（持）〔搏〕①，身体烦疼，不能自转侧，不呕不渴，脉浮虚而涩者，桂枝附子汤主之。若其人大〔便〕鞕，小便自利者，去桂（枝）加白朮汤主之。
　　
　　①风湿相搏：犹言风湿并至，风湿交作的意思。
　　
　　郑论：按身体烦疼，乃风湿之的候，不能转侧，乃湿邪流入关节，阻滞之征，不呕不渴，脉虚浮者，湿邪之验，原文以桂枝附子汤，温经散寒除湿之意。若其人大便鞕，小便自利，由中宫气弱，不能输津液于大肠，故大便鞕，小便自利，加白朮者，培中土之意，实为妥贴。
　　
　　【阐释】所谓风湿病，就是风邪与湿邪合并为病。风为阳邪，风淫所胜，则周身疼烦，湿为阴邪，湿淫所胜，则肢体重，难于转侧。治以桂枝附子汤，乃温经散寒除湿之意也。若小便自利，是湿邪能从下泄，所以大便变鞕，湿邪既欲下泄，即当因势利导，所以去解表之桂枝，加燥湿健脾之白朮。湿去则津液自还，而大便之鞕结者自调。
　　
　　桂枝附子汤方（校补）
　　
　　桂枝四两（去皮）附子三枚（炮、去皮、破）生姜三两（切）大枣十二枚（擘）甘草二两（炙）上五味，以水六升，煮取二升，去渣，分温三服。
　　
　　去桂加白朮汤（校补）
　　
　　附子三枚（炮、去皮、破）白朮四两生姜三两（切）甘草二两（炙）大枣十二枚（擘）上五味，以水六升，煮取二升，去渣，分温三服，初一服，其人身如痹，半日许复服之，三服都尽，其人如冒状，勿怪。此以附子、朮，并走皮内，逐水气未得除，故使之耳。法当加桂四两。此本一方二法，以大便鞭，小便自利，去桂也，以大便不鞭，小便不利，当加桂。
　　
　　附子三枚恐多也，虚弱家及产妇，宜减服之。
　　
　　【方解及其应用范围】桂枝辛温，驱在表之风邪，附子辛热，逐在经之湿邪，甘草、大枣、生姜，辛甘化阳，相互配合以和营卫，五味成方，具有祛风温经，助阳散湿作用，为风湿盛于肌表之主方。本方治风湿相搏的身体疼烦，桂枝与附子用量特重。附子小量，则温经回阳，大量则力能镇痛。本方用附子三枚，而桂枝去芍药加附子汤，只用附子一枚，所以主治完全不同。本方减去桂枝之走表，加上白朮之燥湿健脾，用以治风湿病，见有大便鞕，小便自利者，主要作用是使湿邪从小便而出。笔者常用此二方治风湿痹证（即风湿关节炎），但剂量重，有时附子用量达克，白朮克，取得满意效果。
　　
　　五十四、风湿相（持）〔搏〕，骨节疼（痛）〔烦〕掣痛（而）不得屈伸①，近之则痛剧，汗出〔短〕气，小便不利，恶风不欲去衣，或身微肿者，甘草附子汤主之。
　　
　　①掣痛：痛有牵引的感觉。
　　
　　郑论：按风湿相〔持）〔搏〕，明风与湿阻滞经脉，以致疼痛不能屈伸。近之则痛剧者，风湿之邪甚也。汗出〔短〕气，小便不利者，太阳为风所扰，气机不得下降，以致汗出而小便不利，恶风者，太阳风伤卫之验也，不欲去衣者，湿气滞内之验也。或身微肿者，风邪之实据也。以甘草附子汤主之，实属恰切。余意方中再加防风、云苓，更觉功速。
　　
　　【阐释】本条是风湿留注关节的证状与治法。其证状比上条更重笃，上条疼痛仅不能转侧，这条更不得屈伸，近之则剧痛；上条小便自利，这条小便不利”；上条不呕不渴，这条汗出短气。短气、身微肿、小便不利、恶风不欲去衣，都是心阳衰弱的征象，亦即真阳之气化不行，则当以甘草附子汤主之。郑氏认为方中再加防风、云苓，更觉功速。盖前者以祛风，后者以除湿矣。
　　
　　甘草附子汤方（校补）
　　
　　甘草二两（炙）附子二枚（炮去皮破）白朮二两桂枝四两（去皮）上四味，以水六升，煮取三升，去渣，温服一升，日三服。初服得微汗则解，能食汗止复烦者，将服五合，恐一升多者，宜服六七合为始。
　　
　　【方解及其应用范围】本方附子辛热，用以温经扶阳，除湿，白朮苦温，燥脾化湿，桂枝辛温合附子白朮同用，能温表阳而固卫气，甘草甘温，甘能缓和诸药，使猛烈的药物，缓缓发挥其作用。风湿之邪，留注在关节之内，若徒恃猛力驱散，风邪易去，而湿邪不易尽除，故用甘草为君药以名方，岂能忽视甘草之作用哉！笔者常用此方加味治疗风寒湿邪留着关节之痹证。患者大多恶风、特别怕冷，骨节抽掣疼痛，不得屈伸，短气，小便不利，舌苔白滑，脉沉细。此表里阳气皆虚，致邪凝滞关节不解，用大剂甘草附子汤治疗，甘、附用量有时各至克，如郑氏所言，有时加茯苓、防风，虽十数年之顽疾，亦获满意效果。
　　
　　五十五、伤寒发汗已，身目为黄，所以然者，以寒湿在里，不解故也，以为不可下〔也〕，于寒湿中求之。
　　
　　郑论：既称发汗已，而曰身目为黄，明言此为阴黄，而非阳黄也。阳黄有热形可征，此无阳象实据，故曰寒湿中求之，明言阴黄无疑。法宜温中除湿为主。
　　
　　【阐释】寒湿在里而成的黄疸，是为阴黄，病属太阴，与湿热在里的发黄，是为阳黄，病属阳明，自属不同。阴黄是脾胃中阳不足，寒湿内困，其黄晦暗，并有里寒见证，至其治法，郑氏云：“法宜温中除湿”。笔者常用附子理中汤加茵陈治之，屡用屡效者。
　　
　　五十六、伤寒，瘀热在里，身必发黄，麻黄连轺赤小豆汤主之。
　　
　　郑论：按瘀热在里，未必尽成发黄之症，是必有湿邪相凑方成。
　　
　　【阐释】本条是外有寒邪，内有湿热，郁蕴不解的发黄证治。叙证甚简，从方剂的作用来理解，必有一系列的表证存在，如头疼体痛，恶寒无汗等，因病势偏重于表，故宜兼汗解以治之，清利湿热亦不可少，此麻黄连轺赤小豆汤之所以立也。
　　
　　麻黄连轺赤小豆汤方（校补）
　　
　　麻黄二两（去节）连轺二两杏仁四十个（去皮尖）赤小豆一升大枣十二枚（擘）生梓白皮一升（切）生姜二两（切）甘草二两（炙）上八味，以潦水一斗①，先煮麻黄再沸，去上沫，内诸药，煮取三升，去渣，分温三服，半日服尽。
　　
　　①潦水：李时珍云“潦水乃雨水所积”，取其味薄不助湿气而利热。
　　
　　【方解及其应用范围】方中麻黄、杏仁、甘草、生姜、大枣以发散表邪，赤小豆、连招、生梓白皮以清泄湿热，主要使湿热郁蒸之邪从表而散。此表邪未解，癖热在里的阳黄治法。
　　
　　五十七、伤寒七八日，身黄如（紫）〔橘子〕色，小便不利，腹微满者，茵陈篙汤主之。
　　
　　郑论：此明主湿热在里，熏蒸而成，若小便利，则必不能发黄。因小便不利，湿热之气不得下趋，故成此候。而曰腹微满者，太阳蓄尿之验也。以茵陈篙汤主之，妥切。但此为蓄尿发黄，而非阳明发黄，原方可加入五荃方中，庶无大谬。
　　
　　【阐释】本条是湿热发黄，当以清热利湿为治疗准则。由于湿热郁蒸在里，不得外达，又小便不利，湿热不下行，故发黄，以茵陈篙汤主之，甚为恰切。郑氏更进一层曰：“腹微满者，太阳蓄尿之验也”。此太阳腑证中之蓄尿证发黄，而非阳明发黄，故应原方加入五苓散，其效更佳，笔者从之。
　　
　　五十八、伤寒身黄发热（者），栀子柏皮汤主之。
　　
　　郑论：此言身黄发热，而在太阳，并非阳明，必是太阳之气，拂郁于皮肤，而成此候，原文以栀子柏皮汤，是从小便以逐邪之意也。
　　
　　【阐释】本条之身黄发热，亦湿热郁蒸所致，但没有腹微满的里证，又没有恶寒体疼的表证。栀子柏皮汤为清热泄湿之剂，俾邪从小便而去，湿去热清，黄亦自愈。
　　
　　栀子柏皮汤方（校补）
　　
　　肥栀子十五个（擘）甘草一两（炙）黄柏二两上三味，以水四升，煮取一升半，去渣，分温再服。
　　
　　【方解及其应用范围】栀子苦寒，泻三焦火，通利小便，治心烦懊侬，郁热结气；黄柏苦寒，善于清热除湿。甘草甘温，和胃保脾，缓苦寒之性。三味成方，为清泄湿热之剂，使邪从小便而去，湿去热清，黄亦自愈。
　　
　　
　　
　　伤寒恒论卷三
　　
　　太阳下篇
　　
　　凡风寒两伤营卫之证，列于此篇，计二十四法（据舒本校增）一、太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服之，服之则厥逆①，筋惕肉膶②，此为逆也。
　　
　　①厥逆：指四肢厥冷。
　　
　　②筋惕肉膶：就是筋肉跳动，由于亡阳脱液，筋肉得不到煦濡所致。
　　
　　【阐释】郑书原文无此条，据舒本太阳下篇一条，《伤寒论》原书辨太阳病脉证并治上条校补。郑书一、二、三、四条，挨次校为二、三、四、五条，而郑书原五条全文与三条同，应删去。太阳中风，脉浮紧，发热恶寒，身疼痛，无汗，此麻黄汤证也。烦躁一证，即是此节大眼目。当知此烦躁，系风邪遏闭于胸中，与少阴亡阳之烦躁，阳明热越之烦躁不同。盖太阳主皮毛，肺亦主皮毛，此风邪不得外泄于皮毛，所以内搏于肺也。治以大青龙汤，于辛温发汗之中，而加以重镇之石膏，其意在内以平风清热，外以发表助津液也。若脉微弱，汗出恶风者，虽内有烦躁之证，亦不可用大青龙汤之峻剂，若误服之，必亡阳，而使阴阳之气，不相顺接，而先现厥逆，以致筋惕肉膶。筋惕者，筋战栗而如恐惧之象，肉膶者，肉跳动而有不安之形，欲救其误，非真武汤不可。
　　
　　大青龙汤方（校补）
　　
　　麻黄六两（去节）桂枝二两（去皮）甘草二两（炙）杏仁四十枚（去皮尖）生姜三两（切）大枣十二枚（擘）石膏如鸡子大（碎）上七味，以水九升，先煮麻黄，减二升，去上末，内诸药，煮以三升，去渣，温服一升，取微似汗，汗出多者，温粉粉之③。一服汗者，停后服，若复服，汗多亡阳，遂虚，恶风烦躁，不得眠也。
　　
</div>
    <div class="pagination">
<a href="伤寒恒论_page13.html">上一页</a><span>...</span><a href="伤寒恒论_page9.html">9</a><a href="伤寒恒论_page10.html">10</a><a href="伤寒恒论_page11.html">11</a><a href="伤寒恒论_page12.html">12</a><a href="伤寒恒论_page13.html">13</a><span class="current-page">14</span><a href="伤寒恒论_page15.html">15</a><a href="伤寒恒论_page16.html">16</a><a href="伤寒恒论_page17.html">17</a><a href="伤寒恒论_page18.html">18</a><a href="伤寒恒论_page19.html">19</a><span>...</span><a href="伤寒恒论_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
