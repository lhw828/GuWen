<!DOCTYPE html>
<html>
<head>
    <meta charset="UTF-8">
    <title>圣济总录 - 第 243 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 243 页/共 447 页</h1>
    <div class="content">　　治眼青盲，积年不瘥，宜服牛肝散方黄牛肝（一具细切曝干） 土瓜根（三两） 羚羊角屑（二两） 蕤仁（一两汤浸去赤皮） 细辛（一两） 车前子（二两）上六味，捣罗为细散，每服二钱匕，空心温酒调下。

　　治肝虚寒，目青盲，视物多不明，渐生障翳，防风补煎方防风（去苗） 白藓皮 陈橘皮（去白） 芎 甘草（炙） 独活（去芦头） 前胡（去芦头）细辛（去苗叶各一两）上八味，粗捣筛，每服五钱匕，水一盏半，大枣二枚劈破，同煎至一盏，去滓放温服。

　　治肝虚寒，茫茫不见物，点眼真珠煎方真珠（细研一分） 鲤鱼胆（二枚） 白蜜（二两）上三味合和铜器中，微火煎取一半，新绵滤过，瓷瓶中盛，每以铜箸点如黍米，着目，即泪出，频点取瘥。

　　治青盲及内外障，或因幼小泪出，或因久视伤明，或因热病瘥后，两目俱赤，或因打损，即有 肉复睛，或吃石药热发，两目作疮，或伤烟火，两目眇视，或两目畏日，远视不辨青赤，或两 烂疮，填睛丸方石决明（一枚净洗别捣） 白阳起石（饮上蒸五度研） 磁石（饭上蒸五度研） 陈橘皮（汤浸去白焙） 栀子花 肉苁蓉（去皴皮切焙） 黑石（饭上蒸五度研） 人参 生姜（切焙）浓朴（去粗皮生姜汁炙锉） 苦参 白芷 黄芩（去黑心） 甘草（炙锉） 白茯苓（去黑皮）桂（去粗皮） 防风（去叉） 杏仁（去皮尖双仁炒研各二两） 升麻 生干地黄（焙各八两） 龙脑（研一分） 黄连（去须） 麦门冬（去心焙） 槐子（炒） 黄柏（去粗皮） 车前子 乳香（研各四两） 蕤仁 青葙子（各三两） 乌贼鱼骨（去甲并咸味一两）上三十味，捣研为末，炼蜜和捣三万杵，丸如梧桐子大，每服六丸，空心米饮下，服讫即食，食后更服十丸，渐加至二十丸，食后即加，食前不加，食后仍以牛乳煎汤下，二年勿食五辛热面陈物，一年勿食羊头肝肚驴马兔肉毒鱼。

　　治青盲内障翳晕，无问冷热风泪等，但瞳子不破者，悉治之，空青决明膏方空青（研极细一两） 决明子（马蹄者炒） 干姜（炮各一分） 蕤仁 黄芩（去黑心各三分）白蜜（好者二升） 细辛（去苗叶） 车前子 黄柏（去粗皮） 黄连（去须各半两）上一十味，捣研九味为末，和蜜内铜器中，盖头勿令透气，以米五升，安药器于上蒸，饭熟为度，乘热以绵滤去滓，瓷瓶子盛，以铜箸点眼 ，若多年青盲，点二十日见物，每点两日，即用摩顶膏。

　　治青盲眼，瞳子分明，亦无翳膜，不痛不痒，内障不见物，苍术丸方苍术（米泔浸） 知母 黄芩（去黑心） 玄参 甘草 人参 细辛（去苗叶） 芎 白茯苓（去黑皮） 木香 贝母（去心） 石决明（刮洗净） 茺蔚子（各一两）上一十三味，细锉焙过，捣罗为末，炼蜜和丸，如梧桐子大，每服三十丸，食后温水下，临卧再服。

　　治青盲，乌鸡丸方上用黄荆嫩头，春初取之，九蒸九曝，取半斤，用乌鸡一只纯黑者，以米饲五日，安净版上，饲以大麻子，又一二日，旋收粪曝干，取半净瓷瓶子内粪熬令香黄，然后和荆头捣成末，炼蜜和丸，如梧桐子大，每服十五丸，陈米饮下，加至二十丸，日二服。

　　治青盲，瞳子不坏者，十得九瘥，蔓荆子散方上以蔓荆子六升、蒸透，以热汤于甑中淋之，又蒸又淋，三遍止，焙干捣罗为细散，清酒服方寸匕，日二。

　　治眼忽不见物，如青盲状方。

　　上令人烂嚼母姜，以舌 眼，六七度即瘥。

　　治青盲，目无所见，五加皮汤方五加皮（锉） 玄参 桑根白皮（锉） 麦门冬（去心焙各一两） 茯神（去木半两）上五味，粗捣筛，每服五钱匕，水一盏半，煎取七分，去滓入荆沥半合，再煎一两沸，放温食后临卧服。

　　治内障青盲，风赤翳膜，猪肝膏方猪肝（一具于净铛中以水一斗同药煮） 稹豆花 槐花 地黄花（各一两）上四味，将后三味，捣罗为末，和肝煮一时辰，上有凝脂作片掠取，于瓷钵中，以火暖之，上有似酥片者，即收入瓷合中，以铜箸点眼。

　　治青盲槐芽散方槐芽 胡黄连 杨梅青（各一两） 龙脑（研一钱）上四味，捣罗为散，随左右吹在鼻内，候鼻中有黄水出，数日即瘥。

　　卷第一百一十二

　　将变内障眼

　　论曰眼疾始于浮浅，久而弗图，变为内障者，非一端也，龙木论内障，皆有其渐，盖从一眼先患，后乃相牵俱损，是肝肾气虚，风邪热毒，上攻眼目，气血衰微，久则为害，但不疼不痛，亦无眵泪，目视如轻烟，或如薄雾，或见垂丝，或见蝇翅，或见飞蚊，其初若无足虑，至其成是障，则漫不知省，今以将变内障者叙之，盖图难于易之意也。

　　治风高雀目，渐成内障，宜服，还睛丸方人参 细辛（去苗叶） 石决明（洗） 白茯苓（去黑皮） 知母（切焙） 芎 木香（各一上八味，捣罗为末，炼蜜和丸，如梧桐子大，每服二十丸，空心茶清下。

　　治肝虚雀目，恐变成内障，先服卓肝汤，后服泻肺饮，卓肝汤方大黄（锉炒） 车前子 细辛（去苗叶各一两） 黄芩（去黑心） 茺蔚子 玄参（各二两）上六味，粗捣筛，每服三钱匕，水一盏，黑豆三七枚，同煎至六分，去滓放温，食后临卧服。

　　泻肺饮方防风（去叉） 黄芩（去黑心） 芍药 桔梗（锉炒） 大黄（锉炒各一两）上五味，粗捣筛，每服三钱匕，水一盏半，煎至一盏，入芒硝半字，去滓放温，食后临卧服。

　　治眼疼痛浮花，恐变成绿风内障，羚羊角汤方羚羊角（镑二两） 人参 白茯苓（去黑皮） 玄参 细辛（去苗叶） 黄芩（去黑心）车前上十味，粗捣筛，每服三钱匕，水一盏，煎至六分，去滓放温，食后临卧服。

　　治目暗浮花，恐变成黑风内障，补肾丸方泽泻（去苗叶） 菟丝子（酒浸焙别捣各一两） 五味子（炒） 熟干地黄（焙） 茺蔚子（各二两） 山芋（一两半） 细辛（去苗叶一两）上七味，除菟丝子别捣外，捣罗为末，再和匀，炼蜜和丸，如梧桐子大，每服二十丸，空心盐汤下。

　　治眼昏暗浮花，恐变成乌风内障，决明丸方石决明（洗） 茺蔚子 车前子 防风（去叉） 细辛（去苗叶） 桔梗（锉炒） 人参白茯苓（去黑皮） 山芋（各一两）上九味，捣罗为末，炼蜜和丸，如梧桐子大，每服二十丸，空心盐汤下。

　　治眼渐昏及睹浮花，恐变成青风内障，羚羊角饮方羚羊角镑 地骨皮（洗） 人参 羌活（去芦头） 车前子 玄参（各一两）上六味，粗捣筛，每服三钱匕，水一盏，煎至七分，去滓放温，食后临卧服。

　　治雷头风，恐成内障，先服泻肝饮，后服磁石丸，泻肝饮方防风（去叉二两） 五味子（炒） 细辛（去苗叶） 黄芩（去黑心） 车前子 茺蔚子桔梗（锉炒） 大黄（锉炒） 芒硝（研各一两）上九味，粗捣筛，每服三钱匕，水一盏，煎至七分，去滓放温，食后临卧服。

　　磁石丸方磁石（二两烧赤醋淬七遍） 五味子（炒） 牡丹皮 附子（炮裂去皮脐） 玄参（各一两）上五味，捣罗为末，炼蜜和丸，如梧桐子大，每服三十丸，空心盐汤下。

　　治肝虚劳，兼膀胱久积虚冷，目眩见花不明，渐成内障，黄 丸方黄 （锉） 白茯苓（去黑皮） 石斛（去根各二两） 鹿茸（去毛酥炙一两半） 五味子（炒二两） 防风（去叉） 牡丹皮 酸枣仁 复盆子 生干地黄（焙各三两）上一十味，捣罗为末，炼蜜和丸，如梧桐子大，每服二十丸，空心温酒下，加至三十丸治眼目昏暗，渐变内障，空青丸方空青（半两别研飞过） 决明子（炒） 菟丝子（酒浸别捣为末各二两） 茺蔚子 五味子（炒） 细辛（去苗叶） 蔓荆实 柏子仁（别研） 防风（去叉） 蒺藜子（炒去角） 枸杞子 石龙芮（各一两） 人参（一两去芦头）上十三味，捣罗为细末，入空青研匀，炼蜜和丸，如梧桐子大，食后以竹叶汤，下二十丸，日三。

　　治眼昏暗，渐成内障，宜服石决明丸方石决明（一两） 桂心（半两） 槐子（一两） 阳起石（一两酒煮半月细研水飞过） 磁石（一两半烧醋淬七遍细研水飞过） 菟丝子（一两酒浸三日曝干别研为末） 肉苁蓉（一两酒浸一宿刮去皴炙令干） 热干地黄（一两）上八味，捣研罗为细末，炼蜜和捣三二百杵，丸如梧桐子大，食前盐汤下二十丸，渐加至三十丸。

　　治眼昏暗，将变成内障，补肝丸方杏仁（一两） 茺蔚子（一两） 青葙子（一两） 枸杞子（一两） 五味子（一两） 茯苓（一两去皮） 干地黄（三两） 菟丝子（二两） 决明子（一两） 山芋 车前子 地骨皮（焙）柏子仁 大黄 细辛（去苗叶） 甘草（炙锉） 人参 黄芩（去黑心） 黄连（去须） 防风（去叉各一两半）上二十味，捣罗为末，炼蜜和丸，如梧桐子大，每服二十丸，食后米饮下，临卧再服，加至三十丸。

　　治眼昏晕，不以年月深浅，恐变为内障，秦皮散方秦皮（去粗皮二两） 瞿麦穗 升麻 枳壳（去瓤麸炒） 黄连（去须） 前胡（去芦头） 栀子仁（各一两半） 菥 子 车前子 大蓝实 防风（去叉） 决明子（炒各二两） 苋实 羚羊角（镑） 黄柏（去粗皮炙各一两）上一十五味，捣罗为末，炼蜜和丸，如梧桐子大，每服二十丸，食后米饮下，临卧再服，加至三十丸。

　　治眼昏暗，渐成内障，菊花丸方菊花（二两） 黄连（去须一两半） 槐子（一两半） 车前子 茺蔚子 青葙子 地肤子决明子（微炒） 菥 子 苦参 防风（去叉） 黄芩（去黑心） 蕤仁（各一两）上一十三味，捣罗为末，炼蜜和丸，如梧桐子大，每服二十丸，食后米饮下，临卧再服。

　　治眼生翳膜，遮障睛瞳，及内障青盲，车前散方车前子 菊花 蛇蜕（烧灰） 甘草（炙锉） 京三棱（炮锉） 石决明（研） 草决明（炒各一两） 井泉石（研二两） 枳实（麸炒一分）上九味，并捣罗为散，每服一钱半匕，食后用熟水调下，不拘时候。

　　治内障青盲翳晕，及时暂昏暗，一切眼疾，花鸠丸方花鸠（一只去毛肠觜足炙熟） 羊肝（一具切炒） 细辛（去苗叶） 防风（去叉） 桂（去粗皮） 黄连（去须） 牡蛎（熬） 甘菊花 蒺藜子（炒去角各五两） 白茯苓（去黑心） 瞿麦穗（各四两） 羌活（去芦头三两） 蔓荆子（二升蒸三次） 蕤仁（半斤） 决明子（二合）上一十五味，捣研为末，炼蜜丸如梧桐子大，每服二十至三十丸，空心日午临卧，茶酒任下，半月见效。

　　治内外障眼，蕤仁丸方蕤仁（三两） 黄连（去须） 车前子（各二两） 人参 麦门冬（去心焙各三分） 青葙子（汤浸焙干） 防风（去叉） 黄芩（去黑心） 生干地黄（焙） 秦艽（去苗土） 羚羊角末（各一两（去芦头）地上二十二味，捣罗拌匀，炼蜜为丸，如梧桐子大，食后煎百合汤，下二十丸，加至三十丸，但有瞳仁，不拘内外障翳并治。

　　卷第一百一十二

　　内障眼针后用药

　　论曰 肉攀睛淫肤垂睑之类，皆为外障，审其轻重，则有服食点洗之剂，钩割熨烙之法，以外去者，盖其势微浅，所以除治在皮肤之表尔，内障之证异于是，有不痛不痒者，虚实特未定也，有冰涩浮沉枣花偃月之翳，浅深固不一也，亦有清明无翳，若未尝萦疾苦者，则患与未患又相似也，是以论内障者，每重于医疗，必俟之岁月，其翳成熟，乃用针拨，或一之而愈，或再三而愈，若披云雾睹青天白日之快，方且封闭绵密以待安宁，而又服药以攻其内，所以扫除荡涤，绝其本根，复其自然而已，世之专治者甚多，载在方册，不可概举。大抵以龙木为师法，龙木内障二十有三，可以针者，一十有二，皆言针后用某汤某丸，则知内障非针无以取效，且治眼至于针，诚出于不得已，岂可轻用妄投耶，针法具载别叙，今姑以针后用药先后次第，列之于左。

　　治内障圆翳，状如冰水团圆，一点不散，针后羚羊角饮方羚羊角（镑三两） 防风（去叉二两） 车前子 细辛（去苗叶） 人参 知母（焙） 黄芩（去黑心各一两）上七味，粗捣筛，每服三钱匕，水一盏，煎至六分，去滓食后临卧温服。

　　治内障圆翳眼，针后及涩翳，针后防风汤方防风（去叉） 茺蔚子 五味子 知母（焙） 桔梗（炒） 玄参 车前子 大黄（锉焙） 细辛（去苗叶） 黄芩（去黑心各一两）上一十味，粗捣筛，每服三钱匕，水一盏，煎至六分，去滓温服，食后临卧，日二。

　　治内障冰翳，如水冻坚结睛上，拨之不下，针后及横关翳，针后还睛丸方车前子 防风（去叉） 茺蔚子 知母（焙各二两） 人参 桔梗（炒） 黄芩（去黑心各一两） 五味子 细辛（去苗叶各一两半） 生干地黄（焙） 玄参（各半两）上一十一味，捣罗为末，炼蜜和丸，如梧桐子大，空心茶清下十丸，至十五丸。

　　治内障滑翳，状似水银珠子，针拨之时，闭之不牢，针后及散翳，针后补肝汤方人参 白茯苓（去黑皮） 玄参 黄芩（去黑心各一两） 防风（去叉） 知母 桔梗（炒）茺蔚子（各二两）上八味，粗捣筛，每服三钱匕，水一盏，煎至六分，去滓温服，食后临卧。

　　治内障滑翳眼，针后石决明丸方石决明 车前子 防风 知母（焙各二两） 茺蔚子 细辛（去苗叶） 五味子 黄芩（去黑心） 人参 白茯苓（去黑皮） 大黄（锉炒各一两）上一十一味，捣罗为末，炼蜜和丸，如梧桐子大，每服十五丸，食前茶汤下。

　　治内障冰翳，如水冻坚结睛上，用针拨收之后，及散翳，七宝丸方石决明（捣研二两） 人参 茺蔚子（各一两） 琥珀（捣研三分） 真珠（捣研半两）龙脑（研一分） 熊胆（半两）上七味，捣研为末，炼蜜和丸，如梧桐子大，每服十五丸，食前茶清下，加至二十丸。

　　治内障散翳，状如酥点溃烂，以针拨如涎散乱，针后，及惊振内障眼，针后还睛汤方人参 白茯苓（去黑皮） 细辛（去苗叶） 五味子 桔梗（炒各一两） 车前子 防风（去叉各二两）上七味，粗捣筛，每服五钱匕，水一盏半，煎至八分，去滓夜卧温服。

　　治内障浮翳，或如枣花，或若银钉浮浅透外，针后决明散方石决明（刮洗） 细辛（去苗叶） 防风（去叉） 车前子 人参 白茯苓（去黑皮） 大黄（锉炒） 茺蔚子（各一两） 桔梗（炒半两）上九味，捣罗为散，每服二钱匕，粥饮调下，食后临卧服。

　　治内障浮翳针后及枣花翳，针后堕翳丸方石决明（刮洗） 人参 知母（焙各一两） 细辛（去苗叶半两） 防风（去叉） 生干地黄（焙各二两） 五味子（一两半） 兔肝（一具炙干）上八味，捣研为末，炼蜜和丸，如梧桐子大，每服二十丸，空心茶汤下，渐加至三十丸治内障沉翳，隐隐伏藏，黑睛向日即见，针后服羚羊角汤方羚羊角（镑） 防风（去叉） 茺蔚子（各二两） 车前子 黄芩（去黑心） 玄参（各一两） 大上七味，粗捣筛，每服三钱匕，水一盏，煎至六分，去滓温服，食前临卧。

　　治内障沉翳，针后空青丸方空青（研如粉） 五味子 细辛（去苗叶） 石决明（刮洗捣研） 车前子（各一两） 生干地黄（焙） 防风（去叉） 知母（焙各二两）上八味，捣研为末，炼蜜和丸，如梧桐子大，每服二十丸，空心茶汤下。

　　治内障横翳，横着瞳仁，中心起如剑脊，针后七宝汤方羚羊角（镑） 犀角（镑） 丹砂（研各一两） 胡黄连 石决明（刮洗捣研） 车前子甘草（炙锉各半两）上七味，除丹砂决明外，粗捣筛，每服三钱匕，水一盏，煎至七分，去滓入丹砂末半钱匕，决明末一字匕，再煎两沸，温服食后。

　　治内障，偃月翳如凝脂，一边浓，一边薄，状如偃月，针后及内障枣花翳，针后四胆丸方象胆（半两） 鲤鱼胆（七枚） 熊胆（一分） 牛胆（半两） 石决明（捣研一两） 麝香（研一钱）上六味，捣研为末，面糊和丸，如梧桐子大，每服空心茶清下十丸。

　　治惊振内障眼，针后镇肝丸方山芋 茺蔚子（各二两） 防风（去叉一两半） 石决明（别捣研） 车前子 细辛（去苗叶）人参 白茯苓（去黑皮） 柏子仁（捣研一两）上九味，捣研为末，炼蜜和丸，如梧桐子大，每服二十丸，食前茶清下。

　　治内障，黑水凝结青白色成翳，针后芦荟丸方芦荟 人参（各半两） 柏子仁（捣研一两） 羚羊角（镑二两） 细辛（去苗叶一两）甘草（炙锉） 牛胆（干者别研入各一分）上七味，除胆外，捣研为末，入研胆再和匀，炼蜜为丸，如梧桐子大，每服二十丸，空心茶清下。

</div>
    <div class="pagination">
<a href="圣济总录_page242.html">上一页</a><span>...</span><a href="圣济总录_page238.html">238</a><a href="圣济总录_page239.html">239</a><a href="圣济总录_page240.html">240</a><a href="圣济总录_page241.html">241</a><a href="圣济总录_page242.html">242</a><span class="current-page">243</span><a href="圣济总录_page244.html">244</a><a href="圣济总录_page245.html">245</a><a href="圣济总录_page246.html">246</a><a href="圣济总录_page247.html">247</a><a href="圣济总录_page248.html">248</a><span>...</span><a href="圣济总录_page244.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
