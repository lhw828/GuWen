<!DOCTYPE html>
<html>
<head>
    <meta charset="UTF-8">
    <title>普济方四库 - 第 989 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 989 页/共 1812 页</h1>
    <div class="content">　　右为末米饮调下大人小儿皆用
　　髪灰酒　治小肠切痛属小肠病
　　元丰中丞相王邵公病小腹痛不止圣防宣差太医攻治终是不效丸药之至熟硫黄附子五夜叉丸用之不瘥驸马张都尉令取妇人油头髪烧作灰酒服二钱即时痛除
　　寻气丸　治小肠疝气偏坠疼痛
　　甘遂【二钱炒】石燕子【防雄各一个】斑猫【三个去翅足炒】
　　右为末酒煮麺糊为丸如菉豆大毎服三丸麝香温酒送下空心食前临卧服忌热物一时忌甘草一日
　　神效胡桃酒　治小肠气及妇人外痈
　　右以好胡桃一枚火内烧成炭细研以薄酒热调下絶妙
　　胡桃丸　治小肠气
　　胡桃肉【浸去皮研核焙为末】破故纸　大枣【煮去皮核焙二味为末】
　　右件等分拌匀以蜜和丸如梧桐子大食前温酒下四五十丸一方为散毎服二钱酒调下食前服











　　普济方卷二百四十九
<子部,医家类,普济方>
　　钦定四库全书
　　普济方卷二百五十　　明　周王朱橚　撰防疝门
　　膀胱气痛【附论】
　　夫治膀胱气痛不可忍医者投刚剂其痛尤甚小便三日不通隂阳痞塞惟有待死适遇明医投五苓散一两分而为三分各用葱须三根茴香及盐少许连服中夜下小便如黒汁三升脐下寛得睡续服硇砂丸数日而安盖此疾本因虚而得不宜骤补邪之所凑其气必虚防而不去其病则实故必先涤所蓄之邪然后补之
　　方
　　金铃丸【出永钤方】治膀胱肿硬牵引疼痛及小肠气隂囊肿毛间水出并能治之
　　金铃子肉【五两】茴香【炒】马蔺花【炒】海蛤　兎丝子破故纸　海带【各三两】木香　丁香【各一两】
　　右为末糊丸如梧桐子大毎服二三丸空心食前温酒盐汤任下
　　葱白散【出三因方】治一切冷气不和及本臓膀胱发气攻刺疼痛及治妇人产前腹痛致胎不安或血刺者兼能治血臓宿冷百骨节倦痛腹瘦怯弱伤劳带癖久服尽除凡妇人一切疾病宜服
　　川芎　当归　枳殻【麸炒去瓤】厚朴【姜制炒】官桂【去皮】青皮干姜【炮】茴香【炒】川楝【炒】神麯【炒】麦蘖【炒】三棱【炮】
　　蓬术【醋浸一宿焙】人参　茯苓　芍药　木香　干地黄【各一两】
　　右为末毎服三钱水一盏葱白三寸煎七分入盐少许热服大便秘澁加大黄煎大便溏利则加诃子煎食前服
　　治膀胱疝气肾肿隂痛不可忍欲死者
　　川楝子【十个】巴豆【五个】斑猫【十个一处炒黄去巴豆斑猫不用】没药【五分】八角茴香　小茴香【五分】枳殻【火炒五分】
　　右为末三分温酒送下
　　葫芦巴丸　治肾经虚冷膀胱气痛或隂肿偏坠或小腹有物如卵上下走痛【方见本门诸疝类葫芦巴丸】
　　膀胱疝气外肾肿大
　　破故纸　黒牵牛【二味瓦噐内炒大半防小半生】
　　右末别取大蒜入巴豆湿纸裹煨软热巴豆不用以蒜研入药作剂可丸为度丸如梧桐子大毎服三十丸茶清吞下
　　青木香丸　治膀胱疝气肿痛及胸膈噎塞气滞不行肠中水声呕哕痰逆不思饮食常服寛中利膈黒牵牛【六两炒香捣末三两】青木香【一两】补骨脂【炒香】荜澄茄防榔【用粟米饭拌以湿纸包火中煨纸焦去饭各二两】
　　右为末入牵牛末令匀以清水拌和丸如梧桐子大毎服五十丸温热水吞下
　　又法【出永类钤方】
　　右用青木香丸二百粒斑猫七个去头足翅为末同置于文武火上慢炒令丸子微香以磁碟盖铫上顿放在冷处少顷去斑猫末取丸毎服五十丸茴酒下于空心服累试之有騐
　　茴香散【出本事方】治膀胱气痛
　　茴香　金铃子肉　蓬莪荗　荆三棱【各一两】甘草【五钱炙】
　　右为末毎二钱热酒调又云毎发痛甚连日只二三服立定顷在徽城日歙尉宋姓膀胱气作疼不可忍医者以刚剂与之疼愈甚小便不通三日矣下虚胀心闷予视之见其靣赤黒脉洪大予曰投热药太过隂阳痞塞气不得通为之柰何适有五苓散一两许分三服用连须葱一茎茴香一撮盐一钱水一盏半煎分服中夜下小便如黒汁者一二升脐下寛得睡翌日诊之脉已平矣续用硇砂丸与之数日瘥大抵此疾因虚得之不可以虚而骤补药经云邪之所凑其气必虚防而不去其病则实故必先涤所蓄之邪然后补之是以诸方借巴豆气者盖谓此也
　　牵牛丸【出危氏方】治膀胱有气服暖药致成壅滞作痛
　　黒牵牛【三钱】大黄【二钱】白矾【一钱】
　　右用巴豆去皮三十粒先入铫炒焦干去巴豆入众药炒香为末煨大蒜研细为丸茴香汤送下七丸
　　治男子肾经虚弱膀胱为邪气所搏结成皆因忧思愁虑失飡感寒疝气攻痛有横痃竪痃脐腹攻腠腰脚沉重不能舒伸服诸药不效者宜速疗之
　　香附子【一斤】巴豆　斑猫【各五十个】
　　右同一处炒令香热去巴豆班猫用艾叶煎醋打麺糊为丸如梧桐子大毎服三四十丸用盐酒下
　　念珠丸【出衞生家寳方】治膀胱疝气外肾肿胀痛不可忍
　　乳香　硇砂【各三钱飞】黄蜡【一两】
　　右乳香研细又同硇砂研匀镕蜡和丸分作一百单八以线穿之露一夕次日用蛤粉为衣旋取一粒用乳香汤吞下顷年有人货疝气药上担人我二字以为照目日货千有一国医多金得之用之良騐
　　金圣散　治小肠膀光气痛不可忍
　　地胆【五钱去翅足头微炒】滑石【一两】硃砂【五钱】
　　右为末毎服二钱用苦酒调下食前
　　金铃子散【出危氏方】治膀胱疝气闭塞下元大小便不通疼痛不可忍服之神效
　　金铃子【四十九个去核剉如麻豆大不得碎细用巴豆四十九个去皮亦不得碎细同炒以金铃子深黄为度去巴豆不用】茴香【一两一方用盐炒】
　　右不用巴豆将二味为末毎服二钱食前温酒调下一名抽刀散葱白酒空心调服【儒门事亲】
　　金铃散【出直指方】治膀胱小肠气外肾肿痛【方见本门诸疝类】治膀胱气
　　右以葫芦巴蘹香子桃仁治膀胱气甚效配合惟桃仁用麸炒各等分半以酒糊丸半为散毎服五七十丸于空心食前盐汤下散以热米饮调下与丸子相轮间空心服日各一二服
　　治膀胱气【出本事方】
　　青矾【一两】白矾【一两各为麄末】
　　右用小瓦罐子一只入药于内用麻皮缚紧盐泥如法坚牢固济炭五斤炼令通红尽炭为度取出入盐穴内去火毒二宿为末醋糊为丸如菉豆大毎服十丸空心盐汤下或白汤亦可
　　金莲散【一名川楝散出肘后方】治膀胱气痛
　　巴豆【三十粒去殻截断】川楝子【二十四个汤浸去皮薄切片】
　　右用麸二合同炒令黄赤去麸与巴豆只用川楝为末毎服二钱温酒调空心服一方茴香汤下得泄为效【余阅一切名方无如此方奇特有效】
　　治膀胱气急宜下气【出肘后方】
　　右芜荑捣和食盐末二物等分以绵裹如枣大内下部或即下恶汁并下气佳
　　茴香饮【出朱氏集騐方】治膀胱偏坠疝气
　　八角茴香　白牵牛【炒】
　　右二味各等分为细末空心酒调下
　　去斗丸　治膀胱肾肿
　　局方红丸　连翘丸　青木香丸【各一贴】
　　右用班猫二十一个同药用磁铫慢火炒令班猫黄黒色连药倾在地上去火毒一伏时去班猫却将药于袋中制去班猫屑分作十服空心酒吞服不饮酒或盐汤下其病虽大如斗亦安
　　香附子丸【出经騐良方】治膀胱气肿痛
　　香附子【去毛净洗用米醋煮干为末醋糊为丸】
　　用木馒头一个生姜一小片连皮擂烂同炒入盐少许将水一大盏煎两三沸去滓咽下二十丸
　　治膀胱气痛
　　用防榔二枚一生一熟捣末酒煎服之
　　疗膀胱气急宜下气
　　右用髙丽昆布一片白米泔浸一宿洗去醎味以水约一斗煮令向熟擘长三寸阔四五寸仍取葱白一巨茎二寸切断擘之令昆布极烂仍下盐酢防披掺之调和如臛法不得盐酸以生姜橘皮椒末等和宜食粳米饭或粳米粥海藻亦依此法极下气大效无所忌
　　兼金丸【出危氏得效方】治热入膀胱脐腹上下兼脇肋疼痛便燥欲饮水按之痛者
　　大黄【湿纸裹煨八钱】硝石　桂心　甘草　桃仁【四十个去皮尖】
　　右为末炼蜜丸如梧桐子大毎服五七丸至十丸米饮下妇人血闭疼痛亦宜服之
　　茴香酒【出朱氏集验方】治膀胱偏坠久不愈者
　　右用灯笼草根浑酒却将茴香炒碾用此酒调下
　　治膀胱气痛方【出朱氏集验方】
　　有歙县尉宋葡甫膀胱气作痛不可忍医者以刚剂谩与之痛愈甚溲溺不通三日许学士诊其脉曰投以热药太过适有五苓散一两分作三易其名用连根须葱一茎茴香及盐少许水一盏半煎七分连服用之中夜下小便如黒豆汁一二升脐下寛得睡及明日脉已平续用硇砂丸数愈此疾往来皆因肾虚按圣惠云肾气虚风冷所侵流入于肾不能宣而致然也卵胀肠防难治独气防治之易愈人又有寒疝之气注入防中名曰狐疝亦属防病严氏云四防其治法橘核丸主之谩録于后
　　黒牵牛【四两半生用】白术【五钱】茴香【五钱】泽防【二钱】海金沙【二钱】巴防【五钱】川栋子【五钱去核】南木香【四钱】
　　右炼蜜为丸桐子大毎服二十七丸虀酢汁下空心服
　　治一切丈夫元阳亏弱膀胱小肠虚冷非时气痛忽冲心脇疼痛难忍宜服此药【出护命方】
　　益智子【去皮净】蓬莪荗【各五钱】茴香　牛膝　山茱萸牵牛【炒热】续断　甘草　芎　葫芦巴　防风【各一】
　　【分】
</div>
    <div class="pagination">
<a href="普济方四库_page988.html">上一页</a><span>...</span><a href="普济方四库_page984.html">984</a><a href="普济方四库_page985.html">985</a><a href="普济方四库_page986.html">986</a><a href="普济方四库_page987.html">987</a><a href="普济方四库_page988.html">988</a><span class="current-page">989</span><a href="普济方四库_page990.html">990</a><a href="普济方四库_page991.html">991</a><a href="普济方四库_page992.html">992</a><a href="普济方四库_page993.html">993</a><a href="普济方四库_page994.html">994</a><span>...</span><a href="普济方四库_page990.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
