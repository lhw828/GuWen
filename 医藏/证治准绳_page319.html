<!DOCTYPE html>
<html>
<head>
    <meta charset="UTF-8">
    <title>证治准绳 - 第 319 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 319 页/共 348 页</h1>
    <div class="content">　　抱鸡卵殻　鹰爪黄连　轻粉【各等分】
　　右为细末用煎过淸油调涂
　　乌金散
　　麸炭　紫苏叶【各半分】
　　右为末香油调搽
　　阴疮
　　阴器属足厥阴肝经任脉之防素问云厥阴之脉络阴器系于肝灵枢曰筋者聚于阴器而脉络于舌本肝者筋之防也又属督脉素问曰督脉者其络循阴器合簒间是也至于足太阳外合清水内属膀胱而通水道手太阳外合淮水内属小肠而水道出焉则又属手足太阳也肾主水则又属足少阴也饮入于胃游溢精气上输于脾脾气散精上归于肺通调水道下输膀胱则又属手太阴也素问又谓前阴者宗筋之所聚太阴阳明之所合则又属脾与胃矣痈疮生其间须细心求而责之不可専主一厥阴肝经而惟淸肝导湿之为事斯无误矣　隐处瘙痒成疮挟有耳鸣目痒鼻赤齿浮指缝白等症为肾脏风疮　生于阴头为阴头痈　生于窍口为下疳疮　今但生于阴茎者皆为下疳姑从之肾脏风疮戴院使云防风因精未调外为风湿所袭从阴囊湿汗作痒起流注四肢手义白色悉生疮痒俗谓之肾脏风四生饮二两以竹刀细切猪腰一对银石器中酒漉煑烂研细和药为丸如梧子大如不可丸入酒醋少许每服五六十丸盐酒空心下又用花蛇散和消风散酒调服或升麻和气饮咽乌头煑盐丸及乌荆丸或花蛇丸若常湿痒欲得淋洗则以蛇床子一味煎汤用之
　　三因四生散　治风上攻下注耳鸣目痒鼻赤齿浮或作口疮下注阴湿四散搔痒通体生疮及妇人血风等症
　　白附子　蒺藜【擦去刺】黄茋【蜜炙】羌活【各等分】
　　为末每服二钱盐酒调下有一人将猪肾破开入盐掺药煨亦妙属宗筋胃阳明养之故有是证
　　治肾脏风　凡指缝白者只一二服効
　　黄茋【一两】木通　甘草　黑牵牛【各半两】
　　右四味细剉用螌蝥七枚去翅同药炒焦黑去螌蝥余为末蒸饼糊为丸如桐子大空心盐汤下三十丸
　　本事乌头丸　治肾脏风上攻下注生疮并癣
　　川乌头　草乌头【二味以黑豆半升煑透软去皮脐切晒各一两】天麻地龙【去土】白附子【各半两】
　　右为末酒糊为丸如桐子大毎服二三十丸空心食前盐酒盐汤任下
　　肾脏风甘草节煎汤洗极効
　　肾脏风痒不可当者吴茱萸蛇床子等分煎汤洗神効治肾脏阴汗生疮用苋菜根茎叶烧灰存性研末抓
　　破傅之立愈又苍耳草蛇床子煎汤洗之良
　　全蝎散　治肾脏风发疮痒
　　全蝎【三枚焙】明硫黄【二钱研】生虢丹【一钱】轻粉【半钱】鸡心槟榔【一大个破开好黄丹一钱合内湿纸裹煨】麝香【少许研】
　　右为细末研匀磁盆收每用少许麻油调抺两掌先以鼻嗅男以两掌揜外肾女以两掌揜两乳各睡至醒次日依前再用药屡効
　　牡蛎散　治阴囊两生疮或阴湿水出其痒甚苦夜则抓之无足后必自痛或两腋汗脚板心汗湿无可奈何此药主之余亲得此症受苦数十年得此方随用二三日如法擦之二十余年不发实为神効牡蛎　黄丹【炒各二两】枯白矾【四两】
　　右为细末遇夜睡时用手揑药于阴痒处痛擦之不一时又搽之三四次后顿减次夜再搽虽大减又搽后自然平复如腋汗亦须频搽方可脚汗先搽后装药靴或鞋底上脚板上涂药纒脚裹之亦可
　　浴毒汤　治小肠风阴疮痒痛
　　木通　藁本　枳殻　贯众　荆芥　甘松　薄荷　白芷
　　右剉碎用药二两水五升入芒硝半两煎至三升去滓热洗浴疮
　　阴疮膏　治男女阴疮
　　米粉【一酒杯许】芍药　黄芩　牡蛎　附子　白芷【各七钱半】
　　右六味为防咀以不入水猪膏一斤微火上煎三上三下候白芷黄膏成绞滓去入白粉和取傅疮上
　　小浴方　治虚劳阴湿痒生疮
　　川椒　苦参　蛇床子【各一两半】香附子　白矾　白芷　狗脊　细辛【各一两】桂心【三分】
　　右防咀每用药一两以水三升煎至二升去滓倾入盆子内但乗热气坐盆子上熏之良久通身便洗患处甚者不过三两度
　　沐浴长春散　治男子下元阴湿乆冷阴囊左右夜痒抓之则喜住之则痛成疮流水为害甚苦此药见効及治妇人下部阴湿胎元久冷
　　牡蛎　蛇床子　破故纸　紫稍花　官桂　干荷叶【各等分】
　　右防咀每用一两半水一小锅入葱白数茎煎至八分去滓先薰后洗却用后药
　　枯矾【一两】黄丹　蛤粉【各半两】
　　右件共研为细末熏洗了后以手揑药末搽湿痒处
　　铜绿散　治男妇阴部湿淹疮
　　铜录【少许】白矾【一钱】乳香【半钱】轻粉【一字】五倍子【细研半两】
　　右为细末洗净掺之
　　冦有一妇人患脐下腹上连二阴遍满生湿疮状如马刀他处并无热痒而痛大小便澁出黄汁食亦减身面浮肿医作恶疮治用鳗鲡鱼松脂黄丹之类涂疮上愈热痛甚治不对故也细问之此人嗜酒贪防喜鱼蠏发风等物急令用温水洗拭去膏药防马齿苋四两研烂入靑黛一两再研匀涂疮上即时热减痛痒皆去仍服八正散日三服发散客热每涂药一时久即干又再涂新湿药如此二日减三分之一五日减二自此二十日愈既愈乃问曰此疮何缘至此曰中下焦畜风热毒热气若不出当作肠痈内痔仍须禁酒及发风物后不能禁酒果患内痔
　　世肾脏风痈灸血郄【即百虫窠右膝内亷上膝三寸防中者】
　　集肾脏风疮灸血郄【即百虫窠针入寸半灸二七壮】灸三阴交
　　下疳疮薛下疳疮属肝经湿热下注或阴虚火燥治法肿痛发热者血虚而有热也四物汤加柴胡山栀肿痛寒热者肝经湿热也小柴胡汤加龙胆草黄连肿痛便涩者湿热壅滞也龙胆泻肝汤肿痛腐溃者气血虚而有火也八物汤加山栀柴胡日晡热甚者隂血虚而有热也小柴胡汤加参术芎归日晡倦怠者阳气虚而下防也补中益气汤其经久不愈而发寒热者肾水不能生肝木也用六味丸若筋缩纵或为痒痛或出白津此筋疝也用龙胆泻肝汤气虚者补中益气加炒山栀炒龙胆阴虚火燥者用六味丸茎中痒出白津用补中益气汤与淸心莲子饮间服葢此证肝经阴虚为本肿痛寒热等证为标须用六味丸以生肝血凡脾土虚不能生金水而见一切肝证者当佐以补中益气汤加麦门冬以滋化源　丹治男子耻疮或痛在茎之窍或痛在茎之标皆手足太阳不利热毒下传入于足厥阴故变紫黑色作蚀疮毁其茎而死宜以子和泄水丸散导湿毒无不愈者若已成疮先泄其根次从标而治外以葱白黑豆汁渫洗拭干以黄连木香蜜陀僧干胭脂之类细末搽之如内溃脓不出以追脓散上之又用子和泄水丸如后窍体少可用黄连木香胭脂等贴之　一隣人年三十性狡而躁素患下疳疮或作或止夏初患白痢膈上微闷医与理中汤四贴昏闷若死片时而苏予脉之两手皆濇重取略似数予曰此下疳疮之深重者与当归龙荟丸去麝四贴而利减与小柴胡去半夏加黄连芍药川芎生姜煎五六贴而安　一男子近三十嵗有下疳疮虽屡求治以其不能忌口却之忽一日头痛发热自汗众作伤寒阳证治之反剧予诊其脉甚至七重按则澁予曰此证在厥阴药与证不相应遂作小柴胡汤加草龙胆黄连胡黄连带热服四剂而病脱然　娄尝治一男子下疳疮每恣饮酒则发医与小柴胡汤加黄连数贴不効又与玉烛散下之反剧予以甘草节小建中汤各半煎服之下咽痛止后以四物汤建中甘草等分与之遂安　薛庶吉士刘华甫或茎中作痛或窍出白津或小便秘澁先用小柴胡汤加山栀泽泻黄连木通胆草茯苓二剂以淸肝火导湿热诸证渐愈后因劳倦忽然寒热此元气复伤也用补中益气汤而安又用六味丸生肝血滋肾水而全愈　州守姜节甫患前证脓水淋漓作渴吐痰午前恶寒午后发热余曰午前恶寒属阳气虚弱午后发热属阴血不足不信反服二陈黄檗知母之类饮食益少大便不实又日晡热渴小腹重坠患处焮痛恪用四物黄檗知母之类饮食亦不思余以脾气虚而下防先用补中益气汤调养脾胃以升阳气诸证渐愈又用六味丸滋补肾水以生肝血而痊　一小儿十五嵗患前证杂用消毒之药虚证悉具二年余矣询之乃禀所致用草薢汤月余诸证渐愈又用补阴八珍补中益气二汤而痊　一儒者茎中作痒发热倦怠外皮浮肿二年矣用八珍加柴胡山栀及六味地黄丸而愈有兼阴毛间生虫作痒者用桃仁研烂涂之　一儒者因劳而患焮痛寒热体倦头疼小便赤澁用补中益气汤加车前牛膝山栀而愈一儒者阴茎腐烂肿痛不止日晡热甚口干体倦食少欲呕此肝脾血虚也先用六君子加柴胡升麻脾胃醒而诸证退更以补中益气加炒山栀肝火退而肿痛痊子和泄水丸【一名大智丸】
　　大防　芫花　甘遂　海带【冼】海藻【洗】郁李仁续随子【各半】樟栁根【一两】
　　右为细末水煑枣肉为丸如小豆大每服五七十丸熟水下　按此药太峻用者慎之
　　治下疳疮先用张子和泄水去根后用此药干上黄连　滑石【各半两】定粉【三钱】轻粉【少许】乳香【一钱】蜜陀僧【二钱】
　　右细末干上或加干胭脂或加木香槟榔
　　大芦荟丸【一名九味芦荟丸】　治肝火下疳溃烂或作痛焮肿或治小儿疳膨食积口鼻生疮牙龈蚀烂等症并虫蚀肛门痒痛
　　胡黄连　芦荟　黄连　木香　白芜荑　青皮白雷丸　鹤虱草【各一两】麝香【一钱】
　　为末蒸饼糊丸桐子大每服一钱空心米饮下
　　八正散　治下疳便毒小便淋漓脉证俱实者
　　大黄　车前子　瞿麦　萹蓄　山栀　木通【各二钱】滑石【二两】甘草【一钱】
　　右水煎服
　　洗毒汤　治阴蚀疮
　　苦参　防风　露蜂房　甘草【炙各等分】
　　右防咀水煎浓汁洗疮
　　金银花散　治下疳疮
　　金银花　荆芥　朴硝　蛇床子　甘松　白芷槟榔【各一两】
　　右防咀每用五钱水五椀加葱白三根同煎数沸盆盛水先熏后洗却上药
　　洗药
　　黄连　黄檗　当归　白芷　独活　防风　朴硝　荆芥【各等分】
　　八钱五十文乌梅五个盐一匙入水同煎温洗日五七次敷下项药
　　敷药
　　木香　槟榔　黄连　铜靑　轻粉　枯矾　海螵蛸　麝香【各等分】
　　右研细末洗后至夜敷上
　　千金治丈夫阴头痈师所不能医用鼈甲一枚烧末以鸡子白和傅良
　　丹下疳疮
　　蛤粉　腊茶　苦参　靑黛　蜜陀僧
　　右用河水洗疮净腊猪脂调敷并治膁疮
　　又方
　　青黛　海蛤　蜜佗僧　黄连
　　共为末敷上
　　治一切热毒恶疮及下疳疮用蜜陀僧黄檗各一分半腻粉一钱麝香少许先洗疮拭干傅之甚者三四次
　　治下疳疮雄黄黄连等分为末湿者干掺干者油调傅先用荆芥射干煎汤洗却敷之妙　一方用地骨皮末傅之神効
　　追脓锭子【海藏】　脓内溃不出此药追之
　　雄黄【二钱】巴豆【一钱半】轻粉【一字】
　　外台秘要云阴头疮蜜煎甘草傅之安
　　又方用头髪用盐水洗去垢腻净再用米泔洗过又用淸汤洗晒干烧灰傅疮上便结靥
　　又方　苍耳叶为末傅之
　　治下疳疮黑彤兎【一名乌吊上一名孩儿沙】为末傅上神効
　　七寳槟榔散　治下元玉茎上或阴头上有疳疮渐至蚀透久不愈者
　　槟榔　雄黄　轻粉　蜜陀僧　黄连　黄檗朴硝
　　右为细末和匀先以葱白浆水洗净软帛挹干如疮湿干掺如干小油调涂
　　玉粉散　治下阴疮疼不止
　　滑石　蜜陀僧　寒水石【煆各半两】腻粉　麝香【各少许】
　　右为细末油调傅或干贴患处
　　蚯蚓散　治阴茎疮
　　蚯蚓【二分】豆粉【一分】
　　右用水研涂上干又傅之一方用豉一分
　　丹胞散　治玉茎上生疮臭烂者
　　右用猪胞一个连尿去一半留一半用新砖两口炭火煆将猪胞连尿于砖上焙干不住手一向移放于两口砖上轮流不歇莫与火煆着胞待尿干为度研为末入黄丹一钱先用葱汤以鹅毛抹洗以旧帛拭干此药掺二五次立见効
　　地连散　治玉茎上生疮
　　右用地骨皮煎汤洗以诃子连核烧存性为末干掺
　　川连散　治下部注疮
　　右以川连为细末浆水调成饼摊于碗面上内用艾及穿山甲三片烧烟覆椀熏成黑色再取下如是者五次以黄连饼黑色为度地上出烟毒再研细湿则干涂干则淸油调涂三四次先用黄檗藿香茵蔯煎汤温洗
　　神妙方　治茎头三五孔小漏疮出血微脓
　　右用油髪烧作灰存性研细傅之干则津唾调傅仍以米饮调髪灰食前服
　　麝香散　治妬精疮痒而湿者
</div>
    <div class="pagination">
<a href="证治准绳_page318.html">上一页</a><span>...</span><a href="证治准绳_page314.html">314</a><a href="证治准绳_page315.html">315</a><a href="证治准绳_page316.html">316</a><a href="证治准绳_page317.html">317</a><a href="证治准绳_page318.html">318</a><span class="current-page">319</span><a href="证治准绳_page320.html">320</a><a href="证治准绳_page321.html">321</a><a href="证治准绳_page322.html">322</a><a href="证治准绳_page323.html">323</a><a href="证治准绳_page324.html">324</a><span>...</span><a href="证治准绳_page320.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
