<!DOCTYPE html>
<html>
<head>
    <meta charset="UTF-8">
    <title>普济方 - 第 1020 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1020 页/共 3614 页</h1>
    <div class="content">　　治破伤风。

　　天麻（一两）雄黄半夏川乌草乌（各半两）上为细末。加麝香少许。每服三钱。

　　正发时酒调服。汗出为效。勿令见风。忌发等物半月。一方无半夏。

　　白散子治破伤风。止疼生肌。灭瘢痕。

　　牡蛎（三两研）寒水石（一两半火）南星（炮）白僵蚕（炒去丝嘴）龙骨（以上三味各一分）上细研为末。掺疮口。避风将息。勿令着水。又蝉蜕为末。掺疮口。

　　治破伤风。背急口噤。身强直。

　　（出旅舍方）草乌头（微炮末）防风（末）雄黄（研各一分）牛黄麝香（研各半分）上再研匀。每服一字。温酒调下。如口噤以物拗开。热汤调下半钱。神效。

　　鹿角霜丸

　　（出圣惠方）

　　治破伤风。角弓反张。及诸风。

　　鹿角（一斤以桑柴火及炭火烧捣为末又以浆水和作圆再烧如此九遍成霜）蛤粉（五两）川乌头（半两炮裂去皮脐）麝香（一两细研）瓷药（七两捣罗为末研令极细）上捣罗为末。

　　更研令极细。煮糯米饭和捣二三百杵。丸如弹子大。一丸分作两服。不计时候。以温酒磨下。

　　乌头丸治破伤风。

　　川乌头（一两炮裂去皮脐）盐（半两）桑根白皮（一两锉）灶突内煤（一两）面（半两）上捣罗为末。以浓醋和拌。捣一二百杵。丸如梧桐子大。于破处用醋研破一两丸封之。如无风。三五日其疮便可。如有毒。即出却黄水便瘥。

　　治破伤风。口噤筋脉拘急。不知人事。宜服此方。

　　（出圣惠方）天南星（一两炮裂）干蝎（一两微炒）水银（一两入少枣内研令星尽）干姜（半两炮裂锉）附子（半两炮裂去皮脐）上捣罗为末。用枣瓤和丸如绿豆大。不拘时候。以温酒下十丸。

　　急风散

　　（出和剂方）

　　治久新诸疮。破伤中风。项背强直。腰为反折。口噤不

　　语

　　。手足抽掣。眼目上视。喉中沸声。及取箭头。

　　丹砂（一两）麝香〔一两（分）研〕生乌头（同草乌一处为末一分）草乌头（一两一半生用一半以火烧存性以米醋内淬令冷）上为细末和匀。破伤风。以酒一小盏调半钱。神效。

　　如

　　辰砂夺命丹

　　（出儒门事亲书）凤凰台川乌头（生各二钱）麝香（少许）朱砂（少许）上为细末。枣肉和为丸。

　　如弹子大。朱砂为衣。鳔酒送下。量病患虚实加减用之。小儿半丸。以吐为度。不止。以葱白汤解之。

　　蜈蚣散

　　（出儒门事亲书）

　　治破伤风。

　　蜈蚣头乌头尖附子底蝎梢（四味各等分）上为细末。每用一钱（字）或半钱（字）。

　　热酒调下。如噤了牙关。用匙尾斡开灌之。调服半钱。却将药贴箭疮上。一方用生乌头。

　　治破伤风将欲死者。

　　（出济生拔粹方）川乌头（生）天南星（生）半夏（生）天麻（去芦头各等分）上以童男子小便三升。隔夜浸药。明日煎取一大升。空心温服。分为三服。进次服。调槟榔末三钱。约如人行十里更一服。丈夫病妇人煎。妇人病丈夫煎。合药时。忌孝子孕妇病患。及腥秽物、鸡、犬等。仍忌油腻、湿面、生冷、硬物。服至一二剂即吐出虫子。或泄泻。更不须服余药。若未吐利即当尽服。病在上即吐。在下即利。皆出虫如马尾人发即瘥。能逐诸疾。若五脏虚弱。魂魄不安。即以白茯苓汤补之。

　　白茯苓汤

　　白茯苓（一钱）人参（三钱）远志（三钱去心）龙骨防风（各二钱）甘草（三钱）犀角末（五钱）生地黄（四钱）大枣（七枚）麦门冬（去心四钱）上以水二大盏。煎作八合。

　　分三服。温服。如人行五里一服。仍避风寒。苦觉未安。隔日更作一剂。以上两药须连服之。

　　羌活防风汤

　　（出保命集）

　　治破伤风邪初传在表。

　　羌活防风川芎本当归芍药甘草（各四两）地榆细辛（各二两）上咀。每服五钱。水一盏半。煎七分。热服无时。量紧慢加减用之。如热加大黄三两。大便秘加大黄一两。缓缓令过。热甚更加黄芩二两。

　　白术防风汤

　　（出保命集）白术黄（各一两）防风（二两）上咀。每服七钱。水一盏半。煎一盏。温服无时。

　　如破伤风。脏腑秘小便赤。用热药自汗不休。故知无寒也。宜连下之。先用芎黄汤三二服。

　　后用大芎黄汤下之。若汗多恶风甚者。加桂枝一二钱匕。

　　芎黄汤

　　（出保命集）川芎（一两）黄芩（六钱）甘草（二钱）上咀。每服五七钱。水一盏半。煎一盏。温服无时。三服即止。再用下药。

　　大芎黄汤

　　（出保命集）川芎（五钱）羌活黄芩大黄（各一两）上咀。根据前煎服。宜和为度。

　　羌活汤

　　（出保命集）

</div>
    <div class="pagination">
<a href="普济方_page1019.html">上一页</a><span>...</span><a href="普济方_page1015.html">1015</a><a href="普济方_page1016.html">1016</a><a href="普济方_page1017.html">1017</a><a href="普济方_page1018.html">1018</a><a href="普济方_page1019.html">1019</a><span class="current-page">1020</span><a href="普济方_page1021.html">1021</a><a href="普济方_page1022.html">1022</a><a href="普济方_page1023.html">1023</a><a href="普济方_page1024.html">1024</a><a href="普济方_page1025.html">1025</a><span>...</span><a href="普济方_page1021.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
