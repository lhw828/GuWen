<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 81 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 81 页/共 249 页</h1>
    <div class="content">合酒调下二钱治蛊气○合橘皮汤下三钱治霍乱○末三钱以热酒调空心服之治女人血气腹肿○
末以唾和涂之治蜘蛛咬疮
卷之十四草部下品之中
草之草

有小毒 植生
三白草主水肿香港脚利大小便消痰破癖除积聚消疔肿（名医所录）【苗】〔唐本注云〕其叶
如山药又似菝 高尺许根如芹根黄白色而粗大〔陈藏器云〕此草初生无白入夏叶端半白如粉
农人候之莳田三叶白草便秀故谓之三白草也【地】〔图经曰〕生池泽畔〔蜀本图经云〕出襄
州【时】〔生〕春生苗〔采〕二月八月取根【收】曝干【用】根【质】类芹根而粗大【色】
黄白【味】甘辛【性】寒散【气】气之薄者阳中之阴【臭】朽【主】水肿香港脚【治】〔疗〕〔陈
藏器云〕捣绞汁服令人吐逆除胸膈热疾亦主疟及小儿痞满
卷之十四草部下品之中
草之草
有小毒 植生
（音闾） 茹（音如出神农本经）主蚀恶肉败疮死肌杀疥虫排脓恶血除大风热气善忘
不乐
（以上朱字神农本经）去热痹破症瘕除息肉（以上黑字名医所录）【名】屈据 离娄 漆头
【苗】
〔图经曰〕二月生苗叶似大戟而花黄色根如萝卜皮赤黄肉白初断时汁出凝黑如漆三月开浅红
花亦淡黄色不着子其根用之以漆头者良又有一种草 茹疮家亦用之其根色白采者烧铁烁头令

黑以当漆头非真也【地】〔图经曰〕生代郡川谷及河阳齐州亦有之〔陶隐居云〕今第一出高
丽〔道地〕淄州【时】〔生〕春生苗〔采〕四月五月取根【收】阴干【用】根【质】类萝卜
而大小不一【色】皮赤黑肉白【味】辛酸【性】寒散【气】气薄味浓阴中之阳【臭】腥【主
】去死肌散恶血【助】甘草为之使【反】恶麦门冬【治】〔疗〕〔陶隐居云〕疗疮〔衍义曰
〕治疥马疥尤善〔别录云〕用一两捣为散不计时候温水调下二钱匕治缓疽○伤寒毒攻咽喉肿
以如爪甲大一块内口中嚼汁咽之瘥
卷之十四草部下品之中
草之草
有毒 散生
蛇莓（音每）汁主胸腹大热不止（名医所录）【苗】〔蜀本云〕春生苗茎端三叶花黄子赤
若
复盆子根似败酱〔衍义曰〕附地生叶如复盆子但光洁而小微有绉纹花黄比蒺藜花差大春末夏
初结红子如荔枝色也【地】〔蜀本云〕生下湿处〔衍义曰〕今田野道傍处处有之【时】〔生〕
春
气薄味浓阴中之阳【臭】朽【主】 疮肿敷蛇毒【制】捣绞取自然汁用【治】〔疗〕〔陶隐
居云〕除溪毒射工毒伤寒热〔日华子云〕通月经〔食疗云〕消胸胃热气及主孩子口噤以汁灌
口中死亦再活〔别录云〕治天行热盛口中生疮捣绞自然汁一斗煎取五升稍稍饮之效【合治
】取汁三合乌梅水渍令浓合崖蜜饮之日三治毒攻手足肿痛【禁】有蛇残不得食
卷之十四草部下品之中
草之草
无毒 植生
金星草主痈疽疮毒发背痈肿结核用叶和根酒煎服之先服石药悉下又可作末冷水服及涂发
背疮肿上殊效○根碎之浸油涂头大生毛发（名医所录）【名】金钏草【苗】〔图经曰〕生阴中
石上净处及竹箐中不见日处或大木下或古屋上此草惟单生一叶色青长一二尺至冬大寒叶背生
黄星点子两行相对如金色因得金星之名其根盘屈如竹根而细折之有筋如猪马鬃凌冬不凋无花
实【地】〔图经曰〕生西南州郡关陕川蜀及潭婺诸州皆有之〔道地〕施州峡州【时】〔生〕春
生
味浓于气阴也【主】痈肿【治】〔疗〕〔图经曰〕治发背疮捣末温水服方寸匕及涂疮上【合
治】叶合根火焙干四两生甘草一钱俱末分四服用酒一升煎二三沸更以冷酒和入瓶内封时时饮
之治五毒发背忌生冷油腻毒物【禁】多服令人痢及老年人不可辄服【解】硫黄及丹石毒
卷之十四草部下品之中
草之走
无毒 蔓生
草主五淋利小便止水痢除疟虚热渴煮汁及生汁服之（名医所录）【名】葛律蔓 来莓
草
葛
本不着所出州土云生故墟道傍今处处有之【时】〔生〕春生苗〔采〕四月五月取茎叶【收】
曝干【用】茎叶【色】青绿【味】甘苦【性】寒【气】气薄味浓阴中之阳【主】利水道解烦
渴【制】煮汁或生取汁用【治】〔疗〕〔图经曰〕治疥癞生遍体者用一担以水二石煮取一石以
渍疮不过三作乃愈○治久痢成疳取干蔓捣筛量多少用管吹入谷道中瘥〔衍义曰〕治伤寒汗后
虚热锉研取生汁饮一合愈【合治】捣生汁三升酢二合相和空腹顿服治膏淋当溺下如白汁瘥
卷之十四草部下品之中
草之草
有小毒 植生
鹤虱主蛔蛲虫用之为散以肥肉 汁服方寸匕亦丸散中用（名医所录）【名】鹄虱【苗】〔图
经曰〕春生苗叶皱似紫苏大而尖长不光茎高二尺许七月开黄白花似菊八月结实子极尖细干即
黄黑色南人呼其叶为火 火 即 也虽花叶相类而别是一物不可杂用之〔唐本注云〕子似
蓬蒿子而细合叶茎用之胡名鹄虱也【地】〔图经曰〕生西戎今江淮衡湘间皆有之〔唐本注云〕
出波斯为胜今上党亦有〔道地〕滁州成州【时】〔生〕春生苗〔采〕不拘时取子【收】阴干
【用】子叶茎【质】类蓬蒿子而细【色】黄黑【味】苦【性】平泄【气】味浓于气阴中之阳
【主】杀虫【治】〔疗〕〔日华子云〕杀五脏虫止疟及敷恶疮上【合治】为末和淡醋服半匕治
心痛立瘥○取十两捣筛蜜和丸如梧子大以蜜汤空腹吞四十丸日增至五十丸疗蛔咬心痛服之忌
酒肉○细研以肥猪肉汁下治小儿蛔虫啮心腹痛五岁一服二分虫出便止余以意增减
卷之十四草部下品之中
草之草
无毒 丛生
雀麦主女人产不出煮汁饮之（名医所录）【名】 燕麦 牡栳草 牛星草【苗】〔衍义
曰〕苗似小麦而弱其穗细长而疏实似 麦而细今人谓之燕麦即唐人所谓菟葵燕麦动摇春风者
是也【地】〔图经曰〕生故墟野林下今岭南在处亦有【时】〔生〕春生苗〔采〕夏取实茎【收】
曝干【用】实茎【质】类 麦而细【色】淡黄【味】甘【性】平缓【气】气之薄者阳中之阴
【臭】朽【主】催生去虫【治】〔疗〕〔别录云〕妊娠胎死腹中若胞衣不下上抢心者取一把
水五升煮汁二升服之瘥【合治】雀麦一味合苦瓠叶三十枚净洗取麦剪长二寸以瓠叶作五包包
广一寸浓五分以三年酢渍之至日中以两包火中炮令热内口中齿外边熨之冷更易取铜器贮水取
包置水中解视即有虫长三分老者黄色少者白色多即二三十枚少即一二十枚治齿 并虫积年
不瘥者
卷之十四草部下品之中
草之草
无毒
甑带灰主腹胀痛脱肛煮汁服主胃反小便失禁不通及淋中恶尸疰金疮刃不出（名医所录）
【苗】〔别录云〕江南以蒲为甑带取久用者烧灰入药盖甑带因久被蒸气故能散气而通气也
【地】〔别录云〕出江南【用】久败烂者为佳【色】黑黄【味】辛【性】温散【气】气之浓
者阳也【臭】朽【制】烧灰或煮汁用【治】〔疗〕〔别录云〕烧灰封金疮止血止痛出刃又治小
儿大便失血用灰涂乳上与饮之瘥及小儿脐疮久不瘥烧灰敷之如小儿夜啼用甑带悬户上并治草
芒沙石眯目不出烧灰水调服之
卷之十四草部下品之中
草之走
无毒 丛生
赤地利主赤白冷热诸痢断血破血带下赤白生肌肉（名医所录）【名】山荞麦【苗】〔图经
</div>
    <div class="pagination">
<a href="本草品汇精要_page80.html">上一页</a><span>...</span><a href="本草品汇精要_page76.html">76</a><a href="本草品汇精要_page77.html">77</a><a href="本草品汇精要_page78.html">78</a><a href="本草品汇精要_page79.html">79</a><a href="本草品汇精要_page80.html">80</a><span class="current-page">81</span><a href="本草品汇精要_page82.html">82</a><a href="本草品汇精要_page83.html">83</a><a href="本草品汇精要_page84.html">84</a><a href="本草品汇精要_page85.html">85</a><a href="本草品汇精要_page86.html">86</a><span>...</span><a href="本草品汇精要_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
