<!DOCTYPE html>
<html>
<head>
    <meta charset="UTF-8">
    <title>普济方 - 第 2128 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2128 页/共 3614 页</h1>
    <div class="content">　　治小便出血。

　　（出危氏方）当归川白芷（各等分）上为末。每服二钱。温米饮调下。

　　治卒伤热行来尿方。

　　（出圣惠方）大黄末芒硝末（各半两）上以水冷和。频服之立止。服后三日。禁如药方。

　　二圣散治男女人小儿小便出血。

　　芍药黄柏（各等分）上为末。每服三钱。温浆水调下。食前服。

　　治虚损膀胱有热。尿血不止。

　　（出圣惠方）大麻子根（三两锉）乱发灰（研合细）上以水二大盏。煎麻根取一盏三分。去滓。

　　每于食前

　　治尿血不止。

　　（出肘后方）用郁金一两为末。葱白调和。水煎。温服。

　　又方

　　用麻黄根煎服。一服即止。神验。亦作麻布、麻子。更治茎中痛。

　　治小便出血方

　　用胡麻三升。捣细末。以东流水二升渍一宿。平旦绞去滓。煮两沸。频服。

　　又方

　　（出肘后方）用龙骨为末。温水服下。每日五六服。一方酒调服。

　　又方

　　用捣荆叶取汁。酒服二合。

　　又方

　　（出圣惠方）用车前根叶子煮汁。多饮佳。一方取车前叶。捣绞取汁。每服三合。每于食前服之。

　　又方

　　用酒服葵茎灰。日二服。

　　又方

　　（出肘后方）以刮滑石末水和。围绕小便及阴际。佳。一方治小便不通。

　　发灰散

　　（出十便良方）

　　治小便尿血。或先尿而后血。或先血而后尿。亦远近之

　　谓也。

　　用发灰。每服二钱。以醋二合。汤少许服之。井华水温水调亦得。兼治肺疽血衄内崩。

　　吐血出血汤调

　　治血出不止。

　　（出百一选方）以热艾裹之燃。再以绢裹。立定。昔绍兴王小八者。卖馔为业。不知何处得此方。治人甚验

　　琥珀饮

　　（出直指方）

　　治尿血。

　　用琥珀为细末。每服二钱。灯心一握。龙脑薄荷少许。煎汤调下。一方治诸般沙石淋。

　　用葱

　　治大人小儿尿血。

　　（出经验良方）以升麻一两半。锉。用水一升。煎五合。接续服。

　　治小便出血。

　　（出经验良方）用燕窝草。抖撇去泥。烧草存性。为细末。白汤调下。

　　又方

　　（出经验良方）

　　治血淋小便秘。昔有妇人患此十年。服之神效。

　　用杜牛膝。净洗一握。水五盏。煎一盏。入乳香、麝香少许。研细服。

　　又方

　　（出经验良方）用牵牛子二两半。为末。每服二钱。姜汤调下。良久热茶服之。一方大槟榔一枚。麦门冬热

　　又方

　　。（出经验良方）用乌豆、白柿、盐煎汤。调京墨末服。

</div>
    <div class="pagination">
<a href="普济方_page2127.html">上一页</a><span>...</span><a href="普济方_page2123.html">2123</a><a href="普济方_page2124.html">2124</a><a href="普济方_page2125.html">2125</a><a href="普济方_page2126.html">2126</a><a href="普济方_page2127.html">2127</a><span class="current-page">2128</span><a href="普济方_page2129.html">2129</a><a href="普济方_page2130.html">2130</a><a href="普济方_page2131.html">2131</a><a href="普济方_page2132.html">2132</a><a href="普济方_page2133.html">2133</a><span>...</span><a href="普济方_page2129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
