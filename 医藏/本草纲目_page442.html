<!DOCTYPE html>
<html>
<head>
    <meta charset="UTF-8">
    <title>本草纲目 - 第 442 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 442 页/共 603 页</h1>
    <div class="content">　　淡竹沥

　　【修治】机曰：将竹截作二尺长，劈开。以砖两片对立，架竹于上。以火炙出其沥，以盘承取。时珍曰：一法：以竹截长五、六寸，以瓶盛，倒悬，下用一器承之，周遭以炭火逼之，【气味】甘，大寒，无毒。

　　时珍曰：姜汁为之使。

　　【主治】暴中风风痹，胸中大热，止烦闷，消渴，劳复（《别录》）。中风失音不养血清痰，风痰虚痰在胸膈，使人癫狂，痰在经络四肢及皮里膜外，非此不达不行（震亨）。

　　治子冒风 ，解射罔毒（时珍）。

　　竹沥

　　【主治】风 （《别录》）。

　　苦竹沥

　　【主治】口疮目痛，明目，利九窍（《别录》）。

　　功同淡竹（大明）。治牙疼（时珍）。

　　慈竹沥

　　【主治】疗热风，和粥饮服（孟诜）。

　　【发明】弘景曰：凡取竹沥，惟用淡、苦、 竹者。

　　雷曰：久渴心烦，宜投竹沥。

　　震亨曰：竹沥滑痰，非助以姜汁不能行。诸方治胎产金疮口噤，与血虚自汗，消渴小便多，皆是阴虚之病，无不用之。产后不碍虚，胎前不损子。本草言其大寒，似与石膏、黄芩同类。而世俗因大寒二字，弃而不用。《经》云：阴虚则发热。竹沥味甘性缓，能除阴虚之有大热者。寒而能补，与薯蓣寒补义同。大寒言其功，非独言其气也。世人食笋，自幼至老，未有因其寒而病者。沥即笋之液也，又假于火而成，何寒如此之甚耶？但能食者用荆沥，不能食者用竹沥。

　　时珍曰：竹沥性寒而滑，大抵因风火燥热而有痰者宜之。若寒湿胃虚肠滑之人服之，则反伤肠胃。笋性滑利，多食泻人，僧家谓之刮肠篦，即此义也。丹溪朱氏谓大寒言其功不言其气，殊悖于理。谓大寒为气，何害于功？《淮南子》云：槁竹有火，不钻不然。今苗僚人以干竹片相戛取火，则竹性虽寒，亦未必大寒也。《神仙传》云：离娄公服竹汁饵桂，得长生。盖竹汁性寒，以桂济之，亦与用姜汁佐竹沥之意相同。淡竹今人呼为水竹，有大小二种，此竹汁【附方】旧十四，新七。

　　中风口噤：竹沥、姜汁等分，日日饮之。（《千金方》）小儿口噤体热：用竹沥二合。暖饮，分三、四服。（《兵部手集》）。

　　产后中风，口噤，身直面青，手足反张：竹沥饮一、二升，即苏。（《梅师方》）。

　　破伤中风：凡闪脱折骨诸疮，慎不可当风用扇，中风则发 ，口噤项沥二、三升。忌冷冻饮料食及酒。竹沥卒难得，可合十许束并烧取之。（《外台秘要》）。

　　金疮中风，口噤欲死：竹沥半升，微微暖服。（《广利方》）。

　　大人喉风： 竹油，频饮之。（《集简方》）。

　　小儿重舌：竹沥渍黄柏，时时点之。（《简便方》）。

　　小儿伤寒：淡竹沥、葛根汁各六合。细细与服。（《千金方》）。

　　小儿狂语，夜后便发：竹沥夜服二合。（姚和众《至宝方》）。

　　妇人胎动：孕妇子烦：杨氏产乳：竹沥，频频饮之。《梅师方》：茯苓二两，竹沥一升，水四升，煎二时气烦躁，五、六日不解：青竹沥半盏，新水半盏，相和令匀，非时服。（消渴尿多：竹沥恣饮，数日愈。（《肘后方》）。

　　咳嗽肺痿：大人、小儿咳逆短气，胸中吸吸，咳出涕唾，嗽出臭脓。用淡竹沥一合，服之，日三、五次，以愈为度。（李绛《兵部手集》）。

　　产后虚汗：淡竹沥三合，暖服，须臾再服。（昝殷《产宝》）。

　　小儿吻疮：竹沥和黄连、黄柏、黄丹敷之。（《全幼心鉴》）。

　　小儿赤目：淡竹沥点之。或入人乳。（《古今录验》）。

　　赤目 痛不得开者，肝经实热所致，或生障翳：用苦竹沥五合，黄连二分。绵裹浸一宿，频点之，令热泪出。（《梅猝牙齿痛：苦竹烧一头，其一头汁出，热揩之。（姚僧坦《集验方》）。

　　丹石毒发：头眩耳鸣，恐惧不安。淡竹沥，频服二、三升。（《古今录验》）竹笋 见菜部。

　　慈竹箨

　　【主治】小儿头身恶疮，烧散和油涂之。或入轻粉少许（时珍）。

　　竹实

　　【主治】通神明，轻身益气（《本经》）。

　　【发明】《别录》曰：竹实出益州。

　　弘景曰：竹实出蓝田。江东乃有花而无实，顷来斑斑有实，状如小麦，可为饭食。

　　承曰：旧有竹实，鸾凤所食。今近道竹间，时见开花小白如枣花，亦结实如小麦子，无气味而涩。江浙人号为竹米，以为荒年之兆，其竹即死，必非鸾凤所食者。近有余干人言：竹实大如鸡子，竹叶层层包裹，味甘胜蜜，食之令人心膈清凉，生深竹林茂盛蒙密处。顷因得之，但日久汁枯干而味尚存尔。乃知鸾凤所食，非常物也。

　　时珍曰：按：陈藏器《本草》云：竹肉，一名竹实，生苦竹枝上，大如鸡子，似肉脔，有大毒。须以灰汁煮二度，炼讫，乃依常菜茹食。炼不熟，则戟人喉出血，手爪尽脱也。此说与陈承所说竹实相似，恐即一物，但苦竹上者有毒尔。与竹米之竹实不同。

　　山白竹

　　（即山间小白竹也）【主治】烧灰，入腐烂痈疽

　　爆竹

　　【主治】辟妖气山魈。

　　慎微曰：李畋《该闻集》云：仲叟者，家为山魈所祟，掷石开户。畋令旦夜于庭中爆竹数十竿，若除夕然，其祟遂止。

　　木部第三十七卷　木之五

　　竹黄

　　（宋《开宝》）【释名】竹膏。

　　志曰：天竺黄生天竺国。今诸竹内往往得之。人多烧诸骨及葛粉等杂之。

　　大明曰：此是南海边竹内尘沙结成者。

　　宗 曰：此是竹内所生，如黄土着竹成片者。

</div>
    <div class="pagination">
<a href="本草纲目_page441.html">上一页</a><span>...</span><a href="本草纲目_page437.html">437</a><a href="本草纲目_page438.html">438</a><a href="本草纲目_page439.html">439</a><a href="本草纲目_page440.html">440</a><a href="本草纲目_page441.html">441</a><span class="current-page">442</span><a href="本草纲目_page443.html">443</a><a href="本草纲目_page444.html">444</a><a href="本草纲目_page445.html">445</a><a href="本草纲目_page446.html">446</a><a href="本草纲目_page447.html">447</a><span>...</span><a href="本草纲目_page443.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
