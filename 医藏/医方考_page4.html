<!DOCTYPE html>
<html>
<head>
    <meta charset="UTF-8">
    <title>医方考 - 第 4 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医方考 - 第 4 页/共 81 页</h1>
    <div class="content">　　伤寒，传入于胃，不恶寒，反恶热，有汗作渴，脉大而长者，此方主之。

　　传入于胃，邪入里矣。表无其邪，故不恶寒；里有实热，故反恶热；热越故有汗；里燥故作渴；邪盛故脉大；邪在阳明故脉长。白虎，西方金神也。五行之理，将来者进，功成者退，如秋金之令行，则夏火之炎息。此方名曰白虎，所以行清肃之令而除热也。石膏大寒，用之以清胃；知母味浓，用之以生津；大寒之性行，恐伤胃气，故用甘草、粳米以养胃。是方也，惟伤寒内有实热者可用之。若血虚身热，证象白虎，误服白虎者死无救，又东垣之所以垂戒矣。

　　卷一　伤寒门第二

　　小柴胡汤

　　柴胡（半斤，去芦） 黄芩（三两） 人参（三两，去芦） 甘草（三两） 半夏（半斤，制）

　　伤寒，寒热往来，胁痛，口苦，脉弦者，此邪在少阳经，半表半里之证也，本方主之。

　　邪在表则恶寒，邪在里则发热，邪在半表半里则恶寒且热，故令寒热往来。少阳之脉行于两胁，故令胁痛；其经属于胆，胆汁上溢故口苦。胆者，肝之腑，在五行为木，有垂枝之象，故脉弦。柴胡性辛温，辛者金之味，故用之以平木，温者春之气，故就之以入少阳；黄芩质枯而味苦，枯则能浮，苦则能降，君以柴胡，则入少阳矣。然邪之伤人，常乘其虚，用人参、甘草者，欲中气不虚，邪不得复传入里耳。是以中气不虚之人，虽有柴胡证俱，而人参在可去也。邪初入里，里气逆而烦呕，故用半夏之辛以除呕逆，邪半在表，则荣卫争，故用姜、枣之辛甘以和荣卫。

　　仲景云：胸中烦而不呕，去半夏、人参，加栝蒌实一枚；若渴者，去半夏，更加人参一两五钱、栝蒌根四两；若腹中痛者，去黄芩，加芍药三两；若胁下痞硬，去大枣，加牡蛎四两；若心下悸，小便不利者，去黄芩，加茯苓四两；若不渴，外有微热者，去人参，加桂枝三两，温覆取微汗；若咳者，去人参、大枣、生姜，加五味子半斤、干姜二两。以上加减法，皆

　　卷一　伤寒门第二

　　大柴胡汤

　　柴胡（半斤，去节） 黄芩（三两，炒） 芍药（三两，炒） 半夏（半升，泡七次） 生姜（五两） 枳实（四两，面煨） 大黄（二两，酒浸） 大枣（十二枚）

　　伤寒，阳邪入里，表证未除，里证又急者，此方主之。

　　表证未除者，寒热往来、胁痛、口苦尚在也；里证又急者，大便难而燥实也。表证未除，故用柴胡、黄芩以解表；里证燥实，故用大黄、枳实以攻里。芍药能和少阳，半夏能治呕逆，大枣、生姜，又所以调中而和荣卫也。

　　卷一　伤寒门第二

　　调胃承气汤

　　大黄（四两，酒浸） 芒硝（半升） 甘草（二两）

　　伤寒，阳明证俱，大便秘，谵语，脉实者，此方主之。

　　阳明证俱者，不恶寒，反恶热、作渴是也。传至阳明，则热经数日矣。热久则五液干涸，故大便秘；液亡则无水以制火，故谵语。谵语者，呢喃而语，妄见妄言也。邪入于里，故脉实。大黄苦寒，可以荡实，芒硝咸寒，可以润燥；甘草甘平，可以和中。此药行，则胃中调而里气承顺，故曰调胃承气。然犹有戒焉，表证未去而早下之，则有结胸、痞气之患，此大、小陷胸汤之所以作

　　卷一　伤寒门第二

　　小承气汤

　　大黄（四两，酒浸） 浓朴（二两，炒） 枳实（三枚，麸炒）

　　伤寒，腹胀满，潮热，狂言而喘者，此方主之。

　　邪在上焦则作满，邪在中焦则作胀，胃中实则作潮热。曰潮热者，犹潮水之潮，其来不失时也！阳乘于心则狂，热干胃口则喘。枳、朴去上焦之痞满，大黄荡胃中之实热。此其里证虽成，病未危急，痞、满、燥、实、坚犹未全俱，以是方主之，则气亦顺矣；故曰小承气。

　　卷一　伤寒门第二

　　大承气汤

　　大黄（四两，酒浸） 浓朴（半升，姜汤炒） 枳实（五枚，麸炒） 芒硝（三合）

　　伤寒，阳邪入里，痞、满、燥、实、坚全俱者，急以此方主之。

　　调胃承气汤不用枳、朴者，以其不作痞、满，用之恐伤上焦虚无氤氲之元气也。小承气汤不用芒硝者，以其实而未坚，用之恐伤下焦血分之真阴，谓不伐其根也，此则上、中、下三焦皆病，痞、满、燥、实、坚皆全，故主此方以治之。浓朴苦温以去痞，枳实苦寒以泄满，芒硝咸寒以润燥软坚，大黄苦寒以泄实去热。虽然，仲景言急下之证，亦有数条。如少阴属肾水，病则口燥舌干而渴，乃热邪内炎，肾水将绝，宜急下之，以救将绝之水。又如腹胀不大便，土胜水也，宜急下之；阳明属土，汗出热盛，急下以存津液；腹满痛者，为土实，急当下之；热病，目不明，热不已者死。此肾水将竭，不能照物，则已危矣，须急下之，此皆大承气证也。若病未危急而早下之，或虽危急而下药过之，则又有寒中之患。寒中者，急温之，宜与理中汤。

　　卷一　伤寒门第二

　　桃仁承气汤

　　桃仁（五十枚，去皮尖） 桂枝（二两，洗净，妊娠用炒） 大黄（四两，酒浸） 芒硝（二伤寒，外证已解，小腹急，大便黑，小便利，其人如狂者，有蓄血也，此方主之。

　　无头痛、发热恶寒者，为外证已解。小腹急者，邪在下焦也；大便黑者，瘀血渍之也；小便利者，血病而气不病也。上焦主阳，下焦主阴。阳邪居上焦者，名曰重阳，重阳则狂。

　　今瘀热客于下焦，下焦不行，则干上部清阳之分，而天君弗宁矣，故其证如狂。桃仁，润物也，能泽肠而滑血；大黄，行药也，能推陈而致新；芒硝，咸物也，能软坚而润燥；甘草，平剂也，能调胃而和中；桂枝，辛物也，能利血而行滞。又曰：血寒则止，血热则行。桂枝之辛热，君以桃仁、硝、黄，则入血而助下行之性矣，斯其制方之意乎！

　　卷一　伤寒门第二

　　小陷胸汤

　　黄连（一两，去毛） 半夏（泡七次，半升） 栝蒌实（一枚，去皮）

　　伤寒，下之早，热结胸中，按之则痛者，小结胸也，此方主之。

　　三阳经表证未去而早下之，则表邪乘虚而入，故结胸。结胸者，阳邪固结于胸中，不能解散，为硬为痛也；按之则痛者，不按犹未痛也，故用小陷胸汤。黄连能泻胸中之热，半夏能散胸中之结，栝蒌能下胸中之气。然必下后方有是证，若未经下后，则不曰结胸。

　　卷一　伤寒门第二

　　大陷胸汤

　　大黄（六两，酒浸） 芒硝（一升） 甘遂（一钱）

　　伤寒，下之早，从心下至少腹硬满而痛不可近者，大结胸也，此方主之。

　　三阳经表证未解，而用承气汤以攻里者，此下之早也；下之早则里虚，里虚则表邪乘之而入，三焦皆实，故心下至少腹硬满而痛不可近也。此其为证危急，寻常药饵不能平矣，故用大黄以荡实，硝石以软坚，甘遂以直达。噫！人称三物之峻矣，抑孰称其有起死之功乎？用人之勇去其怒，惟善将将者能之。

　　卷一　伤寒门第二

　　半夏泻心汤（即甘草泻心汤）

　　半夏（半升，制） 黄芩（炒） 干姜 人参（去芦） 甘草（各三两） 黄连（一两，去毛）

　　伤寒下之早，胸满而不痛者为痞，此方主之。

　　伤寒自表入里，传至三阴，三阴亦有在经表证。如太阴有桂枝加芍药汤，少阴有麻黄附子细辛汤，厥阴有当归四逆汤之类。若不治其表，而用承气汤下之，则伤中气，而阴经之邪乘之矣！以既伤之中气而邪乘之，则不能升清降浊，痞塞于中，如天地不交而成痞，故曰痞，泻心者，泻心下之邪也。姜、夏之辛，所以散痞气；芩、连之苦，所以泻痞热；以下之后，脾气必虚，人参、甘草、大枣，所以补脾之虚。

　　卷一　伤寒门第二

　　附子泻心汤

</div>
    <div class="pagination">
<a href="医方考_page3.html">上一页</a><a href="医方考.html">1</a><a href="医方考_page2.html">2</a><a href="医方考_page3.html">3</a><span class="current-page">4</span><a href="医方考_page5.html">5</a><a href="医方考_page6.html">6</a><a href="医方考_page7.html">7</a><a href="医方考_page8.html">8</a><a href="医方考_page9.html">9</a><span>...</span><a href="医方考_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
