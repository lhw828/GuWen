<!DOCTYPE html>
<html>
<head>
    <meta charset="UTF-8">
    <title>普济方四库 - 第 407 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 407 页/共 1812 页</h1>
    <div class="content">　　取萝藦草煑汁拭之亦揩令伤滴白汁涂之【陆僟云萝藦一名芃兰幽州谓之雀瓢郭璞云蔓生断之有白汁】
　　蛇蜕皮方治证同前【见本卷白駮门】
　　灵水膏治证同前【见本卷白駮门】
　　又方【出千金方】
　　以水银数数拭之令热即消瘥乃止
　　治白癜风
　　用杏仁去双仁不去皮尖生用每日早晨烂嚼二七粒于白处揩夜卧再用
　　又方
　　用续随子叶汁傅白癜面
　　又方
　　用黄脚雄鸡胁上血涂患处亦治厯痬风
　　又方
　　用白蒺藜子生捣为末作汤服之
　　羊蹄根方治白癜风遍身花斑并皆治之
　　治白癜风
　　用楸木白皮五斤细剉以水五斗煎取五升去滓慢火上再煎如稠膏用不津器收每取膏摩于所患处日二三上效
　　又方
　　用桑柴灰二斗于大甑内蒸气溜取釡中汤淋汁热洗不过五六度瘥
　　治紫癜风
　　用舶上硫黄不拘多少用米醋化开将茄蒂蘸硫黄醋摩擦癜风处一方不用米醋良久以温汤洗去一方细研绵花子捣生姜自然汁半盏浸一时和绵子涂所患处稍止再易此患多春夏发但请验之一方先以粗布揩患处令伤用面脂调硫黄末如膏日三度涂
　　变白散治紫癜风
　　用大矾末揉薄荷揾矾末擦患处每澡浴了时用之
　　茄根散治赤白癜风
　　用茄根和雄黄涂之便瘥
　　加减何首乌散治白癜紫癜诸风筋骨疼痛四肢少力眼断瞳人鼻梁崩塌皮肤疥癣手足皱裂睡卧不稳行履艰难
　　何首乌　蔓荆子　荆芥穗　菊花　枸杞子苦参　葳灵仙【各半两】石菖蒲【半两】
　　右为细末毎服三钱蜜茶调下不拘时候
　　何首乌散治肌肉顽麻紫癜白癜风
　　葳灵仙　何首乌　防风　荆芥穗　蔓荆子甘草　虼蚊草【即车前子】
　　右等分为末每服一钱酒水任送下
　　治紫癜风
　　蜜陀僧【五钱为末】自然铜【研重节】砒【研一钱】猪牙皂角【五钱为末】
　　右为末和匀先用热水揩洗去黒皮抹干用水调药薄薄揩拭肉上令入肉日一次晩用一次
　　又方治癜风
　　雄黄【三分】硫黄【三分】白【一两】
　　右件药都研如粉以猪脂调令匀每取涂于患处日三度用之瘥
　　治白癜风
　　右用地麻草煑水汁淋洗四五次立瘥
　　治白癜风
　　以女真叶烧灰淋取汁涂之亦可作稠煎傅之亦作面膏涂瘅殊效兼灭癜疪
　　治白癜厯疡风
　　取白鸽肉炒服
　　治白癜及厯痬
　　以自然灰重淋取汁和醋先以布揩白癜风破傅之当为创勿怪
　　治白癜风
　　用博落廻和百丈青鸡桑灰为末傅之
　　治白癜风
　　用杜蒺藜花隂干为末每服二三钱饭后以温酒调服
　　治白癜厯痬及风恶疥癣
　　以木连藤汁傅之
　　治白癜风
　　先用粗布揩破用白马骨连细辛牛膝鸡桑破黄荆等分烧为灰淋汁涂之【白马骨生江东似石榴而短小对节】
　　白駮【论】
　　夫白駮者肺风流注皮肤之间久而不去之所致也多生于项面防防班白但无疮及不瘙痒不能早疗即便侵淫也
　　白駮之病其状斑駮如癣过于厯疡但不成疮尔皆由风热傅于肤腠脾肺二经不利也
　　方
　　菖蒲醖酒方治白駮举体斑白经年不瘥
　　菖蒲【九节者去须节米泔浸切一斤】天门冬【去心一斤】天雄【炮去皮脐三两】麻子仁【一升生用】茵芋【去粗茎一两】生干地黄【切焙】干膝【炒出】逺志【去心各三两】露蜂房【炒一两】苦参【一斤】黄耆【炙剉八两】独活【去芦】石斛【去根各五两】柏子仁【生用二两】蛇蜕皮【长三尺炒】天蓼木【剉二斤】
　　右粗捣筛以水二石五斗煑菖蒲等取汁一石以酿一石二斗米蒸醖如常法用六月六日细麸于七月七日酿酒酒成去糟取清收于浄器中蜜覆每服四合至五合日二夜更重煑菖蒲并药滓取汤淋洗所患之处极妙
　　白敛方散治风头项及面上白駮渐长如癣但白红色白敛【炮】当归【切焙】附子【一两炮】黄芩【去黑心】干姜【炮】天雄【各一两炮制】羊踯躅【半两蒸熟焙干】
　　右为散每服半钱至一钱酒调下一方无当归有商陆名商陆散
　　治面白駮方【出圣惠方】
　　敝帛　蝉颈【一用头】箒　甑带　脯脂　履底　蛇皮
　　右等分以月蚀之夕乗蚀时合烧之捣筛以酒服之方寸日二三更以醇苦酒和涂白上以瘥为度忌鸡鱼猪肉大蒜等物
　　治駮方【出圣惠方】
　　硫黄【一两硏】蛇蜕皮【一条烧灰】草决明　半夏【生用】檞树皮【各一两烧灰】
　　右捣罗为散以清漆和之薄涂白处欲涂药时先以巴豆中截摩白处令皮防起然后傅药二三次即愈
　　治白駮傅方【出圣惠方】
　　雌黄　石硫黄【研】蛇蜕皮【一条大者烧灰】
　　右同研匀用醋调成以巴豆一粒中截以平处摩令皮起然后傅药三两即瘥忌一切血物
　　大蛇皮涂方治面项身体白駮风
　　蛇蜕皮【大者烧灰】石硫黄【研】檞皮【各二钱烧灰】
　　右研令细末以清熟漆调和勿令稠硬薄涂白駮处欲涂药时先以巴豆一粒中截用平处摩令皮防起然后傅药
　　治白駮方【出圣惠方】
　　雄黄　硫黄　附子【各二两去皮脐】
　　右捣罗为散研如面醋调涂之
　　玉粉膏治白駮
　　治白駮风【出圣惠方】
　　川乌【去皮脐】硫黄【各一两研】
　　右捣罗为散以醋调涂之
　　治头项面上白駮渐长如癣但不成疮宜用此方傅【出圣惠方】
　　用桂去粗皮一两捣罗为末每用半钱以津唾和傅于白駮之上日三愈
　　治面项身体白駮傅方【出圣济总録】
　　用鮎鱼一头约半斤肠肚浄洗后一依鲊法用盐椒葱粳米饭匀拌即用青荷叶褁作三包各用蒲片系之如法更用荷叶重褁令大臭烂先以布拭白駮赤次炙鲊包热熨令汗出以绵衣包无令风所伤
　　蛇蜕皮方治周身白駮渐长似癣但不成疮
　　用蛇蜕皮一条大者炒热援厯白駮上时噀唾数百遍弃之田野草中瘥一方烧灰醋调涂上佳
　　灵水膏【出圣惠方】治面项身体白駮风涂淋方及治厯疡生用木树腔中汁栁树为上将汁于浄锅煎热洗淋之乃更捣桂牡蛎末津唾调涂日三夜一隔日淋或以面脂调傅亦效一方治白癜风无牡蛎
　　鳗鲡鱼涂方【出圣惠方】治头项面上白駮侵淫渐长如癣状但即无疮
　　用鳗鲡鱼一头肥者灸令脂出先洗白駮用物揩拭之令小痛然后用熟鱼脂涂一度便愈甚者不过三度
　　鹤膝风【论】
　　夫鹤膝者病人两膝肿大痛髀胫枯腊但有皮骨拘挛跧卧不能屈伸是也当服大防风汤使之气血流畅肌肉渐生自然行履如故也
　　方
　　蛜丸【出卫生家寳方】治鹤膝风及腰膝风缩之疾
　　蛜【颈尾生者】桃仁【生】白附子　阿魏　桂心　安息香【用研桃仁】白芷【各一两】乳香　没药【各三分巳上用童子小便酒二升炒熟冷出火毒】北漏芦　当归　芍药　牛膝　羌活地骨皮　葳灵仙【各一两】
　　右蜜为丸弹子大空心暖酒化下一丸胡楚望博七病风疰手足指节皆如桃李痛不可忍服之悉愈一方无乳香没药用蜜为丸
　　干蝎丸【出圣济总録】治脚膝风俗名鹤膝风
　　干蝎【头尾全者炒】白芷　安息香【用胡桃仁同研各一两】桃仁【去皮尖防仁生】附子【炮】阿魏　桂【去粗皮各一两】乳香【三分】没药【三分九味捣研匀共用童子小便五升无灰酒二升银器内煎熬令稠】漏芦　当归【切焙】芍药　地骨皮【去土】葳灵仙【去苗土】羌活【去芦头六味同为末各一两】
　　右同杵为丸如弹子大每服一丸空心暖酒化下若有病风注手足脂节肿痛不可忍者服之悉愈
　　大防风汤治鹤膝风大能祛风顺气和血脉壮筋骨除寒湿逐冷气【方见诸风襍治类】
　　鹤膝风【又名鼔槌风出直指方】两大小腿痩如芦柴止有膝盖大者行履不得
</div>
    <div class="pagination">
<a href="普济方四库_page406.html">上一页</a><span>...</span><a href="普济方四库_page402.html">402</a><a href="普济方四库_page403.html">403</a><a href="普济方四库_page404.html">404</a><a href="普济方四库_page405.html">405</a><a href="普济方四库_page406.html">406</a><span class="current-page">407</span><a href="普济方四库_page408.html">408</a><a href="普济方四库_page409.html">409</a><a href="普济方四库_page410.html">410</a><a href="普济方四库_page411.html">411</a><a href="普济方四库_page412.html">412</a><span>...</span><a href="普济方四库_page408.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
