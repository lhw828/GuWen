<!DOCTYPE html>
<html>
<head>
    <meta charset="UTF-8">
    <title>本草纲目 - 第 557 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 557 页/共 603 页</h1>
    <div class="content">　　【主治】男子女人伤中，阴阳气不足，利血脉，益经气，以酒服之（《别录》）。却风热，止毒。久服不损人（孙思邈）。

　　灭瘢痕（时珍。《删繁》治肺虚毛悴，酥髓汤中用之）。

　　【附方】新五。

　　肺痿骨蒸：炼羊脂、炼羊髓各五两煎沸，下炼蜜及生地黄汁各五合，生姜汁一合，不住手搅，微火熬成膏。每日空心温酒调服一匙，或入粥食。（《饮膳正要》）目中赤翳：白羊髓敷之。（《千金》）舌上生疮：羊胫骨中髓，和胡粉涂之，妙。（《圣惠》）白秃头疮：生羊骨髓，调轻粉搽之。先以泔水洗净。一日二次，数日愈。（《经验方》）痘痂不落，痘疮痂 不落，灭瘢方：用羊 骨髓（炼）一两，轻粉一钱，和成膏，涂之。（陈文中方）

　　心

　　（下并也用白羝羊者良）【气味】甘，温，无毒。

　　《日华》曰：有孔者杀人。

　　【主治】止忧恚膈气（《别录》）。补心（藏器）。

　　【附方】新一。

　　心气郁结：羊心一枚，咱夫兰（即回回红花）三钱，浸玫瑰水一盏，入盐少许，徐徐涂心上，炙熟食之，令人心安多喜。（《正要》

　　肺

　　【气味】同心。诜曰：自三月至五月，其中有虫，状如马尾，长二三寸。须去之，不去令人痢下。

　　【主治】补肺，止咳嗽（《别录》）。伤中，补不足，去风邪（思邈）。治渴，止小便数，同小豆叶煮食之（苏恭）。通肺气，利小便，行水解蛊【附方】旧一，新六。

　　久嗽肺痿作燥：羊肺汤：用羊肺一具洗净，以杏仁、柿霜、真豆粉、真酥各一两，白蜜二两，和匀，灌肺中，白水煮食之。（葛可久方）咳嗽上气，积年垂死：用莨菪子（炒）、熟羊肺（切曝）等分为末，以七月七日醋拌。

　　每夜不食，空腹服二方寸匕，粥饮下。隔日一服水肿尿短：青 羊肺一具，微炸切曝为末，莨菪子一升，以三年色，捣烂，蜜丸梧桐子大。食后麦门冬饮服四丸，日三。小便大利，数：下焦虚冷也。羊肺一具（切）作羹，入少羊肉，和盐、豉食。不过三具效。（《集验方》）渴利不止：羊肺一具，入少肉和盐、豉作羹食。不过三具愈。（《普济解中蛊毒：生羊肺一具割开，入雄黄、麝香等分，吞之。（《济鼻中息肉：羊肺散：用干羊肺一具，白术四两，肉苁蓉、通草、干姜、芎 各二两，为末。食后米饮服五分匕，加至方

　　肾

　　【气味】同心。

　　【主治】补肾气虚弱，益精髓（《别录》）。

　　损盗汗（《日华》）。

　　（时珍）。

　　【发明】时珍曰：《千金》、《外台》、《深师》诸方，治肾虚劳损，消渴香港脚，有肾沥汤方甚多，皆用羊肾煮汤煎药。盖用为引向，各从其类也。

　　【附方】旧三，新六。

　　下焦虚冷：脚膝无力，阳事不行。用羊肾一枚煮熟，和米粉半大两，炼成乳粉，空腹食之，妙。（《心镜》）肾虚精竭：炮羊肾一双切，于豉汁中，以五味、米糅作羹、粥食。（《心镜》）五劳七伤，阳虚无力：《经验后方》：用羊肾一对（去脂，切），肉苁蓉一两（酒浸一夕去皮），和作羹，下葱、盐、五味食。《正要》：治阳气衰败，腰脚疼痛，五劳七伤。用羊肾三对，羊肉半斤，葱白一茎，枸杞叶一斤，同五味煮成汁，下米作粥食之。

　　虚损劳伤：羊肾一枚，术一升，水一斗，煮九升，服一升，日三。（《肘后方肾虚腰痛：《千金》：用羊肾去膜，阴干为末。酒服二方寸匕，日三。《正要》：治猝腰痛。羊肾一对，咱夫兰一钱，玫瑰水一盏浸汁，入盐少许，涂抹肾上，徐徐炙熟，空腹食之。

　　老人肾硬：治老人肾脏虚寒，内肾结硬，虽服补药不入。用羊肾子一对，杜仲（长二寸，阔一寸）一片，同煮熟，空心食之。令人内肾柔软，然后服补药。（《鸡峰备急方》）胁破肠出：以香油抹手送入，煎人参、枸杞子

　　羊石子

　　（即羊外肾也）【主治】肾虚精滑（时珍。《本事》金锁丹用之）。

　　肝

　　（青 羊者良）【气味】苦，寒，无毒。

　　颂曰：温。

　　弘景曰：合猪肉及梅子、小豆食，伤人心。

　　思邈曰：合生椒食，伤人五脏，最损小儿。合苦笋食，病青盲。妊妇食之，令子多厄。

　　【主治】补肝，治肝风虚热，目赤暗痛，热病后失明，并用子肝七枚，作生食亦切片水浸贴之（苏恭）。解蛊毒（吴瑞）。

　　【发明】时珍曰：按倪维德《原机启微》集云：羊肝，肝与肝合，引入肝经。故专治肝经受邪之病。今羊肝丸治目有效，可征。

　　汪机曰：按：《三元延寿书》云：凡治目疾，以青羊肝为佳。有人年八十余，瞳子夜读细字。云别无服药，但自小不食畜兽肝耳。或以本草羊肝明目而疑之。盖羊肝明目他肝则否。凡畜兽临杀之时，忿气聚于肝。肝之血不利于目，宜矣。

　　【附方】旧四，新十一。

　　目热赤痛，看物如隔纱：宜补肝益睛。用青羊肝一具切洗，和五味食之。（《心镜》）肝虚目赤：青羊肝，薄切水浸，吞之极效。（《龙木论》）病后失明：方同上。

　　小儿赤眼：羊肝切薄片，井水浸贴。（《普济》）翳膜羞明有泪：肝经有热也。用青羊子肝一具（竹刀切），和黄连四两，为丸梧桐子大。

　　食远茶清下七十丸，日三服。忌铁器、猪肉、冷水。（《医镜》）目病 ：以铜器煮青羊肝，用面饼覆器上度。（《千金方》）目病失明：青 羊肝一斤，去脂膜切片，入新瓦盆内炕干，同决明炒为末。以白蜜浆服方寸匕，日三。不过三剂，目明。至一年，能夜见不能远视：羊肝一具，去膜细切，以葱子一勺，炒为末，以水煮熟，去滓，入米煮粥食。

　　（《多能鄙事》）青盲内障：白羊子肝一具，黄连一两，熟地黄二两，同捣，丸梧桐子大。食远茶服七十丸，日三服。崔承元病内障丧明，有人惠此方报德，服之遂明。（《传信方》）牙疳肿痛：羯羊肝一具煮熟，蘸赤石脂末，任意食之，（《医林集要》）虚损劳瘦：用新猪脂煎取一升，入葱白一握煎黄，平旦服。至三日，以枸杞一斤，水三斗煮汁，入羊肝一具，羊脊膂肉一条，曲末半斤，着葱、豉作羹食。（《千金方》）病后呕逆：天行病后呕逆，食即反出。用青羊肝作生淡食，不过三度，食不出矣。（《外台》）休息痢疾五十日以上，或一二年不瘥，变成疳，所下如泔淀者：用生羊肝一具切丝，入三年醋中吞之。心闷则止，不闷更服。一日勿食物。或以姜、薤同食亦可（《外台》）小儿痫疾：青羊肝一具，薄切水洗，和五味、酱食之。

　　（《集简方》）

　　胆

　　（青羯羊者良）【气味】苦，寒，无毒。

　　【主治】青盲，明目（《别录》）。点赤障、白翳、风泪眼，解蛊毒（甄权）。疗疳湿时行热疮，和醋服之，良（苏恭）。治诸疮，能生人身血脉（思邈）。

　　有效（朱震亨）。

　　【发明】时珍曰：肝开窍于目，胆汁减则目暗。目者，肝之外候，胆之精华也。故诸胆皆治目病。《夷坚志》载：二百味草花膏：治烂弦风赤眼，流泪不可近用羯羊胆一枚，入蜂蜜于内蒸之，候干研为膏。每含少许，并点之。一日泪止，二日肿消，三日痛定。盖羊食百草，蜂采百花，故有二百花草之名。又张三丰真人碧云膏：腊月取羯羊胆十余枚，以蜜装满，纸套笼住，悬檐下，待霜出扫下，点之神效也。

　　【附方】旧三，新四。

　　病后失明：羊胆点之，日二次。（《肘后》）大便秘塞：羊胆汁灌入即通。（《千金》）目为物伤：羊胆一枚，鸡胆三枚，鲤鱼胆二枚，和匀，日日点之。（《圣惠方》）面黑 ： 羊胆、牛胆各一个，淳酒三升，煮三沸，夜夜涂之。（《肘后》）产妇面 ：产妇面如雀卵色。以羊胆、猪胰、细辛等分，煎三沸。夜涂，旦以浆水洗之。

　　（《录验》）代指作痛：崔氏云：代指乃五脏热注而然。刺热汤中七度，刺冷水中。又复如此三度，即以羊胆涂之，立愈甚效。（《外台方》）小儿疳疮：羊胆二枚，和酱汁灌下部。（《外台》）

　　胃

</div>
    <div class="pagination">
<a href="本草纲目_page556.html">上一页</a><span>...</span><a href="本草纲目_page552.html">552</a><a href="本草纲目_page553.html">553</a><a href="本草纲目_page554.html">554</a><a href="本草纲目_page555.html">555</a><a href="本草纲目_page556.html">556</a><span class="current-page">557</span><a href="本草纲目_page558.html">558</a><a href="本草纲目_page559.html">559</a><a href="本草纲目_page560.html">560</a><a href="本草纲目_page561.html">561</a><a href="本草纲目_page562.html">562</a><span>...</span><a href="本草纲目_page558.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
