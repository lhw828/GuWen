<!DOCTYPE html>
<html>
<head>
    <meta charset="UTF-8">
    <title>普济方四库 - 第 775 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 775 页/共 1812 页</h1>
    <div class="content">　　升麻汤　治疟病发热烦躁身黄靣黄小便不利赤茯苓【去黒皮】桂【去麄皮】黄芩【去黒心各一两】升麻　常山蜀漆　甘草【炙剉各半两】
　　右麄捣筛每服三钱水一盏煎至七分去滓温服不拘时
　　茈胡汤【出圣惠方】　治疟病大渇烦躁引饮不止身体皆黄小便不利烦热呕逆
　　柴胡【去苖二两】甘草【炙微赤剉半两】知母　人参
　　麦门冬【去心焙】杏仁【汤浸去皮尖双仁麸炒微黄各一两】
　　右麄捣筛每服四钱水一盏煎至六分去滓不拘时温服
　　麦门冬汤【出圣惠方】　治疟病发热烦躁体黄小便不利令人多惊如有见者
　　麦门冬【去心焙】犀角屑　杏仁【汤浸去皮尖双仁麸炒微黄】常山【剉】甘草【炙微赤剉各半两】糯米【八十一粒】
　　右麄捣筛以水五盏煎至三盏去滓分为五服于发时煎温服之
　　蜀漆汤　治疟发热身黄小便不利
　　蜀漆　常山　人参　赤茯苓【去黒皮】桂【去麄皮各一两】
　　右麄捣每服三钱水一盏入生姜五片枣三枚擘破同煎至八分去滓温服不拘时
　　常山散　治疟病身黄小便不利
　　常山　鼈甲【涂醋炙令黄去裙襴】升麻　赤茯苓【去黒皮】栀子仁　人参【各一两】
　　右为散每服二钱温水调服不拘时分
　　升麻丸　治疟病身黄发热小便不利
　　升麻【二两】常山　防榔【各三分】鼈甲【涂醋炙令黄去裙襴】知母生地黄【各一两半】
　　右剉如麻豆大每服五钱水一盏半入葱白三寸防三十粒同煎至八分去滓温服不拘时
　　常山散　治疟病头痛发热身黄色小便不利
　　鼈甲【去裙襴涂醋炙令黄】甘草【生用各一两】冬汁【四合】
　　车前叶【一握无叶收子二合】常山【半两】
　　右麄捣筛浆水二盏并汁隔宿浸欲发日五更初以急火煎取一盏半去滓分为二服五更一服取抉吐三五度至发时又服亦取吐三五度过时便得吃浆水粥补之
　　茯苓散　治疟病但热不寒便身发黄小便涩滞赤茯苓【去黒皮三两】桂【去麄皮】麻黄【去节】甘草【炙剉各一两】
　　右为散每服三钱新汲水调服不拘时
　　常山丸　治瘟疟发热身靣皆黄小便不利
　　常山　赤茯苓【去黒皮】黄芩【去黒心】香豉【炒干二合】
　　右为末以粟米饮和丸如梧桐子大每服三十丸温酒下不拘时
　　茯苓汤　治疟病发病身黄小便不利
　　赤茯苓【去黑皮】白芍药　瞿麦穗【各一两】白术【三分】
　　右麄捣筛每服五钱水一盏半入葱白五寸生姜一分拍碎同煎至七分去滓食前温服









　　普济方卷二百
<子部,医家类,普济方>
　　钦定四库全书
　　普济方卷二百一　　　明　周王朱橚　撰霍乱门
　　总论
　　霍乱有三名一名胃反言其胃气虚逆反吐饮食也二名霍乱言其病挥霍之间便致撩乱也三名走哺言其哺食变逆者也诊其脉来代者霍乱之脉代而絶者亦霍乱而转筋葢由冷气入于筋故也足三隂三阳之筋起于足指手之三隂三阳之筋起于手指并循络于身夫霍乱大吐下之后隂阳俱虚血气虚极则手足逆冷而荣卫不理冷抟于筋则筋为之转冷入于足之三隂三阳则脚筋转入于手之三隂三阳则手筋转随冷所入之筋而转由邪冷之气击动其筋而移转也经曰足太阳下血气以日少则善转筋善踵下痛者是气少则易虚虚而风冷乗之故也诊其左手闗上脉肝也沉为隂阳实者肝实也实由击动转筋左手尺中名神门以后脉足少隂经也浮为隂阳虚者病若转筋霍乱之后烦躁卧不安者由吐下之后腑脏虚极隂阳未理血虚气乱故血气之行未复常度内乗于腑脏故烦躁而不得安卧也　人生禀命以五脏为主夫脏者即是五行内为五行外为五味五行五味便宜扶抑所以春夏秋冬逆调理之食啖不可过度凡饮食于五臓相尅者为病相生者无他经曰春不食辛夏无食醎季夏无食酸秋无食苦冬无食甜此不必全不食但慎其太甚耳谚曰百病从口生盖不虚也四时昏食不得太饱皆能生病从夏至秋分忌食肥浓然热月人自好冷食更无肥浓无食菓菜无节及逐飡眠卧冷水洗浴五味更相尅脏虽欲无病不可得也所以病故人自作之非闗运也书曰非天夭人人中自絶命此之谓也　隂阳二气拥而反戾挥霍之间变成吐利此名霍乱轻者脚多转筋甚者遍体转筋夏月伏暑亦令人吐痢伤寒亦令人吐痢当察其由施以治法大抵霍乱脉表浮洪者可治脉表防而迟气少不语者不可治　干上坤下其卦为否阳隔隂而不降隂无阳而不升此否之所以痞而不通也人具此隂阳挥霍乱变结抟于中卒然或防而不吐或吐而不防大抵心腹搅闷烦痛其视天地不交之否异乎否乎霍乱之证心腹卒痛呕吐下痢发热憎寒头痛晕先心痛则先吐先腹痛则先防心腹俱痛则吐防俱作甚则转筋頽顿特反掌间盖阳明属胃以养宗筋暴吐暴下津液骤亡宗筋失其所养故亦手急甚则舌卷缩囊危甚风烛矣然亦何以致此哉曰胃伏暑毒露卧早湿当风取凉风冷邪气入于肠胃加以嗜好肥腥饮啖生冷居处不节激而发焉于是邪正相干中脘节闭气不得通吐痢暴作所谓脾受贼邪水来胜土者此也治法藿香正气散加藿香生姜为主不惟可以温散风邪亦可以调理吐防其若伤暑所致未可遽投香薷散沉泠之剂自合先治中脘如二陈汤橘皮半夏汤等次则以香薷温服散暑解烦昧者浑为脾胃虚冷遽用人参白术诃子肉豆蔲之属以壮胃澁肠不思风冷未散輙以参术诃蔲拦补寒邪邪气得之愈盛愈作纵得淹延或下痢或久泻或腹胀虚浮或中满不食变证将百出矣抑犹有说焉湿霍乱死者少干霍乱死者多许仁则尝有是言矣盖谓所伤之物因吐痢而出泄泄尽则止犹可幸免若上不得吐下不得痢所伤之物拥闭正气闗隔隂阳燥搅喘胀其能生乎则知挥霍逆乱如人被髪交争必有以俟之可也古方用来复丹正取踈利之意但多则太温莫若姜汤下苏感丸为愈霍乱气息少力不欲言者不治　又曰治呕吐莫先于助胃既助胃而复呕吐者中脘挟风寒也治喘莫先于调肺既调肺而复喘者风寒在表或在里也防痢之疾固肠澁下终不作效非肠胃间留畜风寒邪气之所致乎故必随其感受解散于其先则某病某药庶乎其对证矣解防风寒不换金正气散为上其间增益则青皮官桂良姜干姜撮用最良若欲其清解则紫苏荆芥柴胡干葛等药酌量可也惟暑亦然每每隐伏作病或为焦烦或为膓痛或泄痢不止暑中类多有之　治霍乱仓卒之症宜于脐中灼艾及用蓼花一把煎汤泡洗次投以姜附理中汤之类其脉洪大者易治脉防肾缩舌卷者难治又有霍乱而不吐者类吐不吐类痢不痢顷刻之间便致闷絶当多灌盐汤引其必吐宿食飱尽然后以严氏加减理中汤治中汤欵调之既愈之后烦热多渴者以麦门冬汤调之　凡诸霍乱忌与米食饮胃中得米即吐不止但与厚朴葛根饮若冬叶饮但沾渍咽防而不可多与若服汤时随服吐者吐定乃止诊脉絶不通以桂合葛根为饮吐下心烦内热汗不出不转筋脉急数者可犀角葛根为饮吐下不止发热心烦欲水可以饮米粉汗出为佳若不止可以葛根荠苨饮服之　问曰病者发热头疼身体痛恶寒而复吐痢当属何病师曰当为霍乱霍乱吐痢止而复发热也伤寒其脉防澁本是霍乱今是伤寒却四五日至隂经上转入隂必痢今反不痢者不可治也霍乱吐痢者多必转筋不渇即脐上筑霍乱而脐上筑者为肾气动当先治其筑治中汤主之去术加桂去术者虚故也加桂者恐作贲防也霍乱而脐上筑吐多者若下多者霍乱而惊悸霍乱而渇霍乱而腹中痛呕而吐痢欲得水者皆用治中汤主之
　　霍乱吐痢【附论】
　　夫霍乱吐痢者以三焦气不升降而清浊相干于肠胃间若先心痛则吐先腹痛则痢先心腹并痛则吐痢俱发治此者多以中焦为本中焦既和则清浊自分而吐痢止矣　诸恶风恶寒者有汗无汗重暑烦毒皆外所因盖伤风则恶风有汗伤寒则恶寒无汗胃湿则重暑则热烦此虽常论挥霍之间仓卒不辨遂致错误乱经反常为害不浅　诸大喜伤心则气防大怒伤肝则气上忧伤肺则气怯惊伤胆则气乱涎气槩郁聚结脏饮痞隔不通遂致满闷随其胜复必作吐痢当从内所因治之　诸饱食脍炙恣飱乳酪水陆珍品哺盐杂殽快饮寒浆强进石酒躭纵情欲不节以胃为五脏海因脾气以运行胃既防胀脏复停凝藏气不行必致郁发遂成吐痢当从不外内因治之　霍乱转筋者以阳明养宗筋属胃于大肠今暴吐津液顿亡外伤四气内积七情饮甘腻致闭诸脉枯削于筋宗筋失养必致挛急甚则卵缩舌卷为难治又云霍乱吐痢后烦渴者以隂阳反戾清气干浊水与谷并小便闭澁既走津液肾必枯燥引水自救烦渴必矣又云凡外所因必自经络传入脏腑须以脉证推其所因随经络调之则尽善矣假如伤寒在太隂经当用四逆汤少隂经当用麻黄附子汤厥隂经当用理中汤若在太阳经还用麻黄汤阳明经养胃汤少阳经小柴胡汤风暑湿亦然风则桂枝汤暑则香薷饮五苓散湿则苓术汤渗湿　儒门事亲云凡呕吐而泻病名曰何也内经热论云此乃转筋霍乱之证也何气使然此乃邪气在于中焦使隂阳二气不能升降其证心痛则吐先腹痛则泻先如心腹俱痛则吐泻并作致使挥霍之间自然撩乱此证喜气凉之物可用冰水调苓益元则愈矣大忌热物转筋之病治之奈何经曰劳者温之温者温存之意也又一法生姜汤益元防白术散禹功散加氷沉细细呷之渴未止者频频饮之如无氷新汲水亦得用之大忌白粥米汤桂附种种之燥药不可服之若一味用燥药服之必死如无药处可服地浆者掘地作坑注新水于其中间浑旋旋取澄清者饮三五盏立愈
　　方
　　杜若丸【出千金方】治霍乱久将逺行预备
　　杜若　藿香　白术　橘皮　吴茱茰　干姜人参　厚朴　木香　鸡舌香　瞿麦　桂心薄荷　女菀　茴香
　　右等分为末炼蜜为丸如梧桐子大酒下二十丸
　　荠苨饮【出千金方】因霍乱吐下服诸热药吐下得止因即变虚心烦手足热口燥欲得水呕逆迷闷脉急数者及时行热病后毒未尽因霍乱吐下仍发热心脑欲裂者以此解之
　　荠苨　人参　厚朴　知母　栝蒌根　茯苓犀角　蓝子　枳实　桔梗　橘皮　葛根　黄芩　甘草【各二两】
　　右防咀以水一斗煮取三升分三服
　　竹叶汤治霍乱吐痢已服理中四顺等汤不解者竹叶【一握】小麦【一升】生姜【十块】甘草　人参　附子　芍药【各一两】橘皮　当归　桂心【各二两】白术【三两】
　　右防咀以水一斗半煮竹叶小麦取八升去滓下药煮取三升分三服上气加茱茰半升即瘥理中四顺汤皆大热若有热宜竹叶汤
　　木防【出圣恵方】治霍乱吐痢冷气攻心腹
　　木【一两干者】艾叶【五钱】当归【半两剉防炒】木香【半两】　桂心【半两】诃梨勒【三分煨用皮】肉蔲【半两去壳】人参【半两去头】白术【三分】陈橘皮【一两汤浸去穰焙】厚朴【三分去粗皮涂生姜汁炙香熟】
　　右为散每服三钱以水一钟煎至五分去渣不计时稍热服之
　　人参汤【出圣惠方】治毒冷霍乱吐痢烦呕转筋肉冷汗出手足指皆肿喘垂死絶音不出百方不效脉不通者服此汤取瘥乃止随吐续服勿止并灸
　　人参　附子【炮裂去皮脐】茯苓【去黑皮】厚朴【去粗皮生姜炙】甘草【炙】　橘皮【汤泡去白穰】当归【切焙】葛根【剉】桂心【去粗皮】干姜【各三两炮过】
　　右防咀以水七升煮取汁二升半分三服不拘时一方有生姜
　　虎掌丸【出千金方】治霍乱永不发
　　虎掌　薇衘【各二两】枳实　附子　人参　梹榔干姜【各二两】厚朴【六两】皂荚【三寸】白术【五两】
　　右为末蜜丸如梧桐子大每服二丸酒下日三服一方用枳壳去枳实武徳行尼名净明患此已久或一月一发或一月再发将至死时在朝太医院许甘巢之徒亦不能识余以此治之
　　丁香丸【出圣济总录】治饮食过伤吐泻
　　丁香　白术　缩砂仁　木香　肉荳防【去皮】干姜【炮】桂【去粗皮三分】陈橘皮【去白焙一两】红荳防【去皮五钱】枳殻【去瓤麸炒半两】
　　右为末炼蜜为丸如梧桐子大每服三十丸煎生姜木汤嚼下
　　丁香散【出十便良方】治霍乱吐痢不止
　　丁香　桂心　白术【各半两】诃梨勒【煨用皮】厚朴【去粗皮生姜汁】髙良姜【剉】附子【炮裂去皮脐各三分】陈橘皮【汤浸去白焙】木【干者各一两】
　　右为细散不计时分粥饮调下二钱
　　干姜汤【出圣济总录】治霍乱吐痢心腹痛疼气逆手足冷干姜【炮】甘草【炙】桂【去粗皮】附子【炮裂去皮脐】草荳蔲【去皮】木香　髙良姜【炮】肉荳蔲【去壳面煨】干木【各半两】
　　右剉如麻豆每服三钱以水一盏煎至七分去滓温服
　　七气汤【出危氏方】治忧思喜怒悲恐惊七气郁发致五脏互相刑尅隂阳反戾挥霍变乱吐痢交作寒热晕痞满咽寒
　　半夏【汤洗五两】厚朴【姜炙】桂心【各三两】茯苓　白芍药　紫苏叶　橘皮【各二两】人参【二两】
　　右为防每服四钱水一盏半姜七片枣二枚煎至七分去滓空腹服
　　白术汤治霍乱吐痢
　　白术【三两】甘草【炙】附子【炮裂去皮脐】人参【各一两】桂【去粗皮】当归【切焙】陈橘皮【去白焙各二两】
　　右剉如麻豆每服五钱以煮小麦汁一盏入竹叶一握生姜半分拍碎煎至八分
　　大豆饮【出圣济总录】
　　大豆　香薷　芦根　枇杷叶【拭去毛炙】竹茹　前胡【去芦头】陈橘皮【去白焙】
　　右等分防咀每服五钱以水一盏半入生姜一分切煎取一盏去滓温服
　　香薷丸【出圣济总录】治冷热不调霍乱吐泻
　　香薷【一两半】白扁豆【炒一两】丁香皮【三两】藿香【去梗】零陵香【各半两】益智仁【一分】木香【一两】
　　右为末面糊为丸如梧桐子大每服二十丸食前温紫苏汤下
　　治要除湿汤【出直指方】
　　半夏【面】川厚朴【制】苍术【炒各二两】藿香叶　陈皮　茯苓【赤者各一两】甘草【炙七钱】
　　右剉散每服四钱姜七片枣二枚煎服霍乱而不吐者加桂吐而不泻者去苍术加丁香吐防俱作兼腹痛者只加桂一方无茯苓散利其小水一方有木香
　　酸枣仁汤【出危氏方】治霍乱吐下増剧虚劳烦扰奔气在胸中不得眠发寒热头疼晕闷
　　酸枣仁【炒一两三分】人参　桂心　知母　茯苓【各三钱三】石膏【煨半两】甘草【炙二钱】
　　右剉散每服四钱水一盏半姜三片枣二枚煎七分去滓食前服
　　理中散【出十便良方】治霍乱转筋吐痢不止
　　青木香【六分】桂心【八分炙】厚朴【八分】白术【八分】干姜【十分炮】甘草【八分炙】附子【六分炮】
　　右捣筛为散每服四钱匕人行六里不定更服一钱匕瘥忌海藻粉菜生葱
　　理中丸【出圣济总录】治冷热不调霍乱吐痢宿食不消人参　白术　髙良姜　干姜　桂【去粗皮各六两】
　　右为末炼蜜和丸如梧桐子大每服三十丸空心米饮下日再服一方有甘草无白术
　　除湿汤【出危氏方】治满身肿者或多食生冷挥霍之间吐防俱作
　　半夏【汤洗一两】藿香叶【五钱去土】厚朴【去粗皮切姜汁炒用一两】陈皮【五钱去白】甘草【三钱】苍术【米泔浸一两切炒赤】
　　右剉散每服四钱水一盏半生姜七片红枣二枚煎热服不拘时
　　人参汤疗霍乱卒吐下不禁脉暴数者
</div>
    <div class="pagination">
<a href="普济方四库_page774.html">上一页</a><span>...</span><a href="普济方四库_page770.html">770</a><a href="普济方四库_page771.html">771</a><a href="普济方四库_page772.html">772</a><a href="普济方四库_page773.html">773</a><a href="普济方四库_page774.html">774</a><span class="current-page">775</span><a href="普济方四库_page776.html">776</a><a href="普济方四库_page777.html">777</a><a href="普济方四库_page778.html">778</a><a href="普济方四库_page779.html">779</a><a href="普济方四库_page780.html">780</a><span>...</span><a href="普济方四库_page776.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
