<!DOCTYPE html>
<html>
<head>
    <meta charset="UTF-8">
    <title>证类本草 - 第 135 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 135 页/共 244 页</h1>
    <div class="content">　　槟榔

　　槟榔　味辛，温，无毒。主消谷逐水，除痰癖，杀三虫、伏尸，疗寸白。生南海。

　　陶隐居云：此有三、四种。出交州，形小而味甘。广州以南者，形大而味涩。核亦有大者，名猪槟榔。作药皆用之。又小者，南人名 子，俗人呼为槟榔孙，亦可食。唐本注云：槟榔生者极大，停数日便烂。今人北来者，皆先灰汁煮熟，仍火熏使干，始堪停久。其中仁主腹胀，生捣末服，利水谷道。敷疮，生肌肉止痛。烧为灰，主口吻白疮。生交州、爱州及昆仑。臣禹锡等谨按药性论云：白槟榔，君，味甘，大寒。能主宣利五脏六腑拥滞，破坚满气，下水肿，治心痛，风血积聚。广志云：木实白槟榔树，无枝略如柱，其颠生 而秀，生棘针，重叠其下，彼方珍之，以为口实。陈藏器云： 子，小槟榔也。生收火干，中无人者，功劣于槟榔。顾征《广州记》云：山槟榔，形小而KT 细。 子，土人呼为槟榔孙。日华子云：槟榔，味涩。除一切风，下一切气，通关节，利九窍，补五劳七伤，健脾调中，除烦，破症图经曰：槟榔，生南海。今岭外州郡皆有之。大如桄榔，而高五、七丈，正直无枝，皮似青桐，节如桂竹。叶生木巅，大如 头，又似甘蕉叶。其实作房，从叶中出，旁有刺若棘针，重叠其下。一房数百实，如鸡子状，皆有皮壳。肉满壳中，正白。味苦涩，得扶留藤与瓦屋子灰同咀嚼之，则柔滑而甘美。岭南人啖之以当果实。其俗云：南方地温，不食此无以祛瘴疠。其实春生，至夏乃熟。然其肉极易烂。欲收之，皆先以灰汁煮熟，仍火焙熏干，始堪停久。此有三、四种，有小而味甘者，名山槟榔。有大而味涩核亦大者，名猪槟榔。最小者名 子。其功用不说有别。又云：尖长而有紫纹者名槟，圆而矮者名榔，槟力小，榔力大。

　　今医家不复细分，但取作鸡心状、有坐正稳心不虚、破之作锦纹者为佳。其大腹所出，与槟榔相似，但茎、叶、根、干小异，并皮收之，谓之大腹槟榔。或云：槟榔难得真者，今贾人货者，多大腹也。

　　海药：谨按《广志》云：生东海诸国。树、茎、叶、根、干与大腹小异耳。

　　又云：如棕榈也。叶茜似芭蕉状。隐弘景云：向阳曰槟榔，向阴曰大腹。味涩，温，无毒。

　　主贲豚诸气，五膈气，风冷气，宿食不消。《香港脚论》云：以沙牛尿一盏，磨一枚，空心暖服，治香港脚壅毒，水肿浮气。秦医云：槟榔二枚，一生一熟，捣末。酒煎服之，善治膀胱诸气也。食疗：多食发热，南人生食。闽中名橄榄子。所来北者，煮熟、熏干将来。雷公云：凡使，取好存坐稳、心坚纹如流水，碎破内纹如锦纹者妙。半白半黑并心虚者，不入药用。

　　凡使须别槟与榔，头圆身形矮 者是榔，身形尖紫纹粗者是槟。槟力小，榔力大。欲使先以刀刮去底，细切。勿经火，恐无力效。若熟使，不如不用。圣惠方：治口吻生白疮。用二枚烧灰细研，敷之妙。又方：治胎动腰痛抢心，或有血下。用一两为末，非时水煮葱白浓汁，调下一钱匕。外台秘要：若香港脚，非冷非热，老人、弱人胀满者。槟榔仁为末，以槟榔壳汁或茶饮、或豉汁中调服方寸匕，甚利。经验方治金疮。白槟榔、黄连少许为末，敷之即瘥。梅师方：治醋心。槟榔四两，桔皮二两，细捣为散。空心生蜜汤下方寸匕。孙真人食忌：治呕吐。以白槟一颗，煨，桔皮一分，炙为末。水一盏，煎半盏服。斗门方治腰重痛。用槟榔为末，酒下一钱。又方：治本藏气。以鸡心槟榔，小便浓磨半个服。或用热酒调一钱匕，效。

　　简要济众治诸虫在脏腑久不瘥。槟榔半两炮，捣为末。每服一钱至二钱，葱、蜜煎汤调下，空心服。又方：治香港脚冲心。白槟榔一个，鸡心大者为末，用童子小便，生姜汁，温酒共半盏调，只作一服，无时服。广利方治香港脚冲心，致闷乱不识人。白槟榔十二分，为末。分三服，空心暖小便五大合调服，日再服。御药院治痰涎。槟榔为末，白汤点一钱。齐民要术槟榔下气及宿食，白虫，消谷，痰饮。

　　衍义曰：槟榔，二书所说甚详。今人又取尖长者入药，言其快锐速效。屡尝试之，果如其说。

　　卷第十三

　　栀子

　　栀子一　栀子二　味苦，寒、大寒，无毒。主五内邪气，胃中热气，面赤酒 ，渣鼻白癞，赤癞疮疡，疗目热赤痛，胸心大小肠大热，心中烦闷，胃中热气。一名木丹，一名越桃。生南阳川谷。九月采实，曝干。

　　陶隐居云：解玉支毒。处处有。亦两、三种小异，以七棱者为良。经霜乃取之，今皆入染用于药甚稀。玉支，即羊踯躅也。臣禹锡等谨按药性论云：山栀子，杀 虫毒。去热毒风，利五淋，主中恶，通小便，解五种黄病，明目，治时疾，除热及消渴口干，目赤肿病。

　　图经曰：栀子，生南阳川谷，今南方及西蜀州郡皆有之。木高七、八尺。叶似李而浓硬，又似樗蒲子。二、三月生白花，花皆六出，甚芬香，俗说即西域詹匐也。夏秋结实如诃子状。

　　生青熟黄，中仁深红。九月采实，曝干。南方人竞种以售利。《货殖传》云：卮茜千石，亦比千乘之家，言获利之博也。此亦有两、三种，入药者山栀子，方书所谓越桃也。皮薄而圆小，刻房七棱至九棱为佳。其大而长者，乃作染色。又谓之伏尸栀子，不堪入药用。张仲景《伤寒论》及古今诸名医治发黄，皆用栀子、茵陈、香豉、甘草等四物作汤饮。又治大病起劳复，皆用栀子、鼠矢等汤，并小利而愈。其方极多，不可悉载。栀子亦疗血痢挟毒热下者。

　　葛末服立愈。时行重病后劳发，水煮十枚饮汁，温卧彻汗乃愈。挟食加大黄别煮汁临熟纳之合饮，微利遂瘥。

　　雷公云：凡使，勿用颗大者，号曰伏尸栀子，无力。须要如雀脑，并须长有九路赤色者上。凡使，先去皮、须了，取仁，以甘草水浸一宿，漉出焙干，捣筛如赤金末用。食疗：主喑哑，紫癜风，黄胆，积热心躁。又方：治下鲜血。栀子仁烧灰，水和一钱匕，服之，量其大小多少服之。千金方：治火疮未起。栀子仁灰，麻油和封，浓乃佳。已成疮，烧白糖灰粉之燥，即瘥。

　　肘后方：治霍乱，心腹胀痛，烦满短气，未得吐下，若转筋。烧栀子二七枚研末，熟水调服。

　　梅师方：治火丹毒，捣和水调敷之。又方：治热毒下血，或因食物发动，以三十枚擘，水三升，煎取一升，去滓服。又方：治热病新瘥，早起及多食后发。以十枚，水三升，煎取一升，去滓。温服。卧令微汗，若食不消，加大黄三两。又方：治伤寒瘥后交接发动，因欲死，眼不开，不能语。栀子三十枚，水三升，煎取一升，服。又方：治 犬咬。栀子皮烧末，石硫黄等分，同研为末，敷疮上，日三、二敷之，瘥。博济方治冷热气不和，不思饮食，或腹痛 剌。山栀子、川乌头等分，生捣为末，以酒糊丸如梧子大。每服十五丸，炒生姜汤下。

　　如小腹气痛。炒茴香、葱、酒任下二十丸。兵部手集：治头痛不可忍，是多风痰所致。栀子末和蜜浓敷舌上，吐即止。胜金方：治妇人临产痢。不限多少烧灰，细末。空心熟水调一匙头，甚者不过五服。孙尚药：治伤寒下痢后更烦，按之心下KT 者，虚烦也。栀子十四枚，擘，豉四合，上二味以水四升，煎栀子取二升半，内豉更煎取一升，去滓，分再服，得吐余勿服，呕有痈脓者脓者不可服，呕脓尽乃愈。古今录验：秦王散胃疸食多喜饮，栀子实主之。

　　丹房镜源栀子柔金。

　　衍义曰：栀子，仲景治发汗吐下后，虚烦不得眠。若剧者，必反复颠倒，心中懊 ，栀子豉汤治之。虚，故不用大黄，有寒毒故也。栀子虽寒无毒，治胃中热气，既亡血、亡津液，腑脏无润养，内生虚热，非此物不可去，张仲景《伤寒论》已着。又治心经留热，小便赤涩，去皮山栀子火炮、大黄、连翘、甘草炙，等分末之，水煎三、二钱匕，服之无不效。

　　卷第十三

　　紫矿骐竭

　　紫矿骐 竭　味甘、咸，平，有小毒。主五脏邪气，带下，止痛，破积血，金疮生肉，与骐 竭二物大同小异。

　　唐本注云：紫色如胶。作赤 （音京）皮及宝钿，用为假色，亦以胶宝物。云蚁于海畔树藤皮中为之。紫矿树名渴廪，骐 竭树名渴留，喻如蜂造蜜。斫取用之。吴录谓之赤胶者。

　　今按别本注云：紫矿、骐 竭二物同条，功效全别。紫矿色赤而黑，其叶大如盘，矿从叶上出。

　　桃，三角，成竭从木中出，如松脂。（唐本先附）玉石部今移 臣禹锡等谨按日华子云：紫矿，无毒。治驴马蹄漏，可熔补。又云骐 竭，暖，无毒。得密陀僧良。治一切恶疮疥癣，久不合者敷此药，性急亦不可多使，却引脓。

　　图经曰：骐 竭，旧不载所生州土，今出南蕃诸国及广州。木高数丈，婆娑可爱。叶似樱桃而有三角。其脂液从木中流出，滴下如胶饴状，久而坚凝乃成竭，赤作血色，故亦谓之血竭。采无时。其味咸而气腥者是。海母血不可用。真竭微咸而甘，作栀子气味，旧说与紫矿大都相类，而别是一物，功力亦殊。今按段成式《酉阳杂俎》云：紫矿出真腊国，国人呼为勒 。

　　亦出波斯国。木高丈许，枝干繁郁，叶似桔柚，冬不凋落。三月花开，不结子。每有雾露微雨沾濡，其枝条则为紫矿。波斯国使人呼及沙利，两人说如此。而真腊国使人言：是蚁运土上于木端作窠，蚁壤为雾露所沾，即化为紫矿。又《交州地志》亦云：本州岁贡紫矿，出于蚁壤。乃知与血竭虽俱出于木，而非一物，明矣。今医方亦罕用，唯染家所须耳。

　　海药：紫矿，谨按《广州记》云：生南海山谷。其树紫赤色，是木中津液成也。治湿痒疮疥，宜入膏用。又可造胡燕脂，余滓则主作家使也。又骐 竭，谨按《南越志》云：是紫矿树之脂也。其味甘、温，无毒。主打伤折损一切疼痛，补虚及血气，搅刺内伤血聚，并宜酒服。欲验真伪，但嚼之，不烂如蜡者上也。雷公云：骐 竭，凡使勿用海母血，真似骐竭，只是味咸并腥气。其骐 竭，味微咸、甘，似栀子气是也。欲使，先研作粉重筛过，临使，安于丸散或膏中，任使用，勿与众药同捣，化作飞尘也。圣惠方：产后血晕不知人及狂语。麟竭一两，细研为末，非时温酒调二钱匕。广利方：治金疮血不止兼痛，麟竭末敷之立止。贾相牛经：牛马有漏蹄。以紫矿少许和猪脂，内入漏处，烧铁篦烙之。酉阳杂俎：紫矿树出真腊，国使冲都尉沙门陀沙尼拔 言：蚁运土于树下作窠，蚁壤得雨露，结而成紫矿，昆仑者善，波斯次。太清伏炼灵砂法：骐麟竭，出于西胡。禀于荧惑之气，生于汤石之阴，结而成质，紫衍义曰：紫矿，如糖霜结于细枝上，累累然，紫黑色，研破则红。今人用造绵烟脂，迩来亦难得。余如《经》。

　　卷第十三

　　龙脑香及膏香

　　龙脑香及膏香　味辛、苦，微寒（一云温）、平，无毒。主心腹邪气，风湿积聚，耳聋，明目，去日赤肤翳。出婆律国。形似白松脂，作杉木气，明净者善。久经风日或如雀屎者不佳。

　　云合糯（一作粳）米炭、相思子贮之则不耗。膏主耳聋。

　　唐本注云：树形似杉木。言婆律膏，是树根下清脂。龙脑，是根中干脂。子似豆蔻，皮有错甲，香似龙脑。味辛。尤下恶气，消食散胀满，香人口。旧云出婆律国。药以国为名，即杉脂也。江南有杉木，未经试。或方土无脂，犹甘蕉无实。（唐本先附）臣禹锡等谨按段成式酉阳杂俎云：龙脑香树，出婆利国，呼为个不婆律，亦出波斯国。树高八丈，大可六、七围，叶圆而背白，无花实。其树有肥有瘦，瘦者出龙脑香，肥者出婆律膏。香在木心中。波斯断其树剪取之，其膏于树端流出，斫树作坎而承之。入药用有别法。南海药谱云：龙脑油，性温，味苦。本出佛誓国。此油从树所取，摩一切风。陈藏器云：相思子，平，有小毒。通九窍，治心腹气，令人香，止热闷，头痛，风痰，杀腹脏及皮肤内一切虫。又主蛊毒，取二七枚末服，当吐出。生岭南。树高丈余，子赤黑间者佳。

　　图经曰：龙脑香，出婆律国，今唯南海番舶贾客货之。相传云：其木高七、八丈，大可六、七围，如积年杉木状，旁生枝，叶正圆而背白，结实如豆蔻，皮有甲错，香即木中脂。

　　似白松脂，作杉木气。膏乃根下清液耳，亦谓之婆律膏。段成式《酉阳杂俎》说：此木有肥瘦，瘦者出龙脑香，其香在木心。波斯断其木剪取之。肥者出婆律膏，其膏于木端流出，斫木作坎而承之。两说大同而小异。亦云南海山中亦有此木，唐天宝中交趾贡龙脑，皆如蝉、蚕之形。彼人云：老根节方有之，然极难得。时禁中呼为瑞龙脑，带之衣衿，香闻十余步外，是后不闻有此。今海南龙脑，多用火 成片，其中亦容杂伪。入药唯贵生者，状若梅花瓣，甚佳也。

　　海药：谨按陶弘景云：生西海律国，是波津树中脂也。如白胶香状。味苦、辛，微温，无毒。主内外障眼，三虫，治五痔，明目，镇心，秘精。又有苍龙脑，主风疮 ，入膏煎良。

　　用点眼则有伤。《名医别录》云：妇人难产，取龙脑研末少许，以新汲水调服，立瘥。又唐太宗时，西海律国贡龙脑香，是知彼处出耳。经验方：治急中风，目瞑牙噤，无门下药者。

　　以中指点散子揩齿三、二十，揩大牙左右，其口自开。始得下药，龙脑、天南星等分为末，乳钵内研，自五月五日午时合出者，只用一字至半钱，名开关散。经验后方：治时疾，发豌豆疮及赤疮子未透，心烦狂躁，气喘妄语，或见鬼神，龙脑一钱，细研，旋滴猪心血，和丸如鸡头肉大。每服一丸，紫草汤下，少时心神便定得睡，疮复发透，根据常将息取安。

　　衍义曰：龙脑条中，与《图经》所说各未尽。此物大通利关膈热塞，其清香为百药之先，大人、小儿风涎闭壅及暴得惊热，甚济用。然非常服之药，独行则势弱，佐使则有功，于茶亦相宜，多则掩茶气味，万物中香无出其右者。西主抹罗短吒国，在南印度境，有羯布罗香。

　　干盖西方亦有。

　　卷第十三

　　食茱萸

　　食茱萸　味辛、苦，大热，无毒。功用与吴茱萸同。少为劣尔。疗水气用之乃佳。

　　唐本注云：皮薄开口者是。虽名为食茱萸，而不堪多啖之也。今按颗粒大，经久色黄黑，乃是食茱萸。颗粒紧小，久色青绿，即是吴茱萸。今按陈藏器本草云：食茱萸，杀鬼魅及恶虫毒，起阳，杀牙齿虫痛。（唐本先附）臣禹锡等谨按药性论云：食茱萸，畏紫石英。治冷痹，腰脚软弱，通身刺痛，肠风，痔疾，杀肠中三虫，去虚冷。陈藏器云：树皮杀牙齿虫，止痛。《本经》已有吴茱萸，云是口折者。且茱萸南北总有，以吴地为好，所以有吴之名。两处俱堪入食，若充药用，要取吴者，只可言汉之与吴，岂得云食与不食，其口拆者是晒干，不拆者是阴干。《本经》云：吴茱萸，又云生宛朐。宛朐既非吴地，以此为食者耳。苏重出一条。

　　图经曰：食茱萸，旧不载所出州土，云功用与吴茱萸同，或云即茱萸中颗粒大，经久色黄黑堪啖者是，今南北皆有之。其木亦甚高硕，有长及百尺者。枝茎青黄，上有小白点。叶正类油麻，花黄。蜀人呼其子为艾子，盖《礼记》所谓 者。 、艾声讹故云耳。宜入食羹中，能发辛香，然不可多食，多食冲眼，兼又脱发，采无时。

　　食疗：温。主心腹冷气痛，中恶，除咳逆，去脏腑冷，能温中，甚良。又齿痛，酒煎含之。又杀鬼毒，中贼风，口偏不语者。取子一升，美豉三升，以好酒五升，和煮四、五沸。

</div>
    <div class="pagination">
<a href="证类本草_page134.html">上一页</a><span>...</span><a href="证类本草_page130.html">130</a><a href="证类本草_page131.html">131</a><a href="证类本草_page132.html">132</a><a href="证类本草_page133.html">133</a><a href="证类本草_page134.html">134</a><span class="current-page">135</span><a href="证类本草_page136.html">136</a><a href="证类本草_page137.html">137</a><a href="证类本草_page138.html">138</a><a href="证类本草_page139.html">139</a><a href="证类本草_page140.html">140</a><span>...</span><a href="证类本草_page136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
