<!DOCTYPE html>
<html>
<head>
    <meta charset="UTF-8">
    <title>长沙方歌括 - 第 6 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>长沙方歌括 - 第 6 页/共 20 页</h1>
    <div class="content">　　男元犀按。此借治风温之病。论曰。太阳病发热而渴不恶寒者。为温病。若发灼热者名风温一节。未出其方。此处补之。其文略异。其实互相发明。不然。汗后病不解。

　　正宜桂枝汤。曰不可更行者。知阳盛于内也。汗出而喘者。阳盛于内。火气外越气上越而喘也。其云无大热。奈何。前论温病曰发热而渴不恶寒者。邪从内出。得太阳之标热。无太阳之本寒也。今曰无大热。邪已蕴酿成热。热盛于内。以外热较之而转轻也。读书要得间。不可死于句下。至于方解。柯韵伯最妙。宜熟读之。

　　柯韵伯云。此方为温病之主剂。凡冬不藏精之人。热邪伏于脏腑。至春风解冻。伏邪自内而证此法是也。此病得于寒时。而发于风令。故又名曰风温。其脉阴阳俱浮。其证自汗身重。盖阳浮则强于卫外而闭气。故身重。当用麻黄开表以逐邪。阴浮不能藏精而汗出。当用石膏镇阴以清火。表里俱热。则中气不运。升降不得自如。故多眠鼻鼾。语言难出。当用杏仁、甘草以调气。此方备升降轻重之性。足以当之。若攻下火熏等法。此粗工促病之术也。盖内蕴之火邪与外感之余热。治不同法。是方温病初起。可用以解表清里。汗后可复用以平内热之猖狂。下后可复用以彻伏邪之留恋。与风寒不解用桂枝汤同法。例云。桂枝下咽。阳盛则毙。

　　特开此凉解一法。为大青龙汤之变局。白虎汤之先着也。然此证但热无寒。用青龙则不宜姜、桂。恐脉流薄疾。斑黄狂乱作矣。此证但热不虚用白虎。则不宜参、米。恐食入于阴则长气于阳。谵语腹胀矣。此为解表之剂。若无喘鼾语言难出等证。则又白虎之证治矣。凡治温病表里之实。用此汤。治温病表里之虚。用白虎加参、米。相须相济者也。若葛根黄芩黄连汤则治痢而不治喘。要知温病下后。无利不止证。葛根黄连之燥。非治温药。且麻黄专于外达。与葛根之和中发表不同。石膏甘润。与黄连之苦燥悬殊。同是凉解表里。同是汗出而喘。

　　而用药有毫厘之辨矣。

　　卷二　太阳方

　　桂枝甘草汤

　　治发汗过多。其人叉手自冒心。心下悸欲得按者。此方主之。

　　桂枝（四两） 甘草（二两 炙。）

　　上二味。以水三升。煮取一升。去滓。顿服。

　　歌曰 桂枝炙草取甘温。四桂二甘药不烦。叉手冒心虚已极。汗多亡液究根源。

　　张令韶曰。此发汗多而伤其心气也。汗为心液。汗出过多。则心液空而喜按。故用桂枝以保

　　卷二　太阳方

　　茯苓桂枝甘草大枣汤

　　治发汗后。其人脐下悸者。欲作奔豚。此方主之。

　　茯苓（半斤） 桂枝（四两） 甘草（四两 炙。） 大枣（十五枚）

　　上四味。以甘澜水一斗。先煮茯苓。减二升。纳诸药。煮取三升。去滓。温服一升。日三服作甘澜水法。取水一斗。置在盆内。以杓扬之。水上有珠子五六千颗相逐。取用之。

　　歌曰 八两茯苓四桂枝。炙甘四两悸堪治。枣推十五扶中土。煮取甘澜两度施。（程知本。

　　蔚按。此治发汗而伤其肾气也。桂枝保心气于上。茯苓安肾气于下。二物皆能化太阳之水气神方也。

　　卷二　太阳方

　　浓朴生姜甘草半夏人参汤

　　治发汗后腹胀满。此方主之。

　　浓朴（半斤 炙。去皮。） 生姜（半斤） 半夏（半升 洗。） 甘草（二两） 人参（一两）

　　上五味。以水一斗。煮取三升。去滓。温服一升。日三服。

　　歌曰 浓朴半斤姜半斤。一参二草亦须分。半升夏最除虚满。汗后调和法出群。

　　张令韶曰。此治发汗而伤脾气。汗乃中焦水谷之津。汗后亡津液而脾气虚。脾虚则不能转输也。半而滋生津液者也。津液足而上下交。则胀满自消矣。

　　卷二　太阳方

　　茯苓桂枝白术甘草汤

　　治伤寒若吐若下后。心下逆满。气上冲胸。起则头眩。脉沉紧。发汗者。此方主之。

　　茯苓（四两） 桂枝（三两） 白术（二两） 甘草（二两 炙。）

　　上四味。以水六升。煮取三升。去滓。分温三服。

　　歌曰 病因吐下气冲胸。起则头眩身振从。茯四桂三术草二。温中降逆效从容。

　　张令韶曰。此治吐下后而伤肝气也。心下逆满者。心下为脾之部位。脾主中焦水谷之津。

　　吐本脉本证。方金匮所谓知肝之病当先实脾是也。

　　卷二　太阳方

　　芍药甘草附子药

　　治发汗病不解。反恶寒者。虚故也。此汤主之。

　　芍药（三两） 甘草（三两 炙。） 附子（一枚 炮去皮。破八片）

　　以上三味。以水五升。煮取一升五合。去滓。温服。

　　歌曰 一枚附子胜灵丹。甘芍平行三两看。汗后恶寒虚故也。经方秘旨孰能攒。

　　男元犀按。各家以此证为发汗虚其表阳之气。似是而非。于病不解三字说不去。且虚故也三亦有大汗亡阳明之阳用白虎加人参法。亡少阴之阳用真武四逆法。论有明训也。今但云不解。

　　可寒若系阳虚。四逆辈犹恐不及。竟以三两之芍药为主。并无姜、桂以佐之。岂不虑恋阴以扑灭残阳乎。师恐人因其病不解而再行发汗。又恐因其恶寒而径用姜、附。故特切示曰虚故也。

　　言其所以不解。所以恶寒。皆阴阳素虚之故。补虚自足以胜邪。不必他顾也。方中芍药、甘草。苦甘以补阴。附子、甘草。辛甘以补阳。附子性猛。得甘草而缓。芍药性寒。得附子而和。且芍、草多而附子少。皆调剂之妙。此阴阳双补之良方也。论中言虚者。间于节中偶露一二语。单言虚而出补虚之方者只一节。学人当从此隅反之。

　　卷二　太阳方

　　茯苓四逆汤

　　治发汗若下之。病仍不解。烦躁者。此方主之。

　　茯苓（四两 一本 六两） 人参（一两） 附子（一枚 生用。） 甘草（二两 炙。）

　　干上五味。以水五升。煮取三升。去滓。温服七合。日三服。

　　歌曰 生附一枚两半姜。二甘六茯一参当。汗伤心液下伤肾。肾躁心烦得媾（水火交媾则烦躁定矣。）昌。

　　张令韶曰。此汗下而虚其少阴水火之气也。汗下之后。心肾之精液两虚。以致病仍不解。

</div>
    <div class="pagination">
<a href="长沙方歌括_page5.html">上一页</a><a href="长沙方歌括.html">1</a><a href="长沙方歌括_page2.html">2</a><a href="长沙方歌括_page3.html">3</a><a href="长沙方歌括_page4.html">4</a><a href="长沙方歌括_page5.html">5</a><span class="current-page">6</span><a href="长沙方歌括_page7.html">7</a><a href="长沙方歌括_page8.html">8</a><a href="长沙方歌括_page9.html">9</a><a href="长沙方歌括_page10.html">10</a><a href="长沙方歌括_page11.html">11</a><span>...</span><a href="长沙方歌括_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
