<!DOCTYPE html>
<html>
<head>
    <meta charset="UTF-8">
    <title>串雅内外编 - 第 16 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>串雅内外编 - 第 16 页/共 39 页</h1>
    <div class="content">　　单方内治门

　　治一切风疾。青藤（出安徽太平荻港者上，二三月采之）不拘多少入釜内，微火熬七日夜成膏，藏瓮器中。同时先备梳三、五把，量人虚实以酒服一茶匙后，将病患身上拍一下，即遍身发痒不可当，急以梳梳之，痒止，即饮冷水一口便解，风病皆愈，须避风数日。

　　庚生按：青藤本名青风藤，生台州山中。其苗蔓生木上，四时常青，主治风疾，兼治风湿流注， 疖鹤膝，麻痹瘙痒，损伤疮肿等症。此方见《集简方》。

　　串雅内编 卷四

　　单方内治门

　　感风湿而成。遍身掣肘疼痛，足不能履地，百药不效，身体羸瘦。木通二两（切细），取长流水煎汁服之，后一时许，周身发痒，或发红点勿惧，上下出汗即愈。

　　串雅内编 卷四

　　单方内治门

　　过三年者不治。白鸽一只（去肠净），入血竭一两。二年者二两，三年者三两，以针线缝住，用无灰酒煮数沸，令病患食之，瘀血即行。如心中恍乱者，食白煮肉一块即止。

　　串雅内编 卷四

　　单方内治门

　　此恶疾势不可救者，用此药治之。

　　皂角刺二斤（洗净）研为粗末，蒸一、二次晒干，再研细浓煎，加大黄一钱，调白滚汤服，须发再生。

　　串雅内编 卷四

　　单方内治门

　　牙关紧闭欲死者。

　　葱白五茎去皮须捣汁，以匙送入咽中，再灌麻油四两，但得下咽即苏。少顷虫积皆化为黄水

　　串雅内编 卷四

　　单方内治门

　　香樟树皮刮去面上黑黄，用第二层皮捣碎煎汤，服即止，亦不再发。庚生按：心痛之症，世不多见，实乃胃气痛耳。莫氏一方治胃气痛颇验：方用艾叶十片，揉碎在铜器内，微火炒黄，将盐卤二钱拌入炒干，取出研细末，用烧酒一杯送服，俟腹内作响，或降气或吐清水即愈。戒食茶水油腻数日，逢初二、十六再进一服，淡盐汤下，永不发矣。此方平淡而有效，惟须临时修合。

　　串雅内编 卷四

　　单方内治门

　　扫帚子三钱炒黄研末，用黄酒冲服，即止。

　　串雅内编 卷四

　　单方内治门

　　田螺不拘多少，漂净加香油一盏于水内，其涎自然吐出。取涎晒干为末，每服不过三分，酒调下。水自小便下，气自大便出，肿即消散。再服养脾胃之药即愈。

　　庚生按：水肿用前方治之，内有积热者为宜。忆香祖笔记中，载一方颇简便，予曾试用有效。方用老丝瓜络三条（去子剪碎），巴豆四十九粒（去壳），将巴豆和丝瓜络同炒，俟巴豆深黄色，去巴豆入黄米三合，同丝瓜络同炒，至米黄为度。取米研粉为丸，如梧子大，每服三十粒，用苡仁汤下，神效。

　　串雅内编 卷四

　　单方内治门

　　明净皮硝一盏，水三碗，煎融露一宿，滤净澄清，朝夕洗目，三日红即消散，虽年久亦愈。

　　串雅内编 卷四

　　单方内治门

　　白蒺藜三钱，水煎洗之，三日即无星。

　　附方：目中起星，以人乳磨山慈菇汁滴目中，日三四次即退。

　　串雅内编 卷四

　　单方内治门

　　荸荠汁涂上即愈。

　　串雅内编 卷四

　　单方内治门

　　生地黄汁浸粳米半升晒干，三浸三晒，以米煮粥食一盏，数日即愈，以其能清血热也。

　　串雅内编 卷四

　　单方内治门

　　木鳖用碗片刮去皮毛，取仁切薄片，浸冷水内三时许，撬开病患口，连水滴下，润至喉间，立时见效。

　　串雅内编 卷四

　　单方内治门

　　密陀僧末一匕，茶调服即愈。

　　串雅内编 卷四

　　单方内治门

　　不通水米，危困欲死。

　　百草霜蜜丸，如芡实大，用新汲水化一丸灌下，甚者不过二丸，名百灵丸。

</div>
    <div class="pagination">
<a href="串雅内外编_page15.html">上一页</a><span>...</span><a href="串雅内外编_page11.html">11</a><a href="串雅内外编_page12.html">12</a><a href="串雅内外编_page13.html">13</a><a href="串雅内外编_page14.html">14</a><a href="串雅内外编_page15.html">15</a><span class="current-page">16</span><a href="串雅内外编_page17.html">17</a><a href="串雅内外编_page18.html">18</a><a href="串雅内外编_page19.html">19</a><a href="串雅内外编_page20.html">20</a><a href="串雅内外编_page21.html">21</a><span>...</span><a href="串雅内外编_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
