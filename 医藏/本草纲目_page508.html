<!DOCTYPE html>
<html>
<head>
    <meta charset="UTF-8">
    <title>本草纲目 - 第 508 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 508 页/共 603 页</h1>
    <div class="content">　　李时珍曰：介虫三百六十，而龟为之长。龟盖介虫之灵长者也。周官　鳖人取互物以时（昌角切），春献鳖蜃，秋献龟鱼。祭祀供亦圣世供馔之所不废者，而况又可充药品乎？唐宋本草皆混入虫鱼，今析为介部。凡四十六种，分为二类：曰龟鳖，曰蚌蛤。

　　《神农本草经》八种（梁陶弘景注） 《名医别录》五种（梁陶弘景注） 《唐本草》二种（唐苏恭） 《本草拾遗》一十种本草》一种（蜀韩保升） 《开宝本草》二种（宋马志） 《嘉 本草》八种经本草》一种（宋苏颂） 《本草蒙筌》一种（明陈嘉谟）《本草纲目》六种（明李明珍）附注：魏《吴普本草》 李当之《药录》 宋雷 《炮炙论》 齐徐之才《药对》 唐甄权《药性》 孙思邈《千金》 唐孟诜、张鼎《食疗》 杨损之《删繁》 萧炳《四声》 南唐陈士良《食性》《汤液》 吴瑞《日用》 朱震亨《补遗》 明汪颖《食物》 明宁源《食鉴》 明汪机《会编》

　　介部第四十五卷

　　介之一

　　（龟鳖类一十七种）

　　介部第四十五卷　介之一

　　水龟

　　（《本经》上品）【释名】玄衣督邮。

　　时珍曰：按：许慎《说文》云：龟头与蛇头同。故字上从它，其下象甲、足、尾之形。

　　它即古蛇字也。又《尔雅》龟有十种，郭璞随文傅会，殊欠分明。盖山、泽、水乃因常龟所生之地而名也。其大至一尺以上者，在水曰宝龟，亦曰蔡龟。在山曰灵龟，皆国之守宝而未能变化者也。年至百千，则具五色，而或大或小，变化无常。在水，曰神龟。在山，曰筮龟，皆龟之圣者也。火龟则生炎地，如火鼠也。摄龟则呷蛇龟也。文龟则瑁也。后世不分山、泽、水、火之异，通以小者为神龟，年甲止言水中者，而诸注始用神龟。然神龟难得，今人惟取水诸龟可该矣。

　　【集解】时珍曰：甲虫三百六十，而神龟为之长。龟形象离，其神在坎。上隆而文以法天，下平而理以法地。背阴向阳，蛇头龙颈。外骨内肉，肠属于首，能运任脉。广肩大腰，卵生思抱，其息以耳。雌雄尾交，亦与蛇匹。或云大腰无雄者，谬也。今人视其底甲，以辨雌雄。龟以春夏出蛰脱甲，秋冬藏穴导引，故灵而多寿。《南越志》云：神龟，大如拳而色如金，上甲两边如锯齿，爪至利，能缘树食蝉。《抱朴子》云：千岁灵龟，五色具焉，如玉如石。变化莫测，或大或小。或游于莲叶之上，或伏于丛蓍之下。张世南《质龟论》云：龟老则神，年至八百，反大如钱。夏则游于香荷，冬则藏于藕节。其息有黑气如煤烟，在荷心，状甚分明。人见此气，勿辄惊动，但潜含油管 之，即不能遁形矣。

　　或云：龟闻铁声则伏，被蚊 则死。香油抹眼，则入水不沉。老桑煮之则易烂。皆制伏之妙也。

　　龟甲

　　【释名】神屋（《本经》）、败龟版（时珍曰：并隐名也。

　　【集解】《别录》曰：龟甲生南海池泽及湖水中。采无时。勿令中湿，湿即有毒。

　　陶弘景曰：此用水中神龟，长一尺二寸者为善。厣可供卜，壳可入药，亦入仙方。当以生龟炙取。

　　韩保升曰：湖州、江州、交州者，骨白而浓，其色分明，供卜、入药最良。

　　大明曰：卜龟小而腹下曾钻十遍者，名败龟版，入药良。

　　苏颂曰：今江湖间皆有之。入药须用神龟。神龟版当心前一处，四方透明，如琥珀色者最佳。其头方脚短，壳圆版白者，阳龟也。头尖脚长，壳长版黄者，阴龟也。阴人用阳，阳人用阴。今医家亦不知如此分别。

　　时珍曰：古者取龟用秋，攻龟用春。今之采龟者，聚至百十，生锯取甲，而食其肉。彼有龟王、龟相、龟将等名，皆视其腹背左右之纹以别之。龟之直中纹，名曰千里。其首之横纹第一级左右有斜理皆接乎千里者，即龟王也。他龟即无此矣。言占事帝王用王，文用相，武用将，各依等级。其说与《逸礼》所载天子一尺二寸、诸侯八寸、大夫六寸、士庶四寸之说相合，亦甚有理。若天神龟、宝龟，世所难得，则入药亦当依此用之可也。《日华》用卜龟小甲，盖取便耳。又按：《经》云：龟甲勿令中湿。一名则古者上下甲皆用之。至《日华》始用龟版，而后人遂主之矣。

　　【正误】吴球曰：先贤用败龟版补阴，借其气也。今人用钻过及煮过者，性气不存矣。惟灵山诸谷，因风坠自败者最佳，田池自败者次之，人打坏者又次之。

　　时珍曰：按：陶氏用生龟炙取，《日华》用灼多者，皆以其有生性神灵也。曰败者，谓钻灼陈久如败也。吴氏不达此理，而反用自死枯败之版，复谓灼者失性，谬矣。纵有风坠自死者，亦山龟耳。浅学立异误世，鄙人据以为谈，故正之。

　　【修治】以龟甲锯去四边，石上磨净，灰火炮过，涂酥炙黄用。亦用酒炙、醋炙、猪脂炙、烧灰用者。

　　【气味】甘，平，有毒。甄权曰：无毒。

　　时珍曰：按：《经》云：中湿者有毒，则不中湿者无毒矣。

　　之才曰：恶沙参、蜚蠊，畏狗胆、瘦银。

　　【主治】甲：治漏下赤白，破症瘕 疟。五痔阴蚀，湿痹、四肢重弱，服，轻身不饥（《本经》）。惊恚气，心腹痛，不可久立，骨中寒热，伤寒劳复，或饥体寒热欲死，以作汤，良。久服，益气资智，使人能食。烧灰，治小儿头疮难燥，女子阴疮（《别录》）。溺：主华》）。

　　倦，四肢无力（震亨）。治灰，敷 疮（时珍）。

　　【发明】阴之物，禀北方之气而生，故能补阴、治血、治劳也。

　　时珍曰：龟、鹿皆灵而有寿。龟首常藏向腹，能通任脉。故取其甲以补心、补肾、补血，皆以养阴也。鹿鼻常反向尾，能通督脉，故取其角以补命、补精、补气，皆以养阳也。

　　乃物理之玄微，神工之能事。观龟甲所主诸病，皆属阴虚血弱，自可心解矣。又见鳖甲。

　　【附方】旧二，新十二。

　　补阴丸：丹溪方：用龟下甲（酒炙）、熟地黄（九蒸九晒）各六两，黄柏（盐水浸炒）、知母（酒炒）各四两，石器为末，以猪脊髓和，丸梧子大。每服百丸，空心温酒下。一方：去地黄，加五味子（炒）一两。

　　疟疾不止：龟版烧存性，研末。酒服方寸匕。（《海上名方》）抑结不散：用龟下甲（酒炙）五两，侧柏叶（炒）一两半，香附（童便浸，炒）三两，为末，酒糊胎产下痢：用龟甲一枚，醋炙为末。米饮服一钱，日二。（《经验方》）难产催生：《秘录》：用龟甲烧末，酒服方矮小女子交骨不开者。用干龟壳一个（酥炙），妇人头发一握（烧灰），川芎、当归各一两。

　　每服秤七钱，水煎服。如人行五里许，再一服。生胎、死胎俱下。

　　肿毒初起：败龟版一枚，烧研，酒服四钱。（《小山》）妇人乳毒：同上方。

　　小儿头疮：龟甲烧灰敷之。（《圣惠方》）月蚀耳疮：同上。

　　口吻生疮：同上。

　　疮朽臭：生龟一枚取壳，醋炙黄，更 存性，出火气，入轻粉、麝香。葱汤洗净，搽敷之。（《急救方》）人咬伤疮：龟版骨、鳖肚骨各一片，烧研，油调搽之。（叶氏《摘玄》）猪咬成疮：龟版烧研，香油调搽之。（叶氏《摘玄》）

　　肉

　　【气味】甘、酸，温，无毒。

　　弘景曰：作羹 大补，而多神灵，不可轻杀。书家所载甚多，此不具说。

　　思邈曰：六甲日、十二月俱不可食，损人神气。不可合猪肉、菰米、瓜、苋食，害人。

　　【主治】酿酒，治大风缓急，四肢拘挛。或久瘫缓不收，皆瘥（苏颂）。煮食，除湿痹风痹，身肿 折（【发明】时珍曰：按：《周处风土记》云：江南五月五日煮肥龟，入盐、豉、蒜、蓼食之，名曰 龟。取阴内阳外之义也。

　　【附方】旧一，新六。

　　热气湿痹，腹内激热：用龟肉同五味煮食之。微泄为效。（《普济方》）筋骨疼痛：用乌龟一个，分作四脚。每用一脚，入天花粉、枸杞子各一钱二分，雄黄五分，麝香五分，槐花三钱，水一碗煎服。（《纂要奇方》）十年咳嗽或二十年医不效者：生龟三枚，治如食法，酿秫米四升如常法熟，饮之令尽，永不发。又方：用生龟一枚着坎中，令人溺之，浸至三日，烧研。以醇酒一升，和屑如干饭，顿服。须臾大吐，嗽囊出则愈。小儿减半。（《痢及泻血：乌龟肉，以沙糖水拌。椒和，炙煮食之。多度即劳瘵失血：田龟煮取肉，和葱、椒、酱、油煮食。补阴降火，治虚劳失血咯血，咳嗽寒，累用经验。（吴年久痔漏：田龟二、三个，煮取肉，入茴香、葱、酱，常常食，累验。此疾大忌糟、醋等热物。（《便民食疗》）

　　血

　　【气味】咸，寒，无毒。

　　【主治】涂脱肛（甄权）。治打扑伤损，和酒饮之，仍捣生龟肉涂之（时珍）。

　　胆汁

</div>
    <div class="pagination">
<a href="本草纲目_page507.html">上一页</a><span>...</span><a href="本草纲目_page503.html">503</a><a href="本草纲目_page504.html">504</a><a href="本草纲目_page505.html">505</a><a href="本草纲目_page506.html">506</a><a href="本草纲目_page507.html">507</a><span class="current-page">508</span><a href="本草纲目_page509.html">509</a><a href="本草纲目_page510.html">510</a><a href="本草纲目_page511.html">511</a><a href="本草纲目_page512.html">512</a><a href="本草纲目_page513.html">513</a><span>...</span><a href="本草纲目_page509.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
