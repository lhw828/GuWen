<!DOCTYPE html>
<html>
<head>
    <meta charset="UTF-8">
    <title>圣济总录 - 第 411 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 411 页/共 447 页</h1>
    <div class="content">　　治脾胃气弱，不下食，四肢无力，渐羸瘦。 羹方菜 鲫鱼（纸裹烧熟去鳞切各四两） 陈橘皮（汤浸去白切） 生姜（切各一两） 葱白（十四茎擘破） 羊骨（一斤熬汁去骨）上六味。将前五味就羊骨汁中作羹，空腹食。

　　治脾胃气虚不下食，虽食米谷不化。猪肝粥方猪肝（一叶去脂膜薄切新瓦上曝干）上一味。捣为细末，煮白米粥，空腹调食，日再。

　　又方猪肝（半斤） 野鸡胸臆肉（四两）上二味细切，于新瓦上曝干，捣罗为末，空腹粥内调下五钱匕，日再。

　　治脾胃气弱，食不消化，羸劣瘦弱。姜汁索饼方白面 曲末（各二合）上二味。以生姜汁三合，和作索饼，煮熟以羊肉 调和，空腹食。

　　治脾胃气弱，不下食。蒸猪肚方猪肚（一枚净洗去脂） 人参 陈橘皮（汤浸去白焙各一两） 粟米饭（半升） 猪脾（一枚切）上五味。捣人参橘皮为末，以猪脾拌饭，入二味末及盐酱椒姜等末三钱匕，相和纳猪肚中缝合，蒸熟空腹食。

　　治脾胃气弱，见食呕吐，瘦羸无力。鸡子索饼方鸡子（五枚取清） 白面（四两）上二味。以鸡子清和面作索饼，入豉汁中煮熟，入椒姜葱等，空腹食，或以羊肉 和之。

　　又糯米饭方糯米（二升净淘） 曲末（五合研如粉）上二味。蒸糯米熟，以曲末拌和，瓷器盛，经宿，每日空腹食半盏。

　　治脾胃气弱，常欲呕吐。虎肉方虎肉（四两切片）上一味。以竹箸贯炙熟，放冷食。

　　治脾胃气弱，不下食，米谷不化。猪脾粥方猪脾（一具） 猪胃（一枚）上二味。净洗细切，入好米两合，如常法煮粥，空腹食。

　　治脾胃气弱，不下食，四肢无力，日渐消瘦。羊肉索饼方羊肉（细切炒锉） 面（各四两）上二味。以生姜汁和面作索饼，以羊肉 豉汁中熟煮，空腹食。

　　治脾胃气弱，不下饮食，四肢无力，日渐羸瘦。 菜羹方菜 鲫鱼（纸裹炮令熟研各四两）上二味。入橘皮生姜葱白煮羹，空腹食之。

　　治脾胃气虚冷，不下食。方鲫鱼（如常法作 半斤）上一味。煎豉汁热投之，入五味等末，空腹食之。

　　卷第一百八十九

　　食治反胃呕吐

　　治反胃呕吐不下食。生姜粥方生姜（去皮细切研一两） 枇杷叶（拭去毛炙七片为末）上二味。以水二升，煎至一升，去滓，用白粳米一合煮粥，更入盐酱汁五味等，空心温食之。

　　治反胃吐酸水。人参粥方人参（为末半两） 生姜（取汁半两）上二味。以水二升，煮取一升，入粟米一合，煮为稀粥，觉饥即食之。

　　治反胃羸弱，身不能动，气乏醋心。生姜拨刀方生姜（二两研取汁） 白面（四两）上二味。以姜汁和面作拨刀，煮食之。

　　治反胃，朝食夜吐，夜食朝吐，诸药不瘥。羊肉生方羊肉（去脂膜切作片五两） 大蒜（去皮细研一颗）上二味。先将蒜入盐醋调和，蘸羊生肉，空腹任意食之。

　　治反胃朝食暮吐。薄荷 方紫薄荷（新者一握捣取汁） 面（四两）上二味。和作 煮熟，空腹食之。

　　治反胃羸瘦，四肢痿弱。粳米粥方粳米（淘一合） 薤白（七茎细切） 豉（二十五粒） 枳壳（去瓤麸炒为末一分） 生姜（汁半合） 大枣（擘破二枚） 陈橘皮（去白焙干为末一分）上七味。除薤白米外，以水三盏，先煎诸药至两盏，去滓下薤米再煮，以熟为度，空腹任意食之。

　　治反胃。食羊肚方羊肚（净洗一枚） 陈橘皮（汤浸去白切二两） 豉（半升） 葱白（十茎切） 盐（少许）上五味。将四味贮入羊肚内，以绳系头，煮熟去药滓，将羊肚细切，任意食之。

　　治反胃。食羊肝方羊子肝（三具切为条子） 砂（半两取霜）上二味调和令匀，以竹杖穿炙熟，空腹食之。

　　又方皮（一枚炙令焦为末）上一味。先以水二盏，绿豆一合煮粥，入 皮末一钱匕，和服之。

　　又方苍耳（不限多少嫩者端午日取）上一味。煮熟作菜，茹食之。

　　治反胃，食毕即吐出，立效方白羊肝（一具去脂膜）上一味切作生，入五味调和，空腹食之。

　　治呕吐。猪肚羹方猪肚（净洗去脂膜一枚） 人参（一两） 陈橘皮（去白细切三分） 生姜（去皮细切一两）芦根（细切半两）上五味。先以水一斗，煮芦根至七升，去滓，次用人参等三味，贮在猪肚中，以线缝合，再用芦根汁煮令烂熟，去却药滓，将猪肚细切作羹，任意食之，余汁勿弃，作三五次饮尽。

　　治胃反。方糯米半升布裹，流水摆取清，曝干炒为末，沙糖搜和，旋吃立止。

　　治脾胃气弱，食即呕逆。豆蔻面方草豆蔻（去皮二枚） 高良姜（半两） 生姜（汁） 白羊肉（四两作 ）上四味。以前二味粗捣筛，以水一升，煎至半升，去滓入生姜汁面四两为拨刀，熟煮以羊肉 空腹食之。

　　治脾肾气弱，见食呕逆。白面方白面（四两） 鸡子清（二枚） 生姜汁（少许）上三味。以鸡子清生姜汁和面作棋子，熟煮入羊肉 ，空腹食之。

　　卷第一百八十九

　　食治久新咳嗽

　　治久咳嗽不瘥。食猪肾方猪肾（二具每具上作十四孔） 蜀椒（去目及闭口者二十八粒纳肾孔中）上二味。以湿纸裹煨，令匀熟，去椒，细嚼食之。

　　治一切肺病，咳嗽唾脓血不止。服醍醐方真酥（不拘多少）上一味。炼三次，取醍醐，每服一合瘥。

　　治咳嗽久不瘥。方猪 （一具）上一味。薄切入竹筒，于 火中炮令极熟，食后吃之。

　　治积年咳嗽不瘥。药枣方枣（七枚大者擘破） 酥（一鸡子大） 莨菪（一钱水淘三遍）上三味。铛中炒令酥尽，去莨菪，取枣去皮食之良，日三五服。

　　治暴咳嗽。麻子粥方大麻子仁（一合生研）上一味。同白米作粥食之，日三服。

　　治多年肺气咳嗽。药肝方羊子肝（一枚分为四片） 腻粉（一钱） 麝香（末两钱）上三味。和面裹烧熟，空腹食之。时以冷水更换浸两手，良久即住，来日早晨转下恶物，有虫如头发相似为验。

　　治肺气咳嗽上气。猪 酒方猪 （细切二具） 大枣（去皮核三十枚）上二味。以无灰酒三升同浸，秋冬七日，春夏一日，布滤去滓，随性温饮。

　　治上气咳嗽，胸膈妨满，气喘。桃仁粥方桃仁（去皮尖双仁捣碎研滤取汁三两） 粳米（二合）上将米和桃仁汁煮粥，空腹食。

　　治上气咳嗽，胸膈妨满，气喘。猪 方猪 （细切一具） 生地黄（捣碎六两） 饧（四两）上三味。先炒猪 ，即下地黄姜葱盐豉，候熟下饧，以瓷器盛，每日吃半盏许。

　　卷第一百八十九

　　食治泄痢

　　治泄痢。阿胶棋子方阿胶（炙燥为末一两） 干姜（炮裂为末半两） 薤白（煮烂细研七茎）上三味。以面五两拌和，薄切如棋子大，熟煮空腹食之，少入五味调和亦得。

　　治吐痢后，大渴饮水不止。陈米汤方陈仓米（淘净三合）上一味。用水二升半，煎至六合，空心食之，日晚再煎食。

　　治冷痢，寒结不散，日夜无度。粳米饮方仓粳米（净淘控干四合） 薤白（七茎） 羊肾脂（五两） 豉（用水四升煎取二升去滓澄清）上四味。熬肾脂煎薤白令熟，入豉汁与米同煮，空腹食之。

　　治冷痢，白如鼻涕，脐腹切痛。六味 方鲫鱼（去鳞切 十两） 干姜（炮） 荜茇 陈橘皮（汤浸去白焙） 胡椒（炒） 莳萝（各一分）上六味。除鱼外，为细末，先将豉汁八合煎令熟，投鱼 ，次入药末五钱匕，搅和煮熟，乘热空心顿服。

　　治冷痢不止。赤石脂面方赤石脂（细研） 云母粉（各半两） 面（五两）上三味。以水拌和，切作条子，熟煮分两服食之，着盐醋椒葱亦得。

　　治冷痢，泻不止，食物不消。干姜饼方干姜（炮为末一两）上一味。用面五两，拌和作饼子烧熟，空腹食之。

　　治水痢注泻。羊肉食方羊肉（除皮膜六两煮熟） 仓米（淘净炒香熟捣末三两）上二味。薄切羊肉，以仓米末拌掺，随意食之，不拘时。

　　治水痢及赤白痢。薤白饼方薤白（细切一握） 鸡子黄（三枚） 蜜蜡（一分）上三味合和，入面少许作煎饼，空心食之。

</div>
    <div class="pagination">
<a href="圣济总录_page410.html">上一页</a><span>...</span><a href="圣济总录_page406.html">406</a><a href="圣济总录_page407.html">407</a><a href="圣济总录_page408.html">408</a><a href="圣济总录_page409.html">409</a><a href="圣济总录_page410.html">410</a><span class="current-page">411</span><a href="圣济总录_page412.html">412</a><a href="圣济总录_page413.html">413</a><a href="圣济总录_page414.html">414</a><a href="圣济总录_page415.html">415</a><a href="圣济总录_page416.html">416</a><span>...</span><a href="圣济总录_page412.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
