<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 56 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 56 页/共 791 页</h1>
    <div class="content">　　甘草桔梗汤方甘草（一两炙微赤锉） 桔梗〔七（一）两去芦头〕上件药。捣筛为散。每服五钱。以水一中盏。煎至五分。去滓。不计时候温服。

　　茵陈汤方茵陈（一两） 栀子仁（一两） 川大黄（一两锉碎微炒）上件药。捣筛为散。每服四钱。以水一中盏。煎至五分。去滓。不计时候温服。

　　栀子汤方栀子仁（一两） 甘草（一两炙微赤锉）上件药。捣筛为散。每服四钱。以水一中盏。入豉五十粒。煎至五分。去滓。不计时候温服。

　　泻心汤方川大黄（一两锉碎微炒） 黄连（半两去须）上件药。并细锉和匀。每服半两。以水一大盏。煎至五分。去滓。不计时候温服。

　　半夏泻心汤方半夏（二两汤洗七遍去滑） 黄芩（一两） 干姜（一两炮裂锉） 人参（一两去芦头）甘草（半两炙微赤锉） 黄连（一两去须）上件药。捣筛为散。每服四钱。以水一中盏。入生姜半分。枣三枚。煎至五分。去滓。

　　不计时候温服。

　　干姜汤方干姜（一两炮裂锉） 甘草（一两炙微赤锉）上件药。捣筛为散。每服三钱。以水一中盏。煎至五分。去滓。不计时候温服。

　　黄芩汤方黄芩（一两） 赤芍药（一两） 甘草（半两炙微赤锉）上件药。捣筛为散。每服四钱。以水一中盏。煎至五分。去滓。不计时候温服。

　　抵当汤方水蛭（半两微炒） 虻虫（半两微炒） 桃仁（半两汤浸去皮尖双仁麸炒微黄） 川大黄（一两锉碎微炒）上件药。捣筛为散。每服三钱。以水一中盏。煎至五分。去滓。不计时候温服。

　　白虎汤方知母（二两） 石膏（三两） 甘草（一两炙微赤锉）上件药。捣筛为散。每服五钱。以水一大盏。入粳米五十粒。煎至五分。去滓。温服。

　　玄武汤方赤茯苓（一两） 赤芍药（一两） 附子（一两炮裂去皮脐） 白术（一两）上件药。捣筛为散。每服四钱。以水一中盏。入生姜半分。枣三枚。煎至五分。去滓。

　　不计时候热服。

　　建中汤方桂心（一两） 白芍药（一两） 甘草（半两炙微赤锉）上件药。捣筛为散。每服四钱。以水一中盏。入生姜半分。枣三枚。煎至五分。去滓。

　　后入饧半两和匀。不计时候热服。

　　龙骨牡蛎汤方。

　　龙骨（一两） 牡蛎（一两烧如粉） 桂心（半两） 甘草（半两炙微赤锉）上件药。捣筛为散。每服三钱。以水一中盏。煎至五分。去滓。不计时候温服。

　　四逆汤方附子（一两炮裂去皮脐） 干姜（一两炮裂锉） 甘草（一两炙微赤锉）上件药。捣筛为散。每服四钱。以水一中盏。入枣三枚。煎至五分。去滓。热服。

　　当归四逆汤方当归（一两） 桂心（一两） 细辛（一两） 白芍药（一两） 木通（半两锉） 甘草（半两炙微赤锉）上件药。捣筛为散。每服五钱。以水一中盏。入生姜半分。枣三枚。煎至六分。去滓。

　　不计时候温服。

　　桃仁承气汤方桃仁（半两汤浸去皮尖双仁麸炒微黄） 桂心（半两） 川大黄（一两锉碎微炒） 川朴硝（一两） 甘草（半两炙微赤锉）上件药。捣筛为散。每服四钱。以水一中盏。煎至五分。去滓。不计时候温服。

　　大承气汤方川大黄（一两锉碎微炒） 浓朴（半两去粗皮涂生姜汁炙令香熟） 枳实（半两麸炒微黄）川芒硝（一两）上件药。捣筛为散。每服四钱。以水一中盏。煎至五分。去滓。不计时候温服。以利为度。

　　小承气汤方川大黄（一两锉碎微炒） 川芒硝（一两） 甘草（半两炙微赤锉）上件药。捣筛为散。每服四钱。以水一中盏。煎至五分。去滓。不计时候温服。

　　桃花汤方桃花石（二两捣碎） 干姜（半两炮裂锉） 粳米（半合）上件药。以水二大盏。煎至一大盏。去滓。分为二服。食前服之。

　　吴茱萸汤方吴茱萸（一两汤浸七遍焙干微炒） 人参（二两去芦头）上件药。捣筛为散。每服三钱。以水一中盏。入生姜半分。枣三枚。煎至五分。去滓。

　　不计时候热服。

　　白通汤方附子（一两炮裂去皮脐） 干姜（一两炮裂锉）上件药。捣筛为散。每服四钱。以水一中盏。入葱白二茎。煎至五分。去滓。不计时候热服。

　　大陷胸汤方川大黄（一两锉碎微炒） 川芒硝（一两） 甘遂（半两煨令微黄）上件药。捣筛为散。每服二钱。以水一中盏。煎至五分。去滓。不计时候温服。

　　小陷胸汤方黄连（一两去须） 半夏（二两汤洗七遍去滑） 栝蒌（一枚）上件药。并细锉。每服半两。以水一大盏。入生姜半分。煎至五分。去滓。不计时候温服。

　　卷第九

　　治伤寒一日候诸方

　　夫伤寒一日。太阳受病。太阳者膀胱之经也。为三阳之首。故先受病。其脉络于腰脊。

　　主于头项。故得病一日而头项腰脊痛也。

　　治伤寒一日。太阳受病。头痛项强。壮热恶寒。宜服桂枝汤方。

　　桂枝（半两） 附子（半两炮裂去皮脐） 干姜（半两炮裂锉） 甘草（半两炙微赤锉）麻黄（二两去根节）上件药。捣筛为散。每服四钱。以水一中盏。入葱白二茎。煎至六分。去滓。不计时候稍热服。如人行五里。以稀葱粥投之。衣盖取汗。如未汗。一依前法再服。

　　治伤寒一日。头痛。身体百节酸疼。恶寒。宜服麻黄散方。

　　麻黄（一两去根节） 桂心（三分） 杏仁（三分汤浸去皮尖双仁麸炒微黄） 甘草（半两炙微赤锉） 附子（三分炮裂去皮脐） 芎 （一两） 赤芍药（三分） 白术（三分）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候稍热服。如人行五六里再服。浓覆取汗。

　　治伤寒初患一日。宜服解肌汤方。

　　麻黄（一两去根节） 甘草（一分炙微赤锉） 赤芍药（半两） 葛根（一两半锉） 石膏（一两半） 桂心（三分） 杏仁（半两汤浸去皮尖双仁麸炒微黄）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候。稍热频服。衣盖以汗出为效。

　　治伤寒初得一日。壮热。头目四肢疼痛。宜服细辛散方。

　　细辛（一两） 赤芍药（一两） 桂心（三分） 干姜（半两炮裂锉） 附子（半两炮裂去皮脐）甘草（半两炙微赤锉）上件药。捣筛为散。每服四钱。以水一中盏。入生姜半分。枣三枚。煎至六分。去滓。

　　不计时候热服。良久吃葱粥投之。衣盖出汗。

　　治伤寒一日。脉弦而数。头项腰脊痛。身热烦满。不得睡卧。宜服此方。

　　麻黄（一两去根节） 干姜（半两炮裂锉） 石膏（一两）上件药。捣筛为散。每服五钱。以水一大盏。入豉半分。葱白二茎。煎至五分。去滓。

　　不计时候。稍热频服。衣盖出汗。

　　治伤寒一日。壮热。头痛恶寒。宜服桔梗散方。

　　桔梗（一两去芦头） 细辛（半两） 川乌头（一两炮裂去皮脐） 麻黄（半两去根节）白术（半七遍焙干微炒上件药。捣细罗为散。每服。不计时候。以温酒调下二钱。衣盖出汗。如未汗出。即再服之。

　　治伤寒一日。头痛壮热。烦闷。其脉洪数。宜服人参散方。

　　人参（半两去芦头） 桂心（三分） 赤芍药（半两） 白术（半两） 干姜（半两炮裂锉） 麻黄〔二（三）分去根节〕 甘草（一分炙微赤锉）上件药。捣筛为散。每服四钱。以水一中盏。煎至六分。去滓。不计时候温服。并四五服。汗出效。

</div>
    <div class="pagination">
<a href="太平圣惠方_page55.html">上一页</a><span>...</span><a href="太平圣惠方_page51.html">51</a><a href="太平圣惠方_page52.html">52</a><a href="太平圣惠方_page53.html">53</a><a href="太平圣惠方_page54.html">54</a><a href="太平圣惠方_page55.html">55</a><span class="current-page">56</span><a href="太平圣惠方_page57.html">57</a><a href="太平圣惠方_page58.html">58</a><a href="太平圣惠方_page59.html">59</a><a href="太平圣惠方_page60.html">60</a><a href="太平圣惠方_page61.html">61</a><span>...</span><a href="太平圣惠方_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
