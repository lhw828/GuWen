<!DOCTYPE html>
<html>
<head>
    <meta charset="UTF-8">
    <title>奇效良方 - 第 262 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 262 页/共 521 页</h1>
    <div class="content">　　治一切虚汗，盗汗自汗，及漏风等证，汗泄不禁，服诸药不能止者，并宜用之。

　　麻黄根 本 白芷 牡蛎（ ） 龙骨（以上各半两） 米粉（二两） 脑子（半钱）

　　上为细末研匀，以纱帛包药，于汗处扑敷之，汗止为度。

　　卷之四十四　自汗盗汗门附论

　　自汗盗汗通治方

　　治盗汗，日久不止。

　　椒目 麻黄根（各等分）

　　上为细末，每服一钱，用无灰热酒调，食后服。

　　卷之四十四　自汗盗汗门附论

　　自汗盗汗通治方

　　治大人小儿腋汗。大人乃心血液盛，面常发赤者是也。小儿因惊而得，宜服珍珠散。史丞相苦常盗汗不止，气弱体赢，治之不愈，一日洪舍人相见，一医人云：心血液盛亦为汗，非虚也，宜用药收敛心经。遂传此方，服之而愈。

　　人参（新罗者） 川当归（去芦，焙，各半两）

　　上 咀，用猪心一个，切作三片，药三分服，每服用水一碗，猪心一片，煎至一盏，去滓服，食前二次服。一方加黄 。

　　卷之四十五

　　痿门（附论）

　　盖人身之有皮毛血脉筋膜肌肉骨髓而成其形，内有肝心脾肺肾以主之。若喜怒不节，劳役兼致，内之精血虚耗，荣卫失调，发为寒热，使皮血筋骨肌肉痿弱无力以运动，故致痿。状似柔风脚弱相类。以脉证并所因别之，不可混作柔风香港脚论。此乃外所因。凡痿 乃内藏气不足之所为也。大抵痿弱之由，因肺热脾虚弱薄，着足痿 ，其色白而毛败，名皮痿，曰肺热叶焦，曰五脏因肺热发为痿 也。心下热，其膝枢纽如折去而不相提挈，胫筋纵缓不能任地也。色赤而络脉溢，名脉痿。由悲哀太甚，阳气内伤，数尿血，曰大筋空虚，发为肌痹，传为脉痿。病肝热口苦，筋膜干，筋急而挛，色苍而爪枯，曰筋痿。由思虑无穷，所愿不得，意淫于外，房劳太甚，宗筋弛缓，及为白淫，曰筋痿者，生于肝也。病脾热胃干而渴，肌肉不仁，色黄而肉蠕动，曰肉痿，由渐于湿地，居处下泽，濡渍痹而不仁，曰肉痿也。

　　病肾热腰脊不举，骨枯髓减，色黑齿槁，曰骨痿。因所远行劳倦，遇天热而渴，阳气内乏，热舍于肾，致水不胜火，则骨枯而髓虚，故为之曰骨痿，生于大热者也。《难经》曰：骨痿不能起于床者是也。大抵诸痿生于肺热，此一句便见治法大意，经曰：东方实，西方虚，泻南方。补北方，此因是就生就制而言，补泻大经大法，不外于此。东方木肝也，西方金肺也，南方火心也，北方水肾也。五行之中，惟火有二。肾虽有二，水居其一。阳常有余，阴常不足。故经曰：一水不胜二火，理之必然。肺金体燥而居上，主气畏火者也。脾土性湿而居中，主四肢畏水者也。火性炎上，若嗜欲无节，则水失所养，火寡于畏而侮所胜，肺得火邪而热矣。木性刚，急驰受热，则金失所养，火寡于畏而侮所胜，脾得木邪而伤矣。肺热则不能管摄一身，脾伤则四脚不能为用，而诸痿之病作。泻南方者，则肺金清，而东方不实，何脾伤之有？补北方水，则心火降而西方不虚，何肺热之有？故阳明实则宗筋润，能束骨而利机关矣。治痿之法，无出于此。

　　卷之四十五　痿门（附论）

　　痿通治方

　　治湿热成痿，以燥金受湿热之邪，绝寒水生化之源。绝则肾亏，痿厥之病大作，腰以下痿软瘫痪，不能动履者，宜服。

　　方见湿门

　　卷之四十五　痿门（附论）

　　痿通治方

　　治胃虚不食，四肢痿弱，行立不能，皆由阳明虚，宗筋无所养，遂成痿 。

　　藿香 白术 神曲（炒） 白茯苓 乌药 缩砂 半夏曲 薏苡仁 人参（以上各一钱半） 荜澄茄 甘草（炒，各一钱）

　　上作一服，水二盅，生姜五片，枣二枚，煎至一盅，不拘时服。

　　卷之四十五　痿门（附论）

　　痿通治方

　　治前阴如冰冷，并阴汗，两脚痿软无力。

　　黄 （去芦，一钱半） 人参（去芦） 干葛 白茯苓（去皮） 猪苓 升麻（以上各一钱） 柴胡（去芦） 当归身 羌活 连翘 黄柏（炒） 泽泻 苍术 神曲 知母 防风陈皮 甘草（炙，各半钱）

　　上作一服，水二盅，煎至一盅，空心热服，忌酒湿面。

　　卷之四十五　痿门（附论）

　　痿通治方

　　治面色痿黄，脚痿弱无力，阴汗出。

　　麻黄 柴胡（各六分） 白术 酒黄柏 猪苓 白茯苓（去皮） 升麻（以上各一钱） 防风（去芦） 苍术（各一钱半） 泽泻（二钱）

　　上作一服，水二盅，煎至一盅，食前热服，候一时才饮食。

　　卷之四十五　痿门（附论）

　　痿通治方

　　治四肢疼痛软弱，行步不便。

　　川芎（一两半） 桂心 干姜（炮） 甘草（炙，以上各一两） 川乌头（八两，切作片，水浸一宿，切作算子条，更以米泔浸一宿，不洗，日干，麸炒微赤为度，干了秤）

　　上为细末，每服二钱，温盐酒调下，日进三服。

　　卷之四十五　痿门（附论）

　　痿通治方

　　治肾热肝虚，热淫于内，致筋骨痿弱，自不胜持，起居须人扶，足不能任地，惊恐战掉，潮热时作，饮食无味，不生气力，诸虚不足。

　　肉苁蓉（酒浸） 牛膝（酒浸） 天麻 木瓜（干） 鹿茸（燎去毛，酥炙） 熟地黄 五味子（酒浸） 菟丝子（酒浸，另研。）

　　上各等分为细末，炼蜜和丸，如梧桐子大，每服五十丸，食前用温酒或米饮任下。一方不用五味子，有杜仲

　　卷之四十五　痿门（附论）

　　痿通治方

　　治五痿，皮缓毛瘁，血脉枯槁，肌肤薄着，筋骨羸弱，饮食不美，庶事不兴，四肢无力，爪枯发落，眼昏唇燥，疲备不能反侧。

　　麋角（镑，一斤重，用酒浸一宿） 大附子（生，去皮脐，一两半） 熟地黄（四两）

</div>
    <div class="pagination">
<a href="奇效良方_page261.html">上一页</a><span>...</span><a href="奇效良方_page257.html">257</a><a href="奇效良方_page258.html">258</a><a href="奇效良方_page259.html">259</a><a href="奇效良方_page260.html">260</a><a href="奇效良方_page261.html">261</a><span class="current-page">262</span><a href="奇效良方_page263.html">263</a><a href="奇效良方_page264.html">264</a><a href="奇效良方_page265.html">265</a><a href="奇效良方_page266.html">266</a><a href="奇效良方_page267.html">267</a><span>...</span><a href="奇效良方_page263.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
