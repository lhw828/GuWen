<!DOCTYPE html>
<html>
<head>
    <meta charset="UTF-8">
    <title>本草纲目 - 第 585 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 585 页/共 603 页</h1>
    <div class="content">　　【附方】新六。

　　乳痈溃烂见内者：猫儿腹下毛，坩锅内 存性，入轻粉少许，油调封之。（《济生秘览》）瘰 鼠 ：以石菖蒲生研 之，微破，以猫儿皮连毛烧灰，用香油调敷。内服白蔹末，酒下，多多为上。仍以生白蔹捣烂，入酒少许，敷之，效。（《证治要诀》）鬓边生疖：猫颈上毛、猪颈上毛各一把，鼠屎一粒，烧研，油调敷之。（《寿域》）鬼舐头疮：猫儿毛烧灰，膏和敷之。（《千金》）鼻擦破伤：猫儿头上毛剪碎，唾粘敷之。（《卫生易简》）鼠咬成疮：猫毛烧灰，入麝香少许，唾和封之。猫须亦可。（《救急易方》）

　　尿

　　以姜或蒜擦牙、鼻，或生葱 鼻中，即遗出。

　　【主治】蜒蚰诸虫入耳，滴入即出（时珍。出《儒门事亲》）。

　　屎

　　【修治】腊月采干者，泥固，烧存性，收用。

　　【主治】痘疮倒陷不发，瘰 溃烂，恶疮蛊疰，蝎螫鼠咬（时珍。痘 有无价散，见人类）。烧灰水服，治寒热鬼疟，发无期度者，极验（《唐本注》）。

　　【附方】旧一，新七。

　　小儿疟疾：乌猫屎一钱，桃仁七枚，同煎，服一盏立瘥（《温居士方》）腰脚锥痛支腿者：猫儿屎烧灰，唾津调，涂之。（《永类钤方》）蛊疰腹痛：雄猫屎烧灰，水服。（《外台》）瘰 溃烂：腊月猫屎，以阴阳瓦合，盐泥固济， 过研末，油调搽之。（《儒门事亲》）鬼舐头秃：猫儿屎烧灰，腊猪脂和，敷之。（《千金》）鼠咬成疮：猫屎揉之，即愈。（《寿域方》）蝎螫作痛：猫儿屎涂之，三五次即瘥。（《心镜》）哮痰咳：猫粪烧灰，砂糖汤服一钱。（叶氏《摘玄

　　兽部第五十一卷　兽之二

　　狸

　　（《别录》中品）【释名】野猫。

　　时珍曰：按《埤雅》云：豸之在里者，故从里，穴居狸伏之兽也。《尔雅》云：狸子曰KT（音曳）。其足蹯，其迹KT （音钮，指头处也）。

　　【集解】弘景曰：狸类甚多。今人用虎狸，无用猫狸者，然猫狸亦好。又有色黄而臭者，肉亦主鼠 。

　　颂曰：狸，处处有之。其类甚多，以虎斑文者堪用，猫斑者不佳。南方一种香狸，其肉甚香，微有麝气。

　　宗 曰：狸形类猫，其纹有二：一如连钱，一如虎纹，皆可入药。肉味与狐不相远。江西一种牛尾狸，其尾如牛。人多糟食，未闻入药。

　　时珍曰：狸有数种：大小如狐，毛杂黄黑有斑，如猫而圆头大尾者为猫狸，善窃鸡鸭，其气臭，肉不可食。有斑如 虎，而尖头方口者为虎狸，善食虫鼠果实，其肉不臭，可食；似虎狸而尾有黑白钱文相间者，为九节狸，皮可供裘领，《宋史》安陆州贡野猫、花猫，即此二种也。有纹如豹，而作麝香气者为香狸，即灵猫也。南方有白面而尾似牛者，为牛尾狸，亦曰玉面狸，专上树木食百果，冬月极肥，人多糟为珍品，大能醒酒。张揖《广雅》云：玉面狸，人捕畜之，鼠皆帖伏不敢出也。一种似猫狸而绝小，黄斑色，居泽中，食虫鼠及草根者名 （音迅）。又登州岛上有海狸

　　肉

　　【气味】甘，平，无毒。诜曰：温。正月勿食，伤神。

　　时珍曰：《内则》：食狸去正脊，为不利人也。反藜芦。

　　【主治】诸疰（《别录》）。治风湿鬼毒瓦斯，皮中如针刺（时珍。出《太平御览》）。作羹，治痔及鼠 ，不过三顿，甚妙【附方】新二。

　　肠风痔 ，下血年深日近者：如圣散：用腊月野狸一枚，蟠在罐内；炒大枣半升，枳壳半斤，甘草四两，猪牙皂荚二两，同入罐内盖定，瓦上穿一孔，盐泥固济， 令干。作一地坑，以十字瓦支住罐子，用炭五秤， 至黑烟尽、青烟出取起，湿土罨一宿，为末。每服二钱，盐汤下。一方：以狸作羹，其骨烧灰酒服。（《杨氏家藏方》）风冷下血，脱肛疼痛：野狸一枚，大瓶盛之，泥固，火 存性，取研，入麝香二钱。每食前，米饮服二钱。（《圣惠方》）

　　膏

　　【主治】鼷鼠咬人成疮，用此摩之，并食狸肉（时珍）。

　　肝

　　【主治】鬼疟（时珍）。

　　【附方】新一。

　　鬼疟经久，或发或止：野猫肝一具，（瓶盛，热猪血浸之，封口，悬干去血，取肝研末），猢狲头骨、虎头骨、狗头骨各一两，麝香一分，为末，醋糊丸芡子大。发时手把一丸嗅之，仍以绯帛包一丸系中指上。（《圣惠方》）

　　阴茎

　　【主治】女人月水不通，男子阴 ，烧灰，东流水服（《别录》）。

　　骨

　　（头骨尤良）【气味】甘，温，无毒。

　　【主治】风疰、尸疰、鬼疰、毒瓦斯，在皮中淫跃如针刺者，心腹痛，走无常处，及鼠恶疮（《别录》）。烧灰酒服，治一切游风（《日华》）。炒末，治噎病，不通饮食（《药性》）。

　　烧灰水服，治食野鸟肉中毒。头骨炙研或烧灰，酒服二钱，治尸疰、邪气腹痛及痔 ，十服后见验（孟诜。宗 曰（时珍）。

　　【发明】颂曰：华佗治尸疰有狸骨散，用其头。

　　时珍曰：狸骨、猫骨性相近，可通用之。《卫生宝鉴》治诸风心痫神应丹，用狸全身烧过入药。

　　【附方】旧一，新一。

　　瘰 肿痛久不瘥。用狸头、蹄骨，并涂酥炙黄为散。每日空心米饮下一钱匕。（《圣惠》）瘰已溃 狸头烧灰，频敷之。（《千金》）

　　屎

　　（五月收干）【主治】烧灰，水服，主鬼疟寒热（孟诜）。烧灰，和腊猪脂，敷小儿鬼舐头疮（《千金》）。

　　兽部第五十一卷　兽之二

　　风狸

　　（《拾遗》）【校正】原附狸下，今分出。

　　【释名】风母（《纲目》）、风生兽（同）、时珍曰：风狸能因风腾越，死则得风复生，而又治风疾，故得风名。

　　言其诘崛也。

　　【集解】藏器曰：风狸生邕州以南。似兔而短，栖息高树上，候风而吹至他树，食果子。

　　其尿如乳，甚难得，人取养之乃可得。

　　之平猴，《岭南异物志》之风猩，《酉阳杂俎》之 ，《虞衡志》之风狸，皆一物也，但纹有大同小异尔。其兽生岭南及蜀西徼外山林中。其大如狸如獭，其状如猿猴而小，其目赤，其尾短如无，其色青黄而黑，其文如豹。或云一身无毛，惟自鼻至尾一道有青毛，广寸许，长三四分。其尿如乳汁。其性食蜘蛛，亦啖薰陆香。昼则蜷伏不动如 ，夜则因风腾跃甚捷，越岩过树，如鸟飞空中。人网得之，见人则如羞而叩头乞怜之态。人挝击之，倏然死矣，以口向风，须臾复活。惟碎其骨、破其脑乃死。一云刀斫不入，火焚不焦，打之如皮囊，虽铁击其头破，得风复起；惟石菖蒲塞其鼻，即死也。一云此兽常持一小杖，遇物则指，飞走悉不能去，见人则弃之。人获得击打至极，乃指示人。人取以指物，令所欲如意也。二说见《十洲记》及《岭南志》，未审然否？

　　脑

</div>
    <div class="pagination">
<a href="本草纲目_page584.html">上一页</a><span>...</span><a href="本草纲目_page580.html">580</a><a href="本草纲目_page581.html">581</a><a href="本草纲目_page582.html">582</a><a href="本草纲目_page583.html">583</a><a href="本草纲目_page584.html">584</a><span class="current-page">585</span><a href="本草纲目_page586.html">586</a><a href="本草纲目_page587.html">587</a><a href="本草纲目_page588.html">588</a><a href="本草纲目_page589.html">589</a><a href="本草纲目_page590.html">590</a><span>...</span><a href="本草纲目_page586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
