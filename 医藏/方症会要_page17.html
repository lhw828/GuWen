<!DOCTYPE html>
<html>
<head>
    <meta charset="UTF-8">
    <title>方症会要 - 第 17 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>方症会要 - 第 17 页/共 23 页</h1>
    <div class="content">　　治实痛腹胀满手不可按者

　　治虚痛以手按痛止

　　治绕脐痛

　　腰痛

　　丹溪曰腰痛有肾虚有瘀血有寒湿有湿热有痰积有挫闪痛而不已者属肾虚痛有定处日轻夜重大便黑小便黄赤者属瘀血往来走痛者属痰积腰冷身重如带五千钱或遇阴寒即发晴暖即减者此属寒湿痛而或作或止者属湿热治法肾虚者脉大宜补之煨肾丸及煎剂杜仲枸杞知柏山萸菟丝子瘀血者脉涩宜逐之四物加桃仁红花苏木乳香没药湿热者脉缓宜分利之渗湿汤苍朮东加杜仲黄柏川芎痰积者脉伏滑宜开导之二陈东加苍朮南星竹沥杜仲挫闪者宜行之用如神汤寒湿痛即肾着痛治宜流湿兼用温散肾着汤经曰动摇不能肾将惫矣故腰痛虽有五症其原皆本于肾虚盖腰者肾之府人身之大关节诸经皆贯于肾而络于腰故肾经一虚而腰痛之诸病作矣经曰邪之所凑其气必虚诸腰痛不宜用补气药亦不可峻用寒凉药

　　煨肾丸

　　治虚痛不止杜仲（炒去丝研末用雄猪腰切开入末湿纸包裹慢火煨熟纸干腰香为度清晨食一二个酒下）

　　补肾丸

　　治肾虚作痛

　　四物汤

　　治瘀血作痛本方加桃仁红花苏木乳香没药

　　渗湿汤

　　治寒湿所伤身体重着如坐水中苍朮　白朮　甘草　茯苓　干姜　橘红　丁香　加生姜南枣煎服

　　苍朮汤

　　治湿热腰腿疼痛防风　黄柏　柴胡　苍朮　姜二片煎

　　二陈汤

　　治痰积痛脉伏滑本方加苍朮南星竹沥杜仲

　　如神汤

　　治挫闪腰痛川归　肉桂　玄胡　丹皮　桃仁

　　肾着汤

　　治肾虚伤湿身重腰冷如坐水中不渴小便自利干姜　甘草　茯苓　白朮

　　立安散

　　治腰痛橘子　杜仲（各二钱）共末酒水各半煎二三沸

　　独活寄生汤

　　治肾气虚弱风湿流注腰膝挛拳掣痛不得屈伸或缓弱冷痹行步无力独活　桑寄生　细辛　牛膝　秦艽　茯苓　白芍　桂心　防风　人参　熟地　当归　杜仲甘草（各五分）空心煎服下利者去地黄

　　当归拈痛汤

　　治湿热腰痛上牵肩背肢节疼痛胸膈不利　白朮（四分）　人参　升麻　苦参　葛根　苍朮（各五分）　防风　知母　泽泻　生熟地　猪苓　当归（各六分）　茵陈　炙甘草　羌活（各八分）煎服

　　磨腰丹

　　治老人虚人腰痛附子尖　乌头尖　南星（各二钱五分）　雄黄　朱砂（各一钱）　樟脑　丁香　干姜　吴萸（各一钱五分）　麝香上末蜜丸龙眼大每一丸姜汁化开如粥浓火　热置掌中磨腰上候药尽黏腰上烘绵衣包缚定随觉热如火一日换一次

　　背痛

　　经曰背者胸中之府背曲肩垂府将坏矣是知背者太阳膀胱经所主夹脊四肢直下其位高其气清凡病犯背者咸称重病若发背若对口若肩背大痛轻者可救重者难治除外科所属姑置勿论而背痛之症亦有五焉按经云诸阳受气于胸中而转行于背若三阳之火盛而潜行于背则背痛难忍始发者即以当归拈痛汤合苏子降气东加减用之则升清降浊而火可散湿亦流矣如病积日久气血日衰邪着不去尝见其危者众矣又有寒气积于胸中而为心痛彻背背痛彻心仲景用乌头赤石脂丸以温散之所谓温中散表皆不远热也又有痰涎流易在背或隐隐酸痛或一点　痛或上下左右更换而痛盖气滞痰亦滞气行痰亦行故湿痰宜燥结痰宜润皆以顺气为先气顺痰行痛自息矣又有肾气不循故道逆而上行藏病必伤于府背重而痛如有所负而然必用滋肾丸或四物加知柏杜仲牛膝壮水之主以制阳光水足则又循故道而痛愈矣又有病后虚损元气不充以入之亦有汗多亡阳汗过多则心掖损耗阳气不足故致痛也二者皆当温补不可用疏刷之药愈疏刷则愈痛此理至微不可不察

　　背痛神验方

　　羌活　赤茯（各八分）　秦艽　片芩　陈皮　半夏（各七分）　萝卜子　防风　乌药（各五分）　姜二片温服

　　治肩背痛湿热甚人参　白朮　苦参　秦艽（各四分）　知母　黄芩　当归　羌活　萝卜子（各五分）　升麻葛根（各二分）　茵陈　苍朮　苏子（各三分）　姜三

　　火盛背痛方

　　如平素弱必兼滋补人参　茯神　当归　川芎　羌活　秦艽　片芩　知母　苏子　萝卜子加姜枣

　　治心痛彻背背痛彻心蜀椒　乌头　附子　干姜　赤石脂上末蜜丸桐子大食前服二丸每日三服

　　痰涎流易在背作痛方

　　陈皮　前胡　片芩　花粉（各七分）　草蔻仁　香附　萝卜子（各五分）　赤茯　半夏（各一

　　肾气热甚不循故道逆上太阳作背痛方

　　熟地　白芍　当归　黄柏　知母（各一钱）　杜仲（八分）　石斛　甘草梢（各五分）　苏子（三分）　桂（一分）　淡竹叶（四分）

　　白朮　黄　归身　枣仁（各八分）　茯神　麦冬（各七分）　川芎　麻黄根（各五分）

　　五味（十粒）　升麻（二分）加龙眼四个

　　胁痛

　　胸胁者肝胆二经往来之道路也故木气之伤痛在胸中肝气实盛痛连两胁然病有数症焉岁木太过肝气旺盛两胁充满莫能舒泄壅胀为痛势急难支此肝火之盛也稀涎宿痰流注两胁或僻一胁绵绵隐痛或作或止一有呕恶则吊动掣痛久则形肿色赤硬坚不移若以肿毒治之增剧此痰气之结也心生血肝纳血肝有热则妄行注于胁则胁痛或紫黑或结块上部抵当汤中部桃仁承气汤皆称捷剂此污血之积也又岁金肃烈制木太过致肝气郁而不伸两胁痛而不止此惟抑金扶木泻白散合阿胶四物汤盖泻有余补不足使两气和平则痛自止此肝之被郁也又有伤寒往来寒热胸胁痛耳聋此虽属少阳然胆者肝之窍痛甚则肝亦受伤惟小柴胡加牡蛎龙胆草则二经皆平矣此伤寒虚热也又有食填太阴肝气被压然肝者将军之官其性极烈不受压制上冲之则胃脘痛横行之则两胁痛惟消食顺气少兼温散则食下而肝气自舒胁痛自止有医言胁下一条扛起作痛者食积也然饮食入胃安得出胁扛起必食积偏坠一边而近胁作痛故医云然孰信哉信乎理而已矣又有挫闪跌扑一症或气郁或血积亦作胁痛若以凉血治之则痛益甚须用行血行气之剂而兼温药以散之辄效又有阴虚阳虚二症皆属不足非可以有余者例治也阴虚火动有咳嗽吊动两胁而痛者有肝气横行两胁而大痛者此相火也用芦荟丸二痛皆止但劳症本病莫之能疗其肝气虚并元气弱而痛者若以肝气实盛治之立祸惟用四物少加炒盐以补肝用四君子少加芩柴以补益气则虚回而痛自止矣凡此皆身亲历而知非敢泛论以误人也

　　当归芦荟丸

　　泻肝火太盛之要药因内有湿热两胁痛甚伐肝木之气肝实者宜之当归　龙胆草　栀子　黄连　大黄　芦荟　青黛（各五钱）　木香（二钱五分）　麝香（五分另上末神曲糊丸桐子大服廿丸姜汤少少咽下又方内加柴胡五钱青皮一两

　　加减小柴胡合龙胆泻肝汤

　　治肝火盛胁痛　柴胡（一钱）　人参　青皮　车前（各五分）　龙胆草　栀子（各四分）

　　半夏　黄芩（各七分）　甘草（三分）　白芍（一钱）　归梢（六分）　姜一片煎服仍服芦荟丸三次

</div>
    <div class="pagination">
<a href="方症会要_page16.html">上一页</a><span>...</span><a href="方症会要_page12.html">12</a><a href="方症会要_page13.html">13</a><a href="方症会要_page14.html">14</a><a href="方症会要_page15.html">15</a><a href="方症会要_page16.html">16</a><span class="current-page">17</span><a href="方症会要_page18.html">18</a><a href="方症会要_page19.html">19</a><a href="方症会要_page20.html">20</a><a href="方症会要_page21.html">21</a><a href="方症会要_page22.html">22</a><span>...</span><a href="方症会要_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
