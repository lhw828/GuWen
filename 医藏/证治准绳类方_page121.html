<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 121 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 121 页/共 217 页</h1>
    <div class="content">　　上九味，为末，水面糊丸，如桐子大。每服三十丸至五十丸，食前温姜汤送下，粥饮亦得。

　　资生丸 健脾开胃，消食止泻，调和脏腑，滋养荣卫。余初识缪仲淳时，见袖中出弹丸咀嚼，问之，曰：此得之秘传，饥者服之即饱，饱者食之即饥，因疏其方。余大善之，而颇不信其消食之功，已于醉饱后顿服二丸，径投枕卧，夙兴了无停滞，如信此方之神也。先恭简年高脾弱，食少痰多，余龄葆摄，全赖此方，因特附着于此，与世共之。

　　白术（米泔水浸，用山黄土拌蒸九次，晒九次，去土，切片焙干，三两） 人参（去芦，人乳浸透，饭锅上蒸熟，三两） 白茯苓（去粗皮，水飞去筋膜，人乳拌，饭锅上蒸，晒干，一两五钱） 橘红 山楂肉（蒸） 神曲（炒。各二两） 川黄连（姜汁炒） 白豆蔻仁（微炒） 泽泻（去毛，炒。各三钱半） 桔梗（米泔浸，炒） 真藿香（洗） 甘草（蜜炙，去皮，各五钱） 白扁豆（炒，去壳） 莲肉（去心，各一两） 薏苡仁（淘净，炒，三两） 干山药（炒） 麦芽面（炒） 芡实（净肉炒。各一两五钱）

　　末之，炼蜜丸，每丸二钱重。每服一丸，醉饱后二丸，细嚼，淡姜汤下。

　　健脾丸 治一应脾胃不和，饮食劳倦。

　　白术（白者，二两半，炒） 木香（另研） 黄连（酒炒） 甘草（各七钱半） 白茯苓（去皮，二两） 人参（一两五钱） 神曲（炒） 陈皮 砂仁 麦芽（炒，取面） 山药 肉豆蔻（面裹煨熟，纸包捶去油。以上各一两）

　　上为细末，蒸饼为丸，如绿豆大。每服五十丸，空心、下午各一次，陈米汤下。

　　冲和丸 养心扶脾，疏肝开胃。

　　人参 石斛 白豆蔻仁 广陈皮（各一两） 山楂肉（二两）

　　上各取净末和匀，碗盛叶盖，饭上蒸过，候冷方开。此调胃补心，接丹田之气也。

　　远志（甘草汤泡，去心，一两） 香附（童便浸半日，洗净醋炒） 山栀仁（炒焦。各二两）

　　上各取净末，如上法蒸过，勿令泄气。此透畅心胞，达膈间之滞气也。

　　海石 苍术（米泔浸洗，去皮，炒黄。各二两）

　　如上法蒸。此消痰饮，通内外之用也。

　　川芎（二两） 北柴胡青黛（各一两）

　　如上法蒸。此疏肝郁，伐肝邪者也。夫心为脾母，补母则子旺；肝为脾贼，平贼则脾安，安谷则昌。用谷 取粉，打糊为丸，如梧子大，晒干，用益元散五钱、飞过辰砂五钱为衣。食后少顷白汤下五十丸。胃开气顺，少觉舒泰，则减数服之。可与补中益气汤、六君子汤相兼服。

　　第五册

　　喑

　　诃子汤（河间） 治失音，不能言语。

　　诃子（四个，半生半炮） 桔梗（一两，半生半炙） 甘草（二寸，半炙半生）

　　上为细末，每服二钱，童便一盏，水一盏，煎五七沸，温服，甚者不过三服愈。（桔梗通利肺气，诃子泄肺导气，童便降火甚速。）

　　又方桔梗（三两） 大诃子（四个） 甘草（二两，制度同上）

　　每服一钱匕，入砂糖一小块，不用童便，独用水五盏，煎至三盏，时时细呷，一日服尽，其效甚速。

　　发声散（海藏） 治咽喉语声不出。

　　栝蒌皮（锉） 白僵蚕（去头） 甘草（各等分，各炒黄）

　　上为细末，每服三钱，温酒或生姜自然汁调下，用五分，绵裹噙化，咽津亦得，日两三服。

　　玉粉丸（《宝鉴》） 治冬月寒痰结，咽喉不利，语声不出。

　　半夏（洗，五钱） 草乌（一字，炒） 桂（一字）

　　上为末，生姜汁浸蒸饼为丸，如芡实大。每服一丸，至夜含化。

　　蛤蚧丸（丹溪） 治肺间邪气，胸中积血作痛失音，并治久咳失音。

　　蛤蚧（一对，去嘴足，温水浸去膜，刮了血脉，用好米醋炙） 诃子（煨，去核） 阿胶（炒） 生地黄麦门冬（去心） 北细辛（去苗） 甘草（炙。各半两）

　　上为末，炼蜜丸，如枣大。每服一丸，食后含化。

　　治暴嗽失音语不出方（《千金》）

　　杏仁（研如泥） 姜汁 砂糖 白蜜（各一升） 五味子 紫菀（各三两） 通草 贝母（各四两） 桑白皮（五两）

　　上以水九升，煮五味子、紫菀、通草、贝母、桑白皮，取三升，去滓，入杏仁泥、姜汁、白蜜和匀，微火煎取四升，初服四合，日再夜一，后稍加。

　　通声膏方五味子 款冬花 通草（各三两） 人参 细辛 桂心 青竹皮 菖蒲（各二两） 杏仁泥（一升） 白蜜（二斤） 枣膏 姜汁（各一升） 酥（五升）

　　上以水五升，微火煎，三上三下，去渣，纳姜汁、枣膏、酥、蜜，煎令调和，酒服如枣二大丸。

　　七珍散 治产后不语。

　　人参 石菖蒲 生地黄 川芎（各一两）

　　细辛 防风 辰砂（另研。各半两）

　　上为细末，每服一钱，薄荷汤下。

　　地黄饮子（见中风。） 加味逍遥散（见疠风。） 加味归脾汤（见健忘。） 八珍汤（见虚劳。） 秦艽升麻汤（见中风。） 柴胡清肝散（见耳衄。） 小柴胡汤（见往来寒热。） 六君子汤 四君子汤（俱见虚劳。） 佛手散即芎归散（见喘。）

　　第五册

　　消瘅

　　肾气丸 即八味丸（见虚劳。）

　　五苓散（《金匮》） 治小便不利而渴。

　　猪苓（去皮，七钱半） 泽泻（一两二钱七分） 茯苓（七钱半） 桂（去皮，半两） 白术（七钱半）

　　上五味，为末，以白饮和服方寸匕，日三服，多饮暖水，汗出愈。

　　猪苓汤（《金匮》） 治发热脉浮。渴欲饮水，小便不利。

　　猪苓（去皮） 茯苓 阿胶 滑石 泽泻（各一两）

</div>
    <div class="pagination">
<a href="证治准绳类方_page120.html">上一页</a><span>...</span><a href="证治准绳类方_page116.html">116</a><a href="证治准绳类方_page117.html">117</a><a href="证治准绳类方_page118.html">118</a><a href="证治准绳类方_page119.html">119</a><a href="证治准绳类方_page120.html">120</a><span class="current-page">121</span><a href="证治准绳类方_page122.html">122</a><a href="证治准绳类方_page123.html">123</a><a href="证治准绳类方_page124.html">124</a><a href="证治准绳类方_page125.html">125</a><a href="证治准绳类方_page126.html">126</a><span>...</span><a href="证治准绳类方_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
