<!DOCTYPE html>
<html>
<head>
    <meta charset="UTF-8">
    <title>针灸资生经 - 第 15 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 15 页/共 41 页</h1>
    <div class="content">　　针灸资生经第三

　　阴挺出

　　大敦、主阴挺出。少府、主阴挺长。（千并见疝。）上 、（千见绝子。）治妇人阴挺禁。（铜）阴跷、照海、（见淋。）水泉（见月事。）曲泉、（见瘕癖千同。）治妇人阴挺出。

　　阴跷、（见淋沥。）疗阴挺出。（明）

　　针灸资生经第三

　　转胞

　　涌泉、主胞转。（千见淋。）关元、主妇人胞转不得尿。（见无子。又主胞闭塞。铜云治胞转不得尿。）腰痛小便不利。苦胞转。灸中极七壮。（小儿同。）又灸十五椎。或脐下一寸或四寸。随年。凡饱食讫忍小便。或走马。或忍小便入房。或大走。皆致胞转脐下急满不通。

　　（方见千金。）凡尿不在胞囊中。为胞屈僻。津液不通。葱叶除尖头、内阴茎孔中深三寸。微用口吹。胞胀津通愈。

　　针灸资生经第三

　　阴茎疼

　　曲泉、（见疝。）行间、主癃闭。茎中痛。（千）气冲、主阴痿茎痛。列缺、（见失精。）阴陵泉、少府、主阴痛。归来、主贲豚卵上入引茎痛。归来、治小腹贲豚。卵缩茎痛。（铜）横骨、治阴器纵伸痛。（见淋。）水道、治小腹满。引阴痛。（见小腹满。）气冲、治茎痛。（见阴痿。）会阴、治阴中诸病。前后相引痛。不得大小便。阴端寒冲心。大敦、治阴头痛。（见疝。）肾俞、（见劳。）志室、（见阴肿。）阴谷、（见溺难。）大冲、（见小便不利。）治阴痛。

　　千金翼云、七伤为病。小便赤热。乍数时难。或时伤多。或如针刺。阴下常湿。阴痿消小。

　　精清而少。连连独泄。阴端寒冷。茎中疼痛云云。（当早服药着艾。）茎中痛。灸行间三十壮。

　　针灸资生经第三

　　膀胱气

　　章门、疗膀胱气癖疝瘕气。膀胱气痛状如雷声积聚气。（明）岐伯灸膀胱气攻冲两胁。时脐下鸣。阴卵入腹。灸脐下六寸两旁各寸六分三七壮。五枢、疗膀胱气攻两胁。（下）膀胱冷、灸之如肾虚法。（千）膀胱三焦津液少。大小肠寒热。（见腰痛。）或三焦寒热。灸小肠俞五十壮。三焦膀胱肾中热气。灸水道随年壮。水道、治小腹满。引阴中痛。腰背急。膀胱有寒。三焦结热。小便不利。

　　千金云、气冲主 。明堂云、气冲疗 疝。是 疝即 也。必用云、治水 偏大。上下。疼不可忍。俗呼为膀胱气。是膀胱气即 疝也。然太仓公诊命妇云、疝气客于膀胱。难于前后溲而溺赤。又不可便认膀胱气为疝气云。

　　针灸资生经第三

　　阴汗（湿痒）

　　会阳、治阳气虚乏。阴汗湿。（铜）鱼际、（见寒热。）疗阴汗。（明）千云、主阴湿。腹中余疾。中极、阴跷、腰尻交、阴交、曲泉、主阴痒。（千）会阴、主阴头寒。少府、主阴痒。（见疝。）

　　仲景论七伤曰、一阴汗。二精寒。三精清。四精少。五囊下湿痒。六小便数。七夜梦阴人。

　　然则阴汗阴湿痒者。盖七伤之数也。可不早治之乎。（有人作文本则气湿。亦心气使然。心肾相为表里故也。）

　　千金翼叙虚损云、疾之所起。生自五劳。即生六极。（详见寒热。）复生七伤。一阴寒。

　　二阴痿。三里急。四精连连不绝。五精少囊湿。六精清。七小便数。（其病小便赤热。或如针刺。阴痿小。阴下常湿。精清而少云云。论与仲景少异。故载之于此。）

　　针灸资生经第三

　　阴肿（阴疮）

　　曲泉、（见无子。）阴跷、（见漏下。）大敦、气冲、（见疝。）主阴肿。（千）志室、胞肓、疗间。疗小儿阴肿。灸三壮。曲泉、治阴肿 痛。（见风劳。）气冲、治妇人阴肿。（见月事。）又疗阴肿。（明下见疝。）膀胱俞、治阴生疮。（见便赤。）

　　有人阴肿。医以赤土涂之。令服八味丸而愈。一小儿阴肿。医亦以赤土涂之愈。（今人用写字油柱木用。）若久病而阴肿。病已不可救。宜速灸水分穴。盖水分能分水谷。水谷不分故阴肿。不特阴肿。它处亦肿也。尤宜急服禹余粮丸云。（见既效方。）

　　针灸资生经第三

　　小腹痛

　　阴跷、疗小腹偏痛呕逆嗜卧。（明）中极、疗小腹痛。积聚坚如石。小便不利。失精绝子。面 。（下）

　　肾俞、复留、中封、承筋、阴包、承山、大敦、主小腹痛。（千）石门、商丘、主小腹。下引阴中。石门、水分、主小腹拘急痛。涌泉、主风入腹中。小腹痛。脐中等、主小腹疝气痛。（见疝。）大溪、主小腹热而偏痛。肝俞、（见咳逆。）小肠俞、（见便赤。）蠡沟、照海、（见疝。）下廉、（见飧泄。）丘墟、（见腋肿。）中都、（见肠鸣。）治小腹痛。（铜）

　　大冲、治腰引小腹痛。带脉、治妇人小腹坚痛。月脉不调。带下赤白。里急螈 。五枢、主小腹痛。（见疝。）曲泉、主女子小腹肿。（无子。）妇人阴痛。引心下。（小腹绞痛。灸膝外边上去一寸宛宛中。千翼）

　　针灸资生经第三

　　小腹胀满

　　大巨、治小腹胀满。烦渴。 疝。偏枯、四肢不举。（铜）曲骨、治小腹胀满。小便淋通。 疝、小腹痛。然谷、治小腹胀。（见疝。）幽门、治小腹胀满。呕沫吐涎喜唾。

　　京门、（见肠鸣。）蠡沟、（见疝。）中封、治小腹肿。（见疟。）胞肓、治小腹坚急。（见腹痛。）水道、治小腹满。引阴中痛。腰背强急。膀胱有寒。三焦结热。小便不利。大敦、治小腹痛。中热、喜寐。小便不利。小腹胀满。虚乏。灸小肠俞随年。（千）五脏虚劳。

　　小腹弦急胀热。灸肾俞五十壮。老小损之。若虚冷、可百壮。委中、主小腹坚肿。

　　铜人云、小肠俞治小便赤涩淋沥。小腹痛。千金亦云、治小腹胀满。此治小腹胀痛要穴也。若灸不效。方灸其它穴云。

　　针灸资生经第三

　　疝

　　（诸疝气 胎疝 寒疝 卒疝）

　　必用方云、治水 偏大。上下不定。疼不可忍。俗呼为膀胱气。用 过牡蛎二两、炮干两、为末涂病处。即愈。则是水 即膀胱气也。千金云、气冲主 。明堂下经云、治 疝。

　　则是 即 疝也。恐人惑其名而误治之。故为之辨。

　　曲泉、主 疝阴跳痛引脐中。（千）中都、合阳、中 、关元、大巨、交信、中封、太地机、主 疝。中封、主 疝癃暴痛痿厥。少府、主阴痛。实时挺长寒热。阴暴痛遗尿。偏虚则暴痒气逆。卒疝、小便不利。冲门、主妇人阴疝。商丘、主阴股内痛。气痈狐疝走上下。引小腹痛。不可俯仰。巨阙、主狐疝。太冲、主狐疝呕厥。肩井旁肩解与臂相接处、主偏 。气冲、主 阴肿痛。中管、主冲疝冒死不知人。交信、主气癃 疝阴急。股枢膊内廉痛。脐中、石门、天枢、气海、主小腹疝气游行。五脏疝绕脐。冲胸不得息。（并千。）脐疝绕脐痛。冲胸不得息。灸脐中。脐疝绕脐痛。石门主之。脐疝绕脐痛。时止。天枢主之。又主气疝烦呕。（千云主气疝呕。）

　　面肿贲豚。（并甲。）气冲、主 。（明下作 疝。）阴肿痛。阴痿茎中痛。两丸骞痛。不可仰卧。五枢、主阴疝。两丸上入小腹痛。明下云、主阴疝小腹痛。阴交、石门、太冲、主两丸骞。（见阴缩。）交信、（见淋。）中都、（见肠鸣。）大巨、曲骨、（见小腹。）治 疝。

　　（铜）曲泉、治丈夫 疝。阴股痛。小便难。腹胁支满。癃闭。少气泄利。四肢不举。实即身热目眩痛。汗不出。目KT KT 。膝痛筋挛。不可屈伸。千金曰、 有四种。肠 、卵胀难灸。气 、水 、针灸易治。卵偏大、上入腹。灸三阴交随年。卵偏大 病、灸关元百壮。或大敦随年壮。或横骨边二七壮。夹茎是。（详见千金。）

　　筑宾、治小儿胎疝。（明下同。）痛不得乳。小儿胎疝、卵偏重。灸囊后缝十字纹当上三壮漏血。（千）蠡沟、主女子疝。赤白淫下。时多时少。暴腹痛。阴交、石门、主疝。（见无子。）小儿气 。灸足厥阴大敦。左灸右。右灸左。各一壮。太仓公诊司空命妇曰、疝气客于膀胱。难于前后溲而溺赤。灸其足厥阴脉左右各一所。即不遗溺而溲清。更为火齐汤饮之。而疝气散。阴市、肝俞、疗寒疝下至腰脚如冷水。水伤诸疝。按之在膝上伏兔下寒痛。腹胀满厥少气。明下云、卒疝小腹痛。力痿气少。伏兔中寒。腰如冷水。铜云、寒疝小腹胀。腰以下伏兔上。寒如冷水。合阳、治寒疝阴偏痛。（铜）然谷、治寒疝小腹胀。上抢胸胁。次 、治疝气下坠。腰脊痛不得转摇。急引阴器痛不可忍。腰下至足不仁。背腠寒。小便赤淋。心下坚胀。大溪、行间、（见白浊。）肓俞、（见腹胀。）肝俞、治寒疝。（见咳明同。）阴交、治寒疝。引小腹痛。腰膝拘挛。五枢、治男子寒疝。卵上入小腹痛。

　　中封、治寒疝引腰中痛。或身微热。大敦、主寒疝阴挺出。（见下。）

　　舍弟少戏举重。得偏坠之疾。有道人为当关元两旁相去各三寸青脉上灸七壮。即愈。王彦之患小肠气。亦如此灸之愈。（余见膀胱。）

</div>
    <div class="pagination">
<a href="针灸资生经_page14.html">上一页</a><span>...</span><a href="针灸资生经_page10.html">10</a><a href="针灸资生经_page11.html">11</a><a href="针灸资生经_page12.html">12</a><a href="针灸资生经_page13.html">13</a><a href="针灸资生经_page14.html">14</a><span class="current-page">15</span><a href="针灸资生经_page16.html">16</a><a href="针灸资生经_page17.html">17</a><a href="针灸资生经_page18.html">18</a><a href="针灸资生经_page19.html">19</a><a href="针灸资生经_page20.html">20</a><span>...</span><a href="针灸资生经_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
