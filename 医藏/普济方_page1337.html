<!DOCTYPE html>
<html>
<head>
    <meta charset="UTF-8">
    <title>普济方 - 第 1337 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1337 页/共 3614 页</h1>
    <div class="content">　　半夏（炮如法）陈皮（汤浸洗去瓤）甘草（炙）人参茯苓黄芩（去腐心各一分）葛根（半两）浓朴（去皮一分）上锉如麻豆大。用水三盏。生姜一分。煎至一盏半。绞取汁。

　　分

　　真方不换金正气散治四时伤寒。五种膈气。和脾胃。止吐泻。温中。下痰饮。止

　　腹痛胀满。吞酸噫痞噎塞。干呕恶心。内受寒湿。外感风邪。身体沉重。肢节酸疼。头

　　昏鼻塞。未分阴阳之间。尤宜服之。则气自正而邪气退。及能止汗。解山岚瘴气。八般

　　疟疾。遍身浮肿。五劳七伤。或风气所灌。手足肿痛。全不思饮食。孕妇产后产前皆可

　　服饵。霍乱吐泻。心腹疼痛。又治脾气虚弱。脏腑时鸣。小儿脾胃不和。时气诸疾。及

　　治四方不伏水土。凡过岭南。此药不可阙之。

　　浓朴〔一（二）两去粗皮锉如韭叶阔长半寸以生姜自然汁淹一宿〕半夏（二两汤洗七次以生姜四两取汁浸旬日晒候汁尽为度）橘红（二两）甘草（二两锉炒过用）藿香（二两取叶水洗）苍术（二两去皮米泔浸一宿切作片子）上先用砂锅炒浓朴令香。次入苍术炒令紫色。

　　又半夏炒香熟。又入甘草炒黄。又入橘红炒破。方始将藿香叶二两。斡开众药。安藿香叶在中心。用药遍盖。罨定少时。约藿香叶干。方可用。取出同为粗末。每服二大钱。水一大盏。

　　生姜五片。枣子一枚。煎至七分。去滓。空心服。食前亦可。常服和一切气。永无瘟疫。此乃不换金真方也。煎时不得犯铜铁器。

　　黄连龙骨汤治少阴脉沉。腹痛咽痛。苦烦。体犹有热。

　　黄连（一两）黄芩芍药〔各一两（分）〕龙骨（半两）上分三服。每服水一盏半。煎至八分。去滓服。

　　葛根汤

　　葛根（一两）麻黄（三分热汤泡去黄汁焙干）甘草（半两炙）桂枝（去粗皮）芍药（各半两）上煎煮。服饵如桂枝汤。

　　小青龙汤

　　麻黄（去节）半夏（汤洗）芍药细辛干姜甘草（炙）桂枝（去粗皮各三分）五味子（

　　木香槟榔丸

　　木香槟榔青皮（去瓤）陈皮（去白）商枳壳（麸炒去瓤）广术（炮温）黄连（各一两）黄柏皮香附子（拣炒）大黄（锉炒各三两）黑牵牛（半斤生取头末四两）上为细末。滴水和丸如梧桐子大。每服三十丸。或五十丸。至微利为度。食后生姜汤送下。

　　化铁丹

　　乌梅（八个不去皮）巴豆（十六个不去皮油）胡椒（四十八粒）陈皮（去白五钱）上为细末。醋煮面糊为丸如绿豆大。每服五丸至七丸。食后温生姜汤送下。

　　枳壳丸

　　京三棱（炮三两二钱）蓬莪术（炮三两二钱）白术（一两半）青皮（去白一两五钱）陈皮（皮一两半）半夏（汤洗七次一两）黑牵牛（炮二两）上为细末。水面糊为丸如梧桐子大。每服五十丸。

　　温生姜汤送下。食后服之。一方无牵牛。（一名导饮丸）

　　木香三棱丸

　　（出集方书）木香（一两）京三棱（二两）蓬莪术（炮三两）大麦〔微炒六（四）两〕黑牵牛（微炒六两）一方用牵牛（一十二两取六两头末）上为细末。生姜汁面糊和丸如梧桐子大。

　　每服三十丸。食后生姜汤送下。

　　术附汤

　　（出十便良方）

　　若但寒头重则眩晕。肌肉酸疼。牵急不得转侧。汗

　　出恶寒。小便不利。大便反快。短气眩晕。足寒。或时咽痛发热。此由寒湿之邪客搏经

　　络。阳气不得苍术（四两）芍药茯苓（各三两）人参甘草（各一两）附子（一两半）上为粗散。

　　每服五钱。水二盏。煎一盏。去滓。温服。

　　通解散

　　（出直指方）

　　治四时伤寒。内外一切所伤。

　　苍术（四两轻杵去粗皮）甘草（二两）滑石（六两）黄芩（二两）石膏（四两）上件同为粗末。每服三钱。水一盏。煎至七分。去滓。温服。日进四服。如发汗。用葱白、盐豉同煎。热服。如和解。用生姜五片。枣五枚去核。同煎。去滓。热服。食前进三服。

　　三一承气汤

　　（出宣明论）

　　治伤寒杂病。内外所伤。日数远近。腹满咽干。烦渴

　　谵妄。心下按之硬痛。小便赤涩。大便结滞。或湿热内攻。而为滑泄。热甚喘咳闷乱。

　　惊悸狂。目痛口疮。舌肿喉痹痈疡。阳明胃热发斑。脉沉可下者。小儿热极惊风潮

　　搐。频喘昏塞。并斑疹黑陷。小便不通。腹满欲死。或斑疹后热不退。久不作痂。或作

　　斑痈疮癣久不已者。怫热内成疹癖。坚积黄瘦。疟疾疳积。新久卒暴心痛。风痰酒膈。

　　肠垢积滞。久壅风热。暴伤酒食。烦心闷乱。脉数沉实。或肾水阴虚。阳热独甚。而僵

　　仆卒中。一切暴喑不语。蓄热内甚。阳厥极深。脉反沉细欲绝。或表之冲和正气。与邪

　　热并之于里。则里热亢极似阴。反为寒战。脉微而绝。或风热燥甚。客于下焦。而大小

　　便涩滞不通者。或产妇死胎不下。及两感表里热甚。须可下者。

　　大黄（半两锦纹）芒硝（半两）浓朴（半两去皮）枳实（半两）甘草（一两）上锉如麻豆大。每服水一盏半。生姜三片。煎至七分。纳芒硝。煎二沸。去滓服。

　　黄连解毒汤

</div>
    <div class="pagination">
<a href="普济方_page1336.html">上一页</a><span>...</span><a href="普济方_page1332.html">1332</a><a href="普济方_page1333.html">1333</a><a href="普济方_page1334.html">1334</a><a href="普济方_page1335.html">1335</a><a href="普济方_page1336.html">1336</a><span class="current-page">1337</span><a href="普济方_page1338.html">1338</a><a href="普济方_page1339.html">1339</a><a href="普济方_page1340.html">1340</a><a href="普济方_page1341.html">1341</a><a href="普济方_page1342.html">1342</a><span>...</span><a href="普济方_page1338.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
