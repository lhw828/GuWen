<!DOCTYPE html>
<html>
<head>
    <meta charset="UTF-8">
    <title>外台秘要方 - 第 139 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 139 页/共 226 页</h1>
    <div class="content">　　又方
　　灸横文一百壮
　　又方
　　葵子【一升】　竹叶【一把】
　　右二味以水一升煮一沸顿服之
　　又方
　　葵子【一升】　榆白皮【切一升】
　　右二味以水五升煮取二升分二服
　　又方
　　水三升煮葵子一升去滓取一升内猪膏一升空肚一服
　　又方
　　盐半升合蜜三合同煎如饴出之着冷水中丸如指大深内下部中立通【并出第十五卷中】
　　千金翼濡藏汤主大小便不通六七日腹中有燥粪寒热烦迫短气汗出腹满方
　　生葛根【二斤切】猪膏【二斤】　大黄【一两切】
　　右三味以水七升煮取五升去滓内膏煎取三升澄清强人顿服之羸人分再服【出第七卷中】
　　备急葛氏疗卒闗格大小便不通支满欲死二三日则杀人方
　　盐以苦酒和涂脐中干又易之【必効同】
　　陶氏卒大小便不通方
　　纸褁盐烧投水中服之
　　姚氏风寒冷气入肠忽痛坚急如吹状大小便不通或小肠有气结如升大胀起名为闗格病
　　又疗大小便不利方
　　苦参　　　滑石　　　贝齿【各等分】
　　右三味筛为散每服饮下一匕或煮葵根汁服之弥佳【文仲同出第六卷中】
　　古今録騐疗闗格大小便不通方
　　以水三升煮盐三合使沸适寒温以竹筒灌下部立通也
　　又疗大小便不通方
　　通草【四两】　郁李仁【三两去皮】车前子【五合一方一升】
　　黄芩【三两】　朴硝【四两】　瞿麦【三两】
　　右六味切以水八升煮取二升去滓分三服【经心録同】
　　又方
　　取生土根取汁以水解之于筒中吹内下部即通【并出第二十六卷中】
　　经心録疗闗格大小便不通方
　　芒硝　　　乌梅　　　榆白皮【各五两】芍药杏仁【去皮尖各四两】麻子仁【三两】　大黄【八两】
　　右七味切以水七升煮取三升分为三服一方无乌梅加枳实干地黄各二两
　　又疗大小便不通方
　　滑石【二两】　葵子　　　榆白皮【各一两】
　　右三味下筛为散煮麻子汁一升半取二和服两服即通【并出第二卷中】
　　近効疗大小便不通方
　　含硝石【吐去水】
　　闗格胀满不通方四首
　　千金疗闗格胀满不通方
　　芍药【六分】　芒硝【六分】　黄芩【五分】　杏仁【八分去皮
　　尖】　　　　大黄【八分】
　　右五味末之蜜和丸如桐子饮下十丸日二服良
　　又方
　　独头蒜烧熟去皮绵褁内下部气立通削姜褁盐导并佳
　　又方
　　干姜　　　盐　　　　杏仁
　　右三味等分导之
　　又疗胀满闗格不通方
　　呉茱萸【一升熬】干姜　　　大黄　　　桂心当归　　　芍药　　　甘草【炙】　　芎防【各二两】雄黄【三分研】　人参　　　细辛【各四两】　真珠【一分研】桃白皮【一握】
　　右十三味切以水一斗煮取三升去滓内雄黄真珠末酒一升微火煎三沸服一升得下即止不必尽也每服如人行十里久进之【并出第十五卷中】
　　许仁则大便暴闭不通方二首
　　许仁则论曰此病久无余候但由饮食将息过热热气蕴积秘结若缘气秘自须仍前疗气法服巴荳等三味丸及疗水气葶苈等诸方取利若是风秘自依后服大黄等五味丸防秘之状骨肉强痛体气烦热唇口干焦大便不通宜依后大黄芒硝二味汤取利方
　　大黄【六两】　芒硝【五两】
　　右药先切大黄以水四升煮取二升去滓内芒硝顿服之须防利良乆不觉以热饮投之若服此依前不利宜合后大麻仁等五味丸服之取快利
　　五味大黄丸方
　　大黄【五两】　大麻子【一升微熬研之】　　　　芒硝【六两】干葛　　　桑根白皮【各五两】
　　右五味先四味为散然后麻仁令如膏即投四味散和和少蜜之丸如梧子大初服十丸日再服稍稍和得大便通为限【主大便风秘不通呉升同出下卷中】小便不通方一十三首
　　病源小便不通由膀胱与肾俱有热故也肾主水膀胱为津液之府此二经为表里而水行于小肠入胞者为小便肾与膀胱旣热热入于胞热气大盛故结澁令小便不通少腹胀气急甚者水气上逆令心急腹满乃至于死诊其脉而滑直者不得小便也【出第十四卷中】广济疗下冷疼小便不通鸡苏饮子方
　　鸡蘓【一握】　通草【四两】　石韦【一两炙去毛】冬葵子【一两
　　半】　　　　杏仁【二两去皮尖】滑石【二两】　生地黄【四两】
　　右七味切以水六升煮取二升半绞去滓分温三服如人行四五里进一服
　　又方
　　冬葵子【五两】　通草【三两】　芒硝【二两汤成下】茅根【四两】茯苓【三两】　滑石【五两】
　　右六味切以水九升煮取三升去滓内芒硝分温三服服别如人行六七里
　　又方
　　茯苓【二分】　大黄【六分】　芍药　　当归
　　枳实【炙】　　白术　　　人参【各二分】　大麻仁【四分】
　　右八味切以水六升煮取二升去滓分温三服要着芒硝亦得【并出第四卷中】
　　崔氏疗小便不通方
　　取熏黄如豆许末之内小孔中神良
　　又方
　　桑根白皮　猪苓【去皮】　通草【各二两】
　　右三味切以水六升煮取二升分三服
　　又方
　　鸡屎白如弹丸以苦酒和服即下不过三四服佳【一本云疗淋】
　　又方
　　足大拇指竒间有青脉针挑血出灸三壮愈【并出第四卷中】
　　救急主小便不通方
　　取印成盐七颗筛作末用青葱叶尖盛盐末开便孔内叶小头于中吹之令盐末入孔即通非常之効
　　又方
　　取嫩谷木梢浓汁可饮半升以来即愈
　　必効疗小便不通不得服滑药急闷欲絶方
　　盐二升大铛中熬以布绵褁熨脐下挼之小便当渐通也【肘后同】
　　古今録騐疗热结小便不通利方
　　刮滑石屑水和涂少腹及绕隂际干复涂之【肘后同】
　　又方
　　取盐填满脐中大作艾炷灸令热为度良【肘后千金同并出第二七六卷中】
　　近効疗小便不通数而防肿方
　　取陈乆笔头烧作灰和水服之
　　小便难及不利方九首
　　病源小便难者此是肾与膀胱热故也此二经为表里俱主水水行于小肠入胞为小便热气在于藏腑水气则澁其热势微故但小便难也诊其尺脉浮小便难尺脉濡小便难尺脉缓故小便难有余也【出第十四卷中】集騐疗小便难淋沥汤方
　　滑石【八两】　石韦【三两去毛】　榆皮【一升】　葵子【一升】通草【四两】
　　右五味切以水一斗煮取三升分三服一方加黄芩三两
　　又疗淋小便不利隂痛石韦散方
　　石韦【二两去毛】　瞿麦【一两】　滑石【五两】　车前子【三两】葵子【二两】
　　右五味捣筛为散服方寸日三【并出第五卷中】
　　千金疗小便不利茎中痛少腹急方
　　通草【二两】　葶苈子【熬三两】茯苓【二两】
</div>
    <div class="pagination">
<a href="外台秘要方_page138.html">上一页</a><span>...</span><a href="外台秘要方_page134.html">134</a><a href="外台秘要方_page135.html">135</a><a href="外台秘要方_page136.html">136</a><a href="外台秘要方_page137.html">137</a><a href="外台秘要方_page138.html">138</a><span class="current-page">139</span><a href="外台秘要方_page140.html">140</a><a href="外台秘要方_page141.html">141</a><a href="外台秘要方_page142.html">142</a><a href="外台秘要方_page143.html">143</a><a href="外台秘要方_page144.html">144</a><span>...</span><a href="外台秘要方_page140.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
