<!DOCTYPE html>
<html>
<head>
    <meta charset="UTF-8">
    <title>普济方 - 第 2075 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2075 页/共 3614 页</h1>
    <div class="content">　　治赤白痢下多。崔元亮海上方。

　　用马齿苋捣。绞汁三大合。和鸡子白一枚。先温冷热。及下苋汁。微温。取顿服之。不过再

　　治赤白痢。

　　（出本草）用苦苴根。煮汁服之。

　　治赤白痢

　　以石榴皮炙令黄。杵末。枣肉为丸。空心服。

　　凡痢本应先白后赤。后白为肠蛊。

　　牛膝三两捣碎。以酒一升。渍经一宿。每服一两杯。日三服。

　　治赤白痢下。骨立者。

　　（出本草）用地榆一斤。水三升。煮取一升半。去滓。再煎如稠饧。绞滤。空腹服三合。日再服。

　　治赤白痢。

　　（出本草）以艾。醋煎作煎。服之。

　　治赤白痢下水谷。宿食不消者为寒。可疗。

　　以酸石榴皮烧赤末。服方寸匕。

　　治赤白痢

　　（出本草）以蜂房。水着饮之。

　　治赤白痢。下部疼痛。

　　（出本草）以乌梅二十枚打碎。水二升。煮取一升。顿服。

　　治赤白痢。

　　（出本草）以槐花炒。服。

　　治赤白痢。

　　（出本草）取郎助根茎。煮服之。

　　治泄痢冷热赤白。腹内热毒绞结痛。下血。

　　（出本草）以野狼牙煎服。

　　治赤白痢

　　（出本草）熬豉令小焦。杵服一合。日三。无比。又熬豉令焦。水一升。淋取汗。令服。冷则酒淋。

　　日三。有验。

　　治赤白痢。

　　（出本草）以研药锉。水煎服。出南海诸州。根如乌药。

　　治赤白痢。

　　（出本草）以蛇婆炙食。亦烧末。服一二钱。

　　治赤白痢。

　　（出本草）以李树根。浓煎服之。

　　治赤白痢。

　　（出本草）以角落本皮。煮汁服之。

　　治赤白痢下。令人下部疼重。故名重下。出脓血如鸡子白。日夜数十行。绕脐痛。

　　（出本草）用黄连一升。酒五升。煮取一升半。分再服。脐下当小绞痛即瘥。再服。

　　治赤白痢。

　　（出本草）用诃黎勒三枚。检取上好者。两枚炮取皮。一枚生取皮。同末。临服以浆水一两合服之。

　　淡水亦得。若空水痢加一钱半甘草末。若微有脓血加二钱。若血多加三钱。昔刘禹锡传信方云。予曾苦赤白下。诸药服历久不瘥者。转为白脓。令狐将军传此方服。立效。

　　治赤白痢。无问远近可服。痛不可忍。出入无常。下重疼闷。每发面青。手足

　　俱变者。

　　用黄连一两去毛。好胶手许大碎。蜡如弹子大。三味以水一大升。先煎胶令散。次方下蜡。又煎令散。即下黄连末。搅相和。分为三服。惟须热吃。冷则难吃。神妙。

　　治暴赤白痢。如鹅鸭肝者。痛不可忍。

　　治赤白痢久不瘥。复下脓血者。

　　上以甘草干姜汤。吞云母二十粒如麻子大。日一服。不过三服。即瘥。

　　卷二百十二　泄痢门

　　白滞痢

　　（附论）夫白滞痢者。冷痢之类。盖肠虚受冷。留而不去。举津液相搏。结滞如脓。或如凝脂。

　　腹痛而下。故为白痢。

</div>
    <div class="pagination">
<a href="普济方_page2074.html">上一页</a><span>...</span><a href="普济方_page2070.html">2070</a><a href="普济方_page2071.html">2071</a><a href="普济方_page2072.html">2072</a><a href="普济方_page2073.html">2073</a><a href="普济方_page2074.html">2074</a><span class="current-page">2075</span><a href="普济方_page2076.html">2076</a><a href="普济方_page2077.html">2077</a><a href="普济方_page2078.html">2078</a><a href="普济方_page2079.html">2079</a><a href="普济方_page2080.html">2080</a><span>...</span><a href="普济方_page2076.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
