<!DOCTYPE html>
<html>
<head>
    <meta charset="UTF-8">
    <title>成方切用 - 第 3 页/共 58 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>成方切用 - 第 3 页/共 58 页</h1>
    <div class="content">　　（景岳） 治气虚下陷，血崩血脱，亡阳垂危等证。有不利于归熟等剂，而但宜补气者以此主之。

　　黄 （炙） 人参（三五钱） 白术（炒） 甘草（炙一二钱） 升麻（炒五七分） 如兼阳气虚寒者

　　卷一上 治气门

　　独参汤

　　诸虚气弱，脉微危急，及大失血者，此方主之。（血脱者须益其气，盖有形之血，不能速生，无形之气，所当急固，阳生则阴长也。）方见卷十二下救急门 有痰者加姜汁或竹沥，烦躁者加童便，（虚而有火。）身寒者加附子。人参得天地冲和之气以成形，故用之以补冲和之气，使其一息尚存，则可以次第而疗诸疾。是以病之危急而虚者，良医以气为首务也。

　　卷一下 理血门

　　四物汤

　　治一切血虚，及妇人经病。（月经先期为热，后期为寒，为虚，为郁，为痰。丹溪曰：经水者，阴血也。阴必从阳，故其色红。上应于月，其行有常，故名曰经。为气之配，因气而行，成块者，气之凝。将行而痛者，气之滞。行后作痛者，气血俱虚也。色淡，亦虚也。

　　错经妄行者，气之乱。紫者，气之热，黑则热之甚也。今人见紫黑作痛成块，率指为风冷乘之，而用温热之剂，祸不旋踵矣。经曰：亢则害，承乃制。热极则兼水化，所以热则紫，甚则黑也。若曰风冷，必须外得。设或有之，十不一二也。玉机微义曰：寒则凝而不行，既行而紫黑，故知非寒也。）当归（酒洗） 生地（三钱） 芍药（二钱） 芎 （钱半） 如凉血，心加黄连，肝条芩，肺枯芩，大肠实芩，胆黄连，肾膀胱黄柏，脾生地，胃大黄，三焦地骨，心包络丹皮，小肠栀子木通。如清气，心与包络加麦冬，肺枳壳，肝柴胡青皮，脾白芍，胃干葛石膏，大肠三焦连翘，小肠赤茯，膀胱滑石琥珀，血虚加龟板，血燥加人乳，血瘀加桃仁红花韭汁童便行之。暴血加薄荷元参散之，血不止加炒蒲黄京墨，久不止加升麻引血归经。妇人经血紫黑，脉数为热，加芩连。血淡脉迟为寒，加桂附。人肥有痰，加半夏南星橘红。人瘦有火，加黑栀知母黄柏。郁者加木香砂仁苍术神曲，瘀滞加桃仁红花延胡肉桂。气虚加参 ，气实加枳朴。（以上乃旧时加用法，切不可执。）当归辛苦甘温，入心脾生血为君。生地甘寒，入心肾滋血加黄柏知母，名知柏四物汤。再加玄参，名滋阴降火汤。治阴虚有火，知柏四物蜜丸，名坎离丸。治阴虚嗽血。加黄连胡黄连，名二连四物汤。（元戎）治气旺血虚。五心烦热，热入血室，夜分发热。（血室，冲脉也。冲为血海，昼静夜剧。阳陷阴中，名热入血室。）加黄柏黄芩甘草，名三黄四物汤。治阴虚潮热。用生熟二地，加黄 丹皮升麻柴胡，名三黄补血汤。治亡血血虚，六脉俱大，按之空虚。（二地补血，丹皮凉血，黄 补气，升柴升阳，阳旺则能生血也。）加桃仁红花，名元戎四物汤。治血结便秘扑损瘀血。加羌活防风，（一用秦艽）名治风六合汤。治风虚眩晕。风秘便难，蜜丸，名补肝丸。（肝以散为补。）加木香槟榔，名治气六合汤。治血虚气滞，或血气上冲。加羌活天麻，蜜丸，名神应养真丹。治足厥阴经，受风寒暑湿瘫痪不遂，语言謇涩，及血虚香港脚，加桃仁红花竹湿沥姜汁，治半身不遂，在左者属瘀血。（瘀血不去，则新血不生。故用桃仁红花，活血去瘀。加姜汁竹沥者，以痰无分左右也。）去白芍加防风，名防风当归散，治发汗过多。而成痉证，宜去风养血，去地黄加干姜，名四神汤。治妇人血虚心腹 痛。（ 音鸠。又音绞。急痛也。）加艾叶四制香附，（童便盐水酒醋各浸三日。）醋丸，名艾附暖宫丸，治子宫虚冷。再加阿胶，名妇宝丹，治虚寒月水不调。加丹皮地骨，治妇人骨蒸。除芍药地黄，名归芎汤。为末，名佛手散，又名一奇散，又名君臣散。治产后血虚头痛，胎动下血，服此即安。子死腹中，服此即下，催生神效。四物各七钱，加防风一两，栀子黄芩黄连各三钱，每服五钱。如脉实，加大黄。名生地黄连汤。（海藏）治妇人血风证，去血过多，因而燥涸，循衣摸床，撮空闭目，扬手掷足，错语失神，脉弦浮而虚。（男子去血过多，亦有此证。）陶节奄曰：大承气汤，气药也，自外而之内者用之。生地黄连汤，血药也，自内而之外者用之。气血合病，循衣摸床证同。自气之血，血而复之气者，大承气汤下之。自血之气，气而复之血者，生地黄连汤主之。二者俱不大便，此是承气汤对子。又与三黄石膏汤相表里，是皆三焦包络诸火之病也。病既危急，只得以此降血中之伏火尔。纲目曰：四物与桂枝麻黄白虎柴胡理中四逆茱萸承气凉膈等，皆可作各半汤，此易老用药大略也。〕加大黄芒硝甘草，当归用尾，芍药用赤，名玉烛散。（子和）治经闭腹痛，体瘦善饥。（取尔雅四时和气，谓之玉烛之义也。）

　　卷一下 理血门

　　抵当汤

　　（仲景） 治太阳病六七日，表证仍在，（发热恶寒。头痛项强。）脉微而沉，反不结胸其人发狂者。以热在下焦，少腹当硬满，小便自利者，必有蓄血，令人善忘。所以然者，以太阳随经于热在里故也。

　　水蛭（三十个猪脂熬黑） 虻虫（三十个去头足翅） 桃仁（二十枚去皮尖研） 大黄（四两酒浸）苦走血，咸渗血，虻虫水蛭之苦咸，以除蓄血。甘缓急，苦泄热，桃仁大黄之甘苦，以下结热。（程郊倩曰：表证仍在，脉微而沉，是有表证而无表脉。热在下焦可知，非桂枝所能散，桃仁所能攻。缘热结膀胱，与瘀热在里，邪有浅深，故桃仁承气与抵当汤，攻有缓急。）减水蛭十个，虻虫桃仁各减五个，分为四丸，每水煮一丸，名抵当丸，治本病无喜忘如狂之证者。附代抵当丸，大黄（四两）、生地、归尾、桃仁、穿山甲、元明粉（各一两）、桂心（三钱）、蜜丸。（桃仁归尾生地，润以通之，桂心热以动之，大黄元明粉，苦寒咸寒以推荡之，加穿山

　　卷一下 理血门

　　桃仁承气汤

　　（仲景） 治伤寒外证不解，热结膀胱，小腹胀满，大便黑，小便利，燥渴谵语，蓄血，发热如狂。及血于胃痛腹痛肋痛，疟疾实热夜发，痢疾蓄血急痛。

　　桃仁（五十枚去皮尖研） 大黄（四两） 芒硝 甘草 桂枝（二两）大黄芒硝，荡热去实，甘草和胃缓中，此调胃承气汤也。热甚则搏血，血聚则肝燥，故加桃仁之甘苦，以润燥而缓肝。加桂枝之辛热，直连于所而行之也。〔撄宁生曰：（滑伯仁。

　　号撄宁生。）血溢血泄，诸蓄妄者，其始也。率以桃仁、大黄行血破于之剂，折其锐气，然后区别治之。或问失血复下，虚何以当。伊芳举曰：血既妄行，迷失故道，不去蓄利瘀，则以妄为常。何以御之，且去者自去，生者自生，何虚之有。喻嘉言曰：用桃仁以达血所，加桂枝以解外邪，亦犹大柴胡汤用柴胡解外相似，益见太阳随经之邪，非桂枝不解尔。程郊倩曰：五苓散与桃仁承气，均为太阳犯府之药。一利前而主气分，一利后而主血分，治各不同。〕节奄加青皮枳实当归芍药酥木汁柴胡，名桃仁承气对子。（加青皮枳实，破血必行气也。

　　加当归芍药，去瘀而生新也。柴胡平肝，升清而散表热，酥木助桃仁桂心以逐于血。）

　　卷一下 理血门

　　苍术地榆汤

　　（洁古） 治脾经受湿，痢疾下血。

　　苍术（泔浸炒三两） 地榆（炒黑一两） 每一两煎。

　　苍术燥湿强脾，升阳而开郁，地榆清热凉血，酸收而断下，为治血痢肠风之平剂，初起者勿用。加芍药阿胶卷柏，名芍药地榆汤，（河间）治泄痢脓血，乃到脱肛。（阿胶补血与液，为

　　卷一下 理血门

　　芍药汤

　　（洁古） 治下痢脓血稠粘，腹痛后重。（下痢皆属湿热，赤为伤血，白为伤气。脓血稠粘，气血两伤也。腹痛后重，气血皆滞也。刘河间曰：行血则脓血自愈，调气则后重自除。）芍药（一两） 归尾 黄芩 黄连 大黄（三钱） 木香 甘草（炙） 槟榔（二钱） 桂（钱半） 每服五钱，痢不减加大黄。（此为实热者言也，然今之热者鲜矣。）芍药酸寒，泻肝火，敛阴气，和营卫，故以为君。大黄归尾，破积而行血。木香槟榔，通滞而行气。黄芩黄连，燥湿而清热。痢由湿热责于肠胃，不得宣通，故大便重急，小便赤涩也。辛以散之，苦以燥之，寒以清之，甘以调之。加肉桂者，假其辛热以为反佐也。

　　除桂甘草，加枳壳，名导滞汤。（一作导气汤。）治前证兼渴者。（此方今人多用，偿遇虚寒者而误用之，祸不旋踵矣。）

　　卷一下 理血门

　　秦艽白术丸

　　（东垣） 治痔疮痔漏，有脓血，大便燥结，痛不可忍。

　　桃仁（研） 归尾（酒洗） 秦艽 白术一两 枳实（麸炒） 皂角子（烧存性） 泽泻（五钱） 地榆（三钱） 面糊丸。

　　秦艽归尾桃仁，润燥和血，（秦艽为风药中润剂。）皂角仁以除风燥，地榆以破血止血，枳实苦寒，以泄胃实。泽泻咸泄，使气归于前阴，以清湿邪也。白术之苦甘，以泻火而益元气，故曰甘寒泻火，乃假枳实之寒也大便秘涩，以大黄推荡之。其津液益不足，用当归和血，加油润之剂，自然软利矣。

　　除地榆，加大黄红花，名秦艽当归汤，治痔漏大便燥结疼痛。用秦艽一味，加羌活防风麻黄升麻柴胡 本细辛黄 炙草红花，名秦艽羌活汤，治痔漏成块下垂不任其痒。除皂角枳实地榆，加防风升麻柴胡陈皮大黄黄柏红花炙草，名秦艽防风汤，治痔漏，大便时疼痛。（东垣曰：如无痛者，非痔漏也。）除白术枳实地榆，加苍术黄柏大黄槟榔防风，名秦艽苍术汤，（以上俱东垣方）治同。

　　卷一下 理血门

　　麻黄人参芍药汤

　　（东垣） 治吐血，外感寒邪，内虚蕴热。

　　麻黄（去外寒。） 黄 （实表益卫） 甘草（炙补脾） 白芍药（安太阴各一钱） 人参（益元气而实表） 麦冬（保肺气各三分） 五味子（五粒安肺气） 当归（和血养血） 桂枝（和营卫各五分） 热服。

　　纲目曰：观此一方，足以为万世模范矣。盖取仲景麻黄汤，与补剂各半服之。但凡虚人当服仲景方者，宜以此为则。（东垣治一贫士，病脾胃虚，与补药愈后。继居旷室，卧热炕，咳而吐血，东垣谓此久虚弱，冬居旷室，衣服单薄，是重虚其阳，表有大寒，壅遇里热，火邪不得舒仲，故血出于口。当补表之阳，泻里之虚热。因思仲景治伤寒，脉浮紧，当以麻黄汤发汗，而不与之，遂成衄血，却与麻黄汤立愈。与此甚同，因作此汤，一服而愈。）

　　卷一下 理血门

　　当归补血汤

　　（东垣） 治伤于劳役，肌热面赤，烦渴引饮，脉大而虚。

　　黄 （炙一两） 当归（酒洗二钱） 空心服。

　　当归滋阴养血，黄 乃补气之药。何以五倍于当归，而云补血汤乎。盖有形之血，生于无形之气。又有当归为引，则从之而生血矣。经曰：阳生则阴长，此其义尔。

　　卷一下 理血门

　　槐花散

　　（本事） 治肠风脏毒下血。

　　槐花（炒） 侧柏叶（杵） 荆芥（炒黑） 枳壳（炒） 等分为末。每服三钱。米饮下。

　　侧柏养阴燥湿，最清血分。槐花疏肝泻热，能凉大肠。荆芥散瘀搜风，（为风病血病要药。）加当归生地川芎，入乌梅生姜煎，名加减四物汤。（济生）治同。（补血凉血。）除柏叶荆芥，加当归黄芩防风地榆，酒糊丸。名槐角丸，（局方）治同。（凉血。疏血。）除柏叶枳壳，加青皮等分，亦名槐花散。（洁古）治血痢，腹不痛，不里急后重。除柏叶枳壳，加当归川芎熟地白术青皮升麻，名当归和血散。（东垣）亦名槐花散，治肠 下血，湿毒下血。

　　经验方单用槐花荆芥炒黑为末，酒服，亦治下血。

</div>
    <div class="pagination">
<a href="成方切用_page2.html">上一页</a><a href="成方切用.html">1</a><a href="成方切用_page2.html">2</a><span class="current-page">3</span><a href="成方切用_page4.html">4</a><a href="成方切用_page5.html">5</a><a href="成方切用_page6.html">6</a><a href="成方切用_page7.html">7</a><a href="成方切用_page8.html">8</a><span>...</span><a href="成方切用_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
