<!DOCTYPE html>
<html>
<head>
    <meta charset="UTF-8">
    <title>伤寒论集注 - 第 14 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒论集注 - 第 14 页/共 37 页</h1>
    <div class="content">　　伤寒先厥，后发热而利者，必自止。见厥复利。
　　自此以下凡十八节皆论厥热。意谓厥阴者，阴之极也。阴极阳生，厥热相应，其病当愈。热气有余，则伤包络而便脓血；但厥无热，则有阴无阳而为不治之死证也。伤寒先厥者，言伤寒一日，厥阴受之，故先厥也；后发热而利者，言二日太阳主气，便得三阳之热化，故发热，夫发热而利，则阳气已复，非同厥利，故必自止。见厥复利者，言病不从三阳而解，复交三阴主气，故复见手足厥冷而得下利之证。此节首论厥热，乃论厥阴阴阳环转，次第传变之意。夫病在厥阴。即以一日起厥阴者，从一而三，从阴而阳，先天之气始也。病在太阳，即以一日起太阳者。从三而一，从阳而阴，后天之气始也。夫本论乃无中生有之元机。先后二天之妙用，此之谓也。
　　伤寒始发热，六日，厥反九日而利。凡厥利者，当不能食。今反能食者。恐为除中，食以索饼，不发热者，知胃气尚在，必愈，恐暴热来出而复去也。后三日脉之，其热续在者，期之旦日夜半愈。所以然者，本发热六日，厥反九日，复发热三日。并前六日，亦为九日，与厥相应，故期之旦日夜半愈，后三日脉之而脉数，其热不罢者，此为热气有余，必发痈脓也。
　　合下两节论厥热，而详审其除中，伤寒以胃气为本也。伤寒始发热六日者，一日厥阴即得中见之化，而发热六日也；厥反九日者，作再经而不得中见之化，故无热而厥，厥反九日而利也。夫厥利为阴，故凡厥利者当不能食，今反能食者，恐为除中。除中者，中土之气外除也。若食以索饼，不发热者，知胃气尚在，必愈。夫索饼，麦饼也。麦乃肝之谷，能胜胃土，今不发热，故知必愈。若发热，恐暴热无根，一时来出，不久复去而为除中也。夫以日计之，后三日又当少阳主气之期，若脉之而热续在者，非暴热无根，故期之旦日夜半愈，旦日乃平旦少阳气旺之时，夜半乃子时，一阳初生之候，少阳气旺，一阳初生，厥利当愈。又申明所以得愈者，以发热日期与厥相应，无有偏胜之故。设至此不愈，后三日又始于厥阴而交于阳明，脉之而脉数，阳热盛也；其热不罢，火气胜也；此为太阳阳明热气有余，必内伤血分而发痈脓也。盖厥阴包络主血，若热气有余则伤血分而化为如痈之脓，非发痈也。
　　伤寒脉迟，六七日，而反与黄岑汤彻其热。脉迟为寒，今与黄岑汤，复除其热，腹中应冷，当不能食，今反能食，此名除中，必死。
　　上文言热气有余而发痈脓，此言热气不足而内外寒冷也。伤寒脉迟，主血气虚寒；六七日者，六日一周，七日来复于厥阴。夫厥阴得中见之热化，其病可治，医不知此，而反与黄岑汤彻其外内之热。夫上文脉数为热，此脉迟为寒。今与苦寒之黄岑汤，复除其热，夫热除则腹中应冷，腹冷当不能食，今反能食，此名除中，不必食以索饼而知其必死也。陈氏曰：除中者，上焦主纳，胃居中土，今去中胃而出于上焦，是无中也，故反能食而名除中。或曰：阳明居太少之中，故名除中。张氏曰：黄岑汤但指黄岑，不必拘泥本论之黄岑汤方也。
　　伤寒先厥后发热，下利必自止，而反汗出，咽中痛者，其喉为痹。发热无汗而利必自止，若不止，必便脓血。便脓血者，其喉不痹。
　　合下两节论厥热之热气盛而为咽痛口伤也；伤寒先厥者，始于服阴也；后发热者，交于太阳也；下利必自止者，阳气上升也。夫先厥后热，下利且止，则阴阳似和，其病当愈，而反汗出咽中痛者，阴液虚而火气盛也。其喉为痹者，经云一阴一阳结，谓之喉痹。一阴者厥阴也。一阳者，少阳也。今厥阴为病，而见少阳之火热咽痛，故其喉为痹。夫始之下利必自止者，乃发热无汗而利必自止也。若发热无汗而利不止，则太阳阳热之气不能上升，必阴津下竭热气内伤而便脓血，夫便脓血则火热下行，故其喉不痹，此明火热下行则便脓血，火热上升则咽痛而为喉痹者如此。
　　伤寒一二日，至四五日厥者，必发热，前热者，后必厥。厥深者，热亦深；厥微者，热亦微。厥应下之，而反发汗者，必口伤烂赤。
　　伤寒一二日，乃从厥阴而交于太阳也；至四五日，乃从少阳而交于太阴也。夫从阴出阳，从阳入阴，乃阴阳自然之理也，故一二日至四五日厥者，必发热，是先厥而后热也。前热者，后必厥，是先热后厥也。夫厥之日期深者，则发热亦深，如上文厥九日，热亦九日者是也；厥之日期徽者，则发热亦微，如下文厥五日。热亦五日者是也。夫一二日厥者，厥在太阳，宜从汗解；四五日厥者，厥在太阴，宜从下解。若厥应下之，而反发汗者，则阴津妄泄。阳热上炎，故必口伤烂赤，此明口烂而为脾热者如此。
　　伤寒病，厥五日，热亦五日，设六日当复厥，不厥者。愈。厥终不过五日，以热五日，故知自愈。
　　此承上文而言厥热相应，其病当愈也。上文云一二日至四五日厥者，必发热，故此则言厥五日而热亦五日也。设六日复厥，则厥将深，今不厥，故自愈。所以然者，厥终不过五日，以热亦五日，无有偏胜，故知自愈。
　　凡厥者，阴阳气不相顺接，便为厥。厥者，手足逆冷者是也。
　　合下两节言但厥而不得阳热之气化也，前言诸四逆厥，此言凡厥其义相同。阴阳气不相顺接者，十二经脉从阴出阳，由阳入阴，相为顺接，而气行于四肢，今阴阳之气不相顺接，便为厥炎。又申言厥者，但手足逆冷，不若四逆之至肘膝也。
　　伤寒，脉徽而厥，至七八日，肤冷，其人躁，无暂安时者，此为脏厥，非蛔厥也。蛔厥者，其人当吐蛔。今病者静，而复时烦者，此为脏寒。蛔上人其膈，故烦，须臾复止，得食而呕，又烦者，蛔闻食臭出。其人当自吐蛔。蛔厥者，乌梅丸主之。又主久利。蛔音蛔。
　　
　　乌梅丸方
　　乌梅三百枚 细辛六两 干姜十两 黄连一斤 蜀椒去汗 当归各四两 桂枝 附子炮 人参 黄莫各六两
　　上十味，异姆筛，合治之，以苦酒浸乌梅一宿，去核，蒸之五升米下，饭熟捣成泥，和药令相得，内臼中，与蜜柠二千下，丸如梧桐子大，先食，后服十丸，日二服稍加至二十丸，禁生冷、滑物、奥食等。
　　此言脏寒则为蛔厥，而不同于脏厥也，夫惟阴无阳则为脏厥，阴阳不和则为脏寒。伤寒脉微而厥者，经脉内虚不得生阳之气也；至七八日者，七日厥阴，八日太阳；太阳之气主肤表，当顺接而为热，今肤冷者，不得太阳之阳热也；其人躁者，真阳外浮也；无暂安时者，生阳外脱也，此为惟阴无阳之脏厥，而非阴阳不和之蛔厥也。若蛔厥者，其人当吐蛔。今病者静，而复时烦者，烦异于躁；静复时烦者。异于躁无暂安，故此为脏寒，而蛔厥不同于脏厥也。又申明烦者，上入其膈故也；静者，须臾复止是也；得食而呕又烦者，即所谓静复时烦也；其人当自吐蛔者，蛔闻食臭故出也，此因脏寒而蛔厥者，鸟梅丸主之。乌梅得先春之气，苦酒具曲直之味，皆能回阳春以消阴类，桂枝、蜀椒助上焦心火之神，附子、细辛启下焦生阳之气，人参、干姜、当归温补中焦之血气，黄连黄捷味苦色黄，一导君火之气以下交，一引阴中之气上以济，苦能除烦，苦能杀虫也。又主久利者，言厥阴肝木之气不能上升，脏气虚寒而为久利，此方能升达生阳，调和血气，故又主焉。 
　　伤寒，热少厥微，指头寒，默默不欲食，烦躁数日，小便利，色白者，此热除也，欲得食，其病为愈；若厥而呕，脚胁烦满者，其后必便脓血。
　　此节言病厥阴而微得阳热之气，下节言病厥阴而不得阳热之气也。伤寒热少厥做者，少阳气化不盛故热少，厥阴阴寒不深故厥微；指头寒，则厥微可验矣；默默不欲食，则热少可徽矣；烦躁数日者，少阴火热为病则烦，少阴水寒为病则躁；夫水济火而仍下行，火济水而仍上出；若小便利，色白者，水济火而下行，故曰此热除也；欲得食者，火济水而上出，故曰其病为愈。若厥而呕，则寒邪内逆而开阂不利；胸胁烦满，则热邪内逆而枢转不和，久则邪伤包络，故其后必便脓血。
　　病者手足厥冷，言我不结脚。小腹满，按之痛者，此冷结在膀胱关元也。
　　四胶者，诸阳之本。病者手足厥冷乃厥阴为病，而不得阳热之气也；言我不结胸者，以明阴寒之气结于下而不结于胸也；结于下，故小腹满按之痛，膀胱关元俱在小腹之内，故曰此冷结在膀胱关元也。盖太阳之气生于膀脱，随气化而运行于肤表；少阳之气出于中极，循关元而上，上合三焦，通会元真于肌膝，名曰关元者，乃元真所出之关也。今冷结在膀胱关元，既不得太阳之阳，又不得少阳之热。而病手足厥冷者如此。
　　伤寒发热四日，厥反三日，复热四日，厥少热多者，其病当愈。四日至七日，热不除者，必便脓血。
　　合下两节以寒厥之多少，而论病之愈、未愈也。此节言厥少热多。阳气有余、其病当愈。若四日至七日，但热不除而无厥，则阳气太过，必热伤血分而便脓血也。
　　伤寒厥四日，热反三日，复厥五日，其病为进，寒多热少，阳气退。故为进也。
　　此节言寒多热少，阳气不足，其病当进而未愈也。
　　伤寒六七日，脉微，手足厥冷，烦噪，灸厥阴，厥不还者，死。
　　合下六节，论厥热之死证而属于不治也。伤寒六七日者，六日六气，七日环复也；脉微者，气血虚也；手足厥冷者，阴阳不相顺接也；烦躁者，水火不相交济也；灸之而厥不还，阴中之阳气不复，故死也。愚按：此节言阴阳水火不相交会，概三阴三阳而言；其下，则分论三阳也。
　　伤寒发热。下利，厥逆，躁不得卧者，死。
　　此阳明土气内绝而为死证也。伤寒发热，乃阳气外浮；下利，则阴液下泄；厥逆者。土气内虚，厥冷而吐逆也；躁不得卧者，胃不和则睡不安，阴气下竭不交于阳明，故躁不得卧也，此为土气内绝，故死也。
　　伤寒发热，下利至甚，厥不止者，死。
　　此大阳表阳外亡而为死证也。伤寒发热，表阳外浮也；下利至甚，阴气下脱也；厥不止者，阴阳不交，表气外亡，故死也。
　　伤寒六七日，不利，便发热而利，其人汗出不止者，死。有阴无阳故也。
　　此少阳三焦外脱而为死证也。伤寒六七日，乃寒伤厥阴而复交于厥阴也；不利者，得中见少阳之气而三焦自和也。若初得病时便发热而利，其人汗出不止，夫发热则上焦阳气外浮，利则下焦生气下泄，汗出不止则中焦津液外亡，三焦并竭，故死。又申明所以至死者，惟有厥阴之阴，而无少阳之阳故也。陆氏曰：便发热者，便有出而不还之意，论中不轻下一字者如此。
　　伤寒五六日，不结胸，腹濡，脉虚，复厥者，不可下，此为亡血，下之死。
　　此言阴血内亡而为死证也。伤寒五六日，则六气已周；不结胸者，不涉于气分也，腹濡者，阳气从胸入腹，不结胸故腹亦濡软也；脉虚者，心主之血虚也；复厥者，血虚而厥也。夫血虚尤藉下焦之生阳，故不可下。所以然者，此为亡血，下之则阴气下脱而死也。
　　发热而厥。七日，下利者，为难治。
　　愚按：上文五节言热、言厥、言下利，或病五六日、或病六七日；此节乃通承上文死证之意，而言发热而厥，至七日而犹然下利者，病虽未死，亦为难治。上文言死证之已见，此言未死之先机。
　　伤寒脉促，手足厥者，可灸之。
　　此下八节皆论厥证，伤寒脉促者，阳气盛而不得阴气以相资也；手足厥者，阴气盛而不得阳气以相接也。夫阴阳之气不相顺接，便为厥，故可灸之，以启陷下之阳。愚按：脉促而厥，其日可灸者，厥阴首重生阳也。
　　伤寒脉滑而厥者，里有热也，白虎汤主之。
　　上文脉促，乃阳盛而不得阴气以相资；此言脉滑、乃纯阴与正阳相合，戊癸合而化火也。伤寒脉滑者，阴阳合化太过也；滑而厥者，阴阳搏聚于内，气机不能外达而厥也；里有热者，里有合化太过之热。故以白虎汤主之。“太阳篇”云：伤寒脉浮滑，此表有热，里有寒，白虎汤主之。同一义也。然在太阳言浮滑而表热里寒，在厥阴不言浮与表，但言脉滑而厥，义虽同而意稍殊，学者其致思焉可也。
　　手足厥寒，脉细欲绝者，当归四逆汤主之。若其人内有久寒者，宜当归四逆加吴茱萸生姜汤
　　
　　     当归四逆汤方
　　当归 桂枝 芍药 细辛各三两 大枣二十五枚 甘草 通草各二两
　　上七味，以水八升，煮取三升，去滓，温服一升，日三服。
　　当归四逆加吴茱萸生姜汤方
　　即前方加生姜半斤 吴茱萸二升
　　上以水六升，清酒六升，煮取五升，温分五服。
　　此言脉细欲绝，主阴阳血气皆虚而不同于上文之促滑也。手足厥寒者，阴阳气血皆虚也；脉细欲绝者，阳气虚而阴血并竭也，故主当归四逆汤。桂枝、细辛助君火之神气以养阳，当归、芍药资中焦之血气以养阴，大枣、甘草益莫中土，通草通其络脉，阴阳血气通调而脉体自和，寒厥可愈。若其人内有久寒而脉细欲绝者，更加吴茱萸、生姜，茱萸温厥阴之内寒。生姜助中土之阳热。
　　大汗出，热不去，内拘急，四肢疼，又下利，厥逆而恶寒者，四逆汤主之。
　　合下两节皆论四逆汤，治汗出下利而厥也。大汗出者，表气虚也；热不去者，病未解也；内拘急者，生阳之气虚于内也；四肢疼者，生阳之气虚于外也；又下利者，言生阳之气且不能充于内外，又下利而泄其生阳，则中外皆寒，故厥逆而恶寒，则以四逆汤启下焦之生阳，温内外之阳热。
　　大汗。若大下利而厥冷者，四逆汤主之。
　　此即上文之意，言大汗若大下利而但有厥冷之证者，乃厥阴不得阳热之化，故亦主四逆汤。愚按：四逆汤主启下焦之生阳，以温中土之虚寒，以回表阳之外脱，是从下而中，由中而外之神剂也，阳去阴锻，非此莫救。
　　病人手足厥冷，脉乍紧者，邪结在胸中。心中满而烦，饥不能食者，病在胸中，当须吐之，宜瓜蒂散。
　　合下两节言病厥而厥阴之气不能上合心主之阳，洽邪、治水之各有其法也。病人手足厥冷者，病厥阴而不得阳热之气也；脉乍紧者，言厥阴之气不能上合于阳，时或与阳气相持而乍紧也；所以然者。为寒邪结在胸中。胸者，心主之宫城，故心中满而烦；食气入胃，浊气归心，故饥不能食；夫烦满不能食者，皆由邪结而病在胸中之故也。其高者，因而越之，宜以瓜蒂散吐之。愚按：四逆汤乃启在下之生阳，生阳者，正气也，正气启而中外温和。瓜蒂散乃吐在上之结邪，结邪者，寒邪也，寒邪去而阴阳交会，启正以散邪，除邪而救正，此类是已。
　　伤寒厥而心下悸者，宜先治水，当服茯苓甘草汤，却治其厥。不尔，水渍入胃，必作利也。方见“太阳篇”五苓散下。
　　上文言寒邪结于上，此言水气动于中。伤寒厥而心下悸者，寒伤厥阴则厥，水气上承则心下悸，夫伤寒而厥，水动而悸，证虽并呈，宜先治水，当服茯苓甘草汤。茯苓、桂枝归伏心气以下交，甘草、生姜调和中土以治水，水气行而心悸平，却治其厥不尔者，言不以茯苓甘草汤治水，则火土真气内虚不能行泄其水气，水溃入胃，阴气内盛必作利也。
　　伤寒六七日，大下后，寸脉沉而迟，手足厥冷，下部脉不至，咽喉不利，吐脓血，泄利不止者，为难治。麻黄升麻汤主之。
　　麻黄升麻汤方
　　麻黄二两半 升麻一两一分 当归一两一分 知母 黄岑 葳蕤各十八铢 石膏 白术 干姜 芍药 桂枝 茯苓 甘草 天门冬去心各六铢
　　上十四味，以水一斗，先煮麻黄一两沸，去上沫，内诸药，煮取三升，去滓，分温三服，相去如炊三斗米顷，令尽，汗出愈。
　　此言阴极而初阳不生，致厥阴标本中见之气皆虚者，当以麻黄升麻汤启阴中之初阳，而达于肌表也。伤寒六七日，病复交于厥阴也；大下后则阳气下陷，故寸脉沉而迟；阳气外微，故手足厥冷；下部脉不至者，阴极而阳不生也；咽喉不利，乃厥除，风气在上而上焦虚；唾脓血，乃厥阴火化在中而中焦虚泄利不止，乃厥阴标阴在下而下焦虚。夫风气盛于上，火热见于中，阴液泄于下，乃厥阴标本中见之气皆病，不得其法以救之，则束手待毙，故曰此为难治。若欲治之，麻黄升麻汤主之。麻黄、升麻启少阳之气于阴中，而直通于肌表，葳蕤、天冬滋少阳之火热而助其阴液，当归、芍药和三焦以养血，苓、术、甘草益土气以和中，干姜、桂枝助火热而止利，知母、黄岑凉三焦而泻火，石膏质重从里阴而外达于肌腆，夫阴阳血气调和则汗出而愈。又升麻、当归用一两一分者，两为阴数之终，一乃生阳之始。亦启阳气于阴中，而上达心包之意云尔。
　　伤寒四五日，腹中痛，若转气下趋少腹者，此欲自利也。
　　自此以下凡十八节，皆论厥阴下利，而有阴阳、寒热、虚实、生死之不同。伤寒四五日者，寒邪从少阳而入于太阴也；太阴主腹，故腹中痛；若转气下趋少腹者，太阴地土之气不能上升而四达，寒邪下陷，故曰此欲自利也。
　　伤寒本自寒下，医复吐下之，寒格，更逆吐下；若食入口即吐，干姜黄连黄岑人参汤主之。
　　  
　　干姜黄连黄岑人参汤方
　　干姜 黄连 黄岑 人参各三两 
　　上四味，以水六升，煮取二升，去滓，分温再服。
　　此言下利本自于寒，不可更逆以吐下也。自，从也。伤寒本自寒下者，言伤寒本从于寒而下利也；医复吐下之，则正气虚而寒气内格矣；更逆吐下，即医复吐下之之谓也；若食入口即吐，即寒格之谓也。按“平脉篇”曰：格则吐逆。干姜黄连黄岑人参汤主之者，厥阴风气在上，火热在中，标阴在下，故以岑连清中上之风热，干姜温下利之阴寒，人参补中土而调和其上下。
　　下利，有微热而渴，脉弱者，今自愈。
　　合下两节言厥阴下利，得微热而自愈也。下利者，里寒也；有微热而渴。得少阳中见之火气；脉弱，则初阳渐长，始虽下利今当自愈。
　　下利，脉数，有微热汗出，今自愈；设复紧，为未解。
　　此即上文之意，而申言脉紧为未解也。脉数者，少阳火热之气也；微热汗出则阴阳自和，故下利当愈。设火热太过而与阴寒相持，其脉复紧，病为未解，此承上文而申明少阳火热之气不宜大过之意。
　　下利，手足厥冷无脉者，灸之不温，若脉不还，反微喘者，死。少阴负跃阳者，为顺也。
　　此言下利无脉不能上承于阳者，死；若得上承于阳者，为顺也。下利手足厥冷者，惟阴无阳，不相顺接也；无脉者，气不往来也，故宜灸之；既灸而手足不温，其脉不还，反微喘者，乃根气绝于下，阳气脱于上，故死，此少阴阴气下绝，不能上承于阳。若少阴之气上承阳明而负跃阳者，为顺。负，承也。跌阳乃阳明之胃脉，言少阴之气在下，得上承于阳明则阴气生而脉还，阳气复而得温，故为顺也。金氏曰：少阴负跌阳，亦戊癸合化之义。
　　下利，寸脉反浮数，尺中自涩者，必圈脓血。
　　此言下利而热伤包络也，本篇凡言便脓血者，皆热伤络脉，病属心包。下利则阳气下陷，其脉当沉，阴气内盛其脉当迟，今不沉迟而反浮数见于寸口者，热伤心包也；尺中自涩者，下利而阴血自虚也；阴血下虚，阳热上乘，阴阳血气不和，是以必圈脓血。圈者，数便后重之意。
　　下利清谷，不可攻表，汗出，必胀满。
　　本论中凡言下利清谷者，皆属少阴下利也。夫少阴、太阳为先天水火，主神机出入，故下利清谷则少阴内虚，不可攻表而复伤太阳之气，若攻表汗出则少阴、太阳神机不合，出入有乖而胸膈必胀满也。
　　下利，脉沉弦者，下重也；脉大者，为未止；脉微弱数者，为欲自止，虽发热不死。
　　此言下利而得阴中初阳者，为自止也。下利脉沉弦，则少阳之气不升，故必下重；若阳热盛而脉大，非初阳之脉象，故利为未止。夫沉弦则不及，脉大则太过，皆非阴中初阳，故下重，故未止。脉微弱数者，微弱为阴，数则为阳，微弱而数，乃阴中有阳，得此脉者，为欲自止，虽阳气外浮而发热，亦不死，所以重初阳之意也。
　　下利，脉沉而迟，其人面少赤。身有微热，下利清谷者，必郁冒，汗出而解，病人必微厥。所以然者，其面戴阳。下虚故也。
　　此言阳明热气上承而下利，可愈也。下利，脉沉而迟，则下利而属于厥阴矣；其人面少赤者，阳明行身之面，是为阳明热气上承：身有微热者，阳明土气自和也；虽下利清谷而兼病少阴者，热气上承；必郁冒汗出而解。解者，解其下利也。夫郁冒而未得汗时，病人必微厥，所以微厥者，其面虽少赤而戴阳，两阴下利则下虚故也。
　　下利，脉数而渴者，今自愈；设不差，必圃脓血，以有热故也。
　　此重言以申上文之意，言圈脓血之因于热也。下利脉数而渴者，承前两节而言，其一乃下利脉数，今自愈；其一乃下利有微热而渴，今自愈。设不差必团脓血者，言当愈不愈，必热伤包络而便脓血，又申明所以便脓血者，以脉数而渴。内有热故也。
　　下利后脉绝，手足厥冷，眸时脉还，手足温者生，脉不还者死。
　　愚按上文俱言下利，此言下利后者，所以结上文之意也。夫下利后而脉绝，则下焦生气不升；手足厥冷，则中焦土气不和；中下二焦气机欲绝、尤籍上焦君火之气以相济。夫上焦之气。常与荣俱行阳二十五度，行阴二十五度，一日一夜，环转一周。醉时，周时也。时时脉还者，上焦之气下行，而下焦生阳之气得升也；手足温者，中焦火土之气得和也。故主生；若脉不还，则上焦之气不能环转于下，下焦生气内绝，故主死。管氏日：此一节乃结虚寒下利，意谓虚寒下利而涉于阴，则有死有生；末节桅子豉汤乃结三阳下利，故但言证治。不言死生。
　　伤寒下利，日十余行，脉反实者死。
　　愚按：此节复提伤寒二字，以上文既言下利后，此节论寒伤厥阴而及于三阴三阳，有更端复起之意。伤寒下利者，伤寒本自寒下也；日十余行者。病厥阴而三阴三阳之气皆虚也。夫六气主十二时，一日而十余行，则阴阳六气皆虚，气虚而脉反实者，乃真元下脱不得柔和之胃脉也，故死。
　　下利清谷，里寒外热，汗出而厥者，通脉四逆汤主之。
　　此下利而涉于少阴也。“少阴篇”云：少阴病，下利清谷，里寒外热，手足厥逆，脉微欲绝，身反不恶寒，通脉四逆汤主之。在少阴言四逆汤又主通脉，此言下利清谷，里寒外热。汗出而厥，乃下利而属于少阴，故亦以通脉四逆汤启下焦之生阳，与上焦之血脉相通于外内也。
　　热利下重者，白头翁汤主之。
　　
　　
　　白头翁汤方
</div>
    <div class="pagination">
<a href="伤寒论集注_page13.html">上一页</a><span>...</span><a href="伤寒论集注_page9.html">9</a><a href="伤寒论集注_page10.html">10</a><a href="伤寒论集注_page11.html">11</a><a href="伤寒论集注_page12.html">12</a><a href="伤寒论集注_page13.html">13</a><span class="current-page">14</span><a href="伤寒论集注_page15.html">15</a><a href="伤寒论集注_page16.html">16</a><a href="伤寒论集注_page17.html">17</a><a href="伤寒论集注_page18.html">18</a><a href="伤寒论集注_page19.html">19</a><span>...</span><a href="伤寒论集注_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
