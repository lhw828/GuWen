<!DOCTYPE html>
<html>
<head>
    <meta charset="UTF-8">
    <title>脚气治法总要 - 第 1 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>脚气治法总要 - 第 1 页/共 5 页</h1>
    <div class="content">﻿　　钦定四库全书　　　　　子部五
　　提要
　　脚气治法总要二卷　　医家类
　　【臣】等谨案脚气治法总要二卷宋董汲撰汲字及之东平人始末未详钱乙尝序其防疹论则其著书在元丰元祐之间是书书録解题作一卷宋史艺文志亦同久无本今从永乐大典所载排纂成帙以篇页稍繁分为二卷上卷论十二篇大防谓脚气必由于风湿风湿兼有冷热皆原本肾虚隂阳虚实病之别也春夏秋冬治之异也髙卑湿地之辨也老壮男女人之殊也説赅备矣下卷方四十六独活汤木香散信方防风粥桑枝煎専治风天麻丸茴香丸乌蛇丸趂痛丸専治湿薏苡仁汤海桐皮散木丸治风湿相兼独活寄生汤石楠丸牛膝丸治风湿瘴疠八味丸肾汤地黄粥治虚神功丸麻仁丸三脘散大黄汤治实属隂者兼冷木香饮子治其偏于隂也属阳者兼热红雪治其偏于阳也绛宫丸白皮小豆散木通散治其属于隂阳而兼淋闭者也松节散食前丸食后丸橘皮丸治寻常法也三仁丸润肠丸五柔丸治老人血枯法也天门冬大煎则为总治法淋煠蒸熨五方则为外治法而以针灸法为始原序方有一十九门大约不出于此即缺佚亦厪矣考脚气即素问所谓厥疾至唐始有此名治法亦渐以详备然李暄及苏敬徐玉唐侍中诸家之书今多不独汲此帙尚存颇为周密醇正观其自述称尝患此疾至剧因深思其源遂得秘要殆所谓三折肱而为良医者欤今特録而存之以备専门之一种焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀














　　原序
　　昔孙思邈著书至其叙百病必先中风叙中风必先入脚气岂无意哉盖以为风者百病之长而卑湿蒸郁之气中人也尤重则圣人为治先后之次明示后人后学者愈当致详且慎焉然中风方论古人立説尤详至于四方之治食药之宜无不备悉而脚气一门虽古今槩举其略而治法论方多有未备故人罕穷究是疾甚至江淮卑湿之地相去辽逺人或有所不识故疾虽重于中风而患颇稀是以古人为説不详而末学治疗亦多致失误可不痛哉恭自本朝开壤最逺一统天下属以承平日乆故食物无南北之异道途无乆逺之期或因宦防或自客泛故内地感此者近日为多汲自少小病此约十余年遂博采素问九虚灵枢甲乙太素巢元千金外台圣惠小品删繁金匮玉函诸家本草及苏恭方论前古脉书凡古有是説者无不究极而蔵府之论鍼艾之法脉证之辨食饮之宜四时之要导引之术以至淋煠蒸熨备急要方或经试騐者悉录而集之名曰脚气治法总要分为一十九门通为一卷非敢自谓有补于将来亦欲诸好事者庶几临病有所证据焉董汲序












　　钦定四库全书
　　脚气治法总要卷上　　　　宋　董汲　撰
　　汲尝考诸经脚气之疾其来久矣在黄帝时名为厥两汉之间名为缓风宋齐之后谓为脚弱至于大唐始名脚气其号虽殊其实一也厥疾之由虽皆凝风毒湿气中于肝肾脾经其脉起于足十指且风毒之气者出于地寒暑风湿皆作蒸气足常履之故内经络因成肿痛挛弱乃名脚气然感疾之由若在夏月久坐立于湿地则湿热之气蒸入经络病则发热四肢疼闷若在冬月久坐立于湿地则冷湿之气上入经络病则转筋百体酷冷若当风取凉得之病则皮肉顽痹诸处蠕动渐渐向头面此三者尤宜辨之但后学不能深察即妄为治疗轻者变重重者难治可不慎哉其既得之后或虚或实或冷或热皆由素禀故脚气之有轻有重有干有湿有隂有阳有实有虚干者风毒在络致腿膝或瘦或痛或挛或缓弱不遂喘渇头痛大小便秘或顽痹不仁湿者湿毒在经腿肿皮肉紫白裂破作疮内自脓壊大便或泄或秘或为便痈烦躁不欲饮食隂者风毒在蔵恶明好静即身冷足厥筋挛或小腹不仁阳者风毒在府病发即身胫热筋脉抽痛为缓纵不収寒热头痛喜嗔叫好明处气促精神昏愦实者因常服补暖药壅秘而生故为寒热喘满喜妄误语壮热头痛虚者嗜欲无节荣卫空虚骨髓枯竭复不饵补药身体酷冷两胫酸痛膝冷转筋不能行动喘促此其之不同也若论其脉则唐苏恭尝谓有三脉缓为轻沉为次洪数为下大槩沉者为难治洪数者易治缓者不疗自瘥若疗之违法虽轻亦重疗之得理虽重亦轻大抵脉顺四时者生违四时者难治盖脉沉为邪入里伤痹也故重沉洪数者阳有余与风厥相应故易治缓者邪气微故自瘥又孙思邈之论亦云脉有三品内外证相似但脉有异若脉浮大而缓宜服续命汤若素风盛当以越婢汤若脉浮而转駃而作竹汤若脉微而弱冝风引汤此脉多是隂虚而得之若大虚短气宜间作补汤随病冷热而用之然古人治此有门大率风多而湿少即服风引续命越婢之类湿多而风少即宜独活寄生汤薏苡汤之类若一槩用药则难尅竒效全当消息之至如江淮秦川岭南四时气随异如北人久在江淮及岭南宦客风毒在蔵府或归秦中脚气发动亦依淮岭南法为治盖秦川地原髙亢春夏纵经霖霪少有蒸湿所以禾黍五谷受气不同水菜鱼肉食饮全异其地卑湿者则蒸热相仍利于燥药土地髙亢者则时宜汗利又如诸方脚气本以肾虚或者用药补益十未有全其一二者盖虽由肾虚因感风湿故邪气益盛盛则虽虚而实及将峻补故壅气生喘满千金云腹胀非防不愈者正谓是也又素问脚气之人只壮以秋冬良由阳内而隂外无蒸疾之气故有风毒之人须凖四时服食即无发动故春夏宜汗利秋冬乗疾小歇宜以诸药小滋补之则气平而不作今之医者只以家之学不能深究其理但一向补益或只疎下盖不得中道也若在冬月须当随人盛衰微有滋补若不然则致使气血日衰必使年年遇蒸热而作此理之然也昔人有云脚气有肾虚而生或者以妇人不主于肾便谓无此疾者非也盖妇人虽不专主于肾而必因血海虚乗宿块嗔恚感激悲伤遂成此疾兼今妇人病此者甚众则知妇人以血海虚而得之与男子肾虚类矣凡治妇人之法与男子用药固无有异但兼以治忧恚药无不效也汲昔熙宁年因行大雪中为寒湿冷气相乗遂成兹疾十年之间凡七八发动每发至剧而证差异一旬之内变不等因深思其源博求古方采摘要法累试神良不敢私隠传而录之脚气发动大抵虽同然三分论之一分有异当依法循证治之乃瘥其同者手足厥缓弱顽痹不仁肿痛成疮小愈之后仍宜依四季法服食无不效者若夫痿厥不能动者比此为微但只以诸脚气法治之指期可效谨依四时之宜方药之法具名录之于后
　　论曰古之大医往往因自病或亲属有疾故究心积虑遂为髙医良由日见变斟酌冷热虚实悉所经歴则唐孙真人甄权苏恭深师道人之类皆其人也谚曰千闻不如一见此之谓也今具实经病脚气人已尝试用得效方别为一门所贵临时有可依据也
　　论曰人有乆蓄积气因感风毒成疾之后或一向补益不经汗利即使风毒成实因致秘结壮热喘满脚肿赤痛大小便秘喜妄误语者是其也宜紫气红雪防风汤神功圆犀角饮如小便涩即服绛宫圆白皮小豆散治之
　　论曰阳气衰于下则为寒厥其人足胫寒筋挛急胫酸膝冷痛或顽痹不仁恶明好静此其也宜以石南圆金牙酒侧子酒八味圎海桐皮散木香饮子松节散及灸风市穴即愈
　　论曰人有禀赋气虚及兴居不节或谓脚气不可滋补冬月畧不小补但服疎防药过度使蔵虚而两脚酸削身体酷冷少力膝冷转筋挛而重者是其也宜风引汤八味木圆石南圎金牙酒侧子酒及灸絶骨穴于冬时服之即免毒气入腹及不作也
　　论曰凡针灸孔穴主对者穴名在上病状在下其脚气一病最宜针灸灸而不针者非也针灸而不药尤非也脚气初得便速针灸若专以药不针灸则可半差矣然去寸之法人有长短肤有肥瘦皆须精思准折之不得一槩致有差失尺寸之凖以铜人随中指中文为是若坐防穴者坐灸之卧防穴者卧灸之立防穴者立灸之不依此者徒破肉耳苏恭有云脚气始发通随痛处灸不必依穴者亦如素问谬刺之法亦可依用
　　初灸风市【主两膝挛痛引脇拘急軃躄或青或黄枯黧如腐木缓纵痿痹】次灸伏【主中寒按甲乙经云足阳明经刺可伍分不可过也】次灸犊鼻【主膝中痛不仁难跪此穴肿不可灸亦不可刺】次灸膝两眼【主膝冷痿痹疼】次灸三里穴【主腰疼不能久立膝痿腹胀满内亷痛足痿失履不収】次灸上亷穴【主小便难赤黄狂言非常】次灸下亷穴【主小便难赤黄】次灸絶骨穴【主风劳身肿髀枢痛膝骨酸血痹不仁筋缩诸节酸拆四肢解惰不収风劳身重】
　　论曰风湿毒气中于足胫遂为脚气若久而不治或治之一向用疎下药藏气虚弱毒势内攻入腹闷乱烦喘气不得息若下不速以凑毒之药必致恶气内熏五藏使三焦荣衞不通则治疗为难譬由浸疮从四肢流向心腹者不治从心腹流向四肢者易治此疮毒不由经络外自皮肤者尚尔又况风毒因经络受邪而内连五蔵者欤如此势极内攻入腹者无出木茱萸汤最救困急服饵之后虽使恶毒邪湿盛来无由入矣论曰凡脚气治法大抵每日须进食前丸食后丸在春夏当服防风续命越婢竹风缓八风独活寄生海桐皮等汤若大便秘则服神功丸麻仁丸三脘散三仁丸橘香丸润肠丸若小便不通即服白皮小豆散绛宫丸木通散尤宜针石之类取证最亲者服之秋冬脚气正是小歇当服金牙侧子酒肾汤石南丸八味丸木丸牛膝丸及灸亦取证亲者用之四时之中皆宜淋煠蒸熨寅日去手甲理发丑日濯足去脚甲令深取大去风气故也有力之人当作天门冬大煎四时不阙服之此最脚气之要方但难得药材尔病者宜知此方天门冬大煎治男子五劳七伤八风十三痹伤中六极一气极则多寒痹腹痛喘息惊恐头痛二肺极则寒痹腰痛心下坚有积聚小便不利手足不仁三脉极则顔色苦青逆噫嘻恍惚失气状似悲泣之后苦舌强咽喉干寒热恶风不可动不嗜食苦喜怒妄言四筋极则拘挛少腹坚胀心痛膝寒冷四肢骨节皆疼痛五骨极则肢节厥逆黄疸消渇痈疽妄发重病浮肿如水病状六肉极则发疰如鬼撃不复言甚者至死复生众医所不治此皆六极七伤所致非独房室之为也忧恚积思喜怒悲欢复随风湿结气欬时呕吐食物为变大小便不利时泄利重下溺血气上吐下乍寒乍热卧不安席小便赤黄时时恶梦与死人共食饮入冡神室魂飞魄散筋极则伤肝伤肝则腰背相引难可俛仰气极则伤肺伤肺则小便有血目不明髓极则隂痿不起住而不交骨极则伤肾伤肾则短气不可久立隂疼恶寒甚者卵缩隂下生疮湿痒瘙之不欲住汁出此皆为肾病甚者多遭风毒四肢顽痹手足浮肿名曰脚弱医所不治此悉主之熈宁年间有济南崔公郎中直先自川中病风得安时其子主须城簿迎侍于此经夏渉履蒸湿脚为之肿弱挛痛于沂州取得麞骨汁川中得真酥遂合成半剂服之即应细详此方通四时括众证虚实寒热率皆主对乃知孙真人之用心处疗有如此者世之人或以药品繁多求索难得遂于受疾而惮于修治良可叹也论曰风阳物也性上腾脚气厥之人气多上行不顺薄而生热内枯津液遂为秘滞如肥泽壮实热风盛者当以神功丸麻仁丸大黄汤之类如老人津液少及素虚遇秘者当服三仁丸五柔丸润肠丸橘皮丸三脘散之类此二不同切宜斟酌而用也
　　论曰足经受卑湿之气及膀胱宿有停水甚者攻注肿破皮肉顽紫世所谓下注肾风者乃其也亦有成疮但肿痛痹弱者宜独活寄生汤薏苡汤其已攻注者宜茴香丸天麻丸乌蛇丸及陈元膏摩之
　　论曰凡脚气人足经留滞淋煠蒸熨最为要然当先煎煮成诸汤欲淋煠时自膝下至踝以故衣裹数重随将温汤徐徐沃汤在膝下慎不可先煠两足须自膝煠至足盖风气从足甲出若先煠足即风毒上行入腹切宜慎之煠讫后去足甲为良当用丑日或十二日一去之论曰夫人法天地之形禀隂阳而生四时寒暑推移人气不定脚气发动必由天之五气地之五行治之虽其间变易小有不同而大法不过如此故谨序月令条法于其下凡正月二月天气正方地气始发人气在肝宜导和气加厚袜以暖足宜进地黄粥补虚防风粥以去四肢风紫苏粥以去壅气及桑皮煎竹防风引续命风缓越婢独活海桐皮八风等汤以除风及宜淋煠蒸煨足膝以利闗节导引按蹻以舒壅滞针石以开发邪气三月四月天气正方地气定发人气在脾宜食薤以散结气利病人又取楝花和粉粉身以固阳气除邪亦宜前治风药以除邪气大抵春三月此谓法陈天地俱生万物以荣夜卧早起广歩于庭被髪缓形以使志生生而勿杀予而勿夺赏而勿罚此春气之应养生之道也及宜进温食尤宜丸煎以除风热之疾五月六月天气正盛地气髙人气在头宜服独活寄生汤以凑风湿气宜木浆以解渇利腰脚大抵夏三月此谓蕃秀天地气交万物华实早卧早起无厌于日使智无怒使华英成秀使气得泄此夏气之应养长之道也七月八月隂气始杀人气在肺宜温下频易韈履以防湿气宜独活寄生汤海桐皮散薏苡汤以温下除湿毒之气大抵秋三月此谓容平无外其志使肺气清此秋气之应养成之道也九月十月隂气始氷地气闭人气在心脚气正是小歇当饮金牙侧子酒肾汤牛膝石南木八味等丸小小补之不可导引按蹻十一月十二月氷冻地气合人气在肾宜前诸补药以益元真及诸灸腰肾御寒邪气也亦不宜导引动气大抵冬三月此谓闭藏水氷地坼无扰乎阳早卧晩起必待日光使志若伏若匿若有私意若已有得去寒就温使气涵养此冬气之应养藏之道也治验嘉祐二年正月二十六日殿直郭中立来求孙殿丞兆诊脉久患脚气疼痛身发寒热胀满气上服热药即甚兆与九味延年茯苓饮子以下其气每用六物麻仁丸以泄其热后又上气呕逆烦热遂令服局方紫雪大效【延年茯苓饮麻仁丸方见本门】
　　熈宁年间崔郎中直病脚气肿弱枯瘦不能行汲作千金方天门冬大煎服之即差永不发方见后董文思中行为汶上驻泊日忽觉两脚赤肿疼足下隠痛汲与食前丸食后丸即差及冬月令作金牙酒并淋煠遂不复作
　　梁承议子谅病膝痛不能跪翰林医官杨文蔚处海桐皮散服之遂愈吴宣义琯在汶上病脚气中满宣义郎席公延赏处顺气丸麻仁丸神仙丸连服遂愈又冯侍郎宅十五小娘子病脚弱不能歩翰林尚药奉御孔元处千金方独活寄生汤遂愈
　　汲熈宁年间因冬月行大雪中至春两脚忽然赤肿疼痛痿弱不能行走遂服犀角饮及韶脑汤蜀椒汤淋煠得差经月再作自脚及通身肿气渐上入腹心烦腹满气促面土色大小便不通遂以防榔一枚为末诃子炮去核末取一钱生牵牛取末二钱以童子小便二盏生姜一钱切煎一沸去姜调前药末分二服小便大利肿遂消尽后两脚作疮久久不愈以天麻丸乌蛇丸摩以陈元膏疮遂愈但觉脚弱无力冬月进以木丸食前丸金牙酒脚遂有力


　　脚气治法总要卷上
　　钦定四库全书
　　脚气治法总要卷下　　　　宋　董汲　撰
　　独活寄生汤　治腰背痛夫腰背痛者皆由肾气虚弱卧冷湿地当风所得不时速治气流入脚膝为偏枯冷痹缓弱疼重或腰脇痛脚气挛重宜急服此汤独活【三两一本作二两】　桑上寄生【如无以续断代之】
　　杜仲【剉炒令丝断】　牛膝【酒浸】　细辛　秦芁
　　白茯苓【去皮】　桂【去皮】　防风　川芎　人参甘草【炙】　当归　白芍药　熟干地黄【各二两】
　　右为散每服三钱水一大琖煎至六分去滓温日二服讫温身勿令冷也气虚下利者除干地黄服汤取蒴藋叶火燎厚安蓆上及热眠上冷复燎之冬月取根春取茎熬卧之佳其余薄熨不及蒴藋蒸也诸处风湿亦用此法妇人新产竟便患腹痛不得转动及腰脚痛挛不得屈伸痹弱者尤宜服之除风消血也
　　薏苡汤　治风湿毒气攻两脚疼重或即浮肿或皮焦毛悴肉色紫破筋骨抽痛心闷气胀头旋多睡眼暗薏苡仁【防炒八两】　白茯苓【去皮五分】　防风【五分】
　　牛膝【酒浸】　桂【去皮】　五加皮【各六分】　独活【五分】参【五两】　石膏【五两】　枳殻【四两麸炒去瓤】　升麻【六两】羚羊角【四两】　汉防己【十两】　麻黄【去节五两】
　　右为麁散每服三钱水一琖半先浸一宿平旦煎至八分去滓温服不以时日
　　绛宫丸　治心经热小便淋涩不通及诸淋
　　生地黄【四两】　木通　黄芩【各二两】
　　右为细末炼蜜为丸如梧桐子大每服三十丸温水下
　　白皮小豆散　治脚气小便涩两脚肿气胀
　　赤小豆【半升】　桑白皮【二两剉】　紫苏【一握剉】
　　生姜【半两】
　　右水三升煎至豆熟取豆食去滓余汁饮之
　　红雪　治脚气气毒身内外烦热疮肿狂叫及诸丹石毒瘴疠时行一切风热方
　　升麻【三两】　大青【三两】　桑白皮【二两】　犀角【屑一两半】羚羊角【一两】　诃子【三十个去核】　防榔【三十个】
　　苏木【六两】　山栀子【三十个】　槐花【末一两】
　　淡竹叶【四两】
　　右并剉细以水二斗浸经宿煎取一斗下上好朴硝十斤又煎以栁箆子搅于新瓦盆中贮又经宿去余煎不尽水即成红雪
　　神功丸　疎解诸秘滞及交气下流腰脚疼重胀满大黄【三两】　人参【半两】　诃子【炮去核二两】　麻仁【另研五两】
　　右杵研为细末炼蜜为丸如梧桐子大每服三十丸温水下不以时以通为度未通更加丸数老少虚气以意加减
　　石南丸　治肾气虚客风湿隂脚气筋急拘挛湿痹缓弱下气除筋骨间邪气湿不仁寒厥痿痹腰脊脚痛膝冷转筋腿不能久立及如履物隠痛
　　石南叶【炙去毛】　桂【去皮】　附子【炮】　防风【去芦各六两】牛膝【酒浸】　白茯苓【去皮各八两】　熟地黄
　　兎丝子【酒浸各二分】　薏苡仁【六分】　五加皮【六分】
　　右为细末用大木一枚去皮子蒸熟研成膏和前药末为剂如干硬入少熟蜜和剂为丸如梧桐子大空心木酒下三十丸日二
　　金牙酒　治瘴疠毒气中人风冷湿痹口防面戾半身不遂手足拘挛厯节肿痛甚者少腹不仁名曰脚气无所不治
　　金牙石【一斤】　苁蓉【去鳞酒浸】　白茯苓【去皮】
　　侧子【炮去皮】　附子【炮去皮脐】　天雄【炮去皮】　当归人参　防风　黄耆　薯蓣　细辛　桂【去皮】萆薢　萎防　白芷　桔梗　黄芩　逺志【去心】牡荆子　川芎　地骨皮　五加皮　杜仲【炒剉】厚朴【炙】　枳实【面炒去瓤】　白术【各三两】　独活【半斤】茵　石南【微炒】　狗脊【去毛各二两】　牛膝
　　丹参【各五两】　磁石【十两】　薏苡仁
　　麦门冬【去心各十两】　石斛【八两去根】　蒴藿【四两】
　　生地黄【切二升】
　　右三十九味剉以酒八斗渍七日温服一合日四五夜一合药细研别绢袋盛共药同渍药力和善主治极多凡是风虚四体小觉有风疴者皆须时服一依方合之不得辄信人大言浪有加减
　　八味丸　治虚损不足大渇饮水腰脊痛小腹拘急小便不利及脚气上少腹不仁
　　熟地黄【八两】　小茱莄　薯蓣【各四两】　泽防牡丹皮　白茯苓【去皮各三两】　桂【去皮】　附子【各二两】
　　右为末炼蜜为丸如梧桐子大酒下三十丸张仲景云久服去附子加五味子
　　海桐皮散　治风湿两腿肿满疼重及一切风顺凝滞气除百节拘挛痛
　　海桐皮【一两】　羚羊角屑　薏苡仁【各二两】
　　防风　羌活　桐桂【去皮】　熟干地黄【各一两】防榔【一两】　赤茯苓【去皮一两】
　　右为散每服三钱水一琖生姜五片同煎至七分去滓温服
　　木香饮子　治隂脚气冷积于蔵胀闷冲心呕逆木香【八分】　吴茱萸　桔梗【各六分】　大腹子【五个】大黄【四分】　厚朴【八分姜汁浸炙】
　　右为麁散每服三钱水一大盏入生姜三片同煎至七分去滓温服如人行十里再服良久气通乃差
　　松节散　治脚气冷抟于筋转筋挛痛
　　松节【取茯神中根心子用一两剉如米】　乳香【一钱槌碎】
　　右用银石器中炒令焦只留一二分性出火毒研细每服一钱至二钱热木酒调下应是病治之
　　木丸　治风湿脚气两足缓弱转筋疼痛久服歩履如飞
　　大【大者一枚破为两段去瓤子入通明乳香一两研】　青盐【二钱研】甘菊花头子【研为末二两】
</div>
    <div class="pagination">
<span class="current-page">1</span><a href="脚气治法总要_page2.html">2</a><a href="脚气治法总要_page3.html">3</a><a href="脚气治法总要_page4.html">4</a><a href="脚气治法总要_page5.html">5</a><a href="脚气治法总要_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
