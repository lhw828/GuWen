<!DOCTYPE html>
<html>
<head>
    <meta charset="UTF-8">
    <title>普济方 - 第 3380 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3380 页/共 3614 页</h1>
    <div class="content">　　治妇人久无子息。大有神效。

　　茯苓桂川芎人参当归（各二两）细辛（二两半）沉香五味子（各一两）川牛膝沙参白薇琥珀（各半两）川乌（一个）川椒（一两半）蜜（一斤）上为细末。炼蜜和丸如梧桐子大。每服五十丸。温酒下。醋汤亦得。日进二服。

　　杜蘅丸

　　治妇人腹脏久积风冷。血气凝涩。不能宣通。故令无子。

　　杜蘅附子（炮裂去皮脐）细辛（各一两）防风（去芦）白茯苓（各一两）白薇牛膝（去苗）半夏（汤洗七遍去滑微炒）沙参（去芦头）秦艽（去苗）桂心川椒（去目及闭口者微炒去汗）菖蒲本蛇床子（各三分）上为细末。炼蜜和丸如梧桐子大。每服三十丸。空心及晚食前温酒下。有子即住服。

　　杜蘅丸

　　治妇人久无子。断绪。

　　杜蘅（三月三日采根洗曝干锉）半夏（汤洗二十遍碎用生姜炒）白薇桔梗（锉炒）附子（炮制去皮脐）牛膝（切酒浸经宿各一两）石菖蒲细辛（去苗叶）蜀椒（去合口并目炒出汗）浓朴（去粗皮姜汁炙）沙参（去芦头）防风（去叉）干姜（炮锉）桂（去粗皮各半两）上为末。炼蜜和丸如梧桐子大。每服温酒下三十丸。渐加三十丸。早晨日午各一服。

　　吉祥丸

　　（出千金方）

　　治妇人积年不孕。

　　天麻柳絮牡丹茯苓干地黄桂心（各一两）五味子桃花白术芎（各二两）覆盆子（一斗）桃仁（一百枚）菟丝子楮实子（各一升）上为末。炼蜜和丸如绿豆大。每服空心饮苦酒下五丸。日中一服。晚一服。

　　秦桂丸

　　（一名螽斯丸出大全良方）

　　治妇人无子。服有效。

　　秦艽（去芦）桂心（不见火）杜仲（去皮姜制炒断）防风浓朴（各三分姜制）附子（生去皮脐）白茯苓（各一两半）白薇干姜（炮）沙参牛膝（酒浸）半夏（各半两）人参（一两）细辛（二两一分）上为细末。炼蜜为丸如赤豆大。每服三十丸。

　　空心食前醋汤米饮任下。未效加丸数。已觉有孕。便不可服。用温酒下亦得。昔金城太守范罗谨上。臣验此术。若服药四十日无子。请戮臣一家以令天下。医人戒其方。因张伯高学士传云。此药诸士大夫服后俱有应验。就药缄上书二句。云修合者用意以诚。服饵者存心以仁。不患乎无子也。服此如觉无益。稍加丸数为度。如服七日后阴阳和觉有娠。此药与前太子中舍宇文妻李氏年四十无子。服此药十三日有娠。此药螽斯丸。屡用屡验。此方不可不广传与人。夫不在家不可服。

　　扶血丸

　　（出仁存方）

　　治妇人无子。

　　紫石英海螵蛸（半两）熟艾（醋炙一两）卷柏（一两）覆盆子（四两）阿胶（炒）包金土（各一两）柏子仁（二两二钱）阳起石（半两）熟地黄（一两半）牡蛎（二两）磁石（二下。食前。

　　禹余粮汤

　　治妇人胞胎寒冷。绝产无子。

　　禹余粮（淬七遍）白僵蚕（去黑微炒）乌贼鱼骨（去甲皮各一两）龙骨（碎研）桂（去粗皮）灶下黄土（无灰者）石苇（去毛炒）干姜（炮）滑石（研）赤芍药半夏（浆水浸一宿生绢袋子搽洗去滑切开生姜汁炒黄）代赭（丁头者研各半两）上捣筛。

　　每服三钱匕。水一

　　阳起石丸

　　（出危氏方）

　　治丈夫真精气不浓。不能施化。是以无子。

　　阳起石（火红碎极细）鹿茸（燎去毛酒蒸焙）菟丝子（水淘净酒浸蒸焙别研）天雄（炮去皮）韭子（炒）肉苁蓉（酒浸各一两）覆盆子（酒浸）石斛（去根）桑寄生沉香（别研）原蚕蛾（酒炙）五味子（各半两）上为细末。酒煮。糯米糊为丸如梧桐子大。每服七十丸。空心盐酒或盐酒下。

　　紫石英丸

　　（出大全良方）紫石英阿胶当归川芎赤芍药川续断（各一两）柏子仁（二两）熟地黄（三两）白术鹿茸桂心（各半两）上为末。炼蜜为丸如梧桐子大。空心温酒下二十丸。

　　兼治虚中有热。头目旋晕。足如履空。呕吐不食。月水不调。或多或少。皆虚症也。久服能生发。令有

　　调经散

　　（出便产须知）

　　疗月候不调。或在月前。或在月后。或多或少。或逾月不至。或一月两来。此是病

　　主不孕。

　　吴茱萸（一两半去目闭口沸汤洗通三次）半夏（一两汤泡七次）当归（一两去芦酒洗）人参麦门冬（一两半去皮）白芍药（京南者）川芎（色如腊者）牡丹皮浓朴（去皮不见火）阿胶（蚌粉炒如珠子）甘草（炙一两）上咀。每服三钱。水一盏半。生姜五片。煎至八分去滓。食前稍热服。月候既调。月月如期而来。按时而止。则当有孕。如欲娠。月候调匀。颜色肌肤如常。但苦沉重烦闷。不欲饮食。又不知患之所在。脉又平和。是欲妊也。如此经两月后。经忽不通。则结胎矣。既娠之后。多病恶阻。妇人怯弱。

　　有风气痰饮。则其病状沉重。昏眩。恶闻食气。喜啖咸酸。甚则寒热。心烦呕痰。恍惚不能支持。轻者不服药亦不妨。重者须服药。

　　诜诜丸

　　治妇人冲任虚寒。胎孕不成。或多损堕。

　　泽兰叶白术（各一两半）肉桂（去粗皮）干姜（泡各半两）熟地黄（洗焙）当归（洗焙各二两）川芎石斛（酒浸锉炒）白芍药牡丹皮（去心）延胡索（各一两）上为细末。醋面糊丸如梧桐子大。每服五十丸。温酒空心下。一方无干姜、肉桂、白术。有白薇、人参。

　　坐导药方夫求子者。服药须有次第。不得不知其次第。谓男服七子散。女服荡胞

　　汤。及坐导药。再服紫石门冬丸。则无不得效矣。

　　皂荚（一两炙去皮子）大黄戎盐矾石（烧）当归（各二两）五味子干姜（各三两）细辛（三两）蜀椒（炒出汗二两）葶苈子苦瓠（各三分一方作山茱萸）上为末。捣筛。纳轻绢袋子。如中指许大。长三寸。盛之令满。纳子门中。坐任意。勿行走急。小便时即出之。

　　便后仍纳。一日当有青黄冷汁。汁尽止。即可交合。自有子。若未见病出亦可。至十日安之。本为子宫有冷恶物。故令无子。值天阴冷。即发疼痛。须候病出尽。方已。不可中辍。每日早晚用苦菜煎汤熏洗。一方无葶苈。一方有砒霜三分。着药后一日。乃服紫石门冬丸。

　　钟乳丸

　　治妇人断绪无子。

　　钟乳（研一伏时）白矾（烧令汁尽各一两）阿胶（炙令燥黄）紫石英（研细）蜀椒（去目及闭口者炒去汗）生干地黄（焙）五味子（炒）蛇床子（炒）原蚕蛾（炒）石亭脂（研极细各半两）上除石药别研外。余药为末。和匀。炼蜜和捣丸如梧桐子大。每日空心暖酒下二十丸。渐加至三十丸。

　　庆云散

　　治丈夫阳气不足。不能施化。施化无成。

</div>
    <div class="pagination">
<a href="普济方_page3379.html">上一页</a><span>...</span><a href="普济方_page3375.html">3375</a><a href="普济方_page3376.html">3376</a><a href="普济方_page3377.html">3377</a><a href="普济方_page3378.html">3378</a><a href="普济方_page3379.html">3379</a><span class="current-page">3380</span><a href="普济方_page3381.html">3381</a><a href="普济方_page3382.html">3382</a><a href="普济方_page3383.html">3383</a><a href="普济方_page3384.html">3384</a><a href="普济方_page3385.html">3385</a><span>...</span><a href="普济方_page3381.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
