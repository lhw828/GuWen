<!DOCTYPE html>
<html>
<head>
    <meta charset="UTF-8">
    <title>圣济总录 - 第 44 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 44 页/共 447 页</h1>
    <div class="content">　　黄 桂（去粗皮） 巴戟天（去心） 石斛（去根） 泽泻 白茯苓（去黑皮） 柏子仁 干姜（炮） 蜀椒（去目并闭口，炒出汗各三两） 防风（去叉） 独活（去芦头） 人参（各二两）天雄（炮裂，去皮脐） 芍药 附子（炮裂，去皮脐） 乌头（炮裂，去皮脐） 茵芋 半夏（汤洗七遍去滑） 细辛（去苗叶） 白术 黄芩（去黑心） 栝蒌根 山茱萸（各一两）上二十三味， 咀，绢袋盛，以清酒三斗渍之，秋冬七日，春夏三日。初服三合，渐加之，以微麻木为效，日再。

　　治脾痹四肢怠惰，发咳。大半夏汤方。

　　半夏（为末，生姜汁和作饼，曝干五两） 白术 白茯苓（去黑皮） 人参 甘草（炙）附子（炮裂，去皮脐） 陈橘皮（汤浸，去白，焙各二两） 桂（去粗皮三两）上八味，锉如麻豆。每服五钱匕，水一盏半，生姜五片，煎至一盏，去滓温服，日三。

　　治脾痹四肢懈惰，肉极肌热。麻黄汤方。

　　麻黄（去根节） 枳实（去瓤，麸炒） 防风（去叉） 白术 细辛（去苗叶各三两） 石膏（碎八两） 附子（炮裂，去皮脐四两） 甘草（炙） 桂（去粗皮各二两）上九味，锉如麻豆。每服五钱匕，水一盏半，生姜五片，煎至一盏，去滓温服，日三。

　　治脾痹四肢懈惰，皮肤不通，外不得泄。风引汤方。

　　独活（去芦头四两） 当归（切，焙） 白茯苓（去黑皮各三两） 干姜（炮） 甘草（炙） 人参黄 防风（去叉各二两） 桂（去粗皮） 附子（炮裂，去皮脐各一两） 大豆（二升熬，去皮）上一十一味，锉如麻豆。每服五钱匕，水一盏，酒半盏，煎至一盏，去滓温服，日三夜一。

　　治脾痹发咳呕汁。温中法曲丸方。

　　法曲（炒） 吴茱萸（汤浸，焙，炒） 小麦 （微炒各五合） 枳实（去瓤，麸炒） 甘草（炙） 桂（去粗皮） 浓朴（去粗皮，生姜汁炙） 当归（切，焙） 白茯苓（去黑皮各三两） 细辛（去苗叶） 干姜（炮） 麦门冬（去心，焙） 人参 桔梗（炒） 附子（炮裂，去皮脐各一两上一十五味，为细末，炼蜜丸如梧桐子大。每服七丸，食前熟水下，日三。

　　卷第一十九　诸痹门

　　肺痹

　　论曰：风寒湿三气杂至，合而为痹。以秋遇此者为皮痹，皮痹不已，复感于邪，内舍于肺，是为肺痹。其候胸背痛甚，上气、烦满、喘而呕是也。

　　治肺痹上下痞塞，不能息。橘皮丸方。

　　陈橘皮（汤浸，去白，焙） 桔梗（锉，炒） 干姜（炮裂） 浓朴（去粗皮，生姜汁炙） 枳实（去瓤，麸炒） 细辛（去苗叶各三分） 胡椒 蜀椒（去闭口及目，炒出汗） 乌头（炮裂，去皮尖各二两） 荜茇（二两半） 人参 桂（去粗皮） 附子（炮裂，去皮脐） 白茯苓（去黑皮） 前胡（去芦头） 防葵 芎 （各一两） 甘草（炙） 当归（切，焙各二两） 白术吴茱萸（汤洗，焙干，炒各一两半） 大黄（湿纸裹，煨香熟半两） 槟榔（锉一两） 葶苈（隔纸炒一分） 紫苏子（炒二两）上二十五味，捣罗为末，炼蜜丸梧桐子大。每服十丸，温酒下，日三。觉有热者，空腹服之。

　　治肺痹复感风冷，胸胁满急。杏仁丸方。

　　杏仁（汤浸，去皮尖、双仁，微炒） 赤茯苓（去黑皮） 防葵（各二两） 吴茱萸（汤洗，焙干，炒） 陈橘皮（汤浸，去白，焙） 桂（去粗皮） 防风（去叉） 泽泻（各一两） 白术射干上一十四味，捣罗为末，炼蜜丸如梧桐子大。每服十丸，食前温酒下，渐加至三十丸，日再。

　　治肺痹上气闭塞，胸中胁下支满，乍作乍止。不得饮食，唇干口燥，手足冷痛。当归汤方。

　　当归（切，焙） 防风（去叉） 黄 （细锉各二两） 柴胡（去苗八两） 细辛（去苗叶） 麻黄（去根节，煮一二沸，掠去沫，控干） 人参（各一两） 杏仁（去皮尖、双仁，炒黄五十枚）上一十一味，粗捣筛。每服四钱匕，水一盏，入生姜七片，枣二枚劈破，同煎至六分，去滓温服，不计时候，日三夜二。

　　治肺痹上气发咳。五味子汤方。

　　五味子（三两） 紫苏子（炒八两） 麻黄（去根节） 细辛（去苗叶） 紫菀（去苗土） 黄芩（去黑心） 甘草（炙各二两） 人参 桂（去粗皮） 当归（焙各一两） 半夏（汤洗去滑七遍三上一十一味，粗捣筛。每服四钱匕，水一盏，入生姜五片，同煎至六分，去滓温服，不计时候。上气病亦单煮紫苏子及生紫苏叶，冬月煮干枝茎叶服。

　　治肺痹胸心满塞，上气不下。紫苏子汤方。

　　紫苏子（炒八两） 半夏（汤洗去滑七遍五两） 陈橘皮（汤浸，去白，焙） 桂（去粗皮各三两） 甘草（炙） 人参 白术（各二两）上七味，粗捣筛。每服四钱匕，水一盏，入生姜五片，枣（二枚劈），同煎至六分，去滓

　　卷第一十九　诸痹门

　　肾痹

　　论曰：《内经》谓风寒湿三气杂至，合而为痹。又曰：以冬遇此者为骨痹。骨痹不已，复感于邪，内舍于肾，是为肾痹。其证善胀，尻以代踵，脊以代头。盖肾者胃之关，关门不利，则胃气不行，所以善胀，筋骨拘迫，故其下挛急，其上蜷屈，所以言代踵代头也。

　　治肾脏虚乏，久感寒湿，因而成痹。补损益气。远志丸方。

　　远志（去心） 山芋 肉苁蓉（去皴皮，酒浸，切，焙） 牛膝（去苗，酒浸，切，焙各一两） 石斛（去根） 天雄（炮裂，去皮脐） 巴戟天（去心） 人参 山茱萸 泽泻 菟丝子（酒浸一宿，别捣） 茯神（去木） 覆盆子 续断 生干地黄（焙） 桂（去粗皮） 鹿茸（酒炙，去毛） 甘草（炙，锉） 附子（炮裂，去皮脐） 牡丹皮 白茯苓（去黑皮） 五味子 杜仲（去粗皮，炙，锉各一分） 蛇床子 楮实（微炒） 黄 （各一两）上二十六味，捣罗为末，炼蜜和捣数百下，丸如梧桐子大。每服空心温酒下二十丸，加至三十丸。

　　治肾脏虚冷，邪气乘虚，身体冷痹不仁，手足牵强，举动艰难；或肌肉 动，引腰脊及左右偏急，不能饮食；或因房室发动。防风丸方。

　　防风（去叉） 白茯苓（去黑皮） 细辛（去苗叶） 白术 附子（炮裂，去皮脐） 桂（去粗皮） 泽泻（各半两） 甘草（炙，锉） 紫菀（去苗） 芍药 牛膝（去苗，酒浸，切，焙） 栝蒌根（各三分） 山茱萸 熟干地黄（焙） 半夏（汤洗七遍去滑，焙） 独活（去芦头） 山芋（各一分）上一十八味，捣罗为末，炼蜜为丸，如梧桐子大。每日空腹温酒下十丸，日再服。未瘥更加丸数，此药宜久服。

　　治肾脏中风湿，腰痛、脚膝偏枯，皮肤 痹。语声謇涩，两耳虚鸣，举体乏力，面无颜色，志气不乐，骨节酸疼。茵芋散方。

　　茵芋（去茎） 杜仲（去粗皮，炙，锉） 石南 石龙芮 羊踯躅（微炒） 麝香（研）狗脊（去毛） 当归（锉，炒） 干蝎（微炒） 桑螵蛸（微炒） 菖蒲（各半两） 赤箭 独活（去芦头） 附子（炮裂，去皮脐） 天雄（炮裂，去皮脐） 甘菊花 牛膝（去苗，酒浸，切，焙） 木香上二十一味，捣罗为散。每服二钱匕，食前温酒调下，日再服。

　　治肾脏中风，脚膝麻痹，腰背强直、疼痛，言语不利，面色萎黑，肌体羸瘦。白附子丸方。

　　白附子（炮裂） 干蝎（微炒） 防风（去叉） 天麻 天雄（炮裂，去皮脐） 黄（锉） 萆独活（去芦头） 丹参 当归（锉，炒） 肉苁蓉（去皴皮，酒浸一宿，焙） 海桐皮（锉） 补骨脂 仙灵脾（各三分） 白花蛇（酒浸，去皮、骨，炙） 桂（去粗皮） 安息香 牛膝（去苗，酒浸，切，焙各一两） 雄黄（研，水飞过） 麝香（研各半两）上二十味，捣罗为末，炼蜜和捣三五百下，丸如梧桐子大。每服三十丸，空心温酒下，日再服。

　　治肾脏气虚，外邪杂至，脚膝缓弱，腰脊不可转侧，日加疼痹。石龙芮汤方。

　　石龙芮 独活（去芦头） 防风（去叉） 茯神（去木） 杜仲（去粗皮，炙，锉） 萆丹参羌活（去芦头） 五味子 细辛（去苗叶） 牛膝（酒浸，切，焙） 当归（锉，炒） 人参（各三分） 天雄（炮裂，去皮脐） 麻黄（去根节，煎，掠去沫，焙） 桂（去粗皮各一两） 枳壳（去瓤，麸炒半两）上一十七味，锉如麻豆。每服四钱匕，水一盏，入生姜五片，同煎至六分。去滓温服，不计时候。

　　治肾虚中风湿，腰脚缓弱，顽痹不仁，颜色苍黑，语音混浊，志意不定，头目昏，腰背强痛，四肢拘急，体重无力。麻黄汤方。

　　麻黄（去根节，煎，掠去沫，焙） 羌活（去芦头） 桂（去粗皮） 附子（炮裂，去皮脐）侧子（炮裂，去皮脐各一两） 防己 当归（锉，炒） 海桐皮 牛膝（酒浸，切，焙） 甘菊花羚羊角（镑） 茵芋（去茎） 五加皮（各三分） 甘草（炙，锉半两） 防风（去叉） 白术（各三两上一十六味，锉如麻豆。每服四钱匕，水一盏，入生姜五片，同煎至七分，去滓温服，不计时候。

　　治肾气虚冷，复感寒湿为痹。牛膝酒方。

　　牛膝 秦艽（去苗土） 芎 防风（去叉） 桂（去粗皮） 独活（去芦头） 丹参 白茯苓（去黑皮各二两） 杜仲（去粗皮，锉，炒） 附子（炮裂，去皮脐） 石斛（去根） 干姜（炮）麦门冬（去心） 地骨皮（各一两半） 五加皮（五两） 薏苡仁（一两） 大麻子（炒半两）上一十七味，锉切如麻豆，以生绢袋盛，酒一斗浸，春夏三日，秋冬五日。每服半盏，空心温服，日再。

　　卷第一十九　诸痹门

　　痛痹

　　论曰：《内经》谓寒气胜者为痛痹。夫宜通，而塞则为痛。痹之有痛，以寒气入经而稽迟，泣而不行也。痛本于寒气偏胜，寒气偏胜，则阳气少阴气多，与病相益。治宜通引营卫，温润经络。血气得温则宣流，自无壅阏也。

　　治风湿痹，四肢疼痹，拘挛浮肿。茯苓汤方。

　　赤茯苓（去黑皮） 桑根白皮（各二两） 防己 桂（去粗皮） 芎 芍药 麻黄（去根节各上七味，粗捣筛。每服五钱匕，水一盏半，枣一枚去核，煎取一盏，去滓温服。连三服后，以热姜粥投之，汗出为度。

　　治风湿痹，皮肉不仁，骨髓疼痛不可忍者。天雄丸方天雄（炮裂，去皮脐） 附子（炮裂，去皮脐各一两） 桂（去粗皮一两半） 干姜（炮三两）上五味，为细末，炼蜜丸如梧桐子大。每服二十丸，温酒下，日三夜一。

　　治风湿痹，腰脚疼痛不可忍，久不瘥者。去毒丸方。

　　天雄（炮裂，去皮脐） 附子（炮裂，去皮脐） 桂（去粗皮各一两） 白僵蚕（直者，炒三两） 防风（去叉三分）上五味，为细末，炼蜜丸如梧桐子大。每服二十丸，温酒下，日三夜一。

　　治诸风寒湿骨肉痹痛。当归摩膏方。

　　当归（切，焙） 细辛（去苗叶各一两半） 桂（去粗皮一两） 生地黄（一斤切，研，绞取汁） 天雄（十枚去皮脐，生用） 白芷（三分留一块不锉，全用） 芎 （半两） 丹砂（研一两） 干姜（炮三分） 乌头（去皮脐，生用一两三分） 松脂（四两） 猪脂（五斤别炼，去滓）上一十二味，先将八味锉如大豆粒，以地黄汁浸一宿，与猪脂、松脂同慢火煎，候至留者一块白芷黄色，以浓绵滤去滓，瓷合盛，入丹砂末，不住搅，至凝即止。每用药用火炙手，摩病处千遍。

　　治风寒湿痹，皮肉不仁，骨髓疼痛不可忍。宜服茵芋浸酒方。

</div>
    <div class="pagination">
<a href="圣济总录_page43.html">上一页</a><span>...</span><a href="圣济总录_page39.html">39</a><a href="圣济总录_page40.html">40</a><a href="圣济总录_page41.html">41</a><a href="圣济总录_page42.html">42</a><a href="圣济总录_page43.html">43</a><span class="current-page">44</span><a href="圣济总录_page45.html">45</a><a href="圣济总录_page46.html">46</a><a href="圣济总录_page47.html">47</a><a href="圣济总录_page48.html">48</a><a href="圣济总录_page49.html">49</a><span>...</span><a href="圣济总录_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
