<!DOCTYPE html>
<html>
<head>
    <meta charset="UTF-8">
    <title>本草纲目 - 第 137 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 137 页/共 603 页</h1>
    <div class="content">　　（音袄。《别录》下品）【释名】钩、 （《尔雅》）、苦板。

　　时珍曰：凡物稚曰 ，此物嫩时可食，故以名之。

　　【集解】弘景曰：苦处处有之，伧人取茎生食之。

　　保升曰：所在下湿地有之，茎圆无刺，可生啖，子若猫蓟。五月五日采苗，曝干。

　　恭曰：今人以为漏芦，非也。

　　时珍曰：《尔雅》钩、 。即此苦 也。 大如拇指，中空，茎头有苔似蓟，初生可食。许慎《说文》言：江南人食之下气。今浙东人清明节采其嫩苗食之，云一年不生疮疖。亦捣汁和米为食，其色清，久留不败。《造化指南》云：苦板大者名苦藉，叶如地其无花实者，名地胆草，汁苦如胆也。处处湿地有之。入炉火家用。

　　苗

　　【气味】苦，微寒，无毒。

　　【主治】面目通身漆疮。烧灰敷之，亦可生食（《别录》）。烧灰疗金治丹毒（大明）。煎汤洗痔，

　　草部第十五卷　草之四

　　漏芦

　　（《本经》上品）【释名】野兰（《本经》）、荚蒿（苏恭）、时珍曰：屋之西北黑处谓之漏；凡物黑色谓之芦。此草秋后即黑，异于众草，故有漏芦之称。《唐韵》作KT ，其荚如麻，故俗呼为鬼油麻云。

　　【集解】《别录》曰：漏芦生乔山山谷。八月采根，阴干。

　　弘景曰：乔山应是黄帝所葬处，乃在上郡。今出近道。市人取苗用之。俗中取根名鹿骊根，苦酒摩以疗疮疥。

　　恭曰：此药俗名荚蒿，茎叶似白蒿，花黄，生荚，长似细麻之荚，大如箸许，有四五瓣，七、八月后皆黑，异于众草，蒿之类也。常用其茎叶及子，未见用根。其鹿骊，山南谓之木藜芦，有毒，非漏芦也。今人以马蓟似苦 者为漏芦，亦非也。

　　志曰：别本注言漏芦茎大如箸，高四五尺，子房似油麻房而小。江东人取其苗用，胜于根。江宁及上党者佳。陶云鹿骊，苏云木藜芦，皆非也。漏芦自别。

　　藏器曰：南人用苗，北土用根，乃树生，如茱萸树，高二三尺，有毒杀蛊，山人以洗疮疥。

　　保升曰：叶似角蒿，今曹、兖州下湿处最多。六月、七月采茎，日干，黑于众草。

　　大明曰：花苗并可用。形并气味似干牛蒡，头上有白花子。

　　颂曰：今汴东州郡及秦、海州皆有之。旧说茎叶似白蒿，花黄有荚，茎若箸大，房类油麻而小。今诸郡所图上，惟单州者差相类；沂州者花叶颇似牡丹；秦州者花似单叶寒菊，紫色，五、七枝同一干；海州者，花紫碧，如单叶莲花，花萼下及根旁有白茸裹之，根如蔓荆而细，又类葱本，黑色，淮甸人呼为老翁花。三州所生花虽别，而叶颇相类，但秦、海州者叶更作锯齿状。一物而殊类如此，医家何所适从？当依旧说，以单州出者为胜。又本草飞廉一名漏芦，云与苦 相类，其根生则肉白皮黑，干则黑如玄参。七、八月采花，阴干用。

　　所说与秦州、海州所图漏芦花、叶及根颇相近，然彼人但名漏芦，不曰飞廉也。

　　曰：一种真似漏芦，只是味苦、酸，误服令人吐不止。

　　时珍曰：按沈存中《笔谈》云：今方家所用漏芦乃飞廉也。飞廉一名漏芦，苗似苦，根如牛蒡绵头者是也。采时用根。今闽中所谓漏芦，茎如油麻，高六七寸，秋深枯黑如漆，采时用苗，乃真漏芦也。余见飞廉下。

　　根苗

　　【修治】 曰：凡采得漏芦，细锉，以生甘草相对拌蒸之，从巳至申，拣出晒干用。

　　【气味】苦、咸，寒，无毒。《别录》曰：大寒。藏器曰：有毒。

　　杲曰：无毒。足阳明本经药也。

　　大明曰：连翘为之使。

　　【主治】皮肤热毒，恶疮疽痔，湿痹，下乳汁。久服轻身益气，耳目聪明，不老延年（《本经》）。止遗溺，热气疮痒如麻豆，可作浴汤（《别风赤眼，小儿壮热，扑损，续筋骨，乳痈、瘰 、金疮，止血排脓，补血长肉，通经脉（大明【发明】弘景曰：此药久服甚益人，而服食方罕见用之。近道出者，惟疗 疥耳，市人皆取苗用。

　　为手足阳明药，而古方治痈疽发背，以漏芦汤为首称也。庞安常《伤寒论》治痈疽及预解时行痘疹热，用漏芦叶，云无则以山栀子代之。亦取其寒能解热，盖不知其能入阳明之故也。

　　【附方】旧二，新六。

　　腹中蛔虫：漏芦为末，以饼 和方寸匕，服之。（《外台秘要》）时泄痢，冷热不调：以漏芦一两，杵为散。每服一钱，以猪肝一两，入盐少许，以水同煮熟，空心顿食之。（《圣惠方》）入药末一半，同熬成膏，入后末和丸梧子大，每温水下三十丸。（《圣济总录》）产后带下：方同上。

　　乳汁不下，乃气脉壅塞也，又治经络凝滞，乳内胀痛，邪畜成痈，服之自然内消：漏二两半，蛇蜕十条（炙焦），栝蒌十个（烧存性）。为末。每服二钱，温酒调下，良久以热羹汤投之，以通为度。（《和剂方》）历节风痛，筋脉拘挛：古圣散：用漏芦（麸炒）半两，地龙（去土炒）半两，为末。生姜二两取汁，入蜜三两，同煎三五沸，入好酒五合，盛之。每以三杯，调末一钱，温服。（《圣济总录》）一切痈疽发背，初发二日，但有热证，便宜服漏芦汤，退毒下脓，乃是宣热拔毒之剂，热退半两，大黄（微炒）一两，为细末。每服二钱，姜枣汤调下。（李迅《痈疽集验方》）白秃头疮：五月收漏芦草，烧灰，猪膏和涂之。（《圣济总录》）

　　草部第十五卷　草之四

　　飞廉

　　（《本经》上品）【释名】漏芦（《别录》）、木禾（《别录》）、（《别录》）、伏猪（同）、天荠（同）。

　　尾，有角，能致风气。此草附茎有皮如箭羽，复疗风邪，故有飞廉、飞雉、飞轻诸名。

　　【集解】《别录》曰：飞廉生河内川泽，正月采根，七月、八月采花，阴干。

　　弘景曰：处处有之。极似苦 ，惟叶多刻缺，叶下附茎，轻有皮起似箭羽，其花紫色。

　　俗方殆无用，而道家服其枝茎，可得长生，又入神枕方。今既别有漏芦，则此漏芦乃别名尔。

　　恭曰：此有两种：一种生平泽中，是陶氏所说者。一种生山冈上者，叶颇相似，而无刻缺，且多毛，其茎亦无羽，其根直下，更无旁枝，生则肉白皮黑，中有黑脉，日干则黑如玄参。用茎叶及根，疗疳蚀杀虫，与平泽者俱有验。今俗以马蓟似苦 者为漏芦，并非是也。

　　保升曰：叶似苦 ，茎似软羽，花紫色，子色白。所在平泽皆有，曰：凡使，勿用赤脂蔓，与飞廉形状相似，只赤脂蔓见酒则色便如血，以此可表识之颂曰：今秦州所图漏芦，花似单叶寒菊，紫色，五、七枝同一干。海州所图漏芦，花紫碧色，如单叶莲花，花萼下及根旁有白茸裹之，根黑色，如蔓荆而细，又类葱本，与陶苏所说飞廉相近，然彼但谓之漏芦。今医家罕有用飞廉者，不能的识。

　　时珍曰：飞廉，亦蒿类也。苏颂《图经》疑海州所图之漏芦是飞廉。沈存中《笔谈》亦言飞廉根如牛蒡而绵头。古方漏芦散下云，用有白茸者则是有白茸者，乃飞廉无疑矣。今考二物气、味、功、用俱不相远，似可通用，岂或一类有数种，而古今名称各处不同乎？

　　根及花

　　【修治】 曰：凡用根，先刮去粗皮，杵细，以苦酒拌一夜，漉出，日干细杵用。

　　【气味】苦，平，无毒。权曰：苦、咸，有毒。

　　【主治】骨节热，胫重酸疼。久服令人身轻（《本经》）。

　　螫针刺，鱼子细起，热疮痈疽痔，湿痹，止风邪咳嗽，下乳汁。久服益气明目不老，可煮可干用（《别录》）。主留血（《甄权》）。疗疳蚀，杀虫（苏恭）。

　　小儿疳痢，为散，浆水服，大效（萧炳）。治头风旋晕（时珍）。

　　【发明】时珍曰：葛洪《抱朴子》书，言飞廉单服可轻身延寿。又言服飞廉煎，可远涉疾行，力数倍于常。《本经》、《别录》所列亦是良药，而后人不知用，何哉？【附方】旧一。

</div>
    <div class="pagination">
<a href="本草纲目_page136.html">上一页</a><span>...</span><a href="本草纲目_page132.html">132</a><a href="本草纲目_page133.html">133</a><a href="本草纲目_page134.html">134</a><a href="本草纲目_page135.html">135</a><a href="本草纲目_page136.html">136</a><span class="current-page">137</span><a href="本草纲目_page138.html">138</a><a href="本草纲目_page139.html">139</a><a href="本草纲目_page140.html">140</a><a href="本草纲目_page141.html">141</a><a href="本草纲目_page142.html">142</a><span>...</span><a href="本草纲目_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
