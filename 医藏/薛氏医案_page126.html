<!DOCTYPE html>
<html>
<head>
    <meta charset="UTF-8">
    <title>薛氏医案 - 第 126 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 126 页/共 200 页</h1>
    <div class="content">　　龙胆草【炒焦】防风　青黛【各三钱】钩藤钩【二钱】黄连【炒钱二分】龙脑【一钱】牛黄　麝香【各二分】
　　右为末面糊丸粟米大毎服十丸煎金银花汤下薛按前丸心肝二经清热袪风化痰散气之寒剂葢疳者津液干涸之症不宜多服恐伤胃气无以滋肾水生肝血也
　　羌活膏　治脾虚肝热热盛生风或吐泻或误药变为慢惊之症
　　羌活　川芎　人参　白附子【炮各五钱】赤茯苓【五钱】天麻【一两】白僵蚕【酒炒】白花蛇【酒浸焙干】干蝎【炒去毒】雄黄　辰砂【另研各一分】附子【炮】防风　麻黄【去节】肉豆蔲　鸡舌香　藿香叶　沉香　木香【各二钱】轻粉　珍珠牛黄【各钱五分】龙脑【二分】麝香【一钱各另研】
　　右为末炼蜜丸豆大毎服一二丸薄荷汤化下薛按前方药味杂乱果脾气虚而成慢惊者当审用之恐发散真气重损阴血故也
　　抱龙丸　治伤风温疫身热昏睡风热痰实壅又治惊风潮搐及蛊毒中暑
　　雄黄【二钱五分】　　辰砂【五钱另研】　　天竺黄【一两】牛胆南星【四两】　麝香【五分另研】
　　右为末甘草汤丸皂子大每服一丸白汤化下薛按前丸化痰祛邪清热之功居多属肝心实热而致者用之殊效若脾肺虚弱而见昏睡痰嗽当用实鉴天麻散以调补元气
　　小续命汤治中风不省人事涎鸣失音肢体反张或时厥冷
　　麻黄【去节】　　人参　　　　黄芩
　　川芎　　　　芍药　　　　甘草【炒】
　　杏仁【去皮尖研】　　汉防己　　　官桂【各五钱】
　　防风【七钱五分】　　附子【炮去皮脐二钱】
　　右各另为末和匀毎服一钱姜水煎有热减桂附
　　寳鉴天麻散　治急惊脾胃虚弱或变慢惊者
　　半夏【七钱】　　天麻【二钱五分】　　甘草【炙】
　　白茯苓　　　白术【各二钱】
　　右入生姜三钱磁器内水煑干为末每服一钱五分姜汤调下
　　钓藤钩饮　治吐利脾胃亏损虚风慢惊
　　钓藤钩【三分】蝉殻　防风【炒】人参　麻黄　白僵蚕【炒】天麻　蝎尾【去毒炒各五钱】甘草【炙】川芎【各二钱五分】麝香【一钱另硏】
　　右为末毎服一二钱水煎
　　薛按慢惊之症属脾胃亏损所致前方乃辛温散表之药而无调补之功须审用之
　　大青膏　治伤风吐泻身温凉热
　　天麻　青黛【各一钱】白附子　干蝎【去毒】朱砂【五分】天竺黄【二钱】麝香【二分】乌稍蛇【肉酒浸焙】
　　右为末生蜜和膏毎服一豆粒许月中儿用半粒薄荷汤化服
　　愚按大青膏乃表散之剂也必外邪蕴结于肺而肺气之未损者乃可施之况前症属脾肺气虚而邪之所凑必以固脾胃为主否则虚虚之祸恐不能免矣
　　温白丸　治泻泄瘦弱冷疳洞利及久病而成慢惊天麻【五钱】白僵蚕【炮】白附子　干蝎【去毒】天南星【汤炮焙各二钱五分】
　　右为末面糊丸菉豆大毎服十丸米饮下
　　愚按前症属脾气虚寒无阳之症无风可散无痰可逐当兼用六君子汤十二味异功散木香散
　　参茋四圣散　治痘疮已出至六七日不起发不成脓人参　黄茋【炒】白术【炒】茯苓　当归　芍药【炒】川芎【各五分】紫草　木通　防风【各三分】糯米【一百粒】
　　右作二剂水煎服
　　陈氏木香散
　　木香　大腹皮　人参　桂心　赤茯苓　青皮前胡　诃棃勒　半夏【姜制】丁香　甘草【炙各等分】
　　右毎服二三钱姜水煎
　　薛按前方若豆疮已出未愈之间其疮不光泽不起发不红活五七日内泄泻作渇或肚腹作胀气促作喘或身虽热而腹胀足指冷或身热作渇或惊悸腹胀或汗出不止或寒咬牙疮不结痂此皆脾胃虚寒津液衰少急用此药治之若误认为实热用寒凉之药及饮蜜水生冷果之类必不治
　　十二味异功散
　　木香【二钱半】官桂【二钱】当归【三钱半】茯苓　白术【各二钱】人参　陈皮　厚朴【姜制】半夏【姜制】丁香【各二钱半】肉豆蔲【二钱半】附子【炮一钱半】
　　右毎服二三钱姜水煎
　　薛按前方若痘疮不光泽不起发不红活不结靥谓之表里俱虚宜用此药治之若闷乱烦渇吐泻不食腹痛腹胀痰喘气急谓之表里虚寒急用此药送豆蔲丸或十日至十一日当靥不靥烦渇咬牙手足并冷饮沸汤而不知热此阳虚脱陷急用此汤救之亦有复生者
　　百祥丸　治痘疮黑陷及而吐青绿水
　　红芽大防【隂干浆水煑软去骨复入元汁中煮】
　　右焙干为末水丸粟米大毎服十丸赤脂麻汤下薛按前方治痘疮黑陷耳骨冷咬牙吐泻者乃脾土虚败寒水反侮归肾之恶也用百祥丸泻之急以四君子加丁香陈皮木香厚朴炮姜以温补脾土身热饮水黑陷复起十救一二葢此症因脾土虚败寒水乗侮陈文秀先生云若治寒水于既侮之后何不保脾土于未败之先此发前人之未发况前药必耤脾胃之气连及于肾而才泻之吾恐胃气先伤而莫能及然非钱公之眀见不敢投非古昔之元气不敢用治者慎焉
　　牛李膏　治痘疮黑陷
　　牛李子
　　右杵汁石器内熬膏毎服皂子大煎杏胶汤化下
　　雄黄散　治痘后牙龈生疳蚀疮
　　雄黄【一钱】铜緑【二钱】
　　右同研细量疮大小干糁其上
　　化毒丹　治胎毒及痘后头面生疮眼目肿痛
　　生地黄　熟地黄　天门冬　麦门冬　参【各三两】甘草　甜硝【各二两】青黛【一两五钱】
　　右为末炼蜜丸芡大毎服一丸白汤化下
　　薛按前方生血凉血解毒寒中之剂用之得宜殊有良验
　　括蒌汤　治慢惊
　　括蒌根【二钱】白甘遂【一钱】
　　右慢火炒黄为末毎服二三分煎薄荷麝香汤下薛按徐用诚云钱氏治慢惊用括蒌汤恐传写误耳葢惊主风木甲木属阳病急易治乙木属隂病缓难治况小儿五臓之气未实神气未完而自病慢惊之症非病后及吐泻脾胃虚损而得者慎勿用此峻厉之剂
　　温惊丸　治慢惊风症
　　朱砂【一钱五分】天竺黄【五钱】龙脑【一钱】紫胭脂【一钱】牛胆南星【四两】
　　右各另为末用黄牛胆汁丸芡大毎服半丸砂糖汤化下
　　薛按慢惊属脾胃无阳肝木所胜之寒症故用温惊丸以温之但所用之药乃辛散阳气袪逐痰涎治者审之
　　人参理中丸　治中气虚热
　　人参　白术【炒】甘草【炙各等分】
　　右为末姜汁糊丸菉豆大毎服二三十丸白汤下
　　调中丸　治脾胃虚寒
　　白术　人参　甘草【炒各五钱】干姜【四钱炮】
　　右为末用蜜丸菉豆大毎服二三十丸白汤下薛按前二方本经自病之药即人参理中丸也若肾水侮土而虚寒者当加半夏茯苓陈皮或呕吐更加藿香泄泻加木香
　　张氏温脾散　治脾胃亏损腹脇虚胀乳食不进困倦无力
　　诃子肉　人参【各七钱】白术　木香　桔梗　茯苓藿香　陈皮　黄茋【各五钱】甘草【炙二钱半】
　　右毎服二三钱姜枣水煎
　　薛按前方治脾肺虚弱之症若肺病已去前症未已但用六君子汤以调补脾胃
　　归脾汤　治乳母脾经气郁致儿为患
　　人参　白术　茯神　黄茋　龙眼肉【各二钱】逺志【一钱】酸枣仁　木香　甘草【炙三分】
　　右姜枣水煎服加柴胡山栀名加味归脾汤
　　越鞠丸　治乳母六郁传儿为患或胸满吐酸齿痛疮疥等症
　　苍术　神麯【炒】香附子　山查　山栀【炒】抚芎麦芽【炒各等分】
　　右为末水调神麯糊丸桐子大毎服二三十丸白滚汤下子母并服
　　清心丸　治惊热烦躁
　　人参　茯神　防风　朱砂　柴胡【各二钱】金箔【三十片】
　　右为末炼蜜丸桐子大毎服一二丸竹沥调下
　　安神丸　治邪热惊啼心肝壮面黄颊赤
　　牙硝　白茯苓　干山药　麦门冬【去心焙】寒水石甘草【各五钱】朱砂【一两】龙脑【二分半】
　　右为末炼蜜丸芡大毎服半丸砂糖水化下薛按前方降火化痰辛散寒凉之剂不宜过服恐反伤脾胃也若睡中惊悸不安宜用秘安神丸若因乳母脾气郁热致儿为患者宜用加味逍遥散若因乳母怒气肝经发热致儿为患者宜用加味小柴胡汤若因乳母饮酒胃经发热致儿为患者宜用葛花解酲汤
　　右为末毎服二钱姜枣水煎
　　六神散　治面青啼哭口出气冷或泄防不乳
　　人参　山药　白术【各五钱】甘草【二钱】白茯苓　扁荳【各一两炒】
　　右为末毎服一钱姜枣水煎
　　当归散　治夜啼不乳
　　当归　白芍药　人参【各二钱半】甘草【炙一钱二分】桔梗陈皮【各一钱】
　　右为末毎服一二钱水煎灌之
　　蝉蜕钩藤散　治肚疼惊啼
　　钩藤　天麻　茯苓　川芎　白芍【各一钱】
　　右毎服一钱灯心水煎
　　羚羊角丸　治行迟
　　羚羊角【镑】生地黄【焙】酸枣仁　虎胫骨【醋炙黄】白茯苓【各五钱】肉桂　防风　当归　黄茋【各钱】
　　右为末炼蜜成剂毎服一皂子大白汤化下
　　葛花解醒汤　治乳母酒后乳儿遗热为患
　　白荳蔲　砂仁　葛花【各五钱】干生姜　白术　泽泻　神麯【炒各二钱】白茯苓　陈皮　人参　猪苓【各一钱半】木香【五分】青皮【三钱】
　　右为末毎服二钱白汤调服
　　薛按前汤气味辛散不得已而用之耳葢酒病服之虽效频服则隂损元气折人长命可不慎哉
　　花大膏　治夜啼
　　灯花【一颗】
</div>
    <div class="pagination">
<a href="薛氏医案_page125.html">上一页</a><span>...</span><a href="薛氏医案_page121.html">121</a><a href="薛氏医案_page122.html">122</a><a href="薛氏医案_page123.html">123</a><a href="薛氏医案_page124.html">124</a><a href="薛氏医案_page125.html">125</a><span class="current-page">126</span><a href="薛氏医案_page127.html">127</a><a href="薛氏医案_page128.html">128</a><a href="薛氏医案_page129.html">129</a><a href="薛氏医案_page130.html">130</a><a href="薛氏医案_page131.html">131</a><span>...</span><a href="薛氏医案_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
