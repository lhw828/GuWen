<!DOCTYPE html>
<html>
<head>
    <meta charset="UTF-8">
    <title>证治准绳 - 第 226 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 226 页/共 348 页</h1>
    <div class="content">　　右十二味细剉以竹沥浸一宿明日漉出却入铛中以腊月猪脂一斤慢火熬一食乆乗热以绵滤去滓候冷成膏磁盒盛旋取磨涂之兼以膏如枣大竹沥汤化服之
　　千金汤　治小儿热毒痈疽赤白诸丹毒气疮疖方漏芦　连翘　白敛　芒硝　甘草【炙各一分】大黄【四分】升麻　枳实　麻黄【去节】黄芩【各一分半】
　　右十味以水一升煎取五合儿生一日至七日取一合分三服八日至十五日取一合半分三服十六日至二十日取二合分三服二十日至三十日取三合分三服三十日至四十日取五合分三服
　　又方治小儿丹毒大肿身热百治不折
　　寒水石【十六分】干蓝青【切】竹沥【各一升】犀角　柴胡杏仁【去皮尖熬研各八分】生葛汁【四合澄清】知母【十分】甘草【五分】羖羊角【六分】芍药【七分】栀子【十一分】黄芩【七分】蜜【二升】石膏【十三分】
　　右十五味水五升并竹沥煮三升三合去滓内杏仁脂葛汁蜜微火煎二升三嵗儿服二合大者量加之药分太大婴儿服未得
　　又方治小儿丹数非一皆主之
　　大黄　甘草　当归　川芎　白芷　独活　黄芩　芍药　升麻　沉香　青木香　木兰皮【各一两】芒硝【三两】
　　右十三味以水一斗二升煮取四升去滓内硝汤中适寒温搨之干再用差乃止
　　汤张三太尉女年十五嵗病此诸医百药俱试而不能中召余视之以生料四物汤加防风黄芩一日而愈
　　生料四物汤　治血热生疮遍身肿痒及脾胃常弱不禁大黄等冷药尤宜服之
　　生地黄　赤芍药　川芎　当归　防风【各半两】黄芩【一钱半】
　　右六味防咀水煎量大小加减忌酒麫猪羊肉豆腐
　　丹小儿赤瘤主伤血热宜生地黄木通荆芥苦药发表之类外以芭蕉油涂患处
　　治小儿一切丹毒大赤肿身体壮热如火已服诸药未减宜服蓝青散方
　　蓝青　知母　栀子仁　甘草【微炙】杏仁【去皮尖双仁麸炒微黄各半两】寒水石　石膏　犀角屑　柴胡【去苖】黄芩【各一两】赤芍药　麢羊角屑【各二分】
　　右十二味为麄末每服一钱水一盏煎至五分去滓入竹沥蜜生葛等汁共一合更煎三两沸放温无时服量儿大小加减
　　解毒散
　　寒水石　滑石　石膏【各等分】
　　右三味为末入辰砂少许量儿大小灯下汤下
　　赤葛散　治因血热与风热相搏遍身丹毒燥痒日乆不消
　　赤葛【二两】甘草【三钱】
　　右二味碎每服二钱无灰酒一盏煎七分无时温服不饮酒者止用水一盏入酒一大匙同煎服
　　泉州大智禅师【文宥】经进必效方载神圣治小儿头面皮肤忽生疮疡火燎丹发起赤肿晕有碎小疮及赤晕上疮初发如钱渐晕开一二尺良乆遍身入口耳到脏腑即不救此证可畏速治之【此乃自积热得之】
　　甘草【一两或半两】
　　右一味拍破入水一盏或半盏煎汤温温令乳母全口呷含漱徐徐吐淋洗病处以手掌与揩不得犯指甲仍与儿甘草汤吃一用即不晕开良乆再淋三用立瘥
　　治丹毒土虺咬红散子
　　茜根【半斤】
　　右一味为末每服二钱温酒调下立効
　　治小儿一切丹毒通用
　　防火草【半两】紫葛　硝石【各半两】
　　右三味为末冷水调涂干即再涂以差为度
　　治小儿一切丹毒遍身发热硝石散
　　硝石【一两】乳香【一分】
　　右二味为末以鸡子清调涂之
　　又方
　　太隂精石【一两】白矾【一分】
　　右二味为末水调涂
　　治小儿诸丹遍身如火纒腰即杀人
　　芸薹子【不以多用】
　　右一味研细酒调饮兼涂丹上　一方以酒研细温服无时
　　治小儿一切热毒丹及赤肿疼痛
　　大黄　马牙硝【研各一两】
　　右二味先将大黄为末入牙硝同研水调涂患处干再易之
　　简要济众方治小儿丹毒从脐中起
　　灶下黄土年深者【细研】
　　右以屋漏水或新汲水和成泥贴之干即易之
　　子母秘録治小儿一切丹烦
　　栁叶【一斤】
　　右一味用水一斗煮三升日洗七八次
　　绿袍散
　　緑豆【五钱】大黄【二钱】
　　右二味为极细末用生姜薄荷汁入蜜涂
　　白玉散
　　白玉【即滑石】寒水石【各二钱半】
　　右二味为细末用醋调涂或井水调涂
　　碧雪
　　芒硝　青黛　寒水石　石膏　朴硝　马牙硝甘草【各一钱】
　　右七味为极细末傅
　　水黄散　治小儿赤瘤丹毒丹铍刀子疎去瘤头赤晕恶血毒汁
　　土硝【五钱】大黄【一钱】
　　右二味为极细末用新井水调匀涂
　　汤又傅丹毒方只一夜消尽用花蕋石生姜薄荷自然汁调鵞毛刷上患处为妙
　　胎毒发丹薛胎毒发丹者因胎毒内伏或频浴热汤或着烘衣或乳母饮食七情内热助邪为患发于头面四肢延及胸腹色赤游走不定古人云从四肢起入腹囊者皆不治当急令人随患处遍吮毒血各聚一处砭出之急服活命饮惟百日内忌砭以其肌肉难任也若发散过剂表虚热而赤不退者用补中益气汤加防风白芷寒凉过剂胃气受伤而热赤不退者用异功散加柴胡升麻或兼发搐等证用四君升麻当归钩藤若复用攻毒必致不起头额间患者当卧鎌砭之　一小儿患丹赤晕走彻遍身难以悉砭令人吮四肢胸背数处使毒血各凝聚而砭之先用活命饮末酒调二服又以金银花甘草节为末用人乳调服渐愈月余后两足皆肿仍砭之服前药而痊数日后两足复赤或用犀角解毒丸之类致乳食不进肚腹膨胀此复伤脾胃而然也敷神功散服补中益气汤加茯苓而痊　一小儿腿如霞片游走不定先以麻油涂患处砭出恶血其毒即散用九味解毒散而安　一小儿臂患之砭出毒血而愈惑于人言服防心散以杜后患服之吐泻腹胀患处复赤手足并冷余谓此脾胃虚弱前药复伤用六君子汤一剂顿愈又以异功散加升麻柴胡而痊　一小儿腿上患之神思如故乳食如常余谓毒发于肌表令急砭出毒血自愈不信外敷寒凉内服峻剂腹胀不乳而死一小儿患此二便不利隂囊肚腹俱胀急用砭法随以活命饮加漏芦木通大黄为末时用热酒调服至两许二便俱通诸证顿退却去三味仍前时服而愈　一小儿患此二便不利腹胀咳嗽用活命饮加漏芦木通麻黄为末时时热酒调服二便随通遍身出汗诸证顿退鼻息似絶无气以动时或似躁此邪气去而元气虚也急用当归补血汤而愈　砭法治丹毒赤色游走不定令口吮毒血各聚一处用细磁噐击碎取锋芒者以筯头劈开夹之用线定两指轻撮筯头稍令磁芒对聚血处再用筯一根频击刺出毒血轻者止用口吮出毒用药敷之如患在头者不用砭法止宜用针卧倒挑患处以出毒血迟则毒血入腹而难起矣　神功散治丹毒最効若砭后毒甚者宜用如毒轻者砭后不可用恐砭处皮肤既破草乌能作痛也【方见前条】
　　伤食发丹伤食发丹者因脾胃之气未充乳食过多不能运化蕴热于内而逹于肌表也若因乳食停滞者先用保和丸消之大便秘结量加大黄通之乳食既消而丹尚作者用清中解郁汤治之丹邪既去而乳食不思者用五味异功散补之发热作渇或饮食少思者用七味白术散补之大凡饮食厚味所致者赤晕或行而缓慢若饮烧酒或误吞信石所致者遍身赤晕其行甚速又有疮疡发焮周围有赤晕其热消散或脓出自退凡此俱忌砭法皆宜安里为主不可攻伐若自吐泻亦不可止之吐泻中有发散之意因饮烧酒者饮冷米醋一二杯解之此神妙之法也因母多食炙膊膏粱或饮烧酒或服辛热燥药或郁怒伤肝脾致儿为患者当参胎热毒疮疡治之
　　惊丹曾婴孩生后百日之内半嵗以上忽两眼胞红晕微起面带青黯色向夜烦啼或脸如胭脂此伏热在内亦有脸不红者始因居胎之时母受重惊惊邪伤胎逓相传袭形发于外初发时散生满面状如水豆脚微红而不壮出没休息无定次到颈项赤如朱砂名为惊丹用四圣散先洗其目次百解散加五和汤同煎与解惊热丹毒牛蒡汤当归散三解散黄芩四物汤皆可为治如惊丹发至胸乳间微有痰喘作搐急宜宣热拔毒
　　免致内流为害不浅五和汤加升麻生干地黄水姜灯心煎服则自消除仍用前数药调治不生他证或投万安饮
　　黄芩四物汤　治诸疮丹毒赤瘤燥痒
　　黄芩【一两】当归【酒洗】生干地黄　赤芍药　川芎【四味各半两】何首乌【去粗皮】草乌【炮去皮】参【三味各二钱半】甘草【六钱】薄荷【二钱】
　　右十味防咀每服水一盏煎七分无时温服
　　四圣散【初生目不开】百解散【惊】五和汤【发热】牛蒡汤【咽防】当归散三解散【俱发热】
　　五色丹圣恵夫小儿五色丹者由丹发而改变无常或青黄白黒赤此是风毒之热有盛有衰或冷或热故发为五色丹也　孔氏家传用小柴胡汤如法煎服以滓傅丹上良　川大黄川芒硝栀子仁黄芩干蓝叶商陆各等分为细末水调涂枣树根四两丹参三两菊花一两半剉细每二两水五升煮三升避风适寒温浴儿苎根叶一斤细剉赤小豆三合以水五升煮三升去滓避风处温浴儿　青栗毬有刺者杵碎水煮浴儿　蒲蓆灰鸡白和涂　牛屎傅之干即易　猪槽下烂泥傅之干即易　缚母猪头骨卧枕之
　　白丹夫白丹者由挟风冷之气故使色白也初发痒痛微虚肿如吹妳起不痛不赤而白色也　酸母草五叶草各五两绞汁涂　川大黄杵为末以马齿苋自然汁调涂　烂杵蓼叶涂　烂杵兰香叶涂　醋和梁上尘涂　猪脂和鹿角灰涂　烧猪粪灰鸡子白和涂张涣香豉散　治白丹疰痛虚肿如吹方
　　香豉【二两炒焦】伏龙肝【一两】
　　右二味为末生油调涂之
　　圣恵又云夫白者由风气折于肌中与风相搏遂为也得天隂而冷则剧出风中亦剧得晴暖则灭身暖亦差宜用此方
　　枳实【剉】
　　右一味用水煮取汁洗拭丹上
　　治小儿风热毒肿白色或有恶核瘰疬附骨痈疽节解不举白丹走满身中白搔不已五香连翘汤
　　青木香　薰防香　鸡舌香　沉香　麻黄　黄芩【各一分】大黄【八分】麝香【半分】连翘　海藻　射干　升麻　枳实【各二分】竹沥汁【三合】
　　右十四味水四升煮药至一半内竹沥煮取一升二合儿生百日至二百日一服二合二百余日至晬一服五合
　　外台备急治白丹
　　苎根【三斤】小豆【四升】
　　右二味以水二斗煮日浴三四次兼治一切丹妙
　　赤丹圣恵夫赤丹者由风毒之重故使赤也初发起大如连钱小者如麻豆肉土生粟色如鸡冠故亦谓之茱茰丹也
　　川升麻　白敛　漏芦　川芒硝【各一两】黄芩　枳殻　连翘　蛇啣草【各一两】栀子仁　蒴藋【各二两】
　　右十味剉细以猪脂一斤半慢火煎诸药令赤色去滓放冷磁盒收旋取涂之
　　治小儿面身卒得赤丹或痒或肿不速疗之即杀人宜用此方
　　羖羊角屑【八两】
　　右一味以水五升煎一升绢滤入炼了猪脂五两和涂
　　张涣升麻膏治赤丹初发肉如火色如鸡冠又名茱茰丹
　　川升麻　白敛　漏芦　芒硝【各一分】连翘　栀子仁【各半两】
　　右六味细剉以猪脂半斤慢火同煎诸药令赤色去滓放冷涂
　　千金云凡小儿丹初从背起遍身如细缬一宿成疮名茱茰丹赤小豆为粉糁之如未成疮以鸡子白调傅之
　　治小儿赤丹　醋和荞麦面涂之　唾调胡粉从外向内涂之　猪脂和锻铁屎傅之　鸡白调黄米粉涂赤足蜈蚣为末入硫黄研匀水调翎扫头焦即止　天茄儿叶俗名老鵶眼睛取叶和醋擂傅　以蓼子盐汤洗了挼蓼涂之
　　千金治小儿火丹色如朱皮中走　醋研防成膏傅鲤鱼血频频涂　研粟米涂
　　黒丹圣恵夫黒丹者由风毒伤于肌肉故令黒色也初发痒痛或熛肿起微黒色也　风化石灰二两屋四角茅草三两烧灰为末鸡清调涂　茺蔚子蛇啣草防火草各二两杵烂鸡白调涂　青羊脂熟摩病上日三五度用之【如无青羊白羊亦同但不及尔】　猪槽下泥涂　又以喂猪杓子炙令热熨之
　　张涣袪毒丹　治丹黒色痒痛肿起
　　川升麻　漏芦　芒硝【各二两】黄芩　栀子仁【各一两】
　　右五味为粗末每以水三盏煎两匙头末微热以帛搨丹上以消为度
</div>
    <div class="pagination">
<a href="证治准绳_page225.html">上一页</a><span>...</span><a href="证治准绳_page221.html">221</a><a href="证治准绳_page222.html">222</a><a href="证治准绳_page223.html">223</a><a href="证治准绳_page224.html">224</a><a href="证治准绳_page225.html">225</a><span class="current-page">226</span><a href="证治准绳_page227.html">227</a><a href="证治准绳_page228.html">228</a><a href="证治准绳_page229.html">229</a><a href="证治准绳_page230.html">230</a><a href="证治准绳_page231.html">231</a><span>...</span><a href="证治准绳_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
