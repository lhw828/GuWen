<!DOCTYPE html>
<html>
<head>
    <meta charset="UTF-8">
    <title>疡医大全 - 第 155 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 155 页/共 163 页</h1>
    <div class="content">　　蛇咬烂入骨者 白芷一两，胆矾五分，麝香三分，乳为细末，日日掺之，即愈。
　　赤炼蛇咬 用活公鸡刀割一块贴之，换贴两三块，自愈。
　　蛇咬方（周鹤仙）。鸡蛋三个，敲破蛋头，合在蛇咬之处，听蛋内有声变黑色，再用一个合之；俟蛋内色变黄白，不甚黑，再用一蛋合之。自愈不疼，极妙良方。
　　又方 蒲公英捣烂粘贴，即愈。
　　又方 广木香不拘多少，水煎服，效不可述。
　　
　　解毒散
　　 治一切毒蛇并兽所伤，重者毒入腹，则眼黑口噤，手足强直。此药平易，不伤气血，大有神效，不可以其易而忽之。白矾、甘草各等分为末，每服二钱，不拘时冷水调下，敷伤处。
　　毒蛇咬伤，跌扑不起将死者。
　　香白芷（捣末） 麦门冬（去心）好酒煎服，良久有黄水自伤口出，俟水尽肿消皮合，仍将药渣捣融敷。
　　水蛇刺伤 苋菜根顺擂，滚酒泡，以碗盖之，热饮取汗为度。渣仍敷咬处。
　　蝮蛇螫人 烧蜈蚣研末搽。
　　又方北细辛 雄黄（各等分）研细搽伤处，并治诸蛇及虎伤俱效。
　　
　　
　　卷三十八　蛇虎伤部救蛇入口门主方
　　睡着蛇入口中，拔之不出 先将快锥横刺蛇尾，即将刀剖尾，以川椒数粒纳入缠定，自然退出。
　　
　　
　　卷三十八　蛇虎伤部辟诸蛇门主方
　　验法 但烧羚羊角，令烟出，蛇即去矣。
　　又方 烧雄黄祛之。
　　又方 干姜、麝香、雄黄等分捣匀，用小绛袋盛之，男左女右，佩带则蛇远避。
　　如人遭蛇伤，便以此搽之，无麝香即以射罔和佩之。
　　
　　
　　卷三十八　蛇虎伤部狗咬门主论
　　陈远公曰：癫狗伤者，人必发癫，有如狂证，世人以生小狗于腹中，此误传也。
　　因如发狂，有如狗状，见人则咬，见女则嬲，非狗生腹中，不宜有此景象，况人为癫狗伤，二便必闭不能即出，二便同力虚努，似生产艰难，且外势急痛，腰腹作胀而死。人以为腹中有狗，不能产而死，腰痛者，乃小狗内咬也，岂不可笑。此乃狗误食毒物而发癫咬人，则毒瓦斯传染于人，狗愈人死，可畏之证也。然治之得法，毒解病去如扫矣。夫犬性最热，狗食物发癫，乃食热物之故，或食自死之肉，或飧热病之尸，多成癫病，然则狗之发癫，必热上加热也，解其热毒何不愈之有。但人不知解法，所以不救耳。予逢异传名活命仙丹：木鳖子三个切片，斑蝥七个陈土炒去头、足，米一撮，炒，刘寄奴、大黄、茯苓各五钱，麝香一分，各研细末和匀，每服三钱，黄酒调服，毒瓦斯全解，神方药也。不必二服，七日可奏功，七日外者，多服数次，忌色欲二月，并忌发物，余无所忌。（《冰鉴》。是方用木鳖、斑蝥者，以狗最畏二物，木鳖大凉又泻热毒，得大黄迅扫之，则热毒难留，寄奴善逐血走窍，茯苓利水，引毒从小便而出，麝香亦走窍，用之不过制斑蝥、木鳖之毒，又何畏癫犬之伤哉。）人被犬咬伤，即烦躁口干，小便涩，头顶有红发数根，急急拔去，轻者用天南星、防风各一钱五分研细，以酒调服。重者用斑蝥五个去头、尾、翅、足，以糯米合许同炒黄色，去米将斑蝥研末，酒一杯煎半杯，空心温服，从小便行下恶物如小狗状，必待小便清白，方为毒尽。如毒未尽，须再服之，咬处轻者则以栗子嚼敷，或紫苏叶嚼敷。重则必用男子热粪敷之，冷则更易，待大势将定，即用于人粪烧灰，麻油调敷。
　　　r狗咬　p04-a41a223.bmp　r澄曰：疯犬者，乃朝夕露卧，为四时不正之气所侵，阴阳肃杀之气所感，故舌出涎流，头低耳垂，目红尾拖，急走无定，多见于春末夏初之间，人被咬伤，即烦躁口干，小便涩痛，最为难救。
　　
　　
　　卷三十八　蛇虎伤部狗咬门主方
　　验方防风（六钱五分） 牵牛 大黄（各一钱半） 雄黄（一钱三分） 麝香（一分五厘） 斑蝥（去头、足，糯米炒，五分）共为末，温白汤调服三钱，有血丝从小便出愈。如未愈可再服三钱必效，再用虎骨醋炙研末，阴阳水调服三钱，除患。
　　又方斑蝥（九个，去头、足、翅，入糯米二协议炒），朱砂 滴乳香（去油） 没药（去油） 明雄黄 血竭儿茶（各二分）共为细末，每服二分，空心黄酒调服。
　　
　　溯源散
　　 治疯犬咬神效，但服此药。切忌饮酒、食猪肉、羊肉等，鸡、鹅、鱼、虾，一切发物，仍忌房事一百二十日，终身不可食狗肉。如误食犬肉，后必再发，此发之后，则无药可救矣。
　　斑蝥（七个，去头、足、翅）。研末温酒调服，于小便桶内见尿沫如狗形为效。虽无犬形，亦不再发，后用辰砂益元散一两，煎服解之。
　　又方杭粉（一钱） 斑蝥（七个，去头、足、翅，同糯米炒黄色，去米）研匀，空心酒调下即解。如小便痛，服甘草梢汤自利。
　　又方 急用人便下热粪涂之，极验。
　　又方 荔枝肉贴咬处，其痛立止。
　　又方明雄（五钱） 杏仁（去皮、尖，炒，一百粒）共研细，虎骨煎酒调服二钱，咬处即用此药敷之。
　　又方 杏仁、砂糖各等分，捣敷。
　　又方 桃树头捣敷。
　　又方 旧锡器刮下锡末，放咬处。
　　又方 圆眼核去外漆皮， 灰搽。
　　又方 洋糖同葱捣敷咬处，肿痛立止。
　　又方（孙真人）。刺 皮、头发各等分，烧灰，水和饮一杯。口噤者折齿灌之。
　　又方 虎骨 存性，研末掺之。
　　
　　定风散
　　（罗太无）。疯犬咬，先口噙浆水洗净，用绵拭干贴药，更不再发，大有神效。
　　生南星 防风（各等分）共为极细末，干上再溃脓，功难尽述。
　　
　　济世方
　　 治癫犬咬，先用人溺洗去血水，再用核桃壳半个，将极干人粪填满，罨于伤处，外用艾于桃壳上灸十四壮即愈，永不再发。
　　疯犬咬 急于无风处捏去恶血，孔干者针刺出血，盐汤洗净，捣葱粘贴，用糯米一撮，番木鳖半个切碎，斑蝥七个去翅、足，若过一日多加一个，连前药炒黄，去斑蝥不用，研为细末，用好酒调服。但细看头上若有红发，即行拔去。切忌房事，并忌锣声，终身忌食犬肉、羊肉。
　　家犬咬（《感应篇》）。先须忍痛用河水洗净血水，刮生虎骨末掺咬处，为佳。
　　家犬咬（《感应篇》）。刮肉店内砧板上油腻，拌砂糖敷之。
　　又方 鼠屎捣烂敷之，即止其痛。
　　疯犬咬。
　　川连 虎颈骨（各三钱） 甘草（一钱） 番木鳖（三个）先用麻油四两，将药煎汁服下，将渣再入生酒煎服，饮醉取汗，忌食鹅、犬、羊肉七日，余物不禁。
　　又方 青布煎汁三升，服之。
　　又方 饮驴尿一二升为良。
　　又方栀子皮（烧灰） 石硫黄（各等分）共处研为细末，敷于咬伤处，一日一换，其人头顶必有红毛数根，急拔去用男子热粪敷，冷则易。待大势将定，用男子干粪烧灰，麻油调敷。
　　家犬咬如伤不甚重 治以栗子捣敷。
　　又方 紫苏叶捣敷。
　　犬咬 用水洗疮，任血出勿止，仍洗勿住手，俟血止，帛扎紧。
　　又方 嫩苍耳草叶捣汁，如无，用干者一把。酒水同煎五分，热服。
　　又方白矾（七分） 番木鳖（一个）共为末，分三服，先用水服，后二次用酒服之。
　　又方斑蝥（七个，去翅、足，研细末）用酒调服，令被咬者小便于盆内，见沫如狗形，不再复发。
　　又方野菊花 香附 小儿胎发（炒 ）研末，酒服尽醉。
　　又方 不见日色瓦上青苔，刮下敷于咬处。
　　
　　
　　卷三十八　蛇虎伤部猪咬门主方
　　验方 松脂熔化，作饼贴之。
　　又方 屋溜中泥敷之。
　　
　　
　　卷三十八　蛇虎伤部猫咬门主方
　　验方 薄荷汁涂之。
　　
　　
　　卷三十八　蛇虎伤部鼠咬门主论
　　鼠咬伤手足及肉，最难愈者何也？因其齿细而长，上有毒黄，能伤筋骨故也。
　　
　　
　　卷三十八　蛇虎伤部鼠咬门主方
　　验方 宜用猫尿洗其毒，去其血，再用猫尿填伤处。
　　又方（《纂要》）。斑蝥烧灰，麝香少许，津唾调敷。
　　又方 猫毛烧灰，加麝香少许，唾津敷。
　　又方 香椿树皮捣汁一酒杯，和黄酒调下，则其毒瓦斯自消。
　　
　　
　　卷三十八　蛇虎伤部蜈蚣咬门主方
　　验方 雄鸡冠血涂咬处。
　　又方 取大蜘蛛放伤处，吸去其毒即愈。随投蜘蛛于水内，令吐出毒瓦斯，以全其命。
　　又方 新竹一段，火上烘出沥，取沥搽之，止痛。
</div>
    <div class="pagination">
<a href="疡医大全_page154.html">上一页</a><span>...</span><a href="疡医大全_page150.html">150</a><a href="疡医大全_page151.html">151</a><a href="疡医大全_page152.html">152</a><a href="疡医大全_page153.html">153</a><a href="疡医大全_page154.html">154</a><span class="current-page">155</span><a href="疡医大全_page156.html">156</a><a href="疡医大全_page157.html">157</a><a href="疡医大全_page158.html">158</a><a href="疡医大全_page159.html">159</a><a href="疡医大全_page160.html">160</a><span>...</span><a href="疡医大全_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
