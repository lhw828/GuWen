<!DOCTYPE html>
<html>
<head>
    <meta charset="UTF-8">
    <title>先醒斋广笔记 - 第 15 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>先醒斋广笔记 - 第 15 页/共 16 页</h1>
    <div class="content">　　鹿角胶【自煎者良酒化服为上或用麦门冬橘红砂仁煎汤化服入丸用酒或水顿化和蜜或炒成珠
　　亦得　得火良　畏大黄】
　　阿胶【油緑色光明可鉴者真凡使先于猪脂内浸一宿至明出于柳木火上炙待炮了可研用只以蛤粉
　　炒成珠用为便　薯蓣为之使　得火良　畏大黄】
　　白马茎【凡收当取银色无病白马春月游牝时力势正强者生取隂干百日用一法以铜刀破作七片
　　将生羊血拌蒸半日晒干以粗布去毛及干血挫碎用】
　　鹿茸【须茄茸如琥珀红润者良凡使先以天灵盖作末然后锯解鹿茸作片子以好羊脂拌天灵盖末涂之于鹿茸上慢火炙之令内外黄脆了如褐色用鹿皮一片裹之安室上一宿其药魂归也至明则以慢火焙之令脆方捣作末用之每五两鹿茸用羊脂三两炙尽为度茸中有小白虫视之不见入人鼻必为颡蛊药不及也切不可以鼻嗅　麻勃为之使】
　　牛胆【腊月黄牛青牛者良】
　　牡狗隂茎【六月上伏日取隂干百日切片酥拌炒】
　　羚羊角【带黄色者角弯中深鋭小有挂痕者真耳边听之集集鸣者良凡修事勿令单用不复有验须要不折原对以绳之将铁错子错之旋旋取用勿令犯风错末尽处须二重纸裹恐力防也错得了即单捣捣尽背风头重筛过然后入药中用免刮人肠也一说宻裹藏懐中取出捣易碎】
　　犀角【凡使以黑如漆黄如栗上下相透云头雨脚分明者为上次用乌黑肌麄皱折裂光润者良近人多巧伪药染汤煑无所不至须辨之凡修治错其屑入臼中捣令细再入鉢中研万匝方入药中用之一説入人懐内一宿易碎或磨汁入药用　松脂升麻为之使　恶雷丸雚菌乌头乌喙　忌盐姙妇勿服能消胎气】
　　虎骨【胫骨良头颈骨俱可用色黄者佳雄虎者胜药箭射杀者不可入药其毒浸渍骨血间能伤人也制
　　法并捶碎去髓涂酥或酒或醋各随方法炭火炙黄入药】
　　猪悬蹄【古方有用左蹄甲者有后蹄甲者酒浸半日炙焦用】
　　猪四足【母猪者良】
　　猪胆【隂干汁亦可和药】
　　猪肚【猪水畜而胃属土故方药用之补虚以胃治胃也】
　　糜角【煎胶与鹿角胶同法取霜用角水浸七日刮去皮错屑以银瓶盛牛乳浸一日乳耗再加至不耗乃止用油纸宻封瓶口别用大麦铺锅中三寸上安置再以麦四周填满入水浸一伏时水耗旋加待屑软如麫取出焙研成霜用】
　　狐隂茎【炙为末酒服】
　　獭肝【炙脆研　诸畜肝叶皆有定数惟獭肝一月一叶十二月十二叶其间又有退叶用之须见形乃可
　　验不尔多伪也】
　　猯肉【膏油入膏药中防湿如神赵府膏药中用之】
　　腽肭脐【此物多伪海中有兽号曰水乌龙海人采得杀之取肾药中修合恐有误其物自殊有一对其有两重薄皮裹丸气肉核皮上自有肉黄毛三茎其一穴年年隂湿常如新兼将于睡着犬蹑足置于犬头其蓦惊如狂即是真也用酒浸一宿后以布裹微微火上炙令青细剉单捣用也　以汉椒樟脑同收则不壊】
　　禽部
　　雄雀屎【凡使勿用雀儿粪其雀儿口黄未经滛者粪名雀苏不入药雄屎两头尖圆者是凡采得先去两畔有附子生者勿用鉢中研如粉煎甘草汤浸一宿头上清甘草水尽焙干任用日华子云凡鸟左翼掩右者是雄其屎头尖挺直】
　　伏翼【凡使要重一斤者先拭去肉上毛及去爪肠留肉翅并嘴脚以好酒浸一宿取出以黄精自然汁五两涂炙至尽炙干用一法止煅存性近世用者多煅存性耳　苋云实为之使】
　　天鼠屎【即伏翼粪方言名天防尔一名夜明砂凡采得以水淘去灰土恶气取细砂晒干焙用其砂乃
　　蚊蚋眼也恶白敛白微】
　　虫鱼部
　　石蜜【凡炼蜜只得十二两半是数若火少火过并用不得凡炼蜜毎斤入水四两银石器内以桑柴火慢炼掠去浮沫至滴水成珠不防乃用谓之水火炼法又法以器盛置重汤中煑一日滴水不防取用更不伤火】
　　蜜蜡【蜡乃蜜脾底也取蜜后炼过滤入水中凝取之色黄者名黄蜡煎炼极净色白者名白蜡一说新
　　则白久则黄非也与今时所用虫造白蜡不同　恶芫花齐蛤】
　　牡蛎【左顾者良东流水入盐一两煑一伏时后入火中烧令通赤然后入鉢中研如粉用也一法火煆醋淬七次研极细如飞麫　贝母为之使　得甘草牛膝逺志蛇床子良　恶麻黄辛夷吴茱萸　伏硇砂】
　　真珠【于臼中捣令细以绢罗重重筛过却便研二万下了用不细则伤脏腑凡使要不伤破及鑚透者可
　　用也一法入豆腐内蒸易碎入目生用不用蒸依上法为是】
　　瑇瑁【入药生用以其性味全也既经阳火即不堪用与生熟犀角义同】
　　桑螵蛸【凡使勿用诸襍树上生者不入药中用须桑树畔枝上者采得去核了用沸浆水浸淘七遍令水遍沸于甆锅中熬令干用勿乱别修事却无効也　得龙骨止精　畏旋覆花戴椹】
　　石决明【即真珠母也七九孔者良先去上麄皮用盐并东流水于大甆器中煮一伏时了漉出拭干捣为末研如粉更用东流水于甆器中如此淘之三度待干再研一万匝方入药中用凡修事五两以盐半分则取服之十两永不得食山桃令人防目也】
　　海蛤【此即鲜蛤子雁食后粪中出有文彩者为文蛤无文彩者为海蛤乡人多将海岸边烂蛤殻被风涛打磨莹滑者伪作之凡修事一两于浆水中煮一伏时后却以地骨皮栢叶各二两又煑一伏时后于东流水中淘三遍拭干细捣研如粉用　蜀漆为之使　畏狗胆甘遂芫花】
　　文蛤【修事法同海蛤】
　　蠡鱼【俗名乌鱼亦名黒鱼诸鱼中惟此胆甘可食】
　　鲫鱼【子不宜与猪肉同食同沙糖食生疳虫同芥菜食成肿疾同猪肝鸡肉雉肉鹿肉猴肉食生痈疽同
　　麦门冬食害人】
　　猬皮【作猪蹄者妙防脚者次炙脆研用】
　　露蜂房【治臃肿醋水调涂治疮煎洗入药炙用　恶干姜丹参黄芩芍药牡蛎】
　　蝉蜕【用沸汤洗净泥土去头足翅用攻毒全用】
　　乌贼鱼骨【凡使要上文顺浑用血卤作水浸并煮一伏时了漉出于屋下掘一地坑可盛得前件乌贼鱼骨多少先烧坑子去炭灰了盛药一宿至明取出用之其効倍多　恶白及白敛附子】
　　原蚕蛾【炒去翅足用】
　　蚕退【近世医家多用蚕退纸而东方诸医用蚕欲老眠起所蜕皮虽二者之用各殊然东人所用者为正
　　用之当微炒】
　　白僵蚕【凡使除丝绵并子尽以糯米泔浸一宿待蚕桑涎出如蜗牛涎浮于水靣上然后漉出微火焙干以布净拭蚕上黄肉毛并黑口甲了单捣筛如粉用也白而直折开如沥青色者佳　恶桔梗茯苓茯神草薢桑螵蛸】
　　蛞蝓【即蜒蚰也畏盐】
　　蜗牛【此即负殻蜒蚰也生研服入药炒用　畏盐】
　　防虫【即俗名地龞也生人家墙壁下土中湿处治伤寒损续絶及消疟母为必须之药也能行瘀血　畏
　　皂荚菖蒲屋游】
　　青鱼胆【鲜者可煮服干者用醋及水磨用】
　　鼈甲【七九肋者良醋炙透焦研细再拌醋瓦上焙干再研如飞麫　恶矾石理石】
　　蝎　【形小者良酒洗净炙干研】
　　蟾酥【端午日取虾蟇眉脂其法取大虾蟇用蛤蜊殻未离带者合虾蟇眉上用力一捻则苏出于殻内收
　　在油明纸上干收贮用虾蟇放去而苏复生仍活】
　　鼠粪【牡防者良其粪两头尖】
　　蚺蛇胆【人多以猪胆虎胆伪为之试法剔取粟许着净水中浮游水上囘旋行走者为真伪者亦走但迟
　　耳其径沉者诸胆血也勿多着亦沉散也】
　　蛇蜕【凡使勿用青黄苍色者要用白如银色者凡欲使先于屋下以地掘一坑可深一尺二寸安蛇皮于
　　中一宿至卯时出用醋浸一时于火上炙干用之得火良　畏慈石及酒】
　　白颈蚯蚓【凡使收得后用糯米水浸一宿至明漉出以无灰酒浸一日至夜漉出晒令干后细切取蜀椒并糯米及切了蚯蚓三件同熬之待糯米熟去米椒了拣净用之凡修事二两糯米一分椒一分为凖畏葱盐】
　　蜈蚣【凡使勿用千足虫真似只是头上有白肉靣并嘴尖若误用并闻着腥臭气入顶致死凡治蜈蚣先以蜈蚣木末不然用柳蚛末于土器中炒令木末焦黑后去木末了用竹刀刮去足甲了用蜈蚣木不知是何木也今人惟以火炙去头足用或去尾足以薄荷叶火煨用之　畏蛞蝓蜘蛛白盐鸡屎桑白皮】
　　蛤蚧【凡使须认雄雌若雄为蛤皮麄口大身小尾粗雌为蚧口尖身大尾粗男服雌女服雄凡修事服之其毒在眼须去眼及去甲上尾上腹上肉毛以酒浸方干用纸两重于火上缓隔纸焙炙待两重纸干焦透后去纸取蛤蚧于甆器中盛于东合角畔悬一宿取用力可十倍勿伤尾効在尾也一云只含少许急奔百歩不喘者真】
　　水蛭【极难修制须细剉后用微火炒令色黄乃熟不尔入腹生子为害一法采得以防竹筒盛待干用米泔浸一夜曝干展其身防腹中有子皆去之以冬猪脂煎令焦黄然后用　畏石灰食盐】
　　斑蝥【入药除翼足以糯米拌炒米黄黑色去米取用生用吐防人一法用麸炒过醋煑用　马刀为之使畏巴豆丹参空青　恶肤青甘草豆花　斑猫芫青亭长地胆之毒靛汁黄连黑豆葱茶皆能解】
　　【之】
　　白花蛇【一云去头尾各一尺有大毒不可用只用中叚一云黔蛇长大故头尾可去一尺蕲蛇止可头尾各去三寸亦有单用头尾者大蛇一条只得净肉四两而已久留易蛀惟以汤浸去皮骨取肉炙过密封藏之十年亦不壊也其骨刺须逺弃之伤人毒与生者同也凡酒浸春秋三宿夏一宿冬五宿取出炭火焙干如此三次以砂瓶盛埋地中一宿出　得酒良】
　　乌蛇【制同上法】
　　蜣螂【五月五日取蒸藏之临用当炙勿置水中令人吐】
　　五灵脂【此是寒号虫粪也此物多夹砂石絶难修治凡用研为细末以酒淘飞澄去砂脚日干醋拌炒
　　恶人参】
　　穿山甲【正名鲮鲤或炮或烧或苏炙酥炙童便炙或油煎土炒蛤粉炒当各随本方未有生用者仍以
　　尾甲乃力胜】
　　予见今之时师童而习之俱药性櫽括骈语守为家珍而于神农本草及先贤炮炙法一切高文大牍竟未尝梦见临证用药方产之真赝莫别修事之轨则全乖欲以攻病譬如克敌致胜责効于不练之卒至病者甘以七尺之躯徃徃听其尝试良可悯也先生曰子言诚然因检目前尝用诸药品悉按雷公炮炙去其迂濶难遵者而裁以已法其无雷公者则自为阐发以益前人所未逮凡诸使制解伏并反忌恶畏等附系其下庶病家攷用一览了然兼可质医师之误其所禆益功岂尠哉旧笔记所刻止九十余种今广至四百三十九种一一皆先生口授而予手录之其间删繁举要补阙拾遗句字之出入必严防画之几微必审稿凡四易始付杀青予窃有微劳焉
　　用药凡例
　　药剂丸防汤膏各有所宜不得违制
　　药有宜丸宜防者宜水煎者宜酒渍者宜煎膏者亦有一物兼宜者亦有不可入汤酒者并随药性不可过越汤者荡也煎成膏汁是也去大病用之防者防也研成细末是也去急病用之膏者熬成稠膏也液者捣鲜药而绞自然真汁是也丸者缓也作成圆粒也不能速去病舒缓而治之也渍酒者以酒浸药也有宜酒浸以助其力如当归地黄黄栢知母隂寒之气味假酒力而行气血也有用药细剉如法煮酒宻封早晚频饮以行经络或补或攻渐以取效是也
　　凡诸汤用酒临熟加之
　　细末者不循经络止去胃中及脏腑之积及治肺疾咳嗽为宜气味厚者白汤调气味薄者煎之和查服丸药去下部之病者极大而光且圆治中焦者次之治上焦者极小面糊丸取其迟化直至下焦或酒或醋取其收敛如半夏南星欲去湿者以生姜汁稀糊丸取其易化也汤泡蒸饼又易化滴水尤易化炼蜜丸者取其迟化而气循经络也蜡丸者取其难化而迟取效也
　　凡修丸药用蜜秪用蜜用饧秪用锡勿交襍用且如丸药用蜡取其能固防药之气味势力全备以过关膈而作効也今若投蜜相和虽易为丸然下咽亦易防化如何得到脏中若其更有毒药则便与人作病岂徒无益而又害之全非用蜡之本意
　　凡炼蜜皆先掠去末令熬色微黄试水不防再熬二三沸毎用蜜一斤加清水一酒杯又熬一二沸作丸则收潮气而不粘成块也
　　冬月炼蜜成时要加二杯水为妙衍义云毎蜜一斤祗炼得十二两是其度数也和药末要乗极滚蜜和之臼内用捣千百杵自然软熟容易作条好丸也
　　凡丸防药亦先细切暴燥乃捣之有各捣者有合捣者其润湿之药如天门冬地黄辈皆先切曝之独捣或以新瓦慢火炕燥退冷捣之则为细末若入众药随以和之少停囘润则和之不均也又湿药燥皆大蚀耗当先增分两待燥称之乃准其汤酒中不须如此
　　凡合丸药用蜜绢令细若筛防药尤宜精细若捣丸必于臼中捣数百过色理和同为佳
　　凡药浸酒皆须切细生绢袋盛乃入酒宻封随寒暑目数视其浓烈便可漉出不须待酒尽也查则暴燥微捣更渍饮之亦可散服之
　　凡合膏或以醋或酒或水或油须令淹浸宻覆至煑膏时当三上三下以泄其热势令药味得出上之使匝匝沸下之要沸静良久乃上之如有韭白在中者以两段渐焦黄为度如有白芷附子者亦令小黄为度绞膏要以新布若是可服之膏滓亦可以酒煑饮之可磨之膏查亦宜以传患处此盖欲兼尽其药力也
　　凡汤酒膏中用诸石药皆细捣之以新绢裹之内中衍义云石药入防如钟乳粉之属用水研乳极细必要二三日乃已以水漂澄极细方可服耳岂但捣细以绢裹之为例耶
　　凡煎膏中有脂先须揭去革膜子方可用之如猪脂勿令经水腊月者尤佳
　　凡膏中有雄黄硃砂辈皆当令研如面俟膏毕乃投入以物杖搅之不尔沉聚在下不匀也
　　凡草药烧灰为末如荷叶栢茅根蓟根十灰防之类必烧焦枯用器盖覆以存性若如烧燃柴薪煅成死灰性亦不存而罔效矣
　　凡诸膏腻药如桃仁麻仁辈皆另捣如膏乃以内成防中旋次下臼合研令消散
　　煎药则例
　　凡煎汤剂必先以主治之为君药先煑数沸然后下余药文火缓缓熬之得所勿揭盖连礶取起坐凉水中温热服之庶气味不泄若据乗热揭封倾出则气出而性不全矣煎时不宜烈火其汤漛沸耗蚀而速涸药性未尽出而气味不纯人家多有此病而反责药不效咎将谁归
　　发汗药先煎麻黄二三沸后入余药同煎
　　止汗药先煎桂枝二三沸后下众药同煎
</div>
    <div class="pagination">
<a href="先醒斋广笔记_page14.html">上一页</a><span>...</span><a href="先醒斋广笔记_page10.html">10</a><a href="先醒斋广笔记_page11.html">11</a><a href="先醒斋广笔记_page12.html">12</a><a href="先醒斋广笔记_page13.html">13</a><a href="先醒斋广笔记_page14.html">14</a><span class="current-page">15</span><a href="先醒斋广笔记_page16.html">16</a><a href="先醒斋广笔记_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
