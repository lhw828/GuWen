<!DOCTYPE html>
<html>
<head>
    <meta charset="UTF-8">
    <title>奇方类编 - 第 36 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇方类编 - 第 36 页/共 59 页</h1>
    <div class="content">　　橄榄、芦根、粪水皆效。或香油一碗灌之，吐出即愈。

　　卷下　急治门

　　解盐卤毒

　　以豆腐浆灌之。

　　卷下　急治门

　　解烧酒毒

　　锅盖上气流水半盏，灌下即醒。

　　卷下　急治门

　　解中虫毒

　　预以炙甘草一寸嚼汁咽之，然后饮食。若中虫即吐，仍以炙甘草四两，姜四两，水六碗，煎二碗，日三服。

　　卷下　急治门

　　中蚯蚓毒，形如大麻风须眉皆落

　　用锻石泡热水，候凉洗患处，浸之良久愈。

　　卷下　急治门

　　急救溺水死者

　　以本人横复卧于黄牛背上，放箸一根于口中，使水可出，又以老姜擦牙即活

　　卷下　急治门

　　解中药箭毒

　　雄黄末敷之，沸汗出愈。

　　卷下　急治门

　　惊死

　　以醇酒灌之活。

　　卷下　急治门

　　忽然九窍出血

　　用大蓟一把，绞汁。以好酒半盏调和顿服。如无鲜者，干者为末，服三钱亦妙。

　　卷下　急治门

　　卧忽不醒

　　切忌火照。但痛咬其脚大拇指甲际，而唾其面则醒。如不醒，以韭菜汁灌之鼻中，即活。

　　卷下　急治门

　　鬼压鬼打

　　如人初到客舍及无人冷房，睡着觉鬼物压打，其人呃呃有声，呼之不醒，不救必死。其法用雄黄、牛寅各一钱，朱砂三分，研末和匀，以一钱烧于床下，一钱温酒调灌之。

　　卷下　急治门

　　解中鱼毒

　　冬瓜捣汁饮之。

　　卷下　急治门

　　解蟹毒

　　紫苏汁饮之。

　　卷下　急治门

　　毒蛇咬

　　细辛 白芷各五钱 雄黄五分为末，每服二钱，好酒调服。

　　卷下　急治门

　　蛔咬心疼面青吐沫

　　蛔（音：为），人腹中长虫。 蓄十斤，锉细；水一石，煮一斗，去渣，煎如饴。隔宿，勿饮食，空心服一升，虫即下。《海上歌》云：心头急痛不能当，我有仙人海上方。 蓄醋煎通心咽，管教时刻便安康。

　　卷下　急治门

　　嘈杂

　　先食猪肉一片后，以砂糖水调铅灰四钱，五更服。昔许学士有此病，用此方，下虫二条。长二尺五寸，有斑纹，为寸白虫也。

　　又方猪肉一块，锻石拌一夜，次日去灰烧肉，将飞过盐少许，食之效。

　　卷下　急治门

　　治喉内骨鲠法

　　以净器盛新汲水一盏，面朝东默念云：“谨请太上东流水急，急如南万火帝律令敕”。一气念七遍，即吹一口气于水中。如此七次，令患者饮此水，立解。

</div>
    <div class="pagination">
<a href="奇方类编_page35.html">上一页</a><span>...</span><a href="奇方类编_page31.html">31</a><a href="奇方类编_page32.html">32</a><a href="奇方类编_page33.html">33</a><a href="奇方类编_page34.html">34</a><a href="奇方类编_page35.html">35</a><span class="current-page">36</span><a href="奇方类编_page37.html">37</a><a href="奇方类编_page38.html">38</a><a href="奇方类编_page39.html">39</a><a href="奇方类编_page40.html">40</a><a href="奇方类编_page41.html">41</a><span>...</span><a href="奇方类编_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
