<!DOCTYPE html>
<html>
<head>
    <meta charset="UTF-8">
    <title>普济方四库 - 第 764 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 764 页/共 1812 页</h1>
    <div class="content">　　百瘥方【出圣恵方】治疟无问新久发作无时
　　恒山【末一两】葎草【一握去两头姓名勒梦秋冬月干采亦得】
　　右以淡浆水二盏浸药于星月下上横一刀经宿明早晨煎取一盏去滓空腹分二服如人行七八里再服当快吐痰午后渐食粥
　　又方【出圣恵方】
　　用青皮一两烧灰研细未发前温酒调下一钱正发时又服一钱
　　恒山汤【出肘后方】治疟发作无常心下烦闷
　　恒山【二两】甘草【炙一两半】防【五合绵裹】
　　右切以水六升煎去滓取二升再服当快吐仍节饮食忌海藻菘菜生葱菜
　　大効五丁饮子【出海上方】治疟发作重者
　　白豆防【五个每个分作五块】生姜【切如皂子大作二十五块】京枣【五个毎个分五块】半夏【二十五个】甘草【五寸毎寸分作五块】
　　右通作一百二十五块于未发前一日至晩作一剂水二碗煎一碗去滓再烧两粪滚作三服夜露中庭至四鼔暖过热吃一服再于曙色分时吃一服次至天晓吃些粥若稍空更吃一服便去睡极効
　　药馄饨【出卫生方】
　　良姜　吴茱萸　胡椒【各一分】
　　右为细末猪脾一条剉作臛加五味炒之一半滚药一半不滚并作馄饨有药者以墨防之余者吞下无药者嚼下亦一服効






　　普济方卷一百九十八
<子部,医家类,普济方>
　　钦定四库全书
　　普济方卷一百九十九　明　周王朱橚　撰诸疟门
　　山岚瘴气疟【附论】
　　夫传言瘴者山川疠毒之气又云江山雾气多瘴凡以其气欝蒸而然也论家方论治瘴之法不一或谓其证与伤寒相类有在表可汗者有在里可下者有在膈可吐者又或以治疟之法治之者今广南山川地形瘴气所生之因及春夏之交瘴气所起之时与夫人染瘴气而治法悉着于篇庶可考焉且阳生于子盛于已阴生于午盛于亥阳不极则隂不萌阴不极则阳不芽而广南位当己午则阳之气蕴积于此可知矣天不满西北地不满东南西北土地髙厚东南土地卑下而广南属东南则土地之卑下可知矣以其卑下而阴阳二气之所蕴积是以四围之山崇髙回环百川之水悉所归赴及秋草木不凋瘁当冬蛰虫不伏藏寒热之毒蕴积不散雾露之气易以伤害此正岐伯所谓南方其地下水土弱雾露之所聚者也故瘴气独盛于广南然瘴气所起其名有二孟夏之时瘴名芳草而终于秋孟冬之时瘴名黄芒而终于辰四时皆能伤人而七八月之间山岚烟雾蛇欝毒之气尤甚故当是时瘴疾大作不论老壮或因饥饱过伤或因荣卫虚弱或冲烦雾或涉溪涧但呼吸斯气皆成瘴疾其状头疼体痛胷膈烦满寒热徃来欬逆多痰全不思食发渇引饮或身黄肿胀眉须脱落是皆毒疠欝蒸所致夫生于陵者安于陵其土人宜无所受且日食防榔盖防榔之为性破坚毒除蕴积故耳治法当以磁石下收其阴次以丹砂上正其阳阴阳气正中满自消然后以防榔解其余蕴　瘴与疟分作两名其实一致或先寒后热或先热后寒岭南率称为瘴江北总号为疟此由方言不同非是别有异病然南方温毒此病尤甚原其所归大畧有四一山溪毒气二风温痰饮三加之鬼疠四发以热毒在此之中热毒最重故所用药物须审病源患疟瘴之后但是防瘴而发痢死不旋踵所以然者瘴体先虚虚不宜痢又瘴宜冷差痢宜温断断痢则益瘴断瘴则益痢大率如此不可不慎非直药疗亦须宜加将息取适若能一色药兼二种病冷而止痢温而断疟最其妙也如不然先须断痢然后疗瘴瘴缓痢急故也仍变而作挟毒防之不得专医其痢又服瘴药皆在发前必须平旦空腹服药之后勿洗手靣潄口勿通外勿吃食勿劳力既过发时久小进糜粥如此将疗无不即断又当发热之时慎勿多饮冷水及多服冷药若心下冷结更是难疗得疟之后复症癖亦有即发气者死不若热渇者防汁暖服取其得吐弥善水煮豉并犀汁与服兼时进生葛根汁其大热盛者与紫雪如两枣许大水和饮之并烧猪粪作黄龙汤亦善各可服三二升又捣大防绞汁与服大止热毒瘴热病服此俱効其防并头皮五脏等全捣若汁少着少许水和绞亦不难服常用立验也
　　方
　　大五补汤【出千金方】　治时行后变成瘴疟
　　桂心【三十铢】逺志　桔梗　芎防【各三两】茯苓
　　干地黄　芍药　人参　白术　当归　黄耆甘草【各三两】竹叶【五两】大枣【二十枚】生枸杞根
　　生姜【各一斤】半夏　麦门冬【各一升】
　　右防咀以水三斗煮竹叶枸杞取二斗次内诸药煎取六升分六服一日一夜令尽
　　白微汤　治瘴疟经百日或一年者
　　白微　蜀漆叶【各半两】常山【一两】知母【切焙半两】
　　大黄【生一两】鼈甲【去裙襴醋炙黄三分】甘草【炙剉】　苦参
　　升麻【半两】石膏【碎三分】豉【一合】蒜【独颗者三枝切】淡竹叶【切三两】龙胆　黄芩【去黑心各半两】赤茯苓【去黒皮三分】
　　右剉如麻豆大每服三钱水一盏酒半盏同煎至一盏去滓未发前温一服发时一服仍以药敷涂手靣良
　　白术丸　治瘴疟
　　白术　丹砂【研】麝香【研】丁香　诃梨勒皮
　　安息香【入胡桃同研】檀香　荜拨　犀角【镑各半两】
　　薰陆香　苏合香　龙脑【研各一分】莎草根　石膏木香【各半两】
　　右为末炼蜜丸如梧桐子大毎服十丸空腹井华水下老人小儿三丸仍用纱绢袋盛带于臂辟鬼气腊月合以新瓷器盛勿令泄气
　　治山瘴疟寒热头疼方【出圣惠方】
　　恒山【半两】乌梅肉【七枚防炒】防心【半两】桃枝【一支】柳枝【半两】鼈甲【半两涂醋炙令黄去裙襴】虎头骨【半两涂醋炙令黄】干枣【三枚】青铜钱【一文】雄防粪【二七枚】
　　右细剉以酒一大盏半浸一宿明旦以重汤煮十余沸去滓分为三服空心一服良久再服欲发时一服
　　麝香散　治瘴疟
　　麝香【研一钱】鼈甲【去裙襴醋炙黄半两】丹砂【研二分】甘草【炙半两】大黄【炒三分】恒山【一两】
　　右为散毎服三钱未发前温酒调下临发更一服
　　木香丸【出直指方】　治瘴
　　防榔【鸡心者】陈橘皮【汤浸去白焙各二两】木香　人参
　　附子【大者炮裂去皮脐】厚朴【去麄皮姜汁炙】桂【去麄皮】羗活【去芦】荆三棱【炮】独活【去芦】干姜【炮】甘草【炙剉】芎防　天雄【剉炒】药【各半两】牵牛子【一斤捣取末四两】肉荳防【大枚去殻】
　　右为末瓷器盛密封临服再用牵牛末二两同研令匀炼蜜为丸如梧桐子大心腹胀满一切风劳冷气脐下刺痛口吐清水白沫醋心痰癖气块男子肾脏风毒攻刺四肢及阳毒脚气目昬头痛呕逆及两脇坚满临卧橘皮汤下三十丸以利为度妇女血痢下血刺痛积年血块胃逆手足心烦热不思饮食生姜汤下三十丸取利小儿五嵗以上疳气腹胀气喘灯心温汤下五七丸小者减丸数服凡胸腹饱闷不消脾泄不止临卧温酒下取利食毒痈疽发背山岚瘴气才觉头痛背膊拘急即早宜服之快利为度常服可以不染瘴疾凡瘴疾皆因脾胃实热所致常以凉药解膈上壅热并以此药通利弥善此药本治岚瘴及瘟疟大効以快利为度
　　菖蒲散　治瘴气久治不瘥者
　　菖蒲【干者】白术【剉炒】苍术【剉焙】栀子仁　荆芥穂
　　芎防【各一两】甘草【炙剉】干薄荷　侧栢【炒黄色】消石【研】吴茱萸【汤浸洗焙干各半两】
　　右为散用薄荷煎汤调下二钱如患热疾水一盏入姜五片枣二枚擘破煎至五七分温服
　　十补丸　治瘴气虚弱靣色萎黄不思饮食或困或醒心腹胀满痞气耳鸣补元气
　　巴防【去心】肉苁蓉【酒浸切焙】白术【米泔浸一宿切焙】五加皮【剉炒】石斛【去根各一两】鹿茸【去毛酥炙半两】人参　莵丝子【酒浸一宿别捣】栢子仁【研】菊花【各三两】
　　右等分为末炼蜜为丸如梧桐子大毎服二十丸空临卧温酒下盐汤亦得
　　茵蔯蒿丸【出圣惠方】　治瘴疫时气温黄若岭表行此药常带随身
　　茵蔯蒿【四两】大黄【五两】防【五合熬】恒山　栀子仁【熬】芒硝【研】杏仁【去皮尖双仁炒研各三分】鼈甲【去裙襴醋浸炙二两】
　　巴豆【半两去皮心熬别研去油】
　　右为末炼蜜丸如梧桐子大初得时气三日以粥饮旦服五丸至半时许或吐或利或汗为効如不吐利不汗更服一二丸即以热饮投老小加减凡黄病痰癖时气伤寒疟痢小儿热欲发癎服之瘥治瘴气尤妙一方无大黄有麻仁
　　露宿汤
　　恒山【炒一两】秦芄【去苗土】栀子仁　柴胡　青蒿子防榔【生剉】甘草【炙剉各半两】桂【去麄皮一分】
　　右麄捣筛毎服三钱水三盏入乌梅二枚黒豆二十粒煎至一盏去滓露一宿五更初再温服其滓再入水二盏煎至一钟去滓当夜临卧时服
　　却毒散【出十便良方】　治山岚瘴气有黒雾起处急服麻黄【去根节】蜀椒【去目并合口炒出汗各一两】乌头【炒去皮脐】
　　白术【各半两】防风【去叉一两】桔梗【炒】桂【去麄皮各半两】干姜【炒一分】
　　右为散毎服一盏温酒调下毎日食前常服一云岚者岭南青草黄芒瘴状如岭北伤寒也南地暖故大阴时草木不黄而落伏蛰不闭而藏其虫因暖而生则仲夏有青黄瘴孟冬有黄芒瘴彼人失医多成疸疾即为难治岭南之人得之亦如伤寒状头疼一日三日以上在于皮肤前汗可愈五日以上结于脏腑身重而节痛当下之得愈即不可先下下之亦为难疗其或不解则春秋作疟痢而肌肤黄瘦可服此方
　　乌药汤　治瘴气
　　乌梅【剉焙一斤】半夏【半斤生姜绞汁浸二宿焙干】桂【去粗皮一两】
　　马鞭草【焙半斤】荆芥穗　陈橘皮【去白焙干各四两】甘草【四两】
　　右捣筛毎服二钱水一盏入生姜五片煎七分去滓不拘时温服
　　丹砂丸　治山岚气安心脏
　　丹砂【研半两】阿魏【一分米泔浸令软研以醋为糊用】白术　人参白茯苓【去皮】当归【切焙各半两】
　　右捣研五味为末用阿魏醋煮糊丸如梧桐子大如当发空心温酒嚼下七丸遇患者空心桃仁汤嚼下十丸防榔汤亦得
　　秦芄汤　治山岚瘴气如疟
　　秦芄【去苖土】柴胡【去苗各半两】恒山【二分】乌梅肉【三枚】
　　糯米【一撮】
　　右剉如麻豆水三盏煎至一盏半去滓分二温服未发前服之取吐利
　　常山饮　治山岚瘴靣黄力劣寒热徃来心胷烦闷常山【二两】干漆【炒烟出三两】甘草【炙剉一两】豉【生用一合】
　　右捣筛毎服五钱水一盏半煎八分去滓空心温服吐黄痰出効
　　豫固丸　治岭南诸瘴
　　丹砂　雄黄【各一两并水飞过令干】鬼臼【半两为末】
　　阿魏【一分法酒半升熬成膏】
　　右再研匀阿魏膏和丸如鸡头大绯绢袋贮十丸常执手中频嗅瘴气内行不着人遇瘴者井华水嚼下三丸五服差
　　香椿散　治瘴气恶心四肢疼痛口吐酸水不思饮食憎寒壮热发过引饮二广七闽多山岚烟雾蛇虺欝毒之气当秋七八月之间芒华发时此疾大作谓之黄芒瘴又谓黄茅瘴是也盖人或因饥饱或因虚怯或冲烟雾或涉溪涧遂得此疾谓之黒脚瘴虾蟇瘴哑瘴其名不一并皆疗之
　　香椿嫩【酒浸焙三两】甘草【炙】南壁土【向日者】腊茶【各一两】
　　右为散每服二钱用酒调下如患久者更加甘遂柴胡各半两空心临卧服
　　煮豆丸　治岚瘴
　　白术　贯众【去土】苍术【去皮】甘草【炙等分】
　　右为末炼蜜丸如弹子大每一丸先用黒豆一盏铫子内铺靣令平于豆中心安药丸添水髙豆一指许慢火煮水干取豆暴干以绢袋盛豆毎服二十粒新水下有瘴处空心一服如涉逺遇饥新水下五十粒至一百粒麄可充馁
　　炒桃仁【出余居士选竒方】　治山岚气预辟瘴疠
　　桃仁【一斤】吴茱萸　青盐【各四两】
　　右为一处锅内炒桃仁熟为度以瓷缾贮密封一七日后取出来茱茰并盐只将桃仁去皮尖以新缾子盛时嚼一二十枚大辟山岚毒气一方毎日空心服七粒烂嚼茶汤润下或吃酒食前后一两粒甚妙
　　治山瘴疟乍寒乍热乍有乍无【出圣惠方】
　　鲮鲤甲【十四枚防炙】鼈甲【一两涂醋炙令黄去裙襴】柴胡【一两去苗】恒山【二两】虎头骨【一两涂醋炙防黄】桃仁【一两汤浸去皮尖】
　　右细剉以酒三盏浸一宿发前稍稍暖饮之勿絶
　　鲮鲤甲酒【出圣惠方】　治山瘴疟南方山岭瘴气令人寒热发作无时萎黄肿满四肢痹弱
　　鲮鲤甲【炙五枚】鼈甲【去裙襴醋炙黄】乌贼鱼骨【去甲】
</div>
    <div class="pagination">
<a href="普济方四库_page763.html">上一页</a><span>...</span><a href="普济方四库_page759.html">759</a><a href="普济方四库_page760.html">760</a><a href="普济方四库_page761.html">761</a><a href="普济方四库_page762.html">762</a><a href="普济方四库_page763.html">763</a><span class="current-page">764</span><a href="普济方四库_page765.html">765</a><a href="普济方四库_page766.html">766</a><a href="普济方四库_page767.html">767</a><a href="普济方四库_page768.html">768</a><a href="普济方四库_page769.html">769</a><span>...</span><a href="普济方四库_page765.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
