<!DOCTYPE html>
<html>
<head>
    <meta charset="UTF-8">
    <title>普济方四库 - 第 653 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 653 页/共 1812 页</h1>
    <div class="content">　　白术　木香　益智【各一两】京三棱【三两】防榔【剉一两半】
　　右粗捣筛每服三钱以水一盏煎至七分去滓不计时候稍热服
　　京三棱丸【出圣济总录】　治痃癖急痛不能饮食
　　京三棱【五两捣末以好醋一椀同熬成膏】蓬莪荗【炮剉】益智【去皮】青橘皮【去白各一两】冬用防榔　夏用木香【皆一两半】
　　右四味捣罗为末以京三棱膏和丸菉豆大每服二十丸加至三十丸生姜汤下食后服
　　京三棱散【出圣惠方】　治痃癖气每发痛不能食
　　京三棱【三两微煨剉】益智子【一两去皮】吴白术【一两】木香【一两】
　　右件药捣粗罗为散每服三钱以水一中盏煎至五分去滓不计时候稍热服





　　普济方卷一百七十五
<子部,医家类,普济方>
　　钦定四库全书
　　普济方卷一百七十六　明　周王朱橚　撰痟渇门
　　总论
　　夫三痟者本起肾虚或食肥美之所发也肾为少隂膀胱为太阳膀胱者津液之府宣行阳气上蒸入肺流化水液液达五臓调阳养髓其次为脂肤为血肉上余为涕泪经循五臓百脉余为小便黄者血之余也臊者五臓之气咸者润下之味也腰肾冷者阳气已衰不能蒸上谷气尽下而为小便隂阳阻隔气不相荣故阳阻隂而不降隂无阳而不升上下不交故成疾矣夫痟者痟渇痟中痟肾也此由少年服乳石热药耽嗜酒肉荤辛热面炙煿荒淫色欲不能将理致使津液耗竭元气受克热毒积聚扵心肺腥羶并伤扵胃腑脾中受热水臓干枯四体尫羸精神恍惚口苦舌干日加躁渇饮水多而小便少者痟渇也吃食多而饮水少小便赤黄者痟中也饮水味甘随饮便下小便而白浊腰腿痟痩者痟肾也斯皆五臓精液枯竭经络血澁荣卫不行热气留滞遂成斯疾矣　渇病有三曰痟渇痟中痟肾痟渇属心故烦必致心火散漫渇而引饮经云脉软散者当病痟渇诸脉软散皆气实血虚也痟中属脾脾热则成为痟中复有三中寒中热中强中寒中隂胜阳鬰乆必为热中经云脉洪大隂不足阳有余则为热中多食数溲为寒中隂狂兴盛不交精泄则为强中三痟病至强中危矣痟肾属肾盛壮之时快情纵欲年长肾衰多服丹石之所致经云肾实则痟不渇而小便自利名曰痟肾亦名内痟　痟渇以渇而不利引饮过甚言之痟中以不渇而利热气内痟言之痟肾以渇而复利肾燥不能制约言之盖以上盛下虚心脉多浮肾脉必弱故经云脉洪大隂不足阳有余则为热中即痟热气上腾心虚受之病属上焦谓之痟渇热蓄扵中脾虚受之病热中焦谓之痟中热伏扵下肾虚受之病属下焦谓之痟肾凡三痟肺痟肾痟可治惟有脾痟不可治肺痟热在上焦可用凉药如黄连等皆可用此疾多出扵饮酒人冬月盛寒多以防椒鸠鸽煮酒或加食热面遂得此疾故可用凉药觧之如脾痟则饮食入腹如汤浇雪随小便出落扵溷僻清渠中凝结如脂日可倍食数餐肤腹日益痟痩用热药则热愈甚用凉药则愈见虚羸故无治肾痟者渇而多饮水小便白浊肌肤虽日痟痩然小便不如脾痟之凝结坚硬饮食亦不倍多是肾虚弱心气涣散所致故可补心肾去烦热则其疾可愈　天地自太虚至黄泉有六位人身自头至足亦有六位人胷腹之间自肺至肾又有六位故立天之气曰金与火立地之气曰土与水立人之气曰风与火故金火合则热而清水土合则湿而寒风火合则温而炎肺最在上为金主燥清心次为君火主热肝又次之为风主温胆又次之为相火主极热又次之为湿土主凉肾又次之黄泉为寒水主寒故肺象天脾肾象地肝胆象人夫土为万物之夲水为万物之元水土合德以隂居隂同处乎下以立地万物根扵地是故水土湿寒若燥热阳实则地之气不立万物之根索泽而枝叶为枯由是观之则五臓六腑四脉百体皆禀受扵脾胃行其津液相与濡润滋养今医者故以燥热之剂养脾胃湿土之气不亦舛乎痟渇夲湿寒之隂气极衰燥热之阳气太甚更服燥热之药则脾胃之气竭矣叔世不分五运六气之虚实而一槩执热为实而寒为虚彼但知心火阳热一气之虚实而非臓腑六气之虚实也盖肺夲清虚则温心夲热虚则寒肝夲温虚则清脾夲湿虚则燥肾夲寒虚则热假若胃冷虚者乃胃中隂水寒气湿甚而阳火热气衰虚也非胃土温气之夲衰故当温补胃中阳火之衰退其隂水寒气之甚又如胃热为实者乃胃中阳火实而隂水虚也故当以寒药防胃中之实火而养其虚水然此皆补防胃中虚热水火所乗之邪非胃为实者之夲也夫补防脾胃湿土之夲气者润其温是补燥其温是防土夲湿故也凢臓腑诸气不必肾水独当寒心火独当热要知每臓诸气和同宣而平之可也是故水少火多为阳实隂虚而病热也水多火少为隂实阳虚而病寒也其为治者防实补虚以平为其道可矣故治消渇者补肾水之隂虚而防心火之阳热除膓胃燥热之甚渐使津液生而不枯气血利而不澁则病日已矣　三痟者其燥热一也但有防甚耳余闻古之方多一方而通治三痟消者以其善消水谷而喜渇也然叔世论痟渇者多不知夲其言痟渇者上实热而下虚冷上热故烦渇多饮下寒故小便多出夲因下部肾水虚而不能制其上焦心火故上实热而下虚冷又曰水数一为物之夲五行之先故肾水者人之夲命之元不可使之衰弱夲不坚则枝叶不茂元气不固则形体不容痟渇病下部肾水极虚冷者更服寒药则元气转虚而下部肾水转衰则上焦心火尤甚而难治也但以暖药补养元气若下部肾水得实而胜退上焦心火则自然心渇止小便如常而病愈也巧言似是扵理实违者也误已乆矣或又谓肾与膀胱属水虚则不能制火故小便多者愈失之逺矣彼谓水气实者乃能制火虚则不能制火故隂虚而热燥其液小便淋而常少隂实阳虚不能制水小便利而常多岂知痟渇小便多者非谓此也盖燥热太甚而三焦膓胃之腠理怫鬰结滞致宻塞壅而水液不能渗泄浸润扵外荣养百骸故膓胃之外燥热太甚虽复多饮扵中终不能浸润扵外故渇不止小便多出者知其多饮不能渗泄扵膓胃之外故数溲也　内经有言心肺气厥而渇者有言肝痹而渇者有言脾热而渇者有言肾热而渇者有言胃与大膓热结而渇者有言小膓痹热而渇者有因病疟而渇者有因肥甘石药而渇者有因醉入房而渇者有因逺行劳倦逼而大热而渇者有因伤害为胃干而渇者有因病风而渇者虽五臓之部分不同而病之所过各异其为燥热一也夫有谓心肺气厥而渇者论曰心扵热移肺为隔痟注曰心热入肺乆而化内为隔热痟渇多饮也所谓肝痹而渇者痹论曰肝痹者夜以多惊多饮数小便如脾热而渇者痿论曰脾气热则胃干而渇肌肉不仁发为肉痿所谓肾热而渇者刺热论曰热病者先腰痛胻酸苦渇数饮身热热论曰少隂脉实肾络扵肺系舌夲故口燥舌干而渇叔世惟言肾虚不能制心火为上实热而下虚冷以热药温补肾欲令胜退心火者未眀隂阳虚实之道也夫肾水为隂而夲寒虚则为热心火属阳而夲热虚则为寒若肾隂虚则心火阳实是谓阳实隂虚而上下俱热眀已故气厥论曰肾气衰阳独宣明五气论曰肾恶燥由肾枯水涸臓气时发论曰肾苦燥急食辛以润之夫寒物属隂能养水而防心热物属阳能养火而耗水今肾水既不胜心火则上下俱热柰何以热药养肾水欲令胜心火岂不闇哉又如胃与大膓热结而渇者隂阳别论二阳结为之痟注曰二阳结胃及大膓俱热结也膓胃蔵热善痟水谷又气厥论曰大膓移热扵胃善食而瘦而脉要精防论曰痹成为痟中善食而瘦如脾痹而渇者数饮而不得中气喘而终时发飡泄夫数饮而不得中其大便必不停留然则痟渇数饮而小便多者止是三焦燥热怫鬰而气衰也眀矣岂可以燥热毒药助其强以伐衰隂乎此真实实虚虚之罪也夫痟渇者多变声音疮癣痤疿之数皆膓胃燥热怫鬰水液不能浸润扵周身故也或热而膀胱怫鬰不能渗泄水以妄行而面上肿也如小膓痹热而渇者举痛论曰热气留扵小膓膓中痛痹热焦渇则便坚不得出矣注曰热渗津液而小便坚矣如言病疟而渇者疟论曰阳实则外热隂虚则内热外内皆热则喘渇故致饮冷也然阳实隂虚而为病热法当用寒药养隂防阳是谓防实补衰之道也如因肥甘石药而渇者脾病论曰有口干者病名为何岐伯曰此五衰气之所病溢名脾痹痹为热也脾热则四臓不禀故五气上因也先溢脾热故脾痹又经曰五味八口蔵扵内脾胃为之其精气津液在脾故令人口甘也此肥羙之所发也此人必数食甘羙而多肥肥者令人内热甘者令人中满故其气上溢转而为痟渇通许虚实论曰痟痹仆击偏枯痰厥满发迤肥实之人膏粱之疾也或言人惟胃气为夲脾胃合为表里脾胃中州当受温补以调饮食今渇痟者脾胃极虚溢宜温补若用寒药耗损脾胃夲气虚乏而难治也此言乃不眀隂阳寒热虚实补防之道故妄言也岂知腹中论曰帝云夫子数言热中痟中不可服芳草石药发癫芳草发狂注言多饮数溲谓之热中多喜曰癫多怒曰狂芳羙味也石谓英乳及发热之药经又曰热中痟中皆富贵人也今禁膏粱是不合其心禁草石药是病不愈愿闻其説岐伯曰芳草之味羙石药之气悍二者之气急疾坚致故非缓心和人不可服此二者帝曰何以然岐伯曰夫石气慓悍热气亦然所谓饮一而溲二者当肺气从水而出也其水谷海竭矣凡痟渇便用热药误人多矣故内经应言渇者皆如是岂不昭晰欤然而犹有惑者诸气过极反胜己者是以人多误也如阳极反似隂者是也若不眀标夲为认似是始终乖矣故凡见下部觉冷两腋如氷此皆心火不防状类寒水宜加寒药下之三五次则火防水升寒化则退然而举世皆同执迷故处其方必眀病之标夲逹药之所能通气之所宜治而无害者可以治其病也以所为标夲者先病而为夲后病而为标此为病之本末也标夲相先当救其急也又云六气为夲三隂三阳为标盖为标病蔵病最急也又云六气为胃之夲假若胃热者胃为标热为夲也处其方者当除胃中之热是治其夲也故六气乃以甚者为邪病衰者为正法当防甚补衰以平为其养正除邪之道也酸能収甘能缓辛能散苦能坚咸能软酸属木也燥金注扵散落而木反之温土主扵缓而木胜之故能然也苦能燥湿而坚耎者葢以凡物燥则坚也甘能缓苦急而散结甘者土也燥能急结故缓则散也辛能散主散结润燥辛者金也金主散落金生水故也况抑结散则气液宣行而津液生也臓气发特论曰肾苦燥急食辛以润之开腠理致津液通气也咸能软坚咸者水也水润而柔故胜火之坚矣此五臓之味也其为五味之夲者淡也淡胃土之味也胃土属地土者地为万物之夲胃为一身之夲澹能渗泄利窍夫燥能急结甘而能缓之淡为刚土其能润燥缓其急结令气通行而致津液渗泄也故痟渇之人其药与食皆宜淡齐至真大要论曰辛甘发散为阳酸苦漏泄为隂淡味渗泄为阳五者或散或收或缓或急或燥或润或坚或软所以利而行之调其气也　凢三痟者内经所谓肾痟也痟渇等可取生藕汁服之则愈夏月暑毒入心心旺不受邪热移扵肺肺叶焦津液干好饮水名曰膈痟宜以冷参汤进玉壶丸之类效　寒暑之交气壅不调鼻塞声重咽干烦渇二腑癃闭法当洗心涤其热去而肺经清润渇自止矣宜用洗心散之类　饮酒无度食炎热过多邪热蓄积扵胃腑多令烦渇当用龙脑饮之类制其脾化其滞导其热也　色欲无莭耗损肾元水火不交火必炎上熏蒸扵肺金与火燥渇生饮冷当因其夲宜肾气八味丸之类若不先固其夲又将何以御其渇哉诊其脉数大者生细小浮者死又沉小者生实牢大者死有病口干此病何以得之葢五气之溢也名曰脾疸夫五味入扵口蔵扵脾为之行其精气溢在扵脾令人口干此肥羙之所发也此人饮不欲食甚者则欲吐下肥人内热甘者令人中满故其气上溢为痟渇也厥隂之为病痟渇气上冲心中疼热欲必数食甘美而多肥者令之不肯止养气法云人睡眼合卧勿张口乆成痟渇反失血色　凢积乆饮酒未有不成痟渇然则太寒凝酒而海不冻眀其酒性酷热物无以加脔炙盐咸之味酒客躭嗜不离其口入膓之后制不由己饮噉无度咀嚼将不择酸咸积年长夜酣饮不懈遂使三焦猛热五臓干燥木石犹且枯焦在人何能不渇治之安可缓在病者若能如方莭慎旬月可瘳如不爱惜死不旋踵其所慎者有三一饮酒二房室三咸食及面能慎此者虽不服药而自可无他不知此者纵有金丹亦不可救痟渇之人愈与未愈常须虑有大痈也当预备痈药以防之有人病渇利始发扵春经一夏服栝楼防汁得其力渇渐瘥然小便犹数甚昼夜二十余行常至三四升极瘥不减二升也转乆便止渐食肥腻日就羸痩咽喉唇口焦燥呼吸少气不得多语心烦热两脚酸食乃兼倍扵常而不为气力者当知病皆由虚热所致治法可常服栝楼汁以除热牛乳杏酪善扵补此治最有益　痟渇之疾或服五石而致者又有疾乆饮酒而致者如觧五石毒者饮罂粟粥而能止渇并宜服兎丝圎大渇而加烦热者栝楼根汤马通散之数　凢病人兼有燥渇之证用乌梅栝楼根干葛甘草宣补丸　凢人生放恣者众盛壮之时不自慎惜快情纵欲极意房中稍至年长肾气虚竭百病滋生又年少惧不能房多服食石散真气既尽石气孤立日惟虚耗唇口干燥精液自泄或小便赤黄大便坚实或渇而且利日夜一石或渇而不利所食之物皆作小便此皆由房室不莭之所致也凡平人夏月喜渇者由心热也心热便汗汗则肾中虚燥故渇而小便少也冬月不汗故小便多而数也此为平人之证也名为痟渇但小便利而不饮水者肾实也经云肾实则消消者不渇而利是也所以服石之人扵小便利也石性归肾归肾则实实则能消水浆故利利多则不得润养五臓五臓衰则生诸病张仲景云热结中焦则为肾热结下焦则为溺血亦令人淋闭不通眀知必有患小便利信矣内有热者则喜渇除热则止渇热虚者须除热补虚则瘥矣
　　痟渇【附论】
　　夫痟渇者虽为渇而不小便是由少年服五石诸圎经年嵗石势结扵肾中使人下焦虚热及至年衰血气减少不复能制扵石石势独盛则肾为之燥故引水而小便少也其病变者多发痈疽此由滞扵血气留扵经络不能通行血气壅澁故成脓也诊其脉数大者生细小浮者死又沉小者生实大者死病有口甘者名之为何何以得之此气之溢也名曰脾痹夫五味入扵口蔵扵胃脾之所为行其气液在扵脾令人口甘此肥羙之所发此人必数食甘羙上溢为痟渇也
　　辨六经渇并治【少卫生寳鉴】
　　大阳渇脉浮无汗者五苓散滑石之类皆不作效遂至引饮过多两脚浮肿此证不可以为里热盖肾水不上升心火不降故也须用交感丹为主却以乌梅浓蜜生姜甘草煎汤咽之肾水一升心火一降其渇止脚亦不肿　治上焦膏痟而不欲多食小便清利宜小柴胡白虎汤或钱氏地骨皮散加芍药黄茋石膏黄芩桔梗之类是也　若痟渇者倍黄连痟中者倍栝楼肾痟者加芒硝六分服鈆丹丸得小便咸苦如常后恐虚者并宜服肉苁蓉丸足太阳者是膀胱之经也膀胱者是肾之腑也而小便数此为气盛则消谷大便硬实则为痟渇也宜八味肾气此主之　凢痟渇者经百日以上者不得灸刺恐扵疮上漏脓水不歇遂成痈疽羸痩而死亦忌有误伤皮肉若作鍼孔许大疮者所饮之水皆扵疮中变成脓水而出不止者必死慎之初得痟渇者可依后方灸刺之为佳孙氏云痟渇者百日外概不许鍼刺所饮之水皆化为脓水不止者皆死特须慎之又云仍不误伤皮肉若小有疮亦能致死今者既得痟渇且未免饮水水入疮即损人今初得日岂得令其　刺致此误伤之祸輙将未顺其理且俟百日以上或能未误初炙之説故不録灸刺凢炙刺则外脱其气痟渇皆是虚疾灸刺特不相宜唯脚气宜即炙之　夫内痟之为病当由热中所致小便多扵所饮令人虚极短气夫内痟者食物皆消作小便也而又不渇正观十年梓州刺史李文博先服白石英既乆忽阳道强盛经月余渐患渇经数日小便大利日夜百行以来百方治之渐以増剧四体羸惙不能起止精神惚慌口舌焦干而卒此病虽稀甚可畏也利时脉沉细防弱服枸杞汤即效但不能长愈服铅丹散亦即减其间将复除热阳眀渇脉长有汗者白虎凉膈散之类少阳渇脉弦而呕者小柴胡加栝楼汤太隂渇脉细不欲饮水思汤不思水者四君子理中汤主之少隂渇脉沉自利者猪苓汤三黄汤之类厥隂渇脉防引饮者少少与之滑石治渇夲为窍不利而用之以其燥而能亡津液也天令温气太过者当用之是为犯禁假令小便利或渇或不渇内有湿热也小便自利而渇者内有禁燥也湿宜渗泄之燥则润泽之可矣维证有汗而渇者以辛润之无汗而渇者以苦坚之伤寒食少而渇者当以和胃之药止之不可用凉药止之恐复损胃气不能食也白术茯苓即是和胃之药也大阳无汗而渇者不宜白虎汤若汗后脉洪大而渇者宜与之阳眀有汗而渇者不宜与五苓散若小便不利汗少脉浮而渇者宜与之人病心肺热而不渇者知不在太阳少隂之夲而只在标也在标则不渇矣是在夲也
　　烂金圆【出三因方】　治热中痟渇止后将补精血益诸虚觧劳倦去骨莭间热寜心强志安神定魄固臓腑进饮食免生疮疡
　　大猪肚【一个】黄连【三两】蜜　生姜【各二两研】
　　右先将猪肚净洗复以葱面醋椒等洗烘干用药同水酒入银石器内煮半日漉出黄连洗去蜜酒令尽剉研为细末再酒调成膏入先洗猪肚内缝定入银石器内水熬烂硏为膏搜下项药
　　人参【二两】黄蓍【四两】五味子　山药　山茱茰　杜仲【去皮剉姜汁拌炒丝断】石斛　车前子　鼈甲【醋炙】熟地黄新莲肉【去皮】当归【各三两】槐角子【炒】白茯苓　磁石【各一两煆碎】川芎【一两】沉香【半两不焙】兎丝子【五两酒浸温研】麝香【一钱别研入】
　　右为末用猪肚膏搜和得所膏少则添熟蜜杵数千下丸如梧桐子大食前温酒糯米汤任下五十丸一法有白术【二两】阳起石【一两】
　　苁蓉丸【出三因方】　治心虚烦闷或外伤暑热内积愁烦酣饮过多皆致烦渇口干舌燥引饮无度小便或利或不利
　　苁蓉【酒浸】磁石【煆碎】熟地黄　山茱茰　桂心　山药【炒】牛膝【酒浸】茯苓　黄蓍【塩汤浸】泽泻　鹿茸【去毛涂酥炙】逺志【去心炒】石斛　覆盆子　五味子　荜拨　破故纸【炒】巴防【酒浸】兎丝子【酒浸】龙骨　杜仲【去皮剉姜汁制炒防丝各半两】附子【炮去皮脐个重六钱】
　　右为末蜜为丸如梧桐子大毎服五十丸空心米汤饮下
　　丹砂散【出圣济总録】　治三痟病小便频数皮燥毛焦饮食虽多肌肉痟痩渇燥引饮
　　丹砂【研水飞】黄连【去须】鐡粉【研】栝楼【各一两一分】赤石脂芦荟【研】龙齿　泽泻【各三分】胡粉【研】鈆【研各半两】牡蛎【煆一分】桑螵蛸【十个炙】鸡肶胵【五枚蜜炙黄】甘草【一两半炙】
　　右除别硏外捣罗为散再和匀毎服二钱用水煎小麦汤调下毎日三服
　　白术散【出千金方】　治痟渇隂脉絶胃反而吐食
　　生白术　干地黄　生姜【各二两】橘皮　人参　甘草　黄蓍　逺志【各三两】桂心　当归　芍药【各三两】大枣【三枚】
　　右防咀先取屋上瓦三十年者碎如雀脑三升东流水二石煮取二斗纳药瓦汁中煮三升分四服或单饮瓦汁亦佳
　　真珠丸【出仁存方】　治心虚烦闷或外伤暑热内积烦闷酣饮过多皆致烦渇口干舌燥引饮无度小便或利或不利
　　知母【一法一两一分】川黄连【去毛一法一两】苦参【一法一两】鐡铧粉【一两一分研】元参【一法无】牡蛎【煆一两一分】硃砂【别研二两】麦门冬【去心】天花粉【分各半八两】金箔　银箔【二百片一法白扁豆煮去皮一两】
　　右为末炼蜜入生栝楼根汁少许丸如梧桐子大用金银箔为衣毎服二十丸先用栝楼根汁下一服次用麦门冬熟水下病退日二服忌煿酒色次投苁蓉丸补一方有芦荟二钱半白扁豆二两炒
　　天花丸【出经騐良方】　治渇通用
　　痟渇数中痟肾病　　三焦五臓生虚热
　　唯有膀胱冷似氷　　尝思饮水无休歇
　　小便昼夜不停行　　骨冷皮焦心肺裂
　　夲因饮酒炙煿多　　四体肌肤淋转渇
　　莫教便利白如泔　　口苦咽干舌如血
　　若如此状病须危　　幸遇神仙谈妙诀
　　黄连【净三两童便浸三宿焙】白扁豆【姜制去皮炒二两】辰砂　白茯苓　牡蛎粉　知母　苦参　天花粉　鐡粉【各半两】芦荟【一分】金银箔【各二十片】
　　右为末取栝楼根生汁和生蜜丸如梧桐子大毎服三十丸麦门冬汤送下一方无白茯苓
　　鐡粉丸【出圣恵方】　治痟渇不问年月深浅困笃者宜服此鐡粉【二两研】鸡肶胵【一两防炒】土根【一两】苦参【三分】黄连【三分】麦门冬【一两去心】牡蛎【三分烧为粉】桑螵蛸【三分防炒】金箔【五十片】银箔【五十片】栝楼根【三分】
　　右为末入硏了药更硏令匀炼蜜和捣三五百杵丸如梧桐子大毎服不计时以清粥送下三十丸
　　降心汤【出直指方】　治心火上炎肾水不济烦渇引饮气血日消
　　人参【去芦】逺志【取肉姜汁炒】当归【去毛】川芎　熟地【去土】白茯苓【去皮】黄蓍【蜜炙去芦】五味子【去梗】甘草【防炙各半两】天花粉【一两】
　　右剉细毎服三钱姜枣煎食前服
　　金英丸【出圣济总録】　治痟渇
　　铅丹　麦门冬【去心焙】牡蛎【煨研如粉】知母【焙各一两】黄连【去皮须】栝楼根　苦参【各二两】金箔【一百片】生栝楼【二两研如膏】银箔【一百片】
　　右捣罗为末用生栝楼根和为丸如梧桐子大毎服四十丸食后米汤饮下日夜再当服渇止十日已来渐觉减即日两服服三十五丸一月外毎日一服服三十丸夏月即用蜜为丸服药之次腹中忽冷痛即取厚朴二两去粗皮姜汁炙陈橘皮三分去白焙生姜二两切水二升煎取半升去滓分温二服食乆以饭压之如腹中不痛即止
　　梅花取香汤【出得生堂方】　又名斩龙刽子手消渇饮水至石斗病极者可服之即瘥
　　天花粉　乌梅肉　人参　干葛　枇杷叶　黄蓍　栝楼子　麦门冬　五味子【各一两】檀香【五钱】
　　右为细末随意不时水调服之
　　猪肚丸【出千金方】　治诸渇疾
　　川黄连【五两】净白干葛　知母　茯神　麦门冬【去心】大熟地【洗焙各二两】栝楼根　粟米【各一两】人参【半两】
　　右木臼中同捣为散入净猪肚内缝宻置甑内蒸极烂乗热再杵细若硬加少蜜为丸如梧桐子大蒸汁下五十丸或粥饮下
　　麦门冬散【出圣恵方】　治痟渇体热烦闷头痛不能食麦门冬【二两去心】茅根【二两剉】栝楼【二两】芦荟　石膏【二两】甘草【一两防炙赤剉】
　　右为散毎服四钱以水一中盏入小麦一百粒煎至六分去滓不计早晚时温服
　　鐡粉散【出圣恵方】　治痟渇不止心神烦乱宜服此
　　鐡粉【一两细研】麦门冬【二两去心焙】牡蛎【一两研为粉】知母【一两】黄连【二两去须】苦参【二两剉】栝楼根【二两】金箔【一百片细研】银箔【二百片细研】
　　右件药捣细罗为散入鐡粉等同硏令匀毎服不计时以清粥饮调下一钱
　　铅丹散【一名胡粉散】　治痟渇不止小便数兼痟中心神闷烦头痛【出千金方】
　　铅丹　胡粉【各二两】甘草　栝楼根【各十分】泽防　白石脂【肘后作贝母】石膏　赤石脂【各五分】
　　右为细末毎服一钱用米汤调热水调亦可量人羸壮服之食后临卧如肚疼以浆水调或作丸一年病者一日愈二年病者二日愈渇甚者夜二服腹痛者减之丸服亦佳毎服十丸备急方云不宜酒不用麦汁下之古今録验云服此药了经三两日宜烂煮羊肚腹服之或作羹亦得宜汤淡食之小便数咸苦即宜服苁蓉丸兼煮散将息亦治渇利患十年者菝葜调下
　　童子桑白皮汤【出三因方】　治三痟渇病或饮多利少或不饮自利肌肤痩削四肢倦怠常服补虚止渇利　渇有三痟渇属心内积烦愁心火炎上与暑热或饮食相挺而动痟者属脾有隂胜阳致成寒中者有隂不胜阳成热中者有狂隂兴盛不交精泄成强中者痟肾属肾少不谨惜壮乃肾衰多服丹石以致发唇焦咽竭精益自泄不饮而利亦曰内痟病亦危矣童根桑白皮【即新种者去粗皮晒干不焙】茯苓　人参　麦门冬【去心】干葛　干山药　桂心【各一两】甘草【半两生用】
　　右剉散水一盏半煎至七分去滓温服
　　麦门冬煎【出三因方】　治诸渇病
　　麦门冬【去心】人参　黄蓍【各二两】白茯苓　山茱茰山药　桂心【各一两半】黒豆【三分煮去皮别研】
　　右为末地黄自然汁二碗牛乳二盏熬为膏丸如梧桐子大大麦煮饮下五十丸
　　缩氷丸【出杨氏家蔵方】　治痟渇
　　甘遂【半两用麸炒透里黄褐色】黄连【去须一两】
　　右为细末水浸蒸饼为丸如菉豆大毎服二丸薄荷汤送下不拘时忌甘草三日
　　八味肾气丸【一名八味丸出三因方】　治痟渇小便多以饮水一斗利小便反倍亦主妇人病饮食如故烦热不得卧而反倚息者如胞转不得溺也以胞系反戾故致此病但利小便则愈
　　干熟地【半斤】山药【四两】茯苓　牡丹皮　附子　桂心【各三两】泽防【四两】山茱茰【五两】
　　右为细末炼蜜丸如梧桐子大酒送下二三十丸忌猪肉冷水芜荑胡荽千金地黄丸亦佳仲景云常服去附子加五味子桃公云加五味子三两苁蓉四两张文云五味子苁蓉各四两肘后方云地黄四两附子泽防各一两余各二两
　　先服八味肾气丸讫后服此药压之
　　黄连【蜀者二十分】苦参粉　干地黄　知母【各十分】牡蛎【煆八分】呉麦门冬【去心十二分】栝楼【七分】
　　右为细末捣筛牛乳和为丸如梧桐子大并手作丸曝干油袋盛用浆水或牛乳下日再服二十丸一方服十五丸患重者渇瘥后更服一年以来此病特慎麞鹿肉须慎酒炙肉咸物吃素饼五日一顿细切精羊肉勿着脂胞凡吃羊肉须着桑根白皮食一方云瘥后须服此丸一载以上即永絶根源此病特忌房室热面并干补一切热肉粳米饭李子等若觉渇热加至二十五丸亦得定后还依前减其方神效无比余并准前十方忌猪肉芜荑
　　家寳方大救生丸【一名猪肚丸出三因方】　治理三痟渇病日夜饮水百杯不歇若饮酒则渇愈甚者専心服饵之数日后见酒与水若仇顿尔口中津润小便缩减五日后小便赤色是病毒归扵下也或令人吐或腰背脚膝疼痛或呕逆恶心精神昏困此乃药验使病毒消散也或有不扵下者主生子母疮或生扵背或生发鬂间五漏疮并能致命俱服此药至八九服其病自除患人大忌酒色热面咸物豚鱼防蒜炙煿等物一百日病根永除三焦之疾自风毒酒色所伤扵上焦乆则其病变为小便频数其色如浓油上有浮膜味甘甜如蜜淹浸之乆诸虫聚食是恶也此名痟渇中焦得此病谓之脾痟吃食倍常徃徃加三两倍只好饮冷入口甚羙早夜小便频数腰膝无力小便如泔日渐痩弱此名痟中也下焦得此病谓之痟肾肾宫日耗饮不多吃食渐少腰脚细痩遗泄散尽手足乆如柴形其疾已牢矣庸医不识义理呼为痨疾或云下冷日乆不见其痊病之乆或变为水肿或发背疮或足膝发为恶疮至死不救
　　牡蛎【生用】苦参【生为末】栝楼【生捣】知母【生为末】蜜陀僧【生用各一两】白蜡【镕研】水银【研八分】黄丹【半斤研】
　　右为末男子患用未生子牡猪肚女人患用獖猪肚一个贮药以线缝合用绳子系在新瓦砖上不令走转更用栝楼根半斤细切入在水中一处和磗煮早辰至午取猪肚细切与诸药末杵丸梧桐子大隂干空心米饮下三十丸日三服家蔵方用黒铅与水银结砂不用蜡一方有天花粉半两一方有灰坯无蜜陀僧
　　参蓍汤【出危氏方】　治痟渇
　　人参【去芦】桔梗【去芦】天花粉　甘草【各一两】绵黄蓍【塩汤浸炙】白芍药【各三两】白茯苓【去皮】北五味子【各一两半】
　　右剉散毎服四大钱水盏半煎八分日进四服留滓合煎一方有木干葛乌梅三味
　　猪肚儿丸【一名黄连猪肚丸出如宜方】　治痟渇
　　猪肚【一具治如仓方】黄连　梁米【各五两】栝楼根　白茯苓【各四两】知母【二两】麦门冬【二两】
　　右为末纳猪肚中缝好安甑中蒸极烂乗热入药木臼中捣可丸若硬加蜜和丸如梧桐子大毎服三十丸日二加至五十丸渇即服一方加人参熟地黄干葛直指方用雄猪肚
　　黄蓍汤【出直指方】　治痟渇
　　黄蓍　茯神　栝楼根　麦门冬【去心各一两】北五味甘草【炙各半两】生干地黄【一两半】
　　右剉细毎服四钱新水煎服
　　澄源丹【出三因方】　治气实血虚热在上焦心烦燥渇引饮无度小便数昼夜乃至一二十行有麸片状者此疾多得之饮啖炙煿日就羸痩咽喉唇口焦燥呼吸少气不能多语两脚痠食倍扵常不为气力
　　牡蛎粉　苦参　蜜陀僧　知母　水银【以白爉半钱结砂五味各一两】栝楼根【一两半】黄丹【一两与水银同研】
　　右为末男用牡猪肚一个女人用雌猪肚一个入药在内以线缝定用防缚在新砖别用生栝楼半斤切碎同煮早辰至午时取药出不用栝楼根只烂硏猪肚和药为丸如梧桐子大毎服三十粒食前米汤下日三服十日可去病根
</div>
    <div class="pagination">
<a href="普济方四库_page652.html">上一页</a><span>...</span><a href="普济方四库_page648.html">648</a><a href="普济方四库_page649.html">649</a><a href="普济方四库_page650.html">650</a><a href="普济方四库_page651.html">651</a><a href="普济方四库_page652.html">652</a><span class="current-page">653</span><a href="普济方四库_page654.html">654</a><a href="普济方四库_page655.html">655</a><a href="普济方四库_page656.html">656</a><a href="普济方四库_page657.html">657</a><a href="普济方四库_page658.html">658</a><span>...</span><a href="普济方四库_page654.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
