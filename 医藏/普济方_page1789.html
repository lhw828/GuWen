<!DOCTYPE html>
<html>
<head>
    <meta charset="UTF-8">
    <title>普济方 - 第 1789 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1789 页/共 3614 页</h1>
    <div class="content">　　又方

　　（出《经验良方》）以青黛为丸，用肥枣擘开去核，入青黛在内，湿纸包，慢火煨一饷待冷细嚼，新汲水吞下。

　　治鼻中出血。

　　用茅屋上青苔，曰屋游，以新汲水研一盏，浮滓与服，其血立止。

　　枇杷叶方

　　用枇杷叶去毛，焙干为末，用茶调下一二钱，日三，亦治鼻赤。

　　治鼻鼽血。

　　以左臂血，用纸捻点左眼，上亦如之。

　　又方

　　以好麻纸捻纳鼻中，顷之打嚏即愈。此方甚奇，有人一夕常衄盈盆，百药不效，用此遂愈。

　　治衄血

　　以灯盏数枚，以百沸汤煮，逐枚漉出，乘热安头上，冷即易之。又蒲黄二钱，先用新汲水调马饮

　　搐鼻方治鼻衄。

　　用驼粪不拘多少，用新藏瓶一个，打开底，入粪在内，烧成灰。取出研细，用麝香少许，研

　　防己散治鼻衄。

　　用防己三两三，捣罗为散，每服二钱，新汲水调下。老人小儿取一钱服，更用热汤调少许，

　　乌沙散

　　（一名香墨汁）

　　治鼻衄。

　　用细烟香墨二两，为细散，每服一钱，腊茶清调下。或浓磨，以葱白蘸，塞鼻中，或点入鼻

　　吹鼻方治鼻衄吐血。

　　用柏叶石榴花为细末，每用少许，吹鼻中，一方用花片塞于鼻中止。

　　贴背膏治鼻衄。

　　用京三棱大者一枚，以湿纸裹，于慢火中煨熟，乘热捶碎，捣为细末，醋煮面糊调，贴背

　　贴鼻方治鼻衄。

　　用鹿角胶，不计多少，以沸汤浸软，贴鼻坳上。更以酵面调，令稀稠得所，若左窍出血，则

　　扎耳方治鼻衄。

　　用延胡索为末，以绵裹扎耳内，左衄扎右，右衄扎左，左右俱衄，则两耳俱扎。

　　葱白汁治鼻衄血。

　　用葱白一握，捣绞取汁，投酒少许，点两点入鼻，瘥。

　　衄血方

　　用川郁金末，并水调下，亦治吐血。

　　又方

　　用槐花半生，半炒末吹入鼻。

　　一方治鼻衄

　　以鲤鱼鳞，炒成灰研为末，冷调下一二钱。一用头发烧灰，搐入鼻中，先口含水即止。

　　治鼻衄方

　　（《本草》）用铅白霜为末，取新汲水调二字。

　　治鼻衄出血不止，心闷欲绝。

　　用干姜削令头尖，微煨，塞鼻中。

　　又方

　　用麻鞋底烧灰，吹鼻孔中立效，亦治鼻塞。

　　止鼻衄

　　（《本草》）用香薷干末，以水服之。

　　治鼻衄出血，两孔不止，谓之血汗。

　　以新汲水磨黄药子一碗，勿令太稀，顿服立瘥。

　　又方

　　用藕节取汁服之，或滴入鼻中。

　　又方

　　用故屏风纸，烧灰细研，温酒调下一钱，立止。

</div>
    <div class="pagination">
<a href="普济方_page1788.html">上一页</a><span>...</span><a href="普济方_page1784.html">1784</a><a href="普济方_page1785.html">1785</a><a href="普济方_page1786.html">1786</a><a href="普济方_page1787.html">1787</a><a href="普济方_page1788.html">1788</a><span class="current-page">1789</span><a href="普济方_page1790.html">1790</a><a href="普济方_page1791.html">1791</a><a href="普济方_page1792.html">1792</a><a href="普济方_page1793.html">1793</a><a href="普济方_page1794.html">1794</a><span>...</span><a href="普济方_page1790.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
