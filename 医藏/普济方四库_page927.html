<!DOCTYPE html>
<html>
<head>
    <meta charset="UTF-8">
    <title>普济方四库 - 第 927 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 927 页/共 1812 页</h1>
    <div class="content">　　右为末毎服用羊肾一对切去脂膜以水一大盏半煎至一盏去肾入药末半两煎至六分去滓空心及晩食前分暖为二服
　　菖蒲浸酒方　治虚劳耳聋
　　菖蒲【三分】木通【二两剉】磁石【五两捣碎水淘去赤汁】防风【去芦头】桂心【各三两】牛膝【三两去苖】
　　右为细剉用生绢袋盛以酒一匙内药浸七日后毎日食前暖一小盏服之



　　普济方卷二百三十四
　　钦定四库全书
　　普济方卷二百三十五　明　周王朱橚　撰劳瘵门
　　总论
　　夫骨蒸殗殜复连尸疰劳疰虫疰毒疰热疰冷疰食疰鬼疰等皆曰传尸者以疰者疰也病自上疰下与前人相似故疰其变有二十一种或三十六种或九十九种大畧令人寒热盗汗夣与鬼交遗泄白浊髪干而耸或腹中有块或脑后邉两有小结核连复数个或聚或散沉沉黙黙咳痰涎或咳脓血如肺痿肺痈状或腹下利复羸瘦困乏不时积月累年以至于死死后乃疰易傍人乃至灭门者是也更有蜚尸遁尸寒尸防尸疰尸谓之五尸及大小附着等证不得知所苦无处不恶乃挟诸鬼邪而害人以三因权之内非七情所忤外非四气所袭虽若丽乎不内外因奈其证多端传变迁移难以推测故自古及今愈此病者十不得一所谓狸骨獭肝天灵葢铜鉴鼻徒有其说未尝见效唯膏肓崔氏炙穴若早炙之可活几半晩则不济也○病者憎寒发热自汗靣白目干口苦精神不守恐畏不能独卧其传在肝病者憎寒发热靣黒鼻燥忽忽喜忘大便苦难或复泄防口疮其传在心病者憎寒发热靣青唇黄舌本强不能咽饮食无味四肢羸瘦吐涎沫传在脾病者憎寒发热靣赤鼻白干燥毛折咯喘气时吐白涎或有血线传在肺病者憎寒发热靣黄耳轮焦枯筋骨痠痛小便白浊遗沥胸痛其传在肾所谓劳蒸者二十四种随证皆可考寻
　　毛折髪焦肌肤甲其蒸在皮外人觉热自反恶寒身热瞤剧其蒸在肉髪焦鼻衂或复尿血其蒸在血身热烦燥痛如针刺其蒸在脉爪甲焦枯眼昏两脇急痛其蒸在筋版齿黒燥大杼酸疼其蒸在骨背膂疼痛胻骨酸其蒸在髓头热閟口吐渇涎眼多眵泪其蒸在脑男子失精女子白淫其蒸在玉房乍寒乍热中脘与膻中烦闷其蒸在三焦小便赤黄凝浊如膏其蒸在膀胱传道不均或泌或泄腹中雷鸣其蒸在小肠大腹隠痛右鼻亁疼其蒸在大肠口鼻亁燥腹胀睡卧不安自汗出其蒸在胃口苦耳聋脇下痛其蒸在胆里急后重肛门濇闭其蒸在囬肠小腹防痛筋脉纵缓隂器自强其蒸在宗筋眼昏涙下时复晕躁怒不常其蒸在肝舌焦黒气短躁闷洒洒淅淅其蒸在心唇亁口疮胸腹闷满畏寒不食其蒸在脾咳喘满咯痰吐血声嘶音逺其蒸在肺耳轮焦枯脚气酸疼起居不得其蒸在肾情想不宁无故精泄白物绵绵而不举其蒸在右肾心主胞络心膈噎塞攻击痛疼俛仰烦寃其蒸在膈诸证虽曰不同其根多有虫囓其心肺治之不可不絶其根也○外台秘要病源云夫蒸有五一曰骨蒸其根在肾旦起体凉日晩即热烦躁寝不能安食都无味小便赤黄忽忽烦乱细喘无力腰疼两足逆冷手心常热蒸盛伤内即变为疳食人五脏二曰脉蒸其根在心日増烦闷掷手足出翕翕思水口唾白沫卧即浪言或惊恐不定脉数蒸盛之时或变为疳脐下闷或暴利不止三曰皮蒸其根在肺必大喘鼻亁口中无水舌上白小便赤如血蒸盛之时胸满或自称得疰热两脇下胀大咳彻背连脾疼眠寐不安或蒸毒伤脏口内唾血四曰肉蒸其根在脾体热如火烦躁无汗心腹鼓胀食即欲呕小便如血大便秘濇蒸盛之时或体肿目赤寝卧不安五曰内蒸亦名血蒸所以名内蒸者必外寒而内热把手附骨而热盛其根在五脏六腑其人必因患后得之骨肉自消饮食无味或皮燥而无光蒸盛之时四肢渐细足趺肿起○大凢男女传尸之病心胸满闷背转疼痛两目不明四肢无力虽欲寝卧卧不得寝者膂急膫痛膝脑痠痛多卧少起状如佯病每至平旦精神尚好日午后四肢微热靣无顔色喜见人过常懐忿怒才不如意又便多嗔行立脚弱夜卧盗汗夣与鬼交或见先亡或多惊悸有时咳虽思饮食不能多飡死在须臾精神尚好或时微利两脇虚胀口燥鼻亁常多粘唾有时唇赤有时欲睡渐成沉羸犹若涸鱼不得死矣其病变状多端考其原先从肾起初受之气两胫痠疼腰背拘急行立脚弱肾已受矣次传其心心受其气夜卧必惊或多怔悸心悬汲汲夣见先亡有时盗汗饮食无味口内生疮心常烦热惟欲眠卧朝轻夕重两颊口唇悉皆红赤如傅胭脂又时手足五心皆热心皆受已次传于肺肺初受气咳少力有时气喘卧则更甚鼻口亁燥不闻香臭或时闻朽腐物气愦愦欲吐肌肤枯燥时或刺痛或似虫行亁皮细起状如麸片肺既受已次传于肝肝初受气两目靣无血色常欲颦眉眼视不逺目睛亁又时赤痛或复睛黄朝暮□腾常常合眼眠卧不熟肝既受已次传于脾脾初受气两脇虚胀食不消化又时防利水糓生虫有时肚痛腹胀雷鸣唇口焦干或生疮肿毛髪干耸无有光泽或时上气擡眉喘气痢赤黒汁至此者将死证矣大凡此疾良由祖先积孽杀害过多或有命债殃及后世或沦没恶趣未应解脱为人之后不为释寃不为荐福或患此而亡传染是疾以希资救又其家人久不营塟不时祭祀山水冲注狐狸穿犯幽宅不宁出而为逓成相传传染不已○传尸非惟一门相染而成也人之气血衰败脏腑虚弱中于鬼气因感其邪遂成此疾其咳不已或胸膈妨闷或肢体疼痛或肌肤消瘦或饮食不入或吐利不定或吐脓血或吐鲜血动至一二升或嗜水浆或好歌咏或爱悲愁或发癫歇或便溺艰难或因酒食而遇或因风雨而来或问病吊防而得或朝走暮游而逢或因气聚或因血行或露卧于田野或偶会于园林传惹斯疾○传尸者须知三尸九虫何也三尸者名在后论九虫者烟虫寸白胃虫人皆可治之其余六虫有六代行在后人若受一虫此人死后兄弟子孙骨肉亲属绵绵相传以至灭族凢疾始觉精神不美气不调切戒慎酒色调节饮食如或不然妄言邪师或言鬼以至不起慎之戒之○尸虫游食日辰及治法大扺六虫一旬徧游四穴转流周而复始已具六代法中自立春一日后食起三日一食五日一醉归于所归穴大醉五日故五日虫醉可以下药及灸其三日虫食切不可妄有医治虫在人身中一虫可占十二穴六虫在人身中共游七十二穴上旬十日从心至头游四穴中旬从心至脐游四穴下旬从脐至足游四穴上旬可先服药后灸所游穴其虫头上向若下火灸虫如紫蚕苗出在汗中更服药取之以虫尽为度便服补药永得安耳中旬其虫所游穴中头向下亦服药取之不灸也恐虫觉晤永难取盖此虫性已通灵务在精审勿令有悟可也○观尸虫色知病浅深凢明医知者先知毒气与虫并行攻人脏腑遇阳日长雄虫遇隂日长雌虫因先食脏腑脂膏故其色白次食血肉血肉尽故其虫黄赤次食精髓故其虫紫色精髓尽故其虫黒色传入肾中病人方死若求医士晓通病源先取其虫视其理自知轻重其虫如白色可二十日服药补之其虫如黄赤色可六十日服药补之其虫如紫黒色此疾已极可百二十日服药补之十中可保一二虽不能为一身除害亦可为子孙除害矣服药仍须一载之中刻意调摄亦可痊平如此得命可为再生也又云虫头赤者食患人之肉其病可治头口白者食患人之髓其病难治虽不得断则不传子孙矣○六代传病及诸虫形状凢治病之道要须药病相应神效仍在防实补虚调治脏腑方得痊愈故三尸九虫种种灵异莫令知之或似蜣蜋或似红线马尾或似虾蟆形或似刺猬或似防行或如烂麫或有足无头或有头无足或化精血归在亢阳之内种种形类实难辨之浅学之流难施及剂误医甚多枉死不少或则取虫不补或则学浅妄传皆是徒费资财通无去病之理遂致夭折岂不悲哉【出危氏方】


　　此虫在人身中如婴儿之状背上毛长二寸


　　此虫变动形如鬼在人脏腑中


　　此虫形如虾蟆变动在人脏腑中
　　上三虫在人身中染着之后或大或小令人夣寐颠倒魂魄飞精神耗散饮食渐减形容渐羸四肢痠痛百节劳倦憎寒壮热背膊拘急脑与头痛口苦舌亁靣无顔色鼻流清涕虚汗常多行歩艰难眼睛多痛其虫过丙丁日食起醉归心腧穴中四穴轮转周而复始大醉可医矣取虫出后补心当瘥
　　第二代并尸虫形状游食日治法第二代为觉劳病谓传受此疾已觉得病觉病者患乃自知夜夣不解与亡人为伴侣醒后全无情思昏惰似醉神识不安所嗜食味輙成患害或则气发动风所加四体不和心胸满闷日渐羸瘦骨节干枯或呕酸水或则醋心唇焦口亁鼻塞脑痛背膊酸疼虚汗常出腰膝刺痛知此疾状早须医治失时致伤命【出危氏方】


　　此虫形如乱髪可长三寸或似守宫


　　此虫形如蜈蚣在人脏腑中


　　此虫形如虾在脏腑中
　　上三虫在人身中令人气喘唇焦口干咳憎寒心烦壅满毛髪焦落气胀吞酸津液渐衰次多虚竭鼻多清水四肢将虚脸赤靣黄皮肤枯瘦腰膝无力背脊痠痛吐血唾脓语声不利鼻塞脑痛胞膈多痰重者心闷吐血强倒在地不能自知其虫遇庚辛日食起归肺腧中四穴轮转周而复始大醉可医矣炙取虫后补肺当瘥第三代病并尸虫形状游食日治法第三代为传尸劳病传受病人自得之日渐羸瘦顿改容顔日日忧惶夜夜恐惧不遇良医就死不逺【出危氏方】


　　此虫形如蚊蚁在人身中俱游脏腑


　　此虫形如蜣蜋在人身中俱游脏腑


　　此虫形如刺猬在人三焦
　　上三虫在人身中令人三焦多昏日常思睡呕吐苦汁或吐清水粘涎腹胀虚鸣卧后多惊口鼻生疮唇黒靣青日渐消瘦精神恍惚魂夣飞饮食不消气咽气干汗出如油目昏多涙其虫遇庚寅日食起醉归厥隂穴中四穴轮转周而复始大醉可医矣取其虫出后补隂当瘥
　　第四代病并尸虫形状游日治法【出危氏方】


　　此虫形如乱丝在人脏腑中


　　此虫形如猪肝在人脏腑中


　　此虫形如蛇在人脏腑中
　　上三虫在人身中令人脏腑虚鸣呕逆肠中痃癖气块憎寒壮热肚大筋生腰背疼痛或虚或瘦防痢无时行履困重四肢憔悴时气上喘口苦皮亁饮食过多要吃酸醎之物其虫遇戊巳日食起醉归脾腧穴中四穴轮转周而复始大醉可医矣取出虫后补脾当瘥
　　第五代病并尸虫形状游食日治法【出危氏方】


　　此虫形或有足无头或有头无足


　　此虫形如防在人身中俱游脏腑


　　此虫形如精血变动在人脏腑或在阳宫
　　上三虫在人身中令人多怒气逆筋骨拳变四肢解散靣黒靣青憎寒壮热腰背疼痛起坐无力头如斧斫眼睛时痛翳膜多泪背膊刺痛力惫身羸手足亁枯卧着床枕不能起手足似中风四肢顽麻腹内多痛眼见黒花忽然倒地不省人事梦寐不祥觉后遍体虚汗其虫遇甲子日食起醉归肝肠穴中四穴轮转周而复始大醉可医矣取虫出后补肝当瘥
　　第六代病并尸虫游食治法


　　此虫形如马尾有两条一雌一雄


　　此虫形如鼈在人脏腑


　　此虫形如烂麫或长或短
　　上三虫在人身中居于肾脏透连脊骨令人思食是物要飡身体尫羸腰膝无力髓寒骨热四肢枯亁眼见火生或眼多黒暗耳内虚鸣隂湿燥痒冷汗如油夣与鬼交小便赤黄醒后昏沉脐下结硬或奔心胸看物如艶心腹闷乱骨节疼痛其虫遇丑亥日食起醉归肾腧穴四穴轮转周而复始大醉可医矣虫出后补肾填精当瘥
　　取虫防防法
　　先令病人家用好纸糊一宻室不留些罅隙寻志诚人过递以安息香水洒了过逓人之身又以雄黄雌黄涂其鼻孔耳眼唇上安排鉄钳一个布巾一幅用香油二觔以锅盛顿微煎令沸仍用高桶一个以好石灰在桶内生布巾葢桶口却服取虫药五更初一服五更三防一服服药后腹中疼痛如刀斧劈不妨至已牌必须下虫或取下臭秽如胶漆或吐防脓血症块皆于灰桶中其虫或从汗出紫蚕苖状或于耳鼻口中出或小便中出异般形状不止一也或青黒或黄红大者急用铁钳取于油内煎当日将油纸裹虫入瓦内石灰填实埋弃于深山逺僻处免致再染人患人衣服床蓆并皆弃去医人吩咐药后亦须逺去
　　论
　　论曰夫劳瘵一证为人之大患凢受此病者传变不一积年疰易甚至灭门可胜叹哉大抵合而言之曰传尸别而言之曰骨蒸殗殜复连尸疰劳疰蛊疰毒疰热疰冷疰食疰鬼疰是也夫疰者疰也自上疰下病源无异是之谓疰又其变则有二十二种或三十六种或九十九种又有所谓五尸者曰蜚尸遁尸寒尸防尸注尸是也其名不同传变尤不一感此疾而获安者十无一二也大凢五脏所传皆令人増寒发热其证状各异有如传之于肝则靣白目枯口苦自汗心烦惊怪传之于心则面黒鼻亁口疮喜忘大便或秘或泄传之于脾则面青唇黄舌强喉哽吐涎体瘦饮食无味传之于肺则靣赤鼻白吐痰咯血喘毛枯传之于肾则靣黄耳枯胸满胻痛白浊遗沥又有二十四种劳蒸者亦可因证騐之蒸在心也少气烦闷舌必焦黒蒸在小肠也腹内雷鸣大肠或秘或泄蒸在肝也目昏晕躁怒无时蒸在胆也耳聋口苦脇下坚痛蒸在肾也耳轮焦枯腰脚痠痛蒸在右肾也情意不定泄精白絮蒸在肺也喘咯血声音嘶逺蒸在大肠也右鼻干疼大肠隠痛蒸在脾也唇口干燥腹脇胀满畏寒不食蒸在胃也鼻口干燥腹膨自汗睡卧不宁蒸在膀胱也小便黄赤凝滑如膏蒸在三焦也或寒或热中脘膻中时觉烦闷蒸在膈也心胸噎塞疼痛不舒蒸在宗筋也筋脉纵缓小腹隠痛隂气自强蒸在回肠也肛门秘涩传道之时里急后重蒸在玉房也男子遗精女子白滛蒸在脑也眼眵头口吐浊涎蒸在皮也肌肤鳞起毛折髪焦蒸在骨也版齿黒燥大杼痠疼蒸在髓也肩背疼倦胻骨痠疼蒸在筋也眼昏脇痛爪甲焦枯蒸在脉也心烦体热痛刺如针蒸在肉也自觉身热多不奈何四体瞤动蒸在血也毛髪焦枯有时鼻血或复尿血详诸病证大畧如斯若究其根惟心肺受虫囓祸之甚也治法先宜去根次须摄养亦有早炙膏肓崔氏穴而得愈者若待其根深蔕固而治之则无及矣平时得三五方用之颇騐谩録于左以为备治○论曰传尸劳者骨蒸之病流传五脏也其证殗殜半卧半起旦即醒然午后微蒸情常不悦心多惊悸夜即盗汗夣与鬼交两颊红赤唇如血色欲醒不得眠欲食不能食或喘气咳心胸满闷背体烦疼两目精明四肢无力脊膂拘急膝胫痠疼两脇虚胀时或微利鼻口亁燥渐至尫羸虽死在须臾精神尚爽是其候也治之若缓犹如水涸不觉其死○近世以来童男室女丈夫妇人月水不调脐腹冷痛五心烦热医者一见便作骨蒸劳证治之病者闻之莫不惊骇殊不知人本无劳证皆縁禀受怯弱血气不足治之不得其法用药不善遂成此疾且多以紫胡地骨皮青蒿知母藕节龞甲紫苑麦门冬为退热之剂已服之后热虽渐退未久复来医者便究本原不详医书所谓虚热语再用前件等药愈进而血气愈虚疾势已甚矣况前药性冷必伤脾胃日复一日不思饮食以致肠胃滑泄肢体瘦悴以致不救此乃柴胡等药悮之矣深可怜悯葢柴胡等药乃伤寒表肝之剂若血气虚者非所宜服向来必用方中亦曽言之但其辞文隠而难晓今明言其畧庶几易知若受病之人未曽服前件药尤为易治已曽服后倘或过多真气表尽难以収救宜服宜神饮○凢患骨蒸之人坐卧居处不宜伤冷亦不得伤热冷甚则药气难通兼之胀满食不消化或膈气上热甚则血脉拥塞头目疼唇干口燥心胸烦闷渴欲饮水此等皆是将息过度之状深可诫也将养之法须寒温得所先热而脱先寒而着若背伤冷即令咳若手足伤热即令心烦若覆衣裳后即眠卧盗汗若覆衣过薄即心腹胀满所以饮食不限时节宁可少食保无宿注数数进之助药势也必须以软易消故也不宜生硬恐损胃气致不消也此皆以易消食之为瘥○骨蒸之病无问男女忌房室举动劳作有所不宜陈臭酸咸粘食不消牛马驴羊大小二豆猪鱼油腻酒面瓜菓野鸟之属葵笋蒜蕨及生冷等并不得飡自必平复一月以后乃渐开也大畧如此触类而长之此病宜飡煑饭盐防豆醤姜葱韭枸杞苜蓿苦菜地黄牛膝并须煑烂食之病稍退恐肌肤虚弱可时食亁鹿脯
　　治诸疾药性【出防粹方】
　　实热　黄芩　黄连　黄蘖　大黄
　　气　乌梅　秦艽　柴胡
　　血　青蒿　鼈甲　蛤蚧　小麦　牡丹皮
　　肺鼻【亁】乌梅　天门冬　紫苑　麦门冬
　　皮【白舌吐血】石膏　桑白皮
　　肤【昏昧气睡】牡丹皮
　　气【遍身气热闷促鼻干】人参　黄芩　栀子
　　大肠【口鼻孔亁痛】大黄　芒硝
　　脉【唾白浪语脉络溢脉缓急不调】生地黄　当归
　　心【舌干】黄连　生地黄
　　血【髪焦】地黄　童子小便　当归　桂心
　　小肠【下唇焦】赤茯苓　生地黄　木通
　　脾【唇焦】芍药　木瓜　苦参
　　肉【食无味而呕烦躁不安】芍药
　　胃【舌下痛】石膏　粳米　大黄　芒硝　葛根
　　肝【眼黒】川芎　当归　前胡
　　筋【甲黒】川芎　当归
　　胆【眼白赤色】柴胡　栝蒌
</div>
    <div class="pagination">
<a href="普济方四库_page926.html">上一页</a><span>...</span><a href="普济方四库_page922.html">922</a><a href="普济方四库_page923.html">923</a><a href="普济方四库_page924.html">924</a><a href="普济方四库_page925.html">925</a><a href="普济方四库_page926.html">926</a><span class="current-page">927</span><a href="普济方四库_page928.html">928</a><a href="普济方四库_page929.html">929</a><a href="普济方四库_page930.html">930</a><a href="普济方四库_page931.html">931</a><a href="普济方四库_page932.html">932</a><span>...</span><a href="普济方四库_page928.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
