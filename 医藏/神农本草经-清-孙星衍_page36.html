<!DOCTYPE html>
<html>
<head>
    <meta charset="UTF-8">
    <title>神农本草经-清-孙星衍 - 第 36 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神农本草经-清-孙星衍 - 第 36 页/共 47 页</h1>
    <div class="content">　　案：《广雅》云：屈居，芦茹也。《范子计然》云：闾茹，出武都。黄色者，善。

　　卷三　下经

　　乌韭

　　味甘，寒。主皮肤往来寒热，利小肠膀胱气。生山谷石上。

　　案：《广雅》云：昔邪，乌韭也，在屋，曰昔邪；在墙，曰垣衣。《西山经》云：萆荔，状如乌韭。《唐本》注云：即石衣也，亦名石苔，又名石发。按：《广雅》又云：石发，石衣也，

　　卷三　下经

　　鹿藿

　　味苦，平。主蛊毒，女子腰腹痛，不乐，肠痈、瘰 （《御览》作历）、疡气。生山谷。

　　《名医》曰：生汶山。

　　案：《说文》云： ，鹿藿也，读若剽。《广雅》云： ，鹿藿也。《尔雅》云： ，鹿藿。其实， 。郭璞云：今鹿豆也。叶似大豆，根黄而香，蔓延生。

　　卷三　下经

　　蚤休

　　味苦，微寒。主惊痫、摇头弄舌，热气在腹中， 疾痈创，阴蚀，下三虫，去蛇毒。一名蚩休。生川谷。

　　《名医》曰：生山及冤句。

　　案：郑樵云：蚤休，曰螫休，曰重楼金绵，曰重台，曰草甘遂，今人谓之紫河车。服食家所用，而茎叶亦可爱。多植庭院间。

　　卷三　下经

　　石长生

　　味咸，微寒。主寒热、恶创、火热，辟鬼气不祥（《御览》作辟恶气、不祥、鬼毒）。一名丹草（《御览》引云丹沙草）。生山谷。

　　《吴普》曰：石长生，神农：苦；雷公：辛；一经：甘。生咸阳（《御览》）。

　　《名医》曰：生咸阳。

　　卷三　下经

　　陆英

　　味苦，寒。主骨间诸痹，四肢拘挛、疼酸，膝寒痛，阴痿，短气不足，脚肿。生川谷。

　　《名医》曰：生熊耳及冤句。立秋采。又曰：蒴 ，味酸，温，有毒。一名堇（今本误作堇），一名芨。生田野。春夏采叶；秋冬采茎、根。

　　案：《说文》云：堇草也。读若厘。芨， 草也，读若急。 ，厘草也。《广雅》云盆，陆英莓也。《尔雅》云：芨 草。《唐本》注陆英云：此物，蒴 是也。后人不识，浪出蒴 条。今注云：陆英，味苦、寒，无毒；蒴 ，味酸、温，有毒，既此不同。难谓一种，盖其类尔。

　　卷三　下经

　　荩草

　　味苦，平，主久咳上气、喘逆，久寒，惊悸，痂疥、白秃、疡气，杀皮肤小虫。

　　《吴普》曰：王刍，一名黄草。神农、雷公曰：生太山山谷。治身热邪气，小儿身热气（《御览》）。

　　《名医》曰：可以染黄，作金公，生青衣。九月、十月采。

　　案：《说文》云：荩草也。KT ，王刍也。《尔雅》云：KT ，王刍。郭璞云：KT ，蓐也，今呼鸱脚莎。《毛诗》云：绿竹猗猗。《传》云：KT ，王刍也。《唐本》注云：荩草，俗名KT 蓐草，《尔雅》所谓王刍。

　　卷三　下经

　　牛扁

　　味甘，微寒。主身皮创热气，可作浴汤，杀牛虱小虫，又疗牛病。生川谷。

　　《名医》曰：生桂阳。

　　案：陶弘景云：太常贮，名扁特，或名扁毒。

　　卷三　下经

　　夏枯草

　　味苦，辛，主寒热、瘰 、鼠 、头创，破症，散瘿、结气，脚肿，湿痹。轻身。一名夕句，一名乃东。生川谷。

　　《名医》曰：一名燕面。生蜀郡。四月采。

　　卷三　下经

　　芫花

　　味辛，温。主咳逆上气，喉鸣、喘，咽肿、短气，蛊毒、鬼疟，疝瘕、痈肿，杀虫鱼。

　　一名去水。生川谷（旧《吴普》曰：芫花，一名去水，一名败花，一名儿草根，一名黄大戟。神农、黄帝：有毒；扁鹊、岐伯：苦；李氏：大寒。二月生，叶青，加浓则黑。华有紫、赤、白者。

　　三月实落尽，叶乃生。三月、五月采花。芫花根，一名赤芫根。神农、雷公：苦，有毒。生邯郸，九月、八月采，阴干。久服，令人泄。可用毒鱼（《御览》，亦见《图经》节文）。

　　《名医》曰：一名毒鱼，一名杜芫。其根，名蜀桑，可用毒鱼。生淮源。三月三日采药，阴干。

　　案：《说文》云：芫，鱼毒也。《尔雅》云： ，鱼毒。郭璞云： ，大木。子，似栗，生南方，皮浓，汁赤，中藏卵果。《范子计然》云：芫花，出三辅。《史记·仓公传》：临淄女子病蛲瘕，饮以芫花一撮，出蛲可数升，病已。颜师古注《急就篇》云：郭景纯说，误耳。其生南方，用藏卵果，自别一 木，乃左思所云绵 、 栌者耳，非毒鱼之 。

　　上草，下品四十九种。旧四十八种，考木部芫华宜入此。

　　卷三　下经

　　巴豆

</div>
    <div class="pagination">
<a href="神农本草经-清-孙星衍_page35.html">上一页</a><span>...</span><a href="神农本草经-清-孙星衍_page31.html">31</a><a href="神农本草经-清-孙星衍_page32.html">32</a><a href="神农本草经-清-孙星衍_page33.html">33</a><a href="神农本草经-清-孙星衍_page34.html">34</a><a href="神农本草经-清-孙星衍_page35.html">35</a><span class="current-page">36</span><a href="神农本草经-清-孙星衍_page37.html">37</a><a href="神农本草经-清-孙星衍_page38.html">38</a><a href="神农本草经-清-孙星衍_page39.html">39</a><a href="神农本草经-清-孙星衍_page40.html">40</a><a href="神农本草经-清-孙星衍_page41.html">41</a><span>...</span><a href="神农本草经-清-孙星衍_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
