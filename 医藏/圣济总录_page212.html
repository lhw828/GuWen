<!DOCTYPE html>
<html>
<head>
    <meta charset="UTF-8">
    <title>圣济总录 - 第 212 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 212 页/共 447 页</h1>
    <div class="content">　　治大便不通，荆芥散方荆芥穗（一两） 大黄（二两并生用）上二味，捣罗为散，每服二钱匕，温生姜蜜汤调下，未通再服。

　　治大便不通，商陆煮豆方商陆（干者） 大戟（锉炒一分）上二味，粗捣筛，用水四盏，枣十枚去核，煎至一盏半，下黑豆半合，同煎至水尽，拣取黑豆，初吞三粒，稍加之，以通利为度。

　　治大便不通，腹胀气急妨闷，滑石散方滑石（细研二两分两帖） 手足指甲（剪患人自身者烧为灰研细分二帖）上二味，取滑石末一帖，以水一盏半，煎至八分，去滓调爪甲灰一帖，空心服，至辰时再服。

　　治大肠壅结不通，粉糖丸方腻粉（秤半钱） 砂糖（如弹丸大一块）上二味同研令匀，丸如梧桐子大，每服五丸，临卧温熟水下。

　　治大肠闭涩，大便不通，葵酥汤方冬葵子（二合） 牛酥（二两如无以猪脂代）上二味，将冬葵子粗捣筛，分四帖，每帖以水一盏，煎至五分，去滓下酥半两，更煎一二沸，食前冷服。

　　治热结，大便不通，大黄汤方大黄（锉炒） 黄芩（去黑心） 栀子仁 甘草（炙各一两）上四味，粗捣筛，每服五钱匕，水一盏，煎八分，去滓温服食前。

　　治大便不通，巴豆丸方巴豆（十枚去皮心膜）上一味，以醋一盏，煮一馈久，取出烂研，用饭半匙，同研匀细，丸为七十粒，每服三粒，空心煎粟米饮下，良久呷热茶汤投即通。

　　治下部闭塞，大便不通，蒴藿根汁方蒴 根（嫩新者一把烂捣）上一味，以水二盏，更同研生布绞取汁，分三服，食前饮之，强人分二服。

　　治大便不通腹胀，摩脐方杏仁（汤浸去皮尖双仁三七枚生用） 葱白（三茎去须叶细切） 盐（一分）上三味，同研如膏，每取如酸枣大许，涂手心，摩脐上三百转，须臾即利，如利不止，以泠水洗手即定。

　　治病后津液燥少，大便不通，肠结方。

　　糯米（二合炒灰存性研细） 猪胆（一枚取汁） 砂糖（少许）上三味，和研如膏，内少许入下部 立通。

　　治营卫痞涩，蕴热不散，腹中烦满，大便不通，大黄汤方大黄（锉炒） 栀子仁（炒各四两） 升麻 前胡（去芦头各二两）上四味，粗捣筛，每服五钱匕，水一盏半，煎至八分，去滓食前温服。

　　治大便不通，皂荚散方猪牙皂荚（去皮酥炙半两） 蒺藜子（炒去角一两）上二味，捣为细散，每服一钱匕，盐茶汤调下。

　　治大便不通，麻仁大黄丸方大麻仁（研二两） 大黄（锉炒五两）上二味，捣研为末，炼蜜丸如梧桐子大，每服十丸，食后熟水下。

　　治大肠风热，结涩不通，威灵仙丸方威灵仙（去土酒浸一昼夜焙干秤） 大黄（锉炒） 牵牛子（炒半熟各二两） 独活（去芦头上七味，捣罗为末，炼蜜和丸，如梧桐子大，每服空心熟水下十丸。

　　治卒大便不通，或热结，或风秘，及妇人产后，大便不通等方。

　　皂荚（二挺去皮炙令黄熟为末） 白梅肉（五枚） 蜜（少许）上三味，将梅肉并蜜拌和皂荚末，如枣大，以绵裹引内下部中，须臾即通。

　　治大便不通，土瓜根内方上以生土瓜根，捣汁少许，水解之竹筒中，倾内下部即通。

　　治大便不通，玄明粉散方玄明粉（半两）上一味，每服二钱匕，将冷茶磨木香，入药顿服，即通。

　　治大便不通，郁李仁粥方郁李仁（一两去皮细研分两分用）上一味，煮薄粥一碗，临熟时下郁李仁，煮三两沸，倾出空心吃，便通，再服一分，以通利为度。

　　治大便久不通方上取枣去核，入腻粉，更以枣裹，煨熟研匀，丸如梧桐子大，每服五丸，淡姜汤下。

　　治大便七八日不通，服诸未效，用穿肠丸方猪胆汁（一枚）上一味，以蜜二两，煮令可丸，入腻粉一钱匕，捏如中指长，内下部立通。

　　治大便七八日不通，奔气上冲，猪胆导方上取猪胆一枚，系口头内下部，渐解开头，倒泻入肛门，须臾即通。

　　治大便不通，蜜导方。

　　上取白蜜二升，于微火上，煎令稠硬，投冷水中，须臾取出，拈丸如手指大，内下部导之，即通。

　　治下部窒塞，大便不通方乌梅（五枚）上一味，内汤中渍软，取肉熟捣之，丸如弹子，内下部中。

　　卷第九十七

　　结阴大便血

　　论曰内经谓结阴者，便血一升，再结二升，三结三升，夫邪在五脏，则阴脉不和，阴脉不和，则血留之，结阴之病，以阴气内结，不得外行，血无所禀，渗入肠间，故便血也。

　　治结阴下血，地榆汤方地榆（粗者锉四两） 甘草（半生半炙并锉共三两）上二味，粗捣筛，每用五钱匕，水三盏，入缩砂仁四七枚，同煎至一盏半，去滓分温二服。

　　治结阴下血腹痛， 香子汤方香子（炒三两） 草乌头（蛤粉同炒裂去皮脐锉一两）上二味，拌令匀，每服三钱匕，水一盏，入盐少许，煎至八分，去滓露至五更、冷服。

　　治结阴便血，及肠风不止，大效胜金丸方羊肉（精者去筋膜一斤半切如柳叶用硫黄末糁在肉中以好醋一斗于银石器中浸一复时慢火煎如泥入臼杵千下） 硫黄（滴生甘草水研三日极细候干掺入肉中） 葫芦巴 荜澄茄 沉香桐皮（分） 肉豆蔻（去上一十七味，除羊肉外，捣罗为末，以羊肉膏拌和令匀，更杵千余下，丸如梧桐子大，每服二十丸，空心温酒下，加至三十丸。

　　治结阴便血，地黄煎丸方生地黄（汁） 小蓟（汁各一升） 砂糖（一两同上二味熬成膏） 地榆根（锉焙） 阿胶（炙令燥） 侧柏（焙各二两）上六味，除上三味外，捣罗为末，入膏中和丸，如小弹子大，每服一丸，水一盏。煎至六分，和滓温服。

　　治便血如小豆汁，阿胶芍药汤方阿胶（炙令燥） 赤芍药 当归（切焙各一两） 甘草（炙锉半两）上四味，粗捣筛，每服五钱匕，水一盏半，入竹叶二七片，同煎至八分，去滓温服食前治非时便血，芍药汤方赤芍药（一两半） 桂（去粗皮三分） 甘草（炙锉半两）上三味，细锉如麻豆大，每服三钱匕，水一盏，入生姜二片，饧少许，同煎至七分，去滓温服。

　　治大便下血，腹内痛不可忍，屋龙丸方屋龙尾 伏龙肝 墨（烧令烟断） 当归（切焙各一两） 皂荚子仁（炒半两）上五味，捣罗为末，面糊为丸，如梧桐子大，阴干，每服三十丸，煎生姜艾叶汤下，空心食前服。

　　治大便下血立效汤方瞿麦穗（一两） 甘草（炙锉三分） 山栀子仁（微炒半两）上三味，粗捣筛，每服五钱匕，水三盏，入葱根连须三茎劈破，灯心二十茎，生姜七片，同煎至一盏半，去滓分温二服。

　　治便血无度，神仙必效丸方阿胶（炙令燥二两） 当归（切焙） 乌贼鱼骨（去甲） 白芍药 刘寄奴（各一两）上五味，捣罗为末，炼蜜和丸，如梧桐子大，空心米饮下三十丸，加至五十丸。

　　治脏毒，便血不止，龙骨饼子方龙骨 乌贼鱼骨（去甲等分）上二味，捣罗为末，每服一钱匕，入鸡子清一枚，用白面同和捏作饼子三枚， 火内煨熟，细嚼用温米饮送下，空心食前服。

　　治结阴便血不止，疼痛无时，鸡冠丸方鸡冠花 椿根皮（并锉等分）上二味，捣罗为末，炼蜜和丸，如梧桐子大，每服三十丸，浓煎黄 汤下，空心食前，日三服。

　　治久下血，黑神散方本（去土） 乌头（炮裂去皮脐） 皂荚（酥炙去皮子） 密陀僧（捣碎研）上四味等分，熨斗内用炭火烧黑，取出捣罗为散，每服二钱匕，入腻粉一筒子和匀，前胡荽酒调下。

　　治结阴泻血不止，石榴散方酸石榴皮 陈橘皮（汤浸去白） 甘草（微炙锉） 干姜（炮）上四味等分焙干，捣罗为散，每服二钱匕，陈米饮调下，日三服。

　　治结阴泻血，地榆散方地榆（锉） 桑耳 甘草（炙锉） 赤芍药（各三两） 熟干地黄（焙） 伏龙肝（各四两） 艾上八味，捣罗为细散，每服二钱匕，米饮调下。食后临卧服，日三。

　　治结阴便血至二三升者，桂芎汤方桂（去粗皮） 赤芍药 芎 当归（切焙） 黄芩（去黑心各一两） 甘草（炙锉半两）上六味，粗捣筛，每服三钱匕，水一盏，入竹茹弹子大一块，同煎至七分，去滓空心温服，日二服。

　　治便血，紫参汤方紫参（一两） 黄芩（去黑心三分） 茜根（锉） 赤芍药 阿胶（炙令燥） 蒲黄（各一两）上九味，粗捣筛，每服三钱匕，水一盏，入生姜一块半枣大拍碎，同煎至七分，去滓食后温服。

　　治下血，芜荑丸方芜荑仁（一两）上一味，捣研令细，用纸裹压去油，再研为末，用雄猪胆为丸，如梧桐子，每服九丸，甘草汤下，日五六服，连三日可断根本。

　　治便血，一切血妄行，金屑丸方叶子雌黄（不计多少入在枣内满线系定煎汤用黑铅一两半熔成汁倾入汤内同煮自早至晚不住添沸汤取出研令极细其枣以盏盛饭上蒸过）上一味，以煮药枣取肉和丸，如梧桐子大，每服三丸，煎黑铅汤下，便血甚者，只三服瘥。

　　治结阴便血，金虎丸方黄柏（一两去粗皮用鸡子清涂炙）上一味，捣罗为末，滴水丸绿豆大，温水下七丸。

　　治大便下血， 皮灰散方皮（烧灰存性） 黄 （锉） 熟干地黄（焙） 续断 柏叶 地榆（锉） 白芷 黄连（去上八味，捣罗为散，每服二钱匕，食前温汤调下。

　　卷第九十八　诸淋门

　　诸淋统论

</div>
    <div class="pagination">
<a href="圣济总录_page211.html">上一页</a><span>...</span><a href="圣济总录_page207.html">207</a><a href="圣济总录_page208.html">208</a><a href="圣济总录_page209.html">209</a><a href="圣济总录_page210.html">210</a><a href="圣济总录_page211.html">211</a><span class="current-page">212</span><a href="圣济总录_page213.html">213</a><a href="圣济总录_page214.html">214</a><a href="圣济总录_page215.html">215</a><a href="圣济总录_page216.html">216</a><a href="圣济总录_page217.html">217</a><span>...</span><a href="圣济总录_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
