<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 416 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 416 页/共 791 页</h1>
    <div class="content">　　自三吴巴东。及南诸山郡县。有山谷溪源处。有水毒病。春秋转得。一名中水。一名中溪。一名中洒苏骇。乃东人所呼。一名水病。亦名溪温。今人中溪。以其病与射工相似。通呼溪四肢日则脓急能脉沉细迟者为阴。是雌溪。难治。欲知审是。中水者。手足指冷即是。若不冷非也。其冷或一寸。或至腕。或至肘膝。冷至二寸为微。至肘膝为剧。又云。作汤数斗。用蒜四升。捣碎。投于汤内良。绞去滓。适寒温。以自浴。若身体发赤斑文者是也。又云。发疮处。但如黑点绕四边赤。状如鸡眼。在高处难治。下处则易治。无复余异。其候但觉寒热头痛。腰背急强。手脚冷。久咳欲眠。朝瘥暮剧。然则溪病。不假蒜汤及视下部疮也。此证者至困时。亦皆洞利及齿间血出。其热势渐猛者。则心腹烦乱。不食而狂语。或有下血物如烂肝。十余日至二十日则死不测。是虫蚀五脏肛伤故也。又云溪病不瘥。乃飞虫来入。或在皮肤腹胁之间数自多少不定。此即应是所云虫啖蚀五脏。及下部之事。若攻啖五脏便死。彼土辟却之法。

　　略与射工相似也。

　　治水毒方。

　　上以五加根烧研为末。以酒或水调下二钱。研叶饮汁亦佳。

　　又方。

　　上烧鲛鱼皮。以水调下二钱。

　　又方。

　　上捣七姑草。以涂腰背诸处即瘥。七姑生冬间。细叶如酸莓。

　　又方。

　　上以乌蒜一枚。烂捣。酒半盏和服。当瘥。一名乌韭。山中甚多。

　　又方。

　　上捣苍耳取汁一大盏。分二服。

　　又方。

　　上取蓼捣汁一小盏。渐渐饮之。兼以涂身令周匝。立瘥。

　　又方。

　　上取雄牛膝一把。水酒共一杯。渍绞取汁饮之。日三。雄牛膝茎紫。白者是雌也。

　　又方。

　　桃叶 梅叶上件药等分。水捣绞取汁一大盏。分为三（二）服。冷冻饮料之。

　　又方。

　　蓝一把。捣水解以涂面目身体。甚良。

　　又方。

　　上用大莓根捣末饮之。并导下部。生者用汁。夏月行常多 。此药末入水。以一钱投水上流。无所畏。又辟射工。凡洗浴以少数投水盆中。即无复中毒也。

　　卷第五十七

　　治溺水诸方

　　治溺水死方。

　　凡溺水。急解去死人衣。炙脐中即瘥。

　　又方。

　　上以灶中灰。布地令浓五寸。以甑侧安着灰上。令溺人伏于甑上。使头小垂。下抄盐二钱。

　　中。

　　又方。

　　上掘地作坑。熬数斛热灰纳坑中。下溺人。灰覆。湿彻即易之。灰勿太热。灰冷更易。

　　半日即活也。

　　又方。

　　上取大甑倾之。扶溺人伏其上。口临甑口。燃苇火二七把。烧甑中。当溺人心下。令烟出。小入溺人鼻口中。水出尽则活。火尽复益之。令人足得暖。卒无甑者。于岸侧掘地如甑。

　　空又方。

　　上但埋溺人暖灰中。头足俱没。唯开七孔。水出即活。

　　又方。

　　上倒悬溺人。以好酒灌鼻。又灌下部。

　　又方。

　　上绵裹皂荚纳下部中。须臾水出。

　　又方。

　　上绵裹锻石。纳下部中。水尽即活。

　　又方。

　　上倒悬。解去衣。去脐中垢。极吹两耳。起乃止。即活。

　　又方。

　　上熬沙覆溺人上下。但出鼻口耳。沙湿即易。

　　又方。

　　上屈溺人两脚。着别人两肩上。溺人背向别人背。倒负。持走行。吐水出便活。

　　治冬月落水。冻。四肢直。口噤。尚有气方。

　　上熬灰使暖。盛以囊。敷其心上。冷即易之。心暖气通转。口乃开。温小便粥。稍稍与之。人即活。若不温。不得持火炙身。冷气与火相争则死。

</div>
    <div class="pagination">
<a href="太平圣惠方_page415.html">上一页</a><span>...</span><a href="太平圣惠方_page411.html">411</a><a href="太平圣惠方_page412.html">412</a><a href="太平圣惠方_page413.html">413</a><a href="太平圣惠方_page414.html">414</a><a href="太平圣惠方_page415.html">415</a><span class="current-page">416</span><a href="太平圣惠方_page417.html">417</a><a href="太平圣惠方_page418.html">418</a><a href="太平圣惠方_page419.html">419</a><a href="太平圣惠方_page420.html">420</a><a href="太平圣惠方_page421.html">421</a><span>...</span><a href="太平圣惠方_page417.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
