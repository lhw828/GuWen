<!DOCTYPE html>
<html>
<head>
    <meta charset="UTF-8">
    <title>普济方 - 第 512 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 512 页/共 3614 页</h1>
    <div class="content">　　同研取汁噙。引出涎更妙。

　　缠喉风。咽中气不得出。

　　用白蛇蜕一条。炙黄。以当归等分为末。温酒下一钱。得吐愈。切忌针灸。

　　金银锁子治乳蛾喉闭。

　　用白矾一斤。用铜器熬数沸。随下江子肉二十四个。再熬江子。以纸碾江子碎为度。出江子以水

　　远志散治喉闭。

　　用远志去心取肉。为细末。以管子开口。吹药入喉。策令头低。涎出而愈。

　　咽闭方

　　（一名如神散）

　　治咽喉。深在咽。针刀不能及者。

　　用胆矾细研。以管子挑少许。吹喉中即破。续以白梅煎汤调。炒僵蚕末以去其风。如无胆矾方为

　　治热闭方

　　（一名殊验清中汤）

　　治咽喉肿痛。口舌生疮。解伤寒头痛。凡肿毒之

　　属。

　　用川升麻半两。锉。井水浓煎。少顷。吐出毒瓦斯。一方。用川升麻四两。锉。水四碗。

　　煎至

　　治痰热喉闭。

　　用萝卜汁。和皂角浆吐之。

　　葛根蔓方治喉闭。

　　用葛根蔓烧灰。水服方寸匕。

　　治喉闭壅塞不通方

　　用红蓝花。捣绞取汁一小升服之。以瘥为度。如冬月无湿花。可浸干者。浓绞取汁。如前服

　　治喉闭缠喉风方。及走马咽痹。

　　（一名妙安散）用巴豆两粒。纸紧角。可通得入鼻。用刀子切断两头壳子。将针穿作孔子。纳鼻中。久即瘥如痹

　　治急喉闭。逡巡不救者。

　　以皂角去皮子。生半两为末。每用少许。以箸头点肿处。更以醋调药末。浓敷项下。须臾便

　　治喉痹方

　　用蛴螬虫汁。点喉中。喉即开。

　　治缠喉风。及喉痹牙宣牙痈口疮。并小儿走马疳方。

　　用蚕蜕纸。不计多少。烧成灰存性。炼蜜和丸如鸡头大。含化咽津。牙宣牙痈揩龈上。

　　口疮

　　治喉痹咽喉痛。喘息不通。须臾欲绝者。神验。

　　（一名圣石散）用络石草二两。水一升半。煎取一盏。去滓。细细吃。须臾即通。一方。络石草即石壁荔。

　　治皮肤麻痹方

　　用莽草。浓煎汤淋。及治风牙痛喉痹。亦浓煎汁。含后净漱口。

　　治喉痹猝不语方

　　用豉。煮汁一升服。覆取汗亦可。一方。炒为末。含之。瘥。

　　治喉痛方

　　用糯米二（三）升。拣去粳米。入瓷盆内。于端午前四十九日。以冷水浸之。一日两度换水。

　　许炒令焦黑。碾为末。冷水调如膏药。并用药贴项下。及肿处。一方生研糯米。入蜜饮之。

　　朴硝方

　　（出肘后方）

　　疗喉痹神验方。

　　用朴硝一两。细细含咽汁。顷刻立瘥。一方用为末。吹入喉中。一方用盆硝。以笔管吹入。立愈。

　　治缠喉风方

　　（出海上名方）用雄黄一块。新汲水磨。急灌吐下。瘥。一方。加薄荷自然汁调下。或吐或下。

　　紫菀方

　　（出卫生家宝方）

　　治缠喉风。喉闭。饮食不通欲死者。

</div>
    <div class="pagination">
<a href="普济方_page511.html">上一页</a><span>...</span><a href="普济方_page507.html">507</a><a href="普济方_page508.html">508</a><a href="普济方_page509.html">509</a><a href="普济方_page510.html">510</a><a href="普济方_page511.html">511</a><span class="current-page">512</span><a href="普济方_page513.html">513</a><a href="普济方_page514.html">514</a><a href="普济方_page515.html">515</a><a href="普济方_page516.html">516</a><a href="普济方_page517.html">517</a><span>...</span><a href="普济方_page513.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
