<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 381 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 381 页/共 791 页</h1>
    <div class="content">　　又方。

　　雄黄（一两细研水飞过） 麝香（一分细研） 甘遂（半两煨令微黄） 芫花（半两醋拌炒令人参（半两去芦头）上件药。捣罗为末。炼蜜和丸。如梧桐子大。不计时候。以温酒下五丸。

　　又方。

　　甜葶苈（一升隔纸炒令紫色）上以酒五升。渍一宿。不计时候。一小盏服之。

　　治大腹水肿。诸药无效。宜服此方。

　　苦葫芦子（二两微炒）上件药。捣细罗为散。不计时候。以粥饮调下二钱。

　　卷第五十四

　　治水气身面卒浮肿诸方

　　夫身面卒浮肿者。亦水病之候也。此由肾脾虚弱之所为也。肾主于水。今肾虚。故水妄行。脾主于土。脾虚不能制水。故水流溢散入皮肤。令身面卒然浮肿也。

　　治卒身面浮肿。小肠涩。大便难。上气喘息。鳢鱼汤方。

　　鳢鱼（二斤洗去鳞肠令净） 赤茯苓（一两） 泽漆（一两） 泽泻（一两） 杏仁（半两汤浸去皮尖双仁） 桑根白皮（一两锉） 紫苏茎叶（一两）上件药。细锉。先以水五升。煮鱼取汁三升。去鱼纳药。煮取二升。去滓。每于食前温服一中盏。其鱼亦宜食之。

　　治头面身体卒浮肿。喘息。宜服此方。

　　柴胡（三分去苗） 桑根白皮（一两锉） 汉防己（三分） 猪苓（三分去黑皮） 木通（一两半锉） 黄芩（三分） 川大黄（一两锉碎微炒） 川芒硝〔三（二）两〕上件药。捣粗罗为散。每服四钱。以水一中盏。煎至六分。去滓。温服。日三四服。

　　治头面身体卒浮肿。赤茯苓散方。

　　赤茯苓（一两） 枳壳（一两麸炒微黄去瓤） 陈橘皮（半两汤浸去白瓤焙） 牵牛子（二两微炒） 甘草（半两炙微赤锉）上件药。捣粗罗为散。每服五钱。以水一大盏。煎至五分。去滓。温服。日三四服。

　　治卒身面浮肿。喘息气促。小便赤涩方。

　　甘遂（一两煨令微黄） 麻黄（一两去根节） 桑根白皮（一两半锉）上件药。捣细罗为散。每服。煮赤小豆汁。调下二钱。日再服。以利为度。

　　治卒身面浮肿。腹胀。大小便不利。喘息稍急。宜服饮子方。

　　商陆（一两） 构树根（一两） 嫩桑枝（一两） 桑根白皮（一两） 大麻仁（三两捣碎） 桂心（一两）上件药。都细锉和匀。每服半两。以水一中盏。煎至五分。去滓。空心温服。如人行五里。大小盒饭利。未利。晚再服之。

　　又方。

　　赤小豆（一升） 胡葱（十茎细切） 硝石（一两）上件药。以水五升。并葱同煮。令豆熟。候水干。放砂盆中入硝石。研如膏。每日空腹。

　　以暖酒调下半匙。

　　治卒身面四肢浮肿。喘息急。葶苈丸方。

　　甜葶苈（半两隔纸炒令紫色捣如膏） 汉防己（一两末） 杏仁（半两汤浸去皮尖双仁生捣如膏）上件药。都和令匀。以枣肉和捣三二百杵。丸如梧桐子大。每服。煎橘皮汤下三十丸。

　　日三四服。

　　治卒身面浮肿。上气喘息。甘遂丸方。

　　甘遂（半两煨令微黄） 蒜瓣（半两煨熟研） 黑豆（半两炒熟）上件药。除蒜外。捣罗为末。用蒜并枣肉和丸。如梧桐子大。每服。以木通汤下十丸。

　　日二服。

　　治卒身面四肢浮肿。腹胁气胀满。小便不利。宜服甜葶苈丸方。

　　甜葶苈（二两隔纸炒令紫色） 汉防己（一两） 海蛤（一两细研） 椒目（一两微炒去汗）川芒硝（一两） 赤茯苓（一两）上件药。捣罗为末。炼蜜和捣三二百杵。丸如梧桐子大。每服。以后四味汤下三十丸。

　　日三服。

　　下丸药汤方。

　　木通（一两锉） 桑根白皮（一两锉） 百合（一两） 郁李仁（半两汤浸去皮微炒）上件药。捣粗罗为散。每服三钱。以水一中盏。

　　煎至六分。去滓。下前丸药。

　　治头面四肢卒浮肿。小便涩。及阴肾肿。宜服此方。

　　甜葶苈（二两隔纸炒令紫色） 海蛤（一两细研） 川大黄（三两锉碎微炒） 甘遂（二两煨令微黄） 杏仁（一两半汤浸去皮尖双仁麸炒微黄）上件药。捣罗为末。以枣肉和丸。如梧桐子大。每日空心。以木通汤下十丸。以利为度又方。

　　甜葶苈（二两隔纸炒令紫色） 牵牛子（二两微炒） 海藻（一两洗去咸味） 昆布（一两洗去咸味） 猪苓（二两去黑皮） 泽泻（二两）上件药。捣罗为末。炼蜜和捣三二百杵。丸如梧桐子大。每服。以大麻子汤下二十丸。

　　日三四服。

　　治卒头面浮肿。小便涩方。

　　苦瓠瓤（一枚细切）上以水一斗。煮一两炊久。去滓。煎汁成膏。可丸即丸。如梧桐子大。每服。以温水下二十丸。日三服。当小便利。利后。便烂煮赤小豆粥食之。

　　治头面遍身卒浮肿。腹胀满方。

　　上取苦瓠白瓤实。捻如大豆大。以面裹。煮令熟。空腹吞七枚。至午时。当出水三五升。三四日水自出不止。大瘦乃瘥。三年内慎口味也。苦瓠须好无 点者。不尔有毒。

　　卷第五十四

　　治水气心腹鼓胀诸方

　　夫水气心腹鼓胀者。由脾肾二脏俱虚故也。脾主于土。肾主于水。土能克水。今脾胃虚弱。不能制于水。使水气停聚在于腹内。故令心腹鼓胀也。

　　治水气心腹鼓胀。喘息。大小便不利。大戟散方。

　　大戟（锉碎微炒） 甘遂（煨令微黄） 续随子 牵牛子（微炒） 葶苈子（隔纸炒令紫色以上各半两）上件药。捣细。罗为散。每服。煎灯心汤。调下半钱。空心服。得通利水下。为效。

　　治水气。心腹鼓胀。大小便涩。宜服此方。

　　羊桃根（半斤锉） 桑根白皮（半两锉） 木通（半斤锉） 大戟（半斤锉碎微炒）上件药。捣令碎。以水二斗。煮至五升。去滓。熬如稀饧。每服空心。以茶清调下一茶匙。得大小便一时通利。三两行为效。宜且吃浆水粥补之。

　　治水气。心腹鼓胀。四肢羸瘦。喘息促急。食饮渐减。小便涩少。脐下妨闷。槟榔丸方槟榔（一两） 海蛤（一两细研） 桂心（半两） 诃黎勒皮（一两） 汉防己（一两）木香（一两） 桑根白皮（一两锉） 郁李仁（一两） 旋复花（半两）上件药。捣罗为末。炼蜜和捣三二百杵。丸如梧桐子大。每服。煎木通汤下三十丸。日三服。

</div>
    <div class="pagination">
<a href="太平圣惠方_page380.html">上一页</a><span>...</span><a href="太平圣惠方_page376.html">376</a><a href="太平圣惠方_page377.html">377</a><a href="太平圣惠方_page378.html">378</a><a href="太平圣惠方_page379.html">379</a><a href="太平圣惠方_page380.html">380</a><span class="current-page">381</span><a href="太平圣惠方_page382.html">382</a><a href="太平圣惠方_page383.html">383</a><a href="太平圣惠方_page384.html">384</a><a href="太平圣惠方_page385.html">385</a><a href="太平圣惠方_page386.html">386</a><span>...</span><a href="太平圣惠方_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
