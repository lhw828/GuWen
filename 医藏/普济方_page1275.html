<!DOCTYPE html>
<html>
<head>
    <meta charset="UTF-8">
    <title>普济方 - 第 1275 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1275 页/共 3614 页</h1>
    <div class="content">　　此为瘀热在里。身必发黄。黄家为热盛。而治法亦自有殊。伤寒八九日。身如橘子色。小便不利。少腹满者。茵陈蒿汤主之。此欲泄涤其热也。伤寒身黄发热者。栀子柏皮汤主之。此欲解散其热也。伤寒瘀热在里。必发黄。麻黄连翘赤小豆汤主之。此欲解散其热也。此数者。泄涤解散。乃为之不同。亦皆析火彻热之剂也。一或身黄脉沉结。少腹硬而小便自利。其人如狂者。又为蓄血在下焦使之黄也。必须抵当汤下之而愈。黄家既是病之已极。是以有不治之者多矣。非止寸口近掌无脉。鼻气出冷。为不治之疾。又若形体如烟熏。直视摇头者。

　　是为心绝。环口黧黑。柔汗发黄。是为脾绝。皆不治之证。医者更详视之。

　　又云。黄家。至日晡所发热。而反恶寒。此为女劳。得之当膀胱急。小腹满。体尽黄。

　　额上黑。足下热。因作黑疸。其腹胪胀而满。欲作水状。大便必黑。时溏泄。此女劳疸。非水也。腹满者难治。

　　伤寒发黄之状。身体尽变。或如熏黄。或如橘色是也。凡阳明中风。太阳中湿。皆令人发黄。盖由得病无汗。小便不利。寒湿不散。则热结脾胃。腠理闭塞。瘀热之气与宿谷相搏。

　　而若其人小腹满急。眼睛涩疼。鼻骨疼。两膊及项强腰背急者是也。但得小便快利。即渐愈。

　　仍不用大便多。多即令人心胀。又有急黄者。身体黄甚。卒然而发。心满气喘。命在须臾。

　　故名急黄。有初得病便黄者。或初不知是黄。死后方变黄者。此病亦由脾胃瘀热。本天行时气所作也。宜细变之。但发热心战者。乃是急黄之候。

　　歌曰。小便自利大便黑。血证无疑定发狂。若是小便全不利。黄名瘅病瘅名黄。

　　若血证。宜抵当汤。轻者桃仁承气汤。与犀角地黄汤。黄瘅。茵陈汤。茵陈五苓汤。

　　又歌曰。太阳发热浑身痛。身目俱黄是湿家。腹满脉弦心胁痛。阳明经里中风邪。仲景云。伤寒发汗已。身目为黄。所以然者。以寒湿在里不解故也。只当以寒湿中求之。发热。

　　一身尽痛。而身目俱黄者。太阳中湿也。腹满。鼻干。心胁痛。潮热身黄者。阳明中风也。

　　欲发黄者。急用瓜蒂末一字许。搐鼻中。治在头疼湿家条下。大抵发黄与湿家。不利小便。

　　非其治也。腹满。脉浮弦。咳嗽。潮热。小便难。心胁疼。短气。鼻中干。不得汗。嗜卧。

　　此阳明中风也。大小柴胡加茯苓汤。哕者。汤中加茯苓也。见小便难条下。病患寒湿在里不散。热蓄于脾胃。腠理不开。瘀热与宿谷相搏。郁蒸不消化。故发黄汗者。南方暑湿。近夏瘅热。盖瘅者黄也。古人以黄为瘅。湿热相搏。民多病瘅。甚为肿。然后发黄。与瘀血外证。及脉俱相似。但小便不利为黄。小便自利为瘀血。要之发黄之人。脾蕴积。发热引饮。

　　脉必浮滑而紧数。若瘀血证即如狂。大便自利。为瘀血。要之发黄人。身体发热。头面汗出。

　　身无汗。齐项而止。渴引水浆。小便不利。如此必发黄。茵陈蒿汤。五苓加茵陈散主之。茵陈蒿汤十分。五苓散五分。三散拌匀。每服二钱。温水调下。日三服。病患服汤。得小便利。

　　如皂子汁赤。一宿腹减。则黄从小便中出也。古人云。治湿不利小便。非其治也。大抵发黄者。瘀热在里。由小便不利而致也。栀子柏皮汤。麻黄连翘赤小豆汤。可选而用之。又方。

　　伤寒欲黄者。急用瓜蒂末。口含水。搐一字许入鼻中。出黄水。甚验。即用茵陈蒿汤调五苓散服之。最良。又问。白虎证亦热发渴引饮水。小便不利。何以不发黄。答曰。白虎与发黄证相近。遍身汗出。此为热越。白虎证也。头以下都无汗。黄证也。又问。太阳病。一身尽痛。发热。身如熏黄者。何也。太阳中湿也。仲景云。伤寒发汗已。身目为黄。所以然者。

　　以寒湿在里不解故也。以为不可下也。于寒湿中求之。又问。病患脉弦浮大而短气。腹都满。胁下及心痛。久按之气不通。鼻干。不得嗜卧。一身及目悉黄。小便难。有潮热。时时咳嗽者。何也。少阳中风也。小柴胡汤主之。

　　方

　　麻黄醇酒汤

　　（出千金方）

　　治伤寒热出表发黄瘅。

　　用麻黄三两。以醇酒五升。煮取一升半。尽服之。温覆汗出。即愈。冬月寒时用清酒。

　　春月宜用水。

　　麻黄连翘赤小豆汤

　　（出千金方）

　　治伤寒瘀热在里。身体必发黄。

　　麻黄连翘（一方用连轺系根味苦寒）甘草（各二两）生姜（三两）大枣（十二枚）杏仁（三十枚）赤小豆（一升）生梓白皮（切二升）上咀。以潦水一斗。先煮麻黄去沫。次纳

　　茵陈汤

　　（出千金方）

　　治伤寒七日八日。内实瘀热结。身黄如橘。小便不利。腹

　　微胀满。宜下茵陈（六两）大黄（三两）栀子（四十枚）上咀。以水一斗二升。先煮茵陈。

　　取五升。

　　去滓。次纳栀子、大黄。煎取三升。分服一升。日三。小盒饭利如皂荚汁状。色正赤。当腹减。黄悉随小便去也。范汪。用疗谷疸。短剧方。用石膏一斤。

　　大黄黄柏汤治发黄腹满。小便不利而赤。自汗出。此为表和里实。当下之。

　　大黄（三两）黄柏（二两）芒硝（半两）栀子（十五枚）上咀。以水六升。

　　煮取二升。

　　去滓。纳芒硝。复煎取一升。先食。顿饮之。

　　枳实大黄汤治伤寒饮酒。食少饮多。痰结发黄。酒疸。心中懊而不甚热。或干

　　呕。

　　枳实（五枚）大黄（三两）豆豉（半升）栀子（七枚）上咀。以水六升。煮取三升。

　　分三服。心中热疼懊。皆主之。

　　治伤寒后二十日。浑身眼如金色者。

　　上用黄芦一两。锉碎。水一升。煎取三合。空心服。三五服安。

　　麻黄连翘汤

　　（出金匮方）

　　治伤寒瘀热在里。身必发黄。

　　麻黄（去根节汤煎去沫二两）连翘（二两）杏仁（去皮尖双仁四十枚）枣（十二枚）生姜（二两）甘草（一两）生梓白皮（切一升）上咀如麻豆大。每服五钱。用潦水二盏。煎取一盏。去滓。温服。不拘时。

</div>
    <div class="pagination">
<a href="普济方_page1274.html">上一页</a><span>...</span><a href="普济方_page1270.html">1270</a><a href="普济方_page1271.html">1271</a><a href="普济方_page1272.html">1272</a><a href="普济方_page1273.html">1273</a><a href="普济方_page1274.html">1274</a><span class="current-page">1275</span><a href="普济方_page1276.html">1276</a><a href="普济方_page1277.html">1277</a><a href="普济方_page1278.html">1278</a><a href="普济方_page1279.html">1279</a><a href="普济方_page1280.html">1280</a><span>...</span><a href="普济方_page1276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
