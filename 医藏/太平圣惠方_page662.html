<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 662 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 662 页/共 791 页</h1>
    <div class="content">　　卷第八十四

　　治小儿哕诸方

　　夫小儿哕者。由哺乳冷。冷气入胃。与胃气相逆。冷折胃气不通。故令哕也。

　　治小儿哕不止。丁香散方。

　　丁香（一分） 藿香（一分） 人参（半两去芦头） 花桑叶（一两微炒） 白茅根（一分锉）上件药。捣粗罗为散。三四岁儿。每服一钱。以水一小盏。入生姜少许。

　　煎至五分。去滓。不计时候。带热服之。更量儿大小。以意加减。

　　治小儿哕逆不止。心神烦乱。人参散方。

　　人参（半两去芦头） 白术（半两） 白茯苓（半两） 甘草（一分炙微赤锉） 藿香（一分）上件药。捣粗罗为散。每服一钱。以水一小盏。

　　煎至五分。去滓。不计时候。稍热服之。量儿大小。以意加减。

　　治小儿哕。不纳乳食。草豆蔻散方。

　　草豆蔻（三枚去皮） 甘草（一分炙微赤锉） 人参（半两去芦头）上件药。捣粗罗为散。每服一钱。以水一小盏。

　　煎至五分。去滓。不计时候温服。量儿大小。以意增减。

　　治小儿多哕。心胸烦闷。麦门冬散方。

　　麦门冬（一两去心焙） 甘草（一分炙微赤锉） 人参（半两去芦头） 陈橘皮（半两汤浸去白瓤上件药。捣粗罗为散。三四岁儿。每服一钱。以水一小盏。

　　煎至四分。去滓。稍热频服。量儿大小。以意加减。

　　治小儿哕。乳母服。人参散方。

　　人参（三分去芦头） 陈橘皮（一两汤浸去白瓤焙）上件药。捣粗罗为散。每服三钱。以水一中盏。入生姜半分。

　　煎至六分。去滓热服。至夜三四服。乳母服讫。即乳儿甚效。

　　治小儿烦热哕方。

　　牛乳（二合） 生姜汁（一合）上件药。于银器中。以慢火煎五六沸。一岁儿饮半合。量儿大小。加减服之。

　　又方。

　　羊乳（五合）上以慢火。于银器中煎三两沸。量儿大小。以意时时服之。

　　卷第八十四

　　治小儿霍乱诸方

　　夫小儿霍乱者。由阴阳清浊二气相干。谓之气乱。气乱于肠胃之间。为霍乱也。小儿肠胃软入于者。则身发热。头痛体疼。而复吐利。凡小儿霍乱。皆须暂断其乳。亦以血气调适。乳汁温和也。若小儿吐利不止。血气变乱。即发惊痫也。

　　治小儿霍乱。吐逆不止。人参散方。

　　人参（半两去芦头） 白术（一分） 藿香（半两） 葛根（半两锉） 浓朴（一分去粗皮涂生姜汁上件药。捣粗罗为散。每服一钱。以水一小盏。

　　煎至五分。去滓。不计时候。量儿大小。分减温服。

　　治小儿霍乱后。吐泻不止。烦闷。半夏散方。

　　半夏（半两汤洗七遍去滑） 黄连（半两去须） 黄芩（一分） 干姜（半两炮裂锉） 陈橘皮（半微赤锉）上件药。捣粗罗为散。每服一钱。以水一小盏。

　　煎至五分。去滓。不计时候。量儿大小。分减温服。

　　治小儿霍乱不止。和胃气。定吐泻。立效方。

　　胡椒（七枚拍碎） 人参（半两去芦头） 陈橘皮（一分汤浸去白瓤焙） 枣三枚 红粳米（四上件药。都细锉和匀。作七服。每服。以水一小盏。

　　煎至五分。去滓。不计时候。量儿大小治小儿霍乱。吐泻不定。丁香散方。

　　丁香（半两） 藿香（半两） 人参（半分去芦头） 桑黄（半两） 木香（半分） 甘草（半分炙微上件药。捣细罗为散。不计时候。以麝香汤调半钱。量儿大小。以意加减服之。

　　治小儿霍乱吐泻。心烦闷。丁香丸方。

　　丁香（一分） 地黄花（一分） 桑叶（一分） 朱砂（一分细研） 甘草（半两炙微赤锉）上件药。捣罗为末。研入朱砂令匀。炼蜜和丸。如黍米大。每服。以生姜温汤下二丸。

　　三岁治小儿霍乱。吐泻不止。心神烦渴方。

　　人参（半两去芦头） 麦门冬（一分去心焙） 陈橘皮（半两汤浸去白瓤焙） 诃黎勒皮（一分微上件药。捣粗罗为散。每服一钱。以水一小盏。

　　煎至五分。去滓。不计时候温服。量儿大小。以意增减。

　　治小儿霍乱。吐泻不止。食饮不下。肉豆蔻散方。

　　肉豆蔻（一枚去壳） 丁香（半分） 桂心（半两） 人参（半两去芦头） 白茯苓（半两） 枇杷微赤锉）上件药。捣细罗为散。一岁儿。每服。以温水调下半钱。量儿大小。以意加减。

　　又方。

　　人参（半两去芦头） 芦根（半两锉） 扁豆苗（三分） 仓粳米（半合微炒）上件药。捣粗罗为散。每服一钱。以水一小盏。

　　煎至五分。去滓。不计时候。看儿大小。以意加减温服。

　　又方。

　　干桑叶（半两） 藿香（半两）上件药。捣细罗为散。不计时候。以粥饮调下一（半）钱。量儿大小。以意增减。

　　又方。

　　肉豆蔻（一分去壳） 藿香（一分） 甘草（一分炙微赤锉）上件药。捣粗罗为散。每服一钱。以水一小盏。

　　煎至五分。去滓。不计时候。量儿大小。分减温服。

</div>
    <div class="pagination">
<a href="太平圣惠方_page661.html">上一页</a><span>...</span><a href="太平圣惠方_page657.html">657</a><a href="太平圣惠方_page658.html">658</a><a href="太平圣惠方_page659.html">659</a><a href="太平圣惠方_page660.html">660</a><a href="太平圣惠方_page661.html">661</a><span class="current-page">662</span><a href="太平圣惠方_page663.html">663</a><a href="太平圣惠方_page664.html">664</a><a href="太平圣惠方_page665.html">665</a><a href="太平圣惠方_page666.html">666</a><a href="太平圣惠方_page667.html">667</a><span>...</span><a href="太平圣惠方_page663.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
