<!DOCTYPE html>
<html>
<head>
    <meta charset="UTF-8">
    <title>陈莘田外科方案 - 第 20 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陈莘田外科方案 - 第 20 页/共 36 页</h1>
    <div class="content">　　胯间流痰

　　（案）曹，右，十一月六日。肝脾肾三阴并虚，浊液生痰，痰痹于络，左胯流痰。起经八月，溃孔成管，脓水淋漓，所出颇多，阴液更伤，右腰背着经贴骨酸楚，身不能仰，神色青，乍寒乍热，咳嗽频频，舌苔糙白，脉情细数，经阻不行。虚怯之机已着，断难结局也。勉拟培补三阴，宗景岳法。

　　路党参怀山药甘杞子左牡蛎炙甘草怀膝大熟地山萸肉白归身生鳖甲厚杜仲云苓

　　（案）章，肝肾阴亏，浊液化痰，痰痹于络，右胯流痰。起经三载，攻窜不一，时痛时止，渐次长大，左乳结癖。病在本原，药力难以速效者。

　　员愿党参云苓白芍陈皮蒺藜首乌归身半夏木瓜炙草环跳流痰

　　（案）郑，左，六月廿三日。肝肾阴虚，湿痰痹络，左腿环跳贴骨流痰，漫肿酸楚，按之板硬，骨骱损伤，艰于步履，病逾两月，恐难消退。

　　制首乌白归身白蒺藜白芥子鲜桑枝金狗脊粉萆薢宣木瓜厚杜仲怀牛膝云苓二诊制首乌煨天麻宣木瓜赤苓金毛脊粉萆薢桑椹子白蒺藜厚杜仲牛膝白归身鲜桑枝三诊前方去桑椹、天麻、狗脊，加东白芍、秦艽，以赤苓易云苓。

　　四诊制首乌煨天麻鲜桑枝云苓厚杜仲白蒺藜白归身怀牛膝木瓜粉萆薢金狗脊五诊制首乌白蒺藜白归身半夏怀牛膝茯苓桑椹子川断厚杜仲陈皮宣木瓜桑枝鸭血炒六诊前方，去桑椹、川断、半夏、陈皮，加淡苁蓉。

　　七诊制首乌归身丝瓜络三七白蒺藜桑椹子赤芍厚杜仲云苓鲜桑枝橘红八诊前方去赤芍、丝瓜络、桑枝、橘红，加制半曲、佛手皮、金狗脊、生甘草。

　　鹤膝流痰

　　（案）莫，左。肝肾阴虚，湿痰痹络，右鹤膝流痰酸楚，艰于举动，窜生于委中之下。由来一载，成怯显然，溃败难于收敛。

　　制首乌白蒺藜鲜桑枝宣木瓜杜仲煨天麻云苓粉萆薢牛膝归身二诊金狗脊煨天麻粉萆薢牛膝归身白蒺藜宣木瓜夜交藤

　　（案）姚，七月四日。肝肾阴虚，浊液生痰，痰痹于络，循筋着骨，右鹤膝流痰。起逾二载，溃经半年，其眼数孔，成管不敛，滋水淋漓。

　　气阴暗耗，筋络损伤，肌肤色黑，不得举动，营卫失和，毒留于络。如此沉疴，终难结局也。

　　人参须黄芪赤白芍广陈皮云苓鲜桑枝鸭血炒制首乌归身生鳖甲真川贝草节忍冬藤二诊清暑益气汤，去麦冬、五味、苍术、升麻、姜枣，加云苓。

　　三诊制首乌白归身云茯苓宣木瓜厚杜仲潞党参东白芍怀牛膝绵黄芪酒炒桑枝

　　（案）黄。先天不足，肝肾阴虚，浊液生痰，痰痹在络，左膝流痰，四肢皆有，结核累累。

　　察按神脉皆虚，虑其背脊损突，理之棘手。

　　党参当归怀山药杜仲首乌杞子山茱萸炙草菟丝子

　　（案）张，左。左鹤膝流痰，起经四载，委中溃孔成管，滋水淋漓，膝中肿胀，势欲窜头。

　　病在三阴，药力难以速效者。

　　制首乌当归身白芍土贝宣木瓜北沙参野于术陈皮茯苓丝瓜络附骨流痰

　　（案）周，左。鹤膝流痰，起经二载，溃孔七载，成管不敛，滋水淋漓。气阴暗耗，络脉皆伤，肿坚不化，尚虑攻窜。

　　西党参制首乌赤芍川杜仲赤苓生黄芪当归身生鳖甲土贝母草节桑枝

　　（案）吴，左。左鹤膝流痰，起经三月，漫肿木痛，色白不变。渐有成溃之象，溃则难于收敛者。

　　制首乌桑椹子土贝怀牛膝粉萆薢全当归潼蒺藜云苓广橘红淡木瓜

　　（案）朱，左。肝肾阴虚，寒热入络，右腿外侧附骨流痰，漫肿酸楚，色白不变，按之板硬。由来四月，久则恐其延损，殊非细事也。拟仿阳和法。

　　上肉桂制麻黄白归身怀牛膝鹿角胶大熟地白芥子炙草陈元酒员愿二诊独活寄生汤去桑寄生、生地，加续断、鲜桑枝。

　　三诊桂枝川芎归身杜仲怀膝北细辛独活防风赤芍云苓秦艽桑寄生四诊桂枝大生地白归身秦艽云苓黄防风独活小川芎生白芍怀膝川断厚杜仲

　　（案）陈，右。腿附骨流痰，起经二十余载，屡发屡痊，溃孔不一，脓水淋漓，余肿不化，尚虑攻头，三阴不足所致，难许收功。

　　党参黄芪云苓半夏杜仲首乌白芍归身陈皮炙草

　　（案）殷，左。右腿附骨流痰，起经三载，溃已两月，脓水清稀，势已成管。察按神脉皆虚，乃本原病也。药力善调，须得一年半载之功。

　　西党参生绵芪白芍川杜仲宣木瓜制首乌当归川贝茯苓生草员怨

　　（案）杨，左。先天不足，背脊虚损，浊液生痰，痰痹于络，左腿附骨流痰。起经半载，溃眼三孔，脓水清稀，渐有成管之象。神脉皆虚，恐难结局也。拟大补元煎意。

　　大补元煎全方加牛膝、黄芪

　　（案）彭，左。右腿附骨流痰，起经载半，漫肿酸楚，色泽紫滞，渐有成溃之象，溃则难以收敛者。拟调营卫，化痰宣络法。

　　制首乌白芍沙蒺藜川杜仲白茯苓归身陈皮姜半夏左牡蛎生甘草

　　（案）张，左。三阴亏损，浊液生痰，痰痹于络，右足内外臁附骨流痰。起经八月，漫肿作痛，色白不变，按之坚硬，势渐长大，难以消退者。舌白脉濡，纳谷则胀，中虚失司健运，久则恐其涉怯，理之棘手。

　　六君子汤加归身、白芍、牡蛎、米仁

　　（案）顾，右，幼。先天不足，肝肾阴虚，浊液生痰，痰痹于络，左腿附骨流痰。起经八月，漫肿巨大，寒热往来，蒸脓欲溃，神脉皆虚，溃则难以收敛者。拟扶正托毒法。

　　西党参制首乌白芍广橘红野于术川贝母云苓川杜仲生草节

　　（案）倪，左。肝肾阴虚，寒痰痹阻络中，左腿痹着骨，漫肿板硬，色白不变，艰于转侧。由来四月，是乃附骨流痰重症，恐致虚损，溃则难于收敛者。拟右归饮大意。

　　大熟地上肉桂甘杞子当归怀山药鹿角胶山萸肉菟丝子川杜仲川牛膝

　　（案员员） 曹，左。左腿内侧附骨流痰，起经一载，渐长大，漫肿木痛，已有成溃之象，溃则难于收敛者。拟和补营卫，化痰和络法。

　　西党参制首乌当归沙蒺藜川杜仲生于术川贝母白芍橘核云茯苓贴骨流痰

　　（案）苗。风寒湿痰，乘虚袭络，始因右环跳作痛，继渐结核，色白不变，板硬，形势如轴，大股上下内外皆肿，不能举动，势已成损。

　　病延一载，正虚邪实，溃则难敛，药力善调，冀能连破为妙。乃贴骨流痰是也，恐难结局耳。

　　制首乌野于术制半曲新会皮福泽泻当归尾左牡蛎白蒺藜云茯苓宣木瓜

　　（案）归。先天不足，肝肾阴亏，寒痰乘虚痹络，左腿贴骨流痰。起经三载，漫肿板硬，着骨酸楚，屈而不伸，艰于步履，舌苔黄白，脉濡细。病道已深，药力难以消退，溃则不易收敛。

　　仿阳和法。

</div>
    <div class="pagination">
<a href="陈莘田外科方案_page19.html">上一页</a><span>...</span><a href="陈莘田外科方案_page15.html">15</a><a href="陈莘田外科方案_page16.html">16</a><a href="陈莘田外科方案_page17.html">17</a><a href="陈莘田外科方案_page18.html">18</a><a href="陈莘田外科方案_page19.html">19</a><span class="current-page">20</span><a href="陈莘田外科方案_page21.html">21</a><a href="陈莘田外科方案_page22.html">22</a><a href="陈莘田外科方案_page23.html">23</a><a href="陈莘田外科方案_page24.html">24</a><a href="陈莘田外科方案_page25.html">25</a><span>...</span><a href="陈莘田外科方案_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
