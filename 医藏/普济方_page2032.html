<!DOCTYPE html>
<html>
<head>
    <meta charset="UTF-8">
    <title>普济方 - 第 2032 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2032 页/共 3614 页</h1>
    <div class="content">　　（出圣济总录）

　　治水泻肠鸣。脐腹撮痛。

　　代赭（赤）干姜（炮）龙骨（各一两）附子（炮裂去皮脐）上为末。研软饭和丸。桐子大。每服三十丸。空心米饮下。日午再服。

　　砂丸治水泻不止。

　　砂（研）石硫黄（研各一两）铅丹（研半两）巴豆（去皮心出油尽十四枚）上先用巴豆霜研细。入诸药同研细。用糯米饭为丸。如小豆大。水泻新汲水下一丸。赤白痢煎干姜甘草汤放冷下一丸。吐泻煎生姜木瓜汤放冷下一丸。不拘时服。

　　杏仁丸治水泻。

　　杏仁（汤煎去两仁及皮尖七粒）砒霜（末）巴豆（霜）铛墨（各一钱）上研枣肉丸。粟米大。临卧。新汲水下一丸。

　　如圣丸

　　（出圣济总录）

　　治水泻滑肠。气虚久冷。

　　干姜（炮）高良姜胡椒蜀椒（去目并闭口者）上等分为末。醋煮面糊为丸。桐子大。每

　　诃黎勒丸治水泻。肠滑不禁。

　　诃黎勒（二两面裹煨去复选皮并面为末）干姜（炮）赤石脂龙骨（各一两）上为末。稀面糊丸。如梧桐子大。每服三十丸。空心饭饮下。

　　诃黎勒丸治水泻。

　　取诃黎勒不拘多少。面裹炭火炮令赤黄。剥去面。取诃黎勒皮捣罗为末。软饭和丸。梧桐子大。每服三十丸。米饮下。空心食前服。

　　治水泻

　　南木香缩砂仁白术（各一两）丁香（半两）上锉如麻子大。每服三四钱。水一盏半。煎

　　浓朴丸治水泻。

　　浓朴（三两去粗皮涂生姜汁炙令香熟）黄连（去须一两微炒）木香（一两）干姜（炮一两）上为末。醋煮面糊丸。如梧桐子大。每服三十丸。不计时候。以冷米饮下。

　　肉豆蔻散治水泻。腹痛肠鸣。

　　肉豆蔻（去壳为末三两）生姜（汁二合）白面（一两）上将姜汁和面作饼子。裹豆蔻末。煨令黄熟。研为细末。每服二钱。空心米饮调下。日午再服。

　　斗门散治暴泻。日夜无度。

　　橡斗子（去刺）诃黎勒（煨去核）黄连（去须）上等分捣罗为散。每服一钱。米饮调下。食

　　立效丸治水泻不止。

　　铅丹（炒半钱）草乌头（一枚炮制去皮脐）巴豆（三粒去皮心膜出油尽碎）上先捣乌头为末。与二味研极匀。以糊丸如绿豆大。每服一丸。煎陈粟甘草乌梅汤。放温服下。

　　黑神丸治水泻不止。

　　巴豆（一枚去皮心膜不出油）杏仁（七枚去两仁及皮尖炒）铛墨（一钱）上研极细。以糯米粥丸。秫米大。每服一丸。冷水下。立止。甚者再一丸。

　　针头丸治水泻。肠鸣。及积痢

　　（一名朱砂丸）巴豆（一枚去皮膜）杏仁（一枚去皮尖二味皆针桃上火燎存性）上细研约三百转。

　　入大豆末一字。再研一百转。面糊和丸。如针头大。每服一丸。新汲水下。一方以蒸枣肉为丸。

　　芥子大。朱砂为衣。倒流水下一丸。食前服。

　　白垩丸治水泻。米谷不化。昼夜不止。

　　白垩（一两火过）干姜（炮一两）楮叶（二两生研细）上研为末。米糊和丸。

　　如绿豆大。空心米饮下二十丸。

　　黄蜡丸治水泻不止。伤冷虚极。

　　用硫黄一两研细。先用黄蜡熔化。即入硫黄末和匀。丸如梧桐子大。每服五丸。新汲水下。

　　备急朝真丹治气虚伤冷。暴作水泻。日夜二三十行。腹痛不止。

　　硫黄（二两）牛角（炙研令极细）枯白矾（各半两）上同细研。水浸蒸饼。去水。

　　搅和丸如桐子大。朱砂为衣。每服十五丸。温米饮或盐汤下。

　　如圣丸治水泻。赤白痢。

　　乌头（端正大者炮制去皮脐）绿豆上等分为末。新汲水和丸。绿豆大。以丹砂为衣。

　　每服五丸。白痢干姜汤下。赤痢甘草汤下。赤白痢煎干姜甘草汤下。水泻用新汲水下。小儿一二丸。不拘时候。

　　硫黄丸治水泻不止。腹脏久冷。不思饮食。

　　硫黄（一两）白矾（三两烧令汁尽）上都细研为末。以粳米饭和丸。每服十丸。不计时候。以粥饮下。

　　硫黄散治暴泻所下如破水。

　　生硫黄白滑石上为末。温水调下立止。

　　干枣方治水泻。

　　用青州干枣十枚。去核。入莨菪子填满。以麻缠却用炭火烧令烟尽。研细。每服一钱半。

　　煎

　　治水泻多时不瘥。

</div>
    <div class="pagination">
<a href="普济方_page2031.html">上一页</a><span>...</span><a href="普济方_page2027.html">2027</a><a href="普济方_page2028.html">2028</a><a href="普济方_page2029.html">2029</a><a href="普济方_page2030.html">2030</a><a href="普济方_page2031.html">2031</a><span class="current-page">2032</span><a href="普济方_page2033.html">2033</a><a href="普济方_page2034.html">2034</a><a href="普济方_page2035.html">2035</a><a href="普济方_page2036.html">2036</a><a href="普济方_page2037.html">2037</a><span>...</span><a href="普济方_page2033.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
