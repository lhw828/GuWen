<!DOCTYPE html>
<html>
<head>
    <meta charset="UTF-8">
    <title>圣济总录 - 第 110 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 110 页/共 447 页</h1>
    <div class="content">　　卷第五十一　肾脏门

　　肾实

　　论曰足少阴肾之经，其气实为有余，则舌燥咽肿，上气嗌干，咳喘汗出，腰背强急，体重内热，小便黄赤，腰脊引痛，足胫肿满。此由足少阴经实，或为邪湿所加，故有是证，治宜泻之。

　　治肾脏实热，心胸烦满，腹胁胀急，腰重不利。地黄汤方生干地黄（焙一两半） 麦门冬（去心焙） 羚羊角（镑） 槟榔（锉） 牛膝（切焙）黄芩（去黑心） 甘草（炙锉） 丹参 枳壳（去瓤麸炒） 赤茯苓（去黑皮各一两）上一十味，粗捣筛，每服三钱匕，水一盏，煎至七分，去滓不拘时候温服。

　　治肾脏实热，小腹 胀，足下热痛，耳聋胯离解，梦伏水中。泻肾大黄汤方。

　　大黄（二两锉蜜水半盏浸一宿焙） 赤茯苓（去黑皮） 黄芩（去黑皮） 泽泻 菖蒲 甘草（锉） 玄参 五加皮（锉） 羚羊角（镑各一两） 磁石（火 醋淬三七遍） 生干地黄（切焙各二两）上一十一味，粗捣筛，每服三钱匕，水一盏，煎至七分，去滓不拘时候温服。

　　治肾脏实热，传入膀胱，小便黄赤。结涩不通。泽泻汤方泽泻（锉） 葵根（锉） 木通（锉） 车前子 井泉石（碎） 赤茯苓（去黑皮） 甘草（炙锉各一两）上七味，粗捣筛，每服二钱匕，水一盏，煎至七分，不拘时候，去滓温服，以小便利为度。

　　治肾脏实热。多怒好忘，肢体烦满，腰腹急重。羚羊角汤方羚羊角（镑） 赤茯苓（去黑皮） 升麻 槟榔（锉） 泽泻（锉） 甘草（炙锉） 芍药木通（锉） 黄芩（去黑心） 杏仁（汤浸去皮尖双仁炒各一两）上一十味，粗捣筛，每服三钱匕，水一盏。入淡竹叶十四片，同煎至七分，去滓温服，不拘时候。

　　治肾实热，少腹胀满、气急。耳聋多梦，腰脊离解，及梦伏水中。泻肾汤方芒硝（研） 大黄（锉） 赤茯苓（去黑皮） 黄芩（去黑心各二两） 生干地黄（焙）菖蒲（各三两） 磁石（火 醋淬二七遍五两） 玄参 细辛（去苗叶各一两半） 甘草（炙锉一两）上一十味，粗捣筛，每服三钱匕，水一盏半，煎至一盏，去滓温服，微利为度。

　　治肾脏实热，多怒善忘。耳听不聪，四肢满急，腰背强直。大泽泻汤方泽泻（锉） 柴胡（去苗） 茯神（去木） 黄芩（去黑心） 升麻 芒硝（研） 杏仁（汤浸去皮尖双仁炒各三两）磁石（碎四两） 羚羊角（镑一两） 生干地黄（焙五两） 大青 淡竹叶（切合二两）上一十二味，粗捣筛，每服五钱匕，水二盏。煎至一盏，去滓温服，不拘时候。

　　治肾脏实热。小便赤黄，结涩不利痛楚。榆白皮饮方榆白皮（锉半升） 滑石（碎四两） 黄芩（去黑心） 木通（锉） 瞿麦（各三两） 石苇（去毛二两） 冬葵子（半升） 车前草（锉一升）上八味，粗捣筛，每服五钱匕，水二盏，煎至一盏，去滓温服，不拘时候。

　　治肾脏实热。腰胯强急。面色焦黑，小便赤涩，心胸满闷。两胁胀满。茯苓汤方赤茯苓（去黑皮） 当归（切焙） 牛膝（酒浸切焙） 羌活（去芦头） 枳壳（去瓤麸炒） 荆芥穗 槟榔（锉各一分） 木香（三铢）上八味，粗捣筛，每服三钱匕，水一盏，煎至八分，空心去滓温服。

　　治肾气盛实，腰脚不能屈伸。导气丸方槟榔（生锉） 牵牛子（炒各半两） 赤茯苓（去黑皮） 半夏（汤洗七遍焙各一两）上四味，捣罗为末，生姜自然汁和丸。如梧桐子大。每服三十丸，温酒下，食后日三。

　　治肾脏壅盛上攻。头目胸膈咽嗌痰实不利。仙灵脾丸方仙灵脾 威灵仙（去土） 赤茯苓（去黑皮） 茯神（去木） 天麻 蔓荆实 香白芷 山栀子仁 大黄（锉炒） 益智（去皮各一两） 乌头（炮裂去皮脐四枚） 麝香（研半两）上一十二味，捣罗为末，炼蜜和捣千下。丸如梧桐子大，空心温酒下三丸至五丸。

　　卷第五十一　肾脏门

　　肾寒

　　论曰肾寒者足胫微弱，腰重少腹胀满，气上抢心，痛引胁下是也，此由肾脏虚弱，阳气不足，为寒气所中，元脏不和而成，故名肾寒。

　　治肾中寒气，脐腹冷疼，腰脚酸痛。筋脉拘急。温经木香丸方木香 葫芦巴（炒） 补骨脂（炒） 巴戟天（去心） 香子（炒） 桂（去粗皮） 艾叶（炒）附子（炮裂去皮脐） 青橘皮（去白焙各一两）上九味，捣罗为末，炼蜜和丸，如梧桐子大，每服二十丸，空心日午临卧，温酒或盐汤下，加至三十丸。

　　治肾脏虚冷中寒，脐腹急痛，小便频数，面色昏浊。巴戟丸方巴戟天（去心一两） 熟干地黄（焙） 五味子（各二两半） 黄 （锉一两三分） 牛膝（酒浸切焙一两半） 牡蛎（ 半两） 菟丝子（酒浸别捣焙） 干姜（炮各一两） 附子（炮裂去皮脐一两半） 桂（去粗皮一两） 白术（二两） 肉苁蓉（酒浸切焙二两半）上一十二味，捣罗为末，炼蜜和丸。如梧桐子大，每服空心食前、温酒下三十丸。

　　治肾中寒，脐腹冷疼。腰胁拘急。当归丸方当归（切焙一两） 白术（二两） 楝实（煨取肉一两） 干姜（炮） 桂（去粗皮各半两） 附子（炮裂去皮脐一两） 木香（半两）上七味，捣罗为末，醋煮面糊为丸。如梧桐子大，每服二十丸。艾汤下，空心食前日三服。

　　治肾中寒邪，气海虚冷，腰脚重痛，小便频数。煨肾散方香子（炒） 荜澄茄 巴戟天（去心各一两） 干姜（炮半两） 桂（去粗皮三分） 附子（炮裂去皮脐半两） 蜀椒（去目并闭口炒出汗三分）上七味，捣罗为散，每服二钱匕，用羊肾一对，批破渗药在内，入盐葱椒各少许，湿纸裹煨熟，空心细嚼温酒下。

　　治肾脏虚惫，为寒邪所中，腰背拘急，脐腹冷痛，温肾散方桂（去粗皮） 附子（炮裂去皮脐各一两） 青橘皮（汤浸去白焙） 干姜（炮各半两）木香（一分）上五味，捣罗为散，每服二钱匕，用羊肾一对，去筋膜切开，入药湿纸裹，慢火煨熟，细嚼温酒下，空心食前服。

　　治肾脏虚弱中寒，攻腰腹满痛。手足微冷， 香子丸方香子（炒） 木香（各三分） 莱菔子（炒半两） 浓朴（去粗皮半生用姜汁炙一锉半两）桂（去粗皮） 干姜（炮） 蓬莪术（煨锉各三分） 青橘皮（汤浸去白焙半两） 桃仁（去皮尖双仁三分研膏）上九味，除桃仁外，捣罗为末，入桃仁膏研匀，酒煮面糊为丸，如梧桐子大，每服二十丸。温酒下，空心服。

　　治肾虚中寒气，补下元。巴戟丸方巴戟天（去心） 干姜（炮） 沉香（锉） 附子（炮裂去皮脐） 木香 桂（去粗皮）肉苁蓉（酒浸切焙） 香子（炒） 牛膝（酒浸切焙各半两） 砂（一分浆水飞过别研）上一十味，捣研为末，猪肾一对，湿纸裹煨熟，薄切作片，入盐一分，无灰酒少许，同研烂，和药末为丸。如梧桐子大，每日空心日午临卧，盐汤或温酒下三十丸。

　　卷第五十一　肾脏门

　　肾胀

　　论曰肾胀之病，腹满引背央央然、腰髀痛者是也。盖肾主腰脚，其经属足少阴，与足太阳为表里，肾经所过，抵少腹通膀胱经支内，过髀枢循髀外，是动则病髀不可以曲，今寒气积于肾经，不得宣通，故气留滞而为胀。

　　治肾虚胀，寒气不宣利，上攻腹内及背腰脊髀痛。温经汤方附子（炮裂去皮脐） 杜仲（去粗皮切炒） 牛膝（酒浸别焙各一两） 干姜（炮） 桂（去粗皮） 续断 补骨脂（炒各三分）上七味， 咀如麻豆，每服三钱匕，水一盏，生姜三片，煎七分，临熟入盐一捻，去滓空心食前温服。

　　治肾虚胀，气攻腰腹髀痛。萆 丸方萆 （锉） 熟干地黄（焙） 天雄（炮裂去皮脐各一两） 蜀椒（去目并闭口炒出汗）桂（去粗皮） 细辛（去苗叶） 续断（锉各三分）上七味，捣罗为末，炼蜜和丸，如梧桐子大，每服三十丸，温酒或盐汤下，空心，日午夜卧各一。

　　治肾胀，气攻腰腹痛。 香子散方香子（炒） 桃仁（炒去皮尖双仁） 干姜（炮） 甘草（炙锉） 桂（去粗皮） 熟干地黄（焙） 石斛（去根锉） 杜仲（去粗皮切焙）上八味，等分，捣罗为散，每服二钱匕，温酒调下，空心食前。

　　治肾胀虚寒，痛引脐腹，腰髀，鹿茸丸方鹿茸（去毛酥炙半两） 桂（去粗皮三分） 黄 （锉） 泽泻 芍药 桑寄生 补骨脂（炒各一两）上七味，捣罗为末，炼蜜和丸，梧桐子大，每服三十丸，空心温酒或盐汤下。

　　治肾虚冷气攻腰腹痛，温肾经。消胀满，八味丸方附子（炮裂去皮脐二两） 泽泻（三两） 山茱萸（四两） 山芋（四两） 白茯苓（去黑皮三两） 牡丹皮（三两） 桂去粗皮（二两） 熟干地黄（八两焙）上八味，捣罗为末，炼蜜和丸，梧桐子大，每服三十丸。空心食前温酒或盐汤下。

　　卷第五十一　肾脏门

　　肾着

　　论曰肾着之病，形如水状，其人不渴，小便自利，饮食如故，惟身体及腹重如带数千钱，腰以下冷，如坐水中，盖肾经虚弱。外受风冷，内有水湿，风水相搏，内着于肾，故成此病。

　　或有作劳汗出，衣里冷湿，久久得之者，以湿气着而不去，故名肾着也。

　　治肾着。腹重痛，腰冷痹。丹参丸方丹参（洗） 杜仲（去粗皮切炒） 牛膝（去苗酒浸切焙） 续断（各三两） 桂（去粗皮） 干姜上六味，捣罗为细末，炼蜜丸如梧桐子大，每服三十丸，温酒下，不拘时。

　　治肾着，腰中疼痹，沉重，兼治五种腰疼。杜仲酒方杜仲（去粗皮炙） 干姜（炮） 熟干地黄（焙） 萆 羌活（去芦头） 天雄（炮裂去皮脐）蜀椒（去目并闭口者炒出汗） 桂（去粗皮） 芎 秦艽（去苗土） 乌头（炮裂去皮脐）细辛（去苗叶各三两） 五加皮 石斛（去根各五两） 续断 栝蒌根 地骨皮（去土） 桔梗（炒）甘草（炙） 防风（去叉各一两）上二十味， 咀如麻豆大，用酒二斗，浸四宿，每服一盏，不拘时饮，常令酒力相续为效。

　　治肾着。桑寄生散方桑寄生（洗切） 牡丹皮（洗切） 鹿茸（去毛酥炙） 桂（去粗皮各一两）上四味，捣罗为细散，每服二钱匕，温酒调下。

　　治肾着，腰冷如冰，腹重如物所堕，大肾着汤方桂（去粗皮三两） 白术（四两） 赤茯苓（去粗皮四两） 泽泻 牛膝（去苗酒浸焙）甘草（炙锉） 干姜（炮各二两） 杜仲（去粗皮锉炒三两）上八味，粗捣筛，每服三钱匕，用酒二盏，煎一盏，去滓不拘时服。

　　治肾着、身体重，腰中冷痛。肾着汤方甘草（炙二两） 干姜（炮三两） 赤茯苓（去黑皮） 白术（各四两）上四味， 咀如麻豆大，每服半两，用水一盏半，煎取一盏，去滓温服，不拘时，腰腹温暖为度。

　　治肾着腰冷痹，腹急痛，脚膝疼不可行，香港脚等疾。七胜丸方威灵仙（去土） 当归（酒浸切焙） 附子（炮裂去皮脐） 天麻（各一斤） 桂（去粗皮） 牛膝（去苗酒浸焙） 干姜（炮各半斤）上七味捣罗为细末，酒煮面糊，丸梧桐子大，每服二十丸，温酒下，日二夜一。

　　治肾着腰冷，腹重痛，脚膝无力。麻黄汤方麻黄（去根节） 附子（炮裂去皮脐） 木香 芎 羌活（去芦头） 当归（锉米炒）槟榔（锉） 防风（去叉） 牛膝（去苗酒浸焙炒） 天麻（生） 人参 赤茯苓（去黑皮各一两）上一十二味， 咀如麻豆大，每服三钱匕，水一盏，生姜三斤，枣二枚劈，同煎七分，去滓温服。

　　治腰背疼重，少腹拘急，小便不利，耳聋脚冷。肾着散方羊肾（一对作脯令燥炙之） 磁石（醋淬一两半） 人参（二两） 桑根白皮（炙锉） 防风（去叉） 天雄（炮裂去皮脐） 玄参 赤茯苓（去黑皮各三两） 续断（一两三分） 熟干地黄（焙一两） 阿胶（炒燥） 肉苁蓉（酒浸切焙） 干漆（炒烟出） 龙骨 天门冬（去心焙各半两）上一十五味。捣罗为散，每服三钱匕，煎大麦汤调下，食前服。

　　卷第五十一　肾脏门

　　解

　　论曰内经谓冬脉太过，则令人解 ，脊脉痛而少气不欲言，夫肾为作强之官，精为一身之本，所以运动形体者也，一或受邪，则肾实而精不运，故有脊脉痛，少气不欲言之证，名曰解 者，解有解缓之义， 则疑于寒亦疑于热，疑于壮亦疑于弱。不可必之辞，诊其尺脉缓而涩者，解 也。

　　治解 脊脉痛，气乏不欲言，此为肾气有余。利肾汤方泽泻 生干地黄（焙） 赤茯苓（去黑皮各一两半） 槟榔（锉） 麦门冬（去心焙） 柴胡（去苗） 枳壳（去瓤麸炒） 黄芩（去黑心） 牛膝（酒浸切焙各一两）上九味，粗捣筛，每服三钱匕，水一盏，煎七分，去滓温服。

　　治肾气有余，足少阴脉太过，令人脊脉痛，少气不欲言，病名解 。匀气汤方枳壳（去瓤麸炒） 泽泻 赤茯苓（去黑皮） 牡丹皮 木通（锉） 槟榔（锉） 玄参（各一两）上七味，粗捣筛，每服三钱匕，水一盏，煎七分，去滓温服。

　　治解 少气不欲言，脊脉急痛，腰背强直，足下热疼，小便癃闭，心烦嗌干，通肾汤菖蒲（锉） 羚羊角（镑） 生干地黄（焙） 赤芍药（各二两） 五加皮（锉） 甘草（炙锉）猪苓（去黑皮） 泽泻（各一两）上八味，粗捣筛，每服三钱匕，水一盏，煎七分，去滓温服。

</div>
    <div class="pagination">
<a href="圣济总录_page109.html">上一页</a><span>...</span><a href="圣济总录_page105.html">105</a><a href="圣济总录_page106.html">106</a><a href="圣济总录_page107.html">107</a><a href="圣济总录_page108.html">108</a><a href="圣济总录_page109.html">109</a><span class="current-page">110</span><a href="圣济总录_page111.html">111</a><a href="圣济总录_page112.html">112</a><a href="圣济总录_page113.html">113</a><a href="圣济总录_page114.html">114</a><a href="圣济总录_page115.html">115</a><span>...</span><a href="圣济总录_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
