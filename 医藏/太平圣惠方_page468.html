<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 468 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 468 页/共 791 页</h1>
    <div class="content">　　治一切毒肿，筋急疼痛，乌蛇膏方。

　　乌蛇（一两） 木香（半两） 诃黎勒皮（半两） 芎 （半两） 细辛（半两） 牛蒡子〔半（十）两〕 防风（半两去芦头） 垂柳枝（锉二合） 黄丹（六两） 清油〔一升（斤）〕上件药，捣罗为末，于油内，先煎柳枝令黄黑色，绵滤去滓，澄清，拭铛令净，以慢火熬，入黄丹，搅，如黑豆色，一时下药末，又搅，令匀，倾于不津器内。每使时，看疮肿大小，火畔煨，以纸上摊贴，日二换之。

　　治一切毒肿疼痛，宜贴解毒膏方。

　　川升麻（一两） 白蔹（二两） 漏芦（一两） 连翘（一两） 川芒硝（一两） 蛇衔草（二两半） 黄芩（一两半） 栀子仁（三十枚） 蒴 根（二两）上件药，锉碎，以酒拌半日，用猪脂一斤半，煎药令黑色，即膏成，绵滤去滓，以瓷器盛。于软帛上摊贴，日二换之。

　　治一切毒肿热疼，升麻膏方。

　　川升麻（一两） 犀角屑（一两半） 玄参（一两） 杏仁（一两汤浸，去皮尖、双仁）赤芍药（一两）（一两）蛇衔草（（一两） 蓝叶（一两）上件药，都锉，以醋地黄汁。渍药一宿，于铛内先消猪脂，入药，以慢火煎，候醋气歇，白芷黄赤色，膏成，绵滤去滓，盛瓷器中。每日四、五度，涂摩肿处。

　　治一切毒肿，结硬疼痛，地黄膏方。

　　生地黄（半斤） 辛夷（一两） 独活（一两） 当归（一两） 芎 （一两） 黄（一两） 白芷（一两） 续断（一两） 赤芍药（一两） 黄芩（一两） 川大黄（一两） 薤白〔一（二）两〕上件药，都细锉，以腊月猪脂一斤半，煎，候白芷黄赤色，以绵滤去滓，盛不津器中，日三、四度涂之。

　　治一切风毒瓦斯流注，骨节筋脉结聚疼痛，败龟膏方。

　　败龟（一两） 桂心（半两） 木香（一分） 木鳖子仁（半两） 防风（三分去芦头）白芷（一分） 当归（一分）本（一分）上件药，败龟、木香、桂心三味，合捣罗为末，其余细锉，以油浸一宿，同煎令槐白皮黑色为度，绵滤去滓，澄清，都于铛内，以慢火熬，入黄丹，用柳木篦不住手搅，候黄丹色黑，滴入水内，看硬软得所，成膏，便入败龟等三味末，更搅，令匀，倾于不津器内盛。每用时，看疼痛处大小，火畔煨，以纸上匀摊贴，日二、三度易之。

　　治一切风毒，流注不定， 赤疼痛，天麻膏方。

　　天麻 当归 防风 乌头（去皮脐，生用） 独活 细辛 乌蛇 半夏 干蝎 白僵蚕（各一两）上件药，细锉，以腊月猪脂一斤半，煎沸，下药，文火熬，令药末黑色，滤出，即下蜡四两，候熔，以绵滤过，安瓷盒内。每日三、五度，取少许摩，令热，兼于空心及晚食前，以温酒调下半匙。

　　治一切风毒流注，筋骨疼痛，换骨膏方。

　　槟榔（一分） 没药（一分） 盐（一分） 麝香（一分细研） 当归（一分） 干蝎（一分） 芎（一分） 黄丹（三两） 清油（五两） 垂柳枝（二两锉）上件药，捣罗为末，先以油煎柳枝，令黄黑色，滤去，以绵滤过，都入铛中，下盐、黄丹，以柳木篦搅，慢火熬，令黑色，下诸药末，急搅，令匀，盛瓷盒中。摊膏于故帛上贴，日三、两度换之。

　　卷第六十四

　　治一切毒肿诸方

　　夫肿之生也。皆由风邪寒热。毒瓦斯客于经络。使血涩不通。壅结皆成肿也。风邪所作者。肿者。

　　也。

　　治一切毒肿。疼痛不止。五香散方。

　　沉香（一两） 木香（一两） 丁香（一两） 薰陆香（一两） 麝香（一钱细研）上件药。捣细罗为散。入麝香。更研令匀。每服二钱。以水一中盏。煎至五分。不去滓。不计时候温服。

　　治一切热毒肿气。并主乳痈。宜贴木香散方。

　　木香（二两） 紫葛（二两锉） 紫檀（二两） 川朴硝（二两） 赤小豆（二合） 川升麻（一两） 白蔹（一两） 白矾（一两）上件药。捣罗为末。以榆皮汁和如稀糊。可肿大小。以疏布涂药。贴于肿上。干即易之治一切肿毒。肉色不异。时时牵痛。经年肿势不消。紫草膏 方。

　　紫草（一两） 桂心（一两） 芎 （一两） 赤芍药（一两） 白蔹（一两） 川大黄（一两）防（一）两上件药。捣细罗为散。每用散二两。酒二升。于铛中煎令成膏。及热涂 肿处。日再用之。

　　治一切热毒。 肿忽发。颈项胸背发即封之。令不成脓方。

　　生地黄（切一升） 豉（三两） 川芒硝（五两）上件药。捣令熟。浓二分以来。日六七度以敷之肿上。

　　又方。

　　蔓荆根（三两干者） 芸苔叶（三两干者）上件药。捣细罗为散。以鸡子清和贴肿上。干即易之。

　　又方。

　　商陆（三两） 芸苔叶（三两）上件药。捣熟贴于肿上。干即易之。

　　治一切热毒结聚。 赤疼痛。消肿解毒。金花散方。

　　叶子雌（半两细研） 黄连（半两去须） 槟榔（一分） 郁金（半两） 川大黄（半两） 麝香（一分细研）上件药。捣细罗为散。入雌并麝香。同研令匀。以麻油调如糊。涂于肿上。日二换之。

　　治一切恶毒肿。乳香饼子贴方。

　　蔓荆根（一握） 乳香（一两） 黄连（一两去须） 杏仁（四十九枚汤浸去皮）上件药。捣三五百杵。团作饼子。浓三四分。可肿处大小。贴干即易之。

　　又方。

　　川大黄（捣罗为末） 锻石末 赤小豆（捣罗为末以上各一两）上件药。以酒调涂肿上。干即易之。

　　又方。

　　槐子（半斤） 护火草（一把）上合捣。以水和敷上。干即易之。

　　又方。

　　赤小豆末（半合） 浆水（半合） 鲫鱼胆（五枚） 葱白（一握细切）上件药相和。于砂盆内研如膏。薄涂肿上即瘥。

　　又方。

　　川朴硝（一两） 川大黄末（一两）上件药。合研令匀。以冷水调涂肿上。干即更涂。

　　治一切热毒痈肿。疼痛不可忍方。

　　苍耳子（不限多少熬令微黄）上件药。捣罗为末。取油淀。相和。涂于肿上。干即换之。

　　治一切热毒肿。及发背方。

　　上取马齿叶。熟捣。用铜钞锣盛。安于新汲水盆中浸。候马齿冷。即于肿上。热即放之当时肿消。如已出脓。亦得渐瘥。

　　治一切毒肿。不问硬软方。

　　上取楸叶十重。覆于肿上。即以旧帛裹之。日二三易。当重重有毒瓦斯为水在叶中。如冬中。取干叶以盐水浸良久用之。亦得。不然取根皮。锉烂捣敷之。甚验。

　　卷第六十四

　　治风肿诸方

　　夫人忽发风肿。或着四肢。或在胸背。或着头项。发作虚肿。如吹之状。不痛不赤。着四肢寒。

</div>
    <div class="pagination">
<a href="太平圣惠方_page467.html">上一页</a><span>...</span><a href="太平圣惠方_page463.html">463</a><a href="太平圣惠方_page464.html">464</a><a href="太平圣惠方_page465.html">465</a><a href="太平圣惠方_page466.html">466</a><a href="太平圣惠方_page467.html">467</a><span class="current-page">468</span><a href="太平圣惠方_page469.html">469</a><a href="太平圣惠方_page470.html">470</a><a href="太平圣惠方_page471.html">471</a><a href="太平圣惠方_page472.html">472</a><a href="太平圣惠方_page473.html">473</a><span>...</span><a href="太平圣惠方_page469.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
