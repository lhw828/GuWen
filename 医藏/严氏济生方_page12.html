<!DOCTYPE html>
<html>
<head>
    <meta charset="UTF-8">
    <title>严氏济生方 - 第 12 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>严氏济生方 - 第 12 页/共 59 页</h1>
    <div class="content">　　白茯苓（一两） 桂心（一两） 黄 （一两，锉） 肉苁蓉（一两，酒浸一宿，刮去皱皮，炙干） 防风（一两，去芦） 山茱萸（一两） 阳起石（一两，细研，水飞过） 附子（一两，炮，去皮脐） 熟干地黄（一两）

　　上捣为末，炼蜜为丸，如桐子大，每服空心，温酒下三十丸，渐加至四十丸，晚食前再服。

　　诸虚门

　　劳瘵论治

　　夫劳瘵一证，为人之大患。凡受此病者，传变不一，积年染疰，甚至灭门，可胜叹哉！大抵合而言之，曰传尸，别而言之，曰骨蒸， 复连、尸疰、劳疰、蛊疰、毒疰、热疰、冷疰、食疰、鬼疰是也。夫疰者注也，自上注下，病源无异，是之谓疰。又其变则有二十二种，或三十六种，或九十九种。又有所谓五尸者，曰蜚尸、遁尸、寒尸、丧尸、尸注是也。

　　其名不同，传变尤不一，感此疾而获安者，十无一二也。大抵五脏所传，皆令人憎寒发热，其证状各异。有如传之于肝，则面白目枯，口苦自汗，心烦惊怖；传之于心，则面黑鼻干，口疮喜忘，大便或秘或泄；传之于脾，则面青唇黄，舌强喉梗，吐涎体瘦，饮食无味；传之于肺，则面赤鼻白，吐痰咯血，喘嗽毛枯；传之于肾，则面黄耳枯，胸满 痛，白浊遗沥。

　　又有二十四种劳蒸者，亦可因证验之。蒸在心也，少气烦闷，舌必焦黑；蒸在小肠也，腹内雷鸣，大肠或秘或泄；蒸在肝也，目昏眩晕，躁怒无时；蒸在胆也，耳聋口苦，胁下坚痛；蒸在肾也，耳叶焦枯，腰脚酸痛；蒸在右肾也，情意不定，泄精白絮；蒸在肺也，喘嗽咯血，声音嘶远；蒸在大肠也，右鼻干疼，大肠隐痛；蒸在脾也，唇口干燥，腹胁胀满，畏寒不食；蒸在胃也，鼻口干燥，腹膨自汗，睡卧不宁；蒸在膀胱也，小便黄赤，凝浊如膏；蒸在三焦也，或寒或热，中脘膻中时觉烦闷；蒸在膈也，心胸噎塞，疼痛不舒；蒸在宗筋也，筋脉纵缓，小腹隐痛，阴器自强；蒸在回肠也，肛门秘涩，传导之时，里急后重；蒸在玉房也，男子遗精，女子白淫；蒸在脑也，眼眵头眩，口吐浊涎；蒸在皮也，肌肤鳞起，毛折发黑；蒸在骨也，版齿黑燥，大杼酸疼；蒸在髓也，肩背疼倦， 骨酸痛；蒸在筋也，眼昏胁痛，爪甲焦枯；蒸在脉也，心烦体热，痛刺如针；蒸在肉也，自觉身热多不奈何，四肢 动；蒸在血也，毛发焦枯，有时鼻衄，或复尿血。评诸病证，大略如斯。若究其根，惟心肺受虫啮，祸之甚也。治法先宜去根，次须摄养调治，亦有早灸膏肓俞，崔氏穴而得愈者。若待其根深蒂固而治之，则无及

　　诸虚门　劳瘵论治

　　鳖甲地黄汤

　　治热劳，手足烦，心怔悸，妇人血室有干血，身体羸瘠，饮食不为肌肉。

　　柴胡（去芦） 当归（去芦，酒浸） 麦门冬（去心） 鳖甲（醋炙） 石斛（去根） 白术熟地黄（酒浸，焙） 茯苓（去皮） 秦艽（去芦。各一两） 人参 肉桂（不见火） 甘草（炙。各半两）

　　上 咀，每服四钱，水一盏半，生姜五片，乌梅少许，煎至七分，去滓，温服，不拘时候。

　　诸虚门　劳瘵论治

　　黄饮子

　　治诸虚劳损，四肢倦怠，骨节酸疼，潮热乏力，自汗怔忡，日渐黄瘦，胸膈痞塞，不思饮食，咳嗽痰多，甚则唾血。

　　黄 （蜜炙，一两半） 当归（去芦，酒浸） 紫菀（洗，去须） 石斛（去根） 地骨皮（去木） 人参 桑白皮 附子（炮，去皮脐） 鹿茸（酒蒸） 款冬花（各一两） 半夏（汤泡七次） 甘草（炙。各半两）

　　上 咀，每服四钱，水一盏半，生姜七片，枣一枚，煎至七分，去滓，温服，不拘时。

　　此药

　　诸虚门　劳瘵论治

　　蛤蚧丸

　　治积劳咳嗽，日久不瘥。

　　蛤蚧（一枚，酥炙） 鹿角（不蛀者，酥炙，去皮子，两锭） 款冬花 木香（不见火）

　　杏仁（去皮尖，童子小便浸一昼夜，控干，蜜炒） 天麻 半夏（汤泡七次） 熟地黄（酒蒸，焙） 五味子（各一两） 丁香（半两）

　　上为细末，炼蜜为丸，如梧桐子大，每服十五丸，加至二十丸，食后，生姜汤下。

　　诸虚门　劳瘵论治

　　太上混元丹

　　河车者，天地之先，阴阳之祖，乾坤之橐龠，铅汞之匡廓，胚 将兆九九数足，我则载而成之，故谓之河车。历验篇中，名曰混沌皮，盖亦生天地阴阳之始，为七十二丹之首，高士垂慈，始开端绪。太上云：若欲长生，当修所生，人之所生，实资于此，所以成功灵应，非金石草木夜露晓霜之所比伦。修真之士，服之不辍，诚足以还本元补益之道，真得紫河车（一具，用少妇首生男子者良，带子全者，于东流水洗断血脉，入麝香二钱在内，以线缝定，用生绢包裹，悬胎于沙瓮内，入无灰酒五升，慢火熬成膏子） 沉香（别研）

　　朱砂（别研，水飞。各一两） 人参 苁蓉（酒浸） 乳香（别研） 安息香（酒煮，去砂石。各上为细末，入河车膏子和药末，杵千百下，丸如梧桐子大，每服七十丸，空心，温酒送下，沉香汤尤佳。详此丹以紫河车为主，但佐使之药太轻，无病患久服可以轻身延年，补损扶虚。

　　乃若病重之人服之，却宜用增添之法也。男子真阳气衰，荣卫虚耗，腰背疼痛，自汗怔忡，鹿茸（酒蒸） 川巴戟（去心） 钟乳粉，阳起石（火 ） 附子（炮，去皮脐） 黄（去芦。各二两） 桑寄生（无则以川续断代） 生鹿角（镑） 龙骨 紫菀（以上各一两）

　　上根据前法修制，和前药末，杵和前膏子为丸，汤使如前，或沉香汤下。

　　妇人血海虚损，荣卫不足，多致潮热心烦，口干喜冷，腹胁刺痛，腰痛腿痛，痰多咳嗽，惊惕怔忡，经候不调，或闭断不通，宜于内加：当归（去芦，酒浸） 石斛（去根） 紫石英（ ，醋淬七次，水飞） 柏子仁（微炒，别研） 鹿茸（酒浸） 鳖甲（醋炙。各二两）

　　卷柏叶（一上根据前法修制，和前药末，杵和前膏子为丸，汤使如前，任下。虚寒者，加炮熟附子二两；

　　诸虚门　劳瘵论治

　　经效阿胶丸

　　治劳嗽，并咳血唾血。

　　阿胶（蛤粉炒） 生地黄（洗） 卷柏叶（锉，炒） 山药（锉，炒） 大蓟根 五味子鸡苏（各一两） 柏子仁（炒，别研） 人参 茯苓（去皮） 百部（洗，去心） 防风（去芦） 远志（甘草水煮，去心） 麦门冬（去心。各半两）

　　上为细末，炼蜜为丸，如弹子大，每服一丸，细嚼，浓煎小麦汤或麦门冬汤咽下。

　　诸虚门　劳瘵论治

　　地仙散

　　治骨蒸肌热，一切虚劳烦躁，生津液。

　　地骨皮（去木，二两） 防风（去芦，一两） 甘草（炙，半两）

　　上 咀，每服四钱，水一盏半，生姜五片，煎至八分，去滓，温服，不拘时候。

　　诸虚门　劳瘵论治

　　崔丞相灸劳法

　　外台秘要：崔相家传方宝吕经验方悉编载，然皆差误。毗陵群有不刻最详，予取诸本参校成此一书，比古方极为委曲，根据此治人未尝不验，往往一灸而愈，予在宜城，久病虚羸，亦用此而愈。

　　唐中书侍郎崔知悌序夫含灵受气，禀之于五行，摄生乖理，降之以六疾。若歧黄广记，蔚有旧经，攻灸兼行，显著斯术。骨蒸病者，亦名传尸，亦谓 ，亦称复连，亦曰无辜。丈夫以癖气为根，妇人以血气为本，无问少长，多染此疾，婴孺之流，传注更苦。其为状也，发干而耸，或聚或分，或腹中有块，或脑后两边有小结，多者乃至五六，或夜卧盗汗，梦与鬼交，虽目视分明，而四一十三人，前后差者，数逾二百。至于狸骨獭肝，徒闻曩说，金牙铜鼻，罕见其能，未若此方扶危极急，非止单攻骨蒸，又别疗气、疗风、或瘴、或劳、或邪、或癖。患状既广，灸治者不可具录，略陈梗概，又恐传授讹谬，以误将来，今具图形状，庶令览者易悉，使所在流布

　　诸虚门　劳瘵论治

　　取穴法：

　　先两穴：令患人平身正立，取一细绳（蜡之勿念展缩），顺脚底贴肉坚踏之，男左女右，其绳前头与大拇趾端齐，后头令当脚跟中心向后引绳，循脚肚贴肉直上至曲KT 大横纹截断。又令患人解发分两边令见头缝，自囟门平分至脑后，乃平身正坐，取向所截一头，令与鼻端齐，引绳向上正循头缝至脑后，贴肉下循脊骨，引绳向下至绳尽处当脊骨，以墨点记之（墨点不是灸处）。又取一绳子，令患人合口，将绳子按于口上两头至吻却钩起绳子中心至鼻柱根下如△，此便齐两吻截断，将此绳展令直，于前来脊骨上墨点处横量取平，勿令高下，（绳子先中折，当中以墨记之，却展开绳子横量，以绳子上墨点正脊骨上，墨点为正，两头取平，勿令以上是第一次点二穴。

　　次二穴：令其人平身正坐，稍缩臂膊，取一绳，绕项向前，双垂与鸠尾齐（鸠尾是心歧骨，人有无心歧骨者，至双胸前两歧骨下量取一寸，即鸠尾是也）即双截断，却背翻绳头向项后，以绳子中停取心，正当喉咙结骨上，其绳两头夹项双垂，循脊骨以墨点记之（墨点不是灸处）。又取一绳子，令其人合口，横量齐两吻截断，还于脊骨上，以墨点横量如法，绳子两头以上是第二次点穴。通前共四穴。同时灸日别各七壮至二七壮，累灸至一百壮或一百五十又次二穴：以第二次量口吻绳子，于第二次双绳头尽处墨点上当脊骨直上下竖点，令绳中停以上是第三次点两穴，谓之四花。灸两穴各百壮，三次共六穴，各取离日量度讫即下火，唯须三月三日艾最佳，疾差百日内慎饮食房室，安心静处将息。若一月后觉未瘥，复初穴上再灸。

</div>
    <div class="pagination">
<a href="严氏济生方_page11.html">上一页</a><span>...</span><a href="严氏济生方_page7.html">7</a><a href="严氏济生方_page8.html">8</a><a href="严氏济生方_page9.html">9</a><a href="严氏济生方_page10.html">10</a><a href="严氏济生方_page11.html">11</a><span class="current-page">12</span><a href="严氏济生方_page13.html">13</a><a href="严氏济生方_page14.html">14</a><a href="严氏济生方_page15.html">15</a><a href="严氏济生方_page16.html">16</a><a href="严氏济生方_page17.html">17</a><span>...</span><a href="严氏济生方_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
