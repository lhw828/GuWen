<!DOCTYPE html>
<html>
<head>
    <meta charset="UTF-8">
    <title>千金翼方 - 第 120 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 120 页/共 233 页</h1>
    <div class="content">　　上二十四味，捣筛为散。酒服钱五匕，服后饮酒一升，日二，不知，更增一钱匕，三十日身轻目明。

　　卷第十二·养性　养性服饵第二

　　济神丸方

　　茯神 茯苓 桂心 干姜（各四两） 菖蒲 远志（去心） 细辛 白术 人参（各三两） 甘草上一十一味，皆捣筛，炼蜜和更捣万杵。每含一丸如弹丸，有津咽之尽，更含之。若食生冷宿食不消，增一丸。积聚结气呕逆心腹绞痛口干胀酢咽吐呕，皆含之。绝谷者服之学仙；道士含之益心力，神验。

　　卷第十二·养性　养性服饵第二

　　彭祖松脂方

　　松脂（五斤，灰汁煮三十遍，浆水煮三十遍，清水煮三十遍） 茯苓（五斤，灰汁煮十遍，浆水煮十遍，清水煮十遍） 生天门冬（五斤，去心皮，曝干，捣作末） 真牛酥（三斤，炼三十遍） 白蜜（三斤，煎令沫尽） 蜡（三斤，炼三十遍）

　　上六味，捣筛，以铜器重汤上，先纳酥，次下蜡，次下蜜。候消讫，次下诸药，急搅之勿住手，务令大匀。讫，纳瓷器中密封，勿令泄气。先一日不食，欲服须吃好美食令大饱。

　　然后绝食，即服二两。二十日后服四两，又二十日服八两，细丸之，以得咽中下为度，第二度服四两为初，二十日又服八两，又二十日服二两，第三度服八两为初，以后二十日服二两，又二十日服四两，合二百八十日药成。自余服三丸，将补不服，亦得常以酥蜜消息美酒一升为佳。又合药须取四时王相，特忌刑杀厌及四激休废等日，大凶。

　　卷第十二·养性　养性服饵第二

　　守中方

　　白蜡（一斤，炼之，凡二升酒为一度，煎却恶物，凡煎五遍） 丹砂（四两，细研） 蜜（一斤，炼之极净）

　　上三味，合丸之如小枣大，初一日服三丸，三日服九丸。如此至九日止。

　　茅山人服质多罗方。（出益州导江县并茂州山中）

　　此有三种，一者紫花根（八月采），二者黄花根亦黄（四月采），三者白花（九月采）。

　　上三种功能一种不别，依法采，根干已，捣筛且暖一合，酒和方寸匕，空腹服之。待药消方食。日一服，不可过之。忌昼日眠睡。三十匕为一剂，一月服。

　　卷第十二·养性　养性服饵第二

　　第二方

　　蜜（半合） 酥（半合）

　　上二味，暖之，和方寸匕服之。一法蜜多酥少。一方以三指撮为定。主疗诸风病，禁猪肉、豉等，食之即失药力。

　　卷第十二·养性　养性服饵第二

　　第三方

　　取散五两，生胡麻脂三升投之，微火暖之，勿令热。旦接取上油一合，暖，空肚服之。日一服，油尽取滓服之。主偏风、半身不遂并诸百病，延年不老。

　　卷第十二·养性　养性服饵第二

　　第四方

　　暖水一合，和三指撮，空腹日一服。主身羸瘦及恶疮癣疥并诸风。

　　卷第十二·养性　养性服饵第二

　　第五方

　　暖牛乳一升，和方寸匕服之，日一服。主女人绝产无子，发白更黑。

　　卷第十二·养性　养性服饵第二

　　第六方

　　暖浓酪浆五合，和方寸匕服之，日一服。主膈上痰饮水气诸风。

　　卷第十二·养性　养性服饵第二

　　第七方

　　以牛尿一合，暖，和方寸匕服之，遣四人搦脚手，令气息通流，主五种癫。若重者从少服渐加至一匕。若候身作金色变为少年，颜若桃李，延年益寿。

　　上件服药时，皆须平旦空腹服之。以静密室中，不得伤风及多语戏笑作务等事。所食桃李粳米新舂粟，禁一切鱼肉豉陈臭等物，得食乳酪油，其药功说不能尽。久服神仙，八十老人状如少年。若触药发时，身体胀满四肢强直，俱赤脱却衣裳，向火灸

　　卷第十二·养性　养性服饵第二

　　服地黄方

　　生地黄（五十斤）

　　上一味，捣之，以水三升绞取汁，澄去滓，微火上煎减半。即纳好白蜜五升、枣脂一升，搅令相得乃止。每服鸡子大一枚，日三服。令人肥美色。

　　又方上一味，细切，以淳酒二斗浸经三宿，出曝令干。又浸酒中直令酒尽。又取甘草、巴戟天、浓朴、干漆、覆盆子各一斤，各捣下筛和之，饭后酒服方寸匕，日三服，加至二匕。使人老者还少，强力无病延年。（《千金》无甘草）

　　作熟干地黄法别采地黄，去须叶及细杨，捣取汁以渍肥者，着甑中土及米无在以盖其上蒸之。一时出，暴燥。更纳汁中又蒸之。一时出，暴以汁尽止，便干之。亦可直切地黄蒸之半日，数数种地黄法（并造）

　　先择好肥地黄赤色虚软者，选取好地深耕之。可于腊月预耕冻地弥佳。择肥大地黄根切断，长三四分至一二寸许。一斛可种一亩，二月三月种之。作畦 相去一尺。生后随后锄壅及数芸之。至九月十月视其叶小衰，乃掘取一亩得二十许斛，择取大根水净洗。其细根及剪头尾辈亦洗之。日曝令极燥小 ，乃以刀切长寸余白茅覆甑下蒸之，密盖上，亦可囊盛土填之。从旦至暮，当日不尽者明日又择取蒸之。先时已捣其细碎者，取汁于铜器中煎之，可如薄饴，将地黄纳汁中周匝，出，曝干。又纳之汁尽止。率百斤生者合得三十斤。取初八月九月中掘者，其根勿令太老，强蒸则不消，尽有筋脉。初以地黄纳甑中时，先用铜器承其下，以好酒淋洒地黄上令匝，汁后下器中，取以并和煎汁最佳也。

　　卷第十二·养性　养性服饵第二

　　王乔轻身方

　　茯苓（一斤） 桂心（一斤）

　　上二味，捣筛炼蜜。和酒服，如鸡子黄许大，一服三丸，日一服。

　　卷第十二·养性　养性服饵第二

　　不老延年方

　　雷丸 防风 柏子仁上三味，等分，捣筛为散。酒服方寸匕，日三。六十以上人亦可服二匕。久服，延年益精补脑，年未六十太盛勿服。

</div>
    <div class="pagination">
<a href="千金翼方_page119.html">上一页</a><span>...</span><a href="千金翼方_page115.html">115</a><a href="千金翼方_page116.html">116</a><a href="千金翼方_page117.html">117</a><a href="千金翼方_page118.html">118</a><a href="千金翼方_page119.html">119</a><span class="current-page">120</span><a href="千金翼方_page121.html">121</a><a href="千金翼方_page122.html">122</a><a href="千金翼方_page123.html">123</a><a href="千金翼方_page124.html">124</a><a href="千金翼方_page125.html">125</a><span>...</span><a href="千金翼方_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
