<!DOCTYPE html>
<html>
<head>
    <meta charset="UTF-8">
    <title>本草分经 - 第 59 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草分经 - 第 59 页/共 80 页</h1>
    <div class="content">　　路路通

　　形似杨梅而较大，刺长尖锐，入火熏之幽香清烈，顾名思义宜为表散药中之向导也，古书不载，近多用之。

　　原例　　不循经络杂品

　　落得打

　　甘平，行血止血，治跌打金疮用根。

　　原例　　不循经络杂品

　　奶酣草

　　辛温，芳香和中辟恶。

　　原例　　不循经络杂品

　　木棉

　　甘温，治血崩金疮，或棉或布烧灰用。花油即术棉子油，辛热微毒，治疮疥，损目。

　　原例　　不循经络杂品

　　银花

　　甘平，除热解毒，养血疗风，治血痢疮毒宽膨，性极中和，多用乃效。藤叶名忍冬，性同。

　　原例　　不循经络杂品

　　管仲

　　苦微寒，解邪热之毒，去瘀软坚杀虫，浸水缸中日饮其水，能解时疫。

　　原例　　不循经络杂品

　　玉簪

　　辛甘寒，解一切毒，下骨哽，损齿极速。

　　原例　　不循经络杂品

　　茵芋

　　辛苦微温，治风湿拘挛痹痛，炙用。

　　原例　　不循经络杂品

　　莽草

　　辛苦温，去风湿，治头风痈肿，制用。

　　原例　　不循经络杂品

　　卷柏

　　生用辛平，破血治淋结，炙用辛温，止血治肠风。

　　原例　　不循经络杂品

　　草

　　苦辛，生用寒，熟用温，长于去风湿治麻痹而能燥血并不补益，酒拌蒸晒九次。

　　原例　　不循经络杂品

　　天仙藤

　　苦温，疏气活血，治妊娠水肿。

　　原例　　不循经络杂品

　　土连翘

　　苦温，治风寒湿痹扑损疼痛。

　　原例　　不循经络杂品

　　月月红

　　甘温，活血消肿。

　　原例　　不循经络杂品

　　地锦

　　辛平，通流血脉，散血止血。

　　原例　　不循经络杂品

　　烟

　　辛温，行气辟寒，治山岚瘴雾，其气入口不循常度，顷刻而周一身令人通快，然火气熏灼耗血损年。烟筒中水解蛇毒。

　　原例　　不循经络杂品

　　松香

　　苦甘温燥，祛风去湿化毒生肌，入葱管内煮白用。松毛苦温，治风湿诸疮，生毛发。

</div>
    <div class="pagination">
<a href="本草分经_page58.html">上一页</a><span>...</span><a href="本草分经_page54.html">54</a><a href="本草分经_page55.html">55</a><a href="本草分经_page56.html">56</a><a href="本草分经_page57.html">57</a><a href="本草分经_page58.html">58</a><span class="current-page">59</span><a href="本草分经_page60.html">60</a><a href="本草分经_page61.html">61</a><a href="本草分经_page62.html">62</a><a href="本草分经_page63.html">63</a><a href="本草分经_page64.html">64</a><span>...</span><a href="本草分经_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
