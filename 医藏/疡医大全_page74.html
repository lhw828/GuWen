<!DOCTYPE html>
<html>
<head>
    <meta charset="UTF-8">
    <title>疡医大全 - 第 74 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 74 页/共 163 页</h1>
    <div class="content">　　紫霞膏
　　 治瘰 初起，未成者贴之自消，已成未溃者，贴之自溃，已溃核存者，贴之自脱，并治诸色顽疮 疮，湿痰湿气，新久棒疮，疼痛不已者，并用之。
　　明净松香（净末，一斤） 铜绿（净末，二两）用麻油四两，铜锅内先熬数滚，滴水不散，方下松香熬化，次下铜绿，熬至白烟将尽，其膏已成，候片时倾入瓷罐，凡用时汤内炖化，旋摊旋贴。
　　瘰 初起，已溃未溃并治。
　　苦杏仁（去皮尖，三十粒） 萆麻仁（去衣，四十九粒） 松香（研细末，一两）先将杏仁捣至无白星为度，再入萆麻仁捣如泥，方下松香，再捣千下摊贴。
　　
　　千捶膏
　　 初起贴之自消，将溃贴之，毒从毛窍中出，不致穿溃。
　　杏仁 萆麻仁（各四十九粒） 琥珀（灯心同研） 冰片（各三分） 珍珠（豆腐包煮） 麒麟竭当门子 乳香（去油） 没药（去油） 铜绿 黄丹 龙骨 轻粉（各六分） 水安息（龙眼肉大，三块）松香（入锅内，小火化开，用麻布滤去渣，冷定，用豆腐水煮数次，再用绿豆汤煮三次，又用葱、韭、生姜汁各一盅煮干，研细末，八钱）先将杏仁、萆麻捣如泥，次将前药细末逐渐加入，捶千余下用大红缎摊贴，忌见火。若内觉有脓未熟，恐穿溃难于收功，可加木鳖子（去壳。七枚，） 黑驴蹄（研细，五分，）于膏内，即能隔皮取脓。
　　又方羌活 独活 白芷 细辛 龟版 乱发 防风 当归 全蝎 蜈蚣（各三钱）用麻油一斤浸一日，煎时柳枝频搅，药枯去渣，再熬至滴水成珠，然后下东丹水飞，炒透，半斤，白蜡、儿茶各二钱，离火片时，下麝香五分，不可多用。
　　
　　琥珀膏
　　 治瘰 及腋下初如梅李，结肿硬强，渐若连珠，不消不溃，或溃脓水不绝，经久不瘥，渐成漏证。
　　琥珀（一两） 广木香 丁香（各一钱） 桂心 朱砂 松香（以上研细，不入油熬） 当归 木通防风 木鳖子（净肉） 萆麻仁 白芷（各五钱，咀片）麻油二斤二两，浸七日，入锅内慢火熬至焦黄为度，绢滤净油，徐下黄丹飞炒，四两，以柳枝不住手搅，候至膏成，滴入水中，软硬得中，掇下锅来，以盆顿稳，搅至烟尽，方下群药搅匀，瓷器盛之。临用取少许摊贴。
　　
　　蝣蜒丸
　　 蝣蜒虫不拘多少，焙干研末，红枣去衣去核，共捣为丸，桐子大，每清晨白汤送下三钱。
　　
　　鼠 马刀丸
　　 凡服此丸，宜先服六味地黄汤加益母草三剂，再服此丸。
　　大枳壳（七个，切作十四片，滚水泡软，去穣，每两片内纳斑蝥一个，大黄九分，两片合紧，用线扎好，入砂锅内，放半砂锅水，煮至水干为度，去斑蝥、大黄，只取枳壳晒干研细。）炼蜜丸如绿豆大，每日三服，每服三分，白汤下。
　　
　　鼠 土瓜丸
　　（吴渭采） 已溃未溃并效。
　　土瓜根 白芨 泽兰叶 漏芦 胡桃肉 射干 夏枯草 沙参（各三两） 草连翘（去心，六两）磨细，酒糊为丸，桐子大，每服三十丸，小儿减半，空心盐酒下。
　　
　　消 丸
　　 此方奇效，愈者不可胜计，可刊方普送。
　　元参（蒸） 川贝母（去心，蒸） 牡蛎（火 醋淬，各四两）磨细，炼蜜为丸，每服三钱，白汤下，日二服。
　　
　　神效消 丸
　　大熟地（二两） 泽泻 白茯苓 山药 山萸肉（各一两） 玄胡索 牡丹皮 牡蛎（各一两二钱）磨细，炼蜜为丸，桐子大，每服三钱，白汤送下。
　　一方用元参，无玄胡索。
　　
　　消 丸
　　夏枯草 连翘 萆麻仁（各四两）磨细，装入猪大汤一段内，两头扎紧，酒浸蒸烂，捣丸如桐子大，每服五十丸，酒下。
　　瘰 未破者 大五倍子一个，挖一孔，入南蜈蚣一条，切作数段，装入倍子内，以醋面裹作一球，用麸子半碗同炒，以麸焦为度，剥去外面面球，取去内里蜈蚣，只用倍子研细，醋调敷。
　　已溃 犍猪胆汁三个，倾入铜勺内，慢火熬至滴水成珠，再加轻粉一钱，冰片三分，搅匀摊贴。
　　串初起 豆腐店浸豆水滤清，用砂铫慢火熬膏，每早白汤冲服数匙， 上亦以此膏敷贴。
　　鼠 初起。
　　紫花地丁（四两） 火酒（一斤）浸七日，饮之自愈。
　　
　　加味逍遥散
　　 治肝经郁火，致生瘰 ，并胸胁胀痛，或作寒热，甚至肝热生风，眩运振摇，或切牙发痉诸证。经云：木郁达之是也。
　　柴胡 薄荷叶 白术 白茯苓 当归 山栀仁 甘草 牡丹皮 白芍水煎服。
　　瘰 煎方 初起自消。
　　大贝母（一钱五分） 半夏 当归尾 穿山甲（炒） 白茯苓 白附子 连翘（各一钱）桔梗 广皮 枳壳（各八分） 白僵蚕（一钱五分） 甘草节（五分）加灯心十根，同煎服，四剂，换服海龙丸。
　　
　　海龙丸
　　海藻（酒洗炒） 昆布（酒洗炒） 白茯苓（炒） 穿山甲（炒，各二两） 全蝎（一百个，尾全者） 龙胆草（酒洗炒，一两五钱） 当归身（炒，一两） 核桃（五十个，劈开去肉，将全蝎嵌在核内，合紧 存性）研细，荞麦面打糊为丸，桐子大，每早晚白汤送下三钱，酒下亦可。
　　治 奇方 全蝎七个 桃壳六个，每壳装蝎一个，五个壳装去五个蝎子，仍有一壳装两个全蝎，以面包煨熟，研末作六包，用黄酒调服，每日服一次，将两个蝎子过一服，作个记号，留为末服。服完隔两三日，如未全愈，可照此方再制一两料服之，自必全愈矣。服此药，每日须肉食滋养。
　　又方真牛黄（二钱） 全蝎（一百枚，去净头、尾、脚，用新瓦焙存性）研细，以核桃肉捣丸如桐子大，每服二十丸，空心白汤送下。
　　如患处破皮，便将取下蝎头、尾、脚焙研细末，搽上，再以膏贴二十一日即愈，永不再发。制药须择成、开、除日修合。
　　
　　药酒方
　　摩罗藤 夏日用鲜者二斤，陈木瓜酒五斤，烧酒五斤；冬月用枯者四斤，陈木瓜酒八斤，烧酒二斤；入小口瓦坛，用湿面糊坛口，重汤煮一炷香为度。每食后随量饮之，常服除根。
　　除 方 活鲫鱼四五寸长者，竹刀剖去鳞肠，入独核肥皂子七个，以黄泥为匣，入鱼匣内，上下用炭火烧 ，无烟，取出候冷，研细，每服三钱，清晨木瓜酒下。
　　又方 白亮松香研极细末，以雄猪骨髓调搽即愈，三五年各药不效者，用此方俱效。只在研调敷之手法要紧，用左手，即用左手到底，用右手，即用右手到底，研药调药敷药，俱要认定一支手。忌阴人拿。
　　又方 夏枯草乃生血补虚消毒之圣药，或煎汤饮，或浸酒饮， 上单用夏枯草煎浓膏涂之。
　　
　　益气养荣汤
　　 治抑郁劳伤，思虑太过，心神俱惫，以致四肢头项筋缩，结成累累如贯珠，或硬或软，或赤或白，或痛或不痛，日晡发热及溃而不敛者，并效。
　　人参 白茯苓 广皮 白芍药 熟地黄 香附 当归身 川芎 白术 嫩黄 贝母（各二钱） 桔梗粉甘草（炙，各五分）生姜三片 大枣二枚，煎服。
　　胸膈痞闷，加枳壳、木香。饮食不甘，暂加浓朴、苍术。寒热往来，加柴胡、地骨皮。脓多或清，倍加当归、川芎。脓溃作渴，倍加人参、黄 、白术、当归。胁下痞痛，加青皮、木香。肌肉生迟，加白蔹、肉桂。痰多加橘红、半夏。干加麦冬、北五味子。发热加柴胡、黄芩。渴不止，加知母、赤小豆。脓不止，加人参、黄 、当归。溃后反痛，加熟附子、沉香。虚烦不眠，倍加人参、熟地、远志、枣仁。
　　
　　桃蝎散
　　 治忧思郁结，痰留气滞，乃生瘰 。
　　大全蝎二十一个，劈开去肉，将蝎装入扎紧，火 存性，每用一枚，研末，临卧陈酒下。
　　孙真人治瘰 初起，并治溃烂久不收口。壁虎一条，裹泥中，火 存性，去泥，研末，临卧陈酒调下。
　　治火郁结核，不拘男妇俱效。用交媾阴精涂搽，如孀妇即以自己阴精涂之。
　　
　　大红膏
　　 治瘰 痰核，结块不分新久，但未穿破者并效。
　　锻石（一两，用大黄三钱切片同炒，锻石红色，去大黄） 滴乳香（去油） 轻粉（各二钱）银珠 血竭 潮脑 硝石（各三两） 天南星（二两）上为细末。陈米醋熬稠，调药敷核上，三日一换，敷后皮嫩微损者，另换紫霞膏贴之，其核自消。
　　气瘰 北煤炭捣碎，同生桐油脚调敷自消。
　　瘰 验方（孙展鸿） 多年点灯竹灯挂一个，用火点着，下置瓷器盘，使油滴入盘内，放土地上，出火气三日，以鹅翎扫患处，不过数遍，已溃者自敛，初起者自消。
　　敷项下痰核 块内消法（《明医集》）鲜山药（一两） 萆麻仁（四两）共捣成膏，敷上即消。
　　
　　冰蛳散
　　 治瘰 日久，坚核不消，及服消药不效者，用此点落 核，如马刀根大面小及失荣等证忌用。
　　大田螺肉（五枚，日中线穿晒干） 白砒（一钱二分 面包煨熟） 真番 砂（二分） 冰片（一分）先将砒、螺研细。再将 片研匀，小罐密收。凡用时先将艾炷灸核上七壮，次后灸疮起泡，以小针挑破，将前药一二厘，津唾调成饼，贴灸顶上，用绵纸以浓糊封贴核上，勿动，恐其泄气，七日后四边裂缝，再七日，其核自落。换搽玉红膏，内服补药，培助完口。此药又治瘿瘤，患大蒂小，及诸般高突异形怪状者并效。
　　
　　火针法
　　 治瘰 核，生于项间，初起坚硬，或如梅李，结聚不散，宜用此法针之，插药易消也。
　　用缝衣大针两条，将竹箸头劈开，以针尖夹缝内，相离一分许，用线扎定，先将桐油一盏，用灯草六七根，油内排匀点着，将针烧红，用手指将核捏起，用针当顶刺入四五分，核大者，再针数孔亦妙。核内或痰或血，随即流出，候尽，以膏盖之，次日针孔必渐作脓，轻者用黄药插之，核坚硬者，用冰蛳散糊打成条，晒干，插核内，针孔外以纸糊二重封固，次日其核发肿作痛，不妨，乃药气攻入于内，候至七日外，自然核外裂开大缝，再至七日，其核自落，葱汤洗净，孔大换用玉红膏搽入，外以膏盖。后服益气养荣汤，或十全大补汤加香附。兼戒劳动气恼，房事发物，煎炒海腥等件。
　　
　　三品一条枪
　　 上品锭子去十八种痔；中品锭子去五漏翻花，瘿瘤气核；下品锭子治瘰 疔疮，发背脑疽等证；此为古之三品锭子，但药同而分两不同，治病故有分别。今注一条枪，本方三品以下之证，并皆用之，俱各相应，况又药品简易而不繁，是曰三品一条枪之说也。凡同志者，随试而用之。
　　白砒（一两五钱） 明矾（二两） 乳香（一钱二分） 雄黄（二钱四分）砒矾二味，共研细末，入小罐内，加炭火 红，青烟已尽，旋起白烟片时，约上下红彻，住火，取罐顿地上一宿，取出约有砒、矾净末一两，加雄黄、乳香，共研极细，浓糊调稠，搓成如线条，阴干。凡遇前证，有孔者 入孔内，无孔者先用针放孔窍，早晚插药二次，插至三日后，孔大者每插十余条，插至七日，患孔药满足方住，以后所患四边，自然裂开大缝，共至十四日前后，其疔核、瘰 、痔漏诸管，自然落下，随用汤洗，搽上玉红膏。虚者兼服健脾之药。
　　疮痰核噙药（窦太师）昆布（酒洗） 海藻（酒洗） 大黄（酒拌蒸三次） 白僵蚕（姜汁拌炒） 真青黛（水飞）胆南星 连翘（各二两） 桔梗 柴胡 栝蒌仁 川黄连（酒炒） 片黄芩（酒炒） 橘红（各一两）研细，炼蜜丸如芡实大，不拘日夜噙之。
　　二贝丸（萧纯源） 专消痰 。
　　朱砂（七钱） 大贝母 紫贝天葵（各二两） 海藻 海粉 明矾（各一两）共研细末，用夏枯草二斤，熬膏为丸，桐子大，临卧，茶清送下三钱。
　　
　　人牙散
　　 专消瘰 ，各种肿毒。
　　人牙（二两） 麝香（五分） 羌活（酒洗，六钱）研细，炼蜜丸龙眼大，白汤或酒磨，服一丸。
　　
　　海上仙方
　　 消瘰 如神。
　　斑蝥（一岁用一个，去头、足） 红娘子（一对） 糯米（一升）三味入锅同炒，候米黄色为度，去斑蝥、红娘子不用，只吃炒米。米尽则瘰消矣。
</div>
    <div class="pagination">
<a href="疡医大全_page73.html">上一页</a><span>...</span><a href="疡医大全_page69.html">69</a><a href="疡医大全_page70.html">70</a><a href="疡医大全_page71.html">71</a><a href="疡医大全_page72.html">72</a><a href="疡医大全_page73.html">73</a><span class="current-page">74</span><a href="疡医大全_page75.html">75</a><a href="疡医大全_page76.html">76</a><a href="疡医大全_page77.html">77</a><a href="疡医大全_page78.html">78</a><a href="疡医大全_page79.html">79</a><span>...</span><a href="疡医大全_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
