<!DOCTYPE html>
<html>
<head>
    <meta charset="UTF-8">
    <title>证类本草 - 第 194 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 194 页/共 244 页</h1>
    <div class="content">　　陶隐居云：蜘蛛类数十种，《尔雅》只载七、八种尔，今此用悬网状如鱼 者，亦名（章悦切） （音谋）。蜂及蜈蚣螫人，取置肉上，则能吸毒。又以断疟及干呕霍乱。术家取其网着衣领中辟忘。有赤斑者，俗名络新妇，亦入方：术用之。其余杂种，并不入药。《诗》云：（音萧）蛸（音鞘）在户，正谓此也。唐本注云：《别录》云，疗小儿大腹疔奚，三年不能行者，又主蛇毒、温疟、霍乱，止呕逆。剑南、山东为此虫啮，疮中出丝，屡有死者。其网缠赘（之锐切）疣，七日消烂，有验矣。臣禹锡等谨按日华子云：斑蜘蛛，冷，无毒。治疟疾，疔肿。网七夕朝取食，令人巧，去健忘。又云壁钱虫，平，微毒。治小儿吐逆，止鼻洪并疮。滴汁，敷鼻中及疮上，并敷 疮。是壁上作茧蜘蛛也。

　　图经曰：蜘蛛，旧不着生出州郡，今处处有之。其类极多。《尔雅》云：次蠹（音秋），蜘蛛（音与知朱字同）。蜘蛛，蛛蝥。郭璞云：江东呼 （音 ）蝥者。又云：土蜘蛛，在地布网者；草蜘蛛，络幕草上者； （音萧）蛸（音鞘）、长 ，小蜘蛛长脚者，俗呼为喜子。陶隐居云：当用悬网状如鱼罾者，亦名 。则《尔雅》所为蛛蝥，郭璞所谓 蝥者是也。古方：主蛇、蜂、蜈蚣毒及小儿大腹疔奚、赘疣。今人蛇啮者，涂其汁。小儿腹疳者，烧熟啖之。赘疣者，取其网丝缠之。蜂及蜈蚣毒者生置痛处，令吸其毒，皆有验。然此虫中人尤惨，惟饮羊乳汁可制其毒。出刘禹锡《传信方》云。张仲景治杂病方：疗阴狐疝气，偏有大小，时时上下者，蜘蛛散主之。蜘蛛十四枚熬焦，桂半两，二物为散，每服八分一匕，日再。蜜丸，亦通。

　　雷公凡使，勿用五色者，兼大身上有刺毛生者，并薄小者，以上并不堪用。凡欲用，要在屋西面有网、身小尻大、腹内有苍黄脓者，真也。凡用，去头、足了，研如膏，投入药中用。

　　圣惠方治瘰 。无问有头、无头。用大蜘蛛五枚，晒干，细研，酥调如面脂，日两度贴之。

　　外台秘要崔氏治疣目。以蜘蛛网丝绕缠之，自落。千金方中风，口 僻。取蜘蛛子摩其偏急颊车上，候视正即止，亦可向火摩之。又方治背疮弥验方：取户边蜘蛛，杵，以醋和。先挑四畔，令血出，根稍露，用药敷，干即易，旦至夜拔根出，大有神效。又方治鼠肿核痛，若已有疮口出脓水者。烧蜘蛛二七枚敷，良。又方治人心孔昏塞，多忘喜误。七月七日取蜘蛛网着领中，勿令人知，则永不忘也。又方卒脱肛，烧蜘蛛肚敷肛上。经验方孙真人《备急》治齿牙有孔。蜘蛛壳一枚，绵裹按其内。广利方治蝎螫人。研蜘蛛汁敷之，瘥。乘闲方治泻多时，脱肛疼痛。黑圣散大蜘蛛一个，瓠叶重裹线系定，合子内烧令黑色存性，取出细研，入黄丹少许，同研。凡有上件疾，先用白矾、葱、椒煎汤洗浴，拭干后，将药末糁在软处，帛上将手掌按托入收之，妙。谭氏方系指并赘瘤方以花蜘蛛网上大网丝，于黄丹中养之，系指与瘤，夜至旦自下。孙真人：蜈蚣咬。取蜘蛛一枚，咬处安，当自饮毒，蜘蛛死，痛未止，更着生者。产宝方治产后咳逆，经三、五日不止。欲死方：煎壁钱窠三、五个呷，瘥。

　　衍义曰蜘蛛，品亦多，皆有毒，《经》不言用是何种。今人多用人家檐角、篱头、陋巷之间，空中作圆网。大腹、深灰色者，遗尿着人作疮癣。

　　卷第二十二　下品

　　蝮蛇胆

　　味苦，微寒，有毒。主 疮。

　　肉

　　 酿作酒，疗癞疾，诸 ，心腹痛，下结气，除蛊毒。其腹中吞鼠，有小毒，疗鼠 。

　　陶隐居云：蝮蛇，黄黑色，黄颔尖口，毒最烈，虺形短而扁，毒不异于 ，中人不即疗，多死。蛇类甚众，惟此二种及青 为猛，疗之并别有方。蛇皆有足，五月五日取，烧地令热，以酒沃之，居中，足出。术家所用赤连、黄颔，多在人家屋间，吞鼠子、雀雏，见腹中大者，破取，干之。唐本注云：蛇屎，疗痔 ，器中养取之。皮灰，疗疔肿，恶疮，骨疽。蜕皮，主身痒、 、疥、癣等。蝮蛇作地色，鼻反，口又长，身短，头尾相似，大毒，一名 蛇，无二种也。山南汉、沔间足有之。臣禹锡等谨按蜀本图经云：形粗短，黄黑如土色，白斑，鼻反者，山南金州、房州、均州皆有之。陈藏器云：蝮蛇，按蛇既众多，入用非一。《本经》虽载，未能分析，其蝮蛇形短，鼻反，锦文，亦有与地同色者。着足断足，着手断手，不尔称身糜溃。其蝮蛇七、八月毒盛时，啮树以泄其气，树便死，又吐口中涎沫于草木上，着人身肿成疮，卒难主疗，名曰蛇漠疮。蝮所主略与虺同。众蛇之中，此独胎产，本功外，宣城间山人，取一枚，活着器中，以醇酒一斗投之，埋于马溺处，周年以后开取，酒味犹存，蛇已消化，有患大风及诸恶风，恶疮瘰 ，皮肤顽痹，半身枯死，皮肤手足脏腑间重疾，并主之。不过服一升以来，当觉举身习习，服讫，服他药不复得力。亦有小毒，不可顿服。腹中死鼠，主鼠 。脂磨着物皆透。又主癞。取一枚及他蛇亦得，烧坐上，当有赤虫如马尾出，仍取蛇肉塞鼻中。亦主赤痢。取骨烧为黑末，饮下三钱匕，杂蛇亦得。药性论云：蝮蛇胆，君。治下部虫，杀虫良。蛇，主治五痔，肠风泻血。

　　图经文具蚺蛇胆条下。

　　食疗：主诸 。肉，疗癞，诸 ；下结气，除蛊毒。如无此疾者，即不假食也。肘后方治白癞。大腹蛇一条，勿令伤，以酒渍之，大者一斗，小者五升，以糠火温令稍稍热。取蛇一寸许，以腊月猪脂和敷上。梅师方治臂腕痛。取死蛇一条，以水煮取浓汁浸肿痛，冷易之。

　　卷第二十二　下品

　　白颈蚯蚓

　　白颈蚯蚓　味咸，寒，大寒，无毒。主蛇瘕，去三虫，伏尸，鬼疰，蛊毒，杀长虫，仍自化作水。疗伤寒伏热，狂谬，大腹，黄胆。一名土龙。生平土，三月取。阴干。

　　陶隐居云：白颈是其老者尔，取破去土，盐之，日曝，须臾成水，道术多用之。温病大热狂言，饮其汁皆瘥，与黄龙汤疗同也。其屎，呼为蚓蝼（音娄），食细土无沙石，入合丹泥釜用。若服此干蚓，应熬作屑，去蛔虫甚有验也。唐本注云：《别录》云，盐沾为汁，疗耳聋。

　　盐消蛔，功同蚯蚓。其屎，封狂犬伤毒。出犬毛，神效。臣禹锡等谨按蜀本注又云：解射罔毒。药性论云：蚯蚓，亦可单用，有小毒。干者熬末用之，主蛇伤毒。一名地龙子。日华子云：蚯蚓，治中风并痫疾，去三虫，治传尸，天行热疾，喉痹，蛇虫伤。又名千人踏，即是路行人踏杀者。入药烧用。其屎，治蛇、犬咬并热疮，并盐研敷。小儿阴囊忽虚热肿痛，以生甘草汁调，轻轻涂之。

　　图经曰白颈蚯蚓，生平土，今处处平泽皋壤地中皆有之。白颈是老者耳。三月采，阴干，一云须破去土盐之，晒干。方：家谓之地龙。治脚风药，必须此物为使，然亦有毒。曾有人因脚病药中用此，果得奇效，病既愈，服之不辍，至二十余日，而觉躁愦乱，但欲饮水不已，遂至委顿。凡攻病用毒药已愈，当便罢服也。其矢呼为蚓蝼，并盐敷疮，可去热毒。

　　陈藏器蚯蚓粪土，疗赤白久热痢，取无沙者，末一升，炒令烟尽，水沃，取半大升，滤去粗滓，空肚服之。雷公凡使，收得后，用糯米水浸一宿，至明漉出，以无灰酒浸一日，至夜漉出，焙令干后，细切。取蜀椒并糯米及切了蚯蚓，三件同熬之，待糯米熟，去水、椒了，拣净用之。凡修事二两，使米一分、椒一分为准。圣惠方治风赤眼。以地龙十条，炙干为末，夜卧以冷茶调下二钱匕。又方洽蚰蜒入耳。地龙一条，纳葱叶中，化水滴耳中，其蚰蜒亦化为水。又方治一切丹毒流肿，用地龙屎水和敷之。又方治代指。用蚯蚓杵为泥，敷之。又方治小儿吐乳。用田中地龙粪一两，研末。空心以粥饮调下半钱匕，不过二、三服效。外台秘要治火丹。取曲 粪，水和泥敷之。千金方治齿龈宣露。蚯蚓屎水和为泥，火烧令极赤，研之如粉。腊月猪脂和敷上，日三，永瘥。千金翼治裂齿痛。取死曲 末敷之，止。斗门方治小便不通。用蚯蚓杵，以冷水滤过，浓服半碗，立通。兼大解热疾不知人事，欲死者，服之立效。胜金方治耳聋立效。以干地龙入盐，贮在葱尾内，为水点之。子母秘录小儿耳后月蚀疮。烧蚯蚓屎，合猪脂敷之。谭氏小儿治蜘蛛咬，遍身疮子。以葱一枝，去尖头作孔，将蚯蚓入葱叶中，紧捏两头，勿泄气，频摇动，即化为水，点咬处，瘥。孙真人小儿患溃耳，出脓水成疮污方以蚯蚓粪碾末敷之，兼吹耳中，立效。百一方治交接劳复，阴卵肿或缩入腹，腹绞痛，或便绝。蚯蚓数条，绞取汁服之，良。又方治中蛊毒或吐下血若烂肝。取蚯蚓十四枚，以苦酒三升渍之，蚓死，但服其汁。已死者皆可活。

　　衍义曰白颈蚯蚓，自死者良，然亦应候而鸣。此物有毒。昔有病腹大，夜闻蚯蚓鸣于身，有人教用盐水浸之而愈。崇宁末年，陇州兵士暑月中在 厅前，跣立厅下，为蚯蚓所中，遂不救。后数日，又有人被其毒，敷识者教以先饮盐汤一杯，次以盐汤浸足，乃愈，今入药，当去土了微炙。若治肾脏风下疰病，不可阙也，仍须盐汤送。王荆公所谓 壤太牢俱有味，可能蚯蚓独清廉者也。

　　卷第二十二　下品

　　（音噎）（乌红切）

　　 （音噎） （乌红切）　味辛，平，无毒。主久聋，咳逆，毒瓦斯出刺，出汗，疗鼻窒（陟栗切）

　　。其土房主痈肿，风头。一名土蜂。生熊耳川谷及 ，或人屋间。

　　陶隐居云：此类甚多，虽名土蜂，不就土中为窟，谓 （力展切）土作房尔。今一种黑色，腰甚细，衔泥于人室及器物边作房，如并竹管者是也。其生子如粟米大居中，乃捕取草上青蜘蛛十余枚满中，仍塞口，以拟其子大为粮也。其一种入芦竹管中者，亦取草上青虫，一名蜾蠃。诗人云：螟蛉有子，蜾蠃负之。言细腰物无雌，皆取青虫，教祝（音咒）便变成己子，斯为谬矣。造诗者乃可不详，未审夫子何为因其僻邪。圣人有阙，多皆类此。唐本注云：土蜂，土中为窠，大如乌蜂，不伤人，非 ， 不入土中为窠。虽一名土蜂，非 也。今按：李含光《音义》云：咒变成子，近亦数有见者，非虚言也。臣禹锡等谨按蜀本注云：按：《尔雅》果蠃，蒲卢。注云：即细腰蜂也，俗呼为 。《诗》云：螟蛉有子，蜾蠃负之。

　　注曰：螟蛉，桑虫也。蜾蠃，蒲卢也。言蒲卢负持桑虫，以成其子，乃知 即蒲卢也。蒲卢即细腰蜂也。据此，不独负持桑虫，以他虫入穴， 泥封之，数日则成蜂飞去。陶云是先生子如粟在穴，然捕它虫以为之食。今人有候其封穴了，坏而看之，果见有卵如粟在死虫之上，则如陶说矣。而诗人以为喻者，盖如其大而不知其细也。陶又说此蜂黑色，腰甚细，能泥在屋壁间作房，如并竹管者是也。亦有入竹管中、器物间作穴者，但以泥封其穴口而已。

　　《图经》云： 泥作窠，或双或只，得处便作，不拘土石竹木间，今所在皆有之。日华子云： ，有毒。治呕逆，生研，竹木刺。入药炒用。

　　图经曰 ，生熊耳川谷及 ，或人家屋间，今处处有之。黑色而腰细，虽一名土蜂，而不在土中作穴，但 土于人家壁间或器物旁作房，如比竹管者是。谨按郭璞注《尔雅》果蠃，蒲卢。云：即细腰蜂也。俗呼为 。又《诗·小雅》云：螟蛉有子，蜾蠃负之。注：螟蛉，桑虫也。蜾蠃，蒲卢也。言蒲卢取桑虫之子，负持而去，妪养之，以成其子。又杨雄《法言》云：螟蛉之子殪，而逢果蠃祝之曰：类我类我。注云：蜾蠃遇螟蛉而受化，久乃变成蜂尔。据诸经传，皆言此蜂取他虫而化为己子。陶隐居乃谓生子如粟米大，在其房中，乃捕取草又段成式云：书斋中多 ，好作窠于书卷，或在笔管中，祝声可听，有时开卷视之，悉是小蜘蛛，大如蝇虎，旋以泥隔之，乃知不独负桑虫也。数说不同，人或疑之。然物类变化，固不可度。蚱蝉生于转丸，衣鱼生于瓜子，龟生于蛇，蛤生于雀，白 之相视，负螽之相应，其类非一。若桑虫、蜘蛛之变为蜂，不为异矣。如陶所说卵如粟者，未必非祝虫而成之也。宋齐丘所谓 之虫，孕螟蛉之子，传其情，交其精，混其气，和其神，随物大小，俱得其真，蠢动无定情，万物无定形，斯言得之矣。

　　陈藏器云：土蜂， 注苏云：土蜂，土中为窠，大如乌蜂。按土蜂赤黑色，烧末油和敷蜘蛛咬疮，此物能食蜘蛛，亦取其相伏也。圣惠方：治小儿霍乱吐泻方：用 窠，微炙为末，以乳汁调下一字，止。

　　衍义曰 ，诸家所论备矣，然终不敢舍诗之意。尝析窠而视之，果有子，如半粟米大，其应是诸虫皆可也。陶隐居所说近之矣。人取此房，研细，醋调，涂蜂虿。

　　卷第二十二　下品

　　葛上亭长

　　味辛，微温，有毒。主蛊毒，鬼疰，破淋结，积聚，堕胎。七月取，曝干。

　　陶隐居云：葛花时取之，身黑而头赤，喻如人着玄衣赤帻，故名亭长。此一虫五变，为疗皆相似，二月、三月在芫花上，即呼芫青；四月、五月在王不留行上，即呼王不留行虫；六月、七月在葛花上，即呼为葛上亭长；八月在豆花上，即呼斑蝥；九月、十月欲还地蛰，即呼为地胆。此是伪地胆尔，为疗犹同其类。亭长，腹中有卵，白如米粒，主疗诸淋结也。唐本注云：今检本草及古今诸方，未见用王不留行虫者，若尔，则四虫专在一起。今地胆出豳（音 ）州，芫青出宁州，亭长出雍州，斑蝥所在皆有，四虫出四处，其虫可一处周游四州乎？且芫青、斑蝥形段相似，亭长、地胆貌状大殊。豳州地胆，三月至十月，草莱上采，非地中取。陶之所言，恐浪证之尔。臣禹锡等谨按蜀本图经云：五月、六月葛叶上采取之，形似芫青而苍黑色。凡用斑蝥、芫青、亭长之类，当以糯米同炒，看米色黄黑，即出，去头、足及图经文附芫青条下。

　　卷第二十二　下品

　　蜈蚣

　　蜈蚣　味辛，温，有毒。主鬼疰，蛊毒，啖诸蛇、虫、鱼毒，杀鬼物老精温疟，去三虫，疗心腹寒热结聚，堕胎，去恶血。生大吴川谷、江南。赤头、足者良。

　　陶隐居云：今赤足者多出京口，长山、高丽山、茅山亦甚有，于腐烂积草处得之，勿令伤，曝干之。黄足者甚多，而不堪用，人多火炙令赤以当之，非真也。一名 蛆。庄周云： 蛆，甘带。《淮南子》云：腾蛇游雾，而殆于□蛆。其性能制蛇，勿见大蛇，便缘而啖其脑。

　　蜈蚣亦啮人，以桑汁、白盐涂之即愈。唐本注云：山东人呼蜘蛛，一名 蛆，亦能制蛇，而蜘蛛条无制蛇语。庄周云 蛆，甘带。淮南云腾蛇殆于 蛆，并言蜈蚣矣。臣禹锡等谨按蜀本图经云：生山南谷土石间，人家屋壁中亦有。形似马陆，扁身长黑，头、足赤者良。今出安、襄、邓、随、唐等州，七月、八月采。日华子云：蜈蚣，治症癖，邪魅，蛇毒，入药炙用。

　　图经曰蜈蚣，生吴中川谷及江南，今江浙、山南、唐、邓间皆有之。多在土石及人家屋壁间，以头、足赤者为胜。七、八月取之，黄足者最多。人以火炙令赤以当之，不堪用也。其性能制蛇，忽见大蛇，便缘而啖其脑。陶隐居及苏恭皆以为《庄子》称 蛆，甘带。《淮南子》云：腾蛇殆于 蛆，并言 蛆是此蜈蚣也。而郭注《尔雅》：蒺藜， 蛆。云：似蝗而大腹，长角，乃又似别种。下有马陆条，亦与蜈蚣相类，长三、四寸，斑色，其死侧卧，状如刀环，故一名刀环虫。书传云；百足之虫，至死不僵。此虫足多，寸寸断之，亦便寸行是也。胡洽治尸疰，恶气诸方，皆用蜈蚣。今医治初生儿口噤不开，不收乳者，用赤足蜈蚣去足，炙，末，以猪乳二合调半钱，分三、四服，温灌之。

　　雷公云凡使，勿用千足虫，真似，只是头上有白肉，面并嘴尖。若误用，并把着，腥臭气入顶，致死。夫使蜈蚣，先以蜈蚣、木末，不然用柳 末，于土器中炒，令木末焦黑后，去水末了，用竹刀刮去足、甲了用。千金方大治射工水弩毒。以蜈蚣大者一枚，炙为末，和苦酒敷之，亦治口噤。子母秘录治小儿撮口病，但看舌上有疮如粟米大是也。以蜈蚣汁，刮破指甲，研，敷两头肉，瘥。如无生者，干者亦得。抱朴子云：末蜈蚣以治蛇疮。

　　衍义曰蜈蚣，背光黑绿色，足赤，腹下黄。有中其毒者，以鸟鸡屎水稠调，涂咬处，效。

　　大蒜涂之，亦效。复能治丹毒瘤。蜈蚣一条干者，白矾皂子大，雷丸一个，百部二钱，秤，同为末，醋调涂之。又畏蛞蝓，不敢过所行之路，触其身则蜈蚣死，人故取以治蜈蚣毒。桑汁、白盐亦效。

　　卷第二十二　下品

　　蛤蚧

　　蛤蚧　味咸，平，有小毒。主久肺痨传尸，杀鬼物邪气，疗咳嗽，下淋沥，通水道。生岭南山谷及城墙或大树间。身长四、五寸，尾与身等。形如大守宫，一雄一雌，常自呼其名，曰蛤蚧。最护惜其尾，或见人欲取之，多自啮断其尾，人即不取之。凡采之者，须存其尾，则用之力全故也。《方言》曰：桂林之中，守宫能鸣者，谓蛤蚧。盖相似也。（今附）

　　臣禹锡等谨按岭表录异云：蛤蚧，首如虾蟆，背有细鳞，如蚕子，土黄色，身短尾长。

　　多巢于榕树中，端州子墙内，有巢于厅署城楼间者，旦暮则鸣，自呼蛤蚧。或云鸣一声是一年者。俚人采之，鬻于市为药，能治肺疾。医人云药力在尾，尾不具者无功。日华子云：无毒。

</div>
    <div class="pagination">
<a href="证类本草_page193.html">上一页</a><span>...</span><a href="证类本草_page189.html">189</a><a href="证类本草_page190.html">190</a><a href="证类本草_page191.html">191</a><a href="证类本草_page192.html">192</a><a href="证类本草_page193.html">193</a><span class="current-page">194</span><a href="证类本草_page195.html">195</a><a href="证类本草_page196.html">196</a><a href="证类本草_page197.html">197</a><a href="证类本草_page198.html">198</a><a href="证类本草_page199.html">199</a><span>...</span><a href="证类本草_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
