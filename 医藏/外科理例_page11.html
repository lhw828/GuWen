<!DOCTYPE html>
<html>
<head>
    <meta charset="UTF-8">
    <title>外科理例 - 第 11 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 11 页/共 65 页</h1>
    <div class="content">　　溃疡发热八十四

　　脉浮或弱。而热或恶寒者。阳气虚也。宜补气。如补中益气汤。

　　脉涩而热者。血虚也。宜补血。如四物汤。人参养荣汤。

　　午前热补气为主。如四君子汤。

　　午后热者补血为主，如四物汤。

　　脉浮数发热而痛者。邪在表也。宜散之。如补中益气汤。

　　脉沉数发热而痛者。邪在内也。宜下之。

　　东垣云。发热恶热。不渴不止。烦躁肌热。不欲近衣。脉洪大。按之无力。或目痛鼻干非白虎汤症也。此血虚发热。宜用当归补血汤。又有火郁而热者。如不能食而热。自汗气短者。虚也。以甘寒之剂泻热补气。如能食而热。口舌干燥。大便难者。以辛苦大寒之剂下之。以泄火补水。

　　脓血大泄。当大补气血为先。虽有他症。以末治之。

　　凡痈大溃发热恶寒。皆属气血虚甚。若左手脉不足者。补血药当多于补气药。右手脉不足者。补气药当多于补血药。切不可发表。

　　附余诸症十五条。

　　卷二

　　论寒热八十五

　　大抵七情皆能动火。各经之热亦异。当分治之。东垣曰。昼则发热。夜则安静。是阳气自旺于阳分也。

　　昼则安静。夜则发热烦躁。是阳气下陷入阴中也。名曰热入血室。昼则发热烦躁。夜亦烦躁。是重阳无阴也。当急泻其阳。峻补其阴。王注曰。病热而脉数。按之不动。乃寒盛格阳。非热也。形症是寒。按之而脉鼓。击于指下而盛者。此为热盛拒阴。非寒也。伤寒论曰。

　　寸口脉微。为阳不足。阴气上入阳中。则洒淅恶寒。尺脉弱为阴不足。阳气下陷入阴中。则发热也。肺热者。轻手乃得。微按全无。日晡热甚。乃皮毛之热。其症必见喘咳。寒热轻者泻白散。重者凉膈散。地骨皮散。心热者。微按至皮肤之下则热少。加力按之则不热。是热在血脉也。其症烦心。心痛。掌中热而哕。以黄连泻心汤、导赤散、朱砂安神丸。脾热者。

　　轻按之不热。重按之亦不热。不轻不重。热在肌肉。遇夜尤甚。其症必怠惰嗜卧四肢不收。

　　无气以动。泻黄散。肝热者。重按之。肌肉之下。至骨之上乃热。寅卯时间尤甚。其脉弦。四肢满闷。便难。转筋。多怒。多惊。四肢困热。筋痿不能起于床。泻青丸。柴胡引子。

　　肾热者。重手按至骨分。其热蒸手如火。其人骨苏苏如虫蚀。其骨困热不任。亦不能起于床。滋肾丸主之。徐用诚云。面热者。足阳明。

　　口中热如胶。足少阴。口热舌干。足少阴。耳前热。手太阳。掌中热。手厥阴。少阴。

　　太阴。足下热而痛。足少阴。足外热。足少阳。身热肤痛。手少阴。身前热。足阳明。洒淅寒热。手太阴。肩上热。肩似拔。手太阳。中热而喘。足少阴。肩背热。及足小指外 胫踝后。皆属足太阳。一身尽热。狂而妄闻妄见妄言。足阳明。热而筋纵缓不收。足痿。足阳明。厥阴。手少阴。

　　溪曰。恶寒者。卫气虚衰不能温。分肉实表而恶寒者。又有上焦之邪。隔绝营卫。不能出表而恶寒者。东垣云。昼则恶寒。夜则安静。是阴气上溢于阳中也。夜则恶寒。昼则安静。是阴血自旺于阴分也。夜则恶寒。昼亦恶寒。是重阴无阳也。当急泻其阴。峻补其阳。

　　卷二

　　七情所伤八十六

　　经云。神伤于思虑则肉脱。意伤于忧愁则肢废。魂伤于悲哀则筋挛。魄伤于喜乐则皮槁。志伤于盛怒则腰脊难以俯仰也。七情所伤。气血所损之症也。当先滋养血气。

　　卷二

　　论精血八十七

　　夫月水之为物。乃手太阳手少阴二经主之。此二经相为表里。在上为乳汁。下为月水。

　　络之余气。苟外无六淫所侵。内无七情所伤。脾胃之气壮。则冲任之气盛。故为月水。适时而至。然面色痿黄。四肢消瘦。发热口干。月水过期且少。乃阴血不足也。非有余瘀 之症。宜以滋养血气之剂。徐而培之。则经气盛而经水自根据期而下。

　　又云。精未通而御女以通其精。则五体有不满之处。异日有难状之疾。阴已痿而思色以精。则精不出而内败。小便道涩而为淋。精已耗而复竭之。则大小便道牵疼。愈疼则愈欲大小便。愈便则愈疼。女人天癸既至。逾十年无男子合则不调。未逾十年思男子合亦不调。不调则旧血不出。新血误行。或溃而入骨。或变而为肿。或虽合而难子。合男子多则沥枯虚。

　　又产乳众则血枯杀人。观其精血。思过半矣。又曰。夫人之生以血气为本。人之病未有不先伤其气血者。世有室女童男。积想在心。思虑过当。多致劳损。男子则神色先散。女子则月水先闭。何以致然。盖忧愁思虑则伤心。心伤则血逆竭。血逆竭则神色先散。而月水先闭也。火既受病。不能营养其子。故不嗜食。脾既虚则金气亏。故发嗽。嗽既作。水气绝。故四肢干。木气不充。故多怒。鬓发焦。筋骨痿。俟五脏传遍。故卒不能死。然终死矣。此一种于劳中最难治。盖病起于五脏之中。无有已期。药力不可及也。若或自能改易心志。用药扶接。如此则可得九死一生。

　　又云。室女月水久不行。切不可用青蒿等凉剂。医家多以室女血热。故以凉药解之。殊血得热则行。冷则凝。（养生必用方）言之甚详。此说大有理。不可不知。若经候微少。渐渐不通。手足骨肉烦疼。日渐羸瘦。渐生潮热。其脉微数。此由阴虚血弱。阳往乘之。少水不能灭盛火。火逼水涸亡津液。当养血益阴。慎勿以毒药通之。毒药 悍。甚助阳火。阴血得之则妄行。脾胃得之则愈虚。惟宜柏子仁丸、泽兰丸。

　　卷二

　　论水肿八十八

　　月水不通。久则血结于内。生块变为血瘕。亦作血 。血水相并。壅塞不通。脾胃虚弱为水肿。所以然者。脾候身之肌肉象于土。土主克水。水血既并脾气衰弱。不能克消。致水气流溢。浸渍肌肉。故肿满也。观此岂宜用克伐之剂。

　　卷二

　　论妇人病八十九

　　妇人情性执滞不能宽解。多被七情所伤。遂致遍身作痛。或肢节肿痛。或气填胸满。或核塞喉。咽吐不出。或痰涎壅盛。上气喘急。或呕逆恶心。甚者渴闷欲绝。产妇多有此症。

　　宜服四七汤。先调滞气。更以养血之药。若因思忧致小便白浊者。用此药吞青州白丸子。屡

　　卷二

　　论妇人热劳九十

　　妇人热劳者。由心肺壅热。伤于气血。气血不调。脏腑壅滞。热毒内积。不得宣通之所。其候。心神烦躁。颊赤头痛。眼涩神昏。四肢壮热。烦渴不止。口舌生疮。神思昏沉。嗜卧少寐。饮食无味。身体酸疼。或时心怔。或时盗汗。肌肤日渐消瘦。故名热劳也。

　　卷二

　　自汗忌利小便九十一

　　自汗。小便少。不可以药利之。既已自汗。则津液外亡。小便自少。若利之则荣卫枯竭。

　　无以制火。烦热愈甚。当俟热退汗止。小便自行也。兼此症乃阳明经。大忌利小便。

　　卷二

　　论下血九十二

　　下血服凉血药不应。必因中气虚。不能摄血。非补中升阳之药不能愈。切忌寒凉之剂。

　　伤湿热之食成肠癖而下脓血者。宜苦寒之剂。以内疏之。脉弦绝涩者难治。滑大柔和者易治

</div>
    <div class="pagination">
<a href="外科理例_page10.html">上一页</a><span>...</span><a href="外科理例_page6.html">6</a><a href="外科理例_page7.html">7</a><a href="外科理例_page8.html">8</a><a href="外科理例_page9.html">9</a><a href="外科理例_page10.html">10</a><span class="current-page">11</span><a href="外科理例_page12.html">12</a><a href="外科理例_page13.html">13</a><a href="外科理例_page14.html">14</a><a href="外科理例_page15.html">15</a><a href="外科理例_page16.html">16</a><span>...</span><a href="外科理例_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
