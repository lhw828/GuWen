<!DOCTYPE html>
<html>
<head>
    <meta charset="UTF-8">
    <title>证类本草 - 第 216 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 216 页/共 244 页</h1>
    <div class="content">　　（己酉添加衍义）

　　卷第二十七

　　冬葵子

　　冬葵子　味甘，寒，无毒。主五脏六腑寒热，羸瘦，五癃，利小便，疗妇人乳难内闭。久服坚骨，长肌肉，轻身延年。生少室山。十二月采之。（黄芩为之使。）

　　葵根

　　 味甘，寒，无毒。主恶疮，疗淋，利小便，解蜀椒毒。

　　叶

　　 为百菜主，其心伤人。

　　陶隐居云：以秋种葵，覆养经冬，至春作子，谓之冬葵，多入药用，至滑利，能下石。

　　春葵子亦滑，不堪余药用。根，故是常葵尔。叶尤冷利，不可多食。术家取此葵子，微炒令KT（音毕） （音 ），散着湿地，遍踏之。朝种暮生，远不过宿。又云取羊角、马蹄烧作灰，散着于湿地，遍踏之，即生罗勒，俗呼为西王母菜，食之益人。生菜中，又有胡荽、芸苔、白苣、邪蒿，并不可多食，大都服药通忌生菜尔。佛家斋，忌食薰渠，不的知是何菜？多言今芸苔，憎其臭矣。唐本注云：罗勒，北人谓之兰香，避石勒讳故也。又薰渠者，婆罗门芷，取根汁暴之如胶，或截根晒干，并极臭。西国持咒人禁食之。

　　戎人重此，犹俗中贵胡椒、巴人重负 （音樊）等，非芸苔也。臣禹锡等谨按药性论云：冬葵子，臣，滑，平。能治五淋，主奶肿，能下乳汁。根，治恶疮，小儿吞钱不出，煮饮之，即出，神妙。若患天行病后食之，顿丧明。又，叶烧灰及捣干叶末，单煮汁，主治时行黄病。孟诜云：葵，冷。主疳疮生身面上，汁黄者。可取根作灰，和猪脂涂之。其性冷，若热食之，令人热闷。甚动风气。久服丹石人，时吃一顿佳也。冬月葵菹汁。服丹石人发动，舌干，咳嗽，每食后饮一盏，便卧少时。其子，患疮者吞一粒，便作头。女人产时，可煮顿服之，佳。若生时困闷，以子一合，水二升，煮取半升，去滓，顿服之，少时便产。日华子云：冬葵，久服坚筋骨。秋葵即是种早者，俗呼为葵菜。

　　图经曰：冬葵子，生少室山，今处处有之。其子是秋种葵，覆养经冬至春作子者，谓之冬葵子，古方：入药用最多。苗叶作菜茹，更甘美。大抵性滑利，能宣导积壅，服丹石人尤相宜。

　　孕妇临产煮叶食之，则胎滑易产。曝干叶及烧灰同作末，主金疮。

　　汁饮之立出。凡葵有数种，有蜀葵，《尔雅》所谓 （古田切），戎葵者是也。郭璞云：如葵，华如槿华，戎、蜀盖其所自出，因以名之，花有五色。白者主疟及邪热，阴干末服之，午日取花，挪手亦去疟。黄者主疮痈，干末水调涂之立愈。小花者名锦葵，功用更强。黄葵子主淋涩，又令妇人易产。又有终葵，大茎小叶，紫黄色，吴人呼为繁露，即下品落葵。《尔雅》所谓终葵，繁露者是也。一名承露，俗呼曰胡燕脂，子可作妇人涂面及作口脂。又有菟葵，似葵而叶小，状若藜，有毛， 而啖之甚滑。《尔雅》所谓，菟葵是也。亦名天葵，叶主淋沥热结，皆有功效，故并载之。

　　唐本注：此即常食者葵根也。《左传》能卫其足者是也。据此有数种，多不入药用。食疗：主患肿未得头破者，三日后，取葵子一百粒，吞之，当日疮头开。又，凡有难产，若生未得者，煮取一升以下，只可半升，去滓顿服之，则小便与儿便出。切须在意，勿上厕。昔有人如此，立扑儿入厕中。又细锉，以水煎服一盏食之，能滑小肠。女人产时，煮一顿食，令儿易生。天行病后，食一顿，便失目。吞钱不出，煮汁，冷冻饮料之，即出。

　　无蒜勿食。四季月食生葵，令饮食不消化，发宿疾。又，霜葵生食，动五种留饮。黄葵尤忌。圣惠方：小儿发斑，散恶毒瓦斯。用生葵菜叶绞取汁，少少与服之。外台秘要：天行斑疮，须臾遍身，皆戴白浆，此恶毒瓦斯。永徽四年，此疮自西域东流于海内。但煮葵菜叶，以蒜齑啖之渴利。葵根五大斤切，以水五升，煮取三升。宿不食，平旦一服三升。又方：治口吻疮。掘经年葵根，烧灰敷之。千金方：小儿死腹中。葵子末，酒服方寸匕。

　　若口下即活。《肘后方》同。又方：治妊娠卒下血。葵子一升，水五升又方：妊娠患淋。葵子一升，水三升，煮取二升，分为二服。无葵子，用三升，水四升，煮取一升，去滓服。不瘥更作升，顿服。纳猪脂如丸则弥佳。经验后方：治一切痈肿无头。以葵菜子一粒，新汲水吞下，须臾即破。如要破，服两粒。要破处逐粒加之，验。孙真人食忌：葵，能充脾气。又，霜葵多食吐水。葵治诸 。先以泔清温洗，以绵拭水，取葵菜微火暖，贴之疮引脓，不过二、三百叶，脓尽即肉生。忌诸杂鱼、蒜、房室等。子母秘录：小儿蓐疮，烧葵根末敷之。产宝：治妒乳及痈。葵茎及子为末，酒服方寸匕，愈。产书：治倒生，手足冷，口噤。以葵子炒令黄捣末，酒服二钱匕，则顺。

　　衍义曰：冬葵子，葵菜子也，四方：皆有。苗性滑利，不益人。患痈疖，毒热内攻，未出脓者，水吞三、五枚，遂作窍，脓出。

　　卷第二十七

　　苋实

　　苋实　味甘，寒、大寒，无毒。主青盲，白翳，明目，除邪，利大小便，去寒热，杀蛔虫。

　　久服益气力，不饥轻身。一名马苋，一名莫实，细苋亦同。生淮阳川泽及田中，叶如蓝，十一月采。

　　陶隐居云：李云即苋菜也。今马苋别一种，布地生，实至微细，俗呼为马齿苋，亦可食，小酸，恐非今苋实。其苋实当是白苋，所以云细苋亦同，叶如蓝也。细苋即是糠苋，食之乃胜故云十一月采。又有赤苋，茎纯紫，能疗赤下，而不堪食。药方：用苋实甚稀，断谷方：中时用之。唐本注云：赤苋，一名KT （音匮）。今苋实一名莫实，疑莫字无毒。主赤痢，又主射工、沙虱，此是赤叶苋也。马苋，一名马齿草诸肿 、疣目，捣揩之饮汁，主反胃，诸淋，金疮，血流，破血，症癖，小儿尤良。用汁洗紧唇，面 、马汗、射工毒，涂之瘥。今按：陈藏器本草云：忌与鳖同食。今以鳖细锉，和苋于近水湿处置之，则变为生鳖。紫苋杀虫毒。臣禹锡等谨按蜀本注人苋、马苋、紫苋、五色苋，凡六种。唯人、白二苋实入药用如马齿，赤苋味辛，俱别有功，紫及五色二苋不入药。孟诜云：苋，补气，除热。其子明目。九月霜后采之。叶亦动气，令人烦闷，冷中损腹。日华子云：图经曰：苋实，生淮阳川泽及田中，今处处有之。即人苋也。《经》云细苋亦同，叶如蓝是也。谨按苋有六种：有人苋、赤苋、白苋、紫苋、马苋、五色苋。马苋即马齿苋也，自见后条。入药者，人、白二苋，俱大寒，亦谓之糠苋，亦谓之胡苋，亦谓之细苋，其实一也。

　　但霜后方：熟，实细而黑，主翳目黑花，肝风客热等。紫苋，茎、叶通紫，吴人用染菜、瓜者，诸苋中此无毒，不寒，兼主气痢。赤苋亦谓之花苋，茎、叶深赤。

　　也。根茎亦可糟藏，食之甚美。然性微寒，故主血痢。五色苋，今亦稀有。细苋，俗谓之野苋，猪好食之，又名猪苋。《集验方》：治众蛇螫人。取紫苋捣绞汁，饮一升，滓以水和涂疮上。又射工毒中人，令寒热发疮，偏在一处，有异于常者，取赤苋升，日再，瘥。

　　陈藏器云：陶以马齿与苋同类，苏亦于苋条出马齿功用。按此二物，厥类既殊，合从别品。

　　食疗叶，食动气，令人烦闷，冷中损腹。不可与鳖肉同食，生鳖症。又取鳖甲如豆片大者，以上以土盖之，一宿尽变成鳖儿也。又，五月五日采苋菜，和马齿苋为末，等分调，与妊娠服之，易产。

　　衍义曰：苋实，入药亦稀，苗又谓之人苋，人多食之。茎高而叶红、黄二色者，谓之红人苋，可淹菜用。

　　卷第二十七

　　胡荽

　　味辛，温一云微寒，微毒。消谷，治五脏，补不足，利大小肠，通小腹气，拔四肢热，止头痛，疗沙疹，豌豆疮不出，作酒喷之，立出，通心窍。久食人多忘，发腋臭，香港脚，根发痼疾。

　　子

　　 主小儿秃疮，油煎敷之。亦主蛊，五痔及食肉中毒下血。煮，冷取汁服。并州人呼为香荽，入药炒用。

　　陈藏器：胡荽，防风注苏云：防风子似胡荽，味辛，温。消谷，久食令人多忘，发腋臭，根发痼疾。子主小儿秃疮，油煎敷之。亦主蛊毒，五野鸡病及食肉中毒下血。煮令子拆，服汁。

　　香荽也。食疗平。利五脏，补筋脉。主消谷能食。若食多则令人多忘。又，食着诸毒肉，吐、下血不止，顿痞黄者，取净胡荽子一升，煮食腹破，取汁停冷，服半升，一日一夜二服即止。又，狐臭， 齿病患不可食。疾更加。久冷人食之，脚弱。患气，弥不得食。又，不得与斜蒿同食。食之令人汗臭，难瘥。不得久食，此是薰菜，损人精神。秋冬捣子，醋煮熨肠头出，甚效。可和生菜食，治肠风。热饼裹食甚良。外台秘要：主齿疼。胡 子五升，应是胡荽子也。以水五升，煮取一升，含之。经验后方：治小儿胗豆，两切，以酒二大盏煎令沸沃胡荽，便以物合定，不令泄气。候冷去滓身令遍，除面不喷。孙真人：食之令人多忘，发痼疾，胡臭， 齿，口气臭，金疮。兵部手集：治孩子赤丹不止，以汁敷之瘥。谭氏方：同。必效方：治蛊毒神之，立下。又治热气结 ，经年数发。以半斤，五月五日采，阴干，水七去滓分服。未瘥更服，春夏叶、秋冬茎、根并用，亦可预备之。子母秘录：治肛带出。切一升烧，以烟熏肛，即入。

　　卷第二十七

　　邪蒿

　　味辛，温、平，无毒。似青蒿细软。主胸膈中臭烂恶邪气，利肠胃，通血脉，续不足气。生食微动风气，作羹食良，不与胡荽同食，令人汗臭气。

　　食医心镜：治五脏邪气厌谷者，治脾胃肠 ，大渴热中，暴疾恶疮。以煮令熟，和酱、醋食之。

　　卷第二十七

　　同蒿

　　平。主安心气，养脾胃，消水饮。又动风气，熏人心，令人气满，不可多食。

　　卷第二十七

　　罗勒

　　味辛，温，微毒。调中消食，去恶气，消水气，宜生食。又疗齿根烂疮，为灰用甚良。不可过多食，壅关节，涩营卫，令血脉不行。又动风，发香港脚，患 ，取汁服半合定。冬月用干者煮之。子，主目翳及物入目，三、五颗致目中，少顷当湿胀，与物俱出。又疗风赤眵泪。根，主小儿黄烂疮，烧灰敷之，佳。北人呼为兰香，为石勒讳也。

　　此有三种：一种堪作生菜；一种叶大；二十步内闻香；一种似紫苏叶。

　　陶隐居：术家取羊角、马蹄烧作灰；撒于湿地，遍踏之，即生罗勒。俗呼为西王母菜，食之益人。外台秘要：治面上灭瘢方：木兰香一斤，以三岁米醋浸令没，百日出曝干，为末，以晒干，末服方寸匕。

　　卷第二十七

　　石胡荽

　　寒，无毒。通鼻气，利九窍，吐风痰。不任食，亦去翳，熟挪纳鼻中，翳自落。俗名鹅不食草。以上五种（新补）见孟诜、陈藏器、萧炳、陈士良、日华子。

</div>
    <div class="pagination">
<a href="证类本草_page215.html">上一页</a><span>...</span><a href="证类本草_page211.html">211</a><a href="证类本草_page212.html">212</a><a href="证类本草_page213.html">213</a><a href="证类本草_page214.html">214</a><a href="证类本草_page215.html">215</a><span class="current-page">216</span><a href="证类本草_page217.html">217</a><a href="证类本草_page218.html">218</a><a href="证类本草_page219.html">219</a><a href="证类本草_page220.html">220</a><a href="证类本草_page221.html">221</a><span>...</span><a href="证类本草_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
