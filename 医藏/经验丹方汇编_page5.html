<!DOCTYPE html>
<html>
<head>
    <meta charset="UTF-8">
    <title>经验丹方汇编 - 第 5 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经验丹方汇编 - 第 5 页/共 23 页</h1>
    <div class="content">　　痘疹痘疹原来是胎毒，发热轻迟重则速。

　　痘要温和疹要清，随机应变无胶柱。

　　痈疽痈疽发背气凝起，先宜败毒后托里。

　　高起属阳陷属阴，阳轻阴重费调理。

　　瘰瘰 相连颈项生，虚劳气郁结其形。

　　益气养荣并解郁，内消方显药通灵。

　　疔疮疔疮名有十三种，皆由热毒附邪风。

　　外宜刺破敷其药，发汗须教毒外攻。

　　 疮疮湿毒兼风热，两脚生疮肿烂裂。

　　却除湿热更诛虫，葱椒汤洗后敷贴。

　　癜风白癜紫癜一般风，更有汗斑亦相同。

　　内服败风丸散药，外将末剂察其容。

　　诸疮一切无名肿毒疮，须臾肿起痛难当。

　　急将妙药频敷贴，免使猖狂作祸殃。

　　瘿瘤瘿瘤多缘气与痰，结于身体项颈间。

　　惟有血瘤病最恶，未可寻常一类看。

　　折伤折伤打扑痛难禁，瘀血停留忽上心。

　　散瘀止痛须趁早，补虚接骨慢搜索。

　　破伤风破伤风症有多端，汗下和之病自安。

　　发散祛风能奏效，治之莫作等闲看。

　　单方

　　斑痧其症头腹痛、烦闷、眩晕，若与别症相同。但起于卒然之顷，痛甚颠叫，按六脉皆治，或右关浮洪，胸背腹上有细斑隐于肌肤之内者是也。急寻生芋艿或蜡油，各食二、三枚，如非斑痧难下；若真斑痧食甜能下，神验。更解此病。再用灯草蘸菜油，点火照之隐隐红斑上，淬必爆响。务要看他红斑淬尽方止，否则复发之患，方用荞麦五钱，煎汤，温服自愈。

　　不可太热食。忌姜、茶、酒、烟；药忌陈皮、紫苏、甘草、半夏。错食者凶。

　　绞肠痧阴痧腹痛手足冷，身有红点，火淬妙；阳痧肠痛，手足暖，针刺出血甚妙。明矾末三钱，滚水调服立愈。一用生芋艿二片，下汁神效。 盐少许，置刀头烧红，淬入水中，乘热饮立苏。凡夏天一切腹痛吐泻，切忌服生姜米汤，误者即死。直至饥甚吐泻二、三时辰方可头中生虱水银和枣肉研烂涂毡帽上，带一夕尽死。

　　霍乱其症吐泻、头眩眼晕，四肢冷，用药稍迟不救。急用吴茱萸、木瓜、食盐各五钱，同炒焦，用水三碗煎半，随意冷热服之，立愈。藿香叶、陈皮各五钱，水煎服，垂死立生。锅底煤五分，灶额上煤一钱五分，滚汤搅千下服，立效。

　　干霍乱凡手足厥冷、欲吐不吐、欲泻不泻、转筋入腹、汗出气冷欲绝，用炒盐一两、牙皂一钱，水煎服。取吐，胃气一回即愈。 吴茱萸三、四两，用盐数两，炒热熨脐下亦效。 盐二匙，熬黄，童便冲服效。 伏暑吐泻用丝瓜叶一片、白梅一枚，并仁同研烂，水调服效。 夏暑百病，俱用六一散，紫金锭更妙，万无一失。

　　热死伏天行走热极，卒然昏倒，断不可饮冷水，遇冷即死。法用热土围脐上，使数人溺尿，令温，热汤洗更妙。急以姜汤或童便乘热灌下，外用布蘸热汤，熨脐下三寸穴立醒。醒后忌饮冷水，饮之立死。 凡卒死，得紫金锭磨下，立苏。

　　毒蛇咬用针刺伤处出血，急用绳扎两头浸粪缸内，毒不内攻。用雄黄五钱、灵脂一两，共末，每服三钱，酒下。再服神效。烟管烧热滴油搽之，百试百效。 用泥蛤 捣烂，敷咬处即好。

　　赤练蛇咬，先用活鸡刀割一块贴患处，换贴二、三块自愈。白芷末一两，水服下，死者立生。

　　烂入骨者，白芷末加胆矾、麝香少许，日日掺之立愈。

　　中恶或往死丧坟庙来家卒死，口鼻清血，似乎尸厥，但腹不鸣，心下温暖。急用犀角，同麝香、朱砂为末，服二钱即苏。或用石菖蒲，捣汁灌鼻口中即活。 断猪尾取血饮，并缚豚枕之立活。

　　误食一切毒物俱服紫金锭一、二钱立愈。

　　靥死并中鬼恶，切忌火照、惊惶，但痛咬其脚跟，用皂角末或半夏末吹入鼻，打嚏气通即活。乌骨鸡血，滴口中立活。

　　损伤出血不止，顶降香刮末掺上，收口仙药。若从高坠下及落马，血冲欲死，切忌吃冷水。急用韭菜汁，或热小便灌之效。瘀血痛危，归尾五钱、大黄酒蒸一两、桃仁二十粒，研，酒服。去瘀立效。破伤进风，寒热垂危，蝉蜕四两，烧灰服愈。

　　汤火伤饮冷水必死；浸冷水中必烂至骨。急捣萝卜汁或童便服。外用槐花炒，研末油调，立时止痛；或烂茶叶敷。烂见骨者，百草霜三钱、轻粉一钱五分，为末，麻油调搽效。

　　火丹芝麻炒研，油调敷。大人小儿俱神效。

　　喉风先刀开，用巴豆七粒（去壳，捶去油，净）、雄黄三钱、郁金五分，每服六分，津咽下立愈。溺壶内浓甲半盏、蜜五匙，灌下愈。

　　疔疮凡手心足背及面上有疮，起泡发痒，或寒热，或麻木不痛，此极毒之疮。急用针刺划断紫根，出血令尽。或怕用针刀，用巴豆一粒，米饭一粒，研贴疮上，立时拔疔神效。再寻癞蛤蟆取肝，粘贴立愈。 菊花叶捣汁服一碗，死可回生。

　　肿毒初起者，金银花五钱、生黄 五钱、当归八钱，甘草一钱八分。上部加白芷、中部加杜仲、下部加牛膝，俱一钱八分。妇人乳痈加桔叶五十片，数剂立退。仙方。壮盛者牛膝用一两，山甲（土炒、研）、何首乌（切）各二两，水酒煎服，神效，立退。

　　牙痛巴豆半粒，塞牙缝立止。 荔子一个，将壳开一孔，入盐填满煨研，擦含片时，再以防风、川椒、甘草、浮小麦煎汤漱口愈。

　　气鼓胀雄精五钱、麝香三分、迪姜一斤，取汁半碗。先用姜汁五匙调药，徐徐服下；其余姜汁冲酒服完。三日后腹鸣立消，二服除根。布扪紧肚，日服肚子装大蒜四部，十个后装红枣，服一个月见历效。忌动气、鱼、肉毒物。如犯房事，反复难救。

　　瘟疫大黄四两（酒蒸晒干）、牙皂二两、青黛一两、紫苏一两，为末，水打糊为丸绿豆大每服百丸，冷绿豆汤下，三服立愈。一治大头瘟，僵蚕二两，大黄四两，姜黄、蝉蜕各二钱五分，为末，姜汁和丸如弹子大。蜜水调服立愈。

　　疟疾黑矾为末，面和丸，塞鼻内愈。制首乌末日服三钱，数日效。常山末二钱（酒炒透）

　　，乌梅肉四枚，研丸服立止。忌口。

　　噤口痢沙糖、蜜、萝卜汁各一盏，饭上顿热，灌下立效。或用田螺二个捣入麝香三分，作饼热贴脐内，立效。

　　吞金羊胫骨烧焦研末三钱，米饮下，从大便出神效。误吞铁物，栗树炭二块，将铁锤捣极细，砂糖和细丸，服三钱立出。

　　百虫入耳取鸡血滴耳。或韭汁、姜汁少许滴之，皆效。 麻油数点，滴入耳窍，细虫必死痞积青油一斤煎滚，次下密陀僧六两、羌活一两，候成膏；再下阿魏五钱、麝香末二钱，退火毒，随患大小摊贴立消。

　　诸虫积小楝树根（向东不出土者佳）四两、使君子（去壳切）二两、生姜片三两，作一服煎去渣。再熬至一碗，加蜜四两，又熬至一碗，露一夕，择朔日五更，徐徐热服，虫出立愈。多者再服除根。小儿减半。若中旬、下旬夜午，虫头向下，服之无效。

　　血证吐血不止，刮灶额上黑煤，研细，糯米汤服立止。鼻血吹之立止。虚劳吐如涌，柏叶蒸焙，荆芥穗烧存性，各三钱为末。每服二钱，入飞面二钱，人参一、二钱，煎汤待温调如糊服。酒过口，少顷再服立止。真淡秋石，服二、三钱，立刻降血更妙。

　　鲫鱼仙方治对口疖，一切白色阴毒初起。活鲫鱼一个，生山药一段，样长，用白洋糖二钱，同捣极烂，敷上神消即去。更治瘰 初起如神。妇人乳痈初起，用蜡、糟同捣，敷上立散。俱系亲试百验。

</div>
    <div class="pagination">
<a href="经验丹方汇编_page4.html">上一页</a><a href="经验丹方汇编.html">1</a><a href="经验丹方汇编_page2.html">2</a><a href="经验丹方汇编_page3.html">3</a><a href="经验丹方汇编_page4.html">4</a><span class="current-page">5</span><a href="经验丹方汇编_page6.html">6</a><a href="经验丹方汇编_page7.html">7</a><a href="经验丹方汇编_page8.html">8</a><a href="经验丹方汇编_page9.html">9</a><a href="经验丹方汇编_page10.html">10</a><span>...</span><a href="经验丹方汇编_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
