<!DOCTYPE html>
<html>
<head>
    <meta charset="UTF-8">
    <title>普济方 - 第 3467 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3467 页/共 3614 页</h1>
    <div class="content">　　没药（半两生）血余（半两男子者烧灰）红花子（一分生）伏龙肝（一分研）当归（半两微炒）赤龙鳞（半两用鱼鳞烧灰存性）干柏叶（一分烂杵）香墨（一分烧红米醋淬）凌霄（半两生）上为末。每服二钱。热酒下。不拘时候。酒不宜多。

　　延胡索散

　　（产经）

　　治产后血气攻刺。腹痛不止。及新旧虚实痛不止。

　　当归（酒浸）延胡索赤芍药蒲黄（纸隔炒）桂（不见火去皮）乳香（水研）没药（各五钱）计七钱细末。挑三钱酒调空心下。

　　四物汤

　　（产经）

　　治大产小产。对证合服。立效。

　　腹中刺痛。恶物不下。（加当归、芍药各半钱）口干欲饮水。（加栝蒌、麦门冬去心各一钱）发寒热。（加干姜、牡丹、芍药各半钱）水停心下。微吐逆。（加木香、猪苓、茯苓、防各半钱）因热生风。（加川芎、柴胡各半钱）虚烦不得眠。（加人参、竹叶各半钱）大便秘。（加大黄半钱炒）头痛或身热。（加柴胡、黄芩各半钱）小便涩。（加桃仁、去皮尖炒半钱）腹胀。（加浓朴、枳实炮各半钱）滑泻。（加官桂、附子各半钱）呕。（加人参、白术各半钱）血崩。（加地黄、蒲黄各一钱）

　　山蕲散

　　（杨氏家藏方）

　　治产后诸疾。血气作痛。散坚块。逐恶血。

　　当归（洗过微炒）没药乱发（用男子发入小藏瓶烧灰）凌霄花（各半两）红花子伏龙肝甘柏木松烟墨（烧各一分）鲤鱼鳞（一两烧）上件为细末。每服二钱。热酒调服。

　　食前。

　　黑神丸

　　（出杨氏家藏方）

　　治产后诸疾。

　　巴豆（半两以水两碗煮尽去皮心出油）白姜（半两炮）肉桂（半两去皮）黑附子（半两炮去皮）上为末。曲糊丸如萝卜子大。每服三丸、五丸。冷茶下。热茶投之。泻下三五行了。以粥止泻。出恶物。百病皆除。一日内忌热食。

　　保生丸

　　（王氏博济方）

　　治产前产后。血气风冷及是妇人所患一切疾病。皆理

　　疗

　　神验。

　　金钗石斛（一分另研）秦艽官桂（去皮）干地黄贝母防风糯米甘草（炮）干姜细辛（以上各一分）当归蜀椒（去黑子只取皮）大麻仁大豆卷（黑豆皮是）黄芩（以上各二分）石膏（明净者）麒麟竭没药龙脑（各一钱半）上一十九味。并须州土新好者。细捣罗为末。炼蜜六两熟。须入水一分。同炼令水尽。和药为丸。先杵五百下。后丸如弹子大。均可成七十二丸。用汤使治。病状如后。产前产后。血风头旋。身战。用薄荷酒下。月信不通。当归酒下。赤白带下。温酒下。妇人临产难产。胎衣不下。子死腹中。横产倒生。死绝不语。但看心头热气在。取一丸。用京枣汤研灌口中。但入喉立苏。神妙。产后恶血不尽。脐腹疼痛。呕吐。发热憎寒。烦闷。月候不调。或多或少。皮肤虚肿。产血不止。

　　虚面色萎黄。渐成劳瘦。饮食无味。以上病状。并用温酒研下一丸。服至五七丸。临产五脏不痛。男女易生。神验难述。催生。当归酒下。治产后中风。血晕。生地黄同煎十沸。研药一丸灌之。立瘥。凡御风。但五日一度。烂嚼一丸。空心热酒下。或浴后嚼一丸。温酒下。小儿天吊惊风。薄荷酒下。一丸分作三服。中风不语。身急如板。用消梨好瓤薄荷同研。热服一丸。分作三服。以衣被盖。但汗出。相次揭衣被。盒饭风坐卧。立瘥。其妇人身边一切诸病。但以温酒及当归薄荷同研一丸。立瘥。

　　阿胶丸治产前产后神妙。

　　真阿胶（四片火炙令热为末）蛇蜕皮（一条烧灰）熟艾（半两烧灰）败笔（一管用头烧灰）大麦（少许炙干如无此花以麦上牙干代之亦得为末用）上件五味药一处碾研令细。

　　以软糯米饮为丸如鸡头大。如丸时粘手。以少许面为丸。如妇人有身十个月满足者。有诸般疾病。用井花水磨下一丸。产后有病。用通灵散一字。醋汤调磨下一丸。此药大安胎脏。如筑打着及胎死在腹中。用醋汤下一丸。产噫。用千金散子一字。熟水调下一丸。产前产后被血冲心。用黄散子半钱。醋汤调下一丸。产后遗沥不止。用烧盐半钱。无灰酒下一丸。难产者。三日至五日。服此立下。用通灵散子一字。醋汤调下一丸。如女人产时衣先下。儿未见。

　　足踏衣生。用通灵散一字。调下一丸。如儿先下。衣未见。须臾用醋汤下一丸。如产后必用通灵散子一字调下一丸。如浆破后。经三五日不生。用黄散子一钱。酒调下一丸。产前产后痢。醋汤下一丸。血气用艾枝煎下一丸。婴粟米炒令黄为末。是千金散。真阿胶令黄为末。

　　是黄散子。蛇蜕皮烧灰为末。是通灵散。

　　常山饮子治产后血海虚竭。发狂闷乱。时作。

　　常山石膏大黄甘草（炙）鳖甲（酥炙）柴胡（去苗）上件五味。各等分为末。每服三钱。水二盏。煎至一盏。放冷服。兼治室女体热。红脉不行。

　　犀角饮子治产后亡津液虚损。时自汗出。发热困倦。唇口干燥。

　　犀角白术麦门冬（去心各半两）柴胡（一两）枳壳（炒去瓤）地骨皮生地黄甘草（一盏半。

　　浮小麦七十粒。生姜三片。煎取七分去滓。温服。食远。

　　牡丹皮散治产后寒热。脐下疼痛。烦躁。神效。

　　牡丹皮地骨皮海桐皮青皮陈皮天台乌药没药（二钱半）上件六味。罗为细末。后入没药再研匀。重罗过。每服抄二钱。水一盏。煎至七分。如寒多热服。如热多寒服。

　　一

　　橘香丸治产后伤血。津液暴竭。大便闭涩。

　　橘红杏仁（各等分）上为末。蜜丸如梧桐子大。每服七十丸。空心米汤吞下。六七日腹满痛。宜麻仁丸。又宜食苏麻粥。

　　草汁治产妇大喜伤心。汗出污衣赤色。及膏淋尿血。

　　草（不拘多少）上捣取汁二升。醋二协议匀。饮一杯。或浓煮汁饮。亦治淋沥尿血。

　　柑皮汤治产后发渴。经脉过多。发渴者亦治。

　　柑子皮（焙干）上为末。白汤调二钱许。服。其效莫述。千金方云。产后发渴速觅柑皮。

　　榴附饮治产后泻。

　　酸石榴皮（米醋炒）香附（等分）上二味为末。每服二钱。米饮下。

　　枳术丸治产后心腹坚大如盘。水饮所作。名曰气分。

　　枳实（一两半）白术（三两）上咀。每服四钱。用水一盏半。煎七分去滓。服。

　　秦艽汤治偶伤风恶寒。浑身疼痛。

　　熟地黄（三分）当归白芍药秦艽柴胡甘草地骨皮（各一分半）上计一两二钱。挑五钱。水一盏半。煎至八分。日进三服。热退住服。或四物汤加苏木煎。

</div>
    <div class="pagination">
<a href="普济方_page3466.html">上一页</a><span>...</span><a href="普济方_page3462.html">3462</a><a href="普济方_page3463.html">3463</a><a href="普济方_page3464.html">3464</a><a href="普济方_page3465.html">3465</a><a href="普济方_page3466.html">3466</a><span class="current-page">3467</span><a href="普济方_page3468.html">3468</a><a href="普济方_page3469.html">3469</a><a href="普济方_page3470.html">3470</a><a href="普济方_page3471.html">3471</a><a href="普济方_page3472.html">3472</a><span>...</span><a href="普济方_page3468.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
