<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 195 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 195 页/共 249 页</h1>
    <div class="content">马镫主田野磷火人血所化或出或没来逼夺人精气但以马镫相戛作声即灭（纲目总录诸铁
器内）
续集卷之一玉石部
黄土
无毒 原本注好土纲目改黄土
黄土主泄痢冷热赤白腹内热毒绞结痛下血取干土水煮三五沸绞去滓暖服一二升（本草拾
遗）【名】（陈藏器云）张司空言三尺以上曰粪三尺以下曰土凡用当去上恶物勿令入客水【味】
甘【
土
汤而愈神宗召见问黄土愈疾之故乙对曰以土胜水水得其平则风自退尔上悦擢太医丞（又夷坚
志云）吴少师得疾数月消瘦每日饮食入咽如万虫攒攻且痒且病皆以为劳瘵迎明医张锐诊之锐
令明旦勿食遣卒诣十里外取行路黄土至以温酒二升搅之投药百粒饮之觉痛几不堪及登溷下马
蝗千余宛转其半已困死吴亦惫甚调理三日乃安因言夏月出师燥渴饮涧水一杯似有物入咽遂得
此疾锐云虫入人脏势必孳生饥则聚咂精血饱则散处脏腑苟知杀之而不能扫取终无益也是以请
公枵腹以诱之虫久不得土味又喜酒故乘饥毕集一洗而空之公大喜浓赂谢之以礼送归○（小儿
秘诀云）乌沙惊风遍身多乌者急推向下将黄土一碗捣末入久醋一钟炒热包定熨之引下至足刺
破为妙○（陈藏器本草云）治卒患心痛画地作五字撮取中央土水和一升服良○（肘后方）治
目卒
无所见用黄土搅水中澄清洗之○（救急方）治小儿吃土用干黄土一块研末浓煎黄连汤调下○
又
方治牛马肉毒及肝毒取好土三升水煮清一升服即愈一方入头发寸截和之发皆贯肝而出也○
（谈野翁方）治汤火伤灼醋调黄土涂之○（集简方）治蜈蚣螫伤画地作土字内取土糁之即愈
○
（千金方）治蜂蚁叮螫反手取地上土敷之或入醋调涂○又方治蠼 尿疮画地作蠼 形以刀细
取
腹中土唾和涂之再涂即愈（孙真人云）予得此疾经五六日不愈或教此法遂瘳乃知万物相感莫
晓
其由也○（孙真人千金方）治 扑将死一切伤损从高坠下及木石所迮落马扑车淤血凝滞气绝
将
死者亦活用净土五升蒸热以故布重裹作二包更互熨之勿大热恐破肉候痛止则已此神效之方
【合治】（孙氏集效方）治内痔痛肿朝阳黄土黄连末皮硝各一两用猪胆汁同研如泥每日旋丸
枣
大纳入肛内过一夜随大便去之内服乌梅黄连二味丸药○（摄生方）治秋疮未破干黄土末童尿
入
鸡子清调涂刷上干即上随以热水洗去复刷复洗数十次以紫转红为度仍刷两胯以防血攻阴也
【禁】（陈藏器云）土气久触令人面黄掘土犯地脉令人上气身肿掘土犯神杀令人生肿毒【解】
（陈藏器云）
续集卷之一玉石部
太阳土
太阳土（本草纲目）主小儿病气喘因人家动土犯禁即按九宫看太阳在何宫取其土煎汤饮
之
喘即定（医学正传）
续集卷之一玉石部
千步峰
千步峰主便毒初发用生姜蘸醋磨泥涂之（本草纲目）【地】（李时珍云）此人家行步地上
高
起土也乃人往来鞋履沾积而成者技家言人宅有此主兴旺
续集卷之一玉石部
烧尸场上土
烧尸场上土主邪疟取带黑土同葱捣作丸塞耳或击膊上即止男左女右（本草纲目）【治】
（本
草拾遗云）烧人灰置枕中履中能止好魇多梦○（何氏方）治尸厥卒死不知人事者烧尸场上土
二
三钱擂细汤灌之即活如无以灶心土代之○（集简方）治小儿夜啼烧尸场上土置儿枕边○（集
元
方）
续集卷之一玉石部
蜣螂转丸
无毒 原本注 蜣转丸纲目改蜣螂转丸
蜣螂转丸主疗伤寒时气黄胆烦热及霍乱吐泻汤淋绞汁服（本草拾遗）【名】土消【地】（陈
藏
】青黑【叶】咸苦【性】大寒【治】（陈藏器方）用烧存性酒服治项瘿并涂一切 疮
续集卷之一玉石部
螺蛳泥
螺蛳泥主反胃吐食用螺蛳一斗水浸取泥晒干每服一钱火酒调下（本草纲目）【性】凉
续集卷之一玉石部
白鳝泥
白鳝泥主火带疮水洗取泥晒干炒研香油调敷（本草纲目）
续集卷之一玉石部
犬尿泥
犬尿泥主妊娠伤寒令子不落涂腹上干即易（本草纲目）
续集卷之一玉石部
尿坑泥
尿坑泥主蜂蝎诸虫咬取涂之（本草纲目）
续集卷之一玉石部
粪坑底泥
粪坑底泥主发背诸恶疮阴干为末新水调敷其痛立止（本草纲目）【合治】（圣济总录云）
治
疔肿用粪下土蝉蜕全蝎等分捣作饼如钱大香油煎滚温服以滓敷疮四围疔自出也
续集卷之一玉石部
檐溜下泥
檐溜下泥主猪咬蜂螫蚁叮蛇伤诸毒并取涂之又和羊脂涂肿毒丹毒（本草纲目）【治】（肘
后方）治蝎虿螫叮蝎有雌雄雄者痛在一处以井底泥封之干则易雌者痛牵诸处以瓦沟下泥封之
若无雨以新汲水从屋上淋下取泥
续集卷之一玉石部
田中泥
田中泥主马蝗入人耳取一盆枕耳边闻气自出人误吞马蝗入腹者酒和一二升服当利出（本
草纲目）
续集卷之一玉石部
乌爹泥
无毒
乌爹泥主清上膈热化痰生津涂金疮一切诸疮生肌定痛止血收湿（本草纲目）【名】乌叠
泥
孩儿茶 （李时珍云）乌爹或作乌丁皆番语无正字【地】出南番爪哇暹罗诸国【质】其块小
而
润泽者为上块大而焦枯者次之【色】紫黑【味】苦涩【性】平【制】今云南老挝暮云场地方
造之云是细茶末入竹筒中坚塞两头埋污泥沟中日久取出捣汁熬制而成【治】（本草权度方）
鼻
渊流水孩儿茶末吹之良【合治】（积德堂方）治走马牙疳用孩儿茶雄黄贝母等分为末米泔漱
净
</div>
    <div class="pagination">
<a href="本草品汇精要_page194.html">上一页</a><span>...</span><a href="本草品汇精要_page190.html">190</a><a href="本草品汇精要_page191.html">191</a><a href="本草品汇精要_page192.html">192</a><a href="本草品汇精要_page193.html">193</a><a href="本草品汇精要_page194.html">194</a><span class="current-page">195</span><a href="本草品汇精要_page196.html">196</a><a href="本草品汇精要_page197.html">197</a><a href="本草品汇精要_page198.html">198</a><a href="本草品汇精要_page199.html">199</a><a href="本草品汇精要_page200.html">200</a><span>...</span><a href="本草品汇精要_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
