<!DOCTYPE html>
<html>
<head>
    <meta charset="UTF-8">
    <title>医学心悟 - 第 6 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医学心悟 - 第 6 页/共 63 页</h1>
    <div class="content">　　兹数者，乃伤寒见证之纲领也。

　　卷二

　　太阳经证

　　太阳经病，头痛，发热，项脊强，身体痛，鼻鸣，干呕，恶风，自汗，脉浮缓者，名曰中风。宜解肌，桂枝汤主之。若前证悉具，恶寒，无汗，脉浮紧，或喘嗽者，名曰伤寒。

　　宜发表，麻黄汤主之。

　　卷二　太阳经证

　　桂枝汤方

　　桂枝（去皮，─钱五分） 芍药（─钱五分） 甘草（炙，─钱） 生姜（─钱五分） 大枣（去核，四枚）

　　上五味 咀，以水四大钟，微火煮取二钟半，去滓，温服。服已、须臾，啜稀粥数升以助药力，温覆，令一时许，遍身 微似有汗者益佳，不可令如水流漓，病必不除。若一服汗出病瘥，停后服。若不汗，更服，根据前法。若病重者，一日一夜周时观之，若病症犹在者，乃服至二三剂。禁生冷、粘滑、肉、面、五辛、酒、酪等物。

　　卷二　太阳经证

　　麻黄汤方

　　此方不宜于东南，多宜于西北。西北禀浓，风气刚劲，必须此药开发，乃可疏通，实为冬令正伤寒之的剂。若东南则不可轻用，体虚脉弱者受之，恐有汗多亡阳之虑。

　　麻黄（去节，四钱） 桂枝（去皮，二钱） 甘草（炙，一钱） 杏仁（泡去皮尖，十二枚）

　　上四味，以水四大钟，先煮麻黄减一钟，去上沫，纳诸药，煮取二钟，去滓温服，复取微似汗，不须啜粥，余如桂枝汤法。

　　卷二　太阳经证

　　加味香苏散

　　有汗不得服麻黄，无汗不得服桂枝。今用此方以代前二方之用，药稳而效亦医门之良法也。不论冬月正伤寒，及春、夏、秋三时感冒，皆可取效。其麻黄汤，若在温热之时，则不可妄用。又体虚气弱，腠理空疏者，亦不可用。其桂枝汤，乃治太阳经中风自汗之证，若里热自汗者，误用之，则危殆立至。又暑风证，有用白虎汤加桂枝者，桂枝微、石膏重，不相妨也。更有春温、夏热之证，自里达表，其症不恶寒而口湿，则不可用桂，宜另用柴葛解肌之类，或以本方加柴葛及清凉之味。大凡一切用药，必须相天时，审地利，观风气，看体质，辨经络，问旧疾，的确对证方为良剂。

　　紫苏叶（一钱五分） 陈皮 香附（各一钱二分） 甘草（炙，七分） 荆芥 秦艽 防风 蔓荆子（各一钱） 川芎（五分） 生姜（三片上锉一剂，水煎温服，微覆似汗。

　　前症若头脑痛甚者，加羌活八分，葱白二根；自汗恶风者，加桂枝、白芍各一钱，若在春夏之交，惟恐夹杂温暑之邪，不便用桂，加白术一钱五分；若兼停食，胸膈痞闷，加山楂、麦芽、卜子各一钱五分；若太阳本证未罢，更兼口渴溺涩者，此为膀胱腑证，加茯苓、木通各一钱五分；喘嗽，加桔梗、前胡一钱五分，杏仁七枚；鼻衄，或吐血，本方去生姜，加生地、赤芍、丹参、丹皮各一钱五分；咽喉肿痛加桔梗、蒡子各一钱五分，薄荷五分；便秘加卜子、枳壳。若兼四肢厥冷，口鼻气冷，是兼中寒也，加干姜、肉桂之类，虽有表证，其散药只用一二味，不必尽方；若挟暑气，加入知母、黄芩之类；干呕发热而咳，为表有水气，加半夏、茯苓各一钱五分；时行疫疠，加苍术四分；梅核气症，喉中如有物，吞不入，吐不出者，加桔梗、苏梗各八分；妇人经水适来，加当归、丹参；产后受风寒，加黑姜、当归，其散剂减去大半。若禀质极虚，不任发散者，更用补中兼散之法。

　　卷二　太阳经证

　　柴葛解肌汤

　　治春温夏热之病，其症发热头痛，与正伤寒同，但不恶寒而口渴，与正伤柴胡（一钱二分） 葛根（一钱五分） 赤芍（一钱） 甘草（五分） 黄芩（一钱五分） 知母（一钱） 贝母（一钱） 生地（二钱） 丹皮（一钱五分水煎服。

　　心烦，加淡竹叶十片；谵语，加石膏三钱。

　　卷二　太阳经证

　　头痛

　　问曰：头痛何以是太阳证？答曰：三阳经上至于头，皆有头痛，惟太阳经脉最长，其痛居多，故头痛为表证。又问曰：三阳头痛有别乎？答曰：太阳之脉，从巅入络脑，还出别下项，循肩膊，由夹脊抵腰中。故太阳头痛，头脑痛而连项脊也。阳明之脉，起于鼻，络于目交额中。凡阳明头痛，头额痛而连面目也。少阳之脉，起于目锐 ，下耳后。凡少阳头痛，耳前后痛而上连头角也。以此为别。又问曰：三阴本无头痛，今见直中证，亦有头痛何也？答曰：此直中而兼外感也。又问曰：伤寒传经至厥阴，亦有头痛，何也？答曰：厥阴证头痛脉浮，是里邪达表，欲得汗解也，宜微表之。又问曰：阳明腑病，口渴便闭，亦有头痛何也？答曰：阳明之经络于头目，因其腑热熏蒸，上攻于头目之间，以致头痛。夫经病可以传腑，腑病亦可以连经，此相因之至理。然必有其实有腑证，方可用白虎清之。若在恶寒发热初起之时，则为外感风寒，不得与阳明腑病同类混称也。

　　卷二　太阳经证

　　项脊强

　　问曰：项脊强，何以是太阳证？答曰：项脊者，太阳经所过之地，太阳病，则项脊强也又问曰：仲景云结胸症，项脊强，如柔痉状，何谓也？答曰：本太阳病，为医误下而成结胸，胸中胀痛，俯仰不舒，有似于项强，非真项强也。盖太阳项强，强在项后，经脉拘挛而疼痛，胸无病也。结胸项强，强在项前，胸中俯仰不舒，项无病也。且结胸证，误下而后成太阳病初起而即见，自不同耳。

　　卷二　太阳经证

　　身痛

　　问曰：身痛何以是太阳证？答曰：人身之中，气为卫，血为荣，风则伤卫，寒则伤荣。

　　风寒客之，则荣卫不通，故身痛。经云寒甚则痛，热甚则肉消咽破。凡《内经》举痛诸证皆以寒名，未有以热而曰痛者也。故见身痛，即宜用辛甘发散，令气血流通而痛愈耳。又问曰：身痛既为表证，诸书言里证亦有身痛，何也？答曰：里证身痛，属直中而不属传经也寒邪直侵脏腑，阳气衰微，气血凝滞，致有身痛，宜急温之。若传经里证，则属热，热主血行，则无身痛。总之外有头痛发热，而身痛如绳束者，太阳表证也；无头痛发热而身痛如受杖者，直中寒证也。一发散，一温中，若误投之，终难取效，可不辨乎！

　　卷二　太阳经证

　　四肢拘急

　　问曰：四肢拘急，何以是太阳证？答曰：寒主收引，热主舒伸，天道之常，秋冬则万物敛藏，春夏则万物发舒，此定理也。《内经》曰：寒则筋挛骨痛，热则筋弛肉缓。故拘急为太阳感寒证。又问曰：里证亦有拘急，何也？答曰：直中阴证，脏受寒侵，经脉因而敛束。

　　若传经入里，则为热，热则体舒，又焉得拘急乎？总之发热头痛而拘急者，太阳证也；无发热头痛而拘急者，直中证也。仲景治法，太阳表证及风湿相搏而见挛急者，皆处以桂枝加附子汤、甘草附子汤之类，矧三阴直中者乎！亦有汗、吐、下后，四肢拘急者，此津液内竭，血不能荣润筋骨，或补，或温，相机而行也。又问曰：拘急属寒，固无疑矣，常见内热极甚身如枯柴，四肢僵硬，不能屈伸者，何也？答曰：此热甚血枯，肝脏将绝之候，名曰搐搦非拘急也。仲景云四肢 习，唇吻反青，为肝绝，此之谓也。

　　卷二　太阳经证

　　发热

　　问曰：发热何以是表证？答曰：风寒郁于腠理，则闭塞而为热。翕翕然作，摸之烙手，此热即发于皮肤之外，而脏腑无热，名曰表病里和。试以《内经》诸论证之，曰风寒客于人使人毫毛毕直，皮肤闭而为热，可汗而已。又曰因于寒，体若燔炭，汗出而散。又曰人之伤于寒也，则不免于病热，大汗，热自解也。由是观之，热之属表明矣。故一见发热，即属表邪未解，虽一月、半月之久，还当发散。又问曰：发热固为表邪，倘谵语发狂，里证复急者，治从表乎？从里乎？答曰：经云解表不开，切勿攻里，攻之为大逆。若里证甚急须用清中兼表之法，加芩、连、知母之类以清里，而用荆、防、葛根之类以发表。大便闭结，里热极甚者，先用清散之法，然后用大柴胡汤下之，攻散并行，不相妨也。又问曰：温热病亦发热不用麻黄、桂枝，而用柴葛以解之，何也？对曰：温热病者，寒邪伏于肌肤之间，酝酿成热，一旦自里达表，其证但发热，不恶寒而口渴，故用柴葛解肌汤辛凉以散之，不用麻黄、桂枝之辛温以助热邪也。然既曰解肌，即为表证设，亦未尝以发热为里证也。又问曰：据子之言，凡发热皆在阳经而不在阴经，仲景云：少阴证反发热者，当用麻黄附子细辛汤，何以故？对曰：少阴发热者，表里皆寒，是直中而兼外感，非传经少阴也。故用麻黄、细辛、附子温中发散，令表里两解。夫直中少阴，本无发热，而曰反发热者，盖兼太阳表证也。总之传经入里而发热，清药中必兼发散；直中入里而发热，温药中必兼发散，可见发热属表证无可疑惑，故曰：三阴无头痛，无身热。

　　卷二　太阳经证

　　恶寒

　　或曰：恶寒何以是表证？答曰：人身外为阳、为表，寒邪属阴，由表虚为寒所乘，名曰阴盛阳虚也。阳虚不能温其肤卫，致表空虚，虽在密室，亦引衣盖覆，谓之恶寒。经云：阴盛阳虚，汗之则愈。故恶寒属表证。又问曰：诸书言里证亦恶寒，何也？答曰：里证恶寒直中也，非传经也。传经入里则为热邪，必然恶热，岂有恶寒之理。然太阳恶寒，与直中恶寒何以别之？病患头痛发热而恶寒者，表证也；无头痛发热而恶寒者，直中里证也。经云：发热恶寒发于阳，无热恶寒发于阴也。又问曰：阳明腑病，口燥渴而背微恶寒者，岂非传经里证乎？答曰：恶寒者，表未尽也，因其燥渴之甚，故用白虎加人参汤，此活法也。仲景云：发热无汗，表未解者，不可与白虎汤，渴欲饮水，无表证者，白虎加人参汤主之。此证微恶寒，则表邪将解，口燥渴，则里热已炽，故用此方。设口不燥渴，亦安得而用之乎？又问曰：误下而成结胸，胀痛甚急，倘恶寒者，何以治之？答曰：结胸为医误下而成，今恶寒者是表邪未尽结于胸中，必先解表，方服陷胸汤、丸，若误攻之，表邪又结于胸，则更危矣。故结胸证，有一毫恶寒，必先散之而后攻之。可见恶寒属太阳表证也。

　　卷二　太阳经证

　　喘

　　问曰：喘何以是太阳证？答曰：肺主皮毛，司气之升降，寒邪侵于皮毛，肺气不得升降故喘。试以麻黄汤论之，内有杏仁，为定喘设也。又云：喘家作桂枝汤，加浓朴、杏子佳明言喘属表邪也。又问曰：喘既为肺、为表，《指掌赋》云喘满而不恶寒者，当下而痊，何也？答曰：传经里证内热闭结，大便不通，热气上冲，致肺金清肃之令不得下行，因而喘急，此因胃热攻肺，故可下之，俾其热气流通而喘定矣。然或有恶寒等证，则不可遽攻，恐成逆候。又问曰：阴证喘促者，何以治之？答曰：阴证喘者，乃少阴中寒，真阳衰微，肾不纳气，以致四肢厥冷，脉沉细，气促而喘急，宜理中、四逆以温之，八味以佐之。若汗出发润，喘不休者，为难治也。

　　卷二　太阳经证

　　脉浮

　　或问曰：脉浮何以是太阳表证？答曰：按之不足，举之有余，故曰浮。《内经》曰寸口脉浮，主病在外。浮而紧者为伤寒；浮而缓者为伤风，皆主表邪也。设若邪气入里，则脉必沉，又焉得浮？故浮脉为太阳表证。又问曰：脉浮固属表证，倘里证见，而脉尚浮者，治当何如？答曰：里证脉浮，恐表邪未尽也，必先解表而后攻里。书云解表不开，切勿攻里。仲景云结胸证，脉浮者不可下。可见脉浮为在表矣。然有表证已罢，便闭谵语，腹痛口渴，而脉尚浮者，又当从权下之。仲景云脉浮而大有热，属脏者，攻之，不令发汗。此之谓也，此取证不取脉也。

　　卷二　太阳经证

</div>
    <div class="pagination">
<a href="医学心悟_page5.html">上一页</a><a href="医学心悟.html">1</a><a href="医学心悟_page2.html">2</a><a href="医学心悟_page3.html">3</a><a href="医学心悟_page4.html">4</a><a href="医学心悟_page5.html">5</a><span class="current-page">6</span><a href="医学心悟_page7.html">7</a><a href="医学心悟_page8.html">8</a><a href="医学心悟_page9.html">9</a><a href="医学心悟_page10.html">10</a><a href="医学心悟_page11.html">11</a><span>...</span><a href="医学心悟_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
