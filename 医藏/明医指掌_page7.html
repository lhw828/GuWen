<!DOCTYPE html>
<html>
<head>
    <meta charset="UTF-8">
    <title>明医指掌 - 第 7 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明医指掌 - 第 7 页/共 81 页</h1>
    <div class="content">　　冒暑作劳，身热头疼，自汗烦渴，面垢唇焦，或身如针刺，此热伤分肉也，人参白虎汤主之。素有痰火，复冒暑气而恶心，眩晕吐呕者，黄连香薷饮主之，有痰加胆星、半夏，虚加人参。内外挟火相灼，卒倒不知人事者，名曰暑风，此暑气入而鼓激痰火，塞碍心窍故也，治宜吐之。

　　人参白虎汤治伏暑发渴，舌燥生芒刺，身热，脉虚，自汗等证。

　　人参（一钱半） 知母（二钱） 石膏（五钱） 甘草（炙，一钱）

　　上方入粳米一撮，水一钟，煎八分，不拘时服。

　　若腹痛吐泻饱闷者，石膏切不可用。热极，小便遗尿不止，加炒黄柏。烦躁加辰砂末、酸枣仁。

　　黄连香薷饮治伏暑引饮，口燥咽干，或吐或泻。

　　黄连（姜炒，四两） 浓朴（姜炒，六两） 扁豆（微炒，半斤） 香薷（去土，一斤）

　　每服三钱，水一钟，酒少许，煎七分，沉冷，不拘时服。

　　若卒中昏冒僵仆，角弓反张，不省人事，手足或发搐搦，此为暑风，不可作风治，本方加羌活主之。泻利加白术、茯苓。脉虚弱加人参、五味、麦冬。虚汗不止加黄 、白术。心烦加栀子、辰砂末。渴加干葛、天花粉。胸满加枳壳、桔梗。小便不利加赤茯苓、滑石。呕吐加藿香、陈皮、姜汁。

　　十味香薷饮消暑气，和脾胃。

　　香薷（一两） 人参 陈皮（炒） 白术（土炒） 黄 （蜜炙） 扁豆（炒，去壳） 甘草（炙） 浓朴（姜炒） 木瓜 白茯（去皮，各半两） 脉虚，加麦冬、五味上为末，每服二钱，热汤、冷水任调下。

　　静而得之

　　避暑于深堂大厦，为阴寒所遏，暑不得越，手足厥逆者，大顺散。霍乱者，六和汤、桂苓甘露饮。

　　大顺散干姜（一钱，炒） 甘草（八分，蜜炒） 肉桂（去皮） 杏仁（去皮尖，各六分）

　　上为粗末，水煎温服，如烦躁，井花水调下。

　　按：本方治夏月引饮过多，脾胃受湿，清浊相干，阴阳气逆，霍乱吐泻，腹痛脉迟者主之。用干姜、肉桂，温胃而建中。甘草、杏仁，调脾而利气。非治暑之药，乃治饮冷受伤之剂也，若非饮冷，切勿执方。

　　六和汤桂苓甘露饮（二方并见霍乱。）

　　达按：暑与热，同义而异名。中暑，即中热也，何分之有？历代医家，乃有中暑、中热之分，吾不知其所谓。假如道中行人，酷日趱程；野中农夫，暄天劳力，津竭汗尽，咽喉如烧，饥未得食，渴未得饮，劳未得息，卒然昏冒，不省人事，身体发热，名为中热，虽谓之中暑，亦可也。至于素享富贵之人，其性不耐寒暄，每至暑月，即池亭水阁以安其身，浮瓜沉李以供其口，环冰挥扇，以祛其热，藤箪竹床以取其凉，炎蒸不来，清风满座，内有伏阴，外受凉气，汗不流而肌理密，阴愈侵而阳不发，卒然昏眩，寒热交作，呕吐腹痛，乃为夏月感寒，非中暑也。法当温以理其中，辛以散其表，不可执中暑之说，而用治暑之剂也。宜以生姜、葱白、木香、陈皮、羌活、紫苏之类。

　　卷二

　　湿证五

　　【歌】东南土薄湿多生，风雨山蒸属外因。西北地高湿疾少，乳醪湿面内因成。腰如石坠头如裹，声壅如同瓮里鸣。肢节痛兮兼痿痹，四肢缓纵不能行。脉来沉缓无疑惑，疸肿虚浮泄利频。上下分消施汗泄，若然湿郁取风升。

　　【论】夫湿有自外入者，有自内出者，必须审其方土。东南地土卑下多阴雨，湿气必从外入，多自下起，故重腿香港脚者多，治当汗散，久则渗泄。西北地高无湿，人多食湿面、潼乳、酒醪，以饮多快食为尚，或酒后寒气怫郁，湿不得越，病从内生。故多腹皮胀满，水臌浮肿，按之如泥之病，治须通利二便，甚则逐水驱之，责其根在内也。然南北方土，其内外所因感，亦互有之，但有多少之殊耳，不宜执一见也。

　　【脉】湿则濡缓，或兼涩小。入里缓沉，浮缓在表。若缓而弦，风湿相搅。

　　外因

　　湿从外受，在上，羌活胜湿汤、升阳除湿汤；在下，四苓散、平胃散；风湿胜，脉浮汗出身重，防己黄汤调之；在下，气实、大小便不通者，导水丸。

　　羌活胜湿汤治脊痛项强，腰似折，项似拔，上冲头痛，及足太阳经不行。

　　羌活 独活（各钱） 本 防风 甘草 川芎（各五分） 蔓荆子（三分）

　　水煎温服。

　　如身重，腰沉沉然，乃经中有湿也，加苍术二钱，黄柏一钱，附子五分。

　　按：经曰：风能胜湿。故用羌、防等诸风药，如卑湿之地，风行其上，不终日而湿去矣。又曰：无窍不入，惟风为能。故凡关节之病，非风药不可。用甘草为佐者，以风药悍燥，用以调之，此之谓有制之兵也。

　　升阳除湿汤治脾虚不能运化，湿胜濡泻主之。

　　升麻（中） 柴胡（中） 防风（中） 苍术（上） 泽泻（中） 猪苓（中） 陈皮（下） 神曲（中）

　　麦芽（中） 甘草（下）

　　水煎，食前服。

　　按：经曰：清气在下，则生飧泄，故先用升麻、柴胡以提清气。又曰：湿胜则濡泄，故用苍术、防风以发汗，猪苓、泽泻以利水，此上下分消之法也。夫泻虽生于湿，必从饮食而得者，故用曲、麦、陈、甘以消食健脾，脾能健运，则湿自除而泻自止矣。

　　防己黄 汤治风湿相搏，客在皮肤，四肢少力，关节烦疼，脉浮身重，汗出恶风。

　　防己（一两） 甘草（炙，五钱） 白术（七钱半） 黄 （一两二钱）

　　上 咀，每服一两，枣一枚，姜三片，煎服。

　　内因

　　饮食入，湿从内生，二陈汤加苍术、白术，平胃散。饮食内伤停湿，胸满肿胀，发黄，茵陈五苓散，实者舟车丸。

　　若饮酒动湿，升而汗之，解酲汤。

　　二陈汤（方见痰饮。）

　　四苓散治内伤饮食有湿，小便赤少，大便溏泄。

　　白术 茯苓 猪苓 泽泻按：经曰：湿胜则濡泄，故湿生于内者，令人水泄。湿并于膀胱，故小便不利。白术性燥，燥则健脾。茯苓本淡，淡能渗湿。猪苓有渗而无补。泽泻润下而兼渗。丹溪云：治湿不利小便，非其治也，故以此方主之。

　　加桂名五苓散，加茵陈名茵陈五苓散。

　　平胃散治脾胃不和，土湿太过，腹胀不食者主之。

　　苍术（君，米泔浸） 浓朴（臣，姜汁炒） 陈皮（臣） 甘草（佐，炒）

　　按：经曰：谷气通于脾。今山岚瘴气，谷气也，令人不服水土而腹胀，是土湿太过也，故用苍术燥湿为君。

　　浓朴、陈皮宽中泄气为臣。甘草和诸药为佐。湿气去，则胃气平矣。

　　上为末，每服五钱，姜、枣煎服。

</div>
    <div class="pagination">
<a href="明医指掌_page6.html">上一页</a><span>...</span><a href="明医指掌_page2.html">2</a><a href="明医指掌_page3.html">3</a><a href="明医指掌_page4.html">4</a><a href="明医指掌_page5.html">5</a><a href="明医指掌_page6.html">6</a><span class="current-page">7</span><a href="明医指掌_page8.html">8</a><a href="明医指掌_page9.html">9</a><a href="明医指掌_page10.html">10</a><a href="明医指掌_page11.html">11</a><a href="明医指掌_page12.html">12</a><span>...</span><a href="明医指掌_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
