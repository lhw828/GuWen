<!DOCTYPE html>
<html>
<head>
    <meta charset="UTF-8">
    <title>症因脉治 - 第 75 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 75 页/共 100 页</h1>
    <div class="content">　　逍遥散

　　白术白芍药当归甘草柴胡陈皮

　　补肝散

　　山茱萸当归北五味山药黄枣仁川芎木瓜熟地白术独活 

　　[卷三：痹证论] 内伤痹症 

　　【肾痹之症】即骨痹也。善胀，腰痛，遗精，小便时时变色，足挛不能伸，骨痿不能起，此肾痹之症也。

　　【肾痹之因】《内经》云：或远行劳倦，逢大热而渴，水不胜火，则骨枯而髓虚。或不慎房劳，精竭血燥，则筋骨失养，腰痛不举，而肾痹之症作矣。

　　【肾痹之脉】两尺细数，或见浮大。肾脉本沉，今反躁疾，水衰火动，肾痹之脉。

　　【肾痹之治】远行劳倦者，坎离丸。房劳精竭者，河车封髓丹。肾火上炎者，家秘滋肾丸。真阳不足者，八味丸料，溶鹿龟二胶为丸。真阴不足者，家秘天地煎。

　　坎离既济丸

　　见前肾痿。

　　河车封髓丹

　　天门冬熟地黄人参河车（一具）

　　家秘滋肾丸

　　黄柏（二两）知母（二两）肉桂（二钱）共为细末，玄武胶为丸。

　　八味丸

　　即六味丸加肉桂、附子。

　　家秘天地煎

　　天门冬怀地黄知母黄柏四味同煎三次，去渣冲玄武胶。收膏服。

　　[卷三：痹证论] 内伤痹症 

　　【脾痹之症】即肌痹也。四肢怠惰，中州痞塞，隐隐而痛，大便时泻，面黄足肿，不能饮食，肌肉痹而不仁，此脾痹之症也。

　　【脾痹之因】脾为胃行津液，权主磨化，若饮食过多，饥饱失节，则脾气受损，失其健运，而脾痹之症作矣。

　　【脾痹之脉】脉见弦滑，脾虚停滞。若见空大，脾胃损伤。若见虚细，脾弱多痢。

　　【脾痹之治】脾虚不能磨化，枳术消痞丸。脾有停滞者，保和丸。脾虚失健运之机，四君子汤。大便不实，异功散、参苓白术散。

　　枳术丸

　　白术陈枳实

　　保和丸

　　山楂神曲半夏白茯苓莱菔子陈皮连翘

　　四君子汤

　　见前腹胀。

　　异功散

　　即四君子汤加陈皮。

　　六君子汤

　　即异功散加半夏。

　　[卷三：痹证论] 内伤痹症 

　　【肠痹之症】数饮而小便不出，气窒小腹，中气喘争，时发飧泄，此肠痹之症也。

　　【肠痹之因】或饮水太过，或饮食有伤，中气乖张，壅塞闭逆，不得下顺，返而上冲，则喘争小便不利，水谷混于大肠，则飧泄，此肠痹之因也。

　　【肠痹之脉】六脉多弦，寸口脉弦，病在于肺。尺脉弦数，下部有热。左关沉弦，小腹气结。右关沉弦，病在中焦。寸沉尺浮，大肠飧泄。六脉沉迟，真阳内竭。

　　【肠痹之治】数饮，病在上，当清肺，知母石膏汤。小便不出，五苓散。气窒小腹，病下，青皮饮。中气喘争，枳壳汤。若有飧泄，当分利阴阳，四苓车前散。飧泄脉迟，异功散

　　知母石膏汤

　　治上焦消渴。

　　知母石膏麦冬竹叶桑白皮甘草

　　五苓散

　　见里热不得卧。

　　青皮饮

　　青皮大腹皮木通枳壳陈皮白芍药甘草

　　枳壳汤

　　枳壳苏梗桔梗陈皮甘草

　　四苓散

　　即五苓散去肉桂。

</div>
    <div class="pagination">
<a href="症因脉治_page74.html">上一页</a><span>...</span><a href="症因脉治_page70.html">70</a><a href="症因脉治_page71.html">71</a><a href="症因脉治_page72.html">72</a><a href="症因脉治_page73.html">73</a><a href="症因脉治_page74.html">74</a><span class="current-page">75</span><a href="症因脉治_page76.html">76</a><a href="症因脉治_page77.html">77</a><a href="症因脉治_page78.html">78</a><a href="症因脉治_page79.html">79</a><a href="症因脉治_page80.html">80</a><span>...</span><a href="症因脉治_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
