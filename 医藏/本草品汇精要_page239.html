<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 239 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 239 页/共 249 页</h1>
    <div class="content">百骸无非一水谷之气也脉之昼夜五十环周原无少间但以一日定分四时论之必以寅初为更始也
故（脉要精微论云）诊法当以平旦阴气未动阳气未散饮食未进经脉未盛络脉调匀气血未乱故
乃
可诊有过之脉此时诸脉始于胃即注于肺必由肺之呼吸以行此所谓肺朝百脉也呼出于阳吸入于
阴一呼脉二至一吸脉二至脉行四至为一息一日一夜约一万三千五百息算来共得八百一十丈以
脉数之十六丈二尺折算应得周行于身五十度此昼夜脉行度数之准则也大凡初持脉之法须分尺
寸阴阳之义诊脉时先令人仰其掌以掌后高骨之处定为关部以关前之寸口在上故为阳关后之尺
部在下故为阴阳在寸而阴在尺也所谓寸者自寸口至鱼际穴故名曰寸尺者自尺部至尺泽穴故名
曰尺以关部为界以分阴阳之义故名曰关尺至寸共长一寸九分即此一寸九分三部分之为寸关尺
也诊法以指先按阳寸而后及阴尺以此先后推究各经之脉气未有不得其病情者也三部中又各有
定位以心火肝木居左肺金脾土居右肾水在下居于尺部（素问脉要精微论曰）尺内两旁则季胁
也
尺外以候肾尺里以候腹中附上左外以侯肝内以候膈右外以候胃内以候脾上附上右外以候肺内
以候胸中左外以候心内以候膻中前以候前后以候后上竟上者胸喉中事也下竟下者少腹腰股膝
胫足中事也此盖（岐伯）亦述上古（僦贷季）所传脉法之理晋之（王叔和）着脉经以心肝居
左肺脾
居右肾居尺部之理悉遵（素问）经旨非（王叔和）之私撰也后人不知此义出自（内经）兴言
是非多
见其不知量也然以相生论之则左关肝木生左寸心火左寸心火生右关脾土右关脾土生右寸肺金
右寸肺金生两尺肾水其五行相生之理亦如此盖五脏各有神魂为肝神魄为肺神谷不可言脾神然
其变化资生生死以之更神乎神矣谷神一魂魄也魂魄一谷神也而又总摄于心君游行出入虽无处
不到而盛衰逆顺未有不从寸口验焉左肝心为木火为阳主升主生长故曰司官右肺脾为金土为阴
主降主收受故曰司府男子以阳为体左阳也左大则气钟于阳故在男为顺女子以阴为体右阴也右
大则气钟于阴故在女为顺由是男女之本命分系于左右顺则虽病而本命犹可扶持关前一分人命
之主者指魂魄谷神也左为人迎右为气口者主司官司府也决断神门关后有两者指两肾也应肾间
动气也即（难经八难）所谓三焦之原守邪之神故曰神门关前谷神关后神门二脉即生人先后二
天
也无二者言无此二脉则根本绝矣故死（张仲景云）寸脉下不至关为阳绝尺脉上不至关为阴绝
殆
亦关前关后之谓乎男女脉同同于定位唯尺则异异于盛衰男子钟于阳故阴弱女子钟于阴故阴盛
独验于尺者天一资生之始阴阳即判于此耳反此则男得女盛女得男弱男女皆失其常故当病至
续集脉诀四言举要卷上
七诊九候第六
脉有七诊曰浮中沉上下左右消息求寻又有九候举按轻重三部浮沉各候五动寸候胸上关候
膈下尺候于脐下至跟踝左脉候左右脉候右病随所在不病者否浮为心肺沉为肾肝脾胃中州浮沉
之间心脉之浮浮大而散肺脉之浮浮涩而短肝脉之沉沉而弦长肾脉之沉沉实而濡脾胃属土脉宜
和缓命为相火左寸同断此言脉有七诊九候之法也七诊者与皮毛相得曰浮按之至骨曰沉中则在
浮沉之间上下即寸与尺此概两手六部而言也左右左手右手也是谓七诊言能消息细求错综审别
则上下表里之病无遁情矣又（素问三部九候论云）独小者病独大者病独疾者病独迟者病独热
者
病独寒者病独陷下者病亦谓之七诊但与本文七诊之义不同当参看九候者言脉分三部三部中各
有浮中沉是谓九候九候之情形非举按轻重不能得也其候以五动为准寸候胸上至头之有疾
关候膈下至脐之有疾尺候脐下至足之有疾左脉候身之左右脉候身之右病随脉之所在而见不病
则脉不应也与前七诊大同小异心肺居上脉应浮肝肾居下脉应沉脾胃居心肺肝肾之间谓之中州
脉亦应在浮沉之间心肺同一浮也但浮大而散者象夏火故属心浮涩而短者象秋金故属肺肝肾同
一沉也但沉而弦长者象春木故属肝沉实而濡者象冬水故属肾脉和而缓自有一种舒徐冲融气象
土之性也脾胃宜之命门右肾固含相火然终不能离火位故与左寸同断
续集脉诀四言举要卷上
四时胃气第七
春弦夏洪秋毛冬石四季和缓是为平脉太过实强病生于外不及虚微病生于内春得秋脉死在
金日五脏准此推之不失四时百病胃气为本脉贵有神不可不审此言四时正脉百病皆以胃气为本
天地之气东升属木于时为春万物始生其气从伏藏中透出在人肝应之而见弦脉气转而南属火于
时为夏万物盛长其气从升后散大于外在人则心应之而见钩脉气转而西属金于时为秋万物收成
其气从散大之极自表初收在人则肺应之而见毛脉气转而北属水于时为冬万物合藏其气从收降
而敛实在人则肾应之而见石脉以上（内经）论四时正脉形状然因时变易其中总不外和柔平缓
气
象盖和缓为土即是胃气有胃气而合时便为平脉所谓太过不及者言弦钩毛石之脉与时相应俱宜
和缓而适中欲其微似不欲其太显欲其微见不欲其不见如春脉当微弦为平若太弦是为太过则气
实强而病生于外矣若不弦是为不及则气虚微而病生于内矣其弦钩毛石之太过不及病亦犹是不
但不见春弦之太过不及而反见浮毛之秋脉当升而反降当生而反杀气机大逆是谓克贼未有不病
而死者春木既为金克金日邪旺故死五脏皆以此理推之自无差失四时有四时之脉四时有四时之
病但土灌溉四旁虽病变百出必以之为本况胃气乃水谷之精诸脉有神乃水谷之力也岂不闻得谷
者昌乎诚不可不审也
续集脉诀四言举要卷上
平和迟数第八
调停自气呼吸定息四至五至平和之则三至为迟迟则为冷六至为数数即热症转迟转冷转数
转热迟数既明浮沉当别此言诊脉之法务要得其纲领医至病家宜静坐片时先调停自气令呼吸均
匀方诊其脉必以我之呼吸一息得彼脉四至五至为准则此为平和之脉断为无病虽病亦极微浅以
脉不为病变故也若一息三至不及四五是名迟脉迟则气寒而行慢故病主冷若一息六至过于四五
是名数脉数则气热而行 故病主热转迟则更迟在三至以下而冷者则愈冷矣转数则更数在六至
以上而热者愈热矣此迟数脉病之相应也迟数既明寒热乃定欲知寒热之所属又当别乎浮沉耳
续集脉诀四言举要卷上
内外因第九
浮沉迟数辨内外因外因于天内因于人天有阴阳风雨晦明人喜怒忧思悲恐惊外因之浮则为
表症沉里迟阴数则阳盛内因之浮虚风所为沉气迟冷数热何疑浮数表热沉数里热浮迟表虚沉迟
冷结表里阴阳风气冷热辨内外因脉证参别脉理浩繁总括于四既得提纲引申触类此统言浮沉迟
数四者脉之纲领以分内外所感之因在表则浮在里则沉迟则为寒数则为热固一定不易之理而因
则有二焉此内外之不可不辨也外感六淫因之于天内伤七情因之于人六淫者天之阴阳风雨晦明
也淫者淫溢偏胜久而不复之谓即（左传医和所谓）阴淫寒疾阳淫热疾风淫末疾雨淫腹疾晦淫
惑
疾明淫心疾是也七情者人之喜怒忧思悲恐惊也即所谓七气而（巢元方病源论）所谓喜则气缓
怒
则气上悲则气消恐则气下忧则气乱劳则气耗思则气结惊则气散是也外因之邪自表而入当在其
表正气应之其脉必浮若见沉脉邪已去表而入里矣若脉不及四至名曰迟迟则邪在阴分主冷过于
四至名曰数数则邪在阳分主热内因之邪自内而生如暴喜卒惊暴怒阳气浮越脉应之而浮其中必
虚如今之暴怒蹶仆卒惊晕倒大喜伛痛如中风状而非外来之风此即所谓虚风也若忧思悲恐久积
沉郁脉应之而沉以无虚浮风象故直指曰气耳迟则为冷若脉迟不论因于何气皆主冷也数则为热
若脉数不论因于何气皆主热也数皆主热若浮而得之不论何因其热在表沉而得之其热在里迟既
主冷若浮而得之不论何因其冷在表而虚沉而得之其冷在里而结外因之表里阴阳内因之风气冷
热非诊以脉则不能分别然而脉理浩繁能提括其纲自可条析其目但以浮沉迟数四者而触类焉则
引彼可以证此申此可以例彼而诊家之精义思过半矣
续集脉诀四言举要卷上
浮脉第十
浮脉法天轻手可得泛泛在上如水漂木有力洪大来盛去悠无力虚大迟而且柔虚甚则散涣漫
不收有边无中其名曰芤浮小为濡绵浮水面濡甚则微不任寻按此言浮脉之形兼诸脉之义天覆于
上阳也浮脉似之故曰法天其脉应于皮毛轻手可得按之且有泛泛欲上之势如水中漂木虽按之使
沉亦必随手而起脉经所谓举之有余按之不足者是也若浮脉中加以洪大来盛去悠是谓有力之浮
脉谓之浮大之脉亦可若浮脉中加以虚大迟而且柔是谓无力之浮脉谓之虚大之脉亦可若浮而虚
大之甚则涣散弥漫不敛不实名曰散脉（脉经）所谓气实血虚有表无里者是也若四边有而中则
无
</div>
    <div class="pagination">
<a href="本草品汇精要_page238.html">上一页</a><span>...</span><a href="本草品汇精要_page234.html">234</a><a href="本草品汇精要_page235.html">235</a><a href="本草品汇精要_page236.html">236</a><a href="本草品汇精要_page237.html">237</a><a href="本草品汇精要_page238.html">238</a><span class="current-page">239</span><a href="本草品汇精要_page240.html">240</a><a href="本草品汇精要_page241.html">241</a><a href="本草品汇精要_page242.html">242</a><a href="本草品汇精要_page243.html">243</a><a href="本草品汇精要_page244.html">244</a><span>...</span><a href="本草品汇精要_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
