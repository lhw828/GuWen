<!DOCTYPE html>
<html>
<head>
    <meta charset="UTF-8">
    <title>普济方 - 第 294 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 294 页/共 3614 页</h1>
    <div class="content">　　又方

　　（出危氏方）用柏树子十四枚。槌碎纱囊贮。好酒三盏。煎至八分。服之反觉加多。再服立止。

　　治便血

　　（经验良方）用荆芥炒为末。每服二钱。米饮调下。妇人失血过多。或经候不调。温酒调下。一方拌肉馄

　　丝瓜散

　　（经验良方）

　　治酒痢。便血腹痛。或如鱼脑五色腥秽者。

　　用干丝瓜一枚。连皮烧作灰存性。俗名鱼滋是也。为末。酒调二钱。空心服。一方煨食之亦

　　经效散治肠风酒痢下血。又治鼠子痔出血。亦治血痔。

　　用黑狗脊不拘多少。黄者不好。须是黑者。内肉赤色。去皮毛。锉焙干为末。每服二钱。

　　空去图

　　又方

　　（出圣惠方）用白鸡冠花炒。棕榈烧灰存性。羌活各一两。研为细末。粥饮调下二钱。

　　黄花散治脏毒大便下血腹痛。

　　用槐花二两新净者。炒黄为末。每服二三钱。温酒调下三服。一方用陈久者为末饮服。

　　亦以

　　治粪后鲜红。

　　（出危氏方）用艾叶浓煎生姜汁三合服。一方艾叶煎汤服。

　　又方

　　用紫菀末。水调五撮服止。又可用王不留行。

　　又方

　　用凌霄花浸酒服。

　　又方

　　用桑树上白鲜花煎服。为末调下亦可。并止吐血。

　　又方

　　用黄柏为末。水调服。

　　又方

　　用白鸡冠花并子。炒煎服。

　　治便红。

　　用当归酒饮立愈。

　　又方

　　用铁门捩根煎酒服。

　　又方

　　用棕笋煮熟。薄切晒干为末。蜜汤或酒调下。

　　又方

　　用枯桑树下虫屎。烧灰存性。酒调服。

　　又方

　　用萱草根和姜油炒。酒煎服。

　　又方

　　用鼠鸠禽。俗为鼠勾。焙干为末。酒调服。更能治百病。

　　治肠风下血不止。

　　用秋后采楮皮阴干。不拘多少为末。酒调三钱。空心服。入麝香少许。

　　水调散

　　（出肘后方）

　　治多酒肠风及泻鲜血。

　　用老山栀子。不拘多少。不去皮研细如油。出成团。即擘开。猛火焙干。手擦细罗取末。

　　瓷一

　　治酒毒。便血血溅。

　　用曲一块。湿纸裹煨碾细。空心米饮调下二钱。

　　橄榄散

</div>
    <div class="pagination">
<a href="普济方_page293.html">上一页</a><span>...</span><a href="普济方_page289.html">289</a><a href="普济方_page290.html">290</a><a href="普济方_page291.html">291</a><a href="普济方_page292.html">292</a><a href="普济方_page293.html">293</a><span class="current-page">294</span><a href="普济方_page295.html">295</a><a href="普济方_page296.html">296</a><a href="普济方_page297.html">297</a><a href="普济方_page298.html">298</a><a href="普济方_page299.html">299</a><span>...</span><a href="普济方_page295.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
