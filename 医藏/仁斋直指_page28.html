<!DOCTYPE html>
<html>
<head>
    <meta charset="UTF-8">
    <title>仁斋直指 - 第 28 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 28 页/共 110 页</h1>
    <div class="content">　　右末炼蜜圆如桐子每五七十圆盐汤空心服
　　青木香圆行滞通水
　　青木香【五两】　　荜澄茄　　　补骨脂【炒】
　　防榔【炒各十两】　　牵牛【六十两炒香捣取木三十两】
　　右为末滳水圆菉豆大每二十圆熟水下
　　五皮散治皮肤水气【方见诸气类】
　　二和散和畅三焦治痞胀浮肿【方见诸气类】
　　消饮圆
　　茯苓　　　　干姜【炮各三两】　　白术【八两】
　　枳实【炒半两】
　　右末炼蜜圆桐子大每十五圆米饮下
　　倍术圆
　　白术【四两】　　　辣桂　　　　干姜【炒各二两】
　　右为末炼蜜圆桐子大每服二十圆米饮下此二药可以温中消水
　　呕吐
　　呕吐方论
　　呕吐出于胃气之不和人所共知也然有胃寒有胃热有痰水有宿食有脓血有气攻又有所谓风邪入胃凡是数者可不究其所自来哉寒而呕吐则喜热恶寒四肢凄清法当以刚壮温之热而呕吐则喜冷恶热烦燥口干法当以温凉解之痰水证者唾沫怔忪先渇后呕与之消痰逐水辈宿食证者胸腹胀满醋闷吞酸与之消食去积辈腥气燥气熏炙恶心此脓血之聚经所谓呕家有痈脓不须治脓尽自愈是尔七情内郁闗隔不平此气攻之证经所谓诸郁干胃则呕吐是尔若夫风邪入胃人多不审率用参术助之栏住寒邪于此尤关利害其或恶闻食臭汤水不下粥药不纳此则翻胃之埀絶者也辩之不早其何以为对治乎虽然足阳明之经胃之络脉也阳明之气下行则顺今逆而上行谨不可洪固也然呕吐者每每大便秘结上下壅遏气不流行盍思所以区画而利导之他如汗后水药不入口者逆呕而脉弱小便复利身防热而手足厥者虚寒之极也识者忧焉
　　呕吐证治
　　附子理中汤治寒证呕吐【方见寒类】
　　二姜汤治寒证呕吐
　　良姜　　　　生白姜【各半两】　木香
　　丁香【各二钱半】　　甘草【炙一钱半】
　　右剉散每服三钱水盏半煎半食前服
　　吴茱茰汤治冷涎呕吐隂证干呕通用
　　吴茱茰【沸汤泡洗三次焙炒】　　　　　生姜【各一两半】
　　人参【三分】　　　大枣【五个】
　　右剉细每服四钱水盏半煎半食前服
　　小柴胡汤多加生姜治热证呕吐【方见血类】人参须依分两用或加乌梅亦得
　　大半夏汤治痰证呕吐
　　半夏【制剉二两】　　人参【四钱切片】
　　右每四钱姜七片蜜少许熟煎服
　　小半夏茯苓汤治水气呕吐【方见水饮门】金匮云呕家用半夏以去其水水去则呕止
　　治中汤治食证呕吐
　　人参　　　　白术　　　　干姜【炒】
　　甘草【炙】　　　青皮　　　　橘红【等分】
　　右剉每服三钱枣一枚煎服积聚大便秘者加大黄二碁子许
　　二陈汤【方见壅类】加缩砂丁香治宿食呕吐
　　地黄汤治脓血呕吐
　　生地黄【洗焙】　　川芎【各一两】　　半夏【制】
　　甘草【炙各三分】　　南星【荡洗七次】　　芍药
　　白芷　　　　茯苓　　　　北梗
　　前胡　　　　知母　　　　人参【各半两】
　　右剉每服三钱半姜五片乌梅一个煎服
　　加减七气汤治气郁呕吐
　　半夏【制二两半】　　人参　　　　辣桂
　　厚朴【制各一两】　　茯芩【一两半】　　甘草【炙半两】
　　右剉散每三钱半姜七片一枚煎服加木香亦得
　　霍香正气散治风邪入胃呕吐
　　半夏麯　　　川厚朴【制各三两】　藿香叶
　　橘红【各一两】　　甘草【炙七钱】
　　右剉散每三钱姜七片一枚食前煎服又养胃汤【方见寒类】通用
　　木香豆散治翻胃呕吐
　　人参　　　　木香　　　　肉豆【面褁煨各半两】白豆仁【一分】　甘草【炒一钱半】
　　右麄末每三钱姜煎服
　　参橘汤治翻胃
　　人参　　　　真橘红　　　石莲肉【各半两】透明乳香【一钱半】
　　右末每一钱姜汤防服
　　丁香煑散治翻胃呕逆
　　丁香　　　　石莲肉【各十四枚】　北【七枚截碎】
　　生姜【七片】　　　黄秫米半合洗
　　右水椀半煮稀粥去药取粥食之
　　附子散治弱证翻胃
　　大附子【一枚作两截中心各剜小孔入丁香四十九粒塞满以竹针插合置塼上炭火熁四
　　围淬姜汁半椀再淬再淬以尽为度去皮切焙】
　　右并末毎一钱半粟米一捻北枣二个煎食前服
　　养正丹大治停寒留饮聚涎翻胃呕吐【方见病冷门】添姜煎二陈汤下
　　呕吐家多大便秘结虚冷者用灵砂或养正丹温而利之又苏合香圆【方见门】用四分感应圆【方见胀满门】用六分夹研作细圆姜汁泡沸汤下此亦温利若大便热结用蜜煮凝捻作指铤纳后部导之或用獖猪胆一枚取汁入法醋少许以笔蘸滴灌于后部或烧皂角于桶内熏谷道或用连根葱白一握汉椒五十粒捣细作饼焙热和轻粉掩脐续以葱椒煎汤熏荡身下
　　翻胃方
　　橘皮汤治翻胃呕吐
　　真橘皮【用日照西方壁土炒香取橘皮为末】
　　右每二钱姜略煎服
　　连子散治翻胃
　　右石莲肉为末入些肉豆末米汤乘热调服二方患痢禁口通用
　　温胃散治久冷翻胃
　　附子【一个生去皮脐分作四块生姜半斤水一大椀慢火同煑至半盏取附子切焙】
　　右为末每一钱空心温米汤调下
　　附诸方
　　加味二陈汤治停痰气结而呕
　　半夏【泡】　　　陈皮【各五两】　　白茯苓【三两】
　　甘草【炙一两半】　　砂仁【一两】　　　丁香【五钱】
　　生姜【三两】
　　右防咀每服一两水煎服
　　附膈噎
　　膈噎方论
　　能饮食而能便下无斯病矣饮食不下而便稍秘则膈噎成焉皆由恚忧气结思虑伤脾以致津液枯濇而饮食不能下下则便秘不通复而上行也内经曰三阳结谓之膈子和云三阳者大小肠膀胱也结谓热结也小肠热结则血脉燥大肠热结则不能圊膀胱热结则津液涸三阳既结则前后闭濇不通必反而上行所以噎食不下纵下而复出也此阳火不下推而上行也故经又曰少阳所致为呕涌溢食不下此理明矣严氏曰五噎五膈者由喜怒不常七情伤扵脾胃郁而生痰痰与气搏升而不降饮食不下盖气留于咽嗌者则成五噎结于胸膈者为五膈五噎之名忧思劳食气也五膈之名忧恚寒热气也其病令人胸膈痞闷呕逆噎塞妨碍饮食夫喜怒忧郁内伤脾肺肝气愈盛痰火上升血液俱耗胃脘干槅其槅在上近咽之下水饮可行食物难入间或可入入亦不多名之曰噎其槅在下与胃为近食虽可入难尽入胃良久复出名之曰膈又曰翻胃所因不同病出一軆其病始有吞酸吐酸吐痰出沫痞塞嘈杂等证医者不察病原妄投峻剂愈耗真元久则脾胃渐虚血液枯濇以致导失常便秘不通治尤难矣良可叹哉治法宜养血生津清痰降火润气补脾抑肝开郁治宜枳术二陈汤降火以炒黄芩黄连清痰以竹沥姜汁开郁以神麯香附润气以杏子麻仁燥以白蜜乳汁血虚以当归地黄之类其间倘服燥热过多津液枯濇肠胃燥结屎如羊矢者不治丹溪云年髙者不治无血故也不守戒忌厚味房劳之人亦不可治张鸡峰曰噎是神思间病惟内观自养可治此一言深中病情可不信哉
　　秘枳术二陈汤治痰气食膈呕吐痰涎翻胃嘈杂白术【泔洗剉土炒一钱】黒枳实【麸炒】　　陈皮【去白各八分】茯苓【去麤皮】　　香附子【童便浸炒】　半夏【汤泡七次各一钱】黄连【姜汁炒】　　防榔【鸡心者】　　白荳【各五分】青皮【麸炒】　　　呉茱茰　　　生甘草【各三分】
　　右防咀用水一钟半姜三片一枚煎八分食逺服气虚者加人参黄茋血虚者加当归地黄郁加神麯抚芎
　　秘半夏厚朴汤治翻胃吐痰胸满肋痛嘈杂吐涎半夏【汤泡七次】　　厚朴【姜汁制】　　山栀【去皮炒黒】
　　川黄连【姜汁炒各一钱】广陈皮【去白八分】　茯苓【去麄皮八分】甘草【生用三分】　　黒枳实【麸炒一钱】　苍术【泔浸炒八分】
　　泽防　　　　香附子　　　青皮【各五分】
　　当归　　　　白荳【各六分】
　　右防咀用水一钟半姜三片煎八分不拘时服
　　蒌实圆【和剂方】治膈噎胷膈痞痛彻背脇喘急妨闷蒌实【去殻别研】　枳殻【去穣麸炒】　　半夏【汤泡七次】
　　桔梗【炒各一两】
　　右为细末姜汁米糊为丸如梧桐子大每服五十丸生姜汤送下
　　人参利膈丸【东垣方】治膈噎胸中不利大便结燥痰喘满脾胃壅滞推陈致新治膈气之圣药也
　　木香　　　　防榔【各七钱半】　　人参
　　当归　　　　藿香　　　　甘草
　　枳实【麸炒黄各一两】　大黄【酒湿蒸熟】　　厚朴【姜制一两】
　　右为细末滴水为丸如梧桐子大每服五十丸温水下
</div>
    <div class="pagination">
<a href="仁斋直指_page27.html">上一页</a><span>...</span><a href="仁斋直指_page23.html">23</a><a href="仁斋直指_page24.html">24</a><a href="仁斋直指_page25.html">25</a><a href="仁斋直指_page26.html">26</a><a href="仁斋直指_page27.html">27</a><span class="current-page">28</span><a href="仁斋直指_page29.html">29</a><a href="仁斋直指_page30.html">30</a><a href="仁斋直指_page31.html">31</a><a href="仁斋直指_page32.html">32</a><a href="仁斋直指_page33.html">33</a><span>...</span><a href="仁斋直指_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
