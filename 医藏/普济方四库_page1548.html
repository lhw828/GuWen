<!DOCTYPE html>
<html>
<head>
    <meta charset="UTF-8">
    <title>普济方四库 - 第 1548 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1548 页/共 1812 页</h1>
    <div class="content">　　右为末每服一钱以水一小盏煎至五分去渣入淡竹沥半合更煎一两沸不计时候量儿大小分减温服
　　生干地黄散　治小儿时气壮热咳嗽心胷胀闷乳食不下
　　生干地黄　麦门冬【去心焙各一两】欵冬花　杏仁【汤浸去皮尖双仁麸炒微黄】陈橘皮【汤浸去皮瓤各三分】甘草【剉炙微赤】
　　右为散每服一钱以水一小盏入竹茹半分煎至五分去渣不计时候温服量儿大小增减服之
　　人参饮子　治时气病
　　人参【去芦头】生干地黄【各一两】犀角【末】黄芩　柴胡【去苖各半两】甘草【一分炙】
　　右为麄末每服一钱水一小盏入生姜二片煎至五分温服
　　八物吴蓝饮子　治小儿伤寒天行头痛壮热
　　吴蓝　大青【各二两半】甘草【炙】茵陈【一分半】麦门冬【去心各三分】栀子仁【一十五个】
　　右每服三钱水一盏入芦根半握生姜五片煎至七分去渣服之
　　水解散　治小儿天行时气疮疱身体壮热头疼烦渴心躁或出汗尚热
　　麻黄【去节四两】大黄　黄芩　桂心　甘草　白芍药【各等分】
　　右为末热水调下连二服汗出为瘥或热甚此谓风实之人三伏中亦宜用只去大黄春夏并用
　　麦门冬散　治小儿时气壮热心腹烦闷
　　麦门冬【一两半去心焙】人参【去芦头】甘草【炙微赤剉各半两】葛根【剉】茅根【一两剉】
　　右为散每服一钱以水一小盏煎至五分去渣不计时候量儿大小分减温服
　　麦门冬散　治小儿时气五六日体热不止
　　麦门冬【去心焙】大青【各半两】甘草【炙微赤剉】吴蓝【各一分】栀子仁【五枚】
　　右为散每服一钱以水一小盏煎至五分去渣不计时候量儿大小加减温服
　　葛根散　治小儿时气烦渴腹中痞实
　　葛根【剉】黄芩　柴胡【去苗各半两】川大黄【一两剉碎微炒】甘草【一分炙微赤剉】
　　右为散每服一钱以水一小盏煎至五分去渣不计时候温服以稍利为度量儿大小加减服之
　　贝母散　治时气病
　　黄耆　青皮　茯苓　根　甘草【炙】紫苑白术【各一两】百合【一两半】
　　右为细末每服一钱以水一小盏煎至四分通口服得少汗为妙
　　麦汤散　治小儿伤风伤寒浑身壮热咳嗽痰盛知母　石膏【煅赤】葶苈【隔纸炒】杏仁【汤浸去皮尖别研】地骨皮滑石【末】麻黄【去根节生姜汁浸一宿各等分】
　　右为末每服半钱煎小麦汤调下
　　七宝散　治小儿伤寒伤风浑身壮热
　　天麻【炙】白僵蚕　羗活【各一钱】麻黄【去节】蝎【一分】白附子【各一分】麝香【少许】
　　右为末每服半钱一字用生姜薄荷蜜水调下大小加减
　　惺惺散　治小儿伤风壮热及疮疹毒气时气气风热伤寒鼻塞清涕惊悸头痛咳嗽喘麄目澁多睡及气不和
　　人参　白茯苓　甘草【炙】白术　蒌根　细辛桔梗
　　右七味等分焙干为末每服一大钱用水半盏姜一片薄荷三两叶同煎三五沸二三歳一服分三服五歳已上只作一服如伤风欲出汗以防白豆豉薄荷同煎温服　一方无白术有干葛甘草减半治壮热入薄荷生姜冷气入姜水一盏煎伤风发热加防风咳嗽气不和加川芎　又一法海蔵云此加减四味亦各随经证也　兼下小黒膏妙　钱氏方谓小儿壮热昏睡伤风风热疮疹伤食皆相似未能辨认间服惺惺散小柴胡汤升麻汤此数药均能治疗不若参苏饮治诸般发热不问何证每每用之甚効须逐日多服以热退为期不可遽止　惟伤寒一证则大便酸臭水谷不化畏食吐食宜以药利之先服紫霜丸感应丸仍以参苏饮与服尤验　若发热耳冷骫冷足冷四肢乍冷乍热腮赤面赤喷嚏呵欠惊跳不止昏昏多睡皆疮疹之候也当用温凉之药切忌妄下已发未发并用升麻汤消毒饮若三日未见形迹当以生酒涂其身上时时看之状如搔痕者是也或发不透及倒擫黒防极为利害紫草木通甘草枳殻黄耆等分白水煎服名四圣散若小儿咽喉疼者用生甘草桔梗等分白水煎服名如圣散　更有小儿头昏颊赤口内热气小便赤澁大便秘结此为里热当用大黄当归芍药甘草等分白水煎服名四顺饮若审是疮疹之证不宜用此
　　蝎稍散　治伤风发热睡卧不安直视涎盛时作惊掣全蝎【十四个】甘草【炙】川芎【各二钱】麻黄【去节根】防风　薄荷叶【各一钱】
　　右为末入硃砂一钱细研入药内令匀每服一钱水半盏煎至三分温服
　　厚朴散　治小儿外伤风冷壮热增寒头痛体重寒气逆呕吐恶心或手足厥冷及脾胃不和并皆治之干葛【三分】苍术　陈橘【去瓤用皮】厚朴【去皮以姜汁涂炙令香各一两】
　　右为末每服一钱水一盏入姜二薄片一枚同煎至六分热服
　　升麻黄芩汤　治小儿伤风有汗头疼寒热发恶寒升麻　黄芩　葛根　芍药【各三钱】甘草【一钱半炙】
　　右剉如麻豆大每服二钱以水一中盏煎至六分去渣温服若时行疮痘出不快烦躁不止者加木香一钱半
　　解肌汤　治小儿头痛伤风增寒壮热肢体疼痛鼻干不得睡兼治大人小儿疮疹已发未发皆可服干葛　芍药　升麻　甘草
　　右等分防咀每服二钱用水一盏煎至半盏去渣服此药兼治寒暄不时人多疫疾乍暖脱衣及暴热之次忽变阴寒身体疼痛头痛如石加黄芩名黄芩升麻汤疮痘已发未发及疮痘不快热盛者加大青等分煎服疮痘不快加紫草糯米煎伤风身热鼻流清涕心中烦躁加防风羗活薄荷煎服若大叚寒即热服若热即温服疮疹亦准此服药身凉止药小儿量度多少服活人书云如老人吃去芍药加柴胡一两人参半两雪白芍药一分名升麻葛根汤
　　惊调散　治大人小儿老少但是诸般伤寒风体虚烦热上膈有涎烦躁不省人事
　　脑子【一字】　荆芥穗【一两微炒焙末之】　麝香【半钱】
　　右将脑麝各研入药令匀每服好茶半盏调半钱和渣服重者二钱小儿少许不计时候
　　治小儿伤风　以豆豉及防生研作靥贴顖上如有邪气者以豆防及飞生头研如前方
　　参苓散　治小儿风吹着浑身壮热头疼面赤多渴人参　茯苓　甘草【炙】白术【各一分】黄芩　干葛【各半两】
　　右为细末每服一钱水五分姜一片枣半个煎至四分通口服之
　　清神散　治伤风身热咳嗽不进乳食鼻塞气促睡卧不安并宜服之
　　人参　茯苓【各一钱】川芎【五分】防风　苦梗　羗活麻黄　荆芥　甘草【各一钱】
　　右为末每服一钱防白薄荷煎水调下
　　荆术散　治小儿伤风伤寒或疮或疹服此药无寒无热能分阴阳踈风顺气一切诸证服之应手而效更有加减法开列于后
　　荆芥穗【一两】净苍术【二两剉炙微黄】赤芍药【一两】甘草【半两剉炙】
　　右为细末每服一二钱量儿大小加减服之　伤风伤寒壮热咳嗽身重或疮疹未出生姜防白汤调下伤风鼻塞发热煎防白汤调下　伤风潮热煎薄
　　荷汤调下　邪风伤肺鼻出清涕气麄煎紫苏汤调下　卒暴惊风搐宜服四味夺命散一服立効　久病后慢惊搐服全蝎散即瘥　疮痘出发不快加炒牛蒡子煎汤调下　发汗不出煎去节麻黄汤调下心神不宁恍惚不安煎白银散调下　变蒸发热
　　煎薄荷汤调下　盗汗自汗煎牡蛎浮麦汤调下风毒丹毒赤肿四顺饮子汤调下　眼暴赤肿痛隐澁难开煎羗活黄芩黄连生地黄汤调下　口舌生疮加银白散同煎服之立効　腮项肿痛加牛蒡子防风汤调下　咽喉肿痛重舌加升麻枳殻桔梗薄荷防风煎汤调下日进二服　肺实喘急痰涎壅塞速服四味夺命散立愈肺虚上气喘满咳嗽加欵冬花五味子人参桑白皮紫苑煎汤调下　惊风后手足拳挛不舒加当归熟地黄天麻羗活细辛木虎骨川乌头炮去皮脐一同为细末木汤调下脾胃虚弱呕吐不利乳食不化宜服后安胃和脾散日进二三服立愈　脾胃久虚肢体羸瘦呕吐下利乳谷不化宜常服安胃和脾散日进三服克日痊安淋澁小便不通加萹蓄木通灯心滑石煎汤调下
　　归命散　治小儿伤风身壮热气麄咳嗽或疮疹并宜服之
　　荆芥穗【半两】白术【去芦二钱半】人参【去芦三钱】净苍术【剉炒二两】白茯苓【去皮二钱】石膏【半两】甘草【二钱半炙】
　　右为麄末每服三钱水一盏同煎至八分去渣乳母多宜服之小儿任意服不拘时候
　　加减小柴胡汤　治小儿伤风伤寒疮疹阴阳不和寒热徃来口苦舌干或疟疾寒热并宜服之
　　净柴胡【一两去芦】人参【三钱去芦】半夏【汤洗七次切作片子】甘草【炙各二钱半】防风【去芦三钱】　热甚大便秘澁加大黄同煎服
　　右防咀每服五钱水一盏入生姜五片一枚同煎至七分去渣温服不拘时候
　　薄荷散　治小儿伤风伤寒肢体壮热手足冷呻吟惊睡卧不宁宜服此药发散
　　薄荷叶【一两】蝎【一分】天南星【半两灰炒通黄赤色】
　　右三味为细末周歳半钱连根防白煎汤下不拘时候若只伤风并进二服立愈若小儿伤风因寒邪相或成惊者风药吐利即寒邪不能发散宜服此退了壮热寒邪若解惊亦不作却服硃砂丸佳若不先用此药便用惊风药吐利即寒邪不能发散随虚入臓遂成疾而难治也
　　贴顖药　治小儿百日内伤风鼻塞服药不退乃是出胎时被风吹所以有此　用天南星一味为末生姜自然汁内调成膏贴顖上鼻不塞便去之
　　天麻散　治小儿伤风流清涕鼻塞咳嗽身热并皆治之
　　天麻　防风　甘草　川芎　羗活　白芷　麻黄【去节】
　　右等分为细末防汤调食后服之
　　麻黄汤　治伤风发热咳嗽喘急若无汗者宜服之麻黄【去根节寸剉三钱以水煑去沫漉出控干】桂【去麄皮二钱不得见火】杏仁【汤浸去皮尖及双仁者七个麸炒黄色别捣如膏】甘草【炙一钱】
　　右为麄末入杏膏拌匀每服一钱水六分煎至四分去渣温服不计时候以汗出为度大小加减若有自汗者不宜服之
　　败毒散　治伤风时气寒壅咳嗽【方见本门伤寒类一名十味汤】
　　时气【附论】
　　夫小儿时气病候时气病者是四时之间忽有非节之气如春时应暖而寒夏时应热而冷秋时应凉而热冬时应寒而温其气伤人为病亦头疼壮热大体与伤寒相似无问长防其病形证畧同言此时通行此气故名时气世呼亦为天行　又小儿天行病发黄候四时之间忽有非节之气伤人谓之天行其热入于脾胃停滞则发黄也脾与胃合俱象土其色黄其候在肌肉热气蕴积其色蒸发于外故发黄也　又小儿时气腹满候时气之病腹满者是热入腹与臓气相气痞涩在内故令腹满若毒而满者毒气乗心烦懊者死　又小儿时气病结热候时气之病热入腹内与肺臓之气相结谓之结热热则大小膓痞涩大小便难而苦烦热是也又小儿患时气病候时气之病若施治早晩失时投
　　药不与病相会致令病连滞不已乍瘥乍剧或热败坏之证无常是也　又小儿伤寒时气病兼疟疾时气之病又兼疟者是日数未满本常壮热而邪不退或乗于隂或乗于阳其乗于阳阳浮则热其乗于阴阴浮则寒阴阳之气为邪所并互相乗加故发寒热成疟也　又小儿时气病得吐下后犹热候时气之病得吐下之后壮热犹不歇者是膓胃宿虚而又吐利则为重虚其热乗虚而入里则表里俱热停滞不歇故虽吐下而犹热也巢氏病源小儿病后不嗜食面青时气病热渴之后不嗜食而面青者是胃内余热未尽气满故不嗜食也诸阳之病俱上荣于面阳虚未复本滞风邪风邪挟冷冷于血气故令面青也　又小儿时气病发复候时气之病发复者是热之后气血未和腑臓热势未尽或起早劳动或饮食不节故其病重发谓之复也然发复多重初病者血气已虚重伤故也　婴童宝鉴小儿时气歌时气皆因节令违头疼壮热汗微微良工若欲看形候须作伤寒病有归　攻热毒还从腑气便成结热在膓中　周身苦热多烦渴便溺时兼不得通时气还须趂早医变为败气切须知乍寒乍热无常度时减时增体渐羸　谁言吐下热无余只为元因腑臓虚热盛更虚皮肉涩至令烦渴燥难除　阴阳邪气两相并臓腑阴阳彼此争发作有期名是疟直须疗理禁时行时气虽然已渐停犹多余热体伶仃心胸气满还憎
　　食夹冷须忧面色青　石壁经夜热昼凉歌夜间遍体热如汤才到天明又复凉非是鬼神为祟祸都縁臓腑有风伤先将妙药清脾臓次用神方泻大膓患候但观喉动更看眼急鼻梁光须知此病瘟疫辨别分明医信良此内因伤物外因伤邪所致也先当表散其毒邪次用药去其积亦主至夜多汗只在其头额上有之亦口中涎响也脾风则然多言有祸祟非也更请细看前候盖此病縁过饥后冷食滞脾胃气不行于诸经夜热昼凉先进南星丸与三五服后进防榔散相间与服然后平和又须当与白丁香膏服或只以磨积方调气只不得便取利难止为肚大恐成疳疾也
　　方
　　人参散　治解利伤寒四时疫气上焦虚弱心神恍惚脾胃不和饮食无味口苦舌干浑身烦热
　　人参　茯苓　羗活　桔梗　知母　麻黄【去根节】枳殻【麸炒去瓤】甘草【炙】川芎　陈皮【去白】白术　厚朴【姜汁制】茱萸【水煑】桂心【不见火】前胡　苍术　甘草【节】独活
　　右等分为末每服二钱水一盏姜煎七分如要出汗防白豆豉生姜煎服嗽入杏仁麻黄同煎小儿入薄荷煎妇人止入生姜煎祛疟用桃柳条二十七节同煎
　　葛根散　治小儿头疼时气体热烦渴
　　葛根【剉】麦门冬【去心各三分】黄芩　赤芍药　人参【去芦头】犀角【屑】甘草【炙微赤剉】川升麻【各半两】石膏【一两细研】
　　右为散每服一钱以水一小盏煎至五分去渣不计时候量儿大小分减温服
　　治小儿壮热时气惊悸并热疮
　　钩藤　人参　蚱蜢【炙】子芩【各一分】防风【二分】蛇脱皮【三寸炙】龙齿【四分】泽兰【二分】白密【一两汤成之】竹沥【一升】
　　右切以水三升煑取七合量儿大小细服之
　　解肌散　治小儿时气壮热头痛咳不能食
　　麻黄【三分去根节】赤芍药　贝母【炮微黄】柴胡【去苗】杏仁【汤浸去皮尖双仁麸炒微黄】葛根【半两剉】石膏【一两细研】甘草【炙微赤剉秤半两】
　　右捣筛为散每服一钱以水一小盏煎至五分去渣不计时候量儿大小分减温服
　　八味麦门冬饮子疗小儿天行壮热咳嗽心腹胀麦门冬【去心】茅根【各六分】甘草【炙】人参【各二分】紫苑　升麻　贝母　竹沥【各三分】
　　右切以水二升煑取八合分服忌如常法　细切生姜防白皮汤煎附子煮黄鸡牙硝斟酌三分入调作羮汤食防儿
　　右用附子煎汤去渣煑黄雌鸡肉入姜牙硝作羮空心服之
　　丁香丸　治积热伤寒
　　乌梅【一个切片用去土瓦焙干】丁香【三个】缩砂【四个去殻】巴豆【两个去殻用薜子叶打碎去巴油入鉢内研烂】
　　右除巴豆为细末入巴豆研匀却用研细百草霜和匀麫糊为丸如小菉豆大一歳一丸米汤服下积块不妨常服有功
　　小麦煎汤　治小儿积食夹惊伤寒正受伤寒咳嗽夜热昼凉伤风疮疹之疾大効
　　麻黄【半两去节汤炮】白术【炮】干葛【二钱半】白茯苓　甘草【各二钱半】
　　右防咀入麦子二十一粒同煎一方用防白二寸煎服
　　伤风【附论】
　　夫伤风贪睡口中气热呵欠烦闷当发散与大青膏解不散有积食当下大黄丸主之大饮水不止而善食者可微下余不可下也伤风手足冷脾臓怯也当和脾后发散和脾益黄散发散大青膏主之伤风自利脾臓虚怯也当补脾益黄散发散大青膏主之未瘥调中丸主之证当下大黄丸主之后服温惊丸伤风腹胀脾臓虚也当补脾必不喘散后仍补脾也去胀塌气丸主之发散大青膏主之伤风兼臓兼心则惊悸兼肺则闷乱喘息气出入多欬嗽兼肾则畏明其原由毋臓虚故见也伤风下后余热以药下之太过胃中虚热饮水无已也当生胃中津液多服白术散
　　方
</div>
    <div class="pagination">
<a href="普济方四库_page1547.html">上一页</a><span>...</span><a href="普济方四库_page1543.html">1543</a><a href="普济方四库_page1544.html">1544</a><a href="普济方四库_page1545.html">1545</a><a href="普济方四库_page1546.html">1546</a><a href="普济方四库_page1547.html">1547</a><span class="current-page">1548</span><a href="普济方四库_page1549.html">1549</a><a href="普济方四库_page1550.html">1550</a><a href="普济方四库_page1551.html">1551</a><a href="普济方四库_page1552.html">1552</a><a href="普济方四库_page1553.html">1553</a><span>...</span><a href="普济方四库_page1549.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
