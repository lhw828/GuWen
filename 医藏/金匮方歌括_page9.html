<!DOCTYPE html>
<html>
<head>
    <meta charset="UTF-8">
    <title>金匮方歌括 - 第 9 页/共 31 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮方歌括 - 第 9 页/共 31 页</h1>
    <div class="content">　　歌曰 火逆原来气上冲。一升半夏七升冬。参甘二两粳三合。枣十二枚是正宗。

　　喻嘉言云。于大建中气大生津液队中。增入半夏之辛温一味。其利咽下气。非半夏之功。

　　善

　　卷三　肺痿肺痈咳嗽上气方

　　葶苈大枣泻肺汤

　　治肺痈喘不得卧者主之。

　　葶苈（熬令黄色。捣。丸如鸡子大。） 大枣（十二枚。）

　　上先以水三升煮枣。取二升。去枣。内葶苈。煮取一升。顿服。

　　歌曰 喘而不卧肺痈成。口燥（口中辟辟干燥。） 胸疼（胸中隐隐痛。）数实呈。（肺痿脉数尤在泾云。葶苈苦寒。入肺泄气闭。加大枣甘温以和药力。与皂荚丸之饮以枣膏同法。

　　卷三　肺痿肺痈咳嗽上气方

　　桔梗汤

　　治肺痈咳而胸满。振寒脉数。咽干不渴。时出浊唾腥臭。久久吐脓如米粥者。此汤桔梗（一两。） 甘草（二两。）

　　上以水三升。煮取一升。分温再服。则吐脓血也。

　　歌曰 脓如米粥肺须清。毒溃难支药要轻。甘草二兮桔一两。土金合化得生生。

　　元犀按。肺痈尚未成脓。用葶苈泻之。今已溃后。用此汤排脓解毒。宜缓治。不可峻攻也。余解见长沙方歌括。

　　卷三　肺痿肺痈咳嗽上气方

　　越婢加半夏汤

　　治咳而上气。此为肺胀。其人喘。目如脱状。脉浮大者。此汤主之。

　　麻黄（六两。） 石膏（半斤。） 生姜（三两。） 大枣（十二枚。） 甘草（二两。） 半夏（上六味。以水六升。先煮麻黄。去上沫。内诸药。煮取三升。分温三服。

　　歌曰 风水多兮气亦多。水风相搏浪滔滔。全凭越婢平风水。加夏半升奠巨波。

　　元犀按。此肺胀。原风水相搏。热气奔腾。上蒸华盖。走入空窍。故咳而上气喘目如脱状证脉浮大者。风为阳邪。鼓荡于其间故也。方用麻黄、生姜直攻外邪。石膏以清内热。甘草、

　　卷三　肺痿肺痈咳嗽上气方

　　小青龙加石膏汤

　　治肺胀咳而上气。烦躁而喘。脉浮者。心下有水。此汤主之。

　　小青龙方见痰饮咳嗽。再加石膏二两。即此方也。

　　歌曰 小龙分两照原方。二两膏加仔细详。水饮得温方可散。欲除烦躁藉辛凉。

　　尤在泾云。此亦内邪外饮相搏之证。但兼烦躁则挟有热邪。特加石膏。即大青龙例也。

　　然心下有水。非温药不得开而去之。故不用越婢加半夏。而用小青龙加石膏。寒温并进。水热俱捐。于法为尤密矣。魏念庭云。师为肺冷而干燥将痿者。立甘草干姜汤一方。为肺热而枯焦立射立浓又为膏一可成弃之。益见济人无己之苦心也。

　　卷三　附方

　　外台炙甘草汤

　　（方出千金。见血痹虚劳。歌见长沙方歌括。） 治肺痿涎唾多。心中温温液液元犀按。肺痿涎唾多心中温温液液者。心阴不足也。心阴不足则心阳上炽。势必克金而成肺余义见伤寒论。不再赘。

　　卷三　附方

　　千金甘草汤

　　（歌解见长沙方歌括。）

　　甘草一味。以水三斗。煮减半。温分三服。

　　千金生姜甘草汤 治肺痿咳唾涎沫不止。咽燥而渴。

　　生姜（五两。） 人参（三两。） 甘草（四两。） 大枣（十五枚。）

　　上四味。以水七升煮三升。分温三服。

　　歌曰 肺痿唾涎咽燥殃。甘须四两五生姜。枣枚十二参三两。补土生津润肺肠。

　　元犀按。中者土也。土能生金。金之母。即资生之源也。夫肺痿咳唾涎沫不止。咽燥而渴者。是中土虚。水气逆。阻其津液不能上滋也。方用生姜甘草汤者。君生姜破阴行阳。蒸津液上令土旺则生金制水矣。

　　卷三　附方

　　千金桂枝去芍药加皂荚汤

　　治肺痿吐涎沫。

　　桂枝 生姜（各三两。） 甘草（三两） 大枣（十二枚。） 皂荚（一枚。去皮子。

　　炙焦。）

　　上五味。以水七升。微火煮取三升。分温三服。

　　歌曰 桂枝去芍本消阴。痰饮挟邪迫肺金。一个皂驱粘腻浊。桂枝运气是良箴。

　　元犀按。非辛温之品。不能行阳运气。非甘润之品。不能补土生津。君以姜、桂之辛温。

　　行阳消阴。佐以大枣、甘草之甘润。补阴生液。若夫开壅塞。涤污垢。以净其涎沫者。则皂荚丸

　　卷三　附方

</div>
    <div class="pagination">
<a href="金匮方歌括_page8.html">上一页</a><span>...</span><a href="金匮方歌括_page4.html">4</a><a href="金匮方歌括_page5.html">5</a><a href="金匮方歌括_page6.html">6</a><a href="金匮方歌括_page7.html">7</a><a href="金匮方歌括_page8.html">8</a><span class="current-page">9</span><a href="金匮方歌括_page10.html">10</a><a href="金匮方歌括_page11.html">11</a><a href="金匮方歌括_page12.html">12</a><a href="金匮方歌括_page13.html">13</a><a href="金匮方歌括_page14.html">14</a><span>...</span><a href="金匮方歌括_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
