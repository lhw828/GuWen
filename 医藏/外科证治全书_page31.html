<!DOCTYPE html>
<html>
<head>
    <meta charset="UTF-8">
    <title>外科证治全书 - 第 31 页/共 62 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科证治全书 - 第 31 页/共 62 页</h1>
    <div class="content">　　卷三　后阴证治（计六证）

　　筋脉

　　后阴，（即肛门。）手太阴肺、手阳明大肠所主之地。

　　尻，（尾 骨曰尻。）足少阳胆经结尻。

　　臀，（尻旁大肉。）足太阳膀胱脉贯臀，筋亦结臀。

　　卷三　后阴证治（计六证）

　　痈疽就简

　　鹳口疽、坐马痈、生尾尻高骨尖处。臀痈、臀疽、生臀肉浓处。上马痈、下马痈，生臀肉之上，分左右。左为上马，右为下马。俱按阳痈阴疽则例治法。

　　卷三　后阴证治（计六证）

　　痈疽就简

　　脏毒者，醇酒浓味，勤劳辛苦，蕴毒流注肛门，结成肿块。其证有内外虚实之别，发于外者椎，脉数有力，此属实热易治，用四顺清凉饮、内消沃雪汤通利大小便，外用田螺水搽之。

　　发于内者，在肛门内结肿，刺痛如椎，大便虚秘，小便淋漓，或咳嗽生痰，或寒热往来，遇夜则尤甚，脉数无力，此属阴虚，湿热渗注难治，用四物汤加焦黄柏、知母、甘草、木通，兼六味地黄丸调治自安。元气虚陷及溃脓水者，用补中益气汤加地黄、槐花、天花粉，或兼六味地黄汤，早晚轮服。

　　四顺清凉饮连翘 赤芍 防风 当归 山栀仁 生甘草 槟榔 木香（各一钱） 大黄（二钱，炒）

　　上酒水各半煎。

　　内消沃雪汤青皮 陈皮 制乳香 制没药 当归 丹皮 甘草节 广木香 皂角刺 穿山甲 山栀浙贝（各一钱五分）

　　上酒水各半煎服，便秘者加大黄。

　　田螺水用大田螺一个，刀尖挑起螺靥，入冰片末五厘，平放瓷盘内待片时，螺窍渗出浆水，用鸡翎蘸点患处。（按此方治痔肿外痛亦妙。）

　　四物汤（通用二十三。）

　　补中益气汤（通用三十。）

　　六味地黄丸（通用四十三。）

　　卷三　后阴证治（计六证）

　　痈疽就简

　　（附痔漏。）

　　一、痔疮有患肛门内者，有患肛门外者。其肛门边生出数疮，肿而突出，脓溃即散者为牝痔。肛门边露出如珠状，如鼠奶，淋血流脓者为牡痔。肠口颗颗发 ，且痛且痒血淋漓者为脉痔。肛门内结核、出血，发寒热，登厕则脱肛者为肠痔。肛门肿痛，遇怒即发，怒息即安者为气痔。酒醉即肿痛流血者为酒痔。同房后，即肿痛发者为色痔。每大便注有血不止者为以致木乘火势而侮金，或炙爆浓味过多，或劳伤元气，阴虚火炽，皆成斯疾。未破曰痔，已破曰漏，生管者难治。久病咳嗽而生痔者，多致不救。皆宜戒房劳，忌河豚、海腥、辛辣、椒酒等物。

　　一、外痔用苏合膏涂患处，日二次，至愈乃止，内服牡痔丸。

　　一、内痔用枯痔散，用时令患者登厕，翻出肛外，侧卧，其痔尽出，勿使收入。亦有痔自翻，用杜枸根捣烂煎汁热熏温洗，或甘草汤、葱椒汤俱可。洗净，以洞天膏摊如菜碗大，中剪一孔，以四边剪开通于孔，孔烘熔，加于菌根贴放屁眼四边，围护好肉，诚恐上药时，致药汁淋于好肉耳。每取药一、二分入杯，津调，笔蘸拂菌之外面，四边各拂一次，菌之中心通连屁眼，大忌拂药。倘有流入，大痛难当。拂一两日，毒水流出，菌形渐缩而软，再拂一两护药如前法。三、四日之后，黄水出将尽，可用药一钱，内增朱砂一分，如前津调，日夜照拂，则菌缩小黑硬，再拂至菌根自落痊愈。内服槐花蕊。虚人先用八珍汤数剂，然后用上法治之。

　　一、痔已通肠，污从漏孔出者，用胡连追毒丸。如服后脓水反多者，药力到也，勿以为惧。待脓血追尽，用黄连闭管丸。

　　一、漏有管者，用黄连闭管丸，早晚服一次，重者四十日可愈。

　　一、有血箭痔生肛门，或成堵塞坠肿，每逢大便用力，则鲜血急流如箭，不论粪前粪后，由肠胃风热所致，生熟三黄汤主之。如唇白面色痿黄，四肢倦怠，属气血两虚，宜用十全大补汤去肉桂加柴胡、升麻倍参、 服之。外用自己小便洗之，或童便热洗更妙，其血自止。

　　一、有痔大如拳，贯于肠头，发则疼痛僵仆。先用荆芥汤洗之，次以艾灸其上三、五壮，如觉一道热气，贯入肠中，必大泻鲜血、秽血，一时顿觉痛甚，其疾乃愈。

　　一、有勤苦劳役之人及妇女辈，不能外治，则从内里服药，惟用补中益气汤，随证加减最妙地、槐花之类；下血加地榆、乌梅、黑荆芥之类；溃脓加黄芩、银花、生地之类；因产而患者，加桃仁、红花、川芎之类；泻而患者，加苍术、车前、熟地之类；因痢而患者，去黄加木香、黄芩、白芍之类。各推病因，以施加减，在人神而明之，不可胶柱鼓瑟。

　　痔漏世人治法，多用刀针挂线，徒受苦楚，而内毒未除，外口难长，经年累月，难奏功效，岂果漏疮之不可治乎，抑酒色之戒不严，而治之不得其法耳。惟以补中消其湿热之毒，则何漏之不可痊哉。方用青龟丸。

　　人有大便时，先泻血几许，而始便粪者，人以为便血病也，孰知肛门暗生血痔，日久变为遽泄，结成小痔不化，久则皮破血流，乃出于直肠之外，非出于直肠之中，系膀胱之血也。用清源散。

　　苏合膏苏合油 槐花（各一两，研粉） 猩胆末 冰片末（各五钱）

　　上研和入洞天嫩膏一两五钱和匀，固贮勿令泄气，临用取涂患上，日二次，至愈乃止。

　　枯痔药好白矾（四两） 生砒（四钱五分）

　　上研为细末，共入阳城罐内，（一法先将砒入罐底，次将矾末盖之。）外围炭火 之，至矾熔有烟起。烟即砒毒，人立上风，忌闻受其毒，俟烟尽矾枯，去炭冷定取出。将矾研极细如粉，每取一钱，加入飞过朱砂一分，研和听用。按此药只是借砒气于矾内，又有朱砂以解之。

　　地骨皮 大生地（各三两） 黄芩 丹皮（各一两五钱） 槐花（一两） 甘草 黄柏（各五钱，炒焦） 苍术（一两，炒焦）

　　上为末，白蜜为丸，每早晚各服五钱。

　　胡连追毒丸胡黄连（切片，姜汁拌炒，研末，一两） 刺 皮（炙，切片，再炒黄，研末，一两）

　　上共和一处研匀，软饭为丸，如麻子大，每服一钱，食前开水送服。

　　黄连闭管丸胡黄连（净末一两） 穿山甲（油炸） 石决明（ ） 槐花（各五钱，微炒）

　　上研细末，炼蜜为丸，如麻子大，每服一钱，空心清米汤下，早晚服两次。至重者，不过四僵蚕一方作蚕茧。）

　　退管丹方（存验。）

　　用黄荆条所结之子，取炙燥为末，每服五钱，黑糖拌，空心陈酒服。专治漏痔之管，服至管自退出方止。

　　生熟三黄汤生地 熟地（各二钱） 黄连 黄柏 黄芩 人参 白术 苍术 浓朴 陈皮 归身地榆 防风 泽泻 甘草（各一钱） 乌梅（一个）

　　上水煎温服。

　　青龟丸龟（一个） 茯苓（五两） 羊蹄后爪（四副，土炒） 穿山甲（五钱，土炒） 人参（二两）

　　干青（一两） 苡仁（六钱）

　　各为细末。将龟用石臼捣死，以药末拌之，饭内蒸熟，将龟肉与甲，火焙干为末，用蜜为丸独宿，戒酒色三月，倘服药时不断酒色，不能奏功。此方治漏去湿而不散气，败毒而不损血，医治多人，实有神效，非谬语也。

</div>
    <div class="pagination">
<a href="外科证治全书_page30.html">上一页</a><span>...</span><a href="外科证治全书_page26.html">26</a><a href="外科证治全书_page27.html">27</a><a href="外科证治全书_page28.html">28</a><a href="外科证治全书_page29.html">29</a><a href="外科证治全书_page30.html">30</a><span class="current-page">31</span><a href="外科证治全书_page32.html">32</a><a href="外科证治全书_page33.html">33</a><a href="外科证治全书_page34.html">34</a><a href="外科证治全书_page35.html">35</a><a href="外科证治全书_page36.html">36</a><span>...</span><a href="外科证治全书_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
