<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 33 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 33 页/共 122 页</h1>
    <div class="content">　　黄蜡（半两，要黄色者。一方，用七钱） 白矾（一两，要通明者，细研）

　　上熔化黄蜡和矾为丸，如梧桐子大。每服二十丸，渐加至三十丸，食远，用温白汤送下。

　　卷之二　内痈

　　胃脘痈

　　《素问》帝曰：人病胃脘痈者，诊当何如？岐伯曰：诊此者当候胃脉，其脉当沉细，沉细者气逆（《甲乙经》沉细作沉涩。）逆者人迎甚盛，甚盛则热。人迎者胃脉也，逆而盛则热聚于胃中而不行，故胃脘为痈也。（病能篇）

　　〔薛〕 《圣济总录》云：胃脘痈由寒气隔阳，热聚胃口，寒热不调，故血肉腐坏。以气逆于胃，故胃脉沉细。以阳气不得上升，故人迎热盛，令人寒热如虐，身皮甲错，或咳嗽，或呕脓唾血。若脉洪数脓成也，急排之；脉迟紧瘀血也，急下之。否则其毒内攻，腐烂肠胃矣。丹溪先生云：内疽者，因饮食之毒，七情之火，相郁而发，用射干汤主之。愚常以薏苡仁汤、牡丹皮散、太乙膏选用之，亦效。若吐脓血，饮食少思，助胃壮气为主，而佐以前法，不可专治其疮。一男子寒热作渴，不时咳吐，口内血腥，又五日吐脓，身皮甲错，用射干汤四剂，脓血已止，但气壅痰多，以甘桔汤而愈。一男子用射干汤之类将愈，但气喘体倦，发热作渴，小便频数，此肺气不足，用补中益气、山药、山茱、麦门、五味。时仲夏，更以生脉散代茶饮而愈。一妇人，素食浓味，吐脓已愈，但小便淋沥，此肺肾气虚，用补中益气加麦门、五味，及加减八味丸而愈。若膏粱之人，初起宜用清胃散。

　　射干汤 治胃脘痈，人迎脉逆而盛，嗽脓血，荣卫不流，热聚胃口成痈。

　　射干（去毛） 栀仁 赤茯苓（去皮） 升麻（各一两） 赤芍药（一两半） 白术（半两）

　　上为末。每服五钱，水二盏，煎至一盏，去渣，入地黄汁一合，蜜半合，再煎温服，不计时候。

　　复元通气散（《精要》） 治诸气涩，耳聋，腹痈，便痈，疮疽无头，止痛消肿。

　　青皮 陈皮（各四两） 甘草（三寸，生熟各半）

　　穿山甲（炮） 栝蒌根（各二两） 金银花 连翘（各一两）

　　上为细末，热酒调下。

　　芍药汤 治胃脘积热，结聚为痈。

　　赤芍药 石膏 犀角（镑） 麦门冬 荠 木通（各二两） 朴硝 升麻 玄参 甘草（生，各一两）

　　上 咀。每服五钱，水一盏半，煎八分，去滓，不拘时温服。

　　卷之二　内痈

　　心痈

　　凉血饮 即引兵先锋方。治心肺有热，或作寒热，口干好饮水，浑身疼，腹内作热，头面赤色。

　　内托散 即前锋正将方。治同上。兼用敷角洗贴。已溃多服加味十奇散。（以上并见肿疡门。）

　　卷之二　内痈

　　肾痈

　　八味丸 治肾虚嗜欲过度，外挟寒邪，发为痈肿，不可施以凉剂宜服。（方见溃疡门。）

　　加味十奇散 治同上。兼用葱白、橘叶、椒叶、猪蹄汤淋洗，仍贴金丝膏。（方见前肿疡门。）

　　卷之二

　　疔疮

　　疔疮者，以其疮形如丁盖之状而得名。皆生头面、四肢，发黄 中或紫黑，必先痒后痛，先寒后热，凡人一二日间恶寒发热，四肢沉重，心悸眼花，头疼体痛，稍异如常之证，须宜遍身寻认，如有小疮，与尝患之疮稍异，即是疔也。大抵起紫 者多，起堆核者少，发于手上者多，发于别处者少。生两足者，多有红丝至脐，生两手者，多有红丝至腋，生唇面口内者，多有红丝入喉，以针刺疮，不痛无血，是其候也。经云：膏粱之变，足生大疔。大抵多由恣食浓味，卒中饮食之毒，或感四时不正之气，或感蛇虫之毒，或感疫死牛马、猪羊之毒，或人汗入肉而食之，皆生疔疮，各宜审而治之，若呕逆直视，谵语如醉者，不可治矣。又有内疔一证与外疔之证大同，但疮形不现，过数日间有一处肿起者，即是内疔所发之处，但腹痛甚者，便须作内疔治之。不可缓也，缓则杀人。华元化云：疔有五色属五脏，红属心发于舌根，青属肝发于目下，黄属脾发于口唇，白属肺发于右鼻，黑属肾发于耳前。以种类言之，《千金方》、《外台秘要》、《神巧万全方》皆称一十三种，殆不止也。麻子疔，状如麻子而稍黑，四边微赤，多痒少痛，忌食麻子油、衣麻衣，并入麻田中行，穿麻布人。火疔发于顶门，或发于面，身热如火，状如汤火烧灼，疮头有黑 ，四边烟焰，又如赤粟米，忌火灸烧针烙。脾疔生于唇四白。眉疔生于眉。髭疔生于髭中。龙泉疔生于唇上。虎须疔生于唇下。鱼尾疔生于眼角外。颧骨疔生于颧骨上，亦名赤面疔，其状色白，顶陷如钱孔，鼻有紫色者大凶。耳疔生于耳中，亦名黑疔，连腮赤肿。鼻疔生于鼻内，痛引脑门，不能运气，鼻如大瓶，黑色者不治。颊疔生于面频骨尖高处。气疔形如气泡，感怒而生。腐疔色白有 ，三日内顶陷，状如初灸疮，因夏月造豆腐时，人汗滴于内食之而生，忌食豆腐。鬼疔因中阴邪之毒而生，瓜藤疔延蔓无数，忌瓜田中行。石疔皮肉相连，坚硬如石，刺之不入，肉微痛，忌砂砾。盐肤疔大如匙面，四边皆赤，有黑点如粟粒起，忌食咸物。水洗疔状如钱形，或如钱孔疮，头白里黑 ，汁出而中硬，极痒透骨，搔则快然，忌水洗、渡河及饮浆水。浮沤疔其状圆曲少许不合，长而狭如薤叶大，内黄外黑，黑处刺不痛，黄处刺则痛。三十六疔，其状头黑浮起，形如黑豆，四畔起大赤色，今日生一明日二，后日三乃至十。若满三十六，药所不能治。未满者可治，俗名黑 。忌嗔怒蓄积愁恨。猪疔形圆而小，疮口内有油。羊疔，形长而白色。牛疔形圆而小，疮内无油， 起掐不破，有寒热。狗疔色赤而长，或带尖，与牛疔同，无忌，不杀人。驴马疔其状三角，顶上有黑点，根脚有赤色，或突起。水疔状如水泡，因饮隔宿水而生，忌饮水。脐疔生于脐。胁疔生于胁，刀镰疔状如薤叶。长寸许，肉黑如烧烙，忌刀针。暗疔生两腋下而无头，但腋下坚硬，四肢拘急，寒热大作。阴囊肿痛，睾丸附生突兀如疔，寒热并作，亦名暗疔。寸疔生手指骨节间。虎口疔生合谷穴，鱼脐疔状如鱼脐。茱萸疔中凹边突。蛇眼疔头黑皮浮，形如小豆，状似蛇眼，忌恶眼看，并嫉妒人之见之，及触毒药。红丝疔一名血箭疔，一名赤疔，一名红演疔。生于舌根下，或生头面，或生手足骨节间，其证最急，宜迎其经刺出恶血则愈，稍迟毒瓦斯攻心，呕哕迷闷者死。若丝近心腹者，就于丝尽处刺出恶血，更挑破初起疮头，以泄其毒。芝麻疔走注不定，遍身疼痛，不能转侧。烂疔溃出脓水，大如匙面，色稍黑，有白斑，忌沸汤、热食、烂物。雌疔疮头稍黄向里 ，亦似灸疮，四面 浆起，心凹色赤大如钱孔，又有一枚在他处，以水 之，则见大，忌房事。雄疔其状头黑 突起；四畔仰， 浆起有水出，色黄，大如钱孔，忌房事。黄疔有眼在皮，发如齿龈之色，手足麻木，涎出不语者死。黑疔状如黑 。樱桃疔状如樱桃。蛇头疔生手指头两旁，状如蛇头，甚腥秽紫黑色，痛引心，有溃烂脱落者。足面疔，状如粟米，痒极入骨，急隔蒜灸之。大抵如豆，如臼，如箔金，如茱萸，如石榴子。或发疹搔破，而青黄赤色汁出；或衣物触着而疼痛，忽生或白而肿实；或赤而浮虚，其状不一。初觉顶不起者，急隔蒜灸之。灸而有 者吉，无 者凶；服汗剂得汗则生，无汗则死。刺出紫血者危，出黑血者死。缓者一日疮顶 色微白，二日色大白，三日色微紫，四日色真紫，皆缓之候也。急者五日色微青小紧，六日色深青大紧，七日色黑，其形如鱼脐，或如灸疮之状，皆急之候也。凡生疔疮，身热头疼，手足温和，饮食如常，疔之四围赤肿，名曰护场可治。凡生疔疮，眼白睛痴不转，渴欲饮水，内热疮盛，唇舌青，卧床不能起，五心肿，头晕眼花，气粗食不进，脉伏谵语恶心，腹痛冷汗出，手足冷，滑泄无度，疔之四围无赤肿，名曰不护场，不可治。疮证急者有应，如生一疔之外，别处肉上再生一小疮，即是有应，可用针挑破，护场疮四围有赤肿。生多疮者，谓之满天星，饮食如常，头痛身热，手足温。疮证凶者无应，别处肉上无疮不护场，疔四围无赤肿。腹痛甚者，有内疔。若毒入心腹，眼黑如见火光，烦闷呕逆，恍惚痴眠，瞳人不动，赤脉贯睛，胸胁赤肿，疮陷不起发，皆死候也。凡疔疮必有红丝路，急用针于红丝所至之处出血及刺疔头四畔出血。若针之不痛，或无血者，以针烧红频烙患处，以痛为度。若下部所患，多宜隔蒜灸之，痛则灸至不痛，不痛则灸至痛。若灸之而不痛者，宜明灸之，及针疔四畔出去恶血，却以棱针深刺破疔头，疮口用海马拔毒散敷之，或雄矾丹敷之，待疔四围发黄 ，浮肿知痛为佳。若疔未发，用火针四畔乱刺，如有红丝脉尽处，亦以火针三向刺断，如此样刺了，即敷药。若疔不痛不发者，用艾火于疔疮上灸之三壮，候疮边起黄，发后方可贴膏药。凡疔肿皆刺中心至痛，又刺四畔令出恶血，去血敷药，药气入针孔佳。

　　图　若不针透，疮内不得力也，若起紫 初然，切不可针破，服药赶出， 自破出血水为妙。若服药 又不破，方以针挑破无妨。若起紫 肿痛者，以万病解毒丸外涂、内服。若成脓不干者，以米醋调铁锈涂之，自然凸出，脓水即干。多有患此不觉而暴死者，用灯照看，遍身有小疮即是。疔毒宜灸疮处，候苏更服败毒药，并追疔夺命汤。若内疔之证，用化毒丸置舌上，含化出涎，或只用蟾酥一粒，重者二粒，置病患舌上含化，化后良久，用井水漱去毒涎为妙。若牙关紧急，及喉内患者，并宜含蟾酥丸，或朱墨丸，良久用井水漱去，更宜服二丸，少停又眼二丸，又服夺命丹，或雄黄丸，通利一行，得利为度，又用霹雳火汗之，再用前药调之。或初生一个，次生二个，逐渐流注者，急将初生者，用铁筒拔毒膏点破，消蚀恶肉，即不流注，却以油发、蛇蜕、土蜂房、皂角刺，各另烧存性等分，白芨减半为末 之，以平疮口，此即前所谓三十六疔者也。其鱼脐疔疮，头深黑，破之黄水渗出，四畔浮浆，其毒尤甚，通用前法，及服万病解毒丸，以清心行血。治法：表实者宜解表，以荆防败毒散、追疔夺命汤。初发之时，必发热身疼，此乃毒瓦斯在表，故发表则毒从毛腠而出。里实者宜攻里，以救命追黄汤、连翘攻里散。表证皆罢，毒瓦斯入里，口渴便秘，毒在内也，故攻里则毒从脏腑而出。表里俱实者，宜解表和里，以化毒消肿和里散，加紫河车、独脚莲、紫金藤、苦花子。其证发热身疼，口渴便秘，乃表里俱见，故攻发并用也。肿势盛，脉浮数者，宜散之，蟾酥丸、返魂丹。毒势盛，脉沉实者，宜下之，夺命丹、万病解毒丸。无表里证，服散毒消毒药，后以复元通气散，加麝香少许。虚弱人，以五香连翘汤合十宣散，稍虚者，只以人参败毒散。（按：五香连翘汤，乃温热走窜之药，即是虚人，岂其所宜！当用薛氏法为长。）疔毒拔出，用金银白芷散、十宣散调理，未溃者，不须此药。初发恶寒发热，或拘急，或头疼，或寒热交作，或肢体重痛，或大便秘结，宜以败毒散加防风、荆芥、连翘、黄芩、青木香、金银花、天花粉、大黄、生地黄。若无恶寒，但发热者，可服劫瘴消毒散、十神散、万全散。若表证皆罢，毒瓦斯入里者，可用雄黄丸。怯弱之人不可用峻利药攻之，宜隔蒜灸五十壮，以人参败毒散数剂。若生道远位僻之处，非峻利则药力不到；若以峻利，则胃气先伤，虚虚之祸有所不免，不若灸之为宜。疔疮四畔红赤渐散，开阔走胤不止，此名疔疮走黄，宜以通圣消毒散，通利两三行，次去大黄、朴硝，调理而愈，或解毒消瘴散，亦可用之有效，此宜作瘴气治之无误。疔疮肿硬脉数，烦躁喜冷，口渴便秘，宜以连翘攻里散一服，次用蟾酥丸。若兼有表邪者，以荆防败毒散加金银花、天花粉、大黄、连翘。脉实有热更加黄连、黄芩、或只加苦花子退热，治瘴之妙药也。若因剥割疫死牛马猪羊，瞀闷身冷，遍体俱有紫泡，此疔毒也，急灸泡处，良久遂苏，即以人参败毒散加防风、荆芥，投之。

　　若忽然恶寒作呕，肩臂麻木，手心瘙痒，遂瞀闷不自觉知，但有一泡，此疔毒也，急灸五十壮而苏，又五十壮知痛，投以荆防败毒散而愈。古人谓：暴死多是疔毒。急用灯照遍身，若有小疮紫泡异常者即是，急灸其疮，但是胸腹温者，可救。若因开割瘴死牛马猪羊之毒，或食其肉致发疔毒，或在手足，或在头面，或在胸腹，或在胁肋，或在背脊，或在阴胯，或起紫泡，或起堆核肿痛，创人发热烦闷，头疼身痛，骨节烦疼，先用天马夺命丹，次用四神丸、解毒消瘴散，次以七神散，又以万病解毒丸、劫瘴消毒散，兼服朱墨丸，并用祛瘴散，多用毛屎梯根磨水服，或仙人薯根磨水服。如不热磨酒服，大热不退者，宜用退热消毒饮，又要以箍瘴散箍住，不使走胤。又以洗瘴散淋洗，次以刷瘴散涂刷。若成疮，以 瘴散 之，好膏药贴之。若患疔疮，始初不觉，不曾用前法出汗，过数日外证皆罢。或在胸腹之间，或在胸之下肿起，此乃毒瓦斯入里所致，用霹雳火治之；若服当归散，外证不解者，亦急用霹雳火发散。若疔疮在两胁间，毒瓦斯欲奔心，乃危急之证也。可急于疮尖上，用艾柱灸三五壮，仍于灸穴前后左右，针出少血，灸疮四围有疮起吉，无 凶。若疔在虚软不便处，不可用针，只可用松针法，针断红丝路。若生两胯间，毒瓦斯欲奔肾者，用松针法于两胯红丝路尽处，针断出血。若生头面上者，可于项间红丝路尽处，针断出血。若各处红丝路，亦有不现者，亦可以消，详用松针法针之。凡用松针者，盖因红丝路不现，无可下针故用此法，于项下、胁下、腋胯，虚软之处针断红丝路，不使毒瓦斯攻心、攻肾而已。若手足厥冷，六脉俱绝者，此毒瓦斯已深，气血为毒瓦斯所并，不能通流，故体冷而脉不见，宜木香流气饮连进数服，气血通流，脉自回矣，然后根据法治之，万不失一。内疔之证与外疔并同，亦发寒热，头疼身痛，但疮形不现，不过数日，胸背、腹胁、头面、手足间，或有一处肿起，即内疔所发之处，急用霹雳火如前，不护场，汗法于肿处出汗。若身体寒热，虽未有肿起，但腹痛甚者，便须作内疔证，用后法治之，不可缓也。治内疔蟾酥须于取时，用桑叶小钱大，入蟾酥捣和得所，丸如珍珠大，阴干用。

　　〔治验〕张嗣伯尝闻屋中呻吟声，曰：此劳甚重。乃往视之，见一老姥称体痛，而处处有黯黑无数。张还，煮斗余汤送令服之，服讫，痛势愈甚，跳投床者无数。须臾，所黯处皆拔出钉，长寸许，以膏涂疮口，三月而复。云此名钉疽也，罗谦甫曰：丙午岁，予居 城，人多患疔疮。县尹董公谓予曰：今岁患疔疮者极多，贫民无力医治，近于史侯处得数方，用之者无不效，官给药钱，君当舍手治之，遂诺其语。董公榜示通衢，命予施药，如此一年全活甚众，其用保生锭子、千金托里散、神圣膏药、破棺丹，凡四方。郭氏治一妇，年近六十，右耳下天窗穴间，患一疔疮。其头黑靥，四边泡起，黄水时流，浑身麻木，发热谵语，时时昏沉，六脉浮洪，用乌金散汗之。就以 针，先刺疮心不痛，周遭再刺十余下紫黑血出，方知疼痛，就将寸金锭子 入疮内，外用提丁锭子放于疮上，膏药贴护。

　　次日汗后，精神微爽，却用破棺丹下之，病即定。其疔溃动后，用守效散贴涂，红玉锭子之，八日其疔自出矣。兹所谓审脉证汗下之间，治以次第如此，视彼不察脉证，但见发热谵语，便投凉药与下，或兼以香窜之药遂致误人者，径庭矣。薛己治一妇，左手指患疔麻痒，寒热恶心，左半体皆麻，脉数不时见。曰：凡疮不宜不痛，不可大痛，烦闷者不治，今作麻痒，尤其恶也。用夺命丹二服，不应。又用解毒之剂，麻痒始去，乃作肿痛，薛曰：势虽危所喜作痛，但毒瓦斯无从而泄，乃针之，诸证顿退，又用解毒之剂而瘥。苏痒，盛原博，掌后患疔，红丝至腕，恶寒发热，势属表证，与夺命丹一服，红丝顿消，又用和解之剂，大势已退。彼又服败毒药，发渴发热，红丝仍见，脉浮大而虚，此气血受伤而然，以补中益气汤主之而愈。盖夺命既服，疮邪已散。而复用败毒之剂，是诛伐无过，失《内经》之旨矣。一儒者患疔，元气素弱。薛补其气血，出脓而愈。后因劳役疮痕作痒，乃别服败毒散一剂，以致口噤舌强，手足搐揉，痰涎上涌，自汗不止，此气血复伤而复痉也。用十全大补，加附子一钱，灌服而苏。一男子患疔，服夺命汤汗不止，疮不痛，热不止，便不利，此汗多亡阳而真气伤矣。用参 、归术、芍防、五味二剂，诸证悉退，惟以小便不利为忧。薛曰：汗出不利小便，汗止则阳气复而自利矣，仍用前药，去防风，加麦冬，倍用黄芩、当归，四剂而便行，疮溃而愈。表甥居富，右手小指患疔色紫。或云：小疮针刺出血，敷以凉药，掌指肿三四倍，黯而不痛，神思昏愦，烦躁不宁，此真气夺而邪气实也，先以夺命丹一服，活命饮二剂稍可，薛因他往，或遍刺其手，出鲜血碗许，肿延臂腕， 大如瓠，手指肿数倍，不能溃。薛用大剂参 、归术之类，及频灸遍手而肿渐消，但大便不实，时当泄气，此元气下陷，以补中益气加骨脂、肉蔻、吴茱、五味，大便实而气不泄，又日以人参五钱，麦冬三钱，五味二钱，水煎代茶饮之，又用大补药五十余剂而渐愈。此证初若不用解毒之剂，后不用大补之药，欲生也难矣。一人年二十，唇患疔四日矣，有紫脉自疮延至口内，将及于喉。薛曰：此真气虚而邪气实也。若紫脉过喉则难治矣，须针紫脉，并疮头出恶血，以泄其毒则可。乃别用解毒之剂，头面俱肿，求治甚笃。薛曰：先日之言不诬矣。诊其脉洪数，按之如无，口内肿胀，针不能入，为砭面与唇出黑血碗许，势虽少退，略进汤，终至不起。都宪张恒山，左足指患之，痛不可忍，急隔蒜灸三十余壮，即能行步。欲速愈，或用凉药敷贴，遂致血凝肉死，毒瓦斯复炽。再灸百壮，服活命饮，出紫血毒，才得解，脚底通溃，腐筋烂肉甚多。

　　将愈，误用生肌药，反助其毒，元气亏损而不能愈。薛治以托里药，喜其禀实，客处三月余方愈。大凡疔患于肢节，灸法有回生之功，设投以凉剂收敛，腠理隧道壅塞，邪气愈甚，多致不起。若毒未尽，骤用生肌，轻者反增溃烂，重者必致危亡。一男子足指患疔，肿 痛赤，用隔蒜灸、人参败毒散加金银花、白芷、大黄，二剂痛止。又用十宣散加天花粉、金银花，去桂，数剂而愈。濮阳传云：万历丁亥，金台有妇人，以羊毛遍鬻于市，忽不见。继而都人身生泡瘤渐大，痛死者甚众，瘤内惟有羊毛。道人传一方，以黑豆、荞麦为粉，涂擦，毛落而愈。名羊毛疔。

　　荆芥败毒散（方见肿疡。）加菊花叶妙，鲜者捣汁，入药尤良。

　　治疔疮黄连 羌活 青皮 白僵蚕 防风 独活 蝉蜕 细辛 赤芍药 甘草节 独脚茅（各等分）

　　上 咀。每服五钱，先将一服，入泽兰叶少许，姜十钱重同擂烂，热酒和服。然后用酒、水各半盏，姜三片煎服。病势退减后，再加大黄少许煎服，略下一二行，荡去余毒。

　　更用白梅、苍耳子，研烂贴疮上，拔去根脚。

　　卷之二　疔疮

　　发表

　　二活散羌活 独活 当归 乌药 赤芍药 金银花 连翘 天花粉 甘草节 白芷（各四钱半） 红花 苏木荆芥 蝉蜕 干葛（各三钱） 檀香（二钱）

　　上为细末。每服三钱，煎苍耳汤调下。

　　夺命丹 治疔疮发恶心及诸恶疮。

　　蟾酥（干者，半钱，酒化） 朱砂（水飞，三钱） 轻粉（五分） 枯矾 寒水石（水飞，各一钱） 铜绿（一字） 麝香（一字） 海羊（二十个，研。即蜗牛也，不用亦效）

　　上件为细末。将海羊另研为泥，和药一处，丸如绿豆大。如丸不就，加好酒成之。病轻者一丸二丸，重者三丸，未效再服。服时嚼葱白一大口极烂，置手心，放药丸于葱内裹合，以热酒送下，暖处卧，取汗出为效。忌冰水。薛氏，铜绿、麝香、没药、乳香各一钱。

　　返魂丹（《瑞竹》） 治十三种疔。

　　朱砂 胆矾（各一两半） 血竭 铜绿 蜗牛（生用） 雄黄 枯白矾（各一两） 轻粉 没药蟾酥（各半两） 麝香（少许）

　　上将蜗牛、蟾酥研烂，余药为细末，同研和丸，如鸡头大。每服一丸，令病患先嚼葱白三寸，吐在手心，将药丸裹在葱白内，用热酒一盏吞下，如重车行五里许，有汗出即瘥。如不能嚼葱，研烂裹下极效。

　　又返魂丹 经云：汗之则疮愈。必用此药汗之。

　　乳香 没药 辰砂 雄黄（各一钱半） 轻粉 片脑 麝香（各五分） 海羊（即蜗牛也，不拘多少） 蟾酥 青黛 粉草 硼砂（各一钱）

　　上为细末，用海羊捣膏为丸。如难丸，加酒面糊些少，丸如弹子大。每服一丸，兼生葱头二三个，细嚼咽下。疔肿及痈肿，毒瓦斯入膈者，得微汗即解。一方，加铜绿、寒水石、轻粉、枯矾各一钱重。

　　飞龙守命丹 治疔疮、发背、脑疽、乳痈疽、附骨疽、一切无头肿毒、恶疮服之，便有头。不痛者服之便痛。已成者，服之立愈。此乃恶证药中至宝，病危者服之立可矣，万无一失。此乃家传之秘方，一生受用，不敢轻泄，神速之验，即愈立效。

</div>
    <div class="pagination">
<a href="证治准绳疡医_page32.html">上一页</a><span>...</span><a href="证治准绳疡医_page28.html">28</a><a href="证治准绳疡医_page29.html">29</a><a href="证治准绳疡医_page30.html">30</a><a href="证治准绳疡医_page31.html">31</a><a href="证治准绳疡医_page32.html">32</a><span class="current-page">33</span><a href="证治准绳疡医_page34.html">34</a><a href="证治准绳疡医_page35.html">35</a><a href="证治准绳疡医_page36.html">36</a><a href="证治准绳疡医_page37.html">37</a><a href="证治准绳疡医_page38.html">38</a><span>...</span><a href="证治准绳疡医_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
