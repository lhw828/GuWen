<!DOCTYPE html>
<html>
<head>
    <meta charset="UTF-8">
    <title>证类本草 - 第 66 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 66 页/共 244 页</h1>
    <div class="content">　　冬灰

　　味辛，微温。主黑子，去疣（音尤）息肉，疽蚀疥瘙。一名藜灰。生方谷川泽。

　　陶隐居云：此即今浣衣黄灰尔，烧诸蒿、藜，积聚炼作之，性亦烈，又荻灰尤烈。欲销黑志、疣赘，取此三种灰和水蒸以点之即去，不可广用，烂人皮肉。唐本注云：桑薪灰，最入药用，疗黑子、疣赘，功胜冬灰。用煮小豆，大下水肿。然冬灰本是藜灰，余草不真。又有青蒿灰，烧蒿作之。柃灰，烧木叶作。并入染用，亦堪蚀恶肉。柃灰一作苓字。臣禹锡等谨按陈藏器云：桑灰，本功外，去风血症瘕块。又主水阴淋，取酽汁作食，服三、五升。又取鳖一头，治如食法，以桑灰汁煎如泥，和诸症瘕药重煎，堪丸，众手捻成。日服十五丸，症瘕癖无不瘥者。其方文多，不具载。

　　图经文具锻石条下。

　　衍义曰：冬灰，诸家只解灰而不解冬，亦其缺也。诸灰一烘而成，唯冬灰，则经三、四月方彻炉。灰既晓夕晓灼，其力得不全燥烈乎？而又体益重。今一 而成者体轻，盖火力劣，故不及冬灰耳。若古紧面少容方中，用九烧益母灰，盖取此义。如或诸方中用桑灰，自合根据本法。既用冬灰，则须尔。《唐本》注云：冬灰本是藜灰，未知别有何说。又汤火灼，以饼炉中灰细罗，脂麻油调，羽扫，不得着水，仍避风。

　　卷第五

　　青琅

　　青琅 　味辛，平，无毒。主身痒，火疮，痈伤，白秃，疥瘙，死肌，侵淫在皮肤中。煮炼服之，起阴气，可化为丹。一名石珠，一名青珠。生蜀郡平泽。采无时。（杀锡毒，得水银良，畏鸡骨。）

　　陶隐居云：此《蜀都赋》所称青珠黄环也。黄环乃是草，苟取名类而种族为乖。琅 亦是昆山上树名，又《九真经》中大丹名也。此石今亦无用，唯以疗手足逆胪（音闾）。化丹之事，未的见其术。唐本注云：琅 乃有数种色，是琉璃之类，火齐宝也。且琅 五色，其以青者，入药为胜。今出 （音髓）州以西乌白蛮中及于阗国也。臣禹锡等谨按陈藏器云：琉璃，主身热目赤，以水浸令冷熨之。《韵集》曰：火齐珠也。《南州异物志》云：琉璃本是石，以自然灰理之可为器，车渠、玛瑙并玉石类，是西国重宝。《佛经》云：七宝者，谓金、银、琉璃、车渠、玛瑙、玻璃、真珠是也。或云珊瑚、琥珀。今玛瑙碗上刻镂为奇工者，皆以自然灰又昆吾刀治之，自然灰，今时以牛皮胶作假者，非也。日华子云：玻璃，冷，无毒。

　　安心，止惊悸，明目，摩翳障。

　　图经曰：青琅 ，生蜀郡平泽。苏恭注云：琅 乃有数种，是琉璃之类，火齐宝也。琅五色，其以青者入药，为胜，出 （音随）州以西乌白蛮中及于阗国也。今秘书中有《异鱼图》载，琅 青色，生海中，云海人于海底以网挂得之，初出水红色，久而青黑，枝柯似珊瑚而上有孔窍如虫蛀，击之有金石之声，乃与珊瑚相类。其说不同，人莫能的识。谨按《尚书·禹贡》：雍州厥贡球琳琅 。《尔雅》云：西北之美者，有昆仑墟之球琳琅 焉。孔安国、郭璞皆以为石之似珠者。而《山海经》云：昆仑山有琅 ，若然是石之美者，明莹若珠之色，而其状森植耳。大抵古人谓石之美者多谓之珠。《广雅》谓琉璃、珊瑚，皆为珠是也。故《本经》一名青珠。而左太冲《蜀都赋》云：青珠黄环。黄环是木，然引以相并者，亦谓其美如珠，而其类实木也。又如上所说，皆出西北山中，而今图乃云海底得之。盖珍瑰之物，山海谷俱产焉。今医方家亦以难得而稀用也。

　　唐本余：味甘。

　　衍义曰：青琅 ，《书》曰：三危既宅。三危，西裔之山也，厥贡唯球琳琅 。孔颖达以谓琅石似玉。《新书》亦谓三苗、西戎。《西域记》云：天竺国正出此物。陶隐居谓为木，名大丹名。既是大丹名，则《本经》岂可更言煮炼服之。又曰：可化为丹。陶不合远引，非此琅也。《唐本》注云：是琉璃之类。且琉璃火成之物，琅 又非火成。《经》曰：生蜀郡平泽，安得同类言之，其说愈远。且《佛经》所谓琉璃者，正如鬼谷珠之类，乃火成之物也，今人绝不见用。

　　卷第五

　　自然铜

　　自然钢　味辛，平，无毒。疗折伤，散血止痛，破积聚。生邕州山岩中出铜处，于坑中及石间采得，方圆不定，其色青黄如铜，不从矿炼，故号自然铜。（今附）

　　臣禹锡等谨按日华子云：自然铜，凉。排脓消瘀血，续筋骨，治产后血邪，安心，止惊悸图经曰：自然铜，生邕州山岩中出铜处，今信州、火山军皆有之，于铜坑中及石间采之，方圆不定，其色青黄如铜，不从矿炼，故号自然铜。今信州出一种，如乱铜丝状，云在铜矿中，山气熏蒸，自然流出，亦若生银，如老翁须之类，入药最好。火山军者，颗块如铜，而坚重如石，医家谓之 石，用之力薄。采无时。今南方医者说，自然铜有两、三体：一体大如麻黍，或多方解，累累相缀，至如斗大者，色煌煌明烂如黄金、 石，最上；一体成块，大小不定，亦光明而赤；一体如姜、铁矢之类。又有如不冶而成者，形大小不定，皆出铜坑中，击之易碎，有黄赤，有青黑者，炼之乃成铜也。据如此说，虽分析颇精，而未见似乱丝者耳。又云：今市人多以 石为自然铜，烧之皆成青焰如硫黄者是也。此亦有二、三种：一种有壳如禹余粮，击破其中光明如鉴，色黄类硫石也；一种青黄而有墙壁，或纹如束针；一种碎理如团砂者，皆光明如铜，色多青白而赤少者，烧之皆成烟焰，顷刻都尽。今药家多误以此为自然铜，市中所货往往是此。自然铜用多须 ，此乃畏火，不必形色，只此可辨也。

　　雷公云：石髓铅即自然铜也。凡使，勿用方金牙，其方金牙真似石髓铅，若误饵，吐煞人。

　　石髓铅，色似干银泥，味微甘。如采得，先捶碎，同甘草汤煮一伏时，至明漉出，摊令干。

　　入臼中捣了，重筛过，以醋浸一宿，至明，用六一泥泥瓷合子，约盛得二升以来，于文武火中养三日夜，才干便用盖盖了，泥用火 两伏时，去土抉盖，研如粉用。若修事五两，以醋两镒为度。丹房镜源云：可食之自然铜，出信州铅山县银场铜坑中，深处有铜矿，多年矿气结成，似马 勃，色紫重，食之苦涩，是真自然铜。今人只以大碗石为自然铜，误也。别说云：谨按今辰州川泽中出一种形圆似蛇含，大者如胡桃，小者如栗，外青皮黑色光润，破之与石无别，但比 石不作臭气尔，入药用殊验。

　　衍义曰：自然铜，有人饲折翅雁，后遂飞去。今人打扑损，研极细，水飞过，同当归、没药各半钱，以酒调，频服，仍以手摩痛处。

　　卷第五

　　金牙

　　金牙　味咸，无毒。主鬼疰，毒蛊，诸疰。生蜀郡，如金色者良。

　　陶隐居云：今出蜀汉，似粗金，大如棋子而方。又有铜牙亦相似，但外色黑，内色小浅，不入药用。金牙唯合酒、散及五疰丸，余方不甚须此。唐本注云：金牙，离本处入土水中，久皆色黑，不可谓之铜牙也。此出汉中，金牙湍湍两岸入石间，打出者，内即金色，岸摧入水，久者皆黑。近南山溪谷、茂州、雍州亦有，胜于汉中者。臣禹锡等谨按药性论云：金牙石，君。治一切风，筋骨挛急，腰脚不遂。烧浸服之良。日华子云：金牙石，味甘，平。治一切冷风气，暖腰膝，补水脏，惊悸，小儿惊痫。入药并烧淬去粗汁乃用。

　　图经曰：金牙，生蜀郡，今雍州亦有之。《本经》以如金色者良，而此物出于溪谷，在蜀汉江岸石间打出者，内即金色，岸摧入水，年久者多黑。葛洪治风毒厥，有大小金牙酒，但浸其汁而饮之。古方亦有烧淬去毒入药者。孙思邈治风毒及鬼疰，南方瘴气，传尸等，各有大小金牙散之类是也。又有铜牙，亦相似而外黑色，方书少见用者。小金牙酒，主风疰百病，虚劳，湿冷缓不仁，不能行步，近人用之多效，故着其法云：金牙、细辛、地肤子、莽草、干地黄、蒴 根、防风、附子、茵芋、续断、蜀椒各四两，独活一斤，十二物，金牙捣末，别盛练囊，余皆薄切，并金牙共内大绢囊，以清酒四斗渍之，密泥器口，四宿酒成，温服二合，日三，渐增之。

　　衍义曰：金牙，今方家绝不用。以此故，商客无利不贩卖，医者由是委而不用，兼所唯蜀郡有之，盖亦不广也。余如《经》。

　　卷第五

　　铜矿石

　　味酸，寒，有小毒。主丁肿恶疮，驴马脊疮，臭腋，石上水磨取汁涂之。其丁肿，末之敷疮上，良。今按别本注云：状如姜石而有铜星，熔取铜也。（唐本先附）

　　卷第五

　　铜弩牙

　　主妇人产难，血闭，月水不通，阴阳隔塞。

　　陶隐居云：即今人所用射者尔，取烧赤纳酒中，饮汁，得古者弥胜。臣禹锡等谨按日华子圣惠方：治小儿吞珠 钱而哽方：烧铜弩牙赤纳水中，冷冻饮料其汁，立出。千金方：令易产。

　　卷第五

　　金星石

　　金星石　寒，无毒。主脾肺壅毒，及主肺损吐血、嗽血，下热涎，解众毒。今多出濠州。又有银星石，主疗与金星石大体相似。（新定）

　　图经曰：金星石，生并州、濠州。寒，无毒。主脾、肺壅毒及肺损出血，嗽血，下热涎，解衍义曰：金星石、银星石，治大风疾。别有法，须烧用。金星石于苍石内，外有金色麸片。

　　银星石，有如银色麸片。又一种深青色，坚润中有金色如麸片，不入药，工人碾为器，或妇人首饰。余如《经》。

　　卷第五

　　特生石

　　味甘，温，有毒。主明目，利耳，腹内绝寒，破坚结及鼠 ，杀百虫恶兽。久服延年。一名苍 石，一名鼠毒。生西域。采无时。（火炼之良，畏水。）

　　陶隐居云：旧鹳巢中者最佳，鹳常入水冷，故取以壅卵令热。今不可得。唯用出汉中者，其外形紫赤色，内白如霜，中央有臼，形状如齿者佳。《大散方》云：又出荆州新城郡房陵县，缥白色为好。用之亦先以黄土包烧之一日，亦可纳斧孔中烧之，合玉壶诸丸用此。《仙经》不云特生，则只是前白 石尔。唐本注云：陶所说特生云：中如齿臼形者是，今出梁州，北马道戍涧中亦有之。形块小于白 石，而肌粒大数倍，乃如小豆许。白 石粒细，若粟米尔。

　　图经文具 石条下。

　　卷第五

　　握雪石

　　味甘，温，无毒。主痼冷，积聚，轻身延年，多食令人热。唐本注云：出徐州西宋里山。入土丈余于烂土石间，黄白色，细软如面。一名化公石，一名石脑。炼服别有法。

　　（唐本先附）

　　臣禹锡等谨按蜀本注云：今据中品自有石脑一条，主治与此甚别，应似徐长卿一名鬼督邮之类也。

　　图经文具 石条下。

</div>
    <div class="pagination">
<a href="证类本草_page65.html">上一页</a><span>...</span><a href="证类本草_page61.html">61</a><a href="证类本草_page62.html">62</a><a href="证类本草_page63.html">63</a><a href="证类本草_page64.html">64</a><a href="证类本草_page65.html">65</a><span class="current-page">66</span><a href="证类本草_page67.html">67</a><a href="证类本草_page68.html">68</a><a href="证类本草_page69.html">69</a><a href="证类本草_page70.html">70</a><a href="证类本草_page71.html">71</a><span>...</span><a href="证类本草_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
