<!DOCTYPE html>
<html>
<head>
    <meta charset="UTF-8">
    <title>普济方四库 - 第 431 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 431 页/共 1812 页</h1>
    <div class="content">　　地黄汁【四升三合】茯神　知母　萎防【各四两】栝萎根【五钱】竹沥【三合一方用竹叶】生姜汁　生地骨皮　白蜜生麦门冬汁【各二升】石膏【八两】
　　右防咀以水一斗二升先煑诸药取汁三升去滓下竹沥地黄麦门冬汁防火煎四五沸下蜜姜汁防火煎取六升初服四合日三夜一加至五六七合四月五月作散服之
　　半夏汤治胸中客热心烦满气上大小便难
　　半夏【一升】生姜【八两】前胡【四两】茯苓　白术【各五两】甘草【一两】黄芩　人参【各二两】杏仁　枳实【各三两】
　　右防咀以水九升煑取三升分三服胸中大热者沈冷服之大小便澁加大黄二两一方用栀子仁二两为十一味
　　防风当归饮子如烦渇发热虚烦蒸病空心服地黄丸食后服此药
　　柴胡　人参　黄芩　甘草【各一两】滑石【三两】大黄当归　芍药【各半两】防风【半两】
　　右为麄末生姜同煎服如痰实咳嗽半夏一方无防风
　　发表解表升麻汤治遍身壮热骨节疼痛
　　升麻【一钱】柴胡【七分】当归【五分】羌活　苍术【各一钱】防风【八分】甘草【七分】藁本【五分】橘皮【三分】加麻黄【春加去节冬加不去节】
　　右防咀作一服水煎去滓温服后以葱醋汤发之
　　和中丸治口燥舌干咽嗌不利胸膈痞满心腹痛闷小便赤澁大便结实治风气怫郁头目昏筋脉拘急肢体疼倦一切风壅常服寛膈美食消痰止逆牵牛　滑石【各二两】官桂　木香【各一分】大黄　红花【一作红皮】黄芩　茴香【各半两】
　　右为末滴水如小荳大每服二十丸煎生姜汤下温水亦得日三服无时候
　　大黄汤治大人小儿五脏积热烦燥多渇唇烈喉闭赤鼻衂颔颊结硬口舌生疮阳明正伤寒发狂见鬼谵语大小便秘一切风壅并皆治之
　　川大黄【二两】山栀子【一两】朴硝【二两】连翘【二两】薄荷【二两去枝根梗】甘草【一两】干葛【二两】赤芍药【一两】
　　右为剉末每服二钱水一盏入竹叶七片蜜三匙同煎至七分去滓食后服唯阳明证伤寒空心下
　　又方
　　白术　荆芥　赤芍药【各三两】大黄　车前子【各二两生用】木通【三两】甘草【二两】川当归
　　右为细末大便秘结米泔调三钱空心服上膈壅热或生丹毒或如痈疖用水二盏煎二钱服小便结如淋状用芦根打碎浄洗煎汤调下五心烦热生姜二片同煎三钱服
　　凉药丸子治五脏伏热痰壅烦燥口舌生疮大便秘小便赤澁小儿惊疳
　　连翘【一两半】牙硝　甘草【生各一两二钱】大黄【一两】石膏【半两】薄荷叶　栀子　菉豆粉【各二分】
　　右为末炼蜜为丸如弹子大每服一二丸水化食后日进二服
　　治心肺五脏热毒气
　　用苦竹根细剉一斤水五升煑取汁一升分三服
　　木通散治诸热利小便
　　生干地黄　木通　荆芥　地骨皮　桑白皮【炒】甘草【炙】北梗【各等分】
　　右剉每服三钱姜三片同煎服
　　竹茹汤治虚心烦闷内热不解
　　竹叶　麦门冬【去心】人参　茯苓【去皮】小麦【炒】半夏【泡各一两】甘草【半两炙】
　　右防咀每服四钱用水一盏半姜五片煎至七分去滓不拘时候温服
　　木香金铃散治暴热心肺上喘不已
　　大黄【半两】金铃子【三钱】木香【三钱】轻粉【少许】朴硝【二钱】
　　右为末桑白皮汤调下食后三钱或四钱以利为度喘止则已
　　犀角散治五脏积热
　　黄连　大黄　芍药　犀角　甘草【各等分】
　　右为麄末每服五钱水一盏煎至七分去滓温服无时
　　细丸治客热结塞不流利方
　　大黄　葶苈【各三钱】香豉【二合】杏仁　巴豆【各五分】
　　右五味为末蜜丸如桐子大每日饮服二丸以利为度
　　管仲散解一切诸热毒或中食毒酒药毒等并皆解之
　　黄连　管仲　甘草【各三钱】骆驰峯【五钱】
　　右为细末每服三钱冷水调下
　　神芎丸治一切热证常服治肾水真阴本虚心火狂阳积甚以治风热壅滞头目昏肢体麻痹皮肤瘙痒筋脉拘倦胸膈痞满时或痛闷或鼻窒衂口舌生疮咽喉不利牙齿甘蚀或徧身多生疮疥或睡语咬牙惊惕虚汗或徤忘心忪烦燥多渇或大小便涩滞或烦热腹满或酒过积毒或劳役过度中外一切劳损神狂气乱心志不安口苦咽干饮食减少变生风热诸疾虚羸困倦或酒病瘦悴及老弱虚人尤宜服之或脾肾阴虚风热燥郁色黒齿槁身瘦耳焦或热中烦满饥不欲食或瘅成消中善食而瘦或消渇多饮而数小便宜常服
　　大黄　黄芩【各二两】牵牛　滑石【各四钱】
　　右为细末滴水为丸如小豆大温水下十丸至十五丸每服加十丸一二服冷水下亦得或炼蜜丸愈佳或乆病热郁无问瘦悴老弱并一切须可下者始自十丸每服加十丸以利为度如常服此药但除肠垢积滞不伤和气推陈致新得便快并无药燥搔扰亦不困倦虚损颇遂病人心意或热甚必须及下者便服四五十丸未利再服以意消息三五岁孩儿丸麻子大凡此一法此药至善常服二三十丸下利脏腑但有益且无损或妇人血下恶物加桂枝半两病防者常服病重者亦取利因而结滞开通恶物自下也此方除脏腑滑泄者或重寒脉迟者或妇人经病产后血不止者但孕妇等则不宜服此外一切风热杂病烦闷壅塞神气不和或平人保养常服自显其功若以効验观其药味则非明本草造化之理者不可得而知其然也犹孔子赞易道明显应化万仁之善而不见其大道之功用故曰显诸仁藏诸用因名藏用丸一法加黄连川芎薄荷等各半两治一切头目昏者愈
　　大金花丸治中外诸热寝汗咬牙睡语惊悸溺血淋闷嗽血衂血瘦弱头痛并骨蒸肺痿喘嗽大便黄米谷完出一法去大黄加栀子名栀子金花丸又名旣济解毒丸
　　黄连　黄蘗　黄芩　大黄【各半两】
　　右为末滴水丸如小豆大每服三十丸新汲水下自利去大黄加栀子半两小儿丸如麻子大三五丸
　　四生丸治一切热疾常服润肌肤奈老诸热证皆可服
　　大黄　牵牛　皂角【各二两】朴硝【半两】
　　右为末滴水和丸如桐子大每服三十丸白汤下百十丸服至三十丸食后服之
　　当归承气汤治热攻于上不利于下阳狂奔走骂詈不避亲疎
　　大黄　当归【各一两】甘草【炙半两】芒硝【九钱】
　　右防咀每服二两水一大碗入生姜五片十枚煎半碗热服此阳有余阴不足大黄芒硝去胃中实当归补血益阴甘草暖中加生胃属土此引至于胃中也经所谓防者逆之甚者从之此之谓也以大利为度防缓以蒂散加防风防芦得吐立愈后调法洗心散凉膈散解毒汤等药调治之
　　黄连解毒汤治五脏积热赤目口疮咽喉糜烂酒毒烦燥伤寒蓄热在中身热狂燥昏迷不食
　　黄连　黄蘗　黄芩　大栀子【已上各等分】
　　右剉为麻豆大每服五钱水二盏煎至八分去滓温服如腹满呕吐欲作利者加半夏茯苓厚朴各三钱生姜同煎如白脓下痢后重者加大黄三钱海藏加防风连翘为金花丸治风热加柴胡治小儿潮热与四物汤相合各半亦治妇人潮热
　　八正散治大人小儿心经邪热一切蕴毒咽干口燥大渇引饮心忪面热烦燥不安目赤睛疼唇焦鼻衂口舌生疮咽喉肿痛又治小便赤澁或癃闭不通及热淋血淋
　　车前子　瞿麦　萹蓄【或用薄荷代】白滑石　甘草栀子仁　木通【去皮节】大黄【各半斤】
　　右剉散每服三钱水一盏半用灯心十茎煎食后临卧温服小儿量力少与之或加麦门冬去心尤妙【儒门事亲书加木香一两尤佳】
　　海先丸治诸伏热头目不清神志昏塞解诸大毒以取水之精渍于船板木中缕见风日久则日灸变为清色以取大阳之气水见太阳之气而炽曝中有阴阳之气结而不散聚而为清服之分阴阳去邪热调腑脏圣人处治以度物之气味所用且如东壁墙上土取之以新水调化取清氷服之治腑脏不调谓脾主于土脾受湿濡泻取以太阳真火其土引入于脾借太阳真火之气以除去其湿而吐泻得止又以鱼骨入喉中肉不出焼鱼网灰新水调服其鱼骨即时便出又有月蚀疮不愈者令人烧救月鼓杖灰干糁疮上立已圣人取其物类相感故也且船板青与上同意
　　船板青【五两】酥油饼末【一两半】
　　右为细末稀面和丸如桐子大每服四五十丸酒送下无时候
　　黄耆当归汤治热上攻头目沿身胸背发热目赤面红烦渇引饮昼夜不息其脉洪大而虚重按全无通评虚实论云脉虚血虚脉实血实又云血虚发热证象白虎惟脉不长实为辨也若悮服白虎汤死此病得之于肌困劳役
　　当归身【一钱酒洗】黄耆【半两】
　　右防咀水煎服之食前
　　牛黄散治一切热毒黄疽衂血发班口咽疮烂吐血便血时气发狂神昏不省
　　川大黄　郁金【各一两】
　　右为细末每服二钱鸡子清汁调下加减服之
　　黄连汤治一切热血热眼热酒热并主之
　　用黄连去须剉碎以井水浸良久磁碗盛之置鉄铫血膈汤洮取清汁服再洮
　　治五脏邪气厌谷者治脾胃肠澼大渇热中暴疾恶疮用邪蒿以煑令熟和酱醋食之
　　治骨节热积渐黄瘦
　　用大黄四分以童子小便五大合煎取四合去滓空腹分为两服如人行四五里服

　　普济方卷一百十九
<子部,医家类,普济方>
　　钦定四库全书
　　普济方卷一百二十　　明　周王朱橚　撰积热痼冷门
　　诸热
　　治热结滞经年数发
　　用胡荽半斤五月五日采阴干水七升煑取一升半去滓分服未差更服春夏叶秋冬根茎并用亦可预备之
　　治发热口干小便少用荽防五两煑汁饮之
　　治大人及小儿发热可取鸡卵三颗白蜜一合相和服之立差卒热闷用羚羊角屑作末研和少蜜服亦治热毒痢及血痢
　　解热以萶菜研汁作粥食之
　　竹叶汤治五心热手足烦疼口干唇燥胸中热
　　竹叶　小麦【各一升】知母　石膏【各二两】茯苓
　　黄芩　麦门冬【各二两】人参【一两半】生姜【五两】
　　栝蒌根　甘草　半夏【各一两】
　　右防咀以水一斗二升煑竹叶小麦取八升去滓内药煑取三升分三服老小分五服
　　枳实汤【出千金方】治热气手足心烦热如火
　　竹叶【二升】枳实【三两】青箱子　白前【各一两】呉茱萸黄芩【各二分】栝蒌根　麦门冬【各二两】生姜【六两】
　　前胡【一角芍药】半夏【各五两】
　　右防咀以水八升煑取二升分三服
　　门冬丸【出十便良方】治心经有热
　　麦门冬【一两】川黄连【半两】
　　右细末炼蜜丸如桐子大食后热水下二三十丸或门冬汤下食
　　千金地黄丸【出千金良方】治心热
　　川黄连【四两麄末】生地黄【半斤研取汁连渣二味拌匀日干】
　　右细末炼蜜丸如桐子大每服三十丸食后门冬汤下【一方地汁为丸】
</div>
    <div class="pagination">
<a href="普济方四库_page430.html">上一页</a><span>...</span><a href="普济方四库_page426.html">426</a><a href="普济方四库_page427.html">427</a><a href="普济方四库_page428.html">428</a><a href="普济方四库_page429.html">429</a><a href="普济方四库_page430.html">430</a><span class="current-page">431</span><a href="普济方四库_page432.html">432</a><a href="普济方四库_page433.html">433</a><a href="普济方四库_page434.html">434</a><a href="普济方四库_page435.html">435</a><a href="普济方四库_page436.html">436</a><span>...</span><a href="普济方四库_page432.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
