<!DOCTYPE html>
<html>
<head>
    <meta charset="UTF-8">
    <title>证类本草 - 第 156 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 156 页/共 244 页</h1>
    <div class="content">　　味香。主头风，去白屑，生发，入膏药用之。生西国，树花，胡人将香油敷头也。

　　卷第十四

　　杓

　　打人身上结筋二下，筋散矣。

　　卷第十四

　　车家鸡栖木

　　无毒。主失音不语。杂方云：作灰服一升，立效也。

　　卷第十四

　　檀

　　秦皮注苏云：檀似秦皮。按檀树，取其皮和榆皮食之，可断谷。《尔雅》云：檀，苦荼。其叶堪为饮，树体细，堪作斧柯，至夏有不生者，忽然叶开，当有大水，农人候之，以则水旱，号为水檀。又有一种，叶如檀，高五、六尺。生高原，花四月开，色正紫，亦名檀，根如葛，极主疮疥，杀虫，有小毒也。《尔雅》无檀，苦荼。唯言 ，苦荼，郭注：树小似栀子，冬生叶，可煮作羹。今早采者为荼，晚采者为茗。一名菽。蜀人呼名之苦荼，前面已有茗、苦荼。又引《尔雅》，疑此误矣。

　　卷第十四

　　石荆

　　栾荆注苏云：用当栾荆，非也。按石荆似荆而小。生水旁，作灰汁沐头生发。《广济方》云：一名水荆。主长发是也。

　　卷第十四

　　木黎芦

　　漏芦注陶云：漏芦一名鹿骊。生山南人用苗，北人用根。功在本经，木梨芦有毒。

　　非漏芦，树生如茱萸，树高三尺，有毒。杀虫，山人以疮疥用之。

　　卷第十四

　　爪芦

　　苦菜注陶云：又有爪芦木似茗，取叶煎饮，通夜不寐，按此木一名皋芦。而叶大似茗，味苦涩。南人煮为饮，止渴，明目，除烦，不睡，消痰，和水当茗用之。《广州记》曰：新平县出皋芦，叶大而涩，《南越志》云：龙川县有皋芦，叶似茗，土人谓之过罗。

　　卷第十四

　　诸木有毒

　　合口椒有毒。椒白色有毒。木耳，恶蛇虫从下过有毒，生枫木上者，令人笑不止，采归色变者有毒，夜中视光有毒，欲烂不生虫者有毒，并生捣冬瓜蔓主之也。

　　卷第十五

　　（己酉添加衍义）

　　卷第十五

　　发（音被）

　　味苦，温、小寒，无毒。主五癃关格不通，利小便水道，疗小儿痫，大人 ，仍自还神化。合鸡子黄煎之，消为水，疗小儿惊热下痢。

　　陶隐居云：李云：是童男发。神化之事，未见别方。今俗中妪母，为小儿作鸡子煎用发杂熬，良久得汁与儿服，去痰热，疗百病。而用发皆取其父梳头乱者尔。不知此发 ，审是何物？且 字书记所无，或作蒜音，人今呼斑发为蒜发，书家亦呼乱发为鬈，恐 即舜音也。童男之理，未或全明。唐本注云：此发 根也，年久者用之神效。即发字误矣。既有乱发及头垢，则阙 明矣。又头垢功劣于发 ，犹去病用陈久者梳及船茹、败天翁、蒲席皆此例。甄立言作KT （音总）。KT ，亦 也，字书无 字，但有发鬈。鬈，发美貌，作丘权音，有声无质，则 为真者也。臣禹锡等谨按蜀本云：《本经》云：仍自还神化。李云：神化之事，未见别方。按《异苑》云：人发变为鳝鱼。神化之异，应此者也。日华子云：发，温。止血闷血运，金疮伤风，血痢，入药烧灰，勿令绝过。煎膏，长肉消瘀血也。

　　陈藏器云：生人发挂果树上，乌鸟不敢来食其实。又人逃走，取其发于纬车上却转之，则迷乱不知所适矣。雷公云：凡使之，是男子年可二十以来，无疾患，颜貌红白，于顶心剪切者发是。凡于丸散膏中，先用苦参水浸一宿，漉出入瓶子，以火 之令通赤，放冷研用。肘后方：治石淋。烧灰水服之，良。伤寒类要治黄。取烧灰，水服一寸匕，日三。

　　衍义曰：发 与乱发，自是两等。发 味苦，即陈旧经年岁者。如桔皮皆桔也，而取其陈者。

　　野狼毒、麻黄、吴茱萸、半夏、枳实之类，皆须陈者，谓之六陈，入药更良。败蒲亦然，此用之义耳。今人又谓之头 。其乱发条中，自无用 之义，此二义甚明，亦不必如此过谓搜索。右以乱发如鸡子大，无油器中熬焦黑，就研为末，以好酒一盏沃之，何首乌末二钱同匀搅，候温灌之，下咽过一、二刻再灌，治破伤风及沐发中风，极效。

　　卷第十五

　　乱发

　　微温。主咳嗽，五淋，大小便不通，小儿惊痫，止血。鼻衄，烧之吹内立已。

　　陶隐居云：此常人头发尔，与发 疗体相似。唐本注云：乱发灰，疗转胞，小便不通，赤白痢，哽噎，鼻衄，痈肿，狐尿剌，尸疰，疔肿，骨疽杂疮。古方：用之也。臣禹锡等谨按药性论云：乱发，使，味苦。

　　能消瘀血，关格不通，利水道。

　　外台秘要治霍乱烦躁。烧乱发如鸡子大，盐汤三升和服之，不吐再服。千金方：小儿惊啼。烧又方：治无故遗血。乱发及爪甲烧灰，酒服方寸匕。肘后方：治黄胆钱匕，日三服。秘方。又方：女劳疸，身目皆黄，发热恶寒，小腹满急，子大，猪脂半斤，煎令尽，分二服。经验方：孙许大，鸡子黄煮熟，二物相和，于铫子内炭火上熬，初甚干，少顷发焦，遂有液出，旋取置一瓷盏中，以液尽为度。取此液敷热疮上，即以苦参粉粉之。予在朗州生子，在蓐中便有热疮，出于臀腿间，初以他药敷无益，加剧蔓延半身，状候至重，昼夜啼号，不乳不睡。予阅本草，见发 云：合鸡子黄煎之，消为水，治小儿惊热。注云：今俗中妪母，为小儿作鸡子煎，用发杂熬，良久得汁，令小儿服，去痰热，治百病。凡用发，皆取梳头乱者。又检鸡子云：治火疮，因而用之果验。以后用之。无不瘥矣。梅师方：治鼻衄出血，眩冒欲死。烧乱发细研，水服方寸匕，须臾更吹鼻中。斗门方：治汗血。用头发灰一字，吹入鼻中即止。简要济众治小儿重舌欲死。以乱发灰细研，以半钱敷舌下。日不住用之。姚氏治食中误吞发，绕喉不出。取己头乱发烧作灰，服一钱匕，水调。又方：治大小便不通。烧乱发末三指撮，投半升水中，一服。《孙真人》同。子母秘录：治尸疰。烧乱发如鸡子大，为末，水服之瘥，又方：治小儿惊，口两角生疮。

　　烧乱发和猪脂涂之。又方：治小儿斑疮、豌豆疮灰研如粉，饮下方寸匕。服气精义方：刘君安味取一钱匕，酒调服。治疮口久不合神验，烧灰须略存性。老唐云收自己乱头发，洗净，干，每一两入椒五十粒，泥封固，入炉大火一 如黑糟，细研。酒服一钱匕，髭发长黑。

　　衍义文具发 条下。

　　卷第十五

　　人乳汁

　　主补五脏，令人肥白悦泽。

　　陶隐居云：张苍常服人乳，故年百岁余，肥白如瓠。唐本注云：《别录》云：首生男乳，疗毒，合豉浓汁服之神效。又取和雀屎，去目赤 肉。臣禹锡等谨按蜀本云：人乳，味甘，平，无毒。日华子云：人乳，冷。益气，治瘦悴，悦皮肤，润毛发，圣惠方：治卒中风不语，舌根强硬。陈酱五合，三年者妙，人乳汁五合，二件相和研，以生布绞取汁。不计时候，少少与服，良久当语。千金方：治月经不通，饮人乳汁三合。金匮方：啖蛇牛肉杀人，何以知之。

　　啖蛇者，毛发向后顺者是也，食之欲死，饮人乳汁一升立愈。

　　衍义曰：人乳汁，治目之功多，何也？人心生血，肝藏血，肝受血则能视。盖水入于经，则血乃成。又曰：上则为乳汁，下则为月水，故知乳汁则血也。用以点眼，岂有不相宜者。血为阴，故其性冷。脏寒人，如乳饼酪之类，不可多食。虽曰牛、羊乳，然亦不出乎阴阳造化尔。西戎更以驼、马乳为酥酪。老人患口疮不能食，饮人热乳，良。

　　卷第十五

　　头垢

　　主淋闭不通。

　　陶隐居云术云：头垢浮针，以肥腻故尔。今当用悦泽人者，其垢可丸。又主噎，亦疗劳复。臣禹锡等谨按药性论云：头垢治噎。酸浆水煎膏，用之立愈，日华子云：温。治中蛊毒及蕈毒，米饮或酒化下，并得以吐为度。

</div>
    <div class="pagination">
<a href="证类本草_page155.html">上一页</a><span>...</span><a href="证类本草_page151.html">151</a><a href="证类本草_page152.html">152</a><a href="证类本草_page153.html">153</a><a href="证类本草_page154.html">154</a><a href="证类本草_page155.html">155</a><span class="current-page">156</span><a href="证类本草_page157.html">157</a><a href="证类本草_page158.html">158</a><a href="证类本草_page159.html">159</a><a href="证类本草_page160.html">160</a><a href="证类本草_page161.html">161</a><span>...</span><a href="证类本草_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
