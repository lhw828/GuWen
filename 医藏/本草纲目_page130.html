<!DOCTYPE html>
<html>
<head>
    <meta charset="UTF-8">
    <title>本草纲目 - 第 130 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 130 页/共 603 页</h1>
    <div class="content">　　【气味】辛，凉，无毒。

　　【主治】治劳，下气开胃，止盗汗及邪气鬼毒（大明）。

　　草部第十五卷　草之四

　　白蒿

　　（《本经》上品）【释名】蘩（《尔雅》）、由胡（《尔雅》）、蒌蒿（《食疗》）、 （音商）。

　　时珍曰：白蒿有水陆二种，《尔雅》通谓之蘩，以其易蘩衍也。曰：蘩，皤蒿。即今陆生艾蒿也，辛熏不美。曰：蘩，由胡。即今水生蒌蒿也，辛香而美。曰：蘩之丑，秋为蒿。

　　则通指水陆二种而言，谓其春时各有种名，至秋老则皆呼为蒿矣。曰赖，曰萧，曰 ，皆老蒿之通名，象秋气肃赖之气。

　　【集解】《别录》曰：白蒿生中山川泽，二月采。

　　弘景曰：蒿类甚多，而俗中不闻呼白蒿者。方药家既不用，皆无复识之。

　　恭曰：《尔雅》：蘩，皤蒿，即白蒿也，所在有之。叶颇似细艾，上有白毛错涩，粗于青蒿禹锡曰：蓬蒿可以为菹。故《诗笺》云：以豆荐蘩菹也。陆玑《诗疏》云：凡艾白色为皤蒿。今白蒿先诸草发生，香美可食，生蒸皆宜。

　　颂曰：此草古人以为菹。今人但食蒌蒿，不复食此。或疑白蒿即蒌蒿，而孟诜《食疗》又别着蒌蒿条，所说不同，明是二物，乃知古今食品之异也。又今阶州以白蒿为茵陈，其苗叶亦相似，然以入药，恐不可用也。

　　时珍曰：白蒿处处有之，有水、陆二种。本草所用，盖取水生者，故曰生中山川泽，不曰山谷平地也。二种形状相似，但陆生辛熏，不及水生者香美尔。《诗》云：呦呦鹿鸣，食野之苹。苹，即陆生皤蒿，俗呼艾蒿是矣。鹿食九种解毒之草，白蒿其一也。《诗》云：于以采蘩，于沼于 。《左传》云：苹蘩蕴藻之菜，可以荐于鬼神，羞于王公。并指水生白蒿而言，则本草白蒿之为蒌蒿无疑矣。郑樵《通志》谓苹为蒌蒿，非矣。鹿乃山兽，蒌乃水蒿。陆玑《诗疏》谓苹为牛尾蒿，亦非矣。牛尾蒿色青不白，细叶直上，状如牛尾也。蒌蒿生陂泽中，二月发苗，叶似嫩艾而歧细，面青背白。其茎或赤或白，其根白脆。采其根茎，生熟菹曝皆可食，盖嘉蔬也。《景差大招》云：吴酸蒿蒌不沾薄。谓吴人善调酸，瀹蒌蒿为齑，不沾不薄而甘美，此正指水生者也。

　　苗根

　　【气味】甘，平，无毒。思邈曰：辛、平。

　　时珍曰：发疮疥。

　　【主治】五脏邪气，风寒湿痹，补中益气，长毛发令黑，疗心悬，少食常饥。久服轻身，耳目聪明不老（《本经》）。生 ，醋淹为菹食，甚益人；捣汁服，去热黄及心痛；曝为末，米饮空心服一匙，治夏月暴水痢；烧灰淋汁煎，治淋沥疾（孟诜）。利膈开胃，杀河豚鱼毒【发明】弘景曰：服食家七禽散云：白兔食白蒿仙，与庵 同法耳。

　　时珍曰：《本经》列白蒿于上品，有功无毒，而古今方家不知用，岂不得服之之诀欤？【附方】旧一。

　　恶疮癞疾，但是恶疾遍体，面目有疮者，皆可服之：用白艾蒿十束如升大，煮取汁，以曲及米一如酿酒法，候熟稍服之。（《深师方》）

　　子

　　【气味】缺【主治】鬼气。为末，酒服之，良（孟诜）。

　　草部第十五卷　草之四

　　角蒿

　　（《唐本草》）【集解】恭曰：角蒿叶似白蒿，花如瞿麦，红赤可爱，子似王不留行，黑色作角。七月、八月采。

　　保升曰：叶似蛇床、青蒿，子角似蔓荆，实黑而细，秋熟。所在皆有之。

　　宗 曰：茎叶如青蒿，开淡红紫花，大约径三、四分。花罢结角，长二寸许，微弯。

　　曰：凡使，勿用红蒿并邪蒿，二味真似角蒿，只是此香而角短尔。采得，于槐砧上细锉用之。

　　【气味】辛、苦，平，有小毒。

　　【主治】干湿 ，诸恶疮有虫者（《唐本》）。治口齿疮，绝胜（宗 ）。

　　【附方】旧二，新一。

　　齿龈宣露，多是疳也。角蒿烧灰，夜涂上。切忌油腻、沙糖、干枣。（《外台秘要》）口疮不瘥，入胸中并生者。不拘大人、小儿，以角蒿灰涂之，有汁吐去，一宿效。（《千金方》）月蚀耳疮用蒿灰掺之，良。（《集简方》）

　　草部第十五卷　草之四

　　KT蒿

　　（《拾遗》）【释名】莪蒿（《尔雅》）、萝蒿（同上）、抱娘蒿。

　　时珍曰：陆农师云：KT 之为言高也。莪，亦峨也，莪科高也。可以覆蚕，故谓之萝。

　　抱根丛生，故曰抱娘。

　　【集解】时珍曰：KT 蒿生高岗，似小蓟，宿根先于百草。《尔雅》云：莪，萝是也。

　　《诗　小雅》云：菁菁者，莪。陆玑注云：即莪蒿也。生泽国渐洳处。叶似斜蒿而细科，三月生。茎、叶可生食，又可蒸食，香美颇似蒌蒿。但味带麻，不似蒌蒿甘香。

　　【气味】辛，温，无毒。

　　【主治】破血下气，煮食之（藏器）。

　　草部第十五卷　草之四

　　马先蒿

　　（《本经》中品）【释名】马新蒿（《唐本》）、马矢蒿（《本经》）、练石草（《别录》）、烂石草（同上）、虎麻。

　　时珍曰：蒿气如马矢，故名。马先，乃马矢字讹也。马新，又马先之讹也。

　　弘景曰：练石草，一名烂石草，即马矢蒿。今方药不复用之。

　　【集解】《别录》曰：马先蒿、练石草，并生南阳川泽。

　　恭曰：叶大如茺蔚，花红白色。二月、八月采茎叶，阴干用。八月、九月实熟，俗谓之虎麻是也。一名马新蒿，所在有之。茺蔚苗短小，其子夏中熟。二物初生，极相似也。

　　禹锡曰：按《尔雅》云：蔚，牡 。注云，即蒿之无子者。《诗》云：匪莪伊芳蔚。陆玑云：牡蒿也。三月始生，七月开花，似胡麻花而紫赤。八月生角，似小豆角，锐而长。一名马新蒿，是也。

　　颂曰：郭璞以牡 为无子，而陆玑云有子，二说小异。今当用有子者为正。

　　时珍曰：《别录》牡蒿、马先蒿，原是二条。陆玑所谓有子者，乃马先蒿，而复引无子之牡蒿释之，误矣。牡蒿详见本条。

　　【气味】苦，平，无毒。《别录》曰：练石草：寒。

</div>
    <div class="pagination">
<a href="本草纲目_page129.html">上一页</a><span>...</span><a href="本草纲目_page125.html">125</a><a href="本草纲目_page126.html">126</a><a href="本草纲目_page127.html">127</a><a href="本草纲目_page128.html">128</a><a href="本草纲目_page129.html">129</a><span class="current-page">130</span><a href="本草纲目_page131.html">131</a><a href="本草纲目_page132.html">132</a><a href="本草纲目_page133.html">133</a><a href="本草纲目_page134.html">134</a><a href="本草纲目_page135.html">135</a><span>...</span><a href="本草纲目_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
