<!DOCTYPE html>
<html>
<head>
    <meta charset="UTF-8">
    <title>太平惠民和剂局方 - 第 43 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平惠民和剂局方 - 第 43 页/共 44 页</h1>
    <div class="content">　　论伤寒后腹满 伤寒后腹满者，不思饮食，或食后不消化，腹胁胀满者，可与匀气散、沉香降气汤、蓬煎丸、思食丸、参苓白术散。甚者，与青木香丸，兼嘉禾散、四君子汤、木香分气丸、木香散、木香流气饮，看虚实用之。
　　论伤寒后患痢 伤寒后患痢，多是热证，或下纯脓，或下纯血，可与黄连阿胶丸、驻车丸。血多者，与地榆散、胃风汤兼服。
　　论伤寒中湿证 伤寒一身尽痛，转侧不得，骨节烦疼，小便不利，大便反快，额上汗出，此中湿气也，可多服五苓散利小便，次用术附汤兼服之。
　　论伤寒后调理 伤寒本无补法，不可用太温药补之。若补甚，则再发热。但可用微温药调理，只可与参苓白术散。虚弱、老人，用嘉禾散之类调理。
　　论伤暑证候 夏月伤暑，亦云伏暑，谓其人从热中来，便从凉处坐卧，不知被外凉冷之气闭，暑热气伏在腠理中，不能发泄，故曰伏暑。其证自汗恶寒，或背恶寒而渴，或面垢如未洗面人，或板齿燥，当门二齿干，是伏暑也。呕逆而渴者，及卧不及席，也是伤暑也，可与五苓散、桂花丸、大顺散、香薷散。发热甚者，可与香薷散、竹叶汤、枇杷叶散、小柴胡汤冷服，立效。
　　论伤暑吐泻 中暑呕吐，发热闷乱，或霍乱吐泻，可与消暑丸、五苓散、桂苓丸、香薷散之类。
　　论停痰证候 有痰在胸膈之间，亦能憎寒壮热，恶风自汗，咽喉不利，只是头不痛，身体不疼者，可与金沸草散、消饮丸、辰砂化痰丸、倍术丸之类皆可与。
　　论伤食证候 病有头痛发热恶寒，或腹满吐逆，身体不痛，只是四肢倦怠，其证非伤寒也。此是伤食，在肠胃之间，可与感应丸、独圣丸、蓬煎丸、嘉禾散、思食丸，诸伤食药皆可服。气虚、老人，可服五积散，吞下青木香丸、顺气散之类。
　　
　　附：指南总论　卷中
　　论瘴疟证候
　　论寒热瘴疟证 凡瘴疟病，虽是时行之疾，然老少虚实，受病有浅深，大率不同。有发热不寒，浑身似火，头痛烦渴谵语者；有发寒不热，嘿嘿昏倦，四肢厥冷，脐腹疼痛；有外寒内热；有外热内寒；有寒热相半；有哑不能言者；有吐、有泻、有吐泻俱作，当随证用药。若只言瘴病，一概治之，万一不能取效也。若发时热多寒少，或内热外寒，但热不寒，浑身如火，头痛烦渴，心胸躁闷，谵语乱言，大小便秘涩，发作无时者，可与小柴胡汤、败毒散、升麻葛根汤、来苏散、葱白散、神术散。烦渴者，与五苓散、竹叶汤。谵语心闷者，与五苓散，入辰砂细研和匀，冷热水调服，兼与大至宝丹，及小儿金箔丸两、三丸作一服。头痛者，与太阳丹、白龙丸、茶调散之类。或热少寒多，或内寒外热，或寒热相半，或骨节酸痛，脐腹作痛者，可与不换金正气散、人参轻骨散、正气散、圣散子、五积散、香苏散、建中散、草果饮、嘉禾散或来苏散之类。或不热，只是寒，或吐、或泻、或吐泻俱作，四肢厥冷，汗出如雨，嘿嘿昏倦者，可与术附汤、四柱散、嘉禾散或鹿茸丸、二姜丸、十华散。若服前药吐泻不止，四肢厥冷，自汗如雨，小便频数者，与参苓白术散吞来复丹三十丸至五十丸，甚者姜附汤合和五苓散同煎服。渴者，与参苓白术散。此一证，二广及漳州界上多有之，余处无。此证发药，须用仔细询问的实，不可轻用，误人性命。切记不可轻发热药。若发作有时，或连日，或隔日，或三、五日一发，发则热多寒少，或但热不寒者，于未发前，先与小柴胡汤、败毒散之类。至发日，却服露天饮或圣饮子、胜金丸。呕逆有痰涎者，常山饮、消暑丸之类，有效如神。若热少寒多，或只寒不热，或寒热相半者，于未发前，可多与不换金正气散、建中汤、正气散、平胃散、和脾散、嘉禾散之类。至发日五更初，却服常山饮、草果饮。发久者，克效饼、灵疟丹。老者及怯弱者，不可服，自宜斟酌。孕妇患疟疾，难为用药，但只可与草果饮，兼用平胃散，入盐少许，用温酒调服。瘴疟瘥后，吃粥或烂饮。
　　更常调和脾胃，可与黄 建中汤、四君子汤、嘉禾散、参苓白术散、曹脾散、挝脾散、健脾汤、平胃散、和气散、思食丸、大、小养脾丸。切忌生冷、酒、果、房色，洗浴半月。
　　
　　附：指南总论　卷中
　　伤寒十劝
　　一 伤寒头疼又身热，便是阳证，不可服热药。
　　伤寒传三阴、三阳共六经。内太阴病头不疼身不热，少阴病有反发热而无头疼，厥阴病有头疼而无发热，即是阳证，若医者妄投热药，决致死亡。
　　一 伤寒当直攻毒瓦斯，不可补益。
　　邪气在经络中，若随证攻之，三、四日痊安。医者必谓生须正气，却行补益，使毒瓦斯流炽，必多致杀人。
　　一 伤寒不思饮食，不可服温脾胃药。
　　伤寒不思饮食，自是常事，终无饿死之理。如理中丸之类，不可轻服。若阳病服之，致热气增重，或至不救。
　　一 伤寒腹痛亦有热证，不可轻服温暖药。
　　《难经》云：“痛为实。”故仲景论腹满时痛之证，有曰痛甚者加大黄。夫痛甚而反加大黄，意可见也。唯身冷厥逆而腹痛者，是阴证，须消息。每见医者，多缘腹痛便投热药而杀人。
　　一 伤寒自利，当看阴、阳证，不可例服补药及止泻药。
　　自利，惟身不热手足温者属太阴，身冷四逆者属少阴、厥阴外，其余身热下利，皆是阳证，当随证依仲景法治之。每见医者，多缘下利便投暖药及止泻药而杀人。
　　一 伤寒胸胁痛及腹痛，不可妄用艾灸。
　　常见村落间有此证，无药便用艾灸，多致毒瓦斯随火而盛，膨胀发喘而死。不知胸胁痛自属少阳，腹胀满自属太阴，此外惟阴证可灸。
　　一 伤寒手足厥冷，当看阴阳，不可一例作阴证。
　　治有阳厥，有阴厥，医者少能分辨。阳厥而投热药，杀人速于用刃。盖阳病不至于极热，不能发厥，仲景所谓：“热深则厥深”是也。热深而更与热药，宁有复活之理？但看初得病而身热，至三、四日后，热气已深，大便秘，小便赤，或谵语昏愦，及别有热证，而反发厥者，必是阳厥也，宜急用承气汤下之。若初得病，身不热，大便不秘，自引衣盖身，或下利，或小便数，不见热证而厥逆者，即是阴厥也，方可用四逆汤之类。二厥所以使人疑者，缘其脉皆沉，然阳厥脉沉而弱，又阳厥脉时复，指爪却温，阴厥常冷，此为可别。
　　一 伤寒病已在里，即不可用药发汗。
　　伤寒病须看表里，如发热恶寒，则是在表，正宜发汗。如不恶寒反恶热，即是里证，若医者一例发汗，则所出之汗，不是邪气，皆是真气。邪气未除而真气先涸，死者多矣。又有半在表、半在里之证，及无表里之证，不惟皆不可下，仍不可汗，当随证治而消息之。
　　一 伤寒饮水为欲愈，不可令病患姿饮过度。
　　病患大渴，当为之水，以消热气，故仲景以饮水为欲愈。人见如此说，遂令病者纵饮，因而为呕、为喘、为咳逆、为下利、为肿、为悸、为水结、为小便不利者，多矣。且如病患欲饮一碗，只可与半碗饮之，常令不足为喜矣。
　　一 伤寒病初瘥，不可过饱及劳动，或食羊肉，行房事，与食诸骨汁及饮酒。
　　病方愈，脾胃尚弱，食而过饱，不能消化，病即再来，谓之食复。病方愈，血气尚虚，劳动太早，病即再来，谓之劳复。又，伤寒食羊肉、行房事者，并死。食诸骨汁、饮酒者，再病。
　　
　　附：指南总论　卷下
　　论诸气证候
　　（附脾胃积聚）论一切气证 皆由忧戚中或盛怒中，动伤真气，致阴阳不和，结气于胸膈之间，壅滞不快，饮食不下，遂成膈噎之疾，可与匀气散、五膈宽中散、膈气散、沉香降气汤、分气紫苏饮、七气汤、嘉禾散、丁香煮散、分心气饮、小降气汤之类。
　　论气虚肿满 气虚肿满者，因脾气停滞，脾经受湿，气不流行，致头面虚浮，四肢肿满，腹肚膨胀如鼓。上喘气急者，可与茯苓散、五苓散、三和散、分气紫苏饮、木香分气丸、俞山人降气汤、小降气汤、苏子降气汤、曹脾散、嘉禾散。喘甚者，可与润金散、款肺散。
　　大便秘者，与三和散。小便不通，五苓散。
　　论干湿香港脚 香港脚有数种，痛不可忍者谓之寒；烦闷发渴者谓之热；肿而重者谓之湿。
　　用随证治之，不可一概论也。湿肿者，可与黄 建中汤、小续命汤。风湿者，可与术附汤。
　　热而发渴者，可与紫雪。冲心闷者，可与三和散、麻仁丸、降气汤。抢腰痛者，可与大乌沉汤。
　　论小肠气疾 小肠气、膀胱奔豚、疝气等疾，皆因肾气虚弱，膀胱久冷，风湿乘之，伤于肾经，气滞不散，小腹刺痛，肾经偏吊，未可骤服补药，先用疏导发散，可与苏子降气汤、五苓散、蟠葱散、盐煎散、川楝散、大沉香丸，茴香丸，仍炒茴香烧盐细嚼，热酒送下，或五香散、正元散、荜澄茄散之类。小便不通者，与鸡舌香散或五苓散。如痛稍退，只用平胃散送下茴香丸调理。
　　论症积气块 症积气块，皆因气虚，及寒气、热气、怒气、恚气、喜气、忧气、愁气内结积聚，坚牢如杯，心腹绞痛，不能饮食。用药渐渐消磨，不能宣利，可与七气汤、丁香丸、青木香丸、木香推气丸、挨积丸、蓬煎丸。积气不散，腹胁膨胀，可与积气丸、三棱煎丸。心下坚硬，结块冲心，可与温白丸。胀满不思食者，与养脾丸、消食丸、嘉禾散、四君子汤。
　　论脾胃诸疾 久病脾泄，肠滑不禁，日久无度，虚羸者，可与平胃散，空心送下茴香汤，兼服诃黎勒丸、丁香豆蔻散。服诸药不效者，可多与人参豆蔻散，有验。更有一种大便如故，只是每日早晨水泻一、二行，日间都无事，可服金锁正元丹，泻止即住服。
　　论心脾疼证 妇人心脾疼，及血气刺痛者，可与蓬煎丸、拈痛丸。其拈痛丸性热，不可轻用，如得见沉寒痼冷端的，方可用之。蟠葱散、鸡舌香散、盐煎散、如意丸皆可选用。若痛连腰背，或小肠气刺痛，及虚弱老人，宜大沉香丸，两丸作一服立效，丈夫热酒下，妇人醋汤下，如不吃酒，姜汤下。更可与和气散，调和脾胃。
　　论脾痛呕逆 脾胃痛甚，呕逆不纳食者，或加喘急者，可与七气汤。加吐者，与人参藿香汤。泻者，与大沉香丸、人参豆蔻散、建中汤。忽暴心痛者，与苏合香丸、撞气沉香丸。
　　论心脾腹痛 心脾腹痛多有积。或有寒积者，可与温白丸或保安丸。虚、老人不可多服此二药，只与木香推气丸或感应丸、小独圣丸、理痛丸，洗消去积，次与正气散、嘉禾散、曹脾散、人参煮散、荜澄茄散、蟠葱散、盐煎散、鸡舌香散、挝脾散、建中散。有寒者，与大沉香丸，两丸作一服，次与蓬煎丸、温中良姜丸、丁香煮散、四柱散。
　　论胸膈不快 胸膈不快，气滞者，可与沉香降气汤、乌沉汤、青木香丸、七气汤、和气散，或人参丸、红丸子、小理中丸、撞气沉香丸、丁沉丸、顺气丸、三棱散、如意丸、蓬煎丸。若烦闷甚，大便秘者，与青木香丸。脾痛者，可与蓬煎丸之类。
　　论脾虚翻胃 脾虚翻胃，不纳食及汤药不下者，可与膈气散、人参木香散、参苓白术散、五膈宽中散。噫气吞酸，脾痛者，可与如意丸、思食丸之类。
　　论宿患心腹痛 有积块、气块、症癖日久，发歇不常者，不可取转，宜渐次消磨，可与感应丸、温白丸、挨积丸、蓬煎丸、小理中丸少吃数丸，常服渐渐消磨，更与和脾散、嘉禾散、参苓白术散、四君子汤、思食丸、健脾汤、建中散、平胃散之类，助其脾胃，久而能去其根。若痛有休止，或往来上下，胸中 闷，时吐冷沫，中脘不快，呕逆恶心者，恐是虫痛，可与集效丸或九痛丸。其九痛丸有利性，不可多服。若卒然心腹暴痛，膨急不得息，往来攻冲，闷绝恶心者，恐是疰忤鬼气，可与苏合香丸。若虚弱脏寒人，可将苏合香丸捏作饼子，用火熨斗盖之，将药饼安熨斗上爆，令药极热，以去其脑子性，依法服之。若痛而不休，胸膈塞闷，呕吐不定，粥药不下者，可与顺气散送下青木香丸，如无顺气散，五积散送下亦得，及九痛丸、三棱散、大沉香丸。
　　论腹胀心膨 腹胀者，若因伤寒，或寒热瘴疟，或泻痢大病之后，只是吃食后便腹胀心膨，不美饮食，噫醋吞酸，纵食些小，亦觉膨胀者，切不可用消食克化之药，若用药动下，转加困重，去生便远也。但可与正气散、嘉禾散、参苓白术散、四君子汤、曹脾散、人参煮散、大、小养脾丸、荜澄茄散、思食丸、蓬煎丸、如意丸。泻者，与人参豆蔻散、丁香散。
　　但得气壮，自能饮食加倍，膨胀自愈。
　　
　　附：指南总论　卷下
　　论痰饮咳嗽
　　论痰饮证候 诸痰饮不化，留滞胸脘，令头目昏眩，呕恶不快，腹中漉漉有声，可与消饮丸、倍术丸、五苓散。有寒者，与理中丸、青州白丸子、俞山人降气汤。中酒渴及停饮呕逆恶心者，及头痛或饮酒过多，背痛连腰痛，不思饮食，与新法半夏汤、消饮丸、倍术丸、辰砂化痰丸、生气汤、快气汤、半夏丸、天南星丸、大养气丸、橘皮半夏汤、小降气汤。
　　论咳嗽喘急 大抵咳嗽皆从肺出，医家细论发药，大略有三：有因寒者，有风者，有热者。风、寒则从外至，热则从内起。风、寒则诸经自受其邪，热则诸经腑脏或熏乘而为病。
　　风则散之，寒则温之，热则调之。泻是泻肺经，非泻腑脏也，当用葶苈、桑白皮之类是也。
　　因风者，遇风则嗽甚；因寒者，值寒则嗽剧；因热者，过热则嗽即发。更有一验甚的，但问遇夜饮酒时夜间如何？若吃酒后嗽甚，则有热也；吃酒了嗽减，则有寒也。涎青白者有寒，稠黄者有热，随证发药。
　　凡感风寒暴嗽，咳唾稠粘，胸膈不利，可与金沸草散、半夏丸、款花膏、华盖散、五嗽丸、润肺丸、款肺散、青金丸、小儿润肺散、款冬花散。论寒嗽，反复冷嗽，或吐青痰，遇夜嗽甚者，可与细辛五味子汤、养中汤、五嗽丸、俞山人降气汤、人参藿香汤、胡椒理中丸、温肺细辛汤、钟乳补肺汤、消饮丸、倍术丸、丁香半夏丸、分心气饮、参苓白术散。恶风有寒者，与小青龙丸，兼服款肺散、人参款花膏。论热嗽，胸膈不快，气壅上盛，脸赤口舌干者，可与金沸草散、大阿胶丸、人参养肺丸、清心饮子、人参款花膏、半夏丸、华盖散、人参润肺丸。风痰，上膈壅热，咽干及吐血者，可与辰砂化痰丸、大阿胶丸、蜡煎丸、人参养肺丸、金沸草散、青州白丸子、川芎丸、鸡苏丸。久病嗽，及虚、老人，宜与温肺丸、人参补肺汤、丁香半夏丸，人参藿香汤、化痰丸。寒热相交，秋、冬之间多有此证，可与款冬花散、半夏丸、华盖散、人参款花膏、人参润肺丸、小儿润肺丸、青金丸、润金散，一贴作二服，老人尤宜服。喘急气促，睡卧不得者，与定喘汤、瑞应丸、蜡煎散、降气汤、款花散、润金散、人参养肺丸、华盖散之类。唾脓血者，与款冬花散、九仙散。
　　
　　附：指南总论　卷下
　　论诸虚证候
　　（附痼冷）论诸虚不足 皆因肾气虚惫，下元积冷，腰背疼痛，肢体倦怠，面色无光，精神不爽，唇口干燥，眼暗耳鸣，小便滑数，夜多异梦，盗汗失精，不思饮食，日渐羸瘦，可与菟丝子丸、安肾丸、八味丸、无比山药丸、黄 建中汤、茴香丸。脾胃虚弱者，兼服壮胃药。虚损甚者，可与麝香鹿茸丸、沉香鹿茸丸、法炼黑锡丹、金锁正元丸、张走马玉霜丸、正元散、沉香鳖甲散、椒附丸、四柱散。下虚洞泄者，四柱散、正元散、丁香豆蔻散。治心气不足，神思恍惚，言语错谬，惊悸不定，夜多异梦，可与定志丸、降气丹、镇心丸、人参黄 散、妙香散、乌沉汤、参苓白术散。治小便白浊，梦泄遗精，可与平补镇心丹、降心丹、威喜丸、定志丸。冷惫虚损甚，精冷滑不固者，与金锁正元丹。腰股痛者，与青娥丸。甚者，与神应丸、黄 丸、乳香丸、活络丹、安肾丸、返风应痛丸。如耳鸣者，黄 丸立效。虚劳发热，至午后热甚者，空心服安肾丸、八味丸、山药丸、沉香鳖甲散、参苓白术散、嘉禾散，食后服人参当归散。若嗽涎黄或有血者，临卧服人参养肺丸。因虚劳用力太过，吐血不止者，与秘传降气汤或小降气汤，多加人参煎服。前状发热甚者，与逍遥散。骨中热者，与人参黄散。虚弱、老人，可与黄 建中汤常服。虚汗、盗汗，心忪气短者，可与牡蛎散、止汗散、黄建中汤、大山药丸、人参当归散加小麦煎服。自汗不止者，术附汤、正元散。心热盗汗，可与辰砂妙香散。
　　论沉寒痼冷 皆因元气虚损，下冷上盛，致水火不交，阴阳失序，手足厥冷，及伤寒阴证，霍乱转筋，下痢久泻，脉候沉微者，与黑锡丹、来复丹、金液丹、附子理中丸、金锁正元丹、四神丹。
　　
　　附：指南总论　卷下
　　论积热证候
　　（附咽喉、口齿、眼目）论积热咽喉痛 上焦壅热，心经烦渴，腮颔结核者，可与玉屑无忧散、牛黄凉膈丸、消毒犀角饮、四顺饮、解毒丸、积热三黄丸。口舌生疮，可与碧雪、龙脑饮、玉屑无忧散、甘露饮、硼砂丸。咽喉肿痛，咽物有碍者，可与如圣汤、八正散、四顺饮、龙脑饮、甘露饮、洗心散、牛黄凉膈丸、犀角饮、薄荷煎、石龙散。积热小便不利者，可与导赤丸、五淋散。
　　大便不通，服清心饮、三黄丸、洗心散。
　　论喉闭、喉风证 自其风邪客于喉间，气郁而热，则壅遏而为喉疼。自其热气生于肺胃，风毒蕴隆，则肿结而为喉痹。其证若悬痈生于上 ，虽不关于咽喉，所以暴肿者，抑亦热气使然也。咽喉悬痈，关要所系，病不急疗，皆能杀人也。喉闭、缠喉风者，可与解毒丸、洗心散、玉屑无忧散、碧雪，甚者解毒雄黄丸。
　　论牙齿疼痛 牙齿疼痛，其证不一。有热痛者，满口齿浮，因上膈有热而痛者。有虚痛者，皆因肾经虚惫，虚热之气上攻而痛。有风 牙痛者。须用仔细详证，方可服药。齿龈浮肿，口内气热，满口齿浮而动，此热证也，可与四顺饮、甘露饮、洗心散、龙脑饮、清心饮子、八正散，次煎升麻葛根汤灌漱吐去，兼吃些小不妨。肾经虚惫，虚热之气上攻齿痛，及老、弱人齿痛者，可与黄 丸、安肾丸、鹿茸丸、八味丸，次用赴筵散擦之，以升麻葛根汤灌漱。风注牙齿疼痛，后生壮实者，可与细辛散、赴筵散揩擦，去风吐出痰，良久以升麻葛根汤灌漱即吐，次与黑神丸、乳香丸、白龙丸。饮酒齿痛者，以井花水洗漱，或百药煎泡汤冷含咽，或缩砂嚼敷通用。
　　论眼目诸证候 眼目昏暗，视物不明，不肿不痛不赤，亦无翳膜，此内障证候也。或见黑花，或有冷泪者，是脾肾俱虚，不可便服凉药，只可与明眼地黄丸、菊睛丸、驻景丸、还睛丸、绵鸠丸、决明丸。寻常肝有风热，眼痒涩，昏暗有泪，视物不见，只可与菩萨散、决明散、还睛丸、拨云丸、菊花散、密蒙花散。肾风眼痒，四生散、秦皮散、汤泡散，紫金膏洗，春雪膏点。外障翳膜侵睛， 肉久病者，空心可与驻景丸、菊睛丸，食后服决明丸、拨云涩饮痛菊论诸血热妄行 凡吐血、衄血不止，昏眩目黄者，可与龙脑鸡苏丸、薄荷煎、四物汤加荆芥煎。
　　
　　附：指南总论　卷下
　　论泻痢证候
　　论泻疾证候 暴泻水泻，此二证秋、夏间多有之，皆因饮食所伤，及食生冷之物，暴泻不住，须用仔细询问。若噫气吞酸，干呕气臭者，此是伤食也，可先与感应丸一、二服，次与理中丸、人参豆蔻散、守中金丸、来复丹、温胃丸（以上药性皆温），甚者与附子理中丸、理中丸、四柱散、已寒丸、温中良姜丸、二姜丸、火轮散、朝真丹、正元散、金液丹、二气丹（以上药性皆热）、丁香豆蔻散（微热涩固）。须用仔细审实，无伤食者，不可与感应丸，便用止泻药。吐泻有腹痛者，可与服木香推气丸、沉香丸、丁香丸、感应丸。久病虚弱、年高及气弱人，脏腑泄泻久不止者，可与人参豆蔻散、浓肠丸、参苓白术散、不换金正气散、四君子汤之类。
　　论霍乱吐泻证 霍乱吐泻，有冷热二证。寒多不渴者，可与理中丸、姜附汤、来复丹。
　　霍乱吐泻，有热烦躁而渴者，可服香薷散、五苓散、嘉禾散、参苓白术散、四君子汤。霍乱吐泻后，调理脾胃，可与参苓白术散、嘉禾散、五苓散、四君子汤、调气散之类。渴者，与参苓白术散止之，多服尤佳。出冷汗，手足软者，加金液丹、二气丹、朝真丹。未效者，灸气海。若吐泻定，热药皆止，只用温药理脾。
　　论痢疾证候 皆因饮食失调，动伤脾胃，水谷相拌，运化失宜，留而不利，冷热相搏，遂成痢疾。冷气相搏其色白，热气相搏其色赤，治之法，皆用温药调和脾胃，次随证治之。
　　大抵人说证，须用仔细询问，有里急后重者，腹痛者或不痛者，频频登厕，一日三、五次至五、七次无物者。又说大便不通，既里急后重，脐腹痛不止，不问老少、孕妇，皆是痢也。非无物出，不识此证，只言大便不通，可仔细辨之。病患登厕，才有三、两点物，或赤或白，或如鱼脑者，此皆痢证也。凡痢下赤白，或纯脓，或 溏，若先脐腹撮痛，遇痛即痢下，下后痛止者，此为积痢，可与木香推气丸、感应丸，各进两、三服，次随痢颜色治之。下痢赤白，可与驻车丸、黄连阿胶丸、浓肠丸、胃风汤。下痢白多赤少者，与浓肠丸、驻车丸、人参豆蔻散。下痢白少赤多者，与黄连阿胶丸、万金丸、金屑丸。下痢纯赤或鲜血者，可与服黄连阿胶丸、地榆散、万金饮，加麦门冬子煎。纯血痢，须是审问仔细，若下鲜血者，是有热，遇下痢时，微觉后重者，是有热也。下痢纯白滑泄者，此是冷证，可与丁香豆蔻散、诃黎勒丸、驻车丸。若下瘀血或紫黑色者，此是虚冷之甚，遇痢下时微滑，当与驻车丸、浓肠丸、丁香豆蔻散。痢下赤白，连绵日久，愈而复发，腹中时痛，诸药不瘥者，可与木香推气丸、不二丸、驻车丸、浓肠丸、感应丸。下痢日夜频并虚滑者，可与丁香豆蔻散、四柱散相兼服。更有一种脾毒下血，与热毒痢一般证候，但不心烦，口不干渴，不喜冷，余者相似，可与《王氏博济方》内败毒散，以槐花、枯矾二味为末，乌梅煎服。若只下痢，脐腹不撮痛者，乃无积滞，不须先服感应丸。
　　论肠风、痔 证 肠风下血，脏毒下血，或秘有热者，可与三黄丸、黄连阿胶丸，浓煎木香汤吞下。有热者，与鸡苏丸、肠风黑散、金屑丹、万应丸、四物汤，加荆芥并防风煎。
　　诸痔发作，与钓肠丸。未破者，驱毒散，更用猪胆汁涂之。
　　
　　附：指南总论　卷下
　　论痈疽诸证
　　（附疮癣）论痈疽发背 诸赤肿毒，不问四肢、手、足、头面，初发便可与漏芦汤、三仙散、托里散、保安膏、乳香内消膏、导赤丸，四顺饮、通气散。痈疽发，大便不通，可与麻仁丸、三黄丸，壮实者，与神功丸，须用通利三、五行，方得毒瓦斯退也。已破，脓血出不快者，可与三仙散、漏芦汤、托里散、保安膏、乳香内消膏贴之。疮口久不合者，可与桃仁散、麒麟散论恶疮、疥癣 一切无名恶疮，漏疮、 疮、冷疮，久年不愈者，可与桃仁散、麒麟散、保安膏贴之。风毒热疮，一名肾脏风，疮汁脓胞湿烂浸淫者，可与何首乌散、四生丸、胡麻散、四顺饮。大便秘者，与皂荚煎丸、桃仁散，以滑肌散敷之。遍身生疮瘙痒，或生瘾疹者，先服通大便药，可与皂荚煎丸、神功丸、麻仁丸、何首乌散、四顺饮、四生丸、消风散、胡麻散、滑肌散、黄 丸、白龙丸。疮干痛者，与玉龙摩风膏。汤火烧成疮者，与佛手散。疥疽顽癣，与摩风膏、白龙丸、滑肌散、清心丸。
　　
　　附：指南总论　卷下
　　论妇人诸疾
　　论月经诸疾 皆因月经不调，或前或后，或多或少，或淋沥不止，或闭塞不通，肢体倦怠，困乏少力，饮食无味。常服补者，可服四物汤、熟干地黄丸、内补当归丸、琥珀丸、当归建中汤、沉香鳖甲散、活血丹、泽兰丸、益阴丹。血海冷惫者，可与暖宫丸、茴香丸、大圣散、小白薇丸、黑锡丹、麝香鹿茸丸，内补当归丸。经血过多，淋漓不止者，与胶艾汤、温经汤、小白薇丸、乌金散、益阴丹、泽兰丸、内补当归丸、熟干地黄丸。赤白带下，服诸药不瘥者，可服泽兰丸，兼服平补镇心丹、速效大圣散、温经汤、泽兰散、小白薇丸、紫石英丸。白带不止，腹常冷痛者，可与暖宫丸、麝香鹿茸丸、法炼黑锡丹、茴香丸、威喜丸、泽兰丸、正元散、来复丹。带下五色者，可与益阴丹、滋血汤、伏龙肝散。崩漏下血过多，头目昏眩，举头欲倒者，可与芎 汤、胶艾汤、乌金散、琥珀丸、暖宫丸、大圣散、内补当归丸。崩中败血，连日不止，与滋血汤。血气虚惫久冷，崩漏下赤白，五色不定，或如豉汁，可与温经汤、伏龙肝散、四物汤。月经不通，及室女月脉不行者，可与蒲黄散、逍遥散、大圣散、黑神散、琥珀泽兰煎、通真丸、活血丹、四物汤、地黄丸。血风劳，胸膈不利，经脉涩，四肢烦痛，心悸者，可与人参荆芥散、熟干地黄丸、逍遥散。血风气虚头旋，及产前、产后头旋者，可与保生丸、四物汤、胶艾汤。虚劳发热，及寒热俱发者，可与黄 鳖甲散、逍遥散、地黄丸、泽兰丸、荆芥散、嘉禾散、参苓白术散。热未退者，与人参当归散极妙。气壮者，可与逍遥散。痰嗽或有血者，临卧服人参养脾丸。气壮年少女人，骨中作热者，可与熟干地黄丸食前服，食后服人参黄 散。疝瘕，阴中冷痛，或头风入脑，寒痹筋挛，血闭无子，漏下赤白者，可与熟干地黄丸、钟乳泽兰丸、牡丹煎丸。妇人无子，或诸虚上热下冷，百病皆生者，可与小白薇丸、禹余粮丸、阳起石丸。先有寒冷，心腹刺痛，或肿或寒，下痢不止，及少气者，可与吴茱萸汤、活血汤。血风攻注，五心烦热，遍身瘙痒，或生瘾疹，或发赤肿，可与人参荆芥散、人参当归散、消风散、四物汤加荆芥煎逍遥散，甚者，可与服皂荚煎丸。血气凝滞者，可服青木香丸疏通开导。
　　论产前药忌 产前所忌损动胎气药物，卢医《周鼎集》为歌曰： 蟹水蛭地胆虫，乌头附子及天雄。踯躅野葛蝼蛄类，乌喙侧子与虻虫。牛黄水银并巴豆，大戟蛇蜕及蜈蚣。牛膝藜芦加薏苡，金石锡粉对雌雄。牙朴芒硝牡丹煎，蜥蜴飞生更 虫。代赭蚱蝉胡脑麝，芫花薇蘅草三棱。槐子牵牛并皂角，桃子蛴螬和茅根。 根 砂与干漆，亭长溲流莽草中。蘧麦茼茹蟹爪甲， 皮鬼箭赤头红。马刀石蚕衣鱼等，半夏南星通草同。干姜蒜鸡及鸭子，驴马兔肉不须供。切忌妇人产前用，此时宜记在心中。
　　论产前诸疾 妊娠三、两月，日心中烦愦，头目眩重，颠倒不安，呕吐烦闷，此恶阻病，只可与人参丁香散、半夏茯苓汤、茯苓丸、小七香丸、药丁香。妊娠下血，胎动不安，名曰漏胎，可与安胎饮、四物汤、胶艾汤、保生丸、琥珀丸、泽兰丸。临产月，常服滑胎散、安胎饮、保生丸。产难或横或逆，或三、二日不产者，及胎死腹中，或胞衣不下，可与花蕊石散，或用保安膏，一贴作一服，丸如梧桐子大，温酒吞下，如未下，再服。产妇生理不顺，横生、逆生者，可与服兔髓丸。产儿已出，但胞衣不下，脐腹坚胀急痛者，可与服牛膝汤。
　　论产后诸疾 皆因新产去血过多，津液燥少，阴阳俱虚，脏腑怯弱，切不可发汗，及转积令吐、泻药，亦不可服太燥热药补之，只可用温和药，渐次加减调理，不可取目前之急，乱投汤药，反生他疾，罪福非轻，切宜戒之。新产血气俱虚，不可太补，恐增寒热，当令恶露去尽为佳，可与黑神散、大圣散、泽兰散、蒲黄散。产后去血过多，昏迷晕闷，精神错乱，皆因去血过多，气血无所主，可与芎 汤、大圣散饭饮调下。不效者，与花蕊石散、保安膏。产妇常用闻醋炭气为佳。产后忽然发热，浑身拘急者，可与四物汤，兼用人参当归散、逍遥散。产后腹中块上下作痛者，皆由恶露未尽，新血与败血相搏，可与黑神散、蒲黄散依前煎，兼与蓬煎丸、琥珀丸。产后恶露方下，忽然断绝，寒热往来，昼静暮剧，语言狂乱，如见鬼神状，此因热入血室，可与琥珀丸、四物汤净加柴胡一钱重煎服。如不退者，用小柴胡汤加生地黄三、两茎，捶碎同煎服。产后去血多，津液少，阴阳皆虚，凡有伤寒、时气之疾，虽当发汗者，切不可太过，但可与轻骨散、五积散、败毒散、神术散、和解散、大圣散之类。产后六、七日，忽然脐腹作痛，皆因呼吸之间，冷气乘虚而入，可与当归建中汤、理中丸、通真丸、温经汤、大沉香丸、盐煎散。不退者，与服平胃散吞下茴香丸。产后腹痛甚者，可与花蕊石散、太岳活血丹。产后烦渴欲饮冷者，皆因去血过多，阴气衰少，客阳乘之，当助其内，可与四物汤，每服加乌梅两个同煎。渴不止，与五苓散，熟汤调服。产后惊风，狂言乱语，如对神鬼，精神不定者，可与龙虎丹，三丸作一服，研好朱砂，温酒调下，兼服琥珀丸。产后血风频增，昏沉不省，身如针刺，发随梳落，或遍身虚肿者，可与龙虎丹，三丸作一服，用当归煎酒嚼下。如瘙痒者，兼服人参荆芥散。产后乳汁不行者，不可服诸行血药，致生他病，只可服滋养血气药，自然血脉旺盛，乳汁自调，可与四物汤、熟干地黄丸、白薇丸、内补当归丸、益阴丹、大顺散、泽兰散之类。产后大便不通，或秘涩者，缘内无津液，肠胃干燥，切不可用猛烈药下之，恐生他疾，可与四物汤，加青皮去白，每服入半钱，拌匀同煎服。更不通者，可与麻仁丸、三和散。
　　
　　附：指南总论　卷下
</div>
    <div class="pagination">
<a href="太平惠民和剂局方_page42.html">上一页</a><span>...</span><a href="太平惠民和剂局方_page38.html">38</a><a href="太平惠民和剂局方_page39.html">39</a><a href="太平惠民和剂局方_page40.html">40</a><a href="太平惠民和剂局方_page41.html">41</a><a href="太平惠民和剂局方_page42.html">42</a><span class="current-page">43</span><a href="太平惠民和剂局方_page44.html">44</a><a href="太平惠民和剂局方_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
