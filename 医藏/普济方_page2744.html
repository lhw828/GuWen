<!DOCTYPE html>
<html>
<head>
    <meta charset="UTF-8">
    <title>普济方 - 第 2744 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2744 页/共 3614 页</h1>
    <div class="content">　　甘草汤

　　（出圣济总录）

　　治热毒肿。或身生瘭浆。

　　用甘草炙锉二两。粗捣筛。每服六钱。用水二盏。煎至一盏。去渣。食后良久及夜卧时。

　　各一服。

　　治热肿毒

　　取白鸭粪和鸡子白封之。毒自消。

　　治热毒足肿痛欲绝

　　（出肘后方）以苦参酒煮渍之。水和亦可。

　　治天行热病手肿。

　　以稻穣灰汁。渍之佳。

　　治热毒肿

　　（出肘后方）以恶实根及叶捣烂封之。杖疮、金疮。取叶贴之。永不畏风。又痈疖及丹疹热毒皆治之。

　　明烦良利小

　　治热肿

　　以山豆根用水研浓汁涂之。干即涂。

　　疗毒热病攻手足肿。疼痛欲绝者。

　　以猪膏和羊尿。涂之佳。

　　治热毒方

　　取黄雌鸡子三颗白。和蜜。一合服之瘥。

　　治热肿

　　上捣堇汁敷之良。堇汁又杀鬼毒。生取汁半斤。服即吐出。

　　治热游赤肿

　　用荞麦面醋和。涂之。

　　治一切热毒肿

　　（出肘后方）以商陆根和盐少许敷之。日再易。

　　下热气肿压。丹石烦热。

　　以生大豆煮食之。又大豆汁解诸药消肿。

　　治热毒

　　（出肘后方）用浮萍捣汁。敷之令遍。热敷之亦可。

　　治热肿

　　（出肘后方）取黄色雄黄。雌黄色石。烧热令赤。以火醋沃之。更烧醋沃。其石即软如泥。刮取石屑涂肿

　　水澄膏

　　（出外科精要）

　　治热肿痛。大效。

　　大黄黄柏郁金天南星白芨朴硝黄蜀葵花（各一两）上为细末。每用新水一盏此

　　疗热肿

　　（出本草）以家芥子并柏叶捣。敷之无不愈。大约得山芥更妙。又捣小芥子末。醋和作饼子。贴肿及瘰

　　疗热毒病攻手足肿。疼痛欲脱。

　　（出本草）取苍耳汁以渍之。

　　治热肿

　　（出本草）用龙葵菜。煮作羹粥食之。

　　治诸毒热肿

　　（出本草）用独行根水磨为泥封之。日三四。立瘥。

　　消风热结赤肿

　　（出本草）用鹅抱以酒磨。涂之立愈。

　　治热毒

　　（出本草）以蓝汁涂之。

　　治热肿及一切痈肿

　　（出本草）以甘蔗根捣。敷之甚良。干即便上。无不瘥者。

</div>
    <div class="pagination">
<a href="普济方_page2743.html">上一页</a><span>...</span><a href="普济方_page2739.html">2739</a><a href="普济方_page2740.html">2740</a><a href="普济方_page2741.html">2741</a><a href="普济方_page2742.html">2742</a><a href="普济方_page2743.html">2743</a><span class="current-page">2744</span><a href="普济方_page2745.html">2745</a><a href="普济方_page2746.html">2746</a><a href="普济方_page2747.html">2747</a><a href="普济方_page2748.html">2748</a><a href="普济方_page2749.html">2749</a><span>...</span><a href="普济方_page2745.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
