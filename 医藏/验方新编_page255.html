<!DOCTYPE html>
<html>
<head>
    <meta charset="UTF-8">
    <title>验方新编 - 第 255 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 255 页/共 321 页</h1>
    <div class="content">　　生化六和汤：川芎二钱，当归四钱，黑姜、炙甘草、陈皮各四分，砂仁六分，茯苓一钱，姜一片，水煎。

　　藿香温胃散，当归、白朮各三钱，姜炭、藿香、陈皮各四分，浓朴八分，人参一钱，炙甘草三分，姜一片，水煎。若手足逆冷。加附子三分。

　　产后膨胀

　　胎前素弱，临产又劳，中气多不足，心腹多不舒，胃虽纳谷，脾不健运。如产毕即服生化三四帖，痛止后随服加参生化汤助脾健胃，自无中满等症。其或中满膨胀者，大率因消食而误进消导，因气郁而专于消耗，又因多食冷物而停滞恶露，又因血虚便秘，误下而愈胀。

　　殊不知产后血气两亏，痛减后宜大补气血以助中气，不宜过于消耗。消耗稍峻，胃气益损，满闷益增，气不升降，滋热助积，郁积之久，遂成膨胀。治当审何物误用，如误用耗气药，宜益气汤；误用消导药，宜健脾汤；误服攻下药，宜养生化滞汤。

　　益气汤：人参、白朮、当归各三钱，川芎、白芍各八分，茯苓一钱五分，陈皮、浓朴各四分，苏根、炙甘草各五分，腹皮六分，木香二分（磨），萝卜子三分，木通五分。

　　健脾汤：人参、白朮、当归、茯苓、白芍、神曲各一钱，川芎七分，陈皮四分，炙甘草、砂仁各五分，腹皮五分。伤食加麦芽五分；伤冷物、腹大痛，加吴萸一钱。

　　差生化滞汤，川芎二钱，当归四钱，人参一钱半（胀甚者减半），白芍、茯苓各一钱，白朮二钱（胀甚倍用），桃仁十粒，腹皮四分，苁蓉（酒洗）一钱五分。如块痛，即将本汤送三

　　产后口渴或兼小便不利

　　凡产后口燥咽干而渴，兼小便不利，由血枯而多汗，且劳倦伤脾，不能为胃行其津液，则生化之元气不运，渗泄之令不行，是以上无津液流通，而有咽干燥渴之症，下则胃肾闭滞，而有水道不通之候，治当助脾益肺，升其血气，则血气流行，阳升阴降，自然津生而便利矣。若认口渴为火，而用芩、连、知、柏以降之，便涩为水滞，而用五苓等味以通之，非徒无益，而反害之。

　　助脾益肺汤：黄　一钱五分，人参、麦冬各二钱，五味十粒，当归二钱，茯苓一钱五分，干葛一钱，升麻四分，炙甘草五分。汗多，加枣仁二钱，麻黄根一钱。渴甚，生脉散代茶。大便不通，加苁蓉二钱。如产母壮盛而热剧、小便不利者，暂加知母、滑石各一钱。

　　产后便数淋症

　　凡产后小便数者，由腹内宿有冷气，因虚而发。宜桑螵蛸散，或以益智仁炒研为末，米饮下二钱。若淋沥作痛，亦由产母虚弱，冷气客于腹中，以茅根汤治之。

　　桑螵蛸散：螵蛸十二枚，人参三两，黄　三两，鹿茸、牡蛎、赤石脂各二两，共为末，米饮汤空心下。

　　白茅根汤：白茅根、瞿麦、茯苓、车前、人参、滑石、通草、麦冬、炙甘草。加灯芯数根煎服。

　　又，内府秘方：用陈米淘浓泔，澄清，热服之，小便即通。

　　按：治血淋，可加怀牛膝。

　　产后伤脬小便淋数不止

　　产后伤脬，此缘稳婆之故。以白芨散治之。

　　白芨散：白芨、凤凰衣、桑螵蛸，等分入猪脬内。煮烂食之。

　　产后水肿

　　产后四肢浮肿，皮肤光莹，脾虚不能制水，肾虚不能行水故也。当大补气血为主，佐以苍朮、白朮、茯苓等药，虚加人参、木通，热加麦冬、条芩。若因风冷湿气伤表，无汗而肿，宜加姜皮、半夏、苏叶及五皮散以微表之，使水气从皮毛而出。然后以补剂调理。

　　利水益气汤：人参、白朮各三钱，白芍、茯苓各一钱，陈皮六分，木瓜八分，苍朮、浓朴、苏叶、木通、腹皮各一钱。

　　五加皮散：加皮、腹皮、苓皮、骨皮、姜皮。

　　产后热蒸成劳瘵症

　　产后劳瘵症，皆由嗜欲无节，起居不时，以致真阴耗竭，虚火上炎。或蒸而热，或往来寒热、似疟非疟，或咳血咯血、自汗盗汗，或心神恍惚，梦与鬼交，或经水闭塞，日渐羸瘦，皆缘阴虚生热所致，热郁积久，变成虚怯。宜清热止嗽，润肺泻火，滋补真阴，以复其元。患此者必须寡欲内养，方能有效，否则不治。

　　保真汤：川芎一钱，当归、生地、白朮各二钱，麦冬一钱，天冬一钱五分，川贝、茯苓各五分，桔梗八分，五味十粒，骨皮一钱，炙甘草四分，枣二枚，水煎。虚加人参一钱，黄六分。胃弱加茯苓、山药各二钱，砂仁三粒。

　　加味大造丸：生地一钱，人参、当归、山药、杞子各一两，知母一钱五分，石斛（酒蒸）

　　、麦冬各八钱，银胡六钱，龟板五钱，共为末，炼蜜为丸如桐子大，早晚服。

　　以上两方，但举其概，至辨症施治，全在临时取裁。如补中益气汤、六味、肾气丸、八珍汤、十全大补汤、还少丹、逍遥散加芎、归，此数方俱可治劳瘵，因症选用可也。

　　产后心腹痛

　　产后心痛，即胃脘痛，以胃脘在心之下，因伤寒气及冷物，故作痛，用生化汤佐以散寒消食之品，无有不安。若腹内痛，定然血块未除，只服生化汤，佐以益母丸、鹿角灰治之，则瘀消而痛止。若风冷乘虚入腹作痛，亦宜加味生化汤，以内有肉桂、茱萸，可以温散之也。若真心痛则指甲青黑，或手足冷过腕节，朝发夕死，无药可治。

　　加味生化汤：川芎二钱，当归四钱，炮姜、炙甘草各五分，桃仁十粒（痛止去之），肉桂肉

　　产后遍身疼痛及腰小腹痛

　　产后遍身痛，由产后百节开张，血脉凝滞，累日不散，则经脉经络不舒，故腰背不能转侧，手足不能动履，或兼身热头痛，若误认太阳表邪而发散出汗，则手足逆冷，变成险症矣。宜祛痛散治之。妇人肾位系胞，腰为肾府，至产劳伤肾气，损动胞络，或产未平复而风寒乘之。二者皆致腰痛，宜养荣壮肾汤并加味大造丸。若小腹作痛，未曾服生化汤，问恶露如何，若可按揉而稍止者属虚，并宜加味生化汤治之。

　　祛痛散：当归二钱，人参、白朮各一钱，黄　、川膝、独活各八分，肉桂五分，韭白一撮，生姜三片，水煎。

　　养荣壮肾汤：当归二钱，防风四分，独活、桂心、川芎、杜仲、寄生、川断各八分，生姜三片，水煎。

　　加味生化汤：川芎一钱，当归三钱，桃仁十粒，炮姜、炙甘草各四分，肉桂五分，元胡五分。后二味痛止减去。若脐下无血块而仍痛不止者，加熟地三钱。

　　产后乳疽乳痈

　　产后乳生痈疽，初发时寒热往来如疟，不可作疟治，亦不可全用败毒消疽等味。当大补气血，佐以金银花等味以散邪毒。若脓已出虚弱日甚者，宜服十全大补汤。

　　栝蒌乳香散：栝蒌一个（连皮子捣碎），当归、净银花各三钱，白芷一钱，青皮五分，乳排脓大补汤：人参、白朮、生地、银花各二钱，当归三钱，茯苓一钱，川连五分，黄一钱，青皮三分，乌梅一枚，元枣一枚。此方可加白芷八分，以能排脓内托也。

　　加减十全大补汤：人参、白朮、当归、生地、黄　各二钱，茯苓、川芎各八分，甘草五分，远志一钱，银花三钱，水煎。泻加莲子十四粒，肉果一枚；渴加麦冬、五味；久不收口，加参末膏药贴之。

　　产后流注

　　产后恶露，流注于肾、腰、关节之处，或漫肿，或结块作痛，久则肿起，肢体倦怠，急则用葱熨法以散外肿，内服参归生化汤以散血滞，至已溃，未溃，其法参之乳痈症中。

　　葱熨法：用生葱一握捣作饼，贴患处，加浓布三四层，以火斗熨之、立效。此方可治痈疽初起。

　　参归生化汤：黄　、川芎各钱半，当归三钱，人参二钱，肉桂八分，甘草五分，马蹄香二钱。

　　阴门肿痛

　　临产用力过多，以致阴肉两旁肿痛，手足不能舒伸者，用四季葱入乳香末，捣成饼贴肿处，良久即愈。

　　阴门突出

　　临产用力逼送阴门突出者，四物东加龙骨少许，连进两服。外用如圣膏贴顶，少收即拭去。

</div>
    <div class="pagination">
<a href="验方新编_page254.html">上一页</a><span>...</span><a href="验方新编_page250.html">250</a><a href="验方新编_page251.html">251</a><a href="验方新编_page252.html">252</a><a href="验方新编_page253.html">253</a><a href="验方新编_page254.html">254</a><span class="current-page">255</span><a href="验方新编_page256.html">256</a><a href="验方新编_page257.html">257</a><a href="验方新编_page258.html">258</a><a href="验方新编_page259.html">259</a><a href="验方新编_page260.html">260</a><span>...</span><a href="验方新编_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
