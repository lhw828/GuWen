<!DOCTYPE html>
<html>
<head>
    <meta charset="UTF-8">
    <title>御药院方 - 第 46 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御药院方 - 第 46 页/共 104 页</h1>
    <div class="content">　　上四味为细末，煮糯米粥丸，如麻子大。每服空心酒送下两丸，临卧冷水下三丸。忌葱、茶、葵、菜等物。

　　沉麝鹿茸丸

　　大补益脾肾，强壮筋骨，辟除一切恶气。令人内实五脏，外充肌肤，补益阳气，和畅营卫。

　　沉香（一两）　麝香（一两，另研）　鹿茸（一两）

　　上件药三味，同研拌令匀，水煮白面糊和丸，如梧桐子大。每服三十丸或五十丸，暖酒送下，空心服。

　　益寿地仙丸

　　补五脏，填骨髓，续绝伤，黑鬓发，和血驻颜，轻身健体，延年益寿，补益丹田，清头目，聪耳听。

　　甘菊花（一两）　枸杞（二两）　巴戟天（二两，去心）　肉苁蓉上四味为细末，炼蜜和丸，如梧桐子大。每服三十丸，空心盐汤下，温酒亦得。

　　人参远志丸

　　治心气不安，惊悸恍惚，神思不宁。

　　人参（去芦）　远志（去心，半钱）　黄　（半两）　酸枣仁（半两）　桂（二钱半）　桔梗（炒黄，二钱半）　丹砂（二钱半）　天门冬（七钱半）　菖蒲（七钱）　白茯苓（去皮，七钱半）

　　上为细末，蜜为丸，如豆大。每服二十丸，米饮下，加至三十丸，下不拘时候。

　　人参补虚汤

　　治虚劳，少气不足，四肢困弱，嗜卧少力，心中悸动，夜多盗汗。常服补诸虚不足，健中进食。

　　黄　人参　陈皮（去白）　当归（炙）　桂（去皮）　细辛（去叶土）　前胡　白芍药（去皮）　甘草（炙）　白茯苓（去皮）　麦门冬（去心）　半夏（炮）　熟干地黄（以上各二两）

　　上一十二味为细末。每服三钱，水一大盏，入生姜五片，枣两个，煎至七分，稍热服，食前。

　　神功七宝丹

　　补益真元，固精实髓，通畅百脉，悦泽颜色。久服延年益寿，强力壮神。

　　腽肭脐（三两）　黑附子（炒，三两）　阳起石（火烧炮赤，研，二两）　钟乳粉（二两）　鹿茸（去毛，涂酥炙，三两）　龙骨（二两）　沉香（一两）　麝香（半两）

　　上件八味同捣研，罗为细末，再入麝香研匀，酒煮面糊为丸，如梧桐子大。每服五十丸，空心温酒送下。

　　参散

　　主虚寒自汗，调营卫，补不足。

　　人参　黄　当归　芍药　白朮　五加皮　官桂　甘草　前胡　秦艽（以上各等分）

　　上为细末。每服五钱，水一盏，入生姜五片，枣二枚去核，同煎至七分，去滓温服，不拘时候。

　　大一守中丹

　　治阴气不足，虚热内生，阴痿不振。

　　熟干地黄　天门冬（去心）　远志（去心）　白茯苓（去皮）　萆　实子　木香（以上各一两）　人参　地骨皮　牛膝（焙）　地肤子（炒香。以上各二两）

　　上一十一味同为细末，炼蜜和丸，如梧桐子大。每服五十丸，温酒送下，空心食前服，或用温水下亦得，加至八十丸。

　　青娥丸

　　秘精，黑髭鬓，治风长年。

　　破故纸（六两，用芝麻同炒变色，去芝麻，取末五两）　杜仲（五两，锉）胡桃（二十五斤，去皮，汤煮去膜）

　　上三味同再捣为细末，复罗令匀，炼蜜和为丸剂，再杵一千余下，丸如梧桐子大。每服三十丸至五十丸，空心温酒下，盐汤亦得。

　　沉香鳖甲散（妇人门）

　　治室女营卫不调，经候凝滞，或时头目昏闷，上膈积涎，四肢不利，五心烦热，欲食进退，多困少力。

　　沉香（七钱半）　鳖甲（一两半，九肋大者一枚）　木香（一两）　甘草（七钱半）　常山（一两）　当归（一两）　柴胡（一两）　人参（一两）　白茯苓（一两）　麦门冬（一两）　青橘皮（一两，去白）　陈柏皮（一两，去白）　生地黄（一两）　半夏　槟榔（七钱半）

　　上件捣罗为细末，每服二钱，水一盏，入生姜三片，煎至七分，去滓温服，空心，日中，临卧各一服。

　　天真丸

　　治先曾损血及脱血，肌瘦，绝不入食，行步不得，手足痿痿，血气枯槁，形神不足。如滑肠绝不入食，守死无法，可治者。如咽喉窄，下食不得，只能五七粒渐渐服之，粒数多，便可养起。久服令人面色红润，无血者便生血并津液。大便燥者服之自润。实中有虚，虚中有实，皆可治之。

　　羊肉（七斤，精者为妙，先去筋膜并去脂皮，批开入药末）　肉苁蓉（十两）　当归（一十二两，洗净去芦）　湿山药（去皮，一十两）　天门冬（焙软，去心，切一斤）

　　上将前件四味置之在肉内，裹定，用麻缕缠定，用上色糯酒四瓶煮，令酒尽掺在药内，再入水二升，又煮，直候肉如泥，再入黄　末五两、人参末三两、白朮末二两、熟糯米饭焙干为末一十两。前后药末同剂为丸，如梧桐子大。一日约服三百粒，初服百粒，旋加至前数。

　　服之定觉有精神，美饮食，手足添力，血脉便行，轻健。如久喑不言者，服之半月，语言有声。或云：血下，喘咳嗽，行步不得，服之必效。恐药难丸，即入宿　饼五七枚，焙干为末，同搜和，入臼中捣千百下，丸之，用温糯米酒送下，空心，食前服。

　　巨胜丸（一名补漏丸）

　　治男子筋痿，少腹不利，小便频数，腰背疼闷不能久立，则腿膝麻冷。难以屈伸，心意多忘，耳内蝉鸣。久服不阙，滋血气，壮元阳，髭鬓返黑，令人不老。添精补髓，益寿延年，神效不可具述。或妇人服之亦可。

　　巨胜子　甘菊花（去萼）　旋覆花（去萼）　吴白芷（切）　白茯苓（去黑皮）　肉桂（去粗皮）　荜澄茄（去枝杖）　牛膝（去芦头，切，酒浸）　覆盆子（去枝杖）　熟干地黄（焙）　远志（去苗心。各一两）　旱莲子（去茎叶，七钱半）

　　上件一十二味各修事毕，除野芝麻外共为细末，再与野芝麻同碾罗匀细，酒煮面糊为丸，如梧桐子大。每服四五十丸，空心食前温酒下，日进一两服，久服忌羊血、生葱、萝卜等。

　　补虚黄汤

　　治诸虚不足，少腹急痛，胁肋　胀，脐下虚满，胸中烦悸，面色萎黄，唇口干燥，少力身重，胸满短气，腰背强痛，骨肉酸疼，行动喘乏，不能饮食，或因劳伤过度，或因病后不复，并宜服之。

　　人参（三两，去芦）　当归（三两，去芦）　白朮（三两）　黄　（三两）　桂（三两，去粗皮）　甘草（三两，炙）　白芍药（六两）

　　上为粗末。每服三钱，水一盏，生姜三片，枣一枚，同煎至七分，去滓温服，食前，日进三服。

　　治白发之木并一切诸风。

</div>
    <div class="pagination">
<a href="御药院方_page45.html">上一页</a><span>...</span><a href="御药院方_page41.html">41</a><a href="御药院方_page42.html">42</a><a href="御药院方_page43.html">43</a><a href="御药院方_page44.html">44</a><a href="御药院方_page45.html">45</a><span class="current-page">46</span><a href="御药院方_page47.html">47</a><a href="御药院方_page48.html">48</a><a href="御药院方_page49.html">49</a><a href="御药院方_page50.html">50</a><a href="御药院方_page51.html">51</a><span>...</span><a href="御药院方_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
