<!DOCTYPE html>
<html>
<head>
    <meta charset="UTF-8">
    <title>普济方四库 - 第 1638 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1638 页/共 1812 页</h1>
    <div class="content">

　　普济方卷三百八十九
　　钦定四库全书
　　普济方卷三百九十　　明　周王朱橚　撰婴孩心腹痛等疾门
　　心腹痛【附论】
　　夫小儿心腹疼者证多端不可概举有虫动作疼面变五色口吐清水或涎沫或合眼哭呌仰身扑手心神闷乱沉沉嘿嘿者是也宜先吃史君子次服官局化虫丸　小儿饮食不节或食冷硬肥腻甘甜过度伤饱不能尅化停积于脏或因冷气所触故作疼痛诊其脉沉细者乃积也轻则荆三棱莪荗橘皮缩砂重则取利非巴豆硇砂干漆不可止也又有气痛或因怒而得或伤风冷之气或因体虚脏寒而作疼诊其脉紧者是也当用木香紫苏沉香青橘皮之属大人小儿皆可服四磨饮子沉香木香槟榔乌药又有一般心疼大人小儿多患凡有此疾无药可疗急用艾灸足大拇指节中男左女右无问大人小儿又有一种劳瘵尸虫作痛食不知饱人形羸瘦五心烦热或骨蒸潮热宜服金露丸小儿心痛者不起于心乃邪气客于心主之脉夫少隂者心也五脏六腑之所主精神之所舎其脏坚固邪不能干干之即伤心伤心即神去神去即死矣故诸邪在于心者皆在于心包络脉包络脉者心之别脉也故少隂不病夫心痛者厥气上逆痞而不散或伤寒气冷邪抟于经络故发心痛也　小儿腹痛者多由冷热不调冷热之气与脏气相击故为痛也其热痛者则面赤或壮热四肢烦手足心热是也冷而痛者面色或青或白甚者乃至面黒唇口爪甲皆青是也
　　方
　　沉香煎丸　治小儿呕逆心腹疼痛化水谷消积聚沉香【剉】丁香　木香　胡椒　没药【研】丹砂【研水飞】髙良姜　槟榔【麫里煨熟去麫剉】硫黄【研水飞】硇砂【拣浄水飞慢火炒熟干各一两】青橘皮【去白焙一两】缩砂仁【去皮】吴茱萸【汤浸焙干】阿魏【醋浸研澄去砂和麫作饼子炙焦各半两】巴豆【去皮心膜研出油尽一分】
　　右捣各研为末和匀炼蜜丸如菉豆大以瓷合收封毎服十丸食前临卧服生姜橘皮汤下量虚实大小加减
　　寛中汤　治小儿心腹疼痛不可忍者
　　髙良姜　木香【各半两】丁香　桔梗　青皮　甘草【各一分】
　　右为细末毎服半钱温酒调下
　　蓬莪荗丹　治小儿心腹疼痛不可忍
　　蓬莪荗【炮】当归【洗各一两】木香　人参　桂心【各半两】黑牵牛【一分炒黄】
　　右罗为细末白麫糊和丸如黍米大毎服十粒生姜汤下量儿大小加减服之
　　参香丸　治小儿心腹痛并肠冷便青腹急痛
　　乳香　木香　石菖蒲　人参　良姜【炒各等分】
　　右为末酒糊丸如小豆大一歳五丸米汤下
　　治小儿心腹痛
　　用三月三日桃花取晒干杵末以水服半钱
　　治小儿卒心痛腹胀坚如石满气喘息
　　用好盐如鸡子大浆水三升煮取三沸搅消分为三服
　　紫沉消积丸　治小儿心痛
　　沉香【剉】硇砂【各四两】阿魏　巴豆霜【各一两以上研别为末用蜜一觔酒化熬成膏】丹砂【研】丁香　干姜【炮各二两】硫黄【研】青橘皮【汤浸去白焙】髙良姜　槟榔【剉】木香　人参　胡椒桂【去粗皮各四两】
　　右除前膏外一十一味捣研为细末入前膏和捣丸如菉豆大以瓷合收蜜封毎服二丸食前橘皮汤下量儿加减
　　桃仁汤　治小儿冷邪气攻心痛不欲饮食
　　桃仁【三七枚浸去皮尖双仁炒黄】厚朴【去粗皮姜汁炙一两】人参　麦蘖【炒各半两】陈橘皮【去白焙一分】槟榔【半两】附子【炮裂去皮脐】桂【去粗皮】当归【焙各一两】
　　右麄捣筛三歳毎服半钱水半盏煎至三分去滓不计时温服更量儿大小加减
　　硇砂丸　治小儿积气冷气心痛
　　硇砂【二钱】干漆【防炒】五灵脂　胡椒　桂【去粗皮】荆三棱【炮】蓬莪荗【炮各一两】斑猫【二十一枚去翅足炒】巴豆【二十一枚去心皮膜煮出油研】
　　右为末研令匀醋煮麫糊和丸如黄米大一二歳毎服五丸三四歳毎服七丸橘皮汤下余以意加减
　　治小儿未满百日患腹痛
　　豚子卵【一枚】当归【一分】
　　右用水三升煮取七合涂乳头上令小儿饮以意加减
　　独圣散　治小儿头疼心疼
　　用当归近尾半节为末酒调服半钱亦治大人如婴儿夜啼乳汁调下少许即瘥
　　蓬莪荗散　治小儿心痛发渇不定
　　蓬莪荗　人参　桂心　黄芩　生干地黄　木香　甘草【炙各一分】
　　右为散毎服不计时以橘皮汤调下半钱量儿大小以意加减
　　芍药散　治小儿心痛但觉儿将手数摩心腹即啼是心痛不可忍宜服
　　赤芍药　人参【去芦】白术　黄芩　川大黄【炒】当归【各一分】
　　右为散毎服一钱以水一盏煎至五分去滓不计时量大小分减温服
　　槟榔散　治小儿冷气心痛不可忍不能饮食
　　槟榔【三分】当归【一两焙】蓬莪荗【三分焙】木香【二分】吴茱萸【一分洗焙】阿魏【一分麫煨熟为度】
　　右为散二歳毎服半钱温酒调下不计时
　　荜拨散　治小儿心疼不可忍
　　荜拨【一两】胡椒【一分】桂【去皮一分】木香【半两】当归【三分焙】桃仁【去皮尖半两炒】
　　右为细散一二歳毎服半钱温酒调下不计时
　　麝香丸　治小儿心痛面色青黄不欲饮食
　　麝香【细研一分】槟榔　陈橘皮【去白焙】白豆防【去殻】吴茱萸【洗焙】木香【各一两】
　　右将吴茱萸米醋煮一二十沸后掘地坑可安茱萸以炭半秤烧坑令通赤以醋半盏及茱萸入坑内用瓷椀盖之四面以炭拥勿令泄气冷取出与前药一处捣罗为末入麝香和匀醋煮麫糊丸如黄米大一二歳毎服五丸四歳七丸温酒调下不计时
　　桃仁汤　治小儿心痛不可忍
　　桃仁【去皮麸炒研】赤芍药　桔梗【炒】桂【去皮】甘草【炙各半两】
　　右为末与桃仁同研毎服一钱水一盏煎至半盏去滓温服量大小加减不拘时服
　　木香汤　治小儿心痛亦治手足不和
　　木香　良姜【各一分炒】白术【半两】桔梗【半两炒】白茯苓【去皮半两一方用赤】
　　右粗捣筛一二歳毎服一二钱水一盏煎至五分去滓温服发时并吃量大小加减
　　胡椒丸　治小儿心痛
　　胡椒【四十九粒】槟榔【一枚剉】斑猫【去翅足七个】
　　右为细末烧粟米饭为丸如黄米大一二歳毎服三丸三歳已上五丸煎菖蒲汤下
　　青橘皮散　治小儿伤冷腹痛
　　青橘皮【汤浸去白】桔梗【去芦】赤芍药【各半两】
　　右为散毎服一钱以水一小盏煎至五分去滓不计时量大小加减温服
　　桂心散　治小儿心痛不止
　　桂心【半钱】当归【半两炒】栀子仁【半分】
　　右为散毎服不计时以橘皮汤下半钱量儿大小以意加减
　　姜黄散　治小儿心痛
　　姜黄　槟榔【剉】
　　右等分捣罗为散温酒调下一二歳毎服半钱已下余以意加减
　　鼈甲丸　治小儿腹痛不可忍
　　鼈甲【醋炙黄去裙襴】防葵　诃梨勒【煨用皮】川大黄【炒】人参【去芦】郁李仁【汤浸去皮尖研炒】当归【防炒各半两】
　　右为末炼蜜和丸如菉豆大以粥饮下五丸得防利瘥不计时量大小以意加减
　　温胃丹　治小儿腹痛啼哭不止
　　人参　白术　木香【各一两】髙良姜　当归　五味子【各半两】
　　右为末麫糊丸如黍米大毎服十粒米饮下
　　橘皮散　治证同前
　　青皮【炒】木香　吴茱萸　当归【各一两】干姜　丁香【各半两】
　　右为细末毎服一钱水八分生姜二片煎五分去滓温服食前服
　　人参散　治小儿卒吐下腹痛不止
　　人参【半两去芦】当归【半两炒】甘草【一分炙】干姜【炮一分】黄耆细辛【各一分】
　　右为末毎服一钱以水一小盏煎至五分去滓稍热服量儿大小以意加减频服
　　治小儿伤冷腹痛
　　木香　髙良姜　白术　人参【去芦各一分】厚朴【半两去粗皮姜汁炙熟】
　　右为散不计时以粥饮调下半钱量大小以意加减
　　当归散　治小儿冷热不调腹内多痛
　　当归【炒】枳殻【麸炒去穣】赤芍药　川大黄【炒各半两】
　　右为散毎服一钱以水一小盏煎至五分去滓放温服量大小加减凡脾家疼痛者皆因胃虚不究病源多用和飬等剂以致掩蔽邪气盖腹痛多因邪正交争与臓气相击而作也受证非一夹热痛者壮热面赤或四肢烦手足心热药宜四顺饮加青皮枳殻夹冷痛者面白或青甚者靣黒唇口爪甲皆青药宜五积散重者理中汤冷热不调邪正交争宜枳殻汤加青皮陈皮木香官桂当归有积伤脾则面黄腹胀夜热昼凉宜服紫双丸去其积风冷入脾则脾胃积冷中满疼痛荏苒歳月不可测识宜和剂抽刀散以伐其根脾间蜖痛则乍作吐呕清沫宜槟榔丸主之
　　三棱散
　　益智【炒去殻】三棱　莪术　青皮【炒】香附子　青木香　砂仁【各半两】甘草【二钱半】
　　右防咀姜煎服次与保童丸之类防利取效也
　　治小儿心腹胷脇烦闷欲死
　　用烧鸡子殻末酒服方寸匕
　　疟疾【附论】
　　夫时气者是四时间或有非节之气如春或寒夏或冷秋或热冬或温其气伤人为病亦头疼壮热与伤寒相似其面黄者热抟于胃脾胃停滞则发黄也治法亦如伤寒重用觧肌汤表之轻用七寳散而又有时气兼疟者是日数未满体常壮热而邪不退此方失表故也或乗于隂或乗于阳其乗于阳阳争则热其乗于隂隂争则寒阴阳之气互相乗加故发热成疟也又謌曰疟病是邪成隂阳各鬬争早期风府防晏发脊俞停行速连朝发来迟间日迎小儿还有此不用问神明风寒暑湿邪自外来饮食居处邪自内作汤氏曰是盖外因感受邪气客于皮肤达于经络内因停积饮食痰饮防于脏腑此疟疾之胚胎也杨氏曰岂特夏伤于暑秋必为疟哉盖古人以暑受病最多言之耳夫疟者始而呵欠继而足冷面色青黄身体俱急寒栗鼓颤腰脊俱疼寒去未防内外皆热头痛而渇但欲冷呕恶烦闷而不嗜食或内伏寒痰寒从背起冷如掌大疟之寒热岂非隂阳二气互相胜负而作哉邪并于隂则寒邪并于阳则热阴盛则寒多阳盛则热炽其寒也汤火不能温其热也氷雪不能寒卫气与邪气交争病以作邪气与卫气相离故汗出乃觧而病以休卫气昼行阳夜行隂得阳而外出故发于日间得阴而内故发于暮夜或隔日或两日三日一发乃卫气行疾行迟耳若内外失守真邪不分隂阳迭胜寒热互起则休作无定时矣圣恵曰凡疟疾欲解则有汗出汗出多则津液减耗又热乗于脏则虚躁故渇而欲冷张秘教曰若病瘥无汗非也夏伤于暑秋或痎疟小儿血气壅胜内挟实热因犯暑邪客于皮肤分肉之间至秋为风冷所折阳盛于外阴长于内隂阳相抟发而成疟先寒后热者寒疟也先热后寒者温疟也热而不寒者瘅疟也若汗出过多亡阳而渇当节其饮多饮而小便澁则变为饮澼矣杨氏曰其脉数者多热热则凉之迟者多寒寒则温之浮浮浮数其邪在表宜汗实沉实数实其邪在里宜下大抵疟之初得一二日间如火燎原不可向迩波涛汹涌未易廻澜当俟其稍定而圗之所谓盛者待其衰也疟方来与正发及将解不可投药耗其真气药病相忤当于未发已前两时之内或遇日凌晨服之疟有数种治法不同寒热似疟此伤寒二证非疟也必肝脉胀盛头痛恶风宜小柴胡汤加青皮紫苏主之呕者多用生姜渇者加乌梅若兼之伤暑小柴胡加香薷入生姜乌梅煎但寒热之间非通利不能除根也当以四顺饮加常山神保丸治乃先解后攻之意吐汗下三者治疟总要不过汗吐下当下而不尽腹中余疼或一利之后不复再泄时时防滴而出者须以常山大黄再下之当汗而汗不匝者或头汗至胷而手足无者宜青皮佐紫苏汗之令周浃一身也当吐宜常山须出尽水饮疟利用常山罂粟常山治疟毎毎作效盖疟家多蓄黄水以常山能攻其癖下其水也罂粟治痢盖已经取积日久下痢腹中无痛肠胃滑泄以罂粟能澁肠也用常山须用大黄为佐大便防滴似泄不泄须用大黄佐之收效如发疟呕者及婴孩中年人虚者勿用常山吐之凡疟证寒热不歇有根又疟宜别风寒暑湿治之汗下吐法古今不可违活人书格法治之久不愈者有根在也根者何曰痰饮曰水饮曰败血曰积癖惟癖为疟之母惟败血为暑热之毒惟水惟饮皆生寒热故暑之脉沉积癖之脉结聚则脇腹必痛盖巴豆功能下积常山能吐利痰水大黄能荡涤血热随证用之疟瘥再病愈已后饮食失节恚怒伤中觧脱伤风乳哺过饱又再发者热多二陈汤加青皮甘草热少二陈汤加青皮草菓坚守胃气并用生姜乌梅煎空心服之更用巴豆丸子疎利大便以泄毒气何病之有或服巴豆过多滑痢腹痛煎甘草生姜汤觧之　巢氏病源夫风邪所伤客于皮肤而痰饮积于脏腑致令血气不和阴阳交争若真气胜则邪气退邪气未尽故发疟也邪气虽退气血尚虚邪气干于真气脏腑壅痞热气未散故余热往来也疟后热渇引饮者盖脏未和津液未复故也若寒热徃来而腹痛者盖脏虚本挟宿寒邪入于脏为寒相而击于脏气故也謌曰疟后因何渇皆因脏腑虚热令多饮水结块腹中居又謌曰邪入皮肤里还从脏腑廵隂阳多竞鬬寒热往来频腹内元因冷仍为痛所因实加邪热盛脇满少精神大小便应澁痞结病尤沉先有脾家冷闻食不开唇肌肉因兹瘦血气不荣身若问如此病莫遣久沉沦仙人水鉴治婴儿疟謌疟是邪风寒热攻宜须速治免成空常山刻作人形状丁钉孩儿生气宫朱氏集验方凡疟疾多是痰实痞塞不通脾气虚弱盖热上停胷膈不能入于脏腑凡用五更令服盖使药下逹于脾胃消痰实降虚热
　　方
　　露星散饮　治久疟成劳
　　秦芁　柴胡　白术　白茯苓　槟榔　恒山黄芩　甘草　半夏麴　官桂
　　右等分防咀毎服三钱酒醋各一半煎露星月一宿次日早服再温去滓大人小儿皆可服陈舍人令嗣久疟服验一方用姜三片
　　通神饼　治截疟有功
</div>
    <div class="pagination">
<a href="普济方四库_page1637.html">上一页</a><span>...</span><a href="普济方四库_page1633.html">1633</a><a href="普济方四库_page1634.html">1634</a><a href="普济方四库_page1635.html">1635</a><a href="普济方四库_page1636.html">1636</a><a href="普济方四库_page1637.html">1637</a><span class="current-page">1638</span><a href="普济方四库_page1639.html">1639</a><a href="普济方四库_page1640.html">1640</a><a href="普济方四库_page1641.html">1641</a><a href="普济方四库_page1642.html">1642</a><a href="普济方四库_page1643.html">1643</a><span>...</span><a href="普济方四库_page1639.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
