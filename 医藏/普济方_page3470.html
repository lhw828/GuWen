<!DOCTYPE html>
<html>
<head>
    <meta charset="UTF-8">
    <title>普济方 - 第 3470 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3470 页/共 3614 页</h1>
    <div class="content">　　集验方

　　防风天南星（等分）上为末。酒服。仍以敷伤处。南星为防风所制。不能麻人。

　　海上方新产便用此方。可无破伤风之患。

　　苦荠煎沸汤候通手淋洗。

　　又方

　　马齿苋煎汤熏洗。

　　治产后血痛如刀刺。

　　（出大全良方）熟地黄橘皮（各等分）上为末。每服一钱。粥饮调下。寻常痛发。可常服。

　　治产妇血满腹胀痛。血渴。恶露不尽。月闭。止好血。下恶血。去鬼气疼痛症结。

　　（出本草）上取芒硝烧为末。酒下。或以酒煮服。弥久着烟者佳。

　　治产后伤冷。腰痛动不得者。

　　用大叶火燎浓铺床上。趁热即卧于上。冷复易之。冬月取根杵碎炒及热。准前用。

　　卷三百四十五　产后诸疾门

　　产后调补

　　（附论）凡产后七日内恶血未尽。不可服汤。候脐下块散。乃进羊肉汤。有痛甚切者。不在此例。

　　后三两日。消息可服泽兰丸。比至盈月。丸尽为佳。不尔。虚损不可平复也。全极消瘦不可救者。服五石泽兰丸。凡在蓐必须服泽兰丸补之。服法必七日外。不得早服也。

　　若产后将息如法。四肢安和无诸疾者。亦须先服黑神散四服。亦略备补益丸散之类。不可过多。又恐因药致疾。不可不戒。如四物汤、四顺理中丸、内补当归丸、当归建中汤。或产妇血盛。初经生产。觉气闷不安者。调七宝散服之。若宁贴不须服。若三日后觉壮热头痛。

　　胸若因床帐太暖。或产妇气盛。或素多喜怒。觉目眩晕如在舟中车内。精神郁冒者。此是血晕。

　　即须服血晕药一二服止。仍须看承之人照管的当也。或觉粥食不美。虚困。即服四顺理中丸一二服。若不如此。不须服。若于两三日间。觉腹中时时撮痛者。此为儿枕作痛。必须服治儿枕药一二服。若大便秘。或小便涩。切不可服通利药。以其无津液故也。若通利之药则滑泄不禁。不可治也。切须戒之。若秘甚必欲通利者。方可服和暖汤即通。

　　凡产后宜常进温粥。食多则热。热则滞血。七日之后。方可与酒及些少盐味。烂煮羊肉、猪蹄肉及猪肚等物。忌母猪及白蹄猪。宜乌鸡及鸡子暖血。食物不宜过多及生冷肥腻。恐成积滞。大抵正产。止是血脏空虚。补其虚。生好血。化恶血。保其脏气。去其风邪耳。

　　方

　　地黄羊脂煎

　　（出千金方）

　　治妇人产后欲令肥白。饮食平调。

　　羊肉汤

　　（出千金方）

　　治产后及伤寒大虚。上气。腹痛兼微风。

　　肥羊肉（二斤无羊肉用獐肉代）茯苓黄干姜（各三两）甘草独活桂心人参（各二两）麦门冬（七合）生地黄（五两）大枣（十二枚）上咀。以水二斗。煮肉。取水一

　　产后醋墨

　　（出大全良方）以松烟墨不拘多少。用炭火煨通红。以米醋淬之。再再淬。如此七度。研令极细。用绢罗过。才产了吃醋墨三钱。用童子小便调下。

　　四顺理中丸

　　（出千金方）

　　治产后气血俱伤。五脏暴虚。肢体羸乏。少气多

　　汗。

　　才产直至百。每日常服。壮气补虚。调养脏气。蠲除余疾消谷嗜食。兼治产后脏虚。

　　呕吐不止。

　　甘草（二两）人参白术干姜（各一两）上为末。蜜丸如梧桐子大。每服十丸。

　　增至二十丸。温米饮下。食前。如才产了。以童子小便打开点服。七日内。日三服。产乳方云。

　　此乃大理中丸加甘草两倍耳。然其功比之四味等分大。故不同。盖取甘味以缓其中。而通行经络之功最胜者也。此产妇月内不可缺者。出月不须服矣。古方中有妇人补益之药。大泽兰丸、小白薇丸、熟干地黄丸、大圣散之类。其药味稍众而中下之家。村落之地。卒何以致。

　　且药肆少有真者。不若以四顺理中丸易之。其功较泽兰丸之类主治颇多也。

　　产如未出月。饮酒或吃药。宜造黑豆酒。

　　用净黑豆一升炒令甚熟。以无灰酒五升淋之。仍入羌活一两同浸。尤妙。时时饮之。或用此酒下药。可以辟风邪。养血去恶露。行乳脉。

　　当归人参散治产后虚损痿弱。难以运动。疼痛。胸满。不思饮食。

　　当归白术黄芩芍药大黄茯苓陈皮（各半两）人参黄浓朴（姜制）川芎官桂（各三钱）甘草（一两）枳壳（四钱去瓤麸炒）上末。每服三钱。水一盏半。

　　姜三片。煎至六分去滓。不拘时温服。如大便闭。以此散下和中丸。

　　治新产妇。

　　用黑雄鸡一只。理如食法。和五味炒熟香。即投二升酒中。封口。经宿取饮之。令大肥白。

　　治新产妇。

　　用黑雌鸡和乌油麻二升。熬令黄香。末。入酒酒尽。极效。

　　补中丸宜常服。

</div>
    <div class="pagination">
<a href="普济方_page3469.html">上一页</a><span>...</span><a href="普济方_page3465.html">3465</a><a href="普济方_page3466.html">3466</a><a href="普济方_page3467.html">3467</a><a href="普济方_page3468.html">3468</a><a href="普济方_page3469.html">3469</a><span class="current-page">3470</span><a href="普济方_page3471.html">3471</a><a href="普济方_page3472.html">3472</a><a href="普济方_page3473.html">3473</a><a href="普济方_page3474.html">3474</a><a href="普济方_page3475.html">3475</a><span>...</span><a href="普济方_page3471.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
