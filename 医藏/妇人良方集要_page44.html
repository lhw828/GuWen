<!DOCTYPE html>
<html>
<head>
    <meta charset="UTF-8">
    <title>妇人良方集要 - 第 44 页/共 101 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>妇人良方集要 - 第 44 页/共 101 页</h1>
    <div class="content">　　大肠血热，四物、丹皮、柴胡。

　　中气下陷，补中益气、茯苓、半夏。

　　心脾不能摄血，必补脾肺之源，举下陷之气。

　　附治验

　　妇人下血不已，面色痿黄，四肢畏冷，此中气下陷，用补中益气汤，送四神丸数服而愈。

　　光禄张淑人，下血烦躁，作渴，大便重坠，後去稍缓，用三黄汤加大黄至四两方应，後用三黄汤，又二十馀剂而愈，此等元气，百中一二。

　　韩地宫之内，脾胃素弱，因饮食停滞，服克伐之剂，自汗身冷，气短喘急，腹痛便血或用诸补剂，皆不应。余用人叁、炮附子各五钱，二剂稍应，却用六君子每剂加炮附子三钱，四剂渐安，又用前汤每加附子一钱，数剂乃瘥。

　　妇人因怒胸痞，饮食少思，服消导利气之药，痰喘胸满，大便下血，余用补中益气加茯苓、半夏、炮姜四剂，诸症顿愈，又用八珍加柴胡炒栀全愈。

　　妇人瘀血腹痛，便血见前。

　　加减四物汤：治肠风下血。侧柏叶炒、荆芥、槐花炒、甘草炒各五分、枳壳麸炒、生地黄、当归、川芎各一钱，右姜水煎服。

　　肠风黑神散：治肠下血，肠疼後重，或肛门脱出。败棕烧、木馒头烧、乌梅去核粉草炙各一钱，水煎服。（木镘头即木莲蓬）

　　愚按：前二症，若病久中气虚弱者，必用  补脾胃为主。

　　地榆汤：阴结便血。（骆龙吉方）地榆四两、甘草炒一两半、缩砂仁四十七粒，每服三钱，水煎。

　　防风如神散：治风热气滞，粪後下血。防风、枳壳麸炒各等分、每服三钱，水煎。

　　愚按

　　前二症若胃气虚，不能统血而下，用四君，中气下陷，用补中益气汤。脾气郁结用归脾汤。气血虚弱，用八珍汤。气血虚塞，用十全大补汤。

　　治久下血成片，用头发烧灰，每服一二钱，水调下。

　　妙香散：治心气下血，温酒调下。

　　第一0一章，妇人痔  方论

　　妇人痔  ，因郁怒风热，厚味膏梁所致，其名有五。

　　肛边如乳出脓者，为牝痔。

　　肿胀出血者，为牡痔。

　　痔痛者，为脉痔。

　　肿核者，为肠痔。

　　登厕出血者，为血痔。治宜审之。

　　愚按

　　前症妇人多因胎产经行，饮食起居，六淫七情失调所致，男子多因醉饱人房筋脉横解，精气脱泄，热毒乘虚而患，或入房强固其精，不乘火势而侮金。

　　或炙博厚味，阴虚湿热，宜凉血润  傜沓嗀溃後，当养元气，补阴精，不愈即成痔漏。

　　有串臀、串阴、穿肠者。其肠头肿块者，湿热也，作痛者，风也；便燥者，火也。

　　溃脓者，热胜血也。大使作痛者，润  除湿，肛门坠痛者，泻水导湿。小便涩滞者清肝导湿。

　　经云：「因而饱食，筋脉横解，肠僻为痔。」症属肝肾不足，故用加味地黄文及六味丸，有效，慎勿敷毒药，及服寒凉之剂。

　　鳖甲散：治五种痔漏，脓血淋漓，或肿痛，坚硬下坠。  甲、露蜂房、蛇蜕  皮渚徙悬蹄五味烧存性各二钱、麝香一分，右为末每服一钱空心住地黄煎汤调下，更傅之。又方，热痛，用寒水石、朴硝为末以津调搽。

　　第一0二章，妇人脱肛方论

　　夫脱肛者，大肠之候也，大肠虚寒，其气下陷，则肛门翻出，或因产努力其肛赤然也。

　　愚按

　　前症，若大肠湿热，用升阳除湿汤。

　　若血热，用四物、条芩、槐花。

　　血虚，用四物、白术、茯苓。

　　兼痔痛，用四物、愧花、黄连、升麻。

　　中风虚弱，用补中益气、芍药、白术。

　　中气虚寒，加半夏、炮姜、五味。

　　肾虚，用六味丸。

　　虚塞，用八味丸。

　　夫肺与大肠为表  ，肛者大肠之门，肺实热则秘结，肺虚寒则脱出，肾主大便故肺肾虚者，多有此症。

　　附治验

　　妇人脱肛，用补中益气，加床归脾各百馀剂而愈。後因分娩复脱仍以前药各二百馀剂始愈。

　　姚和众以铁粉傅之良。圣惠方亦治阴脱阴肿。

　　集验方，以牛铁三斤，水一斛煮至五升，取水洗，日二次。

　　方，用五倍子煎汤洗，以赤石脂末，掺上托入，或脱长者，以两床相并中空尺许，以磁瓶盛汤，令病人仰卧，浸瓶中，逐日易之，收尽为度。

　　附方

</div>
    <div class="pagination">
<a href="妇人良方集要_page43.html">上一页</a><span>...</span><a href="妇人良方集要_page39.html">39</a><a href="妇人良方集要_page40.html">40</a><a href="妇人良方集要_page41.html">41</a><a href="妇人良方集要_page42.html">42</a><a href="妇人良方集要_page43.html">43</a><span class="current-page">44</span><a href="妇人良方集要_page45.html">45</a><a href="妇人良方集要_page46.html">46</a><a href="妇人良方集要_page47.html">47</a><a href="妇人良方集要_page48.html">48</a><a href="妇人良方集要_page49.html">49</a><span>...</span><a href="妇人良方集要_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
