<!DOCTYPE html>
<html>
<head>
    <meta charset="UTF-8">
    <title>普济方四库 - 第 1477 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1477 页/共 1812 页</h1>
    <div class="content">　　赤茯苓饮　治产后上气喘急
　　赤茯苓【去皮】甜葶苈【纸上炒】桑白皮　当归　　枳殻【去白】细辛【去土】郁李仁【去皮尖】桂【各一两】
　　右捣筛每服二钱水一盏煎七分去滓温服不计时
　　润气煎　治产后喘急上气咽嗌不利
　　陈皮　紫【去土】人参　甘草　紫苏　杏仁【汤浸去皮尖】五味子【各一两】
　　右为细末蜜半姜自然汁三分同药和匀置瓷器中甑上蒸熟每服半匙许热汤化下不拘时
　　五味子散　治产后虚喘气少不足四肢羸困不欲饮食
　　五味子　人参　当归　黄耆　芎防　白茯苓【各一两】
　　右为散每服三钱水一盏煎七分去滓不计时温服
　　桂心散　治产后血气上攻于肺虚喘
　　桂心　陈皮　人参　当归【各一两】紫苏子【半两】五味子【半两】
　　右为末每服一钱不计时粥饮调下
　　橘皮散　治产后上气胷膈不利
　　青橘子【去白】诃棃勒【去核】紫苏子　杏仁【汤浸去皮尖】甘草【各半两】
　　右为散每服二钱匕煎桑皮汤下不拘时
　　参苏饮　治妇人产后血入于肺面黒发喘欲死者为孤阳絶隂不治者
　　人参【一两为末】苏木【二两捶碎】
　　右以水两碗煑取一碗以下去滓调参末随时加减一方各一两每服五钱水二盏煎七分频频呷服
　　治产后气喘为孤阳絶隂不治者
　　胡桃核肉【不必去皮】人参【各等分】
　　右防咀每服五钱水二盏煎七分频频呷服
　　短气【附论】
　　夫呼出心与肺吸入肾与肝呼吸应息则人气平调产后肺气不足呼吸升降不至舒快故为短气之病短则脉短内经所谓短则气病难经所谓前小后大即胷满短气是其证也
　　方
　　白术汤　治产后短气力乏言语不利
　　白术　人参　杏仁【汤浸去皮尖炒】甘草　陈皮【去白】厚朴【姜汁制】枳实【麸炒】木香　当归　熟地黄【各一两】
　　右捣筛每服三钱浄水一盏生姜三片枣一枚煎七分去滓服不拘时
　　地黄饮　治产后气短呼吸促廹
　　熟地黄【焙】当归　人参　白术　白茯苓　乌药沉香　青皮【去白】甘草　桂【去粗皮各一两】
　　右防咀如麻豆每服五钱浄水一盏半姜三片枣二枚擘破煎八分去滓不拘时日三
　　人参汤　治产后短气上膈壅闷
　　人参　诃棃勒【去核】木香　五味子　白茯苓　陈皮【去白】白术　杏仁【汤浸去皮尖各一两】
　　右捣筛每服三钱浄水一盏煎七分去滓温服不拘时
　　前胡汤　治产后肺气不足短气虚乏
　　前胡【去芦头】半夏【为末　制作饼】白术　人参　甘草　桔梗【各一两】诃棃勒【去核半两】麦门冬【去心三分】
　　右捣筛每服三钱浄水一盏姜三片枣一枚煎七分去滓温服日三
　　枳实半夏汤　治产后气短不足
　　枳实【去核】半夏【姜汁制为末作饼子焙】木香　　干姜【各半两】五味子【三分】人参　青皮【汤去白】甘草【炙一两】
　　右捣筛每服三钱水一盏姜三片一枚擘破煎七分去滓温服不拘时
　　当归建中汤　治产后劳伤虚羸不足腹中疼痛吸吸少气小腹拘急连腰背时自汗出不思饮食产讫直至满月每日三服令人丁壮强健
　　当归【四两】桂【三两】芍药【六两】甘草【炙二两】
　　右防咀如麻豆大每服五钱浄水一盏生姜一片大三枚拍碎煎八分去滓温服日三若大虚加饴糖少许汤饮下
　　半夏丸　治产后短气
　　半夏【去滑洗七遍一两】人参　枳实【去核麸炒半两】诃棃勒【煨去核三分】
　　右为末用生姜自然汁煑面糊丸如梧桐子大每服一十丸生姜紫苏熟水不拘时日三服
　　主产后气短头旋体虚欲危
　　麦门冬【六分】淡竹叶【三十片】防风【三分】旋覆花【二分】葛根【三分】人参【二分】小麦【三合】石膏【六分】
　　右剉为散水二升煎至半升去滓服
　　产后短气欲死心中烦闷不觧
　　甘草【一两】生姜【三两】大枣【十二个】竹叶　麦门冬　小麦【各一升】
　　细切水一斗煑竹叶小麦取八升入药煑三升温服若虚悸加人参二两少气力加粳米五合一方更加茯苓
　　泄防【附论】
　　夫产后腹痛及防痢者何答曰产后脾胃虚怯寒邪易侵若未满月饮冷当风风冷乗虚袭于肓膜散于腹脇故腹疼作阵或如锥刀所刺流入大肠水糓不化洞防腹鸣或下赤白胠脇腹胀或痛走不定急服调中汤立愈若医者以为积滞取之祸不旋踵谨之谨之○产后气血俱虚饮食易为伤动脾胃不和水糓不化故腹满肠鸣而为泄防更遇寒气则变为带下矣
　　方
　　加味五积散　治产后因食动伤腹痛至甚水谷不化洞防肠鸣除麻黄加髙良姜熟绵附子生姜乌梅红煎服之效
　　地榆散　治产后泄防不止烦渴困倦不思饮食地榆　桂　草豆防　黄连【各二分去须】槟榔【剉】当归【切】肉豆防【去壳】阿胶【炒】木香【炮】丁香　乌头【去皮脐】枳实　良姜【炒各半两】
　　右为散每服二钱匕温酒调下米饮亦得食前
　　附子丸　治产后虚冷泄防不止脏腑冷痛腹胀满闷附子　木香　当归　甘草　干姜　芍药　厚朴　呉茱萸　陈皮　诃梨勒　黄连　白术
　　右为末薄麫糊和丸如梧桐子大每服三十丸米饮下食前服
　　龙骨丸　治产后日久泄防倦怠烦渴
　　龙骨　甘草　赤石脂　乌梅肉【炒】人参　黄芩【去黒心】枳殻【去穰】赤茯苓【各半两】黄连　厚朴【姜制各三分】
　　右为末面糊和梧桐子大每服三十丸米饮下食前日三
　　阿胶丸　治产后虚冷洞下心腹绞痛兼泄防不止阿胶【四两】人参　甘草　龙骨　桂心　干地黄白术　黄连　当归　附子【各二两】
　　右为末蜜丸如梧桐子大温酒服二十丸日三
　　调中汤　治产后腹痛又防痢或成赤白或洞防肠鸣髙良姜　当归　桂心　芍药　附子　川芎【各一两】甘草【半两】
　　右为粗末每服三钱浄水三盏煎一盏去滓热服
　　评曰产后下痢非止一证当随所因而调之既云饮冷当风何所不至寒热风湿本属外因喜怒忧思还从自性况劳逸饥饱皆能致病若其洞泄可服调中汤赤白带下非此能愈各随门类别有正方今録桃胶散白翁汤以备用余从带下门选之
　　阿胶丸　治产后泄防肠滑不止
　　阿胶【炒】黄栢【去粗皮】人参　干姜　当归　醋石榴皮【各一两】
　　右为末麸糊和丸梧桐子大每服三十丸食前米饮
　　白垩丸　治产后冷滑泄防不止
　　白垩【火烧一两】赤茯苓　生地黄　干姜　陈皮【半两】
　　右为末薄麫糊和丸梧桐子大每服五十丸食前米饮下
　　厚朴汤　治产后泄防久不止不思饮食
　　厚朴【姜汁炙二两】生地黄　苍术【一两】当归【五分】酸石榴皮【半两】
　　右为散每服三钱浄水一盏煎七分去滓温服
　　人参丸　治产后防痢不止
　　人参　草豆防　诃棃勒【炮去核】甘草【炙各一两】白矾【熬令尽半两】
　　右为末面糊和丸梧桐子大每服三十丸米饮下食前服
　　木香汤　治产后热痢不止
　　木香　黄连【去须各一两】诃棃勒皮【炮三分】龙骨【火烧红半两】厚朴【去粗皮姜汁三分】
　　右捣筛每服三钱匕水一盏煎七分去滓空心温服
　　厚朴汤　治产后泄防不止
　　厚朴【去粗皮姜汁炙剉】干姜【炮】白术【各一两】甘草【炙半两】陈皮【去白三分】
　　右防咀每服三钱匕水一盏煎七分去滓温服食前
　　四君子汤　治产后腹微疼泄防不止乌陈米煎汤调下
　　赤石脂丸　治产后久防不止
　　赤石脂　人参【各一两】干姜【炮半两】龙骨【三分】
　　右为末面糊和丸梧桐子大每服三十丸食前米饮下
　　四胜丸　治产后水防不止
　　代赭　干姜　龙骨【各一两】附子【去皮脐三分】
　　右为末面糊和丸梧桐子大每服二十丸米饮下空心服
　　熟艾丸　治产后冷防日久不止
　　熟艾【四两】附子【去皮脐】陈皮【去白】干姜【各一两】
　　右为末面糊丸梧桐子大每服三十丸食前米饮下
　　肉豆防散　治产后冷防不止
　　肉豆防【一两】生姜【三合汁】细面【二两】
　　右二味用姜汁调作饼子慢火炙干再焙捣罗为散每服二钱用米饮调下日三服
　　治产后腹痛防痢　肠胃虚怯寒邪易侵若未满月饮冷当风风冷乗虚袭于肓膜散于腹脇腹痛如刺水糓不化洞防肠鸣或结为赤白走痛不定
　　生姜自然汁【二分】浓米饮【一分】
</div>
    <div class="pagination">
<a href="普济方四库_page1476.html">上一页</a><span>...</span><a href="普济方四库_page1472.html">1472</a><a href="普济方四库_page1473.html">1473</a><a href="普济方四库_page1474.html">1474</a><a href="普济方四库_page1475.html">1475</a><a href="普济方四库_page1476.html">1476</a><span class="current-page">1477</span><a href="普济方四库_page1478.html">1478</a><a href="普济方四库_page1479.html">1479</a><a href="普济方四库_page1480.html">1480</a><a href="普济方四库_page1481.html">1481</a><a href="普济方四库_page1482.html">1482</a><span>...</span><a href="普济方四库_page1478.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
