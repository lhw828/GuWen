<!DOCTYPE html>
<html>
<head>
    <meta charset="UTF-8">
    <title>普济方四库 - 第 183 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 183 页/共 1812 页</h1>
    <div class="content">　　又方【出千金方】　治耳聋汁出久不瘥
　　取矾石少许以菖蒲根汁和防入耳内
　　醋附方【出圣惠方】　治耳聋塞耳疼
　　用附子以淳醋微火煑一宿削如核以绵裹塞耳中一方治风聋仍灸二七壮令气通耳中即瘥
　　真珠粉【出本草】　治耳聋塞耳
　　用真珠末一分研如粉以绵裹塞耳中
　　桃仁方【出圣惠方】　治耳聋塞耳
　　用桃仁汤浸去皮尖双仁炒一分捣烂撚如以赤楮皮裹塞耳中一方治聤耳有脓血用糓叶裹或绯绵裹塞耳中并良日三易
　　鵞膏方【出圣惠方】　治耳聋滴耳
　　用鵞膏一合毎以少许滴耳中立瘥
　　生油方　治耳聋滴耳
　　用生油一合滴入耳中日三五次候其塞出即瘥一方治聤耳以油纳葱管内隔宿取出滴耳中立瘥
　　蟹汁方【出圣惠方】　治耳聋滴耳
　　用生蟹一枚捣绞取其汁以少许滴耳中
　　尿方【出圣惠方】　治耳聋滴耳
　　用一枚安于盒中荷叶上养之专防叶上有尿收取滴耳中一方用秦雄者以置磁碗中或盘内以镜照之既自见鉴中影往往滛发而失溺急作物取用之又一方法以纸贴火上烧热以防其尻亦能失尿
　　益母草汁方　治耳聋灌耳
　　用益母草水洗净研取汁少许灌耳瘥
　　鲫鱼脑方　治耳聋灌耳
　　用鲫鱼脑一合以竹筒子盛蒸之冷灌耳中
　　黄根方　治耳聋塞耳
　　用黄根削如核大塞耳数日亁耵聍脓血自出出尽即瘥
　　鸡卵方【出本草】　治耳聋及疳痢耳鸣
　　以鸡卵和蜡塞耳中
　　救急疗耳聋
　　用真昆仑木香一两研碎入苦酒浸一宿胡麻油一合微火上缓煎之三上三下以绵滤去滓防耳中以瘥为度
　　又方　疗耳聋
　　以好神明膏如核许纳耳日夜频着三五日以篾子挑入耳中塞或痒取瘥亦治虫入耳中
　　鼠胆方【出本草】　治耳聋
　　用鼠胆二枚取汁滴耳中三次立效又有人云侧卧沥一胆尽须臾汁从下流出初出益聋半日顷乃瘥治三十年老聋一方用胆塞耳中雷鸣取胆脓自出
　　干地龙方【出千金方】　治耳聋立效
　　以干地龙入盐贮在葱尾内为水防之一方为末用绵裹如核大塞耳中三五日即瘥一方用白项者安葱叶中面封头炙地龙为水以滴耳中
　　巴豆方【出肘后方】　治耳聋
　　用巴豆十四枚鵞脂半两火镕入巴豆和取如小豆绵裹塞耳中瘥日易治三十年聋
　　治耳聋
　　用石菖蒲根煎汤分调妙香散三服效
　　黄耆汤　治五聋鸣閙不闻人声出黄水
　　黄耆【一两】附子【一两】磁石【三两】菖蒲【一两】木通　熟地黄白茯苓　五味子　防风　人参　参【各一两一分】杜仲【剉一两】
　　右剉如麻豆毎服五钱以水一盏半生姜半分拍碎大一枚劈破同煎至一盏去滓温服续吃羊肾粥助之日五服不计时候
　　通气散　治耳聋气闭不通
　　茴香　木香　全蝎　陈皮　胡【各一钱】羗活穿山甲　僵蚕　川芎【各半钱】蝉退【半钱】菖蒲　甘草【各一钱】
　　右为细末毎服三钱温酒调下
　　防风附子方【出圣济总録】　治耳鸣气塞不通
　　用生附子尖一枚削作小核以绵裹置耳中
　　治气壅耳聋
　　用秘传降气汤加石菖蒲大有神效
　　磁石汤　治耳聋及风气脚气
　　磁石【十二个】石菖蒲【四两】通草【三两】瞿麦【二两】山茱萸【三两】白术【三两】独活【四两】芎防【二两】薯蓣【二两】甘草【三两炙】附子【三两】桂心【三两】生姜【五两】杏仁【二两】茯神【二两】人参【三两】前胡【三两】葱白【切一升】竹叶【二两】石膏【二两】
　　右切以水一斗四升煑取二升半去滓分三服宜向暮服之令尽
　　丹参膏【出千金方】　治耳聋齿痛
　　丹参【五两】蜀椒【一升】大黄【一两】白术【一两】细辛【一两】芎防【一两】大附子【十枚】亁姜【三两】巴豆【十枚】桂心【四寸】
　　右剉以苦酒渍一宿以猪膏三斤煎药成去滓可服可摩耳聋者绵裹膏纳耳中齿冷痛者着齿间诸痛皆摩腹内有痛以酒服一大咽喉痛吞一核大
　　大青丸　治脑热脑脂流下塞耳聋
　　大青　大黄　栀子　黄耆　升麻　黄连【各一两】朴硝【二两】
　　右为末炼蜜丸如梧桐子大毎服三十丸空心温酒送下
　　蓝实丸　治时行心气夺耳聋
　　蓝实　茯神　防风【各一两一分】黄连【一两半】人参【半两】菖蒲　逺志【各三两】
　　右为末丸如桐子大毎服二十丸空心温水下
　　黄耆膏　治耳内窒塞如有物防
　　黄耆　升麻　大黄　芍药【各一分】细辛【半两】
　　右为末以清麻油五合调匀慢火煎取二合稀稠得宜以瓷合盛毎用少许滴耳中日三次
　　百灵丸【出圣济总録】　治耳重
　　芫花　蒺防　地龙　蘹香子　地丁【各一分】
　　右为末以醋和蜜炼熟为丸如梧桐子大空心临卧温盐汤下五丸
　　白龙散【经騐良方】　耳者宗脉之所聚肾气所通小儿肾脏盛而有热热气上冲于耳津液结聚则生脓汁有因沐浴水入耳内水湿停积抟于血气蕴积成热亦令耳脓汁出谓之聤耳久则变成聋
　　白矾　黄丹【各半两】麝香【一分】龙骨【半两】
　　右研极细先以绵杖子拭尽耳中脓用药一字分掺两耳内日二次勿令风入
　　掺耳抵圣散【圣济总録】　治耳重
　　蔕　麝香　地龙　地丁【各等分】
　　右为末毎以少许掺耳内
　　治耳疾【出经騐良方】
　　蛇床子【一两】巴豆【半两】萞麻子【半两】
　　右同炒令焦黄却去巴豆萞麻子用蛇床子为末入麝香少许毎用少许鵞毛管吹入耳中侧卧良久黄水出便效
　　治擦落耳鼻【出经騐良方】
　　用头发入罐子盐泥固济煆过为细灰末乗急以所擦落耳鼻蘸灰缀定以软绡帛定愈
　　独圣散　治汗后耳聋
　　用陵石有窍子如铁眼者捣研为细散毎服一钱冷水调下
　　治诸耳中出血【出三因方】
　　用龙骨为末吹入耳中立愈鼻衂等证皆可用方书以九窍出血皆可吹入
　　萞麻子丸　治耳聋
　　萞麻仁【五合】杏仁　菖蒲　磁石　桃仁　石盐通草【各三钱】巴豆　附子【各二分】薰陆香　松脂【各一钱】蜡【八分】
　　右先捣草石令极细后入松脂蜡合捣数十杵令可丸即丸如核大绵裹塞耳一日四五度出之转捻不过三四日易之
　　鸡峯方【出圣惠方】　治耳聋
　　菖蒲【一寸】巴豆【一粒】
　　右捣研分为七丸毎服一丸卧即绵裹塞耳中一方入麝香少许夜易之十日立愈一方用蜡一分为丸以绵裹塞耳一日一易
　　鸊鷉膏【出本草】　治耳聋
　　取鸊鷉膏滴耳中【此水鸟也】
　　治聋【出本草】
　　取狗隂膏滴耳中令左右耳彻
　　治耳聋【出本草】
　　以杏仁七枚去皮拍碎为三分以绵裹于中着颗盐如小豆许以器盛于饭甑中蒸之候饭熟出裹令患人侧卧和绵捻一裹以油汁滴入耳中久之又一依前法
　　治耳聋【出本草】
　　以猬脂注耳中
　　治耳聋【出本草】
　　以附子醋浸削如小指大纳耳中
　　导引法
　　坐地交义两脚以两手从曲脚中入低头义项上治久塞耳不闻声又云脚着项上不息十二通必愈大寒不觉暖久顽冷患耳聋目皆治之
　　风聋【论】
　　夫风聋者本于足少隂之经宗脉之所聚其气通于耳其经脉虚而风邪乗之风入于耳之脉使经气闭塞不宣故为风聋风随气脉行于头脑则聋而时头痛故谓之风聋
　　方
</div>
    <div class="pagination">
<a href="普济方四库_page182.html">上一页</a><span>...</span><a href="普济方四库_page178.html">178</a><a href="普济方四库_page179.html">179</a><a href="普济方四库_page180.html">180</a><a href="普济方四库_page181.html">181</a><a href="普济方四库_page182.html">182</a><span class="current-page">183</span><a href="普济方四库_page184.html">184</a><a href="普济方四库_page185.html">185</a><a href="普济方四库_page186.html">186</a><a href="普济方四库_page187.html">187</a><a href="普济方四库_page188.html">188</a><span>...</span><a href="普济方四库_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
