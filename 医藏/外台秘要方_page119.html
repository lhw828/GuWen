<!DOCTYPE html>
<html>
<head>
    <meta charset="UTF-8">
    <title>外台秘要方 - 第 119 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 119 页/共 226 页</h1>
    <div class="content">　　又钱汁方
　　钱【二七文】
　　右以矿石磨令平以夹腋下神良【范汪同并出第三十巻中】漏腋方三首
　　病源腋下常湿仍臭生疮谓之漏腋此亦是气血不和为风邪所搏津液蕴瘀故令湿臭【出第三十一巻中】
　　集验疗漏腋腋下及足心手掌隂下股里常如汗湿致臭六物胡粉傅方
　　干枸杞根【半两】胡粉【一两】　　干商陆根【一两】滑石【一两】干蔷薇根【半两】甘草【半两炙】
　　右药下筛以苦酒和涂腋下当微汗出易衣复涂着药不过三傅便愈或更发复涂之不可多傅伤人腋余处亦涂之【小品文仲备急范汪同出第九卷中】
　　经心録漏腋方
　　正朝旦以小便洗【文仲备急集验小品范汪千金同】
　　又方
　　马齿草腋下夹之令燥后复易之先用雌黄石灰等分合水煎一两沸如泥泥之毛落然后涂诸药良【并出第五卷中】
　　七孔臭气方三首
　　千金疗面目口齿七孔臭方
　　沉香【五两】　　甘草【二两炙】　白瓣【半升】　芎防【二两】丁香【五两】　　藁本【二两】　　麝香【二两】　　当归【二两】
　　右八味下筛蜜丸食后含如小豆五粒日三秘不乆服令人举体皆香【救急同出第六巻中】
　　救急疗人七孔臭气方
　　甘草【五分炙】　芎防【四分】　　白芷【三分】
　　右三味作散下筛食后饮服方寸匕日三
　　又方
　　子仁【一分】　芎防　　藁本　　　当归
　　杜蘅【各一两】　细辛【二分】　　防风【一分】
　　右七味下筛食后温水服方寸匕日三
　　令人体香方四首
　　肘后令人体香方
　　白芷　　　薫草　　　杜若　　　杜蘅藁本【等分】
　　右五味末之蜜和旦服如梧子三丸暮服四丸三十日足下悉香【文仲备急范汪同】
　　又方
　　甘草【炙】　　子　　　大　　　松根皮【等分】
　　右四味下筛食后服方寸匕日三二十日觉効五十日身体并香百日衣服床帏悉香【文仲备急范汪千金同】
　　又方
　　子仁　　芎防　　　藁本　　　当归杜蘅　　　细辛【各二分】　白芷　　　桂心【各五分】甘草【二分炙】
　　右九味下筛食后服方寸匕日三五日口香二十日肉香【文仲备急同出第五卷中】
　　千金疗诸身体臭方
　　竹叶【十两】　　桃白皮【四两】
　　右二味以水一石二斗煮取五斗浴即香【出第六巻中】杂疗汗出不止方一十首
　　集验疗止汗粉药方
　　牡蛎【二两熬】　附子【半两炮】　麻黄根【二两】
　　右三味筛以白粉一升和合粉汗汗止忌猪肉
　　又汗后遂漏不止其人恶风小便难四肢微急难以屈伸桂枝加附子汤方
　　大枣【十三枚擘】　附子【一枚炮】　桂心【三两】　　芍药【三两】生姜【三两】　　甘草【二两炙】
　　右六味切以水七升煮取三升温服一升【延年同此夲张仲景伤寒论方】
　　千金止汗方
　　青松叶【一斤】
　　右一味令汁出清酒一升渍二宿近火一宿初服半升渐至一升头面汗即止【出第八卷中】
　　延年泽泻汤疗大虚烦躁止汗治气方
　　泽防　　　茯苓【各二两】　牡蛎【熬】　　白术【各两】生姜【半升】
　　右五味切以水八升煮取二升分服一升日再服
　　又都梁散疗汗出如水及汗出衂血吐血小便血殆死方
　　都梁香【二两】　紫菀　　　人参　　　青竹茹苁蓉【各一两】　干地黄【二两熬令燥】
　　右六味下筛水服方寸匕不効须臾再服忌芜荑
　　又疗大病之后虚汗不可止方
　　杜仲　　　牡蛎【等分熬】
　　右二味下筛向暮卧以水服一钱匕午前汗止者不再服服之令人干燥若汗不止者复服一钱不过再必愈有验天行及百病后虚吸漏汗遂服之无不止者
　　又疗大病后虚汗出不禁者方
　　粢粉　　　豉【等分焦炒】　　故竹扇【如手掌大烧取灰】
　　右三味合以绢囊盛粉体立止最验当先熬末粉之【千金并同】
　　又粉散疗大病后身体虚肿汗出止汗方
　　麻黄根【三两】　防风　　　干姜　　　细辛【各二两】白敛【一两】
　　右五味合下筛以粢粉五升熬令黄合和以粉身【出第十一巻中】
　　古今録验疗汗出不止术桂散方
　　麻黄　　　桂心【各五分】　白术　　　附子【炮】菖蒲【各三分】
　　右五味末酒服方寸匕日三未食服
　　又止汗热雷丸散方
　　雷丸　　　桂心　　　牡蛎【各五分熬】
　　右三味下筛粉身日三【出第二十六巻中】





　　外台秘要方巻二十三
　　钦定四库全书
　　外台秘要方巻二十四
　　唐　王焘　撰
　　痈疽方一十四首
　　集验痈疽论黄帝曰夫子言痈疽何以别之岐伯答曰荣衞稽留于经脉之中则血泣而不行不行则衞气从之从之而不通壅遏不得行故热大热不止热胜则肉腐肉腐则为脓然不能陷肌肤于骨髓骨髓不为焦枯五脏不为伤故命曰痈黄帝曰何谓疽岐伯答曰热气纯盛下陷肌肤筋髓骨肉内连五脏血气竭尽当其痈下筋骨良肉皆无余故命曰疽疽者其上皮夭瘀以坚亦如牛领之皮痈者其上皮薄以泽此其候黄帝曰善【出太素第十六巻中】
　　经言五藏不调致疽六腑不和生痈一曰熛疽急者二三日杀人缓者十余日杀人二曰痈疽急者十余日杀人缓者一月死三曰缓疽急者一年杀人缓者数年四曰水疽所发多在手足数年犹可疗疽者数十种要如此于氏法痈之疾所发缓地不杀人所发若在险地宜令即外消若至小脓犹可疗大脓致祸矣
　　一为脑尸　二为舌本　三为痈　四为喉节五为胡脉　　六为五藏俞　　七为五藏系八为两乳　　九为心鸠尾　　十为两手鱼
　　十一为肠屈之间　　　　十二为小道之后
　　十三为九孔　　　　　　十四为两腨肠十五为神主之舍【一本云主客之舍】
　　凡十五处不可伤而况于痈乎若痈发此地遇良医能不及大脓者可救至大脓害及矣【范汪同】
　　候贼风证但夜痛应骨不可按抑不得廽转痛处不壮热体亦不乍寒乍热但觉体瘆瘆然冷欲得热热慰痛处即小寛时有汗此是贼风证也宜即得针灸服疗风药温也【方在疗风上大法宜知二如此也】
　　又初得附骨疽即服漏芦汤下之傅小豆薄得消也又下利已肿处未消者可除大黄用生地黄及干地黄随时也热渐退余风未歇者可服五香连翘汤除大黄余热未消可傅升麻膏佳若失时不消成脓者用火针膏散如疗痈法又有防疾喜着四肢其状赤脉起如编绳急痛壮热其发于脚者喜从蹑□起至踝赤如编绳谓之防病也又其发于臂者喜腋下起至掌也皆由四肢劳热气盛为凉湿所折风结筋中成此疾也不即疗取消溃去脓则筋挛缩也其若但置不消复不溃其热歇气不散喜变作防也
　　又疗之宜服漏芦汤令下外以锋针针去血气针写上结脉处傅小豆薄则消也皆可依疗丹法消之及溃成脓出火针傅膏散如疗痈法也
　　又亦用甘蕉根薄之差
　　又痈发肿髙者病源浅肿下者病源深大热者易疗小热者难疗初便大痛伤肌晩乃大痛伤骨都坚者未有脓半坚半软者有脓发肿都软血瘤也非痈发肿以渐知长引日月亦不大热时时牵痛瘤也非痈吴音曰谓诸气结亦有肿久久不消成痈疗之宜散气气已散若初肿处有浮气年衰皆发痈疗之宜及年盛竝折散热可无此忧
　　于氏法夫痈疽脉洪麤难疗脉防濇者易疗诸浮数之脉应当发热而反恶寒者痈也此或附骨以有脓也赵乃言无虚劳腹中疾或发血瘤疮疮状坟起头墨正尔置不当灸疗疗之火熨便焦烂剥刮去焦痂则血泄不可禁必死痈起于节解遇顽医不能即消令至大脓者岂膏药可得复生乎
　　又发痈坚如石走皮中无根瘰也久不消因得他热之疾时有发为痈也
　　又发痈至坚而有根者名为石痈疗之法当服酒非酒即药势不宣但当稍饮取令相得和散便止凢痈肿有肥人用贴宜栝蒌根和平体宜赤小豆贴方
　　以赤小豆五合内苦酒中熬之毕捣为散以苦酒和之涂拭纸上贴肿从发肿两头以下【范汪同】
　　又论少小有渴年四十以外多发痈疽有膈痰而渴者年盛必作黄疸年衰必发痈疽也【范汪同】
　　又黄帝曰愿闻痈疽之形与其期日岐伯曰畧説痈疽之极者十八种
　　又痈疽发咽名曰猛疽猛疽不疗则化血为脓脓不写塞咽半日死其化脓者写已则含豕膏无冷食三日而已一去无食
　　又发于股胻名曰股脱疽其状不甚变而痈肿脓抟骨不急疗三十日死【髀内曰股股外曰髀膝上股下骨称曰股胻也】
　　又发于脇名曰改訾改訾者女子之疾也久之其状大痈脓其中乃有生肉大如赤小豆疗之方
　　剉连翘草及根各一升以水一斗六升煮令竭取三升即强饮厚衣坐釡上令汗出至足已
　　又发于者名曰鋭疽其状赤坚大急疗之不疗三十日死
　　又发于胫者名曰兔囓其状赤至骨急疗之不疗害人又发于足上下者名曰四其状大如痈不急疗百日死
　　又发于肩及臑者名曰疵疽其状赤黑急疗之此令人汗出至足不害五藏痈发四五日逆之
　　上灸百壮石子当碎出也不出可益壮【从痈发髙下以后范汪并同】又石痈者始发皮核相亲着不赤头不甚坚微痛热热渐自歇便坚如石故谓之石痈难消又不可得自熟纵愈皆百余日也又发痈两头牵而旁推无根者又不痛结筋非痈也发痈状如蚢虽极大此肉瘤非痈也肿一寸至三寸疖也三寸至五寸痈也五寸至一尺痈疽也一尺至三尺名曰竟体疽肿成脓九孔皆出诸气愤郁不遂志欲者多发此疾痈及疽血瘤鼠乳石痈结筋瘤皆不可就针角针角少不及祸者
</div>
    <div class="pagination">
<a href="外台秘要方_page118.html">上一页</a><span>...</span><a href="外台秘要方_page114.html">114</a><a href="外台秘要方_page115.html">115</a><a href="外台秘要方_page116.html">116</a><a href="外台秘要方_page117.html">117</a><a href="外台秘要方_page118.html">118</a><span class="current-page">119</span><a href="外台秘要方_page120.html">120</a><a href="外台秘要方_page121.html">121</a><a href="外台秘要方_page122.html">122</a><a href="外台秘要方_page123.html">123</a><a href="外台秘要方_page124.html">124</a><span>...</span><a href="外台秘要方_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
