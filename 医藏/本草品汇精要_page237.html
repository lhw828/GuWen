<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 237 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 237 页/共 249 页</h1>
    <div class="content">茱萸
及樱桃皆言似胡颓子凌冬不凋亦应益人（陈藏器）又于山茱萸下详着之别无识者今考访之即
（雷 炮炙论）所谓雀儿酥也雀儿喜食之越人呼为蒲颓子南人呼为卢都子吴人呼为半含春言
早
熟也襄汉人呼为黄婆奶象乳头也（刘绩霏雪录）言安南有小果红色名卢都子则卢都乃蛮语也
【地】（陈藏器曰）胡颓子生平林间【苗】（陈藏器曰）树高丈余冬不凋藏冰白小儿食之当果
又
有一种大相似冬凋春实夏熟人呼为木半夏无别功效【时】冬花春熟最早【质】（李时珍曰）
胡
颓即卢都子也其树高六七尺其枝柔软如蔓其叶微似棠梨长狭而尖面青背白俱有细点如星老则
星起如麸经冬不凋春前生花孕如丁香蒂极细倒垂正月乃敷白花结实小长俨如山茱萸上亦有细
星斑点立夏前采食酸涩核亦如山茱萸但有八棱软而不坚核内白绵如丝中有小仁其木半夏树叶
花实及星斑气味并与卢都同但枝强硬叶微团而有尖其实圆如樱桃而不长为异耳立夏后始熟故
吴楚人呼为四月子亦曰野樱其核亦八棱大抵是一类二种也【色】生青熟红【味】酸【性】平
【禁】（陶弘景曰）寒热病不可用【治】（李时珍曰）蒲颓叶治喘咳方出（中藏经云）甚者亦
效如
神云有人患喘三十年服之顿愈甚者服药后胸上生小瘾疹作痒则瘥也虚甚加人参等分名清肺散
大抵皆取其酸涩收敛肺气耗散之功耳
续集卷之十木部
枸骨
无毒
枸骨（本草纲目）木皮主浸酒补腰脚令健（陈藏器）枝叶主烧灰淋汁或煎膏涂白癜风（陈
藏
器）【名】猫儿刺（陈藏器曰）此木肌白如枸之骨（李时珍曰）叶有五刺如猫之形故名又卫
矛亦
名枸骨与此同名【地】（苏颂曰）多生江浙间取以旋盒器甚佳【质】（陆机诗疏云）枸骨山木
也
其状如栌木理白滑可为函板有木虻在叶中卷之如子羽化为虻（李时珍曰）枸骨树如女贞肌理
甚
白叶长二三寸青翠而浓硬有五刺角四时不凋结实如女贞及菝 子皮薄味甘核有四瓣人采其木
皮煎膏以粘乌雀谓之粘 【时】五月开细白花九月成熟【色】绯红色【味】微苦【性】凉
续集卷之十木部
山矾
无毒
山矾叶主久痢止渴杀蚤蠹用三十片同老姜三片浸水蒸热洗烂弦风眼（本草纲目）【名】
芸
香碇花 柘花 花 春桂 七里香（李时珍曰）芸盛多也（老子曰）方物芸芸是也此物
山野
丛生最多而花繁香馥故名按（周必大云）柘音郑出（南史）荆俗讹柘为郑呼为郑矾而江南又
讹郑
为也（黄庭坚云）江南野中碇花极多野人采叶烧灰以染紫为黝不借矾而成予因以易其名为
山
矾【地】（李时珍曰）山矾生江淮湖蜀野中【质】树之大者茎高丈许其叶似栀子叶生不对节
光
泽坚强略有齿凌冬不凋三月开花繁白如雪六出黄蕊甚芬香结子大如椒其叶味涩人取以染黄及
收豆腐或杂入茗中按（沈括笔谈云）古人藏书辟蠹用芸香谓之芸草即今之七里香也叶类豌豆
作
小丛生啜嗅之极芬香秋间叶上微白如粉污辟蠹殊验又按（苍颉解诘云）芸香似邪蒿可食辟纸
蠹
（许慎说文云）芸似苜蓿（成公缓芸香赋云）茎类秋竹枝象青松（郭义恭广志）有芸香胶（杜
阳编
云）芸香草也出于阗国其香洁白如玉入土不朽（元载）造芸晖堂以此为屑涂壁也据此数说则
芸
香非一种（沈括）指为七里香者不知何据所云叶类豌豆啜嗅芬香秋间有粉者亦与今之七里香
不
相类状颇似乌药叶恐（沈括）亦自臆度尔（曾端伯）以七里香为玉蕊花未知的否【色】青黑
色熟
则黄色可食【味】酸涩微甘
续集卷之十木部
扶桑
无毒
扶桑叶及花主痈疽腮肿取叶或花同白芙蓉叶牛蒡叶白蜜研膏敷之即散（本草纲目）【名】
佛桑 朱槿 赤槿 日及（李时珍曰）东海日出处有扶桑树此花光艳照日其叶似桑因以比之
后
人讹为佛桑乃木槿别种故日及诸名亦与之同【地】（李时珍曰）扶桑产南方【质】扶桑乃木
槿
别种枝柯柔软叶深绿微涩如桑其花有红黄白三色红者尤贵呼为朱槿（嵇含草木状云）朱槿一
名
赤槿一名日及出南凉郡花茎叶皆如桑其叶光而浓木高四五尺而枝叶婆娑其花深红色五出大如
蜀葵重敷柔泽有蕊一条长如花叶上缀金屑日光所烁疑若焰生一丛之上日开数百朵朝开暮落插
树乃活【时】自五月开花始至中冬乃歇【色】红白黄三色【味】甘【性】平
续集卷之十木部
木芙蓉
无毒
木芙蓉叶并花主清肺凉血散热解毒治一切大小痈疽肿毒恶疮消肿排脓止痛（本草纲目）
【名】地芙蓉 木莲 华木 木 拒霜（李时珍曰）此花艳如荷花故有芙蓉木莲之名又名
拒
霜俗呼为 皮树（相如赋）谓之华木注云皮可为索也（苏东坡诗云）唤作拒霜犹未称看来却
是最
宜霜（苏颂图经）本草有地芙蓉云出鼎州九月采叶治疮肿盖即此物也【地】（李时珍曰）木
芙蓉
处处有之【质】插条即生小木也其干丛生如荆高者丈许其叶大如桐有五尖及七尖者花类牡丹
芍药有千叶者最耐寒而不落不结实山人取其皮为索川广有添色据霜花初开白色次日稍红又明
日则深红先后相间如数色【时】霜时采花霜后采叶【收】阴干入药【色】红白黄三色【用】
（李时珍曰）芙蓉花并叶气平而不寒不热味微辛而性滑涎粘其治痈肿之功殊有神效近时疡医
秘
其名为清凉膏清露散铁箍散皆此物也其方治一切痈疽发背乳痈恶疮不拘已成未成已穿未穿并
用芙蓉叶或根皮或花或生研或干研末以蜜调涂于肿处四围中间留头干则频换初起者即觉清凉
痛止肿消已成者即脓聚毒出已穿者即脓出易敛妙不可言或加生赤小豆末尤妙【味】微辛【性】
平
续集卷之十木部
山茶
无毒
山茶花主治吐血衄血肠风下血并用红者为末入童便姜汁及酒调服可代郁金（朱震亨）汤
火
伤灼研末麻油调涂（本草纲目）子主妇人发 研末掺之（本草纲目）【名】（李时珍曰）山茶
其叶
类茗又可作饮故得茶名【地】山茶产南方【质】树生高者丈许枝干交加叶颇似茶叶而浓硬有
棱中阔头尖面绿背淡深冬开花红瓣黄蕊（格古论云）花有数种宝珠者花簇如珠最胜海榴茶花
蒂
</div>
    <div class="pagination">
<a href="本草品汇精要_page236.html">上一页</a><span>...</span><a href="本草品汇精要_page232.html">232</a><a href="本草品汇精要_page233.html">233</a><a href="本草品汇精要_page234.html">234</a><a href="本草品汇精要_page235.html">235</a><a href="本草品汇精要_page236.html">236</a><span class="current-page">237</span><a href="本草品汇精要_page238.html">238</a><a href="本草品汇精要_page239.html">239</a><a href="本草品汇精要_page240.html">240</a><a href="本草品汇精要_page241.html">241</a><a href="本草品汇精要_page242.html">242</a><span>...</span><a href="本草品汇精要_page238.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
