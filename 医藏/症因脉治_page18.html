<!DOCTYPE html>
<html>
<head>
    <meta charset="UTF-8">
    <title>症因脉治 - 第 18 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 18 页/共 100 页</h1>
    <div class="content">　　清胃汤

　　见齿痛。

　　犀角地黄汤

　　见咳血。

　　羌活汤

　　见伤寒。

　　气实柴胡汤

　　治气实发热。

　　柴胡黄芩广皮甘草知母石膏地骨皮天花粉

　　气虚柴胡汤

　　治气虚发热。

　　柴胡黄芩广皮甘草人参黄地骨皮金石斛

　　血实柴胡汤

　　治血实发热。

　　柴胡黄芩广皮甘草当归白芍药丹皮大黄

　　血虚柴胡汤

　　治血虚发热。

　　柴胡黄芩广皮甘草人参黄当归白芍药以上四方，家秘治内伤发热之正法。血虚发热方中加参，气有生血之功；气虚发热方中，不加补血之药，血无益气之理也。

　　[卷一] 头痛论 

　　秦子曰：头痛头风，同一症也。头风者，头痛症中之症，方书以痛之久者为头风，暴起者为头痛。其词盖以头痛为外感，头风为内伤。愚意虽有新久之别，而外感内伤之分，不在此也。头痛头风，同归于痛而已，因于风者，名头风可也。伤寒门头痛，皆是三阳经表症，今在杂症门，虽分外感内伤，然三阳三阴，皆有头痛。

　　[卷一：头痛论] 外感头痛 

　　【头痛之症】初起不因内伤，忽尔头额作痛，沿门多病，大小传染，此外感岁运之气，所谓天行症也。若起居不谨，睡卧当风，冲寒冒雪，不因传染而病头痛，此外感六淫之邪，所谓人自感冒症也。若恶寒发热，头项巅脑发际作痛，太阳症也。咳哕烦心痞满，额前作痛，阳明症也。时寒时热，鬓边作痛，少阳症也。心疼烦闷头痛，痛连骨，少阴症也。干呕吐涎沫，痛在巅顶，厥阴症也。若头旋发热，有汗者，风痛也。恶寒发热，无汗者，寒痛也。

　　夏令头痛，发热汗多口渴者，暑痛也。头重而痛，天阴则发，湿痛也。口干唇裂，烦躁便闭，燥痛也。暴厥昏倒，烦热不卧，火邪痛也。

　　【头痛之因】少阳之政，风胜乃摇，候乃大温，病头痛。又云阳明之复，咳哕烦心，病在膈中，头乃痛。太阳之胜，热反上行，头项脑户中痛。太阳之复，心痛痞满，头痛。太阴之政，腰脊头顶痛。又云太阴在泉，湿淫所胜，病冲头痛，目似脱，项似拔，此皆岁运之加临，人在气交中，潜受其气，搏于经络之中，则成天行头痛之症矣。若不因天行司政之气，自觉起居不慎，坐卧当风，风寒暑湿，入于经络，则成自感六淫之头痛也。

　　【头痛之脉】脉必浮大。浮缓伤风；浮紧伤寒。虚数者暑；洪数者热。寸大易愈；尺【头痛之治】宜详天行、自感，属何经所主。若在太阳经者，选奇方。在阳明经，清震汤涎沫者，吴茱萸汤主之。因于风者，加风药；因于寒者，加热药；因于暑湿者，加凉燥之药；因于燥热者，加清润之药。运气加临，须详运气用药。又少阳头痛，耳前后脉涌有热，刺出其血，故余家秘治头痛，不按经穴，随其所痛之处而刺之，则不必出血而痛即减。此宗《

　　选奇方

　　防风羌活黄芩甘草因于风，倍加荆芥、防风；有寒，去黄芩，加川芎、细辛；有暑，加石膏、香薷；有湿，加苍术、白芷；有燥，加知母、石膏；有火，加黄连、山栀。

　　清震汤

　　升麻苍术干葛甘草鲜荷叶有风，加防风、荆芥；有寒，加川芎、细辛；有暑，加黄连、石膏；有湿，加白芷；有燥，加知母、石膏；火旺，加山栀、黄连。

　　石膏散

　　石膏川芎白芷葛根为细末。

　　清空膏

　　柴胡黄芩黄连甘草川芎羌活防风有风，加荆芥，倍防风；有寒，去黄芩、黄连，加生姜、细辛；有暑，加石膏、黄连；有湿，加苍术、白芷；有燥，加知母、石膏；火旺，加山栀、黄连。

　　独活细辛汤

　　独活细辛川芎秦艽生地羌活防风甘草有风，加荆芥，倍防风；有寒，加麻黄、桂枝；有暑，加黄芩、石膏；有湿，加苍术、白芷；有燥，加石膏、竹叶；火旺，加知母、黄柏。

　　苍术除湿汤

　　苍术白术浓朴白茯苓陈皮甘草半夏曲有风，加防风；有寒，加生姜；有暑，加黄芩；有湿，加川芎、白芷；有燥，加知母、

　　吴茱萸汤

　　吴茱萸人参大枣生姜 

　　[卷一：头痛论] 内伤头痛 

　　【头痛之症】或在半边，或在两边；或痛二三日，或痛七八日，甚则数日之外；痛止仍如平人，偶一触犯，则痛立至。如气怯神衰。遇劳即痛，痛连鱼尾，此气虚痛也。五心烦热，时常牵引刺痛，此血虚痛也。口渴唇焦，二便赤涩，此积热痛也。恶心呕吐，此痰饮痛也。

　　恼怒即发，痛引胁下，此肝火攻冲痛也。以上皆内伤之症也。

　　【头痛之因】或元气虚寒，遇劳即发；或血分不足，阴火攻冲；或积热不得外泄；或积痰留饮；或食滞中焦；或七情恼怒，肝胆火郁。皆能上冲头痛，而成内伤头痛之症也。

　　【头痛之脉】空大乏神，的是气虚；若见细涩，方是血亏。或见洪数，膏粱积热。或见滑大，痰饮内结。两寸洪大，上焦有火。左关弦数，肝胆郁结。

　　【头痛之治】若气虚者，家秘和中汤。血亏者，家秘芎归汤。膏粱积热者，栀连平胃散。肝胆有火者，清空膏、柴胡清肝饮、泻青汤。

　　家秘和中汤

　　人参当归黄白术广皮甘草升麻柴胡川芎细辛

　　家秘芎归汤

　　当归川芎生地连翘细辛蔓荆子

　　栀连平胃散

</div>
    <div class="pagination">
<a href="症因脉治_page17.html">上一页</a><span>...</span><a href="症因脉治_page13.html">13</a><a href="症因脉治_page14.html">14</a><a href="症因脉治_page15.html">15</a><a href="症因脉治_page16.html">16</a><a href="症因脉治_page17.html">17</a><span class="current-page">18</span><a href="症因脉治_page19.html">19</a><a href="症因脉治_page20.html">20</a><a href="症因脉治_page21.html">21</a><a href="症因脉治_page22.html">22</a><a href="症因脉治_page23.html">23</a><span>...</span><a href="症因脉治_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
