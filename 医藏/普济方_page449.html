<!DOCTYPE html>
<html>
<head>
    <meta charset="UTF-8">
    <title>普济方 - 第 449 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 449 页/共 3614 页</h1>
    <div class="content">　　白龙散

　　（出经验良方）

　　耳者宗脉之所聚。肾气之所通。小儿肾脏盛而有热。热

　　气上冲于耳。

　　津液结滞则生脓汁。有因沐浴水入耳内。水湿停积。搏于血气。蕴积成热。亦令耳脓汁出。

　　白矾（枯）黄丹（各半两）麝香（一钱）龙骨（半两）上研极细。先以绵杖子点尽耳中脓出

　　掺耳抵圣散

　　（出圣济总录）

　　治耳重。

　　瓜蒂麝香（研）地龙地丁（各等分）上为散。每以少许掺耳内。

　　治耳疾

　　（出经验良方）蛇床子（一两）巴豆（去皮半两）蓖麻子（半两）上同炒令焦黄。却去巴豆、蓖麻子。

　　用蛇

　　治擦落耳鼻。

　　（出经验良方）用头发入罐子。盐泥固济。过为细灰末。乘急以所擦落耳鼻。蘸灰缀定。以软绢帛缚定愈。

　　独圣散

　　（出圣济总录）

　　治汗后耳聋。

　　用陵石有窍子如针眼者。捣研为细散。每服一钱匕。冷水调下。

　　治诸耳中出血。

　　（出三因方）用龙骨为末。吹入耳中立愈。鼻衄等皆可用。方书以九窍出血。皆可吹入。

　　蓖麻子丸

　　（出圣惠方）

　　治耳聋。

　　蓖麻仁（五合）杏仁菖蒲磁石桃仁石盐通草〔各三钱（分）〕巴豆（一分）附子松脂蜡。合捣数十杵。令可丸。即丸如枣核大。绵裹塞耳。一日四五度。出之转捻。不过三四。

　　日易之。

　　鸡峰方

　　（出圣惠方）

　　治耳聋。

　　菖蒲（一寸）巴豆（一粒去心皮）上捣研。分为七丸。每服一丸。卧即绵裹塞耳中。

　　一方入麝香少许。夜易之。十日立愈。黄汁立瘥。一方用蜡一分为丸。每一丸穿一孔子。以绵裹塞耳中。日一易之。

　　膏

　　（出本草）

　　治耳聋。

　　取膏滴耳中。（此水鸟也。其膏涂刀剑不蕴。）

　　治耳聋

　　（出本草）以取狗阴膏滴耳中。令左右耳彻。

　　治耳聋。

　　（出本草）以杏仁七枚。去皮拍碎为三分。以绵裹。于中着颗盐如小豆许。以器盛。于饭甑中蒸之。

　　候饭熟出裹。令患人侧卧。和绵捻一裹。以油汁滴入耳中。久之又以一裹。根据前法。

　　治耳聋

　　（出本草）以脂注耳中。

　　治耳聋

　　（出本草）以附子醋浸。削如小指大。纳耳中。

　　卷五十三　耳门

　　导引法

　　坐地交叉两脚。以两手从曲脚中入。低头叉项上。治久寒不能自温。耳不闻声。又云。

　　脚着项上。不息十二通。必愈。大寒不觉暖热。久顽冷。患耳聋目眩。久行即成法。法身五六不能变。

　　卷五十三　耳门

　　风聋（附论）

</div>
    <div class="pagination">
<a href="普济方_page448.html">上一页</a><span>...</span><a href="普济方_page444.html">444</a><a href="普济方_page445.html">445</a><a href="普济方_page446.html">446</a><a href="普济方_page447.html">447</a><a href="普济方_page448.html">448</a><span class="current-page">449</span><a href="普济方_page450.html">450</a><a href="普济方_page451.html">451</a><a href="普济方_page452.html">452</a><a href="普济方_page453.html">453</a><a href="普济方_page454.html">454</a><span>...</span><a href="普济方_page450.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
