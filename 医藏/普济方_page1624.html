<!DOCTYPE html>
<html>
<head>
    <meta charset="UTF-8">
    <title>普济方 - 第 1624 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1624 页/共 3614 页</h1>
    <div class="content">　　又取一分。以水五升煮。取一升。顿服前末。尽少时。当病出。无所忌。

　　卷一百七十四　积聚门

　　鳖症

　　（附论）病源云。鳖症者。谓腹内症结如鳖之形状。有食鳖触冷不消生症者。有食诸杂物得冷不消。

　　方

　　蟹爪丸治鳖症。状在心下。手揣见头足。时转动并痛。

　　蟹爪（三分）附子（六分炮）麝香（三分研）半夏（六分汤洗七遍）生姜（四分屑）鳖甲（六分炙）防葵（六分）郁李仁（八分）上捣筛蜜和丸。如梧子大。空肚以酒下二十丸。

　　日

　　治鳖症伏在心下。手揣见头。足时时转者。并心腹宿症。及猝得症方。

　　（出肘后方）上用白雌鸡一双。绝食一宿。明旦以膏熬饭饲之。取其屎。无间多少。小便和之。于铜器中。火上熬令燥。捣筛。每服方寸匕。日四五服。消尽乃止。常饲鸡取屎。病瘥毕杀鸡单食之。

　　治鳖症方。

　　（出本草方）白马尿一升五合。温服之令尽。瘥。

　　治鳖症。腹坚硬肿起。大如盘。眠卧不得方。

　　（出千金方）上取蓝一斤。捣水三升。绞取汁。每服一升。日二。

　　又方

　　（出千金方）上蒴根白皮一握。研取汁。以水和。顿服之。

　　又方

　　（出千金方）上用白马尿一升。鸡子三枚。取白合煎取二合空腹顿服之。不移时。当吐病出。

　　又方

　　（出千金方）上鸡屎一升炒令黄。取五合。以酒一升浸。取半捣为末。以所浸酒服方寸匕。日二。服三日

　　治人龟病。

　　人间龟病不能言。肚里生成硬似砖。自死僵蚕白马尿。不过十日软如绵。

　　卷一百七十四　积聚门

　　结瘕

　　（附论）结瘕者。积聚之类也。结伏积聚久不散。谓之结凝滞。腹内按抑有形。谓之结瘕。结瘕之证。形体瘦悴。食不知饥饱。遇阴寒冷湿之气。则发而腹胁块硬。隐隐然痛者是也。结瘕之证

　　方

　　槟榔汤

　　（出圣济总录）

　　治结瘕。脉弦腹满。坐卧不安。食即欲吐而喘急。

　　槟榔（白者锉一两半）赤茯苓（去黑皮）芍药陈橘皮（汤浸去白焙）吴茱萸（陈者淘七遍炒）郁李仁（汤退去皮别研如膏）诃黎勒（煨去核各三分）荆三棱（煨锉）桑根白皮（焙锉各一两）上粗捣筛。每服五钱匕。水一盏半。煎至八分。去滓温服。食前后各一服。

　　若服

　　紫葛丸

　　（出圣济总录）

　　治结瘕。腹胀。坚硬如石。肚上青筋浮起。

　　紫葛（一两）芍药（赤者）桔梗（炒）紫菀（去苗土）木香诃黎勒皮（各三分）大黄（锉熬一两半）牵牛子（半两）郁李仁（汤浸去皮研一两）上为末。炼蜜为丸。如梧桐子大。

　　每服十五丸。空腹煎木通及枣汤下。老幼量减丸数。

　　防己汤

　　（出圣济总录）

　　治结瘕气积。腹满如石。气急少卧。小便不利。

　　防己百合（干者）郁李仁（去皮各一两别研如膏）木通（锉一两半）吴茱萸（陈者淘七遍炒半两）陈橘皮（汤浸去白焙）当归（切焙）赤茯苓（去黑皮各三分）上捣筛为散。

　　每服

　　羌活丸

　　（出圣济总录）

　　治结瘕气块。饮食不消。肺积气发。心胸痰逆。气喘

　　猝中风毒。香港脚羌活（去芦头）桂（去粗皮）芎木香槟榔（锉各一两）郁李仁（汤浸去皮研如膏五两）大黄（锉炒二两）上除郁李仁外。捣罗为末。与郁李仁研匀。炼蜜和丸。如梧桐子大。每

　　木通汤

　　（出圣济总录）

　　治结瘕。腹胀。坚硬不消。

　　木通（锉）赤茯苓（去黑皮各一两）赤芍药吴茱萸（汤洗焙炒各三分）槟榔（一枚）紫菀（去苗土）郁李仁（去皮尖炒各半两）上粗捣筛。每服三钱匕。水一盏半。煎取七分。空腹服。日再。

　　防己散

</div>
    <div class="pagination">
<a href="普济方_page1623.html">上一页</a><span>...</span><a href="普济方_page1619.html">1619</a><a href="普济方_page1620.html">1620</a><a href="普济方_page1621.html">1621</a><a href="普济方_page1622.html">1622</a><a href="普济方_page1623.html">1623</a><span class="current-page">1624</span><a href="普济方_page1625.html">1625</a><a href="普济方_page1626.html">1626</a><a href="普济方_page1627.html">1627</a><a href="普济方_page1628.html">1628</a><a href="普济方_page1629.html">1629</a><span>...</span><a href="普济方_page1625.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
