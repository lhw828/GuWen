<!DOCTYPE html>
<html>
<head>
    <meta charset="UTF-8">
    <title>普济方 - 第 375 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 375 页/共 3614 页</h1>
    <div class="content">　　（出千金方）用腊月乌鸡屎一升。炒令黄为末。绢袋盛。以酒三升浸。温服任性。常令醺酣。

　　又方

　　（出千金方）以七月七日。麻勃三斗。麻子一石。末相和蒸之。沸汤一石五斗。三遍淋之。煮取一石。

　　神曲胸膈五

　　治头风百药不效者。

　　（出海上方）用天南星一两。以白矾汤泡去毒水五七次。焙干为末。分作三分。每分用水二盏。白梅三个

　　杨梅散

　　（出海上方）用杨梅为末。每服二钱。食后。薄荷茶清调下。

　　又方

　　（出海上方）用香白芷二两为末。以白梅肉为丸。如梧桐子大。每服三十丸。食后。茶酒任下。

　　治头风。并出汗方。及头中一切风。

　　用荆芥茶煎服之。

　　治头风沐头方。

　　（出肘后方）用吴茱萸二升。水五升。煮取三升。以绵蘸拭发根良。

　　又方

　　（出肘后方）

　　治头风。

　　上捣葶苈子。以汤淋取汁洗头上。三四度即愈。

　　芎方

　　（出肘后方）

　　治头风化痰。

　　用川芎不计分两。以净水洗浸。薄切片子。日干或焙。杵为末。炼蜜为丸。如小弹子大。

　　不

　　又方

　　（出肘后方）

　　治头风。通大小便。

　　用乌臼根皮。以慢火炙令脂汁尽。黄干后用。

　　又方治头风目眩。

　　用鸱头烧灰。以饮服之。

　　菊花方主男子妇人。久患头风眩闷。头发干落。胸中痰结。每风发。即头旋眼昏

　　暗。不觉上先灸两风池。各二十七壮。并服此白菊花酒。永瘥。其法春末夏初。收软苗。阴干捣末。空腹早临卧和无灰酒服之。日再。渐加日三服。若不饮酒者。但和羹粥汁服之亦得。又秋八气

　　川乌丸

　　（出鲍氏肘后方）

　　治一切头风。

　　用川乌头四两。须用清白者。去皮脐。研为细末。用韭菜洗过风干。然后取自然汁搅和为丸

　　疗头风

　　（出千金方）用生油二升。盐一升。用油煎一宿。令消尽。涂头。石盐尤良。

　　治头风

　　（出圣惠方）用苦瓠搅碎取汁。苇管之属搐入鼻。其药上充脑门。须臾恶涎流下。稠浓。其病立愈。

　　可

　　治诸风头痛。

　　用真华阴细辛。不以多少。水洗净白。锉如米大拌好。细牙茶同煎。细咽下一盏即愈。

　　治洗头风

　　（出百一选方）用新通草于新瓦上。烧存性为灰。每服二钱。热酒调下。牙关紧者。斡开口灌。

　　治头风

　　羌活防风旋复花。独活川芎细辛芽。蔓荆子炒通七味。甘草石膏各半加。中风作锉煎为妙。

　　治头项强不得顾视方。

　　（出千金方）上蒸好大豆一升。令变色。纳囊中枕之。

　　又方

　　（出千金方）上以九月九日。取菊花作枕袋。枕卧良。及治头目风热。

</div>
    <div class="pagination">
<a href="普济方_page374.html">上一页</a><span>...</span><a href="普济方_page370.html">370</a><a href="普济方_page371.html">371</a><a href="普济方_page372.html">372</a><a href="普济方_page373.html">373</a><a href="普济方_page374.html">374</a><span class="current-page">375</span><a href="普济方_page376.html">376</a><a href="普济方_page377.html">377</a><a href="普济方_page378.html">378</a><a href="普济方_page379.html">379</a><a href="普济方_page380.html">380</a><span>...</span><a href="普济方_page376.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
