<!DOCTYPE html>
<html>
<head>
    <meta charset="UTF-8">
    <title>先醒斋广笔记 - 第 14 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>先醒斋广笔记 - 第 14 页/共 16 页</h1>
    <div class="content">　　苏方木【红润者良凡使去麄皮并节了若有中心文横如紫角者号曰木中尊色甚致倍常百等须细
　　剉了重捣拌细条梅枝蒸从巳至申出隂干用】
　　楜椒【凡使只用内无皱殻者用方大汉椒使殻胡椒使子毎修炼了于石槽中碾碎成粉用】益智子【去殻炒临用研】
　　桦木皮【主诸黄疸浓煑汁饮之良】
　　榧实【同鵞肉食生断节风又上壅人皮反緑豆能杀人　忌火气】
　　木鼈子【入药去油者】
　　柞木子【能开交骨所以催生有神】
　　椶榈子【入药烧灰用不可絶过即是煅存性研如飞尘防瘀止血之神药也】
　　木槿【入药炒用取汁度丝使得易落】
　　果部
　　豆防【俗名草菓者是也去蒂并内里子后取皮同茱萸于锅中缓炒待茱萸微黄黑即去茱萸取草豆防
　　皮及子杵用之】
　　莲肉【去心勿去皮分作两片毎片分作四小块瓦上焙焦色一法每一斤用豮猪肚一个盛贮煑熟捣焙
　　用之　得茯苓山药白术枸杞子良】
　　荷鼻【采荷叶近蒂者是　畏桐油　伏白银硫黄】
　　橘皮【真广陈皮猪骔纹香气异常去白时不可浸于水中止以滚汤手蘸三次轻轻刮去白要极净】橘核【以新瓦焙香去殻取仁研碎入药】
　　青皮【以汤浸去瓤切片醋拌瓦炒过用】
　　大枣【去核有齿病疳病虫慝人及小儿不宜食　忌与葱同食令人五脏不和与鱼同食令人腰腹痛】栗　【日中曝干食下气补益火煨去汗亦佳生食有木气不补益人蒸炒熟食壅气凡患风人及小儿不
　　可食解羊肉羶】
　　覆盆子【凡使用东流水淘去黄叶并皮蒂尽子用酒拌蒸一宿以东流水淘两遍晒干方用为妙也】鸡头实【凡用蒸熟烈日晒裂取仁亦可舂取粉用入涩精药有连殻用者一云芡实一斗以防风四两
　　煎汤浸过用且经久不壊】
　　乌梅【去核微炒用造法取青梅篮盛于上薰黒若以稻灰淋汁润湿蒸过则肥泽不蠧　忌猪肉】木【产宣州者真即彼处多以小棃充之勿令犯铁用铜刀削去硬皮并子薄切于日中晒却用黄牛乳汁拌蒸从巳至未其木如膏煎却于日中摊晒干用也今止去穰槌碎用】
　　柿　【不用火烘日晒采青者置器中自然红熟澁味尽去而甘不可与蟹同食作防惟木香磨汁饮可解】柿霜【用大柿去皮捻遍日晒夜露至干内瓮中待生白霜乃取出市者多伪不入药】
　　乌芋【即荸荠也能消瘴气】
　　枇杷叶【凡使采得后秤湿者一叶重一两干者三叶重一两是气足堪用以麄布拭上毛令尽用甘草汤洗一遍却用绵再拭极净毎一两以酥一分炙之酥尽为度如治肺病以蜜涂炙治胃病以姜汁涂炙此物治咳嗽如去毛不尽反令人嗽也】
　　甘蔗【榨浆饮消渴解酒痧最宜】
　　桃仁【七月采之去皮尖及双仁者麸炒研如泥或烧存性用此破血行瘀血之要药也雷公法用白术乌豆一味和桃仁同于垍埚子中煑一伏时后漉出用手擘作两片其心黄如金色任用之行血宜连皮尖生用香附为之使】
　　桃花【三月三日采隂干之勿使千叶者能使人鼻衂不止目黄凡用拣令净以绢袋盛于檐下悬令干去
　　尘用】
　　桃枭【是千叶桃花结子在树上不落者于十一月内采得一云正月采之中实者良凡修事以酒拌蒸从
　　巳至未焙干以铜刀切焙取肉用一法捣碎炒若止血炒黑存性】
　　杏仁【五月采之以汤浸去皮尖及双仁者麸炒研用治风寒肺病药中亦有连皮尖用者取其发防也】棃子【消热痰加牛黄末疗小儿风疾痰涌有神解热毒久服不患痈疽】
　　橄榄【中河豚毒煑汁服或生嚼】
　　山查【水润蒸去核净肉用】
　　米谷部
　　胡麻【凡修事以水淘浮者去之沉者漉出令干以酒拌蒸从巳至亥出摊晒干于臼中舂令麄皮一重尽拌小豆相对同炒小豆熟即出去小豆用之蒸不熟令人髪落　与茯苓相宜】
　　麻子【极难去殻取帛包置沸汤中浸至冷出之垂井中一夜勿令着水次日日中曝干就新瓦上挼去殻
　　簸取仁粒粒皆完畏牡蛎白茯苓白微】
　　饴糖【糯米作者入药粟米者次之余但可食耳】
　　生大豆【或捣或煑汁或炒屑各有用　得前胡乌喙杏仁牡蛎诸胆汁良　恶五参龙胆　豆黄屑忌
　　猪肉小儿以炒豆猪肉同食必壅气致死十有八九十嵗以上不畏也】
　　赤小豆【法同大豆合鱼酢食成消渴】
　　大豆黄卷【或研烂绞汁或炒为末用黑大豆为蘗牙生五寸长便干之名为黄卷一法壬癸日以井华水浸大豆生芽取皮隂干用　得前胡杏子牡蛎鸟喙天雄鼠屎共蜜和良　恶海藻龙胆】
　　酒　【人为火燎以陈酒浸之止痛防出火毒令人不死】
　　粟米【即小米陈者与杏仁同食令人吐防】
　　秫米【小儿病人不宜多食】
　　粳米【陈者下气病人宜之】
　　糵米【凡谷皆可生蘖有粟黍谷麦豆诸糵皆水浸胀生芽曝干去须取其中米炒硏麫用其功皆主消
　　导　粟糵　稻糵穬麦蘖各有用】
　　舂杵头细糠【凡谷皆有糠粳稻粟秫者胜北方多用杵南方多用碓入药并用丹家云糠火炼物
　　力倍于常】
　　小麦【浮者止汗须拣净焙用】
　　麦麸【性凉用炒诸药】
　　荞麦【压丹石毒作麫和猪羊肉热食不过八九顿即患热风须眉脱落还生亦希泾汾以北多此疾又不
　　可合黄鱼食家常多犯故特拈着】
　　麯　【凡使须陈久者捣作末后掘地坑深二尺用物褁内坑中至一宿明出焙干用】
　　神麯【五月五日六月六日或三伏日为诸神集防之辰故名神麯如过此日造者非也法用白虎白麫一百斤勾陈苍耳自然汁三升腾蛇青蓼自然汁四升青龙青蒿自然汁三廾武杏仁四升泡去皮尖捣烂入麫朱雀赤小豆三升煑熟去皮　捣烂和麫一处匀一如造酒麫法以麻叶或楮叶包罯如造醤黄法待生黄衣晒收之凡用须火炒黄以助土气陈久者良】
　　藊豆【紫花者良炒去殻打碎　解酒河豚鱼一切草木毒生嚼及煑汁饮】
　　淡豆豉【出江西者良黑豆性平作豉则温既经蒸罯故能升能散得葱则发汗得盐则能吐得酒则治
　　风得薤则治痢得蒜则止血炒熟则又能止汗】
　　红麯【亦出江西陈久者良吹净炒研用】
　　緑豆【生研绞汁或煑食用之宜连皮去皮则令人缺壅气当是皮寒肉平故也圆小緑者佳　反榧子殻
　　忌鲤鱼酢　解金石砒霜一切草木诸毒连皮生研水服】
　　醋　【米造陈者良醋酒为用无所不入故制药多用之　服茯苓丹参不可食醋】
　　醤　【豆作者良麦作者不用以久久为佳又有肉醤鱼醤皆呼为醢不入药用】
　　甖子粟【用热水泡软擘去筋膜切成丝用蜜水或米醋拌微炒晒干用　忌蒜醋胡椒】
　　菜部
　　蔕【凡使勿用白蔕要采取青緑色待气足其蔕自然落在蔓茎上采得未用时使栉栉叶裹
　　于东墙有风处挂令吹干用】
　　白冬【此物经霜后皮上白如粉涂故云白冬也被霜后取置经年破取核水洗燥去殻擂仁用一
　　用皮肉捣绞汁服】
　　白芥子【研用】
　　莱菔【生食熟食俱可治久脾泄百药不効煑食经年无不効者但不可与地黄同食多食动气惟生姜能
　　制其毒伏硇砂】
　　莱菔子【炒研能消食性峻利伤人真气勿久服】
　　黄蜀葵花【疮家要药作末及浸油俱可】
　　葱头【取根白一二寸连须用洗净　忌蜜及常山】
　　韭　【绞生汁饮其子入药拣净蒸熟暴干簸去黑皮炒黄研用　忌蜜及牛肉　伏石钟乳乳香】荆芥【陈者良去梗取穗若用止血须炒黑】
　　苏子【自收方真市者俱伪畧妙研极细煎成药投入二三沸即倾】
　　紫苏【两靣俱紫自种者真】
　　薄荷【产苏州龙脑者良】
　　苦匏【即苦壶卢也凡用须细理莹净无黡翳者乃佳不尔有毒】
　　马齿苋【凡使勿用叶大者不是马齿苋亦无水银忌与鼈同食食之俱变成龞啮人腹至不可治】蕺菜【治肺俗名鱼腥草生隂处】
　　木耳【桑槐树生者良煑羮食有用礶盛大火内煆去烟存性为末入药】
　　人部
　　髪髲【凡使是男子年可二十已来无疾患顔貎红白于顶心剪下者髪是凡于丸防膏中先用苦参水浸
　　一宿漉出入瓶子以火煅之令通赤放冷研用】
　　人乳汁【白而不腥者良】
　　人牙齿【入药烧用】
　　人粪【宜用絶干者捣末沸汤沃服之一名金汁埋地中年久者良】
　　人溺【肥白无病童子味不咸雪白者良】
　　人中白【溺器中者良火煆研】
　　裈裆【取中裩近隐处男用女女用男或取汁或烧灰服】
　　天灵盖【凡使弥腐烂者佳冇一片如三指濶者取得用煻灰火罨一夜待腥秽气尽却用童便于甆锅中煑一伏时漉出于屋下握得一坑深一尺置骨于中一伏时其药魂归神玅阳人使隂隂人使阳男骨色不赤女骨色赤以此别之一法同檀香汤洗过酥炙用或烧存性用】
　　紫河车【置酒内覆者男胎也首胎重十五两以上先将酒洗数次血水方尽用银簮脚剔去筋膜封固银锅内加酒重汤煑一昼夜或文武火焙干一法米泔浸净入猪肚中蒸烂捣膏入药　忌犯铁】兽部
　　龙骨【骨细文广者是雌骨麄文狭者是雄骨五色者上白色者中黑色者次黄色者稍得经络不净之处并妇人采得者不用洗净研如粉极细方入药其効始神但是丈夫服空心益肾药中安置图龙骨气入肾脏中也雷公所云生用法也一法用酒浸一宿焙干研粉水飞三度用如急用以酒煑焙干或云凡入药须水飞晒干毎斤用黑豆一斗蒸一伏时晒干用否则着人肠胃晚年作热也　得人参牛黄黑豆良畏石膏铁　忌鱼】
　　龙齿【捣碎入丸煅研得畏忌同龙骨】
　　麝香【其香有三等一者名遗香是麝子脐闭满其麝自于石上用蹄尖挥脐落处一里草木不生并焦黄人若收得此香价与明珠同也二名膝香采得甚堪用三名心结香被犬兽惊心破了因兹狂走襍诸羣中遂乱投水被人收得擘破见心流在脾结作一个干血块可隔山涧早闻之香是香中之次也凡使麝香并用子日开之方用细研筛用之也当门子良凡用另研　忌大蒜】
　　牛黄【凡使有四件第一件是生神黄赚得者次有角黄是取之者又有心黄是病死后识者剥之劈破取心其黄在心中如浓黄酱汁采得便投于水中黄霑水复便如碎蒺藜子许如豆者硬如帝珠子次有肝黄其牛身上光眼如血色多玩弄好照水自有夜光恐惧人或有人别采之凡用须先单捣细研如尘却绢褁又用黄嫰牛皮裹安于井靣上去水三四尺已来一宿至明方取用之　人参为之使　得牡丹菖蒲利耳目　恶龙骨龙胆地黄常山蜚蠊　畏牛膝干漆】
　　象牙【刮取屑细研用】
</div>
    <div class="pagination">
<a href="先醒斋广笔记_page13.html">上一页</a><span>...</span><a href="先醒斋广笔记_page9.html">9</a><a href="先醒斋广笔记_page10.html">10</a><a href="先醒斋广笔记_page11.html">11</a><a href="先醒斋广笔记_page12.html">12</a><a href="先醒斋广笔记_page13.html">13</a><span class="current-page">14</span><a href="先醒斋广笔记_page15.html">15</a><a href="先醒斋广笔记_page16.html">16</a><a href="先醒斋广笔记_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
