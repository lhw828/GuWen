<!DOCTYPE html>
<html>
<head>
    <meta charset="UTF-8">
    <title>普济方四库 - 第 1198 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1198 页/共 1812 页</h1>
    <div class="content">　　蜣蜋虫【自死者一分烧灰】巴豆【一钱去殻烧灰微存性】
　　右碾细以津丸如麻子大内一丸入漏疮孔内
　　治漏疮成孔子脓水淋漓经时不瘥用之立验【出卫生家寳】降真香【三两】雄黄【一两有泥土者研水飞过】踯躅花【半两】麝香【少许别研】
　　右为末用纸撚子蘸上药任疮窍中痛即止
　　治漏腮脓水淋漓不止【出卫生家寳】
　　右用猪蹄殻用盐泥固济烧为灰末以麻油轻粉调涂疮口三两上即瘥













　　普济方卷二百九十三
<子部,医家类,普济方>
　　钦定四库全书
　　普济方卷二百九十四　明　周王朱橚　撰瘿瘤门
　　总论
　　夫瘿瘤者多由喜怒不节忧思过度而成斯病焉大扺人之气血循环常欲无滞留之患调摄失宜气凝血滞为瘿为瘤为瘿者多结于颈项之间瘤者随气凝结于皮肉之内忽然肿起状如桃李子久则滋长医经所谓瘿有五种瘤有六证五瘿者石瘿肉瘿筋瘿血瘿气瘿是也六瘤者骨瘤脂瘤血瘤石瘤脓瘤肉瘤也法治疗之五瘿不可决破决破则脓血崩溃多致夭枉六瘤者脂瘤可破去脂粉则愈外五瘤亦不可轻昜决溃慎之
　　诸瘿瘤【附论】
　　夫气血凝滞结为瘿瘤瘿则忧患所生着于眉项皮寛不急槌槌而垂是也瘤则随气瘤住初作桃李之状皮嫩而光渐如杯卵是也其肉色不变者谓之肉瘿其筋脉呈露者谓之筋瘿其赤脉交络者谓之血瘿随忧患而消长者谓之气瘿坚硬而不可移者谓之石瘿瘿之名有五者此也一曰骨瘤二曰脂瘤三曰肉瘤四曰脓瘤五曰血瘤六曰石瘤瘤之名有六者此也瘿瘤一者虽无痛痒最不可决破决破则脓血崩溃渗漏无已必至杀人其间肉瘤攻疗尤所不许若夫脂瘤气瘿随顺用药尚庶几焉
　　海藻丸
　　海蛤【煆】松萝【各七钱半】当归　川芎　官桂　白芷细辛　藿香　白敛　明矾【煆】昆布【洗晒】　海藻【洗晒一两】
　　右为细末炼蜜丸弹子大每一丸含咽下
　　穿瘿丸　治瘿瘤结硬
　　通草【二两】杏仁【去皮尖研】牛蒡【各一合出油】五射干　昆布【去醎】呵黎勒　海藻【去醎各四两】
　　右为末炼蜜为丸如弹子大噙化咽津下日进三服
　　海藻散　治瘿瘤
　　海藻【洗去醎焙各一两二分】昆布【洗去醎焙一两半】白茯苓【去黑皮半两】海蛤【研】木通【剉】桂【去粗皮半两】羊黡【十枚去脂炙令黄】
　　右为散非时温酒下三钱匕夜一服
　　治瘿瘤方
　　昆布【洗去醎焙】桂心　逆流水根桞发【各一两】海藻【洗去醎焙】干姜【各二两炮制】羊黡【七枚隂干】
　　右为末蜜丸小弹子大含一丸咽津无时忌五辛湿麫熟物
　　海蛤散　治瘿瘤
　　海蛤【研】海藻【马苫者洗去醎焙】白茯苓【去黒皮】人参　半夏【火煮一两洗去滑切焙各半两】
　　右为散每服一钱匕入猪黡子末钱匕甜藤一尺去根五寸取之甘草一寸水五盏同煎取一盏半分三次每次调散二盏匕临卧服男人四服女人八服次用丸药宣下
　　除毒丸　治瘿瘤服海蛤散后宜服此
　　巴豆【鐡串穿灯上烧了去心】大黄末【各半两】
　　右为末午日粽子丸如菉豆大空心冷茶下三丸良久热茶投之下多以冷粥止之
　　连殻丸　治气瘤成瘿
　　连殻【微炒二两】石榴皮【醋焙】干姜【炮各三分】枳殻【麸炒去穣一两】
　　右为末更入百草霜一两射香少许各细研打醋麫糊为丸如小豆大每日空心用胡椒米饮汤下三十丸至五十丸
　　猪黡散　治气瘿瘤
　　豮猪黡【二七枚久人】半夏【洗去滑二十二枚】
　　右为散每服温酒调一钱匕临卧垂头服
　　海藻酒方　治颈下卒结核渐大欲成瘤瘿
　　用海藻法去咸一觔酒二升渍一宿取三合饮之酒尽将海藻爆干捣末酒调一钱匕日三即差如浸用绢袋盛了渍春夏二日秋冬三日
　　桞根酒　治瘿瘤
　　用桞根三觔须水所经露出者水一斗煮取五升用米三升酿之酒成每服饮半升空心日午临卧各一服
　　治瘿瘤鬼气疰
　　用铅锡为末和香油傅之
　　瘿【附论】
　　夫瘿者由忧患气结所生亦由饮沙水沙随气入于脉颈下而成之初作与瘿核相似而当颈下也皮寛不急垂槌槌然是也患气结成瘿者但垂核槌槌然无脉也饮沙水成瘿者有核防防然无根浮动在皮中又云有三种瘿有血瘿可破也息肉瘿可割之有气瘿可具针之养生方云诸山水黒土中出泉流者不可久居常食令人作瘿病动气增患瘿病者始作与瘿核相似其瘿病喜当颈下当中央不偏两邉也乃不急槌然则是瘿也中国人息气结瘿者但垂槌槌无核也长安及襄阳蛮人其饮沙水喜瘿有核瘰瘰耳无根浮动在皮中其地妇人患之肾气实沙石性合于肾则令肾实故病瘿也地方妇人饮沙水者其产乳甚难非针不出是以比家有不救者良由此也凢瘿袋胀闷养生论云两山夹水其人多瘿疟土厚水深其人多瘿地势使然也此可服人参化瘿丹自消瘿药多用海藻海带味属咸寒儒门事亲书云新寨一妇人年四十余有瘿三年戴人以咸令吐三涌三汗三下瘿也半消次服化瘿之药遂大消去夫病在上者皆冝吐亦自有消息之法耳
　　治瘿【名化瘿丹】
　　海藻　海带　昆布　泽防　木通　猪黡　羊黡【各三枚】海蛤　连翘
　　右为细末研黡为丸如鸡头子大每服一丸临卧噙化一方无木通
　　疗瘿
　　昆布【六分洗】海藻【七分洗】松萝　干姜　桂心【各四分】通草【五分】
　　右捣筛蜜为丸如梧桐子大每服吞七丸即住在颈下瘿处欲至食时即先饮少酒下却丸子然后食禁酢蒜盐酪臭肉仓米若瘿大者加药令取差
　　又方　疗颈下卒结囊欲成瘿
　　昆布【洗】海藻【洗各一觔】
　　右细切好酒五升浸七日量力取数服酒更浸两遍药力尽当以此酒下药弥良一方为末蜜合丸如杏核大含稍咽汁日四五度佳
　　木通散　治颈下卒生结嚢欲成瘿
　　木通【剉】海藻　昆布【各洗去咸味】松萝　桂心　蛤蚧【涂酥炙令防黄】白敛　琥珀【各一两】
　　右为末散每服不时计候以温酒调下二钱
　　海藻散　疗瘿
　　海藻【八两去咸味】贝母【二两】土根【二分】小麦麫【二分炙】
　　右作散酒服方寸匕日三
　　昆布丸　治一切瘿病不问久新
　　昆布【洗一两】海藻【洗一两】小麦【好醋煮干一两】
　　右为细末炼蜜为丸如杏核大每服一丸食前噙咽
　　治瘿项
　　蒲黄【三两如无用寒食代之】猪黡　羊黡【各五两去脂□焙干】
　　右为细末用糖为丸如弹子大噙化
　　疗瘿方
　　昆布【洗】松萝【各三分】海藻【洗五分】
　　右捣蜜丸如杏核大含咽津日三夜二佳
　　治忽生瘿病一二年者
　　用万州黄药子三觔须重者为上如轻虗即是他州者力澷须用一倍取无灰酒一斗投药其中固济瓶口以糠火烧一服时停剰待酒冷即令患者时时饮一盏不令絶酒气经三五日后常把镜自照觉销即停饮不尔令人颈细也糠火不可多堆焼使酒气香出瓶头有津即止火不可待经宿也已騐如神忌毒食
　　疗瘿方
　　用淳苦酒一升渍小麦一升含温沥出曝燥后不须使苦酒浸曝麦燥捣筛以海藻五两别捣以和麦末令调酒服方寸匕日三禁防生鱼生菜生肉
　　又方
　　用秫米三升依酒法饮取圆叶白杨皮十两去土苍者损勿令见风细切五升煮取二升浓汁渍麴末五两用前件秫末依酒法酿之熟讫封塞一七日后空心腹服一大盏日再服三日即效
　　又方
　　用小麦三升三年米醋三升渍麦暴干更浸使醋尽又干捣筛为散别捣昆布为散每服取麦散二匕昆布散一匕但饱食讫清酒和服之若不能饮酒者以水和服亦得服尽即瘥多服弥善无所禁但不用举重及悲啼烦恼等事
　　救急疗瘿方
　　用鼠粘草根大一升汤洗细切除皮者一升以水三升煮取一升半分温三服服相去如人行四五里一服冝顿服六剂病即差又一方削皮细切取三大升捣筛为散蜜和丸如梧桐子大一服一十丸日再服之稍稍加至三十丸以无灰酒进之
　　治瘿
　　以杜蘅食之
　　五瘿【附论】
　　石瘿泥瘿劳瘿忧瘿气瘿是为五瘿石与泥则因山水饮食而得之忧劳气则本于情情之所感气则随之或上而不下或结而不散是也破结散下治五瘿坚硬不可移名石瘿皮色不硬名肉瘿筋络露结名筋瘿赤脉交络名血瘿随忧愁消长名气瘿五瘿皆不可妄决破则脓血崩溃多致夭枉服此
　　五瘿丸
　　菖蒲【二两】海蛤　白敛　续断　海藻　松萝　官桂心　蜀椒　倒挂草　半夏【各二两】神麴【三两】羊黡【百枚】
　　右治下筛以牛羊髓脂为丸如梧桐大日服三丸一方以酱浸牛羊髓脂为丸
</div>
    <div class="pagination">
<a href="普济方四库_page1197.html">上一页</a><span>...</span><a href="普济方四库_page1193.html">1193</a><a href="普济方四库_page1194.html">1194</a><a href="普济方四库_page1195.html">1195</a><a href="普济方四库_page1196.html">1196</a><a href="普济方四库_page1197.html">1197</a><span class="current-page">1198</span><a href="普济方四库_page1199.html">1199</a><a href="普济方四库_page1200.html">1200</a><a href="普济方四库_page1201.html">1201</a><a href="普济方四库_page1202.html">1202</a><a href="普济方四库_page1203.html">1203</a><span>...</span><a href="普济方四库_page1199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
