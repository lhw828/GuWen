<!DOCTYPE html>
<html>
<head>
    <meta charset="UTF-8">
    <title>圣济总录 - 第 66 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 66 页/共 447 页</h1>
    <div class="content">　　治伤寒柔 病经三日不瘥，恐阴气攻五脏致损。茯苓汤方赤茯苓（去黑皮） 五味子（炒） 麦门冬（去心焙各二两） 柴胡（去苗一两半） 桂（去粗皮一两） 槟榔（锉） 细辛（去苗叶各半两）上七味，粗捣筛，每服四钱匕，水一大盏，煎至六分，去滓温服。

　　卷第二十九

　　伤寒坏病

　　论曰伤寒大阳病三日，已发汗，吐下若温针，仍不解者，多变为坏病，转入少阳，已吐下发汗，少阳证罢，此为坏病，知犯何逆，以法治之，此皆由伤寒病在诸经络，发汗吐下而病证不除，又感客气，气有寒暑燥湿风不同，病亦随变，故谓之坏病，又有伤寒过经，再受热邪，留蓄脏腑，病后多变者，及伤寒解后，虚羸少气，余证未除者，皆谓之坏病也。

　　治伤寒坏病瘥后，或十数日，或半月二十日，终不惺惺，精神昏，语言错，又无寒热，医或作鬼祟，或作风疾，多端治疗弗效，或朝夕潮热颊赤，或似疟，皆由发汗不尽，余毒在心包络间所致。知母麻黄汤方知母（焙一两半） 麻黄（去根节煎掠去沫） 甘草（炙锉） 芍药 黄芩（去黑心各半两）桂（去粗皮半两盛暑中可减半）上六味，锉如麻豆大，每服五钱匕，水一盏半，煎至八分，去滓温服，半日内可相次三服，温覆取汗，未汗再服，若心烦不眠，欲饮水者，当稍稍与之，令胃中和即愈。

　　治伤寒坏病，经数日未瘥，诸药不能除。升麻汤方升麻 鳖甲醋炙去裙 枳壳（去瓤麸炒） 犀角（镑） 葛根 黄芩（去黑心各三分）甘草（炙锉） 前胡（去芦头） 乌头（炮裂去皮脐各半两）上九味，锉如麻豆，每服五钱匕，水一盏半，煎至八分，去滓下地黄汁二合，搅匀食后温服。

　　治伤寒坏病，医所不能治，热在胸中，不能言语，麦奴丸方麦奴 釜底墨 灶突墨 梁上尘 大黄锉炒 黄芩（去黑心） 朴硝（研各半两） 麻黄（去根节一两）上八味，捣研为末，炼蜜和捣三五百杵。丸如弹丸大，每服一丸，新汲水研下，如渴当极饮水，不欲水，亦强饮之，须臾必寒，寒已，汗出瘥。

　　治伤寒坏病，冷热相搏，心下结，胸满气急，大便不利，体变黄青黑如桃枝色，四肢逆冷，热结在内者，不可服汤饮。宜麝香丸方麝香（研） 猪苓（去黑皮） 朴硝（研） 荛花（炒） 芫花（醋炒各一分） 大黄（锉炒） 商陆甘遂（炮各半两）上八味，粗捣研为末，炼蜜和捣三五百杵，丸如绿豆大，每服十丸，食前温汤下，良久必利，未利再服。

　　治伤寒坏病，头与骨肉俱痛，狂言妄语，医所不疗者。黑奴丸方麻黄（去根节一两半） 黄芩（去黑心） 甘草（炙锉） 灶突墨 芒硝（各一两） 豉（一合炒）上六味，捣罗为末，炼蜜和捣三五百杵，丸如弹子大，每服一丸，新汲水研下，不拘时候。

　　治伤寒坏病。大效丸方乌头 附子（各一两二味去皮脐为末用醋一升煎尽为度又入好酒一升再煎成膏后入诸药）乌蛇（酒浸去皮骨炙） 细辛（去苗叶） 浓朴（去粗皮姜汁炙） 人参 赤茯苓（去黑皮）桂（去粗皮） 干蝎（炒） 木香 乳香（研） 草豆蔻（去皮） 砂（研） 胡桐泪 槟榔锉 腻粉不灰木（各一分）上一十七味，将一十五味，捣研为末，入二味膏子内，和捣丸如梧桐子大，每服十丸，如阳盛研牛黄腻粉水下，如阴盛发厥，心胸结痞，煎柳枝汤下。

　　治伤寒坏病，经久不瘥，潮热不退，身体沉重，昏愦烦闷。麦门冬汤方麦门冬（去心焙） 赤茯苓（去黑皮各一两） 鳖甲（去裙 醋炙二两） 甘草（炙锉半两）上四味，粗捣筛，每服三钱匕，水一盏，乌梅一个，小麦五十粒，同煎至七分，去滓温服，不拘时候。

　　治伤寒坏病，潮热颊赤，口干烦躁，神思昏塞，经久不瘥。前胡汤方前胡（去芦头二两） 柴胡（去苗） 常山 人参 葛根（锉各一两） 甘草（炙锉三分）上六味，粗捣筛，每服三钱匕，水一大盏，乌梅一个椎碎，生姜三片，煎至七分，去滓温服，不拘时候。

　　卷第二十九

　　伤寒狐惑

　　论曰狐惑之病，或初得状似伤寒，或因伤寒而变，皆虫证也，虫食其喉为惑，使人生嗄，虫食其下部为狐，使人咽干，其候皆默默欲眠，不得卧，起居不安，恶饮食，面目乍白乍黑是也，此由伤寒病腹内热，饮食少，肠胃空虚，而虫为之不安，故随所食上下部，而病名狐惑也。

　　治伤寒变成狐惑，其脉数，无热微烦，默默但欲卧，汗出，初得之三四日眼赤，得之七八日目四 黑，能食者，脓已成也。宜赤小豆当归散方赤小豆（一升水浸令芽生焙干） 当归（切焙一两）上二味，捣罗为细散，每服二钱匕，浆水一盏，煎五七沸，和滓温服，不拘时。

　　治伤寒不发汗十日以上，成狐惑病，腹胀面赤，恶闻食臭。羚羊角汤方羚羊角（镑） 大腹（并皮子用锉） 柴胡（去苗） 朴硝各半两 葳蕤（三分） 石膏（碎）桑根白皮（锉各一两）上七味，粗捣筛，每服五钱匕，水一盏半，煎至八分，去滓温服，不拘时。

　　治伤寒不发汗后变成狐惑，脉数无热，微烦目赤，但欲眠睡，咽干不能食。黄芩汤方黄芩（去黑心） 射干（各一两） 黄连（去须炒三分） 甘草（炙锉） 前胡（去芦头） 青竹茹知母（焙各半两）上七味，粗捣筛，每服五钱匕，水一盏半，煎至八分，去滓食后温服。

　　治伤寒发汗后，变成狐惑，毒瓦斯发盛，恶闻饮食，咽中干痛，胸胁满闷。犀角汤方犀角（镑三分） 黄连（去须炒） 芍药 木通（锉） 木香 枳实（去瓤麸炒） 射干人参半上九味，粗捣筛，每服五钱匕，水一盏半，生姜一枣大拍碎，煎至八分，去滓食前温服。

　　治伤寒狐惑 病。桃仁汤方桃仁（去皮尖双仁炒） 槐子 艾（各一两）上三味， 咀如麻豆大，每服五钱匕，水一盏半，枣三枚劈破，煎至八分，去滓温服。

　　治伤寒狐惑，咽喉涩痛，唇口破，唾脓血。知母汤方知母（焙一两） 石膏（二两） 黄芩（去黑心） 甘草（炙锉各三分）上四味，粗捣筛，每服五钱匕，水一盏半，糯米一匙，煎至八分，去滓食前温服。

　　治伤寒病后，有疮出下部。黄连犀角汤方黄连（去须半两） 犀角（镑一两如无以升麻代之） 乌梅（七枚） 木香（一分）上四味， 咀如麻豆大，每服三钱匕，水一盏，煎至六分，去滓温服。

　　治伤寒阴阳不和，变成狐惑，目如鸠赤，面色斑纹如锦。木通汤方木通（锉一两） 吴茱萸（汤洗三遍炒干） 桂（去粗皮） 细辛（去苗叶各半两） 甘草（三分锉炙）上五味，粗捣筛，每服五钱匕，水一盏半，枣二枚劈破，葱白五寸，煎至八分，去滓食前温服。

　　治伤寒不发汗成狐惑，六七日不解，寒热未去，胸胁满痛，默默欲睡卧，不欲食心烦善呕腹痛。前胡汤方前胡（去芦头一两） 半夏（一两半汤洗七遍炒干） 黄芩（去黑心） 甘草（炙锉各三分） 人参（一两）上五味，粗捣筛，每服五钱匕，水一盏半，生姜一枣大拍碎，枣三枚劈破，煎至八分，去滓空心温服。

　　治伤寒发汗不解，变成狐惑，寒热无常，心中躁闷，不欲饮食。半夏汤方半夏（汤洗七遍炒干） 木通（锉） 桃仁（汤浸去皮尖双仁炒） 附子（炮裂去皮脐）桂（去粗皮） 葛根 枳壳（去瓤麸炒） 黄芩（去黑心各半两） 羚羊角（镑一分） 升麻（一分半） 麻黄（去根节三分）上一十一味，锉如麻豆，每服五钱匕，水一盏半，生姜一枣大拍碎，煎至八分，去滓温服。

　　治伤寒不发汗，变成狐惑病，在阳曰惑，在阴曰狐，其状默默眠睡，起则不安，喉中干燥，恶闻食臭，其面或赤或白，语声微弱，先宜服此薰草汤方零陵香 黄连（去须炒各一两）上二味，锉如麻豆大，分二服，每服用浆水二盏，浸药一宿，煎至一盏去滓，食前温服，日再。

　　治伤寒狐惑，下部 疮。雄黄导气散方雄黄（研） 青葙子 苦参 黄连（各半两） 桃仁（去皮尖双仁炒研一分）上五味，捣研为散，以生艾捣汁和如枣子大，绵裹导下部， 蓄汁和更佳，冬月无艾，只用散绵裹亦得。

　　治伤寒发汗下利不解，心中躁闷，复发壮热，大肠不通，咽中干痛，变成狐惑。皂荚丸方皂荚（二挺去皮子慢火炙黑） 大黄（半两生用） 槟榔（锉） 木香（各一分）上四味，捣罗为末，炼蜜和捣三五百杵，丸如梧桐子大，每服二十丸，生姜茶清下，不拘时、日再。

　　治伤寒狐惑，微烦默默欲卧，毒瓦斯上攻，咽干声嗄，下蚀湿 ，或便脓血。雄黄丸方雄黄（研） 当归（锉炒各三分） 芦荟（研） 麝香（研各一分） 槟榔（锉半两）上五味，捣研为末，煮面糊和丸，如梧桐子大，每服十五丸至二十丸，食前温粥饮下，日三。

　　治伤寒狐惑，神思昏闷，大便难，肌肤热。柴胡散方柴胡（去苗） 大黄（锉炒） 赤芍药 槟榔（锉） 枳实（麸炒去瓤各一两） 半夏（半两姜汁浸令透焙）上六味，捣罗为散，每服二钱匕，浓煎苦楝根汤调下，米饮亦得。

　　治伤寒狐惑，虫蚀上部则声嗄。甘草泻心汤方甘草（炙四两） 黄芩（去黑心） 人参 干姜（炮各三两） 黄连（去须一两） 半夏（汤洗去滑七遍曝干二两）上六味， 咀如麻豆大，每服五钱匕，水一盏半，生姜二枣大拍碎，煎取八分，去滓温服、日再。

　　治伤寒不发汗，变成狐惑，毒瓦斯上攻，喉咽疼痛，下利不止。地榆汤方地榆 黄连（去须） 木香（各半两） 白术（一分半） 甘草（炙锉） 阿胶（炙燥各一分）上六味，粗捣筛，每服五钱匕，水一盏半，生姜一枣大拍碎，煎至八分，去滓食前温服。

　　治伤寒狐惑病在上焦。撩膈汤方苦参（一两） 甘草（半两生用）上二味，细锉，用浆水一盏半，煎至八分去滓，五更初服，良久即吐。

　　治伤寒狐惑，毒攻下部，肛内生疮。熏洗四皮汤方槐白皮 柳白皮 桑白皮 桃白皮上四味，等分，各细锉，每用四两，以浆水一斗，煎至七升去滓，熏洗下部。

　　治伤寒不发汗，变成狐惑，毒瓦斯下蚀肛门，痒甚不已，或下脓血。槟榔丸方槟榔（半两生捣末） 杏仁（四十九粒汤浸去皮尖双仁研） 丹砂（半两别研） 麝香（一钱研）上四味，同研匀细，用饧和丸，如枣核大，先用椿根槐白皮各二两，以水一斗煎十余沸，熏洗肛门后，将药内之。

　　治伤寒狐惑，毒蚀下部，肛外如 ，痛痒不止。雄黄熏方雄黄（研半两）上一味，先用瓶一只口稍大者，入灰半瓶，灰上放火，将雄黄烧之，候烟出，坐瓶口熏之。

　　卷第二十九

　　伤寒百合

　　论曰伤寒百合病者，谓百脉一宗，悉致其病也，其状意欲食复不能食，常默默，欲得卧，复不能卧，欲出行，复不能行，食饮有时美，如有寒又如无寒，如有热复如无热，口苦小便赤黄，得药则吐利者是也，此皆由伤寒及虚劳大病后，腑脏虚，营卫耗弱，不能平复，变成斯疾也，然以百脉一宗，悉致其病，又无复经络，故其病证变异，而治之者，亦宜各随其证。

　　治伤寒百合已经下后。百合滑石代赭汤方百合（七枚劈破） 滑石（一两碎） 代赭（如弹丸大一枚碎）上三味，先以水洗百合，渍一宿，白沫出，去其水，更以新汲水二盏，煎取一盏去滓，别用新汲水二盏，煮滑石代赭，取一盏去滓，后合和重煎取一盏半，分温再服。

　　治百合伤寒病吐之后者。百合鸡子汤方百合（七枚劈） 鸡子黄（一枚）上二味，先以水洗百合，渍一宿，当白沫出，去其水，更以新汲水二盏，煎取一盏去滓，纳鸡子黄搅匀，分温再服。

　　治百合伤寒已经汗后。百合知母汤方百合（七枚劈） 知母（一两）上二味，先将百合劈碎，用新汲水二盏，浸一宿，当有白沫出，去却沫水了，却用新汲水二盏，煮百合取汁一盏去滓，盛于净器中，又将知母亦用新汲水二盏，煮取一盏去滓后，将百合知母汁相和，同煎取一盏半，不计时候，分温作二服。

　　治百合伤寒病变发热，百合滑石汤方百合（一两） 滑石（三两）上二味，捣罗为散，更入乳钵、研如粉，每服空心，米饮调下二钱匕，日二服，当微利，即住服。

　　治百合伤寒病已经吐下发汗，病形如初者。百合地黄汤方百合（七枚劈） 生地黄汁（一盏）上二味，先以水洗百合渍一宿，白沫出，去其水，更以新汲水二盏，煮取一盏去滓，纳地黄汁，再煎取一盏半，分温再服，中病服，大盒饭如漆。

　　治百合伤寒病不瘥，不思食，欲成劳。百合半夏汤方百合（二两） 半夏（汤洗七遍炒令干） 人参 赤茯苓（去黑皮） 黄连（去须锉微炒） 知母（各一两 ）生干地黄（焙一两半）上七味，粗捣筛，每服五钱匕，用水一盏半，入生姜一分拍碎，同煎至八分，去滓食后温服、日二。

　　治伤寒百合病久不瘥，不思食，欲成劳。百合柴胡汤方百合（二两） 柴胡（去苗） 知母（焙） 黄连（去须锉微炒） 秦艽（去苗土） 栝蒌根（各一两） 甘草（半两炙赤）上七味，粗捣筛，每服五钱匕，水一盏半，生姜半分拍碎，煎至七分去滓，食前温服日三。

　　治伤寒百合病似劳，形状如疟。百合紫菀汤方百合 紫菀（去苗土） 柴胡（去苗） 杏仁（汤浸去皮尖双仁炒令黄） 白茯苓（去黑皮） 甘草（炙令微赤上六味，等分，粗捣筛，每服五钱匕，水一盏半，生姜半分拍碎，煎至七分，去滓空心温服，日晚再服。

　　治伤寒百合病补阴养阳。浓朴散方浓朴（去粗皮姜汁炙令紫黑色） 桃仁（去皮尖双仁炒黄别研） 杏仁（去皮尖双仁炒令黄别研各一两） 紫石英（别研） 白藓皮 五加皮（锉） 桑根白皮（锉各半两）上七味，捣研为散，更入乳钵，一处研如粉，每服食前，用葱白糯米煎汤调下二钱匕，日二。

　　治伤寒瘥后，已经二七日，潮热不解，将变成百合病，身体沉重无力，昏如醉状。百合前胡汤方生百合（三枚劈洗） 前胡（去芦头） 麻黄（去节各一两半） 葛根（锉二两） 生麦门冬（去心半两） 石膏三两碎上六味， 咀如麻豆大，每服五钱匕，水一盏半，煎取七分，去滓温服，后如食顷再服。

　　治伤寒百合兼下利不止，心中 ，坚而烦呕。半夏汤方半夏（三两汤洗七遍焙令干） 黄芩（去黑心） 百合（各一两半） 干姜（炮裂） 黄连（去须锉微炒）人参（各一两） 甘草（炙令赤锉半两）上七味，粗捣筛，每服五钱匕，水一盏半，生姜半分拍碎，枣三枚劈破，煎至七分，去滓食后温服日二。

</div>
    <div class="pagination">
<a href="圣济总录_page65.html">上一页</a><span>...</span><a href="圣济总录_page61.html">61</a><a href="圣济总录_page62.html">62</a><a href="圣济总录_page63.html">63</a><a href="圣济总录_page64.html">64</a><a href="圣济总录_page65.html">65</a><span class="current-page">66</span><a href="圣济总录_page67.html">67</a><a href="圣济总录_page68.html">68</a><a href="圣济总录_page69.html">69</a><a href="圣济总录_page70.html">70</a><a href="圣济总录_page71.html">71</a><span>...</span><a href="圣济总录_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
