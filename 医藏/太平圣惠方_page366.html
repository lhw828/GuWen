<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 366 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 366 页/共 791 页</h1>
    <div class="content">　　川大黄（半两锉碎微炒） 甘草（一分炙微赤） 恒山（三分） 桂心（一分）上件药。都细锉。以水二大盏。煮取一盏。去滓。分为二服。空心热服。临发前再服。

　　治间日疟。或每日发者。雄黄丸方。

　　雄黄（一两细研） 腊月野狐肝（一两） 阿魏（一分） 朱砂（半两细研） 猢狲头骨（一两）天灵盖（半两） 麝香（一分细研）上件药。生捣罗为末。入研药末令匀。于五月五日午时。炼蜜和丸。如豇豆大。每发时前。男左女右。以绯帛系一丸于中指上。时时嗅之。后更以醋汤下一丸。

　　又方。

　　小麦（一合） 砒黄（一两细研）上件药。于腊月。以醋浸四十九日。取出焙干。每有患者。取小麦七粒。发前。以冷醋汤下之。

　　卷第五十二

　　治痰实疟诸方

　　夫痰实疟者。谓患人胸膈。先有停滞结实。因感疟病。则令人心下支满。气逆烦呕也。

　　治痰实疟。每发不定时节。或朝或夜。渐不能食。宜服松萝汤吐方。

　　菘萝（半两） 人参芦头（半两） 恒山（半两） 川升麻（半两） 竹叶（一两片）上件药。细锉。以水二大盏。煎取一盏。去滓。分为二服。平旦时服。如人行五里当吐。未吐更一服。良久得吐即瘥。

　　治痰实疟。攻作寒热。乌梅汤方。

　　乌梅肉（半两微炒） 恒山（半两） 菘萝（三分） 鳖甲（一两生用） 川升麻（一两）上件药。都细锉。以水三大盏。煎取一盏半。下茶末二钱。更煎三两沸。去滓。空腹分为二服。如人行五里当吐。如未吐再一服。以吐恶痰为度。

　　治痰实疟。吐之即瘥方。

　　细辛（半两） 恒山（一两） 栀子仁（半两） 菘萝（半两） 犀角屑（半两） 川升麻（半两）玄参（半两） 甘草（半两生锉）上件药。捣筛为散。每服半两。以酒一中盏。浸一宿。下酒温过。去滓顿服。取吐病母出为度。其痰每如烂鸡子状。是也。

　　治痰实疟。寒热。心膈烦壅。不利。豉心丸方。

　　豉心（一两炒干） 川大黄（一两锉碎微炒） 恒山（一两锉） 川升麻（一两） 附子（半两炮裂去皮脐） 甘草（半两炙微赤锉）上件药。捣罗为末。炼蜜和捣三二百杵。丸如梧桐子大。空心。以温水下二七丸。

　　治痰实疟。发歇不止。菘萝丸方。

　　菘萝（半两） 恒山（半两锉） 阿魏（一分） 蜀漆（一分） 大青（一分） 朱砂〔三（一）分细研〕 麝香（一分细研）上件药。捣罗为末。都研令匀。取端午日午时。于净室内。用七家粽子尖和。丸如梧桐子大绯绢又方。

　　恒山（三分） 乌梅肉（半两生用） 甘草（半两生用）上件药。都细锉。以酒一大盏浸一宿。早晨去滓。暖令温。顿服。良久。以箸入喉中引之。吐出恶物立瘥。

　　治痰实疟。发作无时。寒热。不下饮食方。

　　川升麻（半两） 恒山（半两） 蜀漆（半两）上件药。捣粗罗为散。每服四钱。以井华水一中盏。煎至七分。去滓。空腹顿服。良久即吐。吐定。食浆水粥补之。

　　又方。

　　豉（一百二十粒醋浸一宿） 砒黄（半两）上件药。都研令匀。烂丸如绿豆大。每发前。以葱酒下一丸。以得吐为度。

　　治痰实疟。发歇。寒热不定。恒山散方。

　　恒山（半两） 朱砂（一分细研） 乌梅肉（半两生用）上件药。捣细罗为散。入朱砂研匀。每于发前。以醋汤调下一钱。以吐为度。

　　治痰实疟。久不瘥。宜服此方。

　　木香（一两） 恒山（三分锉） 菘萝（半两） 赤小豆〔半两（合）〕 砒霜（一分细研以醋五合煎令稠）上件药。捣罗为末。以砒霜煎和丸。如梧桐子大。空腹。以温浆水下三丸。以吐为度。

　　如未定。晚再服之。

　　卷第五十二

　　治往来寒热疟诸方

　　夫往来寒热疟者。由寒气并于阴。则发寒。风气并于阳。则发热。阴阳二气。更实更虚。故寒热更相往来也。

　　治疟往来寒热。作时面色青黄。宜以人参散吐方。

　　人参芦头（半两） 恒山（半两） 甘草（半两生用） 灯心（三大束） 陈橘皮（一分汤浸去白瓤焙） 茶末（二钱）上件药。细锉。都以水二大盏。煎至一大盏。次入酒一中盏。更煎三四沸。去滓。空腹分为三服。每服药后。以篦子畎引。吐了再服。以痰出尽为度。

　　治疟往来寒热。经年不瘥。瘦弱。及劳疟。乌梅丸方。

　　乌梅肉（一两微炒） 鳖甲（二两涂醋炙令黄去裙 ） 川升麻（一两） 柴胡（一两半去苗）甘草（一两生涂酥炙令黄） 川大黄上件药。捣罗为末。炼蜜和捣三二百杵。丸如梧桐子大。每于食前。以粥饮下三十丸。

　　又方。

　　虎头骨（二两涂酥炙令黄） 鳖甲（二两涂醋炙令黄去裙 ） 牡蛎（二两烧为粉） 香豉（二合炒干） 桃仁（二两汤浸去皮麸炒微黄）上件药。捣罗为末。炼蜜和捣三二百杵。丸如绿豆大。每于食前。以粥饮下二十丸。

　　治疟往来寒热。宜服此方。

　　砒黄（半两） 硝石（一两） 白矾〔一（二）两〕 腻粉（一分）上件药。都细研。用浆水一大盏。调成稀糊。入铛中。以慢火煎。又用冷浆水一升。候沸。

　　再一治疟寒热发歇。往来不定方。

　　腊月猪脂（二两） 独颗蒜（一颗） 蒌葱（一握细切） 独角仙（一枚） 五月五日。三姓粽子取尖。

　　上件药。于五月五日五更初。于净房内修合。勿令妇人见。露头赤脚。舌柱上 。回面向北。捣一千杵为度。有患者。用新绵子裹一丸。如皂荚子大。男左女右。系于手臂上。神效。

　　治疟。往来寒热。发歇无时。神效方。

　　湿生虫（四十九枚） 百节虫（四十九枚） 砒霜（三钱细研） 粽子角（一七枚）上件药。取五月五日。日未出时。于东南上。寻取两般虫令足。至午时。面向南。都研。不令鸡犬妇人师僧孝子见。丸如小豆大。每患者。于发前。男左女右。手内把一丸。嗅七遍。

　　又方。

　　砒霜（一两细研） 天灵盖（一两生用为末） 猢狲头（一枚烧灰） 朱砂（半两细研）东南桃柳枝（各一七茎长三寸）上件药。取五月五日午时。捣罗为末。用粽子角和丸。如梧桐子大。男左女右。手把一丸。预前嗅之。一丸可医五七人。

　　又方。

　　蜀漆末。每服。以温水调下一钱。

　　卷第五十二

　　治疟发作无时诸方

</div>
    <div class="pagination">
<a href="太平圣惠方_page365.html">上一页</a><span>...</span><a href="太平圣惠方_page361.html">361</a><a href="太平圣惠方_page362.html">362</a><a href="太平圣惠方_page363.html">363</a><a href="太平圣惠方_page364.html">364</a><a href="太平圣惠方_page365.html">365</a><span class="current-page">366</span><a href="太平圣惠方_page367.html">367</a><a href="太平圣惠方_page368.html">368</a><a href="太平圣惠方_page369.html">369</a><a href="太平圣惠方_page370.html">370</a><a href="太平圣惠方_page371.html">371</a><span>...</span><a href="太平圣惠方_page367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
