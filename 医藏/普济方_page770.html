<!DOCTYPE html>
<html>
<head>
    <meta charset="UTF-8">
    <title>普济方 - 第 770 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 770 页/共 3614 页</h1>
    <div class="content">　　杏仁膏

　　（出圣济总录）

　　治目生肉。或痒或痛。息肉渐长。侵覆瞳仁。

　　杏仁（汤浸去皮尖双仁一分）腻粉（半钱）上合细研如膏。以绵缠箸头。点肉上瘥。

　　南硼砂

　　（出再指方）

　　治肉瘀突。

　　南硼砂（色黄）脑子（少许细研）上以竹草蘸点其上。玄参麦门冬煎汤调洗。亦可散服。

　　鲫鱼贴方。

　　（出圣济总录）

　　治目生肉。涩痛。

　　以鲫鱼鲜者。去皮骨。取肉一片。中央开一窍。正点眼上。日三五度易之。

　　又方

　　（出危氏方）

　　治风热上冲。肉攀睛。

　　用清萍少许。研烂。入片脑少许。贴眼上顿效。

　　治目及肉。

　　（出龙木论）用矾石最白者。纳一黍米大上。及肉上。便即冷泪出。绵拭之。令恶汁尽。其疾顿减。

　　自清亮。便瘥。矾石须真白好者。

　　治目中肉。赤脉贯瞳子者。及治目热生肤赤白膜方。

　　（出圣惠方）以雄雀屎。和首生男子乳。薄点即消。神效。

　　治猝患赤目肉。坐卧痛者。

　　用好梨一颗。捣绞取汁。黄连三枝碎之。以绵裹渍令色变。仰卧注目中。

　　杏仁方

　　（出圣惠方）

　　治眼生肉。赤瘀偏睛不退。筑损。

　　用杏仁百个新者。于饭甑内蒸之。候冷去皮尖。研滤取汁。砂一钱。用白汤淋熬干。

　　相和热。绵

　　干姜方

　　（出百选方）

　　治眼生瘀肉涩痛。

　　（及治风毒上攻两眼暴赤肿隐涩难开发即洗）用川干姜一味捶碎。每三钱末。用水二盏。煎至一盏半。去滓。通手淋洗。初洗时少痛。

　　少

　　目中生肉欲满。及生珠管方。

　　（出肘后方）捣贝母。绢筛真丹等。三搅和。以注目上。日三四度。数日愈。

　　治眼筑损。肉出。

　　（出本草方）以生杏仁七枚。去皮细嚼。出于掌中及热。以绵裹箸头。将点肉上。不过四五度瘥。

　　卷八十四　眼目门

　　目生管

　　（附论）夫目生珠管。风热痰饮渍于肝。血气蕴积。津液结聚。所由生也。肝藏血。故肝受血而能视上

　　方

　　龙脑煎

　　（一名清凉煎出圣惠方）

　　治眼中生肤翳。垂生珠管。

　　治目生珠管方

　　（出千金方）滑石手爪甲（烧）龙骨贝齿丹砂（各等分）上治下筛。以新笔点取当珠管上。

　　日三度

　　滑石散

　　（出圣惠方）

　　治目猝生珠管。

</div>
    <div class="pagination">
<a href="普济方_page769.html">上一页</a><span>...</span><a href="普济方_page765.html">765</a><a href="普济方_page766.html">766</a><a href="普济方_page767.html">767</a><a href="普济方_page768.html">768</a><a href="普济方_page769.html">769</a><span class="current-page">770</span><a href="普济方_page771.html">771</a><a href="普济方_page772.html">772</a><a href="普济方_page773.html">773</a><a href="普济方_page774.html">774</a><a href="普济方_page775.html">775</a><span>...</span><a href="普济方_page771.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
