<!DOCTYPE html>
<html>
<head>
    <meta charset="UTF-8">
    <title>证类本草 - 第 49 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 49 页/共 244 页</h1>
    <div class="content">　　味甘，平，无毒。主咳逆上气，症瘕，血闭，漏下，除邪气，肢节不利，大饱绝力身重。久服耐寒暑，不饥，轻身，飞行千里，神仙，一名石脑。生太山山谷。九月采。（杜仲为之使，畏贝母、菖蒲、铁落。）

　　陶隐居云：今人唯总呼为太一禹余粮，自专是禹余粮尔，无复识太一者，然疗体亦相似，《仙经》多用之，四镇丸亦总名太一禹余粮。唐本注云：太一余粮及禹余粮，一物而以精、粗为名尔。其壳若瓷，方圆不定，初在壳中未凝结者，犹是黄水，名石中黄子。久凝乃有数色，或青、或白、或赤、或黄。年多变赤，因赤渐紫。自赤及紫，俱名太一。其诸色通谓余粮。今太山不见采得者，会稽、王屋、泽、路州诸山皆有之。臣禹锡等谨按吴氏：太一禹余粮，一名禹哀。神农、歧伯、雷公：甘，平。季氏：小寒。扁鹊：甘，无毒，生太山上，有甲，甲中有白，白中有黄，如鸡子黄色。九月采，或无时。

　　图经 文已具禹余粮条下。

　　陈藏器云：苏云：禹余粮及太一禹余粮，皆以精粗为名。余粮中黄子，年多变赤，从赤入紫。

　　道之宗源，太者大也，一者道也，大道之师，即禹之理化。神君，禹之师也。师常服之，故有太一之名。兼服混然。张司空云：还魂石中黄子，鬼物禽兽守之，不可妄得，即其神物也。会稽有地名蓼，出余粮，土人掘之，以物请买，所请有数，根据数必得不可妄求，此犹有神，岂非太一也。雷公云：凡使，勿误用石中黄并卵石黄，此二名石。真似禹余粮也。其石中黄，向里赤、黑、黄，味淡微 。卵石黄，味酸。个个如卵，内有子一块，不堪用也。若误饵之，令人肠干。太一禹余粮，看即如石，轻敲便碎，可如粉也。兼重重如叶子雌黄，此能益脾，安脏气。凡修事四两，先用黑豆五合，黄精五合，水二斗，煮取五升，置于瓷埚中，下禹余粮，着火煮，旋添，汁尽为度。其药气自然香如新米，捣了又研一万杵方用。

　　卷第三

　　白石英

　　白石英　味甘、辛，微温，无毒。主消渴，阴痿不足，咳逆，胸膈间久寒，益气，除风湿痹疗肺痿，下气，利小便，补五脏，通日月光。久服轻身长年，耐寒热。生华阴山谷及泰山。

　　大端名青陶隐居云：今医家用新安所出，极细长白澈者；寿阳八公山多大者，不正用之。《仙经》大小并有用，唯须精白无瑕杂者。如此说，则大者为佳。其四色英，今不复用。唐本注云：白石英所在皆有，今泽州、虢州、洛州山中俱出，虢州者大，径三、四寸，长五、六寸。今通以泽州者为胜也。臣禹锡等谨按吴氏云：白石英，神农：甘。歧伯、黄帝、雷公、扁鹊：无。生太山，形如紫石英。白泽，长者二、三寸。采无时。又云：青石英如白石英，青端赤后者是。赤石英，赤端白后者是。赤泽有光，味苦。补心气。黄石英，黄色如金在端者是。黑石英，黑泽有光。药性论云：白石英，君。能治肺痈，吐脓，治嗽逆上气，疸黄。日华子云：五色石英，平。治心腹邪气，女人心腹痛，镇心，疗胃冷气，益毛发，悦颜色，治惊悸，安魂定魄，壮阳道，下乳，通亮者为上。其补益随脏色而治，青者治肝，赤者治心，黄者治皮肤，白者治肺，黑者治肾。

　　图经曰：白石英，生华阴山谷及泰山。陶隐居以新安出者佳。苏恭以泽州者为胜。今亦泽州出焉。大抵长而白泽，明澈有光，六面如削者可用。长五、六寸者弥佳。其黄色如金在端者，名黄石英。赤端白后者，名赤石英。青端赤后者，名青石英。黑泽而有光者，名黑石英。二月采，亦云无时。古人服食，唯白石英为重，紫石英但入五石散。其黄、赤、青、黑四种，《本经》虽有名，而方家都不见用者。故《乳石论》以钟乳为乳，以白石英为石，是六英之贵者，唯白石也。又曰：乳者，阳中之阴；石者，阴中之阳，故阳生十一月后甲子服乳，阴生五月后甲子服石。然而相反、畏恶，动则为害不浅。故乳石之发，方治虽多，而罕有能济者，诚不可轻饵也。

　　圣惠方：治腹坚胀满号石水方：用白石英十两，捶如大豆大，以瓷瓶盛，用好酒二斗浸，以泥重封瓶口，将马粪及糠火烧之，长令酒小沸，从卯至午即住火，候次日，暖一中盏饮，日可三度。如吃酒少，随性饮之。其白石英，可更一度烧之。简要济众方：治心脏不安，惊悸善忘，上鬲风热化痰。白石英一两，朱砂一两，同研为散。每服半钱，食后、夜卧前，金银汤调下。

　　衍义曰：白石英，状如紫石英，但差大而六棱，白色如水精。紫、白二石英，当攻疾，可暂煮汁用，未闻久服之益。张仲景之意，只令 咀，不为细末者，岂无意焉。其久服，更宜详审。

　　卷第三

　　紫石英

　　紫石英　味甘、辛，温，无毒。主心腹咳逆邪气，补不足，女子风寒在子宫，绝孕十年无子，疗上气心腹痛，寒热邪气结气，补心气不足，定惊悸，安魂魄，填下焦，止消渴，除胃中久寒，散痈肿，令人悦泽。久服温中，轻身延年。生泰山山谷。采无时。（长石为之使，得茯苓、人参、芍药共疗心中结气；得天雄、菖蒲，共疗霍乱，畏扁青、附子，不欲 甲、黄连、麦句姜。）

　　陶隐居云：今第一用泰山石，色重澈，下有根。次出雹零山，亦好。又有南城石，无根。

　　又有青绵石，色亦重黑，不明澈。又有林邑石，腹里必有一物如眼。吴兴石四面才有紫色，无光泽。会稽诸暨石，形色如石榴子。先时并杂用。今丸散家采择，唯泰山最胜，余处者，可作丸酒饵。《仙经》不正用，而为俗方所重也。臣禹锡等谨按吴氏云：紫石英，神农、扁鹊：味甘，平。季氏：大寒。雷公：大温。歧伯：甘，无毒。生泰山或会稽。采无时。欲令如削，紫色达头如樗蒲者。药性论云：紫石英，君。女人服之有子，主养肺气，治惊痫，蚀脓，虚而惊悸不安，加而用之。岭南录异云：陇州山中多紫石英，其色淡紫，其实莹澈，随其大小皆五棱，两头如箭镞，煮水饮之，暖而无毒。比北中白石英，其力倍矣。日华子云：紫石英，治痈肿毒等，醋淬捣为末，生姜、米醋煎，敷之。摩亦得。

　　图经曰：紫石英，生泰山山谷，今岭南及会稽山中亦有之。谨按《吴普本草》云：紫石英，生泰山及会稽，欲令如削，紫色达头如樗蒲者。陶隐居云：泰山石，色重澈下有根，最佳。会稽石，形色如石榴子，最下。先时并杂用，今唯用泰山石，余处者可作丸、酒饵。又按：《岭表录异》云：今陇州山中多紫石英，其色淡紫。其实莹澈，随其大小皆五棱，两头如箭镞。煮水饮之，暖而无毒，比北中白石英，其力倍矣。然则泰山、会稽、岭南紫石英用之亦久。《乳石论》无单服紫石者，唯五石散则通用之，张文仲有镇心单服紫石煮水法，胡洽及《千金方》则多杂诸药同用，今方家用者，唯治疗妇人及治心病药时有使者。

　　圣惠方：补虚劳，止惊悸，令人能食。紫石英五两，打碎如米豆大，水淘一遍，以水一斗，煮取二升，去滓澄清，细细服，或煮粥，羹食亦得，服尽更煎之。青霞子：紫石英，轻身充肌。

　　衍义曰：紫石英，明澈如水精，其色紫而不匀。张仲景治风热螈 及惊痫螈 风引汤：紫石英、白石英、寒水石、石膏、干姜、大黄、龙齿、牡蛎、甘草、滑石等分，混合 咀，以水一升，煎去三分，食后量多少温呷，不用滓，服之无不效者。

　　青石、赤石、黄石、白石、黑石脂等味甘，平。主黄胆，泄痢，肠 ，脓血，阴蚀，下血，赤白，邪气，痈肿，疽痔，恶疮，头疡，疥瘙。久服补髓，益气，肥健，不饥，轻身，延年。五石脂各随五色补五脏。生南山之阳山谷中。

　　臣禹锡等谨按蜀本云：今义阳山甚有之，一本南阳山谷中也。

　　卷第三

　　青石脂

　　味酸，平、无毒。主养肝胆气，明目，疗黄胆，泄痢肠 ，女子带下百病，及疽痔，恶疮。久服补髓，益气，不饥，延年。生齐区山及海崖。采无时。

　　别说云：谨按唐注云：出苏州余杭山。今不采。而苏州今乃见贡赤、白二种，然入药不甚佳。唯延州山中所出最良。揭两石中取之。延州每以蕃寇围城，苦无水，乃撅地深广三、五丈，以石脂密固贮水，得经时久不渗漏，宜以此为良。

　　卷第三

　　赤石脂

　　赤石脂　味甘、酸、辛，大温，无毒。主养心气，明目益精，疗腹痛，泄 ，下痢赤白，小便利，及痈疽疮痔，女子崩中漏下，产难胞衣不出。久服补髓，好颜色，益智，不饥，轻身延年。生济南、射阳及泰山之阴。采无时。（恶大黄，畏芫花。）

　　唐本注云：此石济南太山不闻出者，今虢州卢氏县、泽州陵川县及慈州吕乡县并有，色理鲜腻，宜州诸山亦有。此五石脂中，又有石骨，似骨，如玉坚润，服之力胜钟乳。臣禹锡等谨按药性论云：赤石脂，君，恶松脂，补五脏虚乏。

　　图经曰：赤石脂，生济南、射阳及泰山之阴。苏恭云：济南泰山不闻出者，唯虢州卢氏县、泽州陵川县、慈州吕乡县并有，及宜州诸山亦出，今出潞州。以色理鲜腻者为胜。采无时。古人亦有单服食者。《乳石论》载服赤石脂，发则心痛，饮热酒不解，治之用葱豉绵裹，水煮饮之。《千金翼》论曰：治痰饮吐水无时节者，其源以冷冻饮料过度，遂令脾胃气羸，不能消于饮食，饮食入胃，则皆变成冷水，反吐不停，皆赤石脂散主之。赤石脂一斤，捣筛，服方寸匕，酒饮自任，稍稍加至三匕。服尽一斤，则终身不吐痰水。又不下痢，补五脏，令人肥健。有人淡饮，服诸药不效，用此方遂愈。其杂药用者，则张仲景治伤寒下痢不止，便脓血者，桃花汤主之。其方用赤石脂一斤，一半全用，一半末用，干姜一两，粳米半升，以水七升煮之，米熟为准，去滓，每饮七合，纳赤石脂末方寸匕服，日三愈。止后服，不尔，尽之。

　　又有乌头赤石脂丸，主心痛彻背者。乌头一分，附子二分，并炮，赤石脂、干姜、蜀椒各四分，五物同杵末，以蜜和丸，大如梧子，先食服一丸，不知，稍增之。

　　斗门经：治小儿疳泻。用赤石脂杵罗为末如面，以粥饮调半钱服，立瘥。或以京芎等分同服，更妙。

　　衍义曰：赤石脂，今四方皆有，以舌试之，粘着者为佳。有人病大肠寒滑，小便精出，诸热药服及一斗二升，未甚效。后有人教服赤石脂、干姜各一两，胡椒半两，同为末，醋糊丸如梧桐子大，空心及饭前米饮下五、七十丸，终四剂，遂愈。

　　卷第三

　　黄石脂

　　味苦，平，无毒。主养脾气，安五脏，调中，大小、小儿泄痢肠 ，下脓血，去白虫，除黄胆，痈疽虫。久服轻身延年。生嵩高山。色如莺雏。采无时。（曾青为之使，恶细辛，畏蜚蠊。）

　　唐本余畏黄连、甘草、蜚蠊。雷公云凡使，须研如粉，用新汲水投于器中，搅不住手，了，倾作一盆。如此飞过三度。澄者去之，取飞过者，任入药中使用，服之不问多少，不得食卵味。

　　卷第三

　　白石脂

　　白石脂　味甘、酸，平，无毒。主养肺气，浓肠，补骨髓，疗五脏惊悸不足，心下烦，止腹痛下水，小肠 热溏，便脓血，女子崩中，漏下，赤白沃，排痈疽疮痔。久服安心，不饥，轻身，长年。生泰山之阴。采无时。（得浓朴并米汁饮，止便脓。燕屎为之使，恶松脂，畏黄芩。）

　　唐本注云：白石脂，今出慈州诸山，胜于余处者。泰山左侧不闻有之。臣禹锡等谨按蜀本及箫炳云：畏黄连、甘草、飞廉。药性论云：白石脂，一名白符。（恶马目毒公。味甘、辛。

　　涩大肠。）

　　图经曰：白石脂，生泰山之阴。苏恭云：出慈州诸山，泰山左侧，不闻有之。今唯潞州有焉，潞与慈相近，此亦应可用，古断下方多用。而今医家亦稀使。采无时。五色石脂旧经同一条，并生南山之阳山谷中，主治并同，后人各分之，所出既殊，功用亦别，用之当根据后条。然今唯用赤、白二种，余不复识者。唐·韦宙《独行方》治小儿脐中汁出不止兼赤肿，以白石脂细末，熬温，扑脐中，日三，良。又，《斗门方》：治泻痢。用白石脂、干姜二物停捣，以百沸汤和面为稀糊，搜匀，并手丸如梧子，曝干，饮下三十丸。久痢不定，更加三十丸。霍乱，煎浆水为使。

　　子母秘录：治小儿水痢，形羸不胜大汤药。白石脂半大两研如粉，和白粥空肚与食。别说云：谨按唐注云：出苏州、余杭山，今不采。而苏州今乃见贡赤、白二种，然入药不甚佳。唯延州山中所出最良，揭两石中取之。延州每以蕃寇围城，苦无水，乃撅地深广三、五丈，以石脂密固贮水，得经时久不渗漏，宜以此为良。

　　衍义曰：白石脂，有初生未盈月小儿，多啼叫，致脐中血出，以白石脂细末贴之，即愈。

　　未愈，微微炒过，放冷再贴，仍不得剥揭。

　　卷第三

　　黑石脂

　　味咸，平，无毒。主养肾气，强阴，主阴蚀疮，止肠 泄痢，疗口疮咽痛。久服益气，不饥，延年。一名石涅，一名石墨。出 川阳城。采无时。

</div>
    <div class="pagination">
<a href="证类本草_page48.html">上一页</a><span>...</span><a href="证类本草_page44.html">44</a><a href="证类本草_page45.html">45</a><a href="证类本草_page46.html">46</a><a href="证类本草_page47.html">47</a><a href="证类本草_page48.html">48</a><span class="current-page">49</span><a href="证类本草_page50.html">50</a><a href="证类本草_page51.html">51</a><a href="证类本草_page52.html">52</a><a href="证类本草_page53.html">53</a><a href="证类本草_page54.html">54</a><span>...</span><a href="证类本草_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
