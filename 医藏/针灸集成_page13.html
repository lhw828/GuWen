<!DOCTYPE html>
<html>
<head>
    <meta charset="UTF-8">
    <title>针灸集成 - 第 13 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸集成 - 第 13 页/共 17 页</h1>
    <div class="content">　　针灸法咳嗽有痰宜灸天突肺俞以泄火热泻肺气(丹心)○咳嗽上气多吐冷痰灸肺俞五十壮又灸两乳下黑白肉际各百壮○咳嗽声破喉嘶灸天突五十壮(得效)○久患喘嗽夜不得卧夏月亦衣温背心是膏肓病也灸之而愈(资生)○久嗽宜灸膏肓次灸肺俞(资生)○喘急灸肺俞十一壮天突七壮(得效)○伤寒咳甚灸天突即瘥(资生)○远年咳嗽灸直骨穴即愈如不愈其病不可治矣艾炷如小豆大灸三壮男左女右(医鉴)○哮喘灸肺俞又取天突膻中璇玑 府乳根气海(资生)○喘满痰实如胶取太溪○咳喘不得卧取云门太渊(纲目)○咳嗽寒痰取列缺(纲目)○气逆发哕取膻中中脘肺俞三里行间(纲目)○吃逆服药无效灸中脘膻中期门必效(纲目)○吃逆灸关元七壮立愈(纲目)○又法乳下一指许正与乳相直骨间陷中妇人即屈乳头向下度之乳头齐处是穴艾炷如小豆大灸三壮男左女右火到肌即瘥一云其穴当取乳下骨间动脉处是也(得效)○咳逆不止灸乳根二穴即止如神又灸脐下气海五壮或七壮亦立止(正传)○肺胀痰嗽不得卧但可一边眠者可左侧者灸右足三阴交可右侧者灸左足三阴交立安（丹心）

　　卷二

　　积聚

　　针灸法奔豚上气心痛欲绝急以温汤浸手足数数易之仍灸气海关元期门章门各百壮中极五十壮(得效)○ 瘕灸足踝后宛宛中灸随年壮又灸气海百壮中脘二百壮(得效)○ 瘕积地先于块上针之甚者又于块首一针块尾一针立应针讫灸之又灸三里(纲目)○积聚取中脘悬枢脾俞商曲补尺泽太溪(纲目)○伏梁取上脘三里○息贲取巨阙期门○奔豚取玉泉(即中极穴)章门(甲乙)○积块取章门中脘气海天枢上脘通谷(纲目)○专治痞块取痞根穴穴在十三椎下各开三寸半多灸左边如左右俱有左右俱灸○又法用秆心量患人足大指齐量至足后跟中住将此秆从尾骨尖量至秆尽处两旁各开一韭叶许在左灸右在右灸左针三分灸七壮神效○又法于足第二指岐又处灸五七壮左患灸右右患灸左灸后一晚夕觉腹中响动是验也(入门)

　　卷二

　　浮肿

　　针灸法四肢交面皆浮肿灸水分气海即消○水肿惟得针水沟余穴则针之水尽即死庸医多为人针水分杀人多矣惟灸水分最为要穴盖此穴能分水不使妄行有人患水肿灸水分与气海翌日面如削矣(资生)

　　卷二

　　胀满

　　针灸法腹中膨胀取内庭○水蛊取偏历○鼓胀取脐上下左右各刺二寸二分○单鼓胀取水分针入一寸半或灸五十壮○胀满取足三里泻之○凡胀皆取三里是胀之要穴也○又取中脘气海或针或灸(纲目)

　　卷二

　　疟

　　针灸法疟之且发也阴阳之且移也必从四末始也阳已伤阴从之故先其时坚束其处审候见之在孙络盛坚而血者皆取之(内经)○谓用三棱针视孙络出血也(正传)○凡疟必先问其病之所先发者先刺之○久疟不愈大椎先针后灸三七壮或云第三骨节○诸疟而脉不见刺十指间出血血去必已先视身之赤如小豆者尽取之○凡疟取间使为妙○疟脉缓大虚便宜用药不宜用针(纲目)

　　卷二

　　瘟疫

　　针法治热病五十九刺者○头上五行行五者以越诸阳之热逆也头中行谓上星囟会前顶百会后顶五穴也两旁谓承光通天络却玉枕天柱十穴也又两旁谓临泣目窗正营承灵脑空十穴也○大杼膺俞(即中府穴)缺盆背俞(即风门穴)此八者以泻胃中之热也○云门 骨(即肩 穴)委中髓空(即腰俞穴)此八者以泻四肢之热也○五脏俞旁五穴此十者以泻五脏之热也(内经)

　　卷二

　　邪祟

　　针灸法百邪所病针有十三穴一名鬼宫(即人中穴)○二名鬼信(在手大指爪甲下入肉二分)○三名鬼垒(在足大指爪甲下入内二分)○四名鬼心(即太渊穴)○五名鬼路(即申脉穴)○六名鬼枕(在大椎入发际一寸)○七名鬼床(在耳前发际宛宛中耳垂下五分)○八名鬼市(即承浆穴)○九名鬼路(即劳宫穴)○十名鬼堂(即上星穴)○十一名鬼藏(在阴下缝女人玉门头)○十二名鬼臣(即曲池穴)○十三名鬼封(在舌下缝针刺贯出舌上)○又鬼邪发狂灸十指端去爪一分名曰鬼城(扁鹊)○治鬼魅狐惑恍惚振噤以患人两手大指相并缚定用大艾炷于两甲角及甲后肉四处骑缝着火灸之若一处不着火即无效灸七壮病者哀告我自去神效此秦承祖灸鬼法也即鬼哭穴(入门)五尸灸乳后三寸男左女右各二七壮又灸两大拇指头七壮(得效)○一切疰先仰卧灸两乳边斜下三寸第三肋间随年壮(得效)○卒狂言鬼语以带急合缚两手大指便灸左右胁下对屈肋头两处各七壮须臾鬼自道姓名乞去徐徐问之乃解其缚(得效)○卒中邪魅恍惚灸鼻下人中及两手足大指爪甲本令艾炷半在爪上半在肉上各七壮不止十四壮(得效)○卒狂鬼语针足大拇指爪甲下即止(得效)○狐魅两手大指合缚灸合谷三七壮当狐鸣即瘥(得效)

　　卷二

　　痈疽

　　痈疽针法铍针者末如剑锋以取大脓(灵枢)○夫痈气之息者宜以针开除去之注云息与同死肉也(内经)○痈疽成脓以马衔铁作针形如韭叶两面皆利可以横直开裂以取脓血(精要)○痈疽如椒眼数十粒或如蜂窠莲房而脓出痛不除宜以铍针横直裂之则毒血挟脓出而愈(纲目)○痈疽作脓若不针烙毒瓦斯无从而解脓瘀无从而泄过时不针烙反攻其内欲望其生岂可得乎疖皮薄惟用针以决其脓血兼可烙也(精义)○凡近筋脉骨节处不得乱行针烙○痈疽皮浓口小脓水出不快者宜用针烙(精义)○大抵用针只欲引脓如出针刺无脓是气伏也不可用针烙蜞针法痈疖初发渐大以湿纸一片搭疮上其一点先干处即是正顶先以水洗去人皮咸取大笔管一个安于正顶上却用大水蛭一条安其中频以冷水灌之蛭当吮其正穴脓血皮皱肉白是毒散无不瘥如毒大蛭小须用三四条方见效若吮着正穴蛭必死用水救活累试奇效如血不止以藕节上泥涂之(得效)○蜞针一法可施于轻小证候若痈疽大毒积在脏腑从竭其血于外无益也(丹心)痈疽灸法凡痈疽之发或因内有积热或因外寒郁内热若于生发之处艾灸以散其毒治之于早可以移深为浅改重为轻诸项灸法皆好惟骑竹马灸法(方见针灸)尤为切要此消患于未形之策(丹心)○痈疽已觉微漫肿硬皮不变色脉沉不痛者当外灸之引邪气出而方止经云陷下者灸之如外微觉木硬而不痛者当急灸之是邪气深陷也浅者不可灸如有脓水亦不可灸当针之(命保)○痈疽初觉肿痛先以湿纸覆其上视之先干处是头也大蒜切片安头上以大艾炷灸之三壮即换一蒜痛者灸之不痛不痛者灸至痛乃止大概以百壮为准最要早觉早灸为上如有头则不必纸覆也(三因)○若十数头作一处生者即用大蒜研成膏作薄饼铺头上聚艾于饼上灸之(三因)○初发小点一二日即以蒜片贴其中心以小艾炷灸五壮而止(直指)○始发一二日十灸十活三四日六七活五六日三四活(纲目)○灸法所以畅达拔引郁毒此从治之意也譬如盗入人家必开门逐之使出万一门不开无从而出必伤生乃已(纲目)○头为诸阳之会若有发宜灸艾炷宜小壮数宜少三五壮而已腹背则多灸为妙(精要)○多灸则内服乳粉托里散防火气入心(丹心)○有善治痈疽者皆于疮上灸至二三百壮无有不愈但艾炷小作之小则人不畏灸灸多则作效必矣(资生)○隔蒜灸法豆豉饼灸法桑枝灸法附子灸法硫黄灸法土饼灸法并治痈疽恶疮肿毒(详见针灸)艾灸治验一人发背医疗逾月势益甚有张生者教以艾火灸其上至一百五十壮知痛乃止明日镊去黑痂脓尽溃肉理皆红不复痛乃以膏药贴之日一易易时剪去黑烂月余乃平复(本事)灸石痈法坚硬不溃名曰石痈当上灸百壮石子当碎出(资生)灸发颐法此疮最险头面肿大牙齿亦脱解开发寻顶螺中灸二十一壮如不达灸至四十九壮而止(直指)灸疔疽法大蒜烂捣成膏涂疮四围留疮顶以艾炷灸之以爆为度不爆难愈灸百壮无不愈(正传)灸便毒法用细草随患人左右手量中指自手掌尽处横纹量起通三节至指尽则住不量爪甲切断却将此草于手腕横纹量起引草向臂当中草尽处即是穴艾炷如麦大二三壮肿散痛止即安(得效)

　　卷二

　　大风疮

　　针法疠风者素刺其肿上已刺以锐针针其处按出其恶气肿尽乃止常食方食无食他食(灵枢)○病大风骨节重须眉堕名曰大风刺肌肉为故汗出百日刺骨髓汗出百日凡二百日须眉生而止针(内经)○癞风以三棱针看肉紫黑处及委中(穴名)○紫脉出死血但不可令出太过恐损真气(正传)

　　卷二

　　瘰

　　灸法治瘰 以手仰置肩上微举肘取之肘骨尖上是穴随患边灸七壮或二七壮神效(得效)○又法于掌后手腕尽处横纹量起向臂中心直上三寸半是穴灸三壮即效(丹心)○针法肩尖肘尖二穴即肩肘 二穴宜灸此穴疏通经络(良方)○ 核上灸七壮隔蒜片灸之尤妙(资生)

　　卷二

　　瘿瘤

　　灸法治瘿灸天突三七壮又灸肩 男左十八壮右十七壮女右十八壮左十七壮妙(得效)

　　卷二

　　疳

　　灸法久漏疮足丙踝上一寸灸三壮在上则灸肩井鸠尾(东垣)○冷漏多在腿足之间先虽积热所注灸则为寒宜用附子灸法硫黄灸法(二法并见痈疽)灸疮成漏脓水不绝去亦宜灸(丹心)

　　卷二

　　疥癣

　　针灸法治疮疥顽癣取绝骨三里间使解溪委中或针或灸(纲目)○手疥取劳宫灸大陵(纲目)○浑身疮疥取曲池合谷三里绝骨行间委中(纲目)○治癣八月八日日出时令患人正当东向户长跪举两手特户两边取肩头小垂际骨解宛宛中左右两穴俱下灸七壮七日愈(资生)○一女子两股间湿癣下至膝痒痛流黄水百药不效戴人以针当痒时刺百余处血出尽煎盐汤洗之四次方除尽湿淫瘀血不可不针也(子和)

　　卷二

　　疮

　　针法 疮色紫黑先以三棱针刺去恶血冷水洗净乃贴膏药忌日光火气阳气如有黑肿未尽可再出血以紫黑血尽为度(纲目)

　　卷二

　　犬伤

　　针灸法狂犬咬人当先针刺去恶血仍灸疮中十壮自后日灸一壮至百日乃止忌饮酒(资生)○被狂犬咬者无出于灸只就切牙迹上灸之一日三壮灸至一百二十日乃止常食韭菜永不再发(千金)○常饮韭菜自然汗以滓封灸疮永不再发(资生)○ 犬伤毒不出发寒热速以艾灸外丘穴三壮又灸所咬之处七壮立愈(铜人)

　　卷二

　　诸虫伤

　　灸法凡蛇虺蜈蚣毒虫蛟伤于伤处灸五壮或七壮即愈(丹心)○被恶蛇螫即贴蛇皮于螫处艾火灸其上引出毒瓦斯即止(本草)

　　卷二

　　蛊毒

　　灸法灸蛊毒法于足小指尖上灸三壮即有物出酒饭得之随酒饭出肉菜得之随肉菜出即愈神验皆于灸疮上出(千金)

　　卷二

</div>
    <div class="pagination">
<a href="针灸集成_page12.html">上一页</a><span>...</span><a href="针灸集成_page8.html">8</a><a href="针灸集成_page9.html">9</a><a href="针灸集成_page10.html">10</a><a href="针灸集成_page11.html">11</a><a href="针灸集成_page12.html">12</a><span class="current-page">13</span><a href="针灸集成_page14.html">14</a><a href="针灸集成_page15.html">15</a><a href="针灸集成_page16.html">16</a><a href="针灸集成_page17.html">17</a><a href="针灸集成_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
