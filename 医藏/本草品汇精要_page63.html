<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 63 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 63 页/共 249 页</h1>
    <div class="content">【制】
（雷公云）凡使先用生甘草水浸一伏时后漉出去头须焙干任入药中用【治】（疗）（陶隐居云）
除
气嗽（唐本注云）治上气冲喉中呼吸欲绝者（日华子云）疗贲豚肾气肺气烦闷【合治】以二
两
合紫菀半夏各三两大戟七合水一斗渍一宿煮取三升分三服疗久咳逆上气体肿短气胀满不得卧
常作水鸡声者服此禁食羊肉饧
卷之十二草部中品之下
草之草
无毒 植生
荠 主解百药毒（名医所录）【名】 【苗】（图经曰）春生苗茎都似人参而叶小异根
似桔梗但无心为异润州尤多人家收以为果菜或作脯啖之味甚甘美（陶隐居云）绝能杀毒以其
与
毒药共处而毒皆自然歇不止入方家用也【地】（图经曰）生川蜀江浙皆有之（道地）润州蜀
州
【时】（生）春生苗（采）二月八月取根【收】曝干【用】根【质】类桔梗而无心【色】黄
白【味】
甘【性】寒缓【气】气之薄者阳中之阴【臭】腥【主】热狂温疾【治】（疗）（日华子云）杀
虫毒蛇蛊咬 毒箭（别录云）蒸作羹粥食之利肺气和中明目止痛捣烂敷疔肿【解】煮水服解
误
食钩吻叶毒○汁解五石毒
卷之十二草部中品之下
草之草
无毒 蔓生
白药主金疮生肌（名医所录）【名】白药子 栝蒌（实名）【苗】（图经曰）三月生苗似
苦苣
叶四月而赤茎长似葫芦蔓六月开白花八月结子其根皮黄肉白江西出者叶似乌臼子如绿豆至八
月其子变成赤色【地】（图经曰）出原州今夔州江西岭南亦有之（道地）兴元府临江军洪州
施州
【时】（生）春生苗（采）九月取根【收】曝干【用】根【质】类栝蒌根【色】皮黄肉白【味】
辛【性】温散【气】气之浓者阳也【臭】朽【主】消肿毒【制】洗净细锉用【治】（疗）（图
经曰）主诸疮痈肿不散（唐本注云）治刀斧折伤能止血痛（药性论云）治喉中热塞噎痹不通
胸中
隘塞咽中常痛肿胀（日华子云）消痰止嗽治渴并吐血喉闭○苗茎消恶疮疥癣风瘙【合治】合
野
猪尾洗去粗皮为末酒服疗心气痛解热毒○末合鸡子清调摊贴脐下护妊娠伤寒恐动胎【解】野
葛生
卷之十二草部中品之下
草之木
无毒 植生
荭（音红）草主消渴去热明目益气（名医所录）【名】鸿KT （音缬） 游龙【苗】（图
经曰）
此即水红花也似蓼而叶大赤白色高丈余其枝杆 屈着土处有根如龙诗所谓隰有游龙是也陆机
云一名马蓼本经云似马蓼而大若然马蓼自是一种也【地】（图经曰）旧不载所出州土今生水
傍
及所在下湿地多有之【时】（生）春生苗（采）五月取实【收】阴干【用】茎实根【质】类
马蓼
而大【色】红【味】咸【性】微寒软【气】气薄味浓阴中之阳【臭】香【主】明眼目消疮毒
【治】（疗）（陶隐居云）作汤洗除香港脚（陈藏器云）消水气恶疮肿作汤洗之
卷之十二草部中品之下
草之草
无毒 丛生
香附子主除胸中热充皮毛久服令人益气长须眉（名医所录）【名】莎草根 （音号） 侯
莎雀头香 缇（实名）【苗】（图经曰）苗茎叶都似三棱根如枣许周匝多毛交州者最大为胜
今
近道生者苗叶似薤而瘦其子若麦门冬附根而生如山茱萸大至秋坚实因附根生而有香气故谓之
香附子凡血气药中必用之能引血药至气分而生血此阳生阴长之义乃妇人之仙药也【地】（图
经曰）生田野今处处有之（道地）澧州交州者最胜【时】（生）春生苗（采）二月八月取根
下子【收】
阴
】散郁快气【制】（图经曰）凡采得后阴干于石臼中捣碎去毛醋煮或童便浸炒黑能止血【治】
（疗）（唐本注云）大下气除胸中热（汤液本草云）治崩漏又能逐去凝血【合治】合苍术抚
芎解诸
郁○香附子一斤醋浸一日用瓦铫慢火煮令醋尽漉出切片焙干为末合艾叶末四两当归末三两以
醋糊丸如梧子大每服五十丸淡醋汤下治妇人经候不调血气刺痛腹胁膨胀头晕恶心崩漏带下便
血症瘕并宜服之【忌】铁器
卷之十二草部中品之下
草之草
无毒 丛生
水香棱主丈夫心肺中虚风及客热膀胱间连胁下时有气妨皮肤瘙痒瘾疹饮食不多日渐瘦损
常有忧愁心忪少气（名医所录）【名】水莎 草附子 地赖根 续根草 莎结 水巴戟 三
棱
草【苗】（图经曰）苗名香棱根名莎结亦名草附子河南及淮南名水莎陇西谓之地赖根蜀郡名
续
根草又名水巴戟今涪都最饶名三棱草用茎作鞋履者是也功状与香附子颇相类但味差耳○谨按
此种苗叶似莎草长而有棱故名三棱草根若附子谓之草附子图经以此与香附子功状相类考之出
产不同实非一种析之庶不互用【地】（图经曰）生博平郡池泽中及河南淮南陇西蜀郡涪都今
所
在皆有之【时】（生）春生苗（采）春取苗及花入冬取根【收】阴干【用】苗及根【色】苗
青根
紫【味】辛【性】微寒涩【气】气之薄者阳中之阴【臭】香【治】（疗）（图经曰）苗二十斤
锉
以水二石五斗煮取一石五斗浴之令汗出五六度治肺中风及肤瘙痒即止每载四时常用则瘾疹风
永瘥【合治】根二斤切熬令香以生绢袋盛贮于三斗无灰清酒中近暖处浸之春三月浸一日冬十
月浸七日每空腹服一盏日夜三四服之常令酒气相续治心中客热膀胱间连胁下气妨常日忧愁不
乐兼心忪者若不饮酒以根十两合桂心五两芜荑三两和捣为末蜜丸捣一千杵丸如梧子大每空心
用酒及姜蜜汤饮汁等下二十丸日再服渐加至三十丸以瘥为度
卷之十二草部中品之下
草之木
无毒 植生
荜澄茄主下气消食皮肤风心腹间气胀令人能食疗鬼气能染发及香身（名医所录）【名】
毗
陵茄子【苗】（图经曰）春夏生叶青滑可爱结实似梧桐子及蔓荆子而微大【地】（图经曰）
生
佛誓国（道地）广州【时】（生）春夏生叶（采）八月九月取实【用】实【质】类蔓荆子有
柄而蒂
圆【色】黑【味】辛【性】温散【气】气之浓者阳也【臭】香【主】胃寒霍乱肾气膀胱冷【制】
（

痛（海
</div>
    <div class="pagination">
<a href="本草品汇精要_page62.html">上一页</a><span>...</span><a href="本草品汇精要_page58.html">58</a><a href="本草品汇精要_page59.html">59</a><a href="本草品汇精要_page60.html">60</a><a href="本草品汇精要_page61.html">61</a><a href="本草品汇精要_page62.html">62</a><span class="current-page">63</span><a href="本草品汇精要_page64.html">64</a><a href="本草品汇精要_page65.html">65</a><a href="本草品汇精要_page66.html">66</a><a href="本草品汇精要_page67.html">67</a><a href="本草品汇精要_page68.html">68</a><span>...</span><a href="本草品汇精要_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
