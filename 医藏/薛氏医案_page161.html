<!DOCTYPE html>
<html>
<head>
    <meta charset="UTF-8">
    <title>薛氏医案 - 第 161 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 161 页/共 200 页</h1>
    <div class="content">　　一小儿右腿腕壅肿形体怯弱余欲以补气血为主佐以行散之剂彼不信反内服流气饮外敷寒凉药加发热恶寒形体愈瘠始求治于余余曰恶寒发热脉至洪大乃气血虚败之恶症也不可治矣后溃而不敛沥尽气血而亡
　　掌教顾东帆子十余歳秋间腰腿隠隠牵痛面色青中兼黒余曰青是肝虚黑是肾虗当急调补脾肾否则春间必患流注矣不信另用行气破血之药至夏腰臀间漫肿五寸许复来请治脉数而滑按之如无此元气虗极而脓内溃不能起也辞不治后果殁
　　健脾渗湿饮治疮初起焮肿作痛或湿毒下注或环跳穴痛
　　人参　白术　苍术　防己【酒拌】黄柏【炒】川芎陈皮　当归　茯苓【各五分】木【不犯鉄器】柴胡稍甘草【各三分】
　　右姜水煎服如三五剂不退加桂少许酒煎亦可小便澁加牛膝身痛加羌活
　　和血定痛丸【一名黒丸子】治流注膝风或闪跌瘀血肢节肿痛服之自消若溃而发热与补药兼服自效
　　百草霜【五两】赤小荳【八两】川乌【炮一两半】白蔹【八两】白芨南星【炮各二两】芍药　当归　牛膝【各五两】骨碎补【四两】
　　右为末酒糊丸桐子大毎服二三十丸白汤下
　　神效防熨法治流注结核或骨痈鹤膝等症先用隔蒜灸若余肿尚存用此熨之以助气行血散其壅滞功效甚速又治跌扑损伤止痛散血消肿之良法也其法用葱细切捣烂炒热频熨患处冷则易之如鹤膝风兼服大防风汤而愈
　　隔蒜灸法治流注及痈疽鹤膝风等症毎日灸二三十壮痛者灸至不痛不痛者灸至痛其毒随火而散葢火以畅达防引郁毒此从治之法有囘生之功其法用大蒜去皮切三文钱厚安患处用艾壮于蒜上灸之三壮换蒜复灸未成即消已成者亦杀其毒如疮大用蒜杵烂摊患处将艾铺上烧之蒜败再易如不痛或作脓或不起发及疮属隂症者尤当多灸凡疮不痛不作脓不发起者皆气血虗也多主不治惟患在头面者不宜灸论中婴儿灸法见疔疮
　　如圣饼治流注及一切疮不能消散或溃而不敛乳香　药　木香　血竭　当归【各等分】麝香【减半】
　　右为末用酒糊和饼二个乘热熨之毒疮加蟾酥
　　六味丸一名地黄丸此壮水之剂也夫人之生以肾为主凡病皆由肾虚而致其流注瘰属肝肾二经发热作渇小便淋秘痰气壅盛血吐血头目运小便短少眼花耳聋咽喉燥痛口舌疮裂齿不坚固腰膝痿软五臓虚损尤宜用之乃水泛为痰之圣药血虚发热之神剂也【方见发热不止】
　　当归补血汤治流注及溃肌热面赤烦渇脉洪大而虚重按全无此血虚症也误服白虎汤必死【方见发热不止】
　　益气养荣汤治流注气血虚弱不消散或四肢颈项患肿不问坚软赤白或痛或不痛日晡发热或溃而不敛【方见鹤膝风】
　　十全大补汤治诸疮血气虚弱不能消散溃腐収敛或寒热汗出口眼歪邪肌痩少食或日晡发热自汗盗汗或朝寒暮热疮口不敛等症【方见便痈】
　　天蛇毒
　　手指头生疮俗名天蛇毒然五指各有经络拇指属手太隂肺经食指属手阳明大肠经中指属手厥隂心包络经无名指属手少阳三焦经小指属手少隂心经亦有患于足者足趺属肝胆胃三经大指属肝脾二经次指属胆经小指属膀胱经各当随经而治其致患之由或因胃中积热所发或因乳母膏粱厚味所致或因湿热下流或因风毒外中大率多由所禀足三隂之经虗故邪得以入之也其初患肿痛者先用仙方活命饮次用托里消毒散元气下陷重坠作痛久而不溃者用补中益气汤若服败毒散及敷寒凉之剂则疮口变黑或努肉突出或指皆黑大抵手足为气血难到之处手属于胃足属于脾不可损其真气丹溪以臋居僻位尚言气血罕到况肢末乎故寒凉克伐之药所宜深戒者也一小儿十四歳手大指患之色赤肿痛用夺命丹二粒活命饮一剂将愈因饮酒沐浴而疮复作发热余谓此毒原属肺经今肺为湿热所攻疮毒乘势妄行故复作耳先用防白散二剂而痰除又用托里消毒散而疮愈
　　一小儿食指患之迸出血水疮口凸肿上连手背久而不愈余曰此元气虚弱风邪袭于患处血气不能运及而然用托里散及葱熨之法诸症悉退又用豆豉饼异功散加升麻柴胡而愈
　　一小儿患之作痛发热内外皆用寒凉之药手背出脓三月不愈面色痿黄此脾气复伤也先用异功散加升麻柴胡桔梗渐愈又佐以托里散豆防饼而痊
　　一小儿十三歳素食膏粱足大指患之肿连脚面喜饮冷水右闗脉洪大此脾气复伤而积热下注也先用清胃散四剂次用活命饮二剂肿痛渐消又用托里消毒散数剂脓溃而愈
　　一小儿足大指漫肿上连趺伤色赤肿甚右闗脉数而有力此胃经湿热下注也用活命饮一剂大指本节后始发疮头痛亦稍止再剂而漫肿悉退又用消毒散出脓托里散収敛而愈
　　一小儿足次指患之色赤肿痛上连于腿外涂寒凉之药反致麻木重搯方知此气血难到之所又因寒凉遏絶而然急以活命饮加黄茋五钱煎服外以姜葱汤洗去敷药用隔蒜灸法半晌知痛其肿顿消再用托里散加人参三钱数剂脓溃而愈
　　一小儿足大指患之内服外敷皆寒药也腹痛恶心手指并冷此脾胃之气复伤而作非疮毒也先用异功散加柴胡升麻白芷及仙方活命饮各一剂诸症顿退又用托里消毒散脓溃而愈
　　一小儿足大指患之变脓窠之状良久干硬痛甚小便频数此禀父肾经虚热所致用六味地黄丸而愈一小儿足中指患之耳中肿痛小便频数此禀父肝肾虚热为患用六味地黄丸为主佐以柴胡栀子散而愈一小儿不时生疮在手足之表年余不愈审其乳母善怒用加味逍遥散母子服而愈
　　一小儿足大指患之肿痛连脚用活命饮及隔蒜灸其痛不止着肉艾灸数壮方止用活命饮及托里消毒散而愈
　　一女子十五歳足拇指痒痛敷败毒之药势益甚而色黯余谓脾经郁结所致彼人畧不经意后朝寒暮热饮食顿减患处微肿足胫渐细而殁
　　钱氏防白散【方见臂痈】
　　夺命丹【方见疔疮】
　　消毒散【方见胎毒发丹】
　　防熨法
　　托里散【二方见流注】
　　仙方活命饮
　　托里消毒散【二方见热毒疮】
　　东垣清胃散【方见腹痈】
　　五味异功散【方见败毒之药】
　　补中益气汤【方见肌肉不生】
　　天泡疮
　　天泡疮状如水泡属肺胃二经风热若发热焮痛邪在表也用人参败毒散发热咳邪在肺也用加味防白散热渇便秘邪在内也用加味清凉饮此肌肤之症当去毒水以金黄散或黄柏蚯蚓敷之当归膏亦善既安不必服药若因攻伐过度元气虚而变生别症者当叅各门治之
　　一小儿患此焮赤恶寒发热大小便赤澁此邪在表里之间遂外敷金黄散内服大连翘饮子诸症少愈更加味解毒散而痊
　　一小儿患之焮痛发热大小便如常此邪在表也挑去毒水敷金黄散用荆防败毒散治其表柴芍参苓散安其里而愈
　　一小儿患此服败毒之剂喘唇白此脾肺之气复伤也先用补中益气汤一剂诸症悉退后加桔梗白芷二剂而愈
　　一小儿患此服败毒散传寒凉药呕吐泄防犹索败毒散余佯诺之却以五味异功散加柴胡升麻而吐防愈又用柴芍参苓散而疮痊
　　一小儿患此服败毒之药腹痛泄防余意脾气复伤宜用五味异功散不信仍服败毒之药后果不食作呕流涎泄防后重余先用补中益气汤次用五味异功散而愈
　　一小儿患此服败毒散作渇饮汤余与七味白术散治之不信自服败毒之药前症益甚更加呕吐不食来请治余曰呕吐不食手足并冷痰喘气促唇色皎白始见虚寒即当温补反服攻伐元气之药虚而又虗今脾肺败症已见莫能为矣辞之果不治
　　柴芍参苓散治肝胆经分患天泡等疮或热毒瘰之类
　　柴胡　芍药　人参　白术　茯苓　陈皮当归【各五分】牡丹皮　山栀【炒】甘草【各三分】
　　右毎服二钱水煎服
　　加味解毒散治天泡疮发热作痛即加味消毒散加金银花漏芦
　　参　连翘　升麻　芍药　当归　羌活生地黄　牛蒡子【炒各三钱】黄苓　甘草【各二钱】金银花漏芦【各五钱】
　　右毎服一二钱水煎服或用蜜丸
　　金黄散治天泡疮消毒止痛
　　滑石　甘草
　　右各另为末和匀傅患处如泡挑去水傅之加黄柏尤好
　　补中益气汤【方见肌肉不生】
　　五味异功散【方见败毒之药】
　　加味防白散【即防白散加山栀杏仁】
　　杨梅疮
　　杨梅疮乃天行时毒亦有传染而患之或禀赋所得者受症在肝故多起于下部治失其宜多致蚀伤眼目腐败肾茎拳挛肢节初起之时上体多者先用荆防败毒散下体多者先用龙胆防肝汤大便闭者用大连翘饮后用换肌消毒散若蚀伤眼目兼用九味芦荟丸六味地黄丸肢节拳挛兼用蠲脾解毒汤若因脾胃亏损而不能愈者先用异功散后用换肌消毒散若用轻粉之药多致败症也
　　一小儿周歳传染此疮误薰银硃之药昏愦不乳遍身无皮用菉荳黄柏遍掺席上令儿睡卧更用金银花生甘草为末白汤调服渐愈若疮干燥更用当归膏误用轻粉者亦以前药解之
　　一小儿患此年余不愈形体消痩日晡尤甚朝用八珍汤夕用换肌散并太乙膏三月余而愈
　　一小儿原有肝疳后染前症脓水淋漓腹胀呕吐小腹重坠余欲用补中益气汤升补中气不信仍服消毒之剂更喘流涎余谓脾气虚而肺气弱也朝用补中益气汤夕用五味异功散元气渐复仍佐以换肌消毒散寻愈
　　一小儿因母曽患此症生下即有用换肌散母服五十余剂子用当归膏调金黄散随患处傅之寻愈
　　一小儿十四歳患此用薰法肢体面目悉皆浮肿数月间遍身皮肤皆溃如无皮状脓水淋漓先用金银花甘草煎汤与之恣饮又为末掺遍身及铺枕蓆令儿卧之半月许皮肤稍愈却佐以换肌散而愈又一小儿二歳用薰法吐痰喘躁不及治而死
　　换肌消毒散【一名薢草】治杨梅疮不拘初患日久并效土茯苓【即薢】当归　白芷　甘草　皁角刺　薏苡仁　白藓皮　木【不犯铁器】
　　右水煎食前并空心服
　　又方　治大人之剂如用前方未应或儿长大宜用此方
　　土茯苓【五钱】当归　皁角刺【炒】薏苡仁　白芷【各一钱】白藓皮　木【不犯铁器】金银花　木通【各七分】甘草连翘　防风【各五分】茯苓【一钱】黄芪【炒二钱】芍药【炒一钱】川芎【八分】生地黄【八分】
　　右作二三剂水煎出防者作一剂煎分两三次服
　　蠲痹解毒汤
　　姜黄　羌活　白藓皮　赤芍药　当归【各四分】白术【五分】茯苓　白芷　皁角子【炒各三分】
　　右水煎服
　　九味芦荟丸【方见喉痹】
　　当归膏【方见汤火疮】
　　太乙膏【方见跌扑外伤】
　　金黄散【方见泡疮】
　　赤白逰风
　　赤白逰风属风热血热盖血得热而逰走耳白属气分赤属血分或因腠理不宻风热相搏怫郁而成或因乳母食膏粱厚味所致若风热者用小柴胡汤加防风连翘血热者用四物汤加柴胡山栀牡丹皮风热相搏者用人参败毒散内热外寒者用加味羌活散胃气虚弱者用补中益气汤加羌活防风或消风散血虚者用加味逍遥散如未应用逍遥散六味丸若婴儿患此当审其受症之因而调治其母
　　一小儿患此其色或赤或白或痛或痒询之因母食膏粱厚味所致余用东垣清胃散治其母牛黄散治其儿而愈
　　一小儿患此因母鬰怒所致母用加味小柴胡汤及加味逍遥散儿热止又以加味归脾汤而愈
　　一小儿患此嗜膏粱甜味齿龈浮肿渐至蚀烂先用清胃散后以四味肥儿丸间服而愈
　　一小儿患此色赤作痒脉浮数此肺胃二经风热也用人参消风散而愈又因停食复发色赤作痛先用保和丸后用异功散而消
　　一小儿患此作痒搔破脓水淋漓寒热往来此肝经血燥而生风先用加味逍遥散肝症顿退倦怠少食用异功散三黄散而愈
　　一女子十五歳患此色赤作痒寒热脇痛面青或赤此肝火动而血热也先用加味逍遥散加胆草四剂诸症顿退但体倦少食恶寒欲呕此脾为肝木所侮而肺气虚也用五味异功散及加味逍遥散而愈
　　一女子患此寒热作呕先用加味小柴胡汤二剂而安再用人参消风散而愈后因怒发热经行如崩遍身赤色四肢抽搐难以诊脉视其面色如赭此肝心二经木火相搏而血妄行耳先用柴胡栀子散再加味逍遥散诸症顿退又用八珍汤而痊
　　一小儿因母感寒腹痛饮烧酒儿遍身皆赤游走不定昏愦发热令乳母时饮冷米醋一二杯亦以二三滴涂儿口内周日而痊
　　归脾汤治小儿因乳母忧思肠脾血虚发热患前症久不愈食少体倦或便血下血怔忡不宁惊悸少寐或心脾作痛自汗盗汗等症【方见赤逰风】
　　人参消风散治赤白逰风或风热隠疹搔痒或寒热作痛
　　人参【三钱】荆芥穗　甘草【炙】陈皮【各五钱】白僵蚕　茯苓　防风　芎防　藿香　蝉蜕【各三钱】厚朴【三钱姜制】羌活【二钱】
　　右毎服一二钱水煎
　　加味逍遥散【方见发热不止】
　　三黄散【方见黄水疮】
　　柴胡栀子散【方见脇痈】
　　小柴胡汤【方见腋痈】
　　加味小柴胡汤【方见热毒瘰疬】
　　牛黄解毒散【方见头面疮】
　　发癍
　　洁古云癍疹之病焮肿于外者属少阳相火也谓之防小红隠于皮肤之中者属少隂君火也谓之疹防疹并出则小儿难禁然首尾俱不可下大抵安里之药多发表之药少小便秘则微疎之身温者顺身凉者逆大忌外敷寒凉内用疎无此二者可保无虞
　　一小儿患癍发热体倦少食此脾肺气虚外邪相搏也先用消风散二剂随用补中益气汤加茯苓芍药而愈一小儿患癍作痛热渇服发表之剂益甚形气倦怠脉浮而数此真气复损而然耳遂用人参安胃散补中益气汤而愈
　　一小儿患癍发热用犀角消毒散一剂吐防顿作余曰此邪气上下俱出矣勿药自愈未几果安
</div>
    <div class="pagination">
<a href="薛氏医案_page160.html">上一页</a><span>...</span><a href="薛氏医案_page156.html">156</a><a href="薛氏医案_page157.html">157</a><a href="薛氏医案_page158.html">158</a><a href="薛氏医案_page159.html">159</a><a href="薛氏医案_page160.html">160</a><span class="current-page">161</span><a href="薛氏医案_page162.html">162</a><a href="薛氏医案_page163.html">163</a><a href="薛氏医案_page164.html">164</a><a href="薛氏医案_page165.html">165</a><a href="薛氏医案_page166.html">166</a><span>...</span><a href="薛氏医案_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
