<!DOCTYPE html>
<html>
<head>
    <meta charset="UTF-8">
    <title>普济方四库 - 第 1474 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1474 页/共 1812 页</h1>
    <div class="content"><子部,医家类,普济方>
　　钦定四库全书
　　普济方卷三百五十五　眀　周王朱橚　撰产后诸疾门
　　咳嗽【附论】
　　夫肺者主气因产后血虚肺经一感微邪便成咳嗽或风或热或寒或湿皆令人咳嗽也若产后吃塩太早而咳嗽者难治○产后血气不通咳嗽者何答曰产后咳嗽多因食热面壅纳或热病或有气块发时冲心痛气急咳嗽四肢寒热心闷口干或时烦躁睡梦惊悸气虚肢体无力宜服局方真黒神散五积散加煎服○内经谓五气所病在气为咳嗽产后脏腑俱弱风寒乗虚而客于肺肺为华盖位处于上其俞皆在外合皮毛寒气客之则先乗于肺肺感之故为咳嗽○肺感微寒则成咳嗽而肺主气因产后气虚风冷寒于肺故咳也
　　方
　　桃仁散　治产后咳嗽有时寒热四肢乏力疼痛不思饮食
　　桃仁【汤浸去皮尖双仁麸炒】桑白皮【各三分】当归【炒】白茯苓白术　人参　甘草【各三分】鳖甲【涂醋炙去裙襴】紫苑【洗去苗土】木香　桂心　白芍药　子芩　陈皮【汤浸去白】　熟地黄【各半两】柴胡【一两去苗】
　　右为散每服四钱水一钟生姜半分枣三枚煎六分去滓温服
　　紫苑散　治产后咳四肢无力吃食减少
　　紫苑【半两洗去土】人参【三分去芦】半夏【半两汤洗七遍去滑】白茯苓陈皮【三分汤洗去白】麦门冬【一两去心】当归　黄耆【一两】　白芍药【半两】桂心【半两】熟地黄【一两】甘草【一分】五味子【三分】杏仁【半两汤浸去皮双仁麸炒】
　　右为末每服四钱水一盏生姜半分三枚煎六分去滓不计时温服
　　天门冬散　治产后咳嗽心膈不利涕唾稠粘四肢烦热不思饮食
　　天门冬【去心焙三两】前胡【去芦】赤茯苓　黄耆　杏仁【汤洗去皮尖双仁不用】桑白皮【各三分】生地黄　当归【微炒】百合欵冬花　赤芍药　甘草【各半两】
　　右为散每服四钱水一盏生姜半分煎六分去滓不时温服
　　熟干地黄散　治产后虚羸四肢无力吃食减少常多咳嗽
　　熟地黄　桂心　细辛　杏仁【去皮尖双仁麸炒各半両】五味子　人参　白术　白茯苓　百合　当归【各三分】甘草【一分】陈皮【汤浸三分】
　　右为散每服四钱水一中盏姜半分枣三枚煎六分去滓不计时温服
　　人参散　治产后虚乏短气咳嗽不思饮食
　　人参　续断　白茯苓　黄耆　熟地黄　白术白微　五味子　当归　芎防【各半两】麦门冬【一两去心】甘草【一分炙】
　　右为散每服四钱水一中盏生姜半分三枚煎六分去滓不计时候
　　欵冬花散　治产后咳嗽涕唾稠粘胷膈壅闷喘急不调四肢无力
　　欵冬花　贝母【煨】桔梗　紫苑【去苗土】旋覆花　五味子　海蛤　天门冬【去心】赤茯苓　汉防己【一分】甘草【各半两】
　　右为散每服四钱水一中盏生姜半分枣三枚煎六分去滓不时温服
　　百部丸　治产后咳嗽连声不絶痰涎壅盛
　　百部【焙半两】细辛【去苗叶三两】贝母　甘草　紫苑　桂【各二两】白术　麻黄　五味子【各三两】杏仁【去皮尖双仁麸炒四两】
　　右为末和匀炼蜜为丸如梧桐子大每服五十丸食前临卧服
　　犀角散　治产后咳嗽吐血不止心中烦闷头目旋闷犀角屑【三分】麦门冬【去心一两半】赤茯苓【一两】鸡苏【一两】生地黄【一両】马兠铃【三分】紫【三分洗去土】甘草【半两】羚羊角屑【三分】竹茹【一分】
　　右为散每服四钱水一中盏生姜半分煎六分去滓不计时服
　　人参散　治产后腹冷肺寒咳嗽鼻多清涕不欲饮食四肢无力
　　人参　白术　陈皮　厚朴【姜汁制】干姜　白茯苓【各三分】紫【洗去土苗】桂心　细辛　甘草【炙各半两】
　　右为散每服四钱水一中盏生姜半分煎六分去滓不计时服
　　疗咳嗽多痰唾粘气急
　　前胡　五味子　紫苑　贝母【各六分】桑白皮　茯苓【各分】淡竹叶【三十片】
　　右防咀水二升煎取八合去滓食后分二服
　　百部汤　治产后咳嗽痰壅烦闷
　　百部　欵冬花　紫【去苗土】贝母　知母　白微杏仁【去皮尖双仁炒】
　　右等分为散每服三钱约以水一盏煎七分去滓不拘时温服
　　二母散　治恶露上攻入肺经咳嗽如伤风痰嗽服寻常伤风药不效宜服
　　知母　贝母　白茯苓　人参【各半两】　桃仁　杏仁【去皮尖各一分】
　　右为末每服三钱水一盏半煎八分无时温服如觉腹痛并服
　　紫汤　治产后咳嗽痰涎壅闷
　　紫【去苖土】贝母【去心一两】人参【一两】白茯苓【二两】陈皮【半两】杏仁【去皮尖双仁炒一两半】
　　右为散每服三钱煎七分去滓温服不拘时
　　疗产后咳嗽气喘
　　百部根　苦梗【各六分】桑白皮【二十分】百合　赤茯苓【各八分】
　　右防咀水二升煑取七合去滓食后分三服
　　皂荚丸　治产后痰盛咳嗽头目不利
　　皂荚【七挺不蛀者水浸绞取汁虑去皮】丁香　桂【各半两】诃黎勒【去皮十枚】杏仁【八十枚去皮尖双仁炒】
　　右将四味捣为细末以皂荚水就银石铫内煎如膏即将药和搜为丸如梧桐子大每服十丸乌梅汤下不拘时
　　半夏汤　治产后咳嗽痰壅
　　半夏【半两生姜汁浸一宿切焙】贝母【去心一两】柴胡【一两去苗】甘草　猪牙皂角【各半两去皮】
　　右为散每服二钱浄水一盏生姜五片煎七分去滓不计时服
　　黄耆汤　治产后肺气虚寒咳嗽喘闷
　　黄耆　桔梗　人参【各半两】白茯苓【半两】山芋【半两】
　　右捣筛每服三钱浄水一盏煎七分去滓温服不拘时
　　柴胡汤　治产后咳嗽喘急烦闷
　　柴胡　麻黄【去根节煎掠去沫焙】紫苏茎叶　陈皮　杏仁【去皮尖双仁炒】
　　右等分麄捣筛每服三钱煎七分去滓不时服
　　茱萸汤　治产后肺寒感咳嗽不已
　　呉茱萸【汤浸焙三分】桂【一两】细辛【一两一分】当归【三分】杏仁【去皮尖双仁炒半两】
　　右捣筛每服三钱浄水一盏煎七分去滓不拘时服
　　百花散　治妇人产中咳嗽
　　黄蘖　桑白皮【用蜜涂慢火炙黄为度】糯米【二十粒】欵冬花【烧灰六钱】
　　右为细末每服一二钱水一盏入糯米同煎至六分以欵冬花搅在药内同调温服之
　　白散子　治产后痰血结滞发为寒热心胷如火烦躁口干诸药不效
　　大川乌【去皮脐】南星　半夏　白附子【各一两】羗活黄芩【各五钱】
　　右生用剉散每服三钱生姜五片水一钟半煎服
　　旋覆汤　治产后伤风感寒暑湿咳嗽喘满痰涎壅塞坐卧不宁
　　前胡　麻黄　杏仁【去皮尖双仁炒】五味子【净】茯苓　甘草　赤芍药　荆芥　旋覆花　半夏麯
　　右等分为麄末每服四大钱水一盏半姜五片三枚煎七分食前服一感冐寒热头痛不宜服峻剂
　　神仙百解散　生料五积散　集验疗产后感风伤寒咳嗽多痰唾粘
　　甘草　苦梗【各六分】欵冬花【四分】麦门冬　生地黄【各十二分】葱白【一握】豉【二合旧方无葱白与豉】
　　右防咀水二升煑取八合去滓食后分二服
　　治产后嗽逆三日不止欲死
　　桂心【半两】姜汁【三合】
　　右同煎取二合以火先炙手摩令皆热时涂药汁尽妙
　　治产后咳嗽
　　烧车釭头脂内酒中分温三服
　　咳【附论】
　　夫肺主于气五脏六腑俱禀于气产后则气血俱伤脏腑皆损而风冷搏于气气则逆上而又脾虚聚冷胃中伏寒因食热物冷热气相冲击使气厥而不顺则咳噫也脾者主中焦为三焦之闗五脏之仓廪贮积水糓若隂阳气虚使荣为气厥逆则致生斯病也经云咳噫者胃寒所生服药无効者灸期门三壮必愈期门穴乃胃之大路
　　方
　　丁香散　治产后心烦咳噫不止脾胃虚寒衞气厥逆
　　丁香　白豆防仁【各半两】伏龙肝【一两】
　　右为细末煎桃仁呉茱萸汤调下一钱如人行五里再服
　　石莲散　治气咳噫吐逆心怔目晕不思饮食
　　石莲肉【炒半两】白茯苓【一两】丁香【半两】
　　右为细末每服三钱米饮调下无时候
　　羗活散　灵治咳嗽
　　羗活　附子【炮】茴香【炒各半两】木香　白姜【炮各一分】
　　右为麄末每服二钱浄水一盏塩一捻煎一二十沸热服一服止
　　丁香散　治产后欬逆
　　石莲肉【十个去心焙】白茯苓【一两】丁香【十枚】
　　右为末水半盏煎数沸服
　　产后欬逆或患气乱心烦
　　用干柿一个切碎以水一煎至六分热呷
　　又方
　　治产后欬逆经三五日不止欲死
　　用古壁镜窠三四个以水一小煎至一半热服
　　治妇人干逆
</div>
    <div class="pagination">
<a href="普济方四库_page1473.html">上一页</a><span>...</span><a href="普济方四库_page1469.html">1469</a><a href="普济方四库_page1470.html">1470</a><a href="普济方四库_page1471.html">1471</a><a href="普济方四库_page1472.html">1472</a><a href="普济方四库_page1473.html">1473</a><span class="current-page">1474</span><a href="普济方四库_page1475.html">1475</a><a href="普济方四库_page1476.html">1476</a><a href="普济方四库_page1477.html">1477</a><a href="普济方四库_page1478.html">1478</a><a href="普济方四库_page1479.html">1479</a><span>...</span><a href="普济方四库_page1475.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
