<!DOCTYPE html>
<html>
<head>
    <meta charset="UTF-8">
    <title>疡医大全 - 第 43 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 43 页/共 163 页</h1>
    <div class="content">　　卷十一　眼目部内障门主论
　　《秘笈》曰：夫瞳仁轻膜裹水，照彻四方，乃先天精液肇始之元灵，人身之至宝，如日月丽天，着明而不可掩者也。
　　　r五轮图　p04-a41a55.bmp　r
　　锐 即小 ，属心与小肠，上下胞属脾胃名肉轮，瞳人属肾名水轮，黑珠属肝名风
　　
　　轮，白珠属肺名气轮，大 属心名血轮。
　　心经属火大小 ，赤脉侵睛痒涩眵，如针刺痛诸般候，心家虚热急须知，若还小便赤与淋，内多蕴热医休迟， 肉侵睛无别证，膀胱阳 邪在兹，小 有疾莫乱治，三焦小肠二经同。
　　肝经属木应乌珠，淡紫色兮病全无，黑乃本经受风克，眼见飞花是肝虚，昏暗酒色劳伤过，红多滞血客热聚，眼珠疼痛并黄色，肝血不足补乃愈。
　　脾经属土上下胞，红肿皆因风热饶，紫色滞血多凝结，羞明怕日湿热招，两胞浮肿缘何病，皆因脾胃不调和，内生斑疮并蚬肉，两经积热血难消，眉骨眼眶酸与痛，风痰作楚或房劳，上胞肿涩难睁视，色欲伤神为阿娇，拳毛倒睫无他故，脾肺亏兮急早疗。
　　肺经属金应白珠，纯净光洁则无虞，若还红肿过高起，肺气壅塞大便迟，淡红虚热黄因湿，鼻塞涕泪风受之。
　　　r十二经络图　p04-a41a56.bmp　r　r八廓图　p04-a41a57.bmp　r肾经属水应瞳仁，黑如椒子光有神，散大胆肾亏损致，惊恐卒然有此因，黄翳遮睛昏且泪，肾虚时见黑花频，赤属积热暗酒色，紧小精亏急养身。
　　足太阳膀胱见证：头痛两边最甚，眼泪淋漓时流，睛明穴溃脓病，翳从内 出来，攀睛 肉遮横，白睛积血凝滞，赤脉多生眼中，小便频数不休，痈疽陡起热盛，上胞内 红肿，偷针诸候皆应。
　　足阳明胃经见证：齿痛头疼相并，黄膜上冲睛瞳，翳下而上遮定，蚬肉时时呕吐，下胞红肿为病。
　　足少阳胆经见证：口苦时多重听，锐 赤脉翳生，胁痛皆由胆病。
　　手太阳小肠见证：锐 赤脉为病，翳自抵过上生，白睛血灌红胜，小便赤且涩兮，急投汤散须慎。
　　手阳明大肠见证：白睛肿赤为病，眵多又兼流泪，便结下之须迅。
　　手少阳三焦见证：锐 赤脉牵定，翳自客主斜下，投剂宜清应病。
　　足太阳脾经见证：九窍不通为病，怠情嗜卧兼之，羞明怕日相应，上胞浮肿堪嗟，睫闭不开若瞑， 疮风粟面黄，发热吐泻无定，倒睫拳毛内生，几般医者当认。
　　足厥阴肝经见证：瞳仁散大多瞑，脑脂直贯睛中，时或眼跳无定，黑珠突然高起，不能正视珠痛，泪出昏眩可嗟，花陷皆由虚甚，蟹眼或多雀盲，黑花空中掩映，目恙有一于此，便是肝家之病。
　　昏如雾露见花飞，瞳仁紧小肾精亏，或亦有人病散大，神水混色光渐微，冷泪脑脂直流下，头痛足冷虚极推，膜入水轮诸证候，足少阴肾经所归。
　　手厥阴经心包络，神水紧小急投药，赤环如带口且干，手心发热病将作。
　　翳自抵过而下生，赤脉如丝直贯睛，健忘更尔多惊悸， 紧急不分明，痛如针刺时或痒，血灌瞳仁防目盲，诸般证候因何起，手少阴心经所成。
　　不疼不痛自昏蒙，薄雾轻烟渐渐浓，或见蝇头飞乱出，或如悬 在虚空，此般病证如何得，肝脏停留热毒风，大叫大啼惊与恐，脑脂流下黑睛中，初时一眼先昏暗，次第相牵与一同，万般苦楚空憔悴，只缘肝气不相通，日久双眸全黑暗，内障更深药罔功。（《内障上编》）内障圆形廿四般，后学医人贵得传，金针宜用与忌用，认证糊涂怎得痊，开针远近须根据法，针形各异莫同焉，病虚胎产兼怀孕，遇此休针是要言，不风不雨兼吉日，清斋七日念须虔，安心定气耐烦守，避风静卧禁人喧，冷热调和虚共实，宽怀忘虑色忧煎，见血莫惊须下手，裹封密室暖为先，忽然撞起膜重上，服药三旬见朗然，七日解封能视物，花生水动莫疑猜，还睛丸子常常服，百日功完复旧元。（《内障中篇》）内障金针下了时，将息之方要备知，严冬紧裹常温暖，夏日休将纨扇施，头眠软枕须安稳，仰卧三朝莫厌迟，封后忽然微有痛，脑风牵动莫他疑，或针或拨根据经法，痛极仍将艾熨之，呕吐豉椒汤急服，定神安胃在良医，起动劳神俱谨戒，颠翻倒卧莫从伊芳，七朝薄粥温温食，振着牙关事不宜，大小便时须缓缓，毋令自去要扶持，高声喊叫兼因气，惊动睛轮见雪飞，收心莫忆阴阳事，夫妇恩情切断离，一月不须淋洗脸，针痕湿着痛微微，调养五七睛光复，寡欲清心病自除。（《内障下编》）天有二曜，人有两目，因酒色过度，调摄失宜，恼怒所伤，肝气冲动，脑脂流下。
　　其目系，系于脑，带于肝，脑中恶气从目系而入于瞳人面前，久而脂坚凝结成翳，遮蔽瞳人，故此失明，俗呼为瞳人反背。瞳人者非人之人，乃仁德之仁也，一名眸子，无手足，如日月之形，前后俱有明光，岂有反背之理？惟是脑脂灌睛，遮蔽瞳人，名为内障，用金针拨开脑脂，瞳人浮上，脑脂沉下，如云开风日，顷刻明矣。
　　夫人之眼，白睛如杏子，乌珠如杏核，瞳人如杏仁，所谓眸子也。白睛最坚，属肺金，五内护睛水如鸡子清之稠浓，瞳人托在正中窠内。乌珠属肝，外结一层浮皮，内含清气包定瞳人在内，一泓一点之微者，乃先天元气结而成者也，是皆生生自然之道。目乃肝之窍，其形圆大，上有一蒂一系，系于脑内，连风府自夹脊而下，贯通肝脏；肝藏血，血荣于目，年少之人，水火既济，阴阳升降，故光明，年老气血亏损，故昏暗。（《瞳人根源论》）李东垣曰：五脏六腑，十二经脉，三百六十五络，其气血皆上于面而走于空窍，清阳之气上散于目而为睛，走于耳而为听。因心烦事冗，饮食失节，劳役过度，以致脾胃亏弱心火盛。心火者，君火也，主人之神，宜静而安，相火代君行令。相火者，心包络也，百脉皆荣于目，既劳役运动，势乃妄行，百脉沸腾，邪害空窍，瞳人中神水既无滋养，反受火炽，则渐渐昏耗而失明矣。
　　内障青菜色者不针；白如粉墙者不针；黄心内障者不针；头风内障者不针。惊振内障者不针；瞳人散大者不针；瞳人紧小者不针。
　　内障阳看小阴看大者，可针其障，务宜收放方好。若不收放者不针。障翳白色者可针，白带微蓝可针，此二色多糙米色者可针，蓝色者可针。其障嫩故也。
　　凡金针之柄以紫檀、花梨或犀角为之，长二寸八分，如弓弦粗，两头钻眼深四分，又用上好赤金子抽粗丝长一寸，用干面调清漆，嵌入眼中，外余六分，略尖些，不可太锋利，恐伤瞳仁。平时以鹅毛管套之，藏于匣内，临时供于佛前，用之无有不验者也。此龙树王菩萨神针式也。
　　凡针内障，逢朔望日对神对佛通乡贯姓名祝救。 用针者念咒七遍，书一道符封针，临时必先斋戒，设供香烛之类，又书符一道，取太阳神光接其眼光，亦念咒大叫救苦救难南海观世音菩萨，其针自转，令针者心胆大开不惊。先书后三光符，下针宜用开、成、除、收日，并天气睛明。忌用子日。
　　咒：清净眼，紫金灯，酒酒水，离黄沙，满藏经，千眼千手千龙王，文殊大士骑狮子，普贤菩萨骑象王，日神夜神，云膜内障尽消除。强中强，吉中吉，波罗会上有殊利，眼中一切得光明，清净般若波罗蜜。开铁三光符。
　　画符默念三句咒：取日光，接神光，明目光。
　　　r金针式　p04-a41a58.bmp　r　r开针三光符　p04-a41a59.bmp　r若针后疼痛；急取生艾或干艾同生葱一把捣，铜锅内炒热，布袋盛，熨太阳穴三五次，即止。
　　用水法：凡拨内障，先汲井水以盆盛注于桌上，令病者以面就盆，用针之人侧坐，以手蘸水于眼上，连眉骨淋洗，使眼中脑脂得水乃凝。以水洗透数十次为度，然后用针，庶几随手而下不粘滞矣。
　　拨内障手法：医者用金针拨眼，必要知其八法。然六法易传，而二法巧妙在于医者手眼，只可意会，不能言传。所以难传难授，眼如隔垣取物，手如探囊取物，方能拨下翳来。人之两眼，乃水之精，如无二法，难以用针治之。
　　凡用金针，先令患者以冷水洗眼如冰，使气血不得流行为度。先用左手大指、次指按定眼珠，勿令转动，次用右手持三棱针，离黑珠米许，针一穴。白珠甚浓，必要手准力完，重针则破。然后用金针斜回，针首入穴内，观看针首至患处即止；如过毫厘，伤于心脉，其人即呕。然后用手法将针轻轻推压，其翳自然抱针，方许拨下，送至白珠，藏在护精水内尽处。然后出针。针不宜出早，若出早其翳即复，则前功尽废矣。
　　　r封针符　p04-a41a60.bmp　r一要用水洗灌得法，二要知气血凝与不凝，三要知三棱针开锋远近，四五要知进针手之轻重、深浅，六要知藏翳送至护精水底。七法八法巧妙出于人心，应乎手眼，难以笔墨相传。针毕时根据法封固，调理得所，自然痊矣。
　　封眼法：预收芙蓉半老绿叶晒干为末，井水调匀。以绵纸剪如茶盅口大圆块。先将敷药敷眼眉棱上及下眶，以纸一层封贴药上，又上药一层，盖纸一层封定，候将干以笔蘸水润之。日夜数次，夏月倍之，一日一换，仰面而卧，或将针眼向上就枕，防脂泛上也。凡起坐、饭食及大小二便俱宜缓，不可惊动。三日内只用稀粥、熟烂肴馔，不可振动牙齿；三日后开封，视物服药，静养为主。
　　
　　
　　卷十一　眼目部分别大小圆翳内障论
　　古人论内障有大圆翳小圆翳，人秉父母胎元，瞳人大小不一，瞳人大者其翳大，瞳人小者其翳小，脑脂流下，经年凝结而成翳也。医者用针，自有浅深，翳大针浅，翳不能落，翳小针深，岂不损睛，误治者可不慎乎！凡镰洗，查逐日人神所在其经，忌用刀针。
　　翳障复起，宜平肝顺气，其障自落，如不能落，复针亦可。
　　凡针后忌用川芎，恐行血作痛。如痛用熟地、当归、白芍之类。
　　瞳人清，白珠红，用桑白皮、防风、柴胡、赤芍。
　　瞳人内有油气不清，当平肝气，用柴胡、枳壳。
　　若作恶心，用藿香、浓朴、半夏、淡豆豉。
　　头痛、太阳痛，用防风、白芷、羌活、石膏。
　　太阳痛甚，用炒盐熨之。
　　白珠赤，用柴胡、红花、赤芍、归尾、桃仁、桑白皮。
　　瞳人散大，用白芍、茯神、人参、麦冬、当归、枣仁、北五味。
　　凡受热致瞳人小者，用当归、川芎、黄连、麦冬、茺蔚子、柴胡、山栀。
　　大圆翳 按此证先由肾水亏损，后由恼怒伤肝。盖眼属脏腑而以肝肾为本，肾为水之源，眼为水之精，色欲过度，肾水衰弱，不能生养肝木，亦不能荣养眼珠，加以七情暴怒，心胸热气上冲入脑，脑脂不固，下注于目，凝滞遮盖于瞳人前，结成内障。起时眼前常见垂 飞蝇，薄雾轻烟，不疼不痛，渐渐失明，先从一眼，久后相传。其脂青白色，所禀父母胎元，瞳人大者，其翳即大，故曰大圆翳。阴看则大，阳看则小，初觉宜服冲和养胃汤、（柴胡、当归、白芍、甘草、葛根、人参、黄 、白术、五味子、羌活、防风、白茯苓，口干加黄连、黄芩。）石斛夜光丸。（人参、山药、牛膝、菟丝子、五味子、麦门冬、羚羊角、肉苁蓉、川芎、生地、天门冬、白蒺藜、枸杞子、青葙子、草决明、杏仁、石斛、枳壳、犀角、白茯苓、甘草、防风、黄连。）年久宜用金针拨之。
　　小圆翳 按此证与大圆翳受病相同。俱因欲怒致伤肝肾，热气上冲，脑脂下注，结成青白翳，遮盖瞳仁。夫瞳仁神水通注于胆，脏腑平和，气血循环，胆汁通流于上，则能鉴照万物；肝肾既伤，热气上冲不散，胆汁不能流通，是以脂凝成障。名曰小圆翳者，所禀父母胎元，瞳仁小者，脂即小故也。虽见三光，不辨人物。初起宜服冲和养胃汤、石斛夜光丸。年久宜鼠尾金针拨之。
　　浮翳内障 按此证初起由色欲过度，耗竭肾水，水亏火旺，攻翳于目，视物即昏昧如雾露中，全不疼痛；渐因七情郁结，纵欲伤肝，以致热气上冲于脑，脑脂灌注睛内，结成一块光亮如银箔色，浮在瞳人上。先从一眼，久后相传，不见三光。金针难拨，初起宜补肾平肝。（治同上）沉翳内障 按此证皆因肾经亏损，肝心火盛，致目视昏昧，眼前常见黑花，脑中恶气渐渐侵瞳；二三年外，凝结成翳青白色，如沉水中，若见三光，宜针拨之。（治同上）涩翳内障 按此证皆因淫欲伤肾，纵怒伤肝，肝肾两伤，以失生化之源，致令气血虚弱，不能荣养双眸。日久邪热炎上，脑脂下流，结成一块，遮盖瞳人，黄色而大，凝滞无收吸，故曰涩翳。初患同前治，久后不宜针拨。
　　滑翳内障 按此证皆因肝肾并虚，致使脑脂灌注珠内，形如水银珠子，流动吸收不定，不疼不痒，只因昏花而起，日久相传，渐渐失明，虽见三光，不辨人物。治同前。如年久用莲子金针拨之。
　　散翳内障 按此证皆由五脏虚劳，酒色过度，加之忧思暴怒，肝气上冲，脑中恶气流下，凝滞瞳人之前，结而成翳，或浓或淡，浓薄不一，其色黄白，散大而无收吸，虽见三光，不宜针拨，不能治也。
　　冰翳内障 按此证皆因肝肾亏损，风火上炎，攻冲痰动，以致头旋连脸，眉骨额骨偏痛，眼中赤涩，或黄、白、黑色不定，或夜见烟火，久则结成内障，其脂如欲解之冰，又如碎磁之状，故曰冰翳。初起宜驱风痰，服半夏白术天麻汤，（人参、白术、半夏、天麻、干姜、陈皮、神曲、泽泻、苍术、麦冬、黄 、黄柏、黄芩。）神效补肝散，（夏枯草、香附各二两，甘草四钱为末，每服三钱、茶下。）不宜针拨。
　　金星内障 按此证初患头痛，脸觉微肿，目中赤色，常见黑花撩乱，瞳人渐昏渐小，内有脑脂如金箔色，不宜针拨，亦不能治；皆因水衰火盛所致，水本克火，水衰不能克火，反受火制，故火愈炽而水愈竭矣。初觉以养血凉血，补肾清火为主，大抵此证，最为难治。
　　横剑翳内障 按此证皆因肝肾亏败，房劳不节，以致昏暗，不痛不痒，先从一眼，久后相传，两目俱损。如剑横于瞳人之上，虽见三光，不宜针拨。初起宜石斛夜光丸。
　　枣花翳内障 按此证皆因肝肾不足，水衰火盛，头痛脑旋，见花飞黄黑不定，瞳人周遭如锯齿，故曰枣花翳。初起微觉昏暗，皆能视物，宜服冲和养胃汤、石斛夜光丸，俱去五味子，加茺蔚子为君，服之可保。如久后内有一点蓝星，则不能治，亦不能拨。
　　偃月翳内障 按此证乃肝亏肾损，虚火上炎，致使脑脂流下，遮蔽瞳人，渐成白色，如初十夜之月，半薄半浓，半明半偃。先从一眼，久后相传，瞳人俱损，不宜针拨。
　　惊振翳内障 按此证皆因肝肾二经虚劳，偶遇打撞，惊动脑脂流下，渐渐昏朦成翳，久则白色。亦有自下而入肝经者，亦有随惊随散者。瞳人无收吸，虽见三光，不宜针拨，治同圆翳。
　　雷头风内障 按此证初患头痛足冷，恶心呕吐，脑内如雷鸣，致使瞳人散大，渐渐失明，不睹三光。皆因暴怒伤肝，体气虚弱，风寒之气所侵，逆于三焦，攻冲于头。因头为诸阳之所会，邪正相传，伏而不散，故发痛如雷鸣；胃为寒气所冲，故恶心呕吐；瞳人神水，乃气之聚也，气为怒伤，故散而不聚。初起急服附子猪苓汤、（人参、白芍、白茯苓、羌活、熟地、猪苓、熟附子。）香芎散、（川芎、石膏、香附、薄荷、白芷、川乌 甘草为末，每服二钱。）石斛夜光丸（倍加五味子。）以收散大，痛极不止，用乳香定痛散吹鼻。（乳香、没药、雄黄、石膏、川芎各五钱，焰硝一分五厘，研细，噙水吹少许入鼻内，痛即止。）久则不治。
　　绿风内障 按此证初患头额痛急，兼半边头痛，鼻内如烟，恶心呕逆，足冷，眼内见红黑，皆因肝肾俱虚，气血亏损，瞳人渐渐散大，神水淡绿色。大抵受病与雷头风相同，但因头痛暴怒过极，热气上冲，脑中恶气流于珠内，与神水搅混而变成绿色，故谓绿风内障。久则不睹三光则不能治。初起先止头痛，服附子猪苓汤，候痛止，服冲和汤，加减夜光丸去肉苁蓉，俱倍加五味子。
　　黄风内障 按此证初患之时头痛，乃是肝肾亏虚，风毒相侵，又兼脾肺壅热，白睛黄色，先患绿风内障，呕吐伤胃，久则变为黄色，此乃不治之证也。
　　乌风内障 按此证皆因色欲过度，以伤元气。元气一虚，心火亢盛，致眼前常见黑花，眼眶鼻梁眉骨俱酸疼，白睛高起数粒，色青如豆，瞳人渐渐紧小，视物不明。瞳人属肾水，水本克火，反受火制，故昏暗紧小；火克肺金，白睛属肺，火克则护睛水滞结隐起，高低不平，飞花酸痛等证，乃火气拂郁，血虚挟风故也。初起宜服神效补肝散、选奇汤（陈皮、半夏、甘草、羌活、白茯苓、黄芩、防己、姜一片同煎。）散风补血，后服补中益气汤、石斛夜光丸益气滋阴。不见三光，不能治也。
　　黑风内障 按此证皆因气体虚弱，肝肾不足，兼以七情郁结，邪火上盛，逆冲于头目，以致头旋脑痛，眼中昏涩，常见黑花，渐至瞳人散大失明，瞳人实气聚而成。火盛气散，故失明矣，此不治之证也。
　　五风变化内障 按此证皆因气血两虚，脏腑俱劳，毒风上攻，脑热相侵，头旋脑痛呕吐，故此失明，不可治也。
　　瞳人散大内障 按此证皆因肝肾亏损，况怒伤肝，恐伤肾，肝肾受伤则瞳人散大；盖瞳人属肾，乃气之所聚也，怒伤则气散。初起昏如雾露中行，渐空中有黑花，睹一成二，久则不收。遂为废疾。盖神水渐散，终至尽散。初宜冲和汤、夜光丸去肉苁蓉，倍加五味子收之；俟少有光，兼服千金磁朱丸。（先以磁石置火中醋粹七次晒干，另研极细末二两，辰砂细末二两，生神曲三两，外以一两水调作饼，煮浮为度，搜入前药和炼蜜为丸如桐子大，每服十丸，加至三十丸，空心米汤吞下。凡服此药后俯视不见，仰视渐睹三光，此其效也。空心服此，午后服石斛夜光丸。）此乃虚证镇坠之药，不宜服早，恐坠元气。若气为怒伤，散而不聚者，服益阴肾气丸。（熟地、山药、山萸肉、生地、白茯苓、牡丹皮、泽泻、五味子、当归、柴胡，炼蜜为丸，辰砂为衣，每服五七丸，空心淡盐汤徐送下。此壮水之主以镇阳光，气为怒伤，散而不聚之故也。然必兼磁朱丸服之，庶几为易效。）又为物击，神水遂散，此不治之证也。
　　瞳人紧小内障 按此证因肾水亏弱，相火强盛，水弱火盛则水受火制，故瞳人渐渐紧小。瞳人者，肾水也，初起无痛痒眵泪之证，但觉羞涩 ，瞳人毛缺，肝水青黄，宜服还阴救苦汤，（川芎、甘草、黄柏、桔梗、柴胡、防风、羌活、黄连、知母、黄芩 红花、生地、龙胆草、当归尾、连翘、升麻、细辛、苍术、 本，白水煎服。）御抑相火。夜光丸补肾壮水。（去五味子，加茺蔚子。畏其酸有收之意。）若日久不节色欲，不避劳苦，忽加眉骨酸痛，必致小如菜子，内凝脑脂，或黄或白，永不能治。
　　小儿胎元内障 按此证皆因母怀孕时有暴怒惊恐，兼饮食乖违，将息失度，母食面食五辛炙 之物，并服诸毒丹药，积热在腹，内攻小儿损目，及生二三岁后，不言不哭，都无盼视，父母始觉；及长成方知内障，内有翳青白色遮盖瞳人，若辨三光，有用金针可拨者。大抵小儿内障多难治疗。
　　经曰：目者五脏六腑之华，荣卫魂魄之精常荣也。又曰：诸脉者皆属于目，目得血而能视，故脏腑精气皆上注于目而为之睛。白睛属肺，黑睛属肝，瞳人属肾，上下胞属脾，两 属心而内 又属胆与三焦，上纲属太阳膀胱小肠，下纲属阳明大肠。五脏五色，各有所司，心主赤，赤甚者心实热也，赤微者心虚热；肝主青，青甚者肝热也，淡青者肝虚也；脾主黄，黄甚者脾热也，淡黄者脾虚也；目无睛光及白睛多而黑睛少者，肝肾俱不足也。昼视通明，夜视罔见者，禀受阳气衰弱，遇夜阴盛则阳愈衰，故不能视也。赤脉从上而下者属足太阳经，从下而上者，属足阳明经。若上眼皮而下出黑白翳者，属太阳寒水；从外至内者属少阳风热；从下至上而绿色者，属足阳明及肺肾合病。然翳膜者风热内蕴也，邪气未定谓之热翳而浮于外，邪气既定谓之冰翳而沉于内，邪气若深谓之陷翳，此宜升发以消之。更有疳眼者。因肝火湿热上冲，脾气有亏，不能上升清气，故生白翳，睫闭不开，眵泪糊久而脓流，遂致损目。雀目者，上午能视，临晚失明，此因肝气衰弱也。盖木生于子，旺于卯，绝于申，所以上午而能视，至申西而失明；况目得血而能视，午后肝气渐衰，且阴虚则火必盛，弱阴不能以胜强火，故夜转剧；天明以阳用事，阳主动，浊阴暂消故稍明。大要治肝养血，兼理脾胃为主。更有目闭而不能开者，有因过服寒凉之剂，致使阳气下陷不能升举而然；有因胃气亏损，眼睫无力而然，并宜升阳益胃。更有暴赤肿痛，风火炽盛者，有因多泪羞明，肝心积热者，一宜疏风散火，一宜凉血清肝。若风沿烂眼者，是膈有热也；若时时作痒者，是脓溃生虫也；若眼睫连扎者，是肝经风热也；若初生目黄壮热，二便秘结，面赤眼闭者，此胎热也；更有痘后精血既亏，余毒上侵及斑疮入眼者，有视物不明，不肿不痛，但见黑花而无精光者，此皆肝肾并虚也。若外无翳膜，内障如云，视物不见，俗名青盲者，若非肾水枯涸，则必久病成疳。脉洪大者养血为先，脉沉细者补阳为主。盖天无日色，虽有火镜，何能使晶光相射乎？若吐泻后而始生膜障，不能开举及无精光者，此精滋泻脱，无神已亡也，难治。更有热毒眼小，积毒眼小者，更有时气流行而肿赤者，然治法总忌寒凉及单行发散，盖寒则凝，热则散而风则燥耳。况目病虽由火热，然多因初感风寒，腠理闭密，火热不得外泄，上走空窍而为病。若散其外感，则火热泄而痛自止，兼之养血凉血退翳诸剂，必兼风药，始能上达头目。且火郁则发之，以减其盛势；若概用寒凉则邪愈凝滞；亦不可发汗，汗则津液耗而血亦燥，燥则其疾愈甚矣。更有目疾血瘀血热，而投以破血凉血之剂者，或投以寒凉损脾之剂者，皆为不可。盖脾为至阴，归明于目，况目得血而能视，血少则热火愈动而目愈昏。
　　夫血者木之精脉也，精光者木之华叶也，脾胃者木之根本也，故莫若以上病治下之法，用引火藏源之方，服于食前，峻补其肝肾，则浊阴降而上热自除，下阴足而目光自返，陷翳自浮，冰翳自化。倘翳膜过浓者，另以养荣药中佐以消障疏风之味，服于食后，则标本俱得其功，上下咸受其益矣。（《锦囊》）张蕴山曰：睁眼见黑花，宜服人参固本丸主之。（《眼科秘览》）又曰：眼目昏花，视物不明，皆由阴虚火旺，宜用知柏地黄丸加甘菊花治之。
　　明目第一法：节省酒色，戒恼怒，夜勿看书，减思虑，专内视，简外视，晨兴迟，夜眠早，少用辛燥物。
　　明目要诀：夜卧睡醒，开目转睛四十九遍，常常左右转之，永无目疾。
　　疾目勿药自愈法：夜卧小便时，用力将眼睁开，转运瞳子左右各十数遍，然后存想下边不数日火即下，如站起小便更妙。平常如用此法，能令火不上炎。
　　《心法》曰：皮翻证由胃经血壅气滞而成，小儿多有之，眼皮外翻，加以舌 唇之状。
　　又曰：患目昏者，不拘时候，静坐闭歇，以两目轮左转七遍，右转七遍，紧闭少时，忽大睁开，久行勿间，则郁火浊阴运出，清阳精气独光。
　　又曰：治翳当辨其起自何经，及翳形何色，各加引经药。如东垣治一妇，绿色自下而上，知其阳明来也，但绿非五脏正色，殆肺肾相合而为病也。乃就画家以黑调腻粉合成色，谛视之与翳同，则肺肾为病无疑矣。乃以泻肺肾之邪为君，以阳明药为使，服之甚效。他日复病者三，其所从来之经与医色各异，因思必经脉不调，以致目病不已。询之果然，遂以养血滋阴药作丸服之，而永不发。观此则辨色分经，讵可忽哉。
　　又曰：治眼有以三棱针刺血出而愈者，即《内经》血实宜决之之义。然必初起血盛而热者宜之，在太阳阳明二经方可，盖二经气血俱多故耳。他经出血，其病转剧，故曰刺太阳阳明则目愈明，刺少阳阳明则目愈昏。
　　东垣治一人，因用猪肉煎饼与蒜同食，复大醉而卧热炕，次日瞳子散大，视物不真，诸方不应，乃以酒炒芩、连泻热为君，归身、生地养血凉血为臣，五味子酸收瞳神散大，人参、二冬、地骨皮、生甘草、枳壳苦甘补中抑气为佐，柴胡引经为使，服之顿愈。
　　丹溪治一壮年人，早起忽视物不见，就睡片时，略见而不明，食减倦甚，其脉缓大，重则散而无力。意其中湿所致，询之果卧湿地半月，乃以白术为君，黄 、陈皮为臣，附子十剂而愈。皆治本之神见也。
　　海藏治一女及笄而病目三年，而红肿难开，服散风清热之药反生翳，从锐 遮瞳神，右目之翳从下而上，其脉短而实。洁古曰：短为有积。经曰：从内走外者少阳病，从下上者阳明病，乃少阳阳明有积滞于中，抑遏脏腑，以致清阳不升，浊阴不降。乃以去积之药加黄连、龙胆草，每早化服一丸，一日便下黑血块如豆大而甚坚硬，由是翳退目明矣。
　　冯鲁瞻曰：予幼年读书过劳而常目病，今看书写字略多，便易于举发。发时惟以八味丸加牛膝、五味子者，每日食前各进五六钱，一日共有一两五六钱矣；外用黄连钱余，入铜青分许煎浓汁，洗净两三次，俟红障少淡，再入人参二三分于内，温和洗之，则光还而能视物如故矣。
　　澄曰：凡治时眼，七日内切勿就用当归、菊花。若用早便难速愈，此专门眼科秘法也。
　　
　　
　　卷十一　眼目部内障门主方
　　退翳当归身 苍术 苏薄荷 甘草 川芎 白蒺黎 黄芩（酒炒） 谷精草 白芍药 红花木贼草 桔梗（各等分） 水煎服。
　　又方柴胡 木贼草 防风 黑山栀 白蒺藜 红花 谷精草 荆芥 菊花 苏薄荷 赤芍药（各等分） 白水煎。
　　又方沙苑蒺藜 白菊花 谷精草（各二两） 真苏薄荷（一两）上为细末，炼蜜为丸。盐汤送下三钱。
　　又方白菊花 玩月砂 草决明 茺蔚子 白蒺藜 夜明砂（各等分）研细，炼蜜为丸如弹子大，白汤调服。
　　真阴亏乏，眼目昏花，或云翳遮睛。
　　甘枸杞（一斤，酒浸透，分四处。一川椒同炒，一小茴同炒，一芝麻同炒，一川楝同炒） 白术 白茯苓熟地黄（各一两）制毕研细，炼蜜为丸。盐汤送下三钱。
　　翳障昏花怀生地（半斤，酒洗竹刀切片、微火烘干。） 乌犀角（镑、不见火，一两五钱） 白蒺藜（炒去刺）杭白芍（酒炒） 杜仲（盐水炒去丝） 玩月砂（微焙，各四两） 当归身（酒洗过、焙干） 钗石斛（酒洗、蒸一时焙干） 白菊花（去心蒂） 怀牛膝（酒洗焙干） 怀山药（微炒，各三两） 防风（酒洗焙干）川芎（各二两） 蝉蜕（去砂土、头、翅、足，一两）上为末，炼蜜丸，早晚白汤送下三钱。
　　
　　羊肝明目丸
　　羚羊角 白菊花（去叶蒂） 北五味 青葙子 牡丹皮（各一两） 白蒺藜（炒去刺） 密蒙花嫩黄 （蜜拌炒） 远志肉（甘草汤浸焙） 天门冬 麦门冬（去心） 白芍药（酒炒） 菟丝子（各一两五钱） 酸枣仁（炒） 杜仲（盐水拌炒断丝） 白茯苓（乳拌三次） 于白术（东壁土炒） 怀山药（炒） 人参（各二两） 黑羊肝（一具、去净膜） 泽泻（盐水拌炒，八钱） 当归身（酒洗，二两五钱） 生地黄（用砂仁五钱、同酒煮烂捣膏） 香附子（童便浸一宿晒干，用醋拌炒，各四两）黑羊肝用木木贼草二两同酒煮烂，去木贼草将肝同上药磨细末，炼蜜为丸，每早白汤送下三钱，每晚白酒送下二钱。
　　幼年肾虚眼花。
　　北五味（打匾、焙） 麦门冬（焙，各二两） 甘枸杞（黑芝麻同炒、去芝麻） 白蒺藜（隔纸炒）钗石斛（酒蒸焙，各四两） 鱼膘（一斤，切、蛤粉炒成珠）研细蜜丸，每早淡盐汤送下三钱。
</div>
    <div class="pagination">
<a href="疡医大全_page42.html">上一页</a><span>...</span><a href="疡医大全_page38.html">38</a><a href="疡医大全_page39.html">39</a><a href="疡医大全_page40.html">40</a><a href="疡医大全_page41.html">41</a><a href="疡医大全_page42.html">42</a><span class="current-page">43</span><a href="疡医大全_page44.html">44</a><a href="疡医大全_page45.html">45</a><a href="疡医大全_page46.html">46</a><a href="疡医大全_page47.html">47</a><a href="疡医大全_page48.html">48</a><span>...</span><a href="疡医大全_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
