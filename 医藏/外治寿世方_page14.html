<!DOCTYPE html>
<html>
<head>
    <meta charset="UTF-8">
    <title>外治寿世方 - 第 14 页/共 58 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外治寿世方 - 第 14 页/共 58 页</h1>
    <div class="content">　　入灰火中煨熟。乘热将印堂两太阳各贴一片。以带缠之。立愈。(并治太阳风寒头痛)芷细辛 石膏 乳香(去油) 没药(去油各等分)为末。吹入鼻中。左痛吹右。右痛头痛 远志末搐鼻。 又大鲜红萝卜皮。贴太阳穴。 又吴茱萸煎浓汤。以绵染。频拭发根。

　　又荞麦粉冷水调敷。痛去立愈。 又柚叶同葱白捣烂。贴太阳穴。 又年久者用萝卜子生姜(各四钱) 捣取汁。入麝香末(四厘) 灌入鼻中。立止。

　　卷二　头

　　头风沐方

　　葶苈子煮沐。不过三四度愈。 又川椒(二升) 以水煮取汁。沐发良。 又川芎(各一两) 薄荷 甘草(各二两) 僵蚕(每岁一条) 右药水煎。每日中早晚各洗一次三日为止。忌见风。

　　卷二　头

　　头痛觉热

　　白蕃薯切片。随痛处贴之。干即易。

　　卷二　头

　　头风畏冷

　　桑木烧灰淋汁。乘热熏洗效。

　　卷二　头

　　虚火头痛

　　用南枣切片。贴两太阳穴效。

　　卷二　头

　　风痰头疼

　　苦瓠膜取汁。以苇筒灌入鼻中。其气上达脑门。须臾恶涎流下。其病立愈。干者效。其子为末。吹入亦效。年久头风皆愈。

　　卷二　头

　　湿气头痛

　　甜瓜蒂末。搐入鼻中。口含冷水。取出黄水愈。

　　卷二　头

　　湿热头痛

　　黑牵牛(七粒) 砂仁(一粒) 研末。井华水调汁。仰灌鼻中。待涎出即愈。

　　卷二　头

　　风气头痛甚者

　　乳香 蓖麻仁(各等分) 捣饼。随左右贴太阳穴。解发出气。甚效。

　　卷二　头

　　头风风眼

　　荞麦作钱大饼。贴眼四角。以米大艾炷灸之。即见愈。

　　卷二　头

　　头皮虚肿

　　薄如蒸饼。状如裹水。口嚼白面。敷之良。

　　卷二　头

　　头皮肿痛

　　好鸡蛋黄白调匀。涂肿处即愈。又杏仁捣膏。和鸡子黄。杵涂帛上浓裹之。干则八次愈。 又杏仁杵为膏。涂之。

　　卷二　头

　　头面发肿猪头风

　　野苎根(数两) 捣烂。敷之即愈。

　　卷二　头

　　琉璃头疖

　　旧鞋底烧灰。菜油调搽。神效。

　　卷二　头

　　头上软疖

　　野芋头磨醋敷。或用大芋捣敷亦效。 又鸡肫皮 明矾为末。麻油调涂。

　　卷二　头

　　头疮不愈

　　菖蒲末油调敷。日夜各二次。

　　卷二　头

　　头上薄皮疮

　　马齿苋熬水。每日洗二三次即愈。

</div>
    <div class="pagination">
<a href="外治寿世方_page13.html">上一页</a><span>...</span><a href="外治寿世方_page9.html">9</a><a href="外治寿世方_page10.html">10</a><a href="外治寿世方_page11.html">11</a><a href="外治寿世方_page12.html">12</a><a href="外治寿世方_page13.html">13</a><span class="current-page">14</span><a href="外治寿世方_page15.html">15</a><a href="外治寿世方_page16.html">16</a><a href="外治寿世方_page17.html">17</a><a href="外治寿世方_page18.html">18</a><a href="外治寿世方_page19.html">19</a><span>...</span><a href="外治寿世方_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
