<!DOCTYPE html>
<html>
<head>
    <meta charset="UTF-8">
    <title>外台秘要方 - 第 51 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 51 页/共 226 页</h1>
    <div class="content">　　右十五味切以酒三斗浸七日初服二合日再稍稍加之忌食桃李雀肉生葱猪肉冷水芜荑
　　又丸方
　　干地黄【四两】防风　　　苁蓉　　　泽泻【各三两】山茱茰　　丹参　　　五味子　　茯神【各二两一方作茯苓】　　　桂心【一两半】
　　右九味捣筛蜜和丸如梧子酒服二十丸日再稍加至三十丸忌醋物生葱芜荑【并出第十九卷中】
　　延年杏仁煎主气方
　　好杏仁【一升去皮尖两仁者酥熬】　　糖【一合】　　蜜【五合】酥【一合】　　生姜汁【一合】贝母【八合别筛末】苏子汁【二升以七小合苏子研水和滤取汁】
　　右七味先捣杏仁如泥内后六味药合煎如稠糖取如枣大含咽之日三但发细细含之忌猪肉【蒋孝璋处】
　　又疗气煎方
　　贝母　　　紫菀　　　百部根【炙】　欵冬花甘草【炙各三两】　桂心【二两】
　　右六味切以水六升煮取一升五合去滓内后药煎
　　生地黄汁【三升】生麦门冬汁【五合】　　　生姜汁【五合】白蜜【五合】　酥【五合】　　白糖【五合】　杏仁【三合去皮尖双仁熬捣作膏】
　　煎如糖一服一匙日三稍加至三匙定则停忌海藻生葱菘菜芜荑防醋咸食猪肉等
　　又疗气杏仁煎方
　　杏仁【五合去皮尖捣研】　　　　生姜汁【二合】酥【一合】蜜【三合】
　　右四味以水三升研杏仁取汁内铜铛中煎搅可减半内姜汁煎如稀糖内酥蜜煎令如稠糖一服一匙日三服夜一服稍加至两匙忌猪肉
　　又杏仁煎主气方
　　杏仁【一升去尖皮两仁者研滤取汁】　　酥【三合】　　白蜜【三合】
　　右三味以水三升研滤杏仁令味尽内铜铛中煎可减半内酥蜜煎二十沸内贝母末四分紫菀末三分甘草炙末一分更煎搅如稀糖一服一匙日三夜一服以欬止为度大验忌防猪内【并出第五卷中】
　　呷欬方二首
　　病源呷欬者犹是欬也其胷膈痰饮多者欬则气动于痰上抟咽喉之间痰气相击随欬动息呀呷有声谓之呷欬其与欬大体虽同至于投药则应加消痰破饮之物以此为异耳【出第十四卷中】
　　崔氏三十年以来呷欬并疗之方
　　莨菪子【新者】　南青木香【真者】熏黄【无石臭者】
　　右三味等分捣筛为散以羊脂涂青纸一张以散药着纸上卷褁之平旦空腹烧褁头令烟出吸取十咽日中时复吸十咽日晩后吸十咽七日内禁生冷醋滑三日则差【出第六卷中】
　　古今录验疗呷欬书墨丸方大神验万年县令席君懿送
　　书墨【二分】　甘遂【二分】　葶苈子【二分熬】前胡【五分】大黄【五分】　巴豆【二分去心皮熬】
　　右六味捣筛为散巴豆葶苈别细研蜜和丸如梧子以白蜜粥清饮旦空腹服三丸人弱服二丸则利水或吐三日以后更一服还如上法不过三服愈疗三十年欬如利不止者以冷白饮止之吐利止后食禁生冷醋滑猪鱼鸡麫油酒冷水防芦笋此药宜春夏服之有毒之药宁从少起【广济疗瘕上气喉中作水鸡鸣出第十九卷中】熏欬法六首
　　千金疗欬熏法
　　细熟艾薄薄布纸上广四寸复以石硫黄末薄布艾上务令调匀以荻一枝如纸长卷之作十枚先以火烧纒下去荻其烟从荻孔中出口吸取烟咽之取吐止明旦复熏之昨日余者后日复熏之三日止自然差惟得食白糜余皆禁之【古今录验同】
　　又法
　　熏黄【研令细一两】
　　以蜡蜡纸并上熏黄令与蜡相入调匀卷之如前法烧之亦如上法日一二止以吐为度七日将息后羊肉羮补之
　　又法
　　烂青布广四寸上布艾艾上又布青矾石末矾上布少熏黄末又布少盐又布少豉末急巻之烧令着内燥罐中以纸防头作小孔以口含取烟咽之以吐为度闷时复息烟尽止日一二用三巻用不尽差三七日慎油腻【并出第十八卷中】
　　崔氏疗久欬不差熏法
　　欵冬花
　　右一味毎旦取如鸡子许用少许蜜拌花使润内一升鐡铛中又用一瓷椀合铛椀底鑚一孔孔内揷一小竹筒无竹苇亦得其筒稍长作椀铛相合及揷筒处皆麫埿之勿令漏烟气铛下着炭火少时欵冬烟自从筒中出则口含筒吸取烟咽之如觉心中少闷须暂举头即将指头捻筒头勿使漏烟气吸烟使尽止凡如是三日一度为之待至六日则饱食羊肉馎饦一顿则永差【出第六卷中】
　　古今录验疗欬欱【呼合切下同】烟法
　　钟乳【研】　　白石英【研】　人参　　丹参【研】雄黄【各七分研】　水银【二分研】　乌羊肾脂【一具】浄纸【十张】
　　右八味各捣筛为末以水银投药褁细研使入诸药羊脂熬取置纸中令均平使厚一分散药令周遍翦纸一张作三分瘦弱妇人五日用半寸熏未服药前斋五日服药后一百日忌五辛酒肉此一剂得疗五十人上气悉皆愈忌生血物
　　又疗欬腹胀气上不得卧身体水肿长孙振熏法
　　蜡纸一张熟艾薄布遍纸上
　　熏黄【末三分】　欵冬花【末二分】
　　右三味并遍布艾上着一苇筒卷之寸别以绳系之烧下头欱烟咽之亦可三十咽欱讫则差欱尽三剂一百日断盐醋日一毎欱三寸三日尽一剂【出第十九卷中】疗欬方一十四首
　　深师疗欬方
　　巴豆【炮去殻勿伤肉】
　　白饮吞下初日饮服二枚二日三枚良忌野猪肉芦笋【千金同】
　　又方
　　蜀椒【一合汗去目】杏仁【去皮尖半合熬】防【半合】　　欵冬花【半合】
　　右四味捣蜜和为丸晩间不食含一丸如弹丸大含一丸则知効验十年者五六日知良【并出第十八卷中】
　　小品疗欬生姜五味子汤方
　　五味子【五合】生姜【八两】　紫菀【一两】　半夏【二两洗】呉茱茰【一两】欵冬花【半两】细辛【一两】　附子【一枚炮】茯苓【四两】　甘草【二两炙】　桂心【一两】
　　右十一味切以水一斗煮取五升分温三服老人可服五合忌海藻菘菜猪肉冷水羊肉生菜醋物生葱【古今录验同出第一卷中】
　　备急疗欬方
　　杏仁【半斤去尖皮两仁者熬】　　　紫菀【二两】
　　右二味先研杏仁取汁使尽细切紫菀更煎少浓去滓内蜜使稠细细饮之立定【出第三卷中】
　　崔氏疗欬方
　　杏仁【一升去尖皮两仁熬】　　　　苏子【汁五合】　生姜汁【五合
　　煎】　　　　蜜【五合煎令沫尽】
　　右四味先捣杏仁作脂讫内诸药和煎搅调三四沸药成含咽如枣大日三四忌防麫【出第六卷中】
　　延年紫菀饮主欬方
　　紫菀【一两半】　贝母【二两】　人参【一两】　橘皮【半两】生姜【一两】　杏仁【一两半去皮尖两仁者研】
　　右六味切以水二升五合煮取八合分三服欲再服亦得慎咸醋防麫【蒋孝璋处出第五卷中】
　　必効疗欬方
　　枣【一百二十颗去核】豉【一百粒】　　桃仁【一百二十颗去皮尖两仁者熬令色黄】
　　右三味合捣为丸如枣大含之无不差
　　又方
　　鸡子白皮【十四枚熬令黄】　　　麻黄【三两去节】
　　右二味捣成散毎服方寸匕日二食后饮下之无所忌
　　又方
　　麻黄【二两去节】　紫菀【二两】　贝母【三两去心】
　　右三味捣筛蜜和丸如杏核绵褁含稍稍咽汁尽更作日四五度
　　又方
　　杏仁【一百二十枚去皮尖熬】　　　防【一百枚熬令干】　干枣【四十枚去核】
　　右三味合捣如泥丸如杏核含咽令尽日七八度尽更作【出第一卷中】
　　古今录验百部汤疗欬昼夜不得眠两眼突出方百部【半两】　生姜【半斤】　细辛【三两】　贝母【三两】
　　甘草【二两炙】　杏仁【四两去皮尖两仁者】　　　　紫菀【三两】桂心【二两】　白术【二两】　麻黄【六两去节】　五味子【二两】
　　右十一味切以水一斗二升煮取三升分三服忌桃李雀肉海藻菘菜生菜【千金无杏仁紫菀余同】
　　又疗欬噏散方
　　细辛　　　紫菀　　　天雄【炮】　　石膏欵冬花　　钟乳【各二分】
　　右六味捣筛作散如大豆七聚以小竹筒噏服日二不得食生鱼酱醋生菜但食糜七日欬愈乃止若大豆聚不知亦小益勿大多甚良忌生菜冷水猪肉【千金同】
　　又疗欬麻黄五味子汤方
　　麻黄【四两去节】　五味子【五合】甘草【二两炙】　半夏【二两洗】干姜【五合】　细辛【二两】　桂心【六两】　杏仁【三两去皮尖两仁者】
　　右八味切以水一斗煮取四升去滓分温五服日三夜二忌海藻菘菜羊肉生菜生葱
　　又疗欬羊肺汤太医史脱方
　　欵冬花【一两】紫菀　　　干姜　　　细辛【各一两】桂心　　　甘草【炙各半两】　五味子【半斤】白前食茱茰【各半两】羊肺【一枚细切】
　　右十味切以水八升合煮取三升去滓一服三合日三禁食盐防生菜海藻菘菜生葱【并出第十九卷中】
　　积年久欬方二十一首
　　病源肺感于寒微者则成欬久欬是连滞嵗月经久不差者也凡五藏皆有欬不已则各传其腑诸久欬不已三焦受之其状欬而腹满不欲食饮此皆寒气聚于胃而关于肺使人多涕唾而变面浮肿气逆故也【出第十四卷中】
　　深师疗五藏欬积年剧则上气不得卧喉中如有物医所不疗五愈丸方
　　桂心　　　细辛　　　干姜　　　白前甘草【炙各三分】　蜀椒【汗】　　代赭　　　通草欵冬花　　芫花【熬各一分】　伏龙肝　　紫菀牡蛎【各二分熬】
　　右十三味捣筛以饴糖和之捣令调和如枣核一丸含之稍稍咽其汁尽复含令胷中热为不知以意加之其久病重者昼夜二十余丸若一嵗欬者一月愈十嵗欬者百日愈忌海藻菘菜生葱生菜等
　　又疗三十年欬芫花煎方
　　芫花【二两】　干姜【三两末之】
　　右二味以水五升煮芫花取三升去滓内姜末加蜜一升合煎之如糜一服如半枣日三不知加之一方不用干姜取芫花汁蜜和煎令可丸服如梧子三丸日三
　　又疗三十年欬气奔上欲死医所不疗海藻丸褚仲堪方
　　海藻【三分】　麦门冬【五分去心】昆布　　　干姜细辛　　　文蛤　　　桂心　　　蜀椒【汗各二分】
　　右八味捣筛蜜和服如杏仁许夜卧一丸着舌上稍稍咽汁尽更着一丸忌生葱生菜等
　　又疗三十年欬上气短气久冷五藏客热四肢烦疼食饱则剧时有发甚不能行步夜不得卧多梦香豉丸香豉【四分熬】　杏仁【二分去尖皮两仁熬】　　　紫菀【三分】桂心【三分】　甘草【八分炙】　干姜【二分】　细辛【三分】呉茱茰【二分】
　　右八味捣筛蜜和服如梧子四丸日三不知増之能含嚼咽汁亦佳忌海藻菘菜生葱生菜
　　又疗三十年上气欬欵冬花丸方
</div>
    <div class="pagination">
<a href="外台秘要方_page50.html">上一页</a><span>...</span><a href="外台秘要方_page46.html">46</a><a href="外台秘要方_page47.html">47</a><a href="外台秘要方_page48.html">48</a><a href="外台秘要方_page49.html">49</a><a href="外台秘要方_page50.html">50</a><span class="current-page">51</span><a href="外台秘要方_page52.html">52</a><a href="外台秘要方_page53.html">53</a><a href="外台秘要方_page54.html">54</a><a href="外台秘要方_page55.html">55</a><a href="外台秘要方_page56.html">56</a><span>...</span><a href="外台秘要方_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
