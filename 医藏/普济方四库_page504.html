<!DOCTYPE html>
<html>
<head>
    <meta charset="UTF-8">
    <title>普济方四库 - 第 504 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 504 页/共 1812 页</h1>
    <div class="content">　　秦皮散【出圣恵方】治伤寒腹中微痛下痢不止
　　秦皮【三分】黄连【三分去须微炒】白头翁【半两】阿胶【三分捣碎炒令黄燥】当归【半两剉防炒】
　　右为散毎服三钱水一中盏煎至六分去滓不计时温服一方无当归
　　豉薤汤【出千金方】治伤寒暴痢腹痛及温毒内虚外攻胃下黄赤汁烂肉汁赤滞诸毒热
　　豉【一合】薤白【一握长三寸】栀子仁【五枚擘】
　　右以水一大盏煎至六分去滓不计时温服
　　恵草散【出圣恵方】治伤寒热毒在胃下痢
　　恵草【一两外台秘要作二两】黄连【二两去须微炒外台秘要作四両】当归【一两剉防炒外台秘要作二两】
　　右为散毎服三钱水一中盏煎至六分去滓不计时温服外台秘要方水六升煮得二升适寒温饮五合日三忌猪肉冷水等物名恵草汤治伤寒除热上下痢
　　黄连散【出圣恵方】治伤寒下痢荒语心中虚热
　　黄连【一两去须微炒】牡蛎【三分烧为粉】龙骨【一两】当归【三分剉防炒】人参【三分去芦头】赤石脂【一两】甘草【半两炙微赤剉】
　　右为散毎服三钱粥饮调下不计时
　　牡蛎散【出圣恵方】治伤寒壮热下痢烦渇
　　牡蛎【一两烧为粉】龙骨【一两半】黄连【一两去须微炒】乌梅肉【三分微炒】
　　右为防每服二钱粥饮调下不拘时圣济方空心食前调服
　　又方【出圣恵方】
　　黄连【三分去须微炒】当归【三分剉微炒】赤石脂【二两】子芩【三分】
　　右为末炼蜜和丸如桐子大毎服三十丸粥饮送下不计时
　　治伤寒下痢不能食【出圣恵方方见本门下脓血痢类黄连丸】
　　治伤寒后痢日久津液枯竭四肢浮肿口干【出本草】右用冬一枚黄土泥厚里五寸煨令烂熟去土绞汁服之
　　赤石脂禹余粮汤　治伤寒下痢不止心中痞勒利在下焦者主之【方见本门辨太阳脉症并治中第六】
　　诃梨勒九　治伤寒后脓血痢下部疼痛
　　诃梨勒【炮去核】人参【各一两】白茯苓【去黒皮】当归【切焙】木香白芷【各三分】牡丹皮【半两】
　　右捣罗为末炼蜜和捣五百下丸如梧桐子大毎服三十丸食前米饮下日再
　　香豉汤　治伤寒后下痢赤白如烂肉壮热大肠痛豉【半合】山栀子仁　乌梅肉　甘草【炙各一分】薤【五茎】
　　右剉如麻豆分二服毎服水一盏半煎至八分去滓食前温服
　　黄连当归丸【出肘后方一名赤石脂丸】治伤寒后热痢
　　黄连【去须剉炒】当归【切焙各一两】干姜【炮各半两】赤石脂【半两】
　　右捣罗为末炼蜜和捣五百下丸如梧桐子大毎服三十丸食前米饮下日进三服
　　地榆饮　治伤寒后下痢赤白
　　地榆【二两】赤石脂【一两】
　　右麄捣筛毎服三钱水一盏煎至七分去滓食前温服日再
　　当归汤　治伤寒时气后下痢不止
　　当归【切焙】黄连【去须剉炒】黄蘖【去粗皮】地骨皮【各一两】
　　右剉如麻豆毎服三钱水一盏煎至七分去滓下蜜一合搅匀食前温服
　　龙骨丸　治伤寒后臓腑虚冷下痢白脓腹痛
　　龙骨　干姜【炮】附子【炮制去皮脐等分】
　　右捣罗为末醋煮麪糊为丸如梧桐子大毎服三十丸食前米饮下日再
　　黄连丸　治伤寒后一切痢疾无问冷热腹痛
　　黄连【去须炒二两】木香　呉茱茰【汤洗三遍炒干各一两】
　　右捣罗为末麪糊和丸如梧桐子大毎服二十丸空心食前米饮下
　　千鍼防　治伤寒后下血及疮子后下血
　　千鍼草　地榆　防风【去芦】生干地黄【焙】定粉【炒各半两】硼砂【二钱】
　　右捣研为防毎服一钱空心食前米饮调下
　　贯众散　治大人小儿伤寒后余毒有热下血不止
　　贯众【逐叶摘下令净】黄蘖【去粗皮蜜炙等分】
　　右捣为散毎服一钱至二钱以煎黑豆汁放温调下
　　胜金防【出肘后方】治伤寒后阳毒入胃下血频并疼痛不可忍
　　欝金【大者五枚捣】牛黄【研皂子大】
　　右捣研为防毎服一钱以醋浆水一盏同煎二沸温服
　　黄连散　治伤寒后挟热下血不止
　　右用黄连去须为末一两鸡子白和饼烧黑再捣罗为末毎服一钱温酒调下不拘时日再
　　责毒汤　治太隂病下痢赤白痛下重此凉折热或水谷寒热所致
　　罂粟殻　地榆　白术　诃子　青皮　甘草当归　紫橘叶【各一两乃旱莲叶是照堂红者】
　　右水五升煮取二升去滓温服七合若但下血有寒湿者加干姜一两
　　调中汤【出医方集成】治秋夏之间暴寒拆于盛热热结于四肢则壮热头痛自汗寒伤于胃则下痢或血或水脉数洪胃热不停饮食而吐宜服和之
　　大黄【去皮酒洗三两】葛根　芍药　桔梗　黄芩　茯苓藁本　白术　甘草【炙各一两】
　　右以水七升先煮葛根减三升去上沫内诸药再煮取三升去滓温服一升得快利壮热便歇小儿减与服安常云久年肠风下之亦瘥
　　化毒防　治厥隂病大便脓血或黄赤者宜消其毒
　　槐花　贯众【各等分】
　　右捣筛取艾一分糯米七合水一升煮取五合和方寸匕服大便频色变为度
　　坚止汤　治伤寒下痢赤白脓血腹中痛者
　　黄连　呉茱茰　厚朴【各一两】
　　右以水四升煮取二升五合去滓温服五合欲作丸炼蜜丸如梧桐子大白饮下三十粒热多减呉茱茰半两一方干姜代茱茰
　　瞿麦汤　治伤寒下痢赤白脓血下重或不能便或小便少当逐其邪则愈以肠痹故也
　　瞿麦【二两】扁竹　甘草　车前子【各一两】大黄【二两】栀子木通　滑石【各五钱】
　　右以水五升煮取二升去滓温服五合下其畜毒排其脓血未愈再服
　　増损四物汤【出永类钤方】治少隂下痢手足冷无热者甘草【炙二两】人参　龙骨【各二两】黄连　干姜【各一两】附子【一枚炮裂去皮脐】
　　右剉防每服三钱水一盏煎七分日三服不差复作下痢腹痛加当归二两呕者加橘皮一两
　　豉薤汤　治伤寒暴下及滞痢腹痛
　　防【一升】薤白【一把寸切】
　　右以水三升煑令薤熟漉去滓分为再服不差复服
　　通草汤　治伤寒下痢脉微足厥冷
　　通草　干姜【各一两】枳实【四两炙】附子【一枚炮令裂破】人参【一两】
　　右切以水六升煮取二升适寒温饮五合日三不差稍加至七合忌猪肉
　　阮氏桃华汤【出金匮方】治伤寒后赤白带下无数
　　赤石脂【八两冷多白滞者减四两】粳米【一升】干姜【四两冷多白滞者加四两】
　　右以水一斗煮米熟汤成去滓服一升不差复服热多则带赤冷多则带白张仲景伤寒论煮汤和赤石脂末一方寸匕服
　　犀角汤　治伤寒下痢恶血不止
　　干姜【一两】犀角【一两末】地榆【一两】蜜【二合】
　　右切以水五升煮取一升半去滓下蜜更煮至一升分三服自愈又治热毒蛊利
　　治伤寒下痢后更烦按之心下耎者虚损也
　　栀子【十四枚擘】豉【四合】
　　右以水四升煎栀子取二升半内豉更煮取一升去滓分再服得吐余勿服呕有痈脓者不可服呕脓尽乃愈若无栀子用乌梅十四枚亦可
　　治少隂病下痢咽痛胸满心烦
　　右以猪肤一斤以水一斗煮取五升去滓加白蜜半分粉五合熬香和匀相得温分六服
　　伤寒下脓血痢【论】
　　夫伤寒后变或血痢者本病差之后热毒未散乗虚客于肠胃与津液相搏故下痢脓血毒气甚则壮热而腹痛湿毒加之则所下如鱼脑或如烂肉又伤寒未解少隂病下痢便脓血者亦湿热相搏故也【歌曰下脓血室必澹言湿毒无如肠垢鲜消谷粪坚脐下蓄膀胱热结六条全冲脉为血室也男女均有此血气亦均有此冲脉冲之得热血必妄行在男子则为下血谵语在妇人则于经水适去之时经气尚虚邪乗虚入或热退而胸满谵语或畜血而寒热似疟皆为之热入血室私窃惟夫世俗常谈凢病皆先调气而血之一字念不到焉其间三才之理血则曰妇人有之不思血气即隂阳也负隂抱阳中两间而为人谁独无此血气哉否则张朱之书所谓桃仁承气汤抵当汤丸之类是特为妇人设耳然而血症之昧何如曰挟血者脉来乍澁乍数闪灼明防或沈细而隠伏也若夫血熟交攻则寸闗洪盛大抵多于左手见之左手主血固如是尔经云血上逆则忘血下畜则狂下焦畜血小便必自利血结之处又当以此推之外症具于吐血汗解阳明病下血谵语或胸脇满如结胷暮夜如见恠状此为热入血室头汗出者刺期门以泻肝苦不刺合用小柴胡汤加生地黄枳殻栀子仁腹痛身热下脓血如鱼脑如烂肉汁曰湿毒桃花汤地榆防黄连阿胶丸治要方用胃风汤加木香或除热汤热气乗虚入于肠胃脐下有热泄汗赤黄白肠垢黄芩汤白头翁汤蘖皮汤无表里症已下后脉数不解消谷易饥多日不大便此有瘀血桃仁承气汤抵当汤或小柴胡加桃仁黄又脾弱症胃热消谷有本条下焦畜血其人如狂小肠结急小便必自利与抵当丸或小柴胡加桃仁大黄抵当汤大峻合用者只与抵当丸太阳病不解热结膀胱其人如狂而自下下者愈不愈用桂枝汤瘀血炙甘草半钱川芎香附倍之枳殻又倍之新汲水煎入醋下失血少血或尺脉迟或谙脉不出汤剂中须以人参为佐期门即三焦之府取穴以病分十指中节为寸令仰卧从脐心正中向上五寸以墨防定从墨防两遍横墨各二寸半大约直两乳是期门穴也针入四分此症治论穴法可与咳逆条乳下穴参用】
　　方
　　犀角散【出圣恵方】治伤寒表实里虚热气乗虚攻于肠胃下脓血或如烂肉或如鱼脑腹痛壮热
　　犀角屑【半两】黄蘖【半两微赤剉】黄芩【半两】漏芦【一分】黄连【三分去须微炒】当归【半两剉微炒】牡蛎【半两烧如粉】艾叶【一分微炒】醋石榴皮【半两微炒】桑寄生【半两】甘草【半两炙微赤剉】
　　右为散毎服四钱水一中盏入薤白五寸煎至六分去滓不计时温服
　　地榆散【出永类钤方】治伤寒热毒不解日晚即壮热腹痛便痢脓血
　　地榆【剉】黄连【去须微炒】犀角屑　茜根　黄芩【去黒心已上各一两】栀子仁【半两】
　　右为散毎服四钱水一中盏入薤白五寸煎至六分去滓不计时温服圣济方一方毎服五钱水一盏半煎至八分去滓食前温服名犀角汤一方毎服三钱水一盏薤白三寸同煎六分去滓不拘时温服名地榆汤
　　治伤寒热毒入胃下痢脓血名黄连阿胶汤【出千金方】黄蘖【一两微炙剉外台秘要作二两】黄连【二两去须微炒外台秘要作四两】栀子仁【半两外台秘要作十四枚擘】阿胶【一两捣碎炒黄燥】
　　右为散毎服五钱水一中盏煎至六分去滓不计时温服外台秘要方四味水六升煮三味取二升去滓内胶令烊温分再服忌猪肉冷水名蘖皮汤治伤寒后下痢脓血
　　治伤寒热毒入胃大便脓血腹中防痛【出圣恵方】
　　黄连【半两去须微炒】赤石脂【一两】当归【半两剉微炒】干姜【一分炮制剉】赤芍药【半两】黄芩【半两】
　　右为散毎服三钱水一中盏入粳米五十粒煎至六分去滓不计时温服
</div>
    <div class="pagination">
<a href="普济方四库_page503.html">上一页</a><span>...</span><a href="普济方四库_page499.html">499</a><a href="普济方四库_page500.html">500</a><a href="普济方四库_page501.html">501</a><a href="普济方四库_page502.html">502</a><a href="普济方四库_page503.html">503</a><span class="current-page">504</span><a href="普济方四库_page505.html">505</a><a href="普济方四库_page506.html">506</a><a href="普济方四库_page507.html">507</a><a href="普济方四库_page508.html">508</a><a href="普济方四库_page509.html">509</a><span>...</span><a href="普济方四库_page505.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
