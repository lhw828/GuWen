<!DOCTYPE html>
<html>
<head>
    <meta charset="UTF-8">
    <title>素问六气玄珠密语 - 第 3 页/共 4 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>素问六气玄珠密语 - 第 3 页/共 4 页</h1>
    <div class="content">　　大小间化司天三十六法

　　一甲子对化天虚运不佐天即大间也即左右俱间也至天时从奇数即先从左间次行右间从偶数即先右间也间者即左右从司之令也间于天令也即天令不自正化也二丙子对化天虚运不佐天即大间大间即左右俱间天数从奇数即先左间次右间从偶数即先右间次左间也三戊子对化天虚运佐天其令同火也即小间小间即一间也子从奇即左间不右间从偶数即右间不左间也四庚子对化天虚运不佐天即大间大间即二直俱间也天数奇即先左间次右间其数偶即先右间次左间也五壬子对化天虚木运佐天即木生火也故小间小间即一间也天数奇即先左间不右间从偶数即先右间不左间也六乙丑对化天虚运不佐天即大间大间即左右俱间也天数奇即先左间次右间其数偶即先右间次左间也七丁丑对化天虚运克天即大间大间即左右二间也天数从奇即先左间次右间从偶即先右间次左间也八己丑对化天虚运佐天土运上同天即小间小间即一间也天数奇即先左间不右间从偶即先右间不左间也九辛丑对化天虚运不佐天即大间大间即左右俱间也天数奇即先左间次右间从偶即先右间次左间也十癸丑对化天虚运佐天即火生土也即小间小间即一间也天数奇即先左间不右间其数即先右间不左间也十一乙卯对化天虚运佐天金运上同天令也即小间小间即一间也天从奇即先左间不右间从偶即先右间不左间也十二丁卯对化天虚运不佐天即大间大间即左右俱间也天从奇即先左间次右间从偶即先右间次左间也十三己卯对化天虚运佐天即土生金也即小间小间即一间也天从奇即先左间不右间从偶即先右间不左间也十四辛卯对化天虚运不佐天即大间小间即左右俱间也天从奇即先左间次右间从偶即先右间次左间也十五癸卯对化天虚运不佐天即大间大间即左右俱间也天从奇即先左间次右间从偶即先右间次左间也十六甲辰对化天虚运不佐天即大间大间即左右俱间也天从奇即先左间次右间从偶即先右间次左间也十七丙辰对化天虚运佐天水同天令也即小间小间即一间也天从奇即先左间不右间从偶即先右间不左间也十八戊辰对化天虚运不佐天即大间大间即左右俱间也天从奇即先左间次右间从偶即先右间次左间也十九庚辰对化天虚运佐天金生水故也即小间小间即一间也天从奇即先左间不右间从偶即先右间不左间也二十壬辰对化天虚运不佐天即大间大间即左右俱间也天从奇即先左间次右间从偶即先右间次左间也二十一乙巳对化天虚运不佐天即大间大间即左右俱间也天从奇即先左间次右间从偶即先右间次左间也二十二丁巳对化天虚运佐天木同天令即小间小间即一间也天从奇即先左间不右间从偶即先右间不左间也二十三己巳对化天虚运不佐天即大间大间即左右俱间也天从奇即先左间次右间从偶即先右间次左间也二十四辛巳对化天虚运佐水生木也即小间小间即一间也天从奇即先左间不右间从偶先右间不左间也二十五癸巳对化天虚运不佐天即大间大间即左右俱间也天从奇即先左间次右间从偶即先右间次左间也二十六甲申对化天虚运不佐天即大间大间即左右俱间也天从奇即先左间次右间从偶即先右间次左间也二十七丙申对化天虚运不佐天即大间大间即左右俱间也天从奇即先左间次右间从偶即先右间次左间也二十八戊申对化天虚运佐天火运同天令即小间小间即一间也天从奇即先左间不右间从偶即先右间不左间也二十九庚申对化天虚运不佐天即大间大间即左右俱间也天从奇即先左间次右间从偶即先右间次左间也三十壬申对化天虚运不佐天即大间大间即左右俱间也天从奇即先左间次右间从偶即先右间次左间也对化凡三十即有大小间也今言三十六者法何也即于正化中取出六年三运胜三运承共六年也即小间又微也三十一丙午虽正化中见水运上胜天天令不正故小虚亦小间小间即一间也天从奇即先左间不右间从偶即先右间不左间也三十二丙寅虽正化中见水运上胜于天天令不正故小虚尔亦小间小间即一间也天从奇即先左间不右间从偶即先右间不左间也三十三甲戌虽正化中见土运上胜于天天令不正故小虚尔亦小间小间即一间也天从奇即先左间不右间从偶即先右间不左间也三十四乙亥虽正化中见金运上承于天天令不正故小虚尔亦小间小间即一间也天从奇即先左间不右间从偶即先右间不左间也三十五癸酉虽正化中见火运上承于天天令不正故小虚尔亦小间小间即一间也天从奇即先左间不右间从偶即先右间不左间也三十六丁未虽正化中见木运上承于天天令不正故小虚尔亦小间小间即一间也天从奇即先左间不右间从偶即先右间不左间也

　　卷之十二

　　三元配轮纪篇

　　正化在泉三十法

　　一甲午对取地下甲子当见巳酉也即天甲子为甲地甲子为巳甲与巳合是天地配偶也故甲在天即巳在地也故甲巳之间中生土运也故天甲子是甲午也地甲子是巳酉也故地甲子去天甲子即一十五日也下见阳明金正化在泉也于司天后十五日即地交也是立春也亦从天数也即天交司后一千五百刻乃交地也故酉为兑其数七巳为土其数五七五成十二也即地交后十二刻金入地也自巳至酉顺行三位也至地后三日金始治地也辛物乃生地气乃燥后七日白气下生地气奉运二丙午天甲子也下见辛酉地甲子也即前去十五位也丙在天辛在地丙辛之间中生水运即地见辛酉阳明正化在泉也即酉为兑其数七辛为水运其数一一七成八也即交地后八刻金入地也自辛至酉顺行十二位也至地后十二日金始治地辛物乃生地气乃燥后七日白气下生地气奉运三戊午天甲子也下见癸酉地甲子也即天戊地癸戊癸之间中生火运即地见癸酉阳明正化在泉也即酉为兑其数七癸火运其数二二七成九也即于交地后九刻至也自癸至酉顺行九位也至地后九日金始治地辛物乃生燥行于地后七日白气下生金气奉运四庚午天甲子也下见乙酉地甲子也即天庚地乙也于乙庚之间中生金运也即地见乙酉阳明正化在泉也即酉为兑其数七乙金运其数四四七成十一也于地交后十一刻金入地也自乙至酉顺行六位也即至地后六日金始治地辛物乃生燥行于地后七日白气下生地气奉运五壬午天甲子也下见丁酉地甲子也即天壬地丁也于丁壬之间中生木运也即地见丁酉阳明正化在泉也即酉为兑其数七丁木运其数三三七成十也地交后十刻金入地也自丁至酉顺行三位也至地后三日金始治地辛物乃生燥行于地后七日白气下生金气奉运六乙未天甲子也下见庚戌地甲子也故天乙地庚也乙庚之间中生金运也即地见庚戌太阳在泉也故戌为土其数五庚金运其数九五九成十四也于地交前十四刻至也自庚至戌顺行三位也至地后三日水始治地咸物乃生寒行于地后五日黑气下生地气奉运七丁未天甲子也下见壬戌地甲子也故天丁地壬也于丁壬之间中生木运也即地见壬戌太阳正化在泉也故戌为土其数五壬为木其数八八五成十三也于地交时前十三刻水入地也自壬至戌顺行十二位也至地后十二日水始治地咸物乃生寒行于地后五日黑气下生地气奉运八己未天甲子也下见甲戌地甲子也故天己地甲于甲己之间中生土运也即地见甲戌太阳正化在泉也故戌为土其数五甲土运其数五二五成十也于交地前十刻水始入地也自甲至戌顺行九位也至地后九日水始治地咸物乃生后五日黑气下生地气奉运九辛未天甲子也下见丙戌地甲子也故天辛地丙也于丙辛之间中生水运也即地见丙戌太阳正化在泉也故戌为土其数五丙水运其数六五六成十一也于地交时前十一刻水入地也自丙至戌顺行六位也至地后六日水始治地咸物乃生寒行于地后五日黑气下生地气奉运十癸未天甲子也下见戊戌地甲子也故天癸地戊于戊癸之间中生火运也即地见戊戌太阳正化在泉也故戌为土其数五戊火运其数七七五成十二也于地交前十二刻水入地也自戊至戌顺行六位也至地后六日水始治地也寒行于地咸物乃生后五日黑气下生地气奉运十一甲申天甲子也下见巳亥地甲子也故天甲地巳也于甲巳之间中生土运也即地见巳亥厥阴正化在泉也故亥为干其数六巳为土其数五五六成十一也交地时后十一刻水入地也自巳至亥顺行五位是也至地后五日木始治地也风行于地酸物乃生后六日青埃下生地气奉运十二丙申天甲子也下见辛亥地甲子也故天丙地辛也于丙辛之间中生水运也即地见辛亥厥阴正化在泉也故亥为干其数六辛水运其数一一六成七也于交地时后七刻木入地自辛至亥顺行二位也至地后二日木始治地风行于地酸物乃生后六日青气下生地气奉运十三戊申天甲子也下见癸亥地甲子也即天戊地癸也于戊癸之间中生火运也地见癸亥厥阴正化在泉也故亥为干其数六癸火运其数二六二成八也交地时后八刻木入地也自癸至亥顺行十一位也至地后十一日木始治地风行于地酸物乃生后六日青气下生地气奉运十四庚申天甲子也下见乙亥地甲子也故天庚地乙也于乙庚之间中生金运也即地见乙亥厥阴正化在泉也故亥为干其数六乙金运其数四四六成十也于交地时后十刻木入地也自乙至亥顺行八位也至地后八日木始治地也风行于地酸物乃生后六日青气下生地气奉运十五壬申天甲子也下见丁亥是地甲子也故天壬地丁也于丁壬之间中生木运也即地见丁亥厥阴正化在泉也故亥为干其数六丁木运其数三三六成九也于地交时后六刻木入地也自丁至亥顺行五位也至地后五日木始治地风行于地也酸物乃生后六日青气下生地气奉运十六乙卯天甲子也下见庚午地甲子也故天乙地庚也于乙庚之间中生金运也即地见庚午少阴君火正化在泉也故午为离其数九庚金运其数九二九成十八也于交地时前十八刻火入地也自庚至午顺行十一位也至地后十一日火始治地热行于地苦物乃生后九日赤气下生地气奉运十七丁卯天甲子也下见壬午地甲子也故天丁地壬也于丁壬之间中生木运也即地见壬午少阴君火在泉也故午为离其数九壬木运其数八八九成十七也于交地时前十七刻火入地也自壬至午顺行八位也至地后八日火始治地也热行于地苦物乃生后九日赤气下生地气奉运十八己卯天甲子也下见甲午地甲子也故天己地甲也于甲己之间中生土运也即地见甲午少阴君火正化在泉也故午为离其数九甲为土运其数五九五成十四也于交地时前十四刻火入地也自甲至午顺行五位也至地后五日火始治地热行于地苦物乃生后九日赤气下生地气奉运十九辛卯天甲子也下见丙午地甲子也故天辛地丙也于丙辛之间中生水运也地见丙午少阴君火正化在泉也故午为离其数九丙水运其数六六九共成十五也于地交时前十五刻火入地也自丙至午顺行二位也至地后二日火始治地也热行于地苦物乃生后九日赤气下生地气奉运二十癸卯天甲子也下见戊午地甲子也故天癸地戊也故于戊癸之间中生火运也即地见戊午少阴君火正化在泉也故午为离其数九戊火运其数九二九成十八也于交地前十八刻火入地也自戊至午顺行二位也至地后二日火始治地热行于地苦物乃生后九日赤气下生地气奉运二十一甲辰天甲子也下见己未地甲子也故天甲地己也于甲己之间中生土运也即地见己未太阴正化在泉也故未为土其数五己为土运其数五二五成十也于交地后十刻土入地己本在未更不迁动也至地日土便治地也湿行于地甘物乃生后五日黄气下生地气奉运二十二丙辰天甲子也下见辛未地甲子也故天丙地辛也于丙辛之间中生水运也地见辛未太阴正化在泉也故未为土其数五辛水运其数一一五成六也于交地时后六刻土入地也自辛未顺行十位也至地后十日土始治地也湿行于地甘物乃生后五日黄气下生地气奉运二十三戊辰天甲子也下见癸未地甲子也故天戊地癸也于戊癸之间中生火运也地见癸未太阴正化在泉也故未为土其数五癸火运其数二二五成七也于交地时后七刻土入地也自癸至未顺行七位也至地后七日土始治地湿行于地甘物乃生后五日黄气下生地气奉运二十四庚辰天甲子也下见乙未地甲子也故天庚地乙也于乙庚之间中生金运也地见乙未太阴正化在泉也故未为土其数五乙金运其数四四五成九也于交地时后九刻土入地也自乙至未顺行四位也至地后四日土始治地湿行于地甘物乃生后五日黄气下生地气奉运二十五壬辰天甲子也下见丁未地甲子也故天壬地丁也于丁壬之间中生木运也地见丁未太阴正化在泉也未为土其数五丁木运其数三三五成八也于交地时后八刻土入地也丁本在未也至地后当日土始治地也湿行于地甘物乃生后五日黄气下生地气奉运二十六乙亥天甲子也下见庚寅地甲子也故天乙地庚于乙庚之间中生金运也地见庚寅少阳相火正化在泉也故寅为艮其数八庚金运其数九八九成十七也于交地时前十七刻火入地也自庚至寅顺行七位也至地后七日火始治地也热行于地苦物乃生后八日赤气下生地气奉运二十七丁亥天甲子也下见壬寅地甲子也故天丁地壬也于丁壬之间中生木运也即地见壬寅少阳相火正化在泉也故寅为艮其数八壬木运其数八二八成十六也于交地时前十六刻火入地也自壬至寅顺行四位也至地后四日火始治地也热行于地苦物乃生后八日赤气下生地气奉运二十八己亥天甲子也下见甲寅地甲子也故天己地甲也于甲己之间中生土运也即地见甲寅少阳相火正化在泉也即寅为艮其数八甲土运其数五五八成十三也于交地时前十三刻火入地也自甲本寄寅也至地日当日便火始治地也热行于地苦物乃生后八日赤气下生地气奉运二十九辛亥天甲子也下见丙寅地甲子也故天辛地丙也于丙辛之间中生水运也即地见丙寅少阳相火正化在泉也故寅为艮其数八丙水运其数六六八成十四也于地交时前十四刻火入地也自丙至寅顺行十位也至地后十日火始治地热行于地苦物乃生后八日赤气下生地气奉运三十癸亥天甲子也下见戊寅地甲子也故天癸地戊也于戊癸之间中见火运也地见戊寅少阳相火正化在泉也故寅为艮其数八戊火运其数七七八成十五也于交地时前十五刻火入地也自戊至寅顺行十位也至地后十日火始治地也热行于地苦物乃生后八日赤气下生地气奉运

　　卷之十三

　　地应三元纪篇

　　对化在泉三十法

　　一甲子天甲子也下见己卯地甲子也故天甲地己也于甲己之间中生土运也即地见己卯阳明对化在泉即金冲对位也故卯为震其数三己为七其数五三五成八也于交地时前八刻金入地也自己至卯在迁五位也至地后五日金始治地也燥行于地辛物乃生后三日运气同下间物同生也二丙子天甲子也下见辛卯地甲子也故天丙地辛也于丙辛之间中生水运也即地见辛卯阳明对化在泉金冲对位也故卯为震其数三辛水运其数一一三成四也于交地时前四刻金入地也自辛至卯左迁八位也至地后八日金始治地也燥行于地辛物乃生后三日运气同下间物同生也三戊子天甲子也下见癸卯地甲子也故天戊地癸也于戊癸之间中生火运也地见癸卯阳明对化在泉也故卯为震其数三癸火运其数二二三成五也于交地时后五刻金入地也自癸至卯左迁十一位也至地后十一日金始治地也燥行于地辛物乃生后三日运气同下间物同生也四庚子天甲子也下见乙卯地甲子也故天庚地乙也故乙庚之间中生金运也地见阳明对化在泉也卯为震其数三乙金运其数四四三成七也于交地时后七刻金入地也自乙至卯左迁一位也至地后一日金始治地也燥行于地辛物乃生后三日运气同下间物同生也五壬子天甲子也下见丁卯地甲子也故天壬地丁也于丁壬之间中生木运也地见丁卯阳明对化在泉也故卯为震其数三丁木运其数三二三成六也于交地时后六刻木入地也自丁至卯左迁五位也至地后五日木始治地也燥行于地辛物乃生后三日运气同下间物同生也六乙丑天甲子也下见庚辰地甲子也故天乙地庚也于乙庚之间中见金运也即天见庚辰太阳对化在泉也故辰为土其数五庚金运其数九五九成十四也于交地时后十四刻水入地也自庚至辰左迁五位也至地后五日水始治地也寒行于地咸物乃生后五日运气同下间物同生也七丁丑天甲子也下见壬辰地甲子也故天丁地壬也于丁壬之间中生木运也即地见壬辰太阳对化在泉也故辰为土其数五壬为木其数八八五成十三也于交地时后十三刻水入地也自壬至辰左迁八位也至地后八日水始治地也寒行于地咸物乃生后五日运气同下间物同生也八己丑天甲子也下见甲辰地甲子也故天己地甲也于甲己之间中生土运也即地见甲辰太阳对化在泉也故辰为土其数五甲土运其数五二五成十也于交地时后十刻水入地也自甲至辰左迁十一位也至地后十一日水始治地也寒行于地咸物乃生后五日运气同下间物同生也九辛丑天甲子也下见丙辰地甲子也故天辛地丙也于丙辛之间中生水运也即地见丙辰太阳对化在泉也故辰为土其数五丙水运其数六五六成十一也于交地时后十一刻水入地也自丙至辰左迁二位也至地后二日水始治地也寒行于地咸物乃生后五日运气同下间物同生也十癸丑天甲子也下见戊辰地甲子也故天戊地癸也于戊癸之间中生火运也即地见戊辰太阳对化在泉也故辰为土其数五戊火运其数七七五成十二也于交地时后十二刻水入地也自戊至辰左迁二位也至地后二日水始地治也寒行于地咸物乃生后五日运气同下间物同生也十一甲寅天甲子也下见己巳地甲子也故天甲地己也于甲己之间中生土运也即地见己巳厥阴对化在泉也故己为巽其数四巳上运其数五四五成九也于交地时后九刻木入地也自己至巳左迁三位也至地后三日水始治地也风行于地酸物乃生后四日运气同下间物同生也十二丙寅天甲子也下见辛巳地甲子也故天丙地辛也于丙辛之间中生水运也即地见辛巳厥阴对化在泉也故巳为巽其数四辛水运其数一一四成五也于交地时后五刻木入地也自辛至巳左迁六位也至地后六日木始治地也风行于地酸物乃生后四日运气同下间物同生也十三戊寅天甲子也下见癸巳地甲子也故天戊地癸也于戊癸之间中生火运也即地见癸巳厥阴对化在泉也故巳为巽其数四癸火运其数二二四成六也于交地时后六刻木入地也自癸至巳左迁九位也至地后九日木始治地也风行于地咸物乃生后四日运气同下间物同生也十四庚寅天甲子也下见乙巳地甲子也故天庚地乙也于乙庚之间中生金运也即地见乙巳厥阴对化在泉也故己为巽其数四乙金运其数四二四共成八也于交地时后八刻木入地也自乙到巳左迁十二位也至地后十二日木始治地也风行于地酸物乃生后四日运气同下间物同生也十五壬寅天甲子也下见丁巳地甲子也故天壬地丁也于丁壬之间中生木运也即地见丁巳厥阴对化在泉也故巳为巽其数四丁木运其数三三四成七也于交地时后七刻木入地也自丁至巳左迁三位也至地后三日木始治地也风行于地酸物乃生后四日运气同下间物同生也十六乙酉天甲子也下见庚子地甲子也故天乙地庚也于乙庚之间中生金运也即地见庚子少阴君火对化在泉也故子为坎其数一庚金运其数九九一成十也于交地时前十刻火入地也自庚至子左迁九位也至地九日火始治地也热行于地苦物乃生后一日运气下同间物同生也十七丁酉天甲子也下见壬子地甲子也故天丁地壬也于丁壬之间中生木运也故地见壬子少阴君火对化在泉也故子为坎其数一壬木运其数八八一成九也于交地时前九刻火入地也自壬至子左迁十二位也至地十二日火始治地也热行于地苦物乃生后一日运气同下间物同生也十八己酉天甲子也下见甲子地甲子也故天巳地甲也于甲巳之间中生土运即地见甲子少阴君火对化在泉也故子为坎其数一甲土运其数五一五成六也于交地时前六刻火入地也自甲至子左迁三位也至地后三日火始治地也热行于地苦物乃生后一日运气同下间物同生也十九辛酉天甲子也下见丙子地甲子也故天辛地丙也于丙辛之间中生水运也即地见丙子少阴君火对化在泉也故子为坎其数一丙水运其数六一六成七也于交地时前七刻至也火入地也自丙至子左迁六位也至地六日火始治地也热行于地苦物乃生后一日运气同下间物同生也二十癸酉天甲子也下见戊子地甲子也故天癸地戊也于戊癸之间中生火运也即地见戊子少阴君火对化在泉也故子为坎其数一戊火运其数七一七成八也于交地时前八刻火入地也自戊至子左迁六位也至地后六日火始治地也热行于地苦物乃生后一日运气下同间物同生也二十一甲戌天甲子也下见己丑地甲子也故天甲地己也于甲己之间中生土运也即地见己丑太阴对化在泉也故丑为土其数五己土运其数五二五成十也于交地时后十刻土入地也自己至丑左迁七位也至地后七日土始治地湿行于地甘物乃生后五日运气下同间物同生也二十二丙戌天甲子也下见辛丑地甲子也故天丙地辛也于丙辛之间中见水运也即地见辛丑太阴对化在泉也故丑为土其数五辛水运其数六五六成十一也于交地时后十一刻土入地也自辛至丑左迁十位也至地十日土始治地也湿行于地甘物乃生后五日运气下同间物同生也二十三戊戌天甲子也下见癸丑地甲子也故天戊地癸也于戊癸之间中生火行也即地见癸丑太阴对化在泉也故丑为土其数五癸火运其数二二五成七也于交地时七刻火入地也癸本在丑更无迁动也当日火便治地也湿行于地甘物乃生后五日运气下同间物同生也二十四庚戌天甲子也下见乙丑地甲子也故天庚地乙也于乙庚之间中生金运也即地见乙丑太阴对化在泉也故丑为土其数五乙金运其数四四五成九也于交地时后九刻土入地也自乙至丑左迁四位也至地后四日土始治地也湿行于地甘物乃生后五日运气下同间物同生也二十五壬戌天甲子也下见丁丑地甲子也故天壬地丁也于丁壬之间中生木运也即地见丁丑太阴对化在泉也故丑为土其数五丁木运其数三三五成八也于交地后八刻土入地也自丁至丑左迁七位也至地后七日土始治地也后五日运气下同间物乃生也二十六乙巳天甲子也下见庚申地甲子也故天乙地庚也于乙庚之间中生金运也故地见庚申少阳相火对化在泉也故申为坤其数二庚金运其数九九二成十一也于交地时前十一刻火入地也庚本在申更无迁动也于交地时当日火始治地热行于上苦物乃生后二日运气下同间物同生也二十七丁巳天甲子也下见壬申地甲子也故天丁地壬也于丁壬之间中生木运也即地见壬申少阳相火对化在泉也故申为坤其数二壬木运其数八八二成十也于交地时前十刻火入地也自壬至申左迁四位也至地后四日火始治地也后二日运气下同间物同生也二十八己巳天甲子也下见甲申地甲子也故天巳地甲也于甲己之间中生土运也即地见甲申少阳相火对化在泉也故申为坤其数二甲土运其数五二五成七也于交地时前七刻火入地也自甲至申左迁七位也至地后七日火始治地也后二日运气下同间物乃生也二十九辛巳天甲子也下见丙申地甲子也故天辛地丙也于丙辛之间中生水运也即地见丙申少阳相火对化在泉也故申为坤其数二丙水运其数六二六成八也于交地时前八刻火入地也自丙至申左迁十位也至地后十日火始治地也热行于地苦物乃生也后二日运气下同间物同生也三十癸巳天甲子也下见戊申地甲子也故天癸地戊也于戊癸之间中生火运也即地见戊申少阳相火对化在泉故申为坤其数二戊火运其数七七二成九也于交地时前九刻火入地也自戊至申左迁十位也至地后十日火始治地也热行于地苦物乃生后二日运气下同间物同生也

　　卷之十三

　　地合运胜纪篇

　　运合在泉十二法

　　一庚子下见乙卯乙金运也地见阳明对化在泉也即阳明金即上与运同金也即在泉之化与运合德白埃四起辛物生多酸物生少岁半之后燥胜风少二庚午下见乙酉乙金运也地见阳明对化在泉也阳明金也即上与运同金也故在泉之气与运合德远视山谷白气如练正令实又合运令燥令辛化木气还亏三辛丑下见丙辰丙辛水运也地见太阳对化在泉也太阳水也上与运同水也故在泉之气与运合德黑气远见咸物乃生苦物生少寒化后令阳光不治四辛未下见丙戌丙辛水运也地见太阳正化在泉也太阳水也上与运同水也故在泉之气与运合德也遥望天涯暝暝黯暗地气上胜也咸化胜苦寒胜于热其令又胜于辰年正化运合也五壬寅下见丁巳丁壬木运也地见厥阴对化在泉也厥阴木也上与运同木也故在泉之气与运合德也即青埃之下酸物生多甘物乃少风化后令六壬申下见丁亥丁壬木运也地见厥阴正化在泉也厥阴木也上与运同木也故在泉之气与运合德也故地发苍埃山生碧气酸物刑甘令生摧拉正化运合还胜于巳七癸酉下见戊子戊癸火运也地见少阴君火对化在泉也少阴君火也上与运同火也故在泉之气与运合德也地发赤气远生郊野苦物生多辛物反苦后令温暄冬见流水八癸卯下见戊午戊癸火运也地见少阴君火正化在泉也少阴君火也上与运同火也即在泉之气与运合德也地蒸热气山谷焦枯赤气频见燔KT 郊外苦物胜辛赤花鲜盛后令冬暄正化运合不同于子九甲戊下见己丑甲巳土运也地见太阴对化在泉也太阴土也上与运同土也即在泉之气与运合德也黄埃四起地气乃润甘物生多咸物化少后令埃雾十甲辰下见己丑甲巳土运也地见太阴正化在泉也太阴土也上与运同土也即在泉之气与运合德也远视山谷黄气下起太虚埃昏云物以扰雨生 昧甘物黄花并皆肥盛后雨湿正化运合不同于丑十一癸巳下见戊申戊癸火运也地见少阳对化在泉也少阳相火也上与运同火也即在泉之气与运合德也热蒸地暖地发汤泉苦化辛衰冬令反温十二癸亥下见戊寅戊癸火运也即地见少阳在泉也少阳相火也上与运同火也即在泉之气与运合德也热蒸地气焰明夜见郊野燔KT 赤气远生苦胜辛酉正化运同不同于申

　　运胜在泉十二法

　　一戊子下见癸卯戊癸火运地见 在泉阳明金也上见火运运胜地金赤气之下辛物变苦岁半之后令燥反热生对化地虚运胜乃甚二戊午下见癸酉戊癸火运地见阳明在泉上见火运运胜地金赤气之下辛物变衰岁半之后令燥中间热正化地实运胜减半三己丑下见甲辰甲巳土运地见太阳在泉太阳水也上见土运运胜地水黄气之下咸物变甘岁半之后令寒化反化对化地虚运胜乃甚四己未下见甲戌甲巳土运地见太阳在泉太阳水也上见土运运胜地水黄气之下咸物变甘岁半之后令寒中间湿埃雾时起正化地实运胜减半也五庚寅下见乙巳乙庚金运地见厥阴在泉厥阴木也上见金运运胜地木白气之下酸物变辛岁半之后令风化反燥对化地虚运乃甚也六庚申下见乙亥乙庚金运地见厥阴在泉厥阴木也上见金运运胜地木白气之下酸物变辛岁半之后令风中间燥正化地实运胜减半也七辛酉下见丙子丙辛水运地见少阴在泉少阴君火也上见水运运胜地火也黑气之下苦物变咸岁半之后令温中变寒对化地虚运胜乃甚八辛卯下见丙午丙辛水运地见少阴在泉少阴君火也上见水运运胜地火也黑气之下苦物变咸岁半之后令温中间寒正化地实运胜减半九壬戌下见丁丑丁壬木运地见太阴在泉太阴土也上见木运运胜地土青气之下甘物变酸岁半之后令雨中反风对化地虚运胜乃甚也十壬辰下见丁未丁壬木运地见太阴在泉太阴土也上见木运运胜地土青气之下甘物变酸岁半之后雨中间风正化地实运胜减半也十一辛巳下见丙申丙辛水运地见少阳在泉少阳相火也上见水运运胜地火也黑气之下苦物变咸也岁半之后令热化反寒对化地虚运胜乃甚十二辛亥下见丙寅丙辛水运地见少阳在泉少阳相火也上见水运运胜地火也黑气之下苦物乃咸也岁半之后令热化间寒正化地实运胜得半也

　　卷之十四

　　胜符会对纪篇

　　直符在泉十二法

　　一己亥下见甲寅少阳相火在泉甲本寄寅命曰直符符者合也地化自然别无刑克二乙巳下见庚申少阳相火在泉庚本在申直符者支干合德也地火不能胜于年运也即一火不胜二金也三丁酉下见壬子少阴君火在泉壬本在子支干合德地化自令别无刑克四辛卯下见丙午少阴君火在泉丙住南方午为家室地化之令时化不迁间运无犯五壬辰下见丁未太阴土在泉丁本寄未支干同家气令自正别无胜至六甲辰下见己未太阴土在泉己亦住未支干同乡命曰直符地令应候七戊戌下见癸丑太阴土在泉癸本在丑太干相合地令化专别无间刑八庚子下见乙卯阳明金在泉乙来归东支干合德地化应睛气令无失九丙子下见辛酉阳明金在泉辛来向西支干同位地化根据令别无闻形十戊申下见癸亥厥阴水在泉癸到北方支干合位地化时令不失于元十一癸未下见戊戌太阳水在泉戊到天间如归舍宅地化专精更无他克十二甲寅下见己巳厥阴木在泉己归地户似往家乡地化时令应候无失

　　地胜在泉十二法

　　一壬子下见丁卯丁壬木运地见阳明在泉阳明金也地胜于运白气上腾运化不应对化之地其胜犹小二壬午下见丁酉丁壬木运地见阳明在泉阳明金也地胜于运白气上腾燥生风灭正化之地其胜乃威三癸丑下见戊辰戊癸火运地见太阳在泉太阳水也地胜于运黑气下生火令灭半对化之地其胜乃微四癸未下见戊戌戊癸火运地见太阳在泉太阳水也地胜于运黑气下生火运乃灭正化之地其胜甚雄五甲寅下见己巳甲己土运地见厥阴在泉厥阴木也地胜于运青气上腾土湿还弱对化之地其胜乃虚六甲申下见己亥甲己土运地见厥阴在泉厥阴木也地胜于运青埃四起雨湿全亏正化之地其胜甚坚七乙酉下见庚子乙庚金运地见少阴在泉少阴君火也地胜于运赤气下生 燥失化对化之地其胜至微八乙卯下见庚午乙庚金运地见少阴在泉少阴君火也地胜于运赤气下生燥金全失正化之地其胜至甚九丙戌下见辛丑丙辛水运地见太阴在泉太阴土也地胜于运黄气下升寒运灭凛对化之地其胜犹轻十丙辰下见辛未丙辛水运地见太阴在泉太阴土也地胜于运黄气下起运水失寒正化之地其胜甚重十一乙巳下见庚申乙庚金运地见少阳在泉少阳相火也地胜于运赤气下生燥令不足对化之地其胜且微十二乙亥下见庚寅乙庚金运地见少阳在泉少阳相火也地胜于运赤气下生 燥不施正化之地其胜至甚

　　卷之十四

　　灾郁逆顺纪篇

　　地郁在泉五法

　　一厥阴木在泉巳亥正对同法也上见金运金运下克之木气不发苍埃木气久伏于地次岁过水运其木伏怒气乃发于地与民为灾其病卒中失音不随筋痿痫厥埃湿乃收甘黄不化大风数举太虚埃昏云雨且息二君相二火在泉子午寅申正对一法上见水运水运下克之火地令赤气下伏不出经年久隐地中不能出见次岁遇木运火伏怒气始出与民为灾即颠狂惊痫鼽衄闷乱烦燠小便如血万物焦枯山川干燥三太阴土在泉丑未正对化同一法上见木运木运下克之土伏地中黄气本色久伏不出次岁遇火运土伏怒气始乃发泄其气既出民多瘟疠黄胆肿湿胀满大腹足踵餐泄山泽昏翳万物不鲜雨施 昧四阳明金在泉卯酉正对化同一法上见火运火运克之白气不见火伏在地不能上腾次岁遇土运金伏怒气方始出地与民为灾病喘咳悲伤洗浙寒热咯血毛焦草木萎枯肃杀春作林木有声五太阳水在泉辰戌正对化同一法上见土运土运伏之黑气久隐不得彰见次岁遇金运水伏怒气始出于地与民为灾病皆痹厥骨痿胫寒失溺腰膝弱无力万物花卉皆萎阳光失色也

　　逆化在泉十二法

　　一丙子下见辛卯丙辛水运地见阳明在泉阳明金也金生水子居上位父居下位虽然相得名曰逆化逆化亦凶对化之地地化不专二丙午下见辛酉丙辛水运地见阳明在泉阳明金也金生水水居上位金居下位子临父位逆逆即凶正化之地凶灾乃小三丁丑下见壬辰丁壬木运地见太阳在泉太阳水也水生木子木居上父水在下子临父位乃凶逆化也对化之地地令不实四丁未下见壬戌丁壬木运地见太阳在泉太阳水也水生木子木居上父水在下子临父位乃凶逆化也正化之地地令乃实五戊寅下见癸巳戊癸火运地见厥阴在泉厥阴木也木生火子火居上父木在下子临父位乃凶逆化也对化之地凶中令别六戊申下见癸亥戊癸火运地见厥阴在泉厥阴木也木生火子火居上父木在下子临父位乃凶逆化也正化之地有凶乃专七己酉下见甲子甲己土运地见少阴在泉少阴君火也火生土子土居上父火在下子临父位乃凶逆化地对化之地灾凶令变八己卯下见甲午甲己土运地见少阴在泉少阴君火也火生土子土居上父火在下子临父位乃凶逆化也正化之地虽凶令专九庚戌下见乙丑乙庚金运地见太阴在泉太阴土也土生金子金居上父土在下子临父位乃凶逆化也对化之地地凶有变十庚辰下见乙未乙庚金运地见太阴在泉太阴土也土生金子金居上父土在下子临父位乃凶逆化也正化之地虽令专亦凶也十一己巳下见甲申甲己土运地见少阳在泉少阳相火也火生土子土居上父火在下子临父位乃凶逆化也对化之地灾凶令变十二己亥下见甲寅甲己土运地见少阳在泉少阳相火也火生土子土居上父火在下子临父位乃凶逆化也正化之地虽凶令实

　　顺化在泉十二法

　　一甲子下见己卯甲己土运地见阳明在泉阳明金也土生金父土下临于子金父临子位顺也对化虽虚地气奉上乃吉二甲午下见己酉甲己土运地见阳明在泉阳明金也土生金父土下临于子金父临子位顺也正化令专地气奉上乃作嘉祥三乙丑下见庚辰乙庚金运地见太阳在泉太阳水也金生水父金下临子水父临子位顺也对化虽虚地气奉上乃吉四乙未下见庚戌乙庚金运地见太阳在泉太阳水也金生水父金下临子水父临子位顺也正化令专地气奉上水泽生瑞也五丙寅下见辛巳丙辛水运地见厥阴在泉厥阴木也水生木父水下临子木父临子位顺也对化虽虚地气奉运亦应吉祥六丙申下见辛亥丙辛水运地见厥阴在泉厥阴木也水生木父水下临子木父临子位顺也正化令专地气奉运乃生灵芝嘉禾之瑞青霞数举七丁酉下见壬子丁壬木运地见少阴在泉少阴君火也木生火父木下临子火父临子位顺也对化虽虚地气奉上亦生汤泉醴水八丁卯下见壬午丁壬木运地见少阴在泉少阴君火也木生火父木下临子火父临子位顺也正化令实地气奉上乃生朱草食之延年九戊戌下见癸丑戊癸火运地见太阴在泉太阴土也火生土父火下临子土父临子位顺也对化虽虚地气奉运浊水还清十戊辰下见癸未戊癸火运地见太阴在泉太阴土也火生土父火下临子土父临子位顺也正化令专地气奉运地生虾蟆背上有黄芝食之应瑞乃作地仙十一丁巳下见壬申丁壬木运地见少阳在泉少阳相火也木生火父木下临子火父临子位顺也对化虽虚地气奉运乃作丰登十二丁亥下见壬寅丁壬木运地见少阳在泉少阳相火也木生火父木下临子火父临子位顺也正化地专地气奉上乃作丰稔之瑞也

　　资化在泉十二法

　　一厥阴对化不逢金运酸化之令复资其苦苦味之形转添肥盛满化之资惟资其一也二厥阴正化不逢金运酸化之令乃资其苦苦味之盛酸复资咸正化之资复资其二也三少阴对化不逢水运苦化之令乃资其甘甘化肥盛不复其资对化之资惟资其一也四少阴正化不逢水运苦化之令乃资其甘甘物肥盛复资其酸正化之资复资其二也五太阴对化不逢木运甘化之令乃资其辛辛物肥盛不复其资对化之资惟资一也六太阴正化不逢木运甘化之令乃资其辛辛化肥盛复资其苦正化之资还资其二也七阳明对化不逢火运辛化之令乃资其咸咸物肥盛不复其资对化之资惟资其一八阳明正化不逢火运辛化之令乃资其咸咸化肥盛复资其甘正化之资还资其二九太阳对化不逢土运咸化之令乃资其酸酸化肥盛不复资辛对化之资惟资其一十太阳正化不逢土运咸化之令乃资其酸酸化肥盛复资其辛正化之资还资其二十一少阳对化不逢水运苦化之令乃资其甘甘物肥盛不复资酸对化之资惟资其一十二少阳正化不逢水运苦化之令乃资其甘甘化肥盛复资其酸正化之资还资其二

　　卷之十五

　　地土间物纪篇

　　间化在泉三十六法

　　一甲子下见己卯阳明在泉对化有间与运相得即小间小间即一间也地从奇数即先左间不右间也地从偶数即先右间不左间也地之间者先间味物后间气令假令阳明在泉天北正即地南正天南正即地北正也乃奉天之正即地见己卯天南正也即左见太阳从奇即先太阳间也即先间生咸味黑草木次间寒令也从偶即先右间右间少阳少阳先间苦味及赤花从行热令今举此一间余皆 此也二丙子下见辛卯丙辛水运地见阳明在泉对化有间与运相得即小间小间即一间也地从奇即先左间不右间也从偶即先右间不左间也三戊子下见癸卯戊癸火运地见阳明在泉对化有间与运不相得即大间大间即左右俱间也地从奇即先左间次右间也从偶即先右间次左间也四庚子下见乙卯乙庚金运地见阳明在泉对化有间与运相得即小间小间即一间也地从奇即先左间不右间也从偶即先右间不左间也五壬子下见丁卯丁壬木运地见阳明在泉对化有间运不胜地即小间小间即一间也地从奇即先左间不右间也从偶即先右间不左间也六乙丑下见庚辰乙庚金运地见太阳在泉对化有间与运相得即小间小间即一间也地从奇即左间不右间也从偶即先右间不左间也七丁丑下见壬辰丁壬木运地见太阳在泉对化地有间与运相得即小间小间即一间也地从奇即先左间不右间也从偶即先右间不左间也八己丑下见甲辰甲己土运也地见太阳在泉对化有间与运不相得即大间大间即左右俱间也地从奇即先左间次右间也从偶即先右间次左间也九辛丑下见丙辰丙辛水运地见太阳在泉对化有间与运相得即小间小间即一间也地从奇即先左间不右间地从偶即先右间不左间也十癸丑下见戊辰戊癸火运地见太阳在泉对化有间运不胜地即小间小间即一间也地从奇即先左间不右间从偶即先右间不左间也十一甲寅下见己巳甲己土运地见厥阴在泉对化有间运不胜地即小间小间即一间也地从奇即先左间不右间地从偶即先右间不左间也十二丙寅下见辛巳丙辛水运地见厥阴在泉对化有间与运相得即小间小间即一间也地从奇即先左间不右间从偶即先右间不左间也十三戊寅下见癸巳戊癸火运地见厥阴在泉对化有间与运相得即小间小间即一间也地从奇即先左间不右间从偶即先右间不左间也十四庚寅下见乙巳乙庚金运地见厥阴在泉对化有间与运不相得即大间大间即左右俱间也地从奇即先左间次右间从偶即先右间次左间也十五壬寅下见丁巳丁壬木运地见厥阴在泉对化有间与运相得即小间小间即一间也地从奇即先左间不右间从偶即先右间不左间也十六乙酉下见庚子乙庚金运地见少阴在泉对化有间运不胜地即小间小间即一间也地从奇即先左间不右间从偶即先右间不左间也十七丁酉下见壬子丁壬木运地见少阴在泉对化有间与运相得即小间小间即二间也地从奇即先左间不右间从偶即先右间不左间也十八己酉下见甲子甲己土运地见少阴在泉对化有间与运相得即小间小间即一间也地从奇即先左间不右间从偶即先右间不左间也十九辛酉下见丙子丙辛水运地见少阴在泉对化有间与运不相得即大间大间即左右俱间也地从奇即先左间次右间从偶即先右间次左间也二十癸酉下见戊子戊癸火运地见少阴在泉对化有间与运相得即小间小间即一间也地从奇即先左间不右间从偶即先右间不左间也二十一甲戌下见己丑甲己土运地见太阴在泉对化有间与运相得即小间小间即一间也地从奇即先左间不右间从偶即先右间不左间也二十二丙戌下见辛丑丙辛水运地见太阴在泉对化有间运不胜地即小间小间即一间也地从奇即先左间不右间从偶即先右间不左间也二十三戊戌下见癸丑戊癸火运地见太阴在泉对化有间与运相得即小间小间即一间也地从奇即先左间不右间从偶即先右间不左间也二十四庚戌下见乙丑乙庚金运地见太阴在泉对化有间与运相得即小间小间即一间也地从奇即先左间不右间从偶即先右间不左间也二十五壬戌下见丁丑丁壬木运地见太阴在泉对化有间与运不相得即大间大间即左右俱间也地从奇即先左间次右间从偶即先右间次左间也二十六乙巳下见庚申乙庚金运地见少阳在泉对化有间运不胜地即小间小间即一间也地从奇即先左间不右间从偶即先右间不左间也二十七丁巳下见壬申丁壬木运地见少阳在泉对化有间与运相得即小间小间即一间也地从奇即先左间不右间从偶即先右间不左间也二十八己巳下见甲申甲己土运地见少阳在泉对化有间与运相得即小间小间即一间也地从奇即先左间不右间从偶即先右间不左间也二十九辛巳下见丙申丙辛水运地见少阳在泉对化有间与运不相得即大间大间即左右俱间也地从奇即先左间次右间从偶即先右间次左间也三十癸巳下见戊申戊癸火运地见少阳在泉也对化有间与运相得即小间小间即一间也地从奇即先左间不右间从偶即先右间不左间也

　　次有运刑六小间

　　一戊午下见癸酉戊癸火运地见阳明正化在泉正化本无间也故火运太过下克司地金故小间也地从奇即左间不右间从偶即右间不左间也二庚申下见乙亥乙庚金运地见厥阴正化在泉正化本无间故金运太过下刑厥阴木木受金胜故小间也地从奇即左间不右间从偶即右间不左间也三壬辰下见丁未丁壬木运地见太阴土在泉地正化本无间故木运太过下克司地土故小间也地从奇即左间不右间从偶即右间不左间也四辛亥下见丙寅丙辛水运地见少阳相火在泉地正化本无间故水运下克司地火故小间也地从奇即左间不右间从偶即右间不左间也五辛卯下见丙午丙辛水运地见少阴君火在泉地正化本无间故水运之岁下克司地火故小间也地从奇即左间不右间从偶即右间不左间也六己未下见甲戌甲巳上运地见太阳寒水在泉地正化本无间故土运之岁下克司地水故小间也地从奇即左间不右间从偶即右间不左间也

　　土间在泉十法

　　一少阴在泉遇其正化者中不见木运者左右不来间化也只少阴自行苦化于是苦物转加肥盛也即火行于地得其气也火能生土土乃间也即甘物亦多黄花亦盛也为木不来间故土间也二阳明司地在泉正化无间者上下左右火不来干中运不相刑克者地金自化白物生多辛物味甚故司地之气甚美土乃来间也甘物味亦长黄物生还深此土气侵金之令而至也三少阳相火司地在泉正化无间又无水运地得自令苦味乃众赤芳甚鲜丹谷结实正王之时土来间化甘物争肥黄花竞长此土乘火美而来也四太阳寒水正化司地左右无间亦无土运地得自令咸物之味其味乃长化气之专其气乃令正令之作甘土来间间而不刑于水自专甘化甘味之物别成一化自名土间也五少阴对化司地在泉地气乃虚间物未化之时或间物来气甚晚甘土之化又作与间物竞味甘来添苦之衰于是苦中复生其甘也六阳明对化司地地气乃虚辛物味薄间化来晚未及间味甘土来资于金亏于辛物中或有甘味间之此甘土佐金之间化助味也七少阳相火对化司地地有间化若味不专间物欲生土气先作若味之中甘生其内令咸不生其间甘土之情其化急速多来接间八太阳对化司地在泉地气乃虚咸物味薄甘物偏胜于是咸物之中反或甘味资其咸其味长此甘立刑胜回味之间也九太阴对化司地地气乃虚自受他间或木来刑甘甘味合当衰矣甘物与黄花乃 谷皆当气薄也其甘味亦惧木而衰应年虚而减却移味在咸物之中味当不减十太阴正化在泉其左右间不至又无木运甘主自专即诸味中皆有甘间之不同别味也此在泉之中惟土多间地土合得大地佐之也

　　卷之十六

　　五行类应纪篇

　　草木风岁星毛虫雷电皆应木东方之类厥阴主之四时主春时化主初气八卦为震九宫为三宫上象为岁星天化今为风为和暖虫化之类为毛虫即师子麒麟为长地产之化味酸色青地之化物天之星象风之应候吉祥应时凶应凶兆吉应吉祥也此天东方之类皆应其木也即风木春令暄和之候风敷发生太虚埃昏大风摧拉其气候远视苍埃四气青霞辉彩芳卉蕃秀其产化酸生肥盛草木滋荣天正令运太过即独行风令雨滋乃亏土乃从令木气不刑土不从而化雨令化即大风伏之如是即雨中大风以相胜也如运符天德即岁星明盛青霞每彰苍气远见毛虫乃化即异兽同祥地产灵芝林生异木野有名草共合木德东方之正春无杀令和气频舒花卉媚发雷起春中电发应时虹霓应候顺之即万化舒荣逆之即变成灾祸日辰甲乙卦有震巽岁星失度行年大饥民多疾病观视岁星小者即民灾至大即君圣国安民有福即庆合其星润泽光明体白安静行中道即性正也行正即君心乃正行邪即君心乃邪行舒即为重福迟疾失位皆虚也色青即民安色黄即丰稔色黑即大哭泣色赤而动摇即起兵大而芒角即国君有子之庆色白而小者国有当诛权臣也色青黑而忽大忽小有赤晕围之有大黑风至岁星所行逆顺守常必为福也失常必为灾也岁星超舍而前日盈将有兵王候主不安运舍而后日缩其将死师败岁星与月相掩蚀国多哭泣或大臣后妃薨与荧惑合当戮奸臣与太白相斗相合主大决战又金与木星合金在木南南方兵败金在木北北方兵败东西亦然木星无光进退无常此国失政也国有忧逆行 斗会合环守国君无道也甲乙木德也风雷木令也春风鸣紊夏风飘扬秋风萧 冬风飕 此是四时之常候也于是顺之则万化安逆之即民皆病春风飘扬即天下瘟疫春风萧 即天下搀抢春风飕 即饥荒失业此春风失政也夏风鸣紊国政不安夏风飕 民多暴亡夏风萧 兵戈大动此夏风失政者也秋风鸣紊即来年不稔秋风飘扬即民病痼疾秋风飕 国有奸臣此秋风失政者也冬风鸣紊即瘟病生于冬冬风飘扬即旱涝不匀冬风萧 五谷不登此冬风失政者也雷者木之意气也雷震卦东方卯位也电者雷之先也雷始震于东方五谷丰登雷始震于南方小旱也雷始震于西方必暴露尸骸牛马疫死雷始震于北方百川溢注冬雷于上朔皆为亡国之兆发雷之地露尸于野雷电同占八魁日有疾雷主大战大风起国有急令（八魁日者春巳巳丁五夏甲子壬戌秋巳亥丁未冬甲午壬辰也）冬戊子日不雨而电电光起而雷不发主天下兵乱天无云而雷大灾于民雷电发帝室大夫欲为逆五年期交兵流血雷电击于宗庙是名天戒君行不道再击之八年削地夺国雷电击贵人甲第有佞人持政六年削地雷电击于贵人从官车骑此国君惑于女人失政事雷一声而止此国君出重令雷声霹雳蛟龙见国有贤士出雷雨中大风拔树木损舍屋小人居上位贤士出走雷雨霹雳大杀人此国君听谗言以杀忠良雷至夏不发声君振不威武退强臣雷声季秋名天狗鸣夷狄动兵雷发春前民发瘟病草木者地之形应也有灵芝异木生于宗庙者主君心专祀天下太平有灵芝异木生于郊社者主天下丰登太平有灵芝生于殿宇者主帝家后昌有树生连理枝者国之瑞也帝宫室中生异木国有庆木死再荣国易政桑夏枯五谷不熟伐木有血君侯有忧陵墓有树自生国失政也社稷中树自死国君失地（社稷郊社是也于郊社中有大树死）树木非其时而落是贼金伐之二年有暴兵外来木自拔者其国将乱树再生花君有灾夏有霜木凋殒飘叶七十步国有大兵人弃故国木生夏枯不熟民灾竹柏夏凋侯王失位树泣天下有兵（不雨而树湿谓之泣其色赤有兵败）竹生无节国失政事竹生同根双竿权臣谋位竹叶 死忽复生权臣执政枯木冬生是谓阴阳易位二年国亡木冬开花当生者死花生于冬主兵起（除梅及款冬花并四季花余外皆凶）木再荣实当死者复生（木春冬再结实君凶秋冬再结实邻国必有侵）杏再实夏有冰雹李再实春有霜竹再实三年民大饥木忽鸣其主死木忽生道中君失理木生屋上其地有圣人木生非类者并民众木自鸣如金声地将分裂木变生枝国必倾草木如人形状国有大难草木自除国将太平人苋生多病死菖蒲生多有大水蘼草生多必饥荒蒺梨多必搀抢毛虫木类之形化麒麟生师子见獬HT 来驺虞见比肩兽出并应明王之瑞白狐来政及远矣独角兽见天下太平白象至君倾于邑白鹿见君事疾六足兽至卦公而不乱三目兽至谋乃庶人赤熊罢出权任臣下龙马来资服其制文狐见恩及鳏寡九尾狐见王道昌虎有两口世主将起大臣逆害虎相食三年大荒虎野狼入国郡邑凶野狼逐人夷狄来HT 入国被屠野兽与鸟斗邑中兵乱野兽无故入水其国亡兽入邑中群鸣邑空虚野兽自缢于市中岁邑有大水野兽大小群入邑及国都若道上有大害野兽生子如人形时将易主兽生子如六畜形邑虚野兽生子如彘人君国亡野兽生有翼如鸟天下有兵兽生子无耳鼻邑有兵乱兽生子无目邑有忧兽生子如蛇邑有火灾野兽生子多足邑有民灾野兽生子无尾君无后（家畜亦同）野兽生子于郭邑旱大灾野狼鹿鸣于邑中作妖其年民死众狐入室及屋有暴亡君以淫色亡野兽衔枯木入邑里道路君国废六畜忽言善恶如其言偃鼠出妖人起狐 嗥鸣于舍庭必有凶祸猿猴入城主水灾獭入邑主大水白兔自至王者瑞兔上城邑必虚兔无故入宫殿生子国有忧兔行王宫其君亡紫兔出见必丰登兔有三足天下大疫牛马忽变作异相君之忧人家马变色其主凶牛生马主君不保宗庙牛马或言善恶如其言牛生南头主军分土牛生六足有上齿世主为盗牛生犊头尾似鱼兵大起牛生犊人面畜身天下民病牛交马主世乱马忽角生国将亡又主天子亲征伐戎马变尾如牛名曰易衣小人理大政马生四耳者国分为四马生羊者民安（牛亦同）羊有四目名曰并耀天下四争犬生豕时大安豕生犬时不安犬与豕交诸侯外家妇谋害犬忽变毛色（黑犬忽变白白犬或变黑）家主被刑罚犬豕从土中生出者郡邑有大灾大郡会于街衢中有大贼将起犬向人悲泣有大丧犬相将入水及上舍屋有大丧犬忽戏井有惊恐之事犬尿屎井中庙堂床席皆为大祸犬自食子忧牢狱犬忽自死大凶犬生子无头家大凶犬生无后足门凶之兆鼠一日三生其子主饥鼠于树上作窠有大水鼠聚于市大鸣群主将反鼠舞于中庭及道上家将破于地中间鼠声家将破鼠自食子邑虚鼠将子去不回有火灾鼠将子移穴大雨至鼠群居高墙头有大水鼠断头道上主世乱杀人鼠生子数头天下搀抢鼠子无足主凶年鼠聚物出主大荒鼠害稼穑国罚曲法荧惑夏令火羽虫翮虫皆应火南方丙丁火德行令于夏以应君相二火上应荧惑炅煌二星虫应羽翮仰视荧惑大且光辉其星即喜民乃康和小且赤即怒民乃灾病荧惑观之近女宿即孕妇灾产妇多死荧惑近南斗即君灾荧惑近日月亦赤主大旱荧惑大而芒角生青晕围之主大赤风化为热病荧惑失度远游行主民灾流血荧惑芒角左右小小赤星侍之主民间火KT 舍屋伤人之众荧惑黄且大为天下瘟疫荧惑变白兵来犯帝阙荧惑变青风多燥旱荧惑忽昏旱后大水丙丁天火燔宗庙（人君不谨敬淫 又失冬令）天火烧宫殿社稷有大殃人君内无正法（人君内无正法外无信行于臣下为火灾也）天火烧宫观寺舍君失正德（君听淫妇之言并少后妃矣）天火烧郡郭门外叛欲发天火烧马厩兵起天火烧人舍之众国亏刑法天火烧野中五谷郡主失政天火烧山谷宰相不直天火烧万物君心不慈天火烧牛国兵有怨天火烧川原武臣在下位天火烧军中帐幕兵将败天火烧树木木呼鸣奸人将起天火烧牢狱囚有曲贵人天火烧街道主民走失地天火烧正殿是人君不听谏天发焰于夜明不见火踪君不明火自生自灭天下欲相吞灭火烧城郭大水漂流地忽生火光如照耀忧国亡军中地火出兵败将死宫室无故火 臭帝阙流血水中火出贼起兵凶凤凰来一见之天下百年太平比翼鸟至德及幽隐白鸠来君不以新失旧白燕来巢君有孝德星坠为鸟有大兵至文鸟居野不出三年有丧且旱鹳与鹊同巢贤人据伐主衰失之象鹄巢树其岁民多死鸟有三头民多病死鸟有四足天下不稔鸟有二头四足天下战争有鸟如鸦深红足黑见之有火灾有鸟大如鹊身黑肉翅头如燕尾长毛名曰水魈见之有水灾鸿雁翔来宫室上两日或三日郡邑反叛鸟鸣人君门上作人声其君亡五色飞鸟翱翔于帝室作异声主君不安群鸟象人形而飞主君亡民失业众鸟下饮人家井中水者家虚鸟飞作六畜形者世乱众鸟飞作蛟龙形者主帝离阙走众鸟飞作蜂蝇形者有火灾鸽下子如鹰者主大风地分为三鸠一首三身者地动损众鸟持于水上女持政王道绝众鸟盘旋如争者其地流血蝗虫食草国政由女人蝗虫所出而飞从他来忽自死不出三年大兵蜂生国舍内凶蝼蛄众飞集朝廷有名将出蝗虫赤头黑身或黑头赤身皆政残克贼与在野怪虫生民伤杀（汉建武二年河北有怪虫出大如鸿头有发如皂线绾着草即飞不得化为青泥如此天下民苦）伯劳鸟为怪人君灾（毛众色大如鸟头如猫嘴扁长也）伯劳聚居中岁有水伯劳鸣主凶丧伯劳斗于屋上及呼鸣不止六十日祸起群鸟频夜鸣都邑有惊众鸟住在人家舍屋上有火灾乌与家鸡交国有奸淫大乌伤五谷苗穗郡主不持政雀巢井中贼人伐君雀巢木上有大水雀与燕争邻国乱雀鹞并飞臣反于君群雀打鸟忧水旱雀不见岁中不稔雉巢木上大火至雉入人家有忧雉相戏于君殿上君灾雉群鸣国分地雉来与家鸡斗去而再来有战争夜半雌鸡鸣起天下奸雄鸡入井中有牢狱鸡与乌斗君主杀鸡卒然众死主虚耗鸡昏黄鸣主任女子为政鸡逐野鸟高飞去土居人流散鸡至日出不鸣主不圣鸡不下卵生杂异虫小人得位鸡至午不下巢国令不时雌鸡化为雄后必有女主乱政（唐显庆二年有雌鸡化为雄鸡后武后为君矣）雌鸡生冠主不臣（晋元帝兴元中衡阳雌鸡生冠八十日桓玄建国后八十日败）鸡下卵化为蜂五谷不成鸡下卵化为鼠主搀抢鸡与野鸟入人家有大灾鸭不入水主大旱鸭起高飞小人居上位鹅下卵如走兽臣不忠鹅有双头起二主鹅鸭生兽尾天下民灾有大鸟生百头如众鸣天下兵乱主生众有大鸟食野兽奸雄捕有大蚊如蜂来伤民众灾祸有异虫如蝉众有声韵小人得路有大鸟栖于帝殿久立不起无声吉有声凶有大鸟栖树众鸟侍之国吉民昌中央镇星地土 虫皆应土中央镇星土之曜仰观之顺度皆吉流逆失度皆主凶也镇星合于土运上应太阴司天皆视土曜以合灾祥也镇星大且光主民安小且暗主君民灾大且芒角炅煌赤气绕之主天下瘟疫（并天郁黄同见举黄风后为大疫也）镇星小并退逆有白气侵之主大旱民灾镇星大而黄次有五等小黄星侍之主大丰民安也镇星流而不行所临分野灾镇星逆而退度大并芒角主兵动民灾镇星于五星中最行迟二年半行得一宫以为常度也若非次行疾者军民皆灾万化不安镇星忽青色主大风后五谷不登镇星忽伏者先燥而后泽也（即旱涝不匀先泽而后有大雨也）镇星忽黑者主久雨霖霪镇星不近太阳忽伏者主君亡镇星小有晕围之主民死多灾镇星动而左右移易主人并兵乱镇星下有赤气长一丈余主谋臣持政镇星初出至大上有白气长五丈余主杀人流血千里镇星大而顺度有紫气逐之主帝子为君镇星犯南斗主君灾镇星入天河且暗如留不行人相食也镇星犯北斗十二年易主镇星下有群星侍之天下归明星坠为土大饥流血星坠为沙石兵动亡国地大震世主失位不出千日地动千里土功兴其年凶凡地动皆凶地动城郭屋室损人物是谓失四海有兵地裂一丈损五谷地裂地上门下臣从中起地裂市中国有忧地生血主流血地变赤如丹立搀抢地生鸟卵为民病地裂一里将亡国山崩破为谷有水天下流亡地忽增起生道中天下大通地自陷其国亡（晋安帝元兴八年春三月山阴地陷四尺有声如雷其后兵起应兆）地增起城邑下理毁败地增市中国有利地增社稷中王者益土地生石春夏昌利地陷入君室臣下起谋地自陷下或成泉及生杂物民灾起大水冢墓中自作声主祸乱冢墓自移天灾国破冢墓自陷民流亡冢墓树自死民多疫军中野营中地动有交战军在野营中地生蝇虫军破将死军口地成坑将军死军营中地裂宜移营吉宗庙中地陷及地裂国将亡地裂龙出君离邦地裂生火兵将亡地冬不冻国易政地忽生土钱民流散人家屋室下地生穴家将破帝阙中地生穴国破地朝生毛有水灾地夕生毛有反叛地生肉块军民灾地穴中起飞虫及万千民多疫死地穴中有黑气起国有阴谋地穴中有白气生散为雾翳主反乱冬月雾中有微雨一两点名天泣尸主民失主地破生蛇主反叛地破生人主灾地破生鱼主水灾地破生金类主大兵地破见鼠藏且荒乱地生人面有屈刑人地生人眼主祸乱地生土马主兵乱地生土人诸侯不臣地生土兽狄人兵乱地生土牛弃之吉地中有人声人灾死地中有犬声国有忧地中飞鸟声民灾地中钟声大臣灾地中有雷声民疫疠人头上生头天下有兵人死而复生如此多者民饥有兵乱（吴孙皓时焦死经七月穿土而复生俄国亡矣）人生而言国有谗贼人生而不见形者王事急民流亡人生龙蛇国有伐童女产者男吉女凶人生鼠者其地被夺人生野兽一年夷狄动人生牛马兵动人生犬豕君失道人生鱼头者有大水人生有四目国衰人生目在腹五谷贵人生闭口者天下饥荒人生无头及手足君失朝政人生无耳鼻者君昏不明谏人生多足流民四出人生手如足国生奸臣人生一头两身者君忧失权柄人生无足者有兵丧乱世又主国基虚人生有翼而飞去主大旱人生夜义者起奸雄人生牛角者主兽争人生飞鸟者二年流亡人生无二臂国失辅佐人生一臂国失忠贤人生一足国失贤谋人生十子诸侯竞位人生三子主太平人生三女国淫失政人生肉块天下饥荒人生无阴国无朝典人生赤发如朱主旱又主绝门人生反胁必奸雄人生无发主凶年人生眉长过足国有寿人生满面有毛国有多事人背生面国年背臣人生四足天下鼎沸人生有毛如猴天下搀抢人生头如驴直臣不佐人生有尾民灾害人生二口五谷不收人生鼻有二柱三窍国生嘉庆人生目有二瞳子乃上瑞之兆人生目中七瞳子天下多事人生四乳天下吞并人生三目天下进昌人生犬头君心不正人生羊头淫荒失政人生猪头奸淫女人权正人生猴头外臣不忠人生无九窍天下不通君不明人生面觑背国不祥人生三头国有争人生驴唇国生逆臣人生鸟卵国不进贤雾从地起亦应土德雾中有赤气将有大疫雾变作黄云有大疫疠雾大起先紫后黑变昼如夜者内有阴谋雾化青云后成紫气者圣帝在野中大雾经七日不散君昏不明雾起变两久不晴者君听淫妇之言黄云翳日后生黑雾主大雨青气犯日散为黄气主风雨夕占赤气后化黑云云中有黄杂之后乃久雨白气抱日黑云盖之后云中化雹太白星金石山谷甲虫皆应金西方庚辛金德上应太白上合阳明司天中合金运太过下应阳明在泉太白高且小主太平太白大且光芒主兵起太白失度近南即南有兵近北即北起兵太白行宿其形主敛下六进退合度天下昌太白当伏不伏主不臣太白不伏却伏主兵不利太白昼见主大决战太白与月相掩蚀易时主将受戮太白入月中星色分明臣有谋上太白东出月未圆星在月南即利星在月北即破军太白在西方月初生星在月北阴国兵强星在月南中国兵胜太白与月相逼中间通三指兵强通两指城忧一指拔城将走太白在镇星北者失地亡国太白在东方日出犹见主兵戈太白始出时大后小者主兵弱太白始出时小后大者主兵强太白荧惑相合一东一西王侯受苦太白沉河汉中小且昏主杀人百万流血千里星坠为金铁天下有兵鼎沸于野地中出见不出三年夺国（魏青龙年中成修宫室西取京安金火承露盘折树声千里金犬泣于是因流霸城此乃金失其性也）钟自鸣三年内兵乱（晋安帝永与十年霍山崩出钟六口后律位于宋公刘裕也）石鼓自鸣国不安（三吴时石鼓鸣明年孙恩作乱）金鼓自鸣将有兵兴刀自鸣凶刀刀生血战胜国君之刀佩自拔乃血光有声并主兵伤戈戟锋刃有声皆起兵照镜不见其头主遇害国库金忽跃其分野易主市中金玉宝贝忽贱贵人失利军中釜鸣将立功石人泣世将乱野中及山中石人自出有庶人为君（吴孙权五风二年五月阳羡县离黑山有石人长一丈余直立案京房易传庶人为天子之祥应也）石生如禽兽形诸侯兴石如飞鸟形外戚女与近臣谋石生如小儿形君绝孕嗣石生道上国亡主石生石方三军谋逆石生发如丝不出五年兵谋事石生重累不出五年相谋且成石生水中上见者近臣与女子连谋山生紫气如芝草圣明君见山出器车圣君应（舜君理位山出车白精奉承即老人星见水通海不扬波灌不失时则日月扬光圣德无所不通者也）山生宝气以合太平（宝气见贤人出野君子在朝）山无故昼夜如人哭声有兵丧（欲亡之岁石泣鬼哭天雨血）

　　山无故自崩国分君德销（春崩国伐夏崩有大水秋崩有大兵冬崩大饥）山分裂君臣等争山吼作雷声半年贼来山崩分其地有战山中出异物非人所见者有形质音声者其邑大水及饥荒山非时动摇主天下战争山忽生光臣下不祥山忽赤如血者诸侯不助父子绝山化为人形其国虚山洞中水漱瑶音圣主临朝（瑶音即玉响者）山见青黑气即山水害人物山有白气如练玉乃呈祥山有五色霞彩见合王升平民安乐龟生绿毛（见之太平）龟白眼如珠明君出见龟如玉合圣主将出蟹众出主大风海螺鸣主大风蚌吐光主阴雨枯螺自鸣主祸乱龟与蛇交见之众者主国败政螺蛤相斗贼军生乱飞鸟食蛤主饥荒龟作人言主臣反叛龟鳖食鱼主饥荒龟三足主太平龟三尾主丰登龟九尾国有昌龟四目天下乱螺蛤甚众主民灾患螺蛤水上乱游走主兵乱鳖白色外臣反叛鳖三足诸侯得王蟹四甲者战争龟鳖游于市主兵乱龟生角主搀抢鳖生角小人得位霜根据时令国有威严日中霜未消见日而反为霜此臣行刑不避君也霜下日未出而消此人君不行刑罚霜见日而不消此人君执坚不可犯或不见星而有霜此臣行君诛罚霜不杀物臣改君威霜下有声兵来伐人春三月霜杀草木有兵岁饥季秋不霜国政失事江海百川及井鳞虫辰星水雹雪应水北方辰星水德上应太阳寒水司天中合水运下应太阳在泉辰星非常可见见之光彩顺度以合民安太平辰星见大且光芒主大寒雪辰星见之小且昏主民灾辰星见之光而不芒明且莹主衣冠文物圣德也辰星下有黑气绕之主大水辰星小且黄色主冬温不寒辰星失度动摇游走皆主凶年壬癸水德也河出图洛出书醴泉生甘露降皆主明君之瑞也（黄帝生寿丘生时醴泉出应瑞符明君之德也）海不扬波明君之德黄河澄清以应太平（遇明时即清非三千年一度清也）水不润下即刑不正百川潮宗君持政事水变如血其地杀人（陈太建二年江水变为血至金陵其后兵起后主国亡之兆）水中洲屿长其分野益土星坠为水主兵丧水旱荒饥之灾天不雨而生泉其国大水天不雨而涌泉民乱（吴孙休未安五年八月壬午江水溢长后二年起大兵）水忽逆流妇人惑乱政流水不行天下饥荒停水忽流天下兵起流水忽易道国易政令都邑水忽自绝及易其处所邑人流亡池水忽自盈溢国君亡清水忽浊天将乱水自流于朝市兵乱政水结冰于季春国失政夏水为冰岁不登秋水为冰岁主乱世冬水不冰即民病水忽自鸣民苦水作金声民众别国土水忽出于石缝臣下谋位井水溢出人逃难走井水忽浊天下搀抢井中有声忧兵起井中出黑云有大水夏井有气出即阴阳失正天下民病井中起雷即旱涝不匀江河中见龙卵主大水人家中庭忽出水将大富陂泽忽自竭邑虚不利河涸无水是谓阴反五年人流亡海潮不及君道亏河水涌起水如山峰是谓威厌五年臣背叛海潮久不退国有乱政海涌水高如山世乱不宁江河忽变六年国易主湖如海潮主臣反高陵变野泽主削其地流水浮金主太平流水浮文本主太平流水浮锦绣主民灾水流浮异木明君将出见流水浮异兽主世乱兵雹及雪皆合水化也夏有雹即藏冰不时也（冬时斗建北陆日躔虚宿国家当藏冰藏冰要祀宗庙如不根据时即夏雹至也）雹过人君要闻其过雹下杀鸟君听谗言雹下剥树皮折木枝即君行酷雪民有自害者也雹下杀五谷雹上如有眼即天罚之戒民过也雹下如珠君欲害民雹下如鹅卵人君侮慢也雹下如鸟嘴天戒臣谗言也凡太阳司天即寒侵夏令夏令奉天不行炎灼即雹不至如君相二火不奉天即行炎令即冰雹至故名天休火化也凡冬行大寒不下雪君无政事也冬有雨无雪是阴阳易令也雪下空中大至地小是刑有失政也雪下积雪如人形者民灾雪下积雪如飞鸟形国有谗臣也雪下积雪如野狼虎阴地兵胜雪下漫物不漫山国不奄大贤也雪下未至地却上而复下君欲冤无罪雪下而温此君免有罪鳞虫水之形化之用也龙来见主太平鱼生二头主战争黄龙见君瑞（舜摄位有黄龙负玉环而见显大圣明君）龙斗国有争（鲁昭公时有龙斗子产曰修德可无患也）龙下饮军营中水国虚龙见于川君有灾龙入人居室若出去池中皆臣下谋上蛇集道上及都邑斗于市国不祥蛇冬见于正寝凶勿杀之蛇交于市国亡冬见蛇于市大臣谋蛇入井中民疾患蛇生两头主战争蛇生一角诸侯王蛇生二足民灾患蛇生二尾贼寇多蛇生四足主搀抢民众呼蛇作龙国不安蛇生鼠头国之虚蛇生鸟嘴见之凶蛇生人头民灾死蛇生鸟翼起奸雄鱼生头似兽国不安鱼生人头多疾病鱼生鸟嘴见之灾比目见众恩行于天下也鲤鱼生角诸侯听政天雨下鱼有兵丧鱼行人道兵乱世海罚大鱼出于陆地主大臣薨鲸鱼出海世主亡鱼生鸟翼世将乱鱼生四目主灾凶鱼众见主不稔鱼贱于市将饥荒鱼生鸟尾国将变鲵鱼见众小儿灾鱼如女面奸淫乱江湖绝鱼暴兵起（吴楚反吴王刘淖关HT 女海鱼为监其年鱼绝于江湖其时乱）鱼飞去水不还国暴兵鱼生三口国不祥鱼无目国政亏鱼生人手起搀抢鱼跃出水民众灾鱼生人足小人为臣鱼无尾世乱人流散鱼相群斗主兵乱以上五等变异之化非变异自古有之即随天地运气报应生也即凶应凶兆吉应吉祥也

　　卷之十六

　　生禀化源纪篇

　　且夫有物混成自元始虚无一气凝然太初妙道之始从无入有天地未形之时太初结而成太极太极判而生天地即以清气上升为天浊气降下为地地之阴精为月天之阳精为日日月交合而生五星于天地始开辟中有子号五行即与五星一类六气一宗也即地生渊源为水月之坎位为北即先生水水数故一次天之阳气为火日之离位居南故次生火火数二次水脉资生乃成草木坎位北方生于震震生东方木故木数三其次元之化生山岳山岳之中产金玉故坤元之位生于兑兑生西方金故金数四次四方被象生中土故土数五而居中央于是五行中以土为尊者即坤土是也此非是火之子也此是太初始分浊气下降为地也即坤元也坤元始于太初妙道故坤土尊也次有火生之子者即中央土也非坤元也即坤与中央须分两位也即在地成形为五行在天为气名六气即天之号令乃为风即厥阴木是也故为初气东风生和乃为暄即少阴君火是也故为二气暄中有热乃为暑即少阳相火是也故为三气暑中蒸溽乃为湿太阴土是也故为四气雨湿之中化为 阳明金是也故为五气清中生寒乃为凛太阳水是也故为六气寒中生风终复初也从此至今如环无端终而复始也即天生岁星地生木地生木时天生风丁壬相合生毛虫天生荧惑地生火地生火时天生热戊癸相合生羽虫即君相二火同天生镇星地生土（坤土先生巳文即此时火生土也）地生土时天生湿湿化为雨露也甲己相合生 虫天生太白地生金地生金时天生 （又金化燥者何也故辛嫁丙为夫庚壬时辛归辛归时戴火金归故金化燥也即夫之令也此 化者是金本性也）乙庚相合生甲虫天生辰星地生水地生水时天生寒丙辛相合生鳞虫也天生生气地生春地生酸时天生角木运流行乃生青青龙之象配于东方天生长气地生夏地生苦时天生征火运流行乃生赤朱雀之象配于南方天生化气地生长夏（即夏季是也土壬四季即季夏应坤真土位也名长夏者即长养之时者也）地生甘时天生宫土运流行乃生黄贵神之象配中坤（贵神总诸土神也）天生收气地生秋地生辛时天生商金运流行乃生白白虎之象配于西方天生藏气地生冬地生咸时天生羽水运流行乃生黑玄武之象配于北方地生坎卦天生一宫地生坤卦天生二宫地生震卦天生三宫地生巽卦天生四宫地生中土天生五宫地生乾卦天生六宫地生兑卦天生七宫地生艮卦天生八宫地生离卦天生九宫九宫配地八卦画地天九为奇数乃阳也地八为偶数乃阴也即天奇阳生造地偶阴生化即名造化也故阳造而阴化也即名造生化源也故造化二字即阴阳相生也究其宗则阴阳并生于太初也后来阴阳相生也即阳生阴中阴生阳中也即阳极生阴阴极生阳也且夫草木果谷花卉万物即性生之宗祖皆是大道自然一气而成也然后分造化也即以苗为造子为化也若以苗从子生子自苗成如此究之即不可穷源也即始于天地自然一气为初也当此时根苗齐生也后来苗生子子生苗故名造化也故以苗为造生子为化源也万化源也如此五虫之化亦然也五虫者即总世界之中万般动活之类不离五虫也即总而分五以应五行也且夫人者应土为 虫如为 虫之长也始自太初太极天地初开辟一气大道自然而成也当此之时男女并生后来因交合而生人也即以身为造生也阴气为化源也（阴气者即男茎物女牝所也为化源也）即身生阴器阴器生人因交合而成也如万物苗生子子生苗也又如鸟下卵卵自鸟下鸟自卵生如此即不可穷其源也究其始自天地初分自然之化下亦然雌雄并生后分造化因交合而成也卵中生鸟各有雌雄也故以形为造生卵是化源今说此即五虫皆如是即万种生化皆以天地始也

　　卷之十七

　　六元还周纪篇

　　帝曰太阳之政奈何岐伯曰辰戌之纪也太阳（木运太阳故以为初）太角（中木运太过角木音故太角也）太阴（下见太阴在泉）壬辰壬戌（戌正化辰对化）

</div>
    <div class="pagination">
<a href="素问六气玄珠密语_page2.html">上一页</a><a href="素问六气玄珠密语.html">1</a><a href="素问六气玄珠密语_page2.html">2</a><span class="current-page">3</span><a href="素问六气玄珠密语_page4.html">4</a><a href="素问六气玄珠密语_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
