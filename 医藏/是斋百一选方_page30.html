<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 30 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 30 页/共 78 页</h1>
    <div class="content">　　[卷之五　第六门] 治劳嗽 

　　张子驷方，蒋签判传，屡见人服有效。

　　人参破故纸（微炒，不可焦，各一两）木香（一钱）罂粟壳（半斤，去蒂并拣取不蛀，净上为细末，炼蜜为饼子，半两重，每服一饼，水一盏半，生姜三片，枣子三个，慢火煎至一盏，去滓温服。

　　[卷之五　第六门] 皱肺丸 

　　治久嗽，姚连判岳传。

　　款冬花人参五味子桂（去皮）紫菀白石英（微带青色者）钟乳粉上等分为末，用羯羊肺一具，去皮尖杏仁半斤，同用水煮，肺烂为度，去筋膜，与杏仁同研极烂，和众药，候丸得成丸，如梧桐子大，阴干，每服五、七十丸，至百丸不妨，糯米饮下，食后临卧服。

　　[卷之五　第六门] 百问温肺汤 

　　无求子百问温肺汤，治肺寒咳嗽，声重多涕，壬子年春时行此疾。姚知县克温名廷衮云：浙东黄盐苦嗽，因（“因”，《类聚》作“药局予”三字）得此方，二服即愈，因以见传，家间患此者，服之皆验，不过三、二服。

　　麻黄（一两，不去节，二两亦可）杏仁（一两，去皮尖，炒香）五味子甘草（炙）桂心（上为粗末，每服四钱，重水一盏半，姜五片，煎至七分，去滓热服。

　　[卷之五　第六门] 治暴嗽 

　　一服便安。

　　阿胶（二片，炙）生姜（十片）大乌梅（二枚，捶）甘草（半寸）紫苏（一两）杏仁（七枚上用水一大碗，煎六分，去滓，任意服之，不拘时候，临睡服尤佳！ 

　　[卷之五　第六门] 治虚冷咳嗽痰盛等疾 

　　钟乳粉半夏（泡）天南星（炮，各一两）滑石（三钱，别研）上将半夏、南星碾为细末，和钟乳、滑石、令匀，每服三钱重，生姜十片，水二大盏，煎至八分，食前温服。如禀受虚弱人，以此药下黑锡丹五十丸，或四神丹十数粒，无不效者，更自斟量服。绍兴刘驻泊名汝翼，阁中年近六十，素虚弱，服此取效！ 

　　[卷之五　第六门] 干咯散 

　　治嗽干咯散，李松传于一被囚道人，屡以取效。

　　鹅管石（尝看不涩而凉者，是此即白矾，为不可用）钟乳石井泉石款冬花佛耳草甘草（炙）白矾（以上各一两）官桂人参（各半两）上为细末，每服半钱，芦管食后吸之，冷茶清送下。

　　[卷之五　第六门] 三拗汤 

　　治冬月感冒寒气，暴嗽痰喘三拗汤，郭医。

　　麻黄（不去节用）杏仁（不去皮失）甘草（不炙）上三味等分，咀，每服五钱，水二盏，煎至八分，热服，以被盖覆而睡。更加五味子等分最妙。

　　[卷之五　第六门] 治多年嗽 

　　葛邦美传。

　　杏仁（去皮尖）半夏（汤泡）天南星（生用）甘草（生用）上等分为粗末，每服四钱，水一盏半，枣子二枚擘开，生姜七片，煎至七分，食后服。

　　[卷之五　第六门] 治一切嗽 

　　神效汤，郎中传。

　　用不蛀皂角一挺大者，去皮棱为两片，去子，每一子内入巴豆肉一粒，线系定，童子小便浸一宿，火上炙令焦黄色，去巴豆不用，或入一、二粒亦不妨，却用真杏仁一合，半夏一合，二味入麻油内煎，赤裂为度，同皂角为细末，每服一字，用干柿半斤蘸药吃，或用白饧亦可，临睡时服，服了不得吃汤水，妙不可言！ 

　　[卷之五　第六门] 人参饮子 

　　治痰嗽，亦治寒热壅嗽，张寺簿传。

　　人参（去芦）桔梗半夏（汤洗七次）五味子赤茯苓白术（各一两）枳壳甘草（炙，各半两）上咀，每服三钱重，水一盏半，姜五片，煎至七分，去滓，空心服。治寒壅者，加杏仁不去皮尖，紫苏各半两。

　　[卷之五　第六门] 人参紫菀汤 

　　治肺气不调，咳嗽喘急，胸膈烦闷，痰涎不利，坐卧不安，昼夜不止，久不愈者，以致形容瘦减，力气羸劣者，并宜服之。苏司法次三传之于滕举二方。

　　人参五味子甘草桂枝（各一分）京紫菀款冬花杏仁（各半两）缩砂仁罂粟壳（去顶穣，和姜汁制炒，各一两）上并为饮子，每服四钱，水一盏半，姜五片，乌梅二枚，煎至七分，去滓温服。

　　[卷之五　第六门] 温肺汤 

　　治冒寒咳嗽，清涕自流。

　　麻黄（不去节）杏仁（不去尖）甘草（生用）桂枝（微去皮）干姜（炮，各半两）五味子上为咀饮子，每服三钱，水一盏半，生姜五片，葱白五寸，煎至七分，去滓热服。

　　[卷之五　第六门] 星砂丸 

　　消痰积，温中顺气，治一切风痰，利胸膈，壮脾胃，及内伤生冷，腹胁胀痛，酒后呕吐，服之神效。镇江邢医方，朱子传。

　　南星（四两，汤浸，洗七次）良姜缩砂仁（各一两）上为细末，以生姜自然汁煮面糊为丸，如梧桐子大，每服十五、二十丸，生姜汤下，不计时候，夏月吃生冷尤宜服，虽多至七、八十丸无害，加香附子二两尤妙！ 

　　[卷之五　第六门] 神效化痰飞矾丹 

　　张承祖运干传。

　　飞过枯矾（二两，北矾、绛矾尤佳，如无则用通明南矾）半夏（生姜制一宿）天南星（切作片子，用皂角挪火浸一宿，来日就铫子熬，以水尽为度，各一两）白僵蚕（一两，半两生用，半两米醋浸一宿）上同为细末，姜汁糊为丸，如梧桐子大小丸亦得，每服十五丸至二十丸，生姜汤下。兼治喉闭，用薄荷两叶，新汲水浸少时，嚼薄荷吞药，以水送下，如咽不得，即以十五粒捣细，用皂角水调灌下即开。又治小儿急慢惊风，牙关急紧不可开者，亦因皂角水调涂牙龈上，入 

　　[卷之五　第六门] 二姜丸 

　　暖脾胃，散寒气，姚医方。

　　干姜陈皮（去白，各二两）良姜青皮（去白，各一两）上为细末，汤浸蒸饼为丸，梧桐子大，每服五、七十丸，生姜汤下。

　　[卷之五　第六门] 神仙化痰丸 

　　亦治风秘甚妙！天南星半夏（各四两，同南星二味，生姜、皂角各四两，用水五升同煮，水尽，去姜、皂上为细末，白水面糊为丸，如梧桐子大，每服三十丸，生姜汤下，食后服。

　　[卷之五　第六门] 加减青州白丸子 

　　治丈夫、妇人卒中风邪，半身不遂，口眼斜，痰涎闭塞，喘嗽咯血，惊风，妇人血风，大人洗头风，并宜服之。白附子天南星半夏川姜（各二两）天麻白僵蚕干蝎（各一两）川乌头（去皮尖，半两）上八味并生用，为细末，白面糊丸，如梧桐子大，每服三、五十丸，生姜汤下，不拘时候。如瘫风，温酒下；小儿惊风，薄荷汤下五、七丸。此药宜常服，安神定志，去风痰膈壅之疾，有孕妇人不可服。

　　[卷之五　第六门] 下痰丸 

　　李镛解元。

</div>
    <div class="pagination">
<a href="是斋百一选方_page29.html">上一页</a><span>...</span><a href="是斋百一选方_page25.html">25</a><a href="是斋百一选方_page26.html">26</a><a href="是斋百一选方_page27.html">27</a><a href="是斋百一选方_page28.html">28</a><a href="是斋百一选方_page29.html">29</a><span class="current-page">30</span><a href="是斋百一选方_page31.html">31</a><a href="是斋百一选方_page32.html">32</a><a href="是斋百一选方_page33.html">33</a><a href="是斋百一选方_page34.html">34</a><a href="是斋百一选方_page35.html">35</a><span>...</span><a href="是斋百一选方_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
