<!DOCTYPE html>
<html>
<head>
    <meta charset="UTF-8">
    <title>医心方 - 第 91 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 91 页/共 249 页</h1>
    <div class="content">　　《录验方》治消渴日饮六七斗，小麦汤方：小麦（一升） 栝蒌根（切，一升） 麦门冬（一升）

　　上三物，以水三斗，煮取一斗半饮之。

　　《新录方》治消渴方：臭泔恣意饮之，取瘥止。

　　又方：捣生葛汁饮之。

　　《龙门方》疗消渴方：生胡麻油一升，顿服之，立验。

　　又方：烂煮葵汁，置冷露中，每渴即饮之。

　　《僧深方》治消渴唇干口燥枸杞汤方：枸杞根（五升，锉皮） 石膏〔（一名细石）一升〕 小麦（三升，一方小豆）

　　凡三物，切，以水加上没手，合煮，麦熟汤成，去滓，适寒温，饮之。

　　《极要方》疗渴、身体微肿方：茅根三斤，捶（丁回反）破，以水二斗，煮取二升，一日服尽，可日服一剂。

　　《经心方》黍米汤治渴神方：干黍米一升，以水三升，煮取一升，去滓，服一升，日再服，良。

　　《耆婆方》治人渴方：栝蒌（十两） 白粱米（五小升）

　　上，以水一斗二升，煮取三升，去滓，分三服。

　　《范汪方》治消渴汤方：麦门冬（一两） 土瓜根（二两） 竹叶（一把）

　　凡三物， 咀，水七升，煮取令得三升半，分再服，神有验。

　　《陶景本草注》治消渴方：煮 草汁及生汁服之。

　　又方：捣冬瓜，绞服汁。

　　《苏敬本草注》治消渴方：食大麦面良。

　　又，单食桑椹良。

　　又方：粟米臭泔汁饮之，立瘥。

　　《孟诜食经》消渴方：麻子一升，捣，水三升，煮三四沸，去滓，冷服半升，日三，五日即愈。

　　今按：渴家可食物：苏蜜煎（治消渴，补内）；寒水石（一名白水石，《本草》云：主止渴）；石膏（一名细石，《本草》云：主止消渴）；大麦（《本草》云：主消渴，和名不止牟支）；青粱米（《本草》云：主）；猕猴桃（崔禹云：主消渴，和名已久波）；乌芋（《本草》云：主消渴，和名久和乌）；菰根（冬瓜（《本草陶注》云：消渴，和名加毛宇利）；葵菜（崔禹云：主消渴，和名阿不比）；菘菜蘩蒌（《七卷食经》：主消渴，和名波久倍良）； （《本草》云：主消渴，和名奴奈波）；骨蓬（《本草》云：主消渴，和名加波保檷；）石 （崔禹云：治消渴，和名右毛）；紫苔（崔禹云：止渴海月（云：主消寄居（崔禹草》云：止渴家可忌物：《千金方》云：所慎者（物）有三，一则酒炙；二则房室；三则咸食及面。

　　《养生要集》云：小麦合菰米食，复饮酒，令人消渴。

　　《短剧方》云：忌食猪肉。

　　卷第十二

　　治渴利方第二

　　《病源论》云：渴利者，随饮随少便是也。由少时（或无时字）服乳石，石热盛时，房室过度液，故随《葛氏方》治大渴利日饮数斛小便亦尔者方：栝蒌 黄连 防己 铅丹（一名铅华）

　　分等捣末，以苦酒一合，水一合，和作浆，服方寸匕，日三。

　　《范汪方》治渴，日饮一斛，小便亦如之，栝蒌汤方：栝蒌（二两） 黄连（一升） 甘草（二两）

　　凡三物，水五升，煮取二升半，分三服。

　　《集验方》治渴日饮一斛者方：入地三尺取桑根白皮，炙，令黄黑，细切，以水令相淹煮之，以味浓为度，热饮之。勿与盐

　　卷第十二

　　治内消方第三

　　《病源论》云：内消病者，不渴而小便多是也。由少服五石，石热结于肾内也热之所作也。

　　《短剧方》云：夫内消之为病，皆热中所作也。小便多于所饮，令人虚极短气。内消者，食物皆消作小便去而不渴也，治之枸杞汤：枸杞枝叶（一斤） 冬根（三两） 栝蒌根（三两） 石膏〔（一名细石）三两，一方无〕 黄连（凡五物，切，以水一斗，煮取三升，一服五合，日三。

　　又云：治小便多，昼夜数十起方：小豆生藿（一把）

　　凡一物，捣绞平，取汁，频饮三升便愈。亦治小儿利。

　　《令李方》治小便利多秦胶散方：秦胶（一分） 陈芥子（二分）

　　凡二物，冶下筛，酒服方寸匕，日三。

　　卷第十二

　　治诸淋方第四

　　《病源论》云：诸淋者，由肾虚而膀（音旁）胱（音光）热故也。其状小便出少起数，小腹弦急《葛氏方》治卒患淋方：灸足大指前节上十壮，良。

　　又方：灸两足外踝中央，追年壮，有石即下。

　　又方：但服 草汁一升，不过三升。亦治石淋。

　　又方：豉一升，水三升，渍少时，以盐一合纳中，顿服。（今按：《经心方》：豉半升，水《极要》云：疗淋方：上，煮石燕汁饮之良验，以水煮之。

　　《范汪方》治淋滑石散方：葵子（一升） 滑石（一两） 通草（二两）

　　凡三物，冶筛，酒服方寸匕，日三。

　　又云：治淋栝蒌散方：石苇（二分） 通草（一分） 栝蒌（二分） 葵子（四分）

　　凡四物，冶筛，先食以麦粥，服方寸匕，日三，无不愈。

　　又方：常以冬葵根作饮，良。

　　《短剧方》治淋病不得小便，阴上绞痛方：灸足太冲五十壮。（在足大指本节后二寸。）

</div>
    <div class="pagination">
<a href="医心方_page90.html">上一页</a><span>...</span><a href="医心方_page86.html">86</a><a href="医心方_page87.html">87</a><a href="医心方_page88.html">88</a><a href="医心方_page89.html">89</a><a href="医心方_page90.html">90</a><span class="current-page">91</span><a href="医心方_page92.html">92</a><a href="医心方_page93.html">93</a><a href="医心方_page94.html">94</a><a href="医心方_page95.html">95</a><a href="医心方_page96.html">96</a><span>...</span><a href="医心方_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
