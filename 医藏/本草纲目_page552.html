<!DOCTYPE html>
<html>
<head>
    <meta charset="UTF-8">
    <title>本草纲目 - 第 552 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 552 页/共 603 页</h1>
    <div class="content">　　【主治】蛇伤狗咬，涂之（《别录》）。

　　鼻唇

　　【气味】甘、咸，微寒，无毒。多食动风。

　　【主治】上唇：治冻疮痛痒（思邈）。煎汤，调蜀椒目末半钱，夜服治盗汗（宗 ）。鼻：治目中风翳，烧灰水服方寸匕，日二服（时珍。出《千金》）。

　　舌

　　【主治】健脾补不足，令人能食，和五味煮汁食（孟诜）。

　　靥

　　（音掩）俗名咽舌是矣。又名猪气子。王玺曰：在猪喉系下，肉团【主治】项下瘿气，瓦焙研末，每夜酒服一钱（时珍）。

　　【发明】见羊靥下。

　　【附方】新二。

　　瘿气

　　《杏林摘要》：用猪靥七枚，酒熬三钱，入水瓶中露一夜，取出炙食。二服效。《医林集要》：开结散：猪靥（焙）四十九枚，沉香二钱，真珠（砂罐 ）四十九粒，沉香二钱，橘红四钱，为末。临卧冷酒徐徐服二钱。五服见效，重者一料愈。以除日合之。忌酸、咸、油腻、涩气之物。

　　【气味】甘，平。

　　【主治】小儿惊痫，五月五日取，烧灰服（《别录》）。又治蛇咬（《日华》）。中牛肉毒者，烧灰水服一钱。又治痘疮倒陷（时珍）。

　　骨

　　【主治】中马肝、漏脯、果、菜诸毒，烧灰，水服方寸匕，日三服。颊骨：烧灰，治痘陷；煎汁服，解丹药毒（时珍）。

　　【附方】新三。

　　三消渴疾：猪脊汤：用猪脊骨一尺二寸，大枣四十九枚，新莲肉四十九粒，炙甘草二两，西木香一钱半，水五碗，同煎取汁一碗，渴则饮之。（《三因方》）浸淫诸疮：猪牙车骨（年久者）椎破，烧令脂出，乘热涂之。（《普济方》）下痢红白：腊猪骨烧存性，研末，温酒调服三钱。

　　豚卵

　　【释名】豚颠（《本经》）、猪石子。

　　《别录》曰：阴干藏之，勿令败。

　　颂曰：豚卵，当是猪子也。

　　时珍曰：豚卵，即牡猪外肾也。牡猪小者多 去卵，故曰豚卵，《济生方》谓之猪石子者是也。《三因》治消渴方中有石子荠 汤，治产后【气味】甘，温，无毒。

　　【主治】惊痫癫疾，鬼疰蛊毒，除寒热，贲豚五癃，邪气挛缩（《本经》）。除阴茎中痛（孙思邈）。治阴莨菪子散中用之）。

　　【附方】新一。

　　惊痫中风，壮热掣 ，吐舌出沫：用豚卵一双（细切），当归二分，以醇升，分服。（《普济

　　母猪乳

　　时珍曰：取法：须驯猪，待儿饮乳时提后脚，急以手捋而承之。非此法不得也。

　　【气味】甘、咸，寒，无毒。

　　【主治】小儿惊痫，及鬼毒去来，寒热五癃，绵蘸吮之（苏恭）。小儿天吊，大人猪、鸡痫病（《日华》）。

　　【发明】时珍曰：小儿体属纯阳，其惊痫亦生于风热。猪乳气寒，以寒治热，谓之正治。

　　故钱乙云：初生小儿至盈月，以猪乳频滴之，最佳。张焕云：小儿初生无乳，以猪乳代之，出月可免惊痫痘疹之患。杨士瀛云：小儿口噤不开，猪乳饮之甚良。月内胎惊，同朱砂、牛乳少许，抹口中甚妙。此法诸家方书未知用，予传之。东宫吴观察子病此，用之有效。

　　【附方】旧一。

　　断酒：白猪乳一升饮之。（《千金》）

　　蹄

　　（以下并用母猪者。）【气味】甘、咸，小寒，无毒。

　　【主治】煮汁服，下乳汁，解百药毒，洗伤挞诸败疮（《别录》）。滑肌肤，去寒热（苏颂）。煮羹，通乳脉，托痈疽，压丹石。煮清汁，洗痈疽，渍热毒，消毒瓦斯，去恶肉，有效（时珍。《外科精要》洗痈疽有猪蹄汤数方，用猪蹄煮汁去油，煎众药蘸洗也）。

　　【附方】旧五，新二。

　　妇人无乳：《外台》：用母猪蹄一具，水二斗，煮五六升，饮之。或加通草六分。《广济》：用母猪蹄四枚，水二斗，煮葱、豉作粥或羹食之。或身体微热，有少汗出佳。未通再作。

　　痈疽发背：母猪蹄一双，通草六分，绵裹煮羹食之。（《梅师》）乳发初起：方同上。

　　一握，煮汁去滓，入少盐渍之。（《肘后》）老人面药，令面光泽：用母猪蹄一具，煮浆如胶。

　　夜以涂面，晓则洗去。（《千金翼》）砂损阴：猪蹄一具，浮萍三两，水三升，煮汁半升，渍之。冷即出，以粉敷之。（《外台》）悬蹄甲（一名猪退） 思邈曰：酒浸半日，炙焦用。

　　有用后蹄甲者，未详其义也。

　　【气味】咸，平，无毒。

　　【主治】五痔，伏热在腹中，肠痈内蚀（《本经》）。同赤木烧烟熏，辟一切恶疮（仲景）。

　　【附方】旧二，新五。

　　肺气 喘：猪爪甲二枚烧灰研，入麝香当门子一枚同研，定喘化痰：用猪蹄甲四十九个，洗净控干，每甲纳半夏、白矾各一字，罐盛固济， 赤为末久咳喘急：猪蹄甲四十九枚，以瓶子盛之。上以天南星（一枚大者）锉匀盖之，盐泥固济，烟出为度。取出，入款冬花末白皮汤下。名黑金散。（《总录》）小儿寒热及热气中人：用猪后蹄甲烧灰末，乳汁调服一撮，日二服。（《伤寒类要》）痘疮入目：猪蹄爪甲烧灰，浸汤滤净，洗之甚妙。（《普济方》）痘生翳：半年以上者，一月取效，一年者不治。用猪悬蹄甲二两（瓦瓶固济， ），蝉蜕一两，羚羊角一分，为末。每服一字，三岁以上三钱，温水调服，一日三服。（《钱氏小儿方》）小儿白秃：猪蹄甲七个，每个入白矾一块，枣儿一个，烧存性，研末。入轻粉，麻油调搽，不过五上愈。

　　尾

　　【主治】腊月者，烧灰水服，治喉痹。和猪脂，涂赤秃发落（

　　毛

</div>
    <div class="pagination">
<a href="本草纲目_page551.html">上一页</a><span>...</span><a href="本草纲目_page547.html">547</a><a href="本草纲目_page548.html">548</a><a href="本草纲目_page549.html">549</a><a href="本草纲目_page550.html">550</a><a href="本草纲目_page551.html">551</a><span class="current-page">552</span><a href="本草纲目_page553.html">553</a><a href="本草纲目_page554.html">554</a><a href="本草纲目_page555.html">555</a><a href="本草纲目_page556.html">556</a><a href="本草纲目_page557.html">557</a><span>...</span><a href="本草纲目_page553.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
