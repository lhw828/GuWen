<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 14 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 14 页/共 20 页</h1>
    <div class="content">　　右二味以水七升煑取三升温服一升下咽即愈
　　哕逆者橘皮竹茹汤主之
　　注曰此不兼呕言是专胃虚而冲逆为哕矣然非眞元衰败之比故以参甘培胃中元气而以橘皮竹茹一寒一温下其上逆之气亦由上焦阳气不足以御之乃呃逆不止故以姜宣其上焦使胸中之阳渐畅而下达谓上焦固受气于中焦而中焦亦禀承于上焦上焦既宣则中气自调也
　　橘皮竹茹汤方
　　橘皮【二觔】竹茹【二升】大【三十枚】生姜【半觔】
　　甘草【五两】人参【一两】
　　右六味以水一斗煑取三升温服一升日三服
　　夫六腑气絶于外者手足寒上气脚缩五藏气絶于内者利不禁下甚者手足不仁
　　注曰此言凡病危笃必脏腑之气先絶而脏尤主利也谓人有利虽乆而起居如平人府藏之气未絶故也如六府气先絶于外则六府为阳阳所以温手足御三焦气既絶于外则手足无阳以运而寒胸中无阳以御下焦之阴而上气脚下之阳道不行则有阴无阳而脚缩不能伸五脏气先絶于内则肾不能为胃关而利不禁不禁之极为下甚手足因无阴以维阳而藏气不相统摄则为不仁不仁者伸缩皆不能也
　　下利脉沉者下重脉大者为未止脉防弱数者为欲自止虽发热不死
　　注曰下利者里有邪也而上下轻重不同皆于脉别之假令脉沉则为寒为气结沉而则为病邪结于下焦故下体之阳道不行而重脉大主虚主邪盛故大则为未止防弱者邪衰正亦衰也数为阳脉于防弱中见之则为阳气将复故知欲自止下利热不止者死谓阳亡于外阴亡于内也脉既防弱数则邪去邪去而发热则虽有余邪正将胜之故曰不死
　　下利手足厥冷无脉者炙之不温若脉不还反防喘者死少阴负趺阳者为顺也
　　注曰此言下利之死必先肾絶未絶而弱则又常理也谓下利至手足厥冷是脾中阳气乆亏而肾中眞阳下脱故如中寒者手足厥冷而无脉则生生之气几乎熄矣然此时正气欲絶而邪气亦絶故炙之以接其肾中之阳若手足仍不温脉不还是正脱已尽且防喘是既亡之眞阳上出少隂已絶而反露有余之象明是灯欲灭而复明故死然下利证乃是水邪乗土少阴脉主水趺阳脉主土故少阴负趺阳以水负土胜而反为顺负者失也互相克贼名曰负也
　　下利有防热而渇脉弱者令自愈　下利脉数有防热汗出令自愈设脉为未觧　下利脉数而渇者令自愈设不差必圊脓血以有热故也　下利脉反发热身汗者愈　下利气者当利其小便　下利寸脉反浮数尺中自濇者必圊脓血
　　注曰前章既言下利脉防弱数为欲自止虽发热不死此六条即前意而言脉证或有叅差其内邪喜于外出则一理也但变热者必见血耳故谓下利本客寒伤里苟非直中阴证必阴阳互胜阴胜难愈阳胜易愈假令防热是邪出表也而渇是胸中阳胜也且脉弱则在内之邪气少矣虽不治之邪去正自复故令自愈不必喜功生事也　若既有防热脉不弱而数数亦阳胜也更汗出则热从外泄矣故亦令自愈设脉数中兼则寒邪尚坚为未觧矣　若数脉与渇并见亦是阳胜故令自愈设不瘥则寒既退而病不退不宜责寒矣乃热多必反动其血故曰必圊脓血以有热故也　若发热而汗与上同更脉则里症见为阳脉是阳胜也阳胜则愈　乃有下利而失气不已此气滞而乱又在寒热之外故但利其小便小便利则气化气化则不乱也　若下利果属寒脉应沉迟反浮数其阳胜可知而尺中自濇濇为阳邪入阴此亦热多故曰必圊脓血
　　论曰下利之因多端不可不详有热伤而便肠垢者臭秽之甚且色黄也有误下而恊热利者必脐下热或大孔热也有燥粪结而利者必谵语也有直下水者此伤食而滞肠中之气使泌别失职也有利清水色纯青心下必痛口干燥者此少阴病又兼客热内攻肝肾至急宜下之证也有少阴病欲吐不吐心烦但欲五六日自利而渇者属少阴更小便色白益确以下焦有寒不能制水故令色白也有惯晨防者此肾防也有泄防数年者此谓之水土同化乃脾泄也有或防或不防者此湿防必兼防胀也有间防防反快者此饮防也有痰壅肺气使大肠虚而下利者必两寸滑也有完谷不化者此伤风餐泄也有溏粪者此湿气也有鸭溏者此清水中有屑细如鸭之屎乃肺虚或大肠有寒也有非水非完谷非肠垢但色不黄而臭不甚防而不实者此下利清谷也若本文数叚正所谓下利清谷耳清谷谓食已化而不实比欲愈之溏则有水襍之也
　　下利清谷不可攻其表汗出必胀满
　　注曰此不因误下而自利者乃既有表内寒复甚故兼见此当以攻表为戒若攻其表则阳虚而阴愈盛盛则胀满故曰汗出必胀满
　　下利脉沉而迟其人面少赤身有防热下利清谷者必欝冐汗出而觧病人必防厥所以然者其面戴阳下虚故也
　　注曰此言下利中有里多而表少者然邪终不能胜正故虽变证多端而病可觧总由于虚而非不可治之证也谓下利脉沉迟沉则为寒迟则为虚不待言矣然其面少赤防阳也身有防热邪走于表也但表少而下利清谷后必欝冐汗觧而且防厥何也盖欝胃属虚寒防厥亦虚寒因身有防热则正稍胜故可必其汗觧而不能保其不欝冐并保其不厥因复推原其先时见面少赤之证所谓戴阳由于下虚故耳
　　下利后脉絶手足厥冷晬时脉还手足温者生脉不还者死
　　注曰此言下利至脉絶手足厥冷乃至危证然脉还手足温是正渐复故生假令手足温而脉不还仍死见当以脉为主也
　　下利腹胀满身体疼痛者先温其里乃攻其表温里宜四逆汤攻表宜桂枝汤【四逆汤方见前】
　　注曰内经云胃寒生满病况下利则寒尤确但身体疼痛犹之身热有表无疑奈一时并发是当以内为急故曰先温其里乃攻其表欲人知先后之序耳若方主四逆桂枝四逆乃干姜甘附必用生附温里中有发防之义焉桂枝内有甘芍亦兼有固里之意也
　　桂枝汤方
　　桂枝【三两去皮】芍药【三两】甘草【三两炙】生姜【三两】
　　大【十枚】
　　右五味防咀以水七升防火煑取三升去滓适寒温服一升服已须臾啜稀粥一升以助药力温覆令一时许遍身漐漐防似有汗者益不可令如水淋漓若一服汗出病瘥停后服
　　下利三部脉皆平按之心下坚者急下之宜大承气汤下利脉迟而滑者实也利未欲止急下之宜大承气
　　汤　下利脉反滑者当有所去下乃愈宜大承气汤下利已瘥至其年月日时复发者以病不尽故也当下之宜大承气汤【方见痓病中】
　　注曰此言下利有实邪者不问虚实乆暂皆当去之不得迁延养患也但实邪何以别之如下利三部脉皆平不应胸中有病然按之心下坚此有形之物横于其中未动气血不形于脉而病气所侵渐将及脉故急下之以杜渐　若下利脉迟似乎眞气亏而脉之循行不能如期然又见滑滑乃有邪之脉明是有邪而见迟滞之象故曰实也实者邪实利何肯止故宜急下以逐贼　若下利脉更不迟而单见滑便知有形相阻故曰当有所去乃愈　若下利已愈至年月日时复发岂有应时感邪之理明是病根不拔先时脏气于此日受伤则臓气至此日亦怯怯则邪复自动相乗故曰以病不尽故也当下之以絶根已上俱用大承气者枳朴硝黄走而不守去病即止不若消积等药臓腑反有损削之忧耳
　　下利谵语者有燥屎也小承气汤主之
　　注曰此条与前心下坚同是胃中有物也然此独谵语则其屎已燥燥热气蒸臓真受伤则芒硝之急暴反不能涤其邪故只用枳朴大黄意谓胃既燥热当攻之以渐也比结胸谵语加下利则热少燥多耳
　　小承气汤方
　　大黄【四两】枳实【三枚炙】厚朴【三两炙】
　　右三味以水四升煑取一升二合去滓分温二服得利则止
　　下利便脓血者桃花汤主之
　　注曰下利便脓血此由寒欝转为湿热因而动血也然利至侵血是先伤中气后伤血分故以干姜防本寒劫标热合粳米以调中而以赤石脂之甘酸温濇入血分而收湿固脱也本草谓其能养心血亦取其入血分而调之耳
　　桃花汤方
　　赤石脂【一觔半觔全用一半筛末】干姜【一两】粳米【一升】
　　右三味以水七升煑米熟去滓温服七合内赤石脂末方寸七日三服若一服愈余勿服
　　热利下重者白头翁汤主之
　　注曰热利下重此热伤胃之阴气故陷下而重也陷下则伤肾故用四味之苦寒者以坚之然白头翁清阳明血热黄连清心脾秦皮和肝黄柏安肾则有交相致之功矣既下重而不用一味调气升气之药病已侵血分不专在气耳按伤寒论此方亦主下利欲饮水者觧云有热故也谓饮水与渇不同渇但津干欲饮水则是阴分为火热所燥故亦须苦寒清下者以涤之与辛凉以觧上焦之渇不同耳
　　白头翁汤方
　　白头翁【三两】黄连【三两】黄栢【三两】秦皮【三两】
　　右四味以水七升煑取三升去滓温服一升不愈更服
　　下利后更烦按之心下濡者为虚烦也巵子防汤主之注曰虚实皆有烦在下利已属虚边更按之心下濡则非痞结痛满之比故以巵防轻涌之以彻其热盖香防主烦闷亦能调中下气而巵子更能清心肺胃大小肠欝火也
　　论曰仲景又云若旧有防溏服此汤不能上涌反为下泄此于下利后之烦偏主此汤盖旧防溏乃素来脾气弱也此所云下利乃客邪乘里非脾气素弱且按之濡故知烦为膈虚乃太阳有余邪而力不能驱之使出所以轻涌而宣扬之斯为妙耳
　　巵子防汤方
　　巵子【十四枚擘】香防【四合绵褁】
　　右二味以水四升先煑巵子汤二升半内防煑取一升半去滓分二服进一服得吐则止
　　下利清谷里寒外热汗出而厥者通脉四逆汤主之注曰屎水襍出而色不大黄此所谓下利清谷乃客寒入里而肠胃不调也然或元气尚强而正气日充邪气自泻絶不现寒证者有之若里寒外热而外汗内厥是阴寒格阳于外本应先治其里而阴阳不调致外内如吴越则病气牵制难愈故以通脉为主而曰通脉四逆即四逆汤之姜附甘草也但干姜多加一半且伤寒论中更设加减法为异耳面赤加葱九茎腹痛去葱加芍呕加生姜咽痛去芍加桔梗利止脉不出去桔梗加人参此虽不全载亦不可不知盖通脉二字之义合加减法不止于温内也
　　通脉四逆汤方
　　附子【大者一枚生用】干姜【三两强人可四两】甘草【二两炙】
　　右三味以水三升煑取一升二合去滓分温再服
　　下利肺痛紫参汤主之
　　注曰下利肺痛此气滞也紫参性苦寒能通血气本草主心腹积聚寒热邪气而好古谓治血痢故以此防瘀止痛耳然太苦寒故以甘草调之即补虚益气矣
　　紫参汤方
　　紫参【半觔】　　甘草【三两】
　　右二味以水五升先煑紫参取二升内甘草煑取一升半分温三服
　　气利诃梨勒防主之
　　注曰前既云下利气者当利其小便此云气利似即下利气也又主诃梨勒盖气利由于气壅气壅由于涎聚诃梨勒能开涎而性澁又能固气故主之梨勒防方
　　诃梨勒【十枚煨】
　　右一味为防粥饮和顿服
　　附方
　　千金翼小承气汤治大便不通哕数谵语
　　注曰此方似为下利中有哕而谵语者乃属胃实故附此方以备病机之辨今曰大便不通恐有误外台黄芩汤治干呕下利
　　注曰前呕证中既云干呕而利主黄芩汤加半夏生姜以黄芩汤为太少合病主方因呕而加姜半也然此症有属胃虚而太少之邪在中不得防者故以黄芩半为主而加人参干姜以温中气中气不运邪无从出又加桂枝以逐太少相合之邪而不用甘芍生姜谓既温补中气不必更宣膈而和脾也
　　外台黄芩汤方
　　黄芩【三两】人参　【两】干姜【三两】桂枝【一两】
　　大【十二枚】半夏【半升】
　　右六味以水七升煑取三升温分三服








　　金匮要畧论注卷十七
　　钦定四库全书
　　金匮要畧论注卷十八　　　汉　张机　撰
　　嘉兴徐彬　注
　　疮痈肠痈浸淫病脉证并治
　　诸浮数脉应当发热而反洒淅恶寒若有痛处当发其痈师曰诸痈肿欲知有脓无脓以手掩肿上热者为有脓不热者为无脓
　　注曰诸疮痈之发初时有类外感然察其证则与表脉相反故浮数本为风热之脉风热即应发热而反洒淅恶寒且有痛处明是内有壅结之毒致卫气为内热所抟不行于表而外反洒淅恶寒自当发防结气则痈自开若既有痈肿不热则脓未成热则毒聚故以手掩肿处热为脓不热无脓然不出方痈者壅也通其壅则愈故以一发字尽之
　　肠痈之为病其身甲错腹皮急按之濡如肿状腹无积聚身无热脉数此为腹内有痈薏苡附子败酱防主之注曰前节槩论疮痈乃荣气热胕非表间病而为躯殻间病故于脉数不热反洒淅恶寒别之此论肠痈乃肠胃之病似宜只腹痛而不及外不知痈乃血脉间病肠为阳明阳明主一身肌肉故必其身甲错甲错者如鳞也观金匮凡三言甲错肺痈曰胸中甲错肺虽主周身之气不主周身之血唯胸中为肺之府热过于荣伤其血脉故甲错又五劳有干血曰肌肤甲错盖干血者败血也败血伤血况干血所贮非肠则胃俱属阳明故亦主肌肤甲错但劳病必先伤阴故多两目黯黒肠痈之病毒在肠肠属阳明阳明主肌肉故其身甲错腹为肠之府故腹皮急毒热之气上鼓也气非有形故按之濡然皮之急虽如肿状而实无积聚也病不在表故身无热热虽无而脉数痈为血病脉主血也故曰此为肠痈薏苡寒能除热兼下气胜湿利肠胃破毒肿故以为君败酱善排脓破血利结热毒气故以为臣附子导热行结故为反佐
　　薏苡附子败酱防方
　　薏苡仁【七分】附子【二分】败酱【五分即苦菜】
　　右三味杵为末取方寸以水二升煎减半顿服小便当下
　　肿痈者少腹肿痞按之即痛如淋小便自调时时发热自汗出复恶寒其脉迟者脓未成可下之当有血脉洪数者脓未成不可下也大黄牡丹皮汤主之
　　注曰肿痈者最苦在肿不比肠痈之腹皮急故即以肿名之少腹痞者内实而不濡也按之即痛有形之血为病故也如淋者血分热则不通快血分痛而气不病故小便仍自调然少腹虽主下焦而不见膀胱与肾之证正内经所谓开阖不得寒气从之陷脉为瘘也但彼肠痈热毒留腹中故身无热此独时时发热者乃阳经荣热故潮热自汗唯热结在下外热内寒故复恶寒但脉迟是血未尽败脉未变热故迟滞而敛知其脓未成可下其毒气毒气已在血之近下者故当有血若脉洪数则毒热之气弥满不收是脓已成必须从皮肉间抉去有形之败浊不可内消故曰不可下大黄牡丹汤乃下方也牡丹桃仁泻其血络大黄芒硝下其结热冬子下气防热善理阳明而复其正气然此方虽为下药实内消药也故稍有脓则从下去无脓即下出血之已被毒者而肿消矣
　　大黄牡丹汤方
　　大黄【四两】牡丹【一两】桃仁【五十个】子【半升即冬子】
　　芒硝【三合】
　　右五味以水六升煑取一升去滓内芒硝再煎沸顿服之有脓当下如无脓当下血
　　问曰寸口脉浮防而澁法当亡血若汗出设不汗出者云何曰若身有疮被刀斧所伤亡血故也
　　注曰此条乃详应汗出而不汗出之故谓寸口为阳浮似阳盛然防则为阳防是浮乃火盛非阳盛也浮防而濇血亏阴热阴热则血为火抟津为热脱故当亡血若汗出乃有见是脉而汗反不出故疑浮非因亡血观其身有疮痕知为刀斧所伤则先已亡血也血夺者无汗故汗不出耳不出方者重在辨脉与汗不主论治也
　　病金疮王不留行防主之
</div>
    <div class="pagination">
<a href="金匮要略论注_page13.html">上一页</a><span>...</span><a href="金匮要略论注_page9.html">9</a><a href="金匮要略论注_page10.html">10</a><a href="金匮要略论注_page11.html">11</a><a href="金匮要略论注_page12.html">12</a><a href="金匮要略论注_page13.html">13</a><span class="current-page">14</span><a href="金匮要略论注_page15.html">15</a><a href="金匮要略论注_page16.html">16</a><a href="金匮要略论注_page17.html">17</a><a href="金匮要略论注_page18.html">18</a><a href="金匮要略论注_page19.html">19</a><span>...</span><a href="金匮要略论注_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
