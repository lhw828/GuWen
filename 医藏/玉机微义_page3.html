<!DOCTYPE html>
<html>
<head>
    <meta charset="UTF-8">
    <title>玉机微义 - 第 3 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉机微义 - 第 3 页/共 45 页</h1>
    <div class="content">　　卷二　痿证门

　　诸痿因肺热相传

　　内经曰肺热叶焦五脏因而受之发为痿蹶心气热生脉痿故胫纵不任地肝气热为筋痿故宗筋弛纵脾气热生肉痿故痹而不任肾气热生骨痿故足不任身然治痿独取阳明阳明者五脏六腑之海主润宗筋宗筋主束骨而利机阙也云云故阳明虚则宗筋纵带脉不引故足痿不用也(详见本文)

　　卷二　痿证门

　　痿因五内不足所致

　　陈无择云人身有皮毛血脉筋膜肌肉骨髓以成其形内则有肝心脾肺肾以主之若随情妄用喜怒劳逸致五内精血虚耗使皮血筋骨肉痿弱无力以运动故致痿 状与柔风香港脚相类柔风香港脚皆外所因痿则五内不足之所致也

　　卷二　痿证门

　　痿因血少

　　原病式曰病痿皆属肺金大抵肺主气病则其气 郁至于手足痿弱不能收持由肺金本燥燥则血液衰少不能营养百骸故也

　　卷二　痿证门

　　治痿与治痹不同

　　张子和曰痿因肺热相传四脏其脉多浮而大今人便作寒湿香港脚治之骤用燥药针艾汤蒸痿弱转甚此证与治痹颇异风寒湿痹犹可蒸汤燔灸惟痿因热而成若作寒治是杀之也

　　卷二　痿证门

　　治痿大法

　　丹溪曰内经痿论肺热叶焦五脏因而受之发为痿 又曰诸痿皆属于土指病之本在肺也又曰昏惑又曰螈 曰瞀闷曰瞀昧曰暴病皆属于火又曰四支不举曰舌本强曰足痿不收曰痰涎有声皆属于土又礼记注曰鱼肉天产也以养阳作阳德以为倦怠悉是湿热之病当作诸痿治之何局方治风之方兼治痿者十居八九不思诸痿皆起于肺热传入五脏散为诸证大抵只宜补养若以外感风邪治之宁免实实虚虚之祸乎或曰诸风掉眩皆属于肝诸暴强直皆属于风至于振掉不能久立善暴僵仆皆以木病风者木之气何为皆属于火曰舌本强痰涎有声何为皆属于土痿论未尝言及而吾子合火土二家之病而又与倦怠并言总作诸痿治之何也予曰按原病式曰风病多因热甚俗云风者言末而忘其本也所以中风而有瘫痪诸证者热甚故也又病源曰脾之脉连舌本散舌下今脾湿受邪故舌强又河间曰胃膈热甚火气炎上故津液涌而为痰涎潮上因甚稠粘难出故作声也一以属脾一以属胃热谓之属火与土不亦宜乎或曰内经治痿之法独取阳明何也曰诸痿生于肺热只此一句便见治法大意经曰东方实西方虚泻南方补北方此固是就生克言补泻而大经大法不外于此五行之中惟火有二肾虽有两水惟其一阳常有余阴常不足故经曰一水不能胜二火理之必然金体燥而居上主气畏火者也土性湿而居中主四支畏本者也火性炎上若嗜欲无节则水失所养火寡于畏而侮所胜肺得火邪而热矣木性刚急肺受邪热则金失所养木寡于畏而侮所胜脾得木邪而伤矣肺热则不能营摄一身脾伤则四支不能为用而诸痿之病作泻南方则肺金清而东方不实何脾伤之有补北方则心火降而西方不虚何肺热之有故阳明实则宗筋润能束骨而利机关矣治痿之法无出于此骆龙吉亦曰风火相炽当滋肾水东垣先生取黄柏为君黄 等补药为辅佐而无一定之方有兼痰积者有湿多者有热多者有湿热相半者有狭寒者临病制方其善于治痿乎虽然药中肯綮矣若将理失宜圣医不治也但是患痿之人若不淡薄食味吾知其必不能安全也谨按五痿等证内经特立篇目所论至详后代诸方独于此证概多缺略考其由皆因混入中风条内故也丹溪先生痛千古之弊悯世之罹此疾者多误于庸医之手故叮咛告戒极其明白有志之士必当于此究心焉若夫陈无择谓痿因五内不足所致诚得之矣然痿之所不足者乃阴也血也而诸方悉是补阳补气之剂能免实实虚虚之患乎且无择以二因立方可谓诸方之冠其余此证犹且未明况求之于他者乎

　　卷二　痿证门

　　痿证治法

　　杂方东垣清燥汤治湿热成痿以燥金受湿热之邪是绝寒水生化之源绝则肾亏痿厥之病大作腰以下痿软瘫痪不能动黄 (一钱半) 苍术(一钱) 白术 橘皮 泽泻(各半钱) 五味子(九个) 人参 白茯苓升麻(各三分) 麦门冬 当归身 生地黄 曲末 酒黄柏 猪苓(各二分) 柴胡 黄连 甘草(炙各一分)上咀每半两水煎空心热服健步丸治膝中无力屈伸不得腰背腿脚沉重行步艰难羌活 柴胡 炒滑石 甘草(炙) 栝蒌根(酒洗各半钱) 防风(三钱) 泽泻(三钱) 酒苦参 川乌(各一钱) 肉桂(半钱) 酒防己(一两)上为细末酒糊为丸桐子大七十丸空心煎愈风汤送下三因加味四斤丸治肾脏肝虚热淫于内致筋骨痿弱不能胜持苁蓉(酒浸) 牛膝(酒浸) 天麻 干木瓜 鹿茸(燎去毛切酥炙) 菟丝子(酒浸软另研细) 熟地黄 五味子(酒浸各一分)上为末蜜丸桐子大五十丸温酒米饮下食前按此方云热淫于内而用温补何也然阴血衰弱血不养筋筋缓不能自胜持阳燥热淫于内故用此养阳滋阴阴实则水升火降矣

　　卷三　伤风门

　　叙风之为病

　　内经曰风为百病之长又曰风胜则动又曰贼虚邪者阳受之又曰伤于风者上先受之按风本阳邪故善动善变甚伤于阳者所以各从其类也脉经云脉浮而大者风伤寒论云太阳病脉浮而缓者名曰中风又云太阳中风阳浮而阴弱论伤风与伤寒六经转变相同陈无择云经曰春伤于风乃四时之序也或表中风在经络中循经流注以日传变与伤寒无异但寒泣血故无汗恶寒风散气故有汗恶风为不同仲景太阳经分伤寒伤风不同而后人纂集者不分门类但以伤寒暑湿时气疫 凡太阳病皆谓之伤寒今别立伤风一门且根据先哲以太阳经为始分注六经学者当自知按此分伤风六经用药可谓发诸家之未备在足太阳膀胱经用桂枝汤足阳明胃经用杏子汤足少阳胆经用柴胡加桂汤足太阴脾经用桂枝芍药汤足少阴肾经用桂附汤足厥阴肝经用八物汤其方以桂枝汤三味加以各经之药皆是辛温解散之剂然既云与伤寒传变相似此六方亦可以尽其变也学者当求仲景之法以调治之可也今不载其方(详见本文)谨按伤风一证仲景与伤寒同论其药虽有麻黄桂枝之分至于传变之后亦未尝悉分之也诸家之论皆与感冒四气并中风条内衮同出治惟陈无择别立伤风一方在四淫之首且根据伤寒以太阳为始分注六经可谓详密但以风本外邪诸方例用解表发表而治然受病之源亦有不同者且风为天地浩荡之气四时八风之变未尝无也然人亦未尝悉伤之也间有受伤者皆因不能法道清净腠理不密表上阳虚之所致也内经曰清净则内腠闭拒虽有大风苛毒弗之能害是也又有内挟痰热其气拂郁风邪易于外束者若表虚受风专用发表之药必致汗多亡阳之证若内挟痰热而受风者亦宜内外交治不可专于解表也或曰此云表虚与成无己注伤寒中风表虚同与予曰不同也彼以太阳中风而于有汗无汗分虚实实者加麻黄虚者加葛根俱解表也此云表虚者当固守卫气而散风者也

　　卷三　伤风治法

　　辛温解表之剂

　　仲景桂枝汤治太阳经伤风自汗桂枝 芍药(各三两) 甘草(一两)上咀生姜三片枣一枚煎按此发散足太阳经风邪之药也局方神术散治伤风头痛鼻塞声重苍术(五两) 本 白芷 细辛 羌活 川芎 甘草(炙各一两)上为末三钱水一盏姜三片葱三寸煎伤风鼻塞葱茶调下按此足太阳少阴手阳明经药也

　　卷三　伤风治法

　　辛平解表之剂

　　消风百解散治头疼发热咳嗽鼻塞声重荆芥 白芷 陈皮 麻黄 苍术 甘草上咀姜三片葱白三根煎按此手太阴阳明经药也川芎茶调散治诸风上攻头目昏疼鼻塞声重薄荷(八两) 荆芥 川芎(各四两) 羌活 白芷 甘草(各二两) 防风(一两半) 细辛(一两)上为末每服二钱食后茶调下按此足太阳少阴手太阴阳明厥阴经药也消风散治诸风上攻头目昏眩项背拘急鼻塞声重及皮肤顽麻瘙痒瘾疹妇人血风荆穗 甘草(炙) 陈皮(去白) 浓朴(各半两) 白僵蚕 人参 茯苓 防风 芎 藿叶蝉蜕(去土炒) 羌活(各二两)上为末每服二钱荆芥茶清调下疮癣温酒调下金沸草散治肺经受风头目昏疼咳嗽声重沸唾稠粘荆芥穗(四两) 前胡(三两) 旋复花(三两) 麻黄(三两) 甘草(炙) 赤芍 半夏(各一两)上咀姜三片枣一枚煎服活人书减麻黄赤芍加细辛赤伏苓按此手足太阴经药出阳明旋复代赭石例解利痰饮之药也

　　卷三　伤风治法

　　辛凉解表之剂

　　柴胡升麻汤治头痛壮热恶风体疼鼻塞咽干痰盛咳嗽涕唾稠粘柴胡 前胡 黄芩(各六两半) 荆芥(七两半) 赤芍 石膏(各十两) 升麻(五两) 桑白皮 干葛上咀姜三片豉十粒水煎按此足少阳阳明经药也

　　卷三　伤风治法

　　辛凉解表攻里之剂

　　钱氏大青膏发散风邪天麻(一钱) 麝(一字匕) 白附子末(生用一钱半) 朱砂(研一字) 青黛(研一钱) 天竺黄(一字匕) 蝎尾(去毒生半钱) 乌梢蛇肉(半钱)上同再研细生蜜和成膏每服半皂子大至一皂子大月中儿粳米大大人弹子大同牛黄膏温薄荷水化下一处服之宣明防风通圣散 方见中风门谨按伤风诸方俱是解表之剂盖以风从外入之邪也其所挟有寒热温凉之不同故此分辛温辛平辛凉之异然风虽外邪传变入里亦宜随证施治钱仲阳论伤风当发散者用大青膏解不散有下证者用大黄丸可谓得仲景之奥矣诸方于此俱未曾论及也又前论表虚受风与内挟痰热之方亦未详备学者当自求之所谓大黄丸亦附于后大黄 黄芩二味各等分水丸

　　卷四　痰饮门

　　痰饮脉法

　　要略云脉双弦者寒也皆大下后善虚脉偏弦者饮也肺饮不弦但苦喘气短 又云脉浮而细滑者伤饮脉弦数有寒饮冬夏难治 脉沉而弦者悬饮内痛其人短气四支历节痛脉沉者有留饮陈无择云饮脉皆弦微沉滑 或云左右关脉大者膈上有痰也可吐之病患百药不效关上脉伏而大者痰也眼皮及眼下如灰烟黑者痰也

　　卷四　痰饮门

　　仲景四饮

　　要略云四饮者悬饮留饮支饮痰饮是也其人素盛今瘦水走肠间沥沥有声谓之痰饮饮后水流在胁下咳唾引痛谓之悬饮饮水流于四支当汗出而不汗身体重痛谓之溢饮咳逆倚息短气不得卧其形如肿谓之支饮又有留饮者背寒如手大或短气而渴四支历节疼胁下痛引缺盆咳嗽则转甚又有伏饮者膈满呕吐喘咳发则寒热腰背痛目泪出其人振振恶寒身 惕病溢饮者当发其汗悬饮者法当下之痰饮者当以温药和之按古方谓四饮生六证者即四饮加伏饮留饮也或云五饮者即留饮伏饮合为一证也三因为痰饮用温药从小便去之支饮则随证汗下以补四饮之治法愚尝观仲景治饮诸方之意在表者汗之在里者下之挟湿则分利之寒热温凉随其所属以治之何必拘此四证

　　卷四　痰饮门

　　痰分三因

　　陈无择云人之有痰饮者由荣卫不清气血浊败凝结而成也内则七情汨乱脏气不行郁而生涎涎结为饮为内所因外则六淫侵冒玄府不通当汗不泄蓄而为饮为外所因或饮食过伤色欲无度运动失宜津液不行聚为痰饮属不内外因其为病也为喘为咳为呕为泄为眩晕嘈 忪悸 KT 寒热疼痛肿满挛癖癃闭痞膈如风如癫未有不由痰饮所致按此分三因为病之状至为切当而其论中所引三因之药有外因而用里药者有内因而用表药者其意详见方后论中

　　卷四　痰饮门

　　论治痰理气之论

　　严氏云人之气道贵乎顺顺则津液流通决无痰饮之患古方治饮用汗下温利之法愚见不若以顺气为先分导次之气顺则津液流通痰饮运下自小便中出矣按严氏谓气顺则痰自下之说盖以人之七情郁结气滞生涎聚为痰饮治者能使气道通利则痰自降下也然有病患元有痰积其气因痰而结滞者岂但理气而痰能自行耶必先逐去痰结则滞气自行岂可专主一说又云人身无倒上之痰天下无逆流之水此乃齐东之语夫水性润下搏而跃之则可使过颡痰性顺下被火泛上亦可至巅今庸医莫察其义又每口诵以语人良可悲夫

　　卷四　痰饮门

　　论痰为诸病

　　王隐君论云痰证古今未详方书虽有五饮痰诸饮之异而莫知其为病之源或头风眩目运耳鸣或口眼蠕动眉棱耳叶俱痒或痛或四支游风肿硬而似疼非疼或为齿颊痒痛牙齿浮而痛痒不一或噫气吞酸心下嘈杂或痛或哕或咽嗌不利咯之不出咽之不下其痰似墨有如破絮挑胶蚬肉之状或心下如停冰铁心气冷痛或梦寐奇怪之状或足腕酸软腰肾骨节卒痛或四支筋骨疼痛难名并无常所乃至手麻臂疼状若风湿或脊上每日一条如线之寒起者或浑身习习如卧芒刺者或眼粘湿痒口糜舌烂喉痹等证或绕项结核状若瘰 或胸腹间如有二气交纽噎塞烦闷有如烟火上冲头面烘热或为失志颠狂或中风瘫痪或劳瘵荏苒之疾或风毒香港脚或心下怔忡如畏人捕或喘嗽呕吐或呕冷涎绿水黑汁甚为肺瘫肠毒便脓挛跛盖内外为病百般皆痰所致其状不同难以尽述盖津液既凝为痰不复周润三焦故口燥咽干大便秘面如枯骨毛发焦槁妇人则因此月水不通若能逐去败痰自然服饵有效余尝用一药即衮痰丸以愈诸疾不可胜数矣今特相传于世云脉经云病患一臂不遂时复移在一臂其脉沉细非风也必有饮在上焦活人书云中脘有痰亦令人憎寒发热恶风自汗胸膈痞满有类伤寒但头不痛项不强为异按所叙病证患者十居八九足见痰之为病诚多也何则人血气流行无一息间断才有壅滞津液凝闭郁而成热痰逐生焉人于六淫七情饮食起居之际岂能一一中节而无所壅滞乎故余特叙脉经活人二条以证隐君之说有所本也但所制衮痰丸一方难以通治诸疾

　　卷四　痰饮门

　　论饮专主于湿

</div>
    <div class="pagination">
<a href="玉机微义_page2.html">上一页</a><a href="玉机微义.html">1</a><a href="玉机微义_page2.html">2</a><span class="current-page">3</span><a href="玉机微义_page4.html">4</a><a href="玉机微义_page5.html">5</a><a href="玉机微义_page6.html">6</a><a href="玉机微义_page7.html">7</a><a href="玉机微义_page8.html">8</a><span>...</span><a href="玉机微义_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
