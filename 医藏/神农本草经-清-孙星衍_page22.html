<!DOCTYPE html>
<html>
<head>
    <meta charset="UTF-8">
    <title>神农本草经-清-孙星衍 - 第 22 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神农本草经-清-孙星衍 - 第 22 页/共 47 页</h1>
    <div class="content">　　案：《说文》云：茈，草也；藐，茈草也， 草也，可以染留黄。《广雅》云：茈 ，茈草也。《山海经》云：劳山多茈草。郭璞云：一名紫 ，中染紫也。《尔雅》云：藐，茈草。郭璞云：可以染紫。

　　卷二　中经

　　败酱

　　味苦，平。主暴热火创、赤气，疥瘙，疸痔，马鞍热气。一名鹿肠。生川谷。

　　《名医》曰：一名鹿首，一名马草，一名泽败，生江夏，八月采根，曝干。

　　案：《范子计然》云：败酱，出三辅。陶弘景云：气如败酱，故以为名。

　　卷二　中经

　　白藓

　　味苦，寒。主头风，黄胆，咳逆，淋沥，女子阴中肿痛，湿痹死肌，不可屈伸、起止、行步。生川谷。

　　《名医》曰：生上谷及冤句。四月、五月采根，阴干。

　　案：陶弘景云：俗呼为白羊藓，气息正似羊膻，或名白膻。

　　卷二　中经

　　酸酱

　　味酸，平。主热烦满，定志益气，利水道。产难，吞其实立产。一名醋酱。生川泽。

　　《吴普》曰：酸酱，一名酢酱（《御览》）。

　　《名医》曰：生荆楚及人家田园中。五月采，阴干。

　　案：《尔雅》云： ，寒酱。郭璞云：今酸酱草，江东呼曰苦 。

　　卷二　中经

　　紫参

　　味苦，辛，寒。主心腹积聚，寒热邪气，通九窍，利大小便。一名牡蒙。生山谷。

　　《吴普》曰：伏蒙，一名紫参，一名泉戎，一名音腹，一名伏菟，一名重伤。神农、黄帝：苦；李氏：大寒。生河西山谷或宛句商山。圆聚生，根黄赤月文，皮黑中紫，五月花《名医》曰：一名众戎，一名童肠，一名马行。生河西及冤句。三月采根，火炙案：《范子计然》云：紫参，出三辅。赤青色者，善。

　　卷二　中经

　　本

　　味辛，温。主妇人疝瘕，阴中寒、肿痛，腹中急，除风头痛，长肌肤，悦颜色。一名鬼卿，一名地新。生山谷。

　　《名医》曰：一名微茎，生崇山，正月、二月采根，曝干，三十日成。

　　案：《广雅》云：山芷，蔚香， 本也。《管子·地员篇》云：五臭畴生 本。《荀子·大略篇》云：兰芷 本，渐于蜜醴，一佩易之。樊光注《尔雅》云： 本，一名蘼芜，根名靳芷。旧作 ，非。

　　卷二　中经

　　石苇

　　味苦，平。主劳热邪气，五癃闭不通，利小便水道。一名石 。生山谷石上。

　　《名医》曰：一名石皮，生华阴山谷。不闻水及人声者，良。二月采叶，阴干。

　　卷二　中经

　　萆

　　味苦，平。主腰背痛，强骨节，风寒湿、周痹，恶创不瘳，热气。生山谷。

　　《名医》曰：一名赤节。生真定。八月采根，曝干。

　　案：《博物志》云：菝 ，与萆 相乱。

　　卷二　中经

　　白薇

　　味苦，平。主暴中风，身热肢满，忽忽不知人，狂惑，邪气，寒热酸 ，温疟洗洗，发作有时。生川谷。

　　《名医》曰：一名白幕，一名薇草，一名春草，一名骨美。生平原。三月三日采根，阴干。

　　卷二　中经

　　水萍

　　味辛，寒。主暴热身痒（《艺文类聚》《初学记》痒，此是），下水气，胜酒，长须发（《艺文类聚》作乌发），消渴。久服，轻身。一名水华（《艺文类聚》引云：一名水廉）。生池泽。

　　《吴普》曰：水萍，一名水廉。生泽水上。叶员小，一茎一叶，根入水。五月花白，三月采，晒干（《御览》）。

　　《名医》曰：一始水白，一名水苏。生雷泽。三月采，曝干。

　　案：《说文》云：苹， 也，无根，浮水而生者。萍，苹也。KT ，大萍也。《广雅》云：KT，萍也。《夏小正》云：七月湟潦生苹。《尔雅》云：萍， 。郭璞云：水中浮萍，江东谓之KT 。又其大者， 。《毛诗》云：于以采 。《传》云： ，大萍也。《范子计然》曰：水萍，出三辅。色青者，善。《淮南子·原道训》云：萍树根于水。高诱云：萍，大也。

　　卷二　中经

　　王瓜

　　味苦，寒。主消渴内痹瘀血，月闭，寒热，酸疼，益气，俞聋。一名土瓜。生平泽。

　　《名医》曰：生鲁地田野及人家坦墙间。三月采根，阴干。

　　案：《说文》云： ，王 也。《广雅》云：葵茹、瓜 ，王瓜也。《夏小正》云：四月王郭璞云：钩， 也，一名王瓜，实如 瓜，正赤，味苦。《月令》：王瓜生。郑元云：《月令》云王 生。孔颖达云：疑王 ，则王瓜也。《管子·地员篇》剽土之次曰五沙，其种大细 ，白茎青秀以蔓。《本草图经》云：大 ，即王 也。芴，亦谓之土瓜，自

</div>
    <div class="pagination">
<a href="神农本草经-清-孙星衍_page21.html">上一页</a><span>...</span><a href="神农本草经-清-孙星衍_page17.html">17</a><a href="神农本草经-清-孙星衍_page18.html">18</a><a href="神农本草经-清-孙星衍_page19.html">19</a><a href="神农本草经-清-孙星衍_page20.html">20</a><a href="神农本草经-清-孙星衍_page21.html">21</a><span class="current-page">22</span><a href="神农本草经-清-孙星衍_page23.html">23</a><a href="神农本草经-清-孙星衍_page24.html">24</a><a href="神农本草经-清-孙星衍_page25.html">25</a><a href="神农本草经-清-孙星衍_page26.html">26</a><a href="神农本草经-清-孙星衍_page27.html">27</a><span>...</span><a href="神农本草经-清-孙星衍_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
