<!DOCTYPE html>
<html>
<head>
    <meta charset="UTF-8">
    <title>普济方针灸 - 第 5 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 5 页/共 82 页</h1>
    <div class="content">　　眉棱遂（胆、胃）。筋骨疼痛（肝、胃）。迎风泪出（肝）。赤目疼痛（肝、心）。腰背肿疼（肾）。手足麻痛并无力（胃）。眼肿（心）。头风掉眩痛（膀胱）。伤寒表热（膀胱）。破伤风（胃）。手臂痛（大肠、三焦）。头项痛（小肠）。盗汗（心主）。目翳或隐涩（肝）。产后身肿（胃、肾）。腰胯痛（肾）。雷头风（胆）。
　　上件病证。外关悉主之（冬秋八分。春夏五分。灸二十七壮）。
　　
　　后溪二穴。主治二十四证。
　　手足挛急（肝）。手足颤掉（肝、三焦）。头风痛（三焦、膀胱）。伤寒不解（膀胱）。盗汗不止（肺、心）。中风不语（包络、肝）。牙齿痛（胃、大肠）。癫痫吐沫（胃）。腰背强痛（肾）。筋骨痛（肝、胃）。咽喉闭塞（肾、肺、胃）。腮颊肿痛（胃、小肠）。伤寒项强或痛（膀胱）。膝胫肿痛（肾）。手足麻（胃）。眼赤肿（肝、心）。伤寒头痛（膀胱）。表汗不出（肺、胃）。冲风泪下（肝、胆）。破伤风眩（肝）。产后汗出恶风（肺）。喉痹（肾、肝）。脚膝腿痛（胃）。手麻痹（大肠）。
　　上件病证。后溪悉主之。先取后溪。后取申脉（秋冬五分。春夏三分。灸五七壮）。
　　
　　申脉二穴。主治二十五证。
　　腰背强痛（膀胱）。肢节烦痛（肾、肝）。手足不遂（胃、胆）。伤寒头痛（膀胱）。身体肿满（胃胱）。雷头风（胆）。手臂痛（大肠）。臂冷（三焦）。产后自汗（肾）。鼻衄（肺、肝）。破伤风（肝）。肢节肿痛（胃、肾、肝），腿膝肿痛（胃）。耳聋（肾）。手足麻（胆）。吹奶（胃）。洗头风（膀胱）。手足挛（肝、肾）。产后恶风（肾）。
　　上件病证。申脉悉主之。先取申脉。后取后溪（秋
　　列缺穴。主治三十一证。
　　寒痛泄泻（脾）。妇人血积痛或败血（肝）。咽喉肿痛（胃）。胎死不出及衣不下（肝）。牙齿肿痛（胃、大肠）。小肠气撮痛（小肠）。胁癖痛（肝、肺）。吐唾脓血（肺）。咳嗽寒痰（肺）。 气（胃）。食噎不下（胃）。脐腹撮痛（脾）。心腹痛（脾）。肠鸣下痢（大肠）。痔痒痛漏血（大肠）。
　　腹痛泻痢（脾）。产后腰痛（肾、肝）。产后发狂（心）。产后不语（心包络）。米谷不化（脾、肾）男子酒癖（胃、肝）。乳痈肿痛（胃）。妇人血块（肝、肾）。温疟不瘥（胆）。吐逆不止（脾、胃）。小便下血（小肠）。小便不通（膀胱）。大便闭塞（大肠）。大便脓血（大肠）。胸膈痛痞（心、胃）。诸积聚脓痰膈（心、胃）。
　　上件病证。列缺悉主之。先取列缺。后取照海（秋冬五分
　　照海二穴。主治二十九证。
　　喉咙闭塞（胃）。小腹冷痛（肾、肝）。小便淋涩并不通（膀胱）。妇人血运（肺、肾）。膀胱气痛（膀胱）。胎衣不下（肾）。脐腹痛（脾）。小肠胀满（小肠）。肠癖下血（大肠）。饮食不纳反胃吐食（胃）。男子癖并酒积（肺、肝）。肠鸣下痢腹痛（大肠）。中满不快（胃）。食不化（胃）。妇人血积（肾、心主）。儿枕痛（胃、肝）。难产（肾、肝）。泄泻（脾）。呕吐（胃）。酒疾（脾）。 气（胃）。气块（脾、肝、肾）。酒痹（胃、肝）。气膈（心主）。大便不通（大肠）。食劳黄（脾、胃）肠风痒（大肠）。癖痛（肝、肺）。足热厥（心主）。
　　上件病证。照海悉主之。先取照海。后上法先刺主证之穴。随病左右上下所在取之。仍循扪导引。按法祛除。如病未已。必求合穴。未已。则求之须要停针待气。使上下相接。快然失其所苦。而后出针。
　　
　　卷二　针灸门
　　论补泻说
　　黄帝问邪气在经。其病如何。取之奈何。岐伯对曰。邪之在经。如水得风。波涌陇起。
　　其行脉中。循循然其中手也。时大时小。动无常处。在阴与阳。不可为度。卒然逢之。早遏其路吸则纳针。无令气忤。静以久留。无令邪布。吸则转针。以得气为候。故呼引针。呼尽乃去。火气皆出。故命曰泻。帝又问曰。不足者补之奈何。对曰。先必扪而循之。切而散之。
　　推而按之。弹而怒之。抓而下之。通而取之。外引其门。以闭其神。呼尽纳针。静以久留。
　　以气至为故。如待所贵。不知日暮。其气以至。适而自护。候吸引针。气不得出。各在其处惟阖其门。令神气存。大气留止。故命曰补。
　　端效方曰。古人云。灸熨 蒸。助阳退阴。方宜法异。自北南亨。穴真灸当。疾瘳蒸熨阳冲气壮。辛甘汤液。内外相应。卒暴阴寒。为病甚笃。先贤哲知。尚犹诫慎。消详上世。遗风垂范。再思可矣。
　　
　　卷二　针灸门
　　论邪入皮毛经络风冷热灸法
　　外台秘要云。素问岐伯曰。夫邪之客于形。必先入于皮毛。留而不去。入于孙络。又留而不去。入于经脉。内连五脏。散于肠胃。阴阳俱感。五脏乃伤。此邪之从皮毛。而入于五脏之决也。如此则疗其经。今邪客于皮毛。入于孙络。留而不去。闭塞不通。不得入于经。溢于大络。而奇病生焉。夫五脏六腑向导之气。顺脉而出。附经而入。终而复始。如环无端。若越其数者。则伤脉而损经。变为异病也。岐伯曰。凡欲疗风。则用火灸。风性浮轻。色或赤或白。痒多者。风热也。寒性沉重。色或青或黑。痛多者寒也。湿性萎润。色黄鲜瘀痹多湿也。此三种本同而末异也。风为百病之长。邪贼之根。一切众病。悉因风而起也。
　　欲灸风者。宜从少以至多也。灸寒者。宜从多以至少也。至多者从三壮、五壮、七壮又从三十、五十、七十壮。名曰。从少至多也。灸寒湿者。宜从多以至少也。从七十、五十、三十。又从七百、五百、三百。名曰从多以至少也。灸风者。不得一顿满一百。若不灸者。亦可以蒸药熨之。灸寒湿者。不得一顿满千。若不灸。亦可以蒸药熏之。风性浮。轻则易散。故从少而至多也。寒性沉。重则难消。故从多而至少也。
　　
　　卷二　针灸门
　　诸病在阴在阳并用针药论
　　黄帝问于少师曰。余闻人之生也。有刚有柔。有弱有强。有短有长。有阴有阳。愿闻其方。
　　少师答曰。阴中有阴。阳中有阳。审之阴阳。刺之有方。得病所始。刺之有理。谨度病端。
　　与时相应。内合于五脏六腑。外合于筋骨皮肤。是故内有阴阳。在内者五脏为阴。六腑为阳在外者筋骨为阴。皮肤为阳。
　　故曰。病在阴之阴者。刺阴之荣 。（阴之阴者。言五脏也）。荣者、火也。流者、荣也一穴中有三说。火者、气分也。浅也。阳分也。府之出入也。荣者、阴也。血也。肉也。藏也当除刺此。 者。土也。注也。 也。亦一穴中三义三法。土者、气分也。浅者、阳分也腑之出入也。此天地气血交变之大要也。一言可以通千通万也。 者、阴也。血也。肉也有形质也。谨当刺此。是为阴中之阴也。（以去藏病）。
　　
　　病在阳之阳者。
　　（言六腑也。刺阳之合。）阳之合者。通言六腑之中。各有所入。为此一穴。乃胃与癸肾也。只合浮取中胃也。用药补以甘温。泻以苦寒。假令阳气下陷。入阴中，当推而扬之。
　　
　　病在阳之阴者。
　　（筋与骨病也。刺阴之经。）刺阴之经。若筋骨之邪。在何部分。谁家筋骨。病于何脏。各脏穴中有经穴。经者气也肺主诸气。散入五脏为五经。洁古云。动而不休曰经。此天元之正气。生万物者也。
　　
　　病在阴之阳者。刺络脉。
　　（阳之阳者。皮肤中见络脉是也。）络脉者、奇邪也。在五脏部分者、为阴络。在六腑部分者、为阳络。缪刺论中说。交经刺之。宜三棱针出血。是其法也。
　　
　　病在阳者、命曰风。
　　此病在阳言者。十二经受风也。以高言、气分也。故身半以上。风中之也。用针当引而去之。又曰。散而去之。用药以辛温法散。通因通用。又曰。热因热用是也。
　　
　　病在阴者命曰痹。
　　身半以上。温中之也。痹论曰。饮食自倍。肠胃乃伤。得之饮食劳倦。脾胃气虚而下溜运气营气不能升降经营心肺也。
　　
　　阴阳俱病。命曰风痹
　　（言阴阳气血俱病也）。病有形而痛者。阳之类也。无形者阴之类也。其阳完而阴伤。急治其阴。无攻其阳。有形而痛者。阴完而阳伤。急治其阳。
　　无攻其阴。阴阳俱动。乍有形。乍无形。加以烦心。命曰阴胜其阳。此谓不表不里。其形不久 （阴阳俱动。动者、火也。是阳之贼）。
　　解云。风寒伤形。忧恐忿怒伤气。气伤脏乃病脏。寒伤形乃应形。风伤筋、脉乃应。此形气内外之相应也。久痹不去于身。视其血络。尽去其血。
　　
　　卷二　针灸门
　　诸阳受气于四肢诸阴受气于五脏论
　　黄帝针经云。凡刺之道。毕于终始。明乎终始。五脏为记。阴阳定矣。阴者、主脏。阳者、主腑。阳受气于四肢。阴受气于五脏。故泻者迎之。补者随之。知迎知随。气可令和。和气之方。必通阴阳。五脏为阴。五腑为阳。
　　足之三阳（胃胆、膀胱之经）。从元气上至目（从九泉之下至卯。在人身为目之二。皆从地出至卯也）。自子至卯一十二度半。
　　手之三阳（三焦、大肠、小肠之经）。上走手表（自开目时。始行阳道二十五度。此一十二度半）。自卯至午一十二度半。
　　手之三阴（肺、心、心包络兼之）。从手下走入腹中（自阳脏也。阳受气于四肢。自天下降行秋令。是血领诸气。乃秋自天外也）。自午至酉一十二度半。
　　足之三阴（脾、肾、肝之经）。元气从腹下走至足。自酉至子一十二度半。
　　此诸阳脏之气。受领天上。阳入于地。藏道。行冬令。入于地中。满溢不能容。地之用及天之体。左迁。上走出天。阴气上天。寒凉是也。故曰。地以阳杀阴藏。此之谓也。到此之际。阴领着阳行。便是阴血先行。阳气后行。故曰。寒胜则浮。乃阴之盛气受于腹（一十二度半）。故曰。诸阳受气于四肢。诸阴受气于五脏。此之谓也。
　　以上论天元真气。一昼夜五十度周于身。一刻行八丈一尺。一百三十五息。二刻转一周天。
　　二百七十息。行一十六丈二尺。乃一万三千五百息。脉行八百一十丈也。非经血经水者也。
　　十二经水左迁。元气右迁。上上下下。无有终始。
　　夫天真元气者。迁推。以五味营气。谷气又为阳气。又为少阳之气奉滋养者也。经云。
　　三阴上奉之者、此也。
　　
　　卷二　针灸门
　　六节藏象论
　　夫天食人以五气。地食人以五味。五气入鼻。藏于心肺。上使五色修明。音响能彰。五味入口。藏于肠胃。味有所藏。以养五气。气和而生。津液相成。神乃自生。经脉别论云。食气入胃。浊气归心。淫精于脉。脉气流经。经气归肝。朝百脉输精于皮毛。毛脉合精行气于腑腑精神明。留于四脏。气归于权衡。权衡以平。气口成寸。以决死生。饮入于胃。游溢精气。上输于脾。脾气散精。上通于肺。通调水道。下输膀胱。水精四布。五经并行。
　　此说营气谷气。上升奉生者也。上升于头。入手之三阳。三阳得之。散之六腑。六腑下行。滋养五脏。通九窍。利周身百脉也。
　　
　　卷二　针灸门
　　诸经贯舌并取廉泉辨
　　黄帝针经曰。手少阴之别。名通理。系舌本。是少阴之正系舌本。是太阴之正贯舌本。
　　足太阴之脉散舌下。足少阴之脉侠舌本。针经云。足阳明之脉。根于厉兑结于廉泉。一名舌本。
　　在颔下结喉上。治舌下肿难言。舌纵涎退场门噤。舌根急缩。下食难。刺疟论云。舌下两脉者廉泉也。刺禁论云。刺舌下脉太过。血不止为喑。刺节真邪论云。取廉泉穴。血变而止。
　　以明宜出血。禁用气针。或问。取廉泉穴二说不同。一说取颔下结喉上。一说取舌下两脉。
　　何者为当。答曰。舌本者。乃舌根蒂也。若取舌下两脉。是取舌梢也。舌标也。此法误也。
　　当取颔下者为当。此舌根也。况足阳明之脉。根于厉兑。结于廉泉。颔下、乃足阳明脉之所行也。若取舌下两脉。非阳明经也。戊与癸合。廉泉、少阴也。治涎下。解辞云。胃中热上溢。廉泉开故涎下。当出血。以泻胃中之热。又知非舌下之两脉也。以颔下喉咙者为准。胀论曰。廉泉玉英者。津液之道路也。
　　
　　卷二　针灸门
　　辨陷下则灸
　　针经云。陷下则灸之。天地间无他。惟阴与阳二气而已。阳在外在上。阴在内在下。今言陷下者。阳气下陷。入阴血之中。是阴反居其上。而复其阳。脉证俱见。寒在外者则灸之。
　　异法方宜论云。北方之人宜灸 也。为冬寒大王。伏阳在内。皆宜灸之。以至理论。则肾主脏脏阳气在内。冬三月。主闭脏是也。若太过。则病固宜灸 。此明陷入阴水之中是也。难经云。热病在内。取阳之气穴。为阳陷入阴中。取气通天之窍穴。以火引火而导之。此宜灸也。若将有病者。以概灸之。岂不误哉。仲景云。微数之脉。慎不可灸。因火为邪。则为烦逆。追虚逐实。血散脉中。火气虽微。内攻有力。焦骨伤筋。血难复也。又曰。脉浮、宜以汗解。因火灸之。邪无从出。因火而胜。病从腰以下。必重而痹。名火逆也。脉浮热甚。
　　而反灸之。此为实。实以虚治。因火而动。必咽燥唾血。
　　又云。身穴三百六十有五。其三十穴灸之有害。七十九穴。刺之为灾。并中髓也。按明堂针经各条下。所说禁忌明矣。内经云。脉之所见。邪之所在。脉沉者。邪气在内。脉浮者。邪气在表。世医只知脉之说。不知病证之禁忌。若表见寒证。身汗出。身常清。数栗而寒。不渴欲覆浓衣裳。恶寒。手足厥。皮肤干枯。其脉必沉细而迟。但有一二证。皆宜灸之。阳气下陷故也。若身热恶热。时见躁作。或面黄咽干。嗌干。口干。舌上黄赤。时渴咽嗌痛。皆热在外也。但有一二证。皆不宜灸。其脉必浮数。或但数亦不可灸。灸之、灾害立生。若有鼻不闻香臭。鼻流清涕。眼脸时痒。或欠或嚏。恶寒。其脉必沉。是脉证相应也。或轻手得弦紧者。是阴伏其阳也。虽面赤亦宜之。不可拘于面赤色而禁之也。便有脑痛恶寒者。虽面赤宜灸风府穴。如带遍脑痛。更恶风者。邪在少阳。宜灸风池。兼灸风府。然艾炷不宜大。
　　但如小麦粒。一七壮足矣。若多艾注。大防损目。
　　
　　卷二　针灸门
　　论五脏六腑治证
　　假令胆病。善洁。面青。善怒。得弦脉。人病心下满。当刺胆井。如见善洁。面青。善怒。
　　脉又弦。人病身热。当刺肝荣。如根据前色脉。人病体重节痛。当刺胆俞。如见善洁。面青。
　　善怒。脉又弦。人病喘咳寒热。当刺胆经。如根据前色脉。又病逆气而泄。当刺胆合。余经根据例皆仿此。
　　假令肝病。淋溲难。兼转筋。人病或心下满。或身热。或体重节痛。或喘咳。或逆气而泄。
</div>
    <div class="pagination">
<a href="普济方针灸_page4.html">上一页</a><a href="普济方针灸.html">1</a><a href="普济方针灸_page2.html">2</a><a href="普济方针灸_page3.html">3</a><a href="普济方针灸_page4.html">4</a><span class="current-page">5</span><a href="普济方针灸_page6.html">6</a><a href="普济方针灸_page7.html">7</a><a href="普济方针灸_page8.html">8</a><a href="普济方针灸_page9.html">9</a><a href="普济方针灸_page10.html">10</a><span>...</span><a href="普济方针灸_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
