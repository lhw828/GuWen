<!DOCTYPE html>
<html>
<head>
    <meta charset="UTF-8">
    <title>针灸聚英 - 第 6 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸聚英 - 第 6 页/共 52 页</h1>
    <div class="content">　　其谷中央生湿。湿生土。土生甘。甘生脾。脾生肉。肉生肺。脾主口。其在天为湿。在地为土。

　　。在志为思。思伤脾。怒胜思。湿伤肉。风胜湿。甘伤肉。酸胜甘。

　　脾之合肉也。其荣唇也。其主肝也。脾胃者。仓廪之官。五味出焉。

　　脾者。仓廪之本。营之居也。其华在唇四白。其充在肌。此至阴之类。通于土气。（从滑氏改正）脾者。土也。孤脏以灌四旁。

　　脾主四肢。为胃行其津液。（丹溪曰。脾具坤静之德。而有干健之用。易牝马地类行地无强之意。）

　　脾主治中央。常以四时长四脏。各十八日寄治。不独主于时也。

　　脾气通于口。口和则知谷味矣。

　　脾气虚。则梦饮食不足。得其时。则梦筑垣墙盖屋。（长夏及四季）

　　脾色黄。欲如罗裹雄黄。不欲如黄土。（一云枳实）

　　脾气绝。则脉不荣其唇口。唇者。肌肉之本也。脉不荣。则肌肉不滑泽。肌肉不滑泽。

　　则肉满。肉满则唇反。唇反则肉先死。甲日笃。乙日死。

　　卷一上

　　足太阴脾经

　　足太阴脾经　足太阴之脉。起于大指之端。循指内侧白肉际。过核骨后。上内踝前廉。

　　核骨。一作核骨。俗云孤拐骨是也。足跟后两旁起骨为踝骨。足太阴起大指之端隐白穴。受廉之三阴交也。

　　上 内。循 骨后。交出厥阴之前。（ 、示兖切。）

　　、腓肠也。由三阴交上 内。循 骨后之漏谷。上行二寸。交出足厥阴经之前。至地机、阴陵泉。

　　上循膝股内前廉入腹。属脾络胃。

　　髀内为股。脐上下为腹。自阴陵泉上循膝股内前廉之血海、箕门。迤逦入腹。经冲门、府舍至中脘、下脘之际。以属脾络胃也。

　　上膈挟咽。连舌本。散舌下。

　　咽、所以咽物者。居喉之前。至胃长一尺六寸为胃系也。舌本。舌根也。由腹哀上膈。

　　循食之里。挟喉连舌本。散舌下而终焉。

　　其支别者。复从胃别上膈。注心中。

　　此支由腹哀别行。再从胃部中脘穴之外上膈。注于膻中之里。心之分。以交于手少阴。

　　此经多气少血。巳时气血注此。凡二十一穴。左右共四十二穴。

　　隐白 足大指端内侧。去爪甲角如韭叶。脾脉所出为井。木。素注。针一分。留三呼。

　　铜人卒尸厥不识人。足寒不能温。妇人月事过时不止。小儿客忤。慢惊风。

　　大都 足大指本节后内侧陷中。骨缝赤白肉际。脾脉所溜为荥。火。脾虚补之。铜人。

　　针三逆。目眩。腰痛不可俯仰。绕踝风。胃心痛。腹胀胸满。心蛔痛。小儿客忤。

　　太白 足大指内侧。内踝前核骨下陷中。脾脉所注为俞。土。铜人。针三分。灸三壮。

　　主身股酸转筋。身重骨痛。胃心痛。腹胀胸满。心痛脉缓。

　　公孙 足大指本节后一寸。内踝前。脾之络脉。别走阳明胃经。铜人。针四分。灸三壮。主多饮胆虚。厥气上逆则霍乱。实则肠中切痛。泻之。虚则鼓胀。补之。

　　商丘 足内踝骨下微前陷中。脾脉所行为经。金。脾实泻之。铜人。灸三壮。针三分。

　　主腹痫。寒热好呕。阴股内痛。气痈。狐疝走上下。引小腹痛。不可俯仰。脾积痞气。黄胆。

　　舌本强痛。胃脘痛。腹胀。寒疟。溏瘕泄水下。面黄。善思。善味。食不消。体重节痛。怠惰嗜卧。妇人绝子。小儿慢风。

　　三阴交 内踝上三寸骨下陷中。足太阴、少阴、厥阴之交会。铜人。针三分。灸三壮。

　　主脾。膝内廉痛。小便不利。阴茎痛。足痿不能行。疝气。小便遗失。胆虚。食后吐水。梦遗失精。霍乱手足逆冷。失欠颊车蹉开。张口不合。男子阴茎痛。元脏发动。脐下痛不可忍。小儿客忤。妇人临经行房羸瘦。 瘕。漏血不止。月水不止。妊娠胎动。横生。产后恶露不行。去血过多。血崩晕。不省人事。如经脉闭塞不通。泻之立通。经脉虚耗不行者。补之。经脉益盛则通。

　　按宋太子出苑。逢妊妇。诊曰。女。徐文伯曰。一男一女。太子性急欲视。文伯泻三阴交。

　　、补合谷而堕胎。今独不可补三阴交、泻合谷而安胎乎。盖三阴交肾、肝、脾三脉之交会。

　　主阴血。血当补不当泻。合谷为大肠之原。大肠为肺之腑。主气。当泻不当补。文伯泻三阴交以补合谷。是血衰气旺也。今补三阴交泻合谷。是血旺气衰矣。故刘元宾亦曰。血衰气王定无妊。血王气衰应有体。

　　漏谷（一名太阴络） 内踝上六寸。 骨下陷中。铜人。针三分。灸三壮。主肠鸣。强欠。心悲。逆气。腹胀满急。 癖冷气。食饮不为肌肤。膝痹足不能行。

　　地机（一名脾舍） 膝下五寸。膝内侧辅骨下陷中。伸足取之。足太阴 。别走上一寸有空。

　　精不足。女子 瘕。按之如汤沃股内至膝。

　　阴陵泉 膝下内侧辅骨下陷中。伸足取之。或曲膝取之。与阳陵泉穴相对。足太阴脾脉所入俯仰。霍乱。疝瘕。遗尿失禁不自知。小便不利。气淋。寒热不节。阴痛。胸中热。暴泄飧泄。

　　血海 膝膑上内廉白肉际二寸半。铜人。针五分。灸三壮。主气逆腹胀。女子漏下恶血。月劳伤形体。或素有气不足。灸太阴脾经七壮。

　　箕门 鱼腹上越筋间。阴股内动脉应手。一云。股上起筋间。铜人。灸三壮。主淋小便不通。遗溺。鼠鼷肿痛。

　　冲门（一名上慈宫） 去大横五寸。府舍下。横骨两端约纹中动脉。去腹中行四寸半。铜人。

　　得息。

　　府舍 腹结下三寸。去腹中行各四寸半。足厥阴、太阴、阴维之会。三脉上下一一入腹。络。痹疼。腹满上抢心。积聚。霍乱。

　　腹结（一名阳窟） 十四经发挥云。大横下一寸三分。去腹中行四寸半。铜人。针七分。

</div>
    <div class="pagination">
<a href="针灸聚英_page5.html">上一页</a><a href="针灸聚英.html">1</a><a href="针灸聚英_page2.html">2</a><a href="针灸聚英_page3.html">3</a><a href="针灸聚英_page4.html">4</a><a href="针灸聚英_page5.html">5</a><span class="current-page">6</span><a href="针灸聚英_page7.html">7</a><a href="针灸聚英_page8.html">8</a><a href="针灸聚英_page9.html">9</a><a href="针灸聚英_page10.html">10</a><a href="针灸聚英_page11.html">11</a><span>...</span><a href="针灸聚英_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
