<!DOCTYPE html>
<html>
<head>
    <meta charset="UTF-8">
    <title>本草易读 - 第 186 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 186 页/共 194 页</h1>
    <div class="content">　　少顷下硝石少许。沸定再下醋，依前下硝、黄，待为末则成丹矣。水飞，炒用之。

　　辛，寒，无毒。内服坠痰除吐，消积杀虫，治惊疳痢疟，外敷解热拔毒，去瘀止血，定痛生须发而下气。

　　一切目疾，蜜半斤，铜器熬，起紫色，入水飞黄丹二两，水一碗，再炼至水气尽，以细绢滤净，瓶封埋地中三七日，取以点目用。（验方第一。）

　　目赤痛，同蜜敷太阳穴立效。（第二。）

　　赤目及翳，同白矾末点之。（第三。）

　　目生珠管，鲤胆合点。（第四。）

　　小儿口疮，黄丹一钱，蜜一两，蒸黑，鸡毛扫之甚效。（第五。）

　　泻痢赤白，枣肉捣烂，入黄丹、白矾各豆大，米饭和丸若弹大，铁线穿，灯上烧过，为末，米汤下。（第六。）

　　赤白痢，同黄连丸服。（第七。）

　　妊娠痛痢，乌鸡子开孔去白，入黄丹五钱，搅匀，泥包煨干，为末，每米汤下二钱。一服愈是男，二服愈是女子。（第八。）

　　吐咯嗽血，新汲水下一钱。（第九。）

　　松香散

　　红枣（八钱，去核烧焦） 黄丹 松香 枯矾（各四钱）

　　为末，香油调敷。治黄水疮。（诸方第一。）

　　碧霞丹

　　黄丹（四两） 醋（半斤）

　　煎干，另用炭火就铫中 红为末，米饮丸豆大。每醋汤下七丸。治吐逆不止。（第二。）

　　烧针丸

　　黄丹 朱砂 白矾枣肉丸豆大。每服四丸，针刺灯上烧过，凉米泔浸下。治婴孩或呕或泻，或泻呕并作。

　　外用鸡子白合绿豆粉，呕敷足心，泻敷头心。（第三。）

　　本草易读卷八

　　铅粉四百二十四

　　乃黑铅所制，炒用。

　　疮似蜂窝，同朱砂、蜜合敷之。（验方第一。）

　　痘瘢凸凹，同轻粉、猪脂合敷之。（第二。）

　　疮，用四两，水合入碗内，艾叶烧烟薰干，入乳香少许同研，香油合作隔纸膏，反复贴之。（第三。）

　　神应膏

　　官粉（四两） 香油（三两）

　　熬至入水成珠，入白胶香少许，水浸二日，油纸摊贴。治一切痈疽恶疮。（诸方第一。）

　　本草易读卷八

　　密陀僧四百二十五

　　水煮用。

　　辛，咸，小毒。坠痰镇惊，止血散肿，消积杀虫，治疟除痢。疗肿毒而愈冻疮，解胡臭而染止咳嗽而降呕逆。

　　赤白痢下，三两，烧黄为粉，每醋、茶下一钱，日三次。（验方第一。）

　　痰积胸中，用一两，醋水合煮干为末，酒水煎服，每二钱，吐痰良。（第二。）

　　因惊失音，为末。每茶下一钱。（第三。）

　　鼻中生疮，同白芷末、蜡烛油合敷之。（第四。）

　　鼻 赤 ，用二两细研，乳调，晚敷旦洗之。（第五。）

　　密陀僧膏

　　（用二十两为末。） 赤芍（二两） 当归（二两） 大黄（半斤） 苦参（四两，四味先炸枯，去渣，入密陀僧末） 百草霜（二两，细研筛入油锅中） 乳香（五钱） 没药（五钱） 赤石脂（二两） 血竭（五钱） 儿茶（五钱） 银黝（一两，六味均不细筛，于滴水成珠后入之）

　　入水中扯千次，常以水浸之，贴一切恶疮、流注、瘰 、跌打损伤、金刃等症。（诸方第一。）

　　本草易读卷八

　　古文钱四百二十六

　　辛，平，有毒。明目除翳，止心腹疼痛，催横逆胎产。

　　本草易读卷八

　　诸铁四百二十七

　　一切草木药畏之。

　　熟铁：辛，平，有毒。坚肌耐痛。生铁：镇心除痫，散瘀消丹。针砂：作铁索磨 细末也。

　　须真钢砂乃可用。铁粉：钢铁飞炼而成者。铁落： 时铁砧上打落者。铁锈：铁上赤衣也。

　　本草易读卷八

</div>
    <div class="pagination">
<a href="本草易读_page185.html">上一页</a><span>...</span><a href="本草易读_page181.html">181</a><a href="本草易读_page182.html">182</a><a href="本草易读_page183.html">183</a><a href="本草易读_page184.html">184</a><a href="本草易读_page185.html">185</a><span class="current-page">186</span><a href="本草易读_page187.html">187</a><a href="本草易读_page188.html">188</a><a href="本草易读_page189.html">189</a><a href="本草易读_page190.html">190</a><a href="本草易读_page191.html">191</a><span>...</span><a href="本草易读_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
