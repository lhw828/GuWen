<!DOCTYPE html>
<html>
<head>
    <meta charset="UTF-8">
    <title>华佗神方 - 第 47 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 47 页/共 81 页</h1>
    <div class="content">　　卷八

　　八○○二·华佗治初生小儿口噤不乳神方

　　赤足蜈蚣半枚去足，炙令焦，研末，和以猪乳二合，分三，四次服之，瘥止。

　　卷八

　　八○○三·华佗治预解小儿胎毒神方

　　甘草一指节（炙碎）

　　以水二合，煎取一合，以绵染点儿口中。与以一蚬壳，当吐出胸中恶汁，嗣后儿饥渴，更与之，能令儿智能无病，长生寿考。

　　卷八

　　八○○四·华佗浴儿神方

　　儿生三日，用：桃根 李根 梅根各八两上三味，以意着水多少，煮令三四沸，以浴儿，能除诸疮。

　　卷八

　　八○○五·华佗治初生儿无皮神方

　　小儿初生无皮，但有红筋，是为受胎未足之证。可将米粉，用绢袋包裹，扑小儿周身，数日后，肌肤自能发生。

　　卷八

　　八○○六·华佗治初生儿惊啼不乳神方

　　犀角（锉屑）十一分 子芩五分 栀子仁 大黄各十分 虎睛一枚上捣筛，蜜和丸如梧子大，每服七丸，大小量之。奶母忌热面。小儿热风痫，以乳汁或竹沥研三丸服之，瘥止。

　　卷八

　　八○○七·华佗治初生儿呕吐不止神方

　　人乳二合 蘧 术小许 盐两粟米大上三味，煎三两沸。牛黄两米许，研和与服，即瘥止。

　　卷八

　　八○○八·华佗治初生儿不小便神方

　　人乳四合，葱白一寸上二味相和，煎之，分为四服，即小便利，神效。

　　卷八

　　八○○九·华佗治初生儿惊痫神方

　　钩藤二分 知母 子芩各四分 甘草（炙） 升麻 沙参各三分 寒水石六分 蚱蝉（去翅炙）一枚 蜣螂（炙）三枚上九味捣筛，以好蜜和薄泔，着铜钵。于沸汤上调之，搅不停手，如饴糖，煎成稍稍别出少许，一日啖如枣核大一枚，日夜五、六次，五、六日啖三枚。百日儿四枚，二百日至三百日儿五枚，三岁儿啖七枚，以意量之。

　　卷八

　　八○一○·华佗治小儿惊悸神方

　　钩藤 人参 蚱蝉（炙） 子芩各一分 蛇蜕皮（炙）三寸 龙齿四分 防风 泽泻各二分 石上以水二升，并竹沥煎取七合，分数次服之，以瘥为度。

　　卷八

　　八○一一·华佗治小儿夜啼神方

　　芎 防己 白术各二分上捣筛为散，和以乳，量其多少，与儿服之。又以儿母手掩脐中；又以摩儿头及脊。二十日儿，未能服散者，以乳汁和之，服如麻子一丸。

　　卷八

　　八○一二·华佗治小儿客忤神方

　　本症之起，为有外人来，气息忤之。其喉为频吐下黄青白色，水谷解离，腹痛夭纠，面色变易，虽形似痫症，但眼不上插耳。方用：龙胆 钩藤皮 柴胡 黄芩 桔梗 芍药 人参 当归 茯神 甘草（炙）各一分 蜣螂（炙）

　　上以水一升，煎取五合。儿生一日至七日，取一合为三服；生八日至十五日，分取一合半为三服；生十六日至二十余日，或四十日，尽以五合为三服；十岁亦准此。得下即止，勿复服也。

　　卷八

　　八○一三·华佗治小儿症癖神方

　　牛黄二分 鳖甲（炙） 麦面（熬） 柴胡 大黄 枳实（炙） 芎 各二两 浓朴（炙）

　　茯苓上捣筛，蜜丸如小豆，日三服，以意量之。

　　卷八

　　八○一四·华佗治小儿心下生痞神方

　　芫花 黄芩各四分 大黄 雄黄各十分上四味捣筛为末，蜜和，更捣一千杵。三岁儿至一岁以下，服如粟米一丸。欲服丸内儿喉中，令母与乳。

　　卷八

　　八○一五·华佗治小儿痰结神方

　　芒硝（熬）四分 大黄四两 半夏二两 代赭一两 甘遂（熬）二两 巴豆（去心皮熬）

　　三百枚上捣筛，别捣巴豆，杏仁令如膏，捣数千杵，令相和。如嫌强，可纳蜜少许。百日儿服如胡豆十丸；过百日至一岁，服二十丸；余类推。当俟儿大便中药出为度，若不出，复与如初。

　　卷八

　　八○一六·华佗治小儿羸瘦神方

　　芍药（炙令黄）十分 黄 鳖鱼（炙） 人参各四分 柴胡八分 茯苓六分 甘草（炙）

　　干姜各二分上捣筛，蜜和为丸，如大豆，服五丸，日二服。

</div>
    <div class="pagination">
<a href="华佗神方_page46.html">上一页</a><span>...</span><a href="华佗神方_page42.html">42</a><a href="华佗神方_page43.html">43</a><a href="华佗神方_page44.html">44</a><a href="华佗神方_page45.html">45</a><a href="华佗神方_page46.html">46</a><span class="current-page">47</span><a href="华佗神方_page48.html">48</a><a href="华佗神方_page49.html">49</a><a href="华佗神方_page50.html">50</a><a href="华佗神方_page51.html">51</a><a href="华佗神方_page52.html">52</a><span>...</span><a href="华佗神方_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
