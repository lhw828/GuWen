<!DOCTYPE html>
<html>
<head>
    <meta charset="UTF-8">
    <title>医方考 - 第 3 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医方考 - 第 3 页/共 81 页</h1>
    <div class="content">　　黄 （蜜炙） 防风（去芦） 羌活 赤芍药（酒炒） 姜黄（炒） 当归（酒炒，各二钱五分） 甘草（炙，五分）

　　中风，表虚，手足顽痹者，此方主之。

　　《内经》曰：荣气虚则不仁，卫气虚则不用，故用黄 以实表气；然黄 与防风相畏，用之者何？洁古云：黄 得防风而功愈速，故并用之，欲其相畏而相使耳。羌活驱散风邪，得当归不至燥血；姜黄能攻痹血，得赤芍足以和肝；复用甘草调之，取其味平也。

　　卷一　中风门第一

　　防风通圣散

　　防风 川芎 当归 芍药（炒） 麻黄（去节） 大黄（蒸） 芒硝 连翘 薄荷 栀子（炒风热壅盛，表里三焦皆实者，此方主之。

　　防风、麻黄，解表药也，风热之在皮肤者，得之由汗而泄；荆芥、薄荷，清上药也，风热之在巅顶者，得之由鼻而泄；大黄、芒硝，通利药也，风热之在肠胃者，得之由后而泄；滑石、栀子，水道药也，风热之在决渎者，得之由溺而泄。风淫于膈，肺胃受邪，石膏、桔梗，清肺胃也；而连翘、黄芩，又所以祛诸经之游火；风之为患，肝木主之，川芎、归、芍，和肝血也，而甘草、白术，又所以和胃气而健脾。刘守真氏长于治火，此方之旨，详且悉哉！

　　卷一　中风门第一

　　史国公药酒方

　　防风（去芦） 秦艽（去芦） 油松节 虎胫骨（酥炙） 鳖甲（醋炙） 白术（各二两，炒）

　　皮，姜炒，各三两） 苍耳中风之久，语言謇涩，半身不遂，手足拘挛，不堪行步，痿痹不仁者，此方神良。

　　语言謇涩，风在舌本也；半身不遂，邪并于虚也；手足拘挛，风燥其筋也；不堪行步，风燥而血不濡也；痿痹不仁，风而湿也。是方也，干茄根、苍耳子、羌活、秦艽、防风、松节、萆 、蚕砂，可以去风，亦可以去湿，风去则謇涩、拘挛之证除，湿去则不遂、不仁之患愈；当归、牛膝、杜仲、枸杞，所以养血，亦所以润燥，养血则手得血而能摄，足得血而能步，润燥则筋得血而能舒矣。若虎骨者，用之以驱入骨之风；白术者，用之以致冲和之气，风

　　卷一　中风门第一

　　丸

　　草（不拘多少）

　　此草处处有之，其叶似苍耳，对节而生，用五月五日、七月七日、九月九日，采来晒干，铺入甑中，用好酒层层匀洒，蒸之复晒，如此九次，为末，炼蜜为丸，如梧桐子大。每服五十丸，空心无灰酒下。

　　病患骨节疼痛，缓弱无力，此方主之良。

　　骨节疼痛，壅疾也，壅者喜通。此物味辛苦而气寒，用九蒸九晒，则苦寒之浊味皆去，而气轻清矣。《本草》云：轻可以去实，盖轻清则无窍不入，故能透骨驱风，劲健筋骨。若未之九蒸九晒，或蒸晒之数不满于九，浊味犹存，阴体尚在，则不能透骨驱风而却病也。此阴阳清浊之义，惟明者求之。（唐江陵节度使成讷进 丸，知益州张咏进 丸，事考并见痛风门。）

　　卷一

　　伤寒门第二

　　叙曰：仲景伤寒方，群方之祖也，自晋唐而降，历朝医哲，罔不宗之，初学之士，能究其方，识其证，虽施之杂疗，不可胜用，岂徒曰伤寒云尔哉！今取其方七十五首，考之如下，有

　　卷一　伤寒门第二

　　桂枝汤

　　桂枝（三两，洗净） 芍药（三两，炒） 甘草（二两，生） 生姜（三两） 生枣（十二枚，头痛发热，汗出恶风，脉缓者，太阳中风也，此汤主之。

　　风之伤人也，头先受之，故令头痛；风在表则表实，故令发热；风为阳，气亦为阳，同类相从，则伤卫外之气，卫伤则无以固卫津液，故令汗出；其恶风者，卫气不能卫也；其脉缓者，卫气不能鼓也。上件皆太阳证，故曰太阳中风。桂枝味辛甘，辛则能解肌，甘则能实表，经曰：辛甘发散为阳，故用之以治风；然恐其走泄阴气，故用芍药之酸以收之；佐以甘草、生姜、大枣，此发表而兼和里之意。是方也，惟表邪可以用之；若阳邪去表入里，里作燥渴，二便秘结，此宜承气之时也，而误用之则反矣。论曰：桂枝下咽，阳盛则毙。盖谓阳邪去表入里故也，又曰：桂枝本为解肌，若其人脉浮紧，发热汗不出者，不可与也，盖以与之则表益实，而汗益难出耳。故申之以常须识此，勿令误也。

　　卷一　伤寒门第二

　　麻黄汤

　　麻黄（去节，三两） 桂枝（洗净，二两） 杏仁（去皮尖，七十枚） 甘草（一两，生）

　　太阳伤寒，头痛发热，身疼腰痛，骨节不利，恶寒无汗而喘，脉来尺寸俱紧者，麻黄汤主之。

　　足太阳经，起目内 ，循头背腰 ，故所过疼痛不利；寒邪外束，人身之阳不得宣越，故令发热；寒邪在表，不复任寒，故令恶寒；寒主闭藏，故令无汗；人身之阳，既不得宣越于外，则必壅塞于内，故令作喘；寒气刚劲，故令脉紧。麻黄之形，中空而虚；麻黄之味，辛温而薄，空则能通腠理，辛则能散寒邪，故令为君。佐以桂枝，取其解肌；佐以杏仁，取其利气；入甘草者，亦辛甘发散之谓。抑太阳无汗，麻黄之用固矣！若不斟酌人品之虚实，时令之寒暄，则又有汗多亡阳之戒。汗多者宜扑粉，亡阳者宜附子汤。

　　卷一　伤寒门第二

　　葛根汤

　　葛根（四两） 麻黄（去节，三两） 桂枝（洗净，二两） 芍药（二两，炒） 甘草（二两，太阳病，项背强，无汗恶风者，名曰刚 ，此方主之。

　　风寒伤经络之经，则所过但痛而已，未至于强；风寒伤筋骨之筋，则所过筋急强直而成。 ，痉字之误也。曰刚痉者，无汗之名也。本草云：轻可去实。葛根、麻黄，形气之轻者也；此以风寒表实，故加二物于桂枝汤中。又，太阳与阳明合病，必自下利。下利，里证也，今之庸医皆曰漏底伤寒，不治，仲景则以此方主之。盖以邪气并于阳，则阳实而阴虚，阴虚故下利也；与此汤以散经中表邪，则阳不实而阴气平，利不治而自止也。斯妙也，惟明者

　　卷一　伤寒门第二

　　小青龙汤

　　麻黄（三两，去节） 桂枝（三两，洗净） 芍药（三两，炒） 五味子（半斤，炒） 半夏（半升，泡） 北细辛（去土） 甘草（生） 干姜（各三两）

　　伤寒表不解，心下有水气，干呕，或咳，或噎，或喘，小青龙汤主之。

　　表不解者，头痛、发热、身疼尚在也。伤寒曾渴。饮水过多，故心下有水气。有声无物，谓之干呕，名曰水气，则有形之水已散，但无形之气仍在耳，故无物可吐而但有声。或咳，或麻黄、桂枝、甘草，发表邪也；半夏、细辛、干姜，散水气也；芍药所以和阴血，五味所以收肺气。

　　卷一　伤寒门第二

　　大青龙汤

　　麻黄（六两，去节） 杏仁（四十枚，去皮尖） 桂枝（净洗） 甘草（生，各二两） 生姜（伤寒太阳证，见风脉者，此方主之。

　　仲景法：太阳伤寒，治以麻黄汤；太阳中风，治以桂枝汤。今伤寒太阳证见风脉，是有头痛、身热、无汗、恶寒，但脉来不紧而缓，为伤寒且中风矣，故二方并而用之。风寒外盛，则人身之阳郁为内热，此石膏之所加也。名曰大青龙，其发表之尤者乎！而亡阳之戒，筋惕肉之弊，则用青龙之过者也。有此者，急以大温大补

　　卷一　伤寒门第二

　　升麻葛根汤

　　升麻 葛根 芍药（炒） 甘草等分伤寒，目痛鼻干，不眠，无汗，恶寒发热者，阳明经证也，此方主之。

　　足阳明之脉，抵目挟鼻，故目痛鼻干。其不能眠者，阳明之经属于胃，胃受邪则不能安卧，此其受邪之初，犹未及乎狂也。无汗、恶寒、发热者，表有寒邪也。药之为性，辛者可使达表，轻者可使去实。升麻、葛根，辛轻者也，故用之达表而去实。寒邪之伤人也，气血为之壅滞，佐以芍药，用和血也。佐以甘草，用调气也。

　　卷一　伤寒门第二

　　白虎汤

　　石膏（一斤，捶，不见铁） 知母（去浮皮，六两） 甘草（二两） 粳米（六合）

</div>
    <div class="pagination">
<a href="医方考_page2.html">上一页</a><a href="医方考.html">1</a><a href="医方考_page2.html">2</a><span class="current-page">3</span><a href="医方考_page4.html">4</a><a href="医方考_page5.html">5</a><a href="医方考_page6.html">6</a><a href="医方考_page7.html">7</a><a href="医方考_page8.html">8</a><span>...</span><a href="医方考_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
