<!DOCTYPE html>
<html>
<head>
    <meta charset="UTF-8">
    <title>本草纲目 - 第 21 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 21 页/共 603 页</h1>
    <div class="content">　　点痘疔。点目，令不入目。） 犀角（磨汁。） 玳瑁（磨汁。） 桦皮（煮汁。并主紫赤干红。）抱过鸡子壳（倒陷便血昏睡，焙研，汤服五分，仍涂胸、背、风池。） 猪膘（便闭，煮食。）灯芯草（烦喘，小便不利，同鳖甲煎服。） 牛黄（紫黑，谵语发狂，同丹砂，蜜服。） 丹砂（入心狂乱，同益元散、片脑，麝香，每灯草汤服。） 山豆根（咽痛不利。） 白柿（痘入目，日食之。） 真珠（痘疔，研末，水服。） 桃胶（痘后发搐，酒化服。） 象牙（痘不收，炒研，水服。） 黄明胶【外治】沉香（同乳香、檀香烧烟，辟恶气，托痘。） 稻草 猪爪壳（并烧烟，辟恶气。）胡荽（煎酒，喷儿，并洒床帐席下。） 杨柳根（风寒出不快，煎汤浴。） 茱萸（口噤，嚼一、二粒抹之。） 茶叶（烧熏痘痒。） 马齿苋（灰。） 败茅 黄绢（灰。） 海螵蛸（末。） 黄牛屎（灰。） 荞麦 大豆 赤小豆 豌豆 绿豆（并研，敷烂痘及痈。）枇杷叶（洗烂痘。）青羊脂（摩豆疮如疥。） 姜石 芒硝（并涂痘毒。） 雄黄（痘疔，同紫草末，燕脂水涂。） 蚕茧（同白矾 ，敷痘疳。） 蜂蜜 酥油（并润痘痂欲落不落，且无瘢痕。） 白僵蚕（用雄鸡尾浸酒，和，涂痘瘢。） 密陀僧（人乳调，涂痘瘢。） 猪肉汁 马肉汁（并洗痘瘢。） 柳叶（暑月生蛆，铺卧引之。） 毕澄茄

　　主治第四卷　百病主治药

　　小儿惊痫

　　（有阴、阳二症）【阳证】甘草（补元气，泻心火。小儿撮口发噤，煎汁灌之，吐去痰涎。） 黄连（平肝、胆、心火。） 胡黄连 黄芩（小儿惊啼，同人参末服。） 防风（治上焦风邪，四肢挛急。）羌活（诸风痫 ，去肾间风，搜肝风。） 白藓皮（小儿惊痫。） 老鸦蒜（主急惊，同车前子末，水调贴手足心。） 龙胆（骨间寒热，惊痫入心。） 细辛（小儿客忤，同桂心纳口中。）薇衔（惊痫吐舌。） 薄荷（去风热。） 荆芥（一百二十惊，同白矾丸服。） 牡丹（惊痫螈。） 本（痫疾，脊厥而强。） 莽草（摩风服。） 蓝叶（同凝水石，敷头上。） 女萎 女菀 紫菀 款冬花（惊痫寒热。） 蜀羊泉（小儿惊。） 蛇莓（孩子口噤，以汁灌之。） 凌霄花（百日儿，无故口青不乳，同蓝叶、硝、黄丸服。） 葛蔓（小儿口噤，病在咽中，烧灰，点之。） 钩藤（小儿寒热，十二惊痫螈 ，客忤胎风，同甘草煎服。） 石菖蒲（客忤惊痫。）叶（浴惊痫。） 杏仁 柏子仁（小儿夜啼惊痫，温水服之。） 乳香（同甘遂服。） 没药（盘肠气痛，同乳香服。） 阿魏（盘肠痛，同蒜炮，丸服。） 安息香（烧之，辟惊。） 芦荟（镇心除热。） 夜合花枝（小儿撮口，煮汁，拭洗。） 榆花（浴小儿痫热。） 芜荑（惊后失音，同曲、 、黄连，丸服。） 龙脑（入心经，为诸药使。） 桑根白皮汁（治天吊惊痫客忤。） 枳壳（惊风搐搦痰涎，同豆豉末，薄荷汁服。） 荆沥（心热惊痫。） 茯苓 茯神（惊痫。） 琥珀（胎惊，同防风、朱砂末服；胎痫，同朱砂、全蝎末服。） 淡竹叶 青竹茹 竹沥（惊痫天吊，口噤烦热。） 天竹黄（惊痫天吊，去诸风热。） 车脂（止惊啼，纳口中。） 马绊绳（煎，洗儿痫。） 木牛 （煎服，止儿痫。） 厕筹（贴囟，治惊窜。） 灯火（淬惊风。） 腊雪（小儿热啼。） 黄土（熨惊风，遍身乌色。） 胡燕窠土（小儿惊痫。） 金箔 银箔（风热惊痫，镇心安魂。） 锡吝脂（小儿天吊搐搦，同水银、牛黄，丸服。） 铅霜（去积热痰涎，镇惊，同牛黄、铁粉服；惊风喉闭口紧，同蟾酥少许，乌梅蘸擦牙关。） 黄丹（惊痫，镇心安神。） 铜镜鼻（客忤惊痛面青，烧，淬酒饮。） 铁粉（惊痫发热多涎，镇心抑肝，水服少许。

　　或加丹砂。） 铁精（风痫。） 铁华粉（虚痫。） 剪刀股（惊风。） 马衔（风痫。） 白玉（小儿惊啼，同寒水石涂足心。） 紫石英（补心定惊。风热螈 ，同寒水石诸药，煎服。） 菩萨石（热狂惊痫。） 朱砂（色赤入心，心热非此不除。月内惊风欲死，磨水涂五心；惊热多啼，同牛黄末服；客忤卒死，蜜服方寸匕；惊忤不语，血入心窍，猪心血丸服；急惊搐搦，同天南星、全蝎末服。） 水银（惊热涎潮，同南星、麝香服。） 粉霜 轻粉（并下痰涎惊热。）银朱（内钓惊啼，同乳香、大蒜丸化，和丸散服。） 磁石（养肾止惊，炼水饮。） 玄石 代赭（小儿惊风入腹。急惊搐搦不定，火醋淬，金箔汤服一钱。） 石绿（同轻粉，吐急惊。） 礞石（惊风痰涎， 研服，亦丸服。）金牙石 蛇黄 雷墨 盐豉（小儿撮口，贴脐灸之。） 露蜂房（惊痫螈 寒热，煎汁服。）螳螂（定惊搐，同蜈蚣、蜥蜴， 鼻。） 天浆子（急慢惊风，研汁服；同全蝎、朱砂丸服；噤风，同蜈蚣烧，丸服；脐风，同僵蚕、腻粉灌之。） 白僵蚕（惊痫客忤，去风痰。撮口噤风，为末蜜服；烧地，以大蒜泥制 鼻。） 枣猫（脐风。） 全蝎（小儿惊痫风搐，薄荷包炙研服；胎惊天吊，入朱砂、麝香，或丸服；风痫及慢惊，用石榴 过末服；慢惊，同白术、麻黄末服；脐风，同麝服。） 玳瑁（清热，止急惊客忤。） 鳖甲（小儿惊痫，炙研乳服。）真珠（小儿惊热。） 田螺壳（惊风有痰。） 牡蛎（安神去烦，小儿惊痫。） 龙骨（小儿热气惊痫，安神定魂魄。） 龙齿（小儿五惊十二痫，身热不可近。） 龙角（惊痫螈 ，身热如火。）鲮鲤甲（肝惊。） 守宫（风 惊痫。心虚惊痫。） 蛇蜕（小儿百二十种惊痫螈 ，弄舌摇头。）白花蛇（小儿风热，急慢惊风搐搦。） 乌蛇发不止，炒研，入麝香、牛黄、蝎，末服。） 鹅毛（小儿衣之，辟惊痫。） 雁毛（同上。） 鸭肉（小儿热惊。） 鸡冠血（小儿卒惊，客忤搐吊。） 白雄鸡血（惊风不醒，抹唇、口、脑。

　　亦治惊痫。） 鸡子（止惊。） 伏翼（小儿惊，酿朱砂烧研服；慢惊，炙焦，同人中白、蝎、麝，丸服。） 五灵脂（小儿惊风五痫。） 鸡屎白（小儿惊忤、惊喑，烧灰，水服。） 猪心血（心热惊痫，调朱屎（并主惊痫。） 白狗屎（小儿惊痫客忤，烧服。） 狗屎中骨（寒热惊痫。） 牛胆（治惊风有奇功。） 鼻津（客忤，灌之。） 马屎（烧末煮酒，浴儿卒忤。） 尾（烧烟，熏客忤。） 屎中粟（烧，治小儿客忤。） 马绊绳（煎，浴小儿痫。） 驴乳（小儿痫疾，客忤天吊，风痰咳，服之。） 驴毛（煎饮，治客忤。） 牛黄（惊痫寒热，竹沥调服，或蜜调，或入朱砂。） 驼黄（风热惊疾。） 六畜毛、蹄甲（客热惊痫。） 答 虎睛 虎魄 虎鼻、爪 象牙 犀角（浓磨汁服。） 牛黄及角 野猪黄及脂 熊胆（惊痫螈 ，竹沥化服。） 羚羊角（平肝定风。）麝香（惊痫客忤惊啼，通诸窍，开经络，透肌骨，辟邪气。） 狐肝、胆（惊痫寒热搐搦。） 牡鼠（煎油，摩惊痫。） 皮（惊啼，烧服。） 猴头骨及手（惊痫寒热口噤。） 发 （合鸡子黄煎，消为水服，主小儿惊热百病。） 油发灰（乳服，止小儿惊啼。） 月经血（小儿惊痫发热，和青黛，水服【阴证】黄 （补脉泻心。） 人参（同黄 、甘草，治小儿胃虚而成慢惊，为泻火补金、益土平木之神剂。） 桔梗（主小儿惊痫。）

　　水部第五卷

　　李时珍曰：水者，坎之象也。其文横则为 ，纵则为KT 。其体纯阴，其用纯阳。上则为雨露霜雪，下则为海河泉井。流止寒温，气之所钟既异；甘淡咸苦，味之所入不同。是以昔人分别九州水土，以辨人之美恶寿夭。盖水为万化之源，土为万物之母。饮资于水，食资于土。饮食者，人之命脉也，而营卫赖之。故曰：水去则营竭，谷去则卫亡。然则水之性味，尤慎疾卫生者之所当潜心也。今集水之关于药食者，凡四十三种，分为二类：曰天，曰地。（旧本水类共三十二种，散见玉石部。）《名医别录》二种（梁陶弘景注）《本草拾遗》二十六种（唐陈藏器）《嘉 本草》四种（宋掌禹锡）《本草纲目》一十一种（明李时珍。）【附注】魏李当之《药录》 《吴普本草》 宋雷 《炮炙》 齐徐之才《药对》唐苏恭《本草》 孙思邈《千金》 唐李 《海药》 甄权《药性》 杨损之《删繁》 唐孟诜《食疗》 陈士良《食性》 蜀韩保升《重注》 宋马志《开宝》 苏颂《图经》 唐慎微《证类》 寇宗 《衍义》 大明《日华》 金张元素《珍珠囊》 元李杲《法象》 王好古《汤液》 朱震亨《补遗》 明汪颖《食物》 汪机《会编》 王纶《集要》

　　水部第五卷

　　水之一

　　天水类一十三种。

　　水部第五卷　水之一

　　雨水

　　（《拾遗》）【释名】（时珍曰）：地气升为云，天气降为雨，故人之汗，以天地之雨名之。

　　【气味】咸，平，无毒。

　　立春雨水 【主治】夫妻各饮一杯，还房，当获时有子，神效。（藏器）宜煎发散及补中益气药。（时珍）【发明】时珍曰：虞抟《医学正传》云：立春节雨水，其性始是春升生发之气，故可以煮中气不足、清气不升之药。古方妇人无子，是日夫妇各饮一杯，还房有孕，亦取其资始发育万物之义也。

　　梅雨水 【主治】洗疮疥，灭瘢痕，入酱易熟。（藏器）【发明】藏器曰：江淮以南，地气卑湿，五月上旬连下旬尤甚。《月令》土润溽暑，是五月中气。过此节以后，皆须曝书画。

　　梅雨沾衣，便腐黑。浣垢如灰汁，有异他水。但以梅叶汤洗之乃脱，余并不脱。时珍曰：梅雨或作霉雨，言其沾衣及物，皆生黑霉也。芒种后逢壬为入梅，小暑后逢壬为出梅。又以三月为迎梅雨，五月为送梅雨。此皆湿热之气，郁遏熏蒸，酿为霏雨。人受其气则生病，物受其气则生霉，故此水不可造酒醋。其土润溽暑，乃六月中气，陈氏之说误矣。

　　液雨水 【主治】杀百虫，宜煎杀虫消积之药（时珍）。【发明】时珍曰：立冬后十日为入液，至小雪为出液，得雨谓之液雨，亦曰药雨。百虫饮此皆伏蛰，至来春雷鸣起蛰乃出也。

　　水部第五卷　水之一

　　潦水

　　（《纲目》）【释名】时珍曰：降注雨水谓之潦，又淫雨为潦。韩退之诗云，潢潦无根源，朝灌夕已除，是矣。

　　【气味】甘，平，无毒。

　　【主治】煎调脾胃、去湿热之药（时珍）。

　　【发明】成无己曰：仲景治伤寒瘀热在里，身发黄，麻黄连轺赤小豆汤，煎用潦水者，取其味薄则不助湿气。

　　水部第五卷　水之一

　　露水

　　（《拾遗》）【释名】时珍曰：露者，阴气之液也，夜气着物而润泽于道旁也。

　　【气味】甘，平，无毒。

　　【主治】秋露繁时，以盘收取，煎如饴，令人延年不饥（藏器）。禀肃杀之气，宜煎润肺杀祟之药，及调疥癣虫癞诸散（虞抟）。百草头上秋露，未 时收取，愈百疾，止消渴，令人身轻不饥，肥肉悦泽。别有化云母作粉服法（藏器）。八月朔日收取，摩墨点太阳穴，止头痛；点膏肓穴，治劳瘵，谓之天灸（时珍）。百花上露：令人好颜色（藏器）。

　　柏叶上露，菖蒲上露，并能明目，旦旦洗之（时珍）。

　　韭叶上露，去白癜风，旦旦涂之（时珍）。

　　凌霄花上露：入目损目（时珍）。

　　【发明】藏器曰：KT 用弱《续齐谐记》云：司农邓绍，八月朝入华山，见一童子，以五采囊盛取柏叶下露珠满囊。绍问之。答云：赤松先生取以明目也。今人八月朝作露华囊，象此也。又郭宪《洞冥记》云：汉武帝时，有吉云国，出吉云草，食之不死。日照之，露皆五色。东方朔得玄、青、黄三露，各盛五合，以献于帝。赐群臣服之，病皆愈。朔曰：日初出处，露皆如饴。今人煎露如饴，久服不饥。《吕氏春秋》云，水之美者，有三危之露，为水即重于水也。时珍曰：秋露造酒最清冽。姑射神人吸风饮露。汉武帝作金盘承露，和玉屑服食。杨贵妃每晨吸花上露，以止渴解酲。番国有蔷薇露，甚芬香，云是花上露水，未知是否？藏器曰：凡秋露春雨着草，人素有疮及破伤者触犯之，疮顿不痒痛，乃中风及毒水，身必反张似角弓之状。急以盐豉和面作碗子，于疮上灸一百壮，出恶水数升，乃知痛痒而瘥也。

　　水部第五卷　水之一

　　甘露

　　（《拾遗》）【释名】膏露（《纲目》）、瑞露（《纲目》）、天酒（《纲目》）、神浆。时珍曰：按《瑞应图》云：甘露，美露也。神灵之精，仁瑞之泽，其凝如脂，其甘如饴，故有甘、膏、酒、浆之名。《晋中兴书》云：王者敬养耆老，则降于松柏；尊贤容众，则降于竹苇。《列星图》云：天乳一星明润，则甘露降。以上诸说，皆瑞气所感者也。《吕氏春秋》云：水之美者，三危之露。和之美者，揭雩之露，其色紫。《拾遗记》云：昆仑之山有甘露，望之如丹，着草木则皎莹如雪。《山海经》云：诸沃之野，摇山之民，甘露是饮不寿者八百岁。《一统志》云：雅州蒙山常有甘露。以上诸说，皆方域常产者也。杜镐言：甘露，非瑞也，乃草木将枯，精华顿发于外，谓之雀饧，于理甚通。

　　【气味】甘，大寒，无毒。

　　【主治】食之润五脏，长年，不饥，神仙（藏器）。

　　水部第五卷　水之一

　　甘露蜜

　　（《拾遗》）【集解】藏器曰：生巴西绝域中，状如饧也。时珍曰：按《方国志》云：大食国秋时收露，朝阳曝之，即成糖霜，盖此物也。又《一统志》云：撒马儿罕地在西番，有小草丛生，叶细如蓝，秋露凝其上，味如蜜，可熬为饧，夷人呼为达即古宾，盖甘露也。此与刺蜜相近，又见果部。

　　【气味】甘，平，无毒。

　　【主治】胸膈诸热，明目止渴。（藏器）

　　水部第五卷　水之一

　　明水

　　（《拾遗》）【释名】方诸水。藏器曰：方诸，大蚌也。熟摩令热，向月取之，得水二三合，亦如朝露。阳燧向日，方诸向月，皆能致水火也。《周礼》明诸承水于月，陈馔为玄酒是也。时珍曰：明水者，取其清明纯洁，敬之至也。《周礼》：司 氏，以夫燧取明火于日，鉴取明水于月，以恭祭祀。魏伯阳《参同契》云：阳燧以取火，非日不生光；方诸非星月，安能得水浆。

　　《淮南子》云：方诸见月，则津而为水。注者或以方诸为石，或以为大蚌，或以为五石炼成，皆非也。按《考工记》云，铜锡相半，谓之鉴燧之剂，是火为燧、水为鉴也。高堂隆云：阳燧一名阳符，取火于日。阴燧一名阴符，取水于月。并以铜作之，谓之水火之镜。此说是矣。

　　干宝《搜神记》云：金锡之性，一也。五月丙午日午时铸，为阳燧；十一月壬子日子时铸，为阴燧。

　　【气味】甘，寒，无毒。

</div>
    <div class="pagination">
<a href="本草纲目_page20.html">上一页</a><span>...</span><a href="本草纲目_page16.html">16</a><a href="本草纲目_page17.html">17</a><a href="本草纲目_page18.html">18</a><a href="本草纲目_page19.html">19</a><a href="本草纲目_page20.html">20</a><span class="current-page">21</span><a href="本草纲目_page22.html">22</a><a href="本草纲目_page23.html">23</a><a href="本草纲目_page24.html">24</a><a href="本草纲目_page25.html">25</a><a href="本草纲目_page26.html">26</a><span>...</span><a href="本草纲目_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
