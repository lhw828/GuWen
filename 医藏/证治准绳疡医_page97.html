<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 97 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 97 页/共 122 页</h1>
    <div class="content">　　上等分为末，炼蜜丸杏核大。稍稍咽汁，又用海藻洗净，切碎，油醋熟，作常菜食之。

　　消瘿散 治瘿气。

　　海藻（酒洗） 海带（酒洗） 昆布（酒洗） 海马（酒炙） 海红蛤 石燕（各 ） 海螵蛸（各一两）

　　上为末，清茶下。兼服含化丸，兼灸，相济以收全功。

　　含化丸 治瘿气。

　　海藻 海蛤（ ） 海带 昆布 瓦龙子（ ） 文蛤（即花蛤，背有斑文） 诃子（去核） 五灵脂（各一两） 猪FS （十四个，焙干，另研）

　　上为末，炼蜜丸。临卧含化，时时咽下。兼灸法，以助丸功。

　　通气丸 治瘿气。

　　海藻 海带 昆布 夏枯草 木通（各一两） 诃子 薄荷（各五钱） 杏仁（少许）

　　上为末，炼蜜丸如芡实大。每用一丸，噙化。兼灸，以泄瘿气方效。

　　黄药酒 治忽生瘿疾及一二年者。

　　上用万州黄药子三斤，须紧重者为上，如轻虚即是他州者，力慢须加一倍。以无灰酒一斗，投药在内，固济瓶口，以糠火烧一伏时停。待酒冷即令患者时时饮一盏，勿令绝酒气，经三五日，常把镜自照，觉消则停饮，不尔，令人项细也。用火时，不可多，惟烧酒气香出，瓶头有津，即止火不待经宿也，已验如神，忌毒食。

　　昆布散 治瘿气，去风火郁滞，散痰气壅结。

　　防风 荆芥 黄连（酒炒） 昆布 海藻 海粉 羌活 升麻 连翘 青皮 胆星 贝母牛蒡子（炒） 夏枯草 沉香 香附子 抚芎 黄芩（酒炒）

　　上薄荷煎服，或末、或丸俱可。痰多加南星、半夏，又宜灸天突穴，为妙。

　　三因破结散海藻（洗） 草龙胆 海蛤 通草 昆布 矾石（枯） 松萝（各三分） 麦面（四分） 半夏 贝母（各二分）

　　上为末。酒服方寸匕，日三。忌鲫鱼、猪肉、五辛、生菜诸杂毒物。十日知，二十日愈。

　　玉壶散 治三种瘿。

　　海藻（洗） 海带（洗） 昆布 雷丸（各一两） 青盐 广术（各半两）

　　上为细末。陈米饮丸，如榛子大，噙化。以炼蜜丸，亦好。

　　子和人参化瘿丹。

　　海带（洗） 海藻（洗） 海蛤 昆布（以上四味，皆焙） 泽泻（炒） 连翘（以上各等分） 猪靥羊靥（各十枚，猪、羊靥即猪羊外肾，乃囊中之卵也）

　　上为末，蜜丸如芡实大。临卧，噙化一、二丸。忌油腻物。

　　罗氏宝金散 偏医瘿气，无不瘥。

　　猪羊靥（十对，暖水洗去脂膜后，晒干，杵为细末） 海藻（洗） 海带（各二两，洗） 丁香 木香琥珀（研） 麝香（研，各二钱半） 真珠（研，半两）

　　上件，先将丁香、木香、海藻、海带杵为细末。入下项药末，合和再研细，重罗过。

　　每服一钱，热酒一盏，调服。夜卧服垂头而睡。若在室男女，十服必效；如男子、妇女患者，一月见效，有胎不可服。

　　海带丸 治瘿气，久不消。

　　海藻（洗） 贝母 青皮 陈皮（各等分）

　　上件为细末，炼蜜为丸，弹子大，食后，噙化一丸效。

　　针砂方 治气瘿。

　　上用针砂浸于水缸中，平日饮食皆用此水。十日一换针砂，服之半年，自然消散。

　　昆布散 治瘿气结肿，胸膈不利，宜服。

　　昆布（洗） 海藻（洗） 松萝 半夏（汤泡） 细辛 海蛤（细研） 白蔹 甘草（炙，各一两） 龙胆草 土瓜根 槟榔（各二两）

　　上为细末。每服二钱，食后，温酒调下。

　　治瘿气胸膈壅塞，颈项渐粗，宜服此方。

　　商陆 昆布（洗，各二两） 射干 羚羊角（镑） 木通 海藻（洗） 杏仁（汤浸，去皮尖，麸炒黄，各一两） 牛蒡子（一两半，微炒）

　　上 咀。每服三钱，水一中盏，入生姜半分煎至六分，去滓。不拘时温服。

　　治瘿气神验方琥珀 桔梗（各半两） 乌 鱼骨 昆布（洗，各一两） 赤小豆（酒煮熟，焙） 小麦（酒煮，各三分）

　　上为细末，炼蜜丸如小弹大，绵裹一丸，常噙咽津。

　　神效开结散 治瘿疾，不问年岁极验。

　　沉香 木香 橘红（四两） 猪靥子（生于豚猪项下） 珍珠（四十丸粒，砂锅内泥封口， 过丝，一枚如枣大，取四十九）

　　上为末。每服一钱，临卧，冷酒调搽，徐徐咽下，轻者三五服；重者一料，全愈。修合用除日效。忌咸、酸、油腻、涩气等物。

　　六瘤者，随气凝结皮肤之中，忽然肿起，状如梅李，皮软而光，渐如杯卵。若发肿都软，不痛者血瘤。发肿日渐增长，而不大热，时时牵痛者气瘤。气结微肿，久而不消，后亦成脓。诸癃瘤、疣赘等，至年衰皆自内溃，治于壮年，可无后忧。按之推移得动者，可用取法去之，如推之不动者，不可取也，瘤无大小，不量可否而妄取之，必妨人命。俗云：瘤者留也，不可轻去，不为无理。 治法：先以铁罐膏，点瘤顶上令肉黑腐，不痛，方可以刀剪去黑腐，又以药涂，令肉腐溃，又可剪之，又涂又剪，瘤根去尽为度，若怕针刀者，却以井金散涂之，令肉黑极，十分腐烂，方可用刀剪之、刮之。若稍有些肉不黑尽，恐肉未死；肉未死血亦未死，血未死则不可剪刮，恐血来多，致有昏晕之失。其肉十分黑极，十分腐烂，推得动者，此肌肉死也，肌死则血死。其血死乃可剪刮无妨，虽血瘤、肉瘤取之亦无妨也。小瘤取之即愈，大瘤取之有半载肌肉麻痹也，宜服养气血药，久之自愈。

　　〔薛〕 《内经》云：肝统筋而藏血，心裹血而主脉，脾主肉而统血，肺主气而司腠理，肾统骨而主水。若怒动肝火，血涸而筋挛者，其自筋肿起，按之如箸，久而或有血缕，名曰筋瘤，用六味地黄丸，四物、山栀、木瓜之类。若劳役火动，阴血沸腾，外邪所搏而为肿者，其自肌肉肿起，久而有赤缕，或皮俱赤，名曰血瘤，用四物、茯苓、远志之类。若郁结伤脾，肌肉消薄，外邪所搏而为肿者，其自肌肉肿起，按之实软，名曰肉瘤，用归脾、益气二汤。若劳伤肺气，腠理不密，外邪所搏而壅肿者，其自皮肤肿起，按之浮软，名曰气瘤，用补中益气之类。若劳伤肾水，不能荣骨而为肿者，其自骨肿起，按之坚硬，名曰骨瘤，用地黄丸及补中益气汤主之。夫瘤者，留也。随气凝滞，皆因脏腑受伤，气血乖违，当求其属而治其本。大凡属肝胆二经结核。八珍加山栀、胆草以养气血，清肝火；六味丸以养肺金，生肾水，若属肝火血燥，须生血凉血，用四物、二地、丹皮、酒炒黑胆草、山栀。中气虚者，补中益气兼服。若治失其法，脾胃亏损，营气虚弱，不能濡于患处，或寒气凝于疮口，荣气不能滋养于患处，以致久不生肌而成漏者，悉调补脾胃，则气血壮而肌肉自生矣。若不慎饮食起居，及六淫七情，或用寒凉蚀药，蛛丝缠，芫花线等法以治其外，则误矣。 长洲庠王天爵，辛丑春，左腿近环跳患之，状如大桃，按之濡软，恪服除湿，流气、化痰之剂，恶寒发热，食少体倦，形气俱虚，脉洪大而虚，气瘤也，肺主之。盖胆属木，肺属金，然发于胆经部分，乃肺金侮肝木，元气亏损而其脓已内溃矣，遂用十全大补汤数剂，出清白稀脓甚多，顿加寒热，烦渴头痛，殊类伤寒状，予谓此因脓泄而血气益虚耳，仍用前汤，其势益甚，脉洪数大，按之如无，乃加附子一钱，其势愈甚而脉复如前，此虚甚而药未能及也，更加附子二钱，三剂诸症顿退。乃朝用补中益气汤，夕用十全十补汤，各三十余剂，出腐骨五块，疮口将完。后因不慎起居，患处复溃。诸症更发，咽间如焚，口舌无皮，用十全大补加附子一钱服之，诸症悉愈。二日不服，内病悉至，患处复溃。二年后又患，服前药不应，诊其尺脉微细如丝，此属命门火衰，用八味丸为主，佐以十全大补汤稍愈。至乙巳，仍患虚寒之症而殁。 一男子，左腿外侧近臀，肿一块，上有赤缕三年类鸡距，一类羊角，腕不能钏，向明望之如桃胶然，夫家欲弃之。戴人见之曰：在手背者为胶瘤，在面者为粉瘤。此胶瘤也，以 针十字刺破，按出黄胶脓三二匙，立平。瘤核更不再作，婚事复成。非素明者，不敢用此法耳。

　　清上消郁汤 治痰火，气血郁结，作核成瘤，脉弦而滑在上部者。

　　昆布（洗） 玄明粉 陈皮 半夏（姜制） 黄连 海藻 莪术 川芎 香附 青黛 白芥子上薄荷煎服解下除湿汤 治湿热郁结，血气凝滞，作核成瘤在下部者。

　　海藻(洗) 黄柏 三棱 香附 青皮 栀子（炒） 连翘 槟榔 木通上薄荷煎服。

　　南星散 治皮肤、颈项、面上瘤，大者如拳，小者如栗，或软或硬，不痒不痛，宜用此药，切不可辄用针灸，多致不救。

　　生南星（大者，一枚）

</div>
    <div class="pagination">
<a href="证治准绳疡医_page96.html">上一页</a><span>...</span><a href="证治准绳疡医_page92.html">92</a><a href="证治准绳疡医_page93.html">93</a><a href="证治准绳疡医_page94.html">94</a><a href="证治准绳疡医_page95.html">95</a><a href="证治准绳疡医_page96.html">96</a><span class="current-page">97</span><a href="证治准绳疡医_page98.html">98</a><a href="证治准绳疡医_page99.html">99</a><a href="证治准绳疡医_page100.html">100</a><a href="证治准绳疡医_page101.html">101</a><a href="证治准绳疡医_page102.html">102</a><span>...</span><a href="证治准绳疡医_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
