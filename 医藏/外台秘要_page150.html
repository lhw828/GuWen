<!DOCTYPE html>
<html>
<head>
    <meta charset="UTF-8">
    <title>外台秘要 - 第 150 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 150 页/共 398 页</h1>
    <div class="content">　　范汪腰疼方。

　　用鳖甲（一枚炙令黄刮削令净洁）

　　上一味捣筛。空腹以汤饮酒服方寸匕。日三。忌苋菜。（短剧亦主 腰痛）

　　备急疗腰痛方。

　　用蒴 叶火燎。浓铺床上。及热。卧眠上。冷复易之。冬月采取根舂碎熬及热。准上用。兼疗风湿冷痹。及产妇人患伤冷。腰痛不得动。亦用弥良。

　　又疗腰膝髀连腿脚疼酸者方。

　　杜仲（八两） 独活（四两） 干地黄（四两） 当归（四两） 芎 （四两） 丹参（四两）

　　上六味切。以绢袋盛。以清酒二斗渍五宿。初服二合。日再服。以知为度。忌芜荑。

　　古今录验寄生汤。疗腰痛方。

　　桑寄生（四两） 附子（三两炮） 独活（四两） 狗脊（五两黑者） 桂心（四两） 杜仲（五两） 芎 （一两） 甘草（二两炙） 芍药（三两） 石斛（三两） 牛膝（三两） 白术（三两）

　　人参（二两）

　　上十三味切。以水一斗。煮取三升。分三服。忌海藻菘菜生葱猪肉冷水桃李雀肉等。

　　又玄参汤疗腰痛方。

　　玄参（三两） 人参（三两） 杜仲（四两） 芍药（四两） 桂心（一两） 生姜（二两） 干地黄（三两） 白风（二两） 丹皮（二上十五味 咀。以水一斗二升。煮取三升。日三夜一服。忌生葱桃李雀肉胡荽芜荑等。

　　又杜仲独活汤。疗腰痛方。

　　独活（四两） 生姜（六分） 麻黄（二两） 桂心（三两） 芍药（三两） 甘草（三两炙） 葛根两去尖皮碎）

　　干地黄（二两）

　　上十三味切。以水八升。清酒二升。煮取三升。分三服。忌生葱菘菜海藻猪肉冷水。（并出第十七卷中）

　　卷第十七

　　风湿腰痛方四首

　　病源。劳伤肾气。经络既虚。或因卧湿当风。而风湿乘虚搏于肾。肾经与血气相击而腰痛。故云风湿腰痛。（出第五卷中）

　　集验疗风湿客于腰令人腰痛独活汤方。

　　独活（三两） 生姜（六两） 干地黄（五两） 芍药（四两） 防风（三两） 桂心（三两） 栝蒌（三两） 甘草（二两炙） 麻黄（二两去节） 干葛（三两）

　　上十味切。以水八升。酒二升。煎取三升。分三服。不瘥重作。忌海藻生葱菘菜芜荑。

　　（出第五卷中此方比前方 但无杜仲附子杏仁耳）

　　延年疗腰痛熨法。

　　菊花（二升） 芫花（二升） 羊踯躅（二升）

　　上三味。以醋拌令湿润。分为两剂。纳二布囊中蒸之。如炊一斗米许顷。适寒温。隔衣熨之。冷即易熨。痛处定即瘥。（集验范汪同一云酒拌）

　　又疗腰痛大豆熨法。

　　大豆六升。水拌令湿。炒令热。以布裹。隔一重衣熨痛处。令暖气彻。冷即易之。（张文仲处）

　　又方取黄狗皮裹腰痛处。取暖彻即定。（并出第十五卷中）

　　卷第十七

　　肾着腰痛方二首

　　病源肾主腰脚。肾经虚则受风冷。内有积水。风水相搏。浸渍于肾。肾气内着。不能宣通。

　　便自古今录验肾着之为病。其人身体重。从腰以下冷。如坐水中。形状如水不渴。小便自利。食饮如故。是其证也。从作劳汗出。衣里冷湿。久之故得也。腰以下冷痛。腹重如带五千钱。

　　甘草（二两炙） 干姜（三两炮） 白术（四两） 茯苓（四两）

　　上四味切。以水五升。煮取三升。分服一升。日三。腰中即温。忌海藻菘菜桃李雀肉酢物。（经心录方）甘草一两。干姜二两。余同。（出第二十七卷中千金名肾着汤）

　　经心录肾着散方。

　　桂心（三两） 白术（四两） 茯苓（四两） 甘草（二两炙） 泽泻（二两） 牛膝（二两）

　　干姜（二两） 杜仲（三两）

　　上八味捣筛为散。每服三方寸匕。酒一升煮五六沸。去滓。顿服之。日三。忌生葱桃李雀肉海藻菘菜酢物。（千金同出第四卷中）

　　卷第十七

　　肾虚腰痛方七首

　　短剧肾虚腰痛。治之方。

　　丹皮（二分去心） 萆 （三分） 白术（三分） 桂心（三分）

　　上四味捣筛。以酒服方寸匕。日三。亦可作汤服之。忌生葱胡荽桃李雀肉等。（必效备急范汪同）

　　又疗腰痛少气。阴弱寒冷。小便清冷沥滴。阴下湿痒。少腹急。无子息方。

　　甘草（十四分炙） 续断（三分） 麦门冬（三分） 薯蓣（三分） 附子（三分炮） 干姜（二分） 棘刺（四分）

　　上七味捣筛。酒服方寸匕。日三。忌猪肉冷水海藻菘菜。（必效同并出第五卷中 一方无干姜）

　　备急陶氏肾气丸。主短气。腰痛身重。调中补筋脉不足方。

</div>
    <div class="pagination">
<a href="外台秘要_page149.html">上一页</a><span>...</span><a href="外台秘要_page145.html">145</a><a href="外台秘要_page146.html">146</a><a href="外台秘要_page147.html">147</a><a href="外台秘要_page148.html">148</a><a href="外台秘要_page149.html">149</a><span class="current-page">150</span><a href="外台秘要_page151.html">151</a><a href="外台秘要_page152.html">152</a><a href="外台秘要_page153.html">153</a><a href="外台秘要_page154.html">154</a><a href="外台秘要_page155.html">155</a><span>...</span><a href="外台秘要_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
