<!DOCTYPE html>
<html>
<head>
    <meta charset="UTF-8">
    <title>普济方四库 - 第 1228 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1228 页/共 1812 页</h1>
    <div class="content">　　右研桑树取白汁先以髪拭口次涂之瘥
　　又方【出圣恵方】　治口舌生疮
　　右用蜗牛殻细研涂疮上有涎即吐之不过三両上验
　　又方【出仁斋直指方】　治口舌疮
　　右用大豆根剉细含咽践末掺【即山豆根】
　　又方【出圣惠方】　治口中及舌上生疮烂
　　右用牛膝酒清含潄之无酒者空含亦佳一方单用好酒含之即愈
　　又方【出肘后方】　治备急口中及舌生疮日久不瘥入脑中并生疮三年以上不瘥者又用蔷薇根浓煑汁含潄之又稍咽之　用根皮枝叶日三夜壹　又方潄出吐不湏咽次即愈　一方每用一匙头以水二盏同煎至六分去滓热含冷即吐之
　　又方【出圣惠方】　治口舌生疮
　　右用石胆少许含之瘥
　　定斋濯足法【出简易方】　治下虗上壅口舌生疮
　　右用白矾为末汤化以濯足即愈
　　治飞系入口令人口舌间生泡此最可危【出海上方】
　　右细嚼紫苏叶白汤咽下效即愈
　　贴脐散【出杨氏家藏方】　治元藏气虗浮阳上攻口舌生疮吴茱萸【醋炒香熟半两】　干姜【炮半两】　木鳖子【五枚炒】
　　右为细末每用半钱冷水调以纸靥贴脐
　　薄荷煎【出永类钤方】　治口舌生疮痰涎壅塞咽喉肿痛薄荷【一斤取头末二两半】　缩砂仁【半两取末二钱】　脑子【半钱别研】川芎【半两取末一钱】　甘草【半两末一钱】
　　右末入脑子和匀链蜜成剂任意咽嚼一方无脑子有桔梗
　　口舌生疮【出海上名方】　杏仁七个去皮尖轻粉少许同嚼吐涎即愈
　　治上焦有热口舌咽中生疮有脓血
　　桔梗【一两】　甘草【二两】
　　右为末每服二钱水一盏煎至六分去滓温服食后细呷之亦治肺
　　甘露饮【出入宜方】　治口舌生疮牙宣心热
　　枇杷叶　石斛　甘草【炙】　生地黄　黄芩　麦门冬【去心各等分】
　　防咀水煎食后服
　　加味龙石散　治口舌生疮时时血出咽喉肿塞疼痛妨闷
　　寒水石【焼四两】　硃砂【飞研二钱】　马牙硝【枯一钱】　铅白霜【半钱】　硼砂【半钱】　脑子【二钱半】　或加甘草【末二钱】
　　右研极细每用少许干掺患处吐津悮咽了不妨
　　龙石散【出和济方】　治大人小儿上膈壅毒口舌生疮咽喉肿塞疼痛妨闷每用少许掺贴患处咽津小儿疮疹毒气攻口齿先用五福化毒丹扫后仍再用此药掺贴立愈
　　硃砂【研飞二两半】　寒水石【焼赤二斤】　生脑子【研二钱半】
　　右为末每日五七次用夜卧掺贴妙
　　防喉散【出仁斋直指方】　治三焦大热口舌生疮咽喉肿塞神思昏闷并能治之
　　蒲黄【一两】　盆硝【八两】　青黛【一两半】
　　右用薄荷汁一升将盆硝青黛蒲黄一处用磁罐盛慢火熬令干研细每用一字或半钱掺于口内良久出涎吞之不妨或喉中肿病用筒子入药半钱许用力吹之无不立效一无蒲黄
　　治口上疮　右用好墨研涂
　　口疮【附论】
　　口疮者由心脾有热气冲上焦薫发口舌故作疮也又有胃气弱糓气少虗阳之发而为口疮者不可执一而论当求其所受之本也○凡患口疮及齿禁油面酒醤酸酢醎腻干枣瘥后仍湏慎之若不久慎寻及再发难瘥蔷薇根角蒿为口疮之神药人不知之○凡大人小儿口疮唇用酸浆水洗去白痂临卧贴赴筵散如不愈贴铅白霜散必愈矣○验方论云一男子病口疮累年上至咽嗌下至胃脘皆痛不致食热物一漏一泄一汗十去其九次服黄连解毒汤不十余日皆释
　　方
　　蔷薇膏　治口疮多年不瘥风热上攻
　　蔷薇根　郁李根　水杨皮　牛蒡根【并宜切各一斤】苍耳【一升】　露蜂房　　生地黄【切】　升麻　当归【研切各一两】地骨皮　白芷　石胆【研各半两】　熟铜粉【研】麝香【研各一分】
　　右先将前六味细切二斗煎至五升葛布绞去滓次入地黄升麻当归地骨皮白芷再煎煎至二升绵滤去滓慢火又煎成膏乗热下后三味研药搅令匀瓷器盛每含如弹丸大【吐津】
　　参煎　治热毒发动口疮心烦燥
　　生参【汁】　生葛【汁各三升】　银【十两】　寒水石【捣末】　石膏【捣末】　滑石【捣末】　磁石　【醋淬七遍捣末各一斤】　升麻　羚羊角【镑】　犀角【镑】　甘草【剉各二两】　芸消【一斤】　牛黄【研为细末二两】
　　右除铤银参生葛芸消牛黄外并麄捣筛以水三斗煎银寒水石石膏滑石磁石以汁二斗去滓别以水五盏煎升麻羚羊角甘草至二盏去滓与参并生葛汁一处再煎如稀锡然后下芸硝搅匀倾入甆器中盛却入牛黄末再搅取匀停冷黄黒色每取两大匙入蜜一合和匀分四服热汤调下不拘时候
　　升麻饮　治口内生疮齿内烂
　　升麻　黄连【去须】　羚羊角【镑】　参　黄芩【去黒心】麦门冬【去心焙】　葛根【剉】　大黄【剉】　羗活【去芦头】防风【去叉】　甘菊花【各半两】　人参【三分】　甘草【炙剉】　知母【各一分】
　　右粗捣筛每服三钱水一盏煎至七分去滓温服食后一方有牛蒡子无人参
　　蔷薇根散　治口数生疮连年不瘥
　　蔷薇根【一两去浮土】　黄芩【三分】　地骨皮【三分】　桔梗【三分去头】　　白敛【三分】　川大黄【三分剉碎防炒】　防李根白皮【三分】　赤芍药【三分】　续断【三分】　黄栢【三分剉】　黄蓍【三分剉】　葛根【三分】　石龙芮【三分】　苽蒌根【一两】
　　右为细散每服一钱以米饮调下日三四服
　　烧肝散　治口疮久不瘥
　　茵蔯蒿　犀角屑　石斛【去根】　白术　柴胡【去苖净各半两】　芍药　紫参　桔梗【剉炒】　防【去叉】　桂【去粗皮】吴茱萸【汤浸三焙炒】　人参　白芜荑【各一分】
　　右为散每五钱用白羊肝五两细切去筋膜入葱白茎细擘相和湿纸三五钱重褁慢火烧熟空腹顿服米汤下
　　乳香含化丸　治舌疮久不瘥
　　乳香　麝香　白胶香　黄丹　细辛　川升麻垢腻头发　生干地黄【焼灰】　皂荚【焼灰】　雄黄　青塩【已上各一分】　白蜜【半两】　蜡【半两】
　　右为末先以油三合入头发煎令化用绵滤过再煎油令热下黄蜡次下诸药末煎令稠可丸如鸡头实大每服一丸以绵褁含化咽津
　　蔷薇汤【出千金方】　治口数生疮连年不瘥
　　蔷薇根　黄芩　当归　桔梗　黄耆　白敛大黄　防李根皮　芍药　续断　黄栢　葛根【各一两】
　　右为末以酒服方寸七日二赤可水服之
　　蔷薇丸【出千金方】　治口中疮身体有热气痱瘰
　　蔷薇根　黄芩　防李根　当归　葛　白敛黄栢　石龙苪【翼作黄连】　芍药　续断　黄耆【各一两】苽蒌根【二两】
　　右为末蜜和丸如梧桐子大服十丸日三千金翼有黄连一两
　　参汤　治心肺壅热口内生疮脑膈痰逆
　　参　茅根【剉】　羗活【去芦头】　竹茹　木通【剉】羚羊角【镑】　升麻【各半两】　黄连【去须】　人参　苦竹叶　半夏【汤洗去滑各三分】　甘草【剉一分】
　　右粗捣筛每服三钱水一盏入生姜三片煎至六分去滓温服食后
　　朴硝散　治口疮及喉闭吹喉
　　朴硝　消石　胆矾　白矾　芸消【五味皆枯干】　寒水石【焼】　白姜蚕【宜炒】　　甘草【炙剉】　青黛【研各等分】
　　右为细散和匀每用少许掺疮上遇喉闭用茟管吹一字在喉中立破
　　丹砂膏　治口疮积年不瘥
　　丹砂【研一分】　猪脂　蜜【各三两】腻粉【一分】　白矾【研一分】杏仁【汤浸去皮尖防研三七粒】　胡粉【一分】　生地黄【半两切焙】　麝香【研一分】
　　右研七味为末先煎脂蜜令化去渣次下诸药更煎十余沸以绵滤去滓更煎待膏瓷盒盛每用如杏仁大绵裹含吐津
　　槐枝煎　治口疮
　　槐枝【三月采好者剉】　桑枝【剉】　栁枝【剉各一斗三味以水五斗隔宿浸次日入锅文武火煎约得一斗去滓再入铜铛煎五升入后药】　槐蠧【一两】　细辛【去苖叶半两】　藁本【去苖土一两】　梧桐泪　升麻　莾草【各半两】　麝【一分】
　　右将后七味为末槐桑栁煎汁如临卧净潄口以药半匙痛处有涎即吐之临卧再用
　　白龙丸　治一切口内诸疮
　　南硼砂【一钱半】　缩砂【二钱】　地粟【三十个去皮】　甘草【二钱】寒水石【三钱烧】　白姜蚕【三十个直者】　桂心【二钱】　白茯苓【二钱】
　　右研细滳水丸如小豆蛤粉为衣咽喉中有一切痰痛用清水半盏放药在内用竹筋搅动出细呷之其病消也
　　龙胆汤【出圣惠方】　治口疮
　　龙胆草　黄连　升麻　槐白皮　大青【各一两】苦竹叶【切一升】　白蜜【半升】
　　右切以水五升煮取一升去滓下蜜煎之涂口疮瘥
　　大青散【出肘后方】　治口疮
　　黄芩　芍药　羚羊角【屑】　苦竹叶　黄栢　大青【各二两】　升麻
　　右切以水七升煎取二升去滓内蜜二合搅含冷吐瘥
　　当归膏【出千金方】　治口烂生疮水浆不下及治热病咽喉生疮
　　当归【一两】　射干　升麻　附子【去皮脐切各半两】　白蜜【四两】　猪脂【五两】
　　右除蜜脂外并剉先煎脂化滓入诸剉药慢火煎候附子色黄又去滓入蜜更煎如膏以瓷器盛每服如杏核大含之日三度咽津不妨
　　硫黄煎【出圣惠方】　治口疮久不瘥疼痛不可忍
　　硫黄【一分研细】　麝香【一分细研】　雄黄【一分细研】　硃砂【一分细研】干姜【一分炮裂捣罗为末】　蜜【一两】
　　右研令匀其蜜用水一大盏调以蜜绢滤过于汤碗内与诸药相和入重汤内慢火煎如稀饧用瓷器盛之每至卧时以匙抄药在口内微防咽津瘥
　　黄栢煎　治口疮
　　黄栢末【一两】　乱发【洗去腻三两】　硫黄【研一分】　黄连末【一两】　麻油【半斤】
　　右先将油煎发销然后下黄栢等末重煎待凝成煎每含如杏仁大吐津不得咽
　　黄连膏　治久患口疮
　　黄连【去须】　升麻　槐白皮　大青　苦竹叶【各一两】
　　右细剉以水二升煎至半升去滓取汁入龙脑蜜搅令匀煎成膏涂疮上三度瘥
　　甘草煎　治口疮咽喉闭塞口燥
　　甘草【炙为末半两】　猪膏【四两】　白蜜【二两】　黄连【去须为末一两】
　　右先煎脂令沸去滓下蜜并药慢火熬成膏每服一匙头含津以瘥为度
　　白矾煎【出圣惠方】　治口疮
　　白矾末　铅丹【研各一两】　附子【去皮脐生为末】　屋下火煤【各半两】
</div>
    <div class="pagination">
<a href="普济方四库_page1227.html">上一页</a><span>...</span><a href="普济方四库_page1223.html">1223</a><a href="普济方四库_page1224.html">1224</a><a href="普济方四库_page1225.html">1225</a><a href="普济方四库_page1226.html">1226</a><a href="普济方四库_page1227.html">1227</a><span class="current-page">1228</span><a href="普济方四库_page1229.html">1229</a><a href="普济方四库_page1230.html">1230</a><a href="普济方四库_page1231.html">1231</a><a href="普济方四库_page1232.html">1232</a><a href="普济方四库_page1233.html">1233</a><span>...</span><a href="普济方四库_page1229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
