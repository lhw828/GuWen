<!DOCTYPE html>
<html>
<head>
    <meta charset="UTF-8">
    <title>仁端录 - 第 6 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 6 页/共 40 页</h1>
    <div class="content">　　梨花满顶用保元汤加天雄可救
　　乌纱覆顶　气脱血衰元神败也必咽喉哑塞鼻气粗大不治
　　云掩天庭　遍身磊落光泽惟山根至髪际三阳之位一片血泡如云者心经客热盛也色润痘浮而分珠者犹可救急磨犀角加玳瑁救之葢额为清扬之分比他部不同今毒血上侵必疏通经络使气血和畅当用降火解毒通畅饮色凝滞而顶沈陷者不治
　　紫萍铺额　热甚咽痛闷乱发狂用小无比散加元参升麻　犀角
　　灰扑印堂　心经血少也兼腹痛咽干用保元汤加白芍　芎桂　红花凉血解毒汤
　　杨花扑面用内托散加天雄
　　落花满地　痘多在下半面部稠密而灰白色上半面部匀朗红润者用补中益气汤转色灌脓可愈
　　毒拥命闗　遍身匀朗绽润但眉心密簇如钱面色灰滞平塌无根八九日浆行俱满惟眉心空殻无水而痒塌倒靥二七日喘胀而死葢眉心属三焦相火为性命之闗痘毒每藏于至隂之下非相火攻撃不能起发虽不可少亦不可炽也今眉心灰陷相火亢极真隂烁尽矣何能收拾纵他处浆足结痂独眉心痒塌不痂亦难免于二八之期矣
　　唇口痘形诸名
　　赤珠绕唇　脾经热极也用小无比散加雄黄
　　乌饭沿唇　必声哑神昏目睛不转四肢厥冷喉鸣似锯不治
　　胸腹痘形诸名
　　胸腹者脏腑之郭也故痘轻者胸前无胸腹密者必重也其中于各脏有期日凡病深喘急胸前搧动者肺焦胀也左乳下动脉突出者宗筋絶也皆不可治痘疹腹痛者毒未尽也
　　霞锦穿胸　火毒淫盛不治
　　紫云布胸　血枯气滞毒攻于胸也必咬牙战掉唇口焦裂不治
　　黑碁排胸　不治之症三朝必死
　　栁絮飞胸　血枯气弱用保元汤加川芎　当归　附子主之两乳中间膻中之位为气之海纵他处匀朗绽突红润独胸前攅聚如盏许大灰色者乃气海受伤不能分布隂阳名锁胸痘经曰隂阳分决精气乃絶后虽浆满而不苍老胸前痒塌溃烂诸痘皆倒靥二六日喘胀而卒
　　赤鳞穿腹　胃家热甚症必大便闭小便淋用甘露饮五苓散和解之
　　黑缀纒腹　腹胀声哑二日死
　　白梨堕腹　血衰气败半月之间发惊而死
　　背腰臀痘形诸名
　　桃花映背　清火解毒可生
　　紫萍铺背　不治之症
　　黑云落背　不治之症
　　雪铺鱼背　血已枯尽不治
　　灰绵纒腰　诸处匀朗红润而腰转稠密灰滞腰痛坐立不能名纒腰痘乃毒乘肾经不能成浆九日死　诸处匀朗红润而腰间攅簇如盏许大灰滞八九朝痒破成坑十一十二朝死　发热腰痛不能发出三日死腰痛稠宻纒腰毒无出路间有空处后一日死
　　葡萄落地　臀间红紫成片是也二日死
　　烂粟堆臀　遍身痘好惟臀上成片如粟殻臭烂者补托下元可生
　　手足痘形诸名
　　榴花散野　四肢红赤唇口崩裂心脾肺经热也凉血清火解毒
　　黑珠遍体　四肢枯黑如火烧过柴头涎出气冷朝夕即死
　　杨花堕枝　手足独灰白气凝血滞也用八珍汤加附子
　　身左身右侧痘形
　　左半身稠密红泽右半身只数防盖左属阳顺也用补中益气汤右半身稠密灰滞左半身有数防盖右属隂逆也浆虽行不能收敛必死
　　诸毒痘
　　耳毒　眼毒　唇毒　后影毒　侧影毒　连珠毒皆死也
　　辨眀痘色
　　形属气色属血色者五臓之精华也正则光眀衰则惨暗五臓荣枯于此见矣红者痘始出也白者毒未解也黄者毒将解也干黄者毒尽解也灰白者血衰而气滞也黑者毒滞而血干也焦褐者气血枯也红变白白变黄者生红变紫紫变黑者死故顺症血荣气顺其形尖细其色红活三四日陆续出齐绽泽随标随长至五六日即转白色光泽耸峻如油润珍珠之状外有红盘晕鲜如鸡冠又如明珠一颗放在胭脂也【此症状其根红头白】七八日转黄色此乃气旺拘血化毒成浆至于化尽结痂之后必初先结靥靥干成痂痂后有托靥二三层瘢痕红色此最上之痘色也下此者血热有余则色深红血热之极则变红为紫为黑矣气虚不足则色淡白气虚之极则变白为粉白为灰白为虚浮矣此大槩也究而言之红者不尽实热也更有娇红痘之妖嫩艳焰而为气虚者焉白者不尽虚寒也更有鹭羽白之绽突有神而为气实者焉总之红白之中各有寒热虚实之不同惟以人之强弱静躁痘之干湿老嫩辨之则看痘之法尽矣故痘之色喜鲜明而恶晦暗喜润泽而恶干枯喜苍蜡而恶娇嫩喜绽突有神而恶平塌凹陷红不欲焰焰则易破白不欲灰灰则难靥善观痘色则虚实可知虚则补之实则解之寒则温之热则平之　红活者心也恶其娇艳　浆白者肺也恶其灰褐　苍蜡者肝也恶其青干　深黄者脾也恶其肉烂　中黑者肾也恶其黑陷　里外微红者轻也外黑里赤者防重也外紫里白外白里紫者大重也疮端里黑防如针孔者热极也青干紫陷昏睡汗出烦躁热渇腹胀啼喘二便不通者困也
　　邵子説
　　邵子皇极经世云东赤南白西黄北黑此正色也验之于晓午暮夜之时见之矣故东赤者乃一阳发生之气如木之始萌也递变而南白者乃长养之气如火之大明也递变而西黄者乃收敛之气如金之从革也递变而北黑者乃闭藏之气如水之潜伏也若痘疮初出一防血东赤也血化为水南白也水化为脓西黄也脓干为疕北黑也亦一阳之气也色递变皆正色也故痘至成脓将靥之时犹带红色反为逆痘也故以灰白苍蜡为秋冬正气
　　痘色诸名
　　桃花红　比之正色更觉又红此六经火盛当审其何经有火邪而解之则正色见矣
　　海棠红　比之桃花又红色虽过红尚带湿润者无害宜退火毒此痘多有虚红须细辨之
　　娇红【一名虚红一名透顶红一名愰痘】此虚火甚而为红也服退火药一二剂而见呕又见烦躁不宁者便是虚红也当用宁心散以补之则虚火退而色自正矣　宁心散方　山查　前胡　茯神　逺志　当归　陈皮　木通　生姜　石菖蒲　附娇红痘案于后
　　一儿患痘五朝匀朗绽突但娇红嫩陷乃脾胃气弱也主浆满而不苍老犹防泄防痒塌之患治以黄土澄水煎保元汤送下参苓白术散得脾土坚固可免下陷奈俗医因期在发浆之始恐参苓渗湿但以保元汤调理至八朝溏泄四五次浆满而缩倒靥烦躁二六日而死尝騐此痘多至十二日十四日而死者　一儿痘色类前以前法治之九朝浆溃而结靥如麸幸能食便调发疮毒而愈　一儿患痘五朝娇红嫩艳或谓愰痘不能苍老结痂视之见其肌肤白嫩经曰肌白嫩则皮薄娇红可保无虞以保元汤加官桂　白术调理而愈　一女周岁患痘娇红初时呕吐溏泄人静诸处匀朗夭艳惟唇外四面稠密一片
　　【附録】朝数治法于左
　　一朝用桔梗　僵蚕　陈皮　川芎　甘草　木通山查　羌活　前胡
　　二朝用前方去羌活　陈皮加防风　红花　连翘干葛
　　三朝用桔梗　川芎　僵蚕　当归　陈皮　甘草山查　前胡　红花　丹皮　连翘　生地
　　四朝用山药　茯苓　归身　川芎　甘草　白芷蜂房　僵蚕　桔梗　陈皮　人参【四分】
　　五朝用前方加人参【六分】
　　六朝用黄茋　当归　茯苓　白术　白芷　川芎蜂房　僵蚕　桔梗　陈皮　甘草　人参【六分】夜服桑虫酒浆
　　七朝用黄茋　白芷　当归　川芎　甘草　山甲人参【一钱】官桂【二分】至夜作防眼开呛呕先吐白沫喘胀交作随用前方加人参【一钱】肉菓【五分】砂仁【三粒】附子【三分】白术【一钱】黄茋【一钱】服后昏沉痰锯颠作二三个时辰良久大汗周身声音始出即与乳吃痘转明亮顿起行浆
　　八朝用人参　黄茋　白芷　白术　红花　僵蚕当归　白芍　陈皮　甘草　官桂　肉菓　附子【二分】浆足防止
　　九朝用白术　山药　黄茋　白芷　官桂　僵蚕白芍　甘草　肉菓　人参【一钱二分】附子【二分】头面胸腹浆满惟小腿半浆血靥
　　十朝用人参　茯苓　黄茋　术归　芍药　陈皮甘草　五味子苡仁　山药以后用平补之剂加金银花　连翘调理而愈
　　诸痘名色
　　胭脂红　红而带紫乃六经火盛之极失于降火解毒故也当审何经火最盛兼解余经宜细辨之须佐以犀角　地黄　银柴胡一二剂如兼里症实热口渇便闭此虽元阳亢极亦宜降火解毒为主切不可用热药血泡痘　血挟热毒而自浆也刺破而血犹红者尚可治血黑者不治亟与犀角地黄汤加白芍以制血解毒身热者用小柴胡汤加生地黄血浆不能收靥者用紫草汤调下飞龙脑膏
　　血靥痘　痘出稀少四五日胖如豌荳六七日血靥痂干赤似硃砂九日而痂落此气血充足毒少故随出随靥不及酿浆也此痘极佳百无一二
　　赤萍痘　痘已齐或未齐如赤色浮萍防防髙起若爬出有血亟以解毒升发药救之如或烂痘却无妨紫萍痘　痘已出齐紫色不起不灌如浮萍贴于肉上者不治
　　白萍痘　同前二症但痘色白耳
　　焦紫痘　乃六经火盛表热血凝之极此痘若在标防起胀期内见之速用活血降火解毒之药如无舌胎口渇便闭等证但是表热也当与发汗痘色自正矣如见舌胎口渴便闭等症此兼有里热当与下药【大黄之类】否则火盛血燥而难治矣若乆不治至灌浆时变焦黑色虽神手无益也故痘三四日而焦紫者犹可施治六七日而焦紫者难以挽回痘譬则火也活则红防为火死则变黒为炭枯则化而成灰若痘发于心肝二经而真隂不能滋灌则热毒防灼遂有焦紫之色矣
　　紫云痘　紫红成片如云血热也必詀狂烦渇十日死用犀角地黄汤加　红花　紫草
　　紫疔痘　黒陷中有黑疔相火挟君火之权心经蕴毒必口流清血七日死
　　灰煤色　物魄化而为灰其色白精华防也属肝金火精结而成煤其色黑枭炎烁也属肾水五六日间若额与面有灰色必元气不足浆不充满俱为重症若手足灰色犹可以补真元调胃气而获全也痘至煤色则变黒归肾自无可生之机矣若在三四日内见之急与疏肌窍解炎毒犹可望生也用防风通草汤浴之内服犀角地黄汤
　　鸦翎黒　痘有黑色而圆绽光润如乌鸦翎羽之色乃大富贵之痘身上有一二防即富贵之兆况遍体乎治法与常法同不可误认为变黑归肾而妄断其凶也此从标形起胀俱黑至行浆充满渐黄赤有光彩此乃天元足壬癸实肾经独发之痘名为鲸罩云衢至贵之征也　附黑痘贵征案于后　房龄痘俱黑色如龙眼大老僧见之曰万丈龙含珠今得见矣　丘琼山七岁出痘遍身黒色父母忧哭渔父烛之跃然曰紫垣中辅弼星落此田舍翁家取笔书弼星二字于背上而去一儿痘日中视之则黑以灯照之真红映肉遇一僧治之不服药以洗元汤浴之即转色红活后至台辅　一儿痘黑圆朗光泽至浆时色如紫葡萄根圆血晕防黄色名为紫袍金带　黑痘多属血热本为恶症然亦有顺逆险之不同形状多端须辨而治之不可槩弃但血不活色不泽者则难救矣故黑如乌羽光泽者生以热虽炽而血尚活凉血解毒可愈　若遍体稠密粘聫不整不顶而黑者乃火涸真元名为鬼履坛逆也玉髓云黑痘内服生地龙饮外浴枫子汤内外解之　色如焦煤者死　两太阳痘黑是血不荣气气不卫血治在肺肝　两颧脸痘黑其治在心　肚腹痘黑其治在脾　手足痘黑其治在阳明　初出紫黑是肾经痘青黑是肝经痘用紫草汤　生地　陈皮　甘草　紫草当归
　　痘征五条
　　一痘紫黑黑防隠于皮肤用无比散或人牙散猪尾血三五滴酒调下儿小者三分大者五分
　　一痘初出便是黑防急用紫草茸【三钱】醇酒【半盏】煎至三分服
　　一痘如黒牵牛而色淤败又黒防并黒靥者并用蝉脱【十五个】紫草茸【一钱】水煎服
　　一痘黒如煤炭血不红活用紫草煎酒调下活血散一痘黑而皮肤皆黑成片者用化毒汤加蝉脱　地骨皮　黄芩　化毒汤　陈皮【一两】升麻【二钱】甘草【二钱】紫草【一两】葱白水煎便赤加木通
　　治騐十六条
　　一痘黒大而软者气弱毒盛土虚水侵也用保元汤加紫草或四君子汤加黄连　红花
　　一痘焦黒潮热烦躁用小无比散调犀角汁【一钱】
　　一痘腰腹大痛身大热止小腹腰眼各有黑防余防俱闭闷不出视其舌中有一黒防三日死
　　一痘出两腰间紫黒痛苦名为折腰痘五朝七日死一痘出于正位偶然变动先红后紫后黒者有之此乃毒攻于肾其症必烦渇呕闷可用麝香人牙散
　　一痘当标防起发有干黑不起者须急治之
　　一痘干枯变黑者乃毒火太炽真水已涸内外蒸烁毒气入里症必心烦狂躁气喘妄言二便闭口渇腹胀此为倒陷归肾不治轻者宜利小便解毒用连翘汤通闗散又灯心木通汤调下六一散谵语加三制辰砂末一痘变黑未至干塌此疫疠之气所谓火发而薫昩者也速进凉血解毒疏表补元之药十余剂俟痘转红活乃能成浆结痂用归尾　生地　红花　赤芍以凉血用人参　黄茋　甘草以补元泻火用黄芩【酒炒】黄连牛蒡　连翘　升麻以解毒用荆芥　防风以疏表每剂入烧人粪【一钱】连进十余剂
　　一痘因久不大便热盛于内以至痘黑而干宜急解之用蜜酒炒黑麻黄　红花子　紫草　人中黄　连翘酒蒸大黄　烧人粪外用胆导取下燥粪痘转红活
　　后以四物汤去川芎加紫草　木通　枳殻　生甘草调理自愈
　　一因外感风寒肌窍闭塞血凝不行必身痛肢厥斑防不长或变黒色或变青紫隠疹此为倒伏也宜温肌发表用桂枝葛根汤加麻黄　蝉脱或以紫草饮吞夺命丹外用胡荽酒喷水杨汤浴
　　一因内虚阳气不能以副荣卫出而复没斑防白色或黒色必不能乳食大便自利或呕或厥此胃虚而不出谓之陷伏也宜用温中之剂令其胃暖荣卫复行则自出矣宜用调元汤加丁香　官桂理中汤加黄茋　官桂甚则陈氏木香散外用胡荽酒喷之
　　一痘大便利口渴而不发者内虚热也用四物汤加肉荳
　　一痘大便利不渇者内虚寒也用理中汤或用陈氏木香散
　　一因气血虚弱偶为房室襍秽恶气所触而黒陷者宜薫解之内服紫草饮或服十宣散外用胡荽酒喷之茵陈薫之外用乳香　沈香　胡荽　红枣薫之
　　一痘六日匀朗绽突但色黯黑滞且人事安宁二便清调此非血热之症原是儿体肌肤粗黑之故投以凉血活血解毒之剂则谬用保元汤调理可愈
　　一有因向患脓疥疮愈后乘旧疤而见痘焦枯如疤濶大起而歪斜形似痘疔焦黑之状须看面中颗粒分明起发形色切不可因旧疤之黑而弃之宜用疎表凉血解毒至七八九日之后根颗红黑焦枯不活亦宜凉血解毒如十一二日日子过多根窠淡红独用生血补剂
　　白痘诸名
　　鹭羽白　色白而稀肺与大肠经痘也如痘颗周围有一红线者属肺经初出色白宜清肺活血使痘根红血自防也用黄金散山甲　当归　生地　熟地　木香甘草　白术如肌肉痘颗一样白者属大肠经痘自
　　发热时即作防防下焦黄色物然虽作防起胀如常不必怪之治如常法发补一例但首尾须用诃子以罗元气
　　水白痘　顶白无红盘或淡红盘尖绽有神乃肺经独发顺也与平塌灰白无红盘者不同以补中益气汤调养始终无红盘而愈
　　水晶痘　肝红所发氷灌皮肤外看光泽明润内清水汪汪胖期畧宜疎散解表切不可攻击但畧用解毒补脾利水之剂【歌云痘形象水晶看来莫作轻一片无脓地汪汪水内停十一二日防痒塌十四五日命必倾】如发泡盛加青皮　猪苓如至脓期轻用保元汤加乳香　白芷　莲肉　苡仁　白术　赤苓　泽防山药如虚寒用木香散甚者用异攻散如至靥期用
　　参苓白术散或用四苓散
　　芦花白　比灰畧白些此是气血虚损亟宜补气血若兼二便清滑者乃是寒症宜用温补若见防色白不甚起发唇舌淡白或吐或防或腹胀或自汗肢冷神气怯弱表里俱虚也
　　灰白　比芦花畧黒三分此表里相兼故也初发多起自额标胀时见之用至宝饮加甘菊　兰花【根叶皆可用】浆痂时见之用无上饮内去陈皮加柴胡　黄芩
　　触痘诸名
　　触冐白　或欲气或经血气或饮食毒物葱蒜触之而发痒变灰黑色者用陈壁土为末炒干以袋盛之悬两腿中间即免触矣或因烟煤香气狐臭体气尿屎秽恶气触之而变粉白色者色虽不同治法则一　标时触用通圣散　浆痂时用正气饮　未破者触用荆芥烟熏之　已破者触服内托散外以辟秽散薫之败草散敷之慎勿泄其元气
　　白浆痘
　　初起疮头便带白浆者此疫疠痘也七日死不治　见防白如水珠者重若稀朗儿素色黄而痘起发是气至而血不至也当与散火倘神不内宁痘日渐增多头尖如防子毒火甚也非药可治　见防色白不红不可便作虚治白而无神唇舌淡白或吐或泻者虚症也白而起防色唇舌赤红非虚也伏火痘也三日后必渐红紫矣若以虚治误人非浅　附白色痘案于后　一儿初标痘于右太阳乍凉乍热白色脚塌碎细密初时发表即用桂枝　白芍以敛其根脚平塌不起用震蛰丹酒浆桑虫以发之五朝吐尚不止用藿香　姜炒黄连以安其呕六朝呕吐虽止犹然干枯少润用白芷　黄茋　山甲以酵其浆七朝浆尚未行仍用前药加人参【八分】另与酒浆　荸荠汁饮之连用二日而浆始灌正面胸背四肢犹多生痘咳声哑至八朝而势亟矣幸其饮食肯进大便不防用人参　黄茋　麦冬　陈皮甘草　川芎　当归　红花　白芍　前胡　桔梗煎好兼调烧人屎催蛰丹三四分颠作良久而浆行遍身矣先时头靣俱已平干至此重复根生红晕旁发赠痘塌者耸而枯者润矣后因痰特甚声哑未开改用山豆根　知母　贝母　麦冬　黄茋　连翘　牛蒡陈皮　当归　芍药　甘草煎服三四剂止声出而愈
　　内紫外白
</div>
    <div class="pagination">
<a href="仁端录_page5.html">上一页</a><a href="仁端录.html">1</a><a href="仁端录_page2.html">2</a><a href="仁端录_page3.html">3</a><a href="仁端录_page4.html">4</a><a href="仁端录_page5.html">5</a><span class="current-page">6</span><a href="仁端录_page7.html">7</a><a href="仁端录_page8.html">8</a><a href="仁端录_page9.html">9</a><a href="仁端录_page10.html">10</a><a href="仁端录_page11.html">11</a><span>...</span><a href="仁端录_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
