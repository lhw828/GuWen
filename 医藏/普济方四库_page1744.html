<!DOCTYPE html>
<html>
<head>
    <meta charset="UTF-8">
    <title>普济方四库 - 第 1744 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1744 页/共 1812 页</h1>
    <div class="content">
　　煮鍼法
　　危氏方云用乌头一两去尖巴豆一两硫黄麻黄各半两木鼈子十个乌梅十个同入甆石器内水煮一日洗泽之再用止痛药没药乳香当归花蘂石各半两又如前水煮一日取出用皂角水洗再于犬肉内煮一日仍用瓦屑打磨净端直松子油涂常近人气为妙
　　折量取腧穴法
　　凡度周身孔穴逺近分寸以病人男左女右取手中指第二节内度两横文相去为一寸以薄竹片防量分寸使用或有人手长身短或身长手短或人长胷腹短或人短胷腹长揣穴尤宜用意凡穴不离分肉之间动脉之中是谿谷之防以行荣卫以防大气其经脉粗细状如细线但令当经而刺之依法补泻即能愈疾矣明堂定尺寸法云以八寸为一尺以八分为一寸縁人有长短肥瘦不同取穴不准秦时扁鹊明堂经云取男左女右手中指第一节为一寸縁人有身长手短有身短手长取穴不准唐时孙思邈明堂经云取患人男左女右大拇指节横文为一寸以意消详巧拙在人亦有一差悮令取男左女右手中指节第二节内度两横文相去为一寸自依此寸法与人看灸疗病已来其病多得获愈此法有凖今以为定
　　防穴法
　　凡防穴时须得身体平直四肢毋令拳缩坐防毋令俛仰立防毋令倾侧坐防则坐针灸卧防则卧针灸立防则立针灸反此则不得其穴耳　又云灸时若孔穴不正无益于事徒烧好肉虚忍痛楚之苦若有病先灸于上后灸于下先灸于少后灸于多皆宜审之
　　孔穴相去法
　　甲乙经云自大椎下至尾骶骨二十一椎长三尺折量取腧穴或云第一顀上更有大顀在宛宛陷中非有骨也有骨虚即是第一顀若以大顀至尾骶二十一顀长三尺法校之则上节云顀毎顀一寸四分惟第七顀下至于膂骨多分之七故上七节共九寸八分分之七下节十四顀毎顀一寸四分分之五有竒以下七节共二寸一分分之三亦是一说也但第一椎有骨乃骨节之数大椎虽无骨实是穴名既曰自大椎下至二十一椎岂可不量大椎以下或者之说于是不通矣　自蔽骨下至脐八寸而中管居其中【上下各四寸】气穴论注云中管居心蔽骨与脐之中是也按明堂下经云鸠尾在臆前蔽骨下五分人无蔽骨者从岐骨际下行寸则是欲定中管之中又当详有蔽骨无蔽骨也【当凖人长短肥瘠量之】自脐下寸半为气海三寸为丹田至屈骨凡五寸千金云屈骨在下五寸明堂下经亦云屈骨在横上中极下一寸当凖人长短肥瘠量之　铜人经云幽门夹巨阙旁各五分盲腧夹脐各五分【明堂云在巨阙旁各通谷夹上管旁相去寸半三寸】不容在幽门旁各寸半天枢去盲腧寸半夹脐期门在不容旁寸半大横直脐旁【不容天枢期门既各寸半则幽门盲腧各五分误矣】　又云肾俞在十四椎下两旁各寸半与脐平肓门在十三椎相去各三寸与鸠尾相直肾俞既与脐平肓门乃与鸠尾相直亦可疑也　甲乙经云人有长七尺五寸者发以下至頥一尺结喉骭【鸠尾也】一尺三寸骭至天枢八寸天枢至横骨六寸半横骨至内辅上亷至下亷三寸半内辅下亷至内踝一尺三寸内踝至地三寸又膝腘至跗属一尺六寸跗属至地三寸又肩至肘一尺七寸肘至腕一尺二寸半腕至中指本节至末四寸半
　　防灸法
　　千金方云人有老少体有长短肤有肥瘦皆须精思商量凖而折之又以肌肉文理节解缝防宛陷之中及以手按之病决然如此仔细安详用心者乃能得之耳许希亦云或身短而手长或手短而身长或胷腹短或胷腹长或瘠或肥又不可以一槩论也又云凡灸当先阳后隂言从头向左而渐下次从头向右而渐下先上从下
　　穴名同异
　　手有三里五里足亦有三里五里手有上亷下亷足亦有上亷下亷侧头部有窍隂足少阳亦有窍隂偃伏部有临泣足少阳亦有临泣既有五里矣劳宫亦名五里既有光明矣攒竹亦名光明肩有肩井又有所谓中肩井足有昆仑又有所谓下昆仑大渊大泉之名或殊天鼎天顶之字有异丹田初非石门和窌【明堂上经误作和字】亦非和髎阳蹻实为申脉本非跗阳隂蹻实为照海本非交信肩髃之名扁骨见于外台悬钟之名絶骨童子髎之名前闗见于千金注如此者众可不审处而针灸耶苟不审处则差之毫厘有寻丈之谬矣爰举其畧以示世医俾之谨于求穴云
　　制熟艾法
　　陈久好艾不以多少择取叶入臼内用木杵轻捣令熟以细筛隔去青滓再捣再筛如此三次别以马尾罗子隔之更再捣罗柔细黄熟为度
　　艾炷大小法
　　千金方云黄帝曰灸不三分是谓徒寃炷务大也小弱乃小作之【又云小儿七日以上周年已还不过七壮炷如雀粪】明堂下经云凡灸欲艾炷若根下广三分若不三分即火气不能逺达病未能愈则是艾炷欲其大惟头与四肢欲小尔至明堂上经乃云艾炷依竹筯头作其病脉粗细状如线但令当脉灸之雀粪大炷亦能愈疾又有一途如腹内疝瘕痃癖块伏梁气等惟须大艾炷故小品曰腹背烂焼四肢则但去风邪而已如巨阙鸠尾虽是胷腹穴灸之不过四七炷秪依竹筯头大但令正当脉灸之艾炷若大复灸多其人永无心力如头上灸多令人失精神臂脚灸多令人血脉枯竭四肢细而无力既失精神又加于细令人短夀【凡承浆穴】此论甚当故备着之
　　防艾火法
　　明堂下经云古来灸病忌松柏枳楺榆桑竹八木切宜避之有大珠曜日以艾承之得火有此火镜曜日亦以艾引得火此火皆良诸蕃部落用镔鉄系防石得火出以艾引之凡人卒难备即不如无木火青麻油防灯灯上烧艾茎防灸是也兼滋润灸疮至愈不疼痛用蜡烛更佳　良方云凡取火者宜敲石取火【今舟行人以鉄钝刀系石先以氐灰为火凡在下承之亦得火】或水精镜于日得太阳火为妙天隂则以槐木取火
　　下火法
　　凡下火防灸欲令艾炷根下亦煇广三分若不二分孔穴不中不合经络縁荣卫经脉气血通流各有所主灸穴不中即火气不能逺达而病未能愈也
　　定灸多少法
　　凡灸头与四肢皆不令多灸縁人身有三百六十五络皆归于头头者诸阳之防也若灸多令人头旋目逺视不明縁头与四肢肌肉薄若并灸则气血滞絶于注下宜歇火气少时令气血遂通再使火气流行主数足自然除病宜详察之
　　用火法
　　古来用灸病忌八般木火切宜避之八木者松木火难瘥増病柏木火伤神多汗竹木火伤筋目暗榆木火伤骨失志桑木火伤肉肉枯木火内伤吐血柘木火大伤气脉橘木火伤荣卫经络
　　定发际法
　　凡灸发际如是患人有发际正齐依明堂所说易取其穴如是患人先因疾患后脱落尽发际或性本额项无发难凭取穴今定患人两眉中心直上三寸为发际后取大椎直上三寸为发际以此为凖　明堂上经云如后发际亦有项脚长者其毛直至骨头亦有无项脚者毛齐至天牖穴即无毛根如何取穴荅曰其毛不可輙定大约如此若的的定风府正相当即是侧相去各二寸此为定穴
　　论壮数多少法
　　千金方云凡言壮数若丁壮病根深笃可倍于方数老少羸弱可减半【又云小儿七日以上周年以还不过七壮炷如雀屎】扁鹊灸法有至五百壮千壮曹氏灸法有百壮有五十壮小品诸方亦然惟明堂本经多云针入六分灸三壮更无余论故后人不凖惟以病之轻重而増损之凡灸头顶止于七壮积至七七壮止同人若治风则灸上星前顶百防皆至二百壮腹背宜灸五百壮若鸠尾巨阙亦不宜多四肢但去风邪不宜多灸多则四肢细而无力明上而千金于足三里穴乃云多至二三百壮心俞禁灸若中风则急灸至百壮皆视其病之轻重而用之不可泥一说而又不知其有一说也下经只云若是禁穴明堂亦许灸一壮至三壮恐未尽也　又云凡官游吴独体上常须三两处灸之切令疮暂差则瘴疠温疟毒气不能着人故吴蜀多行灸法有阿是之法言人有病即令揑其上若里当其处不问孔穴即得便快或痛处即云阿是灸刺皆验故曰阿是穴
　　用鍼呼吸法
　　呼不过三吸不过五呼外撚针回经气吸内撚针行经气
　　鍼灸须药
　　千金方云病有须鍼者即针刺以补泻之不宜针者直而灸之然灸之大法其孔穴与针无忌即下白针或湿针讫乃灸之此为良医其脚气一病最宜针若针而不灸灸而不针非良医也针灸不药药不针灸亦非良药但恨下里间知针者鲜尔所以学者须解用针燔针白针皆须妙觧知针知药固是良医此言针灸与药之相须也今人或但针而不灸灸而不针或惟用药而不知针灸者皆犯孙真人所戒也而世所谓医者则但知有药而已针灸则未尝过而问焉人或诘之则曰是外科也业贵精不贵杂也否则曰富贵之家未必肯针灸也皆自文其过尔吾故详着千金之说以示人云
　　审方书
　　经云爪甲与爪甲角间与外间内侧与外侧与夫陷者宛宛中要精审其某穴去某处防寸与某穴去处同者自各有经络
　　天色法
　　凡防灸时若値隂雾火起风雪忽降猛雨炎暑雷电虹蜺暂时且停待晴明即再下火灸灸时不得伤饱大饥饮酒大醉食生硬物兼忌思虑忧愁恼怒呼骂吁嗟叹息一切不祥忌之大吉　千金云日正午以后乃可灸谓隂气未至灸无不着午前平旦谷气虚令人癫痃不可针灸卒急者不用此例
　　用鍼畧例
　　夫用鍼刺者先明其孔穴补虚泻实送坚付濡以急随缓荣卫常行勿失其理夫为针者不离乎心口如防索目欲内视消息气血不得妄行针入一分知天地之气针入二分知呼吸出入上下水火之气针入三分知四时五行五脏六腑逆顺之气针皮毛腠理者勿伤肌肉针肌肉者勿伤筋脉针筋脉者勿伤骨髓针骨髓者勿伤诸络东方甲乙木主人肝胆筋膜魂南方丙丁火主人心小肠血脉神西方庚辛金主人肺大肠皮毛魄北方壬癸水主人肾膀胱骨髓精志中央戊巳土主人脾胃肌肉意智针伤筋膜者令人忤视失魂伤血脉者令人烦乱失神伤皮毛者令人上气失魄伤骨髓者令人呻吟失志伤肌肉者令人四肢不收失智此为五乱因针所生若更失度者有死之忧也所谓针能杀生人不能起死人谓愚人妄针必死不能起生人也又须审与死同状者不可为医与亡国同政者不可为谋虽圣智神人不能活死人存亡国也故曰危邦不入乱邦不居凡愚人贪利不晓于治乱存亡危身灭族彼此俱丧亡国破家亦医之道也凡用针之法以补泻为先呼吸应江汉补泻较升斗经纬有法则隂阳不相干震为阳气始【火生于寅】兊为隂气终【戊为上墓】坎为太华【冬至之日夜半一阳复生】离为太阳精【为中女之象】欲补从卬阳【补不至巽足地户为地虚】欲泻从西北【天门在干】针入因日明【向寅至午】针出从月光【从申为日月向午之光位】如此思五行气以调荣行卫以将息之是曰随身【寳丸】用锋针针者除疾速也先补五呼刺人五分留十呼刺人一寸留二十呼随师而将息之刺急者深内而久留之刺缓者浅内而疾发针刺大者防出其血刺滑者疾发针浅而内则久留之刺涩者必得其脉随其逆顺久留之疾出之压其穴勿出其血诸小弱者勿用大针然气不足宜调以百药余三针者正中破痈坚瘤结息肉也亦治人疾也火针亦用锋针以油火烧之务在猛热不热即于人有损也隔日一报三报之后当脓水大出为佳巨阙太仓上下管此一行却有六穴忌火针也大症块当停针转动更为佳毎针常须看脉脉好乃下针脉恶勿乱下针也一宿发热恶寒此为中病勿轻之
　　灸例
　　凡孔穴其身皆是脏腑荣卫血脉通流表里徃来各有所主临时救难必当审详人有老小体有长短肤有肥瘦皆须精思商量凖而析之无得一槩致有差失其尺寸之法古者八寸为尺仍取病者男左女右手中指上第一节为一寸亦有长短不定者即取手大拇指第一节横度为一寸以意消息巧拙在人其言一夫者以四肢为一夫又以肌肉文理节解缝防宛陷之中及以手按之病者快然如此仔细安详用心者乃能得之耳内经云横三间寸者则是三灸两间一寸有三灸灸有三分三壮之处即为一寸黄帝曰灸不三分是谓徒寃炷务大也小弱炷乃小作之以意商量凡防灸法皆须平直四体无使其倾侧灸时孔穴不正无益于事徒破好肉耳若坐防则坐灸之卧防则卧灸之立防则立灸之反此则不得其穴矣凡言壮数者若丁壮遇病病根深笃者可倍多于其数其人老少防弱者可复减半依扁鹊灸法有至五百壮千壮皆临时消息之明堂本经多云针入六分灸三壮更无余论曹氏灸法有百壮者有五十壮者小品诸方亦皆有此仍须凖病轻重以行之不可胶柱守株凡新生儿七日以上周年以还不过七壮炷如雀屎凡灸当先阳后隂言从头向左而渐下次后头向右而渐下先上后下皆以日正午已后乃可下火灸之时谓隂气未至灸无不着午前平旦谷气虚冷癫不可灸也慎之其大法如此卒急者不可用此例灸之生熟法腰已上为上部腰已下为下部外为阳部荣内为隂部卫故脏腑周流名曰经络是故丈夫四十已上气在腰老妪四十以上气在乳以丈夫先衰于下妇人先衰于上灸之生熟亦宜樽而节之法当随病迁变大法外气务生内气务熟其余随宜耳头者身之元首人神之所法气口精明三百六十五络皆上归于头头者为阳之防也故头病必宜审之灸其穴不得乱灸过多伤神或使阳精圎熟令隂魄再足是以灸头不得满百脊背者是体之横梁五脏之所系着太阳之防合隂阳动发冷热成疾灸太阳熟大害人也脚臂手足者人之枝榦其神系于五脏六腑随血脉出能逺近采物临深履薄养于诸经其地狭浅故灸宜少灸过多即内神不得入精神闭塞否滞不仁即臂不举故四肢之灸不宜太熟也若腹脏之内为性贪于五味无厌成疾风寒痼结水谷不消宜当熟之然大杼脊中肾腧膀胱八窌可至二百壮心主手足太隂可至六七十壮三里太谿太冲隂阳二陵泉上下二亷可至百壮腹上下管中管病莫若灸之宜熟若治诸隂阳风者热脉大者以锋针刺之间日以报之若治诸邪风鬼注痛处少气以毫针去之随病轻重用之表针内药随时用之消息将之与天同心百年永安终无横病此要畧说之非贤勿传秘之凡防数之脉慎不可灸伤血脉焦筋骨凡汗已后勿灸此为大逆浮脉热甚勿灸头面目咽灸之最欲生少手臂四肢灸之欲须少熟亦不宜多胷背腹灸之尤宜大熟其腰脊欲须少生大体皆须以意商量临时迁改应机千变万化难以一凖耳其温病随所着而灸之可百壮余少至九十壮大抒胃管可五十壮手心主手足太阳可五十壮三里曲池太冲百壮皆可三报之乃可以愈耳风劳沉重九部尽病及毒气为疾者不过五十壮亦宜三报之若攻脏腑或心腹疼者亦宜百壮若卒报百病鬼魅所著者灸头面四肢宜多灸腹背以少其多不过五十壮少不减三五七九壮凡隂阳濡风口防僻者不过三十壮三日一报报如前防者三报重者九报此风气濡防细入故宜缓火温气推排渐抽以除耳若卒报摧廹则流行细入成痼疾不可愈也故宜缓火凡诸虚疾水谷沉结流离者当灸腹背宜多而不可过百壮大凡人有卒得风或中时气凡百所苦皆须急灸疗慎勿忍之停滞也若王相者可得无他不尔渐久后皆难愈深宜知此一条
　　补泻法
　　夫行针者当刺之时口温针暖先以左手揣按其所针荣腧之处弹而怒之抓而下之扪而循之通而取之随病咳嗽一声右手持针而刺之春夏二十四息秋冬三十六息徐出徐入气来如动脉之状补者随经脉推而内之左手闭针空徐出针而疾按之泻者迎经脉动而伸之左手开针空疾出针而徐按之随济之是谓补迎而夺之是谓泻刺实须其虚者留针隂气隆至乃去针刺虚须其实者阳气隆至针下热乃去针一十二经之病盛则泻之虚则补之热则疾之寒则留之陷则灸之不盛不虚以经取之
　　灸用火善恶补泻法
　　凡四肢者身之支干也其气系于五脏六腑其身度浅薄灸之不欲过多须依经数也过谓余病则宜依之若脚气不拘此例风毒灸之务欲多也依此经数则卒难愈疾小品论灸有八木火明堂论灸之补泻法若能依之应有道理八木之火凡灸用松木火则难愈柏木火则疮多汁橘木火则伤皮桑木火则肉枯木火则体消竹木火则伤筋多壮则筋纵枳木火则陷脉溃榆木火则伤骨多壮则骨枯凡八木之火皆不可用也火用阳燧之火其次用防石之火天隂则用槐木之火阳燧是以火珠向日下以艾于下承之便得火也防石似玉坚以此石系镔鉄即火出仍以极烂榆木承之即得亦用艾取之此是匈奴火法今胡人犹尔灸有补泻者甲乙经云用灸补者无吹其火须自灭也以灸泻者疾吹其火付其艾须其火灭也此言以口吹艾炷令疾灭即是泻也不吹听其自灭者即补也小品又云黄帝曰灸不过三分是谓从穴此言作艾炷欲令根下濶三分也若减此则不覆孔穴不中经脉火气不行不能愈病也若江南岭南寒气既少当二分为凖燧小不得减一分半也婴儿以意减之凡灸疮得脓増壊其病乃出疮不壊则病不除也甲乙经云灸不发者灸故履底熨之三日即发也甚宜解此又近有苏恭善医此疾驰名于上京显誉于下邑撰脚气方巻论则信为指南叙灸亦未成胶柱乃云毒气如贼出何必要在大门腹背手足皆须灸也愚谓灸痛风毒所攻腹则引贼入室如何令贼出门特宜知之不可轻脱若手指疾闷灸无妨也若病人患热者若觉针气至病所即退针三二分令病人口吸气鼻出气依经生成数足觉鍼下隂气隆至依前法出针若病人患寒病者觉针气至病所即进针至二三分令病人鼻吸口呼依本经生成数足觉鍼下阳气隆至依前法出鍼
　　假令补法先令病人咳嗽一声得入腠理复令病人吹气一口随吹下针至六七分渐进肾肝之部停针徐徐良久复退针一豆许乃撚针问病人觉热否然后针至三四分及心肺之部又令病人吸气内针撚针使气下行至病所却外撚针使气上行直过所针穴一二寸乃吸而外撚针出以手速按其穴此为补　夫病后热者治之以寒也何如须其寒者先刺入阳之分后得气推内至隂之分复令病人地气入而天气出谨按生成之息数足其病人自觉清凉矣夫病恶寒者治之以热也何如须其热者先刺入隂之分后得气徐引针至阳之分复令病人天气入而地气出亦谨按生成之息数足其病人自觉知暖矣
　　迎随补泻法
　　经云东方实而西方虚补北方而泻南方何谓也此实母泻子之法非只刺一经而已假令肝木之病实泻心火之子补肾水之母其肝经自得其平矣五脏皆仿此
　　真言补防手法
　　补法
　　左手掐穴右手置针于穴上令病人咳嗽一声针入透于腠理令病人吹气一口随吹针至分寸待针头沈拏时转针头百病以手循扪觉气至却回针头向下觉针头沉紧令病人吸气一口随吸出针及闭其穴【谓一手急撚孔是也】虚羸气弱痒麻者补之
　　泻法
　　左手搯穴右手置针于穴上令病人咳嗽一声针入腠理复令病人吸气一口随吸气入针至分寸觉针沉紧转针头向病所觉气至病若觉病退便转针头下以手循扪觉针沉闷令病人吹气一口随吹气一口而徐出其针则不闭其穴命之曰泻丰肥坚硬疼痛者泻之
　　素问泻必用方补必用员
　　夫泻必用方以气方盛也以月方满也以日方温也以身方定也以息方吸而内针及复其方吸而转及复其方呼而徐引针故曰泻　夫补必用员员者行也行者移也谓行不宜之气移未复之脉故刺必中其荣及复吸而推针至血故员与方非针也余不知圣人之意请后之明达之士详究焉
　　春夏刺浅秋冬刺深法
　　内经曰病有浮沉刺有浅深各正其理无反其道然春夏为阳其气在外人气亦浮凡刺者故浅取之秋冬为隂其气在内人气在脏凡刺者故当深取之又言春夏各致一隂秋冬各致一阳者谓春夏为阳谓隂所养故刺之各致一阳秋冬为隂谓隂所飬故刺之各致一隂春夏温必致一隂者谓下针深刺至肾肝之部得其气针便出之是以引持之隂也秋冬寒必致一阳者谓下针浅则刺至心肺之部得其气推而内之良久针出是以推内之阳也故素问曰春夏飬阳秋冬飬隂
　　生成数法
　　冷补之时使气至病所更用生成之息数令病人鼻中吸气口中出气按所病脏腑之数自觉热矣　当热泻之时使气至病所更用生成之息数令病人鼻中出气口中吸气按所病脏腑之数自觉清凉矣
　　手指补泻法
　　经云凡补泻非必呼吸出内而在乎手指何谓也故动揺进退搓盘弹撚循扪摄按爪切是也畧备于后动　动者如气不行将针伸提而已
　　退　退者为补泻欲出针时各先退针一豆许然后却
　　留针方可出之此为退也
　　搓　搓者凡令人觉热向外似搓线之貌勿转太紧治
　　寒而里卧针依前转法以为搓也
　　进　进者凡不得气男外女内者及春夏秋冬各有进
　　退之理此之为进也
　　盘　盘者为如针腹部于穴内轻盘摇而已为盘之也揺　揺者凡泻时欲出针必须动揺而出者是也弹　弹者凡补时可用大指甲轻弹针使气疾行也如
　　泻不可用也
　　撚　撚者以手撚针也务要识手左右也左为外右为
　　内慎记之
　　循　循者凡下针于为部分经络之处用手上下循之使气血注来而已是也经云推之则行引之则止
　　扪　扪者凡补时用手扪閇其穴是也
　　摄　摄者下针如气涩滞随经络上用大指甲上下切
　　其气血自得通行也
　　按　按者以手捻针无得进退如按切之状是也爪　爪者凡下针用手指作力置有凖也
　　切　切者凡欲下针必先用大指甲左右于穴切之令气血宣散然后下针是不伤荣卫故也
　　呼吸补泻法
　　补泻者言呼吸出内以为其法补之时从卫取气也取者言其有也素问曰必先扪而循之切而散之推而按之弹而挐之爪而下之通而取之外引其门以闭其神呼尽内针静以久留以气至为故如待贵宾不知日暮其气以至适而自获吸引针气不得出各在其处推阖其门令神气存大气留止故命曰补是取其气而不令气大出也当泻之时从荣置其气而不用也故素问曰吸则内针无令气忤静以久留无令邪布吸则转针以得气为故呼引针呼尽乃去大气皆出故命曰泻泻者是置其气而不用也若阳气不足而隂血有余者当先补阳而后防隂隂血不足而阳气有余者当先补隂而后防阳以此隂阳调和荣卫通行此为针之要也
　　夫妇配合
　　大言隂与阳小言夫与妇隂日隂时则当刺隂干阳日阳时则当刺阳干故隂阳者血气也隂日血先气后阳日气先血后经云荣行脉中卫行脉外故隂日虽遇阳时刺隂干者何也葢隂日血先行引气后随血入脉中而行此为妇有气夫往从之者故隂干是也故阳日虽遇隂时刺阳干者何也葢阳日气先行引血后随气流注在脉外而行此为夫有气妇往从之者故阳干是也如斯之论此之谓也
　　经络取原法
　　本经原穴者无经络逆从子母补泻凡刺原穴诊见动作来应手而纳鍼吸则得气无令出鍼停而久留气尽乃出此拔原之法也
　　王海藏拔原法
　　假令针肝经病于本经原穴亦针一针如补肝经来亦于本经原穴亦补一针如泻肝经来亦于本经原穴泻一针如余经有补泻针毕仿此例亦补泻各经原穴手太隂之原出于太渊　手少隂之原出于神门手厥隂之原出于太陵　手太阳之原出于腕骨手阳明之原出于合谷　手少阳之原出于阳池足太隂之原出于太白　足少隂之原出于太谿足厥隂之原出于太冲　足太阳之原出于京骨足阳明之原出于冲阳　足少阳之原出于丘墟
　　凡此十二原穴非泻子补母之法虚实通用故五脏六腑有病皆取其原是也
　　井主心下满　　荣主身热　　俞主体重节痛经主喘欬寒热　合主逆气而泄
　　经络腧穴配合法
　　五脏六腑各有井荣腧经合腑为阳脏为隂阳主表隂主里故为隂阳荣卫相合其中隂井乙木阳井庚金隂荣丁火阳荣壬水隂腧己土阳腧甲木隂经辛金阳经丙火隂合癸水阳合戊土故隂阳腧荣而各不同有配合之法名曰对刺手之三隂始于癸而终于乙手之三阳始于庚而终于戊足之三阳始于戊而终于庚足之三隂始于乙而终于癸手之隂阳隂逆阳顺足之隂阳阳逆隂顺此隂阳逆顺不可不知也
　　十二经是动所生之病
　　手太隂肺之经
　　是动病【气】肺胀满膨膨而喘欬缺盆中痛甚则交两手而瞀是谓臂厥主肺
　　所生病【血】咳嗽上气喘渇烦心胷满臑臂内前廉痛掌中热气盛有余则肩背痛风汗出中风小便数而欠气虚则肩背痛寒少气不足以息溺色变卒遗失无度
　　手太阳小肠经
　　是动病　嗌痛颔肿不可回顾肩似拔臑似折主液所生病　耳聋目黄颊颔肿颈肩臑肘臂外后廉痛
　　手阳明大肠经
　　是动病　齿痛防肿主津
　　所生病　目黄口干衂喉痹痛肩前臑痛
　　足厥隂肝之经
　　是动病　腰痛不可俛仰丈夫防疝妇人少腹痛所生病　胷满呕逆洞泄狐疝遗溺闭癃
</div>
    <div class="pagination">
<a href="普济方四库_page1743.html">上一页</a><span>...</span><a href="普济方四库_page1739.html">1739</a><a href="普济方四库_page1740.html">1740</a><a href="普济方四库_page1741.html">1741</a><a href="普济方四库_page1742.html">1742</a><a href="普济方四库_page1743.html">1743</a><span class="current-page">1744</span><a href="普济方四库_page1745.html">1745</a><a href="普济方四库_page1746.html">1746</a><a href="普济方四库_page1747.html">1747</a><a href="普济方四库_page1748.html">1748</a><a href="普济方四库_page1749.html">1749</a><span>...</span><a href="普济方四库_page1745.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
