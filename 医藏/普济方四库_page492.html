<!DOCTYPE html>
<html>
<head>
    <meta charset="UTF-8">
    <title>普济方四库 - 第 492 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 492 页/共 1812 页</h1>
    <div class="content">　　右为末毎服一钱水一中盏生姜三片煎六分去滓温服
　　细辛防　治伤寒咳嗽胷膈不利四肢烦痛壮热头痛细辛　麻黄【去根节各一两】葛根　紫苑【洗去土苗各三分】荆芥白术　赤芍药　桔梗【去芦头】桂心【各一两】甘草【炙微黄剉】五味子【各半两】
　　右麄捣筛毎服五钱水一大盏生姜半分枣三枚煎六分去滓不拘时温服
　　桔梗甘草汤　治伤寒咳嗽胷膈壅闷心神烦躁桔梗【炒】甘草【炙剉】半夏【汤洗去滑焙】芍药【各三分】旋复花大腹皮【剉】枳殻【去穰麸炒】赤茯苓【去皮各半两】前胡【去芦头一两】
　　右麄捣筛毎服五钱用水一盏半生姜半分拍碎同煎八分去滓食前温服
　　本末丸　治伤寒素有喘息嗽发动不得卧胸满短气者本末丸主之以病本在肾末在肺故也
　　雄黄　硃砂　铅丹　风化灰【各三钱】砒【一钱】
　　右麄捣筛以十枚煮取肉丸如梧桐子大各于丸上针一孔日干取二丸服以针穿定药灯上烧红急投麻油中取出冷虀汁下便卧禁热物喘甚加砒二钱亦治疟最良
　　前胡饮　治肺臓感寒痰嗽不止心膈烦满饮食不得常多呕逆
　　前胡【去芦头】桔梗【剉炒】旋复花【炒】参　人参　桂【去粗皮】生干地黄【焙】甘草【炙剉各一两】厚朴【去粗皮生姜汁炙两半】半夏【汤浸去滑焙二两】
　　右捣筛毎服五钱水一盏半生姜一分切同煎取八分去滓食后顿服
　　伤寒霍乱【论】
　　夫隂阳不顺清浊二气相干臓腑不调真邪交错肠胃变乱故令吐防也若夫伤寒脾气既虚心膈烦热腹胀头痛身体恶寒宿食不消中焦壅滞荣卫气逆冷热相攻四肢厥冷或吐或利故名霍乱也伤寒霍乱者上吐而下利挥霍而撩乱是也邪在上焦者但吐而不利邪在下焦者但利而不吐若邪在中焦胃气不治为邪所伤使隂阳乖隔遂在上吐而下利若上呕吐而利经上谓之吐利必也上吐下利躁扰烦乱乃谓之霍乱其与但称吐利者有以异也伤寒吐利者邪气所伤霍乱吐利者饮食所伤也其有兼伤寒之邪内外不和者谓之头痛发热而吐利也经曰发热头痛身疼恶寒吐利者此属何病荅曰霍乱者头痛发热热多欲饮水者五苓防主之寒多不用水者治中丸主之以其中焦之失治隂阳乖隔必有偏之者偏阳则多热偏隂则多寒许仁则曰病有干霍乱者有湿霍乱者干霍乱者死多湿霍乱者死少盖吐利所伤之物得以出泄虽霍乱甚则上于胃中水谷泄尽则止矣所以死者少及其干霍乱而死多者以其上不得吐下不得利则所伤之物不得出泄壅闭正气隔隂阳烦搅闷乱初无所安喘胀干霍乱而死呜呼饮食有节起居有常者岂得致霍乱耶饮食自倍肠胃乃伤防身之由实自致尔　夫呕吐而利病名霍乱皆邪气在中焦使隂阳二气不能升降则心腹皷痛而作吐利也其心先痛则先吐先腹痛则先利心腹俱痛则吐利并作古人以其病迅暴挥霍之间便致撩乱故谓霍乱伤寒霍乱亦由中焦隂阳不和所致故其状有热而渇有寒而渇者有发热恶寒汗出厥逆者有病势已止而身体疼痛不休者治之亦不可槩以一法歌曰四肢拘急仍兼厥发热憎寒四逆汤吐利止而身体痛桂枝和解最为良吐利止汗出而厥四肢拘急脉微欲絶者通脉四逆加猪胆汤汗后霍乱身作痛桂枝汤热多而渇者五苓防寒多不渇者皆用理中汤加石膏　又歌云霍乱汤来用五苓寒多不水理中寻憎寒厥热姜甘附中暑焦烦腹痛侵张氏但称吐利者非霍乱也霍乱邪在中焦以饮食无节居处不常得之夹食伤寒隂阳乖隔上吐下利而躁搅痛闷是其尔偏阳则多热偏隂则多寒卒然而走危甚风烛许仁则谓湿霍乱死者少干霍乱死者多盖以所伤之物或因吐利而出泄泄尽则止其少死也夫上不得吐下不得利所伤之物壅闭正气间隔隂阳烦闷脇胀其死多也夫饮食起居当以此为戒霍乱吐利热多则渇者五苓防寒多而不饮水者理中汤丸或有寒腹满而痛四肢拘急转筋下利者用理中汤加生附子官桂吐利汗出发热憎寒手足厥冷拘急其脉沈细四逆汤中暑霍乱烦躁大温心腹撮痛四肢冷冷汗出脚转筋香苓防千金云转筋者用理中汤加煆石膏汗后霍乱虽吐利已止而身痛不少休与桂枝汤吐利已止汗出四肢厥而拘急脉微欲絶通用四逆加猪胆汤霍乱通用霍香正气防腹痛加桂痛甚加茱茰霍香小便不利加茯苓防而不吐除湿汤去苍术加桂丁香干霍乱心腹作痛欲吐不吐欲下不下先以盐汤一盏顿服吐出令透即可用理中汤倍加橘红与之凡气痞于中不吐不防害人甚急可用苏合香丸用枳殻防下或用霍香正气防加官桂茯苓倍加枳殻大抵风雨寒湿邪自外入霍香正气防除湿汤为要饮食居处邪由内发治中汤主之其或吐防不止面青厥冷者震灵丹研开木香干姜煎汤下大柴胡汤一症云发热汗出不解呕吐下利而心中痞者大柴胡汤主之此别非霍乱故也
　　方
　　人参防　治伤寒霍乱吐利心烦腹痛
　　人参【去芦头】枳实【麸炒令黄色】附子【炮制去皮脐】桂心　甘草【炙微赤剉】干姜【炮制剉】黄连【去须】赤石　当归【剉微炒】半夏【汤洗七遍去滑】白茯苓【已上各半两】
　　右捣筛细毎服四钱水一中盏入生姜半分煎六分去滓不拘时稍热服
　　白术防【出圣恵方】治伤寒霍乱胃气不和心烦吐利不下饮食
　　白术【一两】厚朴【一两去粗皮涂生姜汁炙令香熟】人参【一两去芦头】陈橘皮【三分汤浸去白穰焙】甘草【半两炙微赤剉】
　　右捣筛为防毎服四钱水一中盏入生姜半分枣三枚煎六分去滓不拘时温服
　　治伤寒霍乱发热身体疼痛多欲饮水宜服此药方【出圣恵方】
　　猪苓【三分去黒皮】白术【三分】赤茯苓【三分】桂心【半两】甘草【半两炙防赤剉】
　　右捣罗为防毎服四钱水一中盏煎六分去滓不计时温服
　　四逆防【出圣恵方】治伤寒霍乱吐利发热恶寒四肢拘急手足厥冷
　　甘草【炙微赤剉】附子【炮制去皮脐】桂心【已上各一两】干姜【半两炮制剉】
　　右捣罗为防毎服四钱水一中盏入三枚煎六分去滓不计时稍热顿服
　　治伤寒霍乱吐防四肢逆冷宜服此方【出圣恵方】
　　厚朴【一两去粗皮涂生姜汁炙令香熟】桂心【一两】髙良姜【一两剉】
　　右防咀毎服三钱水一中盏煎至五分去滓不计时温服
　　治伤寒霍乱吐防腹痛手足逆冷宜服此方【出圣恵方】附子【一两炮制去皮脐】甘草【半两炙微赤剉】人参【一两去芦头】干姜【一两炮制剉】白术【三分】厚朴【一两去皮涂生姜汁炙令香熟】
　　右防咀毎服三钱水一中盏煎至六分去滓不计时温服
　　白术防【出圣恵方】治伤寒冷热气相乗霍乱吐利转筋不止白术　人参【去芦头】白茯苓　干木　陈橘皮【汤浸七遍去白穰焙已上各一两】甘草【一两炙微赤剉】
　　右捣筛为防毎服四钱水一中盏入生姜半分煎六分去滓不计时稍热宜服
　　人参防【出圣恵方】治伤寒霍乱吐防不定兼脾胃冷气攻心腹胀满不下饮食宜服
　　人参【一两去芦头】陈橘皮【汤浸去白穰焙一两】白术【一两】厚朴【一两去粗皮涂生姜汁炙令香熟】枳殻【一两麸炒微黄去穰】肉荳蔲【半两去殻】桂心【一两】甘草【半两炙微赤剉】
　　右捣麄罗为防毎服三钱以水一中盏入生姜半分煎六分去滓不计时稍热顿服
　　诃梨勒丸【出圣恵方】治伤寒霍乱心腹疼痛四肢不和宜服诃梨勒【一两煨用皮】桂心【一两】青橘皮【半两汤浸去白穰焙】髙良姜【一两炮】人参【一两去芦头】白术【一两】厚朴【一两去皮涂生姜汁炙令香熟】甘草【半两炙微赤剉】木香【半两】
　　右捣罗为末炼蜜和捣三二百杵丸如梧桐子大毎服不计时以生姜汤下二十丸
　　芦参汤【出圣济总录】治伤寒后霍乱心烦干呕
　　芦根【剉二两】人参　麦冬【去心焙各一两】赤茯苓【去黒皮一两】枇杷叶【拭去毛炙一分】
　　右麄捣筛毎服五钱水一盏半薤白三寸煎至一盏去滓温服日三
　　朴蒌汤【出圣济总録】治伤寒后霍乱心膈不利
　　厚朴【去粗皮生姜汁炙】髙良姜【炒】陈橘皮【去白炒】人参【各三分】草荳蔲【去白半两】
　　右麄捣筛毎服三钱水一盏生姜三片枣一枚劈破煎至七分去滓温服日三
　　人参汤【出圣济总录】治伤寒后霍乱吐利不止吃食不消心腹胀闷
　　人参　厚朴【去粗皮生姜汁炙】干木【各一两】髙良姜【炒】木香　芍药　白茯苓【去黒皮】白豆蔲【去皮】桂【去粗皮】白术陈橘皮【去白炒各半两】
　　右麄捣筛毎服三钱水一盏煎至七分去滓温服日三
　　藿香汤【出圣济总录】治伤寒后霍乱转筋呕吐不止闷絶藿香叶　当归【切焙】附子【炮制去皮脐】人参　桂【去粗皮】木【各一两】
　　右剉如麻豆毎服三钱水一盏生姜三片煎至七分去滓温服不拘时
　　荳蔲汤【出圣济总录】治伤寒后霍乱吐利不止及脚转筋肉荳蔲仁　髙良姜【炒】枇杷叶【拭去毛各半两】桂【去粗皮一两】厚朴【去粗皮生姜汁炙二两】呉茱茰【汤浸焙干炒一分】
　　右麄捣筛毎服三钱水一盏一枚劈破煎至七分去滓温服日三
　　厚朴汤【出圣济总录】治伤寒霍乱转筋风寒客于胃府吐利不止心腹气胀不思饮食
　　厚朴【去粗皮生姜汁炙剉】干木【各一两】髙良姜【炒】香薷叶陈橘皮【去白炒】紫苏茎叶【各半两】
　　右麄捣筛毎服三钱水一盏生姜三片盐少许煎至七分去滓温服不拘时
　　呉茱茰汤【出圣济总录】治伤寒后霍乱吐利腹胀转筋手足冷饮食不消
　　呉茱茰【一分汤浸焙干炒】厚朴【去粗皮生姜汁炙剉一两】人参　干木　藿香叶　甘草【炙剉】桂【去粗皮】丁香【炒各半两】
　　右麄捣筛毎服三钱水一盏入生姜三片煎至七分去滓温服日三
　　白术汤【出圣济总录】治伤寒后霍乱吐利脚转筋
　　白术　陈橘皮【汤浸去白炒各一两】干木【二两】
　　右捣筛毎服三钱入生姜三片煎至七分去滓温服日再
　　又方
　　干姜【炮半两】附子【炮制去皮脐二两】厚朴【去粗皮生姜汁炙剉一两】
　　右捣筛细研为末醋煮麪糊丸如梧桐子大毎服三十丸食前米饮送下
　　丁香和脾饮子【出广南摄生方】治一切伤寒霍乱吐防
　　丁香　木香【各一分】大腹子【三个】草荳蔲【十五个】人参【半两】白术【一两】茯苓【一两】甘草【半两】诃子【二个】
　　右细剉分作十五服毎服用水五合煎二合去滓温服滓并煎作一服
　　济生竹叶汤【出永类钤方】治伤寒大霍乱吐防后心虚烦闷内热不解
　　竹叶　麦门冬【去心】人参　茯苓　小麦【炒】制半夏【各一两】甘草【炙半两】
　　右防咀毎服四钱水一盏半生姜五片煎八分温服
　　香薷防【出活人书】治隂阳不顺清浊相干气射中焦名霍乱此皆由饱食豚脍乱啖乳酪海陆百品无所不饔多饮寒浆卧冷席风冷之气伤于脾胃致诸食结而不消隂阳二气壅而不反阳气欲降隂气欲升隂阳交错变成吐利不已百脉昏乱荣卫俱虚冷抟于筋令转筋宜服此方
　　香薷【穗一两半】厚朴【去皮三两】黄连【二两二味入生姜四两同杵炒令紫色】
　　右为末毎服三钱水一盏酒半盏同煎至七分去滓用新汲水频频浸换令顿服之药冷则效速也仍煎时不得犯鐡器慢火煎之兼治非时吐利霍乱腹中撮痛大渇烦燥四肢逆冷冷汗出自两脚转筋疼痛不可忍者须井中沈令极冷顿服之乃有神效
　　伤寒心腹痞满【论】
　　夫伤寒太阳少隂并病脉浮而下之反入里则作痞痞者心下满也病发于隂者则不可下之若心腹痞满手按之自软但气痞尔不可复下也若热毒气乗心则心下痞满面赤目黄狂言恍惚者此为内实宜吐下之也伤寒病发于隂而医悮下之邪气入里胃中虚客气上逆心下满不痛按之不坚此为痞也法宜防心唯表未解者未可攻之当先解表然后攻痞若表解而里未和或防心而痞不解其人口烦燥渇皆随症处治其冐而经脉动惕者久则成痿若表里俱虚之人有气痞隂阳气并竭无阳则隂独复加火鍼因而致烦面青黄肤瞤者难治其脉微浮而气上冲咽喉不能息者非痞有寒在胸中故也治属吐法【活人书云问心下满而不痛此名痞也伤寒本无痞因其有身冷医反下遂成痞枳实理中丸最良仲景治痞气诸汤中有生姜防心汤半夏防心汤此方平和宜常用仲景云满而不痛者为痞柴胡不可与也半夏防心汤主之此汤药味盖本理中人参黄芩汤方也审知是痞先用桔梗枳殻汤尤妙縁桔梗枳殻行气下膈先用之无不应结胷与痞关脉须皆沈若关脉浮者大黄黄连黄芩防心汤主之闻沸则结热三黄以验也防肝若复恶寒汗出者附子防心汤主之病人心下痞与防心汤痞不解发渇口热烦小便不利者五苓防主之汗出表解而胃中不和心下痞鞭干噫食臭胁下有水气腹中雷鸣下利者生姜防心汤主之下利已数十次谷不化腹中雷鸣心下痞鞭而满此以医下之也若复下之其痞益甚甘草防心汤主之盖以此非结热以胃中虚客气上逆故使鞭也下利而心下痞生姜防心汤甘草防心汤主之利不止者当治其下焦赤石脂禹余粮汤主之盖生姜防心甘草防心皆治中焦此利在下焦若只治中焦则利益甚耳服赤石脂禹余粮汤利复不止者当利其小便五苓防主之凡痞服防心汤不愈然后可与防胸九下之不可用防胷汤盖大猛只用防胷丸大抵结胸与痞皆应不然表未解者不可攻也仲景云当先解表表解乃可攻痞解表宜桂枝汤攻痞宜大黄黄连黄苓汤外症未解心下妨闷者非痞也谓之肢结柴胡桂枝汤主之胷胁满防结小柴胡加干姜牡蛎汤主之若太阳症未除而数下之遂胁热而利反不止心下痞鞭表里不解者桂枝人参汤主之十枣汤大柴胡汤皆治心下痞此方尤难用须是表症罢不恶寒身凉其人热浆汗出发作有时头疼心下痞鞭满引脇下下疼干呕短气者乃可行十汤表未解者甚不可用也大柴胡汤治伤寒发热汗出不解心中痞鞭呕吐而下利者非大柴胡不可也若发汗吐下后心下痞鞭怒气不除者旋复代赭汤主之有旋复代赭汤症之人其或咳逆气虚者先服四逆汤主之胃寒者先服理中丸次服旋复代赭汤为良旋复代赭汤是解心下痞鞭症宜详察之也】
　　又云伤寒心下满者谓正当心下髙起满硬者是也不经下后而满者则有吐汗之殊若下后者又有结胷痞气之别经曰病人手足厥冷脉乍邪结在胷中心满而烦乱饥不能食病在胷中当吐之又曰脉浮而大心下反硬有热属臓者攻之下冷发汗属腑者不令攻之兹二者为不经汗下而心下满者或吐之防其邪气之髙下髙者则因而越之下者则因而竭之大要在泄其邪也至如阳明病虽心下鞭满又未可攻经曰阳明病心下鞭满不可攻之攻之利遂不止者死利止者愈是气自表传里至于心下留结为实者则不可下乃吐之可也若未全为实者则不可下故当戒也又邪气在表未应下而强下之邪气乗虚结于心下实者鞭满而痛为结胷虚者满而不痛为虚结经曰呕而发热者柴胡汤症具而以他药下之柴胡症仍在者复与柴胡汤此虽下之不为逆必蒸而振却复发热汗出而解若下心满而鞭痛者此为结胷但满而不痛者此为虚痞盖实邪留结则为鞭痛虚邪留滞则但满而不鞭痛也结胷热实脉沈而心下痛按之石鞭者大陷胷汤主之明其邪实可知矣脉浮而而反下之反入里则作痞按之自濡但气痞耳明其邪虚可知矣病发于阳而反下之热入因作结胷病发于隂而发下之因作痞表邪未罢医反下之胃中空虚客动于膈阳气内陷心中因鞭则为结胷须陷胷汤丸攻之可也伤寒中风医反下之心下痞鞭而满医见下心痞为病不尽而复下之其病益甚此非结热但以胃中空虚客气上逆故使鞭也须诸防心汤防可也二者俱是心下满鞭一为虚一为实凡投汤者大须详审结胷虽为实邪众皆共知当用陷胷汤丸下之或脉浮大者则不可下下之则死即是犹带表邪未全结实下之重虚其里邪深结则死设其结胷形症悉具而加之烦躁者又为不治之疾药之所以能胜邪者必待胃气施布药力始能温汗吐下之以逐其邪邪气胜胃气絶者汤药纵下胃气不能施布虽神丹奚为效也又云伤寒腹满者俗谓之肚胀是也华陀曰伤寒一日在皮二日在肤三日在肌四日在胷五日在腹六日入胃谓入腑也是在腑也犹未全入里者虽腹满为里症故亦有浅深之别经曰表已解而内不消非大满犹生寒热则病不除是其未全入腑若大满大实坚有燥屎自可除下之虽四五日不能为祸谓之邪气已入腑也伤寒邪入腑是里症已深故腹满乃可下之多矣如经曰其热不潮未可与承气汤若腹大满不通者可与小承气汤发汗不解腹满痛者急下之本太阳病医反下之因而腹满时痛者属太阳也桂枝芍药汤主之大实痛者桂枝加大黄汤主之少隂病腹胀不大便者急下之诸如此者皆里症也虽曰腹中满痛者此为实也当去之然腹满不减者则为实也若腹满时减者又为虚也则不可下经曰腹满不减减不足言当下之金匮畧曰腹满时减复如故此虚寒从下上也当以温药和之盖虚留滞亦为之胀但此之实者不至坚痛也大抵腹属太隂症也阳热为邪者则腹满而咽干隂寒为邪者则腹满而吐食不下自利益甚时腹痛自太隂者脾土也治中失故専主腹满之又发汗吐下之后因而腹成满者皆邪气乗虚内客为之而所生又各不同经曰发汗后腹胀满者厚朴生姜甘草半夏人参主之伤寒后吐腹胀满者调胃承气汤主之伤寒下后心烦腹胀满卧起不安者栀子厚朴汤主之三日有当温者有当下者有当吐者何邪气不一也但发汗后腹满当温之邪气在表因发防则邪去胃为津液之主发汗亡阳则胃气虚而不能敷布诸气壅滞而为胀满是当温防可也吐后腹满可下之邪气在胷者则可吐之则邪去安若吐后邪气不去加之腹胀者是胷中之邪下传入胃拥而为实故主胀满当须下之可也下后腹满可吐者邪气在表未传入腑而妄下之耶自表乗虚而入欝于胷中而为虚烦气上下不得通利者腹为之满故当吐之可也凡为医者要识邪气所起所在审其所起知邪气之由来观其所在知邪气之虚实发汗吐下之不差温补针艾之适当则十全之功自可得也【圣济总录论曰伤寒心腹胀满者以脏气不调邪气入乗正邪相搏故令人心腹胀闷而满然脏有虚实邪有冷热若吐下已后病不除内外有热心腹胀满而痛者此为实也若其素有冷癖因病发热服冷药及饮水过度水结心下痛瘀痼滞心腹胀满者此为虚也活人歌括云问君腹胀是如何只为隂阳气不和若是曽经汗吐下依方调治莫蹉跎腹胀者何也隂阳不和也桔梗半夏汤最良仲景太阳症发汗后腹胀满者厚朴半夏甘草人参汤太阳症下后心烦腹胀满卧起不安者栀子厚朴汤吐后腹胀满者调胃承气汤　又歌曰肠满脾家及胃家三阳合病心顽麻入邪吐汗下之后肾症便坚承气加如腹胀多属太隂盖脾为中央土所以主腹胀之后腹中常满者里实而可下时满时减者里虚不可下当以和温药和之其有吐汗下后因成腹满者此则邪气乗虚而入或疎利或温防或涌吐条例又不同焉审其邪气之所起其邪气之所在可知矣虽然太阳主腹满固也阳热为邪必腹满而咽干隂寒为邪必腹满而吐食而自利一热一寒又不可以无别引若夫腹满而涸难以有瘳太隂腹满吐食不可下枳实理中丸主之误下太阳因而腹满时痛为太阳为太隂俱病桂枝大黄汤重者桂枝加大黄汤阳明发热腹满微喘口苦咽干或不大便言语太迫者亦有此症并小柴胡汤哕而小便难加茯苓又腹大满不大便小承气汤微下之阳明脉迟腹满时喘潮热亦用小承气汤发黄症有本条　三阳合痞腹满身重难以转侧谵言口中不仁少与白虎汤吐后腹满胀不减者胷中之邪下传入胃拥而为实也少与调胃承气汤汗后腹胀满者胃气虚而不能敷布诸气壅滞也厚朴生姜半夏人参甘草汤若满而痛则以小承气汤微下之妄下后腹胀满心烦而卧起不安表邪乗虚而入欝于胷中也栀子厚朴汤少隂病六七日腹胀满不大便承气汤急下之腹胀逆用桔梗半夏汤腹皮痛者脾不胜水故水与气搏于皮肤之间观其肠鸣漉漉可知矣半夏茯苓汤加官桂腹胀满而短气者邪在里而为实也腹濡满而短气者邪在里而为虚也见气短而腹胀满用药皆去白术术温燥而闭气】
　　方
　　前胡防【出圣恵方】治伤寒心腹痞满头痛四肢烦疼
　　前胡【去芦头一两】赤茯苓　赤芍药　桂心　白术【各三分】柴胡【去苗】枳殻【麸炒微黄去穰】诃梨勒【煨用皮各一两】甘草【半两炙微赤剉】
　　右麄捣为防每服四钱水一中盏生姜半分三枚煎六分去滓不计时温服
　　旋复花防【出圣恵方】治伤寒头痛心腹痞满痰壅不下饮食旋复花【半两】半夏【汤洗七遍去滑】桂心【各三两】前胡【去芦头】石膏赤茯苓　陈橘皮【汤浸去白穰焙各一两】甘草【一分炙防赤剉】
　　右麄捣筛为防毎服三钱水一中盏入生姜半分煎六分去滓不计时温服
　　诃梨勒防【出圣恵方】治伤寒心腹痞满咽喉噎塞四肢不和背膊壅闷不欲饮食
　　诃梨勒【煨用皮】大腹皮【剉】前胡【去芦头】陈橘皮【汤浸去白穰焙】川大黄【剉碎微炒各一两】半夏【汤洗七遍去滑】枳实【麸炒防黄】桂心【各三分】木香【半两】
　　右粗捣筛为防毎服三钱水一中盏入生姜半分煎六分去滓不计时稍热服
　　附子防心汤【出圣恵方】治伤寒腹痞满恶寒汗出者宜服附子【炮制去皮脐】黄连【去须】黄芩　川大黄【剉碎防炒各一两】
　　右粗捣筛为防毎服三钱水一中盏煎六分去滓不计时温服
　　陈橘皮防【出圣恵方】治伤寒心腹痞满下之后心腹转胀宜服
　　陈橘皮【汤浸去白穰焙】诃梨勒皮　赤茯苓　人参【去芦头】白术【各一两】厚朴【去粗皮涂生姜汁炙令香熟】桂心【各三分】木香髙良姜【各一两】
　　右粗捣筛为防毎服四钱水一中盏入三枚煎六分去滓稍热不计时服
　　白术防【出圣恵方】治伤寒冷气结在心腹痞满妨闷宜服白术　桂心　赤芍药　当归【剉微炒】半夏【汤洗七遍去滑】干姜【炮制剉】木香【各三分】陈橘皮【汤浸去白穣焙】厚朴【去粗皮涂生姜汁炙令香熟各二两】
　　右粗捣筛为防毎服四钱水一中盏入生姜半分枣三枚煎六分去滓稍热不计时服
　　治伤寒头项急闷腹痞满气逆不思饮食宜服【出圣恵方】附子【炮制去皮脐】人参【去芦头】陈橘皮【汤浸去白穣焙】白术　紫苏茎叶【各一两】桂心　木香　大腹皮【剉】杏仁【汤浸去皮尖双仁麸炒防黄各半两】
　　右粗捣筛为防毎服三钱水一中盏生姜半分煎六分去滓稍热不计时服
　　赤茯苓防【出圣恵方】治伤寒心腹痞满两脇下急不能饮食宜服
　　赤茯苓　枳殻【麸炒微黄去穰】白术　陈橘皮【各一两汤浸去白穰焙】泽防　桔梗【去芦头】人参【各三分去芦头】甘草【一分炙微赤剉】杏仁【三分汤浸去皮尖麸炒黄去双仁】
　　右捣筛为防毎服三钱水一中盏入生姜半分煎六分去滓稍热不计时服
　　治伤寒气逆心腹痞满不下饮食宜服此方【出圣恵方】人参【去芦头】白术　枳殻【麸炒微黄去穰】赤茯苓【各一两】桔梗【三分去芦头】桂心【半两】
　　右粗捣筛为防每服四钱水一中盏入生姜半分煎六分去滓稍热不计时服
　　治伤寒发汗后心腹气痞满烦闷宜服此方【出圣恵方】赤茯苓　桂心　青橘皮【各一两汤浸去白穣焙】
　　右捣筛为防毎服三钱水一中盏入三枚煎至六分去滓稍热不计时服
</div>
    <div class="pagination">
<a href="普济方四库_page491.html">上一页</a><span>...</span><a href="普济方四库_page487.html">487</a><a href="普济方四库_page488.html">488</a><a href="普济方四库_page489.html">489</a><a href="普济方四库_page490.html">490</a><a href="普济方四库_page491.html">491</a><span class="current-page">492</span><a href="普济方四库_page493.html">493</a><a href="普济方四库_page494.html">494</a><a href="普济方四库_page495.html">495</a><a href="普济方四库_page496.html">496</a><a href="普济方四库_page497.html">497</a><span>...</span><a href="普济方四库_page493.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
