<!DOCTYPE html>
<html>
<head>
    <meta charset="UTF-8">
    <title>普济方四库 - 第 952 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 952 页/共 1812 页</h1>
    <div class="content">　　神授方　治脚气神效
　　右用木鳖子毎个批作两邉麸炒炒毕切碎再炒用楮皮帋渗尽油为度毎服一两用肉桂一两同为末合热酒调服以醉为得盖覆得汗即愈一方名梦中神授方
　　神效膏　治脚气膝肿痛挛缩不可行
　　右用不蛀皂角一挺灰火中煨去皮核为细末却入平胃散半帖米醋调敷肿痛处立效或有用者先以生鐡秤锤煆红淬米醋中以热气熏痛处少定再以萆麻子数粒研细贴脚心下然后傅药蘓千之运干染此疾亲用之及传他人皆验得之于芜湖转般仓中一纳米人
　　治脚气
　　右用五积散毎服加防榔一枚切碎依法同煎服药之后用被盖覆令腿股间少出汗为佳一方加木并呉茱茰煎如赤肿加大黄以利为度
　　治脚气
　　右用四味理中丸去人参増红麯毎服二钱白汤防服或蜜丸亦得空心服神效
　　治脚气
　　右用木去瓤实以十华散同蒸熟一处细研如或觉烂即添散以丸得为度如梧桐子大毎服三十丸用温酒盐汤下
　　治脚气
　　右用防酒浸以滓傅脚愈
　　治脚气
　　右用生附子一个去皮碾细干柿十枚去蒂不切以好无灰酒三升于砂石器或银器内煮酒干取去即研烂蒸饼和令燥湿得所丸如梧桐子大毎服三十丸于空心盐酒下一方临睡冷水下三十丸
　　乌药酒　治脚气发动乡村无处问药恃此效
　　右用土乌药即是矮樟树根取如萝卜者不用鐡器亦不须过水干漉布揩净用磁片刮屑収于磁器内盛如饮得酒一升或半升取出酒浸一宿次日空心时磁器热汤上坐温服有麝香入少许尤妙一服即安妥无麝香多服后溏泄病去
　　治脚气
　　右用赤小豆五合葫芦一个生姜一块商陆根一条以水煮豆烂为度去滓细嚼豆子空心食之旋旋啜其汁咽下肿立消便愈
　　桃红散　治脚气举发立止
　　右用带莭蘓木不拘多少为细末毎服三五钱以水二盏煎至一盏半和滓空心热服干物压之若进至三服至老不发
　　至验方
　　右用续命汤须两料遍身得汗如续命汤香疾乃可去体有宜兴王侍郎之孙为归安县尉三世并有此疾皆服之去根【方见中风门】
　　治脚气不问逺近
　　右用紫蘓饮子加黒牵牛白芷破故纸木川练子一同煎吞骗马丹
　　治一切气及脚气
　　右取食盐三升蒸热分裹布囊脚踏之令脚必热或又取食盐和槐白皮蒸夜熨亦良
　　治脚气
　　右用赤小豆和鲤鱼烂煮食之别有诸治具载在鱼条中散气去闗莭烦热令人心孔开如止小便数菉豆赤豆皆可用暴利后气满不能食煮一顿服之即得愈
　　治脚气
　　右用孔子蘗二斤石斛五两酒二斗浸服之
　　治患脚气
　　右用良姜毎早任意顿食午后少食日晩不食如饥亦可食豉粥若暝不消欲致霍乱者即须以髙良姜一两打碎以水三升煮取一升顿服尽即消待极饥时乃食一碗白粥其药惟极饮之良若卒无良姜以母姜一两代之以清酒一升煑令极热和滓饮之虽是不及良姜亦有效矣
　　治脚气
　　右用五积散三两加荆芥五钱葱白五根熬汤先熏之后洗肿脚疼仍用膏药贴之就以药水烙痛处极其妙屡用有验【五积散方见感冒门】
　　治一切脚气
　　右用谷白皮五升炙勿取斑者有毒取水一斗半煮之取一升去滓煮米粥常食之
　　木瓜丹　治脚疼重不能逺行乆立常服补肾气调血脉
　　右用宣州木一个杜木大者亦可用取去穰膈旋切出盖子用好艾填在木内须满实却用盖子上覆竹签之放定饭甑上蒸烂次再入羌活一两及独活二两附子半两同炮为末先杵木令烂次下前药末捣成膏丸如梧桐子大食前温酒或盐汤下每三五十粒
　　治脚气
　　用蜈蚣瓢捣碎取汁刷之佳
　　治脚气
　　右用红豆擂烂用生姜汁热调之敷痛防
　　治脚气
　　右用五积散去麻黄干姜排风汤沉香附子汤及乌药顺气散去麻黄干姜酒浸数日为末如梧桐子许大毎服五六十丸温酒送下
　　治脚气
　　右用赤小豆南星末生姜汁调敷之
　　乌麻酒
　　右用乌麻五升微熬捣碎以酒一斗渍之一日随量取饮之尽更作甚良
　　治脚气
　　右用生料五积散一贴蘓木半两煎汤有顔色去滓浄即用蘓木水煎五积散加木米半两木香一钱又炉香一钱入药同煎食前服
　　全蝎地龙丸　专治脚气
　　僵蚕【半两】地龙【二两】全蝎【十四枚】川山甲【半两】黒牛豆【二十二粒】赤足蜈蚣【一条】草乌【半两】
　　右为末糯米醋炙糊为丸如菉豆大日间毎服十五丸麝香酒送下临卧时以壁土及香白芷为末冷水调敷疼处米醋尤妙吃罢如人行四五里后以荆芥汤煎茶吃一钱药即行无忌
　　天门冬煎丸　治脚气
　　生天门冬【三升半】枸根【三斗半】酥【三升】鹿髄【一升】牛髓【一升】生地黄【三升半】
　　右六味先将天门冬枸地黄三味捣汁以水一石入大釡中煮取五斗三升却入锅中重煎至一斗収入铜器中入后药
　　桂【去粗皮】白术　萎防　菖蒲　逺志　泽防　山芋　人参　石斛　牛膝　杜仲　细辛　蔓荆实　独活　枳殻　芎防　黄耆　肉苁蓉　续断　狗脊　荜　白芷　巴防天　五加皮根覆盆子　陈橘皮　胡麻仁　大豆卷　白茯
　　苓【各二两】甘草　石楠叶　栢子仁【各一两】阿魏【十两】鹿角胶【五两】薏苡仁【一两】蜀椒【一两】大【一百枚】
　　右三十七味为末内前三味煎中更入鹿髄牛髓酥等重汤煮搅匀可丸即丸如梧桐子大毎服二十丸空心温酒下加至四十丸此药冝服于臈月王相日修合若小便澁去栢子仁加秦芄二两地黄六两若隂萎再加五味子二两若头风去栢子仁加菊花防风各二两若小便和隂气弱去细辛加防风山茱茰各二两若腹中冷去防风加干姜二两如臈月修合经夏至七月下旬即服之当于舎北入地深六尺填沙置药沙中上加土覆之妇人如有旧患热者冝服冷者不宜时服见效
　　治脚气
　　右用生香草连根煎汤薫洗
　　木散　治脚气
　　大腹皮　紫蘓　干木瓜　甘草　木香　羌活
　　右防咀分作三服毎服水二盏煎至一盏通口服
　　鹿茸煎方　治下元虚而受证者宜饮之
　　右用鹿茸三钱焼灰为细末作一服好酒调空心时服五积散一两加马蔺子荆芥子各五分水十升熬至数沸去滓以盆盛水先炙热上金丝万应膏药贴紧在痛处肿防放脚在盆上如法安定蒸熏热气随即用手拍蘸药水趂热于膏药淋烙以热为上如水微温再以火上焼热又熏又烙如此三五次则痛顿觉减矣其效如神后加五味流气饮子服之或用木香流气饮子方见诸气门毎服四钱加木石菖蒲川牛膝乳香没药各一钱为一处令匀作一服以水二盏生姜五片枣一枚同煎至一盏去滓空心服滓渣再煎连进数服
　　犀角旋复花汤　治脚气疾得之有渐或微觉疼痹或觉两胫肿满或行起澁弱或上下腹不仁或时冷热小便秘沥喘息气冲气急欲死食呕不下气上逆者皆其也若觉此证先与此药
　　犀角　旋复花【各二两】橘皮　茯苓　生姜【各三两】大【七枚】香防【一升】紫蘓茎叶【一握】
　　右防咀以水八升煮取二升七合分三服相去十里再服之以小便利为度一方若小便澁者加桑白皮炙剉二两
　　又方【出圣济总録】治脚气
　　呉半夏【三两】生姜汁【二升】
　　右二味用水五升煑取二升去滓一服尽毎日一剂三剂必好禁羊肉
　　治脚气初觉着脚
　　右用香豉一升小便一升和渍少时令有稠色去滓至平旦空腹服日三未愈复作服以瘥为度
　　治气滞风壅手臂脚膝疼痛
　　右用酢糟裹之三两易当瘥
　　牛膝丸　治脚气
　　草乌　荆芥　续断　荜薢　牛膝　破故纸骨碎补　黒牵牛　香附子　当归　川练子何首乌　赤小豆　石楠叶　防风　芍药　乌药　地黄　木
　　右等分为末酒煮面为丸毎服三十丸空心盐酒汤下
　　三香散　治脚气
　　檀香　麝香　穿山甲　没药　白胶香　红麯川乌　全蝎
　　右为末毎服二钱空心温酒调下
　　又方
　　小续命汤　石榴丸
　　右入木瓜内蒸九次杵和成膏为丸毎服三十丸用木瓜汤调下
　　治脚气痛入腹
　　右用杜仲乌药同鸡子瓦磁中煮一日药透取鸡子出切片蘸盐煎散末服效
　　七圣散　治脚气
　　平胃散　丁香平胃散　枣肉平胃散　木香匀气散　沉香降气汤　复元通气散　流气饮【毎服一贴】
　　右用八角茴香麝香大蒜去心皮用火醋调面火煨蒜香熟取出蒜臼杵拌和前药如梧子大用茶芽与灯心同煎汤空心下一连三服顷刻移歩见效
　　敷贴脚气药
　　大防　茱茰　大黄　官桂
　　右等分为细末酸醋调敷痛处
　　草乌丸　治脚气
　　草乌【五两水浸】全蝎【五七枚】
　　右为细末煑清糊冷入麝香少许为丸如梧桐子大毎服十丸空心温酒下极妙
　　木败毒散　治一切脚气
　　右用宣木瓜一枚无则寻常木亦可去穰入防咀以自合败毒散实其中入酒调药蒸熟将切片曝令干同败毒散入水煎空心服
　　平胃散　治脚气
　　用平胃散一贴入大蒜研烂服之有效
</div>
    <div class="pagination">
<a href="普济方四库_page951.html">上一页</a><span>...</span><a href="普济方四库_page947.html">947</a><a href="普济方四库_page948.html">948</a><a href="普济方四库_page949.html">949</a><a href="普济方四库_page950.html">950</a><a href="普济方四库_page951.html">951</a><span class="current-page">952</span><a href="普济方四库_page953.html">953</a><a href="普济方四库_page954.html">954</a><a href="普济方四库_page955.html">955</a><a href="普济方四库_page956.html">956</a><a href="普济方四库_page957.html">957</a><span>...</span><a href="普济方四库_page953.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
