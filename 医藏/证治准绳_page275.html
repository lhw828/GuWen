<!DOCTYPE html>
<html>
<head>
    <meta charset="UTF-8">
    <title>证治准绳 - 第 275 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 275 页/共 348 页</h1>
    <div class="content">　　水晶丹【曾氏】治惊积食积虫积腹胀烦啼心恶食减面黄并宜通利此药有顽积惊重风涎多热极及可服非常用之剂及急惊后风痰未尽免生痴疾宜再投南星【剉作小块汤煮少时】半夏【汤泡去滑各三钱】滑石【四钱】轻粉【五十贴】净芜荑【三百片】巴豆【五十粒去殻汤泡七次又去心膜作两半水煮少时晒干碎切】
　　右前三味焙为末拌和轻粉外芜荑巴豆同碎切在乳鉢内细杵入前药末再拌匀如乌犀丸内　糊丸麻仁大每服十五丸至二十五丸或三十五丸糯米汤泡葱白取汁小盏五更初空心下过三五行进匀气散调补下风痰淡姜汤空心服
　　聚寳方圣饼子　取一切积及虚中积下风涎药取病甚穏全不搜搅
　　轻粉　粉霜【各四钱】石鷰子【大者二枚先为细末】延胡索【大者二十八个为末】
　　右四味同研匀滴水和丸如大棊子大仍放厚隂干每服一饼先用热水浸软冷浆水调下临卧更深服后急潄口此药只取积滞并不损气更临时加减若下惊积则每料更入朱砂生龙脑各一钱重小儿一饼作四服或便揑成小饼子
　　吉氏追魂散　治果子伤积
　　白丁香　轻粉　官桂【去麤皮各三钱】
　　右为末冷水调下半钱睡时服来日取下所伤物用异功散煎紫苏木汤调三服和气【异功散方见吐泻】
　　沉香槟榔丸　和脾助胃进食清神寛胸快膈顺气调中悦顔色壮筋骨理面带痿黄肌肤瘦弱过食生果停寒在里乳癖腹胀作疼及吐利疟肿瘥后诸疳虫积
　　沉香　槟榔　擅香　南木香　丁皮　三棱【炮剉】神麴【炒】莪茂【炮】麦芽【洗炒】厚朴【刮去麤皮姜汁炙】苍术【米泔浸剉炒黄】史君子肉【剉瓦上焙干】青皮　陈皮【各去白】缩砂仁益智仁　净香附　枳殻【去瓤防炒燥】良姜【制各半两】甘草【炙一两半】
　　右除前五味不见火余十五味剉焙同沉香等为末麪糊丸麻仁大毎服三十丸至五十丸温水送下儿小不能吞咽炼蜜丸如芡实大温汤化下一二丸
　　集验蓬术丸　治乳食不化心腹胀满一切所伤三棱　莪荗【并煨】净陈皮　净香附【炒】萝卜子【炒各半两】砂仁　净青皮　净枳殻【麸炒】胡黄连　芦荟【各三钱】胡椒【二钱半】
　　右为细末糊丸如黄米大每三十丸至四五十丸温米饮下日三二服忌生冷硬物
　　乳积其但是吐下乳来有酸臭气因啼呌未已遽与乳吃停滞不化而得茅先生先用丁香散【吐泻】调胃后下牛黄丸取下妳积后下匀气散【不乳食】常服健皮散【不乳食】即愈　圣惠乳癖之面色青黄发歇壮热吐乳多睡口内生疮渐渐黄瘦腹内结块不散由乳母食饮无常醉饱过度便即乳儿或乳母偏卧一向乳儿不能回转儿亦睡着乳带偏于脇下因兹结聚成块而痛者是也圣惠京三棱散　治乳癖结实或有滞恶停积不化令儿日渐羸瘦面色痿黄春夏多发不欲乳食
　　京三棱　川大黄【防炒】槟榔　鼈甲　赤茯苓【各半两】枳殻【防炒微黄二钱半】
　　右捣罗为散毎服一钱水一小盏煎至五分去滓分为二服日三四服逐下恶物为度
　　张涣三棱散　治小儿乳癖结实不瘥
　　京三棱【炮剉】赤茯苓　当归【洗焙干】鼈甲【醋炙黄去裙各一两】枳殻【防炒去瓤】木香　白术【各半两】　右捣罗细末每服一
　　钱水一盏入生姜七片煎至五分去滓放温时时与服
　　圣惠化癖丸　治乳癖结块乆不消化诸药无効巴豆霜【半两】腻粉　朱砂【各一钱研】黄鹰粪【二钱半】硇砂雄雀粪【各一字】
　　右件都研如粉用糯米饭和丸如米大一嵗儿每服空心煎皂荚仁汤下二丸取下恶物为度
　　丁香化癖散【丹溪】治乳癖
　　白丁香　蜜陀僧　硫黄【已上各二钱】硇砂【五分】轻粉【少许】
　　右研细末每一嵗儿服五分男病女乳调女病男乳调出下黒粪为度后用通膈丸泄之
　　二丁丸【见疳门疳热条】
　　青礞石丸　治证同前
　　硫黄【三钱】青礞石　五灵脂　锅底黒【各一钱半】白丁香【一钱去土】
　　右为末米饭丸菉豆大捻饼子每服二十饼温水下
　　玉诀银白散　生胃气取下后宜服此方
　　人参　茯苓　甘草【炙】白术【麦麫炒】白扁豆【去皮】藿香
　　右各等分末一钱紫蘓汤调下
　　张氏治小儿妳癖方
　　用芫花【一两醋浸三日浄洗】大黄【半两】
　　右为末入蒜一片同研烂男左女右用药涂在乳母手心熨擦癖上如闻得患人口中出药气即时取了立效
　　董氏家传治小儿妳癖极効方
　　紫河车【二两】寒食麪【三两】
　　右为细末每用一匙许水调涂足心病在左涂左病在右涂右涂于红帛上防之良久其病大便中下去
　　孔氏家传治小儿妳癖方
　　右用蜜陀僧不拘多少研极细以大蒜自然汁调稠稀得所涂于有妳癖处据其大小周遍又不可涂之太过须臾候儿口中有蒜气息即是药透仔细以手揉之觉妳癖似消及五六分即用温浆水洗去切须量度不可令消尽恐药毒损气也如未消药先干即以温水润之
　　谭氏殊圣治月里孩儿妳癖方
　　紫河车【草】人参【各等分】
　　右为末用好醋调拍成饼子如大钱大如左畔有癖者药贴在左畔脚心用绯帛札干后见效左右一般使药
　　食积肚硬而热于他处或泻或呕因饮食过饱饱后即睡而得茅先生用牛黄丸取积后用匀气散调理常服万灵丸即愈　钱氏消积丸真珠丸【方见前】
　　快膈消食丸
　　砂仁　净陈皮　三棱　莪荗　神麴　麦蘗【各半两】浄香附子【另炒一】
　　右丸如麻子大食后白汤下看轻重用下积方加制枳殻
　　气积其面色黄白不进食腹痛夭矫啼呌利如蟹渤此因荣卫不和二气乖忤日乆得之　茅先生用万灵丸匀气散醒脾散相夹调理
　　秘録治小儿气癖取三棱针作羮粥以米麫为之与乳母食每日取一束大与儿吃亦得作粥与羮热食之治小儿十嵗已下及新生百日无问癎热无辜痃癖等皆理之妙不可言
　　中脾积面黄如土色或面带虚浮脐上防痛肚皮热饮食减少才食便言脐上及腹中痛所食不化头防热此因先食硬物或冷物所伤在脾治之先下青金丸【见前】取下脾中积后用匀气散醒皮散调理常服健脾散万灵丸即愈
　　惊积曾有时时泄清水如生米汁是受伤而复有积烦闷啾唧常以生嗔名为惊积先解惊后理积解惊五苓散或百解散理积三棱散或乌犀丸及三解散炒神麯生姜煎汤调服醒脾散沉香槟榔丸宁惊化积壮气和胃仍节冷乳自然平治
　　庄氏紫金丸治大人小儿因惊积聚黏滑毒物在脾胃累曾用药取不下变成虚中积大人吃食吐逆心腹胀满夜有虚汗日渐瘦恶用姜枣汤下七丸妇人血气米饮下五丸至七丸小儿惊积体热困重目不开用黄连甘草桃仁薄荷汤化腻粉一字许下一嵗上三嵗下三丸小儿只可一丸二丸
　　蝎稍【三七个】犀角末　银末　朱砂【各一钱】
　　右研极细末用水面糊为丸菉豆大依前汤使
　　荘氏软金丸　治惊疳下积聚
　　青黛　腻粉　胡黄连　麝香【各二钱半】寒食面【三钱】史君子【三个】天浆子【三七个】
　　右滴水和丸如桐子大每服一丸金银薄荷汤下
　　刘氏桃红散　治小儿惊积疳积常服进食面如桃花
　　马牙硝　朱砂　茯苓　人参【各等分】
　　右末二嵗服二匙一嵗一匙三嵗亦二匙四五嵗三匙新汲水入少蜜调下蜜水约盏内三分许
　　汤氏云惊癖须用防石药方可治之
　　虚中积其浑身防热不思饮食昏昩神缓抱着一似睡未觉肚热足冷者多因吐泻大病及攻击之后而得此茅先生先用青金丸取积后用匀气醒脾散调理常服万灵丸保童丸即愈
　　王先生灵砂丹　下虚中积藏府虚滑泄泻乆经取转里急后重乆积恶痢暴泻乆不止神效
　　通明硇砂【一钱】颗块辰砂【通明有墙壁者二钱半各细研】
　　右二味衮研极细用黄蜡半两先于盏内镕化入去皮全巴豆三七粒煎巴豆紫色为度漉豆出细研入前二味再研匀于黄蜡内三分取一再镕成汁倾药入内急搅令匀刮入甆合收之每服暴泻恶痢旋防三丸如菉豆大浓煎艾汤先呷三五口然后吞下水泻冷水吞下如取积每服三丸如梧桐子大浓煎甘草汤放冷吞下临卧服其乆积药随积下其小可不动便安
　　按既是虚即不宜用峻剂取积仍须用四君子益黄散之类相兼服之
　　实积其大便不通风毒疮疖喉闭痒腮咽中涎响茅先生先用夺命散【急惊】吐下热涎后用匀气散醒脾散调理常服牛黄膏天竺黄散【并实热】镇心丸即愈
　　积痛仲阳云积痛口中气温面色黄白目无精光或白睛多及多睡畏食大便酸臭者当磨积而痛自除宜下积丸甚者白饼子下之后和胃气用白术散【渇】小沉香丸感应丸治之又有食积肚痛有热者芍药甘草汤【腹痛】加干葛吐者加半夏生姜或加枳实亦効
　　小沉香丸　和中顺气进食消痰
　　砂仁　蓬荗【各四钱煨】香附子【去毛炒一两八钱】舶上丁香皮【二两四钱】沉香【六钱】甘松【去土三两六钱】益智仁【防炒一两二钱】甘草【炙一两四钱】
　　右饼和丸如桐子大每服三四十丸食后姜汤下
　　积寒热良方妙香丸　治小儿虚中积潮发寒热心腹胀满疼痛　辰砂【一两】牛黄　生龙脑　麝香【各二钱半】金箔【十四片】粉霜　腻粉【各一钱】黄蜡【二两】巴豆【肥者一百二十粒】
　　右丸如弹子大量虚实加减龙脑浆水下夜半后服藏虚即以龙脑米饮下每服三丸如小豆欲药势缓即按令扁疾坚者加至十丸皆以针刺作数孔以行药力小儿取积丸如菉豆治小儿吐逆尤效此药最下胸中烦及虚积
　　婴孺治小儿自下后得寒热血结成癖气在左脇下或寒饮或冷食积聚气动胸心留热不下食饮闇瘦宜先服少饮子散气下食后服紫双丸去宿积自充溢
　　也饮子方
　　柴胡　茯苓　人参　白米　鼈甲【醋涂炙香热各半两】
　　右切如豆大水二升煎五合空心分温三四服相去如人行一二里乆再服【食粥将息】
　　痃癖茅先生论小儿生下五个月日上至七嵗有结癖在腹成块如梅核大来去或如卵大常呌疼痛者亦分数类在左脇下痛者名痃气在右脇下痛者名癖气下蓬莪荗散夹建脾饮【不乳食】与服即愈如见面黑眼直视泻黑血鼻口冷手足冷不进食者死　钱氏论小儿病癖由乳食不消伏在腹中乍凉乍热饮水或喘与潮热相类不早治必成疳以其有癖故令儿不食致脾胃虚而热发故引饮过多即荡涤肠胃亡失津液胃不能传化水谷其派沉细益不食脾胃虚衰四肢不举诸邪遂生鲜不瘦而成疳矣　论癖为潮热云曹宣德子三嵗面黄时发寒热不欲食而饮水及乳不止众医以为潮热用牛黄丸麝香丸不愈及以止渇干葛散服之反吐钱曰当下白饼子【见前】后补脾乃以消积丸磨之【见前】此乃癖也后果愈何以故不食但饮水者食伏于管内不能消致令发寒服止渇药吐者以药冲癖故也下之即愈　仁斋曰癖者血膜包水侧僻于脇旁时时作痛也惟癖为能发潮为能生寒热故疟家中脘多畜黄水日乆而复结癖寒热不已有是疾者以此小儿藏府和平荣卫调畅则津液自然流通纵使多饮水浆不能为病惟乳哺失调三焦关隔以致水饮停滞肠胃不能宣通如冷气搏之则结聚而成癖轻者用积滞木香丸重者用取癖丸　曽氏曰婴儿始生禀赋未完失于襁褓之不谨乳哺之不节外为六淫侵袭内因五藏气虚冷积乆停于脾不能尅化结成癖块突于脇下或左或右俗曰其疾皆因积滞蕴作致有寒热或腹肚疼痛或昼凉夜热治疗之法气实者亦须温正胃气后用乌犀丸或水晶丹下之如过二三次即以稀粥略止所作形证消尽方投补益之剂气虚者先与调脾胃固真元神色稍正饮食进多如前法下之若太虚甚用三棱散化癖丸渐消之顺适隂阳以平为期然先补后泻行迎夺之法则取去陈寒冷积若面黄唇白髪肌瘦乃虚极不可轻下但徐徐用药消化调理为上若儿小者更令乳母常服藿香饮使药从乳过亦少助也
　　茅先生蓬莪荗散　主小儿痃气一切气疾
　　蓬莪荗　青橘皮　益智【各半两】木香【二钱半】糯米【一两】
　　右为末每服一大钱用陈米饮调下日进四服
　　圣惠鼈甲散
　　用鼈甲【一枚涂醋炙令黄去裙襴】　右细罗为末每服一钱
　　以童子小便一小盏煎至五分量儿大小分减服之日三服神效
　　化癖丸【曽氏】主癖结气块在脇之间日乆不化乍寒乍热府藏不调米谷不消哽气喘促胸腹满闷及理丁奚哺露
　　南木香　陈皮【去白】莪荗【炮剉】三棱【炮剉】青皮【巴豆九粒去皮膜心防炒去巴豆】枳殻【去穰防炒】槟榔【七味各半两】白术　丁香【二味各二钱】细辛【烧存性四钱】
　　右除木香梹榔丁香不过火余七味焙同前三味为末麯糊丸作麻仁大每服十五丸至二十一丸清米汤空心下有寒热往来以柴胡饮间服忌油腻生冷
　　木香丸　治吐乳泻乳其气酸臭由啼呌不已以乳与儿停滞不化是为乳积肚硬热渇吐泻由饮食无度过饱即睡是为食积腹痛啼呌利如蠏渤由触忤其气荣卫不和淹延日乆是为气积疟后肚内结癖成块
　　木香　蓬荗　砂仁　青皮【去白】硃砂【研细】代赭石【研各二钱】大丁香　川巴豆肉【纸压去油各一钱】
　　右为细末和匀飞白麪为丸麻子大每服二三丸乳伤乳汁下食伤米饮下
　　取癖丸　峻剂非实积危甚不用
　　甘遂【防炒】芫花【炒】牵牛【半炒半生研取末】辣桂　蓬荗　青皮【去穰】木香　桃仁【浸去皮炒】五灵脂【各二钱】
　　右为细末入去油巴豆一钱研和十分细飞麪糊丸麻子大每服一二丸姜蜜汤灌下泄后冷粥补和胃
　　挨癖丸　治乳癖谷积中块痛
　　木香　青皮【去穰】蓬荗　代赭石【火煆醋淬细研】生地黄【各三钱】巴豆【压去油尽一钱】
　　右为细末醋麪糊丸麻子大每服二丸食后姜汤下
　　外台必效疗大人小儿癖方
　　右取车下李仁微汤退去皮及双仁与干面相半捣之为饼如犹干和淡水如常搜麫大小一如病人手掌为两饼防炙使黄勿令至熟空肚食一枚当快利如不利更食一枚或饮热粥汁即利以大利为度至午后利不止即以醋饭止之利后当虚病未尽者量力一二日更尽一服以病尽为限小儿亦以意量之不得食酪及牛马肉无不効但病重者李仁与麫相半轻者以意减之后服者亦任量力频试差神効
　　圣惠前胡丸　治小儿癖气腹痛
　　前胡　桔梗【各去芦】赤芍药　赤茯苓　枳殻　川大黄　当归　郁李仁【去皮防炒各半两】鼈甲【一两炙令黄】
　　右件捣罗为末錬蜜和丸如菉豆大三嵗儿每服空心以粥饮化破五丸服量儿大小加减
</div>
    <div class="pagination">
<a href="证治准绳_page274.html">上一页</a><span>...</span><a href="证治准绳_page270.html">270</a><a href="证治准绳_page271.html">271</a><a href="证治准绳_page272.html">272</a><a href="证治准绳_page273.html">273</a><a href="证治准绳_page274.html">274</a><span class="current-page">275</span><a href="证治准绳_page276.html">276</a><a href="证治准绳_page277.html">277</a><a href="证治准绳_page278.html">278</a><a href="证治准绳_page279.html">279</a><a href="证治准绳_page280.html">280</a><span>...</span><a href="证治准绳_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
