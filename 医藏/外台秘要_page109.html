<!DOCTYPE html>
<html>
<head>
    <meta charset="UTF-8">
    <title>外台秘要 - 第 109 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 109 页/共 398 页</h1>
    <div class="content">　　又法灸关元。在脐下三寸五十壮。亦可百壮。（并出第十七卷中）

　　卷第十三

　　虚劳骨蒸方七首

　　病源夫蒸病有五。一曰骨蒸。其根在肾。旦起体凉日晚即热。烦躁。寝不能安。食都无味。小便赤黄。忽忽烦乱。细喘无力。腰疼。两足逆冷。手心常热。蒸盛伤内。即变为疳。

　　食人五脏。二曰脉蒸。其根在心日增烦闷。掷手出足。翕翕思水。口唾白沫。卧即浪言。或惊恐不定。脉数。蒸盛之时。或变为疳。脐下闷。或暴痢不止。三曰皮蒸。其根在肺。必大喘鼻干。口中无水。舌上白。小便赤如血。蒸盛之时。胸满。或自称得疰热。两胁下胀。大咳彻背连胛疼。眠寐不安。或蒸毒伤脏。口内唾血。四曰肉蒸。其根在脾。体热如火。烦躁无汗。心腹鼓胀。食即欲呕。小便如血。大便秘涩。蒸盛之时。或体肿目赤。寝卧不安。五曰内蒸。亦名血蒸。所以名内蒸者。必外寒而内热。把手附骨而热。是其根在五脏六腑。其人必因患后得之。骨肉自消。饮食无味。或皮燥而无光。蒸盛之时。四肢渐细。足趺肿起。

　　又有二十三蒸。一胞蒸。小便黄赤。二玉房蒸男子则遗沥漏精。女则月候不调。三脑蒸。头眩闷热。四或急或缓两耳焦。十四膀胱蒸。右耳偏焦。十五胆蒸。眼白失色。十六胃蒸。舌下痛。十七小肠蒸。

　　下唇焦。十八大肠蒸。鼻右孔干痛。十九三焦蒸。亦杂病乍热乍寒。二十肉蒸。二十一肤蒸。

　　二十二或房。触犯而成此疾。久蒸不除。多变成疳。必须先防下部。不得轻妄疗之。（出第四卷中）

　　崔氏疗五蒸。夫蒸者是附骨热毒之气。皆是死之端渐。庸医及田野之夫。不识热蒸体形状。

　　蒸。早起体凉。日晚便热。烦躁不安。食都无味。小便赤黄。忽忽烦乱。细喘无力。或时腰痛可服芒硝。一服一方寸匕。日再服。亦可捣苦参蜜和为丸如梧子大。一服七丸。日再。

　　以饮送之。无忌。以体轻凉为度。

　　二曰脉蒸。其根在心。日增烦闷。掷手出足。翕翕思水。口唾白沫。卧便浪语。或惊恐不安。其脉又数。此蒸若盛。亦变为疳旁脐时闷。或痢不止方。

　　苦参 青葙（各二两） 艾叶 甘草（各一两炙）

　　上四味切。以水四升。煮取一升半。分为三分。用羊胞盛之。以苇灌下部中。若不利。

　　取芒硝一方寸匕。和冷水合和服之。日再服。忌海藻菘菜。

　　三曰皮蒸。其根在肺。必大喘鼻干。口中无水。舌上白。小便赤如血。蒸盛之时。胸中满闷。或自称得疰。手掩两胁。不得大咳。彻背连胛疼。眠寐不安。此蒸毒伤五脏。口便唾血方。

　　急与芒硝一两。以水一升半。和分为三服。三日服止讫。以冷水浸手。以熨胁间及腋下。并胸上及痛处亦可举臂指灸侧腋下第三肋间腋下空中七壮。立止四曰肉蒸。其根在脾。体热如血。大便秘涩。蒸盛之时。或体肿目赤。不得安寐方。

　　大黄一两半切。如小豆大。以水一升浸一宿。明旦绞取汁。一服五合许。微利即止。若热不定。亦可服芒硝一方寸匕。日三以体凉为度。

　　五曰内蒸。所以言内蒸者。必外寒内热。把手附骨而热也。其根在五脏六腑之中。其人必因患后得之。骨肉自消。食饮无味。或皮燥而无光。蒸盛之时。四肢渐细。足趺肿起方。

　　石膏十两研如乳粉。法水和服方寸匕。日再。以体凉为度。（出第七卷中）

　　古今录验解五蒸汤方。

　　甘草（一两炙） 茯苓（三两） 人参（二两） 竹叶（二把） 葛根 干地黄（各三两） 知母上十味切。以水九升。煮取二升半。分为三服。亦可以水三升煮小麦一升。乃煮药。忌海藻菘菜芜荑火醋。（范汪同一方无甘草茯苓人参竹叶止六味）

　　又五蒸丸方。

　　乌梅 鸡骨（一本是鹳骨） 紫菀 芍药 大黄 黄芩 细辛（各五分） 知母（四分）

　　矾石（炼） 栝蒌（各一分） 桂心（二分）

　　上十一味末之。蜜和丸如梧子。饮服十丸。日二。忌生葱生菜。（并出第五卷中一方无桂心）

　　卷第十三

　　骨蒸方一十七首

　　广济疗骨蒸肺气。每至日晚。即恶寒壮热。颊色微赤。不能下食。日渐羸瘦方。

　　生地黄（三两细切） 葱白（细切） 香豉 甘草（炙各三两） 童子小便（二升）

　　上五味切。以地黄等于小便中浸一宿。平晨煎两沸。绞去滓。澄取一升二合。分温二服。服别相去如人行七八里。服一剂瘥。止不服。忌海藻菘菜芜荑热面猪肉油腻粘食等。（出第四卷中）

　　崔氏疗骨蒸。以骨汁淋方。

　　取枯朽骨碎（五大升一切骨皆堪用唯洗刷刮不得遣微有土气但似有土气即不瘥病）

　　柳枝（三大斗锉） 棘针（三大斗） 桃枝（三大斗锉）

　　上四味。以清水五大石煮之减半。乃滤出汁。别取清浆两大石投釜中。和骨重煮三两沸。然后 滤出。净拭釜取此前后汤相和。更报暖随次取用。使患者解发令散。以此汤泼顶淋之。其汤令热。但不破肉为准。一举淋汤遣尽。若觉心闷。即吃三两口冷饭。如不能坐即卧淋。淋汤之时。自当大汗。汗出少处。仍偏淋之。务取汗匀以祛恶气。淋讫。可食一大碗热葱豉粥。仍暖覆取汗。汗解。以粉摩身。连手足使周遍。患重者不过再淋。欲重淋时。

　　量气力淋此汤。若饮之尤佳。（出第七卷中文仲疗骨蒸方）

　　生地黄一大升。捣绞取汁。三度捣绞始汁尽。分再服。若利即减之。以身轻凉为度。忌芜荑。

　　又疗骨蒸。苦热瘦羸。面目痿黄。呕逆上气。烦闷短气喘急。日晚便剧。不能饮食。若服生地黄汁。即便服此方。

　　龙胆 黄连 栝蒌 苦参 青葙 芍药（各一两） 栀子仁（十枚） 芒硝 大黄（各二分）

　　上十味捣筛为散。饮服一钱匕。加至方寸匕。日再。大须慎生食。若不禁生食。不须服之。忌猪肉冷水。（千金经心录并作丸服之药味同）

　　又疗骨蒸。唇干口燥。欲得饮水止渴。竹叶饮方。

　　竹叶（一握） 麦门冬（一升去心） 大枣（二十颗擘） 甘草（三两炙） 半夏（一升汤洗令滑尽） 粳米（五合） 生姜（三两）

　　上七味切。以水五升。煮取二升半。分温三服。忌羊肉饧海藻菘菜。

　　又方麦门冬（一升去心） 小麦（二升） 枸杞根（切三升）

　　上三味。以水一斗。煮取三升。煮小麦熟。去滓。分温日三服。

　　又方大乌梅（二十枚） 石膏（六两碎锦裹）

　　上二味。以水七升。煮取四升。去滓。以蜜三合。稍稍饮之佳。

　　又方患 （上于劫切下余摄切下同）等病必瘦。脊骨自出。以壮丈夫屈手头指及中指。夹患人脊病。应弹处起作头。多可三十余头。即以墨点上记之。取三指大青竹筒长寸半。一头留节。

　　无节头削令薄似剑。煮此筒子数沸。及热出筒。笼墨点处。按之良久。以刀弹破所角处。又煮筒子重角之。当出黄白赤水。次有脓出。亦有虫出者。数数如此角之。令恶物出尽。乃即除。当日明身轻也。

　　又疗骨蒸消渴消中。热中渴痢。心热心忪。风虚热传尸等方。

</div>
    <div class="pagination">
<a href="外台秘要_page108.html">上一页</a><span>...</span><a href="外台秘要_page104.html">104</a><a href="外台秘要_page105.html">105</a><a href="外台秘要_page106.html">106</a><a href="外台秘要_page107.html">107</a><a href="外台秘要_page108.html">108</a><span class="current-page">109</span><a href="外台秘要_page110.html">110</a><a href="外台秘要_page111.html">111</a><a href="外台秘要_page112.html">112</a><a href="外台秘要_page113.html">113</a><a href="外台秘要_page114.html">114</a><span>...</span><a href="外台秘要_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
