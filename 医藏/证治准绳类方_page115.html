<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 115 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 115 页/共 217 页</h1>
    <div class="content">　　白檀香 白茯苓 桂心（各十二分） 石菖蒲 天竺黄 熟地黄 苏合香 犀角（各四分）

　　天门冬（去心） 远志（去心） 人参（各六分） 甘草（十分）

　　上为细末，炼蜜丸，如樱桃大。每服一丸，食后噙化，或米饮咽下。

　　参乳丸 治心气不足，怔忡自汗。

　　人参（去芦，一两） 乳香（三钱，另研） 当归（二两）

　　上为细末，研匀，山药煮糊丸，如桐子大。每服三十丸，食后枣汤送下。

　　龙齿丹 治心血虚寒，怔忡不已，痰多恍惚。

　　龙齿 远志（去心，甘草水煮） 酸枣仁（炒，去壳，研） 官桂（去皮，不见火） 当归（去芦，酒浸）

　　琥珀 附子（炮，去皮脐，切作片，姜汁浸一宿） 南星（锉碎，姜汁浸一宿，各一两） 木香（不见火） 沉香（另研，不见火） 紫石英（ ，醋淬） 熟地黄（酒蒸，焙。各半两）

　　上为细末，炼蜜为丸，如梧桐子大，朱砂为衣。每服五十丸，不拘时，用枣汤送下。

　　灵砂宁志丸 治男妇大病后，损伤荣卫，失血过多，精气虚损，心神恍惚，不得眠睡，饮食全减，肌体瘦弱。

　　辰砂（二两，不夹石者，用夹绢袋盛悬于银石器内，用椒红三两，取井花水调椒入于器内，可八分，别用锅子注水，置朱砂器在内，重汤煮令鱼眼沸，三昼夜为度，取出辰砂，细研水飞） 白术 鹿茸（燎去毛，酥炙黄） 黄 （蜜炙。各三两） 石菖蒲（二两） 茯神（去木） 人参（各三两）

　　上为末，入辰砂研匀，枣肉和杵一二千下，丸如桐子。每服三十丸，空心温酒米饮任下。

　　附：枣肉灵砂 专治虚人夜不得睡，梦中惊魔，自汗忡悸。

　　灵砂（二钱，研） 人参 半钱 酸枣仁肉（一钱）

　　为末，枣肉丸，如绿豆大。临卧枣汤吞五七粒。

　　辰砂远志丸 安神镇心，消风化痰。

　　石菖蒲（去毛） 远志（去心） 人参 茯神（去木） 辰砂（各半两） 川芎 山药 铁粉 麦门冬（去心） 细辛 天麻 半夏曲 南星（炒黄） 白附子（生。各一两）

　　为末，用生姜五两取汁，入水煮糊丸，如绿豆大，别以朱砂为衣。每服三十粒，临卧姜汤下。

　　叶氏人参固本丸 夫心生血，血生气，气生精，精盛则须发不白，容貌不衰。今人滋补血气，多用性热之药，殊非其治。此方盖用生地黄能生精血，用天门冬引入所生之地；熟地黄能补精血，用麦门冬引入所补之地；又以人参能通心气，使五味并归于心。

　　生地黄（洗） 熟地黄（洗，再蒸） 天门冬（去心） 麦门冬（去心。各一两） 人参（半两）

　　上为末，炼蜜丸，如梧桐子。空心温酒或盐汤下三十丸。

　　《济生方》心丹 治男妇心气不足，神志不宁，一切心疾并治之。

　　朱砂（五十两） 远志（去心，甘草煮） 熟地黄（酒洗，蒸，焙） 新罗人参 木鳖仁（炒，去壳） 当归（去芦，酒浸，焙） 麦门冬（去心） 石菖蒲 石莲肉（去心，炒） 黄 （去芦） 茯神（去木） 柏子仁（拣净） 茯苓（去皮） 益智仁（各三两） 白术（五两）

　　上加人参等十四味，各如法修制，锉碎拌匀，次将朱砂滚和，以夹生绢袋盛贮，用麻线紧扎袋口。

　　却用瓦锅一口，盛水七分，重安银罐一个于锅内，入白蜜二十斤，将药袋悬之中心，不令着底，使蜜浸过药袋。以桑柴火烧令滚沸，勿使火歇，煮三日蜜焦黑，再换蜜煮，候七日足住火，取出淘去众药，洗净朱砂令干，入牛心内，仍用银锅于重汤内蒸，如汤干，复以热水从锅弦添下，候牛心蒸烂，取砂再换牛心，如前法蒸凡七次，其砂已熟，即用沸水淘净焙干，入乳钵，玉杵研至十分细，米粽为丸，如豌豆大，阴干。每服二十丸，食后参汤、枣汤、麦门冬汤任下。

　　补心神效丸（《百一》）

　　黄 （蜜炙，焙） 茯神（去木） 人参（去芦） 远志（去心。各四两） 熟干地黄（三两） 柏子仁（别研）

　　酸枣仁（去壳） 五味子（各二两） 朱砂（一分，别研）

　　上为末，炼蜜和丸，如桐子大。每服五十丸，米饮温酒任下。盗汗不止，麦麸汤下。

　　乱梦失精，人参、龙骨汤下。卒暴心痛，乳香汤下。虚烦发热，麦门冬汤下。吐血，人参汤下。大便下血，当归地榆汤下。小便出血，茯苓、车前子汤下。中风不语，薄荷、生姜汤下。风痫涎潮，防风汤下。

　　八物定志丸 补益心神，安定魂魄，治痰，去胸中邪热。

　　人参（一两半） 菖蒲 远志（去心） 茯苓 茯神（去皮。各一两） 朱砂（一钱） 白术 麦门冬（去心。各半两）

　　上为细末，炼蜜丸，如桐子大。米饮下三十丸，不拘时。

　　天王补心丸 宁心保神，益血固精，壮力强志，令人不忘。除怔忡，定惊悸，清三焦，化痰涎，祛烦热，疗咽干，育养心神。

　　人参（去芦，五钱） 当归（酒浸） 五味子 麦门冬（去心） 天门冬（去心） 柏子仁 酸枣仁（各一两） 白茯苓（去皮） 玄参 丹参 桔梗 远志（各五钱） 生地黄（四两） 黄连（酒洗，炒，二两）

　　上为末，炼蜜丸，如桐子大，朱砂为衣。每服二三十丸，临卧灯草、竹叶煎汤下。此方闻人道长所常服，当提学南畿，心神甚劳而不伤，此丹之功也。与刘松石中丞所传，少石菖蒲、熟地黄、杜仲、百部、茯神、甘草六味。

　　补心丹（《玄珠》） 治心气不足，惊悸健忘。又能安养心神，兼治五脏，无偏胜之弊，可以久服。

　　麦门冬（二两半） 远志（甘草汤煮） 石菖蒲 香附（童便浸。各二两） 天门冬 栝蒌根 白术贝母 熟地黄 茯神 地骨皮（各一两半） 人参 川当归 牛膝 黄 （各一两） 木通（八钱）

　　为细末，大枣肉为丸，桐子大。用酒或圆眼汤吞下五十丸。

　　天地丸 治心血燥少，口干咽燥，心烦喜冷，怔忡恍惚，小便黄赤，或生疮疡。

　　天门冬（去心，二两） 熟地黄（九蒸九曝，一两）

　　上为细末，炼蜜丸，如梧子大。每服百丸，不拘时，用人参煎汤下。

　　第五册

　　恐

　　人参散 治胆虚常多畏恐，不能独卧，如人捕之状，头目不利。

　　人参 枳壳 五味子 桂心 甘菊花 茯神 山茱萸 枸杞子（各七钱半） 柏子仁 熟地黄（各一两）

　　上为细末，每服二钱，温酒调下。

　　茯神散 治胆虚冷，目眩头疼，心神恐畏，不能独处，胸中满闷。

　　茯神（一两） 远志 防风 细辛 白术 前胡 人参 桂心 熟地黄 甘菊花（各七钱半） 枳壳（半两）

</div>
    <div class="pagination">
<a href="证治准绳类方_page114.html">上一页</a><span>...</span><a href="证治准绳类方_page110.html">110</a><a href="证治准绳类方_page111.html">111</a><a href="证治准绳类方_page112.html">112</a><a href="证治准绳类方_page113.html">113</a><a href="证治准绳类方_page114.html">114</a><span class="current-page">115</span><a href="证治准绳类方_page116.html">116</a><a href="证治准绳类方_page117.html">117</a><a href="证治准绳类方_page118.html">118</a><a href="证治准绳类方_page119.html">119</a><a href="证治准绳类方_page120.html">120</a><span>...</span><a href="证治准绳类方_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
