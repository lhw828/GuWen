<!DOCTYPE html>
<html>
<head>
    <meta charset="UTF-8">
    <title>普济方四库 - 第 986 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 986 页/共 1812 页</h1>
    <div class="content">　　蟾心方　治外囊大心中爆燥隂下湿痒
　　右吴茱萸煎汤熏洗即愈或以茱萸末置热水洗亦可
　　治虚劳隂肿痛皮痒【出圣惠方】
　　右以桃仁去皮尖熬末酒服弹丸许不过三服即瘥
　　疗恶毒痛者隂卵或偏着一邉疗急挛痛牵小肠痛不忍右以茴香草捣取汁饮一升日三四服又取滓傅肿
　　失笑散【出济生防粹方】治肾肿
　　用荆芥穗一两朴硝二两为末萝卜同煎汤淋洗
　　猪肝法　治隂嚢痒搔痛闷
　　右用猪肝炙热内隂中当有防着肝
　　治偏肿【出儒门事亲】
　　茴香　甘遂
　　右各等分为末酒调二钱食前服
　　又方【出儒门事亲】治偏肿
　　巴防【去心】川栋【炒】茴香
　　右等分为末温酒调二钱服食前
　　治隂痛不可忍【出儒门事亲】
　　吴茱茰【二两汤洗七遍焙干防炒】防榔【一两】茴香【一两】
　　右为末醋糊为丸热酒下十丸食前服
　　治隂痒痛
　　用车前子以水三升煮三沸去滓洗痒痛处即瘥
　　法
　　导引法　养生方云两足指向下柱席两涌泉相枯坐两足跟头两膝头外扒手前向下尽势七通去劳损隂膝冷
　　小肠气【附论】
　　甲乙经曰少腹控睾引腰脊上冲心肺邪在小肠也又曰小肠病者小腹痛腰脊控睾而痛夫小肠者连睾系属于脊贯肝肺络心系其经虚不足则风冷乘间而入邪气既盛则有厥逆之症其气上冲肝肺客冷散于育结于脐控引睾丸上而不下痛引少腹甚则冲于心胸盖其经络之所系属然也
　　方
　　救生丹【出御药院方】治男子妇人小肠元气上攻心腹痛并男囊偏肿痛消积聚补丹田
　　荆三棱【三两】干漆【二两半炒尽】广茂　硃砂【各二两】川茴香破故纸【炒各一两】葫芦【炒】川苦楝　巴防　红豆
　　砂仁　海蛤　当归　半夏【汤洗七次】砂　没药马蔺花【炒】芫花【醋炒黄色已上各半两】水蛭【一钱炒尽】蛤蚧
　　【一个酥炙】附子【一两半炮去皮脐】红娘子【二钱粳米同炒粳米黄色去粳米不用】
　　右为末醋麺糊和丸如梧桐子大毎服三五丸空心食前温酒下
　　盐煎散　治小肠气吊腹中成阵刺痛治风症
　　益智仁　白芷　白干姜【炮】茴香【炒】甘草【炙】天台乌药【去心】香附【浄各一两】青皮【一两半】防榔　麻黄【去节】川芎枳殻【制各半两】
　　右共为末毎服二钱盐少许水煎食前服
　　砂丸　治控睾小肠气痛
　　硇砂【一两别研细水飞】蓬莪茂【炮剉】栋实【麸炒】丁香　荜澄茄肉豆蔲【去殻炮】防榔　附子【炮制去皮脐】巴防天【去心】青
　　橘皮【汤浸去白焙】蘹香子【炒】木香【各半两】
　　右除砂外捣罗为末以酒一升先取砂并飞砂水一盏同熬及一升入诸药再熬频搅候得所丸如梧桐子大毎服二十丸空心温酒下加至三十丸
　　木香导气丸　治男子小肠肚疼一切气积以补下元虚冷脾胃不和并皆可服大有神效
　　木香　乳香　丁香　八角茴香　川楝子【去核】破故纸　葫芦巴　荆三棱　香附子　甘草【各一两】杜仲【半两】
　　右为末酒糊丸如梧桐子大毎服三十丸至五十丸空心温酒下盐汤亦可日进三服
　　延胡索丸【一名炼隂丹】治小肠受寒控睾小腹隂器下坠肿胀卵核偏大坚硬疼痛不可忍
　　延胡索　青橘皮【汤浸去白焙】海藻【汤洗去盐焙干】葫芦巴【切】昆布【汤洗去盐焙干】马蔺花　蘹香子【炒】栋实肉【炒各一两】木香【半两】巴防【酒浸切焙一分一作大防】
　　右为末入砂阿魏安息香三味各一分以醋二升化开去泥土以重汤煮之令成膏和丸菉豆大毎服二十丸烧绵灰酒下空心食前服一方入麝香一钱没药一分一方无葫芦巴
　　走马茴香丸【出德生堂经验方】治男子积年伤惫久冷及小肠疝痃气疾【方见积热痛冷门痼冷类】
　　复元丸【出朱氏集騐方】治钓肠病
　　川栋子【二十五个剉肉作五分一分茴香炒一钱一分陈皮炒一钱一分黒牵牛炒二钱一分神曲炒一钱一分巴豆炒五分除去巴豆破故纸二钱代用】
　　右为细末煮少麺糊为丸取江水井水塘水田水圳水合煮汤吞下空心服
　　丁香丸　治控睾上而不下痛引少腹小肠受寒丁香　木香　狼毒　蜀椒【去目并闭口炒出汗各一两】附子【炮制去皮脐】芍药　桔梗【炒】干姜【炮各半两】细辛【去苗叶一两半】
　　右为末炼蜜和丸如梧桐子大毎服三十丸食前炮蘹香子酒下
　　通气散　治小肠疝气腰腹牵引疼痛及感风寒或因劳动腰痛并妇人吹妳心气脾痛疮已溃未溃悉治有功
　　穿山甲【剉碎用蛤粉炒胀去粉二两重】白牵牛【二两炒】胡索【去皮】陈皮【去白浄炒】厚朴【去皮】甘草【炙各一两】木香【一两半不见火】舡上硫黄【二两炒】黒牵牛【半两炒】
　　右为细末毎服二钱空心温调下病在上者食后
　　化生丸　治小肠疝气痛上引腰脐身不能直
　　木香【三钱半不见火】防榔【生用】三棱【煨】茂木【煨】川楝子肉【煨】陈皮　芫花【醋炒】清皮【各半两】巴豆【十粒去皮】
　　右陈皮青皮同巴豆炒黄去巴豆不用为细末麺糊丸桐子大空心温酒盐汤任下三十丸
　　乳香丸　治小肠受邪睾丸控引上下脐腹痛
　　丹砂【研】胡椒　楝实【麸炒去核】当归【切焙】木通【剉】马蔺子【炒各半两】砂【研】海蛤【各一分】蘹香子【炒一两】
　　右为末用乳香一分研细以酒煑糊和诸末药丸如桐子大毎服二十丸温酒或盐汤下亦得空心食前
　　三茱丸　治小肠气疼
　　山茱萸　石茱萸【炒】吴茱萸【炒】金铃子【去核炒】青皮【去白炒】舡上茴香【炒】马蔺花【炒】小儿胎髪【煆存性各一两】
　　右为末酒糊丸如桐子大毎服三五十丸盐汤酒下【此药复州史君亲服得效】
　　荡疝丸　治小肠疝气上而不下疼
　　川楝子【炒】茴香【炒】破故纸【炒各五钱】青皮【去皮】牵牛头末陈皮【去白各三钱】广茂【炮】木香【各四钱】
　　右为末酒糊丸如梧桐子四十丸空心温酒下
　　盐汤丸　治小肠久积寒气筑痛
　　青皮【去白】肉桂【去皮】干姜【炮各一钱五分】茴香【炒】南木香　益智仁　川乌【炮各五分】甘草【炙少许】
　　右防咀毎服四钱水一大盏盐一捻煎七分空心服
　　加味通心饮　治肾与膀胱实热小肠气痛小肠不通瞿麦穗　木通【去皮莭】栀子【去殻】黄芩　连翘　甘草枳殻【去瓤】川楝子【去核各等分】
　　右为散毎服五钱水一盏半灯心二十茎车前草五茎同煎空心温服
　　玉药丹　治小肠气疼痛不可忍欲絶
　　青木香【七钱半】茴香　蝎梢　阳起石　砂【汤化去土火气令浄】硫黄【研细各半两】白矾【生二钱半】黒附子【炮去皮脐一两】
　　右同为末酒糊丸如梧桐子大于疾发时秤新绵二钱半烧灰与药十五丸同研热酒调下甚者加至二十丸即时气定不上攻须臾即愈久有此疾日服十丸半月后小便中当有如桃胶即疾根除矣
　　吴茱萸散　治小肠疝气牵引脐腹疼痛腰曲不伸吴茱萸【汤洗炒过半两】楝实【四十九枚】沉香【半两】巴豆【半两杂令微破三味同炒后入栋实黄焦色去巴豆茱萸不用将楝实去核用】木香　马蔺花　蘹香子【炒各一分】
　　右除巴豆茱萸不用外捣罗为散毎服二钱炒葱酒调下空心夜卧发时服
　　木香丸　治小肠受寒气控睾牵痛
　　木香【一两】石南　肉苁蓉【酒浸切焙别为末】菖蒲　牛膝【酒浸切焙别为末】蘹香子【炒】栋实【炒各二两】
　　右除苁蓉牛膝二味别作末外捣罗以酒三升熬苁蓉牛膝成膏和药丸如梧桐子大毎服三十丸空心食前以纸裹葱白一寸煨熟温细嚼温酒下
　　蘹香子丸　治小肠受邪痛引小腹
　　蘹香子【炒】荜澄茄　川栋子【炒各一两】木香【一两】葫芦巴青皮【各三钱半】防榔【一钱半】
　　右为末酒糊丸如梧桐子大四十丸葱酒任下
　　二茱丸【出华陀中方】耑治小肠气痛
　　石吴茱萸【各一两】金铃子【取肉并皮一两】青皮【去瓤】舡上茴香马蔺花【三味各等分】
　　右逐味于银铫内炒令香为末酒糊丸如梧桐子大毎疾作盐酒下三五十丸年久不瘥者五七服可除根本
　　七珍丹　治小肠疝气一疾下部冷疾
　　木香　知母【焙】小茴香【盐炒】陈皮【去白】枳殻【去瓤】川楝子甘草
　　右等分为末炼蜜丸如梧桐子大毎服三十五丸空心盐酒下
　　木香散　治小肠受邪控睾痛牵
　　木香　马蔺花【各半两】栋实　巴豆【各三十枚去皮同楝石炒黑色去巴豆用栋实】
　　右除巴豆不用外捣研为细散毎服二钱煎葱酒调下盐汤亦可空心食前服
　　金铃丸【出华陀中方】治小肠气立愈
　　黒牵牛　青皮【去白】良姜【各等分】川楝子【半两】舶上茴香【半两】胡索【一两】
　　右为末生姜自然汁煮麺糊丸如梧桐子大硃砂为衣毎服三十丸烧绵灰浸酒下不拘时
　　喝起丸【出瑞竹堂方】专治小肠气又腰痛
　　荜薢　杜仲【酥炒去丝】葫芦巴【生芝麻炒】破故纸【炒】小茴香【已上各一两盐水浸一宿】胡桃仁【三两汤去皮】
　　右将胡桃为末同前五味药末丸如梧桐子大毎服三五十丸空心盐汤盐酒亦可
　　沉附汤【出直指方】治肾虚无阳小肠气痛头额小腹外肾时冷兼治湿证
　　附子【生一钱】沉香　辣桂　荜澄茄　甘草【炙各半钱】香附子【一钱炒】
　　右剉为一服姜七片空心煎服
　　川楝散　治膀胱小肠气痛脐下撮疼上冲心腹面色痿黄脚下隠痛四肢倦怠不思饮食夜多旋溺外肾瘙痒【方见本门诣疝类】
　　茴香楝实丸【一名控引睾丸出卫生寳鉴】治控睾证主小肠甲乙经云小肠病结于腰上而不下痛冲心肺所系也茴香【炒】楝实【麸炒去核】石茱萸　陈皮　马蔺花【醋炒各一两】芫花【醋炒半两】
</div>
    <div class="pagination">
<a href="普济方四库_page985.html">上一页</a><span>...</span><a href="普济方四库_page981.html">981</a><a href="普济方四库_page982.html">982</a><a href="普济方四库_page983.html">983</a><a href="普济方四库_page984.html">984</a><a href="普济方四库_page985.html">985</a><span class="current-page">986</span><a href="普济方四库_page987.html">987</a><a href="普济方四库_page988.html">988</a><a href="普济方四库_page989.html">989</a><a href="普济方四库_page990.html">990</a><a href="普济方四库_page991.html">991</a><span>...</span><a href="普济方四库_page987.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
