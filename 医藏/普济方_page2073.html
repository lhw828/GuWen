<!DOCTYPE html>
<html>
<head>
    <meta charset="UTF-8">
    <title>普济方 - 第 2073 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2073 页/共 3614 页</h1>
    <div class="content">　　贴脐上下。以帛系之。如觉大热即以水衬之。药干再以水湿。其热如初。可用四五次。

　　硫黄熨法

　　（出仁存方）

　　治一切虚寒下痢赤白。或时腹痛。肠滑不禁。心腹极

　　冷。

　　硫黄（半两）蓖麻子（七粒）上为末。每用二钱。填入脐中上下。以衣服盖定。熨斗盛火熨

　　温脾汤

　　（出肘后方）

　　治脾胃中冷结实。头痛壮热。但若不痢。或冷滞赤白如

　　鱼脑。脾气不足。虚弱下痢。止上下出。

　　人参干姜附子（各二两）大黄（三两）上切。以水六升。煮取一升半。分为三服。忌猪肉、冷水。一方有甘草。

　　浓朴汤治脾胃冷。服温暖药不止。乃服此药。

　　浓朴（四两）桂心（二两）枳实（三两）生姜（五两）上切。以水五升。煮取二升。分为三服。相去五里久。不过五剂。忌生葱。

　　驻车丸治赤白痢腹痛。

　　香连丸治赤白痢。

　　治赤白痢。三将军方。

　　黑豆（一合半）米壳（十四个）姜（二块）上三味同水二升。煎至一升。温服。

　　去滓。

　　再以水一升。煎滓至半升。如服尽未效。别用煎药加大枣五个。诃子三个。生纸裹煨。煎服。

　　切

　　豆蔻丸治脾胃虚弱。脏腑频滑。下痢赤白。

　　木香赤石脂干姜砂仁浓朴肉豆蔻（以上各等分）上为末。醋糊为丸如梧桐子大。

　　神仙断下丸治三色痢。

　　净黄连（一斤）南木香（五斤）上二味锉。用水一斗五升。银石器内煮干。分作三处。

　　赤痢用黄连为末。神曲打糊丸如梧桐子大。名黄连断下丸。白痢用木香为末。神曲糊丸。名木香断下丸。赤白痢木香黄连末。神曲糊丸。各件每七十丸。米饮空心下。小儿丸如黍米大。

　　加

　　必效饮子治久新赤白痢。浙东帅赵侍郎子和。任子年年施此药。

　　白术甘草罂粟壳（各等分）上为粗末。每服三大钱。水一盏半。生姜三片。枣一个。

　　治赤白痢及水泻最效。庐州合肥唐主簿方

　　破故纸（二两）罂粟壳（四两）上二味为细末。炼蜜为丸如弹子大。每服一丸。水一盏化开。姜一片。枣一个。煎取七分。如小儿分作四服。

　　软红丸消虚积。治冷热不调下痢赤白。脓血相杂。

　　乳香硼砂（二味各一两七钱）续随子（四十九枚）蝎（三钱）朱砂（一钱）巴豆（三十个）粉霜腻粉黄丹黄腊（四味各半两）上为细末。于瓷器内熔蜡成汁。

　　入麻油半茶脚许。后入余药和丸如绿豆大。每服二丸。乳香汤下。小儿如黄米大。每服一丸。乳香汤下。食前。

　　万应丸治久挟积滞。因伤生冷遂作痢疾。或赤或白。经久不瘥。

　　内炙丸治肠滑胃虚。里急后重。痢下赤白。脐腹痛。

　　高良姜（四两）肉桂当归茴香干姜肉豆蔻（各二两）半夏（一两）附子（一两）上

　　十金散治赤白痢昼夜无度。服之立瘥。

　　黑豆（五文）绿豆（五文）人参（十五文）甘草（五文）陈橘皮（五文）糯米（三文）紫苏（三文）灯心（五文）良姜（五文）罂粟壳（二十文）上二豆捶破。水一大碗。同诸药煎一盏半。入熟蜜少许。去滓。通口服。不拘时候。噤口如肠溃者。

　　只两服。传于临汀学正赖简敬仲。赖得于赵守兼善。兼得之余丞相。神效难言。

　　百灵汤治赤白痢。

　　罂粟壳陈皮木通乌梅甘草黄连上六味各等分。锉如豆大。每服三大钱。水一盏。生姜三片。枣子二个擘破。沙罐内慢火煎至八分。去滓。放瓷器碗内。上面封口。用湿纸两重盖覆。不可令灰入腹。药后且忌口。温人郑元升云。近日患病。血痢之间数十次。

　　窘不可言。有客惠药两服而止。医者云。全是木通作效。而本草却不云治泻痢。只是通利九窍血脉关节。盖人患泻痢。只缘水谷不分。若水道利。则谷道燥矣。其理甚明。

　　二灵散治赤白杂痢困重。

　　益母草陈盐梅上等分为末。每服三钱。白痢干姜汤下。赤痢甘草汤下。速效。

　　木瓜散治赤白痢。

　　木瓜车前子罂粟壳（各等分）上为细末。每服二钱。米饮调下。

　　延寿饮子治远年近日赤白泻痢。

　　木香（一两）黄（四两）御米壳（八两）甘草（二两）当归（二两）青皮（二两）诃子（四两）上各为粗末。每服三钱。水一盏半。煎至一盏。去滓。忌生冷、鸡、鸭、油腻等物。

　　神功饮治泻痢赤多白少者。

　　罂粟壳（十四个）甘草（三寸）生姜（一块）橘皮（一两）黑豆（一百二十粒）上用水二碗香参散治营卫俱虚。脏腑不调。泄泻不止。痢赤白。日无度。腹内疼痛。饮食不进。

</div>
    <div class="pagination">
<a href="普济方_page2072.html">上一页</a><span>...</span><a href="普济方_page2068.html">2068</a><a href="普济方_page2069.html">2069</a><a href="普济方_page2070.html">2070</a><a href="普济方_page2071.html">2071</a><a href="普济方_page2072.html">2072</a><span class="current-page">2073</span><a href="普济方_page2074.html">2074</a><a href="普济方_page2075.html">2075</a><a href="普济方_page2076.html">2076</a><a href="普济方_page2077.html">2077</a><a href="普济方_page2078.html">2078</a><span>...</span><a href="普济方_page2074.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
