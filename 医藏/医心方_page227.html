<!DOCTYPE html>
<html>
<head>
    <meta charset="UTF-8">
    <title>医心方 - 第 227 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 227 页/共 249 页</h1>
    <div class="content">　　四损谓气泄。气泄者，劳倦汗出，未干而交接，令人腹热，唇焦。治之法，令男子正伸卧，女跨其上向足，女据席，浅纳茎，令女自摇，精出止，男子勿快。日九行，十日愈。

　　五损谓机关厥伤。机关厥伤者，适新大小便，身体未定而强用之，则伤肝。及猝暴交会，迟疾不理不理。劳疲筋骨，令人目茫茫，痈疽并发，众脉槁绝，久生偏枯，阴痿不起。治之法，令男子正卧，女跨其股，踞前向，徐徐按纳之，勿令女人自摇。女精出，男勿快。日九行，十日愈。

　　六损谓百闭。百闭者，淫佚于女，自用不节，数交失度，竭其精气，用力强泻，精尽不出，百病并生，消渴，目冥冥。治之法，令男正卧，女跨其上，前伏据席，令女纳玉茎自摇，精出止，男勿快。日九行，十日愈。

　　七损谓血竭。血竭者，力作疾行，劳因汗出，因以交合，俱已之时，偃卧推深没本暴急，剧病因发，连施不止，血枯气竭，令人皮虚肤急，茎痛囊湿，精变为血。治之法，令女正卧，高枕其尻，伸张两股，男跪其间深刺，令女自摇，精出止，男勿快。日九行之，十日愈。

　　卷第二十八

　　还精第十八

　　《玉房秘诀》云：采女问曰：交接以泻精为乐，今闭而不泻，将何以为乐乎？彭祖答曰：夫精出则身体怠倦，耳苦嘈嘈，目苦欲眠，喉咽干枯，骨节懈堕，虽复暂快，终于不乐也。

　　若乃动不泻，气力有余，身体能便，耳目聪明，虽自抑静，意爱更重，恒若不足，何以不乐耶。

　　又云：黄帝曰：愿闻动而不施，其效何如？素女曰：一动不泻，则气力强；再动不泻，耳目聪明；三动不泻，众病消亡；四动不泻，五神咸安；五动不泻，血脉充长；六动不泻，腰背坚强；七动不泻，尻股益力；八动不泻，身体生光；九动不泻，寿命未失；十动不泻，通于神明。

　　《玉房指要》云：能一日数十交而不失精者，诸病皆愈，年寿日益，又数数易女，则益多，一夕易十人以上尤佳。

　　又云：《仙经》曰：还精补脑之道，交接精大动欲出者，急以左手中央两指却抑阴囊后大孔前，壮事抑之，长吐气，并喙齿数十过，勿闭气也。便施其精，精亦不得出，但从玉茎复还上，入脑中也。此法仙人吕相授，皆饮血为盟，不得妄传，身受其殃。

　　又云：若欲御女取益而精大动者，疾仰头张目，左右上下视，缩下部，闭气，精自止。

　　勿妄传。人能一月再施、一岁二十四施，皆得寿一二百岁，有颜色无病 。

　　《千金方》云：昔贞观初，有一野老可七十余，诣余曰：近数十日来，阳道益盛，思与家姥昼夜春事皆成，未知垂老有此，为益为恶耶？余答之曰：是大不祥也。子独不闻膏火乎？夫膏火之将竭也，必先暗而后明，明止即灭也，今足下年迫桑榆，久当用精，兹忽春情猛发，岂非反常耶。窃为足下忧之。子（其）勉欤，后四旬发病而猝。此其不慎之效也。所以善摄生者，凡觉阳道盛，必谨而抑之，不可纵心竭意以自贼也。若一度制得不泄，则是一度大增油。若不能制得，纵情施泻，则是膏火将灭，更去其油，不可不深以自防也。

　　卷第二十八

　　施泻第十九

　　《玉房秘诀》云：黄帝问素女曰：道要不欲失精，宜爱液者也。即欲求子，何可得泻？素女曰：人有强弱，年有老壮，各随其气力，不欲强快，强快即有所损。故男年十五，盛者可一日再泻，瘦者可一日一泻；年二十岁者，日再施，羸者可一日一施；年三十，盛者可一日一施，劣者二日一施；三十，盛者三日一施，虚者四日一施；五十，盛者可五日一施，虚者可十日一施；六十，盛者十日一施，虚者二十日一施；七十，盛者可三十日一施，虚者不泻。

　　又云：年二十，常二日一施；三十，三日一施；四十，四日一施；五十，五日一施；年过六十以去，勿复施泻。

　　《养生要集》云：道人刘京云：春天三月壹施精，夏及秋当一月再施精，冬当闭精勿施。

　　夫天道，冬藏其阳，人能法之，故得长生。冬一施，当春百。

　　《千金方》云：素女法：人年二十者四日一泄；年三十者八日一泄；年四十者十六日一泄；年五十者二十一日一泄；年六十者即毕，闭精勿复更泄也，若体力犹壮者，一月一泄。

　　凡人气力，自相有强盛过人者，亦不可抑，忍久而不泄，致痈疽。若年过六十而有数旬不得交接，意中平平者，可闭精勿泄也。

　　洞玄子云：凡欲泄精之时，必须候女快，与精一时同泄。男须浅拔，游于琴弦、麦齿之间。阳锋深浅，如孩儿含乳，即闭目内想，舌拄下 ， 脊引头，张鼻歙肩，闭口吸气，精便自上。节限多少，莫不由人。十分之中，只得泄二三矣。

　　卷第二十八

　　治伤第二十

　　《玉房秘诀》云：冲和子曰：夫极情逞欲，必有损伤之病，斯乃交验之着明者也。既以斯病，亦以斯愈，解酲以酒，足为喻也。

　　又云：采女曰：男之盛衰，何以为候？彭祖曰：伤盛得气则玉茎当热，阳精浓而凝也。

　　其衰有五：一曰精泄而出，则气伤也；二曰精清而少，此肉伤也；三曰精变而臭，此筋伤也；四曰精出不射，此骨伤也；五曰阴衰不起，此本伤也。凡此众伤，皆由不徐交接，而猝暴施泻之所致也。治之法，但御而不施，不过百日，气力必致百倍。

　　又云：交接开目，相见形体，夜燃火视图书，即病目瞑清盲。治之法，夜闭目而交，愈。

　　交接取敌人着腹上者，从下举腰应之，则苦腰痛，少腹里急，两脚物背曲。治之法，覆体正身，徐戏，愈。

　　交接侧斯，旁向敌手，举敌尻，病胁痛。治之法，正卧徐戏，愈。交接低头延颈则病头重项强。治之，法，以头置敌人额上，不低之愈。

　　交接侵饱，谓夜半饭气未消而以戏，即病疮，胸气满，胁下如拔，胸中若裂，不欲饮食，心下结塞，时呕吐青黄，胃气实，结脉，若衄吐血，若胁下坚痛，面生恶疮。治之法，过夜半向晨交，愈。

　　交接侵酒，谓醉而交接，戏用力深极，即病黄胆，黑瘅，胁下痛，有气接，接动手下髀里，若囊盛水彻脐上，肩膊，甚者胸背痛，咳唾血，上气。治之法，勿复乘酒热向晨交接，戏徐缓体，愈。

　　当溺不溺以交接，则病淋，少腹气急，小便难，茎中疼痛，常欲手撮持。须臾，乃欲出。

　　治之法，先小便，还卧自定，半饭饮久顷，乃徐交接，愈。

　　当大便不大便而交接，即病痔。大便难，至清，移日月，下脓血，孔旁生疮如蜂穴状，圊上倾倚，便不时出，疼痛，痈肿，卧不得息，以道。治之法，用鸡鸣际，先起更衣，还卧自定，徐相戏弄，完体缓意，令滑泽而退。病愈神良。并愈妇病。

　　交接过度，汗如珠子，屈伸转侧，风生被里，精虚气竭，风邪入体，则病缓弱为跛蹇，手不上头，治之法，爱养精神，服地黄煎。

　　又云：巫子都曰：令人目明之道，临动欲施时，仰头闭气，大呼， 目，左右视，缩腹还精气，令入百脉中也。

　　令耳不聋之法，临欲施泻，大咽气，合齿闭气，令耳中萧萧声，复缩腹合气流布至坚，至老不聋。

　　调五脏、消食、疗百病之道，临施张腹，以意纳气，缩后精散而还归百脉也，九浅一深，至琴弦，麦齿之间，正气还，邪气散去。令人腰背不痛之法，当壁伸腰，勿甚低仰，平腰背，所却行常令流欲，补虚、养体、治病，欲泻勿泻，还流流中，流中通热。

　　又云：夫阴阳之道，精液为珍，即能爱之，性令（命）可保。凡施泻之后，当所女气以自补，复建九者，内息九也。厌一者，以左手煞阴下，还精复液也。取气者，九浅一深也。

　　以口当敌口气呼，以口吸，微引二无咽之，致气以意下也。至腹所以助阴为阴力，如此三反，复浅之，九浅一深。九九八十一，阳数满矣。玉茎竖出之，弱纳之，此为弱入强出。阴阳之和，在于琴弦，麦齿之间，阳困昆石之下，阴困麦齿之间，浅则得气，远则气散。一至谷实，伤肝，见风泪出，溺有余沥。至臭鼠伤肠肺，咳逆，腰背痛。至昆石，伤脾，腹满腥臭，时时下利，两股疼，百病生于昆石，故伤交接合时不欲及远也。

　　黄帝曰：犯此禁，疗方奈何？子都曰：当以女复疗之也。其法令女正偃卧，令两股相去九寸，男往从之，先饮王浆，久久乃KT 鸿泉，乃徐纳玉茎，以手节之，则裁致琴弦，麦齿之间。

　　敌人淫跃心烦，常自坚持，勿施泻之。度三十息令坚强，乃徐纳之，令至昆石。当极洪大，洪大则出之，正息劣弱，复纳之，常令弱入强出，不过十日，坚如铁，热如火，百战不殆。

　　卷第二十八

　　求子第二十一

　　《千金方》云：夫婚姻生育者，人伦之本，王化之基。圣人设教备论，厥旨后生，莫能精晓，临事之日，昏尔若愚，今具述求子之法，以贻后嗣，同志之士，或可览焉。

　　又云：夫欲求子者，先知夫妻本命、五行相生及与德合并本命不在子伏 死墓中生者，则求子必得。若其本命五行相克及与形杀冲破并在子休 死墓中生者，则求子不可得。慎无措意，纵后得者，于后方欲示人。若其相生，并遇福德者，仍者须依法如方，避乎禁忌，则所诞儿子，尽善尽美，难以具陈矣。

　　又云：夫欲令儿子吉良者，交会之日当避景丁日及弦、望、朔、晦、大风、大雨、大雾、大寒、大暑、雷、电、霹雳、天地昏冥、日月无光、虹霓、地动、日月薄蚀，此时受胎，非只百倍损于父母，生子或喑、 、聋、KT 顽愚、癫狂、挛跋、盲眇、多病，短寿、不孝、不仁，又避火光星辰之下，神庙佛寺之中，井灶、清厕之侧，坟墓尸KT 之旁，皆悉不可。

　　又云：夫交会如法，则消福德，大圣善人降托胎中，仍令父母性行调顺，所作合应，家道日隆，祥瑞竟集；若不如法，则有薄福，愚痴恶人来托胎中，令父母性行凶险，所作不成，家道日否，咎征屡至，虽生成长，国灭身亡。夫祸福之征，有如影响，此乃必然之理，何不思之。

</div>
    <div class="pagination">
<a href="医心方_page226.html">上一页</a><span>...</span><a href="医心方_page222.html">222</a><a href="医心方_page223.html">223</a><a href="医心方_page224.html">224</a><a href="医心方_page225.html">225</a><a href="医心方_page226.html">226</a><span class="current-page">227</span><a href="医心方_page228.html">228</a><a href="医心方_page229.html">229</a><a href="医心方_page230.html">230</a><a href="医心方_page231.html">231</a><a href="医心方_page232.html">232</a><span>...</span><a href="医心方_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
