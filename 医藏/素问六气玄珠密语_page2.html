<!DOCTYPE html>
<html>
 <head>
  <meta charset="utf-8"/>
  <title>
   素问六气玄珠密语 - 第 2 页/共 4 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   素问六气玄珠密语 - 第 2 页/共 4 页
  </h1>
  <div class="content">
   太乙天符运四法

　　（即天地运三合会也）

　　一戊午上少阴君火司天中火运太过年午属南方离位火故名太一天符三合会也 数加十六午为离其数九火运太过其数七七九共成十六也运交时面向午望赤气光辉天有赤气相合此运下必生贵人也二乙酉上阳明金司天中金运不及天符乃平酉为西方兑应金故名三合会也 数标年减七运加七运交时面向辰望白气自乙至酉天有白气相合其运下当时生人主生名将也三己未上太阴土司天中土运不及天符乃平年未为坤土 数加五减五运交时自己至未黄气光辉天有黄气相合其运下主生名相也四己丑上太阴土司天中土运不及天符乃平年丑中宫土故名三合会也 数加五减五运交时自己至丑黄气光辉天有黄气相合其运下主生宰相（此四太一天符主生贵人也）

　　同天符四法

　　少阴司天于子午午年同天符一也阳明司天于卯酉酉年同天符二也太阴司天于丑未丑未俱同天符四也运气如观法四岁会于前平气中巳明同此

　　同岁会运十二法

　　一庚子金运下见阳明金在泉地举白气以佐金运之胜也二庚午金运下见阳明金在泉地举白气以佐金运之胜也三癸丑水运下见太阳水在泉地发黑气以佐水运之胜也四癸未水运下见太阳水在泉地发黑气以佐水运之胜也五壬寅木运下见厥阴木在泉地发苍埃以佐木运之胜也六壬申木运下见厥阴木在泉地发苍埃以佐木运之胜也七癸卯火运下见少阴君火在泉地发赤气以佐火运之胜也八癸酉火运下见少阴君火在泉地发赤气以佐火运之胜也九甲辰土运下见太阴土在泉地发黄埃以佐土运之胜也十甲戌土运下见太阴土在泉地发黄埃以佐土运之胜也十一癸巳火运下见少阳相火在泉地蒸赤气夜明郊野以佐火运之胜也十二癸亥火运下见少阳相火在泉地蒸赤气夜明郊野郊外见火以佐火运之胜也

　　天郁运五法

　　一木运之岁上见金司天天克之运不胜次岁阴年司天已退运木未交木伏郁气化作青气灾临世间使民卒中暴亡也二火运之岁上见水司天天伏之运不胜次岁阴年运气交晚天气已退火伏郁气冲散世间与民为病民皆烦燥惊骇小便赤疮疡瘭疹三土运之岁上见厥阴木司天天伏之运不胜次岁阴年天气已退运气未交土伏郁气冲散世间与民成病民病肿满黄胆腹大水胀滑泄四肢不收四金运之岁上见君相二火司天天伏之运不胜次岁阴年天气已退运气未交金伏郁气流散世间与民为病民病四肢满闭填胀筋挛淋溲小便难燥生上脘目瞑喜怒面白悲思五水运之岁上见太阴土司天天伏之运不胜天气退后运气未交水伏郁气流散于世与民为病民病痿厥气闭心通泄注速下食不及化小腹满痛

　　天杀运五法

　　一木运太过其运来早其气有余上见阳明金司天天气未退天金克之木不伏乃变雷声与民为病故名天杀民病痼疾皆动草木早荣天有寒霜复来杀之民烦燥闭满渴饮狂言也二火运太过其运来早其气有余上见太阳水司天天气未退天水克之火不伏乃化暴暄水有水雹故名天杀与民为病皆卒亡寒热往来心腹痞满嗌干膈咽不通三土运太过土气来早其气有余上见厥阴木司天天气未退天木克之土不伏乃化雾翳埃昏细雨微微后有大风摧拉故名天杀与民为病肢满肿湿黄胆水肿不食四金运太过金气来早其气有余上见君火或相火司天天气下克金气不伏乃化松簧发籁虎啸猿啼风声飕响故名天杀与民为病病皆烦燥齿 咽渴饮水毛焦喘嗽五水运太过水气来早其气有余上见太阴土司天天气未退下克水水不伏乃化雨雪相合况阴不散故名天杀与民为病乃骨痿足胫酸阴痿失溺四肢闭厥手足肢节痛小腹满也

　　卷之七

　　灾祥应纶纪篇

　　太平运一法于五运太过之年观如前法于运本位旁边令有五色如虹霓两旁有耳又有日耳运过后久而不消者一见主三十年太平升平运一法升平运者以帝家得王之运也以火即火以水即水也各逐太过之年本运色旁亦如虹霓久而不消者见之而民丰乐业帝道昌隆即其气小如太平运也天兵运一法天兵运者于五运中不论太过与不及各有之于运过后令有白气如练次有云相附者其云亦白云之状如同野狼虎者见之时主次年兵戈大动天亢运一法天亢运者于金太过之岁有之或木不及金行胜之岁或金运上见天符之岁不离燥化金胜之年也又或土不胜之年多见此运也运过后白气散而为赤赤白相间之者见之主亢旱也天泽运一法天泽运者多于土太过之运或水不及土行胜之年或土共天符之年多见之土太过之年黄气见胜水之年黄黑中见其气青黑细如毛又如马尾者见之皆水涝之灾也搀抢运一法搀抢运者于五运中取帝家得王之运也其运过即别有白气犯运于白气中气有小赤点子如火星子次有云相附其云之状如同蛇虫此主不臣也明君运一法明君之运于帝家本运太过见之其运大而明旁有紫气相附者是也又或如紫盖或如紫人或如五色龙见此者帝道昌隆也圣人运一法圣人乃天地之所产也一千年后生一圣人也于太一天符岁或天符岁或运与天合其色后令有赤气辉天天气复焕山谷于是山岩谷穴之内生出圣人也贤人运一法贤人者五百年生一贤人也非天地所生也于天符岁或天运顺临岁运气过后各逐分野不定其处有白气上冲霄汉其气 然莹洁气下多生贤人也天蝗运一法于天运相刑之运不于相得之岁不俱太过与不及也于运中如黄块其块不散蝗虫见之不为灾其块若散散如碎星遍散即甚多散处为分野饥荒运一法五运相刑克之运运过后后有云或黄或黑或云遮其运其云如鬼神又如鹅鸭或如覆船见之皆不稔也天疫运一法天疫者于诸运中皆有其气至或不见运而气便来小灾即为瘟黄气也大灾即于黄气中晕晕紫赤色如环相似大小不等散之如小电蚯蚓摇摇曲曲而动紫赤相间于黄气之中见之人死大半也丰登运一法丰登运者于不及运中其澹而反深又不胜气不相并或太过运五色皆间黄气气过后有云如人或如凤或如鹤见之皆丰稔也嘉祥运一法嘉祥运者太过不及皆有之于本运外或紫或赤皆如芝草又如山山上有树见亦主太平国家乐业民安丰稔真应运一法真应运者主将有圣明君出见应于未来之天子其运于太过运中见其五色不定应木见木应火见火也见之其色大左右有从色皆同一色是数条小气随之也每一条之气是一帝也即小气是子孙之气也

　　卷之八

　　南正顺司纪篇

　　南正司天十二法

　　（南正司天自干顺行于支次用支数加于生成数也）

　　一甲子土运南正司天天面向北左西直右东直上正征君火在天天气顺转自甲至子顺迁十一位子坎数一火成数七至天时于天数前八刻正也至后十一日火始治天始行天令也治天后五日太宫来和赤气在上热行于天青霞见夕黄云发旦此侍直从司天之色也二甲午土运南正司天天面向北左西直右东直上太征君火在天天气顺转自甲至午顺行五位午为离其数九火生数二九二成十一也至天时于天数前十一刻至也至后五日火始治天始行天令治天后五日太宫与太征来和赤气上见青霞夕彰黄气旦发此天道顺候吉也三己丑土运南正司天天面向北左西直右东直上正宫太阴土在天天气顺转自己至丑左迁七位丑为土其数五土不成数亦五二五成十至天时于天数后十刻至也至后七日土始治天少宫与上正宫同和始化天令黄气在上湿行于天赤气红云朝夕频见此左右从司之正也四己未土运南正司天天面向北左西直右东直上正宫太阴土司天天气顺转己本在未更不左迁未为土其数五运土其数五二五成十也至天时于天数后十刻至也当日土治天便行天令至天后一十八日少宫与正宫会同黄气在上湿行于天朝夕赤气共直天令也五甲戌土运南正司天天面向北左西直右东直上太羽太阳寒水司天天气顺转自甲至戌左迁九位戌为土其数五运土其数五二五成十也至天时于天数前十刻至也至后九日水始治天太宫来刑太羽羽无亏气不和黑气在上寒行于天朝见黄气夕有黄霞终还紫紫变黑色也此顺化之候也六甲辰土运南正司天天面向北左西直右东直上太羽太阳寒水司天天顺左迁自甲至辰左迁三位也辰土其数五运亦五二五成十也至天时于天数前十刻至也至后三日水始治天始行天令也至后五日太宫来刑太羽羽不亏黑气在上寒行于天黄气上腾每刑天令也七己亥土运南正司天天面向北左西直右东直上正角厥阴木司天天气左迁自己至亥左迁五位也亥为干其数六土运其数五五六成十一至天时于天数后十一刻至也至后五日木始治天始化天令后一十八日少宫来伏正角苍气在上风行于天朝升黑气于东暮见红霞斑斑间碧此天共司之色也八己巳土运南正司天天面向北左西直右东直上正角厥阴木司天天顺左迁自巳至巳左迁十一位也巳为巽其数四土数五四五成九至天时于天数后九刻至也至后十一日木始治天始化天令后一十八少宫来伏正角青气在上风行于天朝东见黑夕西见赤二直从司之候也九甲申土运南正司天天面向北左西直右东直上太征少阳相火司天天顺左迁自甲至申左迁七位也申为坤其数二土数五二五成七也至天时于天数前七刻至也至后七日相火始治天始行天令后五日太宫来和太征赤气在上热行于天朝有白埃夕生黄气左右二直之候也十甲寅土运南正司天天面向北左西直右东直上太征少阳相火司天天气左迁甲木在寅更无迁动寅为艮其数八土数五八五成十三也至天时于天数前十三刻至也当日相火治天便行天令后五日太宫来和太征赤气在上热行于天白气东彰黄云西举顺天应化于下十一己酉土运南正司天天面向北左西直右东直正商阳明金司天天顺转自巳至酉左迁三位也酉为兑其数七土数五七五成十二也至天时于天数后十二刻至也至后三日金始治天始化天令后一十八日少宫来和正商白气在上燥行于天朝有彤云夕生黑气此左右二直同司之候也十二己卯土运南正司天天面向北左西直右东直上正商阳明金司天天顺行自巳至卯左迁九位也卯为震其数三土数五三五成八也至天时于天数后八刻至也至后九日金始治天始化天令白气在上燥行于天朝生赤气暮有黑云顺天之候也

　　卷之八

　　北正右迁纪篇

　　北正司天四十八法

　　（北正司天逆行自干至支右迁逆数次加生成数也）

　　一乙丑金运北正司天天面向南左东直右西直上正宫太阴土司天天气右迁自乙至丑右迁四位也丑为土其数五金不及从生其数四四五共成九也至天时于天数后九刻至也至后四日土始治天始化天令后一十七日少商来和正宫黄气在上湿行于天东见赤气西见赤色左右二火从司之候二乙未金运北正司天天面向南左东直右西直上正宫太阴土司天天气右迁自乙至未右迁十位也未为土其数五金不及从生其数四五四成九也至天时于天数后九刻至也至后十日土始治天始化天令也后一十七日少商来和上宫黄气在上湿行于天东西赤气见于朝夕此从司二直也三丙寅水运北正司天天面向南左东直右西直上太征少阳相火司天天气右迁自丙至寅右迁四位也寅为艮其数八水太过从成其数六八六成十四也至天时于天数前十四刻至也至后四日火始治天始行天令后六日太羽来刑太征赤气在上热行于天寒乃行之赤气东彰黄云夕见此从司二直也四丙申水运北正司天天面向南左东直右西直上太征少阳相火司天天气右迁自丙至申右迁十位也申为坤其数二水太过从成其数六二六成八也至天时于天数前八刻至也至后十日火乃治天始行天令后六日太羽来刑太征赤气在上热行于天寒每胜之五丁卯木运北正司天天面向南左东直右西直上正商阳明金司天天气右迁自丁至卯右迁五位也卯为震其数三木运不及从生其数三二三成六至天时于天数后六刻至也至后五日金始治天始行天令后一十六日少角来伏正商白气在上燥行于天东见黑云西生赤气此二直之色也六丁酉木运北正司天天面向南左东直右西直上正商阳明金司天天气右迁自丁至酉右迁十一位也酉为兑其数七木不及从生其数三三七成十至天时于天数后十刻至也至后十一日金始治天始行天令后十六日少角来伏正商也白气在上燥行于天朝见黑气夕举红云东西二直也七戊戌火运北正司天天面向南左东直右西直上太羽太阳寒水司天天气右迁自戊至戌右迁八位也戌为土其数五火太过从成其数七五七成十二至天时于天数前十二刻至也至后八日水始治天始行天令后七日太征来伏太羽黑气在上寒行于天东生青霞西彰白气东西二直之候也八戊辰火运北正司天天面向南左东直右西直上太羽太阳寒水司天天气右迁自戊至辰右迁二位也辰为土其数五火太过从成其数七七五成十二至天时于天数前十二刻至也至后二日水始治天始行天令后七日太征来伏太羽黑气在上寒行于天东见青气西有白埃二直之候也九庚午金运北正司天天面向南左东直右西直上太征少阴君火司天天气右迁自庚至午右迁三位也午为离其数九金太过从成其数九二九一十八也至天时于天数前一十八刻至也至后三日火始治天始行天令后九日太商来伏太征赤气在上热行于天东有黄云西生青气东西二直也十庚子金运北正司天天面向南左东直右西直上正征少阴君火司天天气右迁自庚至子右迁九位也子为坎其数一金太过从成其数九一九成十也至天时于天数前十刻至也至后九日火始治天始行天令后九日太商来伏正征也赤气在上热行于天东有黄气西有青霞东西二直也十一辛丑水运北正司天天面向南左东直右西直上正宫太阴土司天天气右迁自辛至丑右迁十位也丑为土其数五水不及从生其数一一五成六也至天时于天数后六刻至也至后十日土始治天始行天令也后十四日少羽来伏正宫也黄气在上湿行于天东有赤云西生赤气此二直之候也十二辛未水运北正司天天面向南左东直右西直上正宫太阴土司天天气右迁自辛至未右迁四位也未为土其数五水不及从生其数一一五成六也至天时于天数后六刻至也至后四日土始治天始行天令后十四日少羽来伏正宫也黄气在上湿行于天东西二直频生赤气也十三壬申木运北正司天天面向南左东直右西直上正征少阳相火司天天气右迁自壬至申右迁四位也申为坤其数二木太过从成其数八二八成十也至天时于天数前十刻至也至后四日火始治天始行天令后八日太角来和正征也赤气在上热行于天东起白埃西生黄气二直之候也十四壬寅木运北正司天天面向南左东直右西直上太征少阳相火司天天气右迁自壬至寅右迁十位也寅为艮其数八木太过从成其数八二八十六也至天时于天数前十六刻至也至后十日火始治天始行天令也后八日太角来和太征赤气在上热行于天东生白埃西彰黄气二直之候应色也十五癸卯火运北正司天天面向南左东直右西直上正商阳明金司天天气右迁自癸至卯右迁十一位也卯为震其数三火不及从生其数二二三成五也至天时于天数后五刻至也至后十一日金始治天始行天令后十五日少征来刑正商白气在上燥行于天东有黑云西生赤气二直之候也十六癸酉火运北正司天天面向南左东直右西直上正商阳明金司天天气右迁自癸至酉右迁五位也酉为兑其数七火不及从生其数二二七成九也至天时于天数后九刻至也至后五日金始治天始行天令也后十五日少征来刑正商白气在上燥行于天东生黑气西举赤云二直之候也十七乙亥金运北正司天天面向南左东直右西直上太角厥阴木司天天气右迁自乙至亥右迁六位也亥为干其数六金不及从生其数四四六成十也至天时于天数后十刻至也至后六日木始治天始行天令后十七日少商来刑太角青气在上风行于天东生赤气西有黑埃此二直之候也十八乙巳金运北正司天天面向南左东直右西直上正角厥阴木司天天气右迁自乙至巳右迁十二位也巳为巽其数四金不及从生其数四二四成八也至天时于天数后八刻至也至后十二日木始治天始行天令也后十七日少商来刑正角青气在上风行于天东有赤晖西生黑气二直之候也十九丙子水运北正司天天面向南左东直右西直上正征少阴君火司天天气右迁自丙至子右迁六位也子为坎其数一水太过后成其数六六一成七也至天时于天数前七刻至也至后六日火始治天始行天令也后六日太羽来刑正征赤气在天热行于上东有黄晖西生青气二直之候也二十丙午水运北正司天天面向南左东直右西直上正征少阴君火司天天气右迁自丙至午右迁十二位也午为离其数九水太过从成其数六六九成十五也至天时于天数前十五刻至也至后十二日火始治天始行天令也后六日太羽来刑正征热行于天赤气在上东生黄气西有黑云二直之候也二十一丁未木运北正司天天面向南左东直右西直上正宫太阴土司天天气右迁丁本在未更不移位也未为土其数五木不及从成其数三三五成八也至天时于天数后八刻至也当日土便治天始行天令也后一十六日少角来刑正宫黄气在上湿行于天东西二直皆彰赤气二十二丁丑木运北正司天天面向南左东直右西直上正宫太阴土司天天气右迁自丁至丑右迁七位也丑为土其数五木不及从生其数三三五成八也至天时于天数后八刻至也至后七日土始治天始行天令后一十六日少角来刑正宫黄气在上湿行于天东西二候俱为赤气二十三戊寅火运北正司天天面向南左东直右西直上太征少阳相火司天天气右迁自戊至寅右迁四位也寅为艮其数八火太过从成其数七七八成十五也至天时于天数前十五刻至也至后四日火始治天始行天令后七日正征来同太征赤气在上热行于天东生白气西有黄云二直之候也二十四戊申火运北正司天天面向南左东直右西直上正征少阳相火司天天气右迁自戊至申右迁十位也申为坤其数二火太过从成其数七二七成九也至天时于天数前九刻至也至后十日火始治天始行天令也赤气在上热行于天东生白气西有黄云此二直之候也二十五庚戌金运北正司天天面向南左东直右西直上太羽太阳水司天天气右迁自庚至戌右迁十一位也戌为土其数五金太过从成其数九九五成十四也至天时于天数前十四刻至也至后十一日水始治天始行天令也后九日太商来和太羽黑气在上寒行于天东起青霞西彰白气二直之候也二十六庚辰金运北正司天天面向南左东直右西直上正羽太阳水司天天气右迁自庚至辰右迁五位也辰为土其数五金太过从成其数九五九成十四也至天时于天数前十四刻至也至后五日水始治天始行天令也后九日太商来和正羽黑气在天寒行于上东有青霞西生白气二直之候也二十七辛巳水运北正司天天面向南左东直右西直上正角厥阴木司天天气右迁自辛至巳右迁六位也巳为巽其数四水不及从生其数一四一成五至天时于天数后五刻至也至后六日木始治天始行天令也后十四日少羽来和正角青气在上风行于天东生赤气西有黑气二直之候也二十八辛亥水运北正司天天面向南左东直右西直上太角厥阴木司天天气右迁自辛至亥右迁十二位也亥为干其数六水不及从生其数一一六成七也至天时于天数后七刻至也至后十二日木始治天始行天令后十四日少羽来和太角青气在上风行于天东赤西黑二直之候也二十九壬子木运北正司天天面向南左东直右西直上正征少阴君火司天天气右迁自壬至子右迁十二位也子为坎其数一木太过从成其数八八一成九也至天时于天数前九刻至也至后十二日火始治天始行天令也后八日太角来和正征赤气在上热行于天东有黄云西生青气二直之候也三十壬午木运北正司天天面向南左东直右西直上太征少阴君火司天天气右迁自壬至午右迁六位也午为离其数九木太过从成其数八八九成十七也至天时于天数前十七刻至也至后六日火始治天始行天令也后八日太角来和太征赤气在天热行于天东有黄埃西生碧气二直之候也三十一癸未火运北正司天天面向南左东直右西直上正宫太阴土司天天气右迁自癸至未右迁七位也未为土其数五火不及从生其数二二五成七也至天时于天数后七刻至也至后七日土始治天始行天令也后十五日少征来和正宫黄气在上湿行于天东西见其赤气此二直之候也三十二癸丑火运北正司天天面向南左东直右西直上正宫太阴土司天天气右迁癸本在丑更无迁动也丑为土其数五火不及从生其数二二五成七也至天时于天数后七刻至也至后当日土便治天始行天令也后十五日少征来和正宫也黄气在上湿行于天东西赤气左右二直之候也三十三乙卯金运北正司天天面向南左东直右西直上正商阳明金司天天气右迁自乙至卯右迁二位也卯为震其数三金不及从生其数四四三成七也至天时于天数后七刻至也至后二日金始治天始行天令也后十七日少商来与正商同也白气在上燥行于天东生黑气西有红霞二直之候也三十四乙酉金运北正司天天面向南左东直右西直上太商阳明金司天天气右迁自乙至酉右迁八位也酉为兑其数七金不及从生其数四四七成十一也至天时于天数后十一刻至也至后八日金始治天始行天令也后十七日少商来同正商也白气在上燥行于天东见黑气西有红霞二直之候也三十五丙戌水运北正司天天面向南左东直右西直上太羽太阳水司天天气右迁自丙至戌右迁八位也戌为土其数五水太过从成其数六六五成十一也至天时于天数后十一刻至也至后八日水始治天始行天令也后六日正羽来和太羽也黑气在上寒行于天东有青霞西生白气此二直之候也三十六丙辰水运北正司天天面向南左东直右西直上正羽太阳水司天天气右迁自丙至辰右迁二位也辰为土其数五水太过从成其数六五六成十一也至天时于天数后十一刻至也至后二日水始治天始行天令也后六日太羽来同正羽也黑气在上寒行于天东有青霞西生白气此二直之候也三十七丁巳木运北正司天天面向南左东直右西直上正角厥阴木司天天气右迁自丁至巳右迁三位也巳为巽其数四木不及从生其数三四三成七也至天时于天数后七刻至也至后三日木始治天始行天令也后三日少角来同正角也青气在上风行于天东有赤晖西生黑气此二直之候也三十八丁亥木运北正司天天面向南左东直右西直上正角厥阴木司天天气右迁自丁至亥右迁九位也亥为干其数六木不及从生其数三三六成九也至天时于天数后九刻至也至后九日木始治天始行天令也后十六日少角来同正角青气在上风行于天东生赤气西有黑云二直之候也三十九戊子火运北正司天天面向南左东直右西直上正征少阴君火司天天气右迁自戊至子右迁六位也子为坎其数一火太过从成其数七一七成八也至天时于天数前八刻至也至后六日火始治天始行天令也后七日太征来同正征赤气在上热行于天东有黄埃西生碧气二直之候也四十戊午火运北正司天天面向南左东直右西直太征少阴君火司天天气右迁自戊至午右迁十二位也午为离其数九火太过从成其数七七九成十六也至天时于天数前十六刻至也至后十二日火始治天始行天令也后七日正征来同太征也赤气在上热行于天东有黄气西有青霞二直之候也四十一庚寅金运北正司天天面向南左东直右西直上太征少阳相火司天天气右迁自庚至寅右迁七位也寅为艮其数八金太过从成其数九九八成十七也至天时于天数前十七刻至也至后七日火始治天始行天令也后九日太商来伏太征赤气在上热行于天东生白埃西生黄气此二直之候也四十二庚申金运北正司天天面向南左东直右西直上正征少阳相火司天天气右迁庚本在申更无迁动也申为坤其数二金太过从成其数九二九成十一也至天时于天数前十一刻至也至后当日火乃治天始行天令也后九日太商来伏正征赤气在上热行于天东生白埃西生黄气二直之候也四十三辛卯水运北正司天天面向南左东直右西直上正商阳明金司天天气右迁自辛至卯右迁八位也卯为震其数三水不及从生其数一一三成四也至天时于天数后四刻至也至后八日金始治天始行天令也后十四日少羽来和正商也白气在上燥行于天东有黑气西见赤云此二直之候也四十四辛酉水运北正司天天面向南左东直右西直上太商阳明金司天天气右迁自辛至酉右迁二位也酉为兑其数七水不及后生其数一一七成八也至天时于天数后八刻至也至后二日金始治天始行天令也后十四日少羽来和太商白气在上燥行于天东有黑气西有赤云此二直之候也四十五壬辰木运北正司天天面向南左东直右西直上正羽太阳水司天天气右迁自壬至辰右迁八位也辰为土其数五木太过从成其数八八五成十三也至天时于天数前十三刻至也至后八日木始治天始行天令也后八日太角来和正羽黑气在上寒行于天东有青气西有白埃此二直之候也四十六壬戌木运北正司天天面向南左东直右西直上太羽太阳水司天天气右迁自壬至戌右迁二位也戌为土其数五木太过从成其数八八五成十三也至天时于天数前十三刻至也至后二日水始治天始行天令也后八日太角来和太羽也黑气在上寒行于天东生青气西有白埃二直之候也四十七癸巳火运北正司天天面向南左东直右西直上正角厥阴木司天天气右迁自癸至巳右迁九位也巳为巽其数四火不及从生其数二二四成六也至天时于天数后六刻至也至后九日木始治天始行天令也后十五日少征来和正角也青气在上风行于天东有赤气西有昏埃二直之候也四十八癸亥火运北正司天天面向南左东直右西直上太角厥阴木司天天气右迁自癸至亥右迁三位也亥为干其数六火不及从生其数二二六共成八也至天时于天数后八刻至也至后三日木始治天始行天令也后十五日少征来和太角也青气在上风行于天东有赤气西有黑埃此二直之候也

　　卷之九

　　司天配轮纪篇

　　运胜司天六法

　　一丙子少阴君火司天热行于上中见水运太过黑气冲天上胜天火不行炎令二丙午少阴君火司天热行于上中见水运太过黑气冲天上胜天火不行炎化三丙寅少阳相火司天热行于上中见水运太过黑气冲天上胜天火暑热炎令皆失其化四丙申少阳相火司天热行于上也中见水运太过黑气冲天上胜天火不行炎化五甲戌太阳水司天寒行于上也中见土运太过黄埃四起上克天水寒乃化湿六甲辰太阳水司天寒行于上也中见土运太过黄埃四起上克天水寒乃不化反生湿令

　　六运承司天六法

　　一乙亥厥阴木司天风行于上也中见金运白气承之金运刑木风化失令言运承者为运不及即不如太过也即承之减其半令也二乙巳厥阴木司天风行于上也中见金运白气承之风化失令也三癸酉阳明金司天燥行于上也中见火运赤气承之燥令减半也四癸卯阳明金司天燥行于上也中见火运承之赤气上行燥失其令五丁未太阴土司天湿行于上也中见木运青气承之湿令还风六丁丑太阴土司天湿行于上也中见木运青气承之湿令间风直符司天十二法夫直者是与天同也符者合也是干合司天之名也一丙午少阴君火司天其丙者南方火干也干与天同远视太虚遥遥赤气上接天涯别无间令与天同德也二丙子少阴君火司天丙为南方火干也干与天同遥升赤气远接天涯三乙亥厥阴木司天乙为东方木位木干与天水合德苍气如烟遥根据林木四乙巳厥阴木司天乙为东方木干与天合德上与天同间气还小五己未太阴土司天己为中央土干上与天同黄起于维天气得之小佐也六己丑太阴土司天己为中央土干与天合德小佐于天七辛酉阳明金司天辛为西方金干与天合德小佐于间行小令也八辛卯阳明金司天辛为西方金干与天合德与金同佐九壬戌太阳水司天壬为北方水干与天合上同天化小佐于天十壬辰太阳水司天壬为北方水干与天合德上与天同小佐天令十一丙寅少阳相火司天丙为南方火干与天同小佐天令十二丙申少阳相火司天丙为南方火干与天合德小佐于天

　　运合司天十二法

　　一丁亥厥阴木司天中见木运与天合德青气上同风化同令天运相佐气化令同上中相得二丁巳厥阴木司天中见木运与天合德青气上同风化同令天运相佐气化令实上中无克三戊子少阴君火司天中见火运与天合德赤气上同热化同令天运相佐化令乃实四戊午少阴君火司天中见火运与天合德赤气上同热化同令天运相佐令化同一五乙酉阳明金司天中见金运与天合德白气上同燥行同一六乙卯阳明金司天中见金运与天合德白气上同燥化令合七己未太阴土司天中见土运与天合德黄气上同湿化共令八己丑太阴土司天中见土运与天合德黄气上同与天同令雨湿令化同一九丙戌太阳水司天中见水运与天合德黑气上同寒化共令十丙辰太阳水司天中见水运与天合德黑气上同寒化共令十一戊寅少阳相火司天中见火运与天合德赤气奉上热化运同也十二戊申少阳相火司天中见火运与天合德赤气上同热化其令也

　　临下司天十二法

　　一己亥厥阴木司天中见土运木在上下临土运乃亏运衰天胜青气下临风化胜雨二己巳厥阴木司天中见土运木在上下临土运天克之木气下临青气刑黄风化胜雨三庚子少阴君火司天中见金运火在上下临金运乃衰赤气之下金气不荣热胜燥令四庚午少阴君火司天中见金运火在上下临金气伏天赤气下胜金乃不胜热化燥衰五辛未太阴土司天中见水运土在上下临水运寒化失令黄气胜寒六辛丑太阴土司天中见水运土在上下临水运水气失令黄气之下黑气全收七庚申少阳相火司天中见金运火在上下临燥金失令赤气之下白埃不彰八庚寅少阳相火司天中见金运火在上下临燥气肃杀不施炎炎赤气金令乃亏九丁酉阳明金司天中见木运金在上下临风化燥生白气木令还衰十丁卯阳明金司天中见木运金在上下临风化金令燥行白气之下木令乃亏十一戊戌太阳水司天中见火运水在上下临火运炎令不时黑气之下火化无施十二戊辰太阳水司天水行于上下临火运热化失时寒化在天暑令全亏

　　顺化司天十二法

　　一癸亥上厥阴木司天中见火运即木生于火父临子位故顺也木气之下火运奉天二癸巳上厥阴木司天中见火运即木生于火父临子位故顺也木气之下火运奉天三甲子上少阴君火司天中见土运即火生土父临子位顺也火气之下土运奉天四甲午上少阴君火司天中见土运即火生土父临子位顺也火运之下土运奉天五乙丑上太阴土司天中见金运即土生金也父临子位顺也土气之下金运奉天六乙未上太阴土司天中见金运即土生金也父临子位顺也土气之下金运奉天七甲寅上少阳相火司天中见土运即火生土父临子位顺也火气之下土运奉天八甲申上少阳相火司天中见土运即火生土父临子位顺也即火气之下土运奉天九辛酉上阳明金司天中见水运即金生水父临子位顺也即金气之下水运奉天十辛卯上阳明金司天中见水运即金生水父临子位顺也即金气之下水运奉天十一壬戌上太阳水司天中见木运即水生木也父临子位顺也即水气之下木运奉天十二壬辰上太阳水司天中见木运即水生木父临子位顺也即水气之下木运奉天右十二顺化司天皆主吉也不奉天反凶

　　逆化司天十二法

　　一辛亥上厥阴木司天中见水运即子木居上父水在下子临父位逆木气之下水不奉天即不顺故为凶年二辛巳上厥阴木司天中见水运即子木居上父水在下子临父位逆木气之下水不奉天即不顺故为凶年三壬子上少阴君火司天中见才运子火居上父木在下子临父位逆火气之下木不奉天皆逆主凶也四壬午上少阴君火司天中见木运子火居上父木在下子临父位逆火气之下木不奉天五癸丑上太阴土司天中见火运子土居上父火在下子临父位逆土气之下火不奉天六癸未上太阴土司天中见火运子土居上父火在下子临父位逆土气之下火不奉天七壬寅上少阳相火司天中见木运子火居上父木在下子临父位逆火气之下木不奉天八壬申上少阳相火司天中见木运子火居上父木在下子临父位逆火气之下木不奉天九己酉上阳明金司天中见土运子金居上父土在下子临父位逆金气之下土不奉天十己卯上阳明金司天中见土运子金居上父土在下子临父位逆金气之下土不奉天十一庚戌上太阳水司天中见金运子水居上父金在下子临父位逆水气之下金不奉天十二庚辰上太阳水司天中见金运子水居上父金在下子临父位逆水气之下金不奉天天运不济十二法凡天运不济者是天虚间至运虚胜至故天运有不相会合更各受其胜是致不济也各胜必各自得正令时却得相济也于卯巳丑此三位阴年对化中取十二年也三位各五年取三年天运合德于十五年中取出三年只得十二年也取出丁巳运与天同木也取出巳丑运与天同土也取出乙卯运与天同金也一乙巳天对化行天间左右二间各至运金不及火来行胜运被火胜天被间气来侵故天运不相救济也二己巳天对化天间至运土不及木来行胜运被木刑天有间侵故不相济也三癸巳天对化天间至运火不及水来行胜运被水刑天有间侵故不相济也四辛巳天对化天间气至运水不及土来行胜运被土刑天有间侵故天不相合也五丁卯天对化天间至运木不及金来行胜运胜虽小天有间侵也六己卯天对化天间至运土不及木来行胜运被木胜天有间侵也七辛卯天对化天间至运水不及土来行胜玉被土刑天有间侵也八癸卯天对化天间至运火不及水来行胜运被水刑天有间侵也九丁丑天对化天间至运木不及金来行胜运被金刑天有间侵也十乙丑天对化天间气至运金不及火来行胜运被火刑天有间侵也十一辛丑天对化天间至运水不及土来行胜运被土刑天有间侵也十二癸丑天对化天间至运火不及水来行胜运被水刑天有间侵间退复来却得相济也

　　卷之十

　　正化令专纪篇

　　正化司天三十法

　　（正化者即天令正化其令正无邪化天气实故也）

　　一乙亥厥阴正化司天木本王卯卯被阳明金冲位对化也木生于亥故正化正化归本从生其数三也治天后十七日运冲于上次三日下临土伏 虫夭脾脏乃病后五日黄气奉上上气微虚运力承之风化之令征胜虽正化金运小胜之故天令风小胜之耳二丁亥厥阴正化司天木归本从生其数三治天后十六日运来同上次三日下临土伏 虫不育病本于脾后五日黄气奉上少宫伏太角青气来和正化令实胜而不衰三己亥厥阴正化司天木归本从生其数三通运同其数八至天后八日下临土伏 虫乃殃病本于脾风乃化后十八日黄气奉上少宫来伏正化令实不衰四辛亥厥阴正化司天木归本从生其数三通运其数四至天后四日下临土伏 虫不荣脾脏受病后十七日黄气奉上少宫来声于角正化令实风胜不衰五癸亥厥阴正化司天木归本从生其数三通运其数五至天后五日下临土伏 虫不舒病本于脾后十五日黄气奉上少宫归声于角正化令实胜而不衰六甲午少阴正化司天火归本从生其数二通运其数七至天后七日下临金伏甲虫不育肺脏受病后五日白气奉正少商音同正征正化令实不衰七丙午少阴正化司天火归本从生其数二通运其数八至天后八日下临金伏甲虫乃困病本于肺后六日白气奉上少商音归太征正化令实不衰八戊午少阴正化司天火归本从生其数二通运其数九至天后九日下临金伏甲虫乃瘁肺病乃亡后七日白气奉上商声归征正化令实不衰九庚午少阴正化司天火归本从生其数二通运其数十一至天后十一日下临金金不伏少衰尔何故也金太过天胜得半故不伏也甲虫小困肺病微亏后九日白气奉上商不归微正化令实胜而不衰十壬午少阴正化司天火归本从生其数二通运其数十至天后十日下临金伏甲虫不育肺病还困后八日白气奉上少商之音半同太微正化令实不衰十一乙未太阴正化司天土归本其数五通运其数九至天后九日下临水伏鳞虫乃灾肾脏受病后十七日黑气奉上少羽之音半藏正宫之内正化令雨施无间十二丁未太阴正化司天土归本其数五通运其数八至天后八日下临水伏鳞虫不化肾久病痿后十六日黑气奉上少羽之音半归太宫正化令实埃湿还甚十三己未太阴正化司天土归本其数五通运其数十至天后十日下临水伏鳞虫不孳肾脏乃衰后十七日黑气奉上少羽音亏上归正宫正化令实雨湿数至十四辛未太阴正化司天土归本其数五通运其数六至天后六日下临水小困何故也辛水运受胜日水始伏鳞虫衰肾脏困后十四日黑气奉上少羽之声半同正宫正化令实胜而不衰十五癸未太阴正化司天土归本其数五通运其数七至天后七日下临水伏鳞虫殃肾病死后十五日黑气奉上少羽移音归于正宫正化令实云雨数至十六甲寅少阳相火正化司天火归本从生其数二通运其数七至天后七日下临金伏甲虫乃瘁肺病还衰后五日白气奉上少商之音移同正征正化令实炎暑时令十七丙寅少阳相火正化司天火归本从生其数二通运其数八至天后八日下临金伏甲虫乃危肺病还困后六日白气奉上少商之音移归正征正化令实大暑无间十八戊寅少阳相火正化司天火归本从生其数二通运其数九至天后九日下临金伏甲虫乃危后七日白气奉上少商之音半同大征正化令实炎燔每至十九庚寅少阳相火正化司天火归本从生其数二通运其数十一至天后十一日下临金伏运符伏之少半甲虫少困肺病不困后九日白气奉上少商不归征正化令实暑热之令盛而不衰二十壬寅少阳相火正化司天火归本从生其数二通运其数十至天后十日下临金伏甲虫不化肺病还深后八日白气奉上少商之音半归正征正化令实二十一乙酉阳明正化司天金归本从生其数四通运其数八至天后八日下临木伏毛虫乃夭肝病者危后十七日青气奉上少角移音半同正商正令化实燥行 化二十二丁酉阳明正化司天金归本从生其数四通运其数七至天后七日下临木伏毛虫乃困肝脏受邪后十六日青气奉上正令化实燥施风少二十三己酉阳明正化司天金归本从生其数四通运其数九至天后九日下临木伏毛虫病肝气衰后十八日青气奉上少角之音还同正商正化令实燥 每作二十四辛酉阳明正化司天金归本从生其数四通运其数五至天后五日下临木伏毛虫乃殃肝气不荣后十四日青气奉上少角之音半同正商正化令实二十五癸酉阳明正化司天金归本从生其数四通运其数六至天后六日下临木伏毛虫困民病肝脏后十四日青气奉上少角与正商同音正化令实二十六甲戌太阳正化司天水归本从生其数一通运其数六至天后六日下临火伏羽虫灾心脏病后五日赤气奉上少征之音半从正羽正化令实寒令更作二十七丙戌太阳正化司天水归本从生其数一通运其数七至天后七日下临火伏羽虫灾心脏病后六日赤气奉上少征半归正羽正化寒令二十八戊戌太阳正化司天水归本从生其数一通运其数八至天后八日下临火伏羽虫病心脏衰后七日赤气奉上少征之音半归正羽正令化实寒 时令二十九庚戌太阳正化司天水归本从生其数一通运其数十至天后十日下临火伏羽虫殃心脏病后九日赤气奉上少征半同正羽正化令实寒化时令三十壬戌太阳正化司天水归本从生其数一通运其数九至天后九日下临火伏羽虫灾心脏病后八日赤气奉上少征半归正羽正化令实不衰

　　卷之十

　　对司易正纪篇

　　对化司天三十法

　　（对化者即对位冲化也对化即天虚令易其正数乃从成也）

　　一乙巳厥阴对化司天木冲对位化标从成其数八下见金运不通运数至天后八日下临土伏 虫灾脾脏病后二十一日黄气奉上少宫不归正角盛而还衰胜而不实风中有燥即风化中燥间之二丁巳厥阴对化司天木冲对位化标从成其数八通运其数十一至天后十一日下临土伏 虫夭脾病死后十六日黄气奉上少宫不归正角盛而还衰胜而不实天令盛复有衰而令失正也三己巳厥阴对化司天木冲对位化标从成其数八通运其数十三至天后十三日下临土伏 虫病脾脏衰后十八日黄气奉上少宫不归正角盛而还衰胜而不实四辛巳厥阴对化司天木冲对位化标从成其数八通运其数九至天后九日下临土伏 虫不育脾脏病后十四日黄气奉上少宫不归正角盛而还衰胜而不实五癸巳厥阴对化司天木冲对位化标从成其数八通运其数十至天后十日下临土伏 虫不荣脾乃病后十五日黄气奉上少宫不归正角盛而还衰胜而不实六甲子少阴君火对化司天火冲对位化标从成其数七通运其数十二至后十二日下临金伏甲虫病肺脏受刑后九日白气奉上太商不归正征盛而还衰胜而不实七丙子少阴君火对化司天火冲对位化标从成其数七通运其数十三至天后十三日白气奉上太商不归正征盛而还衰胜而不实八戊子少阴君火对化司天火冲对位化标从成其数七通运其数十四至天后十四日下临金伏甲虫困脏本肺衰者死后七日白气奉上太商不归正征盛而还衰胜而不实九庚子少阴君火对化司天火冲对位化标从成其数七通运其数十六至天后十六日下临金少伏运太过何故也甲虫微病肺病少后九日白气奉上太商不归正征盛而还衰胜而不实十壬子少阴君火对化司天火冲对位化标从成其数七通运其数十五至天从十五日下临金伏甲虫病肺病衰后六日白气奉上太商不司正征盛而不实胜还衰也十一乙丑太阴对化司天土冲对位化标从成其数五通运其数九至天后九日下临水伏鳞虫不孳肾脏病后十七日黑气奉上少羽不归正宫盛而不实胜而还衰十二丁丑太阴对化司天土冲对位化标从成其数五通运其数八至天后八日下临水伏鳞虫病后十六日黑气奉上少羽不归正宫盛而还衰胜而不实十三己丑太阴对化司天土冲对位化标从成其数五通运其数十至天后十日下临水伏鳞虫病肾病死后十八日黑气奉上少羽不归正宫盛而还衰胜而不实十四辛丑太阴对化司天土冲对位化标从成其数五通运其数六至天后六日下临水伏鳞虫乃殃肾受病后十四日黑气奉上少羽不归正宫盛而还衰胜而不实十五癸丑太阴对化司天土冲对位化标从成其数五通运其数七至天后七日下临水伏鳞虫不育肾病衰后十五日黑气奉上少羽不归正宫盛而不实胜而还衰十六甲申少阳相火对化司天火冲对位化标从成其数七通运其数十二至天后十二日下临金伏甲虫病肺病衰后五日白气奉上少商不归太征盛而还衰胜而不实十七丙申少阳相火对化司天火冲对位化标从成其数七通运其数十三至天后十三日下临金伏甲虫困肺脏病后六日白气奉上少商不归太征盛而不实胜而还衰十八戊甲少阳相火司天火冲对位化标从成其数七通运其数十四至天后十四日下临金伏甲虫困肺病衰后五日白气奉上少商不归太征盛而还衰胜而不实十九庚申少阳相火对化司天火冲对位化标从成其数七通运其数十六至天后十六日下临金伏甲虫灾肺病甚后九日白气奉上少商不归太征盛而还衰胜而不实二十壬申少阳相火对化司天火冲对位化标从成其数七通运其数十五至天后十五日下临金伏甲虫病肺脏衰后八日白气奉上少商不归太征盛而还衰胜而不实二十一乙卯阳明对化司天金冲对位化标从成其数九通运其数十三至天后十三日下临木伏毛虫困肝病死后十七日青气奉上少角不归正商盛而还衰胜而不实二十二丁卯阳明对化司天金冲对位化标从成其数九通运其数十二至天后十二日下临木伏毛虫病肝脏衰后十六日青气奉上少角不归正商盛而不实胜而还衰二十三己卯阳明对化司天金冲对位化标从成其数九通运其数十四至天后十四日下临木伏毛虫病肝气衰后十八日青气奉上少角不归正商盛而还衰胜而不实二十四辛卯阳明对化司天金冲对位化标从成其数九通运其数十至天后十日下临木伏毛虫病肝气衰后十四日青气奉上少角不归正商盛而还衰胜而不实二十五癸卯阳明对化司天金冲对位化标从成其数九通运其数十一至天后十一日下临木伏毛虫困肝脏病后三日白气奉上少角不归正商盛而还衰胜而不实二十六甲辰太阳对化司天水冲对位化标从成其数六通运其数十一至天后十一日下临火伏羽虫不育心脏病后六日赤气奉上少征不归太羽盛而还衰胜而不实二十七丙辰太阳对化司天水冲对位化标从成其数六通运其数十二至天后十二日下临火伏羽虫灾心脏病后六日赤气奉上太征不归太羽盛而还衰胜而不实二十八戊辰太阳对化司天水冲对位化标从成其数六通运其数十三至天后十三日下临火伏羽虫殃心病甚后七日赤气奉上少征不归太羽盛而不实胜而还衰二十九庚辰太阳对化司天水冲对位化标从成其数六通运其数十五至天后十五日下临火伏羽虫病心脏病后九日赤气奉上少征不归太羽盛而还衰胜而不实三十壬辰太阳对化司天水冲对位化标从成其数六通运其数十四至天后十四日下临火伏羽虫灾心气病后八日赤气奉上少征不归太羽盛而还衰胜而不实

　　卷之十一

　　司天间化纪篇
  </div>
  <div class="pagination">
   <a href="素问六气玄珠密语.html">
    上一页
   </a>
   <a href="素问六气玄珠密语.html">
    1
   </a>
   <span class="current-page">
    2
   </span>
   <a href="素问六气玄珠密语_page3.html">
    3
   </a>
   <a href="素问六气玄珠密语_page4.html">
    4
   </a>
   <a href="素问六气玄珠密语_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
