<!DOCTYPE html>
<html>
<head>
    <meta charset="UTF-8">
    <title>圣济总录 - 第 440 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 440 页/共 447 页</h1>
    <div class="content">　　妇人血伤，带下赤白，灸小腹横纹，当脐直下，一百壮，又灸内踝上三寸左右，各一百壮，炷如半枣核大。

　　女子下赤白，腰俞主之。

　　乳痈，寒热短气，卧不安，膺窗主之。

　　乳痈，凄索寒热，痛不可按，乳根主之。

　　绝子，灸脐中，令人有子。

　　绝子阴痒，阴交主之。

　　腹满疝积乳妇诸疾，绝子阴痒，灸石门（千金云奔豚上 少腹坚痛下引阴中不得小便）。

　　女子绝子， 血在内不下，关元主之（千金云胞转不得溺少腹满石水痛）。

　　乳妇诸疾，绝子内不足者，中极主之。

　　女子血不通，会阴主之。

　　妇人子脏中有恶血，内逆满痛，石关主之。

　　月水不通，奔气上下，引腰脊痛，气穴主之。

　　女子胞中痛，月水不时，天枢主之（千金云腹胀肠鸣气上冲胸）。

　　少腹胀满，痛引阴中，月水至则腰背痛，胞中瘕，子门有寒，引膑髀，水道主之（千金引膑髀作大小便不通）。

　　女子阴中寒，归来主之。

　　妇人少腹坚痛，月水不通，带脉主之。

　　妇人下赤白，里急螈 ，五枢主之。

　　妇人阴中痛，少腹坚急痛，阴陵泉主之。

　　妇人漏下，苦血闭不通，逆气胀，血海主之。

　　月事不利，或下赤白阴寒，行间主之。

　　女子疝，及少腹肿，溏泄遗溺，阴痛面尘，目下 痛，太冲主之。

　　女子漏血，太冲主之。

　　女子不字，经水暴下，然谷主之。

　　妇人漏血，腹胀满不得息，小便黄，阴谷主之。（千金云漏血小腹痛胀满如阻体寒热腹遍肿）妇人月事不调，王月则闭，男子失精，尿有余沥，刺足少阴经，治阴，在足内踝下动脉是也。

　　妇人足逆寒，绝产带下，无子阴中寒，刺足少阴经，治阴。

　　妇人无子绝嗣，灸关元七壮，穴在脐下三寸，甲乙经云：小肠募也，一名次门，足三阴任脉之会，炷如半枣核大。

　　妇人月水不利，灸四满，二穴在丹田两边相去各一寸，甲乙经云：一名髓府，在中注下一寸，冲脉足少阴之会，各灸五壮，炷如半枣核大，兼治妇人无子。

　　卷第一百九十四

　　治小儿诸疾灸刺法

　　痫惊脉五针，手足太阴各五刺，经太阳者五刺，手足少阴经络旁者一，足阳明一，上踝五寸，刺三针。

　　小儿惊痫，本神及前顶囟会天柱主之，如反视，临泣主之，加螈 脊急强，目转运上插，筋缩主之。

　　小儿痫，螈 脊强互相引，长强主之。

　　小儿食晦，头痛 主之。

　　小儿痫发目上插，攒竹主之。

　　小儿脐风目上插，刺丝竹空。

　　小儿痫 ，呕吐泄注，惊恐失精，视瞻不明，眵 ，螈脉及长强主之。

　　小儿痫，喘不得息，颅息主之。

　　小儿惊痫如有见者，列缺主之，并取阳明络。

　　小儿口中腥臭，胸胁支满，劳宫主之。

　　小儿羊痫，会宗下空主之。

　　小儿咳而泄，不欲食，商丘主之。

　　小儿痫螈，手足扰，目昏口噤溺黄，商丘主之。

　　小儿痫螈，遗清溺，虚则病诸瘕 ，实则闭癃，少腹中热，善寐，大敦主之。

　　小儿脐风，口不开，善惊，然谷主之。

　　小儿腹满不能食饮，悬钟主之。

　　小儿马痫，金门及仆参主之。

　　风从头至足，痫螈，口闭不得开，每大便腹暴满，按之不下。嚏（一作噫）悲喘，昆仑主之小儿大小便不通，灸口两吻，各一壮。

　　小儿 ，先将儿至碓头，祝之曰：坐汝某甲，阴囊 ，灸汝三七二十一枚，祝讫，便牵小儿，令雀头下向着囊缝，当阴头灸缝上，七壮即消，艾炷如 簪头许。

　　卷第一百九十四

　　灸刺禁忌论

</div>
    <div class="pagination">
<a href="圣济总录_page439.html">上一页</a><span>...</span><a href="圣济总录_page435.html">435</a><a href="圣济总录_page436.html">436</a><a href="圣济总录_page437.html">437</a><a href="圣济总录_page438.html">438</a><a href="圣济总录_page439.html">439</a><span class="current-page">440</span><a href="圣济总录_page441.html">441</a><a href="圣济总录_page442.html">442</a><a href="圣济总录_page443.html">443</a><a href="圣济总录_page444.html">444</a><a href="圣济总录_page445.html">445</a><span>...</span><a href="圣济总录_page441.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
