<!DOCTYPE html>
<html>
<head>
    <meta charset="UTF-8">
    <title>奇效良方 - 第 165 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 165 页/共 521 页</h1>
    <div class="content">　　卷之二十六　心痛门（附论）

　　心痛通治方

　　禁闭牙关欲死者，可急救。

　　上将隔年老葱白三五根，去皮须叶，捣为膏，将病患口斡开，用银铜匙将葱膏送入咽喉中，用香油四两灌送。葱膏油不可少用，但得葱膏下喉中，其人即苏。少时将腹内所停虫病等物，化为黄水，微利为佳，除根永不再发。

　　卷之二十六　心痛门（附论）

　　心痛通治方

　　治一切心痛，不问新久，服之良久，当利即愈。

　　上用生地黄，随人所食多少，捣绞取汁，搜面作 ，或冷淘食，良久当利，出虫长一尺许，头似守宫，后不复患矣。昔有人患此一年不瘥，深以为恨，临终戒其家人，吾死后当剖去病本。果得虫，置竹节中，每所食皆饲之，因食地黄 亦与之，随即坏烂，由此得方。

　　刘禹锡《传信方》亦纪其事云：贞元十年，通事舍人崔抗女，患心痛垂气欲绝，遂作地黄冷淘食之，便吐一物，可方一寸以来如蛤蟆状，无目足等，微似有口。盖为此物所食，自此遂愈，食冷淘不用盐。

　　卷之二十六　心痛门（附论）

　　心痛通治方

　　不可忍，男子妇人小儿皆可服，及治小肠气上用荔枝核为末，每服一钱，水一大盏，煎至七分，稍温服。一方烧灰存性为末，每服二钱，用糊粉汤下之，或热酒调下。《集验方》用醋汤调下一钱。

　　卷之二十六　心痛门（附论）

　　心痛通治方

　　治急心疼不可忍，浑身手足厥逆，呕吐冷沫。

　　吴茱萸（汤泡） 干姜（炮） 肉桂（去粗皮） 莪术（煨） 附子（炮，去皮脐） 川芎（以上各上为细末，醋煮面糊和丸，如梧桐子大，每服五十丸，食前热醋汤送下。

　　卷之二十六　心痛门（附论）

　　心痛通治方

　　治心痛，三十年不瘥者，月上旬日服，杀虫。

　　雷丸 鹤虱 贯众 野狼牙 桂心 当归 槟榔（各八分）

　　上为末，空心煮蜜水半鸡子许，服方寸匕，日二服，若重不过三服瘥。忌生葱生冷油腻猪鱼小豆大蒜等。

　　卷之二十六　心痛门（附论）

　　心痛通治方

　　治心脾疼不可忍。

　　上用苍术四两，黄泥和浆水煮令透，洗净焙。干，碾为细末，每服二钱，空心米饮调下，或酒煮面糊和丸，如梧桐子大，米汤下五十丸，立效。史丞相奉内祠偶患此疾，不可忍，宣和时百般治疗，得此药服愈。

　　卷之二十六　心痛门（附论）

　　心痛通治方

　　治心脾疼不可忍。

　　香附（炒） 良姜（炒，各一两）

　　上为细末，每服二钱，米饮入盐调服二味，须各炒，同炒即不效。一方治肚疼腹胀，妇人脾血痛，用面糊和丸，如梧桐子大，每服五十丸，空心用温酒送下。一方为细末，用陈米饮调下。

　　吴开内翰，宣和壬寅得此方，即修合，次日登舟。舟人妻患心痛欲死，以半碗饮之，即愈。

　　卷之二十六　心痛门（附论）

　　心痛通治方

　　治九种心痛。

　　巴豆（一粒，去油） 丁香（十枚） 胡椒（四十九粒） 斑蝥（一枚，去翅足）

　　上为细末，捣烂饭和丸，如小绿豆大，朱砂为衣，每服三五丸，不拘时用温醋汤送下。

　　卷之二十六　心痛门（附论）

　　心痛通治方

　　治 心痛。

　　上用熊胆，如大豆，和水服，大效。一方疗心痛，细研，温水服。

　　卷之二十六　心痛门（附论）

　　心痛通治方

　　上取鳗鲡鱼，淡炙令熟，与患人食一二枚，永瘥，饱食弥佳。

　　卷之二十六　心痛门（附论）

　　心痛通治方

　　治冷气心痛，及疝气心腹疼痛。

　　玄胡索（炒） 胡椒（各等分）

　　上为细末，每服二钱，食前用温酒调服。

　　卷之二十六　心痛门（附论）

　　心痛通治方

</div>
    <div class="pagination">
<a href="奇效良方_page164.html">上一页</a><span>...</span><a href="奇效良方_page160.html">160</a><a href="奇效良方_page161.html">161</a><a href="奇效良方_page162.html">162</a><a href="奇效良方_page163.html">163</a><a href="奇效良方_page164.html">164</a><span class="current-page">165</span><a href="奇效良方_page166.html">166</a><a href="奇效良方_page167.html">167</a><a href="奇效良方_page168.html">168</a><a href="奇效良方_page169.html">169</a><a href="奇效良方_page170.html">170</a><span>...</span><a href="奇效良方_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
