<!DOCTYPE html>
<html>
<head>
    <meta charset="UTF-8">
    <title>普济方 - 第 3035 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3035 页/共 3614 页</h1>
    <div class="content">　　又方

　　（出危氏方）用门扉后尘。敷之立瘥。

　　治刀伤斧斫方

　　（一名血竭散出百一选方）用五倍子一味为末。干贴疮上效。一方炒黑为细末。掺疮口妙。亦名小血竭。

　　凡杀伤不透膜者。

　　用乳香、没药各一皂角子大。研烂。以小便半盏。好酒半盏。同药通口服。然后用花蕊石散

　　杀伤气偶未绝。

　　取葱白热锅炒熟。便敷伤处。顷即再易。其痛自止。但青叶亦可。

　　灰弹散

　　（出圣惠方）

　　治刀斧伤。及多年恶疮。并金疮止血。

　　用多年锻石细碾。鸡子清调成团。过候冷。再碾细。若刀斧伤。掺之患处。若多年恶疮。

　　治金疮方

　　用磁石、浓朴、白药或槐花。入沙锅中泥固。烧存性。但得一味为末。敷之立愈。

　　又方

　　用新桑白皮、松叶、车前根叶。并捣烂。敷之。

　　刀斧伤

　　用隔年四月苎叶。揉令极软。覆在伤处。缚定血止也。鲜苎叶亦可。

　　又方

　　以紫苏研末。敷之良。

　　治金疮伤至重。但不透膜者。

　　用海味中咸白鳔。拣大片色白而有红丝者。成片铺在伤处。以帛子扎。血止如膏脂出。

　　不伤白皮

　　又方

　　以五月五日采马鞭草、缺盆草、血见愁擂烂。同风化锻石为末。合和候干。再为细末。

　　涂之

　　神仙刀箭药。妙不可言。

　　（一名桑叶散）取桑叶阴干。为末干贴。如无。旋熨干末敷之。一方用新桑叶研。取白汁涂之。能合金疮。

　　治金疮并一切恶疮。

　　用云母粉敷之。绝妙。

　　治金刃所伤。疮若深。未宜速合者。

　　用少滑石末。敷之。

　　治人仓卒中金刃。

　　刮花乳石为末。敷之亦效。

　　治金疮。

　　用冬葵子叶烧灰。及捣干叶末。并取根捣敷之。皆妙。

　　治疗金疮。

　　用苦五月五日采。曝干。烧作灰。水和服之。甚验。一方春初采艾叶。阴干为饼。用时入

　　治金疮伤折瘀血。

　　用天南星根为末。敷伤处。

　　治刀斧折伤。及一切金疮。

　　以白僵蚕不拘多少。炒令黄色。细研为末。敷之立效。

　　又方

　　用野狼牙草茎叶熟捣。敷之。兼止血。（一方荩草根敷之）

　　又方

　　用蛇蜕全捣。敷之佳。

　　蓝汁饮

　　治金疮。

　　治金刃初伤取生青蒿捣。敷上。以帛裹创。血止即愈。

　　阳起石散

</div>
    <div class="pagination">
<a href="普济方_page3034.html">上一页</a><span>...</span><a href="普济方_page3030.html">3030</a><a href="普济方_page3031.html">3031</a><a href="普济方_page3032.html">3032</a><a href="普济方_page3033.html">3033</a><a href="普济方_page3034.html">3034</a><span class="current-page">3035</span><a href="普济方_page3036.html">3036</a><a href="普济方_page3037.html">3037</a><a href="普济方_page3038.html">3038</a><a href="普济方_page3039.html">3039</a><a href="普济方_page3040.html">3040</a><span>...</span><a href="普济方_page3036.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
