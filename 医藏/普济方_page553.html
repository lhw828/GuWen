<!DOCTYPE html>
<html>
<head>
    <meta charset="UTF-8">
    <title>普济方 - 第 553 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 553 页/共 3614 页</h1>
    <div class="content">　　又方

　　但大捩头。四向顾。小引之则出。

　　又方

　　（出圣惠方）用常思草头一把。二升水淘。灌之。十余过而饮之。

　　治误吞水蛭

　　（即马蝗蜞）用青靛。调水饮即泻出。或为此虫咬。亦用靛敷之。

　　又方

　　（出德生堂）用藜芦末二钱。熬水一盏。服之后则必吐。其物遂出。无恙。

　　又方

　　（出德生堂）用蒸饼半个。于狗口中缴涎在饼上。吃了。再用半个。根据前卷涎吃后。其物自散矣。

　　治误吞铜钱珠铁而鲠者方

　　（出圣惠方）用烧铜弩牙令赤。纳酒中饮之。立愈。

　　治误吞钱

　　（出百一选方）用生凫柴取汁。呷吃。钱自然消化。即荸荠也。

　　治误吞钗方

　　用曝韭令萎。蒸熟勿切。食一束即出。或生麦叶筋缕。如韭法。皆可用。但立意多食自消。

　　治误吞钱不出。及误吞针方。

　　用葵菜不拘多少。绞取汁。冷冻饮料之即出。一用葵花。煮汁服之。

　　治误吞铜钱

　　用榨油楔尖烧存性。为末。浓煎艾汤调二钱。无油尖。止服艾汤。亦效。

　　又方

　　用百部根四两。酒一升。浸一宿。温作二服。

　　又方

　　用木贼草为末。每服一钱。用鸡子白调下。

　　又方

　　用滑石末。饧糖丸如豆大。噙化一丸。

　　治误吞钱

　　用服炮蜜二升。即出矣。

　　治误吞椒闭气不通。

　　萆（一两）甘草（炙微赤）狗脊（各三分）上为细末。食前。以粥饮调下二钱。

　　一方不用

　　治误吞钩线方

　　用蝼蛄摘去身。但吞其头数枚。勿令鲠人知。

　　治吞钱方

　　用艾蒿五两。以水五升。煮取一升。顿服之。便下。

　　治一切诸杂骨木竹。诸铁物鲠咙。宜服此方。

　　代赭硝石黄丹上等分细研为末。每服半钱。津液咽下。

　　治一切竹木签刺。诸骨鲠喉。

　　松子仁野狼毒（捶碎于土器内醋煮熟）自然铜（烧以醋投研各等分）上为细末。凡有鲠喉。

　　治喉中物鲠欲死。

　　用白凤仙子。研水大呷。以竹管灌入。硬物即软去。切物经牙。

　　又方

　　骨鲠涎下之。鱼骨。砂糖大块。含即软去。

　　又方

　　蛤粉（一两）蓖麻（半两）黄丹（一钱）上为末。每服一钱。水调下。

　　又方

　　用绵包橙肉。如小梅。牢系线。令吞下。过鲠物之内。牵出。物随出。

　　又方

　　用生鳅鳝大者。线牢缚其头。以尾先入喉中。头未出。即牵出之。

　　治误吞钱及骨。至效。

</div>
    <div class="pagination">
<a href="普济方_page552.html">上一页</a><span>...</span><a href="普济方_page548.html">548</a><a href="普济方_page549.html">549</a><a href="普济方_page550.html">550</a><a href="普济方_page551.html">551</a><a href="普济方_page552.html">552</a><span class="current-page">553</span><a href="普济方_page554.html">554</a><a href="普济方_page555.html">555</a><a href="普济方_page556.html">556</a><a href="普济方_page557.html">557</a><a href="普济方_page558.html">558</a><span>...</span><a href="普济方_page554.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
