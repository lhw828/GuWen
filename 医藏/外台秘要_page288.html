<!DOCTYPE html>
<html>
<head>
    <meta charset="UTF-8">
    <title>外台秘要 - 第 288 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 288 页/共 398 页</h1>
    <div class="content">　　上气呕逆胸中满不得卧（服二丸不瘥更服）

　　大痢（服小豆一丸日三）

　　疳湿（以一丸如杏仁和酢二合灌下部中服小豆二丸瘥）

　　水病（服三丸如小豆日再间食服之瘥止人弱隔日服）

　　头痛恶寒（服小豆二丸覆取汗）

　　伤寒天行病（服二丸小豆一日三间食服）

　　小便不通（服小豆二丸不瘥明日更服之）

　　大便不通（服三丸如小豆大又纳一丸下部中则通）

　　耳聋 耳（以绵裹如枣核塞耳中瘥）

　　鼻衄（服二丸如小豆无不瘥）

　　痈肿疔肿（破肿纳一丸如麻子日一敷之根自出亦服二丸瘥）

　　犯疔肿血出（以猪脂和涂有孔纳孔中瘥止）

　　疠疮（以酢泔洗讫取药和猪脂涂之）

　　漏疮有孔（以一丸如小麦纳孔中和猪脂敷）

　　痔疮（以药涂绵纳孔中别易瘥止）

　　瘰 （以酢和涂上瘥）

　　癣疮（以布揩令汁出以酢和涂上日一易瘥止）

　　胸背腰胁肿（以醋和敷肿上日一易之服二丸如小豆）

　　诸冷疮积年不瘥者（以酢和涂之亦饼贴之）

　　恶刺（以一丸纳疮孔中即瘥）

　　蝮蛇螫（以少许内螫处若毒入腹心烦闷欲绝者服三丸如小豆大）

　　蝎螫（以少许涂之）

　　蜂螫（以少许敷之瘥）

　　妇人诸疾胞衣不下（服二丸如小豆大）

　　小儿惊痫（服一丸如米许以涂乳令嗍之看儿大小量之）

　　小儿客忤（服一丸如米和涂乳头与嗍之以意量之）

　　小儿乳不消心腹胀满（服一丸如米许涂乳头令嗍之取瘥）

　　又大麝香丸，疗鬼注飞尸等，万病皆疗之方。

　　麝香（三分） 牛黄 真珠（并研） 附子（炮） 鬼臼 莽草（炙） 犀角（屑） 矾石（熬令汁尽） 细辛 桂心 獭肝（炙） 藜芦（各二分） 蜈蚣（炙） 蜥蜴（炙各一枚） 地胆（熬） 斑蝥（熬） 杏仁（去尖皮熬各五十枚） 丹砂（二两研） 雄黄（一两研） 石（八分泥裹烧半日）

　　芫青（熬） 亭长（熬各七枚并去足翅） 巴豆（去心皮熬）

　　上二十三味合捣，别捣巴豆杏仁如泥，蜜和，更捣三千杵，丸如小豆，每有病以饮服一丸，日再，渐至三丸尤妙，毒虫所螫，摩之，以知为度，若欲入毒疫疠乡，死丧家，及鬼神庙冢墓处，以绛囊盛之，男左女右肘后系之，又以少许涂人中，卧不魇魅，神验。忌如常又小麝香丸，主疗与大麝香丸同方。

　　麝香（三分） 雄黄（研） 丹砂（研各四分） 细辛 干姜 桂心 芍药（各五分） 莽草（炙） 犀角（屑） 栀子仁（各三分） 附子（炮） 乌头（炮各五枚去皮） 巴豆（五十枚去心皮熬） 蜈蚣（一枚去头足炙）

　　上十四味并捣筛，蜜和，更捣一千杵，丸如小豆，每服三丸至五丸，日三，一切尸注心痛皆主之。忌生血物，生葱，生菜，芦笋，猪肉，冷水。神验。（一方有当归一两）

　　崔氏温白丸，疗 癖块等一切病，并治之方。

　　紫菀 吴茱萸 菖蒲 柴胡 浓朴（炙） 桔梗 皂荚（去皮炙） 茯苓 桂心 干姜黄连 蜀椒（汗） 巴豆（去心皮熬） 人参（各三分本方各二分） 乌头（十分炮）

　　上十五味合捣筛，以白蜜和，更捣二千杵，丸如梧子大，有病服一丸至二丸，不知稍增至三丸五丸，以知为度，主心腹积聚久， 癖块大如杯碗，黄胆宿食，朝起呕吐，支满上气，时时腹胀，心下坚结，上来抢心，旁攻两胁，彻背连胸，痛无常处，绕脐搅痛，状如虫蛟，又疗十种水病，八种痞塞，反胃吐逆，饮食噎塞，五淋，九种心痛，积年食不消化，或妇人诸疾，断绪不生，带下淋沥，或 疟连年不瘥，又疗一切诸风，身体顽痹，不知痛痒，或半身心，梦与鬼神交通，四肢沉重，不能食饮，昏昏默默，只欲取死，终日忧愁，情中不乐，或恐惧悲啼，饮食无味，月水不调真似怀孕，连年累月羸瘦困弊，遂至于死，或歌或哭，为鬼所长二尺五寸三十枚，下脓二升，黑血一升，青黄汁五升，所苦悉除，当月有子，臣兄堕马被伤腹，内有积血，天阴即发，羸瘦着床，命在旦夕，与药服，下如鸡肝黑血如手者二百余片，白脓二升，赤黄水一升，其病即除，臣知方验，敢不献上。忌生冷，酢滑，猪鸡鱼犬牛马鹅肉，五辛，油面豆，糯米陈臭等物。

　　仲景三物备急丸，司空裴秀为散，用疗心腹诸猝暴百病方。

　　大黄 干姜 巴豆（各一两去皮心熬别捣如脂）

　　上药各须精新好药捣筛蜜和，更捣一千捣，丸如梧子或小豆，服三丸，老小量之，为散不及丸也，若中恶客忤，心腹胀满，猝痛如锥刀刺痛，气急口噤，停尸猝死者，以暖水苦酒服之，或不下，捧头起灌令下咽，须臾瘥，如未，更与三丸，以腹中雷鸣转，即吐下，便愈，若口已噤，亦须折齿灌之令入，尤妙，神验。忌芦笋，猪肉，冷水，肥腻。

　　又理中丸，疗三焦不通，呕吐不食，并霍乱吐痢不止者，并主之方。

　　人参 干姜 白术 甘草（各三两炙）

　　上四味捣筛，蜜和如梧子，空腹以饮汁服十五丸。忌桃李雀肉海藻菘菜。

　　延年驻车丸，主赤白冷热血痢腹痛者方。

　　黄连（六两） 干姜 当归 阿胶（各三两）

　　上四味捣筛，以三年米醋煮胶令消，和药，众手拈丸如梧子，每以饮下三十丸，日再服，亦疗产妇下痢不止者，服之甚验。忌猪肉，冷水，粘腻等物。

　　救急五香丸，疗诸毒疰气，心腹胀满，大小便不通，鬼疰心痛不可忍方。

　　牛黄（研） 犀角（屑各三分） 升麻 沉香 薰陆香 当归 桂心 青木香 麝香（研）

　　雄黄（研如粉） 鬼箭羽 巴豆（去心皮熬） 诃黎勒皮 朱砂（研） 槟榔仁 干姜 吴茱萸甘草（炙） 豆蔻（各四分） 桃仁（去尖皮熬） 附子（炮各五分）

　　上二十一味捣筛，蜜和丸如梧子，以暖水服三丸至五丸，如不利，更服，以利为度，此方甚验，人久不传。忌海藻，菘菜，猪肉，冷水，生葱，芦笋，生血物等。

　　必效玉壶丸，主万病，与麝香丸同效方。

</div>
    <div class="pagination">
<a href="外台秘要_page287.html">上一页</a><span>...</span><a href="外台秘要_page283.html">283</a><a href="外台秘要_page284.html">284</a><a href="外台秘要_page285.html">285</a><a href="外台秘要_page286.html">286</a><a href="外台秘要_page287.html">287</a><span class="current-page">288</span><a href="外台秘要_page289.html">289</a><a href="外台秘要_page290.html">290</a><a href="外台秘要_page291.html">291</a><a href="外台秘要_page292.html">292</a><a href="外台秘要_page293.html">293</a><span>...</span><a href="外台秘要_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
