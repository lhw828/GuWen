<!DOCTYPE html>
<html>
<head>
    <meta charset="UTF-8">
    <title>普济方 - 第 2321 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2321 页/共 3614 页</h1>
    <div class="content">　　（出圣惠方）

　　治骨蒸肺痿。咳嗽。心神烦热。颊赤口干。不欲饮食。

　　宜服。

　　天门冬（一两去心）旋复花（半两）桑根白皮（三分锉）紫菀（半两去苗土）生干地黄（一两）甘草（三分炙微赤锉）上捣筛为散。每服四钱。以水一中盏。入生姜半分。煎至六分

　　芦根饮子疗骨蒸肺痿。烦躁不能食饮。心烦多渴。

　　芦根（切讫称）麦门冬（去心）地骨皮（各十两）生姜（一两合皮切）橘皮茯苓（各五两）上切以水二斗。煮取八升。绞去滓。分温五服。服别相去八九里。昼三服。夜二服。

　　取汁忌酥物。未瘥更作。若兼服。其人或胸留寒或恶寒。及虚胀并痛者。加吴茱萸八两。

　　当归黄汤治骨蒸肺痿。

　　黄（锉）当归（切焙）人参桔梗芍药甘草（炙各一分）上粗捣筛。每服五钱。

　　水一盏半。生姜如一枣大拍碎。枣二枚擘破。同煎八分。去滓。食前温服。

　　白前散治骨蒸肺痿。咳嗽。涕唾如胶。胸背烦热。

　　白前桑根白皮（炙锉）麦门冬（去心焙各一两半）旋复花（半两）木通（锉炒二两）甘草（炙锉一两）

　　治骨蒸肺痿咳嗽方

　　白蜜熟羊脂熟羊髓熟猪脂生姜汁地黄汁（各二升）上根据次第下铛中。慢火煎。

　　不住手搅。熬至四分减一即止。贮密器中。遇食羹中。着一两匙。日三四服。

　　皂荚丸治骨蒸肺痿。咳嗽咯脓血。病重者。

　　皂荚（一梃长一尺炙黄去皮子）白锡（一两）生姜（半两）干枣（七枚去核）上除锡外。细锉。入酒内。以一升煮取半升。去滓。每食后温服二合。

　　天门冬汤治骨蒸肺痿。咳嗽气逆喘急。唾不出唇。渐渐羸瘦。

　　天门冬（去心焙三两）升麻黄芩（去黑心）前胡（去芦头各一两半）甘草（炙一两）上粗捣筛。每服五钱。水一盏半。入芦根三茎、竹叶三片煎至一盏。去滓。分温二服。空腹食后各

　　甘草散

　　（出圣惠方）

　　治骨蒸肺痿。心中烦热。宜服。

　　甘草（一两炙赤锉）黄芩（一两）麦门冬（三两去心焙）上捣粗罗为散。每服三钱。以水一中盏煎至六分。去滓。不计时候温服。

　　治肺痿骨蒸。咳嗽上喘。呀呷有声方。

　　青羚羊肺（一具煮熟去筋膜薄切焙干）莨菪子（米醋浸日中曝干微炒）上为末。炼蜜丸。如梧桐子大。每服七丸。空心米饮下。渐加至十五丸。以知为度。

　　麦门冬饮治骨蒸肺痿四肢烦热。不能食。口干渴。

　　秦艽扶羸汤

　　（出医方集成）

　　治肺痿骨蒸。已成劳嗽。或寒或热。声嗄不出。体

　　虚

　　自汗。四肢怠惰。不思饮食。

　　柴胡（去苗二两）人参（去芦）鳖甲（米醋炙）秦艽当归（洗焙各一两）地骨皮（一两半）半夏（汤洗七次）紫菀茸甘草（各一两）上罗匀。每服四钱。水一盏。姜五片、乌梅、大枣各一枚。煎七分。去滓。食后温服。

　　卷二百三十六　劳瘵门

　　骨蒸羸瘦（附论）

　　夫骨蒸羸瘦。不问男女。皆因血气不调。五劳七伤。心胸满闷。背膊烦疼。目睛不明。

　　四肢无力。寐卧不安。脊膂急痛。膝胫酸疼。多卧少起。状如佯病。每早晨如无病者。午时后即四体微热。面颊赤黄。若见人过。常怀忿怒。少不称意。即大嗔。急行即脚弱。夜卧盗汗。梦与鬼交。时或惊悸。有时咳嗽。胁肋虚胀。大肠微利。鼻口干燥。常多粘唾。渐渐羸瘦。饮食日减。以至死在须臾。精神恍惚皆其证也。

　　方

　　柴胡丸治骨蒸热劳。手足心烦闷。背膊酸痛。四肢沉重。食不作肌肤。日渐黄

　　瘦。

　　柴胡（去苗）胡黄连龙胆桃胶（干者）升麻茯神（去木）黄芩（去黑皮）地骨皮生干地黄芍药大黄（锉炒）知母（焙锉）麦门冬（去心焙）甘草（炙锉）龙齿犀角（镑）玄参山栀子（去皮）桔梗（炒各三两半）丹朱（二两另锉入药）上为末。

　　拌匀。炼蜜和丸。如梧桐子大。每服三十丸。空心熟水送下。

　　生犀角散

　　（出危氏方）

　　治骨蒸肌瘦。颊赤口干。日晚潮热。夜有盗汗。恶心烦

　　躁。及大病瘥后。毒不解。

　　犀角（镑）地骨皮秦艽（去芦）麦门冬（去心）枳壳（煨去瓤）柴胡茯苓（去皮）赤芍药桑白皮（去赤）黄（去芦蜜炙）人参（去芦）鳖甲（醋炙）知母大黄（煨各等分）上锉散。每服三钱。陈青蒿一根煎。桃枝亦可。及治小儿疳病热似骨蒸者。久病后或虚后时作潮热。并疟疾。有痰加半夏。热轻去大黄加黄芩。

　　青蒿丸治骨蒸劳。体瘦咳嗽气急者。日渐枯悴。

　　青蒿（四两童子小便浸七日曝干）龙胆秦艽（去苗土）黄芩（去黑心）杏仁（汤浸去皮尖双仁炒黄）木香麻子仁（研）车前子菟丝子（酒浸另捣末各五两）独活（去芦头）柏子仁（研各三两）山茱萸（三两）上为末。炼蜜和丸。如梧桐子大。每服三十丸。食前温汤下

　　益母草煎丸。治骨蒸劳瘦。

　　益母草（一斤洗曝干）青蒿（半斤去根）桃枝（一尺长者一握以上三味细捣以小便一斗于锅中煎至三升滤去滓用）柴胡（五两去苗）丹砂（三分）天灵盖（一枚曝干另酒煮捣为末）鳖甲（酒炙去裙二两）甘草（炙锉一两）麝香（研半两）桃仁（去皮尖双仁炒研五两）上除煎外。七味捣研为末。用益母草煎和丸。如梧桐子大。空心乌梅汤下三十丸。渐加至四十丸。服若觉心热。减丸数。如不热根据法服。服后更以四五匙软饭压之。

</div>
    <div class="pagination">
<a href="普济方_page2320.html">上一页</a><span>...</span><a href="普济方_page2316.html">2316</a><a href="普济方_page2317.html">2317</a><a href="普济方_page2318.html">2318</a><a href="普济方_page2319.html">2319</a><a href="普济方_page2320.html">2320</a><span class="current-page">2321</span><a href="普济方_page2322.html">2322</a><a href="普济方_page2323.html">2323</a><a href="普济方_page2324.html">2324</a><a href="普济方_page2325.html">2325</a><a href="普济方_page2326.html">2326</a><span>...</span><a href="普济方_page2322.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
