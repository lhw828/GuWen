<!DOCTYPE html>
<html>
<head>
    <meta charset="UTF-8">
    <title>普济方四库 - 第 16 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 16 页/共 1812 页</h1>
    <div class="content">

　　阳明燥金司天少阴君火在泉中见少羽水运嵗水不及气运行后天燥化为天气化为左间明化为右间故天气急而其政切苦化为地气柔化为左间动化为右间故地气明而其令暴阳専其令炎暑盛行物燥以坚淳风乃治风燥横运流于气交多阳少阴云趋府湿化乃敷燥极而泽则金火合徳上应太白荧惑其谷白丹间谷命太征者其耗白甲品羽化风化胜复同邪气化度也清化九寒化一热化七正化度也介虫静羽虫育是乃嵗物之宜介虫耗寒毒不生是皆地气所制热虫乃见流水不氷清热之气持于气交民病欬嗌塞寒热发暴振栗癃闷清先而劲毛虫乃死热后而暴介虫乃殃其发燥是嵗金在上火在下水运在中水胜火火胜金天气虚水能制火而生金金又生运其邪乃防宜资化源以助金气安其运水无使受邪食白丹之谷以安其气食间气之谷以去其邪嵗宜以醎以辛苦汗之清之散之运与热同宜多天化此其道也其化上苦小温中辛和下醎寒所谓药食宜也嵗半之前阳明主之若燥淫所胜则木乃晩荣草乃晩生筋骨内变民病左胠脇痛寒清于中感而疟大凉革欬腹中鸣注泄防溏名木敛生菀于下草焦上首心脇暴痛不可反侧嗌干面尘腰痛目眛眦疡疮痤痈病本于肝诊在足太冲脉法宜平以苦温佐以酸辛以苦下之嵗半之后少阴主之若热淫于内则熖浮川泽阴处反明民病腹中常鸣气上冲胸喘不能乆立寒热皮肤痛目瞑齿痛项肿恶寒发热如疟少腹中痛腹大法宜治以醎寒佐以甘苦以酸收之以苦发之嵗运之化木不及纪曰委和是谓胜生生气不政化气乃扬长气自平收令乃早凉两时降风云并兴草木晩荣苍干凋落物秀而实肤肉内充其气敛其用聚其动緛戾拘缓其发惊骇其化兼所不胜春有鸣条律畅之化则秋有雾露清凉之政春有惨凄残贼之胜则夏有炎暑燔烁之复其东其蔵肝其病内舍胠脇外在关节上临阳明上商与正商同其病肢癈痈肿疮疡其疳虫邪伤肝也初之气自丙申年大寒日巳初至是春分日夘初凡六十日八十七刻半主位少角木客气太阴土中见木运风湿相遇以行春令地气迁阴始凝肃水乃氷寒化民病中热胀面目浮肿善眠鼽衂欠呕小便黄赤甚则淋宜调太阴之客以甘补之以苦泻之以甘缓之嵗谷宜白间谷宜麻虽有湿化不能为邪二之气自春分日夘正至小满日丑正凡六十日有竒主位太征火客气少阳火中见木运二火相加木运相和阳乃布民廼舒物廼生荣厉大至民善暴死宜治少阳之客以醎补之以甘泻之以醎耎之嵗谷宜白间谷宜白虽有火邪不能为害三之气自小满日寅初至大暑日子初凡六十日有竒主位太征火客气阳明金中见木运金胜木天政布凉廼行燥热交合燥极而泽民病寒热宜治阳明之客以酸补之以辛泻之以苦泄之嵗谷宜白间谷宜黍虽有燥邪不能为害四之气自大暑日子正秋分日戌正凡六十日有竒主位少宫上客气太阳水中见木运寒降民病暴仆振栗谵妄少气嗌干引饮及为心痛痈肿疮疡疟寒之疾骨痿血便宜治太阳之客以苦补之以醎泻之以苦坚之以辛润之嵗谷宜丹间谷宜稷虽有寒邪不能为害五之气自秋分日亥初至小雪日酉初凡六十日有竒主位太商金客气厥阴木中见水运气与运同司气为苍化春令反行草廼生荣民气和宜调厥阴之客以辛补之以酸泻之以甘缓之嵗谷宜丹间谷宜稷虽有风化不能为邪是气也用温逺温无犯司气
　　之温终之气自小雪日酉正至大寒日未正凡
　　六十日有竒主位少羽水客气少隂火中见水
　　运水生木木生火其化顺阳气布候反温蛰虫
　　反见流水不冰民乃康平其病温宜治少隂之
　　客以咸补之以甘泻之以酸收之谷宜丹间
　　谷宜豆虽有热邪不能为害嵗气之交天气胜
　　者少阳复之地气胜者太阳复之其治各依其
　　复气之法也















　　太阳寒水司天太隂湿土在泉中见太角木运歳木太过气化运行先天寒化在上苍化司气左间清化右间故天政所布其气肃甘化在下明化左间灼化居气右间故地气静而其令徐寒临太虚其政大举阳气不令泽无阳焰则火发待时少阳中治时乃涯止极两散还于太隂云朝北极湿化乃布泽流万物寒化六风化八化五正化度也鳞虫静倮虫育歳物之宜也鳞虫不成燥毒不生地气制之也寒敷于上雷动于下寒湿之气持于气交民病寒湿发肌肉萎足痿不收濡防血溢是歳水为天气土爲地气土胜水天气虚当资化源以助天气之水歳运木天气生运木能胜土地气反郁上抑其运木扶其不胜无使暴过而生其疾食元黅之谷以全其真辟邪虚之气以安其政运与寒热异宜以燥食化其化上苦温中酸和下甘温药食宜也歳半之前太阳主之若湿淫所胜则寒气反至水且氷血变于中发爲痈疡民病厥心痛呕血血泄鼽衂善悲时仆运火炎烈暴乃雹胸腹满手热肘挛腋肿心澹澹大动胸脇胃腕不安面赤目黄噫嗌干甚则色炲渴而欲饮病本于心诊在手神门脉其法平以辛热佐以苦甘以醎泻之嵗半之后太阴主之若湿淫于内则埃昏严谷黄反见黑至隂之交民病饮积心痛耳聋浑浑焞焞嗌肿喉痹阴病血见小腹痛肿不得小便病冲头痛目似脱项似防腰似折髀不可以曲腘如结腨如别其法宜治以苦热佐以酸淡以苦燥之以淡泄之气交之间木运太过发生之纪是谓啓陈土踈泄苍气达阳和布化阴气乃随生气淳化万物以荣其化生其气美其政散其令条舒其动掉眩颠疾其徳鸣靡啓拆其变振拉摧拔其化兼其所胜其病怒故曰嵗木太过风气流行脾土受邪民病飱泄食减体重烦寃肠鸣腹肢满甚则忽忽善怒冐巅疾反脇痛而吐甚冲阳脉絶者不治宜以酸和初之气自辛夘年大寒日寅初至是嵗春分日子初凡六十日八十七刻半主位太角木客气少阳火中见木运嵗木当位相火居之地气迁气乃大温草乃早荣民乃厉温病乃作身热头痛呕吐肌腠疮疡宜治少阳之客以酸补之以甘泻之以醎耎之嵗谷宜间谷宜豆虽有火邪不能为害二之气自春分日子正至小满日戌正凡六十日有奇主位少征火客气阳明金中见木运金胜木大凉及至民乃惨草廼遇寒火气遂抑民病气郁中满寒廼始宜治阳明之客以酸补之以辛泻之以苦泄之嵗谷宜间谷宜黍虽有燥邪不能为害三之气自小满日亥初至大暑日酉初凡六十日有竒主位少徴火客气太阳水中见木运天政布寒气行廼降民病寒宜治太阳之客以咸防之以苦坚之以辛润之嵗谷宜间谷宜稷虽有寒邪不能为害四之气自大暑日酉正至秋分日未正凡六十日有竒主位太宫土客气厥隂木中见木运气与运同是谓司气风湿交争风化为民病大热宜治厥隂之客以辛补之以酸泄之以甘缓之嵗谷宜黅间谷宜稷虽有风邪不能为害五之气自秋分日申初至小雪日午初凡六十日有竒主位少商金客气少隂火中见木运木生火火胜金民乃舒宜调少隂之客以咸补之以甘防之以酸收之嵗谷宜黅间谷宜豆虽有热邪不能为害终之气自小雪日午正至大寒日辰正凡六十日有竒主位太羽水客气太隂土中见木运地气正湿令行隂凝太虚寒风以至民乃惨凄宜治太隂之客以甘补之以苦防之嵗谷宜黅间谷宜麻虽有湿邪不能为害此六气之化也嵗气之交天气胜则有太隂之复地气胜则有厥隂之复治之宜以胜复之法








　　厥阴风木司天少阳相火在泉中见少征火运歳火不及气化运行后天火同不及地化而加同嵗会气之平也诸同正嵗气化运行同天平火之嵗命曰升明之纪正阳而治徳施周普五化均衡其气高其性速其用燔灼其化蕃茂其政明曜其炎暑其令热其类火其应夏其谷麦其果杏其实络其虫羽其畜马其色赤其味苦其物脉其音征其数七其在人也其蔵心其主舌其养血其病瞤瘛此嵗运之化也天地之气风化在上灼化左蔵化右苦化在下清化左黅化右故天气扰而其政挠地气正而其令速风生高逺炎热从之云趋府湿化廼行风火同徳上应嵗星荧惑其谷丹苍间谷言太宫太羽者其耗文角品羽寒化化胜复同邪气化度也风化八火化二正化度也嵗物之宜则毛虫静羽虫育地气所制则介虫耗寒毒不生风燥火热胜复更作蛰虫来见流水不氷热病行于下风病行于上风燥火热胜复行于中是嵗阴为天气阳为地气天气虚火适平不资化源性赞运火无使邪胜嵗宜以辛调上以醎调下畏火之气无妄犯之其化上辛凉中醎和下醎寒药食宜也嵗半之前厥阴主之厥阴所至其令风当其时风化行者天之政也嵗半之后少阳主之少阳所至其令火当其时火化行者地之令也初之气自壬辰年大寒日巳初至是嵗春分日夘初凡六十日八十七刻半主位太角木客气阳明金中见火运寒始肃杀气方至民病寒于右之下运行平火其邪廼防宜调阳明之客以酸补之以辛泻之以苦泄之嵗谷宜苍间谷宜黍二之气自春分日夘正至小满日丑正凡六十日有竒主位少征火客气太阳水中见火运火居其位寒水承之寒不去华雪水氷杀气施化霜廼降名草上焦寒数至阳复化民病热于中宜调太阳之客以苦补之以醎泻之以苦坚之以辛润之嵗谷宜苍间谷宜稷三之气自小满日寅初至大暑日子初凡六十日有竒主位少征火客气厥阴木中见火运火当其位风木客之天政布风乃时举民病泣出耳鸣掉宜调厥阴之客以辛补之以酸泻之以甘缓之嵗谷宜苍间谷宜稷四之气自大暑日子正至秋分日戌正凡六十日有竒主位太宫土客气少阴火中见火运气与运同灼化所居湿热相薄争于左之上民病黄瘅而为胕肿宜调少阴之客以醎补之以甘泻之以酸收之嵗谷宜丹间谷宜豆五之气自秋分日亥初至小雪日酉初凡六十日有竒主位少商金客气太阴土中见火运火生土燥湿更胜沈阴乃布寒气及体风廼行宜调太阴之客以甘补之以苦泻之以甘缓之嵗谷宜丹间谷宜麻终之气自小雪日酉正至大寒日未正凡六十日有竒主位太羽水客气少阳火中见火运火气符防畏火司令阳廼大化蛰虫出见流水不氷地气大发草廼生人廼舒其病温厉宜调少阳之客以醎补之以甘泻之以醎耎之嵗谷宜丹间谷宜豆是之气也司气以热用热无犯所谓用热逺热也嵗气之化其化淳又遇火气正是谓行令邪或乘之其病持乆故经曰中行令者其病徐而持














　　普济方卷九
　　钦定四库全书
　　普济方卷十　　　　　明　周王朱橚　撰运气图













　　少隂君火司天阳明燥金在泉中见太宫土运嵗土太过气化运行先天热化在上左黅化司气右动化厥阴故天政所布其气明辛化在下左蔵化太阳右明化少阳故地气肃而其令切寒交暑热加燥云驰府湿化乃行时乃防金火合德上应荧惑太白其谷白丹热化二化五燥化四所谓正化日也羽虫介静虫育藏物之宜也毛虫耗湿毒不生地气所制也寒热持于气交而为病始热病生于上清病生于下寒热相犯而争于中民病咳喘血溢血泄鼽目赤眦疡寒厥胃心痛腰痛腹大嗌干肿上是嵗火为天气金为地气火胜金天气盈宜于年前先取化源以平火气土运在中天气生运运生地气三气相得而行顺化其邪乃微必抑其运土资其嵗胜无使暴过而生其病食白丹之谷以全其真气食间气之谷以辟其虚邪嵗宜以醎耎之而调其上甚则以苦发之以酸收之而安其下甚则以苦泄之适气异同而多少之运同地气以温热化其化上醎寒中苦热下酸热药食宜也嵗半之前少阴主之化热若甚热滛所胜即怫热至火行其政民病胸中烦热嗌干右胠满皮肤痛寒热咳喘大且至唾血血泄鼽衂呕溺色变甚则疮疡胕肿肩臑及缺盆中痛心痛肺防腹大满膨膨而喘咳病本于肺诊在手尺泽之脉其法平以醎寒佐以苦甘以酸収之歳半之后阳明主之阳明之气燥滛于内即霿雾清暝民病喜呕呕有苦善太息心脇痛不能反侧甚则嗌干面尘身无膏泽足外反热其为法治以苦温佐以甘辛以苦下之气交之中土运主之敦阜之纪是谓广化厚德清静顺长以盈至隂内实物化充成烟埃防欝见于厚土大时行湿气乃用燥政乃辟其化圎其气丰其政静其令周备其动濡积并稸其徳柔润重淖其变震惊飘骤其化兼其所胜其病腹满四肢不举故曰嵗土太过湿流行肾水受邪民病腹痛清厥意不乐体重烦寃甚则肌肉萎足痿不収行善瘈脚下痛饮发中满食减四肢不举变生得位藏气伏化气独治之泉涌河衍涸泽生鱼风大至土溃鳞见于陆病腹满溏泄肠鸣反下甚而大谿絶者死不治初之气自癸巳年大寒日申初至是嵗春分日午初凡六十日八十七刻半主位太角木客气太阳水中见土运地气迁燥将去寒乃始蛰复蔵水乃氷霜复防风乃至阳气欝民反周宻关节禁固腰脽痛炎暑将起中外疮疡宜治太阳之客以咸补之以酸收之以苦坚之以辛润之嵗谷宜丹间谷宜稷虽有寒邪不能为害二之气自春分日午正至小满日辰正凡六十日有竒主位少徴火客气厥隂木中见土运木胜土阳气布风乃行春气以至万物应荣寒气时至民乃和其病淋目瞑目赤气欝于上而热宜治厥隂之客以辛补之以酸防之以甘缓之嵗谷宜丹间谷宜稻虽有风邪不能为害三之气自小满日巳初至大暑日卯初凡六十日有奇主位少徴火客气少隂火中见土运二火相加天政布大火行庶类蕃鲜寒气时至民病气厥心痛寒热更作欬喘目赤宜调治少隂之客以咸补之以甘防之以酸收之嵗谷宜丹间谷宜豆虽有热邪不能为害四之气自大暑日夘正至秋分日丑正凡六十日有竒主位太宫土客气太阴土中见土运气与运同又当其位是谓司气溽暑至大时行寒热互至民病寒热嗌干黄瘅鼽衂饮发宜调太隂之客以辛补之以苦泻之以甘缓之嵗谷宜白间谷宜麻虽有热化不能为邪是气也无犯司气五之气自秋分日寅初至小雪日子初凡六十日有竒主位少啇金客气少阳火中见土运畏火临暑反至阳乃化万物乃生廼长廼荣民乃康其病温宜治少阳之客以酸补之以甘防之以醎耎之嵗谷宜白间谷宜豆虽有火邪不能为害终之气自小雪日子正至大寒日戌正凡六十日有奇主位太羽水客气阳明金中见土运土生金燥令行余火内格肿于上咳喘甚则血嗌寒气数举则霿雾翳病生皮腠内舎于胁下连少腹甚则寒中地将易也宜治阳明之客以酸补之以辛防之以苦泄之嵗谷宜白间谷宜黍虽有燥邪不能为害是嵗火胜则火复气之胜也防者随之甚者制之气之复也稍者平之暴者夺之皆随胜气安其屈伏无问其数以平为期












　　太阴湿土司天太阳寒水在泉中见少商金运嵗金不及气化运行后天湿化在上地气上腾左少阳明化右少阴灼化其政肃醎化在下天气下降左厥隂动化右司气素化其令寂阴专其政阳气退辟大风时起原野昏雾白埃四起云奔南极寒数至物成于差夏湿寒合徳黄黒埃昏流行气交上应镇星辰星其谷黅间谷命太角者热化寒化胜复同所谓邪气化日也湿化五清化四寒化六所谓正化日也倮虫静鳞虫育是
　　谓嵗物所宜羽虫耗热毒不生是乃地气所制故隂凝于上寒积于下寒水胜火则为氷雹阳光不治杀气乃行有余宜髙不及宜下有余宜晚不及宜早土之利气之化也民气亦从之其病寒湿腹满身防愤胕肿痞逆寒厥拘急土为天气水为地气土胜水天气盈地气虚当取化源以平土气益金运嵗中天气生运运生地气三气相得其化顺邪气乃防必益其嵗气无使邪胜食黅之谷以全其真食间气之谷以保其精嵗宜以苦燥之温之甚者发之泄之不发不泄则湿气外溢肉溃皮折而水血交流必賛其阳火令御甚寒嵗运同寒宜以热化上苦热中酸和下甘热所谓药食宜也嵗半之前太阴主之若湿滛所胜则沉隂旦布变枯槁胕肿骨疼隂瘅隂瘅者按之不得腰头项痛时大便难隂气不用饥不欲食咳唾则有血心如悬病本于肾诊在足太谿之脉其法平以苦热佐以酸辛以苦燥之以淡泄之嵗半之后太阳主之若寒滛于内则凝肃惨栗民病少腹控睾引腰上冲心痛血见嗌痛额肿其法制以甘热佐以苦辛以醎防之以辛润之以苦坚之嵗运之化金不及纪曰从革是谓折收收气乃后生气乃长化合徳火政乃宣庶类以蕃其气扬其用躁切其动铿禁瞀厥其发咳喘其化兼所不胜其病咳鼽衂其气者夏有光显欝蒸之令则冬有严凝整肃之应若夏有炎烁燔燎之变则秋有冰雹霜雪之复其眚西其藏肺其病舎膺胁肩皆外在皮毛所谓嵗金不及民病肩背瞀肿鼽血便注下收气乃后复则寒暴至乃零氷雹霜雪杀物隂厥且格阳返上行头脑疼痛延及额顶发热口疮甚则心痛初之气自甲午年大寒日亥初至是岁春分日酉初凡六十日八十七刻半主位太角木客气厥隂木中见金运木当其位地气迁寒乃去春气正风乃来生布万物以荣民气条舒风湿相薄乃后民病血溢经络拘强闗节不利身重筋痿宜调厥隂之客以辛补之以酸防之以甘缓之嵗谷宜黅间谷宜稻虽有风化不能为邪二之气自春分日酉正至小满日未正凡六十日有竒主位少徴火客气少隂火中见金运二火得位而胜金运大火正物承化民乃和其病温厉盛行逺近咸若湿蒸相薄乃时降宜调少隂之客以咸补之以甘防之以酸收之岁谷宜黅间谷宜豆虽有湿化不能为邪三之气自小满日申初至大暑日午初凡六十日有竒主位少徴火客气太隂土中见金运火生土天政布湿气降地气腾乃时降寒乃随之感于寒湿民病身重胸腹满胕肿宜治太隂之客以咸补之以苦防之以甘缓之嵗谷宜黅间谷宜麻虽有湿邪不能为害四之气自大暑日午正至秋分日辰正凡六十日有奇主位太宫土客气少阳火中见金运火胜金畏火临溽蒸化地气腾天气否隔寒风晓夜蒸热相薄草木凝烟湿化不流则白露隂布以成秋令民病腠理热血暴溢疟心腹满热胪胀甚则胕肿宜治少阳之客以醎补之以甘防之以醎耎之嵗谷宜间谷宜豆虽有火邪不能为害五之气自秋分日巳初至小雪日夘初凡六十日有竒主位少商金客气阳明金中见金运气与运同又得其位惨令巳行寒露下霜乃早防草木黄落寒气入体君子周宻民病皮腠宜调阳明之客以酸补之以辛防之以苦泄之嵗谷宜间谷宜黍虽有燥化不能为邪是气也司气以凉用凉无犯终之气自小雪日卯正至大寒日丑正凡六十日有竒主位太羽水客气太阳水中见金运金生水寒大举湿大化霜乃积隂乃凝水坚氷阳光不治感于寒则病人关节禁固腰脽痛寒湿持于气交而为疾也宜调太阳之客以苦补之以醎防之以苦坚之以辛润之嵗谷宜间谷宜黍虽有寒化不能为邪嵗气之交湿胜则厥隂复之寒胜则太隂复之观其气至而致其治湿者燥之寒者热之温者清之其气乃平治之大体也










　　少阳相火司天厥阴风木在泉中见太羽水运嵗水太过气化运行先天相火在上左阳明右太隂故天气正而其政严厥隂在下左少隂右太阳故地气扰而其令挠风乃暴举木偃沙飞炎火乃流隂行阳化乃时应风热参布云物沸腾太隂横流寒乃时至凉并起火木同徳上应荧惑嵗星其谷丹苍火化二寒化六风化八所谓正化日也羽虫静毛虫育是谓嵗物宜倮虫耗清毒不生是皆地气所制民病寒热疟泄聋瞑呕吐上怫肿色变是嵗阳为天气隂为地气天气盈当于年前取火之化源水运在中制火而生木其邪乃防必抑其运水賛所不胜则暴过不生苛疾不起嵗宜醎宜辛宜酸参之泄之溃之发之观气寒温以调其过运异风热宜少寒化食宜同法此其道也故曰其化上醎温下辛温所谓药食宜也嵗半之前少阳相火主之若火滛胜则温气流行金政不平民病头痛发热恶寒而疟热上皮肤痛色变黄赤传而为水身面胕肿肠满仰息泄注赤白疮疡咳唾血烦心胸中热甚则衂病本于肺诊在手天府之脉其法平以醎冷佐以苦甘以酸收之以苦发之以咸复之嵗半之后厥隂风木主之若风滛于内则地气不明平野昧草乃早秀民病洒洒振寒善呻数欠心痛攴满两胁里急饮食不下隔咽不通食则呕腹胀善噫得后与气则怏然如衰身体皆重其法治以新凉佐以苦甘以甘缓之以辛散之嵗运之化水运太过纪曰流衍是谓封藏寒司物化天地严凝藏政以布长令不扬其化凛其气坚其政谧其令流注其动漂泄沃涌其徳凝惨寒雰其变氷雪霜电其病胀其化兼其所胜故曰嵗水大过寒气流行邪害心火民病身热烦心躁悸隂厥上下中寒谵妄心痛甚则腹大胫肿喘咳寝汗出憎风诊在手神门之脉其法治以咸温初之气自乙未年大寒日寅初至是嵗春分日子初凡六十日八十七刻半主位太角木客气少隂火中见水运木生火水运承之地气迁风胜乃摇寒乃去乃大温草木早荣寒来不杀温病乃起其病气怫于上血溢目赤欬逆头疼血伤胁满肤腠中疮宜治少隂之客以醎补之以甘防之以酸收之嵗谷宜丹间谷宜豆二之气自春分日子正至小满日戌正凡六十日有奇主位少征火客气太隂土中见水运土胜水火反欝白埃四起云趋府风不胜湿乃零民乃康其病热欝于上咳呕吐疮发于中胸嗌不利头痛身热昏愦脓疮宜治太隂之客以甘补之以苦防之以甘缓之嵗谷宜丹间谷宜麻三之气自小满日亥初至大暑日酉初凡六十日有竒主位少徴火客气少阳火中见水运火居其位水承之天政布炎暑至民病热中聋瞑宜调少阳之客以甘防之以醎耎之嵗谷宜丹间谷宜豆四之气自大暑日酉正至秋分日未正凡六十日有竒主位太宫土客气阳明金中见水运土生金凉乃至白露降民病身重宜治少阳之客以酸补之以苦泄之嵗谷宜苍间谷宜黍五之气自秋分日申初至小雪日午初凡六十日有竒主位少商金客气太阳水中见水运水金相和时令至此阳廼去寒乃来民病寒邪君子周宻宜治太阳之客以醎防之以苦坚之以辛润之嵗谷宜苍间谷宜稷终之气自小雪日午正至大寒日辰正凡六十日有竒主位太羽水客气厥隂木中见水运水生木地气正风乃至阳气不蔵而欬宜治厥隂之客以辛补之以酸防之以甘缓之嵗谷宜苍间谷宜稻此六气之化也嵗气火木同徳其气専其化淳胜气自防而况圣人遇之和而不争也








</div>
    <div class="pagination">
<a href="普济方四库_page15.html">上一页</a><span>...</span><a href="普济方四库_page11.html">11</a><a href="普济方四库_page12.html">12</a><a href="普济方四库_page13.html">13</a><a href="普济方四库_page14.html">14</a><a href="普济方四库_page15.html">15</a><span class="current-page">16</span><a href="普济方四库_page17.html">17</a><a href="普济方四库_page18.html">18</a><a href="普济方四库_page19.html">19</a><a href="普济方四库_page20.html">20</a><a href="普济方四库_page21.html">21</a><span>...</span><a href="普济方四库_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
