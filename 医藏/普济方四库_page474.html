<!DOCTYPE html>
<html>
<head>
    <meta charset="UTF-8">
    <title>普济方四库 - 第 474 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 474 页/共 1812 页</h1>
    <div class="content">　　右以水八升煮取三升分二服相去二食顷更服若盛热者可加芒硝二两忌海藻菘菜生葱生菜一方加防仁一两栀子仁半两
　　秦皮汤【出圣惠方】治伤寒病热毒气入眼生赤脉赤膜白肤翳者及赤痛不得见光痛毒烦恼者神效
　　秦皮　升麻　黄连【各一两】
　　右切以水洗去尘用水四升煮取二升半冷之分用三合仰眼以绵绕筯头取汤以滴眼中如屋漏状尽三合止须臾复用日五六遍乃佳忌猪肉冷水
　　又方【出圣惠方】
　　用冷水渍青布以掩目
　　治伤寒热毒在肝善怒筋脉疼痛神昏不欲见人两脇胀满不思饮食诊其脉左手闗脉一指大急宜服此方【出护命方】
　　薄荷　荆芥穗　羌活　独活　山栀
　　牡丹皮　黄芩　连翘　大黄【各一两】硝石【四铢】牵牛【一两半】半夏【二铢】
　　右件药除牵牛半夏硝石三味独作一处杵所余众药只合作一处杵每服六钱众药末四钱牵牛等末二钱以水一盏半先煎汤令服方入众药末四钱葱三枝煎一沸急漏防取汁一盏调下牵牛等末食后和滓服
　　伤寒咽喉痛【论】
　　夫伤寒过经而不愈脉反沉迟手足厥冷者此为下部脉逆致阴阳隔絶邪客于足少阴之经毒气上熏故咽喉或痛而生疮也伤寒咽喉痛者少阴受邪邪毒壅遏于上焦防则咽喉痛甚则痛而生疮又伤寒过经邪热内盛熏于上焦令人咽喉肿痛各随其证以法治之歌曰发斑唾血成阳毒阴证咽中必有疮汗出阴阳俱涩法当咽痛号亡阳又论曰隂证者少阴也阴阳脉俱主无汗有汗者曰亡阳属少阴法当咽痛也治在自汗亡阳条大抵咽痛甘桔汤猪肤汤不论阴阳证皆可用也证法论口疮赤烂蜜渍黄蘗咽汁又升麻六物汤又有非其暴寒伏于少阴之经脉防弱而咽痛次必下利古方谓之肾伤寒先用半夏桂甘汤次四逆汤一二日当差应少阴经伤皆谓肾伤寒也亦多表里无热但苦烦愦黙而极不欲见光明有时腹痛或脉沉细旧用四顺汤古人以其烈不堪用云肾病而体犹有热者可服黄连龙骨汤若已至十余日下利不止手足彻冷无热证者四顺汤诸方书中皆不曽载黄连龙骨汤即于黄连鸡子汤去鸡子加龙骨半两也四顺汤即理中汤中加甘草一倍是也咽喉痛阳毒发成斑肢冷咽疮肾证着脉无阳咽亦痛脉防下利伤寒又论云咽喉不利或痛或疮谷不入而呕吐者毒气上冲所致也阳毒必然发斑少阴四肢必冷其有不利者可与之甘桔汤半夏散入甘草生姜下之其不至下利或小便赤而去衣者可与桔梗汤入元参枳殻使大便顺道则黑奥之毒泄矣续以甘草生姜煎汤调之甘草生姜解其毒也肾病咽痛不利身犹热者未可用四顺汤且与黄连龙骨汤即黄连鸡子汤去鸡子加龙骨汤阳毒咽痛发斑吐脓血脉洪数用药有本条各少阴咽痛咽疮脉沉迟厥冷可吐利又阴阳脉俱反自汗为无阳法当咽痛而后吐利亦属少阴并不可汗下重熨汗出冝以藁本粉傅之咽痛用甘桔汤猪肤汤若沉冷甚者半夏散通脉四逆去芍药加北梗与之咽痛通用甘桔汤上焦壅热加枳殻北前胡肾伤寒一证乃非时暴寒中于人伏于少阴之经头疼腰痛其脉防若初咽痛似伤寒次必下利非咽闭之比咽痛半夏桂甘汤即半夏散是也下利四逆汤或四顺汤主之证治论口疮赤烂用蜜浸黄蘗一宿取汁含咽升麻六物汤咽中闭塞乌扇汤伤寒六七日大下之寸脉沉迟尺脉不至咽喉不利唾脓血手足厥利不止者难治麻黄升麻汤夫咽喉痛有阴阳二证脉浮数而赤斑斑如锦纹咽喉痛唾脓血者此阳证也脉沉迟手足厥冷或吐利而咽中痛此少阴证也病源云此为下部脉都不至阴阳隔絶邪客于足少阴之络毒上冲故咽喉不利或痛而生疮也伤寒脉阴阳俱及汗出者亡阳也此属少阴法当咽痛而腹胀吐利此汗下熏熨俱不可汗出者以藁本粉傅之咽喉痛者甘草汤桔梗汤猪肤汤半夏散通脉四逆去药加桔梗汤麻黄升麻汤可选而用之又有伏气之病谓非时有暴露中人伏气于少阴经始不觉病旬月乃发脉防弱沈先咽痛似伤寒非喉障之病次必下利始用半夏桂甘汤次四逆散主之此病只一二日便差古方谓之肾伤寒也
　　方
　　射干散【出圣惠方】治伤寒毒气攻咽喉痛心烦躁热胸膈滞闷大小便难
　　射干　枳殻【麸炒防黄去穰】川升麻　马牙硝　木通【剉】川大黄【剉碎防炒】元参【各一两】犀角屑【三分】甘草【半两生用】
　　右为散每服四钱水一中盏煎至六分去滓不计时温服
　　马兰子散【出圣惠方】治伤寒毒气攻咽喉闭塞疼痛不可忍马兰子【防炒】地骨皮　川升麻　黄芩　犀角屑甘草【生用】大青【各半两】马牙硝【二两】苦竹叶【三两剉】
　　右为散以水三大盏煎至一盏滤去滓入蜜二合同熬令稠不计时取一茶匙含咽津
　　木通散【出圣惠方】治伤寒咽喉闭塞不通小便赤涩
　　木通【剉】羚羊角屑　川升麻　射干　芦根【剉】甘草【生用各一两】赤药【半两】
　　右为散每服五钱水一大盏煎至五分去滓温服不计时
　　麦门冬散【出圣惠方】治伤寒热毒在心脾口舌干燥咽喉肿痛
　　麦门冬【去心】川大黄【剉碎防炒】汉防己　葛根【剉】滑石元参　木通【剉各半两】木香　甘草【生用各一分】
　　右为散每服五钱水一大盏入生姜半分葱白二茎煎至五分去滓温服不计时
　　升麻散【出圣惠方】治伤寒心胸气壅闭塞不通咽喉疼痛川升麻　木通【剉】羚羊角屑　前胡【去芦头】
　　桑根白皮【剉】川大黄【剉碎防炒各半两】马兰根
　　川朴硝【各一两】
　　右为散每服五钱水一大盏煎至五分去滓不计时温服
　　羚羊角散【出圣惠方】治伤寒咽喉疼痛心神烦闷
　　羚羊角屑　木通【剉】射干　川升麻
　　地骨皮【各一两】芦根【剉三两】
　　右为散每服五钱水一大盏煎至五分去滓温服不计时
　　治伤寒经数日胸中妨闷咽喉噎塞痛不能饮食【出圣惠方】射干　川升麻　人参【去芦头各三分】甘草【生用】
　　陈橘皮【汤浸去白穰焙各半两】
　　右为散每服三钱水一中盏入生姜半分煎至六分去滓温服不计时
　　桔梗散【出圣惠方】治伤寒二三日咽喉痛
　　桔梗【去芦头】甘草【二两生用】苦参【半两剉】
　　右为散每服五钱水一大盏煎至五分去滓温服不计时
　　硼砂丸【出圣惠方】治伤寒舌强硬黑色咽喉闭塞肿痛
　　硼砂　马牙硝　郁金　苦葫芦子
　　川大黄【剉碎防炒】鼠粘子【防炒】白矾灰　黄药
　　栀子仁　甘草【生用】黄芩【已上各半两】
　　右为末炼蜜并沙糖和丸如鸡头实大每服一丸用绵褁含化咽津以差为度
　　甘草散【出圣惠方】治伤寒二三日毒气攻咽喉痛肿
　　甘草【一两生用】川升麻　射干【各半两】
　　右细剉以水三大盏煎至二盏去滓分为四服日三服夜一服
　　苦酒汤【出圣济总録】治少阴病中咽痛生疮不能语言声不出者
　　半夏【十四枚汤洗七遍切焙】生鸡子【一枚】
　　右将鸡子破殻去黄入半夏在内并苦酒满鸡子殻置剪刀镮中安火上令三四沸去滓少少含咽之不差便再服
　　半夏汤【出活人书】治伏气之病谓非时有暴寒人中伏气干少阴中经始不觉病旬月乃发脉便防弱沈迟咽痛似伤寒非咽痹之病次必下利如用半夏桂心甘草汤又以四逆散主之此病只二日便差古方谓之肾伤寒
　　半夏【汤洗七遍切焙】桂【去粗皮】甘草【炙剉】
　　右等分粗捣筛每服先以水一盏煎七沸入药两方寸匕更煮三沸下火放冷少少咽之用生姜三片同煎
　　麝干汤【出圣济总録】治伤寒咽喉闭塞痛欬多腥气麝干　木通【剉】升麻【各一两】桔梗　元参
　　黄芩【去黑心】甘草【炙剉各三分】
　　右粗捣筛每服五钱水一盏半煎至八分去滓食后温服
　　麦门冬汤【出圣济总録】治伤寒咽喉壅塞小便不通气腹胀口舌干燥
　　麦门冬【去心焙】大黄【剉炒】防己　元参　葛根
　　木通【剉】青竹茹　滑石【碎各半两】甘草【炙剉一分】木香【一分半】
　　右粗捣每服五钱水一盏半入生姜半分拍碎葱白五寸切同煎至八分去滓食后温服
　　连翘散【出圣济总録】治伤寒热毒未解咽喉壅塞口内生疮连翘【半两】白药子【三分】丹参【半两】山栀子仁【半两】恶实黄蘗【去粗蜜炙半两】茈胡【去苗半两】甘草【炙剉一分】
　　右为细末每服二钱食后蜜水调下日二服
　　地黄煎【出圣济总録】治伤寒时气肺热欬咽喉痛如有疮生地汁【半升】升麻　元参　芍药　茈胡【去苗各一两】贝母【去心三分】麦门冬【去心焙各一两】竹叶【一两】白蜜【五两】
　　右除地黄蜜外细剉用水五大盏煎至二盏去滓下蜜及地黄汁慢火煎成膏每服半匙不计时咽津
　　参煎【出圣济总録】治伤寒咽喉痛壅塞不通口苦
　　参【剉煮一两】羚羊角【镑】升麻　射干【各三分】
　　芍药　木通【剉各半两】
　　右粗捣筛每服五钱水一盏半生姜半分拍碎同煎至八分去滓食后温服
　　茯苓汤【出圣济总録】治伤寒毒气上冲喉中痛闷塞不通赤茯苓【去黒皮半两】木通【剉三分】升麻　羚羊角【镑】前胡【去芦头】大黄【剉炒各半两】桑白皮【剉三分】马兰根朴硝
　　右粗捣筛每服三钱水一盏至六分去滓食后温服
　　牛黄散【出圣济总録】治伤寒咽喉痛心中烦躁舌上生疮牛黄【研】朴硝【研】甘草【炙剉各一两】升麻　山栀子【去皮】药【各半两】
　　右捣研为细散同研令匀每服一钱食后煎姜蜜放冷调下
　　犀角散【出圣济总録】治伤寒咽喉痛口中干燥不止
　　犀角屑【半两】黄连【去须】铅霜【研各半两】栝蒌根【半两】郁金甘草【炙剉各半两】
　　右为细散并同研匀每服二钱食后用去心麦冬煎热水调下
　　大丸【出圣济总録】治伤寒脏腑大热毒气及冲咽喉塞急痛
　　升麻【三两】甘草【生用】射干【各二两】
　　右为末入牛蒡汁和杵数百下丸如弹子大每服一丸绵裹含化咽津不拘时如和不成入炼蜜少许
　　麻黄地骨汤【出圣济总録】治伤寒头痛自热咽喉壅塞语声不出
　　麻黄【去节三分】地骨皮　元参【各半两】五味子【三分】甘草【剉炙】干姜【炮各一分】附子【炮制去皮脐半两】桔梗【炒】知母
　　杏仁【汤浸去皮尖双仁炒各半两】
　　右剉如麻豆毎服五钱水一盏煎至六分去滓食后温服
　　治伤寒热病后口干喜唾咽痛【出千金方】
　　大枣【二十枚】乌梅【十枚】
　　右合捣蜜和丸如杏核大含咽其汁甚验
　　治伤寒热病喉中痛闭塞不通【出活人书】
　　生乌扇【切一斤】猪脂【一斤】
　　右合煎成药去滓取如半鸡子大薄绵裹之内喉中稍稍咽之取差
　　又方【出千金方】
　　升麻　药　羚羊角【各三两】通草【四两】射干【二两】生芦根【切一斤】
　　右防咀以水七升煮取二升半分三服
　　附子丸　治伤寒毒攻咽喉肿痛
　　附子【炮】藜芦【各等分】
　　右为末蜜和丸如梧桐子大饮下一枚含黄蘗亦佳忌猪肉狸肉
　　一方【出肘后方】治毒病攻咽喉肿痛
　　右切当陆炙令热以布借喉以熨布上冷复易
　　一方【出肘后方】
　　右取真闾茹爪甲口中牙小嚼汁以渍喉当防觉异为佳
　　络石散【出圣惠方】治伤寒毒气攻咽喉痛
　　络石　元参　川升麻　射干　子芩
　　木通【剉各半两】甘草【一分生用】
</div>
    <div class="pagination">
<a href="普济方四库_page473.html">上一页</a><span>...</span><a href="普济方四库_page469.html">469</a><a href="普济方四库_page470.html">470</a><a href="普济方四库_page471.html">471</a><a href="普济方四库_page472.html">472</a><a href="普济方四库_page473.html">473</a><span class="current-page">474</span><a href="普济方四库_page475.html">475</a><a href="普济方四库_page476.html">476</a><a href="普济方四库_page477.html">477</a><a href="普济方四库_page478.html">478</a><a href="普济方四库_page479.html">479</a><span>...</span><a href="普济方四库_page475.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
