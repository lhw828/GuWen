<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 40 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 40 页/共 78 页</h1>
    <div class="content">　　治夏秋暑湿，恣食生冷，遂成霍乱，阴阳相干，脐腹刺痛，胁肋胀满，烦躁引饮无王元礼传。

　　良姜檀香甘草（炒，令赤）附子（炮裂，去皮脐，各二两）丁香（二钱）川姜（三分，炮）草豆蔻（五个，去皮，面裹煨）上为细末，每用药末五钱，水二升，煎十数沸，贮瓶内，沉井底，作熟水服，大能消暑止 

　　[卷之七　第九门] 十叶香薷饮 

　　治脾胃不和，乘冒暑气，心腹膨闷，饮食无味，呕哕恶心，五心潮热，力乏体服之，常服消暑健脾进饮食。傅公实方。

　　香薷叶（一两）人参（去芦）白术陈皮（温汤浸少时，去白）白茯苓黄（去芦）浓朴（去粗皮，切碎，生姜自然汁拌和，炒至黑色）干木香白扁豆（炒，去壳）甘草（炙，以上为粗末，每服三钱，水一盏，枣一枚，同煎至七分，去滓，不拘时候服 

　　[卷之七　第九门] 龙须散 

　　治冒暑伏热，心膈燥闷，饮食过度。

　　甘草（一两半，炙）五倍子飞罗面（各二两）白矾（枯，一两）乌梅（二两，去仁，不去核）上为细末，每服二大钱，新汲水调下。此方即吕显谟家濯热散。

　　[卷之七　第九门] 玉壶丸 

　　治中暑玉壶丸。

　　舶上硫黄焰硝滑石白矾（各一两）上四味捣罗为细末，入上等白面六两，拌和令匀，用新汲水为丸，如梧桐子大，每服二十丸，新汲水吞下。如闷乱欲死者，以水调灌之立苏，其效如神。

　　[卷之七　第九门] 治暑逡巡、闷绝不救者 

　　石林《避暑录》云，亲治一御马之仆立苏，且云沈存中尝着其说道上热土大蒜上略等多少，烂研，冷水和，去滓脚，饮之即瘥。此方在徐州沛县城门上板书揭之，不知何人所施也。

　　[卷之七　第九门] 水葫芦丸 

　　川百药（煎三两）人参（三钱重）甘草麦门冬乌梅肉白梅肉干葛（以上各半两）上为细末，面糊为丸，如鸡头大，每服一丸，含化，夏月出行，一丸可度一日。

　　治中暑昏迷，不省人事欲死者地榆散，并治血痢，华宫使传。

　　地榆赤芍药黄连（去须）青皮（去白）上等分为细末，每服三钱，浆水调下，如无则以新汲水调亦得。血痢，水一盏，煎至七分，去滓温服。

　　[卷之八] 第十门 

　　心疾脾疾

　　[卷之八　第十门] 香附散 

　　治心脾痛不可忍香附散。

　　高良姜（去芦，炒）香附子（去毛，炒，各一两）上为末，每服二钱，入盐，米饮调服。吴内翰宣和壬寅得此方，即修和，次日登舟，舟人妻病心痛欲死，吴以半碗许饮之即愈。二味须各炒，同炒即不效。

　　[卷之八　第十门] 姜橘丸 

　　治中酒恶心，心脾病呕逆等疾。

　　生姜（一斤，去皮，切作片子，青盐一两，淹一宿，焙干）甘草（一两半，炙）陈皮（一两上为细末，炼蜜和，杵千下，丸如樱桃大，每服一丸，细嚼，盐汤下，不拘时候，或空心含化亦可。

　　[卷之八　第十门] 治心脾痛不可救者 

　　任和卿知县方。

　　桂心为末，白汤点服，酒煎尤妙，调亦可。

　　又方，当归良姜二味为细末，煎服。

　　又方，李德翁知丞传。

　　香薷叶薷，广韵音柔，石上生细叶如针者好茴香炒上二味等分为细末，每服二、三钱，热酒调下。

　　[卷之八　第十门] 紫沉煎丸 

　　治虚寒，积冷伏滞，阴气膨胀，心腹痛，两胁刺疼，防闷，治之如神。鼎州郭以此药得名，成家致富。

　　沉香（一两，细末，炼蜜半斤煎五、七沸，别贮）阿魏（一分，酒半升，研化尽）没药（一两，捣碎，酒半升，研化尽，入阿魏酒内）巴豆霜（一分，酒半升化，先入银器内煮十余沸）砂（一两，酒半升煮，化其石，入巴豆酒内，熬欲如稀糊，次入沉香等三味，一处熬成膏，后入下项药末）硫黄（滴水研极细）槟榔木香胡椒青皮（去白）人参（去芦）高良姜（水煮六、七沸，曝干）官桂（各一两）干姜（三分）丁香（半两）朱砂（半两，别上除硫黄、朱砂外，先用诸药为细末，次入二味研匀，入前膏，搜入臼，杵三、二千下，丸 

　　[卷之八　第十门] 治心痛 

　　寒邪乘于心包，甚者吐酸水，其吐有时。郭宅心方，王顺伯运使传。

　　枯了白矾（半两）木贼（半两，去根）人参（一分，去芦）上为细末，醋汤调下，酒服亦得。

　　[卷之八　第十门] 立应散 

　　治急心痛神效无比立应散。

　　高良姜（一分）五灵脂（半两）上二味为细末，每用一钱半，以醋一茶脚调匀，用百沸汤投半盏，连滓急服神效！又方，荔枝核烧灰存性，为细末上每服二钱，热酒调下，《集验方》用醋汤调下一钱。

　　[卷之八　第十门] 治心脾疼 

　　钱观文方，留都录名用光传。

　　当归（八两）白术（二两）上为细末，沸汤点服。或作粗末，加枣子煎服亦可。

　　又方，魏丞相方，赵从简传。

　　高良姜槟榔（等分，各炒）上为细末，米饮调下，服者无不作效！又方，程庶几道传。

　　大天南星（一斤，约三十四、五个，六月初五日切片用，生姜去皮，烂研罨一宿，每天南星一个，用胡椒二百粒同研细，丸如橄榄核大，焙干，须六月六日合）上每遇发时，以大枣一枚去核，入药在内，湿纸裹煨熟，白汤空心送下。

　　又方，叶道人传。

　　真蛤粉（一钱，炒）桂（去皮，一钱）干姜（炮，二钱）上为细末，每服二钱，米饮调下。

　　[卷之八　第十门] 学究丸，治丈夫心脾疼 

　　并小肠气痛，妇人脾血气痛立效。陈寺丞传。片子姜黄五灵脂玄胡索石菖蒲（各一分）全蝎（三、七枚，微炒）红娘子（二十七枚，去翅足，本草谓之莎鸡）巴豆（七枚，去壳，不去油，别研，旋和要极匀）上为细末，酸醋糊为丸，如梧桐子大，每服二丸。大夫小肠气疼，茴香盐汤下；心脾痛，茶清内点醋下。妇人血气痛，姜醋汤下。

</div>
    <div class="pagination">
<a href="是斋百一选方_page39.html">上一页</a><span>...</span><a href="是斋百一选方_page35.html">35</a><a href="是斋百一选方_page36.html">36</a><a href="是斋百一选方_page37.html">37</a><a href="是斋百一选方_page38.html">38</a><a href="是斋百一选方_page39.html">39</a><span class="current-page">40</span><a href="是斋百一选方_page41.html">41</a><a href="是斋百一选方_page42.html">42</a><a href="是斋百一选方_page43.html">43</a><a href="是斋百一选方_page44.html">44</a><a href="是斋百一选方_page45.html">45</a><span>...</span><a href="是斋百一选方_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
