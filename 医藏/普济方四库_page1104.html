<!DOCTYPE html>
<html>
<head>
    <meta charset="UTF-8">
    <title>普济方四库 - 第 1104 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1104 页/共 1812 页</h1>
    <div class="content">　　右捣筛为散每服三钱以水一中盏煎至六分去滓每于食后以温服
　　黄连膏【出圣济总録】　治湿瘑积年不瘥疮汁浸四畔好肉复变成疮疮色赤黑痒不可耐搔之血汁出者黄连【去须】黄蘖【去麄皮】杏仁【去皮尖】蔓青子　胡粉　水银【各一两】猪脂【一觔】防心【三合】
　　右除胡粉水银猪脂外剉碎先熬脂令沸下诸药煎黄黑色漉出以绵布滤过入粉水银搅令匀以磁盒盛取涂摩疮上日三五度即瘥一方水银纳掌中用唾研之然后搅胡粉等以涂疮上仍取黄连末粉之汁彻即易之
　　雄黄散【出圣济总録】　治瘑疮
　　雄黄【研】黄连【去须为末各一两】黄芩【去黑心为末】松脂【各二两】乱发灰【一分为末】猪脂【六两】
　　右先熬脂令沸下松脂煎令镕尽即下药末以栁木箆搅令匀磁盒内盛取涂摩疮上以瘥为度
　　水银膏【出圣惠方】　治瘑疥癣疮
　　水银【一两】白矾【一两】蛇床子【一两】黄连【一两去须】防茹【一两】
　　右捣罗为末以腊月猪膏七合入水银和研以水银星尽膏成敷之神效一方无防茹
　　练子方【出千金方】　治瘑疥癣疮百疗不瘥
　　楝实【一觔】桃皮　苦参　地榆根【各五两】
　　右防咀以水一斗煎取五升稍温洗之日一度
　　螺殻散【出圣惠方】　治瘑疮【方见本门湿癣类】
　　伏龙肝膏涂摩方【出圣济总録】　治瘑疮
　　伏龙肝【一两细研】楮木白汁【一合】猪脂【二两】小蒜【去皮半两细研】
　　右和调令匀取涂摩疮上日三五度即瘥
　　治瘑疮方
　　雄黄【一两】黄芩【二两】松脂【二两】发灰【如弹丸大】
　　右以白膏与松脂合捣以敷疮上汪文仲备急用黄连
　　又方
　　槲木白汁【一合】苦酒【二合】小蒜【半合】釜月下土【一合】
　　右和如泥以蜜调涂之干复涂之
　　胡粉膏【出圣济总録】　治瘑疥癣有虫
　　胡粉【三两研】水银【二两】皂荚【十个梃椎以水浸援滤取浓汁一升】
　　右先熬皂荚汁至五合下粉水银以栁木箆搅令匀甆盒盛之先以盐汤洗疮取涂摩疮上日三五次即瘥
　　水银膏【出圣济总録】　治瘑疮及恶疮
　　水银【唾研入药】黄连【去须为末】胡粉【研各一两】
　　右和研匀以乳汁调如糊涂敷疮上日三五度即瘥唾和之亦可
　　又方【出圣济总録】　治卒得瘑疮常攻在两脚
　　乱发【烧灰】头垢【各三分】蜗牛殻【二十七枚烧灰】
　　右研为末以猪脂调涂敷疮上日三五次即瘥
　　又方【出圣济总録】
　　吴茱茰【洗焙】赤小豆　屋尘【各二两】
　　右捣筛为末用猪脂调如糊先用盐汤洗取涂疮上日三五度瘥
　　又方【出千金方】　治瘑疮
　　捣桃叶和鲤鱼鲊糂封之亦可以鲊薄敷上
　　治蚕瘑恶疮等【出本草】
　　以蚕蛹子研敷之
　　沉香沥涂敷方【出圣惠方】　治瘑疮燥湿
　　沉香【半觔劈如指许大】松节【半觔劈如指许大】
　　右以布袋盛于麻油中浸半食乆漉出取一口瓷坩穿底作孔大如鸡子以松叶一小把铺安孔上取药袋入坩中以白盐覆之泥固封令厚五分药上以火烧坩下着椀一口盛取沥流入椀中火尽即取沥涂敷疮上日三五度以瘥为度
　　韮涂敷方【出千金方】　治瘑疮
　　生韮【一把细切】醋【一升】
　　右和煎令韮烂细研更煎如糊取涂敷疮上日三五度瘥一方用生韮一握切研暖酒五合浸良乆布绞取汁涂揩疮上
　　治卒得恶瘑疮常攻在两脚方【出圣济总録】
　　人屎【烧灰二两】水银【半两】
　　右用生油调涂敷疮上日三五度即瘥
　　疗瘑疮但是脚腰已下名为瘑此皆有虫食之虫死即瘥此方立见效騐【出肘后方】
　　用醋泔淀一碗大麻子一盏白砂盐一撮研末和掩疮上疮中有孔如针穴皆虫食之也先温泔洗浄拭干敷之一二度即瘥大騐
　　治干瘑湿瘑疥癣方【出圣惠方】
　　取练根生葱白猪脂和捣涂
　　又方【出千金方】　治瘑疮
　　炒腊月糖敷之良
　　又方【出千金方】
　　烧故履丝为末敷之
　　又方【出千金方】
　　烧松根取脂涂之
　　又方【出圣济总録】　治卒得瘑疮常攻在两脚
　　以蜜蜂不拘多少细研入醋调涂敷疮上日三五度即瘥
　　又方【出圣济总録】
　　生刺蛇取血涂敷疮上日三五度即瘥
　　又方【出圣济总録】　治瘑疮及丹毒
　　取苎根刺碎不拘多少烂捣令细入醋调涂敷疮上日三五度即瘥一方捣根敷之不用醋
　　荆沥涂洗方【出圣惠方】　治瘑疮
　　以荆条一把烧沥汁涂敷疮上日三五度即瘥
　　踯躅花涂洗方【出圣济总録】　治瘑疮
　　用踯躅花三觔以水五升于磁瓶内浸半月滤去滓取洗疮上日三两度更炙鲊涂摩疮上虫当出即瘥
　　治目耳瘑疮及月蚀入绕耳根
　　用乌堆鸡胆日三涂之
　　治卒得瘑疮常对生两脚及诸恶疮【出肘后方】
　　涂白犬血立愈
　　又方
　　以皂荚十枚苦酒四升煮之去滓煎如饴以涂疮上
　　又方　治瘑疮及丹疹
　　以新瓦一口安鸡屎陈酒下着火煎之成膏涂之或水煮鸡屎汁拭之佳
　　治瘑疮疥癣方【出圣惠方】
　　用苦参末三两以蜜调涂之
　　野葛膏【出圣济总録】　治乆瘑疮
　　野葛　黄连【去须】细辛【去苗叶】杏仁【去皮尖】莽草　芍药藜芦【去苗头】附子【去皮脐】乱发灰　防茹　芎防
　　白芷　桂【去麄皮】藳本【去苗土】乌头　白术　吴茱茰【洗焙干】雄黄【研】矾石【研】天黄【去皮脐】当归【各一两】斑猫【去翅】
　　【足】巴豆【去皮】蜀椒【去目及合口者】黄蘗【去麄皮】蛇牀子【半两】
　　【旨三月觔】
　　右除雄黄矾石猪脂外剉碎先熬脂令沸下诸药煎白芷黄黑色漉出以绵布绞滤过即下雄黄矾石末以栁箆搅令匀磁盒盛每日三五度取摩涂疮上即瘥
　　五黄膏【出圣济总録】　治乆瘑疮毒
　　雄黄【研】黄连【去须】黄蘖【去麄皮】黄芩　雌黄【研】木香白芷【各一两】乱发【如鸡子许】鸡舌香【半两】猪脂【一觔半】狼坺子【四十枚】
　　右除猪脂外剉碎先熬脂令沸下诸药乱发煎尽漉出以绵布滤去滓磁盒盛取涂摩患上日三五次即瘥外台秘要用苦酒半觔渍诸药一宿
　　藜芦膏【出圣惠方】　治瘑疮经年瘙痒引白脓乆则有虫生藜芦【去苗头】黄连【去须】苦参【各一两半】雄黄【研】矾石【洗过细研】松脂【各二两研】猪脂【一觔】
　　右除雄黄松脂猪脂外剉捣罗为末先熬猪脂令沸下松脂镕尽即下诸药末以栁箆搅令匀甆盒盛一切风疮不问深浅经年不瘥成疽疮肥汁出不生痂百药疗之不瘥悉主之痔疥疮头赤热者起疮便生白脓是也黄烂疮者浅但出黄汁名肥疮也浸淫者浅疮搔之近年不止是也瘙疮者初起如疥掻之转甚疮汁相连著者是也瘑疮者初作亦如瘙疮喜着手足相对痛痒春夏秋冬随着是也并取涂摩日三五上以瘥为度一方无黄连
　　杏仁膏【出圣济总録】
　　杏仁【四十粒汤浸去皮尖双仁】黄连【去须为末】藜芦【去苗头为末各一两】水银【一分】猪脂【十两】巴豆【四十粒去皮心研】
　　右先熬猪脂令沸下诸药以栁箆搅下水银令匀以磁盒盛先用盐汤洗疮去痂取涂摩疮上日三五上以瘥为度
　　丹砂膏【出圣济总録】　治三十年瘑疮及小儿干瘑湿瘑疮坏烂
　　丹砂【研】雄黄【研】雌黄【研各一两】防茹【三两为末】乱发灰【半两】猪脂【十六两】
　　右面向东先熬猪脂令沸下诸药末以栁箆搅令匀磁盒盛用盐汤洗疮取涂摩疮上日三五上即瘥
　　乳香蜡油膏【出直指方】　治瘑疮乆不瘥
　　杏仁【水浸去皮晒】乳香【各三钱】硫黄　轻粉【各一钱半】蜡【半两】麻油【一合】
　　右研极细先熬油沸入蜡镕尽次入诸药煎搅成膏放地上冷出火毒磁器收用
　　又方【出圣惠方】　治瘑癣疮经年乆不瘥
　　硇砂【一分细研】大麻仁【三两捣烂】盐【一分细研】醋淀【一大盏】
　　右都以醋淀和搅令匀先以温浆水净洗拭干敷药日二三上瘥有孔穴多虫者效
</div>
    <div class="pagination">
<a href="普济方四库_page1103.html">上一页</a><span>...</span><a href="普济方四库_page1099.html">1099</a><a href="普济方四库_page1100.html">1100</a><a href="普济方四库_page1101.html">1101</a><a href="普济方四库_page1102.html">1102</a><a href="普济方四库_page1103.html">1103</a><span class="current-page">1104</span><a href="普济方四库_page1105.html">1105</a><a href="普济方四库_page1106.html">1106</a><a href="普济方四库_page1107.html">1107</a><a href="普济方四库_page1108.html">1108</a><a href="普济方四库_page1109.html">1109</a><span>...</span><a href="普济方四库_page1105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
