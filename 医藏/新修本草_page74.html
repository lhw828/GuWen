<!DOCTYPE html>
<html>
<head>
    <meta charset="UTF-8">
    <title>新修本草 - 第 74 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 74 页/共 110 页</h1>
    <div class="content">　　荚

　　味甘、苦，平，无毒。主三虫，下气，消谷。叶似木槿，及似榆，作小树，其子如溲疏，两色赤味甘。煮树枝汁和作粥，甘美。以饲小儿，杀蛔虫，不入方用。陆机《草木疏》：名击迷，一名羿先，盖檀、榆之类也，所在山谷有之。（新附）

　　卷第十四

　　钓藤

　　微寒，无毒。主小儿寒热，十二惊痫。出建平，亦作吊藤字，惟疗小儿，不入余方。

　　〔谨案有刺，形若钓钩者是。

　　卷第十四

　　药实根

　　味辛，温，无毒。主邪气，诸痹，疼酸，续绝伤，补骨髓。一名连木。生蜀郡山谷。采无〔谨案〕此药子也，当今盛用，胡名那绽，出通州、渝州。《本经》用根，恐误载根字。子味辛，平，无毒。主破血，止利，消肿，除蛊注蛇毒。树生叶似杏，花红白色，子肉味酸甘。用其核仁也。

　　卷第十四

　　皂荚

　　味辛、咸，温，有小毒。主风痹，死肌，邪气，风头泪出，下水，利九窍，杀鬼、精物，疗囊结，妇人胞不落，明目益精。可为沐药，不入汤。生雍州川谷及鲁邹县，如猪牙者良。九月、十月采荚，阴干。

　　柏实为之使，恶麦门冬，畏空青、人参、苦参。今处处有，长尺二者良。俗人见其皆有虫孔，而未尝见虫形，皆言不可近，令人恶病，殊不尔。其虫状如草菜上青虫，荚微欲黑，便出，所以难见尔。但取生者看，自知之也。

　　〔谨案〕此物有三种，猪牙皂荚最下，其形曲戾而无润，若长六七寸，圆浓节促直者，皮薄多肉，味浓，大好。

　　卷第十四

　　楝实

　　味苦，寒，有小毒。主温疾，伤寒大热烦狂，杀三虫，疥疡，利小便水道。根，微寒，疗蛔虫，利大肠。生荆山山谷。

　　处处有，俗人五月五日皆取花叶佩带之，云辟恶。其根以苦酒磨涂疥，甚良。煮汁作糜，食〔谨案〕此物有两种，有雄有雌。雄者根赤，无子，有毒，服之多使人吐不能止，时有至死者。雌者根白，有子，微毒，用当取雌者。

　　卷第十四

　　柳华

　　味苦，寒，无毒。主风水，黄胆，面热黑，痂疥，恶疮，金创。一名柳絮。叶主马疥痂疮。取煎者，以洗马疥，立愈。又疗心腹内血，止痛，实主溃痈，逐脓血。子汁疗渴。生琅柳即今水杨也，花熟随风起，状如飞雪。陈元正方以为譬者，当用其未舒时，子亦随花飞，正应水渍取汁耳。柳花亦宜贴灸疮，皮叶疗漆疮耳。

　　〔谨案〕柳与水杨全不相似。水杨叶圆阔而赤，枝条短硬；柳叶狭长，青绿，枝条长软。

　　此论用柳，不载水杨。水杨亦有疗能，本草不录。树枝及木中虫屑、枝皮，味苦，寒，无毒。

　　主痰热淋，可为吐汤，煮洗风肿痒。酒煮含，主齿痛。木中虫屑可为浴汤，主风瘙痒瘾疹，大效。此人间柳树是也。

　　陶云水杨非灸疮。

　　卷第十四

　　桐叶

　　味苦，寒，无毒。主恶蚀疮着阴。皮主五痔，杀三虫。疗奔豚气病。华，敷猪疮，饲猪肥大三倍。生桐柏山谷。

　　桐树有四种：青桐，茎皮青，叶似梧桐而无子。梧桐，色白，叶似青桐有子，子肥亦可食。白桐与岗桐无异，惟有花子耳，花三月舒，黄紫色，《礼》云桐始花者也。岗桐无子，是作琴瑟者。今此云花，便应是白桐，白桐亦堪作琴瑟，一名椅桐，人家多植之。

　　〔谨案〕古本草：桐花饲猪，肥大三倍。今云敷疮，恐误矣，岂有故破伤猪，敷桐花者。

　　卷第十四

　　梓白皮

　　味苦，寒，无毒。主热，去三虫，疗目中患，华、叶捣敷猪疮，饲猪肥大易养三倍。生河此即梓树之皮。梓亦有三种，当用拌素不腐者，方药不复用。叶疗手脚水烂。桐叶及此以肥猪之法未见，其事应在商丘子《养猪经》中耳。

　　〔谨案〕此三树，花叶取以饲猪，并能肥大，且易养。今见《李氏本草》及《博物志》，但云饲猪使肥。今云敷猪疮并误讹也。《别录蚀疮，汤浴之。并封敷嫩叶，主烂疮也。

　　卷第十四

　　苏方木

　　味甘、咸，平，无毒。主破血，产后血胀闷欲死者。水煮若酒煮五两，取浓汁服之，效。

　　此人用染色者，自南海昆仑来，交州、爱州亦有。树似 罗，叶若榆叶而无涩，抽条长丈许，花黄，子生青、熟黑。

　　（新附）

　　卷第十四

　　接骨木

　　味甘、苦，平，无毒。主折伤，续筋骨，除风痒龋齿。可为浴汤。

　　叶如陆英，花亦相似。但作树高一、二丈许，木轻虚无心。斫枝插便生，人家亦种之。

　　一名木蒴 ，所在皆有之。（新附）

　　卷第十四

　　枳

　　味甘，平，无毒。主头风，少腹拘急。陆机云：一名木蜜。其木皮，温，无毒。主五痔，和酒则味薄，此亦奇物。

　　其树径尺，木名白石，叶如桑柘。其子作房，似珊瑚，核在其端，人皆食之。（新附）

　　卷第十四

　　木天蓼

</div>
    <div class="pagination">
<a href="新修本草_page73.html">上一页</a><span>...</span><a href="新修本草_page69.html">69</a><a href="新修本草_page70.html">70</a><a href="新修本草_page71.html">71</a><a href="新修本草_page72.html">72</a><a href="新修本草_page73.html">73</a><span class="current-page">74</span><a href="新修本草_page75.html">75</a><a href="新修本草_page76.html">76</a><a href="新修本草_page77.html">77</a><a href="新修本草_page78.html">78</a><a href="新修本草_page79.html">79</a><span>...</span><a href="新修本草_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
