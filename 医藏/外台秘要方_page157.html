<!DOCTYPE html>
<html>
<head>
    <meta charset="UTF-8">
    <title>外台秘要方 - 第 157 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 157 页/共 226 页</h1>
    <div class="content">　　又新附方
　　羚羊角无多少即烧之为灰令极细以鸡子清和涂之极神効无鸡子以水和涂之亦妙【出第二卷中一云赤小豆一升羊角烧之三两爲末鸡子白和敷之无羊角单用赤小豆良备急文仲同】
　　集验疗人面目身体卒赤黒丹起如疥状不疗日剧遍身即杀人也
　　煎羊脂以摩之青羊脂最良【千金文仲肘后删繁同】
　　又方
　　以猪槽下土泥涂之【千金同又以饲猪杓灸熨之即差并出第八卷中】白丹方一十三首
　　病源白丹者初发痒痛防虚肿如吹轸起不痛不赤而白色由挟风冷故然色白也【出第三十一卷中】
　　肘后疗白丹方
　　末豉以酒和涂之捣香薷叶苦蓼敷之
　　又方
　　屋上尘以苦酒和涂之
　　又方
　　烧鹿角作灰以猪膏敷之
　　又方
　　蜜和干姜末敷之
　　又方
　　酸模草五叶草煮饮汁又以滓薄丹以荠亦佳【备急文仲同出第二卷中】
　　集验云有白丹者肉中起痒痛防虚肿如吹瘾起者疗之亦如赤丹法有鸡冠者赤色丹起大者如连钱小者如麻麦豆粒肉上粟粟如鸡冠肌理也方説一名为茱茰火丹疗之如天火法有水丹由体热过水湿搏之结丹晃晃黄赤色如有水在其中喜着腹及隂处疗之亦如火丹法其水丹着人足趺及踹胫间者作黄色如火丹状经久变紫色不疗皆成骨疮也无毒非杀人疾若成骨疮即难差也经言风邪客于肌中则肌虚真气发散又被寒气搏皮肤外发腠理开毫毛淫淫气妄行之则爲痒也所以有风风瘙疾皆由于此有赤者忽起如蚊蚤吮烦痒剧者连连重沓垄肿起搔之逐手起有白者亦如此证也疗之皆如疗丹法也疗之方
　　捣白瓷器屑猪膏和涂之
　　又方
　　烧猪矢灰和鸡子白涂之【肘后千金备急文仲同】
　　崔氏疗丹毒或发背及诸肿方
　　取马齿草熟捣敷之数数易勿住若得蓝靛和之更良
　　又方
　　以生羊牛肉贴数数易之良
　　又方
　　防粘草根勿使见风及犬见洗去土熟捣以敷肿处兼绞取汁饮之佳
　　又方
　　茺蔚草蛇衔草慎火草相和熟捣敷之良数数易之
　　又方
　　捣鲫鱼敷之数数易之良【出第五卷中】
　　备急疗白丹方
　　苎根三斤小豆四升水二斗煮以浴日三四遍【肘后文仲同出第四卷中】
　　丹方四首
　　病源丹者肉色不变又不热但起瘾相连而防痒故谓之丹【出第三十一卷中】
　　千金翼疗丹瘾方
　　酪和盐热煮以摩之手下消也
　　又方
　　白芷根叶煮汁洗之効
　　又方
　　捣慎火叶封之神良
　　又方
　　以一条艾蒿烛竿以两手极意寻之着壁伸十指当中指头以大艾炷灸烛竿上令烛竿断即止灸十日差于后重发更依此灸永差
　　赤白方一十一首
　　千金云凡赤热时发冷即止白天隂冷即发方白以水煮白矾汁拭之又煮蒴藋着少酒以浴又以酒煮石南拭之又以水煮鸡屎汁拭之又枳实汁拭之所疗一如疗丹法【集验同】
　　又方
　　末白术酒服方寸匕日三尽五斤
　　又方
　　淋石灰汁渍洗之
　　又方
　　煎白芷根叶作汤洗之
　　又方
　　芥子末以醋浆水服方寸日三服差
　　又疗身体赤瘾而痒搔之随手肿方
　　莽草【二分】　当归　　　芎防　　踯躅花大防　　　细辛　　　芍药　　　芫花附子【炮】　　蜀椒【各四分】　猪脂【二升半】
　　右十一味切以猪膏合煎之候附子色黄膏成滤去滓收贮以敷病日三以差为度
　　又方
　　矾石二两酒三升渍令拭上立差
　　延年疗赤白二丸方
　　白术【一斤】　蔓荆子【四分】　防风【四分】　附子【二分炮】桂心【二分】
　　右五味捣筛蜜和为丸如梧子大酒服十丸日二服稍加至十五丸若能作散服一钱匕此疗风正方凡风皆由旧来有风气所以方中不得不用桂心附子白术既用一斤附子只有二分复有防风其防风即能断附子毒所以一物毒亦无所至伏听进止
　　又其赤心家稍虚热气相搏其色赤宜作芒硝汤拭之方
　　芒硝【三两】
　　右一味用汤一升内芒硝令消散以帛子沾取拭即渐除汤尽更合【以前二件赤白方许崇处并出第十三卷中】
　　古今録验云赤者由令湿折于肌中甚即为热热成赤也得天热则剧取冷则减疗之方
　　取生蛇衔草捣极烂以涂之最验【集验小品同】
　　又白者由风气折于肌中之热热与风相搏遂为白也得天隂雨冷则剧出风中亦剧得晴暖则减着衣身暖亦差疗之方
　　水煮枳实拭之佳又捣末熬之青布褁熨之【集验同出第三十卷中】
　　肺风冷热方二首
　　延年论曰凡风有二先受风寒气其色白厚搔之即破应手下有道生此是肺家风冷气宜外洗拭即定方
　　吴茱茰一两清酒一升煮取五合以软帛取汁拭处不过三两度即定如处多用尽更合白即是肺藏受寒冷气所发也
　　又疗肺风热皮肤生风结状如或生风搔如水疥粟粒戢戢然方
　　天门冬【八分去心】枳实【十二分】　白术　　　人参【各六分】独活　　　苦参【各五分有冷不用】
　　右六味捣筛蜜和为丸梧子大食后以饮下七丸日再服加至十丸忌如常法【出第十三卷中】
　　杂丹毒肿及诸色杂疮方五首
　　删繁疗丹走皮中淫淫名火丹方
　　取蛴螬末水和敷之【出第九卷中】
　　千金疗赤流肿方
　　榆根白皮捣末以鸡子白和涂之【出第二十三卷中】
　　近効栀子汤主表里俱热三焦不实身体生疮或发痈疖大小便不利方
　　芒硝【四分】　大黄【四分】　栀子　　　甘草【炙】黄芩　　　知母【各六分】
　　右六味切以水二升煮取九合去滓分温服忌如常法此方甚佳【一方芒硝三两大黄四两栀子二七枚黄芩知母各三两甘草二两右以水五升煮减半下大黄煮取一升八合去滓内芒硝分三服】
　　又疗诸色疮肿神验方【考功韦郎中处】
　　胡粉【熬令赤】　赤小豆【熬】　糯米　　　吴茱茰黄连【各一两】　水银【二分】
　　右六味捣筛以生蔴油和如稀麪糊然后取水银于手掌中以唾指研熟讫入药中令匀先椒汤洗疮干拭以药涂之日再以差为度疗孩子疮佳【一云用泔清洗疮】
　　又牛蒡粥疗疮肿方
　　取牛蒡根二茎净洗煮令烂于盆中研令细去筋脉汁中即下米煮粥咸淡任性服一碗甚良无忌瘑疮方一十二首
　　病源瘑疮者由肤腠虚风湿之气折于血气结聚所生多着手足间逓相对如新生茱茰子痛痒抓搔成疮黄汁出侵淫生长折裂时差时剧变化生虫故名瘑疮【出第三十五卷中】
　　深师疗瘑疮方
　　荆木烧取汁涂之差【救急同】
　　又方
　　灸瘑上周匝最良【并出第二十九卷中】
　　集验疗瘑疮方
　　苦酒一升温令沸以生韭一把内中以薄疮上即差【范汪同】
　　又方
　　雄黄【一两】　黄芩【二两】　松脂【二两】　髪灰【如弹丸大】
　　右四味以白膏与松脂合捣以敷疮上【范汪文仲备急用黄连余同】
　　又方
　　乱髪头垢等分螺殻二十枚烧以腊月猪脂和如泥以敷之【范汪同】
　　又方
</div>
    <div class="pagination">
<a href="外台秘要方_page156.html">上一页</a><span>...</span><a href="外台秘要方_page152.html">152</a><a href="外台秘要方_page153.html">153</a><a href="外台秘要方_page154.html">154</a><a href="外台秘要方_page155.html">155</a><a href="外台秘要方_page156.html">156</a><span class="current-page">157</span><a href="外台秘要方_page158.html">158</a><a href="外台秘要方_page159.html">159</a><a href="外台秘要方_page160.html">160</a><a href="外台秘要方_page161.html">161</a><a href="外台秘要方_page162.html">162</a><span>...</span><a href="外台秘要方_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
