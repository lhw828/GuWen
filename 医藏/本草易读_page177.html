<!DOCTYPE html>
<html>
<head>
    <meta charset="UTF-8">
    <title>本草易读 - 第 177 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 177 页/共 194 页</h1>
    <div class="content">　　失笑散

　　灵脂 蒲黄醋熬成膏，再水煎服，或醋合丸服。止一切心腹胁气血疝寒诸痛。又除产后恶露，经瘀不调

　　灵脂散

　　灵脂烧烟尽为末，每下一钱。治丈夫脾积气痛，妇人血崩诸痛。又治产后一切痛。又治产后血逆

　　本草易读卷八

　　猪肉三百九十二

　　酸，冷，无毒。

　　小儿刮肠痢不食，精肉薄切，炙香食之，或置鼻头，闻香自思食。（验方第一。）

　　噤口痢。同上。（第二。）

　　上气咳嗽。同上。（第三。）

　　浮肿胀满不食，脊上肉同蒜食之。（第四。）

　　风狂歌笑行走，煮熟任意食之。（第五。）

　　打伤青肿，炙贴之。（第六。）

　　丹毒，同上。（第七。）

　　男女阴蚀，肥肉煎洗，不过二十斤。（第八。）

　　本草易读卷八\猪肉三百九十二

　　猪脂油

　　一切黄胆，一斤，温热服，日三次，当利也。（验方第一。）

　　赤白带，同酒煎服。（第二。）

　　小便不通，生脂一斤，切，水煎服。（第三。）

　　痘疮便秘，任食肥肉。（第四。）

　　卒中五尸，同鸡子醋煎服。（第五。）

　　中猪肝毒，顿服之。（第六。）

　　发瘕腹痛，咽如有虫，嗜食与油是也。水煎服，日三。（第七。）

　　上气咳嗽，肺上脂四两，水煎百沸，合醋食之。（第八。）

　　肺热暴喑，用一斤，入白蜜一斤再炼，日日服之。（第九。）

　　胞衣不下，一两，水煎服。（第十。）

　　热攻手足肿痛，合羊屎敷之。（第十一。）

　　骨哽咽，吞猪脂一团，不下再。（十二。）

　　发背发乳，切片，冷水浸贴，日易四五十片，甚妙。（十三。）

　　本草易读卷八\猪肉三百九十二

　　猪心血

　　用作补心药良。

　　本草易读卷八\猪肉三百九十二

　　猪肝

　　身面猝肿，用一具，切，醋洗煮熟。入蒜醋食之，勿入盐。（验方第一。）

　　肿从足起。同上。（第二。）

　　水肿尿涩，用肝尖三块，绿豆四撮，陈米一合，以水煮粥食之。（第三。）

　　目赤涩痛，入五味煮食之。（第四。）

　　急劳瘦悴，日晚即寒热惊悸烦渴。用肝一具切丝，生甘草末十五两，于铛中布肝一层，甘草一重，以尽为度，入童便煮干，捣烂手丸豆大，米汤下。（第五。）

　　女人阴痒，炙肝入内，当有虫出。（第六。）

　　本草易读卷八\猪肉三百九十二

　　猪肾

　　久泄不止，用肾一个，批平入骨碎补捣为末，煮食之，神效。（验方第一。）

　　赤白痢腰痛，（研烂）入陈皮、椒、酱，煮熟食之。（第二。）

　　赤白带，常炙食之。（第三。）

　　崩中漏下。同上。（第四。）

　　梦遗多汗，用一个切开，入附子末一钱，纸包煨食，不过三五服。（第五。）

　　肾虚腰痛，入杜仲末三钱，荷叶包煨食，酒下。（第六。）

　　闪腰痛久，入甘遂末煨食。（第七。）

</div>
    <div class="pagination">
<a href="本草易读_page176.html">上一页</a><span>...</span><a href="本草易读_page172.html">172</a><a href="本草易读_page173.html">173</a><a href="本草易读_page174.html">174</a><a href="本草易读_page175.html">175</a><a href="本草易读_page176.html">176</a><span class="current-page">177</span><a href="本草易读_page178.html">178</a><a href="本草易读_page179.html">179</a><a href="本草易读_page180.html">180</a><a href="本草易读_page181.html">181</a><a href="本草易读_page182.html">182</a><span>...</span><a href="本草易读_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
