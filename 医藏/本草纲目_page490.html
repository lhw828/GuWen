<!DOCTYPE html>
<html>
<head>
    <meta charset="UTF-8">
    <title>本草纲目 - 第 490 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 490 页/共 603 页</h1>
    <div class="content">　　颂曰：蝮蛇形不长，头扁口尖，头斑，身赤纹斑，亦有青黑色者。人犯之，头足贴着。

　　东间诸山甚多，草行不可不慎。

　　藏器曰：蝮蛇锦纹，亦有与地同色者。众蛇之中，此独胎产。着足断足，着手断手，不尔称身糜烂。七、八月毒盛时，啮树以泄其毒，树便死。又吐涎沫于草木上，着人成疮身肿，名时珍曰：蝮与虺陶氏言是二种，苏恭言是一种。今按：《尔雅》云：蝮虺身博三寸，首大如擘，是以蝮虺为一种也。郭璞云：蝮蛇惟南方有之，一名反鼻。细颈，大头，焦尾，鼻上有针，锦纹如绶，纹间有毛如猪鬣，大者长七八尺。虺则所在有之，俗色。颜师古云：以俗名证之，郭说为是。又《北史》：高道穆谓（尔朱）荣云：令（元）颢重完守具，乃养虺成蛇。是皆以蝮、虺为二种矣。盖蝮长大，虺短小陶说为是。柳子浓《宥蝮蛇文》云：目兼蜂虿，色混泥涂。其颈蹙恧，其腹次且。褰鼻，穴出榛居。蓄怒而蟠，衔毒而趋。亦颇尽其状也。《抱朴子》曰：蛇类最多，惟蝮中人甚急。但即时以刀割去疮肉投于地，其肉沸如火炙，须臾焦尽，人乃得活。王充《论衡》云：蝮蛇

　　胆

　　【气味】苦，微寒，有毒。

　　【主治】 疮（《别录》）。杀下部虫（甄权）。疗诸漏，研敷之。若作痛，杵杏仁摩之（时珍。出《外台》）。

　　肉

　　【气味】甘，温，有毒。

　　【主治】酿作酒，疗癞疾诸 ，心腹痛，下结气，除蛊毒（《别录》）。五痔，肠风泻血（甄权）。

　　活蛇一枚着器中，投以醇酒一斗，封定，埋马溺处。周年取开，蛇已消化，酒味犹存。有患诸证者，不过服一升以来，当觉举身习习而愈。然有小毒，不可顿服。若服他药，不复得力。

　　又曰：生癞者，取一枚（或他蛇亦可），烧热坐上，当有赤虫如马尾出。仍取蛇肉塞鼻中）。

　　【发明】时珍曰：癞疾感天地肃杀之气而成，恶疾也。蝮蛇禀天地阴阳毒烈之气而生，恶物也。

　　以毒物而攻毒病，盖从其类也。

　　【附方】旧一。

　　白癞：大蝮蛇一条，勿令伤，以酒一斗渍之，糠火温令稍热。取蛇一寸，和腊月猪脂捣敷。（《肘后方》）

　　脂

　　藏器曰：摩着物皆透也。

　　【主治】绵裹，塞耳聋。亦敷肿毒（时珍）。

　　皮

　　【主治】烧灰，疗疔肿、恶疮、骨疽（苏恭）。

　　蜕

　　【主治】身痒、疥癣、 疮（苏恭）。

　　骨

　　【主治】赤痢。烧灰，饮服三钱。杂蛇亦可（藏器）。

　　屎（器中养取之）

　　【主治】痔 （苏恭）。

　　【主治】鼠 （《别录》。

　　《千金》云：烧末，酒服方寸匕，日二，不过三日大验。）【附录】千岁蝮。颂曰：东间一种千岁蝮，状如蝮而短，有四脚，能跳来啮人。人或中之，必死。其啮已，即跳上木作声。云“斫木、斫木”者，不可救也。若云“博叔、博叔”者，犹可急治之。用细辛、雄黄等分为末，纳疮中，日三、四易之。又以栝蒌根、桂末着管中，密塞勿令走气，佩之。中毒急敷之，缓即不救。

　　时珍曰：按：《字林》云： 听，形如蜥蜴，出魏兴。居树上，见人则跳来啮之。啮已还树，垂头听，闻哭声乃去。即此也。其状头尾一般，大如捣衣杵，俗名合木蛇，长一、二尺。谈野翁方，名斫木蛇，又名望板归。救之，用嫩黄荆叶

　　鳞部第四十三卷

　　鳞之二

　　（《别录》）【集解】《别录》曰：时珍曰： 与蝮同类，即虺也。长尺余，蝮大而虺小，其毒则一。《食经》所谓“虺色如土，小如蝮蛇”者是也。详见蝮下。旧本作 类，一名 ，误矣。 ，即虺字。 、 字象相近，传写脱误尔。陶氏注蝮即 ，亦误矣。 既是蝮，《别录》不应两出。今并改正。

　　【气味】缺。

　　【主治】疗痹内漏（《别录》）。治破伤中风，大风恶【附方】新一。

　　破伤风：牙关紧急，口噤不开，口面 斜，肢体弛缓。用土虺蛇一条（去头、尾、皮、骨，醋炙），地龙五条（去泥，醋炙），天南星（八钱重）一枚（炮），上为末，醋煮面糊如绿豆大。每服三丸至五丸，生姜酒下，仍食稀葱白粥，取汗即瘥。昔宫使明光祖，向任制官，被重伤，服此得效。（《普济方》）

　　鳞部第四十三卷　鳞之二

　　蓝蛇

　　（《拾遗》）【集解】藏器曰：出苍梧诸县。状如蝮有约，从约断之，头毒尾良。岭南人呼为蓝药。

　　【主治】用头合毒药，毒人至死。以尾作脯，食之即解（藏器）。

　　鳞部第四十三卷　鳞之二

　　两头蛇

　　（《拾遗》）【释名】枳首蛇（《尔雅》）、越王蛇。

　　时珍曰：枳，两也。郭璞云：会稽人言是越王弩弦所化，故名越王蛇。江东人名越王约发。《续博物志》云：【集解】藏器曰：两头蛇大如指，一头无口目，两头俱能行。云见之不吉，故孙叔敖埋之，恐后人见之必死也。

　　时珍曰：按：《尔雅》中央有枳首蛇，中国之异气也。刘恂《岭表录异》云：岭外极多。

　　长尺余，大如小指，背有锦纹，腹下鳞红。人视为常，不以为异。

　　罗愿《尔雅翼》云：宁国甚多，数十同穴，黑鳞白章。又一种夏月雨后出，如蚯蚓大，有鳞行不类

　　肉

　　【气味】时珍曰：按：《南越志》云：无毒。夷人饵之。

　　【主治】疟疾。山人收取干之，佩于项上（时珍）。

　　鳞部第四十三卷　鳞之二

</div>
    <div class="pagination">
<a href="本草纲目_page489.html">上一页</a><span>...</span><a href="本草纲目_page485.html">485</a><a href="本草纲目_page486.html">486</a><a href="本草纲目_page487.html">487</a><a href="本草纲目_page488.html">488</a><a href="本草纲目_page489.html">489</a><span class="current-page">490</span><a href="本草纲目_page491.html">491</a><a href="本草纲目_page492.html">492</a><a href="本草纲目_page493.html">493</a><a href="本草纲目_page494.html">494</a><a href="本草纲目_page495.html">495</a><span>...</span><a href="本草纲目_page491.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
