<!DOCTYPE html>
<html>
<head>
    <meta charset="UTF-8">
    <title>本草纲目 - 第 473 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 473 页/共 603 页</h1>
    <div class="content">　　时珍曰：按：张揖《广雅》云：天社，蜣螂也。与此不知是一类否？

　　虫部第四十一卷　虫之三

　　天牛

　　（《纲目》）【释名】天水牛（《纲目》）、八角儿（同上），时珍曰：此虫有黑角如八字，似水牛角，故名。亦有一角者【集解】藏器注：蛴螬云：蝎一名蠹，在朽木中，食木心，穿如锥刀，口黑，身长足短，节慢无毛。至春雨后化为天牛，两角状如水牛（亦有一角者）。色黑，背有白点，上下缘木，飞腾不远。

　　时珍曰：天牛处处有之。大如蝉，黑甲光如漆，甲上有黄白点，甲下有翅能飞。目前有二黑角甚长，前向如水牛角，能动。其喙黑而扁，如钳甚利，亦似蜈蚣喙。六足在腹，乃诸树蠹虫所化也。夏月有之，出则主雨。按：《尔雅》： ，啮桑体有白点，善啮桑树，作孔藏之，江东呼为啮发。此以天牛水牛诗》云：两角徒自长，空飞不服箱。为牛竟何益，利吻大抵在桑树者，即为啮桑尔。一角者，名独角仙。入药，并【气味】有毒。

　　【主治】疟疾寒热，小儿急惊风，及疔肿箭镞入肉，去痣靥（时珍）【发明】时珍曰：天牛、独角仙，本草不载。宋、金以来，方家时用之。《圣惠》治小儿急惊风吹鼻定命丹，《宣明方》点身面痣靥芙蓉膏中。俱用独角仙，不录。蝎化天牛有毒，蛴螬化蝉无毒，又可见蛴螬与蝎之性味良恶也。

　　【附方】新三。

　　疔肿恶毒：透骨膏：用八角儿（杨柳上者，阴干去壳）四个（如冬月无此，用其窠代之），蟾酥半钱，巴豆仁一个，粉霜、雄黄、麝香少许。先以八角儿研如泥，入熔化黄蜡少许，同众药末和作膏子，密收。每以针刺疮头破出血，用榆条送膏子（麦粒大）入疮中，以雀粪二个放疮口。疮回即止，不必再用也。忌冷水。如针破无血，系是着骨疔。即男左女右中指甲末，刺出血糊药。又无血，即刺足箭镞入肉：用天水牛（取一角者），小瓶盛之，入 砂一钱，同水数滴在内。待自然化水，取滴伤处，即出也。

　　寒热疟疾：猪膏丸：治疟疾发渴，往来不定。腊猪膏二两，独角仙一枚，独头蒜一个，楼葱一握，五月五日三家粽尖。于五月五日五更时，净处露头赤脚，舌拄上 ，回面向北，捣一千杵，丸皂子大。每以新绵裹一丸，系臂上，男左女右。（《圣惠》）【附录】飞生虫《拾遗》 藏器曰：状如啮发，头上有角服少许，亦可执之。

　　时珍曰：此亦天牛别类也。与 鼠同功，故亦名飞生。

　　虫部第四十一卷　虫之三

　　蝼蛄

　　（《本经》下品）【释名】蟪蛄（《本经》）、天蝼（《本经》）、仙姑（《古今注》）、石鼠（《古今注》）、梧鼠时珍曰：《周礼注》云：蝼，臭也。此虫气臭，故得蝼名。曰姑，曰婆，曰虫之名。蟪蛄同蝉名，蝼蝈同蛙名，石鼠同硕鼠名，梧鼠同飞生名，皆名同物异也。

　　【集解】《别录》曰：蝼蛄生东城平泽。夜出者良。夏至取，曝干。

　　弘景曰：此物颇协鬼神。昔人狱中得其力，今人夜见多打杀之，言为鬼所使也。

　　颂曰：今处处有之。穴地粪壤中而生，夜则出外求食。《荀子》所谓梧鼠五技而穷，蔡邕所谓硕鼠五能不成一技者，皆指此也。《魏诗》硕鼠乃大鼠，与此同名而技不穷，固不同耳。五技者宗 曰：此虫立夏后至夜则鸣，声如蚯蚓，《月令》“蝼蝈鸣”者是矣。

　　时珍曰：蝼蛄穴土而居，有短翅四足。雄者善鸣而飞，雌者腹大羽小，不善飞翔。吸风食土，喜就灯光。入药用雄。或云用火烧地赤，置蝼于上，任其跳死，覆者雄，仰者雌也。

　　《类【气味】咸，寒，无毒。

　　《日华》曰：凉，有毒。去翅、足，炒用。

　　【主治】产难，出肉中刺，溃痈肿，下哽噎，解毒，除恶疮（《本经（《日华》）。利大小便，通石淋，治【发明】弘景曰：自腰以前甚涩，能止大小便；自腰以后甚利，朱震亨曰：蝼蛄治水甚效，但其性急，虚人戒之。

　　颂曰：今方家治石淋导水，用蝼蛄七枚，盐二两，新瓦上铺盖焙干，研末。每温酒服一钱匕，即愈也。

　　【附方】旧四，新二十。

　　十种水病：肿满喘促不得卧。《圣惠方》：以蝼蛄五枚，焙干为末。食前白汤服一钱，小便利为效。杨氏：加甘惠》：用蝼蛄下截焙研，水服露一夜，日干研末，酒服。《乾坤秘头末七个，治中用腹末七个，治下用尾末七大腹水病：《肘后》：用蝼蛄，炙熟，日食十个。《普济》半边散，治水病。用大戟、芫花、甘遂、大黄各三钱，为末。以土狗七枚（五月能飞者），捣葱铺新瓦上焙之，待干去翅、足。每个剪作两半边，分左右记收。欲退左即以左边七片焙研，门冬煎汤，五更调服。候左退三日后，服右边如前法。

　　鼻消水，面浮甚者：用土妙小便不通：葛洪方：用大蝼蛄二枚，取下体，以水一升渍饮，须臾即通。《寿域方》：用土狗下截焙研，调生研亦可。谈野翁方：加车前草，同捣汁服。《唐氏经验方》：用土狗后截，和麝捣，纳脐中，缚定，即通。《医方摘要》：用土狗一个炙研，入冰片、麝香少许，翎管吹入茎内。

　　大小便闭，经月欲死：《普济方》：用土狗、推车客各七枚，并男用头，女用身以向南樗皮煎汁饮，一服神效。

　　灌入，下喉即出也。（《延年方》）脐风出汁：蝼蛄、甘草等分，并炙为末。敷之。（《总录》）牙齿疼痛：土狗一个，旧糟裹定，湿纸包，煨焦，去糟研末，敷之立止。（《本事》）。

　　紧唇裂痛：蝼蛄烧灰，敷之。（《千金方》）。

　　塞耳治聋：蝼蛄五钱，穿山甲（炮）五钱，麝香少许，为末，葱汁和丸，塞之。外用鼻药，即通。（《普济》）颈项瘰 ：用带壳蝼蛄七枚，生取肉，入丁香七粒于壳内，烧过，与肉同研，用纸花贴之。（《救急方》）箭镞入肉：以蝼蛄杵汁滴上，三、五度，自出。（《千金方》）针刺不出：同上。

　　误吞钩线：蝼蛄，去身，吞其头数枚。勿令本人知。（《圣惠方》）

　　虫部第四十一卷　虫之三

　　萤火

　　（《本经》下品）【释名】夜光（《本经》）、熠耀（音煜跃）、挟火（并《吴普》）、宗 曰：萤常在大暑前后飞出，是得大火之气而化，故明照如此。

　　时珍曰：萤从荧省，荧，小火也，会意。《豳风》：熠耀宵行。宵行乃虫名，熠耀其光也。《诗》注及本草，皆误以熠耀为萤名矣。

　　【集解】《别录》曰：萤火生阶地池泽。七月七日取，阴干。

　　弘景曰：此是腐草及烂竹根所化，初时如蛹，腹下已有光，数日变而能飞。方术家捕置酒中令死，乃干之。俗用亦稀。

　　时珍曰：萤有三种：一种小而宵飞，腹下光明，乃茅根所化也，吕氏《月令》所谓“腐草蛆，《明堂月令》所谓“腐草化为蠲”者是也，其名宵行，茅竹之气，遂变化成形尔。一种水萤，居水中，唐　李子卿《水萤赋何为而居泉”是也。入药用飞萤。

　　【气味】辛，微温，无毒。

　　【主治】明目（《本经》）。疗青盲（甄权）。

　　小儿火疮伤，热气蛊毒鬼疰，通神精（《本经》）。

　　【发明】时珍曰：萤火能辟邪明目，盖取其照幽夜明之义耳。《神仙火丸事迹甚详；而庞安常《总病论》，亦极言其效验。云：曾试用之，一家病，惟四人带此者不病也。许叔微《伤寒歌》亦称之。予亦恒欲试之，因循未暇耳苏、黄器重友，想不虚言。《神仙感应篇》云：务成子萤火丸，主辟疾病，恶气百鬼，蛇虺，蜂虿诸毒，五兵白刃，盗贼凶害。昔汉冠军将军武威太守刘子南，从道士尹公受得此方。永平十二年，于北界与虏战败绩，士卒略尽。子南被围，矢下如雨，未至子南马数尺，矢辄坠地。虏以为神，乃解去。子南以方教子弟，为将皆未尝被伤也。汉末青牛道士得之，以传安定皇甫隆，隆以传魏武帝，乃稍有人得之。故一名冠军丸，又名武威丸。用萤火、鬼箭（削去皮羽）、蒺藜各一两，雄黄、雌黄各二两， 羊角二两，铁锤柄（入铁处烧焦）一两半，俱为末。以鸡子黄、作三角绛囊盛五丸，带于左臂上（从军系腰中，居家【附方】新二。

　　黑发：七月七日夜，取萤火虫二七枚，捻发自黑也。（《便民图纂》方）明目：劳伤肝气目暗方：用萤极妙。一方用白犬胆。（《圣惠方

　　虫部第四十一卷　虫之三

　　衣鱼

　　（《本经》下品）【释名】白鱼（《本经》）、蠹鱼。

　　宗 曰：衣鱼生久藏衣帛中，及书纸中。其形稍似鱼，其尾又分二岐，故得鱼名。

　　时珍曰：白，其色也；壁，其居也； ，其状态也；丙，其尾形也。

　　【集解】《别录》曰：衣鱼生咸阳平泽。

　　颂曰：今处处有之，衣中乃少，而书卷中甚多。身白有浓粉，以手触之则落。段成式云：补阙张周封见壁上瓜子化为壁鱼，因知《列子》“朽瓜化鱼”之言不虚也。俗传壁鱼入道经中瓶中，取壁鱼投之，冀其蠹食而不能得，遂致心疾。书此以解俗说之惑。

　　时珍曰：衣鱼，其蠹衣帛书画，始则黄色，老则有白粉，碎之如银，可打纸笺。按段成式言：何讽于书中得一发长四寸，卷之无端，用力绝之，两端滴水。一方士云：此名脉望，乃衣鱼三食神仙字，则化为此。夜持向天，可以坠星，求丹。又异于吞鱼致仙之说。大抵谬妄，宜辩正之。

　　【气味】咸，温，无毒。甄权曰：有毒。

</div>
    <div class="pagination">
<a href="本草纲目_page472.html">上一页</a><span>...</span><a href="本草纲目_page468.html">468</a><a href="本草纲目_page469.html">469</a><a href="本草纲目_page470.html">470</a><a href="本草纲目_page471.html">471</a><a href="本草纲目_page472.html">472</a><span class="current-page">473</span><a href="本草纲目_page474.html">474</a><a href="本草纲目_page475.html">475</a><a href="本草纲目_page476.html">476</a><a href="本草纲目_page477.html">477</a><a href="本草纲目_page478.html">478</a><span>...</span><a href="本草纲目_page474.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
