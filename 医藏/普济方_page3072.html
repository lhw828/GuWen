<!DOCTYPE html>
<html>
<head>
    <meta charset="UTF-8">
    <title>普济方 - 第 3072 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3072 页/共 3614 页</h1>
    <div class="content">　　髑骨散

　　（出肘后方）

　　治狂犬咬人。及诸犬咬疮不瘥。吐白沫者。为毒攻入心。令人烦乱。唤叫作犬声者

　　方。

　　用骷髅骨烧灰末。以东流水和服方寸匕。以活止。凡狂犬咋人。七日辄应一发。过三七日不当终身冷食。

　　杏仁膏

　　治狂犬咬人。

　　凡被狂犬咬人。即急嗍去血。急吐之。勿错咽之。然后捣杏仁和大虫牙捻作饼子。贴疮上。

　　莫使韭汁汁服又取大虫牙齿末。或大虫脂涂之。更佳。须忌酒。

　　治救急疗狂犬啮人。无问深浅者方。

　　初被咬便以冷水洗令血断。封裹着。如其疮大及深。宜放流水中浸之。血断根据法封裹。

　　更

　　治疯狗咬。

　　（出瑞竹堂方）用桃核壳半个。将野人肝（即人之大粪也）填满。以榆皮盖定。掩于伤处。用艾于桃核上灸

　　治疯犬伤。

　　用白粪虫去肚中黑。研之一二碗。头顶上有赤发。先拔去后敷药。干即易之。

　　治疗犬咬人方。

　　（出千金方）用火炙蜡以灌疮中。一方蓼以敷疮上。

　　又方

　　用白芷末汤茶调服。永不发。

　　又方

　　用槐皮并叶敷之。

　　又方

　　用枇杷叶以腊酒一瓶。新开倾出酒令干。将枇杷叶火上烧过。作黑色。搽入瓶中。用纸密盖

　　皂角散

　　治疗犬咬人方。

　　用净水洗口。以独蒜切片子。安在口上。却用葱、盐、全蝎、皂角四味。同擂细。安在上。

　　用艾灸黄水出为度。

　　治狗咬伤方。

　　用砖青和牛粪敷之。

　　治狂犬咬。

　　（出肘后方）以犬肾心捣敷咬处。

　　治狂犬咬寒热欲发者。

　　刺热人血饮之。

　　治狂犬毒入心。闷绝不识人方。

　　（出圣惠方）用取黑豆煮汁服之。甚良。

　　治犬咬方。

　　（出千金方）用热牛粪涂之咬处佳。如无湿粪。以干粪为末。小油调涂。立效。疯狗亦无害。

　　治狂犬啮人。

　　（出圣惠方）用干蛇一条。酒浸炙令黄色。又捣为末。水调二钱。日四五服。

　　治犬咬人伤处。毒痛心闷方。

　　（出圣惠方）用火炙疮中毒上。以捣韭汁饮三合。日四五服。疮瘥即止。

　　治犬伤

　　（出十便良方）用鼠粪为末。用冷井水洗疮。净干。别用津调涂。纸压之。帛子缚之。若湿干掺。

　　治犬伤。

　　（出圣惠方）麝香沉香防风（各等分）上为末。以生杏仁研。酒下。

　　治犬伤。

　　细研鼠粪。以生油腻调涂。立效。

　　治狂犬咬人。

　　取鼠屎二升烧末。研敷疮上。

</div>
    <div class="pagination">
<a href="普济方_page3071.html">上一页</a><span>...</span><a href="普济方_page3067.html">3067</a><a href="普济方_page3068.html">3068</a><a href="普济方_page3069.html">3069</a><a href="普济方_page3070.html">3070</a><a href="普济方_page3071.html">3071</a><span class="current-page">3072</span><a href="普济方_page3073.html">3073</a><a href="普济方_page3074.html">3074</a><a href="普济方_page3075.html">3075</a><a href="普济方_page3076.html">3076</a><a href="普济方_page3077.html">3077</a><span>...</span><a href="普济方_page3073.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
