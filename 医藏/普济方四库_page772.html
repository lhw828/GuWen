<!DOCTYPE html>
<html>
<head>
    <meta charset="UTF-8">
    <title>普济方四库 - 第 772 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 772 页/共 1812 页</h1>
    <div class="content">　　右以厚纸两重糊黏于铫子底将砒安下次寒水石盖上以匙按将盏子盖又以糊纸数重黏四围令缝不得通气以竹柴火烧令下靣纸黄焦为侯待冷再研于地上出火毒一周时以粟米饮为丸如大麻实大发日以冷醋汤下五丸如年深者先以五丸将热茶下吐却痰后再以冷醋汤下三丸兼治积年心痛发时冷姜醋汤下七丸立瘥一法更别丸小者一等俟小儿服之以飞过辰砂为衣干入磁合中盛于发日早冷臈茶清下一丸日内不得吃热物合时须五月五日午时先洒扫一净室中合时不得见猫犬妇人鸡防等服时亦然如妇人患冷男左手放在口中服
　　牛膝汤【出千金方】　治劳疟积久不断众治无効者
　　用生长大牛膝二握切以水六升煮取二升分再服第一服取未发前顿服之第二服取临发时
　　鼈甲散　治久患劳疟瘴等疾【方见本门寒疟类】
　　又方【出圣惠方】
　　用白狗粪烧为灰研令极细于发前以水调二钱服之
　　又方【出圣惠方】
　　用野狐肝一具阴干于重五日更初徃北斗下受气捣罗为末以粳米饮和丸如菉豆大用绯帛子褁一丸男左女右手中指上系之
　　大柴胡鼈甲散【出王氏博济方】　治劳疟及五劳
　　柴胡【去芦】秦芁　常山　贝母　甘草　乌梅山栀　防心　鼈甲【醋炙】黄芩【各一两】桃枝　柳枝葱白　薤白　糯米【半合】生姜　大黄【各半两】
　　右剉散分作大贴每贴水一升酒一盏同煎至八分分作三服早午晩各一服
　　治久患劳疟瘴劳方【出本草】
　　用鼈甲三两【涂酥炙令黄去裙襴】为末临发时温酒调下二钱匕
　　瘴劳疟劣弱【出本草】
　　乌梅【十四枚】豆防【二合】桃柳枝【各一虎口】甘草【三寸长生】生姜【一块】
　　右以童子小便二升煎七合温服
　　鬼疟【附论】
　　夫鬼疟者外邪之所入也人真气内虚神守不固则鬼邪投间而入故恍惚喜怒其发作无时或一日三两度或两日一度寒则颤掉下体热燥渇不止或差而复作或减而更増经久不瘥连绵嵗月若有所持也法宜禳去之而兼以袪邪安神之剂
　　方
　　神効手把丸【出圣惠方】　治鬼疟
　　猢狲骨头　虎骨头　猫儿骨头【各半两】砒霜【细研】恒山【剉】硃砂【细研】乳香【细研】麝香【细研】白芥子
　　阿魏【各半两】蜈蚣【一枚】
　　右为末研匀取五月五日午时炼蜜和捣三五百杵丸如皂角子大以绯绢褁一丸男左女右臂上系之发时于净室内焚香恭信解下男左女右以手把之时时就鼻嗅之四五度効一丸可治百人
　　治鬼疟神効方【出圣惠方】
　　砒霜　硃砂　乳香【细研各半两】麝香　阿魏【细研】安息香　菉豆末　猢狲头骨　虎粪中骨【各分】
　　右为末研匀以蒸饼和丸如梧桐子大未发前男左女右手把一丸便卧一炊久便瘥
　　治鬼疟内药鼻中立效方【出圣惠方】
　　天灵盖　猢狲头骨　臰黄【研细】阿魏　乳香藜芦【去芦头】黄丹【各七分】麝香【一钱研】
　　右为末研令匀以醋煮面糊和丸如豇豆大欲发前先以绵褁一丸内鼻中
　　麝香丸【出圣惠方】　治鬼疟发动无时寒热不定
　　麝香【细研】硃砂【细研各三分】砒霜【细研】恒山【剉】
　　鼈甲【涂醋炙令黄去裙襴】虎头骨【涂醋炙微黄】甘草【生用】
　　川大黄【生用各半两】
　　右为末研入前三味令匀五月五日以粽子和丸如梧桐子大临发时以温酒下三丸得吐泻为度
　　辅正丸【出圣济总録】　治鬼疟
　　天灵盖【酥炙】砒霜【研】丹砂【研】麝香【研】虎头骨【酒炙】猢狲头骨【酒炙】菉豆粉【各半两】
　　右为细末用粟米饮和丸如梧桐子大每服一丸未发前新汲水下或以手握之有孕妇人不得服小儿只可半丸以菉豆汁下其药以五月五日合靣东捣之
　　虎睛丸【出圣济总録】　治鬼疟
　　虎睛【一对酒浸炙】丹砂【研】麝香【研】雄黄【研】砒霜【研】安息香【入胡桃仁和丸】阿魏【研】天灵盖【酥炙各一两】
　　右为细末用烧饼和丸如小豆大每用一丸未发前男左女右把之一丸可治十人
　　丹雄丸【出圣济总録】　治鬼疟
　　丹砂【研一钱】腻粉【三钱】巴豆【七粒去皮心捶去油】乳香【研】麝香【研】雄黄【研】砒霜【研各半钱】
　　右为细末水浸炊饼心和丸如梧桐子大每服一丸发前新汲水下
　　万安丸【出圣济总録】　治鬼疟
　　虎头骨【酒炙三两】藜芦【六两】雄黄【研】鬼臼　天雄【炮裂去皮剉】芜荑【炒】皂角荚【酥炙去皮子各一两】
　　右除雄黄外为末入研者雄黄和匀炼蜜丸如弹子大令患者头上戴一丸立瘥若除伏尸于房四角烧四粒除疫气于床前烧一粒或渡江海男左女右臂上带一粒得渡不溺
　　鬼臼丸【出圣济总録】　治鬼疟
　　鬼臼　常山　甘草【炙剉】菉豆粉【各一两】砒霜【半两生】鼈甲【醋炙去裙襴三分】雄黒豆【二百五十粒汤浸去皮焙】
　　右为细末醋煮面糊丸如梧桐子大丹砂为衣每服一丸日未出靣东用桃心七枝同新汲水下
　　又方【出圣惠方】
　　雄黄【细研】丹砂【细研】虎头骨【涂酥炙令黄末各半两】砒霜【细研】麝香【细研】阿魏【各一分】
　　右研令细用菉豆面糊和丸如豇豆大未发前先以冷醋汤下一丸忌食热物
　　治鬼疟或发或止经久不瘥【出圣惠方】
　　野猫肝【一具用甆瓶盛内热猪血浸封口悬放别处待血干取肝用之】
　　猢狲头骨　狗头骨　虎头骨【各一两】麝香【一分细研】
　　右为末入麝香研令匀以醋煮糊和丸如鸡头实大男左女右以绯帛于中指上系一丸即瘥如未瘥即以醋茶任下一丸甚妙
　　经効疟丹方【一名神妙疟丹出三因方】
　　柳枝【各长一尺七茎】雄黄【通明好者半两别研】辰砂【一钱别研留一半】
　　右为末重午日以五家粽用为丸如梧桐子大辰砂所留一半为衣遇发时用净器水磨一丸涂鼻中尖并人中未退以冷水服一丸合时须用五月五日一方无柳枝用稀面糊为丸人参煎汤冷空心服瘴疟桃枝煎汤冷服临发磨一丸傅鼻头口畔
　　阿魏丸【出圣济总録】　治鬼疟
　　阿魏【研】砒霜【研】丹砂【研合皂角子大】画钟馗纸烧灰【二钱】
　　右为细末用寒食面丸如小豆大每服一丸发时冷水下宜用正月十五日五月五日合
　　丹砂丸【出圣济总録】　治鬼疟
　　丹砂【研】阿魏【研各半钱】砒霜【研一钱】豉【四十九粒汤浸去皮研】
　　右再同研为末滴水丸分作四十九丸每服一丸如脾寒取东南树上桃心柳心各七枝煎汤放冷靣南吞之寻常疟发时靣北新汲水下
　　神効丸【出圣惠方】　治鬼疟进退不定
　　人胆　硃砂　雄黄　麝香【各等分】
　　右研细以醋煮面糊和丸如菉豆大每用绵褁一丸内鼻中即差每丸可治二人
　　干桃丸【出圣济总録】　治鬼疟
　　树上自干桃子【二七枚】
　　右为末滴冷水丸如梧桐子大丹砂为衣每服一丸侵晨靣东井华水吞下
　　三圣丸【出圣济总録】　治鬼疟
　　雄黄【研】雌黄【研】大黄【生为细末各一两】
　　右再研为细末水浸炊饼为丸如梧桐子大每服二丸发日早晨靣向东北新汲水下宜五月五日午时合
　　祓除丸【出圣济总録】　治鬼疟
　　雄黄【研半两】雄黒豆【小者是一百二十粒醋浸三日去皮研为膏】
　　砒霜【研一钱】
　　右除黒豆外研令极细与黒豆膏同研丸如梧桐子大丹砂为衣用素绢袋子盛挂于神室前有患者取二丸未发时服一丸靣东新汲水下临发时更服一丸妇人患即男子与药男子患即妇人与药仍令患者闭目服须是端午日合若缓急即八节日合亦得合药时不得见鸡犬妇人服了药不得食热物一日
　　鬼箭羽散【出圣济总録】　治鬼疟寒热日发
　　鬼箭羽【一分为细末】砒霜【研一钱】五灵脂【研一两】
　　右再同研细每服半钱临发时冷茶清调下
　　治鬼疟连年不瘥方【出圣惠方】
　　恒山【一分】硃砂【半两细研】黄丹【半两炒令紫色】
　　右以水一大盏浸用刀子搅三二十下横刀子于药上置于星月下一宿至发日平明以力搅冷服半盏至发时前又服半盏药力散即得食
　　一字散【出圣济总録】　治鬼疟
　　鬼箭羽　鲮鲤甲【烧存性各一分】
　　右为细末每服一字搐在鼻中临发时用
　　又方【出圣惠方】
　　砒霜【一分】蜘蛛【三枚】
　　右同研为丸如梧桐子大每用绵褁一丸男左女右内耳中
　　又方【出圣惠方】
　　阿魏【一钱细研】野狐肝【一具并胆收于新瓦鑵内贮阴干】
　　右研匀用醋煮面糊和丸如鸡头实大男左女右手把一丸如未瘥即以绯绢帛系中指上不住嗅之
　　又方【出圣惠方】
　　雄野狐粪　蝙蝠粪【各一分】
　　右为末用醋煮面糊和丸如鸡头实大临发时男左女右手把一丸嗅之
　　又方【出圣惠方】
　　砒霜【半两细研】五方桃心【一握】
　　右先东次北逆取五方足于砂盆内研令细次下砒霜相和研匀丸如梧桐子大临发前以新汲水下二丸忌食热物
　　治鬼疟进退不定【出圣惠方】
</div>
    <div class="pagination">
<a href="普济方四库_page771.html">上一页</a><span>...</span><a href="普济方四库_page767.html">767</a><a href="普济方四库_page768.html">768</a><a href="普济方四库_page769.html">769</a><a href="普济方四库_page770.html">770</a><a href="普济方四库_page771.html">771</a><span class="current-page">772</span><a href="普济方四库_page773.html">773</a><a href="普济方四库_page774.html">774</a><a href="普济方四库_page775.html">775</a><a href="普济方四库_page776.html">776</a><a href="普济方四库_page777.html">777</a><span>...</span><a href="普济方四库_page773.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
