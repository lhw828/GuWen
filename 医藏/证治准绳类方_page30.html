<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 30 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 30 页/共 217 页</h1>
    <div class="content">　　第二册

　　水肿

　　海藏水气问难经云：诸水身半以下肿者，当利小便，身半以上，当发汗。经云：身半以上，天气主之，身半以下，地气主之。天气主之者，其在皮也，其在皮者，故汗而发之。

　　问曰：肌肉之外，皮肤之里，首至足一身皆肿者，当作何治？答曰：亦宜汗之也，与身半以上同法。身半以上汗之者，尺寸之天地也，故汗之。肌肉之外，皮肤之里，一身尽肿者，从天而汗之，此表里之浮沉，凡治之法，当如是也。肺心肝肾中州以上俱宜汗，中州已下皆宜下，如小便利而渴，不宜汗，不宜下，以其重亡津液故也。

　　问曰：仲景云：少阴脉紧而沉，紧则为痛，沉则为水，小便则难。脉得诸沉，当附骨，身体肿重，水病脉出者死。王叔和云：水气浮大即延生。二者不同，何也？答曰：少阴证当沉，故脉出者死也。此水附骨，以当沉而下出，则当微出本部，即是得生也。此个出字，出本部之外，故死也。经云：阴阳俱虚，脉出者死，与此同意。水气浮大即延生者，总而言之也。五脏六腑，上下表里，及诸部分，俱在其中矣。此阴盛而阳虚也，故暴出者死。何以然？少阴沉，知周身无阳也。

　　水病滞塞不通，脉暴出，阳何以周流于一身，养育一体，故死也。腹上肿者属厥阴，腰肿者属肾。

　　水气求责法有沉而有力，有沉而无力。有浮而有力，有浮而无力。中得之，亦有有力无力。

　　水气脉并药肺沉大肠浮大腹皮 茯苓 甘遂 大戟 芫花 旋复花 紫菀 陈皮 桑皮 杏仁 木香 葶苈麻黄 栀子 芍药 白术 生姜皮心沉小肠浮桂 枳实 牵牛 芍药 木通脾沉胃浮白术 芍药 生姜 赤小豆 枣 槟榔 黄 甘草 石膏肝沉胆浮川芎 芍药 细辛肾沉膀胱浮泽泻 茯苓 猪苓 白术 木通 灯草 通草 牡蛎 滑石 泽兰 附子 葶苈 瞿麦 车前子 防己海藏集仲景水气例（水气源流，并出《素问·水热穴论》。）

　　高低内外，轻重表里，随经补泻，要当谨察肺、胃、肾三经，病即瘥也。

　　仲景葶苈大枣泻肺汤治 喘嗽痰涎，面目浮肿。

　　甜葶苈 苦葶苈（等分） 大枣仲景枳术汤治心下水结如盘。

　　仲景牡蛎泽泻散治腰以下有水气。

　　仲景生姜泻心汤 治两胁水气，腹中雷鸣。

　　仲景甘草附子白术桂枝汤 治阴证自汗，身微肿，风湿相搏，小便不利。

　　仲景真武汤 治少阴三二日不已，至四五日，腹痛，小便不利，四肢沉重疼痛，自下利，此为水气。其人或咳，或小便利，或不利而呕者。

　　仲景十枣汤 大戟 芫花 甘遂（各等分）

　　三花神佑丸 十枣汤加牵牛 大黄 轻粉（水丸。）

　　除湿丹 神佑丸加乳香 没药 玄青丹神佑丸加黄连 黄柏 青黛上以上四方，药极有毒，不可轻也。

　　防己黄 汤（仲景，下同）

　　防己（一两） 黄 （一两二钱半） 白术（七钱半） 甘草（炙，半两）

　　上锉，每服五钱匕，生姜四片，枣一枚，水一盏半，煎取八分，去滓温服，良久再服。

　　腹痛，加芍药。一法，洁古用此汤调五苓散，治因湿为肿者。（又云：防己黄 汤，治风水脉浮为在表，其人或头汗出，表无他证，病者但下重，从腰以上为和，腰以下常肿，及身重难以屈伸。）

　　越婢汤 加术四两，即越婢加术汤。（又见痿厥。）

　　麻黄（六两） 石膏（半斤） 生姜（三两） 大枣（十五枚） 甘草（二两）

　　以水六升，先煮麻黄，去上沫，纳诸药，煮取三升，分温三服。

　　大腹皮散大腹皮 桑白皮 川芎（各二两） 汉防己 羌活 青皮（去白） 大黄（炒） 槟榔 桂心（各一两） 甘草（炙，半两）

　　上 咀，每服五钱，水一大盏，煎五分，去滓，不拘时温服。

　　楮白皮散楮白皮 猪苓（去皮） 木通（各二两） 紫苏 茎叶 桑白皮（各三两） 陈皮（去白，一两）

　　上 咀，每服五钱，水一大盏，生姜三片，煎至六分，去滓，不拘时温服。

　　防己茯苓汤防己 黄 桂枝（各三两） 茯苓（六两） 甘草（二两）

　　水六升，煮取二升，分温三服。

　　蒲灰散（见淋。）

　　木香丸木香 苦葫芦子（炒） 乳香（各二钱五分） 槟榔（二枚，一生一炮） 甘遂（炒令黄） 朱砂（细研。各半钱）

　　为细末，以烂饭和，分作四十九丸，面裹。于铫纳水煮熟，令患人和汁吞之，以尽为度。清晨服药，至午时其水便下，不计行数，水尽自止。

　　海蛤丸海蛤（研） 防己（各七钱五分） 陈皮（炒，去白） 郁李仁（去皮，炒。各半两） 赤茯苓（去皮） 桑白皮葶苈（隔纸炒。各一两。）

　　上为细末，炼蜜和丸，如桐子大。每服二十丸，加至三十丸，米饮送下，早晚各一服。

　　槟榔散槟榔（半两。另研末） 商陆 生姜（各一两） 桑白皮（一两半） 甘草（炙，二钱半）

　　上除槟榔外，用水二大盏，煎至一大盏，去滓，五更初分作二服，每服调槟榔末二钱半服，至平明当利，如未利再服。

　　甘草麻黄汤甘草（二两） 麻黄（四两）

　　水五升，先煮麻黄，去上沫，纳甘草，煮取三升，温服一升，重覆汗出，不汗再服。慎风寒。

　　麻黄附子汤麻黄（三两） 甘草（二两） 附子（一枚，炮）

　　水七升，先煮麻黄，去上沫，纳二味，煮取二升半，温服八合，日三服。

　　杏子汤（未见，恐是麻黄杏仁甘草石膏汤。）

　　五皮散（《和剂》） 治风湿客于脾经，气血凝滞，以致面目虚浮，四肢肿满，心腹膨胀，上气促急。兼治皮水，妊娠胎水。

　　五加皮 地骨皮 生姜皮 大腹皮 茯苓皮（各等分 一方，加白术，磨沉香、木香入。）

　　上 咀，每服三钱，水一盏，煎七分，热服无时。

　　五皮散（《澹寮》） 治他病愈后，或疟痢后，身体目四肢浮肿，小便不利，脉虚而大。此由脾肺虚弱，不能营运诸气，诸气不理，散漫于皮肤肌腠之间，故令肿满也，此药最宜。

　　大腹皮 赤茯苓皮 生姜皮 陈皮 桑白皮（炒。各等分）

　　上为粗末，每服五钱，水一大盏，同煎八分，去滓温服，不拘时，日三服。并忌生冷油腻坚硬之物。

　　香苏散（《宝鉴》） 治水气虚肿，小便赤涩。

</div>
    <div class="pagination">
<a href="证治准绳类方_page29.html">上一页</a><span>...</span><a href="证治准绳类方_page25.html">25</a><a href="证治准绳类方_page26.html">26</a><a href="证治准绳类方_page27.html">27</a><a href="证治准绳类方_page28.html">28</a><a href="证治准绳类方_page29.html">29</a><span class="current-page">30</span><a href="证治准绳类方_page31.html">31</a><a href="证治准绳类方_page32.html">32</a><a href="证治准绳类方_page33.html">33</a><a href="证治准绳类方_page34.html">34</a><a href="证治准绳类方_page35.html">35</a><span>...</span><a href="证治准绳类方_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
