<!DOCTYPE html>
<html>
<head>
    <meta charset="UTF-8">
    <title>外科理例 - 第 16 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 16 页/共 65 页</h1>
    <div class="content">　　一人远途劳倦。发热。脉大无力然热退肿消。彼不听。服降火药及必夫劳倦损气。气衰则火旺。火乘脾土。故倦怠而热。此元气伤也。丹溪曰。宜补形气。

　　调经脉。其疮自消。不可汗下。若不详脉症经络受病之异。而辄用峻利之剂。鲜不危矣。

　　一妇因怒不思食。发热倦怠。骨肉酸疼。体瘦面黄。经渐不通。颈间结核。以逍遥散（二三）八珍汤（十四）治之少可。彼自误服水蛭等药。血气愈虚。遂致不救。（此凭症也。）

　　一人耳后寸余发一毒。名曰锐疽。 痛寒热。烦躁喜冷。此胆经蕴热而然。先用神仙一剂。势减二三。时值仲冬。彼惑于用寒远寒之禁。自用十宣托里之药。势渐炽。耳内脓溃。喉肿。开药不能下而殁。

　　一放出宫女。年逾三十。两胯作痛。不肿。色不变。大小道作痛血渍入隧道为患。乃男女失合之症也。难治。后溃不敛。又患瘰 而此妇为人之外家。夫为商。常在外。可见此妇久怀忧郁。及放出。又不能如愿。是以致生此疾。其流注瘰 。乃七情气血皆已损伤。不可用攻伐之剂皎然矣。

　　卷三

　　流注一百二

　　暴怒所致。胸膈不利者。调气为主。

　　抑郁所致而不痛者。宜调经脉补气血。

　　肿硬作痛者。行气和血。

　　溃而不敛者。益气血为主。

　　伤寒余邪未尽者。和而解之。

　　脾气虚。湿热凝滞肉理而然。健脾除湿为主。

　　闪肭瘀血凝滞为患者。和气血。调经络。

　　寒邪所袭。筋挛骨痛。或遍身痛。宜温经络。养血气。

　　大抵流注之症。多因郁结。或暴怒。或脾虚湿气逆于肉理。或腠理不密。寒邪客于经络闪扑。或产后瘀血流注关节。或伤寒。余邪未尽为患。皆因真气不足。邪得乘之。常治郁者开之。怒者平之。闪扑及产后瘀血者散之。脾虚及腠理不密者。除而补之。伤寒余邪者。

　　调而解之。六要以固元气为主。佐以见症之药。如久而疮口寒者。更用豆豉饼或附子饼灸之有脓管或瘀肉者。用针头散腐及锭子尤效。若不补血气。及不慎饮食起居七情。俱不治。

　　一人因怒。胁下作痛。以小柴胡对四物。加青皮、桔梗、枳壳而愈。（因情处治。）

　　一人臀肿一块微痛。脉弦紧。以疮科流气饮四剂而消。（因情处治。）

　　一人因怒胁下肿痛。胸膈不利。脉沉迟。以方脉流气饮数剂少愈。以小柴胡对二陈加青皮、桔梗、贝母。数剂顿退。更以小柴胡二十余剂而痊。（因七情处治。）

　　一妇因闪肭。肩患肿。遍身作痛。以黑丸子二服而痛止。以（方脉）流气饮二剂而肿消。

　　更以二陈对四物加香附、枳壳、桔梗而愈。（凭症处治。）

　　一妇腿患筋挛骨痛。诸药不应。脉迟紧。用大防风汤一剂顿退。又二剂而安。又一妇患之亦然。先用前汤二剂。更服黑丸子而痊。此二患若失治。溃作败症。（凭症凭脉处治。）

　　一妇禀弱性躁。胁臂肿痛。胸膈痞满。服流气败毒。反发热少食。用四七汤数剂。胸宽气利。以小柴胡对四物。加香附、陈皮。肿痛亦退。（此因治不对病而变方。）

　　一人腿患溃而不敛。用人参养荣汤。及附子饼灸。更以补剂煎膏贴之。两月余愈。（凭一人脾气素弱。臂肿一块。不痛。肉色不变。饮食少思。半载不溃。先以六君子加芎归二十余剂。饮食渐进。更以豆豉饼日灸数壮。于前药再加黄 肉桂三十余剂。脓熟针去。以十全大补汤及附子饼灸之。月余而敛。（此凭症处治。）

　　一人腿肿。肉色不变。不痛。脉浮而滑。以补中益气汤加半夏、茯苓、枳壳、木香饮之香附饼熨之。彼谓气无补法。乃服方脉流气饮。愈虚。始用六君子汤加芎、归数剂。饮食少进。再用补剂。月余而消。（凭脉凭症处治。）

　　夫气无补法。世俗论也。以其为病痞满壅塞。似难为补。殊不知正气虚不能营运。则邪气滞而为病。不用补法。气何由行乎。

　　一人臂肿。筋挛骨痛。年余方溃。不敛。诊脉更虚。以内塞散一料。少愈。以十全大补汤及附子饼灸而愈。（凭症凭脉处治。）

　　精要云。留积经久。极阴生阳。寒极为热。以此溃多成 。宜早服内塞散排之。

　　一人腿肿一块。经年不消。且不作脓。饮食少思。强食则胀。或作泻。日渐消瘦。诊脉。此乃命门火衰。不能生土。以致脾虚而然也。遂以八味丸。饮食渐进。肿患亦消。（凭症一人背髀。患之微肿。形劳气弱。以益气养荣汤。间服黑丸子及木香、生地黄作饼覆患处。熨之月余。脓成针之。仍服前药而愈。（此凭所因而治。）

　　一人腿患。久而不敛。饮大补药及附子饼及针头散。 之而愈。（凭症处治。）

　　一人臂患。年余尚硬。饮食少思。朝寒暮热。八珍汤加柴胡、地骨、牡丹皮。月余寒热。再用益气养荣汤附子饼灸。两月余脓成。针之。更服人参养荣汤。半载而愈。（凭症而治一妇脓溃清稀。脉弱恶寒。久而不愈。服内塞散。灸附子饼而瘳。（凭脉凭症而治。）

　　一人臂患。出腐骨三块尚不敛。发热作渴。脉浮大而涩。乃气血俱损。须多服生气血之庶可保全。彼谓火尚未尽。乃用凉药内服外敷。几危求治。其形甚悴。脉愈虚。先以六君子加芎归月余。饮食渐进。以八珍汤加肉桂三十余剂。疮色乃赤。更以十全大补汤。外以附子饼。仅年而瘥。（凭症凭脉。）

　　一老伤寒。表邪未尽。股内患肿发热。以人参败毒散二剂。热止。灸香附饼。又小柴胡加二陈、羌活。川芎、归、术、枳壳。数剂而消。（凭症处治。）

　　一妇腰间患一小块。肉色如常。不溃。发热。予欲治以益气养荣解郁之剂。彼却别服流气饮。后针破出水。

　　年余而没。又一妇久不敛。忽发寒热。予决其气血俱虚。彼反服表散之剂。果发大热。

　　亦死。（凭症处治）

　　一人元气素弱。将患此胸膈不利。饮食少思。予欲健脾。解郁。养气血。彼反服辛香流剂。致腹胀。又服三棱、莪术、浓朴。之类。饮食少。四肢微肿。兼腰肿一块。不溃而殁一妇经不调。两月或三月一至。四肢肿。饮食少。日晡发热。予曰。此脾土气血虚也。

　　脾滋气血药。饮食进则浮肿自消。血气充则经水自调。彼以为缓。用峻剂先通月经。果腹疼泄不止。遍身浮肿。饮食少。没于木旺之月。

　　一人年逾三十。小腹肿硬。逾年成疮。头破时出血水。此七情所伤。营气逆于肉理也。

　　流注。诊之肝脉涩。盖肝病脉不宜涩。小腹正属肝经。须涩属金。脉退乃可。予欲以甘温之药补其气血。令自消溃。彼不信。乃服攻伐之药。气血愈虚。果没于金旺之月。（此凭脉也（丹溪曰。诸经惟少阳厥阴二经痈疽。宜预防之。以其多气少血也。少血则肌肉难长。

　　疮久不敛。必成败症。若不知此。辄用峻利之药。以攻伐其阴分之血。祸不旋踵。）

　　卷三

　　悬痈一百三

　　肿或发热者。清肝解毒。（小柴胡、制甘草。）

　　肿痛者。解毒为主。（制甘草。）不作脓或不溃者。气血虚也。（八珍汤。）肿痛小便赤滞者。肝经湿热也。宜分利清肝。（龙胆泄肝汤。）

　　一人谷道前患毒。 痛寒热。此肝经湿热所致。名曰悬痈。属阴虚。先以制甘草（百二服。顿退。再以四物加车前、青皮、甘草节、酒制黄柏、知母。数服而消。（此凭症也。）

　　一人年逾五十。患悬痈。脓清脉弱。此不慎酒色。湿热壅滞而然。脓清脉弱。老年值此以收敛。况谷道前为任脉发原之地。肝经宗筋之所。予辞。果殁。治此痈惟涧水制甘草有效。已破者。兼十全大补汤（十三）为要。

　　一人患此。 痛发寒热。以小柴胡汤加制甘草（百二七）二剂少退。又制甘草四剂而消。

　　（按小柴胡清肝。制甘草解毒。）

</div>
    <div class="pagination">
<a href="外科理例_page15.html">上一页</a><span>...</span><a href="外科理例_page11.html">11</a><a href="外科理例_page12.html">12</a><a href="外科理例_page13.html">13</a><a href="外科理例_page14.html">14</a><a href="外科理例_page15.html">15</a><span class="current-page">16</span><a href="外科理例_page17.html">17</a><a href="外科理例_page18.html">18</a><a href="外科理例_page19.html">19</a><a href="外科理例_page20.html">20</a><a href="外科理例_page21.html">21</a><span>...</span><a href="外科理例_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
