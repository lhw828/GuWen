<!DOCTYPE html>
<html>
<head>
    <meta charset="UTF-8">
    <title>普济方 - 第 1248 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1248 页/共 3614 页</h1>
    <div class="content">　　龙胆散治伤寒心脾热。多干舌肿。口内生疮。

　　龙胆（去芦头）麦门冬（去心焙）知母人参（去芦头）柴胡（去苗各半两）甘草（一分锉）上为细末。不计时候。磨犀角。温水调下二钱。

　　升麻散治伤寒喉中痛。舌根肿满。不能转动。此谓心脾热毒。宜先用针当舌中针

　　入五分川升麻车前子川大黄（锉碎微炒）甘草（生用各半两）生干地黄（三两）川朴硝（三分）上为粗散。每服五钱。以水一大盏。煎至五分。去滓。不计时候。温服。

　　升麻汤治伤寒热病。咽喉壅塞。连舌根痛。及干呕头痛。不下食。

　　升麻麦门冬（去心焙）石膏（碎各一两）木通（锉）黄柏（去粗皮锉）青竹茹（各半两）玄参前胡（去芦头各三分）朴硝（三两）上粗捣筛。每服五钱。用水一盏。煎至八分。去滓。食后温服。日再。

　　干地黄汤治伤寒心脾虚热。喉中有疮。连舌根肿。涕唾。不下食。

　　生干地黄（焙三两）青竹茹鸡苏赤茯苓（去黑皮各一两）麦门冬（去心焙一两半）玄参（五分）上粗捣筛。每服五钱。水一盏半。煎至八分。去滓。食后温服。日再。

　　犀角汤治伤寒脾肺虚热。毒瓦斯壅塞。咽喉连舌根。肿满疼痛。

　　犀角（镑屑）当归（切焙）白芷（各一两）升麻甘草（炙锉）射干杏仁（汤浸去皮尖双仁炒黄各半两）上粗捣筛。每服三钱。水一盏。煎至七分。去滓。食后温服。

　　马蔺根汤治伤寒咽喉闭塞。连舌肿疼。小便赤沥。

　　马蔺根升麻（各一两）瞿麦射干（各三分）犀角屑木通（锉各半两）玄参（一两）上

　　木通汤治伤寒热病。咽喉闭塞。连舌根肿疼。热毒瓦斯聚于心胸。

　　木通（锉）络石（碎）朴硝（各一两）升麻犀角屑山栀子仁青竹茹（各半两）射干（半分）桔梗（炒）芍药玄参（各三分）上粗捣。每服三钱。水一大盏。煎至七分。去滓

　　治伤寒上焦虚热。毒瓦斯壅塞。咽喉连舌肿痛方。

　　玄参射干当归（切培各一两）上捣罗为散。每服三钱。水一大盏。煎至半盏。不去滓。食后温服。日再服。

　　治伤寒舌肿。口内生疮。此是心脾积热。上冲所致。汤方。

　　大青升麻大黄（锉炒各半两）黄连（去须一分）上粗捣筛。每服三钱。水一大盏。

　　煎至

　　治伤寒舌出寸长。连日不收。名应手方。

　　上用梅花片脑为末。掺舌上。随手而收。用五钱重。

　　地黄煎治伤寒心脾有热。舌本肿痛。

　　卷一百三十九　伤寒门

　　伤寒咳嗽（附论）

　　夫伤寒咳者。盖咳。声咳之咳。俗谓之嗽者是也。肺主气。形寒饮冷则伤肺。使气上而不下。逆而不收。冲击膈咽。令喉中淫淫如痒。习习如梗。是令咳也。甚者续续不已。连连不止。坐卧不安。语言不竟。动引百骸。声闻四近矣。咳之由来。有肺寒而咳者。有停饮而咳者。有邪气在半表半里而咳者。虽同曰咳。而治各不同也。内经曰。肺之令人咳何也。皮毛者。肺之合也。皮毛先受邪气。以从其合。则肺寒。饮入胃。从肺脉上至于肺。肺寒则内外合邪因而客之。则为咳嗽者。是肺寒而咳也。伤寒表而不解。心下有水气。干呕。发热而咳。小青龙汤主之。少阴病。腹痛。小便不利。四肢沉重。疼痛。自下利者。此为有水气。

　　其人或咳者。真武汤加五味子、细辛、干姜主之。二者。是停饮而咳者也。虽皆为水饮所作。

　　而小青龙汤所主。为水饮与表寒相合而咳者。真武汤所主。为水饮与里寒相合而咳者。不可不知也。伤寒中风。往来寒热。胸胁苦满。默默不欲饮食。心烦喜呕。或咳者。小柴胡汤。

　　去人参、大枣、生姜。加干姜、五味子主之。少阴病。四逆。其人或咳者。四逆散。加干姜、五味子主之。二者。是邪气自表传里而咳者。虽皆为气传里。而小柴胡汤所主。为阳邪传里动肺而咳者。四逆散所主。为阴邪传里动肺而咳者。又不可不知也。表寒也。里寒也。KT水饮则必动肺。以形寒饮冷则伤肺故也。阳邪也。阴邪也。自表传里。则必动肺。以脏真高于肺故也。咳为肺疾。治之必发散而可矣。而又有不可发汗者。经曰。咳而小便利者。不可发汗。发汗。则四肢厥逆冷。又曰。咳而发汗。倦而苦满。腹中复坚。兹虽逆也。又脉散者。为心火刑于肺金。鬼贼相刑。必死。临病之侧。可察之。

　　歌曰。嗽家呕喘属膀胱。寒热毒坚值少阳。若是少阴数下利。四肢沉重更清凉。

　　肺主气。气逆而不下。则嗽。热邪乘之。气则燥郁。寒邪乘之。气则冷滞。水饮乘之。

　　又与气博。热寒水饮。皆生痰壅嗽之所从始乎。阴阳治法。有本条。其间水嗽三证。不可无辨。小青龙汤。太阳之表水也。十枣汤。太阳之里水也。真武汤。阴证之水气也。常须知之。

　　虽然。古人宜药。对一病所主安在哉。曰。水与表寒也。令而嗽。则小青龙汗之。水与表寒相合而嗽。则真武汤温之。里癖合水。动肺为嗽焉。十枣所以下也。太阳病。身热喘。心下怔忪。干呕。微利。此水气在里。小青龙。小便不利。小腹满者。去麻黄。加茯苓。发热恶寒。身体痛者。只根据本方。若身凉咳嗽。干呕。微利。心下痞满。引胁疼痛。为里有水。十枣汤。少阳病。寒热往来。胸胁硬满而痛嗽。小柴胡汤。或利。去人参生姜枣。加五味子干姜。少阴病。水气咳嗽。四肢痛重。腹。小便不利。下利。或呕。真武汤。加五味子干姜细辛。少阴咳而四逆。或腹痛。或泄利。或悸。四逆散。加五味子干姜。少阴咳而呕渴。心烦不得眠。下利。猪苓汤。热嗽。金沸草散。或唾脓血。小柴胡汤。加黄芩生姜煎汤。咳嗽头痛。不恶寒。身大热。若脐腹亦有热而作痛者。须下之。大柴胡汤。张氏曰。发汗不解。腹满痛者。急下之。可大承气汤。又曰。腹中满痛。此为实。大柴胡下之。咳嗽中满而呕。用大半夏汤解利以后。胃寒不食。则理中汤。加橘皮半夏茯苓细辛五味子。痰多二陈汤。加细辛五味。治嗽通用大橘皮汤。下利六七日。咳呕渴。心烦不得眠。猪苓汤。表未解。心下有水。干呕发热而嗽。小青龙汤。小便不利。小腹满者。青龙汤。去麻黄。加茯苓也。

　　方

　　射干散治伤寒咳嗽气促。喉喘干嗽无痰。喉中如梗者。

　　射干麻黄（去根节）麦门冬（去心）赤茯苓枳壳（麸炒微黄去瓤各一两）杏仁（汤浸去皮尖双仁麸炒微黄）贝母（煨令微黄各三分）百合（二分）甘草（半两炙微赤锉）上粗捣筛。每服四钱。水一中盏。入生姜半分。煎至六分。去滓。不计时候。温服。

　　柴胡汤治伤寒咳嗽。烦热。四肢骨节头目疼痛。

　　柴胡（一两半去苗）贝母（煨微黄）葛根（锉）赤芍药黄芩栀子仁（各一两）石膏（二两）知母杏仁（汤浸去皮尖双仁麸炒微黄各三分）上粗捣筛。每服四钱。水一中盏。

　　入

　　陈橘皮散

　　（出活人书）

　　治春冬伤寒。秋夏冷温咳嗽。喉中鸣声。上气不得下。

　　头痛方。

　　陈橘皮（汤浸去白瓤焙）紫菀（去苗土）麻黄（去根节）杏仁（汤浸去皮尖双仁炒微黄）当归桂心甘草（炙微赤锉）黄芩（各半两）上八味切。以水七升。煮取三升。分三服。

　　不瘥重合之。忌海藻、菘菜、生葱。一方。用姜半分同煎。

　　杏仁汤治伤寒肺壅。咳嗽上气。咽喉气逆。或恶寒。鼻中清水出者。

　　杏仁（汤浸去皮尖双仁麸炒半两）紫菀（去苗土）黄芩（去黑心）当归（切焙）陈橘皮（汤浸去白焙各半两）木香（一分）大黄（炒一两半）甘草（炙锉）麻黄（去根节汤煮掠去沫）桂（去粗皮各半两）上粗捣筛。每服三钱。水一盏。煎至七分。去滓。温服。

　　又方

　　（出杨子建护命方）

　　治伤寒壮热。头及身痛。胸膈不利。咳嗽多痰。宜

　　服。

</div>
    <div class="pagination">
<a href="普济方_page1247.html">上一页</a><span>...</span><a href="普济方_page1243.html">1243</a><a href="普济方_page1244.html">1244</a><a href="普济方_page1245.html">1245</a><a href="普济方_page1246.html">1246</a><a href="普济方_page1247.html">1247</a><span class="current-page">1248</span><a href="普济方_page1249.html">1249</a><a href="普济方_page1250.html">1250</a><a href="普济方_page1251.html">1251</a><a href="普济方_page1252.html">1252</a><a href="普济方_page1253.html">1253</a><span>...</span><a href="普济方_page1249.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
