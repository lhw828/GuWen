<!DOCTYPE html>
<html>
<head>
    <meta charset="UTF-8">
    <title>回生集 - 第 27 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>回生集 - 第 27 页/共 36 页</h1>
    <div class="content">　　胡桃嚼烂。姜汤下立止。

　　卷下　外症门

　　贪食茶叶壁泥桴炭锻石生米等

　　此症皆属有虫。用炒芝麻一盘。拌雄黄末三分。始服白汤下三日。后只吃炒芝麻。服半月自愈。

　　卷下　女科门

　　麦冬丸方

　　治女子经闭。形容枯槁 屡验杭州麦冬（去心六斤熬成膏） 何首乌（半斤，黑豆拌九蒸九晒为末，人乳浸不计遍数，要晒得一斤重） 大怀熟地（四两） 红花（五钱，酒洗） 当归（四两，酒洗） 鹿茸（五钱，酥炙）

　　共为末和匀。入麦冬膏内。再加炼蜜少许。和为丸。如梧子大。每服三钱。渐加至五钱。

　　黄酒滚水任下。

　　卷下　女科门

　　四制香附丸验方

　　香附（一斤去毛，酒制四两，童便制四两，姜汁制四两，盐水制四两，各浸七日） 乌药（半斤炒）

　　共为细末。用米面米醋打糊为丸。桐子大。每服三钱。泽兰叶煎汤下。 肥人空心盐酒送下。

　　如月水不调。临行三二日前。腰痛。用酒炒黄芩为引。服之四十日。大见功效。妙不可述。

　　卷下　女科门

　　经闭干血等症神方（京师朝庆关僧建庵方）

　　雄鸡一只。煮熟去肉。取全骨一副。即嘴爪俱要。不遗。再用童便、生姜汁、高醋各三钟。将骨入砂锅。或置新瓦上。微火焙炒。陆续将三汁洒在骨上。仍留汁一小半将骨打碎。

　　又用香附米一两。同骨再焙。仍将三汁陆续洒在骨上焙之。俟骨酥脆。去香附不用。将骨研成细末。分作三服。黄酒调下。一服汗出。三服经行。神效之极。

　　卷下　女科门

　　月水不断

　　陈莲房烧存性研。每服热酒服二钱。

　　卷下　女科门

　　吕祖鸾笔传治症瘕屡验方

　　朝天结成石榴。无些微损伤者。连枝蒂摘下一枝。用新砂锅一个。新木杓一柄。多年黑色陈酽醋十斤。愈久愈妙。陆续入锅煮榴。用杓底擦滚石榴。令其皮烂。俟醋完。熬至黑色如胶。榴渣化尽如膏。起锅。再预以羊血凝定如块者。盛瓷器中。以金银竹簪挑起一块。滴于血上。即透至血底。俱化为水。足验药力。如无羊血。即猪血亦可验。陆续用酒化血。不拘多少服之。滚水化服亦可。

　　按石榴体沉。其口多下垂者。朝天者绝少。此方异处。再用石榴。莫测其理。

　　卷下　女科门

　　症瘕血块劳疾屡验多人方

　　生川大黄切片一两。好陈醋浸晒各九次。研极细末。每服三钱。好酒送下。二三服即愈。

　　卷下　女科门

　　赤白带下

　　槿树根皮二两切。以白酒一碗半。煎一碗。空心服。白带用红酒甚妙。

　　卷下　女科门

　　赤白带下（无论老幼孕妇皆可服之）

　　马齿苋捣烂拧汁。三大合。和鸡子清二枚。先温令热。次下苋汁微温。顿饮之。不过再服即愈。

　　卷下　女科门

　　血崩方

　　鸡冠子白者治红崩。红者治白崩。每服五钱。焙微枯。黄酒送下。

　　卷下　女科门

　　血崩久甚不愈

　　真紫降真香三钱。为细末。水二钟。煎八分。露至半夜。鸡鸣时热服之。出汗即愈。

　　卷下　女科门

　　崩中下血

　　大蓟根叶捣汁服半升。

　　卷下　女科门

　　血崩

　　贯众一味。好黄酒一碗。煎至半碗。服至发汗立止。

　　卷下　女科门

　　无忧散

　　治妊娠身居富贵。口厌肥甘。忧喜不常。食物不节。既饱便卧。致令胞胎肥浓。根蒂坚牢。行动艰难。因致临产难生。八月可服无忧散。则易生矣。

　　当归 川芎 白芍药 枳壳 乳香（各三钱） 木香 甘草 血余（即发灰以 猪心血和之各一钱五分）

</div>
    <div class="pagination">
<a href="回生集_page26.html">上一页</a><span>...</span><a href="回生集_page22.html">22</a><a href="回生集_page23.html">23</a><a href="回生集_page24.html">24</a><a href="回生集_page25.html">25</a><a href="回生集_page26.html">26</a><span class="current-page">27</span><a href="回生集_page28.html">28</a><a href="回生集_page29.html">29</a><a href="回生集_page30.html">30</a><a href="回生集_page31.html">31</a><a href="回生集_page32.html">32</a><span>...</span><a href="回生集_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
