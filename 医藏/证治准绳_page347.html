<!DOCTYPE html>
<html>
<head>
    <meta charset="UTF-8">
    <title>证治准绳 - 第 347 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 347 页/共 348 页</h1>
    <div class="content">　　保生救苦散治火烧热油所损或至肌肉亦脱一切犬齧损伤并刀斧所伤用生寒水石不计多少为极细末调涂之或干上然不如油调其痛立止并不作脓无分毫厘苦楚日近完成永无破伤风证
　　氷霜散　治火烧皮烂
　　寒水石【生】牡蛎　朴硝　青黛　轻粉【各等分】
　　右为细末新水或小油调涂立止
　　治汤火所伤赤烂热痛
　　赤石脂　寒水石　大黄【各等分】
　　右为末以新汲水调涂伤处
　　治火烧
　　桐油　水银【各等分】
　　右二件以栁条不住手搅成膏再入大黄末石膏末和以牛皮胶入少水镕开外用猫儿肚底毛细剪掺上贴之
　　緑白散治汤熨火烧疼痛用苦参不拘多少为细末毎用以小油调搽
　　凡被伤热油痛不可忍取厠下黑淤泥量伤大小斟酌多少次以老姜汁麻油十分之一共研令匀搽伤处立愈以青黛傅之亦妙
　　治汤火伤
　　大黄　黄芩　黄连　山栀子　黄蘖　知母贝母　蜜陀僧　乳香　没药　轻粉　甘草【各等分】
　　右为细末用鸡子清加蜜调不住手时时埽之
　　清凉膏　治汤泼火烧此药止痛解毒润肌生肉栀子仁　黄连【去须】白芷【各二钱半】生地黄【二两】葱白【十茎擘】黄蜡【半两】清麻油【四两】
　　右细剉于油铛中煎地黄焦黒色绵滤去滓澄清却于铛内入蜡慢火熬候蜡消倾于磁盒内用时以鸡羽揾少许涂疮上以瘥为度
　　麻子膏　治火烧入肉烂坏
　　麻子【一合取仁碎】栢白皮　栁白皮　山栀子【碎】白芷甘草【各二两】
　　右剉细以猪脂一斤煎三上三下去滓以涂疮上日三
　　黄蘖散　治汤火伤
　　黄蘖　大黄　朴硝　鸡子殻　寒水石【各等分】
　　右为细末用水调涂极効
　　栢叶散　治汤火伤
　　栢叶　栀子仁【各两】　胡粉【研半两】
　　右为细末以羊髓五六两镕化和药以木椎研三五百遍一日三次涂之瘥
　　蛤粉散　治汤火伤
　　右以蛤蜊殻不拘多少炙焦黄色捣为细末用生油调如膏傅之如水仍无痕一方以蜜水调傅之疼立止不脓不瘕呉内翰居乡中隣家釡翻一小儿自头至踵皆伤急以傅之啼立止遂无恙唯才伤随手用即効少缓即不及当须先合以备用耳
　　治汤火烧疮
　　右以侧栢叶入臼中湿捣令极烂如泥冷水调作膏傅伤处以帛子击定三二日疮当敛仍灭瘢一方烧灰存性为末以鸡子清调傅如干再上或蜜调亦可或捣末以脂调涂疮上干即易一方以山栢子叶烂捣涂傅
　　治人向火生火斑成疮有汁及治火气入疮
　　右用黄蘖薄荷为末干掺之即愈一方用黄蘖皮为末掺之立愈薄荷煎涂亦可
　　治火疮败坏用云母粉同生羊髓和涂之
　　经治汤火疮至妙用刘寄奴为末先以糯米浆鸡翎扫伤处后搽药末在上并不痛亦无痕大凡汤伤先用盐末掺之防肉不瓌然后傅药　又方以榆白皮末猪脂油涂疮愈
　　世治火汤疮先以酒洗次以杨梅树皮为末香油调傅治汤火疮用发一束香油煎以发尽为度放冷搽患
　　处验
　　精治中热油及火烧除外痛以丹参八两细剉以水微调取羊脂二斤煎三上三下以傅疮上愈
　　止痛膏　治灸疮及汤火伤日夜啼呼此药止痛灭瘢
　　松脂　羊脂　猪膏　黄蜡【各一分】
　　右取松脂破铫中切脂嚼蜡着松明上少顷铫内烧诸物皆消以杯盛汁傅之松明是肥松节也
　　神効当归膏　治汤火疮初起瘭浆热毒侵展焮赤痛毒气壅盛腐化成脓此药敛口生肌拔热毒止疼痛当归　黄蜡【各一两】麻油【四两】
　　右将当归入油煎令焦黑去滓次入黄蜡急搅化放冷以磁盒内用时以故帛子摊贴一方用白蜡
　　紫雪　治汤荡火烧疼不可忍或溃烂成恶疮
　　右将松树皮烧灰二钱沥青一分研为细末清油调傅湿则干掺忌冷水洗日三一方不用沥青以松树皮隂干为细末入轻粉少许生油调傅如傅不住绢帛缚定即生痂
　　治汤火伤
　　右用霜后芙蓉叶桑叶等分隂干研为细末用蜜调涂傅之湿则干掺
　　鸡黄油　治汤火疮
　　右用鸡子煮熟去白用黄于银石锅内炒干再炒直待都化作油去火毒毛翎扫下入韶粉夜明沙为末香油调傅湿则干掺之
　　灸疮止痛生肌散　治灸疮
　　牡蛎【半两煆研】寒水石【煅研】滑石【研各一分】
　　右为细末凡用之时切防爪甲勿令中风仍须洗疮令净然后掺药薄薄令徧以輭绵帛系之候肌生渐用栢皮膏
　　栢皮膏　治灸疮久不瘥
　　栢树白皮　伏龙肝【各四两】猪脂【半斤炼为油】
　　右同熬成膏滤去滓入磁器中每用时薄薄涂之上以油纸隔輭帛裹
　　緑云散　治灸疮止痛
　　栢叶　芙蓉叶【并端午日午时采不拘多少隂干】
　　右为细末每遇灸疮黒盖子脱了即用水调少许如膏药摊楮纸上贴之养脓更无痛楚
　　四时贴防方　治灸疮未着痂及出脓久不合者春以栁絮　夏以竹膜　秋以新绵　冬以兔毛
　　右各随时贴疮上
　　内托黄茋丸　治鍼灸伤经络流脓不止
　　黄茋【八两】当归【洗三两】肉桂【去皮】木香　乳香【另研】沉香【各一两】菉豆粉【四两】
　　右为细末生姜汁煮糊为丸如梧桐子大毎服五十丸不拘时白汤送下
　　诸虫兽螫伤
　　通治圣惠治虵咬蝎螫蚕咬妙
　　雄黄【三钱】信【一钱】皂角子　巴豆【各四十九粒】耳塞　麝香【各少许】
　　右五月五日不闻鸡犬妇人处不语捣为细末在杏子核内封之鍼挑出上痛处大有神効
　　世治一切蛇虫伤贝母末酒调服効【详见蛇咬】　又方用酥和盐傅之　又方用益母草捣烂厚盫伤处　又方用鹅粪傅之　又方扁豆叶捣烂傅　又方用独蒜酸浆草捣傅伤处　又方用酒暖洗疮上日三次　又方紫苏叶油浸涂伤处
　　山诸般恶虫咬以油浸紫草涂之
　　丹治蛇咬蚕咬恶虫咬猪膏苺捣汁傅【陈藏器治狗咬】
　　治山溪中沙虱射工等毒用葱小蒜茱茰煮汁浸或捣傅大効
　　治二十七般虫咬伤人及疮肿者用麝香雄黄乳香磠砂各二钱土蜂窝露蜂窝烧灰存性研细以醋调少许涂咬处或不能辨认疑是恶疮三五日不疗即毒入心难瘥忌鸡鱼油腻物
　　治蛇伤犬咬一切虫毒用试草捣烂贴之
　　治蛇犬及狂狗咬用蚯蚓粪和盐研傅神効
　　海治蝎蜘蛛蛇毒鸡卵轻敲一小孔合咬处即瘥　又方先问被伤人是甚虫伤即黙念火徳星君黒杀摄吹在伤处自然不痛　又方用艾炷于伤处炙三五壮拔去毒即愈
　　治毒蛇并射工沙虱等伤眼黒口噤手脚强直毒攻腹内成块逡巡不救用苍耳嫩叶一握研取汁温酒和灌之将滓厚罨所伤处
　　简治毒蛇射工沙虱等物伤着人眼黑口噤手足强直毒气入腹用白矾甘草等分为细末毎服二钱冷水调下
　　治诸蛇虫伤毒用青黛雄黄等分新汲水调服二钱又方用苍耳嫩叶一握捣汁温酒和饮滓厚傅伤处口噤身强者灌之
　　治蛇犬咬即破伤风用荔枝草一握约三两以好酒二椀煎至一椀服即睡出汗汗不止以温白粥补之治恶蛇风犬伤用雄黄荜拨细辛等分入麝少许为末每服二钱好酒调下
　　毒蛇咬治毒蛇伤急以小便洗出血次取口中唾涂之又以牙垽封伤处傅而防之甚妙且不痛肿【山居云用犬粪傅患处亦佳】　又方用好醋一二碗服令毒气不随血走或饮清油一二盏亦可及以头绳札定伤处两头次用白芷末半两白水调服顷刻咬处黄水出尽肿消　又方用白矾雄黄黄腊等分丸如指头大遇有着伤灯上烧开滴伤处或以竹筒按上滴入则毒不散
　　世路行卒被蛇咬当急扯裹脚带札缚伤处上下寸许使毒气不能惔伤肌体又急用白矾安刀头火上镕汁沸滴于伤处待冷以长箆子速挑去靥则毒血随出黯肿尚未退更滴之以退为度　村居山僻及途中夜行卒被蛇伤咬难求白矾处速作艾炷炙五壮以唾调盐涂之如黯肿尚未消释当更灸更搽毒涎自然流出且不透里伤人【蜈蚣咬亦宜灸】
　　世治一切毒蛇咬用透明雄黄研细末以醇酒浓调厚搽伤处水流出如涎痛肿即消一方以莴苣汁和雄黄末作饼子候干为末每用少许贴疮口立効
　　衍有人被毒蛇所伤已昏困有老僧以酒调药二钱灌之遂苏及以药滓涂患处良久复灌二钱其苦皆去问之乃五灵脂一两雄黄半两同为末止此耳后有中毒者用之无不効验　又方用干姜雄黄等分为末傅之兼辟蛇用绢袋盛系臂上男左女右蛇闻气逺避世治毒蛇所伤
　　细辛　香白芷【各五钱】雄黄【二钱】
　　右为末如麝香少许每服二钱温酒调服効
　　丹治一切蛇咬用香白芷嚼碎傅患处又用温酒调服効　水蓼捣汁饮滓傅伤处　樱桃叶绞汁服滓傅伤处
　　世治一切蛇虫所伤用贝母为末酒调令病人尽量饮之顷久酒自伤处为水流出候水尽却以药滓傅疮上即愈　治蛇咬肿毒闷欲死者用重薹六分续随子六颗去皮同为细末以酒服方寸匕又以唾调少许傅患处立安【崔氏海上方】　又方用白矾二钱服之防毒气攻心又方金线重楼以水磨少许傅咬处又为细末酒服
　　之　又方用栢树叶鱼腥草地松节皱面草草决明共一处研细傅伤处极佳　地榆生捣汁饮之及浓煎渍之半日愈　治蛇伤用马兰草即堦前菊生捣傅伤处亦解酒疽止鼻衂合金疮　治蛇咬疮用蒜去皮一升捣破以童便一升煮三四沸热溃损处一两时初咬未肿即嚼蒜封之六七易　又方用蒜一升乳二升煮烂空腹频服以饭压之次日依前再服
　　治诸恶虫蛇螫用地菘捣傅之
　　海治蛇虺咬人以独头蒜酸浆草捣汁傅咬处佳海治蛇咬男子隂毛口含二十茎咽其津毒不入腹世治诸般蛇咬此传之于擒蛇者药味不全亦可大青　小青　青木香　乌桕叶　火焮草　山蕨箕　过山龙　地蜈蚣　天门冬　白药香薷
　　右细末用白木香研细生白酒调服查罨咬处累効
　　圣治蛇咬毒食茱茰一两为细末冷水调分为三服立瘥
　　丹治蛇毒吃菰蒋草根灰取以封之其草即野茭白是也【广济方】　蛇咬作疮暖酒浸日三次　丝根擂生酒饮醉立愈　治蛇伤用小青一握细研入香白芷半两酒调服却以手捻患处候黄水出为効　毒蛇伤人目黑口噤青气入腹以甘草白矾等分末之冷水调下二钱蒜一升乳二升煮食仍煮童便热渍之　麻油米醋并急饮二盌毒即散　犬粪涂之　头垢耳塞井泥蚯蚓粪和捣涂咬处黄水出愈　一方加白丁香
　　蛇咬忌食酸物梅子犯之大痛
　　蛇入人口并七孔中者割猪母尾头沥血着口中并孔口上即出
　　圣治因热取凉睡有蛇入口中挽不出者用刀破蛇尾内生椒二三粒裹着即出
　　治卒为蛇绕不解以热汤淋之无汤令人尿之
　　蜈蚣咬治蜈蚣咬生鸡血傅上立愈累効一男子为蜈蚣入咽喉中咬之垂死之际一医令杀生鸡血乗热灌喉中蜈蚣即出而愈实良方也　又方用鸡粪涂之又方治蜈蚣诸毒虫伤麻油防灯于疮口上对口熏之登时愈　又法大油纸燃烧灯吹防以余烟焠之亦治蝎及诸毒伤　治蜈蚣咬竹叶清研汁傅之立愈　又方用南星磨汁傅之累効　蜈蚣草晒干为末入盐少许水调傅患处能解诸毒
　　梅治蜈蚣咬痛不止独头蒜磨螫处立愈
　　圣治蜈蚣咬方用蜗牛挎取汁滴入咬处
　　孙蜈蚣咬取蜘蛛一枚安咬处当自饮毒如蜘蛛死而痛未止更易生
</div>
    <div class="pagination">
<a href="证治准绳_page346.html">上一页</a><span>...</span><a href="证治准绳_page342.html">342</a><a href="证治准绳_page343.html">343</a><a href="证治准绳_page344.html">344</a><a href="证治准绳_page345.html">345</a><a href="证治准绳_page346.html">346</a><span class="current-page">347</span><a href="证治准绳_page348.html">348</a><a href="证治准绳_page348.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
