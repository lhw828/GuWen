<!DOCTYPE html>
<html>
<head>
    <meta charset="UTF-8">
    <title>严氏济生方 - 第 15 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>严氏济生方 - 第 15 页/共 59 页</h1>
    <div class="content">　　血病门　便血评治

　　聚金丸

　　治大肠畜热，或因酒毒，下血不已。

　　黄连（去芦，四两。一两水浸晒干，一两炒，一两炮，一两生用） 防风（去芦） 黄芩（各一两）

　　上为细末，醋糊为丸，如梧桐子大，每服七十丸，用米饮送下，不拘时候。

　　血病门　金疮内损瘀血方

　　夺命散

　　治金疮打损，及从高坠下，木石所压，内损瘀血，心腹疼痛，大小便不通，气绝欲红蛭（用锻石慢火炒令焦黄色，半两） 大黄（二两） 黑牵牛（二两）

　　上件为末，每服三钱，用热酒调下，如人行四、五里，再用热酒调牵牛末二钱，催之，须脏腑转下恶血成块或成片，恶血尽则愈。

　　心腹痛门

　　（附：胁痛）

　　心腹痛门

　　心痛论治

　　夫心痛之病，医经所载凡有九种：一曰虫心痛，二曰疰心痛，三曰风心痛，四曰悸心痛，五曰食心痛，六曰饮心痛，七曰寒心痛，八曰热心痛，九曰去来心痛。其名虽不同，而其所致皆因外感六淫，内沮七情，或饮啖生冷果食之类，使邪气搏于正气，邪正交击，气道闭塞，郁于中焦，遂成心痛，夫心乃诸脏之主，正经不可伤，伤之则痛，若痛甚手足青过节者，则名曰真心痛，真心痛者，旦发夕死，夕发旦死。若乍间乍甚成疹而不死者，名曰厥心痛，不过邪气乘于心支别络也。寸口脉紧，心脉甚急，皆主心痛。又有痛甚而心脉沉伏者有之矣。

　　王叔和云：心腹痛，脉沉细瘥；浮大弦长，命必殂。治法当推其所自而调之，痛无不止矣。

　　又论：夫心痛之病，有真心痛，有厥心痛，心乃五脏六腑之所主，法不受病。其痛甚，手足青而冷者，名曰真心痛，此神去气竭，旦发夕死，夕发旦死。或六淫七情之所伤，五脏之气冲逆，其痛乍间乍甚成疹而不死者，名曰厥心痛，此皆邪气乘于心支别络也。大抵痛为实痛宜下，寒宜温，温利之药，却痛散主之。若妇人血刺心痛仓卒，取功效之速，立应散主之。

　　其诸心痛各方审处而用之，以平为期。

　　心腹痛门　心痛论治

　　加味七气汤

　　治喜、怒、忧、思、悲、恐、惊七气为病，发则心腹刺痛不可忍，时发时止，发则欲死。

　　及外感风寒湿气作痛，亦宜服之。

　　半夏（汤泡七次，三两） 桂心（不见火） 玄胡索（炒，去皮。各一两） 人参 甘草（炙。各半两） 乳香（三钱）

　　上 咀，每服四钱，水一盏半，生姜七片，枣一枚，煎至七分，去滓，食前温服。妇人血痛

　　心腹痛门　心痛论治

　　九痛丸

　　治九种心痛，腹胁气胀，不欲饮食。

　　附子（炮，去皮脐，二两） 干姜（炮） 吴茱萸（炒） 野狼毒（锉，醋拌，炒黄） 人参（各一两） 巴豆（半两，去壳油）

　　上细末，炼蜜为丸，如梧桐子大，每服三丸，热汤送下，不拘时候。

　　心腹痛门　心痛论治

　　愈痛散

　　治急心痛胃痛。

　　五灵脂（去砂石） 玄胡索（炒，去皮） 蓬莪术（煨，锉）良姜（锉，炒） 当归（去芦，洗）

　　上等分，为细末，每服二钱，热醋汤调服，不拘时候。

　　心腹痛门　心痛论治

　　芜荑散

　　治大人小儿蛔咬心痛。经云：虫贯心则杀人，欲验之，大便不可忍，或吐青黄绿水涎沫，或吐虫出，发有休止，此是蛔心痛也，宜速疗之。

　　干漆（捶碎，炒火烟尽，一两） 雷丸 芜荑（各半两）

　　上为细末，每服三钱，温水七分盏，调和服，不拘时候，甚者不过三服。小儿每服半钱重。

　　心腹痛门　心痛论治

　　烧脾散

　　治饮啖生冷果菜，寒留中焦，心脾冷痛不可忍，及老幼霍乱吐泻。

　　干姜（炮） 浓朴（姜制，锉，炒） 草果仁 缩砂仁 神曲（锉，炒） 麦 （炒） 橘红良姜（锉，炒） 甘草上为细末，每服三钱，用热盐汤点服，不拘时候。

　　心腹痛门　心痛论治

　　却痛散

　　治心痛不可忍者。

　　高良姜（一两，锉如骰子，火煨） 巴豆（五枚，去壳）

　　上和，炒令转色，去巴豆不用，研为细末，每服二钱，用热酒调服，不拘时候。

　　心腹痛门　心痛论治

　　立应散

　　治妇人血刺心痛。

</div>
    <div class="pagination">
<a href="严氏济生方_page14.html">上一页</a><span>...</span><a href="严氏济生方_page10.html">10</a><a href="严氏济生方_page11.html">11</a><a href="严氏济生方_page12.html">12</a><a href="严氏济生方_page13.html">13</a><a href="严氏济生方_page14.html">14</a><span class="current-page">15</span><a href="严氏济生方_page16.html">16</a><a href="严氏济生方_page17.html">17</a><a href="严氏济生方_page18.html">18</a><a href="严氏济生方_page19.html">19</a><a href="严氏济生方_page20.html">20</a><span>...</span><a href="严氏济生方_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
