<!DOCTYPE html>
<html>
<head>
    <meta charset="UTF-8">
    <title>千金翼方 - 第 169 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 169 页/共 233 页</h1>
    <div class="content">　　又方：槲木 北阴白皮 桃根皮（各五两） 皮灰 乱发灰（各方寸匕） 生麻子汁（五升）

　　上五味，先以水浓煮槲皮、桃根，取汁一升，和麻子汁着灰等一方寸匕，令病患少食讫，服一大升，行百步，须臾着盆吐出水中，以鸡翎掷吐水盆中，当有如牛涎犊胎及诸蛊形并出，即愈。

　　治猫鬼方：烧腊月死猫儿头作灰末，以井花水服一钱，匕，日一，立瘥，大验。

　　治猫鬼方：相思子（一枚） 巴豆（一枚，去皮） 蓖麻子（一枚） 朱砂（半两） 峭粉（三分）

　　上五味，捣作末，以蜜蜡和为丸，带之即不着人，先着者，酒服麻子大一枚，良。

　　又方：多灸所痛处千壮，自然走去，甚妙。

　　卷第二十·杂病下

　　药毒第三

　　方一十二首

　　野葛毒方：鸡子一枚打破，并吞之，须臾吐野葛。

　　又方：煮甘草汁冷冻饮料之。

　　又方：服鸡屎汁。

　　解诸药毒鸡肠散方：鸡肠草（三分） 荠 升麻（各一两） 蓝子（一合） 坌土（一分） 芍药 当归 甘草（各二分，炙）

　　上八味，捣筛为散，水服方寸匕，多饮水为佳，若蜂蛇等众毒虫所螫，以针刺螫上血出，着药如小豆许于疮中，令湿，瘥。药箭所中，削竹如钗股长一尺五寸，以绵缠绕水沾令湿，取野葛毒口噤方：取青竹去两节注脐上，纳冷水注中，暖即易之，须臾口开，开即服药，立活，忌酒，数易水。

　　解一切诸毒方：甘草（炙，三两） 粱米粉（一合） 蜜（半两）

　　上一味，以水五升煮取二升，去滓，纳粉一合更煎，又纳蜜半两，服七合，须臾更服之钩吻众毒困欲死，面青口噤，逆冷身痹方：荠 （八两）

　　上一味，以水六升，煮取三升，冷如人肌，服五合，日三服，夜二服。

　　又方：煮桂汁饮之。

　　又方：煮蓝汁饮之。

　　凡六畜五脏着草自动摇，得诸醋盐不变色，及堕地不污，又与犬不食者，皆有毒，杀人凡食饮有毒者，浇地地坟起者，杀人。

　　凡肉汁在器中盖，密气不泻者，皆杀人。

　　凡脯肉熟肉皆不用深藏，密不泻气，杀人。

　　若中此毒者，皆大粪灰水服方寸匕，良。

　　治恶毒药方：狗舌草（一把，去两头）

　　上一味，以水五升，铜器中煮取汁，搜面作粥食之。

　　药毒不止解烦方：甘草（二两） 粱米粉（一升） 蜜（四两）

　　上三味，以水三升煮甘草，取二升，去滓，歇大热，纳粉汤中搅令调，纳白蜜煎令熟如薄粥，适寒温，饮一升。

　　卷第二十·杂病下

　　从高堕下第四

　　方一十一首

　　卷第二十·杂病下　从高堕下第四

　　胶艾汤

　　主男子绝伤，或从高堕下，伤损五脏，微者唾血，甚者吐血及金疮，伤经内绝者方：阿胶（炙） 艾叶（熬） 芍药 干地黄（各三两） 当归 干姜 芎 甘草（炙，各二两）

　　上八味， 咀，以八七升，煮取三升，去滓，纳胶令烊，分再服。羸人三服，此汤正主妇人产后及崩中、伤下血，多虚喘欲死，腹痛下血不止者，服之良。（《千金》一方只四味。）

　　坠马落车及树间崩血腹满短气方：大豆（五升）

　　上一味，以水一斗，煮取二升半，去豆一服令尽，剧者不过三作之。（《千金》云治人坠落车马，心腹积血，唾吐血无数。）

　　落马堕车及诸 折臂脚痛不止方：芎 （一两半，熬） 泽兰（一分） 蜀椒（去目及闭口者，汗） 当归 桂心 附子（炮去皮，各半两） 甘草（三两，炙）

　　上七味，微熬令香，捣筛为散，酒服方寸匕，日三。凡是伤至骨皆服之，十日愈。小儿伤损亦同。

　　又方：黄 芍药（各三两） 蜀椒（一合，去目及闭口者，汗） 乌头（半两，去皮炮） 大黄（一两）

　　上一十二味，捣筛为散，先食讫，温酒服一方寸匕，日三。

　　生地黄汤主因损小便血出方：生地黄（八两） 柏叶（一把） 黄芩 阿胶（炙） 甘草（炙，各一两）

　　上五味， 咀，以水七升，煮取三升，去滓，纳胶取二升五合，分三服。

　　治瘀血腹中，奥瘀不出，满痛短气，大小便不通方：荆芥（半两） 大黄 芎 （各三两） 虫（三十枚，熬） 桂心 当归 甘草（炙，各二两） 蒲黄（五两） 桃仁（四十枚，去皮尖及双仁者）

　　上九味， 咀，以水一斗，煮取三升，分三服。

　　治折 瘀血蒲黄散方：蒲黄（一升） 当归（二两）

　　上二味，捣筛为散，酒服方寸匕，日三，先食讫，服之。

　　又方：虻虫（去足翅，熬） 牡丹皮（等分）

　　上二味，捣筛为散，酒服方寸匕，血化为水。

　　又方：草汁服之，亦可散服之，日三。

　　又方：大麻根若叶上一味，捣取汁数升，饮之即血下气通，苏息。无青者，干者煮汁亦得。（《千金》云：治 伤骨痛不可忍，并主瘀血心腹胀满短气。）

</div>
    <div class="pagination">
<a href="千金翼方_page168.html">上一页</a><span>...</span><a href="千金翼方_page164.html">164</a><a href="千金翼方_page165.html">165</a><a href="千金翼方_page166.html">166</a><a href="千金翼方_page167.html">167</a><a href="千金翼方_page168.html">168</a><span class="current-page">169</span><a href="千金翼方_page170.html">170</a><a href="千金翼方_page171.html">171</a><a href="千金翼方_page172.html">172</a><a href="千金翼方_page173.html">173</a><a href="千金翼方_page174.html">174</a><span>...</span><a href="千金翼方_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
