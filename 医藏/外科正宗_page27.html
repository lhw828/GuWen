<!DOCTYPE html>
<html>
<head>
    <meta charset="UTF-8">
    <title>外科正宗 - 第 27 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 27 页/共 30 页</h1>
    <div class="content">　　（见跌扑门）治竹木刺伤，肿痛流脓，以葱汤洗净，用此掺之。
　　卷之四　杂疮毒门
　　痤痱疮第八十八
　　痤痱者，密如撒粟，尖如芒刺，痒痛非常，浑身草刺，此因热体见风毛窍所闭。宜服消风散，洗用苦参汤；甚者皮损，匝匝成疮，以鹅黄散软绢帛蘸药扑之。
　　
　　苦参汤
　　苦参汤用大菖蒲 河水煎来患上磨临洗再加猪胆汁 可教诸痒自然除治痤痱疮作痒，抓之又疼，坐如糠稳，难以安睡。
　　用苦参四两，大菖蒲二两，河水五瓢，同煎数滚，添水二瓢，盖片时；临洗和入公猪胆汁四、五枚淋洗患上，不二、三次全愈。愈后避风，忌食发物。
　　
　　鹅黄散
　　鹅黄散中真豆粉 黄柏滑石轻粉称四味将来研细末 止痛收干遂吾心治痤痱疮作痒，抓之皮损，随后又疼，用此扑之。
　　绿豆粉（一两） 滑石（五钱） 黄柏（三钱） 轻粉（二钱）上为细末，以软绢帛蘸药扑于患上，止痛收干。
　　消风散（见疥疮门）卷之四　杂疮毒门
　　KT第八十九
　　痒KT 乃风热、湿痰所生，有冬温后天时不正感发传染者多。两腮肿痛，初发寒热，以柴胡葛根汤散之，外敷如意金黄散。在里内热口干，二便不利者，四顺清凉饮利之。表里俱解，肿仍不消，必欲作脓，托里消毒散，脓成者即针之。体虚人兼服补托自愈。
　　柴胡葛根汤（见伤寒发颐门）四顺清凉饮（见汤泼门）卷之四　杂疮毒门
　　痰包第九十
　　痰包乃痰饮乘火流行凝注舌下，结而匏肿。绵软不硬，有妨言语，作痛不安，用利剪刀当包剪破，流出黄痰；若蛋清稠粘难断，捺尽以冰硼散搽之，内服二陈汤加黄芩、黄连、薄荷数服，忌煎炒，火酒等件。
　　
　　加味二陈汤
　　加味二陈汤半夏 茯苓甘草共陈皮芩连薄荷姜三片 痰饮生来服此宜治痰饮流注舌下，发肿作痛，针刺已破者服之。
　　陈皮 半夏 茯苓 甘草 黄芩（各八分） 黄连 薄荷（各五分）水二钟，姜三片，煎八分，食前服。
　　冰硼散（见咽喉门）卷之四　杂疮毒门
　　癞风第九十一
　　癞风乃阳明湿热沸腾于肌表，或外受风寒侵袭而成。其患初起水泡，作痒成疮，破流脂水，痒至彻骨；久则成片，传及遍身，好浴热汤，形如风癞。初起上体多者，防风通圣散去硝黄、加葱头三茎，发汗以散外毒。下体多者，去麻黄以攻内毒，久服祛风换肌丸，初服消风消燥汤，外搽诸疮一扫光。成片流水者，真君妙贴散；皮肤顽浓有虫者，麦饯散搽之。
　　
　　消风清燥汤
　　消风清燥汤生地 芎芍防归芩黄连花粉苦参并蝉蜕 甘草灵仙共此全川芎 当归 白芍 生地 防风 黄芩 黄连 天花粉 蝉蜕 苦参 灵仙（各一钱） 甘草（五分）水二钟，煎八分，食远服。
　　卷之四　杂疮毒门
　　癞风第九十一
　　防风通圣散（见时毒门） 祛风换肌丸（见白屑风门） 真君妙贴散（见肿疡门） 诸疮一扫光（见疥疮门）卷之四　杂疮毒门
　　湿肿第九十二
　　湿肿者，皆脾气受伤之病。或饮食后骤受风寒所侵，或饥渴时误餐生冷所滞，寒积于中，食不克化，其患胸膈不宽，小水不利，面目浮肿，渐至遍身，此土伤不能生化之故也。宜用二蛟散疏通稼土，温养脾元，其小水自利，浮肿自消。此方百发百中之妙。
　　
　　二蛟散
　　二蚊散内焙皮硝 陈米三年要炒焦湿肿糖汤调服下 如蛟行水自然消治生冷、恼怒伤脾，致胸膈不宽，小水不利，面目四肢浮肿，诸药不效。
　　用三年老黄米炒焦黄色为末，提净芒硝三两，锅内溶化，炒干为末，每用一平杯，和匀再碾极细，大人壮实者每服三钱，小儿十岁上下者一钱二分，俱用赤砂糖三茶匙和白滚汤半茶钟空心调服。至午大便一次，至晚再便一次，其疾先从眼胞消起，日久元气虚者，与加味胃苓汤间服。至重者，不过五服愈。
　　
　　加味胃苓汤
　　加味胃苓汤术苓 参查芍半藿香陈泽泻猪苓并浓朴 甘草香附效如神治脾胃受伤，胸膈不宽，两胁膨胀，小水不利，面目四肢浮肿者服之。
　　陈皮 茯苓 白术 白芍（各一钱） 藿香 人参 浓朴 山楂 泽泻 半夏（各五分） 甘草 猪苓（各三分） 香附（女人加一钱）姜三片，灯心二十根，水二钟，煎八分，食前服。
　　卷之四　杂疮毒门
　　咬伤第九十三
　　人咬为患，良肉受伤，但齿乃阳明胃经有余脏腑，多火多热，生穴于此，凡食经此，无不 烂下咽；又饮食炙爆之毒，无不侵袭。故人发肿，其痛异常，臭脓腐烂，痛彻连心，是感牙之毒也。初咬时一日内，众撒热小便浸伤处，洗净牙黄瘀血，咬孔上蟾酥饼贴之膏盖，后出微脓渐愈。如咬时未经此法，致肿痛发胖疼甚者，亦与童便浸洗，挹干用粗纸捻蘸麻油点火，用烟焰熏肿痛上，良久方住，以解牙毒，仍以蟾酥条插入孔内膏盖，候肿消时换玉红膏搽之，长肉完口。如有杂症相兼者，亦随症而治。
　　蟾酥饼条（见疔疮门）玉红膏（见肿疡门）
　　葱白甘草汤
　　葱白甘草汤容易 咬伤疼痛兼臭秽每日常将频洗之 消瘀散肿功全备治咬伤 肿疼痛，脓血淋漓，臭秽腐烂者。
　　用葱白二两，粉草五钱，水三碗，煎至二碗，每日洗净伤处瘀腐脓血，方用玉红膏搽之，黑膏盖渐愈。
　　卷之四　杂疮毒门
　　疯犬伤第九十四
　　疯犬乃朝夕露卧非时不正之气所感，故心受之，其舌外出；肝受之，其目昏蒙；脾受之，其涎自流；肺受之，其音不出；肾受之，其尾下拖。此五脏受毒，成为疯犬，乃禀阴阳肃杀之气，故经此必致伤人。随咬即服救生散，小便中行出血片。忌诸口味、麻物、赤豆等俱不可见，百日乃安。治之迟者，毒大而小便难出，必攻脏腑，久则成形，腹胀攻急，人声若犬，眼神露白者，俱为不治。有愈后复犯前禁，触之仍死。
　　
　　救生散
　　救生散用七斑蝥 惟用全身翅足饶杭粉一钱同作末 空心酒服效功高治疯犬咬伤，用生斑蝥七个去头、翅、足，杭粉一钱同研，空心温黄酒调服，一时许小便行出血片、白脂，乃恶物也。如便痛，煎甘草汤饮之自利；如毒未尽，次早再一服，以小便清白方为毒尽。
　　又方：治疯犬咬有效。其人顶中必有红发一根，急须拔去，以追风如圣散敷伤处，抽毒瓦斯服救生散。
　　
　　追风如圣散
　　追风如圣散防风 川草乌芎薄荷同白芷细辛苍术等 雄黄加上效无穷治疯犬咬伤，随用敷之，其毒即可拔出。
　　细辛 防风 川乌 薄荷 草乌 川芎 白芷 苍术（各一两） 雄黄（四钱）共为末，温酒调敷伤处，以纸盖扎，早晚换二次。
　　疯犬伤之要静居 诸麻赤豆大荤祛百日之中都忌见 敢教患者乐年余卷之四　杂疮毒门
　　女人面生黧黑斑第九十五
　　黧黑斑者，水亏不能制火，血弱不能华肉，以致火燥结成斑黑，色枯不泽，朝服肾气丸以滋化源，早晚以玉容丸洗面斑上，日久渐退。兼戒忧思、动火、劳伤等件，……。
　　肾气丸（见肺痈门）玉容丸（见雀斑门）卷之四　杂疮毒门
　　钮扣风第九十六
　　钮扣风，皆原风湿凝聚生疮，久则搔痒如癣，不治则沿漫项背。当以冰硫散擦之，甚者服消风散亦妙。
　　
　　冰硫散
　　冰硫散内用川椒 朝脑生矾岂可饶萝卜内藏煨熟药 还将猪胆共相调硫黄（一两） 獐冰 川椒 生矾（各二钱）共为末，先用白萝卜一个，抠空其内，将药填满，复将原皮盖之，湿纸包三、四层，灰火内煨半时许，待冷取开，用药同熟猪油调稠、搽患上自愈。
　　消风散（见疥疮门）卷之四　杂疮毒门
　　枯筋箭第九十七
　　枯筋箭，乃忧郁伤肝，肝无荣养，以致筋气外发。初起如赤豆大，枯点微高，日久破裂，趱出筋头， 松枯槁，多生胸乳间，宜用丝药线齐根系紧，七日后其患自落；以珍珠散掺之，其疤自收。兼戒口味不发。
　　丝药线（见瘿瘤门）珍珠散（见下疳门）卷之四　杂疮毒门
　　妇人脚丫作痒第九十八
　　妇人脚丫作痒，乃从三阳风湿下流凝聚不散，故先作痒而后生湿烂。又或足底弯曲之处，痒湿皆然。
　　
　　枯矾散
　　枯矾散中 石膏 黄丹轻粉不相饶四味将来为末掺 脚丫湿痒实时消枯矾（五钱） 石膏（ ） 轻粉 黄丹（各三钱）上为末，温汤洗净，搽药即愈。
　　卷之四　杂疮毒门
　　手足破裂第九十九
　　手足破裂，破裂者干枯之象，气血不能荣养故也。因热肌骤被风寒所逼，凝滞血脉，以致皮肤渐枯渐槁，乃生破裂；日袭于风，风热相乘，故多作痛。以玉肌散洗擦，润肌膏润之，甚者兼服当归饮子为妙。
　　玉肌散（见雀斑门）润肌膏（见白秃疮门）当归饮子（见疥疮门）卷之四　杂疮毒门
　　眼丹第一百
　　眼丹脾经有风，胃经多热，共结为肿。风多者则浮肿易消，热甚者则坚肿难收。初起宜用金黄散敷之，有表症者荆防败毒散，里症者清胃散加大黄利之，如后不散，必欲作脓，宜换膏贴之，脓成者即针。迟则眼头自破，此乃晴明穴，内空难敛，成漏者多。
　　荆防散毒散（见时毒门）清胃散（见牙缝出血门）金黄散（见肿疡门）卷之四　杂疮毒门
　　黑子第一百一
　　黑子，痣名也。此肾中浊气混滞于阳，阳气收束，结成黑子，坚而不散。……宜细铜管将痣套入孔内，捻六、七转，令痣入管，一拔便去。有痣浮浅不能拔者，用针挑损痣上，搽冰蛳散少许，糊纸盖之，三日自脱，或灰米膏点之亦可，落后珍珠散干掺生皮而愈。忌酱、醋无斑。
　　
　　灰米膏
　　用成块火灰碱水调稠，将白川米插入灰内，留半米在外，片时许，候米熟用米点痣上可落矣。
　　冰蛳散（见瘰 门）珍珠散（见下疳门）卷之四　杂疮毒门
　　眼胞菌毒第一百二
　　菌毒者，乃脾经蕴热凝结而成。其患眼胞内生出如菌，头大蒂小，渐长垂出；甚者眼翻流泪，亦致昏蒙。
　　治宜用软绵纸蘸水荫之眼胞上，少顷用左手大指甲佃于患根，右手以披针尖头齐根切下，血出不妨；随用翠云靛磨浓涂之，其血自止。内服凉膈清脾饮二服，仍忌海腥、煎炒、椒、姜、火酒等件不发。
　　
　　凉膈清脾饮
　　凉膈清脾饮薄荷 荆防生地石膏图黄芩赤芍连翘等 甘草山栀岂可无防风 荆芥 黄芩 石膏 山栀 薄荷 赤芍 连翘 生地（各一钱） 甘草（五分）水二钟，灯心二十根，煎八分，食后服。
　　
　　翠云靛
　　治眼胞菌毒，用针割后涂之。杭粉五两，铜绿末一两，轻粉一钱，共研极细。用黄连一两同川米百粒、水一碗，煎一半，再熬折去二分，和药作锭阴干；临用清水少许净砚上磨浓，鸡翎蘸搽患上。又治烂弦风眼或暴赤肿痛者，箍搽更效。
　　卷之四　杂疮毒门
</div>
    <div class="pagination">
<a href="外科正宗_page26.html">上一页</a><span>...</span><a href="外科正宗_page22.html">22</a><a href="外科正宗_page23.html">23</a><a href="外科正宗_page24.html">24</a><a href="外科正宗_page25.html">25</a><a href="外科正宗_page26.html">26</a><span class="current-page">27</span><a href="外科正宗_page28.html">28</a><a href="外科正宗_page29.html">29</a><a href="外科正宗_page30.html">30</a><a href="外科正宗_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
