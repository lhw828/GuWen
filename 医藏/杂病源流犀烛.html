<!DOCTYPE html>
<html>
 <head>
  <meta charset="utf-8"/>
  <title>
   杂病源流犀烛 - 第 1 页/共 9 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   杂病源流犀烛 - 第 1 页/共 9 页
  </h1>
  <div class="content">
   清 沈金鳌撰 沈氏尊生书 之 杂病源流犀烛

　　《杂病源流犀烛》序

　　余弟芊绿，博古明经，一生笃学，大约四十以前专志儒书，四十以后专攻医学，故著作甚富，于儒则有芊绿草堂稿若干种，于医则有《沈氏尊生书》若干种，余于所著儒书能读之，以余所知也，于所著医书，虽读之，实不能知也，然不知者医之理，犹能知者医之文，兹读《杂病源流犀烛》，共计长短一百七十余篇，篇各一法，法各宗诸左史，无一散乱，无一重复，于所著儒书，知其能独发心裁，成一家言也，则于所著医书，即文法之变妙，亦可知其能独发心裁成一家言也，此余不知其医书，而犹能即所知者以知之也，特书此以弁《杂病源流犀烛》云，愚兄岵瞻书。

　　《杂病源流犀烛》自叙

　　极天下能烛幽者，犀之角而已。角何能烛，以犀性之通灵也。犀之神力，全注于角，其通灵之性，亦全聚于角，是以燃之而幽无弗烛也。夫人得天地最秀最灵之气，失其灵者，私汩之耳，私汩其灵，必是非莫辨，矧能烛幽，若是者，吾于医有感焉。人之有病，或感七情，或染六淫，皮毛肌肉，经络脏腑，受其邪即成病，而病即发于皮毛肥肉经络脏腑之间，故曰杂也。杂者，表里易蒙，寒热易混，虚实易淆，阴阳易蔽，纷形错出，似是实非，欲于易蒙易混易淆易蔽中，确定为勿蒙勿混勿淆勿蔽之症，非本通灵之性，洞彻精微，安能如犀之无幽弗烛。秦越人视病，洞见人脏腑癖结，能烛幽也，能本通灵之性，以烛乎至幽也。夫医何能尽如秦越人，然切脉辨症，就症合脉，反复推究，从流溯源，纵不能洞见癖结，当必求昭悉于皮毛肌肉经络脏腑之间，或为七情所伤，或为六淫所犯，知其由来，审其变迁，夫而后表里不相蒙，寒热不相混，虚实不相淆，阴阳不相蔽，皆通灵之为用也。悉皆通灵之用，原本于性生者也，虽不燃犀，奚翅幽之能烛乎，亦何忧病之纷形错出于皮毛肌肉经络脏腑间乎。书既成，因名之曰《杂病源流犀烛》。 　　乾隆癸巳清明前一日锡山沈金鳌芊绿氏自书

　　卷首上脉象统类（直看横推）

　　提纲要脉，不越浮、沉、迟、数、滑、涩六字，以足该表里阴阳、冷热虚实、风寒燥湿、脏腑气血也。说浮为阳、为表；沉为阴、为里；迟为在脏，为冷、为虚、为寒；数为在腑，为热、为燥、为实；滑为血有馀；涩为气独滞。能於是薄晰以求之，而  疾莫能逃矣。颐浮沉以举按轻重言，若洪、芤、弦、虚、濡、长、散，皆轻按而得之类，故统於浮；短、细、实、伏、牢、革、代，皆重手而得之类，故统於沉。迟数以息至多少言，若微、弱、缓、结，皆迟之类，故统於迟；紧、促、动，皆数之类，故统於数。至如滑虽似数，涩虽似迟，而其埋自殊，缘迟数以呼吸察其至数，滑涩则以往来察其形状，且滑涩二脉，多主气血故也，故此二脉，虽无所统，亦平列於後，以为六纲云。

　　浮    浮以候表（其象轻手乃得，重手不见，动在肌肉以上。）  浮为风虚眩掉之候。阳脉浮，表热。阴脉浮，表虚。秋为正，肺脉宜，久病则忌。   左寸（伤风、发热、头疼、目眩、风痰。兼虚迟，心气不足、心神不安。兼散，心耗虚烦。兼洪散，心热。   左关腹胀。兼数，风热入肝经。兼促，怒气伤肝，心胸满逆。   左尺（膀胱风热，小便赤涩。兼芤，男子尿血。女子崩漏。兼迟，冷疝，脐下痛。） 右寸（肺感风寒，咳喘、鼻寒、清涕、自汗、体倦。兼洪，肺热而咳。兼迟，肺寒喘嗽。）  右关（脾虚，中满不食。兼大涩，宿食。兼迟，脾胃虚。兼滑，痰饮。   右尺（风邪客下焦，大便秘。兼数，下焦风热，大便秘。兼虚，元气不足。）浮而有力为洪 （即大脉，又名    其象极大而数，按之满指，如群波之涌，来盛去衰，来大去长也。）  洪为经络大热，血气燔灼之候，夏为正，心脉宜。   血久嗽忌。形瘦多气者死。凡脉洪则病进。（为表里皆热，为大小便秘，为烦，为口燥咽乾。） 左寸（心经热，自赤、口疮、头疼痛、心内烦。）左关（肝热，身痛、四肢浮热。）左尺（膀胱热，小便赤涩。）右寸（肺热，毛焦、唾粘、咽乾。）右关（胃热，反胃、呕 吐、口乾。兼紧，胸中胀满。） 右尺（腹满、大便难或下血。  （ 原书附之图形））浮而无力为芤  （其象浮大而软，按之中有两边无，中空两边实，指下成窟，诊在浮举重按之间得之。） 芤为失血之候，大抵气有馀血不足，血不足以载气，故虚而大，为芤之状。火犯阳经，血上溢，火侵阴络，血下流，三部脉芤，久病，卒病死。左寸（心血妄行、吐衄。）左关（侸间血气动、腹中瘀血、吐血、目暗而常昏。）左尺（小便、女子月事为病。）右寸（胸有积血，或衄或呕。）右关（肠痈瘀血，呕血不食。）右尺（大便血。）（古人云，前大後细，脱血也，夫前大後细，非芤而何。）浮而端直为弦  （其象按之不，举之应手，端直如新张弓弦之状。） 弦为血气收敛，为阳中伏阴，或经络间为寒所滞之候。弦紧数劲为太过，弦紧而细为不及；弦而软病轻，弦而使病重；轻虚以滑者平；实滑如盾长竿者病；劲急如新张弓弦者死。春为正，肝脉宜，若肝木勏而至不食难治。疟病自弦。（凡脉弦，为痛，为疟，为疝，为饮，为冷痹，为劳倦，为拘急，为寒热，为血虚盗汗，为寒凝气结。兼数，劳疟。兼长，中有积滞。双弦，侸急痛。）左寸（头疼、心惕、劳伤、盗汗、乏力。）左关（侸肋痛、倂癖。兼小，寒冷癖。兼紧，瘀血、疝瘕。）左尺（小腹痛。兼滑腰脚痛。）右寸（肺经受风寒，咳嗽胸膈间有寒痰。）右关（脾胃伤冷、宿食不化、心腹冷痛，又为饮。） 右尺（脐下急痛不安，下焦停水。）浮而迟大为虚  （其象迟软散大，举按少力，豁然空，不能自固。）  虚为气血俱虚之候，气血虚则脉虚，主多在内不足之症，久病脉虚，多不治。（凡脉虚，为伤暑，为虚烦，为自汗，为小儿惊风。）寸（血不荣心、怔忡、恍惚、惊悸。）关（腹胀、食不易化。）尺（骨蒸、，痿痹、精血亏损。）浮而迟细为濡  （即软脉。其象虚软无力，应手细散，如绵絮之在水中，轻手相得，重手按之，即随手而没。） 濡为气血两虚之候，亦主脾湿，病後产後可治，平人脉濡难治。（凡脉濡，为疲损，为自汗，为痹，为下冷，为无血少气。）左寸（心虚易惊、盗汗、短气。）左关（荣卫不和、精神离散、体虚懒、少力。）左尺（男伤精女脱血、小便数、自汗多。）右寸（烘热憎寒、气乏体虚。）右关（脾弱，食不化；胃虚，食不进。）右尺（下元冷惫、肠虚泄泻。）浮而迢  高   （其象不大不小，迢迢自若，指下有馀，过於本位。） 长为气血皆有馀之候，有三部之长，有一部之长，按之如牵绳，则病矣。长属肝，宜於春，诊无病肝脉自见。（凡脉长，为壮热，为癫  ，为阳毒内蕴，为三焦烦热，为阳明热甚。）浮而虚大为散  （其象有表无里，有阴无阳，按之满指，散而不聚，来去不明，漫无根柢，如涣散不收。） 散为气血耗散，脏腑气绝之候，在病脉主虚阳不敛，又主心气不足，大抵非佳兆也。心浮大而散，肺短涩而散，犹为平脉。若病脉见代散，必死。产妇脉散，临盆之兆，如未到产期，必至堕胎。寸（怔忡、雨汗。）关（溢饮，  肿。）尺（肾绝。）沉     沉以候里（其象轻手不见，重手乃得，按至肌肉以下，着於筋骨之间。） 沉为阴逆阳虚之候，主阴经、主气、主水、主寒、主骨，太过病在外，不及病在内，冬为正，女寸男尺俱宜。（凡脉沉，为停饮，为癖瘕，为侸胀，为厥逆，为洞泄。兼细，少气。兼滑，宿食停滞。兼迟，痼冷内寒。兼伏，霍乱吐泻。兼数，内热甚。兼弦，心腹冷痛。）左寸（心内寒邪痛、胸中寒饮、侸痛。）左关（伏寒在经，两侸剌痛。兼弦，倂癖内痛。）    左尺（肾脏寒，腰背冷痛、小便浊而频、男为精冷女为血结。兼细，胫酸阴痒、溺有馀沥。） 右寸（肺冷，寒痰停蓄、虚喘少气。兼紧滑，咳嗽。兼细滑，骨蒸寒热、皮毛焦乾。） 右关（胃中寒积，中满吐酸。兼紧，悬饮。） 右尺（病水，腰脚痛。兼细，下利、小便滑、脐下冷痛。）沉而不及为短       （其象两头无，中间有，不及本位，应手而回。） 短为气不足以前导其血之候，俱主不及之病。短脉只见寸尺，若关部短，则上不通寸，下不通尺，是阴阳绝脉，必死，故关不诊短。短属肺，宜於秋，诊无病肺脉，其形自可见。（凡脉短，为三焦气壅，为宿食不消。兼浮，血涩。兼沉，痞块。兼滑数，酒伤肠胃。）寸（头痛。）尺（腹痛。）沉而微软为细 （其象小於微而常有，细直而软，指下寻之，往来如  丝状。） 细为血冷气虚不足以充之候，故主诸虚劳损，或湿侵腰肾，应病则顺，否则逆。吐衄得之生，春夏与少年不利，秋冬与老弱可治。忧劳过度者脉亦细，凡细脉，病俱在内、在下。（凡脉细，为元气不足，乏力，无精，内外俱冷，痿弱，洞泄，为积，为痛。）寸（呕吐。）关（胃虚，腹胀。）尺（丹田，泄痢、遗精。）沉而弦长为实 （其象举按不绝，迢       不疾不徐，动而有力）实为三焦气满之候，俱主有馀之病。（凡脉实，为呕，为痛，为利，为气寒，为气聚，为食积，为伏阳在内。） 左寸（心中积热，口舌疮、咽喉痛。兼大，头面热风、烦躁、体痛、面赤。） 左关（腹侸痛满。兼浮大，肝盛，目暗、痛而赤色。） 左尺（少腹痛、小便涩。兼滑，茎中痛、淋沥不止、溺赤色。兼大，膀胱热结，小便难。兼紧，腰脊疼痛。） 右寸（胸中热，痰嗽、烦满。兼浮，肺热，咽燥而疼、喘嗽、气壅。） 右关（伏阳蒸内、脾虚食少、胃气壅滞。兼浮，脾热，消中善饥、口乾、劳倦。） 右尺（脐下痛、便难或时下利。）沉极几无为伏  （其象极重按之，至於透筋着骨，指下始觉隐隐然。） 伏为阴阳潜伏，关格闭塞之候，关前得之为阳伏，关後得之为阴伏，脉伏者不可发汗，痛甚者脉必伏。（凡脉伏，为积聚，为瘕症，为霍乱，为水气，为食不消，为荣卫气闭而厥逆。）左寸（心气不足、神不守常、忧郁。）左关（血冷、腰脚痛、侸下寒气。）左尺（肾寒精虚、瘕疝寒痛。）右寸（胸中冷滞、寒痰积冷。）右关（中  积块作痛、脾胃间停滞痞积。）右尺（脐下冷痛、下焦虚寒或痛、腹中痛冷、少腹痛。）沉而有力为牢  （其象似沉似伏，实大而长，少弦，按之动而不移，若牢固然。） 牢为里实表虚，胸中气促，劳伤痿极之候。大抵牢脉近乎无胃气者，故为危殆之脉。如失血人宜沉细；若浮大而牢，必死，以虚病反见实脉也。（凡脉牢，为气居於表，为骨节疼痛。）寸关（木乘土而心腹寒疼。）尺（癞疝、癞瘕。）沉失常度为革 （其象沉伏实大，如按鼓皮一般。）革为虚寒失血之候，其实即芤弦二脉相合之象，芤为虚，弦为寒，虚寒相搏，故主男子亡血失精，女子半产漏下，又为中风感湿之症。久病死，卒病生。脉来浑浊变革，急如涌异，出而不反，病进而危，去如弦绝者死。寸关尺沉而更代为代 （其象动而中止，不能自还，因而复动，由是复止，寻之良久，乃复强起而动。） 代为脏气多衰，形容羸瘦，口不能言之候。若不病而羸瘦，脉代止，是一脏无气，他脏代之，必危；若因病而气血骤损，致元气卒不相绩，或风家痛家，只为病脉，故伤寒亦有心悸而脉代者（复脉汤主之。）腹心疼亦有结涩止代不匀者，久痛之脉，不可准也；妊娠脉代，必怀胎三月，代脉有生有死，非定为死脉，宜辨之。（凡脉代，为腹痛，为便脓血，为泄利吐泻，为下元虚损。） 迟     迟以候脏（其象呼吸之，脉仅三至，去来极慢。） 迟为阴盛阳虚之候，阳不胜阴，故脉来不及也。居寸为气不足，气寒则缩也；居尺为血不足，血寒则凝也。（凡脉迟，为寒，为虚。兼浮，表寒。兼沈，里寒。） 左寸（心上寒、精气多惨。）左关（筋寒急、侸下痛、手足冷。）左尺（肾虚便溺、女人不月。）右寸（肺感寒，冷痰、气短。）右关（中焦寒，脾胃伤冷物。不食，食不化。兼沉为积。）右尺（脏寒泄泻、小腹冷痛、腰脚重。）迟而细软为微  （其象极细而软，若有若无，多兼於迟，按之如欲绝。） 微为久虚血弱之候，又主阴寒或伤寒蓄热在里，脉道不利，亦有微细濡弱，不可为寒者，当以标本别之，总之气血微脉即微。（凡脉微，为虚弱，为虚汗，为泄泻，为少气，为崩漏不止。兼浮，阳不足，必身恶寒冷。兼沉，阴不足，必脏寒下利。）左寸（心虚忧惕、荣血不足。）左关（胸满气乏、四肢恶寒、拘急。）左尺（男子伤精尿血，女子崩漏败血不止或赤白带下。） 右寸（上焦寒，痞痛、冷痰凝结不化、中寒少气。） 右关（胃寒气胀、食不能化、脾虚噫气、心腹冷痛。） 右尺（脏寒泄泻、脐下冷痛。）迟而无力为弱  （其象极软而沉细，怏怏不前，无息以动，按之如欲绝，略举手即无。） 弱为阳陷入阴，情气不足之候，亦主筋。脉弱以滑，是有胃气，脉弱以涩，是为久病；阳浮阴弱，应为血虚筋急、恶寒发热之病。老得之顺，壮得之逆。（凡脉弱，为痼冷，为烘热，为泄精，为虚汁，为元气亏耗，为痿弱不前。） 左寸（阳虚心悸、自汗。） 左关（筋痿无力，女人主产後客风面肿。）    左尺（小便频数、肾元虚、耳鸣或聋、骨肉间酸疼。）右寸（身冷多寒、胸中短气。）右关（脾胃虚、食不化。）右尺（下焦冷痛、大便滑泄不禁。）迟而有力为缓  （其象比浮而稍大，似迟而小疾，一息四至，来往纡缓，呼吸徐徐。） 缓为气血向衰之候。若不沉不浮，从容和缓，乃脾家之正脉。四季亦为平脉，非时即病。和缓而匀，无浮沉徐疾微弱之偏，即为胃气脉。（凡脉缓，为风，为虚，为痹，为弱，为疼。在上为项强，在下为脚弱。兼浮，感风。兼沉，血气弱。） 左寸（心气不足，怔忡、健忘。亦主项背拘急而痛。）左关（风虚眩晕、腹侸气结。）左尺（肾元虚冷、小便频数，女人主月事过多。）右寸（肺气浮、言语短气。）右关（胃弱、气虚。兼浮，脾虚。）右尺（下寒脚弱、风气秘滞。兼浮，肠风泄泻。兼沉，小腹感冷。）迟而时止为结 （其象来时迟缓，时一止，复又来。）结为阴独盛而阳不能相入之候，此为阴脉之极。按之累累如循长竿曰阴结，蔼蔼如张车说曰阳结，又有如麻子动抽、旋引旋收、聚散不常之结，此三脉，名虽同而实则异。（凡脉结，为亡阳，为汗下，为疝瘕，为癞结，为老痰滞结，为气血凝结，为七情郁结，内为积聚，外为痈肿。兼浮，寒邪滞结。兼沉。积气在内。）（又为气，为血，为痰，为饮，为食，说先因气寒脉缓，五者有一留滞其间，因而为结，故仲景谓促结皆病脉。） 数     数以候腑（其象一息六至，数数然来。） 数为君相二火炎热之候，阴不胜阳，故脉来太过，小儿吉，肺病秋深皆忌。寸（头疼、上热咽喉口舌疮、上血咳嗽。）关（胃火，脾热口臭、烦满、呕逆；肝火，目赤。） 尺（肾火炽，小便黄赤、大便秘涩。兼浮，表热。兼沉，里热。）数而弦急为紧  （其象来时动急，按之长，左右弹指，举之若牵绳转索之状。） 紧为寒风搏急，优於营卫之间之候。凡紧脉皆主寒与痛，内而腹，外而身，有痛必见紧象。亦有热痛者，必兼实数，热为寒束，故急数如此，但须有神气为妙。（凡脉紧，人迎伤寒、气口伤食。兼浮，伤寒而身痛。兼沉，腹中有寒，或为风  。）左寸（头热目痛，项强。兼沉，心中气逆，或多寒冷。）左关（心腹满痛、腰痛、侸痛、筋急。紧甚，伤寒浑身痛。兼实，倂癖。）左尺（腰连脐下及脚痛，小便难。）右寸（鼻塞、膈壅。兼沉滑，肺实咳嗽或多痰。）右关（吐逆、脾腹痛。紧太盛，腹胀伤食。）右尺（下焦筑痛。）数而时止为促 （其象来时数，时一止，复又来，徐疾无一定之状。） 促为阳独盛而阴不能相和之候。怒气逆上，亦令脉促。此阳脉之极。（凡脉促为气痛，为狂闷，为毒疽，为瘀血发斑，为三焦郁火，为痰积咳嗽或喘逆。）（又为气，为血，为食，为痰，为饮，说先因气热脉数，五者有一留滞其间，则因之而促。此促与结，非定为恶脉也，虽然，有加即死，能退则生。）数见关中为动  （其象数见关中，形圆如豆，无头无尾，厥厥动摇，寻之有，举乏无，不往不来，不离其处。）动为阴阳相搏之候，关位前半属阳，後半属阴，阴与阳搏，阳虚则阳动，阴虚则阴动。动脉即滑数二脉相兼为极甚者，故女人心脉动甚妊子。（凡脉动，为痛，为惊，为泄利，为拘挛，为崩脱，为虚劳体痛，阳动汗出，阴动发热。） 滑     滑以候气（其象往来流利，如珠走盘。不进不退。） 滑为血实气壅之候，血不胜於气也，主痰饮诸病。脉为血府，血盛则脉滑，惟肾宜之。女人脉滑断绝不匀，经闭之验，诸脉调，尺独滑，必有胎。上为吐逆，下为气结，滑数为热结。左寸（心独热。兼实大，心惊舌强。）左关（肝热，头目为患。）左尺（尿赤、茎中痛、小便淋漓。）右寸（痰饮、呕逆。兼实，肺热、毛发焦、膈壅、咽乾、痰嗽、头目昏、涕唾稠粘。）  右关（脾热，口臭、吐逆、宿食不化。兼实，胃热。）  右尺（因相火炎而引饮多，脐冷、腹鸣或时下利。女人主血热气壅、月事不通，若和滑，为有孕。）  涩     涩以候血（其象虚细而迟，往来极难，或一止复来，三五不调。）  涩为气多血少之候，故主血少精伤之病。说气盛则血少，脉因涩，惟肺宜之。女人有孕而脉涩，为胎病；无孕而脉涩，为败血（凡脉滑为无汗，或为血痹痛。）左寸（心肺虚耗不安、冷气心痛。）左关（肝虚血散、肋胀侸满、身痛。）左尺（男子伤精、癞疝，女人月事虚败。若有孕，主胎漏不安。） 右寸（荣卫不和、上焦冷痞、气短、臂酸。）右关（脾弱不食、胃冷多呕。）右尺（大便、津液不足、少腹寒、足胫逆冷。经云：滑者伤热，涩者伤雾露。）附载人迎气口脉法（以上统类所载二十七脉，皆按各脉之寸关尺三部诊候。人迎、气口二脉，无从列入，故特附於後。） 人迎     人迎候天六气（左手关前一分为人迎。寸关尺，每部各有前中後三分，关前一分者，乃是关部上之前一分，非言关部之前寸部上之一分，切勿误认。气口同。） 六淫之邪，袭於经络而末入胃腑，致左手人迎脉紧盛，大於气口一倍，为外咸风寒，皆属表，阳也，腑也。人迎之脉浮伤风，紧伤寒，虚弱伤暑，沉细伤湿，虚数伤热，洪数伤火，皆属外因，法当表散渗泄。又阳经取决於人迎，左人迎脉不和，病在表为阳，主四肢。士材曰：左关前一分，正当肝部，肝为风木之脏，故外伤於风者，内应风脏而为紧盛也。又曰：但言伤於风，勿泥外因，而概以六气所伤者，亦取人迎也。气口     气口候人七情（右手关前一分为气口。） 七情之气，郁於心腹不能散，饮食五味之伤，留於肠胃不得通，致右手气口脉紧盛，大於人迎一倍，为内伤七情饮食，皆属里，阴也，脏也。气口之脉，喜则散，怒则濡，忧则涩，思则结，悲则紧，恐则沉，惊则动，皆属内因。诊与何部相应，即知何脏受病，法宜温润以消平之。又阴经取决於气口。右气口脉不和，病在里为阴，主腹脏。士材曰：右关前一分，正当脾部，脾为仓廪之官，故内伤於食者，内应食脏而为紧盛也。又曰：但言伤於食，勿泥内因，而概以七情所伤者，亦取气口也。  人迎气口俱紧盛，则为夹食伤寒，内伤外感俱见。附载奇经八脉（此脉亦以不能混列统类二十七脉中，故又附人迎气口二脉之後。八脉不拘制於十二正经，无表里相配，故名曰奇。凡诊，八脉所见，统两手皆然，其从寸部斜至外、斜至内者，左手之外，即右手之内，左手之内，即右手之外，相反推之自见。） 阳维       阳维候一身之表（以左手为主，其脉从寸部斜至外者是也。右手反看，下同。） 本脉起於诸阳之会，所以维於阳，说人身之卫分即是阳，阳维维阳即维卫，卫主表，故阳维受邪为病亦在表，寸为阳部，外亦为阳位，故阳维之脉，从寸斜至外，不离乎阳也。阴维       阴维候一身之里（以左手为主，其脉从寸部斜至内者是也。右手反看。） 本脉起於诸阴之交，所以维於阴，说人身之营分即是阴，阴维维阴即维营，营主里，故阴维受邪为病亦在里，寸虽为阳部，内实为阴位，阴维之脉，从寸斜至内，是根於阳而归於阴也。阳         阳  候一身左右之阳（其脉从寸部左右弹者是也。不论左右手。） 本脉为足太阳经别脉，起跟中，循外踝上行於身之左右，所以使机关之  捷也。阳  在肌肉之上，阳脉所行，通贯六俯，主持诸表，故其为病，亦表病里和。阴         阴  候一身左右之阴。（不论左右手，其脉从尺部左右弹者是也。） 本脉为足少阴经别脉，起跟中、循内踝上行於身之左右，所以使机关之  捷也。阴  在肌肉之下，阴脉所行，通贯五脏，主持诸里，故其为病，亦里病表和。督       督候身後之阳（不论左右手，其脉三部中央俱浮，直上直下者是也。） 本脉起肾下胞中，循背而行於身之後，为阳脉之总督，故曰阴脉之海，故其为病，亦往往自下冲上而痛。  任       任候身前之阴（不论左右手，其脉丸丸，横於寸口者是也。） 本脉起肾下胞中，循腹而行於身之前，为阴脉之承任，故曰阴脉之海，故其为病，亦往往自下冲上而痛。冲       冲候身前之阴（不论左右手，其脉来寸口中央坚实，径至关者是也。） 本脉起肾下胞中，夹脐而行，直冲於上，为诸脉之冲要，故曰十二经脉之海。又以其为先天精血之主，能上灌诸阳，下渗诸阴，以至足跗，故又曰血海，而其为病，多气逆而里急。  带       带候诸脉之约束（不论左右手，其脉来关部左右弹者是也。） 本脉起少腹之侧，季侸之下，环身一周，络腰而过，如束带状，所以总约诸脉，故名曰带。而冲任二脉，循腹侸，夹脐旁，传流於气街，属於带脉，络於督脉，冲任督三脉，同起而异行，一源而三岐，皆络带，因诸经上下往来，遗热於带脉之间，客热郁抑，白物淫溢，男子随溲而下，女子绵绵而下，皆湿热之过，故带脉为病，即谓之带下。

　　卷首下

　　诸脉主病诗     濒湖脉诀，各有主病歌辞，然只言其梗概，馀撰脉象统类，各脉所主之病已详，但琐碎无文义相贯，难於记识，因仿濒湖法，作二十七脉主病诗。  者读此，复按核统类，则某脉主某病，某病合某脉，庶益洞然於中矣。    浮（其象轻手乃得，重手不见，动在肌肉以上） 浮脉为阳表病真，迟风数热紧寒因（是浮脉兼迟、兼数、兼紧也，各脉相兼仿此，）浮而有力是风热，无力而浮血弱人。（此首总言浮脉病。） 寸头疼眩（目眩）热（身热）因风，更有风痰（左寸病）右咳攻（右寸肺感风邪作咳，）关右脾虚（中满不食）左腹胀，溲多赤涩（左尺膀胱风热）粪难通（右尺风邪客下焦，故大便秘。） 浮而有力为洪（即大脉，其象极大而数，按之满指，如群波之涌起，来盛去衰，来大去长。） 脉洪阳盛血应虚，相火炎炎热病居，胀满胃翻须早治，阴虚泄痢急当除。（此首总言洪脉病。） 心经火盛内多烦（左寸病，又兼目赤、口疮、头疼，）肺热毛焦咽更乾（右寸病，又兼涎唾稠粘，）肝火身疼（左关病，又兼四肢浮热）胃虚呕（右关病，又兼口活舌乾，）肾虚阴火便相难（左尺，膀胱然、小便赤涩，右尺，腹满、大便难或下血。） 浮而无力为芤（其象浮大而软，按之中空两边实，指下成窟，诊在轻举重按之间。） 左芤吐衄兼心血（左寸病，）关上为瘀侸痛真（腹中瘀血，侸间血气痛，吐血，目暗，）左尺男人小便血，女人月事病相因。（此首单言左手芤脉病。） 右芤积血在於胸（右寸病，又兼衄血、呕血，）关内逢之肠胃痈，呕血不食兼瘀血，尺多血痢与肠红。（此首单言右手芤脉病。） 浮而端直为弦（其象按之不移，举之应手，端直如筝弦。） 左弦头痛还心惕，盗汗劳伤力懒牵，关左侸疼兼倂癖，尺疼小腹脚拘挛。（此首单言左手弦脉病。） 右寸膈痰多咳嗽（由肺受风寒，）右关胃冷腹心疼（脾胃伤冷，宿食不化，多饮，）下焦停水弦逢尺，阴疝常从脐下侵。（此首单言右手弦脉病。） 浮而迟大为虚（其象迟软散大，举按无力，豁豁然空，不能自固。） 脉虚（血气虚，故脉亦虚）身热为伤暑，虚损疲烦汗自多，发热阴虚宜早治，养荣益气莫蹉跎。（此首总言虚脉病。） 怔忡惊悸寸常虚，血不荣心奈若何，腹胀诊关（食不化）尺痹痿，损伤精血骨蒸俱。（此首统言左右两手虚脉病。） 浮而迟细为濡（即软脉，其象虚软无力，应手细散，如绵絮之在水中，轻手乃得，重按随手而没。） 濡为亡血阴虚病，髓海丹田暗已亏，汗雨夜来蒸入骨，血山崩倒湿侵脾。（此首总言濡脉病。） 左寸心虚（故惊悸盗汗）还短气，精神离散左关濡（又兼荣卫不和，虚少力，）尺男精败女脱血，自汗淋漓溲数俱。（此首单言左手濡脉病。） 憎寒烘热濡右寸，气乏身疲怎得安，关上胃虚（饮食不进）脾更弱（食不消，）尺肠虚泻下元寒。（此首单言右手濡脉病。） 浮而迢  高  ]其象不大不小，迢迢自若，指下有馀，过於本位。） 气血有馀长脉见（长脉主有馀之病，）阳明热势自然深，若非阳毒（阳毒内蕴）癫和  ，即是焦烦壮热侵。  浮而虚大为散（其象有表无里，有阴无阳，按之满指，散而不聚，去来不明，漫无根柢，涣散不收。） 左寸怔忡右寸汗，溢饮左关应软散，右关软散肿  腑，散居两尺魂当断。    沉（其象轻手不得，重手乃得，按至肌肉以下，着於筋骨之间）沉潜脉主阴经病，数热迟寒滑有痰，无力而沉虚与气，沉而有力积兼寒。（此首总言沉脉病。） 寸沉痰郁（右寸病）饮停胸（左寸病，）关主中寒痛不通（左右关病同，）尺部浊遗精血冷（左尺病，男精冷，女血冷，）肾虚腰及下元痼。（右尺病。此首统言左右手沉脉病。） 沉而不及为短（其象两头无，中间有，不及本位，应手而回，短脉只见寸尺，若在关部，将上不接寸，下不接尺矣，故前人云，短不诊关。） 短脉内虚真气弱，三焦气壅是真因，胃衰宿食多停滞，寸主头疼尺腹疼（左右手同。） 沉而微软为细（其象小於微而常有，细直而软，指下寻之，往来如蚕丝。） 寸细应知呕吐频，入关腹胀胃虚形，尺逢定是丹田冷，泄痢遗精号脱阴。（此首统言左右两手细脉病。） 沉而弦长为实（其象举手不绝，迢       不疾不徐，动而有力。血实则脉实。） 实脉为阳火郁成，发狂谵语吐频频，或为阳毒或伤食（古云：脉实者，水谷为病，）大便不通或气疼。（此首总言实脉病。） 寸心与面热兼风（左寸实，心中积热，口舌疮。咽喉痛，）痰嗽中烦气积胸（右寸实，胸膈中热，痰嗽烦满，肝火（左关实，腹侸痛满）脾虚（右关实，脾虚少食，又兼胃气滞，伏阳蒸内）关上见，尺脐腹痛便难通（左尺实、小腹痛，小便涩，右尺实，脐下痛，便难或时下痢。此首统言左右手脉实病。） 沉极几无为伏（其象极重，按之着骨，指下隐隐然。伤寒病一手伏曰单伏，两手伏曰双伏，不可以阳症见阴为诊，乃火邪内郁，不得发越，阳极以阴，故脉伏也，必得大汗乃解。又夹阴阳寒，先有伏阴在内，外又感寒，阴盛阳衰，四肢厥逆，六脉沉伏，须投姜桂，脉乃覆出。若太溪、冲阳皆无脉，则必死矣。古云：伏为真气不行，邪气积伏。又云：痛甚者脉必伏。） 伏为霍乱食常停，蓄饮顽痰积聚真，荣卫气凝（凝，闭也）而厥逆，散寒温里莫因循。（此首总言伏脉病。） 忧郁伤心神不守（左寸病，）胸中气滞冷痰凝（右寸病，）当关腹痛分寒食（左关伏，侸下有寒气，血冷，腰脚痛，右关伏，中  积块痛，脾胃停滞，）尺部腹疼与疝疼）左尺伏，肾寒精虚，疝痛。右尺伏，脐下冷痛，下焦虚寒，旋中冷痛。此首统言左右手伏脉病。） 沉而有力为牢（其象似沉似伏，实大而长，少弦，按之动而不移。牢而疾，必发热，牢而迟，必发寒，迟疾不常，寒热往来。） 牢为喘（气）促（息）皮肤肿（两寸病，）心腹寒疼肝劷  ]两关病，）症瘕疝俉犹可治，阴虚失血怎相宜（两尺病，失血。脉宜沉细，反浮大而牢，是虚病见实脉，必死。此首统言左右手牢脉病。） 沉失常度曰革（其象沉硬实大，如按鼓皮一般。革为阴阳不交之名。） 革合芤弦寒与虚（芤为虚，弦为寒，虚寒相搏，故芤弦相合而成革脉，革因为虚寒失血之候，）中风感湿胀兼医，女人半产并崩漏，男子营虚或梦遗。（此首总言革脉病。） 沉而更代为代（其象动而中止，不能自还，因而复动又复止，寻之良久，乃复强起而动。） 代脉原因脏气衰，腹疼便脓下元亏，或为吐泻兼泄痢，女子怀胎三月兮。（此首总言代脉病。）    迟（其象呼吸之间脉仅三至，来去极慢） 迟司脏病或多痰，沉痼症瘕仔细看，有力而迟为冷痛，迟而无力是虚寒。（此首总言迟脉病。） 寸迟心（左）肺（右）上焦寒（左寸迟，心上寒，精气多惨，右寸迟，肺受寒，冷痰气短，）关主中寒痛不堪（左关，筋寒急，手足冷，侸下痛，右关，中焦寒，脾胃伤冷，食不化，）左尺肾虚（故便浊）女不月，右为泄泻疝牵丸（脏寒泄泻，小腹冷痛，腰脚重而无力。此首统言左右两手迟脉病。） 迟而细软为微（其象极细而软，若有若无，多兼於迟，按之无欲绝之状。） 气血微兮脉亦微，恶寒（阳微也）发热（阴微也）汗淋漓，男为劳极诸虚候，女作崩中带下医。（此首总言微脉病。）  寸微气促与心惊（右寸，中寒少气，又兼上焦寒痞、冷痰不化，左寸，心忧惕，荣血不足，）关脉微时胀满形（左关微，中满气乏，四肢寒冷，拘急，右关微，胃寒气胀，食不化，脾虚噫气，心腹间冷疼，）尺部见之精血弱（左尺微，伤精尿血，）脏寒泄泻痛呻吟（右尺微，脏寒泄痢，脐下冷积痛疼。此首统言左右两手微脉病。） 迟而元力为弱（其象极软而沉细，怏怏不前，按之如欲绝，举手即无。弱犹愈於微。） 脉弱阴虚阳气衰（气虚则脉弱，寸弱阳虚，关弱胃虚，尺弱阴虚，）恶寒发热骨筋萎，多惊多汗精多泄，益气调营（弱脉必宜补）及早医。（此首总言弱脉病。） 寸汗心虚（左寸弱，阳虚心悸自汗）右身冷（右寸弱病，又兼短气，）关中筋萎（肝主筋，左关弱，故筋萎少力，又兼女人主产後客风面肿）胃脾虚（右关弱，脾胃虚而食不能化，）欲知阳陷阴微病，骨痛耳聋（左尺弱，胃虚之故）粪数遗（右尺弱，大便滑，又兼下焦冷痛。此首统言左右手弱脉病。） 迟而有力为缓（其象比浮而稍大，似迟而小疾，一息四至，来往纡缓，呼吸徐徐。缓脉有二，从容和缓者为正脉，前人所云，诸病脉缓，为胃气回，不治自愈者是。若气血衰而迟缓，则为缓病脉。） 缓脉骥骥侵营卫衰，或痹（缓而细）或湿（沉而缓）或脾虚（缓而涩，）上为项强下脚软，浮风（缓兼浮，伤风）沉弱（缓兼沉，血气衰弱）细区分。（此首总言缓脉病。） 寸缓心虚（左寸缓，心气不足，怔忡多忘，又兼项背拘急痛）肺则浮（右寸缓，肺气浮，言语短气，）当关风眩（左关缓，风虚眩晕，又兼腹侸气急）胃虚求（右关缓，胃弱气虚，）尺为肾冷便频数（左尺缓，肾虚冷，小便多，）下寒风秘便常忧（右尺缓，下寒脚弱，风气闭滞。） 迟而时止时结（其象来时缓甚，时一止，复又来前人云：阴凝则结。又云：结脉亦因思虑过度，脾气不足。又云：脉结者，亦病四肢不快，为气所结。） 结脉皆因气血凝，老痰结滞苦沉吟，内生积聚外痈肿，疝瘕亡阳汗自淋（凡结脉，主疝瘕症结，七情郁结，老痰滞结，一切气血凝结，又为亡阳、为汗下，内为积聚，外为痈肿，兼浮寒结，兼沉气结。此首总言结脉病。）    数（其象一息六至，数数然来） 数脉为阳热可知，只将君相火来医，实宜凉泻虚温补，肺病秋深却忌之。（此首总言数脉病。） 寸数咽喉（右寸数）口舌（左寸数）疮，吐红咳嗽肺生疡（左右寸同，又兼头疼上热，）当关胃火（右关数，胃火，脾热口臭，烦满呕逆）并肝火（左关数，肝火目赤，）尺用滋阴降火汤（左右尺同，主肾火炽，小便黄赤，大便闭塞。此首统言左右两手数脉病。） 数而弦急为紧（其象来时劲急，按之长，左右弹指，举之若牵绳转索之状，又名急脉。） 紧为诸痛主於寒，癖积风  吐冷痰，浮紧汗之（紧兼浮，表寒身痛）沉紧下（紧兼沉，里寒腹痛，）人迎（因伤寒）气口（因伤食）更须看。（此首总言紧脉病。） 左头目项（左寸紧头热、目痛、项强）右鼻膈（右寸紧，鼻塞、膈壅，）关从心腹侸筋寻（左关，心腹满痛、侸痛筋急，右关，脾腹痛、吐逆，）尺为腰脚脐下痛，知是奔豚与疝疼（左尺，腰脚脐下痛，又兼小便难，右尺，下焦气筑痛。此首统言左右手紧脉病。） 数而时止为促（其象来时数，时一止，复又来，徐疾无一定，有迫促之状。凡脉促者，亦病气痛，亦病怫郁，亦病气血不疏通。） 脉促惟将火病医（三焦有郁火，）其因有五细推之（气、血、热、痰、饮，）时时咳嗽皆痰积，或发狂  P毒疽（皆瘀血之故。此首总言促脉病。） 数见关中为动（其象数见关中，形圆如豆，无头无尾，厥厥动摇，寻之有，举之无，不往不来，不离其处。动脉亦为神气不安，脱血虚劳。） 动脉专司气与惊，汗因阳动热因阴，或为泄痢拘挛病，男子亡阳女子崩。（此首总言动脉病。）    滑（其象往来流利，如珠走盘，不进不退） 滑脉为阳元气衰，痰生百病食生  ]浮滑风痰，滑数痰火，短滑宿食，）上为吐逆下蓄血，女脉和时定有胎（女人督脉滑，血热、经不通，和滑为有孕。此首总言滑脉病。） 寸滑膈痰生呕吐（右寸病，）心惊舌强缘热故（左寸病，）当关宿食肝脾热左关，肝热，头目为患，右关，脾热，口臭、吐逆、宿食不化，）渴痢癞淋看尺部（左右同。此首统言左右手滑脉病。）    涩（其象虚细而迟，来往极难，一止复来，三五不调。） 涩缘血少或伤精，反胃亡阳汗雨淋，寒湿入营痹为血，女人非孕即无经（女人左尺涩，无孕主血少，有孕胎病或漏。此首总言涩脉病。） 寸心虚痛乖营卫（左寸心肺虚耗不安，及冷气心痛，右寸营卫不和，上焦冷痞，气短，臂酸，）脾弱（右关涩，脾弱不食，胃冷多呕）肝虚（左关弱，肝虚血散，肋胀侸满，身痛（关内逢，左尺伤精兼及疝，右寒小腹足胫  （又兼大便闭，津液不足。此首统言左右两手涩碗病。）    人迎（左手关前一分为人迎） 表候人迎属腑阳（人迎主外感六淫，属表腑也，阳也，）风浮暑弱紧寒伤（如人迎脉浮，主伤风，六淫仿此，）湿应沉细火热数（热虚数，火洪数，）四末清寒表散良（人迎又主四肢病。）    气口（右手关前一分为气口） 气口为阴里脏看（气口候内伤七情及伤饮食，属里，脏也，阴也，）怒濡忧涩散因欢（如气口脉濡，即因伤怒，馀皆仿此，）恐沉思结惊多动，悲紧还推何部乾（诊得气口濡涩等脉，并看与何部相关，即知何脏受病。如气口脉濡即属肝病，而肝脉又适弦硬是也。此首单言气口内伤七情之病。） 饮食伤留脾脏因，通肠快胃法相应，人迎气口俱沉紧，夹食伤寒病日增。（此首言气口内伤饮食之病，及人迎气口俱伤之病。） 阳维（以左手为主，其脉从寸部斜至外者是也。右手反看，则从寸部斜至内矣） 阳维脉起会诸阳（阳维脉从少阴斜至太阳，发足太阳之金门，而与手足少阳阳明五脉会於阳白，故所会皆阳，）根柢於阴表是彰（阳维主一身之表，）风府风池应并刺，长沙法设桂枝汤（风池风府二穴，阳维之会也。仲景法，先刺二穴，却与桂枝汤。）  阴维（左手为主，其脉从寸部斜至内者是也。右手反看，则从寸部斜至外矣） 阴维主里会诸阴（阴维主一身之里，其脉从少阳斜至厥阴，发足少阴之筑宾，至顶前而终，故所发所至皆阴也，）却起於阳根自深（阳根阴，阴根阳，故此二脉，又为荣卫之纲领，）心痛病来详洁古，理中四逆法堪寻（洁古云：阴维为病若心痛，其治在足少阳三阴交，乃阴维所起也。又按促景法，太阴症用理中汤，少阴症用四逆汤，厥阴症用当归四逆汤，酌其剂以治阴维之病。即洁古所以治足少阳三阴交也。）    阳  （不论左右手，其脉从寸左右弹者是也） 一身左右阳专候（阳矫主一身左右之阳，）脉得阳跻六腑和，表病里安阳分愆（阳  在肌肉之上，阳脉所行，通贯六腑，主持诸表，故其为病，亦表病里和，）法兼汗下治无讹（洁古云：阳病则寒。若在阳表当汗，桂枝汤、麻黄汤。若在阴里当下，大小承气汤。）    阴跻（不论左右手，其脉从尺部左右弹者是也。） 诸里相持通五脏（阴跻在肌肉之下，阴脉所行，通贯五脏，主持诸里，故其为病，亦里病表和，）脉行左右有阴跻（阴  主一身左右之阴，）病来阳缓阴多急（阳跻病，阴缓阳急，阴跻病，阳缓阴急，）诊察须从阴热调（洁古云：阴病则热，甘草乾姜汤。）    督（不论左右手，其脉三部中央俱浮，直上直下者是也）    督司阳脉称为海，循背而行遍後身（督脉起胞中，循背而行於身之後，为阳脉之总督，故为阳脉之海，）脊强头沉虚实判（督脉为病，实则脊强而发厥，虚则头重，）上冲作痛苦吟呻（督病又往往自下冲上而痛。）    任（不论左右手，其脉丸丸，横於寸口者是也。） 任承阴海因名任（任脉亦起胞中，循腹而行於身之前，为阴脉之承任，故曰阴脉之海，）天癸从生阴有阳（任主天癸，乃天之元气，任脉充，然後冲脉旺，月事时下而有子，故真阴之盛，必由真阳之实，）若使结阴阳气绝，疝瘕崩带腹前殃（任脉病，非阴自病，实由阴中无阳，故疝瘕崩带，皆结阴之故。）    冲（不论左右手，其脉来寸口中央坚实，径至关者是也） 冲俱督任起胞中，独主先天精血充（冲脉亦起胞中，夹脐而行，直冲於上，为诸脉冲要，故曰十二经脉之海，又为先天精血之主，故又曰血海，）本病须分寒火逆（冲脉病，一曰寒逆，阳不足也，一曰火逆，阴不足也，）更传肝肾患无穷（经云：冲病传肝肾，发为痿厥。）    带（不论左右手，脉来关部左右弹者是也） 约持诸脉遍腰环（带脉起少腹侧、季侸下，环身一周，络腰而过，如束带状，所以总约诸脉，）肝肾心脾上下安（带之上心脾，带之下肝肾），湿热滞留中间断，淫淫白物下无端（心脾上郁，肝肾下虚，停湿为热，留滞中分，必病作而流白物。）附录运央规法 （馀辑《杂病源流》，凡脉症方药，所以讲明调治之者，似已详备。然刘海蟾云：医道通仙道，则修炼家导引运央之法，所以却病延年者，未始不可助方药所不逮。说既已却病，自可延年。在修炼家固以延年为主，而欲求延年，必先却病，在医药家则以却病为主也。故《杂病源流》中，於每病方论後，有导引运央之法，可以却此病，即附载於末，总期医者、病者，展览及之，以备采用，庶获万病回春也。但其法有专治一病者，既分载於各病之後，而又有总法数条，不必每病皆为遵用。而时有必采取者，亦不必一病全用总法。而或有此病则用何法，彼病又用何法者，既不得赘列於各病之末，而又无处可以混入，故特附於此，如於各病运央中，见有宜用归元、周天、艮背、行庭，及  、通关、涤秽等法者，查明此处所载诸法，应如何引运，遵而行之，无漏无遗，自可却病，可延年也。） 南北规中引（诸法皆本《保生秘要》，系明哄哄道人曹士珩元白氏所着） 凡人亡念奔驰，不思回头，说不知有己。然学道初入门，及乎却病初下手，每云先要筑基炼己者，何也？己者，意中之土也，时时返念守中。然昆仑至於涌泉，周身前後之窍，虽各家传授，各取其善，若能精守其一，皆可起病，不必得一望二，持两可之见，而辩孰是孰非。馀诀云：总之摄心归一，专其一处，皆可止念，故取身中前後二窍为则，其归元取用父母生人受儼甓   而能聚气之原，运动周天，可叁艮背通关之效。然艮背者，昔林子阐教为最，馀受之家传捷径而更妙。若夫运动，则贯彻任督二脉，兼以导引，则神央烁见矣。南旋式【归元诀窍】  归元者，父母生人受儼甓   剪断脐带，一点落根元也。有生之後，情欲雕琢，未免精耗气散，不能返本，须求安土敦仁之法。说土者归元也，人者仁也，以一点仁心，敦养於土，六根皆归於元，心有所注，久久凝定，便觉真种常在，方可用意运行。行之之法，提意出上，斡旋造化，从左而右，先运脐轮，收而放，放而复收，以还本位，不离这个，念自归真矣。【周  天】  先立安土守中，得诀纯熟，後行周天，流通一身，散彻四肢滞气。其法从前运於脐轮，由小而大，大而收小，依次而上，至璇玑穴向左臂打圈而下，至曲池，经内关溯掌心及指尖，圈出手背外关，而上肘後肩井，及大椎而下，运於尾闾，由上复下过玉枕，逾昆仑泥丸面部，上鹊挢，降重楼，达胃口过脐，至玉柱，复气海，行於右腿，历膝关，由鞋劳穴穿足背，至指尖转涌泉踵後，上运过阴谷，通尾闾，又圈至顶门，如前下鹊挢，依次送左腿，似右法而落涌泉，又升泥丸及璇玑穴右行，照左手转过肩背，贯昆仑而下摄元海，如此将周身经脉宣畅，徐徐回转，但意至而气相随，是为有作之周天法，亦可与造化叁。北旋式【艮背诀窍】  易曰：艮其背。艮者，止也，其象属土。背从北方水，属於阴。心从南方火，属於阳。人能以南火而投於北水之中，得以水火交而既济，所谓洗心退藏於密也。说五脏六腑根蒂，皆系於此。所谓止者，先立内念之正，而止外念之邪也。然大道贵无念，虽立正念亦是念也。当明内外两忘以忘而离亡，必先忘其外者，而後定其心，自忘其内也。故初学之士，静坐片时，将万虑扫除，凝神定志於本穴之中，背之腔子里，平心元虚处，初起口念太乙救苦（咒四，）而渐归於心、归於背，存无守有，念  在  ，有复冥於无，神自虚而灵矣。【行  庭】  吾身一小天地也，周身三百六十骨节，七孔八窍。一窍相通，窍窍光明，而乾旋坤转。前属於天，後属於地。前从左旋，後运右转。前後相通，周乎其天，则知人与天一矣。其法，从艮背守念，念而提出腔子，行其背数十回，复收归腔稍空，又运行至两肾之间，念刻部，从肾中意想，溯尾闾，起运上泥丸，经明堂、人中接下承浆，降重楼至於心脐之间，约以脐上三指为则，不前不後，不左不右之中，而为立极定枢。悬一斗杓行於脐下一寸三分，斡旋上升，左转於心之後，有旋下降於肾之前，循环不息，上行由背之北，下行由脐之南，如北极定枢，斗柄推旋者，若转则以意随之，不转则以意引之，久而炼度，所以混其气，且所以和其神也。

　　【通  关】  从北极定枢，斗柄大旋三遍，天地包罗，行於脐下，分开两路，旋下两腿之前，联络不绝，双行转脚底，向後绕元海，上至命门会合，从右转左，大旋三遍，从椎骨下分行两肩，经肘後外关达掌心，循内关过肩井，由项後透泥丸，行明堂，渐落双瞳，自面部下胸膈，会心窝，从左转下降，大旋三遍，如前脐下分开，循环遍体，周流运行。卯酉二辰行之，或九度，或二十一度而止，慎勿执着，若有若无，此所谓炼其形和其气也。

　　【喰  法】  从归元注念起用意左边，运   腰，从右旋上，至左肩膊，    搦行旋过右膊，後下旋至腰，如法运数十回，而又复   行，周而复始，不必计筹，使前後融洽。或从艮背起手，转绦而前，左右次序，会意行之。

　　【涤  秽】  其法，在胃口旋入，凭虚而行，运入大肠，由左绕右，回旋九曲，以真气涤垢，转出谷道，嘘往吸回，自右而左，旋出胃口，收归元海，静念刻部，以还本位。此法不宜轻用，凡送浊气出谷道外，即随念吸转慎泄真气。丹法有云，勿使尾闾坠，说谓此也。【运规十二则】  身着安和气不必运，宜当守静定息，节饮除欲，则百病不生。若身稍有丝毫不快，宜速行运动，免气久滞，积成大病。故设调养之央，用之须得其宜。然运法如风车样，不疾不徐，皮里膜外，挨次运去，可大可小，任意收而放，放而复收，男左女右，阴阳之分，一动一静，天之行也。  行央之时，目视顶门，微露一线，迎天地之光，返照内景，勿全下视，免致昏沉驰念。却病坐央，不比真修磨炼，每按时坐香後，欲睡即睡，睡则病者精神完足。若心血少不寐，可定意想归元，或依法运转，神自安而寐矣。  开关之说，学者不必用意，候到自然通透。说静中运用，无念自是水升，不然则为火矣。或腹中响声，或两肾微动，或背或眉端隐隐如蚁行，手足似一线冷风，皆现真境也。亦有阳火冲病根，肠内有声，即用真意逐响运旋，撒而散之。凡行气过峡处或昆顶，须多旋绕数十匝，令气浸灌为妙。闲时如不守前後二窍，悬心於空虚地，四大皆空，无人无我，极为养火之法。又名休息以养其气。若运法无时度，则神敝疲，譬如伐兵劳顿，而又遇劲敌，岂不危乎。  观灯玩月，目向外射则伤神，返照於我，多益於我，其他自可以类推。  却病工夫，须立课程，逐日检点，勿失其时，日日如是，提醒缜密，自不间断而效。  运气当由後而前，以取西北方水而灌东南方火，不可逆此。或有传法，各关节处，不必打圈，直行亦可，行後定要收归元位。退欲火法，注念气海，记数斡旋，或记运尾闾升降之法，邪火自散，大固元阳。  入定看书，易於通悟，坐下止念为先，定神元海，不以目睹，而以心视，不以心视，而以内观，说神有所敛，不至散於外，受益自无穷尽矣。  嘻笑场中，最易耗神，令人疲倦，得以内敛音声，言语少减，或气穴中发，神气亦不觉其耗。  上丹田穴，最可养性，亦可注念，为藏神之府。运法，旋至鼻柱七窍之宗，斡行入内些些，则耳目口三宝，皆有灵矣。  想涌泉穴，最能健步行动，略得运法，血脉自可以渐渐流通，而不伤筋，省气。1

　　卷一  脏腑门

　　肺病源流（肺胀  肺萎  肺痈  息贲）    （手太阴肺脉，起於中焦，下络大肠，还循胃口，上膈到肺，从肺系横出侸下，下循MJM1内，行少阴心主之前，下肘中，循肾内骨上廉，入寸口，上鱼际，出大指之端，少商穴止。其支者从腕後直出次指内廉之端，次注於手阳明大肠经。每日寅时，周身气血俱荟萃而注於肺。手太阴肺经，多气而少血。） 肺主气，上连喉系，下通心肝之窍，司呼吸出人。居上以镇诸脏，而压糟粕，以行於大肠，出纳清气，以出浊物。所受者太阳之阴，以固阳气。所司者太阴之阳，以行阴物。又与足太阴脾，同行气以给众脏，故亦名太阴。其属则位西方金，其配则为秋令。秋则气化清肃，万物赖以成遂。金则为水之母，其气恒下行，静时下澄於肾宫，与水相通，经所谓母隐子胎是也。但肾为真水，天一所生，肺既为其母，故居华说之顶，犹据天河之上源以注昆仑，而入龙门以汇於海也。其输精脏腑，犹在天之雨露，广沛群生也。然尝病燥与寒热，以输精布众，或太过末及滋化，或邪乘不得行令，故反病燥（宜滋燥饮，）反病寒热也（寒宜紫苏饮子，热宜泻肺汤，）古人娇脏之名所由来矣。夫肺主皮毛，而皮毛则纯属太阳之部，太阳之伤风伤寒，汗出中风，与形寒饮冷，皆能伤肺，故其现症，如鼻塞、声重、喘咳、气逆、肩背痛、嚏喷、胸满、烦心，亦与太阳同。五志之火上炎，阴虚内烁，肝火挟心而刑金，亦能伤肺，故其现症，如肺萎、肺痈、痿蹩、吐血、声嘶、息有音、鼽衄、掌热、喘不休、口血出、皮毛焦，皆由火燥焦卷之故。若虚，则有少气不能报息、耳聋、嗌乾诸症。而此诸症，或由外伤，治与足太阳所感病同法。或邪盛郁塞，必於足太阳泻之。若伤於内者，正气衰，金被残贼，必於足少阴养之，使子能助母，而金气不至耗泄，於足太阴培之，使母能生子，而金气得以涵育。昔人云，补水培土，是养金善法，洵有然也，抑犹有进者。金性下沉，隐於子胎，肾家水火两病，肺俱能受其害，故有时肾水上泛为痰，肺受之，则喘壅而嗽。有时肾火上凌其母，肺受之，则喘息而鸣。皆肾气上逆而为病也。要不外足太阳、足太阴、足少阴三经，从而治之。

　　【脉  法】  《脉经》曰：肺伤者，其脉细紧浮数，其人劳倦咳唾血。【肺病症】  经曰：风寒入舍於肺，名曰肺痹，发咳上气。又曰：大骨活，大肉陷。胸中气满，喘息不便，其气动形，期六月死，真脏脉见，乃与之期日。注曰：肺之脏也。《难经》曰：外症，面白善嚏，悲愁欲哭；内症，右有动气，按之牢若痛，其病喘咳，洒淅而寒热也。《灵枢》曰：肺气虚则鼻息不利，少气，实则喘咳，胸频伸息。

　　【肺病间甚】  经曰：肺病者，下晡慧，日中甚，夜半静。【肺病治法】  经曰：肺苦气上逆，急食苦以泄之。注曰：此肺气有馀也，肺欲收，急食酸以收之，用酸补之，辛泻之。又曰：肺病禁寒饮食，寒衣。【肺绝侯】  经曰：手太阴气绝则皮毛焦。太阴者，行气温於皮毛者也，故气不荣则皮毛焦。皮毛焦则津液去、皮节伤，皮节伤则爪活毛折。毛折者，毛先死，丙日笃，丁日死。又曰：肺绝，三日死，何以知之？口张，但气出而不返。，一云口鼻虚张，短气。仲景曰：汗出发润，喘不休者，此为肺绝。【肺气滞涩保养法】  《保生秘要》曰：凡人气旺则血荣而润泽，气绝则血活而灭形，故气虚弱滞涩而成病。如涩於肺，则肺气不清，液凝滞而为痰。诸痰  郁，皆属肺。上焦之疾，或传於大肠。秋月金旺，宜常  吸，以和其气，慎勿用诸肺，则不厌其魄。时秋初夏末，热气酷甚，宜少贪风凉（一切行立坐卧饮食衣服，皆慎之，）免伤背之腧穴。中风之症，说感此也。肃杀之天，杀中有生。秋分之日，戒伤生命。大抵时至万物收敛，人心更要持守，勿为驰逞发扬，以散其气。  肺胀  肺家气分病也。仲景曰：咳而上气烦躁者，为肺胀，欲作风水，发汗自愈。又曰：咳而上气，此为肺胀，其人喘，目如脱状，脉浮大者，越婢加半夏汤主之。又曰：肺胀咳而上气，烦躁而喘，脉浮者心下有水气，小青龙汤加石膏主之。丹溪曰：肺胀而嗽，或左或有，不得眠，此痰挟瘀血碍气而病，宜养血以流动乎气，降火疏肝以清痰，四物汤加桃仁、诃子、青皮、竹沥之类。据二家说，可知肺胀本为肺经气分之病，故宜以收敛为主（宜诃子青黛丸、清化丸。）即挟痰挟血者，亦不离乎气，不得专议血，专议痰也。肺萎  久嗽气虚而热在上焦病也。其症之发，必寒热往来自汗，气急，烦闷多唾，或带红线脓血，宜急治之（宜举肺汤、元叁清肺饮，）切忌升散辛燥温热。仲景云：或有患此症吐涎沫而咳者（宜生姜甘草汤，）有吐涎沫而不咳者，其人不渴必遗尿，小便数，所以然者，以上虚不能制下故也，此为肺中冷，必眩，多吐涎必温之（宜甘草乾姜汤。）又有火盛者（宜人叁平肺散，）有喘急而面浮者（宜葶枣散。）大约此症总以养肺、养气、养血，清金降火为主。若肺萎将变为痈，又必兼理脓毒（宜紫菀散。）

　　【脉  法】  《脉经》曰：左寸脉数虚涩，肺萎也。

　　【肺萎之因】  仲景曰：热在上焦者，因咳为肺萎。此从何得之？说以或从汗出，或从呕吐，或从消渴，小便利数，或从便难，又被快药下利，重亡津液，故得之。又曰：寸口脉数，其人渴，口中反有浊唾涎沫者，此为肺萎之病。《脉经》曰：肺萎咳唾，咽燥欲饮水者，自愈。自张口者，短气也。肺痈  肺热极而成病也。其症痰中腥臭，或带脓也（总治宜清金饮，）皆缘土虚金弱不能生水，阴火烁金之败症，故补脾亦是要着。而其条治之法，如初起，咳嗽气急，胸中隐痛，吐脓痰，急平之（宜麦冬平肺饮。）或咳吐脓痰，胸膈胀满，喘气，发热，急清之（宜元叁清肺饮。）或病重不能卧，急安之（宜宁肺桔梗汤。）或已吐脓血，必以去脓补气为要（宜排脓散，）勿论已成末成，总当清热涤痰，使无留壅，自然易愈（宜金鲤汤。）凡患肺痈，手掌皮粗，气急脉数，颧红鼻煽，不能饮食者，皆不治。

　　【脉  法】  《脉经》曰：右寸脉数实，肺痈也。但色白而脉兼短涩者生，色赤而脉兼浮大者死。

　　【肺痈之因】  仲景曰：寸口脉数，若口中辟辟燥咳，胸中隐隐痛，脉反兼滑，此为肺痈。息贲  肺积病也，在右侸下，如覆盆状，令人洒洒寒热，背痛，呕逆，喘咳，发肺痈，脉必浮而长，皆由肺气虚，痰热壅结也（宜调息丸、息贲丸，）当以降气清热，开痰散结为主。治肺病诸药要品及方五肺实宜降气清润（苏子 桑皮 天冬 贝母 枇杷叶 杏仁 前胡 白前 知母 瓜蒌根 竹茹 石膏 黄芩 麦冬 车前子 竹叶 桑叶 牛蒡子 葶苈）肺虚宜顺气清热（苏子 贝母 百部 沙叁 枇杷 百合 桑皮 杏仁 天冬 五味子 麦冬梨肉 柿子 无热可加人叁）滋燥饮肺燥   天冬  麦冬  生地  花粉  白芍  秦艽  加蜜、童便服。紫苏饮子  肺寒   苏叶  桑皮  青皮  杏仁  麻黄  陈皮  甘草  五味子各一钱  人叁  半夏各六分  姜三片泻肺汤  肺热   山栀  黄芩  薄荷  枳壳  杏仁  连翘  桑皮  桔梗  甘草  酒大黄各七分泻白散  肺实   地骨皮  桑皮各二钱  甘草一钱  或加知母、贝母、桔梗、山栀、生地、麦冬亦可补肺散  肺虚   阿胶二钱  牛蒡炒糯米各一钱  马兜铃七分  杏仁麸炒九个  甘草五分治肺胀方五越婢加半豆汤  总治   麻黄  石膏  甘草  半夏  姜  枣小青龙汤  水气   桂枝  麻黄  乾姜  酒白芍  炙甘草  细辛  半夏  五味子四物汤  挟瘀   川芎  当归  白芍  生地诃子青黛丸  收敛   诃子  青黛  杏仁  海粉  便香附  瓜蒌仁  半夏曲姜汁  蜜丸，含化。清化丸  总治   贝母一两  杏仁五钱  青黛二钱  姜汁、砂糖丸，含化。治肺萎方七生姜甘草汤  吐咳   生姜五钱  炙甘草三钱  人叁二钱  枣五枚甘草乾姜汤  吐而不咳   炙草四钱  炮乾姜二钱人叁平肺散  火盛   桑皮二钱  知母  人叁  地骨皮  炙草各一钱  天冬  赤苓各八分  陈皮  青皮各五分  五味子二十粒  姜三片葶枣散  喘急面浮   炒葶苈为末，大枣十枚，煎汤去枣，调末二钱服。举肺汤  总治   桔梗  甘草  天冬  竹茹  阿胶  沙叁  贝母  百合元叁清肺饮  又   元叁  柴胡  桔梗  陈皮  地骨皮  茯苓  麦冬  苡仁  人叁  甘草  槟榔  加童便一小杯  冲服。紫菀散  肺萎成痈   紫菀  人叁  知母  五味子  桔梗  贝母  甘草  茯苓  阿胶  姜治肺痈方六清金饮  总治   苡仁  橘叶  黄芩  花粉  贝母  桑皮  桔梗  牛蒡  白蒺藜麦冬平肺饮  初起   麦冬  人叁  赤芍  槟榔  甘草  赤苓  陈皮  桔梗元叁清肺饮  吐脓   方详上。宁肺桔梗汤  不卧   桔梗  贝母  当归  黄    枳壳  桑皮  防己  瓜蒌仁  甘草节  五味子  百合  苡仁  葶苈  杏仁  地骨皮  知母  咳甚倍百合，身热加柴胡，便秘加大黄。排脓散  已成   人叁  黄    白芷  五味子等分金鲤汤  总治   鲤鱼重四两者，去肠，勿见水，入贝母末二钱缝好，童便半碗，浸之，重汤煮至睛出，去鳞骨，将肉仍浸童便内顿热，一日分三次，便肉俱食之，其效至速。治息贲方二    调息丸  总治   陈皮  蔻仁  射干  紫菀  桑皮  桔梗  石咸  海浮石  旋覆花  水泛丸。息贲丸  又   川连一两三钱  厚朴八钱  乾姜  茯苓  紫菀  川椒各钱半  人叁二钱  桂枝  桔梗  三棱  天冬  陈皮  川乌  蔻仁各一钱  青皮五分  巴霜四分茯苓另研，馀为末，筛出，和茯苓末研匀，再入巴霜研匀；蜜丸，梧子大，初服二丸，每日加一丸，渐加至大便微溏，再从两丸加服，积去大半，便勿服。

　　咳嗽哮喘源流咳嗽，肺病也，然虽为肺之主病，五脏六腑皆有之。说肺不伤不咳，睥不伤不久咳，肾不伤火不炽，咳不甚其大较也。而咳与嗽异，先不可不辨，有声无痰曰咳，非无痰，痰不易出也，病在肺，肺主声，故声先而痰後。有痰无声曰嗽，非无声，痰随嗽出，声不甚响也，病在脾，脾藏痰，故痰出而嗽止。二者总因心火困土劶  珥P。因咳有痰，重在咳，肺为主，急宜顺气，肺恶温燥，橘红、贝母、桔梗、桑皮、知母、麦冬、紫菀为要药。因痰致嗽，重在痰脾为主，速宜消痰，脾恶寒润。二术、南星、半夏为要药，清火兼之，最是要法。而致咳之由，则有两大头脑，一曰内伤，七情饥饱是也；一曰外感，风寒暑湿是也。而风寒暑湿所感，竟有不咳者，感太重径伤脏腑，不留於肺，故不咳。不然，先中皮毛以次传及五脏，故亦不复咳。七情饥饱所伤，竟有不嗽者，病尚浅，止在本脏，不上乾於肺，故不咳。否则，脏气受伤以次病及上焦，故一时不遽咳。所以伤寒以有嗽为轻，七情之咳，必久而後见也。自表入者病在阳，若用寒凉收敛，必连绵不解，变生他症，故宜辛温（宁嗽汤，或二陈汤加防风紫苏之属，）以求其属，散其邪，肺清而嗽自愈。自内生者伤其阴，阴虚阳浮，水涸金燥，喉痒而咳，最忌辛香助阳，故宜甘润（宜保和汤、滋阴清化丸，）以滋养肺，水旺气畅，而咳自愈。然外治虽宜散，若病气形气俱虚，又当补益以温解，如叁苏饮之用叁，桂枝汤之用甘芍，实脾也，脾实则肺金得养，前邪易出，後邪难入矣。内治虽宜润，若命门火衰气不化水，不得概执滋阴之说，而叁羌附桂不妨酌用也。然则内伤外感之殊，不可先悉其源流乎，而其发於五脏移於六腑者，可更条析言之。    经曰：肺咳之状，喘息有音；甚则唾血（宜以肺经药治之，如桔梗、贝母、瓜蒌、桑皮、苏子、花粉等。）咳不已，大肠受之，咳则遗尿（引上加升麻，引下加大黄。主治馀粮汤。）心咳之状，心痛，喉中介介如梗状，甚则咽肿喉痹（宜以心经药治之，如黄连、细辛、郁金、麦冬、远志等。）咳不已，小肠受，咳则失气，气与咳俱失（引上加桔梗，引下加木通、小茴。主治芍药汤。）脾咳之状，有  下痛引肩背，甚或不可动，动则咳剧（宜以脾经药治之，如半夏、二术、陈皮、腹皮之属。）咳不已，胃受之，咳则呕。或长虫出（引上加升麻，引下加石膏、益智、厚朴。主治乌梅丸。）肝咳之状，左侸下痛，甚则不可以转，转则两  下满（宜以肝经药治之，如柴胡、前胡、川芎、青皮、青黛等。）咳不已，胆受之，咳则呕胆汁（引上加川芎，引下加青皮。主治黄岑汤。）肾咳之状，腰背相引痛，舌本乾，咽作咸，甚则咳涎（宜以肾经药治之，如独活、天冬、山萸、故纸等。）咳不已，膀胱受之，咳则遗溺（引上加羌活，引下加橘核。主治茯苓汤。）久嗽不已，三焦又受之，咳则腹满，不欲饮食（引上加川芎，引下加青皮。主治木香顺气散。）心包络咳，心胸间隐隐作痛（宜以心经药治之，如丹皮、山栀、肉桂等。）此经言脏腑相因之咳，所当分别而治者也。其馀又有肺胀，痰挟瘀血，或左或有，不得眠，动则喘急者（宜四物加山栀、红花、诃子、青皮、竹沥、姜汁等。不得卧者不治。）又有肺劳热，生虫如蚕，咳逆气喘，谓之膏肓病，针灸不至者（宜驱二僪丸。）又有脾胃先虚，不能制水，水泛为痰，水冷金寒而咳者（宜六君子加减。）又有过服凉冷，脾胃受伤，寒水挟木势而上侵肺胃，前病末除，新病更甚，若进寒凉，必至危殆者，急补土母（宜八味丸、六君子汤加炮附。）又有因火烁肺金而咳者，清金降火，谁不知之，岑连二冬知柏误用，必至更甚，急补北方以泻南方（宜六味丸、桔梗汤。）补阴後，随用叁  救肺，使金土相生，方可谓识先後着，若用叁  於壮水之先，阳火愈旺，金愈伤矣。以上皆脏腑馀症，未可忽视者也。且夫咳之为病，有新久虚实之殊。新咳者，肺有实邪，风则散之（宜叁苏饮，）寒则发之（宜二陈汤加紫苏、葛根、杏仁、桔梗，）热则清之（宜金沸草散去麻黄、半夏、加薄荷、五味、杏仁，桑皮、贝母、茯苓、桔梗、枇杷叶之属，）火则泻之（宜清火止咳汤，湿则除之（宜白术汤，）痰则涤之（宜加味二陈汤。）有久病忽咳，病虽久而咳则暴，亦为新咳，必新伤风食也，风则疏之（宜消风宁嗽汤，）食则消之（宜大安丸去连翘、黄连，加桔梗、枳实等，）即愈矣。久咳者，属虚属郁。有由气虚者（宜补中益气。）有由血虚者（宜阿胶四物汤。）有由血虚火盛，喘咳声嘶者（宜岑连四物汤。）有气血两虚者（宜宁肺汤。）有虚劳嗽，痰热渴汗者（宜滋阴清化丸。）有虚劳咳血痰喘者（宜五汁膏。）有虚劳嗽一二声，无痰，夜则发热，过则冷，睡多梦者（宜劫劳散。）有火郁於肺，咳则有声无痰者（宜桔梗汤。）有湿痰内郁，痰出则咳少止，少项又咳者（宜加味二陈汤。）而又有咳久伤脾，满面生疮者（宜人叁蛤蚧散。）有久咳失音者（宜杏仁膏、清肺汤。）有久咳失气者（宜劫嗽丸。）有久咳面目浮肿者（宜葶苈散。）有久咳不止，诸药不效者（宜噙化丸、立效方。）有久咳成痨者（宜保和汤。）有久咳经年百药不效，馀无他症，与劳嗽异者（宜百部膏、乌梅膏。）有痰郁火邪在中，成乾咳嗽者，此症极难治，先用开剂（宜逍遥散重加桔梗，）後用补阴之品（宜本事鳖甲丸加熟地、当归、白芍、麦冬、阿胶、茯苓之属。）咳之为病，又有四时昼夜之异：春嗽，春气上升也，宜清气（宜二陈汤加川芎。）风咳遇春即发，为脾病，健脾为主（宜异央散加止嗽药。）夏嗽，炎火逼肺也，无黄连不愈（宜桔梗加石膏、黄连。）秋嗽，燥金用事也（宜二陈汤加桑皮、天冬。）秋禾发嗽，交夏方愈，乃寒包热也，还须解表（宜二陈汤加柴胡、葛根。）冬嗽，风寒外束也，亦须发散（宜二陈汤加麻黄、杏仁、羌活、防风。）五更嗽，或五更痰多，或清晨痰多，总皆脾虚所致（宜六君子汤加炮姜。）日夜不咳，但朝晨咳几声，火空则发也宜二陈加黄岑、桔梗、桑皮。）日夜亦嗽，惟早晨嗽更甚，胃中有食积，至此时火气流入肺中也（宜泻白散加知母，或二母散，五更嗽同。）上半日咳，痰稠黄，胃火也（宜二陈汤加竹茹、贝母、石膏。）午後咳，痰黑粘滞，阴虚火动也（宜六味作汤，加止嗽药。）黄昏咳，肾经阳衰阴弱，虚火上炎也，当补脾肺，生肾水，不可专用嗽药（宜六味丸、六君子汤间服。）不论大人小儿，黄昏熟睡中忽咳两三声，食积痰也，消其痰而咳自止（宜二陈汤加山楂、神僸、麦芽。）後半夜嗽，风也（宜二陈汤加防风。）日轻夜重咳，血少也（宜二陈汤多加当归即止。）凡黄昏五更，上半夜咳属实，後半夜咳属虚，此又不可不知者。  总而言之，咳嗽之因，共十有六：一日风嗽，风乘肺也，其脉浮，必兼鼻塞，流涕声重，口乾喉痒，憎寒发热，自汗恶风，烦躁，语未竟自咳（宜款冬花散、金沸草散。）二日寒嗽，脾肺皆受寒邪也，其脉弦微，必兼面白口甘，水反侮土，寡于畏也，腹中大寒，痰白作泡，口甘涎沫者，胃寒不和，必以辛甘热去之（宜紫苏饮子、半夏温肺汤。）或有遇寒即发者，乃寒包热也，解表则热自除（宜桔梗汤加麻黄、防风、杏仁、陈皮、紫苏、木通、黄岑。）大概寒伤肺而咳者，其脉紧，必兼鼻塞声重，憎寒发热，无汗，烦躁，不渴胸紧，甚至音哑（宜二陈加麻黄、杏仁、桔梗。）三日热嗽，伤於暑热而得嗽也，其脉数，必兼口燥，声嘶，烦热引饮，或吐涎沫，甚至咯血（宜洗肺散、岑半丸、黄连化痰丸。）须知咳嗽面赤，胸腹侸常热，惟足乍有时冷，其脉洪滑者，必热痰留滞於内，故嗽而胸满也（宜半黄丸、小陷胸汤。）四日湿嗽，湿伤脾也，其脉濡细，必兼骨节烦疼，四肢沉重，或有汗，小便不利，痰多（宜白术、白术丸。）五日郁嗽，即火嗽也，其脉数，必兼面赤，或肺胀喘急，睡不安，痰少，甚者乾咳而无痰，乃肾水活涸，邪火独炎所致（宜清化丸、清金降火汤。）六日劳嗽，虚劳咳嗽也，其脉细数，必兼盗汗出，痰多，作寒热，火升喘促，说缘酒色过度，虚劳少血，津液内耗，心火上炎，遂使燥热乘肺，唾咯脓血，上气涎潮，其嗽连续不已也（宜人叁清肺、诃黎勒丸、人叁芎归汤。）七日食积嗽，伤食生痰，久积发咳也，其脉数硬，必兼胸满噫酸，发热，或稠痰壅滞喘满，皆由胃火上炎，冲逼肺气，久而不愈也，此非青黛、瓜蒌不除（瓜蒌丸、二母宁嗽汤。）总之，凡有食积者，必面青黄白不常，面上如蟹爪路，一黄一白者，此又可望色而知也。八曰气嗽，七气积伤成咳也，其脉浮洪滑数，必兼上气喘急，痰涎凝结，或如败絮，或如梅核，滞塞咽喉，吐不出，咽不下，多因七情郁结，或劳伤脾肺，甚而多吐脓血，渐成肺萎，将作劳瘵也。然气嗽一症，妇人多有之（宜团叁饮子、苏子降气汤、星香丸。）九曰痰嗽，嗽动便有痰声，痰出即嗽止也，其脉浮滑，必兼胸膈满，痰涎多，或寒热交作，面浮如盘，缘湿痰在胃，上干於肺也（宜半瓜丸、滴油散、澄清饮。）其有一种发咳时，直至顿吐饮食，痰物俱尽，方小安者，此乃肝木劷  ，风痰壅盛所致也（宜白圆子。）十曰乾嗽，肺中无津液也，其脉细涩，必兼气弱或促，乃痰郁火邪於肺中，轻则连咳数十声，方有痰出，重则虽多咳亦无痰，故为乾咳嗽，极难治，始宜用苦桔梗以开之，再用补阴降火之剂，不已，则成劳瘵，在不得志者多患此（宜乾嗽补肺膏、加味二母丸、琼玉膏。）十一曰血嗽，嗽而多唾瘀血也，其脉浮芤而数，必兼喉中有腥气，或因上焦有热，血瘀沉闷，嗽声连并，气不得透（宜桑皮散，）或因打扑损伤肺气作咳，多吐黑血（宜当归散。）十二曰酒嗽，伤酒而成也，说酒大热有毒，或冷热兼饮，日久渐伤胃  ，其气结聚不流，致成湿痰作嗽（宜瓜蒌青黛丸、瓜蒌杏连丸、蜂姜丸。）十三曰久嗽，诸般嗽久也，说积痰留聚肺  ，粘滞如胶，以致气不升降，或上气喘急（宜蜂姜丸、贝母汤、加味百花膏。）并有至数十年不愈者（宜马兜铃丸、润肺除嗽饮。）十四曰火嗽，火热嗽也。其脉洪数，必兼面赤，烦渴引饮，有声痰少。或由肺家积热（宜清肺饮。）或由伤寒潮热，痰盛，胸侸痛（宜柴胡枳桔汤。）或由火肺郁胀，气急息重（宜海青丸。）说以肺肾二经，乃人身之化源，二经有亏，则化源绝，故痰火益盛，而嗽发不止，也（宜滋阴清化丸。）十五曰夜嗽，阴虚嗽也，多属肾气亏损，火炎水涸或津液壅而为痰，故夜间属阴分，阴气相感，故咳声不绝，至晓方缓，或兼口苦，胸痞，侸痛，多吐涎沫，不进饮食，故夜咳必用知母，切忌生姜，以其辛散，恐复伤阴也。古人多以六味丸加知、柏、天冬、贝母、橘红治之，所以滋化源也（宜滋阴清化丸、麻黄苍    ）十六曰天行嗽，感时行之气作咳也，说因时令不正，人多感冒，以致痰盛，寒热，或鼻塞声重（宜人叁饮子、一服散。）而亦有四时感受风寒作嗽，不尽由一时天行之气者（宜叁苏饮。）由是以治诸咳，庶几用药皆有关窍，而罔弗奏央矣。

　　【脉  法】  （咳嗽哮喘肺萎肺痈。）《内经》曰：喘鸣肩息者，脉实也，缓则生，急则死也。《脉诀》曰：咳嗽所因，浮风紧寒，数热细湿，房劳涩难。右关濡者，饮食伤肺。左关弦短，疲极肝衰。浮短肺伤，法当咳嗽。五脏之嗽，各视本部。浮紧虚寒，沉数实热。洪滑多痰，弦涩少血。形盛脉细，不足以息，沉小伏匿，皆是死脉。惟有浮大而嗽者生。外证内脉，叁考调停。《正传》曰：关上微为咳，脉弦或紧为寒，脉浮为风，脉细为湿，脉数为热，脉沉为留饮，沉数为实熟，洪滑为多痰，脉浮软者生，沉小伏匿者死。又曰：喘脉滑而浮者生，涩而数者死，大抵宜浮迟，不宜急数。又曰：咳逆脉浮而缓者易治；弦急而按之不数者难治；脉急或促或微皆可治；脉代者死；右关脉弦者，木乘土位，难治。仲景曰：咳唾脓血，脉数虚，为肺萎，数实为肺痈。《脉经》曰：喘脉滑而手足温者生，脉涩而手足寒者死，数者亦死，为其形损故也。又曰：肺痈唾血，脉紧强者死，滑者生。《回春》曰：喘急脉沉，肺胀停水，气逆填胸，脉必沉取，沉而实滑，身温易愈，身冷脉浮，尺涩难补。《入门》曰：咳逆上气，脉散者死。散即数也。咳逆脉数，为火刑金，故必死。 

　　【咳嗽之因】  《内经》曰：人感於寒，微则为咳，甚则为泄、为痛。河间曰：经云秋伤於湿，冬生咳嗽者，说伤湿积於脾也。大抵秋气宜清肃，若反动之，气必上冲为咳嗽，甚则动脾湿而为痰也，是知脾无留湿，虽伤肺气，亦不为痰。若有痰而寒少热多，故咳嗽。是咳嗽非专主於肺病，以肺主皮毛，而司於外，故风寒先能伤之也。经云：五脏六腑皆能使人咳，非独肺也。各以其时主之而受病焉。非其时，则传以与之也，所病不等。风寒燥湿火，皆能令人咳，惟湿病痰饮入胃，留之而不行，上入於肺则为嗽。假令湿在心经，谓之热痰；湿在肝经，谓之风痰；湿在肺经，谓之气痰；湿在肾经，谓之寒痰。各随症用药。又曰：无痰有声曰咳。肺气伤而不清也。无声有痰曰嗽，脾湿动而为痰也。有痰又有声则曰咳嗽耳。【喘咳由肾家虚】  《直指》曰：肾虚不能纳气归元，故气逆。咳喘痰盛，或喘或胀，髓虚多唾，足冷骨痿，胸腹百骸俱为牵掣，咳愈重，声愈乾，当於受病之处图之。又曰：肺出气，肾纳气，凡咳嗽暴重，动引百骸，自觉气於脐下逆奔而上，此肾虚不能纳气也，当以补肾为主，毋徒宁肺。 

　　【咳嗽不治症】  《灵枢》曰：咳而羸瘦，脉坚大者死；咳而脱形发热，脉小坚急者死。《入门》曰：凡咳喘至肺胀有咽疮，失音者必死；脉数有热，喘嗽吐血上气不得卧者死。《正传》曰：久嗽不止，成痨声哑，或喉中生疮者不治。《丹溪》曰：咳嗽肺胀，郁遏不得眠者，为难治也。 

　　【禁忌法】  《入门》曰：凡久嗽，忌用人叁、半夏、陈皮等燥药，久喘亦忌人叁。凡气嗽，忌罂粟壳、肉豆蔻等涩药。丹溪曰：凡咳嗽，口乾咽燥而有痰者，忌南星、半夏，宜瓜蒌仁、贝母。若有饮水者，又忌瓜蒌，恐腻膈。 

　　【导  引】  《保生秘要》曰：伸足坐定双捏儿诀，用力撑起，低头躬身渐下，以两手扳足尖三次，随原诀用力仰起，次咽津下降幽阙。如此躬法二十四回，养静半香效。 

　　【运  央】  《保生秘要》曰：此症有三种：或感风寒而嗽，或因心火妄动，      活 但用归元凝神一法封固，火不上行，肺窍不痒，其嗽自止。却寒嗽持守微用闭法，却火嗽但用封固取静，後引肾水浇灌肺火，周旋度数，肺得水润，嗽自然止。    哮肺病也，当先辨哮与喘与短气三症之相似而不同。李氏士材曰：喘者，促促气急，嗡嗡痰声，张口抬肩，摇身撷肚；哮者，与喘相类，但不似喘开口出气之多，而有呀呷之音。呷者口开，呀者口闭，开口闭口，俱有声音。呀呷二音，合成哮字，以痰结喉间，与气相击，故呷呀作声。短气者呼吸虽急，而不能接续，似喘而无痰声，亦不抬肩，但肺壅而不能下。按士材分别三症，至为精细，临症时所当详察。哮之一症，古人专主痰，後人谓寒包热，治须表散（宜陈皮汤，冬加桂枝。）窃思之大都感於幼稚之时，客犯盐醋，渗透气  ，一遇风寒，便窒塞道路，气息急促，故多发於冬初，必须淡饮食，行气化痰为主（宜千金汤能治一切哮。）禁凉剂恐风邪难解也，禁热剂恐痰火易升也，苏子、枳壳、青皮、桑皮、桔梗、半夏、前胡、杏仁、山栀皆治哮必用之药。士材谓先於八九月末寒时，用大承气下其热，至冬寒无热可包，此法大妙。而又有食哮（宜清金丹，）有水哮（宜水哮方，）有风痰哮（宜千缗导痰汤，）有年久哮（宜皂荚丸、青皮散，若服青皮散愈後，宜用半夏八两，石膏四两，苏子二两，丸服。）皆当随症治之，无不可以断其根也（宜定喘汤。） 

　　【哮病证治】  《入门》曰：哮以声响言，喘以气息言。《纲目》曰：哮喘遇冬则发者有二症，一由内外皆寒，须用东垣叁苏温肺汤，一由寒包热，须用越婢加半夏汤表散之。《正传》曰：喘促喉中如水鸡声者谓之哮，气促而连续不能以息者谓之喘。    喘，肺病也。《内经》论喘之因甚多，独诸病喘满，皆属乎热一语，足为纲领。王海藏云：气盛有馀便是火，气盛当作气衰，有馀当作不足，肺气果盛有馀，则清肃下行，岂复为喘，皆以其火入肺，炎烁真阴，气衰不足，故喘。所谓盛有馀者，非肺之气，肺中之火也。海藏诚发千古之精奥，而犹末究火所由来。火之有馀，即水之不足，诸逆冲上，皆缘壮火食气，销烁肺金。真阴虚，故火益旺，其症多自小腹下火起而上，左尺大而虚，非四物阴血之剂可疗。下焦龙火，亦非寒凉可降。其挟痰者，乃水挟木火而上，非竹沥枳半能消，必当补泻兼行（宜六味作汤，加麦冬、五味子，大剂浓煎服之，）则水自升，火自降，痰自消。若六脉俱沉实，遍身痰气火气，坐卧不得，则又不在此例（宜黄连膏。）总之，喘因虽多，而其原未有不由虚者，元气衰微，阴阳不接续，最易汗脱而亡，一时难救。古人言诸般喘症，皆属恶候是也，说人身气血阴阳，如连环式样一般。  两圈交合之中，一点真阳，命也。牵扯和匀即呼吸调息也，若不接续，即见鼻扇唇青，掀胸抬肚，张口摇肩等状，脉亦不续，无神即死，故凡喘皆不可忽视也。试条列之：火郁喘，六脉俱涩，或沉伏，四肢厥冷，拂拂气促而喘，以为有馀，脉却不紧数，以为阴虚，尺脉又鼓指，寒热俱难投，惟当宣散畜热（宜逍遥散加黄连、吴萸，）使之发汗，既愈，再养阴和阳（宜六味丸）乃佳。水气喘促，乃水气逆行乘肺，肺得水而浮，喘不能卧，气不宣通，当从小便去之（宜桂苓甘     肾气丸。）风寒外束喘，喘必有力，其气粗，有馀之喘也（宜三拗汤。）劳碌气虚喘，必呼吸急促（宜六君子汤。）胃虚喘，抬肩撷肚，喘而不休（宜五味子汤。）食喘，凡病初起即喘急，多食，或放屁，或咬人，或见壮脉，皆食重之故，消其食自愈（宜资生丸。）痰喘，动作便有痰声（宜先服定喘加瓜蒌三剂，次照痰症治。）痰甚喘，痰声更甚，喘不休（宜神仙住喘汤。）气喘，呼吸急促无痰声（宜定喘汤。）火喘，乍进乍退，食则减，已则发（宜桔梗二陈汤。）暑喘，遇暑热即病（清暑益气汤。）湿喘，不论内蒸外感，皆胸满，张口促急，以利水为要（宜渗湿汤。）阴虚喘，火自脐下上冲，便喘不休（宜四物加知柏、麦冬、五味，间服六味丸。）肺痈喘，必口燥，胸中隐隐痛，吐脓，右寸脉数实，以保金化毒为主（宜桔梗汤加防风、橘红、金银花、麦冬。）肺萎喘，唾有脓血，或浊痰（宜紫菀散。）肺胀喘，上气烦躁，目如脱状，脉浮而大（宜越婢加半夏汤，）脉浮，心下必有水气（宜小青龙加石膏。）药後喘，或其人素来劳倦气虚，或当病後用攻伐药太过，以致喘不能收（宜补中益气汤。）忽作喘，必因感风感气，或多食饮酒而然，须兼所感治之（宜以定喘汤为主，各加所感药。）似喘非喘之喘，由阳明之气下行，胃络不和，逆而上出也（宜六君子汤。）似火非火之喘，真元耗极，肾气上奔，四肢厥冷，面赤烦躁恶热，此非邪火，乃命门真火离宫不归，两寸浮数，两尺微弱，用凉药似稍快，少顷依然，此当细求其绪，与以助元接真镇坠之品（宜六味丸、肾气丸，生脉散送下）觉气稍定，复用大剂以镇於下，或可回生（宜大齐叁、  ，加故纸、牛膝、阿胶。）小儿行走气急作喘，必是食，食喘必兼感，如感风疏风，感气开气，受惊镇惊，加入消食中自愈（宜以平胃散为主，各加所感药。）老人动即作喘，皆由虚衰，必用补益，不可专任定喘之剂（宜嵩崖脾肾丸。）喘遇秋冬即发，寒包热也，解表则愈（宜陈皮汤。）喘不休，汗出如油，气脱也，不治，惟独叁汤浓煎多服，或可少延时日。种种喘症，皆当详察治之，至用药，通忌敛涩升发燥热酸硷之品，降气清火润肺，方为治喘平和之法（宜通用苏子、桑皮、枇杷叶、前胡、乌药、枳壳、半夏、山栀、元叁、知母、青黛、黄岑、梨肉、贝母、杏仁、花粉、桔梗、橘红、天冬、麦冬等。）孙庆曾先生云，凡喘，皆不可轻视，言易治，旨哉言乎，诚见乎喘病之重，而治喘之难也，临症者慎旃。 

　　【喘急形症】  《肉经》曰：肺主气，形寒饮冷则伤肺，故其气逆而上行，冲冲而气急，喝喝而息数，张口抬肩，摇身掀肚者是为喘。丹溪曰：喘急者，气因火郁，而成稠痰在肺胃也。《入门》曰：呼吸急促者谓之喘，喉中有声响者谓之哮，虚者气乏身冷，痰如冰，实者气肚胸满，身热便硬。又曰：有起居如故，而息有音者，乃肺之络脉逆，而不得随经上下也。又曰：喘非风寒伤肺，则痰火胀急，风寒则祛散，痰火则疏导，但火热者亦不可纯用苦寒，宜温以劫之。又曰：凡喘未发，以扶正为主，已发以散邪为主。 

　　【喘由肾虚】  《得效》曰：下元虚冷，肾气不得归元，上喘气急，安肾丸、八味丸主之。 

　　【喘嗽声嘶】  丹溪日；声嘶者，由血虚受热也，蛤粉、青黛，蜜丸，时常含化。 

　　【喘病不治症】  仲景曰：凡喘，烦躁无脉，身冷神昏者死；发汗如油，汗出如珠不流，抬肩撷肚，喘而不休，及膈前高起，手足厥冷，脉散及数者，皆死。《直指》曰：汗出发润喘者为肺绝，身汗如油喘者为命绝，直视谵语喘满者不治。诸有病笃，正气欲绝之时，邪气盛行，都壅逆而为喘。然则喘之危急，又何可以寻常小症目之哉。 

　　【导  引】  （哮喘同。）《保生秘要》曰：用手法於十一椎下脊中穴，掐之六十四度，擦亦如数，兼行後央，喘自然安。 

　　【运  央】  （哮喘同。）《保生秘要》曰：以手摩擦两乳下数遍，後擦背，擦两肩，定心咽津降气，以伏其喘。治咳嗽方八十三    宁嗽汤    表病嗽   桔梗  半夏  枳壳  陈皮  前胡  葛根桑皮  茯苓  苏叶  杏仁  甘草  加姜、葱。  冬加麻黄取汗。服此方後，再用加味二陈汤一剂，全愈，不必多服。二陈汤寒嗽   半夏  陈皮  茯苓  甘草保和汤    内伤咳   贝母  知母  天冬  麦冬  款冬花  苡仁  五味  炙草紫苏  薄荷  马兜铃  紫菀  桔梗  百合  阿胶  当归  百部  饴糖  加姜。失血加蒲黄、生地、小蓟；痰多加橘红、茯苓、瓜蒌仁；喘者，去紫苏、薄荷。加苏子、桑皮、陈皮。滋阴清化丸    内伤咳   天冬  麦冬  生地  熟地  知母  贝母  茯苓  山药粉  五味子  甘草  蜜丸弹子大，含化。芍药汤    小肠咳   白芍、甘草各四钱煎。馀粮汤    大肠咳   禹馀粮  赤石脂乌梅丸    胃咳 乌梅  细辛  炮附  桂枝  人叁  黄柏  乾姜  黄连  当归  蜀漆  饭丸。黄岑汤    胆咳   黄岑  生姜  半夏  甘草茯苓汤    膀胱咳   茯苓  桂枝  生姜  炙甘草木香顺气散    三焦咳   木香  香附  青皮  陈皮  厚朴  苍术  枳壳  砂仁  甘草    四物汤    肺胀   川芎  当归  白芍  地黄驱二竖汤    肺劳生虫   麦冬  炮姜  川椒  黄    人叁  肉桂  百部  白术远志肉  细辛  炙甘草  杏仁  蜜丸含化。六君子汤    水冷金寒咳   人叁  茯苓  白术  甘草  半夏  广皮八味丸    过服寒凉   地黄  萸肉  山药  茯苓  丹皮  泽泻  附子  肉桂六味丸    火烁肺金   地黄  山药  萸肉  丹皮  泽泻  茯苓桔梗汤    火郁於肺   桔梗  香附  山栀  黄岑  前胡  贝母  知母叁苏饮    风嗽   人叁  紫苏  葛根  半夏  前胡  桔梗  枳壳  广皮  茯苓  甘草  木香金沸草散    热嗽   金沸草  麻黄  前胡  荆芥  甘草  半夏  赤苓  细辛加姜、枣。清火止咳汤    火嗽   枳壳  杏仁  黄岑  石膏  山栀  瓜蒌霜  桔梗  桑皮知母  贝母  前胡  甘草  加生姜。白术汤    湿嗽   白术三钱  半夏  橘红  茯苓  五味各一钱半  甘草五分姜五片人叁饮子    天行嗽   人叁  桔梗  五味子  赤苓  半夏各一钱半  枳壳  甘草各七分  加姜。麻黄苍术汤    夜嗽   麻黄  苍术  黄    草蔻仁  柴胡  羌活  防风  归尾炙草  生草  黄岑  五味子  加姜。加味二陈汤    痰嗽   茯苓  陈皮  半夏  甘草  枳壳  桔梗  瓜蒌仁  杏仁  黄岑  前胡  山栀消风宁嗽汤    新风嗽   桔梗  枳壳  半夏  陈皮  前胡  葛根  茯苓  紫苏  杏仁  桑皮  甘草大安丸    食嗽   白术  山查  橘红  半夏  神僸  麦芽  茯苓  苏子  连翘  黄连补中益气汤    气虚嗽   人叁  黄    甘草  陈皮  白术  归身  升麻  柴胡阿胶四物汤    血虚嗽   阿胶  川芎  当归  白芍  地黄岑连四物汤    声嘶   黄岑  黄连  麦冬  川芎  当归  白芍  地黄宁肺汤    气血两虚   人叁  当归  白芍  桑皮  阿胶  麦冬  茯苓  白术熟地  炙甘草  五味子  川芎五汁膏    虚劳咳血   天冬  麦冬  各二钱半  生地  薄荷各二钱  贝母  丹皮各一钱  茯苓八分  犀角  羚羊角各五分  梨汁  藕汁  莱菔汁  蔗汁  人乳汁各二杯，水八杯，将诸药煎至三杯，去渣，入五汁炼成膏，收蜜二两，重汤顿半日。    劫劳散    虚劳嗽   白芍  黄    人叁  甘草  熟地  麦冬  茯苓  当归  五味  阿胶  半夏人叁蛤蚧散    久嗽生疮   人叁  蛤蚧  杏仁  甘草  茯苓  桑皮  知母  贝母杏仁膏    失音   杏仁三两  姜汁  砂糖  白蜜各一两五钱  桑皮  木通一两二钱半  紫菀  五味各一两  将後四味先熬三炷香，去渣，入前四味炼成膏，含化。清肺汤    又   五味子  五倍子  黄岑  甘草等分劫嗽丸    久嗽失气   诃子  百药煎  荆芥  蜜丸含化。葶苈散    浮肿   葶苈隔纸炒  郁李仁  桑皮各一钱  旋覆花  槟榔  木通各八分  大腹皮七分半  加生姜。噙化丸    久嗽   熟地  阿胶  五味子  贝母  款冬花  杏仁  人叁  炙草  蜜丸。立效方    又   五味子四钱  贝母  瓜蒌各五钱  杏仁  苏梗  天冬各一两款冬花八钱  葱白七根  川椒每岁一粒  共为末，入猪肺中，荷叶包，蒸熟，五更作一次食尽，大妙，否则留第二日五更再食，同淡烧酒食，食完另饮陈酒少部，安卧至晓。百部膏    经年咳   百部只一味，煎膏，每含化。乌梅膏    又   乌梅  只一味，煎膏，每含化。逍遥散    乾咳   自勫  白荷  当归  柴胡  茯苓  丹皮  薄荷  麦冬  山栀牛膝  甘草    本事龟甲丸    补阴   龟甲  五味  地骨皮  蜜丸，食前盐汤下。异央散  春嗽复发   人叁  白术  茯苓  甘草  陈皮泻白散    晨嗽   桑皮  地骨皮  甘草  粳米  人叁  茯苓  知母  黄岑款冬花散    风嗽   麻黄  贝母  阿胶  杏仁  炙草  知母  桑皮  半夏  款冬花  加姜。紫苏饮子    寒嗽   苏叶  杏仁  桑皮  青皮  陈皮  五味  麻黄  甘草  人叁  半夏  加姜。半夏温肺汤    胃虚冷嗽   半夏  细辛  桂心  旋覆花  陈皮  人叁  桔梗  白芍  甘草各一钱  赤苓六分  加姜五片。桔梗汤    寒包热嗽   桔梗  去白陈皮各一两  半夏八钱  枳实二钱  为粗末，每三钱，姜五片煎。洗肺散    热嗽   半夏三钱  黄岑  天冬  麦冬各二钱  五味  杏仁各一钱甘草五分  姜五片岑半丸    又   黄岑  半夏各一两  姜汁糊丸，每姜汤下五七十丸。黄连化痰丸    又   黄连  梨汁  藕汁  莱菔汁  生薄荷汁等分  入砂糖，细火熬膏，以匙挑服。半黄丸    热痰嗽   黄岑一两半  南星  半夏各一两  姜汁打糊丸。姜汤下三五十丸。小陷胸汤    又 白术丸    湿嗽   白术一两半  南星  半夏各一两  姜汁糊丸，姜汤下五七十丸。  清化丸    郁嗽   贝母一两  杏仁五钱  青黛三钱  姜汁、砂糖丸，含化。  清金降火汤    肺胃痰火   陈皮  杏仁各一钱半，赤苓  半夏  桔梗  贝母  前胡  瓜蒌仁  黄岑  石膏各一钱  枳壳八分  甘草三分姜一片。水煎食後服。诃黎勒丸劳嗽 诃子皮五钱  海粉  瓜蒌仁  青黛  便香附  杏仁  贝母各二钱半  姜汁和蜜丸，樱桃大，含化。人叁芎归汤    嗽血   当归  川芎  白芍各一钱半  赤苓  人叁  陈皮  半夏阿胶  细辛  五味  甘草各七分  加姜三片，枣二枚。瓜蒌丸    食嗽   瓜蒌实  山查  半夏曲  神僸等分  瓜蒌瓤、竹沥和丸，姜汤下。二母宁嗽汤    又   石膏二钱  知母  贝母各一钱半  山栀  黄岑各一钱二分  瓜蒌仁  赤苓  桑皮  陈皮各一钱  枳实七分  甘草二分  五味子十粒  姜二片团叁饮子    肺萎痨瘵   人叁  半夏  紫菀  阿胶  百合  天冬  款冬花  杏仁  桑叶各一钱  细辛  甘草各五分  五味子十五粒  加姜二片苏子降气汤    气嗽   橘红  半夏  当归  前胡  厚朴各一钱  炙甘草  沉香各五分  加姜星香丸    又   南星  半夏  去白陈皮各三两  香附二两皂角水浸一伏时晒乾姜汁糊丸。半瓜丸    痰嗽   半夏  瓜蒌仁各五两  贝母  桔梗各二两  枳壳一两半  知母一两  姜汁糊丸。滴油散    又   蚌壳  @两  青黛二钱  研和，淡  水滴入麻油数点，调服三钱。澄清饮    痰嗽他药不效   蚌粉  南星  半夏  知母  贝母  白矾各一钱  姜五片  水煎，澄清。  乾嗽补肺膏    乾嗽   生地二斤  杏仁二两  生姜白蜜各四两  捣如泥，饭上蒸五七度，每於五更挑三匙咽下。加味二母丸    又   知母、贝母，同巴霜十粒炒黄色，入明矾、白芨，四味等分，姜汁蜜丸，含化。琼玉膏    又   生地十六斤捣绞取汁  人叁细末二十四两  白茯苓细末四十八两  白蜜炼去渣十斤  一方加天冬、麦冬、地骨皮各八两，名益寿永真膏。制法、治法，详在喘病方後。桑皮散    血嗽   甘草一钱半  薄荷  桔梗  川芎  防风  桑皮  黄岑  前胡柴胡  苏叶  赤苓  枳壳  川贝母各八分  加姜三片，枣二枚。当归饮    又   川大黄  苏木  生地  当归  赤芍  等分为末，每三钱，温酒调服。  瓜蒌青黛丸    酒嗽   瓜蒌仁一两  青黛三钱  蜜丸，含化。瓜蒌杏连丸    又   瓜蒌仁  杏仁  黄连等分  竹沥、姜汁丸。蜂姜丸    又   便香附  白姜蚕  蛤粉  瓜蒌仁  蜂房  杏仁  神僸等分  姜汁、竹沥加蜜和丸，噙化。  一方无便香附，有茜根。贝母汤    久嗽   贝母姜制  乾姜五味子  陈皮  半夏  柴胡  肉桂各五钱黄岑  桑皮各二钱半  木香  甘草各一钱二分半  共为粗末，每五钱，入杏仁七枚、姜五片煎。加味百花膏    久咳不愈   紫菀  款冬花各一两  百部五钱  每周末三钱，姜三片、梅一枚煎汤下。马兜铃丸    又   马兜铃  杏仁  半夏各一两  另研巴豆二十一粒去皮心油皂角煎膏和丸，雄黄为衣，每用十丸，空心，乌梅二个煎汤送下，以能利为度。润肺除嗽饮    又   款冬花  紫菀  麻黄  陈皮  石膏  半夏  桔梗  桑皮枳壳  乌梅肉  罂粟壳各七分  杏仁  薄荷  甘草各五分  五味子九粒  加姜三片  茶叶三分清肺饮    火嗽     前胡  荆芥  桑皮  枳壳各一钱  知母  贝母  薄荷  赤苓  桔梗  苏叶  阿胶  杏仁  天冬  甘草各七分  姜三片  梅一个柴胡枳桔汤  又   麻黄  杏仁  枳壳  桔梗  柴胡  黄岑  半夏  知母  石膏葛根各一钱  甘草五分  加生姜三片。海青丸    又   海蛤粉  青黛  瓜蒌仁  诃子皮  便香附  半夏各一两  姜汁糊丸，姜汤下三十丸。滋阴清化丸    又   生地  熟地并酒浸  天冬  麦冬各二两  黄柏盐酒炒一两半  酒白芍  茯苓  山药  杞子  元叁  苡仁各一两  五味子七钱  甘草五钱蜜丸，弹子大，空心含化下一丸。如痰嗽太甚，加入陈皮、贝母各一两。一服散    天行嗽   大半夏三个  杏仁七个  罂栗壳二个  乌梅二个  阿胶一钱  生姜十片  紫苏十叶  甘草一钱治哮方九陈皮汤    表散   陈皮  半夏  茯苓  甘草  枳壳  紫苏  桔梗  苍术  黄岑冬加桂枝。千金汤    总治   麻黄  桑皮  苏子  杏仁  白果  黄岑  半夏  甘草  款冬花清金丹    食哮   萝卜子蒸晒为末一两  猪牙皂角烧存性三钱  姜汁糊丸。水哮方    水哮   芫花  大水上浮萍  米粉  三味搜为  ，清水煮熟，恣意食之。皂荚丸    久哮   皂荚去皮子弦蜜丸二钱  明矾  杏仁  白丑头末各一钱  紫菀  炙甘草  桑皮  石菖蒲  半夏各二钱  胆星一钱半  百部一两二钱，煎膏丸前药。千缗导痰汤    风痰哮   半夏七个泡切四片  南星  陈皮  赤苓  枳壳各一钱皂角  甘草各一寸并蜜炙  加姜五片，煎服。叁苏温肺汤    内外皆寒   人叁  紫苏  木香  肉桂  五味子  桑皮  陈皮  半夏  白术  茯苓各一钱  甘草五分  加姜三片。越婢加半夏汤    寒包热   石膏四钱  麻黄二钱  半夏一钱半  甘草一钱  姜五片  枣二枚定喘汤    除根   麻黄八分  杏仁一钱半  黄岑  半夏  桑皮  苏子  款冬花  甘草各一钱  白果二十一粒去壳炒黄色治喘方二十四六味丸    总治   地黄  山药  山萸  丹皮  茯苓  泽泻黄连膏    工喘难坐卧   川连四两  金银各一锭，水九碗，煎二碗，再用水六碗，煎一碗，再用水二碗，煎半碗，共成膏，入人乳一碗、童便一碗、姜韭拍田螺汁各一碗，薄蜜收，贮瓷器中，渐渐服。逍遥散    火郁   当归  茯苓  白勫  白芍  柴胡  甘草桂苓甘术汤    水气   茯苓四钱  桂枝  白术各三钱  甘草二钱金匮肾气丸    又   地黄  萸肉  山药  丹皮  泽泻  茯苓  附子  肉桂  牛膝  车前子三拗汤    风寒   麻黄不去节  杏仁不去尖  甘草不炙等分  加姜取汗。六君子汤    劳碌   人叁  茯苓  白术  甘草  半夏  陈皮五味子汤    胃虚   五味子  人叁  杏仁  麦冬  陈皮  白术  加姜、枣。资生丸    食喘   人叁  白术  茯苓  橘红  山查  神僸  川连  白蔻仁  泽泻  桔梗  广藿香  白扁豆子  建莲肉  薏苡仁  山药  芡实  麦芽定喘汤    痰喘   紫菀  五味子  橘红  炙甘草  苏子  桑皮  苏叶  杏仁  半夏  枳壳  加生姜。甚者加葶苈子、厚朴、陈皮、前胡。神仙住喘汤    痰甚   黑丑头末一钱  明矾三分  皂角四分  木香三分  人叁一分  共为末，用莱菔汁调下十服，无不愈着。桔梗二陈汤    火喘   茯苓  陈皮  半夏  甘草  桔梗  枳壳  黑山栀  黄岑  黄连清暑益气汤    暑喘   人叁  黄    苍  @白  @升麻  陈皮  神僸  泽泻当归  青皮  麦冬  葛根  甘草  五味子    渗湿汤    湿喘   苍术  白术甘草  乾姜  茯苓  橘红  丁香  加姜、枣。四物汤    阴虚   川芍  当归  白芍  地黄桔梗汤    肺痈   桔梗  贝母  当归  瓜蒌仁  枳壳  苡仁  桑皮  黄    汉防己  甘草节  杏仁  乾百合紫菀散    肺萎   紫菀  知母  贝母  人叁  桔梗  甘草  茯苓  阿胶  五味子越婢加半夏汤肺胀   麻黄  石膏  生姜  甘草  半夏  大枣  先煮麻黄去沫，再入诸药合煎。小青龙汤    水气   麻黄  桂枝  白芍  细辛  甘草  乾姜  半夏  五味子补中益气汤    药後喘   人叁  黄    归身  白术  甘草  陈皮  升麻  柴胡生脉散    似火非火   人叁  麦冬  五味子平胃散    小儿   苍术  厚朴  陈皮  甘草  加姜、枣。嵩崖脾肾丸    老人   熟地  山萸  山药  补骨脂  益智仁  砂仁  丹皮  茯苓  泽泻  桂  附子  车前子  牛膝  蜜丸。琼玉膏  乾咳   生地十六斤捣绞取汁  人叁末一斤半  茯苓末三斤  自蜜炼去渣十斤  上和匀，入磁缸内，以油纸五重，厚布一重，紧封缸口，置铜锅内水中，悬胎令缸口出水上，以桑柴火煮三昼夜，锅内水减，用暖水添之。日满取出，再用蜡纸紧封缸口，纳井中浸一日夜，取出，再入旧汤内煮一日夜，以出水气，乃取出，每取一二匙，温酒调服。如不饮酒，白汤下，日进二三服。如夏热天置阴凉处，或藏水中，或埋地中。制时终始勿犯铁器，服时忌食葱蒜莱菔醋酸等物。1

　　卷  二

　　诸气源流诸气，肺病也。经曰：肺主气。又曰：诸气皆属於肺。凡人清纯元气，与血流行，循环无端，若冲击横行於脏腑间，而为痛、为痞满、为积聚等病者，气失其平也。下手脉沉，便知是气极则伏。若感气，肺脉必洪大。若动怒，肝脉亦必洪。轩岐分九气，喜怒劳思悲恐惊寒暑，喜则气缓，怒则气逆，劳则气耗，思则气结，悲则气沮，恐则气凝，惊则气乱，寒则气收，暑则气泄。又喜恐惊属心肾胆，过则耗散真气，怔忡、健忘、失志，不足诸证作。怒忧思属肝脾肺，过则郁抑邪气，癫狂、噎膈、肿胀、疼痛，有馀诸证作（以上诸症治法，详本条内。）法宜高者抑之，下者与之，寒者温之，热者清之，惊蓄平之，劳者和之，然後诸气可得而治也。古人云：人有病在七情，非药可治也，还即以情治之。此旨甚微。医者亦所宜审，如恐可治喜，以遽迫死亡之言怖之。悲可治怒，以怆悴甘楚之言感之。喜可治忧，以谑浪亵狎之言调之。怒可治思，以污辱欺妄之言触之。思可治恐，以虑彼忘此之言夺之。此足救医药之所不逮者。丹溪云：气有馀便是火。说言邪气有馀，非言元气也。经云：壮火食气。亦谓邪气之实而壮者，能耗元气，宜稍清之，使有馀之邪，不为元气之害（宜黄岑、山栀、黄连、生地、黄柏、连翘等。）但苦寒之药，施於邪气有馀者方可，若元气不足，邪气有馀，苦寒之品，最伤脾胃，切勿妄投。总之，用药有四法：气虚当补（宜人叁、黄  、白术、茯苓、河车、炙草，）气升当降（宜苏子、橘红、乌药、枇杷叶，重则降香、沉香，）气逆当调（宜木香、白蔻仁、砂仁、香附、陈皮，）气实当破（宜枳壳、枳实、青皮、槟榔、厚朴。）循是四法，再能各因病症而治之，自无不效矣。所谓病因若何？有病人自觉冷气从下而上者，非真冷也，上升之气，自肝而出，中挟相火，阳亢阴微：火极似寒者（宜六味丸。）有气结。痰在喉间吞吐不得，膈痞呕恶者（宜四七汤。）有气虚，胸中虚痞喜按者（宜补中益气汤。）有气逆，上盛下虚，痰盛胸嗌者（宜苏子降气汤。）有气逆，肋满积聚胀痛者（宜沉香化气丸。）有气收，胸寒上喘，腹胀不和者（宜分气紫苏饮。）有气不宣流，成疮疖并挫闪腰肋痛者（宜复元通气散。）有气聚而不得散者（宜大七气汤。）有昏迷痰塞，牙紧似中风，但身冷无汗者，急以苏合丸灌之。再依次服药（次宜顺气散，再次宜调气散。）如馀痰末平，再换方药治（宜星香散。）一切气郁，总宜以化滞为主（宜木香化滞汤。） 

　　【脉  法】  仲景曰：脉浮而汗出如珠者，卫气衰也。又曰：寸口脉微而涩，微者卫气衰，涩者荣气不足。又曰：趺阳脉微而紧，紧则为寒，微则为虚，微紧相搏，则为短气。《脉经》曰：寸口脉瞥瞥如羹上肥者，阳气微；萦萦如蜘蛛丝者，阴气衰。又曰：代者气衰，细者气少，浮而绝者气欲绝。《脉经》曰：下手脉沉，便知是气。沉极则伏，涩弱难治。其或沉滑，气兼痰饮。又曰：脉沉细动，皆气痛症。心痛在寸，腹痛在关，下部在尺，脉象显然。 

　　【气为诸病】  子和曰：诸病皆生於气。诸痛皆因於气。《回春》曰：风伤气者为疼痛，寒伤气者为战栗，湿伤气者为肿满，燥伤气者为闭结。《直指》曰：人有七情，病生七气，气结则生痰，痰盛则气愈结，故调气必先豁痰，如七气汤以半夏主治，官桂佐之，说良法也。又曰：七气相干，痰涎凝结，如絮如膜，甚如梅核，窒碍於咽喉之间，或中满艰食，或上气喘急，曰气膈，曰气滞，曰气秘，曰气中，以至五积六聚，疝癖症瘕，心腹块痛，发则欲绝，殆无往而不至矣，当治以七气汤、四七汤。 

　　【气逸则滞】  《入门》曰：凡人逸则气滞，亦令气结。轻者行动而愈，重者橘皮，一物汤。 

　　【气不足病】  《灵枢》曰：邪之所在，皆为不足。放上气不足，脑为之不满，耳为之鸣，头为之倾，目为之满。中气不足，溲便为之变，肠为之鸣。下气不足，乃为痿厥心  。 

　　【气绝候】  《灵枢》曰：五阴气俱绝，则目系转，转则目连，目连者，为志先死，志先死则远一日死矣。六阳气俱绝，则阴与阳相离，离则腠理发泄，绝汗乃出，故旦占夕死，夕占旦死。又曰：六腑气绝於外者，上气脚缩。五脏气绝於内者，下利不禁，甚者手足不仁。又曰：阳气前绝，阴气後竭者，其人死，身色必青。阴气前绝，阳气後竭者，其人死，身色必黄，侸下温，心下热。  中气  暴病也。凡人暴喜伤阳，暴怒伤阴，忧愁怫意，气多厥逆，皆能致中气之病，要惟忿怒为尤甚。说怒则气惟一往，有升无降，便觉痰涎壅塞，牙关紧闭，一时昏倒，不省人事，若以姜汤急灌之，立时可醒。既醒之後，随症调治，当无不痊。非若中风之病，猝难为之救治也（宜八味顺气散、木香顺气散。） 

　　【脉  法】  《得效》曰：中风，脉浮、身温、口多痰涎。中气，脉沉、身凉、口无痰涎。 

　　【中气非中风可比】  《得效》曰：中风而以中气药治之，亦无所伤；中气而以中风药治之，祸不旋踵。《入门》曰：中气，虚者八味顺气散，实者四七汤。《医鉴》曰：《内经》云无故而喑，气不至，不治自已。谓气暴逆也，气复则已。审如是，虽不服药亦可。  上气  肺病也。经曰：邪在肺，则寒热上气。又曰：肺藏气，气有馀，则喘咳上气。说由肺经受邪，气道窒塞，呼多吸少，其息促急也。经言所有馀，只邪气耳（宜苏子降气汤、沉香降气汤、快气汤。） 

　　【上气不治症】  《正传》曰：上气而面浮肿，肩息，脉浮大者不治。如又加胀，则更甚矣。  下气  肠胃郁结病也。说惟郁结，则肠胃之气不能健运，所纳谷食之气，从内而发，不得宣通，往往上行则多噫气。上行不快，远而下行，因复下气也。此下气之常症也。经云：夏脉者心也，心脉不及，下为气泄。此言下气之原由於脏病者。又云：癫  痨瘵，若气下泄不止。必死。以真气竭绝，肠胃腠理闭塞，故气不能宣通於肠胃之外，故从肠胃中泄出。此言下气之原由於真元虚者。经所言，俱非常病也（宜七气汤。） 

　　【伤寒亦有下气】  忡景曰：伤寒阳明病，胃中有燥屎者，必转矢气，下之即愈。转矢气者，气下泄也。  短气  无气虚乏病也，当补气，不可泻肺，治法无二（宜加味生脉散。）其气出多入少者，最为难治（宜拯阴理痨汤加黄  、白术。） 

　　【脉 法】  仲景曰：趺阳脉微而紧，微为虚，紧为寒，微紧相搏，为短气。《脉经》曰：趺阳脉浮而涩。涩则卫气虚，虚则短气。又曰：寸口脉沉，胸中短气也。 

　　【短气疽治】  仲景日，平人寒热，短气不足以息者，实也。又曰：短气有微饮，当从小便去之。《入门》曰：短气者，呼吸不相接续也。有结胸者，有停水怔忡者，有风湿相搏者，有素弱气虚者。大抵心腹胀满者，为实。为邪在里。心腹濡满者，为虚，为邪在表。又曰：气散则中虚，倦怠无力，短气不足以息，当补中益气。少气  肺肾二经病也。经曰：肾生气，肾虚则少气，力言吸吸，骨酸懈惰，不能举动。又曰：肺藏气，肺不足则息微少气。以是知肾虚则气无所生，既不勌杳  妣   肺虚则气无由藏，又不劦縍气之府。曰少者，独言所剩无多，虚虚怯怯，非如短气之不相接续也。知此，则少气可得而治矣（宜四君子、人叁黄  汤、益气丸。） 

　　【少气症状】  东垣曰：内伤脾胃，致中气虚少。易老曰：真气虚耗，脉弱懒语。《纲目》曰：少气者，气少不足以言也。气逆  火病也。故《内经》曰：诸逆冲上，皆属於火也。又曰：何谓逆而乱？曰：清气在阴，浊气在阳，荣气顺脉，卫气逆行，清浊相干。乱於胸中，是为太  闷，故气乱於心，则烦心密默，仰首静伏。乱於肺，则俯仰喘喝，按手以呼。乱於肠胃，则为霍乱。乱於臂胫，则为四厥。乱於头则为厥逆，头重眩仆。则知逆乱之故，皆由火热上冲，气不得顺之所致也。然则治逆惟有散火，而散火必先降气，气降则火自清，火清而逆自平也（宜退热清气汤。）若火盛者，必当以清火为重，兼以理气，自合治法（宜滋阴降火加便香附、茯神、沉香。） 

　　【气逆症】  丹溪曰：病人自言冷气从下而上者，此上升之气自肝而出，中挟相火，其热为甚，自觉其冷，非真冷也。又曰：气之上逆属阳，无寒之理，觉恶寒者，乃火极似水也。气郁  内外因俱有之病也。其始或因七情，或因饮食，或因六淫，虽其端甚微，而清浊相干，往往由气成积，由积成痰，痰甚则气不得宣而愈郁，或痞或痛，说有必至者矣（宜交感丹、木香匀气散、降气汤、上下分消导气汤。）
  </div>
  <div class="pagination">
   <span class="current-page">
    1
   </span>
   <a href="杂病源流犀烛_page2.html">
    2
   </a>
   <a href="杂病源流犀烛_page3.html">
    3
   </a>
   <a href="杂病源流犀烛_page4.html">
    4
   </a>
   <a href="杂病源流犀烛_page5.html">
    5
   </a>
   <a href="杂病源流犀烛_page6.html">
    6
   </a>
   <a href="杂病源流犀烛_page7.html">
    7
   </a>
   <a href="杂病源流犀烛_page8.html">
    8
   </a>
   <a href="杂病源流犀烛_page9.html">
    9
   </a>
   <a href="杂病源流犀烛_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
