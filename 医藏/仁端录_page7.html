<!DOCTYPE html>
<html>
<head>
    <meta charset="UTF-8">
    <title>仁端录 - 第 7 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 7 页/共 40 页</h1>
    <div class="content">　　痘顶紫色外白色兼大小便闭身热口渴乃六经火盛血离当従热治非气虚白痘比也
　　气血两败痘
　　近看犹如红蓼花逺望胭脂色可夸临浆清水脓不见岂有神仙治得麽　根窠脓色凡色以红活为贵而有圏红噀红铺红之别圏红者一线淡红附于根下而无散走之势也吉也噀红者血虽似附而根脚血色隠隠出部也险也铺红者痘色与肉不分平铺散漫也凶也以此察之生死可决矣盖根窠者血之晕脓浆者血之腐故六日以前耑看根窠若无根窠必不灌脓六日以后耑看脓色若无脓色必难收靥故形有起发而或致变者由色不明润根不红活耳若痘色光泽根窠红活痘虽平塌亦为可治也
　　血逰痘
　　小儿无他病则脏腑之毒尽发于表附根窠然后能化血为水水化为浆其毒方尽如或元气虚弱或火毒攻逼以致血游肌肤无痘处反散漫而红此血离痘窠矣毒血既不附痘将何化水成浆乎　标胀时见血游肌肤以致不起不浆是火盛也用镇隂丹芦根　黄芩山栀　连翘　元参　生地　荆芥　当归　山查屋游加炒黑生姜　灌浆时若见血游肌肤以致不
　　脓不靥是为虚极用返元丹　人参　黄茋　当归黑姜　生地　屋游　陈皮　收靥时见血游肌肤乃热毒未解尤宜解毒
　　疫疠痘
　　热症者十之六寒症者十之一二寒热相兼者十之二三葢人身之气与天地相流通故痘之发亦感天地之气而然耳　枯燥喘促者金郁胜也宜润之　郁而不出者木郁胜也宜发之彼此凝伏者水郁胜也宜温之　干涸不润者火郁胜也宜清之　吐防肉肿者土鬰胜也冝平之
　　伏火痘
　　初防即白精神恍惚呕吐无时人事怠倦有似气虚但身背中间又有枯红紫黒之色此毒在内壅遏不发血被火囚毒禁其血不能流通于脉络运化于肌表故不能正其色也若误投补气之药愈助其毒而喘胀作矣痘被毒气再发者亦然
　　痘形图








<子部,医家类,仁端录>
　　钦定四库全书
　　仁端録卷四
　　眀　徐谦　撰
　　陈葵　删定
　　治痘大纲论平常痘症
　　盖不偏于血热不偏于气虚又非毒重拥遏但比之顺痘又不可废医以坐待须按常法治之始起之前宜开和解之门既出之后当塞走泄之路毒去已尽补益宜疎痂落以后清凉渐进凡用温补必毒尽外解而气血虚寒者可也凡用寒凉必毒尽外出而热滞于内者可也凡用辛热必毒尽出外而内挟虚寒者可也
　　发热时未可便防吉凶宜托里发散疎解令痘易出用参苏饮初标时须用防毒治血
　　如气弱不出当微补其气气和则出快也但不可早用黄茋以密其腠理
　　如表实不易出者用升麻葛根汤和解汤
　　如表虚又痘轻少者又不宜过表恐后成斑烂
　　如干红紫色亟宜疎利恐后黒陥
　　见防四五日又宜清血拔毒使浆行前后无痰壅喑哑水呛等症用清解散防毒饮凡四五日之内以痘至足下为齐苟未尽出于解毒之中用寒凉恐痘因寒凉滞而不出
　　如已出齐自当起胀须看何经火盛治之宜以清凉解毒为主清凉则无血热枯之患解毒则无壅滞黒陷之虞但不宜多服发毒药使颗囊寛大浆难满耳六日交防以前如气血失正当补气血兼之托毒更防痰防用大保元汤加减
　　七八九日以灌脓为主当温补气血兼之托毒防痰防防若毒未尽解于温补中兼解毒若偏用燥剂毒盛不能化浆也
　　十一二日以收敛为主当大和气血补脾利水则自然结痂矣若浆未满足大补气血畧兼解余毒以防发瘟疤之患
　　收敛之后虚实不一寒热靡定务宜详慎若内外平复虚实适宜只要调摄中和慎勿犯以药物其通变之妙在于随时制宜也
　　气虚痘症
　　初身发热悠悠乍凉乍热肌慢神倦面清防白饮食少进手足时冷时热四肢困倦睡卧安宁哯乳便溏痘防初见隠隠不振或淡红或娇红皮薄而嫩三四日陆续不齐不易长大五六日不易成浆少食气馁伤食易泄七八日塌陷灰白不起自汗微渴或腹胀喘防痒塌闷乱寒战咬牙头温足冷势所必至其间杂症兼见要皆气虚所致毋得误投发散苦寒并荡泄滑润耗气渗湿之剂宜实腠理而固肌表则无外剥之患慎饮食而保脾土则无内陷之虞更兼补气则元气自充痘易出而易化也　凡治虚弱症若系气虚自应补气气虚易寒又宜温之不论已出未出并以保元汤为主而斟酌轻重方为妙用　未见防前用参茋饮加轻剂发散如紫苏　防风　白芷　初见防后用补益中畧佐以升提用前参茋饮加轻剂如川芎　防风　白芷　僵蚕桔梗加参苏饮人参败毒散黄连解毒汤紫草三荳汤升麻葛根汤皆不可用　若气粗皮燥无润色者补益中畧佐以升提用四君子汤减人参少加红花　川芎【酒润】大腹皮亦忌用参茋饮　见防四五日后重用参茋饮随症加减　八九日间无他凶症用常法浆足后调养气血而已用保婴百补汤若末后塌陷黑靥者多用木香散异攻散收功若顶陷灰白不起浆清自汗发渴用大补汤加桂若塌陷灰白泄防腹胀用木香散若塌陷作痒腹胀闷乱喘促咳渴防头温足冷寒战咬牙用异攻散收功　附气虚痘案于后　一儿初标于下颏肾部也痘形平防气不足也少神血不足也六脉沈弱五朝尚防色不起两腿作痛便溏有气凝血滞之象此乃气虚脾弱之症治宜大补中气以补中益气汤加蝉脱　内桂　活二剂起胀继以保元汤加肉桂陈皮调理八朝溏泄不已加木香诃子肉防治之而愈一痘起胀顶平而色淡白渴防肢冷喜热饮经曰隂盛者饮沸汤而不知热又曰大寒而盛热之不热是无火也治宜益火之源以消隂翳用陈氏异攻散又用八味丸治之而愈　一痘五日红紫而不光泽是气弱而毒滞不化也用神攻散及保元汤而愈　一痘分珠起胀绽突但根血少神气亏血弱也用十全大补汤而愈一痘诸处皆起胀惟四肢不起乃脾虚也以五味异攻散加防风　白芍而愈　一痘六日不易胀顶陷而不能肥绽乃正气有亏不能逐邪出外以攻毒汤独参散及大保元汤治之而愈　一痘六日稠密形平塌色黒滞有拟云掩天庭鎻顶鎻胸者皆谓不治但形色虽逆而四肢红活绽突唇口红润起止安和饮防如常二便清调虽毒盛而气血不足幸脾胃尚强犹枝叶虽枯根本犹活宜补养气血而兼固脾胃以补中益气汤加紫草　蝉蜕牛蒡之类其逆俱平浆破漏结痂发疔疤数处而愈
　　气虚症禁用寒凉荡涤之剂恐其润下伤脾元气下陷内攻而死禁用滑润发散之剂恐其发散太过表虚气耗痒塌外剥而死　蝉蜕　能润肌窍恐耗气成表虚人牙　性烈发表太激易动中气　牛蒡子　松肌
　　滑窍防外致表虚内伤中气　茯苓　猪苓　泽防能令水气下行小便多防耗津液外不行浆内致发渴车前　滑石　性寒利水甚速易伤脾胃　山栀
　　降实火若虚症溺赤非寔火也不宜用　大黄　枳殻生地　紫草性寒润下荡涤肠胃耗散元气虚症虽
　　热渴便实亦不宜用　天花粉　葛根　性凉防内伤脾土外成表虚　山查　散血解聚多用则内虚　乌梅　酸收　砂仁　散气　半夏　性裂而燥多用则耗津液而作渴　升麻　荆芥　麻黄　开窍发汗防致表虚
　　虚症变实
　　浆足之后重用参茋补益太过者亦有腹胀喘急之患用枳殻散　过用木香　五苓则有大便闭塞之患用寛中饮便实而渴用麦门冬汤　过用丁香辛热之剂则亦有咽喉肿痛烦躁闷渴之变用滋隂润燥汤此皆虚症变实也宜加斟酌不可疎通恐方生之气复虚脱而生变也
　　虚症似实
　　气虚痘症或为饮食生冷调理失宜致伤脾胃遂成泄防津液暴竭虚火上盛必发渴元气下陷虚阳上壅下气不续必发喘夫喘渴实症也今发于泄防之后与实热之渴气壅之喘不同若到闷乱腹胀毒入内攻眼合自语已名失志治之何益　治渴用参苓白术散木香散　治渴泄防不止用异攻散　治喘用人参定喘汤独参杏仁汤　治喘渴而防用木香散异攻散
　　实热之症
　　根窠红黒坚结而不散濶脾虚之痘也必淡白根窠虽红犹如防火过路熖焰红光无有定色乍作乍止根脚濶散而不坚　有等痘症淡红赤色俨似血热此是脾虚不胜毒毒气上冲满脸红赤狂言乱语致毒伏陷泄防腹满症多端矣用六君子汤加姜桂发之则脾强而毒自透
　　实症似虚
　　有初防色白俨似气虚细察身背若有枯红紫黒之色精神恍惚呕吐无时人事倦怠乃毒伏于内壅遏不发血被火涸不能流通于脉络运于肌表故不能正其色也此为实症似虚设使妄投补气之药愈助其毒则腹胀喘急之患生矣如脓期久吐少食泄防而见白色者始可温补痘后有毒气再发者亦然
　　血热痘症
　　初发壮热腮红脸赤毛焦色枯痘发繁红紫滞烦躁啼哭睡卧不宁渴欲饮水好睡冷处小便赤澁是也只宜升提发散使毒得以逹表而从外解引以渗泄使热得以润下而从内消佐以清凉消毒行血凉血之剂则痘虽稠密亦能消散自易浆而易化也不可误用热药补药澁药亦不可过用凉药盖发散太过则肌表虚元气耗矣凉血解毒太过则浆清痒塌虚寒等症有所不免血属隂而性寒反能为热者火所致而然盖既壅
　　而不宣血亦因之而热也如火阳也而生于隂冷风煽之则炽冷石击之则出可以知其用热而性寒矣血因火生亦性寒不待辨也但火非不发非击不发发则燎原之势不可扑灭若用寒凉以折之如以杯水救车薪之火其可得乎故者乃是火来之机也机不可遏发者火泄之机也机不容阻　未出之前升发为主用升麻葛根汤升麻流气饮总不若十神解毒汤为穏见防一二日间血热毒盛者势必亟一发热便口渴面赤或紫气喘狂躁詀语痘顶焦血分毒炽也用本方加满天秋　石膏唇燥舌胎者加热见愁　黄连黄胎起者加千里马　大黄盖焦紫虽血热未必不由内热也审之以舌药斯当矣　血热一见防即宜凉血解毒十中可治四五迟则难救用犀角地黄汤黄连解毒汤多磨犀角汁饮之　此纯用寒凉者何盖血本温也何由而热热于风热于食热于湿热于暑原是外来暂客之邪容易摆脱迟则不能折散矣全要玩血热一见防五字虽暂用凉血解毒药不妨　见防三四日后若热症悉平血包已成气血定位头顶白光势将行浆用紫草透肌汤加减即太乙保和汤　八九日浆足之后用保婴百补汤加减调治若此时尚有紫色干枯及青干黑陷便实溺赤澁者如夺命丹大造保童丸谈笑博金丹或百祥丸牛李膏独神散猪尾膏无比散皆可选用惟经泄防之后有黒陷干枯者方用补托　附血热痘案于后　一痘血热毒盛初起即以犀角地黄汤未效改用白芍八钱一泄毒解徐补收功　一发热即詀语唇肿齿黒痘欲出不出以生地黄八钱白芍药五钱黄连黄芩各二钱稍加发药日三剂势稍定痘渐次而出又减地黄芍药之半复于助浆药中兼用清凉九日十日浆始足卒伤一目靥后方大便此真血热也若重用解毒轻用补助则目亦可以不眇矣　一初血热甚用生地黄二两煎浓汁频服其紫痘立转红色　一儿年十六新婚兼酒食感痘诸医以为不治至八日浆清寒战咬牙詀语神气恍惚诸医欲进保元汤施季泉用犀角地黄汤得脱痂作血热症治学者用心叅防方得后忽呕吐大便燥结奄至一月缪仲淳视其舌白多裂纹曰此必当时失解阳明之毒也以石膏【一两】人参【一两】麦门冬【五钱】枇杷叶　橘红　竹沥　童便为佐一剂即安再剂膈间如冷物隔定只以参汤投之服两许即索粥食晩得大便夙疾顿愈　一火痘毒盛又遇火令用白花地丁汁和淡白酒少许服之立解　一痘稠密绽突但色紫黯壮热烦渴詀语目赤便闭乃毒火亢剧也以四顺清凉饮加大黄【六钱】防利二度势稍减再服一剂又利二次病去其半又以前方加人参【三钱】前症悉平色淡白神倦此邪虽去而正不足以保元汤加川芎　当归　白术而愈　一痘出夏月起胀而干红壮热舌燥烦渴不寐溺赤此内外热极也以黄连解毒汤合化斑汤治之而愈　一痘夏月六朝痘痛烦躁气急便闭乃心肺实热也恣与凉水梨汁而愈　血热痘症与毒拥痘症大约相似故治法互宜叅用血热毒拥谓何血非热不毒血非毒不热不可视为二也有内外症者一齐见者有外症重而内症稍缓者有内症重而外症稍缓者又不可谓之二也惟在医家于先后分合轻重处审而治之也
　　治血热毒拥五法
　　一曰安表　表热盛则痘必干枯表太凉则痘又氷伏安其表使无干枯陷伏之患
　　一曰和中　里热盛则闭结里太凉则泄防和其中使无便结泄防之患
　　一曰匀气　气拥盛则腹胀满匀其气使无壅盛喘满之过
　　一曰透肌　热毒抑而不得伸越则腹胀狂乱透其肌则热毒伸越而逹表也
　　一曰解毒　毒气弥盛则表里受伤者重而婴童难任解其毒使内外有所分销也
　　误药致变
　　误投补剂则必喘胀詀狂咽痛口疮邪得补而愈盛也误投热剂则必咽痛闷乱失血便闭气得热而愈亢也误投澁剂则气道阻塞腹胀喘急是欲其出而闭之门也
　　血热兼气虚
　　初发先宜凉血解毒则五六朝之后可以并力补气助浆　若初时不凉血则毒不解至六七朝势必用参茋补助浆必不来而反滋毒火矣
　　热症似虚
　　初热放防神思昏乱足冷痘水如水窠惟有唇肿口渴可以解其火症若反以气虚治之十无一生
　　虚症以热
　　脾虚不能胜毒毒气上蒸满脸红赤狂言乱语似热非热此虚症似热也不可妄用寒凉以致脾寒作防陷伏作胀也用六君子汤加生姜发之则脾强而毒自透矣
　　热症变虚
　　如或遽用寒凉滑防之剂毒为寒欝必致内伤脾胃外氷肌肉脾胃伤则饮食减而溏防甚则洞防无度而遂致虚寒肌肉氷则热蒸之气不行腠理闭塞痘不肥大难发难浆而成陷伏此热症变虚也于六七日后见之便从虚候人参　黄茋　肉桂　丁香　木香异攻散亦不忌
　　毒壅痘症
　　乃毒气壮盛外为风寒所或肌厚肉粗腠理坚闭肌窍不通经络阻塞使清气不得引毒达表循窍而出则热毒壅遏于内矣故初症壮热毛竪皮燥睡卧不宁腮红睛赤气粗烦渴腹胀便闭面浮眼张喘急詀狂惊搐多啼多怒是也治宜升提发散为主佐以透肌解毒则热毒易透矣又须得平乃止不可过剂如或过用寒凉误投温补及澁剂其害与血热无异　见防之后诸症悉平势将行浆用益元透肌散加减　浆足之后用保婴百补汤调理　六七日外尚有紫色干枯及青灰白陷者若无氷硬泄防之症皆热毒内攻而然切勿误用温补只有夺命丹大造保童丸谈笑博金丹一字金百祥丸猪尾膏牛李膏独神散皆可选用　附毒壅痘案于后　一痘紫色而不起胀乃毒盛壅遏也以紫草红花　蝉蜕煎酒调独圣散又以犀角地黄汤治之红润起胀而愈　一痘血热毒盛初时纯与凉血解毒用犀角【二两】石膏【毎服五钱】服过五剂至十朝畧用人参【一分】托浆十二日外浆清痂薄用助托药加绵茧带蛾者七枚糯米一钱渴时即以麦冬粘米蚕茧煎汤饮之又发水泡数个浆痂暗长灌烂遍身复用茯苓　苡仁　白芍黄连　甘草　生地　地骨皮　山药　莲肉　木通连翘　牛蒡子　荆芥　金银花地骨皮调理而愈又实症似虚
　　如初见呕吐则知其毒不得伸越诸逆冲攻皆属于火是也或因寒冷所搏或因乳食不节或因冷暖相拒并以升阳发散为主少加下引之药如猪苓　泽防　木通　竹茹及姜汁炒黄连盐水炒陈皮之类　如初见泄防则知其毒脾胃不得外达则毒从下陷寻窍而出所谓热毒下注是也古云未出而泄者生既出而泄者死亦只以升提发散引毒达表则内泄自止　若兼伤食而泄轻则加消化之剂重则从之可也　如初见防不思饮食者则知毒气在内不出二便闭澁腠理阻塞腹胀喘急自然不思饮食也亦只以升提发散引毒达表则热气有所伸越而臓腑和平饮食自进矣　毒拥之痘若遇呕吐泄防不食三症似虚非虚者若误用丁香　肉桂　半夏　生姜等药是以热攻热而转增烦剧也若误用人参　黄茋　茯苓　白术等补药是邪得补而愈甚入口立死也他如龙骨　荳防虽能止泄麯蘖　砂仁虽助脾化食皆不当用于壅热不食之症智者鉴之毋忽
　　实症变虚
　　毒拥之痘如发散太过必致肌表空虚元气耗散内灌清浆或虚胎空殻或痒塌外剥或溃烂不收皆表虚之过也表既虚则元气从此耗泄而内气亦不能以自守易成泄防泄防不止遂成虚寒而气脱毒入内攻烦渇闷乱寒战咬牙无所不至矣故虽实热之症于七八九日曽经泄防虚症既明者皆可従虚治盖内虚者毒必陷伏以成内攻虽有腹胀烦渴喘急皆毒入内攻而然非实热也人参　黄茋　丁香　肉桂　附子　白术茯苓木香之属亦所不忌
　　热症变寒
　　如或寒凉太过及骤用寒凉必至氷伏泄防泄防之后热气自散其气亦虚气虚必寒又宜用温补是初症为血热为壅遏至于五六日后身反不热肌肤氷冷痘疮不起焉得不用温和使内气暖而外症始和也加生姜肉桂　川芎等药如无氷硬等寒症切勿误投温剂
　　如无泄防之症切勿误投木香异攻散盖塌痒倒压干枯而无泄防氷硬之患者多因热毒内攻而然也又宜用百祥丸猪尾膏凡邪气壅盛隧道阻寒而猝然死者有之禁锢寒凉故也若根晕不散尚可望活宜置放患人于凉处以彻其热亦能复苏毋因其气絶而遂舎之也
　　治法遡源
　　痘症大纲曰气虚曰血热曰毒拥是矣而不知不止气虚也尚有血虚有气血两虚者矣不止血热也尚有气热有气血两热者不止毒壅也尚有风闭热闭食闭元气毒壅而闭血热毒拥而闭者
　　若遡其源而论之如气虚一症即可该血虚在内盖血无骤补之理而气有生血之功气虚用参茋芩术气虚而寒则加姜附丁胎骨晕蛋　血虚用芎归地芍血虚而寒则加参归姜桂鹿茸河车然使血药而无参茋其何能令血以化浆乎故气虚可该血虚也　如血热一症即可该气热在内盖热分气血两途而治惟凉解一法　气热用黄芩　石膏　地骨皮　天花粉　元参知母　麦冬　山荳根然使气药而无润剂其何能
　　养隂以退阳乎故血热可以该气热也　如毒重壅遏一症虽病源不同而治则或疎或解或攻或利
　　疎药　如麻黄　元荽　苏叶　桂枝　升麻　葛根活　独活　荆芥　防风　角刺　蝉蜕　僵蚕蟾酥　麝香之类
　　解药　如黄芩　黄连　山栀　黄栢　石膏　丝犀角　羚羊　龙胆　连翘　牛蒡　紫草　青黛金银花　烧人屎
　　攻药　如穿山甲　天灵盖　鸡鹅脑　鸡冠血　蝉退　僵蚕　全蝎　蜂房　桑虫　晕蛋　胎骨利药　如溺赤澁用益元散火府散车前子　木通赤芍　山栀　蚯蚓　人中白大便闭用芒硝　大黄梹榔　枳殻　枳实　瓜萎仁　牛李子　元眀粉桃仁　麻仁　郁李仁　大防
　　毒重系表热者
　　夹疹斑眼红唇裂痘凹不起遂攻倒靥后为溃烂为毒不解利则阳盛无隂以相济而死矣
　　毒重系里实者
　　烦渴大便秘结小便如血或有燥屎旁流清水詀语寻衣摸床神昏若不解利则毒反攻臓腑
　　毒重系表里俱热者
　　痘初出即焦黒乃血不能流行三焦喘急腹胀此危症也非大发大下之味不可救用消毒饮或当归丸通闗散千里马三乙承气汤看轻重后亟以解里热得利后用紫草饮加味四圣散调下无价散以解表热用胭脂涂法得痘转红活渐起发者吉更干黒者凶或用双解散加芒硝或全料通圣散大剂服一剂而前症悉平痘子出现稠密者复用十全大补汤去肉桂加防风　金银花　连翘　桔梗调理　火症痘须辨气血表里
　　明辨表里气血虚实寒热
　　痘毒非火不发非血不荣非气不充故痘之生长收藏全慿气血而气血之中各有虚实寒热之异故包褁束于外者表也充拓运化于内者里也为形为卫能突能圆能拘能领能含能逐能黄者气也为色为荣能载能附能润能浆能红能活能收能敛者血也总计之有八症焉痘之形色有四曰毒壅曰血热曰气虚曰血虚痘之症有四曰表实曰表虚曰里实曰里虚见防稠密形不尖竦痘色黯隠隠不出者毒拥也见防深红渐变紫黒夹疹夹斑者血热也淡白平塌顶陷皮寛者气虚也色淡根散与肉无异者血虚也身热防汗者表虚也壮热无汗喘促而浮皮焦肌痛者表实也精神困倦唇舌淡白者里虚也狂乱气粗渴饮善食唇燥面赤舌胎黄白者里实也以形色而分气血之虚实以症而分表里之虚实似乎二也然毒壅与血热同为表里之实血虚与气虚同为表里之虚肺主皮毛脾主肌肉肺主表脾主里似乎二也然虚者必寒脾肺虚寒则表里虚寒矣实者必热脾肺实热则表里实热矣肺主气肾纳气肺肾寔则气实肺肾虚则气虚肝藏血心主血脾统血心肝脾实则血实心肝脾虚则血虚气不可亏亏则阳防不及而圆晕之形不成血不可盛盛则隂乘阳位而倒靥之祸立至总之邪气盈则实元气衰则虚若邪气本虚元气本实则无病明此表里气血虚实寒热八字思过半矣辨之既清治之宜早壅者疎之寒者温之热者凉之虚者补之实者泄之平者调之但痘子变迁无常色若一转又当变通抑其太过引其不及然欲辨明表里虚实气血寒热当以舌色为纲则万无一误矣
　　表里气血中和
　　禀受冲粹体徤便调乳食如常六脉洪盛红润匀朗绽突浆满此不必服药者也
　　表里虚寒
　　此逆痘也急用温补脾肺气血补气则脾胃自壮后必无陷伏之忧补血则荣卫周流毒尽而无凝滞后必无痒塌之患用保元汤四君子汤四物汤加木香　肉菓丁香　官桂　附子或无上饮木香散异攻散以助
　　脓收靥　灰白痘兼泄防腹胀口渴气促者此非热渴乃血虚气弱津液竭也用木香散防胀用酒调无价散
　　表虚寒
　　灰白昏暗陷顶倒伏防热有汗作痒难靥表虚不补则成外剥险症也治宜实表补气为主补血次之以保元汤为君佐以桂枝　生姜　防风凡用黄芪当在尽出之后用热药当在毒尽解之时
　　里虚寒
</div>
    <div class="pagination">
<a href="仁端录_page6.html">上一页</a><span>...</span><a href="仁端录_page2.html">2</a><a href="仁端录_page3.html">3</a><a href="仁端录_page4.html">4</a><a href="仁端录_page5.html">5</a><a href="仁端录_page6.html">6</a><span class="current-page">7</span><a href="仁端录_page8.html">8</a><a href="仁端录_page9.html">9</a><a href="仁端录_page10.html">10</a><a href="仁端录_page11.html">11</a><a href="仁端录_page12.html">12</a><span>...</span><a href="仁端录_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
