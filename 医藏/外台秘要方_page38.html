<!DOCTYPE html>
<html>
<head>
    <meta charset="UTF-8">
    <title>外台秘要方 - 第 38 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 38 页/共 226 页</h1>
    <div class="content">　　右三味以泉水一斗二升并蜜和之二百四十遍煮药取二升半温服一升日再服忌羊肉饧【本论治反胃支饮】
　　又干呕下利黄芩汤主之方
　　黄芩【三两】　　人参【三两】　　桂心【二两】
　　大【十二枚】　　半夏【半升洗】　　干姜【三两】
　　右六味切以水七升煮取三升温分三服忌羊肉饧生葱【出第十六卷中】
　　噫醋方七首
　　病源噫醋者由上焦有停痰脾胃有宿冷故不能消谷谷不消胀满而气逆所以好噫而吞酸气息酸臭也【出第三十一卷中】
　　广济疗吐酸水每食则变作醋水吐出防榔散方防榔【十六分】　　人参【六分】　　茯苓【八分】
　　橘皮【六分】　　荜拨【六分】
　　右五味捣筛为散平晨空腹取生姜五大两合皮捣绞取汁温内散方寸匕搅调顿服之日一服渐加至一匕半若利多减以微通泄为度忌酢物生冷油腻猪鱼等
　　又疗常吐酸水脾胃中冷茯苓汤方
　　茯苓【十二分】　　橘皮【十二分】　　白术【八分】
　　人参【六分】　　桂心【六分】　　甘草【八分炙】
　　紫苏【十分】　　生姜【十二分】　　防榔【七枚】
　　右九味切以水九升煮取二升半绞去滓分温三服每服如人行七八里未好差三两日更服一剂老小取微利忌生葱酢物桃李雀肉海藻菘菜
　　又疗呕吐酸水结气筑心白术散方
　　白术【八分】　茯苓【八分】　呉茱萸【四分】
　　橘皮【六分】　荜拨【四分】　厚朴【八分炙】
　　防榔【十分】　人参【六分】　大黄【十分】
　　右九味捣筛为散空腹煮姜枣汤服方寸匕日二服渐加至二匕半觉热服少饮食三两口压之忌酢物桃李雀肉等
　　又疗心头结气连胷背痛及吐酸水日夜不止茯苓汤方
　　茯苓【四两】　　厚朴【四两炙】　　橘皮【二两】
　　白术【二两】　　生姜【十两】
　　右五味切以水九升煮取二升七合绞去滓分温三服每服相去如人行七八里须利加防榔末一两半汤欲熟时内之甚安稳三日服一剂频服五六剂可则停忌酢物桃李雀肉等【一方有呉茱萸人参各二两并出第十卷中】
　　延年疗食讫醋咽多噫呉茱萸汤方
　　呉茱茰【五合】　生姜【三两】　人参【二两】　大枣【十二枚】
　　右四味切以水六升煮取二升绞去滓分为三服每服相去十里乆【肘后集验文仲备急千金并同肘后分两小别】
　　又増损承气丸疗胷胁支满背上时有一荅热则痛腹胀多噫醋咽气逆两胁满并主之方
　　前胡【七分】　枳实【七分炙】　桂心【五分】　干姜【五分】呉茱萸【五分】　茯苓【四分】　芍药【六分】　厚朴【十分炙】橘皮【十分】　大黄【七分】　杏仁【七十枚去皮尖】
　　右十一味捣筛为末内杏仁脂中研调筛度蜜和丸每服食后少时酒饮任性初服七丸如梧子以气宣下泄为度忌生葱大醋【并出第十七卷中】
　　必効理中散主食后吐酸水食羮粥酪剧方
　　干姜【二两】　　　　食茱萸【二两】
　　右二味作散酒服方寸匕日三温服勿冷服之常醋水差【千金同出第二卷中】








　　外台秘要方卷六
<子部,医家类,外台秘要方>
　　钦定四库全书
　　外台秘要方卷七
　　唐　王焘　撰
　　心痛方八首
　　病源心痛者由风冷邪气乘于心也其痛发有死者有不死者有乆成疹者心为诸藏主而藏神其正经不可伤伤之而痛为真心痛朝发夕死夕发朝死心有支别之络脉其为风冷所乘不伤于正经者亦令心痛则乍间乍甚故成疹不死
　　又心为火与诸阳会合而手少阴心之经也若诸阳气虚少阴之经气逆谓之阳虚阴厥亦令心痛其痛引喉是也又诸藏虚受病气乘于心者亦令心痛则心下急痛谓之脾心痛也足太阴为脾之经与胃合足阳明为胃之经气虚逆乗心而痛其状腹胀归于心而痛甚谓之胃心痛也肾之经足少阴是也与膀胱合膀胱之经足太阳是也此二经俱虚而逆逆气乗心而痛者其状下重不自收持苦泄寒中为肾心痛也
　　诊其心脉急者为心痛引背食不下
　　寸口脉沉苦心下有寒时痛
　　关上脉心下苦痛
　　左手寸口脉沉则为阴隂絶者无心脉也苦心下毒痛【出第十六卷中】
　　备急疗心痛方
　　桂心末温酒服方寸匕须防六七服干姜依上法服之亦佳忌生葱【文仲集验肘后同出第一卷中】
　　延年疗心痛茱茰丸方
　　呉茱茰【一两半】干姜【一两半】　桂心【一两】　白术【二两】人参【一两】　橘皮【一两】　附子【一两半炮】　蜀椒【一两出汗】甘草【一两炙】　黄苓【一两】　当归【一两】
　　右十一味捣筛为散蜜丸一服五丸如梧子大日三服稍加至十五丸忌猪肉生葱海藻菘菜桃李雀肉等药尽更合酒饮无拘食前后任意【肘后有桔梗一两出第十五卷中】
　　救急疗心痛方
　　取驴粪绞取汁五六合及热顿服立差【肘后同】
　　又方
　　东引桃枝一握切以酒一升煎取半升顿服大効【肘后同出第八卷中】
　　必効疗心痛方
　　当归末酒服方寸匕频服【备急文仲同】
　　又方
　　生油半合温服差【肘后备急张文仲同并出第五卷中】
　　古今録验疗心痛黄连汤方
　　黄连【八两】
　　右一物防咀以水七升煮取一升五合绞去滓适寒温饮五合日三忌猪肉冷水【肘后范汪同出第八卷中】
　　九种心痛方三首
　　广济疗九种心痛蛔虫冷气先从两肋胷背撮痛欲变吐当归鹤虱散方
　　当归【八分】　鹤虱【八分】　橘皮【六分】　人参【六分】防榔【十二分】　枳实【六分炙】　芍药【六分】　桂心【五分】
　　右八味捣筛为散空腹煮姜饮服方寸匕日二服渐渐加至一匕半不利忌生葱生冷物油腻粘食【出第四卷中】
　　千金疗九种心痛一虫心痛二注心痛三气心痛四悸心痛五食心痛六饮心痛七冷心痛八热心痛九去来心痛悉主之并疗冷冲上气落马堕车附子丸方
　　附子【一两炮】　　　　巴豆仁【一两去心皮熬】　人参【一两】生狼毒【一两炙令极香】　　食茱茰【一两】　　干姜【一两】
　　右六味捣末蜜和空腹服如梧子三丸一日一服弱者二丸卒中恶心痛口不能言连年积冷流注心胷痛者亦服之好好将息神効忌野猪肉芦笋【必効经心録同】
　　又疗九种心痛方
　　取当太嵗上新生槐枝一握去两头水三升煮一升顿服之【并出第十三卷中】
　　诸虫心痛方一十八首
　　广济疗诸虫心痛无问冷热蛔虫心痛防榔鹤虱散方当归　　　桔梗　　　芍药　　橘皮
　　鹤虱【各八分】　人参【六分】　桂心【六分】　防榔【十分】
　　右八味捣筛为散空腹煮姜枣汤服方寸匕渐渐加至二匕不利忌猪肉生葱油腻小豆粘食等
　　又疗蛔虫心痛积年乆不差方
　　取苦酒五合烧青钱二文令赤安酒中则取鸡子白一颗去却钱泻着酒中顿服之差无所忌
　　又主心腹搅结痛不止仍似有蛔虫者当归汤方当归　　　橘皮　　　细辛　　　甘草【炙】生姜【各四分】　大黄【八分别渍】　鹤虱【二分】
　　右七味切以水六升煮取二升分温三服如人行四五里进一服不利未差三日更作服之忌海藻菘菜生菜【救急同出第四卷中】
　　小品温中当归汤疗暴冷心腹刺痛面目青肉冷汗出欲霍乱吐下脉沉细者及伤寒毒冷下清水变作青白滞下及白滞后还复下清水者悉主之此方可以调诸冷痛也
　　当归　　　人参　　　干姜　　　茯苓厚朴【炙】　　青木香　　桂心　　　桔梗芍药　　　甘草【炙各二两】
　　右十味切以水八升煮取三升分温三服日三服不耐青木香者以犀角一两代之忌海藻菘菜猪肉醋物生葱等
　　又凡厥心痛与背相引喜瘈疭如物从后触其心身伛偻者肾心痛也
　　厥心痛腹胀满不欲食食则不消心痛尤甚者胃心痛也
　　厥心痛痛如锥鍼刺其心心痛甚者脾心痛也
　　厥心痛色苍如死灰状不得太息者肝心痛也【千金同】厥心痛卧若徒居痛间动作痛益甚色不变肺心痛也真心痛手足清至节心痛甚旦发夕死夕发旦死心腹中痛发作肿聚往来上下痛有休止腹中热喜涎出是蚘虫咬也【出甲乙经第一卷中】
　　千金疗心腹中痛发作肿聚往来上下痛有休止多热喜涎出是蚘虫咬也并宜温中当归汤服两三剂后若不効有异宜改方增损汤其温中当归汤在前小品方中此是増损汤方
　　芍药【六两】　黄芩【四两】　厚朴【四两】　桔梗【四两】柴胡【四两】　当归【三两】　升麻【三两】
　　右七味切以水八升煮取二升半分三服忌猪肉【出第十三卷中】
　　张文仲疗蛔虫心痛鹤虱散方
　　鹤虱二分末温酢一盏和服之虫当出【备急千金同】
　　又干漆丸方
　　干漆熬捣蜜和丸服十五丸日再【备急同】
</div>
    <div class="pagination">
<a href="外台秘要方_page37.html">上一页</a><span>...</span><a href="外台秘要方_page33.html">33</a><a href="外台秘要方_page34.html">34</a><a href="外台秘要方_page35.html">35</a><a href="外台秘要方_page36.html">36</a><a href="外台秘要方_page37.html">37</a><span class="current-page">38</span><a href="外台秘要方_page39.html">39</a><a href="外台秘要方_page40.html">40</a><a href="外台秘要方_page41.html">41</a><a href="外台秘要方_page42.html">42</a><a href="外台秘要方_page43.html">43</a><span>...</span><a href="外台秘要方_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
