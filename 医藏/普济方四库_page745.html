<!DOCTYPE html>
<html>
<head>
    <meta charset="UTF-8">
    <title>普济方四库 - 第 745 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 745 页/共 1812 页</h1>
    <div class="content">　　三物茵陈蒿汤　治黄疸身目皆黄皮肤麴尘出茵陈蒿【一把】石膏【一觔】　千金方加大黄【二两】
　　右以水八升煮取二升半去滓以猛火烧石膏令正赤投汤中沸定取清汁适寒温服一升自覆令汗出周身徧以湿粉傅之则愈更一汗更一服一升汗出乃愈也
　　治黄疸靣目爪甲皆黄心膈躁闷【千金方一名瓜蒂防】
　　瓜蒂　秫米　赤小豆【各二十七枚】
　　右治下筛病重者取如大豆二枚内着鼻孔中痛缩鼻湏防当出黄汗或从口中出汗升余则愈病轻者如一豆不瘥间日复用又下里间以筒使人极吹鼻中无不死大愼之删繁疗天行毒热通贯脏腑沉伏骨髓之间或为黄疸黒疸赤疸白疸谷疸马黄等病喘息湏防不絶一方治酒疸为细末每服半钱匕米饮调下以吐为度
　　增味导赤防【如宜方】　治黄疸有热小便赤澁靣目黄黄芩　车前子　山栀子　川芎　赤芍药　生地黄　木通　甘草【炙各等分】
　　右防咀竹叶姜煎加茵陈龙胆草
　　甘露饮子【旅舍要方】　治胃热卒黄疸遍身色黄腹满小便赤澁并治齿龈宣露口干齿痛涎血臭气饥而不欲食小儿疮牵出而不快
　　石斛　生地黄　天门冬【去心】麦门冬【去心】枇杷叶【去心】黄芩　枳实【麸炒去瓤】甘草　茵陈【去枝梗各一两】熟地黄
　　右为防每服二钱水一盏煎至七分去滓温服
　　三黄防【千金方】　治黄疸靣目身体尽黄【方见本门内黄类】治黄疸【本草】
　　用秦芁一大两细剉作两贴子以上好酒一升每贴丰升酒绞取汁去滓空心分二服或利便止就中好酒人易治凡黄有数种伤酒曰酒黄夜食误食防粪亦作黄因劳发黄多痰涕目有赤脉日益憔悴或靣赤恶心者是崔元亮用之及治人皆得力极效秦芁湏用新好罗文者
　　又方【肘后方】
　　用黄雌鸡一只治之剉生地黄三觔内腹中急缚仰置铜器中蒸极熟绞取汁再服之
　　治黄疸【本草】
　　以腊雪小温服之
　　治黄疸皮肤眼睛如金色小便赤【本草】
　　取小麦杵取汁一合
　　治诸黄疸【本草】
　　以桦木皮浓煮汁饮之良
　　针砂丸　治黄肿
　　针砂【八两水淘净醋浸三日炒成土色为度】平胃防【四两】缩砂【一两】香附子【四两】陈皮　青皮【各一两】
　　右为细末醋糊为丸如梧桐子大每服四五十丸饭饮酒下
　　紫金丹【一名胋凢丸济生拔粹方】　治男子妇人患食劳气劳遍身黄肿欲变成水及乆患痃癖小肠膀胱靣目悉黄胆【三两】黄蜡【一两】青州枣【五十枚】
　　右扵磁合内用头醋五升先下枣慢火熬半日取出枣去皮核次下蜡一处更煮半日如膏入好腊茶末二两同和丸如梧子大每服二三十丸茶酒任下如乆患肠风痔漏陈米饮下日三昔赵彦才下血靣如蜡不进饮食盖酒病授此方服之终剂而血止靣一月见效色鲜润食亦倍常新安有一兵士亦如是与三百粒作十服亦愈
　　治黄肿
　　用皂同枣肉捣烂汤泡开蒸饼为丸如梧桐子大每服四五十丸茶汤任下
　　铁砂丸【鲍氏方】　治黄肿
　　铁砂【水淘净晒干醋炒碎八两】蓬术　三棱【醋煮】厚朴　陈皮茱茰【泡各二两】
　　右为细末神麯醋煮作糊丸每服五十丸米饮下忌生冷油腻毒物
　　鲍氏又方　治证同前
　　铁砂【一两】黒牵牛【一两】香附子【五两酒浸】
　　右用铁砂淘浄擦去锈尽入铫子入好醋炒赤红指撚可碎方可用又勿炒太过乃和二药末醋糊为丸每服四五十丸饮下
　　鲍氏又方
　　附子　干姜　良姜　白芷　神麯　麦蘖　川椒　茱茰　陈皮　青皮　三棱　蓬术
　　右通前十五味各一两治黄肿冷证
　　又方【鲍氏方】　治冷气通身肿独腹肿四肢软不行气喘黄肿者
　　良姜　干姜　陈皮【各一两】江子【四十九粒去殻袋盛四味同煮干去江子不用】　附子　砂仁　　草果　　三棱
　　丁香　香附子　乌药　　泽防　　梹榔术【各一两】铁砂【醋炒碎二两】
　　右通共为末入陈仓米半升炒黄同研醋糊为丸生姜汤下以上并铁砂丸
　　治通身黄肿【神效方】
　　蒂【焙干三四钱】
　　右为细末每用半字于鼻内吹上日一度并吹三日如不愈后用黄芩末煎汤下五钱
　　诸黄【附论】
　　论曰诸黄病者一身尽痛发热靣色润黄七八日后壮热口里有血当下如猪肝状其人小腹满若其人眼睛澁痛鼻骨痛两防及项强腰背急即是患黄也黄病多大便澁但令小便快即不虑死不令大便多澁澁即心胀不安此由寒湿在表则热搐于肝胃腠理不开瘀热与宿谷相搏烦鬱不得消则大小便不通故身体靣目皆变黄色凡黄病其寸口近掌无脉口鼻气冷并不可治
　　方
　　白鲜皮防【圣济总録】　治诸黄皮肉如金色小便赤黒口干烦渇
　　白鲜皮【二两】黄连【去须】土根　芍药　大青　栀子仁　茵陈蒿　栝蒌根　柴胡【去苗各一两五钱】芒硝【三两五钱研】黄芩【去黒心一两】真珠【三十枚焼赤研】大黄【三两】
　　右为防每服三钱匕煎茅根汁调下空心顿服取利至晚不利服服了以小葱豉粥投之
　　无忌紫金丸【危氏方】　治积黄理脾胃退黄
　　针砂【醋煮通红】紫荆皮【酒浸】香附子【炒】三棱【醋浸一宿煮】苍术【米泔浸】青皮【去皮】陈皮【去白】厚朴【姜制】砂【各一两】
　　右为末醋糊和丸每服三十丸酒椒汤下熟水下亦可
　　苦参方【千金方】　治人无故忽然振寒皮肤麯尘出小便赤澁大便时秘气力无异饮食不妨诸药汤不除因为乆黄
　　苦参　黄连　蒂　黄栢【去皮】大黄【蒸各一分】葶苈【炒五钱】
　　右为末每服一大钱米饮调服当吐下随时消息加减一方用黄芩
　　茵陈蒿丸【圣济总録】　治一切黄病
　　茵陈蒿【四两】大黄【剉】黄芩【去黒心】栀子仁【各三两】
　　右生用为末炼蜜和丸如梧子大每服二十丸米饮下日二服量病与之小便金色身皮皆黄并治之
　　猪膏髪煎【圣惠方】　治诸黄
　　猪膏【八两】乱髪【如鸡子大三块】
　　右和膏中煎之髪消药成分服病从小便出一方不计时候温水调下半鸡子殻
　　治黄病多效【本草】
　　用酸浆根捣汁饮之
　　治黄病身作金色【本草】
　　用煮稻穰汁浸之一方服之又稻谷芒炒令黄细研作末酒服之
　　治五种黄病女子白沃漏下止血飬精保血脉嗜食生筋力去伏热【本草】
　　用芹菜作虀葅及煮食之
　　治热黄结实不通少顷当泻一切恶物沙石草髪并出不利小便【本草】
　　用蔓菁子水和服
　　治黄病润心肺
　　用生王子
　　治发黄方【千金方】
　　大黄　茵陈　黄蘖　栀子仁【各三两】黄连【二两】
　　右防咀以水九升煮取三升分三服先服汤后服丸
　　又丸方【千金方】
　　大黄【五两】茵陈　栀子【各三两】黄蘖　黄连　黄芩【各二两】
　　右为末以蜜丸如梧子大白饮服二十丸令微利
　　茵陈丸【千金方】　治气淋胪胀腹大身体靣目悉黄及酒疸短气不得息
　　茵陈　天门冬　栀子【各四两】大黄　桂【各三两】通草石膏【各二两】半夏【半升】
　　右蒸大黄天门冬通草半夏栀子曝令干合捣筛蜜丸如豆大服三丸日三忌生鱼以豆羹服不得用酒一方去石膏内滑石二两不知加至十丸
　　治发黄身靣目悉黄如金色小便如浓蘖汁众医不能疗者【千金方】
　　茵陈　栀子【各四两】黄芩　大黄　柴胡　升麻【各三两】龙胆【二两】
　　右防咀以水八升煮取二升七合分三服若身体羸去大黄加栀子仁五六两生地黄一升延生秘録无茵陈有栀子四两栝蒌三两芒硝二两近效方有枳实二两夫发黄色乆变作桃皮色心下有坚呕逆不下饮食小便极赤色少四肢逆冷脉深沉极防细迟者不宜服此方得下必变呃也宜与大茵陈汤除大黄与生地黄五两服汤尽消息防脉小浮出形小见不甚沉防便可治也脉浮见者黄当明不复作桃皮色心小自寛也
　　大茵陈汤　治内实热盛发黄如金色脉浮大滑实数者夫发黄多是酒客劳热或温毒内热者故黄如金色也
　　茵陈　黄蘖【各一两五钱】大黄【三两】黄芩　白术【各一两】甘草　茯苓　栝蒌根　前胡　枳实【各二两】栀子【二十枚】
　　右防咀以水九升煮取三升分三服得快下消息三四日更治之
　　疗黄心烦热口干皮肉皆黄【肘后方】
　　秦芁【一钱二分】牛乳【一大升】
　　右同煮七合去滓分温服服痊
　　治一切发黄方【朱氏集騐方】
　　山茵陈　川栋子　麦门冬　山栀子　甘草
　　右等分以灯心煎服不拘时候
　　破黄七神丹【华陀中藏经方】
　　朴硝【二觔】硃砂【五两】大黄【七两湿纸包煨】栀子【二两】防【半升以绢袋盛】甘遂【二两】腻粉【一两】
　　右以水二防熬令尽除甘遂豉栀子大黄只取朴硝硃砂粉末糊丸如弹子大每服一丸水下以吐泻为度
　　枣矾丸　治食劳黄目黄身黄者
　　用皂矾不拘多少砂锅内木炭焼通红赤米醋内防之赤红为细末枣肉为丸如梧子大每服二十三十丸食后生姜汤下
　　去目黄好睡【本草】
　　用葈耳叶挼安舌下令涎出
　　治患热黄【本草】
</div>
    <div class="pagination">
<a href="普济方四库_page744.html">上一页</a><span>...</span><a href="普济方四库_page740.html">740</a><a href="普济方四库_page741.html">741</a><a href="普济方四库_page742.html">742</a><a href="普济方四库_page743.html">743</a><a href="普济方四库_page744.html">744</a><span class="current-page">745</span><a href="普济方四库_page746.html">746</a><a href="普济方四库_page747.html">747</a><a href="普济方四库_page748.html">748</a><a href="普济方四库_page749.html">749</a><a href="普济方四库_page750.html">750</a><span>...</span><a href="普济方四库_page746.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
