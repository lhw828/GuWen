<!DOCTYPE html>
<html>
<head>
    <meta charset="UTF-8">
    <title>普济方 - 第 2496 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2496 页/共 3614 页</h1>
    <div class="content">　　治鬼气注忤、中恶、心腹痛。背急、气喘、恶梦、常悸、为鬼神祟挠者。

　　以古榇板。用水酒和。东引桃枝同煎服。当得吐下。弥古者佳。杉材最良。千岁通神。

　　治忽心中恶心。口吐清水者。

　　（出本草）取高良姜根。如骰子块。含之咽津。逡巡即瘥。若臭亦含咽。更加草豆蔻。同为末。煎汤常

　　辟恶气

　　（出本草）以腊月鼠。烧灰为末。服一钱。水调之佳。

　　辟恶气

　　（出本草）取兜纳香烧之。能辟远近恶气。

　　治恶气、令人身香、羹。

　　（出本草）用白茅香煮服之。亦可作汤、浴之。

　　去恶气

　　（出本草）取橙子穣。和盐蜜。细细食之。

　　治恶气。温中消食。

　　（出本草）取扰殿以豆浆汁食之。芳香好味。

　　治恶胀满

　　（出本草）以桃橛煮服之。三载者良。

　　除身中一切恶气、不洁之疾。令人白净。肌体滑泽。

　　以天门冬、煮食。

　　除邪辟恶

　　（出本草）以麝香一剂。安于枕盒中、枕之。

　　治恶气心痛

　　（出本草）以吐舌木。酒煮服一合。

　　祛鬼气

　　（出本草）用迷迭香。烧之去鬼。

　　辟恶

　　（出本草）以五月五日。取楝叶佩之。

　　治中恶、疰忤、心腹痛。

　　（出本草）以腐竹根先入地者。煮服之。一名、鬼齿。先入地者。亦名鬼针。

　　治鬼气、中恶、疰忤。心腹痛、恶梦、鬼神。

　　（出本草）用粮罂中水。浸。一合。多饮令人心闷。

　　伏鬼物恶气

　　（出本草）用磨石烧赤热。投酒中、饮之。

　　治恶气、中恶、心腹痛、鬼疰。

　　（出本草）以钓樟材。用酒煮服之。

　　辟邪恶鬼

　　（出本草）以火槽头带之。

　　辟恶

　　（出本草）以酒服之。昔三人晨行山中。一人健。一人病。一人死。健者饮酒。病者食粥。死者空腹。

　　治恶鬼神注刺痛、霍乱。

　　以KT子磨散。酒饮服。

　　治中恶、鬼气。

　　（出本草）取厕筹烧。取热气彻上。

　　治中恶与卒死鬼击亦相类为治。皆参取而用之。若已死、并用。

　　（出本草）上捣、菖蒲。生绞汁灌之、立瘥。尸厥之病。卒死。脉犹动。听其耳如语声。股间暖、是也

　　治中恶客忤垂死

　　（出本草）以麝香一钱重。研和醋二合。服之即瘥。

　　治中恶疰忤

　　（出本草）用热暖姜酒一碗。服即止。

　　治中恶、脱肛。

　　（出本草）用年久笔头。烧灰水饮之。

</div>
    <div class="pagination">
<a href="普济方_page2495.html">上一页</a><span>...</span><a href="普济方_page2491.html">2491</a><a href="普济方_page2492.html">2492</a><a href="普济方_page2493.html">2493</a><a href="普济方_page2494.html">2494</a><a href="普济方_page2495.html">2495</a><span class="current-page">2496</span><a href="普济方_page2497.html">2497</a><a href="普济方_page2498.html">2498</a><a href="普济方_page2499.html">2499</a><a href="普济方_page2500.html">2500</a><a href="普济方_page2501.html">2501</a><span>...</span><a href="普济方_page2497.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
