<!DOCTYPE html>
<html>
<head>
    <meta charset="UTF-8">
    <title>普济方四库 - 第 1641 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1641 页/共 1812 页</h1>
    <div class="content">　　人参　甘草　麦门冬【去心】茯苓【去皮】桔梗　天花粉干葛　泽泻　干木　百药煎　猪苓【各等分】
　　缩砂仁【倍加】
　　右用姜枣煎服
　　黄连散　治小儿心肺积热渇不止咽喉干痛
　　黄连【去须】射干　川升麻　赤茯苓　麦门冬【去心焙】元参　甘草【炙】桑白皮　黄芩【已上各半两】
　　右为散毎服一钱水一小盏入青竹叶七片煎至五分去滓入蜜半合更煎一两沸放温时时与儿呷之
　　白术散　治小儿吐泻失亡津液身凉烦渇不食困倦少力多服尤妙滋飬津液助气补虚亦治虚热白术【一两】人参　白茯苓　白稨豆　山药　甘草【炙】粉葛　糯米【各半两】
　　右为末三歳半钱水半盏煎三分服
　　人参麦门冬散　治发热烦渇
　　麦门冬【去心一两】人参【去芦】甘草【炙】陈皮　白术　厚朴【姜制各半两】
　　右防咀毎服二钱水一盏煎六分温服不拘时
　　枇杷叶散　治小儿气壅烦热不止少欲乳食
　　枇杷叶【拭去毛炙黄】葛根　胡黄连　甘草【炙】元参【各一分】麦门冬【半两去心焙】
　　右为散毎服一钱水一小盏生姜少许煎至五分去滓入蜜半两更煎一两沸放温时时与儿呷之
　　麦门冬散　治小儿心肺热壅闷烦渇不止
　　麦门冬【去心焙】栀子仁　犀角屑　知母　甘草【炙】黄芩【各半两】
　　右为散毎服一钱以水一小盏入竹叶七片煎至五分去滓不计时量大小以意加减温服
　　芦根散　治小儿壮热渇不止
　　芦根　人参【去芦】黄耆　知母　麦门冬【去心焙】甘草【炙已上各半两】
　　右捣为散毎服一钱以水一小盏入竹叶七片粟米一百粒煎至五分去滓不计时温服量大小以意加减
　　龙粉丸　治小儿疳热烦渇
　　草龙胆　定粉【炒】黄连　乌梅肉【各等分】
　　右为末炼蜜丸如小豆大三歳三十丸乌梅汤下
　　煎银饮子　治小儿热渇不止
　　银【五两】石膏【二两】寒水石　蚕蛹蠒【各二两】
　　右以水三升入银石三味煎至一升去银石次下蛹蠒更煎至七合去滓毎服半合不计时温服量大小以意加减
　　根散　治小儿热渇不止烦闷
　　根【三分】黄芩　知母【各半两】
　　右为散毎服一钱水一小盏入小麦粟米各一百粒煎至五分去滓不计时温服大小以意加减
　　又方
　　根【三分】黄芩【半两】小麦【半合】
　　右都剉以水二盏煎至一盏去滓不计时量大小加减温服
　　又方
　　生葛汁　竹沥【各二合】
　　右药汁相和令匀不计时服半合大小加减
　　腻粉散　治小儿热渇不止
　　腻粉【一分】皂荚【一枚不蚛可长七八寸者去黒皮涂酥炙令香熟】
　　右将皂荚捣罗为末入腻粉同研令匀不计时温水调下一字量大小以意加减
　　石莲散　治小儿热渇久不止
　　石莲心【二十枚炒黄】浮萍【一分】
　　右药都以水一中盏入生姜少许煎至六分去滓毎服半合徐徐服之量大小以意加减
　　藕浆散　治小儿大渇不止饮水无度烦渇不食并疮豆燥渇心躁
　　粉霜【一两】黄丹【半钱】
　　右为末二歳一字用藕汁调下大渇一服立效
　　治小儿热渇久不止
　　用葛根半两细研以水一中盏煎至六分去滓不计时分减温服
　　杨氏备急方
　　取熟桑椹任意食用生萝卜汁和生蜜饮之
　　鱼涎散　治小儿多渇饮水不休心躁
　　用蒌根为末取鮎鱼身上涎搜作饼子日干或用蛤粉搜之尤妙三歳半大钱儿大渇时用井桶口索头泡汤调下立定或用田螺浸水一夕调下一方用淡竹去节中间着火自然竹沥出也一味饮之治渇甚验亦治疮豆烦渇身热多躁竹沥磨犀角汁饮之
　　龙涎散　治小儿大渇不止亡失津液
　　取汤瓶中涧或古浴镬中锈涧为末三歳半钱井桶索头泡汤调下食前遇大渇服立效　一方瓦花是古屋上瓦生青花为末依前汤调下　一方青鱼魫为末蜒蚰浸水调并有效千金云取七家井索近桶口结烧灰井花水调下不过三剂竹根煎汁亦治渇疾
　　治小儿三焦虚烦作渇引饮不歇
　　用三黄丸加朴硝少许重作小丸子煎麦门冬汤下
　　治小儿伤寒发渇唇口焦干强燥盛者
　　用竹叶石膏汤主之
　　治小儿痞癖作渇不止
　　用艾灰饼子主之
　　治小儿热泻作渇
　　用五苓散加干葛主之烦热香薷饮加黄连治之小便澁闭不通煎车前汤主之用车前末甘草炙二味煎汤
　　治小儿疳渇
　　用蚋子麝香丸主之
　　盗汗【附论】
　　夫汗者血之异名阳主气气为卫阴主血血为荣人之一身负阴抱阳平则寜偏则病阴虚阳必凑故发热汗出如水热而涌阳虚隂必乗故发厥汗出如水溢而流汗者表虚而津液为之发泄也人以卫气固其表所以温肌肉充皮肤肥腠理【明理论曰津液腠泄之所为腠文理缝防之中为理】司开阖卫气一虚则肌肉不温皮肤不充腠理不肥开阖失守也明理曰自汗者谓不因发散或昬睡自然而出盗汗者睡困则出醒则复收头汗者邪诸阳津液上腠出头上手足汗出胃主四肢阳明之证也无汗者寒中荣则无汗谓腠理闭也杨氏曰治法表虚者与之黄耆官桂之剂邪气相干与之防防解散之剂至若风暑湿之邪为自汗之证伤寒在表无汗若阴病水饮及亡阳亦皆无汗治各有条若热病脉躁盛与麻黄汤数剂不得汗者此阳亢也不治设或小便不利如内外闗格头汗则为阳脱及湿家误下额汗而喘或小便不利大便自利亦为阳脱或汗出而至髪润或汗出如珠如油凝而不流汗出如水他病如之皆不可救喜汗厚衣卧而额汗出止汗散主之盗汗睡而自汗出肌肉虚也止汗散主之遍身汗香苽丸主之六阳虚汗上至头下至项不过至脑不须治之【张氏三子病汗大者遍身次者上至项下至胷小者但额有汗众医以麦煎散治不愈钱氏曰大者与香苽丸次者与益脾散小者与石膏汤各五日而愈】盗汗者心之液也小儿血气嫩弱肤腠未宻若厚衣温暖薫蒸脏腑脏腑生热热于心心为邪所胜故液不能内脏腑薫出肌肉则为盗汗也又或伤于冷伤于热冷热交争阴阳不顺津液泄越亦睡中汗自出其间有虚实之证虚者为诸病后或大汗后血气尚弱液溢自汗实者或潮热或寒热发过之后身凉自汗二者日久令黄瘦失治则变为骨蒸疳劳也
　　方
　　柴胡秦芁汤　治小儿盗汗
　　柴胡【去苗】秦芁【去苗】常山　贝母【去心】甘草【炙】乌梅肉【焙干】山栀子仁　鼈甲【去裙襴醋炙】黄芩【去黒心各一两】生姜【切】大黄【炒各半两】桃枝【剉】栁枝【剉】葱白【切】薤白【切各一握】糯米【半合】
　　右粗捣筛毎服一钱水半盏酒二分同煎至四分去滓温服早晨日午临卧各一五歳以下分作二服二歳以下分作三服
　　柴胡煎丸　治小儿骨蒸肌瘦盗汗
　　鼈甲【九肋者一枚去裙襴醋炙】柴胡【去苗二两】甘草【炙】当归【切焙】杏仁【汤浸去皮尖双仁研】桔梗【炒各一两】胡黄连【一分】地骨皮　赤芍药【各一两】木香【半两】黄连【一分去须】桂【去粗皮半两】人参【一两】麝香【少许研】酥　蜜【各三两】
　　右除酥蜜外捣研为末用青蒿一觔剉小便五升好酒一升熬蒿至二升去蒿入酥蜜再熬成煎冷入药末和丸如菉豆大毎服十丸米饮下日二服如秋冬合时更入桃栁心各七枚宜与后方柴胡人参汤相间服之
　　柴胡人参汤　治小儿骨热盗汗肌瘦减食
　　柴胡【去苗】人参　白茯苓【去黒皮】当归　桔梗　青橘皮【去白】芍药　芎防　麦门冬【去心】白术　升麻　桑根白皮　甘草【各一两】
　　右并生剉如麻豆大毎二钱水一盏煎至六分去滓分温二服食后临卧与前鼈甲柴胡前丸相间服速效
　　香苽丸　治小儿疳黄盗汗骨蒸潮热腹大肌瘦胡黄连　大黄【黄色者一个】柴胡　川大黄【湿纸裹煨至底焦】鼈甲【醋炙黄】黄柏【去粗皮】黄连　芦防　青橘皮【各等分】
　　右除黄外同为细末将黄割去头项入诸药至满却盖口用杖子挿定慢火内煨熟将黄及药同用麫糊丸如菉豆大毎服三二丸食后冷浆水或新水下大者五七丸至十丸一方加木香麝香少许米汤下
　　麦煎散　治小儿荣卫不调夜多盗汗四肢倦怠消瘦面黄
　　鼈甲【一两酒醋炙三五十次取净好醋再炙黄】柴胡【去苗】参　秦芁【各一两】干漆【炒】白茯苓　人参　干葛　大川乌【炮去皮各半两】
　　右为末三歳半钱水半盏小麦三七粒煎三分
　　黄耆散　治小儿体热盗汗心烦不欲乳食
　　黄耆　硃砂【各半两细研水飞】龙脑【一钱细研】人参【去芦】川升麻川大黄【防炒】甘草【炙】天竺黄　牡蛎粉【已上各一分】
　　右为散不计时煎竹叶汤调下半钱量儿大小加减服之
　　龙骨散　治小儿夜常有盗汗黄瘦
　　白龙骨　牡蛎粉　黄耆　人参【去芦】麻黄根　熟地黄　甘草【炙各半两】麦门冬【一两去心焙】
　　右为散毎服一钱以水一小盏煎至五分去滓不计时量儿大小以意加减
　　犀角散　治小儿盗汗肌瘦
　　犀角　鼈甲【酥炙】柴胡【各半两】知母【半两】地骨皮　胡黄连【各一两】大黄　桃仁【各半两】
　　右防咀毎服三歳儿一钱水半盏煎至三分去滓温服不拘时大小以意加减
　　猪肚丸　治小儿骨蒸盗汗乳食减少
　　鼈甲【去裙襴醋炙】柴胡【去苗】木香　生干地黄【焙各一两】青蒿【去茎】黄连【去须炒二两】青橘皮【去白焙半两】
　　右为末用一枚嫰小猪肚净洗入药末在内系定蒸令极烂研和药末丸如菉豆大毎服十丸温水下食前日午临卧日三服大小加减
　　地骨皮汤　治小儿骨蒸壮热肌肉减瘦多困少力夜多盗汗
　　地骨皮　秦芁【去苗土】柴胡【去苗】枳殻【去穰麸炒】知母【焙】当归【切焙】鼈甲【去裙襴醋炙】
　　右粗捣筛毎服一钱以水八分入桃栁心各五枚姜二片乌梅半枚同煎至四分去滓温服空心临卧各一五歳以下分作二服
　　黄耆散　治小儿荣卫不和肌瘦盗汗骨热多渇不思乳食腹满泄泻气虚少力
　　沉香　黄耆【炙】人参　当归　赤芍药【各一两】木香桂心【各半两】
　　右防咀毎服一钱生姜三片枣子半个水半盏煎三分去滓温服
　　香甲丸【一名沉香鼈甲丹】治小儿潮热盗汗消瘦靣黄烦渇不食
　　沉香　龙胆草　鼈甲【童子小便浸一宿炙】当归　黄耆【蜜炙各一两】大黄【炒】黄连【各半两】
　　右为末面糊丸如小豆大毎服三十丸米饮送下一方用蜜和丸麦门冬去心煎汤送下大小加减
</div>
    <div class="pagination">
<a href="普济方四库_page1640.html">上一页</a><span>...</span><a href="普济方四库_page1636.html">1636</a><a href="普济方四库_page1637.html">1637</a><a href="普济方四库_page1638.html">1638</a><a href="普济方四库_page1639.html">1639</a><a href="普济方四库_page1640.html">1640</a><span class="current-page">1641</span><a href="普济方四库_page1642.html">1642</a><a href="普济方四库_page1643.html">1643</a><a href="普济方四库_page1644.html">1644</a><a href="普济方四库_page1645.html">1645</a><a href="普济方四库_page1646.html">1646</a><span>...</span><a href="普济方四库_page1642.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
