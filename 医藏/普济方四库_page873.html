<!DOCTYPE html>
<html>
<head>
    <meta charset="UTF-8">
    <title>普济方四库 - 第 873 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 873 页/共 1812 页</h1>
    <div class="content">　　麦门冬【五両】茯苓　人参【各二両】前胡　甘草　干地黄　桂心　芍药【各一両】大【三十枚】
　　右防咀水九升煑取三升分温三服
　　地黄汤　治虚益气【方见肾脏门肾虚多痰唾类】
　　补中益气通血脉填精髓
　　用荏子可蒸令熟烈日干之当口开舂取米食之亦可休粮
　　下气调中补虚
　　用芋和鱼煑食之
　　巴防天丸【岀圣济总録】补虚损益正气
　　巴防天【去心一両】沉香【剉五钱】山芋【一両】兎丝子【酒浸一宿捣一両半】
　　右为细末炼蜜丸桐子大空心食前盐汤温酒下十五丸至二十丸妙
　　枸杞子丸【岀圣济总録】益气补精
　　枸杞子【浄一斤】肉苁蓉【酒浸切焙】干肉　石斛【去根各半斤】逺志【去心六両】兎丝子【酒浸一宿另研】续断【各五両】熟干地黄【八両】天雄【炮制去皮脐二両】
　　右为末炼蜜和杵千百下丸如桐子大每服温酒下三十丸五日后加至四十丸十日后加至五十丸二十日后加至六十丸三十日后却减十丸至三十丸止每日空心服
　　仙灵皮酒【岀圣济总録】补精益气
　　仙灵皮【六両剉鵞脂一両炒】陈橘皮【汤浸去白焙半両】连皮大腹【剉】槟榔【剉各三枚】黑豆皮【一合】桂【去粗皮一分】防【一合】生姜【半分】葱白【三茎切】
　　右剉碎以生绢袋盛用好酒一斗二升浸挂药勿令到底煻煨火外煨一服时取岀俟空心夜卧各服一盏服此酒后紫稍花散方淋浴
　　羊肉补真丸【岀十便良方】治荣卫气涩精神昏困肌肉羸瘦全不思食
　　精羊肉【熏干者十両】当归　白术　神麴【各二両】丁香蘹香　肉果　砂仁　干姜　桂【各一両】糯米【半升炒黄】
　　右为末次入羊肉末拌匀蒸饭为丸如桐子大每服五十丸非时米饮下
　　清心莲子饮【岀简易方】治心中蓄积时常烦燥因而思虑劳力多抑郁以致小便白浊或有沙膜夜梦走泄遗沥痛便出如血及酒色过度上盛下虚心火炎上肺金受尅口舌干燥渐成消渴睡卧不安四肢倦怠男子五淋妇人帯下赤白及病气不收敛阳浮于外五心烦热药性温平不冷不热常服清心养神秘精补虚滋润肠胃调顺血气
　　黄芩　麦冬【去心】车前子　甘草【炙各半両】石莲肉【去心】白茯苓　黄芪【蜜炙】人参【各七钱半】
　　右剉散每服三钱麦门冬十粒水一盏半煎取八分去渣水中沉冷空心食前服发热加柴胡薄荷煎
　　补虚千金散
　　藿香叶　甘草【炙】干姜【炮】神麴【炒】茯苓【去皮各一両】陈皮【去白】厚朴【姜制各二両】人参　桂【各半両】
　　右为细末每服二钱水一盏姜五片煎七分和渣食前日进二服
　　麝香鹿茸丸【一名鹿茸丸出医方集成】益真气补虚惫治下焦伤竭脐腹痛两脇胀满饮食减少肢节烦疼手足麻痹腰脚重行步艰难目视茫茫夜梦邪交遗泄失精神情不爽阳事痿小便滑泄气虚肠鸣大便自利虚烦盗汗而内燥【方见本门补劳虚损类】
　　养正金丹【岀百一选方】补虚正气
　　硫黄【细研】肉桂【去粗皮】干姜【炮】附子【炮制去皮脐】丁香【不见火】肉豆防　半夏【姜制】厚朴【去粗皮姜制以上各等分】
　　右为细末麴糊为丸如桐子大硃砂为衣每服三五十丸空心食前温酒或盐汤下
　　法制杏子【岀瑞竹堂方】
　　杏仁【一斤拣板杏真者用】苍术【一斤】白沙蜜【二斤】半夏【一両姜汁浸一宿】木香　当归　人参【各一両】
　　右将杏仁用热水洗浸顿于罐内将生苍术一斤为粗末用水熬一二百沸将汁浸杏仁封其口夏一日一夜春秋三日三夜冬五日五宿去其苍术汁于锅内炒干调入蜜半斤再炒少时取岀将木香当归人参半夏苍术俱为细末拌于杏仁上冷定用磁罐盛顿上用生蜜半斤浇上每日空心细嚼三五十个麫汤送下若气不顺加木香末一両血不和加当归末一両若喘息加人参末一両若虚弱加苍术一両痰盛加半夏末一両若妇人血气不和当常服
　　戊巳丸【岀易简方】治丈夫妇人禀赋怯弱血气衰败饮食无味肌肉减积年脾蛊恶心呕吐亦宜服之【方见本门补益诸疾类】
　　益丈夫阴气【岀本草】
　　取白马胫阴干为末和苁蓉丸空心下酒服四十丸日再百日见効
　　金鎻补真丹【岀德生堂】此药升降阴阳壮理元气精神不败効极多兼治梦遗白浊大能秘精
　　川续断　川独活　糓精草　黄精草【各五分】莲花蕊【一両干用】鸡头粉【一両煑熟用】鹿角霜【一両】金樱子【五両去皮尖】
　　右为细末次将金樱子捶碎用水三升煑至一升去渣银石器内用慢火熬至三合成膏和匀将药末丸如弹子大每服止一丸空心温酒送下服数日自然益气补丹田精神加倍若欲药行早晨另丸药五十丸如桐子大温酒下应验十日胜常如服后方知其功异乎诸药好事君子有益
　　兎丝子丸【岀圣济总録】补元脏益脾胃止脐腹疼痛思进饮食固精气顔色不改
　　兎丝子【水淘去浮水酒浸七日另捣取末】萆【各二両】熟地黄【二両焙】黑骨脊骨并髓【炙焦両半】肉苁蓉【酒浸一宿切焙四両】枳实【防炒】山芋【各一両】
　　右为末酒煑麫糊为丸桐子大每服三十丸空心米饮食前服
　　枸杞煎丸【岀圣济总録】补虚益气乌髭
　　枸杞子【根莱花不拘多少木臼中捣烂水煑一伏时绞取浓汁五升入酒五升同熬成膏】肉苁蓉【酒浸切焙】附子【炮制去皮脐】白术【各二両】熟干地黄【焙】何首乌【剉碎用大豆蒸焙干去豆】补骨脂【炒各三両】
　　右为末以煎膏和丸每服三十丸空心温酒下
　　天真丸【岀经騐良方】治先曾损血及脱血肌瘦絶不入食行歩难手足痿血气枯稿形神不足如滑肠絶不入食守死不治者如咽喉窄饮食不得只用五七粒渐渐服多服数粒便可起恙乆服令人面色红润无有血者生血并津液大便燥者服之自润实中有虚虚中有实皆治之
　　羊肉【七斤精者去筋膜脂皮仳闻入药末】当归【洗浄去芦十二両】肉苁蓉湿山药【去皮各十両】天门冬【焙干去心切一斤】
　　前四味置之肉内裹定用麻缕纒上色糯酒四缾煑令酒尽掺在药内再入水二升又煑直候肉如泥再入
　　黄芪【末五両】人参【末三両】白术【末二両】
　　右以熟糯米飰焙干为末一十両前后药末同剂为丸如桐子大一日约服三百粒初服百粒旋加至前数服之定觉有精神美饮食手足添力血脉使行轻健如乆瘖不言者服之半月言语有声咸云血下喘咳行歩不得服之必効恐药难丸即入宿蒸饼五七枚焙干为末同搜和入臼中捣千百下丸之用温糯米酒送下空心食前服
　　人参黄芪汤【岀济生防萃】
　　人参【二钱】黄茋【三钱】白术【一钱】陈皮【去白一钱】甘草【炙五分】当归【二钱】茯苓【一钱】
　　右防咀水煎空心热服胃热不能食者加姜煎
　　黄芪汤【岀十便良方】治口干燥津液不生饮食不思
　　黄芪　干地黄　白芍药　五味子　麦门冬【去心各三分】白茯苓【一分】甘草【半両】
　　右为粗末每服三钱水一盏半姜乌梅同煎去滓服
　　灵砂宁志丸【一名寜神丸杨氏家藏方】治男子妇人大病后伤损荣卫发汗吐下太过或失血太多之后精神亏损不能复心神恍惚不能眠睡饮食全减肌体瘦弱怠惰倦乏且嗜卧四肢酸痛常服补虚益气滋养荣卫令人肌体充实饮食进美悦泽顔色精神清爽诸疾不生辰砂【二両不夹石用夹绢袋盛于银石器内悬于器内用椒红三両取井水调椒红入于器内可分别用锅子住水置硃砂器在内重汤煑令鱼眼沸三昼夜为度取出辰砂细研水飞】鹿茸【燎去毛酥炙黄】白术　黄芪【炙各三両】石菖蒲【二両】茯神【去木】人参
　　右为末次入辰砂研匀用肉和杵一二千下丸如桐子大每服三十丸温酒米饮空心任下
　　苍术丸　补精益气
　　苍术【好者六両去皮酒浸二両醋浸二両泔浸二両】干熟地黄【一両】莲子肉【半両酒浸软装在猪肚内】五味子　枸杞子　破故纸【各一両】羊白肠【一条将破故纸装在肠内俱用焙干一处碾为细末】
　　右为末酒糊丸如桐子大每服四五十丸葱温酒送下
　　白石英散【岀千金方】明目利小便治气及补五劳七伤无所不治
　　炼成白石英【十両用白英不拘多少以捶子研极细烧向明选去压黑翳色暗黑黄赤者捣细下磁器内研令细熟以生绢袋于铜器中水飞如作粉法如此三度研讫澄之渐渐去水尽至石英曝干有粗恶不浄者去之取水中央乃作在下有粗恶去之更研堪用者使熟绢袋子盛着磁碗中以碗益之于三斗米下蒸之饭熟讫岀悬之俟干更入于磁器中研之为成】石斛苁蓉【各六両】泽防　茯苓　橘皮【各一両】兎丝子【三両】
　　右治下筛总于磁器内研令相得重筛酒服方寸匕日二不得过之忌猪鱼鹅鸭蒜冷酢滑
　　黄茋汤　治气极虚寒皮毛焦津液不通虚劳百病力气损乏
　　黄茋【四両】人参　白术　桂心【各二両】生姜【半斤】
　　右于器中贮之食前以酒和两匕服羊血忌之
　　甘草汤【岀千金方】治虚羸惙惙气欲絶
　　甘草　五味子　生姜【各二両】吴茱萸【一升】人参【一両】
　　右防咀水四升煑取茱萸小沸去渣取药煑取一升六合二服服数剂佳
　　补虚益气润五脏去痰冷气
　　以仲思食之乆服令人肌健好顔色不饥北齐时仙人仲思得之此因为名
　　黄茋六一汤【岀和剂方】大治男子妇人诸虚不足肌体劳倦胸中烦悸及焦渴唇口干燥面色痿黄不能饮食或先渴而欲发疮或痈疽而后渴者尤宜服此常服平补血气安和臓腑
　　黄茋【去芦蜜炙六両】甘草【一両】
　　右防咀每二钱水一盏一枚煎七分去滓温服不拘时一方用麦门冬汤调下
　　沉附汤【岀危氏方】治上盛下虚气不升降阴阳不和胸膈痞满减饮食肢节痛倦宜服之
　　附子【炮去皮脐一両】沉香【剉半両】
　　右剉散分作三服水二盏姜十片煎八分食前温服
　　茋附汤【岀危氏方】治气虚阳弱虚汗不止肌体倦怠
　　黄茋【去芦蜜炙】附子【炮去皮脐】
　　右各等分剉散每服四钱水二盏姜十片煎不拘时服
　　胡麻粥　治五脏虚损羸瘦益气力坚筋骨
　　胡麻　巨胜
　　右二味本草云其实六棱名胡麻八棱名巨胜蒸暴各九遍每服取二合用汤浸布裹挼去皮再研水滤取汁煎饮和粳米煑粥食之一方用胡麻巨胜白蜜一升共三味合之名曰浄神丸常服能休粮填人骨髓虚而吸吸者加胡麻用
　　不饥耐老益气丸
　　麻子【二升】大豆【一升】
　　右熬令香捣末蜜丸日二服
　　正元散
　　蓬莪茂【一両】金铃子【去核一分】
　　右为末更入硼砂一钱炼过研细俱令匀每服二钱盐汤或温酒空心调服
　　交感丹　夫世人中年精耗神衰盖縁心血少而火不能下降肾气惫而水不能上升至心中膈絶荣卫不和所苦上则心多惊怖中则寒痞饮食减少下则虚寒遗泄至阴痿不兴脏气滑泄愚医徒知峻补下田非惟不生水滋心而健伪失真立见衰悴夭折之由当由此此方安心志服之半年渐屛去一切暖药不可恃以驰嗜欲然后力习秘固泝流之术其神効难殚述俞通奉遗训予年五十一嵗遇铁瓮申先生授此术酷志行持服大补而饮食嗜好不减壮嵗乃此药之内功大矣今年八十五享天然之夀瞑目无憾由此耳普示群生同登夀域后有汤及白牙药可同用【牙药方见牙齿门齿痛类】
　　茯神【四両】白附子【一斤碎去皮新水浸一宿炒黄色】
　　降气汤　益气清神
　　香附子【半斤修制前法】茯神【二両】甘草【一両半炙】
　　右为末热汤防二钱送下交感丹
　　地黄散　主气益气调中补絶令人嗜食除热
　　用生地黄三十斤细切暴干取生者三十斤捣汁渍之令相得岀暴干复如是丸反暴捣末食后酒服方寸勿令絶
　　肉苁蓉丸　治下部虚损腹中疼痛不喜饭食平补用苁肉二斤酒浸三日细切焙干为末分一半醇酒煑作膏和一半入臼中捣五六百下丸如桐子大每服二十丸温酒或米饮下空心食前
　　五味子丸　明目下气除烦止渴养血活经络无所不治
　　用北五味子一裹约二斤拣浄用酒一斗浸一伏时取岀或晒或焙碾为细末右将所浸药酒熬成膏搜前件药丸如桐子大每服二三十丸盐汤温酒任下空心食前临卧并无所忌浸药酒不用菉豆麴恐解药力
　　补虚止渴健脾胃气去留血补中
</div>
    <div class="pagination">
<a href="普济方四库_page872.html">上一页</a><span>...</span><a href="普济方四库_page868.html">868</a><a href="普济方四库_page869.html">869</a><a href="普济方四库_page870.html">870</a><a href="普济方四库_page871.html">871</a><a href="普济方四库_page872.html">872</a><span class="current-page">873</span><a href="普济方四库_page874.html">874</a><a href="普济方四库_page875.html">875</a><a href="普济方四库_page876.html">876</a><a href="普济方四库_page877.html">877</a><a href="普济方四库_page878.html">878</a><span>...</span><a href="普济方四库_page874.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
