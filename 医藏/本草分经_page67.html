<!DOCTYPE html>
<html>
<head>
    <meta charset="UTF-8">
    <title>本草分经 - 第 67 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草分经 - 第 67 页/共 80 页</h1>
    <div class="content">　　指甲

　　性平，治难产去目中翳障，取孕妇指上者。

　　原例　　不循经络杂品

　　口津唾

　　甘咸平，辟邪明目消肿毒。

　　原例　　不循经络杂品

　　月水

　　咸热而毒，解毒箭，治女劳复。月经衣熨金疮血涌，烧服治虎野狼伤及箭镞入腹。

　　原例　　不循经络杂品

　　裤裆

　　洗汁治女劳，复烧灰治阴阳易，男病用女，女病用男，取近阴处者。

　　原例　　不循经络杂品

　　（攻）荛花

　　苦辛微寒，行水破积聚症瘕，荡涤肠胃饮食痰饮，治伤寒温疟。

　　原例　　不循经络杂品

　　败蒲

　　草名也，破血治霍乱恶疮跌扑瘀血。

　　原例　　不循经络杂品

　　藜芦

　　辛寒至苦，治蛊毒喉痹，杀虫，入口即吐，风痫症用之服后吐不止者饮葱汤即止，与酒同用杀人。

　　原例　　不循经络杂品

　　茹

　　辛寒，破血排脓，蚀恶肉杀疥虫。

　　原例　　不循经络杂品

　　常山

　　辛苦寒性猛烈，能引吐行水祛痰饮截疟，与甘草同用或生用，多用则吐，若酒浸炒透但用钱许，未见其尽吐也。

　　原例　　不循经络杂品

　　马鞭草

　　苦微寒，破血消胀杀虫，治症瘕疽毒。

　　原例　　不循经络杂品

　　使君子

　　甘温，杀虫治小儿疳积，多食伤脾食，后饮热茶作泻。

　　原例　　不循经络杂品

　　天名精

　　辛甘寒，破血吐痰，泻热解毒。根名杜牛膝，功用相同，洗痔良。

　　原例　　不循经络杂品

　　刘寄奴

　　苦温，破血下胀除症，止金疮血，多服令人吐利。

　　原例　　不循经络杂品

　　续随子

　　辛温，行水破血，解毒利肠，长于利水而攻击猛鸷，虚者勿服，研去油用。

　　原例　　不循经络杂品

　　凤仙子

　　微苦温，软坚透骨通窍，治产难骨哽，消积块，最能损齿与玉簪根同。花甘温而滑，活血消积治蛇伤。根叶苦甘辛，散血软坚，治杖扑肿痛鸡鱼骨哽及误吞铜钱。

　　原例　　不循经络杂品

　　蓖麻子

　　辛甘热，能开通诸窍经络，出有形滞物，利水气拔毒，外用屡效，内服宜慎食，蓖麻一生不得食炒豆，犯之胀死。

　　原例　　不循经络杂品

　　大枫子

　　辛热，治疮疥杀虫劫毒。

</div>
    <div class="pagination">
<a href="本草分经_page66.html">上一页</a><span>...</span><a href="本草分经_page62.html">62</a><a href="本草分经_page63.html">63</a><a href="本草分经_page64.html">64</a><a href="本草分经_page65.html">65</a><a href="本草分经_page66.html">66</a><span class="current-page">67</span><a href="本草分经_page68.html">68</a><a href="本草分经_page69.html">69</a><a href="本草分经_page70.html">70</a><a href="本草分经_page71.html">71</a><a href="本草分经_page72.html">72</a><span>...</span><a href="本草分经_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
