<!DOCTYPE html>
<html>
<head>
    <meta charset="UTF-8">
    <title>御药院方 - 第 42 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御药院方 - 第 42 页/共 104 页</h1>
    <div class="content">　　五香鳖甲散

　　治五脏虚劳，气攻注四肢无力，手足疼痛，背胛气刺，日渐瘦弱，心下气满，不思饮食。

　　鳖甲（醋炙，二两）　京三棱（炮，一两）　白茯苓（一两）　人参（一两）　大黄（七钱半）　黑附子（一两半）　枳壳（一两）　牛膝（一两半）　桂（半两）　羌活（一两）　槟榔（一两）　熟干地黄（炒，一两半）　浓朴（去粗皮，一两）　五味子（一两）　木香（一两）　丁香（一两）　当归（炒，一两）　白朮（一两）　白芍药（一两）　肉豆蔻（一两）

　　沉香（一两）

　　上件药捣罗为细末。每服三钱，水一大盏，枣三枚，生姜五片，同煎至七分，去滓服。

　　再将两服滓，用水一盏半煎七分，一服。

　　神仙六子丸

　　治男子气血衰败，未及年五十岁之上，髭鬓斑白，或年少人髭鬓苍黄。若服此药百日内变黄白色如黑漆。

　　菟丝子（一两，细酒浸一宿，焙）　金铃子（一两）　枸杞子（一两）　覆盆子（一两）

　　五味子（一两，焙）　蛇床子（一两，炒）　何首乌（一两，酒浸一宿，焙）　地骨皮（三两，酒浸一宿，焙）　木瓜（一两）　舶上茴香（二两，盐炒）　熟地黄（三两，焙）　牛膝（三两，酒浸一宿，焙）

　　上件一十二味为细末，用前项酒浸菟丝子，酒澄清，作面糊为丸，如梧桐子大。每服五十丸，空心食前，温酒送下，日进一服。如要疾黑，前件药内加人参、茯苓、石菖蒲各一两。

　　若服此药，大忌萝卜、生韭、薤、蒜菜。常服养精髓，养气血，壮筋骨，补肾水，滑肌肤，驻容颜，黑髭鬓。此药效依验。

　　两炒丸

　　半夏（六两，切作片子）　龙骨（六两，碾为末）　木猪苓（六两，切作浓片子）

　　上件先用生姜一斤切作片子，换热水洗半夏七返，去生姜不用，只将半夏一味同木猪苓一处拌匀，炒半夏微干，碾为半夏为末，用无灰酒打面糊为丸，如梧桐子大。用银器中炒药丸子，用木炭五斤炒药丸子，不犯铜铁。用新瓷罐子一个，只用龙骨养药丸子，择去木猪苓不用。每日空心五十丸，觉手足暖住服。此药补下元，养精，令人少病。（大安三年七月二十三日本院刘仲班取覆过仪付使两炒丸，温生姜汤送下。）

　　辰砂远志丸

　　安神镇心，补肾益志。治惊悸，消风痰，止头眩。

　　石菖蒲　远志（去心）　人参　茯神　川芎　山芋　铁粉　麦门冬　天麻　细夏曲　天南星（锉，炒黄）　白附子（生用。以上各一两）　细辛（半两）　辰砂（一两四钱，入药六钱，为末）

　　上为细末，生姜五两取汁，入水煮面糊为丸，如绿豆大，以朱砂为衣。每服三五十丸，临卧生姜汤下。

　　铁瓮先生琼玉膏

　　新罗人参（二十四两，舂一千下，为末）　生地黄（一十六斤，净洗，捣取汁）　白茯苓（四十九两，木杵臼捣为末）　白沙蜜（一十斤）

　　上件人参、茯苓为细末，蜜用生绢滤过，地黄取自然汁，捣时不用铁器，取汁尽去滓，用药一处拌和匀，入银石器或好瓷器内封用。如器物小，分两处盛。用净纸二三十重封闭，入汤内以桑柴火煮六日，如连夜火即三日夜。取出，用蜡纸数重包瓶口，入井内去火毒。一伏时取出，再入旧汤内煮一日，出水气。取出开封，取三匙作三盏，祭天地百神，焚香设拜，诚至端心。每晨朝以二匙温酒化服，不饮者白汤化之。此膏填精补髓，肠化为筋，万神俱足，五脏盈溢，髓实血满，发白变黑，返老还童，行如奔马。日进数服，终日不食亦不饥。开通强记，日诵万言，神识高迈，夜无梦想。人年二十七岁以前服此一料，可寿三百六十岁。四十五岁以前服者，可寿二百四十岁。六十三岁以前服者，可寿一百一十岁。六十四岁以上服之，可寿至百岁。服之十剂，绝其欲，修阴功成地仙矣。一料分五处，可救五人痈疾；分十处，可救十人劳瘵。修合之时，沐浴志心。勿轻示人。每服二匙，温酒化下，空心服之。

　　补阴丹

　　滋益肾水真阴，镇伏心火大热，坚强骨髓，补养精气。治发热怔忪，脚膝痹弱，通调血脉，润泽肌肤，使心肾交泰，热无妄动。其功不可尽述。

　　磁石（紧者烧赤，醋淬七次，水飞过，晒干，秤三两）　鹿茸（三两，去毛，酥炙）　生干地黄（八两）　石斛（三两）　泽泻（三两）　官桂（一两半，去粗皮）　杜仲（二两，细切，炒去丝）　山茱萸（三两，生用）

　　上件八味除磁石外，捣罗细末，后入磁石末同研匀。炼蜜和丸，如梧桐子大。每服五十丸，温酒送下，或盐汤送下亦得，空心食前，日进一服。服两月觉功，一百日见效。

　　草灵丹

　　补肾益真，滋荣养卫，填实骨髓，坚固牙齿，聪耳明目，延年不老，悦颜色，黑髭鬓。

　　生地黄（三十二两，细切，用无灰酒一斗，夜浸昼晒七日，酒尽焙干）　鹿茸（二两，酥炙黄，焙干，为末）　肉苁蓉（二两，酒浸七日，研为泥，焙干）　牛膝（一两，酒浸七日，焙干）　桂心（一两）　蛇床子（一两）　菟丝子（一两，酒浸七日，研为末，焙干）

　　远志（一两，去心）　大枣（一百个，煮熟，去皮核，焙干）

　　上为细末。（元方炼蜜和丸，今改作酒蜜面糊为丸，）　如梧桐子大。每服三十丸，温酒下。

　　煨肾散

　　治肾经积水不散，流于经络，腿膝挛急，肿闷，往来疼痛服之。

　　甘遂（半两，生）　木香（一两）

　　上件捣罗为细末，每服用药二钱，以　猪腰子一只，薄批开，去筋膜，掺药在内，淹匀，用荷叶裹定，外用湿纸五重，以麻缕缠定，更用水蘸过干湿得所，于文武火内煨熟，纸干为度。临卧细嚼，少用温酒送下。当下黄水是其效也。

　　健步丸

　　治干湿香港脚，腿膝麻痹冷痛，足下隐痛，行步艰难。下注生疮，并宜服之。

　　石南叶　天南星（炮裂）　羌活（去芦头）　天麻（去苗）　薏苡仁　防风（去芦头）　续断萆　黄　（去芦头）　当归（去芦头，洗焙。以上十味各一两）　石斛（去苗）　牛膝（切碎，酒浸二宿，焙。以上二味各二两）　槟榔（一两半）干木瓜（四两）　威灵仙（一两）　自然铜（一两，烧红，醋淬碎用）

　　上件为细末，酒煮面糊为丸，如梧桐子大。每服五十丸，温酒下，或木瓜汤下，食前服。

　　通津丸

　　治一切肿满，风湿香港脚变成肿气，倡导小水，爱饮水者常服妙，日日见效。

　　赤茯苓　木通　大腹子　木香　破故纸（炒）　荜澄茄　苦葶苈（隔纸炒。以上各半两）

　　白牵牛（五两，微炒，取头末二两半）

　　上件为细末，水面糊为丸，如梧桐子大。每服五六十丸，渐加至七八十丸，陈皮灯心汤下。食后或食远亦得。

　　乳香没药丸

　　治远年日近，风寒湿气攻注脚膝，或肿或痛，筋挛不能屈伸，脚不能踏地，及一切疼痛往来不已，并宜服之。

　　乳香（研）　没药（研）　骨碎补（去毛）　威灵仙（去土）　缩砂仁　白附子　甜瓜子牛膝（酒浸一宿）　当归（去芦头）　干木瓜　地龙（去土）　木鳖子（各一两）　白牵牛（三两，微炒）

　　上件一十三味同为细末，酒面糊为丸，如梧桐子大。每服二十丸，温水木瓜汤下，温酒亦可，不拘时候服。

　　木瓜煎丸

　　治香港脚肿满不仁，或时作痛。

</div>
    <div class="pagination">
<a href="御药院方_page41.html">上一页</a><span>...</span><a href="御药院方_page37.html">37</a><a href="御药院方_page38.html">38</a><a href="御药院方_page39.html">39</a><a href="御药院方_page40.html">40</a><a href="御药院方_page41.html">41</a><span class="current-page">42</span><a href="御药院方_page43.html">43</a><a href="御药院方_page44.html">44</a><a href="御药院方_page45.html">45</a><a href="御药院方_page46.html">46</a><a href="御药院方_page47.html">47</a><span>...</span><a href="御药院方_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
