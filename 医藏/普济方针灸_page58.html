<!DOCTYPE html>
<html>
<head>
    <meta charset="UTF-8">
    <title>普济方针灸 - 第 58 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 58 页/共 82 页</h1>
    <div class="content">　　令身正直。用草一条。男左女右。自脚中指尖。量过脚心下。向上至曲 大横纹处截断。却将此草。自鼻尖量从头正中。须分开头心发贴肉量至脊。以草尽处。用墨点记。别用草一条令病患自捻合量口阔狭截断。却将此草于墨点上平折两头尽处是穴。灸随年多灸一壮（如年三十。则当灸三十一壮。屡效）。
　　人患羸瘦。固瘵疾自有寒热等证。宜随证医治。若素来清 者。非有疾也。惟病后瘦甚久不复常。谓之形脱。与夫平昔充肥忽尔羸瘦。饮食减少者。或有他疾乘之。则难救疗。须辨之早而着艾可也。然仲景论六极。必曰。精极令人气少无力。渐渐内虚。身无润泽。翕翕羸瘦。眼无精光。且云。八味肾气差六极而差五劳。则是八味丸所当服肾俞等穴。尤所当灸也治腹中气胀。引脊痛。食多身羸瘦。名曰食晦。先取脾俞。后取季肋。穴脾俞。大肠俞治五脏六腑心腹满。腰背痛。饮食吐逆。寒热往来。小便不利。羸瘦少气。穴三焦俞。
　　灸随年壮。
　　治劳瘵。癸亥夜更六神皆聚之时。解去上体衣服。于腰下两旁微陷处。谓之腰眼。直身平立用笔点定。然后上床合面而卧。每灼小艾炷七壮。虫或吐出。或泻下即安。又法。膏肓肺俞穴。每穴各灸九壮。乃根据前虫醉日。各穴俞多灸为妙。后百日忌煎爆生冷热物毒食。仍戒房事。避风寒。减喜怒。安心静处。将息若一月后。犹觉未瘥于初穴上再灸。
　　治传尸伏连 。骨蒸 癖。鬼气恶寒。或如疟状。宜灸大椎上一穴。又灸大椎两旁近下少许。对椎节间各相去一寸五分二穴。又灸两胁下二穴。名章门。又灸当心脊骨上两旁。各相去一寸二穴。以上七穴。日别灸。皆取正午时灸。各七壮。满百壮渐瘥。至五百壮。病除。
　　治骨蒸 癖。灸两肩井二穴。若人面热带赤色者。灸之即瘥。取穴之法。坐以手三指。
　　从膊骨罅。向项筋上捺之中指下节是也。上廉二穴在膝外下三寸是。一云。三里下三寸是。下二穴。在上 下三寸是。当心脊骨上平立。以物柱地。当心点记。回量脊上点即是穴。以上七穴。灸之如前法。
　　治骨蒸 癖。令患者于板上平身正立。以杖柱板向上。度当脐点。杖记之。又回杖量脊中点之。又令患人合口别以物横口。两吻当中折之。以折处点灸。又两乳一大肋间二穴。总六穴灸之。并如前法。凡量。皆取病者男左女右。无名指中节屈之为寸。又法。取男左女右手中指以物从指本量至指端。仍将此度于趺跗上系鞋处。横纹当胫面上。量一度是穴。
　　治传尸 喜魇梦。穴商丘。二穴灸七壮。瘥乃止。厉兑二穴。灸一壮。大良。二间二穴。灸三壮。以上六穴。商丘疗多卧。厉兑疗嗜卧怠惰。章门疗贲豚气胀。
　　治二十种骨蒸。崔知悌曰。骨蒸病者。亦名传尸。亦谓 。亦称复连。亦曰无辜。丈精为根。女人以血为本。无问老少。多染此疾。凡取四花穴。以稻秆心量口缝如何阔。断其长多少。以如此长裁纸四方。当中剪小孔。别用长稻秆踏脚下。前取脚大指为止。后取脚曲横纹中为止。断了却环在结喉下垂向背后。看秆止处。即以前小孔纸。当中安分为四花。
　　盖灸纸四角也。又一医传一法。先横量口吻取长短。以所量草。向背上三椎骨下直量至草尽处。两头用笔点。再量中指长短为准。却将量中指草。横直量两头。用笔圈四角。其圈者是穴。不圈不是穴。可灸七七壮止。王氏云。三十日灸活十三人。前后瘥者数逾二百。非止单攻骨蒸。又别疗气风。或瘴或劳。或邪或癖。病状既广。灸活者不可具录。灸后。宜服治劳地黄丸良。
　　卫生宝鉴方云。昔按察副使奥屯周卿子。年二十三岁。至元戊寅三月间。病发热。肌肉消瘦四肢困倦。嗜卧盗汗。大便溏泄。肠鸣。不思饮食。舌不知味。懒于语言。时来时去。约半载余。请予治之。诊其脉浮数。按之无力。正应王叔和浮脉歌云。脏中积冷荣中热。欲得生精要补虚。先灸中脘乃胃之纪也。引清气上行肥腠理。又灸气海穴。乃生发元气。滋荣百脉。长养肌肉。又灸三里。乃胃之合穴。亦助胃气。散上热使下达于阴分。以甘寒之剂泻热火。佐以甘温。养其中气。又食粳米羊肉之类。固其胃气。戒以慎言语。节饮食。惩忿窒欲病气日减。数月气得平复。逮二年肥盛倍常。或者曰。世医治虚劳病。多用苦寒之剂。君用甘寒之药。羊肉治发热。人皆忌之。今食羊肉粳米之类。请详析之。予曰。内经有云。火位之主。其泻以甘。藏气法时论曰。心苦缓。急食酸以收之。甘以泻之。泻热补气。非甘寒不可。若以苦寒。以泻其土。使脾土愈虚。火邪愈盛。又云。形不足者。温之以气。精不足者。补之以味。劳者温之。损者益之。十剂云。补可以去弱。人参羊肉之属是也。先师亦云人参能补气虚。羊肉能补血虚。虚损之病。食羊肉之类。何不可之有哉。或者叹曰。洁古之学。有自来矣。
　　治五劳七伤。及山岚瘴气。背膊烦重。心痛注忤气羸。食不生肌肤。寒热邪气。颈项强面色黑黄。精神昏倦。积年淋沥。积癖鬼气。传尸骨蒸等疾。穴胃俞。二穴灸七壮止。或至一百壮。量病轻重加灸。又穴肾俞。二穴灸七七壮。病深者。日灸七壮。至百壮佳。又章门二穴可灸七壮。日灸渐至七七壮。同前法。又太冲二穴。灸五壮。渐加日灸如前法。
　　凡取膏肓二穴。令病患坐。曲背伸两臂着膝。令直手大指抵膝齐。以物抵肘勿令臂动。从膊骨上角摩捺至膊骨下头。其间当有四肋三间。灸中间。根据转膊骨之里。去膊骨容侧指许。摩膂肉之表肋间灸处捺之。自觉牵引胸肩中。灸两膊骨内各一处。五百壮。多至千壮。气下如水。若无停痰宿水。必有所下也。灸法无所不治。若病困。即令侧卧。挽臂令前取穴。或正坐伸臂。令人挽之使两臂骨相远。不尔。膊骨覆穴即难取也。其穴近五椎。相望求之。又肝俞二穴。在第六椎下两傍。各一寸五分。日灸七壮。病深者至百壮佳。又神堂穴。在第五椎下两傍各三寸陷中。正坐取穴。宜灸七壮。至七七壮。如前法。以上七名。总灸四穴。若不能遍灸。当取紧者灸之。其紧者。即膏肓。胃俞。章门。肾俞。太冲是也。若能根据次第灸之各满百壮尤妙。凡量穴法。不拘病患肥瘦长短。取病患男左女右。手中指度两横纹为寸。
　　是为同身寸也。凡灸皆取正午时佳。若早起空腹灸。即伤人气。又令人血虚。若至晚食后灸则病气难去。若治至卒病风气。即不在此例。
　　
　　卷十三　针灸门
　　梦遗失精
　　治虚劳尿精梦泄（资生经）。灸第七椎两旁。各三十壮。曲泉百壮。
　　治虚劳白浊泄精。穴脾俞。三焦俞。肾俞。章门各百壮。
　　治梦遗失精小便浊难。穴肾俞灸百壮。
　　治梦泄精。及治失精阴缩。穴中封。灸百壮。
　　治男子梦与女子交。泄精。穴三阴交。灸五十壮。
　　治阴痛。溺血精出 穴列缺。灸五十壮。
　　治失精。五脏虚竭。穴曲骨端。灸五十壮。
　　治失精。阴缩茎痛。穴大赫。灸三十壮。
　　治失精膝胫痛冷。穴曲泉。灸百壮。
　　治腰脊冷疼。溺浊。穴脾募。灸百壮。
　　治白浊漏精。灸大椎骨龟尾骨。并中间共三穴。以绳量大椎至龟尾骨。折中取中间穴。
　　治精不足。穴太冲 中封 地机治失精。及小便不利。穴中极 蠡沟 漏谷 承扶 至阴治失精。小便淋沥。穴志室治失精。 酸不能久立。足一寒一热 穴然谷治溺难。白浊。寒疝小腹肿。穴行间治溺血。便浊出精。穴肾俞治梦失精。穴膏肓俞治失精。穴至阴 曲泉 中极治下肿失精。穴志室治虚劳尿精泄精。穴阳陵泉 阴陵泉随年壮。或十椎或十九椎。旁三十壮。
　　治失精及耳聋。腰痛。食少。膝以下清冷。穴京门。灸五十壮。又十四椎百壮。
　　治失精。穴中极治失精泄精。穴三阴交。二七壮。梦断。神良（一云。各二十一壮。梦民百日。复灸五十壮一年无复有泄）。资生经云五脏论曰。心有三孔。藏精汁三合。则人之遗漏。其因于心乎心动则遗漏从之。而欲免此患。要养其心。使不动可也。其次则邪念或起。必须早抑之。
　　至游居士云。不愁念起。只恐觉迟是也。服药针灸。斯为下矣。然犹愈于不治也。
　　
　　卷十三　针灸门
　　消渴
　　治烦中渴（资生经）。穴商丘治消渴。身热面目黄。穴意舍治消渴嗜饮。穴然谷治饮渴。穴隐白治苦渴食不下。穴劳宫治寒热渴。穴曲池治嗌干善渴。穴太冲 行间治小便黄。舌干消渴。穴兑端治肾虚消渴。汗不出。腰脊不得俯仰。腹胀胁痛。穴中膂俞。意舍。
　　治舌纵。烦满消渴。穴然谷治消渴。饮水无度。穴水沟治消渴。穴阳纲治消渴嗜饮。穴承浆 意舍 关冲 然谷治消渴饮病。兼身体疼痛。穴隐白治消渴。咽喉干。灸胃脘下俞三穴。各百壮。穴在背第八椎下。横三寸间灸之。又灸胸堂五十壮。足太阳五十壮。
　　治消渴口干。不可忍者。灸小肠俞百壮。
　　治消渴咳逆。灸手厥阴。随年壮。
　　治消渴。口干烦闷。灸足厥阴百壮又灸阳池十壮。
　　治消渴。小便数。灸两手小指头。及两足小指头。并灸项椎佳。又灸当脊梁中央解间一处。
　　与腰眼上两处。凡三处。又灸背上脾俞下四寸。当夹脊梁灸之两处。皆随年壮。又灸肾俞三处。又灸腰目在肾俞下三寸。亦夹脊骨两傍各一寸半左右。以指按取关元一处。又两傍各二寸二处。阴市二处。在膝上当伏兔上行三寸。临膝取之。或三二列灸相去一寸。名曰肾系者（黄帝内经云。伏兔下一寸）。曲泉。阴谷。阴陵泉。复溜。此诸穴断小便最佳。不损阳气。
　　亦云治遗溺也。太溪。中封。然谷。太白。大都。跗阳。行间。大敦。隐白。涌泉。凡此诸穴。各一百壮。腹背两脚。凡四十七处。其肾俞。腰目。关元。水道。此可灸三十壮。五日一报之。各得一百五十壮佳。涌泉一处。可灸十壮。大敦隐白行间此处可灸三壮。余者悉七壮。皆五日一报之。满三灸止。若灸诸阴而不愈。宜灸诸阳。在脚表。并灸肺俞募。按流注孔穴壮数。如灸阴家法。
　　治男子妇人血结胸。面赤大燥。口干消渴。胸中疼痛不可忍者。刺足厥阴经之期门二穴王氏云。凡消渴经百日以上。不得灸刺。灸刺则于疮上漏脓不歇。遂致痈疽羸瘦而死。
　　亦忌误针。若误针。则所饮之水。皆于疮中变成脓水而出。若水出不止者。必死。慎之慎之。初得患者。可如方刺之。
　　诸气类
　　卷十三　针灸门
　　咳逆上气
　　治咳逆上气。喘息呕沫（资生经）。穴天容治肺寒热。呼吸不得卧。咳逆上气。呕沫。喘气相追逐。穴魄户 中府治咳逆上气。喘暴不能言。穴天突 华盖治咳逆上气。喘不得息。穴俞府 神藏治咳逆上气。喘急。掌中热。穴经渠治咳逆上气。咽中鸣喘。及咽喉鸣喝喘息。穴扶突治咳喘。又主卒咳逆上气。穴曲泽。出血立已治咳逆上气。心烦。穴紫宫 玉堂 太溪治咳逆上气。涎出多唾。穴 中 石门治咳逆上气。涎出多唾。呼吸喘悸。坐不中席。穴 中 云门治咳逆上气。呼吸多唾浊沫脓血。穴库房 中府 周荣 尺泽治咳逆上气。瘤瘿。喉痹咽肿。颈项强。穴气舍治咳逆上气。咽喉壅塞。呼吸短气。喘息不得。穴水突治逆气喘吐。心痛留结。胸中烦闷。穴厥阴俞治背膊痛。咳逆上气。呕吐烦满。穴魄户治咳逆上气。喘息。喉如水鸡鸣。穴扶突治上气咳逆。穴库房 屋翳 膏肓俞治吐逆上气。穴太溪 中府治咳逆上气。胸中噎喉。中如水鸡声。胸中气鲠鲠。穴天突治一切气。及疗五脏气逆上攻。穴气海治咳嗽上气。数欠。穴经渠治逆气数咳。穴幽门治短气。心痹。悲怒逆气。狂惕。胃气逆。穴鱼际治呕吐上气。心痛身肿。穴建里治逆气呕逆。牙痛。留结胸满。穴厥阴俞治身寒热。咳逆上气。呕吐血。穴石门治胸胁满。咳逆上气。呼吸不得息。穴库房治呕逆上气 穴建里治喘逆上气。穴气户（凡上气。多有服吐药得瘥。亦有针灸得除者。宜深体悟之）。
　　治上气。咳嗽短气。气满食不下。穴肺募。灸五十壮。
　　治上气。咳逆短气。风劳百病。穴肩井。灸二百壮。
　　治上气短气咳逆。胸背痛。穴风门。灸百壮。
　　治上气。咳逆短气。胸满多唾。恶冷痰。穴肺俞。灸五十壮。
　　治上气。气闭咳逆。咽冷声破。喉肿痛。穴天突。灸五十壮。
　　治上气胸满。短气咳逆。穴云门。灸五十壮。
　　治上气咳逆。胸痹背痛。穴胸堂。灸百壮。不宜针。
　　治上气咳逆。穴膻中。灸五十壮（又云灸三壮）。
　　治上气咳逆。胸满短气。牵背痛。穴巨阙 期门灸各五十壮。
　　治逆气。虚劳寒损。忧恚。筋骨挛痛。心中咳逆。泄注。腹满。喉痹。颈项强。肠痔。
　　逆气痔血。阴急。鼻衄。骨痛。大小便涩。鼻中干。烦满。狂走。易气。凡二十二病。穴绝骨皆灸五十壮。
　　治上气。冷发。腹中雷鸣。转叫。呕逆不食。穴太冲。灸不限壮数。从痛至不痛。从不痛至痛止。
　　治上气厥逆。穴胸堂。灸百壮。
　　治呕吐上气。穴尺泽。灸七壮。
　　治上气。穴肩俞治上气喘不得息。穴天府治上气喉鸣。阳气大逆。上满于胸中。 胀肩息。穴天池 天容治大气逆上。喘鸣。坐卧不得息。穴天容治上气胸满。穴廉泉治咳嗽上气。穴天井治咳嗽上气。喘息呕沫。穴廉泉治呕逆上气。穴风门治上气呕吐。支满脊强。寒热不嗜食。汗不出。穴肺俞治上气。穴玉堂治上气冲心。穴云门治上气呕吐。肠中大热。不得安卧。腹有逆气上攻。心腹胀满。淫泺。穴气冲治呕逆。气上胸胁彻背痛。穴云门治咳嗽上气。穴天突 膻中 天池 解溪 肩中俞治不能食。胸中满。膈上逆气闷热。穴心俞。灸二七壮。小儿减之。
　　治咳逆上气。喘息呕沫。齿噤。穴天容 廉泉 魄户 气舍 扶突治咳逆上气。及喘逆。卧不安席。胸胁积聚。穴期门治逆气腹中雷鸣。相遂食不化。穴太仓灸七壮。
　　治上气 穴三里。二穴各灸三壮。
　　外台秘要云。人年三十以上。若不灸三里穴。令人气上。两眼昏暗。三里所以下气也。
　　治热劳上气喘满。腰背强痛。穴刺肺俞二穴（针入五分。留七呼。可灸百壮即止）。次针尺泽二穴。
　　治咳逆上气（资生经）。穴魄户 气舍 期门
　　卷十三　针灸门
　　少气
　　治喘呼少气（资生经）。穴然谷治脏气不足。穴上廉治胃气不足。穴三里治脏气虚惫。真气不足。一切气疾不瘥者。皆灸之。穴气海治膀胱气。穴少府治少气。穴少冲 步廊 间使 肾俞 大钟治少气难言。穴至阴治少气不足。穴神门治短气。穴小肠俞。鱼际。大陵。肝俞治胸满短气。穴膺窗治癫疾短气。穴行间治胸满短气。不得汗。穴手太阴。皆针补以出汗。
　　治短气。穴涌泉治短气不得息。不能言。穴膻中。华盖治膈。上下不通。呼吸少气喘息。穴步廊 阴都治大气不得息。穴大包治咳嗽少气。喘息呕沫。噤齿。穴廉泉治气短不安。穴风门治短气不食。穴肝俞治腹胀少气。穴三里伏兔。
　　治短气。穴肝俞治短气。穴肩井。灸二百壮。
　　治短气不得语。穴天井。灸百壮。大椎或灸随年壮。肺俞。肝俞。尺泽。或各灸百壮。
　　手小指第四指间交脉上。或灸七壮。或手十指头各十壮。
　　治少年房事多。短气。穴鸠尾头。灸五十壮。又盐灸脐孔中二七壮。
　　治乏气。穴第五椎下。灸随年壮。
　　治短气。空灸巨阙治短气。穴云门 风门 热府 肺募 巨阙 期门治少气。穴巨阙 解溪 然谷 尺泽治少气。穴巨阙治心腹满。吐逆短气。痰闷食难下。不消。穴胆俞治心痛如锥刀刺。气结。穴膈俞。灸七壮治气结。穴太仓。灸百壮。
　　治结聚留饮。穴通谷治心腹诸病。坚满烦痛。忧郁结气。寒冷霍乱。心痛吐下。食不消。肠鸣泄利。穴太仓灸百壮。
　　治结气囊里。针药所不及。穴肓募。灸随年壮。
　　治五脏六腑。心腹满。腰背痛。饮食吐逆。寒热往来。小便不利。羸瘦少气。穴三焦俞灸随年壮。
　　治卒乏气。气不复报。肩息。穴右度手拇指。折度心下。灸三壮瘥。
　　治寒中少气。穴间使
　　卷十三　针灸门
　　咳逆
　　治咳逆（资生经）。穴然谷 天泉 陷谷 胸堂 章门 曲泉 天突 云门 肺俞 临泣肩井 风门 行间治咳逆不止。穴维道治咳逆寒热发。穴太陵治咳逆喘。穴太陵 少商治咳逆胸满。喘不得息。穴太渊治咳逆多吐。穴三里治肺系急。咳辄胸痛。穴中府治咳而胸满。穴前谷治喜咳。穴经渠 行间治咳。干呕烦满。穴侠白治咳面赤而热 穴支沟治咳唾善噫。咳气无所出。穴三里 太白 章门 孔最 天泉 太溪 行间 俞府 神封腹结 少商治咳逆。穴浮白治咳引两胁。急痛不得息。转侧难。撅胁下与脊相引而反折目上视。目眩循眉头痛。惊狂鼻衄。起则目KT KT 。目生白翳。咳引胸中痛。寒疝。小腹痛。唾血短气。及治咳逆两胁满闷。
　　穴肝俞治咳引尻痛。穴鱼际治胁痛。咳逆不得息。穴窍阴治咳逆疝积。胸满不得喘息。穴浮白治咳逆烦心。不得卧。穴太渊治咳逆。穴乳下一指许。与乳相直骨间陷中。妇人即屈乳头度之。乳头尽处是穴。炷如小豆许。灸三壮。男左女右。只一处。火到肌即瘥。良方云。族中有霍乱吐利。垂困忽发咳逆。
　　遂至危殆。与 延陈中裕。病伤寒咳逆气甚之属。皆一灸而愈。故凡伤寒及久病。得咳逆皆为恶候。投药不效者。灸之必瘥。若不瘥。则多不救。
　　王氏云。咳病有十。曰风咳。寒咳。支咳。胆咳。厥阴咳。与五脏咳。千金载其刺法详矣。
　　而伤寒咳为恶证。施秘监尊人。患伤寒咳甚。医告技穷。施捡灸经。于结喉下灸三壮即瘥。
　　盖天突穴也。神哉神哉。
　　治一切咳逆不止（济生拔粹方）。男左女右。乳下黑尽处。一韭叶许。灸三壮。甚者二七壮。
　　治咳而胸满。喘息。卒咳逆逆气。穴曲泽。出血立已。
　　
　　卷十三　针灸门
　　贲豚气
　　治贲豚腹肿（资生经）。穴章门。灸百壮。
　　治贲豚（又云卒厥逆上气。气攻两胁。心下痛满。奄奄欲死。此为贲豚气走急。作汤浸两手足。频频易之）。穴气海。期门。关元。各灸百壮。
</div>
    <div class="pagination">
<a href="普济方针灸_page57.html">上一页</a><span>...</span><a href="普济方针灸_page53.html">53</a><a href="普济方针灸_page54.html">54</a><a href="普济方针灸_page55.html">55</a><a href="普济方针灸_page56.html">56</a><a href="普济方针灸_page57.html">57</a><span class="current-page">58</span><a href="普济方针灸_page59.html">59</a><a href="普济方针灸_page60.html">60</a><a href="普济方针灸_page61.html">61</a><a href="普济方针灸_page62.html">62</a><a href="普济方针灸_page63.html">63</a><span>...</span><a href="普济方针灸_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
