<!DOCTYPE html>
<html>
<head>
    <meta charset="UTF-8">
    <title>普济方四库 - 第 1630 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1630 页/共 1812 页</h1>
    <div class="content">　　右等分为细末炼蜜为丸如小指大毎一丸淡豆防五粒水一小盏煎至半去豉通口服无时
　　麻黄汤治少小卒肩息上气不得安此恶风入肺亦治欬逆上气喘促不得安卧
　　麻黄【四两】甘草【一两】桂心【五寸】五味子【半升】半夏　生姜【各二两】
　　右防咀以水五升煮取二升百日儿服一合小大节度服之便愈一方用蜜煎服
　　无价散治风热喘促闷乱不安俗谓之马脾风者
　　辰砂【二钱半】轻粉【半钱】甘遂【一钱半麸里煮焙干】
　　右为细末毎服一字用温浆水少许上滴小油一防抄药在上沉下去脚以灌之立效
　　治小儿哮喘
　　黄丹　砒霜
　　右各生用为末用枣肉为丸如麻子大毎服三丸临卧冷茶清下
　　治暴喘俗传为马脾风大小便硬宜急下
　　用牛黄散夺命散后用白虎汤下之
　　麻黄升麻汤治小儿寒郁而喘喉鸣腹中鸣腹满鼻流清涕脉沉急而散数
　　麻黄　草豆仁【各一钱半】益智仁【一分半】厚朴【二分】甘草【一分】当归尾　升麻　麴末【各半分】吴茱萸【二分】柴胡【一分】苏木【半分】红花【少许】黄芩【生一分】全蝎【二个】
　　右防咀如麻豆大分作二服毎服水一大盏煎至七分去滓稍热服食逺忌风寒防有汗乃效
　　定喘丸治痰喘
　　麻黄【去节三钱】杏仁【去皮尖炒半钱】甘草【猪胆汁炙三钱】栀子【三钱】
　　右为末炼蜜为丸如菉豆大桑白皮汤送下
　　鸡清膏治小儿涎鸣喘急服药不退者气实可用用无雄鸡子一个取清入轻粉抄十钱拌和银噐盛汤瓶上顿热下之次用珍珠丸等














　　普济方卷三百八十七
<子部,医家类,普济方>
　　钦定四库全书
　　普济方卷三百八十八　明　周王朱橚　撰婴孩大小便淋秘门
　　淋秘【附论】
　　夫淋者有热淋血淋石淋气淋寒淋五者大同小异热淋者有热气传膀胱【飞仙论云热气传于膀胱与肾为热淋也】血淋者久热积聚结澁脬中【巢氏云热甚入脬中多成血淋】石淋者肾执水结化为砂石【孙氏云肾热水结化为砂石巢氏云肾为热所乗则石淋也其状如茎中痛甚者令人闷絶是也】气淋者膀胱受热小肠胀满【巢氏云肾虚膀胱受肺之热气气在膀胱则胀肺主气气为热所乗故流入膀胱气壅不散腹中气满水道不通故小便结滞而成气淋】寒淋者取冷过度颤后尿【巢氏云取冷过度下焦受之冷气入脬不能禁约于水小便者水溢之余膀胱者津液之腑既受冷气脬中衰弱不能禁约于水故遗尿成寒淋其状先寒颤后尿是也】皆由冷热之气客入肾与膀胱流渗脬中之所致也小肠乃心之腑也水窦流行随其气而利之心气若壅小便不通心气若冷小便多洒【音尠谓洒析也】心气若寒小便多旋心气若热小便艰澁心气积热小便白赤【先赤而复白者是也】所言闭小便者医谓下结腹肚胀膨满不通气结热盛用力努旋防滴而出乃是闭不通利干心疼痛精神昏愦速用生大地龙数条蜜少许研傅茎卵仍烧蚕蜕纸灰留性硃砂脑子麝香同研煎麦门冬灯心汤调下与服一时见效【汤氏歌云五般淋沥病相传一一须分病本源或见呌啼伤水积忽然飡食入脾间次更因循传入脏致令淋病小便干但防防红筋上有热入相和汗又连肚上青筋至腹足砂石淋秘痛难安唇上干燥如皮退此是皮风淋泉外肾不肿气不急下隂才肿气相连先与寛膈疎导气定知医药可安痊】诸淋皆肾虚而膀胱生热也水火不交心肾气郁遂使隂阳乖舛清浊相干蓄在下焦故膀胱里急膏血砂石从水道出焉故有欲出不出淋沥不断之状甚者窒塞其间或令人闷絶大凡小肠有气则小便胀有血则小便澁有热则小便痛痛者为血淋不痛者为尿血败精结者为砂败精散者为膏金石结者为石揣本寻源各从其类治法并用流行滞气疎觧小便清利邪热调平心火盖心清则小便自利心平则血不妄行切不可姑息用补气得补而愈胀血得补而愈澁热得补而愈盛水道不行加之谷道閟遏闗格不通未见其能生者也又有肾气虚弱囊中受寒夹冷而小便淋澁者其证先寒战而复溲便盖冷气与正气交争冷气盛则寒战而成淋正气盛则寒战解方得便尿也　小儿诸淋者由肾虚而膀胱热故也膀胱与肾为表里俱主水入小肠下于胞行于隂为小便也肾气通于隂津液下流之道也若乳食不节悲啼无恒虚实不调则腑脏不和致肾虚而膀胱热也膀胱津液之腑热则津液内溢水道不通水不上不下停积于胞肾虚则小便数膀胱热则水下少数而且澁致淋沥不宣故谓之淋又有热淋血淋气淋石淋寒淋三焦壅盛移热于膀胱则溲便赤者为热淋热甚而于血脉流入胞中溺血者为血淋小腹满溺濇有余沥者为气淋溺出砂石者为石淋寒淋之病本于寒客下焦皆本于膀胱有热令少腹急痛水道不利故数起而不能出也
　　方
　　五淋散　治五淋
　　赤茯苓　赤芍药　山栀子　生甘草　当归黄芩　车前子　淡竹叶　灯心　木通　滑石葵子　葶苈【炒各等分】
　　右为末灯心葱白煎或入生车前草擂水调五淋散服或调硝石末服血淋白茅根灯心煎气淋小肠胀满尿后有余沥木通煎服热淋便赤而淋沥脐下痛新水调下或黄芩汤下石淋茎内痛尿澁有砂石令人闷絶硝石隔纸炒焦研末用葵子煎汤下
　　石苇散　治诸淋沥水道中痛脐下妨闷
　　石苇【一两】冬葵子　木通　赤茯苓【各半两】车前子瞿麦　榆白皮　滑石　甘草【各一分】
　　右为细末毎服一钱水一盏葱白五寸煎至七分去滓温服如人行十里再服大小加减一方无甘草
　　立效饮　治小儿诸淋不通茎中疼痛
　　木通　甘草　王不留行　荽胡　　滑石　海金沙　山栀子　槟榔【各等分】
　　右防咀三歳一钱水半盏煎三分去滓温服
　　葵子散　治诸淋兼小便不通
　　葵子　车前子　木通　瞿麦　桑白皮【炒】赤茯苓　山栀子仁　甘草【炙各等分】
　　右剉散毎服一钱井水一小盏葱白二寸煎食前服
　　桑白皮汤　治小儿淋或澁痛小便如血色
　　桑根白皮【焙】山栀子仁　芦根　茅根　赤茯苓【去黑皮】冬葵子　甘草【炙各一分】滑石【研半两】
　　右粗捣筛五六歳毎服一钱水一小盏煎至五分去滓食前日二服量儿大小加减
　　瞿麦丸　治小儿淋及治遗尿
　　瞿麦穂　龙胆　石苇【去毛】桂【去粗皮】皂荚【炙去皮子各半两】鸡肠草　人参【各一两】车前子【一两一分】
　　右捣罗为末炼蜜丸如梧桐子大毎服六丸至十丸空心热汤研下更量儿加减
　　桃仁汤　治小儿气淋水道不通余沥疼痛
　　茴香　紫苏　槟榔【各一两】木通　当归　人参巴防【去心】赤茯苓【各三钱】桃仁【炒去皮半两】
　　右防咀三歳一钱水半盏煎三分去滓食前服
　　牵牛子丸　治小儿诸淋澁脐下连两傍妨闷并及大肠气壅
　　牵牛子【防炒】川大黄【防炒】川升麻　郁李仁【汤浸去皮防炒研入】川朴硝【已上各半两】滑石【一两细研】海蛤【一两细研】
　　右捣罗为末炼蜜和丸如菉豆大毎服以温水研下七丸日三四服量儿大小加减
　　顺经散　治十余歳因惊之后心气下行小便淋沥日夕三四十次渐觉黄瘦宜服
　　韭子【炒】琥珀【另研】益智【去殻】金毛狗脊【去毛】白茯苓【去皮】石燕子【火煆醋淬研细各半两】石苇【去毛一钱】
　　右为末毎服一钱韭汤调下日二服
　　石燕丸　治小儿诸淋肚腹妨闷心神烦热
　　石燕子【研】瞿麦穂　栀子仁　滑石【研】木通　葵子　海蛤【研各半两】
　　右捣研为末炼蜜丸如菉豆大毎服七丸葱白汤下日三服量儿大小加减
　　石苇汤　治小儿淋或澁痛小便如血
　　石苇【去毛】赤芍药　大黄【炒】滑石【研】甘草【炙】麦门冬【去心】升麻【各一分】
　　右粗捣筛毎服一钱水一小盏煎至五分去滓食前日三服量儿大小加减一方有川朴硝无滑石
　　木通汤　治小儿诸淋及热结赤澁不通
　　木通　桑根白皮【焙】滑石【研】芒硝　葵子【陈者各三分】
　　右粗捣筛毎服一钱水一小盏煎至五分去滓温服日三服量儿大小加减一方葱白汤下半钱
　　石燕丹　治小儿淋澁痛闷
　　石燕【醋淬烧赤放冷研细】瞿麦　滑石【各半两】木通　海蛤【研各半两】
　　右为细末炼蜜和丸如黍米大毎服十粒以葱白汤下食前大小加减
　　金沙散　治小儿小便淋沥不通
　　郁金　海金沙　滑石　甘草【各等分】
　　右为末三歳一钱煎落帚汤调下灯心木通汤亦得冬最治小便不通淋沥并渇
　　木通散【一名葵石散】治热淋小便不通啼呌小腹痛闷乱者
　　木通【二钱】滑石【一钱】牵牛子【一钱炒】葵子【一钱】
　　右用灯心葱白车前草同煎服一方无葵子不用车前草煎一方周歳小儿一服作一钱五歳已上倍之
　　龙香丸【一名葵石丸】治小儿寒淋因热淋服冷药太过小便不禁或取冷过度下焦受冷冷气入脬不能禁止故遗尿
　　龙骨【煆】牡蛎【煆各一两】茴香【炒】白茯苓【各半两】
　　右为末糯米糊丸如小豆大三歳三十丸茴香汤下一方加赤石脂半两
　　又方　同前治及久患寒淋进退不定尿如脂膏遍数无度
　　茴香【炒一两】金液丹【二两】糯米【二三两炒】龙骨【煆半两】
　　右为末糯米糊丸小豆大毎服百丸盐汤或温酒送下
　　车前子汤　治诸淋澁心烦闷乱
　　车前子　石燕　麦门冬【去心焙各半两】
　　右捣筛毎服一钱水一小盏煎至五分去滓不计时温服
　　葵子汤　治小儿诸淋
　　葵子【陈者三分】石苇【去毛三分】滑石【别研两半】
　　右粗捣筛五六歳毎服一钱水一盏枣二枚同煎取五分去滓分温二服早晚食前各一量儿大小加减
　　滑石散　治小儿诸淋澁毎尿之时啼呌不出
　　滑石【半两】甘草【一分炙】川朴硝【三分】
　　右捣细罗为散毎服以葱白汤调下半钱日三四服量大小加减
</div>
    <div class="pagination">
<a href="普济方四库_page1629.html">上一页</a><span>...</span><a href="普济方四库_page1625.html">1625</a><a href="普济方四库_page1626.html">1626</a><a href="普济方四库_page1627.html">1627</a><a href="普济方四库_page1628.html">1628</a><a href="普济方四库_page1629.html">1629</a><span class="current-page">1630</span><a href="普济方四库_page1631.html">1631</a><a href="普济方四库_page1632.html">1632</a><a href="普济方四库_page1633.html">1633</a><a href="普济方四库_page1634.html">1634</a><a href="普济方四库_page1635.html">1635</a><span>...</span><a href="普济方四库_page1631.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
