<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 24 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 24 页/共 122 页</h1>
    <div class="content">　　雄黄散 治冷疮，暖疮口。

　　雄黄（研） 百合 乳香 黄柏（炙，去粗皮） 墙上烂白蚬壳（小蚌蛤子是，各一分）

　　上为细末，研匀，先用浆水煎甘草、柳枝汤，温洗拭干，敷之。

　　黑灵散 治漏疮。

　　牡蛎粉 虢丹 硫黄（研，各一分） 露蜂房（锉，二分）

　　上同炒令烟尽，为细末，入发灰一分、麝香少许，和匀，敷之。

　　马齿苋膏 治一切 。

　　马齿苋（阴干） 腊月烛烬（各等分。一作，腊月鼠灰）

　　上为细末。以腊猪脂和，先以温泔清，净洗拭干，然后以药敷之，日三。

　　治胁下生漏疮如牛眼之状，脓水不止。

　　上以盐少许，安白牛耳内，然后取牛耳中垢，以敷疮上即瘥。如不用盐，即牛耳不痒难取垢。

　　治诸疮久不合口。

　　用炮附子去皮尖，为细末，唾津和，随疮大小作饼，置患处，用艾壮于饼上灸之，更服大补气血药，用江西豆豉为饼，多灸之亦效。

　　神应膏 宋褚防御，治理宗久漏疮，诸方不效，独此膏愈之。如肠毒、胃毒，为丸服之神效。

　　当归（一两一钱） 赤芍药 大黄（各一两五钱） 香白芷 官桂（各一两） 玄参（一两三钱）

　　川续断（一两二钱） 莪术（一两） 生地黄（一两二钱）

　　上九味，细锉。用真香油二斤浸，春五日、夏三日、秋七日、冬十日，入锅内以文武火，煎令黑色，滤去渣。如热天用黄丹二十两，冷月十五两，旋旋下丹，不住手搅，试水中沉为度。不可令妇人、鸡犬见。如漏有孔者，以膏送入孔内，外以膏摊贴之。

　　槟榔散 治痈疽疮疖脓溃之后，外触风寒，肿 僵硬，脓水清稀，出而不绝，肉腠空虚，恶汁臭败，疮边干及好肌不生，及疗疳 恶疮，浸渍不敛。（方见溃疡敛疮口药。即木香、槟榔、黄连等分为末是也。）

　　治漏外塞药炉甘石（童便， 淬） 牡蛎粉上为极细末，敷之。

　　乌金散 贴恶疮疳 。

　　橡斗子二个，一实黄丹，一实白矾末，相合定。用黑俏麻皮缠了，火内烧，研细，加水少许。洗净疮贴之。

　　东垣截疳散 治年深疳 疮。

　　黄连 麝香（另研） 龙脑（各半两） 密陀僧 黄丹 白芨 白蔹（各一两） 轻粉（一钱）

　　上为细末，和匀。干掺在 上，以膏贴之。

　　应效散（又名托里散） 治气 、疳蚀疮，多年不效者。

　　地骨皮（不以多少，冬月取，只要皮，阴干）

　　为细末。每用纸捻蘸 疮口内，自然生肉，更用米饮调二钱，无时服，日三。

　　治漏疮，以五倍子末，和血竭末塞之。

　　久漏疮 足内踝上一寸，（灸三壮六壮） 如在上者，肩井 鸠尾。肺脉微缓，为痿 ，缓者多热。

　　卷之二　痈疽所兼诸证

　　渴

　　〔大法〕疮疡作渴，不问肿溃，但脉数发热而渴，用竹叶黄 汤。脉不数不发热，或脉数无力而渴，或口干，用补中益气汤。若脉数便秘，用清凉饮。尺脉洪大按之无力而渴，用加减八味丸。若治口燥，舌黄饮水不歇，此丸尤妙。

　　〔薛〕 疮疡作渴，若 痛发热，便利调和者，上焦热也，用竹叶石膏汤。肿痛发热，大便秘涩者，五内热也，用四顺清凉饮， 肿痛甚者，热毒蕴结也，用仙方活命饮。漫肿微痛者，气血虚壅也，用补中益气汤。若因胃火消烁，而津液短少者，用竹叶黄 汤。

　　若因胃气虚而不能生津液者，用补中益气汤。若因胃气伤而内亡津液者，用七味白术散。若因肾水干涸作渴，或口舌干燥者，用加减八味丸。或先口干作渴，小便频数而后患疽，或疽愈后作渴饮水，或舌黄干硬，小便数而疽生者，尤恶候也。苟能逆知其因，预服加减八味丸、补中益气汤，以滋化源可免后患。

　　〔丹〕 痈疽发渴，乃气血两虚，用参 以补气，归 以养血，或忍冬丸、黄 六一汤。

　　伍氏云：疮作渴甚急，与神仙追毒丸，取下恶毒，清膻汤、千金漏芦汤、五香连翘汤、六味车螯散、万金散皆可选用。利后仍渴，却用生津补气药，津液生，气血完，渴自止，丹溪曰：大渴而与利药，非明示脉证，何以知其当下？后言利后仍渴，却用补药，又不明言脉证，恐是但有大渴必下，下后尚渴，方与补药，古人治未病，如此用药可乎？况渴属上焦，当肿疡时犹或可用，若溃疡后，渴多因气血之虚，何待利后，方议其虚也。

　　《精要》口干与口渴不同，不宜用丹药镇坠，用之其祸如反掌，用桑枝煎五味汤，以救阴水。丹溪曰：此妙方也。而不言食味起火，怒气生火，房劳激火，吾恐渴亦未易除也。

　　李氏云：病疽愈后发渴，多致不救，惟加减八味丸最妙。盖痈疽多因虚而得，疽安而渴者，服此丸则渴止，安而未渴者，服此丸永不发渴。或未疽而先渴者，服此不惟渴止，而疽亦不作。薛氏曰：前证属肾水枯涸。虚火上炎，口干作渴，饮水无度。或舌黄作裂，小便频数。或痰气上壅，烦躁不宁。或二三年先作渴饮水。或口舌生疮，两足发热，痰气上壅，或疮愈三四年而口干作渴，小便频数，急用前药，多有复生者。能逆知其因，预服前丸，可免此患。若兼手足厥冷，真阳虚也，宜服八味丸。大凡疮后审其肾水不足，用加减八味丸，中气虚弱用补中益气汤，气血虚弱，用十全大补汤，阳气虚寒加姜桂，如不应，用八味丸。

　　托里消毒散加减法 饮冷作渴，热毒也，加赤小豆、知母，如不应，暂用竹叶黄 汤。

　　善食作渴，胃火也，加石膏、山栀、天花粉。如不应，暂用竹叶石膏汤。食少体倦作渴，胃气虚也，去芷翘、金银花，加人参、白术。如不应，暂用补中益气汤。脓多而作渴，气血虚也，去三味，加熟地黄、五味子。如不应，暂用十全大补汤加五味子、麦门冬。口干舌燥，肾气虚也，去三味，加熟地黄、山茱萸、山药。如不应，兼六味丸。又不应，佐以补中益气汤。自汗内热口干，胃气虚也，去三味，加参 、归术。如不应，暂用六君子汤。

　　盗汗内热口干，阴血虚也，去三味，加熟地黄、麦门冬、五味子。如不应，暂用当归六黄汤。

　　竹叶黄 汤（《神秘》） 治痈疽大渴，发热或泻，或小便如淋。

　　生地黄 黄 （各二钱） 当归（酒拌） 淡竹叶 川芎 甘草（炙） 黄芩（炒） 白芍药（炒）

　　人参 栝蒌根 石膏（ ，各一钱） 麦门冬（去心，二钱）

　　水二盅，姜三片，煎八分，食远服。

　　薛氏曰：前证乃七恶中之一也，此方治之，其功甚捷。亦有左手脉浮大而热或渴者，宜发散表邪，右手脉沉实而热或渴者，宜疏去内邪。若溃后作渴，或小便如淋，或脉大而无力者，属气血虚也，宜大补气血。亦有溃后热不止，或作渴，遂以为败证不治。若素有胃火，或胃经热毒未尽，胃脉尚数者，仍宜服前汤，服而脉反大，热愈甚，渴愈作，斯为败证，盖因真气虚而邪气实也。今之溃疡，畏石膏、黄芩二药，性冷多不肯服，若胃脉未静，非此药莫能治也。若因循日久，煎熬气血，脓血愈多，气血愈虚，反成败证矣，治者当舍证从脉可也，大抵疮疡之证，七恶内见一二恶，甚可畏；虚中见恶证者，不治；实证无恶候者，自愈。

　　托里黄 汤 治证同前。

　　黄 （炒，六钱） 甘草（炙） 栝蒌根（各一钱）

　　水二盅，煎八分。频服之，加人参一钱，尤妙。

　　薛氏曰：愚用此方治气虚作渴，甚效。若气血俱虚，或脓血大泄作渴，或兼发热者，宜托里养荣汤。

</div>
    <div class="pagination">
<a href="证治准绳疡医_page23.html">上一页</a><span>...</span><a href="证治准绳疡医_page19.html">19</a><a href="证治准绳疡医_page20.html">20</a><a href="证治准绳疡医_page21.html">21</a><a href="证治准绳疡医_page22.html">22</a><a href="证治准绳疡医_page23.html">23</a><span class="current-page">24</span><a href="证治准绳疡医_page25.html">25</a><a href="证治准绳疡医_page26.html">26</a><a href="证治准绳疡医_page27.html">27</a><a href="证治准绳疡医_page28.html">28</a><a href="证治准绳疡医_page29.html">29</a><span>...</span><a href="证治准绳疡医_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
