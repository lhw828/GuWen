<!DOCTYPE html>
<html>
<head>
    <meta charset="UTF-8">
    <title>普济方 - 第 599 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 599 页/共 3614 页</h1>
    <div class="content">　　治齿痛。

　　用煮枸杞汁含之。

　　又方

　　（出千金方）含驴尿须臾止。

　　治风热上攻齿痛。余前任淮西幕府。己酉冬被檄来和州。至含山县。齿痛大作。忽

　　于刀镊人

　　若人归去。余用皱面地葱子。即本草。又名地菘者。每用少许汤泡。一云即是鹤虱。余之所用。

　　正此

　　治风齿败口臭。用芎含之。

　　大苍散

　　治牙床风肿。

　　每用大苍术。切作两片。于中穴一孔。入盐实之。湿纸裹。烧存性。取出研细。以此揩之。

　　治牙疼并疏。又治风肿牙疼极效。

　　用独子肥皂去子。以青盐实之。用纸裹。水浸润。入火烧存性。更入生樟脑子十五文同研。

　　又方

　　（出海上方）用生姜一块。破开入巴豆肉一粒。湿纸裹。慢火煨香为度。去巴豆。切姜为末。揩之于疼处减。

　　专治风肿气肿牙疼。及风蛀牙痛。

　　马敏叔说一村媪苦牙痛。百药不效。用此即愈。

　　用天萝即生丝瓜一个小者。擦盐。火烧成灰。存性成末。擦上痛处肿处。涎尽即愈。上乃严此方

　　治齿牙痛。

　　用猪牙皂角于灰火内煨过锉碎。用葱白浆水同熬。去滓。乘热漱。冷吐之。立止。

　　治风齿疼颊肿。

　　（出肘后方）用独活酒煮热含之。一方锉碎。以水二大盏。煎至一盏。去滓。热含冷吐。治齿风宣露。

　　治疗牙风。

　　取东墙下朽骨削之。如疼牙齿许大。于灰中煨烧令热。于所痛处啮之。冷即易之。

　　治风牙疼痛方。

　　用木鳖子去壳。磨稀。调上患处。

　　治风牙疼痛方。

　　用胡丝馒头草。将盐少许。于掌心揩碎。擦之即愈。

　　风齿疼痛颊肿。及治血出不止。

　　用兰草五两。水一斗。煮取五升。热含吐之。一日尽。又酒煮独活热含之。

　　治患牙壅肿疼。

　　用败毒散。加荆芥穗、石膏、防风、桔梗、大黄煎服。后服防风通圣散。更加石膏、芒硝、

　　治风牙。颐颊腮肿痛。

　　用芭蕉自然汁一碗。煎及八分。乘热漱牙肿处。漱尽即止。凡是风牙。用之必愈。颐颊肿而

　　治风蛀牙疼方。及治热风头痛。

　　用杏仁烧令烟尽去皮。以乱发裹之。咬于所患齿下。其痛便止。熏诸虫出。并风便瘥。

　　重者

　　槐枝散

　　治牙齿肿痛。牙龈宣露。气臭齿挺出。时发疼痛。常用去疳痨牙。

　　细辛（去土）川芎白芷（各一两）蝎梢（生二钱半）上为细末。每用半钱。擦在牙疼处。

　　治风气攻注。牙齿肿痛。

　　（华佗中藏经方）本剪草细辛上等分。为粗末。每服三钱。水二大盏。煎至一盏半以下。乘热漱之。

　　一方

　　治一切风肿牙。寒湿脑风。项筋急。牙摧龈脱。

　　麻黄（三两）柴胡（半两）羊脑骨灰（三钱）羌活根（一钱半）当归（半钱）白芷桂枝

　　立应散

　　（出杨氏方）

　　治风牙疼。

　　杨梅根皮（浓者一两去粗皮）川芎麝香（少许别研）上件为细末。研匀。每用一字。

</div>
    <div class="pagination">
<a href="普济方_page598.html">上一页</a><span>...</span><a href="普济方_page594.html">594</a><a href="普济方_page595.html">595</a><a href="普济方_page596.html">596</a><a href="普济方_page597.html">597</a><a href="普济方_page598.html">598</a><span class="current-page">599</span><a href="普济方_page600.html">600</a><a href="普济方_page601.html">601</a><a href="普济方_page602.html">602</a><a href="普济方_page603.html">603</a><a href="普济方_page604.html">604</a><span>...</span><a href="普济方_page600.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
