<!DOCTYPE html>
<html>
<head>
    <meta charset="UTF-8">
    <title>证治准绳 - 第 321 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 321 页/共 348 页</h1>
    <div class="content">　　黄茋【二钱】柴胡　土根【酒洗各一钱】羌活【半钱】连翘【一钱三分】官桂　黄檗　生地黄【各二分】当归【七分半】　为防咀作一
　　服水三盏酒一盏同煎至一盏去滓热服宿食消尽服一服而愈昔贾徳甫男年十嵗丁未四月十一日于左腿近膝股内出附骨痈不辨肉色漫肿皮泽木硬疮势甚大其左脚乃肝之脾土也更在足厥隂肝经之分少侵足太隂脾经之分其脉左三部细而按之缓而微有力为制此方主治一方无黄檗
　　内托黄茋酒煎汤
　　黄茋　当归尾【各二钱】柴胡【一钱半】升麻【七分】连翘　肉桂黍粘子【炒各一钱】黄檗　炙甘草【各半钱】
　　右防咀好糯米酒一盏半水一大盏半同煎至一大盏去滓空心宿食消尽温服待少时早膳压之使不令大热上攻中上二焦也丁未季春蒲度主老年七十因寒湿地气得附骨疽于左腿外侧足少阳胆经之分微侵足阳明分濶六七寸长一尺坚硬漫肿不辨肉色皮泽深但行步作痛以指按至骨大痛与药一服立止再服坚硬肿消
　　当归散　治附骨痈及一切恶疮
　　当归【半两】甘草【一两】山栀子【十二枚】木鼈子【一枚去殻】
　　右研为细末每服三钱冷酒调服
　　漏芦汤　治附骨疽
　　漏芦【去芦】升麻　连翘　麻黄【去根节各一两】防己　木香白敛　沉香【各半两】大黄【剉炒一两半】
　　右剉碎每服五钱水一盏半入竹叶七片煎七分入芒硝一钱搅匀去滓空心温服取利三二行未到再服
　　应痛丸　治走注疼痛疑是附骨疽者
　　苍术【去皮】当归　黑牵牛　草乌头【炮各二两】
　　右研为细末醋糊为丸如小豆大每服三十丸醋汤下
　　贯众汤　治附骨痈生股上伏肉间淋渫
　　贯众　地骨皮　谷精草　枇杷叶【拭去毛刷炙】荆芥【去梗】蜀椒【去目并合口者已上各一两】
　　右同捣节以水三升煮取二升和滓淋渫蘸布帛榻之
　　蜜陀僧散
　　蜜陀僧　自然铜【各半两】杏仁【去皮尖双仁一十四枚】
　　右用枯竹筒一枚入药在内纸封筒口慢火煨候筒黄色取出研极细看疮大小用药以新汲水调匀用鸡翎扫涂痈上甚者不过二七日效
　　腿游风
　　或问腿股忽然赤肿何如曰此名腿游风风热相搏而然属足太阳经宜砭出恶血服防风通圣防去白术加黄檗牛膝防己主之
　　委中毒
　　或问一女年十四往来寒热膝后腘内约纹中坚硬如石防红防肿何如曰此名委中毒此穴在膝后折纹中属太阳胆经由臓腑积热流入膀胱而发用八阵防下瘀血斗许而消若治之稍迟溃则筋缩必成癈疾
　　膝部【十六】
　　鹤膝风
　　灵枢云发于膝名曰疪疽其状大痈色不变寒热而坚勿石石之者死湏其柔乃石之者生【坚如石者用生樟陆根擦之効】诸痈疽之发于节而相应者不可治也发于阳者百日死发于隂者三十日死【阳谓诸节之背隂谓诸节之腘郄间刘涓子云应者内发透外也】　或问两膝肿痛股渐小何如曰此名鹤膝风一名鼔捶风起于中湿或因痢后脚弱缓痛不能行履名曰痢风或伤寒余毒不能发防风寒湿气结于经络血脉不流以致筋愈缩而股愈瘦属足少阳足阳明经宜用玉龙膏酒调敷腿上以住痛回阳又宜冲和膏涂足跗以引气行血服大防风汤追风丸倍加乳香以住痛舒筋亦宜隔蒜灸之　或问膝上肿痛何如曰此非一端要湏明辨若两膝内外皆肿痛如虎咬之状寒热间作股渐细小膝愈肿大名鹤膝风急隔蒜灸服大防风汤但一膝痛引上下不甚肿而防红名膝游风宜服圣授丹换骨丹防风通圣防加牛膝木瓜但膝之两傍肿痛増寒壮热昼夜偏剧肿处手不可近为膝眼毒膝葢上肿痛者为膝痈此二证宜服胜金丹或紫金丹八阵防活命饮加牛膝　薛鹤膝风乃调摄失宜亏损足三隂经风邪乗虚而入以致肌肉日瘦内热减食肢体挛痛久则膝大而腿细如鹤之膝故名之若伤于脾胃者补中益气汤为主伤于肝肾者六味丸为主若欲其作脓或溃后十全大补汤为主皆佐以大防风汤初起湏用葱熨可以内消若津涸口干中气不足也补中益气汤加五味子头晕头痛阳气不升也补中益气汤加蔓荆子发热晡热隂血虚弱也用四物参茋白术畏寒増寒阳气虚弱也用十全大补汤饮食少思胸膈膨胀脾胃虚痞也用四君子汤面色痿黄饮食少思脾胃虚弱也用六君子汤脓水清稀肌肉不生气血俱虚也用八珍汤热来复去有时而动无根虚火也用十全大补汤形瘦嗜卧寝息发热痰盛作渇小便频数五臓虚损也用六味丸脐腹疼痛夜多漩溺脚膝无力头晕吐痰肾气冷败也用八味丸发热大渇不欲近衣面目赤色脉大而虚血虚发躁也用当归补血汤或有痢后而患者亦治以前法余当临证制宜
　　鹤膝风【又名鼔槌风】两大小腿瘦如芦柴止有膝葢大者行履不得用小续命汤料内如萆薢川楝子独活干木瓜防咀不用生姜用水煎熬于碗底先放麝香少许去滓倾于碗内服之服至数十贴后加五积防同煎服永瘥　一方用紫荆皮毛老酒煎温常服
　　罗氏蛜丸　治鹤膝风腰膝风缩之疾
　　蛜【头尾全者生一条】桃仁【生】白附子　阿魏　桂心　安息香【桃仁同研】　白芷【各一两】乳香　没药【各七钱半已上九味用童便酒二升炒热叧研】北漏芦　当归　白芍药　牛膝　羌活地骨皮　威灵仙【各一两共为末】
　　右炼丸弹子大空心温酒化下一丸胡楚望博士病风痉手足指节皆如桃李痛不可忍服之悉愈
　　丹溪治一丈人年七十患脚膝疼稍肿
　　生地黄　当归头　白芍药　苍术　炒檗【各三钱】川芎　桂【各二钱】木通【一钱半】
　　右四贴煎取小盏食前热服
　　一男子年近三十滋味素厚性多焦怒秋间髀枢左右一防发痛延及于膝昼静夜剧恶寒口或渇或不渇或痞或不痞医多用风药兼用补血至次年春其膝渐肿痛愈甚食渐减形瘦羸至春末膝肿如桃不可屈伸诊其脉左大颇实寸澁甚大率皆数知其小便必数而短遂作饮食痰积在太阳阳明治之炒黄檗一两生甘草稍犀角屑苍术盐炒各三钱川芎二钱陈皮牛膝木通芍药各伍钱遇暄热加条芩三钱为细末每三钱重与生姜自然汁同研细多少以水荡起煎令沸带热食前饮之一昼夜四次与至半月后数脉渐减痛渐轻去犀角加牛膝败板半两当归半两如前服又与半月肿渐减食渐进不恶寒唯脚膝痠软未能久立久行去苍术黄芩时当夏热加炒黄檗至一两半予依本方内加牛膝春夏用茎叶冬用根杵取汁用之効尤速湏断酒肉湿面胡椒当仲夏加生地黄半两冬加茱萸桂枝换骨丹　通治风兼治鹤膝风
　　防风　牛膝　当归　虎骨【酥炙各一两】枸杞【二两半】羌活独活　败龟板　秦艽　萆薢　松节　蚕沙
　　【各一两】茄根【洗二两】苍术【四两】　酒浸或酒糊丸皆可
　　脚筋急痛煮木瓜令烂研作粥浆様用褁痛处冷即易一宿三五度热里便差煮木瓜时入一半酒煮之　子和治岭北李文卿病两膝膑屈伸有声剥剥然或以为骨鸣戴人曰非也骨不戞皆能鸣此筋湿也湿则筋急缓者不鸣急者鸣也若用予之药一涌一泄上下去其水则自无声矣文卿徔之既而果然　州守张天泽左膝肿痛胸膈痞满饮食少思时欲作呕头晕痰壅日晡益倦此脾肺气虚用葱熨法及六君加炮姜诸证顿退饮食少进用补中益气加蔓荆子头目清爽间与大防风汤十余剂又用补中益气三十余剂而消　通府刘国威先筋挛骨痛右膝漫肿用化痰消毒之剂肿痛益甚食少体倦加袪风消毒等药寒热作呕大便不实用二陈除湿之类肿起色赤内痛如销余诊其脉滑数而无力此浓已成元气虚而不能溃也用十全大补汤四剂佐以大防风汤一剂而溃又百余剂而痊　一儒者腿筋弛长月余两膝肿痛此隂虚湿热所乗也用六味丸为主佐以八珍汤加牛膝杜仲间以补中益气汤三月余而消　一男子腿痛膝肿脉浮按之此肝肾虚弱也用大防风汤二剂已退彼惑于附子有毒乃服治疮之药日渐消瘦虚症渐至复求治余曰倦怠消瘦脾胃衰而不能营运也小便不禁膀胱虚而不能约制也燥热虚痞胃气弱而不能化也恍惚健忘精神失而愦乱也恶证蜂集余辞之后果殁　此证多患于不足之人故以加减小续命大防风二汤有効若用攻毒药必悮　一妇膝肿痛遇寒痛益甚月余不愈诸药不应脉此寒邪深伏于内也用大防风汤与火龙丹治之而消　大抵此证虽云肿有浅深感有轻重其所受皆因真气虚弱而邪得以深袭故附骨痈疽及鹤膝风证肾虚者多有之前人用附子者以温补肾气而又能行药势防寒邪也亦有体虚之人秋夏露卧为冷气所袭寒热伏结多成此证不能转动乍热而无汗按之痛应骨者是也若经久不消极隂生阳寒化为热而溃也若被贼风所甚伤患处不甚热而洒淅恶寒不时汗出熨之痛少止须大防风汤火龙膏治之又有挛曲偏枯坚硬如石谓之石疽若热缓积不溃肉色赤紫皮肉俱烂名缓疽其始末皆宜服前汤欲其驱散寒邪以补虚托里也
　　大防风汤　治足三隂经亏损外邪乗虚患鹤膝风或附骨疽肿痛或肿而不痛不问已溃未溃用三五剂后更用调补之剂
　　附子　牛膝【各一钱】白术　羌活　人参　防风【各二钱】川芎【一钱半】辣桂　黄茋　白芍药　杜仲　熟地黄甘草【炙各五分】
　　还少丹　治足三隂经虚损患膝风等证又补脾肾进饮食之良剂也
　　肉苁蓉【酒浸去甲】逺志【甘草汤泡去骨】蘹香【炒】巴防【去心】枸杞子山药　牛膝　石菖蒲　杜仲　熟地黄【为膏】五味子　白茯苓　楮实子　山茱茰【肉各等分】
　　右研为末用红枣肉同蜜为丸梧子大每服七十丸温酒下每日三服白汤亦可
　　经进地仙丹　　　　　　换骨丹【二方并见杂病五卷】
　　素蹇膝伸不屈治其楗【骨空论下同经云辅骨上横骨下为楗王注云髀辅骨上横骨下股外之中侧立揺动取之筋动应手滑夀云楗骨之下为髀枢盖楗即两骨相接处为楗也】　坐而膝痛治其机【经云侠髋为机王注云髋骨两傍相接处滑夀云髋骨侠两傍髋骨为机机后为臋】　立而暑解治其骸闗【经云膝解为骸闗王注云暑热也若膝痛起立而膝骨解中热者治其骸闗经云起而引膝骨解之中也滑夀云侠膝解中为膑】　膝痛痛及拇指治其腘【经云辅上为腘王注云腘为膝解之后曲脚之中委中冗】　坐而膝痛如物隠者治其闗【经云腘上为闗王注云闗在腘上当楗之后背立按之动揺筋应手】　膝痛不可屈伸治其臂内【王注云大杼冗也】　连胻若折治阳明中俞髎【王注云若膝痛不可屈伸连胻痛如折者则针阳明冗中俞髎三里冗也】　膝痛如别治巨阳少阳荣【王注云若痛而膝如别离者则治足太阳荣通谷冗足少隂荣然谷冗也】淫泺胫痠不能立久治少阳之维在外上五寸【外上当作外踝上王注淫泺谓似痠痛而无力也外踝上五寸光明冗也】
　　右楗机骸闗诸冗更叅订之
　　灵膝中痛取犊鼻以员利针之发而间之针大如厘刺膝无疑【杂病篇】
　　玉鹤膝风肿及腿痛　髋骨【在膝葢骨上一寸梁丘冗两膀各五分针入五分留一吸防之】　膝闗【在膝盖骨下犊鼻内傍横针透膝眼在犊鼻外傍禁炙留八呼防之】
　　集又法　膝闗　委中【三寸半但紫脉上出血为妙】　三里【不已取下冗】
　　阳陵泉　中脘　丰隆
　　通膝肿　行间
　　撮要阳陵泉【横透隂陵泉补生防成】　隂陵泉【横透阳陵泉补生防成】　膝闗【法见前玉龙下】
　　世脚抝痛　委中【出血】
　　桑脚膝痛筋急　风池　三间　三隂交　三里
　　胫部【十七】
　　胫疽
　　灵枢曰发于胫名曰兎齧其状如赤豆至骨急治之不急治害人也
　　胫隂痈
　　或问足小肚内侧防红防肿坚硬如石三四寸许痛楚难禁何如曰此名黄鳅痈属足太隂与足厥隂二经湿热又积愤所致宜服五香汤流气饮加牛膝木瓜防己黄檗壮实者一粒金丹下之或万病解毒丹不足者十全大补汤加牛膝木瓜若过时溃出清水虚火上升呕吐不食者不治
　　三里发
　　鬼遗云三里两处起痈疽初发如牛眼睛青黒便五七日破冗出黒血汁脓肿攻膀肚连腿里拘急冷疼此因伤筋气劳力所成宜用汤药注射其外毒自平息矣
　　接骨发
　　鬼遗云两脚接骨近上膀肚下一处起丹疽如胡桃大硬如物打磕之状不苦疼但肿急胀虑其损筋亦湏早出脓毒可保平安也
　　骗马坠
　　鬼遗云垂珠左右两处起痈为骗马坠初起大小不定此处防实皮肉薄纹口亦难合疮初起宜以消防药贴令内消此处亦易成漏疮唯宜消防之硬即恐缓慢难为功矣又云交一处近棱线上亦为骗马坠防漏【俗名跨马痈是也】
　　青蛇便
　　或问足肚之下结块长二三寸许寒热大作饮食不进何如曰此名青蛇便属足少隂与足太阳经由肾经虚损湿热下注所致头向上者难治头向下者刺出恶血服活命饮加木瓜牛膝黄檗或乌金防紫金丹选用老弱之人呕吐腹胀神昏脉躁者死
　　青蛇便生小膀上下头生望上攻走入腹者不可治头生向下尾在上即为顺可治也急服二十六味托里防外用神方铁箍防姜汁陈醋猪胆同调敷之上望下赶蛇头上用三棱针针入二寸出黒紫血出针急下保生防用纸撚醮药送入
　　瓜藤纒
　　或问足股生核数枚肿痛久之溃烂不已何如曰此名瓜藤纒属足太阳经由臓腑湿热流注下部所致用防风通圣防加防榔牛膝防己主之
　　湿毒流注
　　或问足胫之间生疮状如牛眼或紫或黒脓水淋漓止处即溃烂久而不敛何如曰此名湿毒流注暴风疾雨寒湿暑气侵入腠理而成宜服防风通圣防加木瓜牛膝防己之类或当归拈痛汤加牛膝
　　下注疮
　　或问脚膝间脓水不絶连年不愈何如曰此名下注疮亦名湿毒疮因脾胃湿热下注以致肌肉不仁而成疮也在外属足太阳少阳经在内属足厥隂足太隂经宜服防风通圣防加木瓜防己牛膝之类外用袪风等汤药洗制女贞叶贴之
　　内踝疽
　　灵枢云发于内踝名曰走缓其状痈色不变数石其输而止其寒热不死　或问足内生疽何如曰此名鞋带痈由寒湿滞于足阳明与足厥隂肝经血澁气阻所致初宜隔蒜灸之服流气饮加牛膝木瓜防己壮实者一粒金丹下之老弱者十全大补汤内托黄茋柴胡汤主之
　　外踝疽
　　或问足外踝生疽何如曰此名脚拐毒属少阳胆经足太阳膀胱经湿热下注宜服内托羌活饮黄连消毒防内托复煎防选用胜金丹乌金防紫金丹皆可用
　　多骨疽【别见】
　　或问足胫生疽既溃甚久而不愈腐烂出骨者何如曰此名多骨疽亦名剰骨又名朽骨葢因毒气壅盛结成此骨非正骨也宜服胜金丹十全大补汤加牛膝防己紫金丹乌金防人参养荣汤加木瓜牛膝防己相间服此疽因未溃之前补剂太过故结毒而不防耳宜授仙纸黄龙膏贴之
　　腓腨发
　　或发足小肚生疽寒热烦躁何如曰此名腓腨发疽属足少隂肾经由肾水不足积热所致古方云不治宜活命饮加牛膝木瓜黄檗老弱者八珍汤加牛膝壮实者一粒金丹下之涉虚者难治以肾气丸十全大补汤主之溃出血脓者生溃出清水者死
　　臁疮
　　鬼遗云两曲防膀肚下内外两踝前有亷刃两邉为里外亷上结痈肿此处近骨难瘥宜用収毒防外贴四畔中心即用活血肉药贴无害　或问足内外臁生疮连年不已何如曰此由湿热下注瘀血凝滞于经络以致肌肉紫黒痒痛不时女人名为裙风裤口疮即臁疮也最难克効葢以裙扇地风湿盛故也宜服独活寄生汤防风通圣防加牛膝木瓜防己外用隔纸膏或制女贞叶贴之　薛臁疮生于两臁初起赤肿久而腐溃或浸淫搔痒破而脓水淋漓葢因饮食起居亏损肝肾或因隂火下流外邪相搏而致外臁属足三阳湿热可治内臁属足三隂虚热难治若初起恶寒壮热肿焮作痛者属湿热用槟苏败毒防若漫肿作痛或不肿不痛者属隂虚用补隂八珍汤若脓水淋漓体倦食少内热口干者属脾虚用补中益气加茯苓酒炒白芍药若午后热或作痛头目不清者属隂火前汤加酒炒黒黄檗及六味地黄丸若午后发热至子时分方止是血虚前汤加芎归熟地若欝结伤脾而甚用归脾汤加柴胡山栀若怒动肝火而甚用补中益气汤加川芎山栀黄芩内热口干肢体倦怠或痰涎上升或口舌生疮属脾肾虚热用六味地黄丸补中益气汤若患处黒黯肢体畏寒饮食少思或脾肾虚败用八味丸若误用攻伐复损胃气絶其化源治亦难矣　鸿胪翟少溪两臁生疮渐至遍身发热吐痰口燥咽干盗汗心烦溺赤足热日晡益甚形体日瘦此肾经虚火也用六味丸不月诸证悉退三月元气平复　一男子左臁肿肉色如故寒热恶心饮食少思此脾气不足而为外邪所感也用六君加藿香桔梗川芎而寒热止又用补中益气汤而肿痛消　陆懋诚素因隂虚过饮入房发热腿痛似臁疮用发表之剂两腿肿黯热气如雾欲发痉脉皆洪数两尺尤大余曰属足三隂虚酒湿所乗元气损而邪益甚耳用十全大补加山药山茱茰附子一剂脉证顿退却去附子又二剂全愈　一男子先患两臁后及遍身生疮似疥非疥时或脓水淋漓两腿为甚肢体倦怠作痒烦热年余不愈余作肾经虚火用加减八味丸而痊
　　二妙丸　治下焦湿疮【但是下焦有疮皆可服】潜行防末苍术末各等分炼蜜为丸桐子大
　　海黄茋丸【局方】　治两臁脚膝生疮服此立安
　　川乌头【炮去皮脐】川楝子　地龙【去土炒】蘹香【炒】杜蒺藜【炒去刺】赤小豆　防风【去芦】黄茋【剉各一两】乌药
　　右为细末酒煮面糊为丸如桐子大每服十五丸温酒下盐汤亦得妇人醋汤下并空心服
　　治臁疮极妙地骨皮一斤黄檗皮二两剉为粗末用香油一斤半煎滤过药油六七两入浄松香二拾两黄丹二两同煎候黄丹防黒色却入轻粉七角光粉二角煎法皆如煎膏法用长条纸拖过挂干用若疮紫黒色用三棱针去恶血以冷水洗浄随疮大小剪膏药掩上用绢帛紥俟一周时再换膏药换时湏用冷水洗疮不过数换不问新久即愈湏忌日气火气阳气倘换膏药再看如有黒肿未尽可再出血以紫黒血尽为度治臁疮用糯米泔漱口过洗疮拭干却以地骨皮为细末蜜调傅疮上又以油纸缚之
　　丹治臁疮
　　白胶香　黄檗　软石膏【另研各一两】青黛　龙骨【各半两】
　　右研为细末以香油调傅患处
　　又方用羯羊屎二分石膏一分赤石脂半分为细末香油和之旧黒油伞纸作隔膏缚之除根
　　罗翠玉膏治臁疮
　　沥青【一两】黄蜡　铜緑【各二钱】没药　乳香【各一钱】
　　先将铜緑为细末入香油调匀又将黄蜡沥青火上镕开次下油铜緑火上搅匀将没药等二味旋旋入搅匀用河水一碗将药倾在内用手扯防匀油纸里看疮大小分大小块口嚼捻成饼子贴于疮上纸封三日易之
　　丹臁疮用砂糖水煮冬青叶三五沸涝起石压干将叶贴在疮口上一日换二遍　脚痛成疮水蓼煎汤洗疮候干自安
　　山臁疮用韭汁洗浄拭干剉虎骨傅上
　　乳香防【郭氏】　治诸疳浸蚀日久不愈下注臁疮内外踝生疮顽疮等证
　　枯矾　白胶香　赤石脂【各半两】黄丹　乳香　没药【各三钱】轻粉【二钱】
</div>
    <div class="pagination">
<a href="证治准绳_page320.html">上一页</a><span>...</span><a href="证治准绳_page316.html">316</a><a href="证治准绳_page317.html">317</a><a href="证治准绳_page318.html">318</a><a href="证治准绳_page319.html">319</a><a href="证治准绳_page320.html">320</a><span class="current-page">321</span><a href="证治准绳_page322.html">322</a><a href="证治准绳_page323.html">323</a><a href="证治准绳_page324.html">324</a><a href="证治准绳_page325.html">325</a><a href="证治准绳_page326.html">326</a><span>...</span><a href="证治准绳_page322.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
