<!DOCTYPE html>
<html>
<head>
    <meta charset="UTF-8">
    <title>普济方针灸 - 第 37 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方针灸 - 第 37 页/共 82 页</h1>
    <div class="content">　　
　　魄门二穴
　　 在九椎下两旁。各三寸陷中。正坐取之。灸三壮。针五分。铜人经云足太阳脉气所发。治食饮不下。腹中雷鸣。大便不节。小便赤黄。又治呕吐不住多涎。
　　
　　阳纲二穴
　　 在十椎下两旁。各三寸陷中。正坐阔肩取之（亦作微俯取之）。针五分灸三壮。明堂下经云。七壮。主饮食不下。腹中雷鸣。腹满虚胀。大便泻。消渴。身热目黄。
　　不嗜食怠惰也。铜人经云。足太阳脉气所发。治小便赤涩。西方子云。主大小便不节。黄水小便黄。肠鸣泻注面黄。
　　
　　意舍二穴
　　 在十一椎下两旁。各三寸陷中。正坐取之。针五分。灸五十壮。至百壮。
　　明堂经云。五十壮。至百二十壮。甲乙经云。三壮。针五分。下经云。灸七壮。明堂经云。
　　第九椎下两旁。各三寸。主胁胀满。背痛恶寒。食饮不下。呕吐不留住也。素问云。灸二壮铜人经云。足太阳脉气所发。治腹满虚胀。大便滑泻。消渴。面目黄赤。不嗜食。
　　
　　胃仓二穴
　　 在十二椎下两旁。各三寸。针五分。灸五十壮。明堂经云。五十壮。
　　甲乙经云。三壮。铜人经云。足太阳脉气所发。治腹内虚胀。水肿。食饮不下。恶寒。背脊不得俯仰。针三分。灸五壮。西方子云。治水肿虚胀。水食不消。
　　
　　肓门二穴
　　 在十三椎下两旁。各三寸叉肋间。异经云。与鸠尾相直。灸十壮。针五分。铜人经云。治心下肓大坚。妇人乳有瘀疾。
　　
　　志室二穴
　　 在十四椎下两旁。各三寸陷中。正坐取之。针五分。灸三壮。明堂下经云两旁各三寸半。灸七壮。又云。微俯而取之。主腰痛脊急。两胁胀满。大便难。食饮不下背气俯仰不得也。铜人经云。足太阳脉气所发。治腰脊强痛。食饮不消。腹中坚急。阴痛下肿。失精。小便淋沥。资生经云。明堂上经作两旁各三寸。与铜人经同。而下经乃作三寸半。必是分外半字也。
　　
　　胞肓二穴
　　 在十九椎下两旁。各三寸陷中。伏而取之。灸五七壮。针五分。明堂经云灸五七壮。至五十壮。甲乙经云。三壮。下经云。五壮。主腰痛不可忍。俯仰难。恶寒小便涩也。铜人经云。足太阳脉气所发。治腰痛恶寒。少腹坚急。癃闭下肿。不得小便。又云治腰背卒痛急。食不消。腹中坚急。阴痛下肿。疗恶气。
　　
　　秩边二穴
　　 在二十椎下两旁。各三寸陷中。伏而取之。灸三壮。针五分。忌同。
　　明堂经云。在二十椎下两旁。各三寸。灸三壮。针三分。铜人经云。足太阳脉气所发。治腰痛不能俯仰。小便黄赤涩。腰尻重。不能举。五痔发肿。慎如前法。资生经云。素问气府论注曰秩边在二十一椎下两旁。上直胞肓。与铜人经明堂经二十椎下不同。未知其孰是。姑两存之。以上二十八穴。当准千金方除脊三寸取穴。
　　
　　卷七　针灸门
　　穴
　　
　　天容二穴
　　 在耳下曲颊后。灸三壮。铜人经云。手太阳脉气所发。主颈项痈。不能言颈肿项痛。不可顾。耳嘈嘈若蝉鸣。咳逆呕沫。上气喘息。齿噤喉痹。寒热。咽如鲠。又云。针入一寸。西方子云。又名大容（小肠）。
　　
　　天牖二穴
　　 在颈筋缺盆上。天容后。天柱前。完骨下。发际上（明堂云。发际上一寸陷中）。针一寸。留七呼。不宜补。亦不宜灸。若灸面肿眼合。先取 。后针天牖风池即瘥。若不先针 即难疗。明堂经云。针五分。得气即泻。泻尽更留三呼。泻三吸。下经云。灸三壮。西方子云。发际上一寸不灸。又云。发际宛宛中。主瘰 寒热。颈有积气。暴聋。肩中痛。头风目眩。鼻塞不闻香臭。铜人经云。手少阳脉气所发。治头风面肿。项强不得回顾。夜梦颠倒。面青无颜色。
　　针入五分。不宜灸（三焦）。资生经云。铜人经明堂上经皆云。不宜灸。下经素问注乃云。灸三壮。恐凡禁穴许炙一壮至三壮也已。
　　
　　天窗二穴
　　 一名窗龙。在颈大筋前。曲颊下。扶突后。动脉应手陷中。灸三壮。
　　针三分。明堂经云。主耳鸣聋。无所闻。颊肿喉中痛。暴喑不能言。及肩痛引项不得顾。铜人经云。手太阳脉气所发。西方子云。治耳痛及痔漏颈痛（小肠）。
　　
　　天鼎
　　（一名天顶）
　　二穴
　　 在颈缺盆直扶突后一寸。灸三壮。针三分。忌同。
　　明堂下经云。在项缺盆直扶突气舍后一寸陷中。灸十壮。素问气府注云。在颈缺盆上。直扶突气舍同身寸之半。按甲乙经作寸半。铜人经云。手阳明脉气所发。治暴喑气哽。喉痹咽肿。不得息。饮食不下。喉中鸣。西方子云。在曲颊下一寸。人迎后（大肠）。
　　
　　扶突二穴
　　 一名水穴。在人迎后寸半。灸三壮。针三分。素问注云。在颈当曲颊一寸人迎后。仰而取之。铜人经云。在气舍后一寸半。灸三壮。主舌本出。咳逆上气。咽中鸣喘。多唾喘饮。喉中如水鸡鸣。又云。手阳明脉气所发（又）。
　　
　　缺盆二穴
　　 一名天盖。在肩下横骨陷中。灸三壮。针三分。素问云。针二分。不宜刺太深。使人逆息也。明堂经云。肩上横骨陷中（素问同）。肩上是穴。铜人经云。治寒热瘰缺盆中肿。外溃则生。胸中热满。腹大水气。缺盆中痛。汗出。喉痹咳嗽。西方子云。主哽噎。胸热息贲。胁下气上冲。铜人经云。在肩下横骨陷中。明堂乃云。在肩上横骨陷中。
　　又云。肩上是穴。恐铜人误下字也（胃）。
　　
　　人迎二穴
　　 一名五会。在颈大脉。动脉应手。侠结喉旁。仰而取之。以候五脏气足阳明脉气所发。禁灸。灸之不幸伤人。针四分。铜人经云。治吐逆霍乱。脑满。喘呼不得息项气闷肿。食不下（又）。
　　
　　水突二穴
　　 一名水门。在颈大筋前。直人迎下。气舍上。灸三壮。针三分。铜人经云。足阳明脉气所发。治咳逆上气。咽喉痈肿。呼吸短气。喘息不卧（又）。
　　
　　气舍二穴
　　 在颈直人迎侠天突陷中。针三分。灸三壮。铜人经云。足阳明脉气所发。
　　治咳逆上气。瘤瘿。喉痹咽肿。颈强不得回顾。西方子云。主肩肿。哽咽食不下也（又）。
　　
　　卷七　针灸门
　　穴
　　
　　天突一穴
　　 在结喉下一寸。宛宛中（一作陷者中）。针五分。留三呼。得气即泻。
　　灸亦得。但不及针。其下针宜直横下。不得低手。低手即伤五脏之气。伤人短寿。明堂下经云。
　　一穴在项结喉下五分。中央宛宛中。灸五壮。素问气穴注云。在颈结喉下四寸中央宛宛中。
　　刺一寸。灸三壮。甲乙经云。在结喉下五寸。明堂下经。灸小儿云。结喉下三寸两骨间。千金名天瞿。资生经校勘。在结喉下五寸是穴。明堂下经云。主咳逆气喘。暴喑不能言。身寒颈肿。喉中鸣翕翕。胸中气哽哽。西方子云。主颊舌缝脉青。暴吝气哽。喉痹咽干。咳逆喘息。肩背痛。及漏颈痛。铜人经云。阴维任脉气之会。治咳嗽上气。胸中气噎。喉中状如水鸡声。肺壅咯唾脓血。气壅不通。咽干。舌上急。喉中生热疮。不得下食。慎如药法。及辛酸等物（任）。
　　
　　璇玑一穴
　　 在天突下一寸陷中。仰头取之。灸五壮。针入三分。明堂经云。灸三壮。
　　主胸胁支满。咳逆上喘。喉中鸣也。铜人经云。任脉气所发。治胸支满痛。喉痹咽肿。水浆不下。又云。主喉痈。
　　
　　华盖一穴
　　 在璇玑下一寸陷中。仰头取之。针三分。灸五壮。明堂下经云。三壮（本云五壮）。又云。主胸胁支满。咳逆上气。喘不能言也。铜人经云。任脉气所发。治胸胁支满。痛引胸中。
　　
　　紫宫一穴
　　 在华盖下一寸六分陷中。仰头取之。灸五壮。针三分。明堂下经云。
　　在华盖下一寸。灸七壮。铜人经云。任脉气所发。治胸胁支痛。胸膺骨疼。痹痛。痰饮食不下。
　　呕逆上气。烦心吐血。及唾如白胶。
　　
　　玉堂一穴
　　 一名玉英。在紫宫下一寸六分陷中。灸五壮。针三分。铜人经云。任脉气所发。主胸满不得喘息。痹痛。胸膺骨疼。呕逆上气。烦心及吐寒痰。又云。可灸三壮。
　　
　　膻中一穴
　　 一名元儿。在玉堂下一寸六分。横直两乳间陷中。仰卧取之。灸七七壮。
　　禁针。不幸令人夭。明堂经云。日灸七壮。止七七壮。禁针。不幸令人死。甲乙经云。针三分。明堂下经云。灸三壮。千金云。鸠尾上一寸。铜人经云。任脉气所发。治肺气咳嗽。上喘唾脓。不得下食。胸中气满如塞。可灸二七壮。及疗膈气呕逆吐涎沫。妇人乳汁少及乳不下。又云。主肺痈。明堂经云。主胸膈满闷。气短。喉中鸣。灸五壮立愈。岐伯曰。治积气干噎。慎猪鱼酒面等物。资生经云。灵兰秘典云。膻中者。臣使之官。喜乐出焉。说者曰。
　　膻中为气之海。然心主为君。以敷宣教令。膻中主气。以气有阴阳。气和志适。则喜乐由生分布阴阳。故官为臣使也。然则 中者。乃十二藏之一。臣使之官。为气之海。分布阴阳非其他穴比者。或患气噎膈气。肺气上喘。不得下食。胸中如塞等疾。宜灸此（难疏云。
　　气会三焦。外筋直两乳间。气痛治此）。
　　
　　中庭一穴
　　 在膻中下一寸六分陷中。灸五壮。针三分。明堂经云。针二分。下经云。
　　膻中下一寸。灸三壮。又云。膻中下一寸宛宛中。主食饮不下。呕逆食下还出也。铜人经云任脉气所发。治胸胁支满。噎塞心下满。
</div>
    <div class="pagination">
<a href="普济方针灸_page36.html">上一页</a><span>...</span><a href="普济方针灸_page32.html">32</a><a href="普济方针灸_page33.html">33</a><a href="普济方针灸_page34.html">34</a><a href="普济方针灸_page35.html">35</a><a href="普济方针灸_page36.html">36</a><span class="current-page">37</span><a href="普济方针灸_page38.html">38</a><a href="普济方针灸_page39.html">39</a><a href="普济方针灸_page40.html">40</a><a href="普济方针灸_page41.html">41</a><a href="普济方针灸_page42.html">42</a><span>...</span><a href="普济方针灸_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
