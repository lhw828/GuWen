<!DOCTYPE html>
<html>
<head>
    <meta charset="UTF-8">
    <title>本草分经 - 第 11 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草分经 - 第 11 页/共 80 页</h1>
    <div class="content">　　辛苦温，肺家专药，入膀胱兼走大肠心经，发汗解表，去营中寒邪，疏通气血，惟冬月在表真有寒邪者宜之，否则不可用。去根节制用。根节止汗。

　　原例　　手太阴肺

　　水萍

　　辛寒，入肺，发汗祛风，行水消肿，其发汗胜于麻黄，不可轻用。

　　原例　　手太阴肺

　　桂枝

　　辛甘温，入肺膀胱，温经通脉，发汗解肌，调和营卫，使邪从汗出而汗自止，性能横行手臂，平肝而动血。桂花辛温，治牙痛，润发。桂叶洗发去垢。

　　原例　　手太阴肺

　　冰片

　　见通行散。

　　原例　　手太阴肺

　　辛夷

　　辛温，入肺胃气分，能助胃中清阳上行通于头脑，温中解肌通窍，治九窍风热之病，去外皮毛用。

　　原例　　手太阴肺

　　生姜

　　见胃散。

　　原例　　手太阴肺

　　白芥子

　　辛温入肺，通行经络，发汗散寒，温中利气豁痰，痰在胁下及皮里膜外者非此不行，煎太熟则力减。芥菜子主治略同。芥菜辛热而散，通肺开胃，利气豁痰，久食发疮昏目。

　　原例　　手太阴肺

　　淡豆豉

　　苦寒，发汗解肌，泄肺除热，下气调中，炒熟又能止汗。

　　原例　　手太阴肺

　　（寒）荠

　　甘淡微寒，利肺气，解药毒，亦治疮毒。

　　原例　　手太阴肺

　　川贝母

　　辛甘微寒，泻心火散肺郁，入肺经气分，润心肺，化燥痰。象贝母味苦，去风痰。

　　土贝母大苦，外科治痰毒。

　　原例　　手太阴肺

　　黄芩

　　见心寒。

　　原例　　手太阴肺

　　知母

　　见肾寒。

　　原例　　手太阴肺

　　白前

　　辛甘微寒，降气下痰止嗽，治肺气壅实。

　　原例　　手太阴肺

　　麦冬

　　见胃寒。

　　原例　　手太阴肺

　　灯心

　　见心寒。

　　原例　　手太阴肺

　　漏卢

　　见胃寒。

　　原例　　手太阴肺

　　射干

　　苦寒，泻实火，因而散血消肿，能化心脾老血、肝肺积痰，解毒，治喉痹咽痛，虚者忌用。

</div>
    <div class="pagination">
<a href="本草分经_page10.html">上一页</a><span>...</span><a href="本草分经_page6.html">6</a><a href="本草分经_page7.html">7</a><a href="本草分经_page8.html">8</a><a href="本草分经_page9.html">9</a><a href="本草分经_page10.html">10</a><span class="current-page">11</span><a href="本草分经_page12.html">12</a><a href="本草分经_page13.html">13</a><a href="本草分经_page14.html">14</a><a href="本草分经_page15.html">15</a><a href="本草分经_page16.html">16</a><span>...</span><a href="本草分经_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
