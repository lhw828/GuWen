<!DOCTYPE html>
<html>
<head>
    <meta charset="UTF-8">
    <title>兰台轨范 - 第 2 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰台轨范 - 第 2 页/共 29 页</h1>
    <div class="content">　　五味异功散【钱氏】调理脾胃
　　于四君子汤加陈皮一钱为末毎服二钱白汤调服
　　七味白术散　　治一切吐防烦渇霍乱虚损气弱保养衰老及治酒积呕哕
　　于四君子汤加藿香半两葛根一两木香二钱半为末毎服二钱白汤调下
　　六君子汤　　治气虚有痰脾虚臌胀
　　即前方加陈皮半夏余依前法更加藿香砂仁为香砂六君子汤
　　独参汤　　治元气大虚昏厥脉防欲絶及妇人崩产脱血血晕
　　人参【分两随人随症】
　　右一味须上拣者浓煎顿服待元气渐回随证加减【此一时急救之法服后即当随症用药】
　　参附汤　　治隂阳血气暴脱证
　　人参【一两】附子【制五钱】
　　右加姜枣水煎服【此亦急救之方】本方去人参加黄茋名茋附汤
　　保元汤
　　黄茋【三钱】人参【二钱】甘草【一钱】肉桂【春夏二三分秋冬六七分】右四味水煎服【气血虚寒者用之纯虚寒之痘症亦用　此乃宋以后之方故肉桂止用二三分以为气分引药乃厚桂非桂枝也】
　　生脉饮【医録】治热伤元气气短倦怠口渇出汗
　　人参【五钱】麦门冬　　五味子【各三钱】
　　右三味水煎服【此方伤暑之后存其津液庸医即以之治暑病误甚观方下治症并无一字治暑邪者　此即于复脉汤内取参麦二味以止汗故复加五味子近人不论何病毎用此方收住邪气杀人无筭】
　　归脾汤【济生】治思虑伤脾或徤忘怔忡惊悸盗汗寤而不寐或心脾作痛嗜卧少食及妇女月经不调人参　　龙眼肉　　黄茋【各二钱半】甘草【五分】白术【二钱半】茯苓【二钱半】木香【五分】当归　　酸枣仁【炒研】逺志【各一钱】
　　右加姜三片水煎服【补脾有二法一补心以生脾血一补肾以壮脾气此方乃心脾同治之法补后天以生血即所以调经】
　　补中益气汤【东垣】治隂虚内热头痛口渇表热自汗不任风寒脉洪大心烦不安四肢困倦懒于言语无气以动动则气髙而喘
　　黄茋【炙】　人参　　云术【炒各一钱五分】甘草【炙一钱】陈皮【五分】当归【一钱】升麻　　柴胡【各五分】
　　右八味加生姜三片大枣二枚水煎温服【东垣之方一概以升提中气为主如果中气下防者最为合度若气髙而喘则非升柴所宜学者不可误用也】
　　虎潜丸【丹溪】治肾隂不足筋骨痿不能歩履
　　板　　黄柏【各四两】知母　　熟地【各三两】牛膝【三两五钱】鎻阳　　虎骨　　当归【各一两】芍药【一两五钱】陈皮【七钱五分】冬月加熟姜【五钱】
　　右为末煮羯羊肉捣为丸桐子大淡盐汤下【痿症皆属于热经有明文此方最为合度后人以温补治痿则相反矣　痿症又有属痰湿风寒外邪者此方又非所宜】
　　资生丸　　治妇人姙娠三月脾虚呕吐或胎滑不固兼丈夫调中养胃饥能使饱饱能使饥神妙难述人参【三两】茯苓【二两】云术【三两】山药【二两】薏仁【一两半】莲肉【二两】芡实【一两半】甘草【一两】陈皮　　麦蘖神麯【各二两】砂仁【一两半】白豆蔲【八钱】桔梗【一两】藿香【一两】川黄连【四钱】白扁豆　　山查【各一两半】
　　右十八味为细末炼蜜丸弹子大毎服二丸米饮下【此方治懐孕气阻用兼消兼补之法意亦可取今人不论何因为总治脾胃之药则失制方之义矣　药味太襍全无法度姑存之以备一格】
　　鹿二仙胶　　大补精髓益气养神
　　鹿角【血者十斤】板【自败者五斤】以上二味另熬膏　枸杞子【甘州者三十两】人参【十五两】
　　右用铅坛如法熬胶初服酒化一钱五分渐加至三钱空心下【精不足者补之以味而鹿又能通督任填补之法此为最稳】
　　三才封髓丹【寳鉴】除心火益肾水滋隂养血润补不燥天冬　　熟地　　人参【各五钱】黄柏【三两】砂仁【一两】甘草【炙七钱】
　　右为末麺糊丸梧子大每服五十丸用苁蓉半两切作片酒浸一宿次日煎三四沸空心食前送下【此补隂气之方虚人老人便结者为宜】
　　七寳美髯丹【邵应节】补肾气乌须髪延年益寿
　　何首乌【赤白雌雄各一斤】牛膝【八两以何首乌先用米泔水浸一日夜以竹刀刮去粗皮切作大片用黒豆铺甑中一层却铺何首乌一层毎铺豆一层却铺牛膝一层重重相间上铺豆覆之以豆熟为度去豆晒干次日如前用生豆蒸如法蒸七次去豆用】破故纸【半斤酒浸洗净用黒芝蔴同炒无声为度去芝蔴】当归【半斤去头尾酒洗】白茯苓【半斤用人乳拌浸透晒亁蒸】赤茯苓【半斤黒牛乳浸晒亁蒸】莵丝子【半斤酒浸一宿洗晒亁蒸晒三次】枸杞子【半斤去蒂枯者】
　　右共为末蜜丸龙眼大毎日空心嚼二三丸温酒或米汤白盐汤皆可下制法不可犯铁器【此补肾血之方】
　　无比山药丸【千金】治丈夫乆虚百损五劳七伤头痛目支厥或烦热或脾疼腰臗不随饮食不生肌肉或少食而胀满体无光泽阳气衰絶隂气不行
　　熟地【酒浸】赤石脂　　巴防【去心】茯苓　　牛膝【酒浸】山茱茰肉　　泽防【各三两】亁山药【二两】五味子【六两】肉苁蓉【酒浸四两】兎丝子　　杜仲【炒各三两】
　　右药炼蜜丸桐子大毎服二十丸至三十丸食前温酒或米饮下服七日后令人身徤体润面光音响为騐此药通中入脑鼻必酸疼勿怪【此收摄肾气之方最为稳妥】
　　还少丹【杨氏】大补心肾脾胃虚寒饮食少思发热盗汗遗精白浊及真气亏损肌体羸瘦肢节倦怠等症山药　　牛膝　　逺志　　山茰肉　　茯苓五味子　　楮实子　　巴防【酒浸去心】肉苁蓉【酒浸一宿】
　　石菖蒲　　杜仲【姜汁酒同拌炒】茴香【各一两】枸杞子　　熟地【各二两】
　　右共为细末炼蜜同枣肉为丸梧子大每服三十丸温酒或盐汤下日三服【此交通心肾之方】
　　羊肾丸　　治肾劳虚寒面肿垢黑腰脊引痛屈伸不利梦寐惊悸小便不利
　　熟地　　杜仲　　兎丝子【另研】石斛　　黄茋续断　　肉桂　　牛膝　　磁石【煆醋淬】沉香五加皮　　山药【炒各一两】
　　右为末雄羊肾两对以葱椒酒煮烂入少酒糊杵丸梧子大毎服七十丸空心盐汤送下【此降纳肾气之方】
　　羊肉粥方【养老书】治老人虚损羸瘦助阳壮筋骨
　　羊肉【二斤】黄茋【一两生用】人参【二两】白茯苓【一两】大枣【五枚】粳米【三合加生姜少许尤佳入核桃去羶气亦可】
　　右先以肉去脂皮取精膂肉留四两细切余一斤十二两以水五大盏并黄茋等煎取汁三盏去滓入米煮粥临熟下切生肉更煮入五味调和空心服之【此古人服食之方也】
　　三才丸【洁古】治脾肺虚咳
　　人参　　天门冬　　地黄【各等分】
　　右为末炼蜜丸空心服【此方与症非宜必上下纯虚而不者可用】
　　天王补心丹【道藏】治心血不足神志不宁津液枯竭徤忘怔忡大便不利口舌生疮等证
　　人参　　白茯苓　　元参　　桔梗　　逺志【各五钱】当归　　五味子　　麦冬　　天冬　　丹参
　　酸枣仁【各一两】生地【四两】柏子仁【一两】
　　右为末炼蜜丸如椒目大白汤下【此养心之主方】一方有石菖蒲四钱无五味子一方有甘草川连
　　秘方补心丸　　治心虚手振
　　当归【一两五钱】川芎　　粉甘草【各一两】生地【一两半】逺志【二两半】枣仁【炒】　柏子仁【去油各三两】人参　　胆星　　硃砂【另研各五钱】金箔【二十片】麝香【一钱】琥珀【三钱】茯苓【七钱】石菖蒲【六钱】
　　右为末饼糊丸菉豆大硃砂为衣毎服七八十丸吐津咽下或姜汤送下【此心神恍惚而有痰者宜之】
　　黒地黄丸　　治阳盛隂衰脾胃不足房室虚损形瘦无力面多青黄而无常色此补肾益胃之剂也苍术【一斤油浸】熟地【一斤】五味子【半斤】亁姜【秋冬一两夏五钱春七钱】右为末枣肉丸梧子大食前米饮服百丸治血虚乆痔甚妙【按此治脱血脾寒之圣药亁姜当泡淡炒黒用】
　　元精丹　　北方黒气入通于肾开窍于二隂藏精于肾味醎其类水其病在骨此药主之
　　血余【自已发及父子一本者及少壮男女发防去黄白色者用灰汤洗二三次以大皂角四两捶碎煮水洗净务期无油气为佳将发扯断晒亁每洗发一斤用川椒四两防去梗核于大锅内发一层椒一层和匀以中锅盖盖盐泥固济勿令泄气桑柴火慢煮三炷香即退火待冷取出约重四两有余于无风处研为细末】何首乌【制法如前七寳美髯丹法取净末一斤】黒芝蔴【九蒸九晒取净末八两】女贞实【四两】破故纸【炒取净末四两】生地【酒浸杵膏入药】熟地【同上制各八两】旱莲艸　　桑葚【各取净汁熬膏各四两】胡桃仁【二两研膏】胶枣【二两研膏】槐角子【入牛胆内百日四两】
　　右以药末和诸膏和匀加炼蜜一斤入石臼杵千余下为丸梧子大毎服六十丸空心用首乌酿酒二三杯送下日三服【诸品皆色黒之药专补肾血此治便后脱血之神方也】
　　青州白丸【局方】治一切风及小儿惊风妇人血风大人头风
　　南星【三两】白附子【二两】半夏【七两】川乌【半两各生用】右为细末放磁器中日晒夜露春五夏三秋七冬十日以糯米粉煮粥丸姜汤下风症温酒下惊风薄荷汤下【此四味宜水研取浆澄粉晒露七日去水作丸　此治风痰之要药】
　　指迷茯苓丸　　治中脘留伏痰饮臂痛难举手足不得转移
　　茯苓【二两】半夏【一两】枳殻【半两炒】风化硝【二钱半】
　　右为末姜汁和丸桐子大毎服三十丸姜汤下【按方极和平而义精效速方内半夏宜生研澄粉用】
　　威喜丸【局方】治饮食积滞虫痞胀满乆痢乆疟沉冷积寒
　　广木香　　肉豆蔲【各四钱】亁姜【泡炒二钱五分】巴豆【二十粒去皮心及油炒研】杏仁【四十粒去皮尖研】百草霜【五钱加茯苓亦可】
　　右前四味为末入百草霜同研后入杏仁巴豆霜研黄蜡一两五钱酒煮一时去酒将蜡入蔴油七钱溶化拌药研匀乗热丸如菉豆大毎服二三十丸【用黄蜡之义最精凡治积新病宜急下乆病宜缓下此方治乆患寒积之症乃缓下法也】
　　灵砂【局方】治上盛下虚痰涎壅盛最能镇坠升降隂阳和五脏助元气
　　水银【一斤】硫黄【四两】
　　右二味用新铁铫炒成砂子或有烟熖即以醋洒研细入水火鼎醋调赤石脂封口铁线扎防亁盐泥固济用炭二十斤煆如鼎子烈笔蘸赤石脂频抹其处火尽为度经宿取出研为细末糯米糊为丸如麻子大毎服三丸空心枣汤米饮井花水人参汤任下量病轻重増至五七丸【此镇坠之药若用黒锡丹则此方可不备】
　　二神丸【本事方】治腰痛肾虚全不进食
　　破故纸【四两炒】肉豆蔲【二两生】
　　右为末用大枣四十枚生姜四两同煎糜烂去姜枣核皮研膏入药末丸盐汤下【此治肾家有寒湿之方】本方加五味子呉茱茰各二两为四神丸
　　导赤散【钱氏】治心热口糜舌疮小便黄赤茎中作痛热淋不利
　　生地　　木通　　甘草梢【各等分】
　　右三味水煎服【此防心火从小肠中出也】
　　亡血脱血方【千金翼】治亡血脱血鼻头白色唇白去血无力者
　　生地黄【十斤】
　　右一味捣以酒一斗绞取汁令极尽去渣防火煎减半内白蜜五升枣膏一升以搅之勿止令可丸酒服如鸡子一丸日三乆服不已老而更少万病除愈千金又以此二味加阿胶甘草作煎服亦可用
　　当归补血汤【寳鉴】治男妇血虚似白虎证肌热面赤烦渇引饮脉来洪大而虚重按则防
　　当归【二钱】黄茋【一两】
　　右二味水煎服【此补表血之方】
　　益血润肠丸　　治津液亡大肠秘老人虚人皆可服并祛风养血
　　熟地【六两】杏仁【炒】　麻仁【各三两以上三味俱捣膏】枳殻　　当归　　橘红【净各二两五钱】阿胶　　肉苁蓉【各一两半】苏子荆芥【各一两】
　　右为末以前三味膏同杵千余下仍加蜜丸梧子大毎服五六十丸空心白汤下【此脾约丸之变法】
　　芎当胶艾汤【金匮】妇人有漏下者有半产后因续下血不絶者有姙娠下血者假令妊娠腹中痛为胞阻胶艾汤主之
　　芎防　　阿胶　　甘草【各二两】艾叶　　当归【各三两】芍药【四两】亁地黄【六两】
　　右六味水五升清酒三升合煮取三升去渣内胶令消尽温服一升日三服不差更作
　　四物汤【局方】治一切血热血虚血燥诸证
　　当归　　熟地【各三钱】川芎【一钱五分】白芍【二钱酒炒】
　　右四味水煎服【此血病之主方】
　　八珍汤　　治心肺虚损气血两虚
　　即四君子汤合四物汤余依上法
　　十全大补汤【局方】治男子妇人诸虚不足五劳七伤不进饮食乆病虚损时发潮热气攻骨脊拘急疼痛夜梦遗精面色痿黄脚膝无力
　　即八珍汤加桂心陈皮
　　人参养营汤【局方】治脾肺俱虚发热恶寒肢体瘦倦食少作防
　　人参　　白术　　茯苓　　甘草　　黄茋陈皮　　当归【各一钱】熟地【七分半】白芍【一钱半】桂心【一钱】逺志【五分】五味子【七分半】
　　右十二味加姜三片大枣二枚【此即十全大补汤去川芎加五味逺志黄茋以生心血】
</div>
    <div class="pagination">
<a href="兰台轨范.html">上一页</a><a href="兰台轨范.html">1</a><span class="current-page">2</span><a href="兰台轨范_page3.html">3</a><a href="兰台轨范_page4.html">4</a><a href="兰台轨范_page5.html">5</a><a href="兰台轨范_page6.html">6</a><a href="兰台轨范_page7.html">7</a><span>...</span><a href="兰台轨范_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
