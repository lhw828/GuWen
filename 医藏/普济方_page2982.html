<!DOCTYPE html>
<html>
<head>
    <meta charset="UTF-8">
    <title>普济方 - 第 2982 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2982 页/共 3614 页</h1>
    <div class="content">　　又方

　　（出圣惠方）

　　治口舌生疮。

　　上取蜗牛壳细研。涂疮上。有涎即吐之。不过三两上。验。

　　又方

　　（出仁斋直指方）

　　治口舌疮。

　　上用大豆根。锉细含咽。践末掺敷。（即山豆根）

　　又方

　　（出圣惠方）

　　治口中及舌上。生疮烂。

　　上用牛膝酒清含漱之。无酒者。空含亦佳。一方。单用好酒含之。即愈。

　　又方

　　（出肘后方）

　　治口中及舌生疮。日久不瘥。入脑中并生疮。三年以上不瘥者。

　　用蔷薇根浓煮汁。含漱之。又稍咽之。冬用根皮枝叶。日三夜一。或漱出。吐不须咽。

　　数次即愈。又一法。每用一匙头。以水二盏。同煎至六分。去滓热含。冷即吐之。

　　又方

　　（出圣惠方）

　　治口舌生疮。

　　用石胆少许含之。瘥。

　　定斋濯足法。

　　（出简易方）

　　治下虚上壅。口舌生疮。

　　用白矾为末。汤化以濯足。即愈。

　　治飞丝入口。令人口舌间生泡。此最可畏。

　　（出海上方）细嚼紫苏叶。白汤咽下。即愈。

　　贴脐散

　　（出杨氏家藏方）

　　治元脏气虚。浮阳上攻。口舌生疮。

　　吴茱萸（醋炒香熟半两）干姜（炮半两）木鳖子（五枚炒）上为细末。每用半钱。

　　冷水调。

　　薄荷煎

　　（出永类钤方）

　　治口舌生疮。痰涎壅塞。咽喉肿痛。

　　薄荷（一斤取头末二两半）缩砂仁（半两取末二钱）脑子（半钱别研）川芎（半两取末一钱）脑子。有桔梗。

　　又方

　　治口舌生疮

　　（出海上名方）杏仁七个去皮尖。轻粉少许。同嚼。吐涎。即愈。

　　又方

　　治上焦有热。口舌咽中生疮。有脓血。

　　桔梗（一两）甘草（二两）上为末。每服二钱。水一盏。煎至六分。去滓。温服。

　　食后细呷

　　甘露饮

　　（出如宜方）

　　治口舌生疮。牙宣心热。

　　枇杷叶石斛甘草（炙）生地黄黄芩麦门冬（去心各等分）上咀。水煎。

　　食后服

　　加味龙石散

　　治口舌生疮。时时血出。咽喉肿塞。疼痛妨闷。

</div>
    <div class="pagination">
<a href="普济方_page2981.html">上一页</a><span>...</span><a href="普济方_page2977.html">2977</a><a href="普济方_page2978.html">2978</a><a href="普济方_page2979.html">2979</a><a href="普济方_page2980.html">2980</a><a href="普济方_page2981.html">2981</a><span class="current-page">2982</span><a href="普济方_page2983.html">2983</a><a href="普济方_page2984.html">2984</a><a href="普济方_page2985.html">2985</a><a href="普济方_page2986.html">2986</a><a href="普济方_page2987.html">2987</a><span>...</span><a href="普济方_page2983.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
