<!DOCTYPE html>
<html>
<head>
    <meta charset="UTF-8">
    <title>圣济总录 - 第 438 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 438 页/共 447 页</h1>
    <div class="content">　　小腹肿痛，不得小便，邪在三焦约，取太阳大络，视其结脉，与阴厥小络，结而血者肿上，取胃脘及三里。

　　小便不利，少腹胀满，大小肠俞，随年壮。

　　灸两足内踝上大脉，名三阴交，各二十一壮，治小便白浊。

　　卷第一百九十四

　　治胞转灸法

　　关元穴，脐下三寸，灸一七壮，主转胞不得小便，甲乙经云：足三阴任脉之会。

　　腰痛小便不利，苦胞转，灸玉泉七壮，又灸第十五椎五十壮，又灸脐下一寸，又灸脐下四寸，各随年壮。

　　卷第一百九十四

　　治中恶灸刺法（猝死客忤尸厥等附）

　　胃脘穴，主中恶，甲乙经云：一名太仓，胃募也，在上脘下一寸，居蔽骨脐中，手太阳少阳足阳明所生，任脉之会，宜灸三壮，又千金翼治中恶欲死，不知人，灸足大趾横纹，随年壮，左右同。

　　猝死中恶，灸两足大趾爪甲聚毛甲中，七壮，此华佗法，又云：三七壮，又灸脐中百壮。

　　猝死而张目及舌者，灸手足两爪后，十四壮。

　　猝死而四肢不收，失便者，灸心下一寸，脐上三寸，脐下四寸，各一百壮。

　　猝客忤死者，灸人中三壮，一名鬼客厅，又治尸厥（一云三十壮），又横度口中折之，令上头着心下，灸下头五壮，又针间使各百余息，又灸手十指爪下，各三壮，余治同上方（备急方云治猝死而张目反折者），又灸肩井百壮，又灸间使七壮，又灸巨阙百壮。

　　尸厥者，灸厉兑二穴，甲乙经云：穴在足大趾次趾之端，去爪甲，角如韭叶，足阳明脉所出也，各灸三壮，炷如小麦大，又灸阴囊下，去下部一寸，百壮，若妇人灸两乳中间，又云：爪刺人中，良。又针人中至齿，立起，又以绳围其臂腕，男左女右，绳从大椎上度，下行脊上，灸绳头五十壮，此是扁鹊秘法，又针百会，当鼻中人发际五寸，针入三分补之，又针足大趾甲下肉侧，去甲三分，又灸膻中，二七壮。

　　猝中恶飞尸遁注，胸胁满，旁庭主之，在腋下四肋间，高下与乳相当，乳后二寸陷中，俗名注市，举腋取之，刺入五分，灸五十壮，恶风邪气遁尸，内有瘀血，宜取九曲中府，在旁庭注市下三寸，刺入五分，灸三十壮。

　　卷第一百九十四

　　治鬼魅诸邪病灸刺法

　　上星穴，直鼻入发际一寸，灸五壮，普济针灸法云：主鬼魅惊恐哭泣，又唇表中央弦弦者中，灸三壮，主邪鬼妄语。

　　猝中邪魅，恍惚振噤，灸鼻下人中，及两手足大指爪甲本，令艾丸半在爪上，半在肉上，各七壮，不止十四壮，炷如雀屎大。

　　鬼魅，灸入发一寸百壮，又灸间使手心各五十壮，狐魅合手大指缚指，灸合间三七壮，当狐鸣即瘥。

　　灸猝中鬼击，人中一壮，立愈，不瘥更灸，又灸脐上一寸，七壮，及两踵白肉际，取瘥，又灸脐下一寸，三壮。

　　旁庭二穴，甲乙经云：穴在胁堂下二骨间陷者中，举腋取之，各灸三壮，主猝暴中飞尸遁尸，胸胁支满，时上抢心，呕吐喘逆，咽干胁痛。

　　卷第一百九十四

　　治猝魇寐不寤灸法

　　灸胃脘一七壮，又，灸两足大趾丛毛中，各二七壮（肘后方云华佗法又救猝死中恶）。

　　卷第一百九十四

　　治猝中五尸灸法

　　灸乳后三寸，十四壮，男左女右，不止更加壮数，又，灸心下三寸，六十壮，又，灸乳下一寸，随病左右，多其壮数，即瘥，又，以四指尖其痛处，灸指下际，数壮，令人痛爪其鼻，人中，又爪其心下一寸，多其壮取瘥。

　　猝注忤攻心胸，灸第七椎，随年壮，又灸心下一寸三壮，又灸手肘纹，随年壮。

　　一切食注，灸手小指头，随年壮，男左女右，五毒注，不能饮食，百病，灸心下三寸胃脘十壮，水注日中涌水，经云肺来乘肾，食后吐水，灸肺俞，又灸三阴交，又灸期门，期门在乳下二肋间，泻肺补肾也，各随年壮。

　　一切注无新久，先仰卧，灸两乳边斜下三寸，第三肋间，随年壮，可至三百壮，又治诸气，神良，一名注市。

　　扁鹊曰：百邪所病者，针有十三穴，凡针之体，先从鬼宫起，次针鬼信，便至鬼垒，又至鬼心，未必须并针，止五六穴，即可知矣，若是邪蛊之精，便自言说，审得其实，不必尽穴，求去与之，男从左起针，女从右起针，若数处不言，便遍穴针，仍须根据掌诀捻目治之，万不失一，黄帝掌诀，别是术家秘要，其目在人两手中十指节间，已见符禁门中，第一针，人中鬼宫，从左边下针，右边出，第二针，手大指爪甲下，名鬼信，入肉三分，第三针，足大趾爪甲下，名鬼垒，入肉二分，第四针掌后横纹，名鬼心，入半寸（即太渊穴也），第五针，外踝下白肉际，足太阳，名鬼路，火针七 ， 三下，（即胂脉穴也），第六针，大椎上入发际一寸，名鬼枕，火针七 ， 三下，第七针，耳前发际宛宛中，耳垂下五分，名鬼床，火针七 ， 三下，第八针，承浆名鬼市，从左出右，第九针，手横纹上三寸两筋间，名鬼路，（即劳宫穴也）。第十针，直鼻上入发际一寸，名鬼堂，火针七 ， 三下（即上星穴也），第十一针，阴下缝，灸三壮，女人即玉头，名鬼藏，第十二针，尺泽横纹外头，接白肉际，名鬼臣，火针七 ， 三下，此即曲池，第十三针，舌头一寸，当舌中下缝，刺贯出舌上，名鬼封，仍以一板扳横口吻，安针头，令舌不得动，已前若是手足，皆相对针两穴，若是孤穴，即单针之。

　　卷第一百九十四

　　治瘿气灸法

　　瘿恶气，灸天府五十壮。

　　瘿劳气，灸冲阳，随年壮。

　　瘿，灸天衢三百壮，横三间寸灸之。

　　瘿气面肿，灸通天五十壮。

　　瘿上气胸满，灸云门五十壮。

　　瘿，灸中封，随年壮，在两足趺上，曲尺宛宛中。

　　诸瘿，灸肩 左右相对宛宛处，男左十八壮，右十七壮，女右十八壮，左十七壮，或再三取瘥，止，又灸风池百壮。挟项两边，又灸两耳后发际，百壮，又将患人男左女右，以绳量手中指，从指端齐，绳头向下至指下横纹上，截绳头中屈，从横纹直下，点绳头。灸七壮，五年以后，量加壮数，须三月三日午时下灸，无不瘥者，石瘿难愈，气瘿易治。

　　气舍穴，在颈直人迎，挟天突后陷中，灸三壮，主瘤瘿气，甲乙经云：足阳明脉气所发，灸一七壮。

　　卷第一百九十四

　　治瘰痔灸刺法

　　瘰 颈有大气，灸天牖，二穴在颈筋缺盆上，天容后，天柱前，完骨下，发际上，各灸五壮。

　　一切瘰 ，灸两胯里患 处宛宛中，日一壮，七日止，又灸五里人迎各三十壮，又灸背两边腋下后纹上，随年壮，又灸耳后发际直脉，七壮。

　　寒热颈腋下肿，申脉主之。

　　寒热颈肿，丘墟主之。

　　寒热颈瘰 ，大迎主之。

</div>
    <div class="pagination">
<a href="圣济总录_page437.html">上一页</a><span>...</span><a href="圣济总录_page433.html">433</a><a href="圣济总录_page434.html">434</a><a href="圣济总录_page435.html">435</a><a href="圣济总录_page436.html">436</a><a href="圣济总录_page437.html">437</a><span class="current-page">438</span><a href="圣济总录_page439.html">439</a><a href="圣济总录_page440.html">440</a><a href="圣济总录_page441.html">441</a><a href="圣济总录_page442.html">442</a><a href="圣济总录_page443.html">443</a><span>...</span><a href="圣济总录_page439.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
