<!DOCTYPE html>
<html>
<head>
    <meta charset="UTF-8">
    <title>神农本草经-清-孙星衍 - 第 24 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神农本草经-清-孙星衍 - 第 24 页/共 47 页</h1>
    <div class="content">　　案：《广雅》云：女肠，女菀也。

　　卷二　中经

　　王孙

　　味苦，平。主五脏邪气，寒湿痹，四肢疼酸，膝冷痛。生川谷。

　　《吴普》曰：黄孙，一名王孙，一名蔓延，一名公草，一名海孙。神农、雷公：苦，无毒；黄帝：甘，无毒。生西海山谷及汝南城郭垣下。蔓延，赤文，茎叶相当（《御览》）。

　　《名医》曰：吴，名白功草，楚，名王孙；齐，名长孙。一名黄孙，一名黄昏，一名海孙，一名蔓延，生海西及汝南城郭下。

　　案：陶弘景云：今方家皆呼王昏，又云壮蒙。

　　卷二　中经

　　蜀羊泉

　　味苦，微寒。主头秃恶创，热气疥，瘙痂，癣虫，疗龋齿。生川谷。

　　《名医》曰：一名羊泉，一名饴。生蜀郡。

　　案：《广雅》云： 姑，艾但鹿何，泽

　　卷二　中经

　　爵床

　　味咸，寒。主腰脊痛，不得着床，俯仰艰难，除热，可作浴汤。生川谷及田野。

　　《吴普》曰：爵床，一名爵卿（《御览》）。

　　《名医》曰：生汉中。

　　案：别本注云：今人名为香苏。

　　卷二　中经

　　假苏

　　味辛，温。主寒热鼠 ，瘰 生创，破结聚气，下瘀血，除湿痹。一名鼠 。生川泽（旧在菜部，今移）。

　　《吴普》曰：假苏，一名鼠实，一名姜芥也（《御览》），名荆芥，叶似落藜而细，蜀中生啖之（《蜀本》注）。

　　《名医》曰：一名姜芥。生汉中。

　　案：陶弘景云：即荆芥也，姜、荆，声讹耳。先居草部中。令人食之，录在菜部中也。

　　味甘，寒，平（《御览》作味苦，平）。主下热气，益阴精，令人而说好，明目。久服，轻身、耐老。生平泽（旧在《唐本》退中，今移）。

　　《吴普》曰：翘根，神农、雷公：甘，有毒。三月、八月采，以作蒸，饮酒病患（《御览》）。

　　《名医》曰：生蒿高，二月、八月采。

　　案：陶弘景云：方药不复用，俗无识者。

　　上草，中品四十九种。旧四十六种。考菜部假苏及《唐本》退中翘根，宜入此。

　　卷二　中经

　　桑根白皮

　　味甘，寒。主伤中、五劳六极、羸瘦，崩中脉绝，补虚益气。叶：主除寒热出汗。桑耳黑者：主女子漏下赤白汗，血病，症瘕积聚，阴补，阴阳寒热，无子。五木耳名糯，益气、不饥、轻身、强志。生山谷。

　　《名医》曰：桑耳，一名桑菌，一名木麦。生犍为。六月多雨时采，即曝干。

　　案：《说文》云：桑，蚕所食叶。木 ，木耳也。蕈，桑 。《尔雅》云：桑瓣有葚栀。舍人云：桑树，一半有葚，半无葚，名栀也。郭璞云：瓣，半也。又女桑， 桑，郭璞云：今俗呼桑树，小而条长者，为女桑树。又 山桑，郭璞云：似桑材中作弓及草辕。又桑柳槐条，郭璞云：阿那垂条。

　　卷二　中经

　　竹叶

　　味苦，平。主咳逆上气溢，筋急恶疡，杀小虫。根：作汤，益气止渴，补虚下气。汁：主风 。实：通神明，轻身、益气。

　　《名医》曰：生益州。

　　案：《说文》云：竹，冬生草也。象形，下 者，箬，箬也。

　　卷二　中经

　　吴茱萸

　　（《御览》引无吴字，是）

　　味辛，温。主温中，下气，止痛，咳逆，寒热，除湿、血痹，逐风邪，开凑（旧作腠，《御览》作涛，是）理。根：杀三虫。一名 ，生山谷。

　　《名医》曰：生冤句。九月九日采，阴干。

　　案：《说文》云：茱，茱萸，属。萸，茱萸也。煎，茱萸，《汉律》：会稽献 一斗。《广雅》云： 、 、档、樾、茱萸也。《三苍》云： ，茱萸也（《御览》）。

　　《尔雅》云：椒、 、丑 。郭璞云：茱萸子，聚生成房貌，今江东亦呼 ，似茱萸而小，赤色。《礼记》云：三牲用 。郑云： 煎，茱萸也，《汉律》会稽献焉，《尔雅》谓之。《范子计然》云：茱萸，出三辅。陶弘景云：《礼记》名 ，而作俗中呼为 子。当是不识 字，似杂字，仍似相传。

　　卷二　中经

　　卮子

　　（旧作栀，《艺文类聚》及《御览》引作支，是）

　　味苦，寒。主五内邪气，胃中热气，面赤、酒泡、 鼻，白赖、赤癞，创疡。一名木丹。

</div>
    <div class="pagination">
<a href="神农本草经-清-孙星衍_page23.html">上一页</a><span>...</span><a href="神农本草经-清-孙星衍_page19.html">19</a><a href="神农本草经-清-孙星衍_page20.html">20</a><a href="神农本草经-清-孙星衍_page21.html">21</a><a href="神农本草经-清-孙星衍_page22.html">22</a><a href="神农本草经-清-孙星衍_page23.html">23</a><span class="current-page">24</span><a href="神农本草经-清-孙星衍_page25.html">25</a><a href="神农本草经-清-孙星衍_page26.html">26</a><a href="神农本草经-清-孙星衍_page27.html">27</a><a href="神农本草经-清-孙星衍_page28.html">28</a><a href="神农本草经-清-孙星衍_page29.html">29</a><span>...</span><a href="神农本草经-清-孙星衍_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
