<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 169 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 169 页/共 249 页</h1>
    <div class="content">（生）
春生
烂用【治】
（疗）（图经曰）花治疮痈干末水调涂之立愈○子治淋涩又令妇人易产（衍义曰）花晒干为
末烂
疮○子临产时取四十九粒研烂用温水调服即产（别录云）子催产焙干为末井华水下三钱匕如
无
子以根细切煎汁令浓滑待冷服之
卷之三十八菜部上品
菜之草
无毒 植生
蜀葵久食钝人性灵○根及茎并主客热利小便散脓血恶汁○叶烧为末敷金疮煮食主丹石发
热结捣碎敷火疮叶炙煮与小儿食治热毒下痢及大人丹痢捣汁服亦可恐腹痛即暖饮之○花冷无
毒治小儿风疹○子冷无毒治淋涩通小肠催生落胎疗水肿治一切疮疥并瘢疵赤靥○白花疗 疟
去邪气阴干末食之（名医所录）【名】锦葵 戎葵【苗】（图经曰）葵有数种有蜀葵尔雅所谓
（古田切）戎葵者是也郭璞云似葵华如槿华戎蜀盖其所自出因以名之也○谨按蜀葵皆自宿根
而
生也春初发苗渐长茎干高及丈许微有白毛叶圆而尖至五六月开花有深红浅红者亦有单瓣夹瓣
者俱着花于茎间自下而上次第开放直至梢端叶乃始焦其子遂成子熟堕地即出嫩苗比与宿根者
终不繁茂又有一种锦葵开紫白花甚小亦结细子其种莳及茎叶最相类但低矮差小为异功用更强
葵虽有五色而治疗功能各随其色而主之抑按左传曰鲍庄子之知不及葵葵犹能卫其足今葵心随
日光所转辄低覆其根似知孔子曰禾生垂穗向根不忘本也盖禾之向根仁也葵之卫足知也仁所以
守之知所以揆之故葵曰揆也【地】（图经曰）出戎蜀今处处有之【时】（生）春苗夏花（采）
秋取
【收】阴干【用】花根茎叶子【色】红【味】甘【性】寒【气】气之薄者阳中之阴【臭】腥
【治】（疗）（衍义曰）单叶葵根治带下排脓血恶物（别录云）蜀葵治痈毒无头杵末敷之【合
治】
葵花末合酒服方寸匕治横生倒产○白葵花一两阴干为末空心合温酒服二钱匕治妇人白带下脐
腹冷痛面色萎黄日渐虚困如赤带用赤者为验【禁】患狗咬疮者食之不得瘥又能钝人情性
卷之三十八菜部上品
菜之草
无毒附子 丛生
龙葵食之解劳少睡去虚热肿○子疗疔肿（名医所录）【名】苦葵【苗】（图经曰）龙葵北
人
谓之苦葵叶圆似排风而无毛花白实若牛李子生青熟黑亦似排风子但堪煮食不任生啖其实赤者
名赤珠服之变白令黑其根亦入药用【地】（图经曰）出北方今所在有之【时】（生）春生（采）
无
时【收】晒干【用】茎子根【味】苦【性】寒【气】味浓于气阴也【治】（疗）（别录云）龙
葵
治痈肿无头捣敷之（补）（药性论云）龙葵明目轻身○子变白令黑耐老【合治】根一两捣罗
为末
合麝香一分研令匀涂发背痈疽成脓者○龙葵合土杵敷疔肿及火丹疮【禁】不可与葱薤同食
卷之三十八菜部上品
菜之草
小毒 植生
苦耽苗子主传尸伏连鬼气疰忤邪气腹内热结目黄不下食大小便涩骨热咳嗽多睡劳乏呕逆
痰壅 癖痞满小儿无辜 子寒热大腹杀虫落胎去蛊毒并煮汁服亦生捣绞汁服亦研敷小儿闪癖
（名医所录）【名】洛神珠 王母珠 皮弁草【苗】（图经曰）苗高二三尺实作包如撮口袋中
有
子如珠生青熟赤关中谓之洛神珠又谓之王母珠一名皮弁草又有一种小者名苦 也按衍义云此
与酸浆同种今复出于此盖其性味不同及治疗有别而然也【地】（图经曰）生故墟垣堑间今在
处
有之【时】（生）春生苗（采）三月取苗秋取实【收】阴干【用】苗实【味】苦【性】寒泄
【气】
味浓于气阴也【制】煮汁或生捣用
卷之三十八菜部上品
菜之草
丛生
苦苣除面目及舌下黄强力不睡折取茎中白汁敷疔肿出根又取汁滴痈上立溃碎茎叶敷蛇咬
根主赤白痢及骨蒸并煮服之今人种为菜生食之久食轻身少睡调十二经脉利五脏霍乱后胃气逆
烦生捣汁饮之虽冷甚益人不可同血食（一本作蜜）食发痔疾（名医所录）【名】扁苣 白苣
【苗】
（本经云）苦苣即野苣也春生苗叶青绿色其茎折之有白汁堪作菜茹亦可生食又有野生者名扁
苣
今人家常食为白苣江外岭南吴人无白苣尝植野苣以供厨馔也【地】旧不着所出州土今山郭处
皆有之【时】（生）春生苗（采）夏取茎叶秋取根【收】阴干【用】茎叶及根【味】苦【性】
平
泄（一云寒）【气】味浓于气阴也【臭】腥【制】为末或生捣汁用【治】（疗）（衍义曰）捣
汁敷
疔疮
卷之三十八菜部上品
菜之草
无毒 丛生
苜蓿主安中利人可久食（名医所录）【苗】（陶隐居云）长安中乃有苜蓿园北人甚重之江
南
人不甚食以其无味故也外国别有苜蓿草以疗目疾盖非此类（衍义曰）唐李白诗云天马常衔苜
蓿
花是此陕西甚多以饲牛马嫩时人亦食之微甘淡不可多食利人大小肠有宿根刈讫又生其根酷似
黄故土人采之以乱黄 也【时】（生）春生苗（采）夏秋取【收】阴干【用】茎叶及根【色】
绿【味】苦【性】平泄【气】味浓于气阴中之阳【臭】腥【治】（疗）（唐本注云）茎叶根治
热
病烦满目黄赤小便黄酒疸捣汁服一升令人吐利即愈（日华子云）去腹脏邪气脾胃间热气通小
肠
（孟诜云）患疸黄人取根生捣绞汁服之良又利五脏洗去脾胃间邪气及诸恶热毒（补）（孟诜
云）能
轻
卷之三十八菜部上品
菜之草
无毒 散生
荠主利肝气和中○实主明目目痛（名医所录）【苗】谨按荠春生最先以诸菜似菠菜小而
着
地散生叶有锯齿而青绿有毛其根色白二月抽苔高尺许茎有小叶三月开细白花结三尖荚子四月
成实其叶霜后则微赤而经冬不凋也【地】处处有之【时】（生）春生新叶（采）四月八日取
实【收】
阴干【用】子及根叶【质】类菠菜而小【色】青绿【味】甘【性】温【气】气之浓者阳也【
臭】香【主】散风毒消瘴翳【治】（疗）（药性论云）子治目青盲不见物○根叶烧灰能治赤白
痢
极效（日华子云）荠菜利五脏○根治目痛（孟诜云）子治眼疾（别录云）根汁治暴赤眼疼痛
碜涩点
目中效（补）（药性论云）五脏不足【禁】患气人食其子动冷疾及不可与面同食令人背闷服
</div>
    <div class="pagination">
<a href="本草品汇精要_page168.html">上一页</a><span>...</span><a href="本草品汇精要_page164.html">164</a><a href="本草品汇精要_page165.html">165</a><a href="本草品汇精要_page166.html">166</a><a href="本草品汇精要_page167.html">167</a><a href="本草品汇精要_page168.html">168</a><span class="current-page">169</span><a href="本草品汇精要_page170.html">170</a><a href="本草品汇精要_page171.html">171</a><a href="本草品汇精要_page172.html">172</a><a href="本草品汇精要_page173.html">173</a><a href="本草品汇精要_page174.html">174</a><span>...</span><a href="本草品汇精要_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
