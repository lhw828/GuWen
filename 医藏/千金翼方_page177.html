<!DOCTYPE html>
<html>
<head>
    <meta charset="UTF-8">
    <title>千金翼方 - 第 177 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 177 页/共 233 页</h1>
    <div class="content">　　火癞者，先于身体生疮如火烧疮，或断人肢节，七年落眉睫，八年成大患，难治，加药乃愈。

　　土癞者，身体 瘰如鸡子弹丸许，宜急治之，六年成大患，加药乃愈。

　　酒癞者，饮酒大醉，不觉卧黍穣中，经夜方起，遂即成疾，眉须堕落，速治可瘥。

　　面癞者，遍身有疮生虫，其虫形如面，举体艾白，此病难治，加药乃愈。

　　凡三十九种病，或面 起，身体顽痹，不觉痛痒；或目丸失光；或言音粗重；或瞑蒙多睡；或从腰宽；或从足肿；种种不同，莫能识者，病非一般。或所得各异，若眉须堕落，皆由风冷因湿得之。或因汗入水，冷气太过；或饮酒大醉，湿地而卧；或立当风冲树下露坐；或房室过度流汗，极体取冷，风入五脏，遂成斯患。是故论出患之所根本，药之分剂，未来病者按而用之，无有不愈。

　　浸汤方：桃柳（各十斤） 莨菪 藜芦 乌头（去皮） 茵芋 丹参 楮叶 白羊 柏叶 柏皮上一十八味，细锉，纳大釜中，以水七斛，煎取汁四斛，去滓，纳槽中，令病者卧浸，旦至食时便出，日中时复入，日西复出，其汤常欲得暖以自消息，出汤即用十种粉粉之，不得使风入，被覆温卧，使身汗流，病即瘥。若风多，可加药如下：蒴 艾叶 瓜根 虎掌（各三斤） 菟丝 木防己 狐骨（各五两） 矾石（二两） 大盐（一升） 马牙硝（三两）

　　上一十味，捣筛为散，出汤用粉粉身，使风不入。诸癞病生疮、一切诸恶疮，止用粉粉之，立瘥矣。

　　又作酒法：茵芋 乌头（去皮） 天雄（去皮） 附子（去皮） 蜀椒 防风 石楠 干姜 桂心 踯躅花莽草 甘草（各一两）

　　上一十二味， 咀，绢袋盛之，清酒一斗渍之，春秋七日，夏五日，冬十日。一服三合，日三服，以知为度，不知渐增，禁如药法。

　　仙人黄灵先生用天真百畏丸治一切癞病方：淳酒（二斗，以铜器中煮之减半，然后纳药） 丹砂 水银 桂心 干姜 藜芦 乌头（炮，去皮） 蜀椒（汗） 菖蒲 柏子仁（各一两）

　　上一十味，捣筛为散，纳酒中讫，复下淳漆二升，搅令相得，可丸如梧子，作九百丸，日服一丸，日三，十日眉须生，三十日复本也。

　　九霄君治十种大癞不可名状者，服之病无不愈方：用三月庚寅日取蔓荆花四斤，阴干末之，五月辛酉日取两井水一斗，纳铜器中煎之令浓，然后纳。

　　桂心末 附子末（炮，去皮） 藜芦末（各一两） 干漆末（四合） 石榴末（一升）

　　上五味药，末，搅使相和，煎令成丸如弹丸大，服一丸即愈，若不瘥者，不过三四丸即愈，大验。此方出九霄君《守朴经》。

　　仙人治癞病神验方：取松叶不问多少煮三五遍，令苦味尽，曝干，捣末如面，先食服二方寸匕，日三，渐增之或可至四两，随人多少至一斤。饥即服之，能愈万病，又益寿延年，杀三虫食人五脏动发若病难忍，四肢重不仁，妇人产后余疾，月水往来，不得续，男女少者药悉主之。

　　矾石酿酒方：矾石（烧） 石膏 代赭 恒山 蜀椒（去目闭口者，汗） 远志（去皮） 野狼毒 半夏（洗）

　　毛） 黄连 莽草干地黄 凝水石 菟丝子 甘草（炙，各一两） 白石英（一两半） 杏仁（二十枚，去皮尖，熬）

　　上二十五味，捣筛盛韦囊中，以时曲三斤，米三斗，作酒，酒熟合药封之，冬十日，春七日，夏三日，秋五日，出药去滓，服酒如一鸡子，酒势尽复进之，所治无有不愈。日再，十日知，三十日愈，百日面白如桃李花色，耳目聪明，邪气荡除，去魂还复。服药当斋戒。

　　有效验矣。

　　卷第二十一·万病

　　蹋曲疗冷第四

　　方六首

　　卷第二十一·万病　蹋曲疗冷第四

　　盐曲

　　主一切风冷气等万病方：曲末（五升） 盐末（一升五合）

　　上二味，熟捣，分作五袋，旦取二袋，炒令热，以薄袋各受一升，纳药于中，更递盛之，于室内卧，以脚蹋袋，以被覆之取汗，其药冷，即易，初一日一夜以十度炒之，于后连日连夜数炒频蹋，不得暂停。其药既易，多无力，即弃之，别取新者，唯候遍体汗尽，其病方瘥。特须细心，多日久候汗尽乃止。末尽时，间数有闷乱，唯食香浆粥饭，特忌生冷。

　　所卧床上数白熟羊皮刺风汗并尽，然后乃补之。三部脉微弱者勿用之。

　　补酒方：石苇（十两，去毛） 石楠（三两，炙） 仙灵脾（十四两） 细辛（五两）

　　上四味，切，和以水一斗煎取二升，去滓，经宿澄杏仁一升，去皮尖及双仁，捣以水八升，研取汁煎取二升半，经一宿，以二汁合之计得四升半，以干曲一斗五升，先以五加皮汁浸曲，停一宿，其次下石苇等汁，一时合和，以上黍米七升分为七 ，三日下 ，凡三十九日即熟，取麻子一升，净择炒令香熟，捣作末，以绢袋盛纳酒中，经三日，量力稍稍服之，以知为度。其补日与蹋曲日等尽补以来，大小便不得出屋，忌房室喜怒，若犯忌后发，难瘥，其羊肚肝肾心肺（一具，以热汤净洗肚白，余脏皆生细切） 牛酥 胡椒 荜茇（各一两）

　　豉心半升 葱白（三握，去须，细切）

　　上五味，合和，以水六升，缓火煎取三升，绞去滓，和脏等并余汁并纳肚中，以绳急系口，更别作绢袋一口稍小于羊肚煮之，若熟，乘热出，以刀子并绢袋刺作孔，沥取汁，空腹服令尽，余者任意分作羹粥食之，其无五藏，生羊骨（两具，打碎）

　　上，以水一石，微火煎取三升，依食法，任意作羹粥食之，其不食肉者，以油面补之。

　　方如下：生乌麻油（一升） 折粳米泔清汁（一升）

　　上二味，合和，微火煎尽泔清汁，唯有油在即止。停冷以用作食补法如下：以上油（三合） 盐汁（七合）

　　上二味，先以盐汁和油搅令咸淡得所，即用以溲面一升，依常法作 ，煮五六沸，漉出置冷水中，更漉出置盘上令干，后更一叶叶掷釜中，又煮如常法，十度煮之，面毒乃尽，以油随意多少和豉令味足，以浇食大好。

　　内酿法主妇人绝产及冷结气，宿食不消，男子五劳方：生地黄（五升，细切，以水洗漉，干，捣取汁） 曲末（二升）

　　上二味，合和，纳小瓮子中，密塞口勿泄，春夏秋三十日，冬埋入地三尺四十九日出之。曝干，捣筛，以糯米作粥一升，以散二方寸匕和服之，日三，任意服之，不限时节，便以为常

　　卷第二十二·飞炼

　　飞炼研煮钟乳及和草药服疗第一

　　方六首

　　炼钟乳法：钟乳无问浓薄，但令颜色明净光泽者即堪入炼，惟黄赤二色不堪用。一斤置金银器中，可镇心益气，无者用瓷器亦得。大铛中着水，置乳器于水令没煮之。常令如鱼眼沸。水减更添，若薄乳三日三夜，若雁齿及浓肥乳管者七日七夜。俟乳色变黄白即熟，如疑生，更煮满十日为佳。煮讫出金银器，其铛内水尽黄浊，弃之勿令人服，若服此水，便戟人咽喉，伤人肝肺，令人头疼又令人下利。有犯者，啖猪肉即止。弃此黄汁，更着清水，还纳上件乳器煮之，半日许出之，其水犹清不变即止，乳无毒矣。

　　研钟乳法：取所炼钟乳于瓷器中用玉锤捣令碎，着水研之，水尽更添，常令如稀泔状，乳细者皆浮在上，尘者沉在下，复绕锤研之易碎，满五日状如乳汁，至七八日其乳放白光，非常可爱。

　　取少许置臂上拭之，状如捻书中白鱼滑，自然白光出，便以水浇之，不随水落便熟，若得水而落者即生，更须研之，以不落为度，熟，澄取曝干，丸散任意服之。

　　崔尚书乳煎 钟乳主治积冷上气，坐卧不得，并疗风虚劳损，腰脚弱，补益充悦强气力方：钟乳（三两）

　　上一味，研如面，以夹帛练袋盛稍宽容，紧系头，纳牛乳一大升中煎之，三分减一分即好。去袋空饮乳汁，不能顿服，分为再服亦得，若再服，即取晚间食消时服之，如能顿服，即平旦尽之。不吐不利，若稍虚冷人，即微下少鸭溏亦无所苦。明旦又以一大升牛乳准前煎之，依法饵之。其袋子每煎讫即以少许冷水濯之，不然，气不通泄。如此三十度以上四十度以下即力尽，其袋中滓和面饲母鸡，取其生子食亦好，不然用浸药酒亦得。若有欲服白石英，并依此法。若患冷人即用酒煎，患热人即用水煎之。若用水及酒例须减半乃好，若用牛乳三分减一分，补益虚损无以加之，永不发动，忌食陈久败物，不可啖热面猪鱼蒜等。

　　服钟乳酒方：钟乳（三两，取成炼上者）

　　上一味，以无灰新熟清美酒一斗，于不津器中相和密封闭。冬七日夏三日，空腹温服三合，日再，渐加之，以知为度，十五六日可尽，将息节食，忌如前怯。

　　草钟乳丸方：曹公方主五劳七伤损肺气急，主疗丈夫衰老，阳气绝，手足冷，心中少气，髓虚腰疼脚痹，身烦口干不能食。服之安五脏补肠胃能息万病，下气消食长肌和中方：钟乳（二两，别研令细） 菟丝子（一两，酒浸一宿别捣） 石斛（一两） 吴茱萸（半两）

　　上四味，别捣筛为末，炼蜜丸如梧子，空腹服七丸，日再服之讫，行数百步，温清酒三合饮之，复行二三百步。口胸内热，热如定，即食干饭豆酱，过一日，食如常，暖将息，不得闻见尸秽等气，亦不用食粗臭陈恶食，初服七日不可为房事，过七日后任性，然亦不宜伤多。服过半剂觉有效，即相续服三剂，终身更无所患。多房者加雄蛾三十枚，若失精者加苁蓉三两。

　　服软生乳方（此乳名为甲乳：）

</div>
    <div class="pagination">
<a href="千金翼方_page176.html">上一页</a><span>...</span><a href="千金翼方_page172.html">172</a><a href="千金翼方_page173.html">173</a><a href="千金翼方_page174.html">174</a><a href="千金翼方_page175.html">175</a><a href="千金翼方_page176.html">176</a><span class="current-page">177</span><a href="千金翼方_page178.html">178</a><a href="千金翼方_page179.html">179</a><a href="千金翼方_page180.html">180</a><a href="千金翼方_page181.html">181</a><a href="千金翼方_page182.html">182</a><span>...</span><a href="千金翼方_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
