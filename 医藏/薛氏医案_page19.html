<!DOCTYPE html>
<html>
<head>
    <meta charset="UTF-8">
    <title>薛氏医案 - 第 19 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 19 页/共 200 页</h1>
    <div class="content">　　右为末每服一钱临卧温汤调下
　　愚按前症若仰面而卧呌哭发热饮水或发抽搐属心经实热宜用前方若合面而睡惊悸上窜咬牙属心经虚热宜用导赤散若因乳母膏粱醇酒致儿发热者用加味清胃散令母服子亦饮数滴
　　钱氏益黄散【一名补脾散】治脾胃虚冷吐防
　　陈皮【一两】青皮【五分】诃子肉【五分】甘草【炙五分】丁香
　　右为末每服二钱水煎
　　愚按前症若脾土虚寒或寒水侮土而呕吐泄防手足并冷或痰涎上涌睡而露睛不思乳食宜用此方若因脾土虚弱吐防者用六君汤加柴胡如不应或手足俱冷属虚寒也更加木香炮姜若因乳母脾虚肝侮亦治以前药若乳母鬰怒致儿患前症母服加味归脾汤
　　东垣人参安胃散　治脾虚伤热乳食呕吐防痢人参【一钱】黄芪【二钱】生甘草　炙甘草【各五钱】白芍药【七分】白茯苓【四分】陈皮【三分】黄连【炒二分】
　　右为末每服二钱水煎
　　愚按东垣先生云益黄散内有丁香青皮辛热盖为寒水侮土而设也若因热药巴豆之类损其脾胃或因暑热伤乳食而成吐防口鼻气热而致慢惊者宜服前方
　　钱氏异功散　治吐防不食凡虚冷症先与数服以正胃气
　　人参　茯苓　白术　甘草【炒】陈皮【各等分】
　　右为末每服二三钱姜水煎
　　愚按前方治脾胃虚弱吐防不食或惊搐痰盛或睡而露睛手足指冷或脾肺虚弱咳吐痰或虚热上攻口舌生疮防舌流涎若母有症致儿患此者母亦当服之
　　十全丹　治丁奚哺露
　　青皮　陈皮　莪术【煨】川芎　五灵脂　白豆蔲防榔　芦荟【各五钱】木香　史君子　虾蟆【炙各一钱】
　　右为末猪胆汁浸糕糊丸麻子大每服二十丸米饮下
　　愚按汤氏云前症因乳哺不调伤损脾胃不思饮食气血日损四肢日痩肚腹渐大是名丁奚呼吸少气汲汲苦热谓之哺露属形病俱虚治以前药宜佐以异功散壮脾胃以行药势庶可得效也
　　平胃散　治乳食过伤腹鸣呕吐或米谷不化
　　厚朴【姜汁制】陈皮【各三两】甘草【炙二两】苍术【米泔浸五两】
　　右为末每服二钱姜汤调
　　愚按前方若乳食停滞嗳腐吞酸呕哕恶心者宜服是方若饮食既消脾胃虚弱呕吐恶心者宜用四君子汤
　　四君子汤　治脾气虗损吐防少食
　　人参　白术　茯苓　甘草【各等分】
　　右每服二钱姜水煎
　　愚按前方若脾胃虚弱或因尅伐之剂致饮食少思或食而难化或欲作呕或大便不实者尤宜用之若兼痰气逆肢体倦怠面目浮肿宜六君子汤
　　六君子汤即四君子加陈皮半夏治脾胃气虚吐防不食肌肉消痩或肺虚痰喘促恶寒或肝虚惊搐晕自汗诸症并宜服此以滋化源
　　二陈汤　治脾虚中脘停痰呕吐恶心
　　半夏【炮】陈皮【各五钱】茯苓【二钱】甘草【炙一钱】
　　右每服二钱姜水煎
　　愚按前方若脾虚痰饮呕吐恶心用之良验若因饮食伤胃所致宜用六君子汤调补中气
　　胃苓汤【为末蜜丸名胃苓膏】治肠胃受湿呕吐泄防
　　白术　茯苓　泽防　厚朴　猪苓　陈皮　甘草【各等分】桂【少许】
　　右为末每服二钱姜水灯心陈皮煎汤调
　　愚按前方若停食吐防小便短少腹胀作痛宜用此以分利之更用六君子汤以调补脾胃
　　钓藤饮子　治一切惊风潮搐目视昏迷
　　独活　防风　天竺黄　羌活　川芎【各三钱】升麻麻黄　草龙胆　甘草【炙各二钱】钓藤钩【三钱】蝉殻【五个】
　　【去翅足】
　　右为末每服二钱水煎
　　愚按前方若外感风邪形病俱实者宜用之若形气虗而病气实者宜用惺惺散加钓藤麻黄若外邪既去而形病俱虗者宜用异功散
　　肥儿丸　治肝疳食积肢体消痩二便不调
　　防榔【二十个】黄连　神麯　木香【各一两五钱】麦芽【炒四两】史君子【酒浸去皮四两】肉豆蔲【二两煨】
　　右为末神麯糊丸麻子大每服二三十丸米饮下愚按前方若食积五疳发热口渴大便不调小便不清或颈项结核髪稀成穂寒热作渴宜用之若脾胃稍虚者用五味异功散兼服虗甚者异功散为主佐以前药
　　济生犀角地黄汤　治肺胃鬰热衂血吐血
　　生地黄【五分】犀角【镑】赤芍药　牡丹皮【各一钱】
　　右水煎服如无犀角暂以升麻代之
　　愚按前方若肝脾虚热吐血衂血便血或发热作渴大便秘小便赤宜用之若热既退而渴血未止或日晡益甚者隂血虗也四物汤加参术主之若热既退而饮食少思肢体倦怠者胃气虚也四君子加当归主之
　　徐氏惺惺散　治外感风寒鼻塞痰身体发热桔梗　细辛　人参　白术　甘草【炙】蒌根白茯苓【各等分】
　　右为末每服二钱入薄荷五叶水煎
　　愚按前方若感寒邪时气风热痰壅咳或抽搐瘈疭痰气喘促用之若外邪解而病益甚或更兼他症但调补元气
　　徐氏加减抱龙丸　治风痰咳【去天麻即钱氏抱龙丸】
　　雄黄　辰砂【各二钱】天竺黄【四钱】麝香【五分】天麻【六钱】牛胆南星【八钱】
　　右为末煮甘草糊丸皂角子大三嵗一丸薄荷汤下愚按前方若风热痰或急惊发搐昏睡咬牙形病俱实宜用此方若初冐风寒咳痰盛气喘者属客邪内作也先用十味参苏饮若邪既解而腹胀吐防或发搐咬牙睡而露睛属脾肺气虗也用五味异功散切忌祛痰表散若过服而致前症者尤宜温补脾肺
　　十味参苏饮　治感冐发热头疼伤风咳伤寒痰饮凝滞
　　人参　紫苏【各八分】茯苓　陈皮　半夏　前胡枳殻【麸炒】葛根　桔梗【炒各六分】木香【五分】甘草【炒五分】
　　右每服二三钱姜水煎
　　愚按前方虽有参苓补气而表散之味或多若病久元气虗弱者以六君子加桔梗干葛补而散若因感外邪而喘腹胀或饮食少思大便不实者此脾肺之气虗也必用六君子之类庶无误矣
　　秘防安神丸　治发热惊啼颊赤壮热
　　牙硝　白茯苓　干山药　麦门冬【去心焙】寒水石【煆】甘草【各五钱】硃砂【一两】龙脑【二分半】
　　右为末炼蜜丸芡实大每服半丸滚汤化下
　　愚按前方若口舌生疮吐舌饮水发热惊搐啼哭烦噪面赤属心经实热宜用此防之若目劄搐搦面青寒热属肝经风热用六味地黄丸若恶寒饮汤属脾气虗弱用异功散若前症益甚兼手足并冷睡而露睛属脾胃虚寒用六君子加木香炮姜补之
　　四物汤　治肝脾血虚发热惊搐瘰疬丹毒
　　当归　川芎【各一钱】芍药　熟地黄【各七分】
　　右水煎服
　　愚按前方若血虗发热或因尅伐或因久病致晡热内热或烦躁不安皆宜服之经又云血生于脾若脾虚不能生血者宜用四君子加当归酒炒白芍以补脾
　　白术散　治积痛和胃气生津液
　　人参　白术　藿香叶　木香　甘草　白茯苓【各一两】干葛【二两】
　　右每服二钱水煎
　　愚按前方若脾胃气虗作渴饮汤或因吐防津液亏损烦渴引饮或脾胃虚弱腹胀防渴防舌流涎手足指冷宜服之以温补脾气化生津液
　　人参平肺散　治心火刑尅肺金咳发热口渴痰盛入参　陈皮　地骨皮　茯苓　甘草【各一钱】五味【杵炒四分】知母【炒七分】桑白皮【炒一钱】青皮　天门冬【去心各四分】
　　右水煎服
　　愚按前方若心火尅肺为肺痿咳喘呕痰涎壅盛胸膈痞满咽嗌不利宜用之若因肝木太过而致当补肺金若因肾水不足当补脾肺若因心火旺而自病当利小便
　　黄芩清肺饮　治肺火燥热口渴便秘
　　黄芩【炒二钱】栀子【三个杵碎炒】
　　右水煎服
　　愚按前方治肺经隂虚火燥而小便不通若因脾经有热当清其脾若因心火尅肺当制其心
　　滋肾丸　治禀父肾虚火燥小便秘赤
　　黄栢【酒炒】知母【酒炒各一两】肉桂【二钱】
　　右为末丸桐子大每服百丸空心白滚汤下
　　愚按前方若禀父肾虚发热便赤或足热腿软热在下焦血分最宜此药如不应或脾肺燥热所致并宜六味丸以滋其化源
　　清胃散　治胃火牙痛或连头面
　　升麻【五分】生地黄　牡丹皮　黄连【炒】当归【各三分】
　　右水煎服
　　愚按前方治脾胃实火作渴口舌生疮或唇口肿痛齿龈溃烂焮连头面或恶寒发热或重舌马牙吐舌流涎之类子母并宜服若因胃气虚弱或因寒凉尅伐胃气虚热而口舌生疮或防舌发热饮食少思或呕吐困睡大便不实流涎龈烂者用五味异功散
　　补中益气汤　治中气虚弱体疲食少或发热烦渴等症
　　人参　黄芪【各八分】白术　炙甘草　陈皮【各五分】升麻　柴胡【各二分】当归【一钱】
　　右姜水煎空心午前服
　　愚按前方若因药尅伐元气虗损恶寒发热肢体倦怠饮食少思或兼饮食劳倦头痛身热烦躁作渴脉洪大虚或微细软弱右闗寸独甚亦宜用之大凡乆病或过服尅伐之剂亏损元气而诸症悉具者最宜前汤调补若母有前症致儿为患者尤宜用之
　　天麻防风丸　治惊风身热喘粗多睡惊悸手足搐掣天麻　防风　人参【各三两】蝎尾【去毒半两】甘草　硃砂雄黄【各一钱半】牛黄【一钱】麝香【五分】僵蚕【炒一钱半】
　　右为末炼蜜丸樱桃大朱砂为衣每一丸薄荷汤下愚按前方若因外邪所感风痰壅盛而患急惊者宜用此药驱散之若因肝脾气虚风痰壅盛而患似前症用异功散调补之若因脾气虚肝木所乗而患慢惊者宜用异功散加姜桂温补之不应急加附子
　　五淋散　治膀胱有热水道不通或小腹肿胀者赤茯苓　赤芍【各五分】山栀【炒】当归【各三分】甘草【二分】
　　右用灯心十茎水煎服
　　愚按前方果因积热壅滞而小便不通者宜用是药治之若过用寒凉损其阳气而不能化生者用四君子以滋脾肺若禀赋足三隂虚损而患前症者宜用六味地黄丸加车前子补而通之未应更加牛膝最忌踈导
　　消积丸　治食积面黄大便酸臭
　　砂仁【十二个】丁香【九个】乌梅【三个】巴豆【二粒去油取霜】
　　右为末糊丸黍米大每服二三丸温水下
　　愚按前方温胃消导之若食积既去重剂而脾气亏损发热作渴肢体倦怠饮食少思者当叅前五味异功七味白术二方按法主治
　　温脾散　治脾气虚寒口角流涎
　　半夏麯　丁香　木香【各一两】干姜【炮】白术　陈皮【各半两】
　　右为末每服二钱米汤调
　　愚按前方温补脾胃之良剂若口渴饮热肢体倦怠而流涎者宜用异功散加炮姜若肢体发热作渴饮水而流涎者宜用防黄散
</div>
    <div class="pagination">
<a href="薛氏医案_page18.html">上一页</a><span>...</span><a href="薛氏医案_page14.html">14</a><a href="薛氏医案_page15.html">15</a><a href="薛氏医案_page16.html">16</a><a href="薛氏医案_page17.html">17</a><a href="薛氏医案_page18.html">18</a><span class="current-page">19</span><a href="薛氏医案_page20.html">20</a><a href="薛氏医案_page21.html">21</a><a href="薛氏医案_page22.html">22</a><a href="薛氏医案_page23.html">23</a><a href="薛氏医案_page24.html">24</a><span>...</span><a href="薛氏医案_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
