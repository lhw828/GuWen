<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 716 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 716 页/共 791 页</h1>
    <div class="content">　　水银（一两） 白矾（一两） 蛇床子（一两） 黄连（一两去须）上件药。除水银外。捣罗为末。以腊月猪脂七两。入水银和研。以不见水银。膏成。敷疮神治小儿湿 疮方。

　　胡燕窠（一枚取大宽抱子处余处不用）上捣细罗为散。每使时。先以水煎甘草。入盐少许作汤。温温净洗疮。拭干。以散敷之。

　　三治小儿 疮。及疥癣方。

　　苦参（三两锉）上件药。捣罗为末。以蜜和涂之。

　　治小儿干 湿 。疥癣方。

　　上取楝根皮。葱白捣如膏。以猪脂和涂之。

　　治小儿久 疮。及疥疮。内黄水汁出方。

　　上取羊蹄草根烂捣。以白蜜相和。绞取汁涂之。

　　治小儿 疮方。

　　上以桃叶烂捣。以醋和敷之。

　　卷第九十一

　　治小儿白秃疮诸方

　　夫小儿白秃疮者。由头上白点斑剥。初似癣。而上有白皮屑。久则生痂成疮。遂至遍头。

　　洗九虫论云。是蛲虫动作而成此疮。乃至自小及长不瘥。头发秃落。故谓之白秃疮也。

　　治小儿白秃疮。瘥而复生。皂荚散方。

　　皂荚（二挺烧灰） 黄芩〔二（一）分〕 朱砂（一分细研） 麝香（一分细研） 黄丹〔二（一）分上件药。捣罗为末。以浓醋脚调涂之。甚者不过三上瘥。

　　治小儿白秃疮。及诸癣。松脂膏方。

　　松脂（半两） 天南星（一分） 川乌头（一分去皮脐） 腻粉（一分） 杏仁（一两汤浸去皮别研上件药。捣罗为末。先取油蜡。入于瓷器内。以慢火熔之。后下诸药末。和搅令匀。熬三五又方。

　　芜荑（一分） 豆豉（一分） 川椒（二十粒去目）上件药。捣如泥。以陈酱汁调涂之。

　　治小儿白秃疮。痛痒不瘥方。

　　赤桑根（一两） 桃花（一两三月三日收未开者阴干）上件药。捣细罗为散。以腊月猪脂和如膏。每使时。先以桑柴灰汁净洗。拭干涂之。即瘥。

　　又方。

　　细柳枝（一握） 水银（半两以津研令星尽） 皂荚（一挺去皮子）上件药。细锉。以醋一升。煎令浓。去滓。再熬成膏。下水银。搅令匀。以瓷盒盛。日二涂治小儿白秃疮。血发苦痒。野葛膏方。

　　野葛末（一两） 猪脂（一两） 羊脂（一两）上件药。同煎三五沸。搅令匀。滤去滓。盛于瓷器中。候冷涂之。不过三上瘥。

　　治小儿白秃疮及疳。头发连根作穗脱落。发不生者。宜涂黑豆沥方。

　　黑豆（三合） 苣 子（三合） 诃黎勒皮（一两）上件药。捣罗为末。以油水各半。拌令匀。内在竹筒中。用乱发塞口。以 火烧。沥取膏。

　　又方。

　　巴豆（十枚去皮心研纸裹压去油） 盐（一块如粟子大） 麻油（一合）上件药。都入乳钵内。研如膏。日三度涂之瘥。

　　治小儿白秃疮。发落苦痒。黄柏散方。

　　黄柏（末一两） 薰陆香（一两）上件药。细研。以生麻油调稀稠得所。涂之。干即更涂。不过四五度。

　　治小儿白秃疮。发不生方。

　　上取蔓菁子川乌头。等分。烧灰细研。以生油和涂之。

　　治小儿白秃发不生。疮有汁出。或无汁。干燥痛方。

　　上取鸡子七枚。用黄。以铜器中急火熬令干。细研敷之。

　　治小儿白秃疮。久不瘥方。

　　上取鲫鱼一头。重四两者。去肚肠。实填乱发。以湿纸裹烧为灰。细研。入雄黄末二钱。

　　更治小儿白秃疮方。

　　上取东引楝树枝。锉碎。捣罗为末。以猪脂和涂之。

　　又方。

　　马蔺（肠）根（一两锉微炒） 藜芦（半两去芦头锉炒令焦）上捣罗为末。每用时。先以泔清净洗疮。拭干敷之。

　　又方。

　　梁上尘（五两）上细研。每用时。先以皂荚汤。温温净洗疮。拭干敷之。

　　又方。

　　上用芫花捣末。以腊月猪脂和涂之。

　　又方。

　　上以雄鸡粪白细研。以陈酱汁调涂之。

　　又方。

　　上以熊脂五两。熔令消涂之。

　　又方。

　　上取瓦青衣细研。以生油调涂之。

</div>
    <div class="pagination">
<a href="太平圣惠方_page715.html">上一页</a><span>...</span><a href="太平圣惠方_page711.html">711</a><a href="太平圣惠方_page712.html">712</a><a href="太平圣惠方_page713.html">713</a><a href="太平圣惠方_page714.html">714</a><a href="太平圣惠方_page715.html">715</a><span class="current-page">716</span><a href="太平圣惠方_page717.html">717</a><a href="太平圣惠方_page718.html">718</a><a href="太平圣惠方_page719.html">719</a><a href="太平圣惠方_page720.html">720</a><a href="太平圣惠方_page721.html">721</a><span>...</span><a href="太平圣惠方_page717.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
