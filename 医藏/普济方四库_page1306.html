<!DOCTYPE html>
<html>
<head>
    <meta charset="UTF-8">
    <title>普济方四库 - 第 1306 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1306 页/共 1812 页</h1>
    <div class="content">　　天南散【出圣方】　治妇人中风口噤四肢拘急
　　天南星【姜汁炒黄】　白附子【炮】　黑附子【炮】　乌蛇肉【酒浸炙】　全蝎【炒等分】
　　右为细末每服半钱以生姜汁温酒下无时拗开口灌之
　　走马散【出圣方】　治妇人中风口噤四肢强直
　　黒附子【炮】　天麻【各半两】　桂心　石膏　麻黄【去根节】　蝎稍【炮】　川乌　南星【炮各一两】　麝香【半分研】
　　右为细末入研了药令匀每一字无时豆淋酒调灌
　　附子理中汤【出大全良方】　治五臓中寒口噤四肢强直失音不语
　　大附子【炮】　人参【去芦】　干姜【炮】　甘草　白术【等分】
　　右细剉每服四钱水一钟半煎七分去滓不计时口噤开口灌之开庆己未年七月间裕斋马文夫人曹氏病神气倦怠四肢厥冷恶寒自汗不进饮食一医作伏暑治之投暑药一医作虚寒治之投热药无効召仆诊之六脉虽弱而闗脉差甚裕斋问曰此何证也答曰以脉观之六部虽弱而闗独甚此中焦寒也中焦者脾也脾胃既寒非特仅有是证必有腹痛吐泻之证今四肢厥冷四肢属脾是脾胃虚寒无可疑者裕斋云未见有腹痛吐泻之证今四肢厥冷今用何药治之荅曰宜用附子理中汤末服药间旋即腹痛而泻莫不神之即治此药一投而差理中汤治失音不语昔有武士守邉大雪出帐外观猛然晕倒时林继作随行医官灌以此药两剂遂苏
　　独活散【出圣方】　治妇人中风口噤不识人
　　独活【半两】　防风【半两去芦】　干姜【一分炮】　桂心【半两】　当归【半两炒】　甘草【半两炙】
　　右为散每服四钱用酒一钟煎至六分去滓拗开口灌之
　　乌蛇散【出圣方】　治妇人中风口噤
　　乌蛇肉【炙】　全蝎【炒】　天麻　南星【炮】　僵蚕【炒各半两】　腻粉【半分】
　　右为细末入腻粉令匀每一字以生姜酒调灌下
　　黒雄豆酒【出圣方】　治妇人中风口噤迷闷
　　黒雄豆【二合小圎者是】　鸡粪白【二合】
　　右先炒豆声絶入鸡粪白同炒令黄投入酒五升去滓服
　　白术酒【出圣方】　治妇人中风口噤言语不得
　　白术【三两捣碎】　黒豆【三两炒令熟】
　　右以酒四升煎至三升去滓温服一小盏拗开口灌之
　　治妇人中风口噤舌本缩【出圣方】
　　用芥子一升研细以醋三升煎取一升用傅颔颊下立効
　　治中风口噤舌直不得语目睛不转【出肘后方】
　　用乌雌鸡一头悉破取肠肾以酒五升煮取半去滓尽服汗出愈不汗者可厚覆取汗又鸡肠肾中矢勿去头勿令伤
　　又方【出肘后方】
　　用鸡屎一升熬令黄及热以酒三升和搅去滓口噤抉开口灌之
　　中风角弓反张
　　夫妇人角弓反张者是体虚受风风入诸阳之经也人之阴阳经络周环于身风乗虚入诸阳之经则腰背反折挛急如角弓之状宜用小续命汤内经谓背为阳腹为阴一身经络阴阳各相维持血气偏虚则风中其经阳经得风则络脉缩急使腰背反折如角弓之状故名角弓反张　妇人产后血虚多汗忽中风身体强直口噤背反张作痓太阳经先因伤风又感寒湿而致然也古人谓之痓病外证发热恶寒与伤寒相似但其脉沈迟细而背反张强硬如发癎之状此为异耳当察有汗无汗以分刚柔二痓无汗恶寒名刚痓有汗恶寒名柔痓阳经属刚痓阴经属柔痓无汗葛根汤主之有汗桂枝加葛根汤主之凡刚柔二痓小续命汤并可与之有汗者去麻黄加葛根若审痓者胷满口噤其人卧不着席脚手挛急咬齿当行大承气汤热而痓者死热病痓者反折瘈疭齿噤防也附术汤桂心白术散防风附子汤八物白术汤桂枝煮散可选用之解感论云合面而卧为阴痓仰目者为阳痓又云或因温寒发汗多则发痓也
　　方
　　白僵蚕散【出圣方】　治妇人中风角弓反张口噤不能言皮肤顽麻筋抽掣
　　僵蚕【一两】　乌蛇肉【炙】　天麻　独活　南星【炮】川乌【炮去皮尖】　防风　蝉蜕　白附子【炮】　犀角屑硃砂【研细水飞】　桑螵蛸【半两】　麝香【研一分】
　　右为细末每服一钱温酒调下无时
　　犀角散【出圣总録】　治妇人中风角弓反张口噤不能言皮肤顽痹筋脉抽掣
　　犀角【镑】　羌活【去芦】　桑螵蛸　白鲜皮　地骨皮蔓荆实　丹砂【研】　酸枣仁【各半两】　乌头【炮去皮脐】白僵蚕【炒】　鹿角胶【炒令燥】　薏苡仁　白附子
　　【炮】　当归【切焙】　芎防　人参【各一两】　牛黄【一分研】麝香【一钱研】
　　右捣罗为散每服一钱生姜薄荷酒调下
　　羚羊角散【出圣方】　治妇人中风身如角弓反张筋脉拘急言语蹇涩心神烦闷
　　羚羊角　赤箭　酸枣仁　薏苡仁　鹿角胶【捣研炒令燥各一两】　白附子【二分炮】　羌活　犀角屑　白鲜皮　地骨皮　柏子仁　蔓荆子【各半两】　芎防【三分】当归【微炒】　人参【去芦各三分】　牛黄　麝香【各一分细研】
　　右为细末入研了药令匀每服不计时以薄荷汤调下一钱
　　乌蛇丸【出圣方】　治妇人中风如角弓反张或身体强直牙关急方见本门前中风类用桂心无当归
　　紫汤方【出圣方】　治妇人中风脊强反张如弓之状
　　鸡粪白【一合炒黄】　大豆【二合炒熟研】
　　右为散每服三钱水酒各半钟煎至六分去滓不拘时温服
　　天麻散
　　天麻【酒炙】　乌蛇肉【酒浸炙】　麻黄【去根节】　桂【去粗皮】独活【去芦】　芎防【各一两】　白附子【炮】　天南星【炮】白僵蚕【炒】　羚羊角屑　柏子仁　麝香【一钱别研】
　　右为散和匀每服二钱生姜薄荷自然汁化开再用温酒调下
　　茯苓汤【出圣济总録】　治妇人中风角弓反张
　　赤茯苓【去黒皮】　芎防　当归【切焙】　甘草【一两炙】　桂【去粗皮一两】　栀子仁【十四枚】　细辛【去苗叶】　吴茱萸【汤洗焙炒】　干姜【炮】　生干地黄【焙各一两】
　　右粗捣筛每服五钱水一盏半煎取一盏去滓温服不拘时
　　芎防汤【出圣济縂録】　治妇人中风角弓反张心膈烦闷言语不利
　　芎防　当归【焙】　细辛【去苗叶】　独活【去芦】　麻黄【去根节】　续断【各一两】　干姜【炮】　桂【去粗皮】　羚羊角屑【半两】
　　右麄捣筛每服三钱水酒各半盏煎至七分去滓温服不拘时
　　细辛汤【出圣济总録】　治妇人中风腰背反折如角弓状筋脉急痛
　　细辛【去苗叶】　附子【炮去皮脐】　羌活【去芦】　麻黄【去根节】升麻　防风【去芦】　当归【酒浸焙】　白芷　白僵蚕【炒各一两】
　　右防咀如麻豆大每服三钱水一盏生姜五片大枣二枚擘开煎七分去滓温服不拘时
　　羚羊角汤【出圣济总録】　治妇人中风身如角弓反张筋脉抽掣疼痛
　　羚羊角屑　麻黄【去根节】　羌活【去芦】　肉桂【去粗皮】防风【去芦】　升麻　细辛【去苗叶各一两】　干蝎【炒去毒】　天麻【酒炙各半两】
　　右粗捣筛每服三钱水一钟生姜三片大枣二枚擘煎七分去滓温服不拘时
　　续命汤【出圣济縂録】　治妇人中风角弓反张
　　甘草【炙】　黄芩【去黑心各一两】　防风【去芦三分】　人参　芎防　芍药　麻黄【去根节】　防己【各半两】　附子【一枚炮裂去皮脐】
　　右剉如麻豆大每服五钱水一盏半入生姜半钱煎取一盏去滓温服并三服取汗为効
　　赤茯苓散【出圣方】　治妇人中风身如角弓反张心胷迷闷言语蹇涩
　　赤茯苓　芎防　当归【酒浸微炒】　细辛　栀子仁独活　甘草【炙】　羚羊角屑　麻黄【去根节各一两】　桂心　石膏【各二两】　干姜【炮三分】
　　右为散每服四钱水一盏半煎至七分去滓不拘时温服
　　独活散【出圣方】　治妇人中风筋脉拘急腰背反张状如角弓言语蹇涩
　　独活　附子【炮去皮脐】　麻黄【去根节】　羚羊角屑　桂心　当归【酒浸微炒】　黄芩　防风【去芦头】　细辛【各三分】
　　右为散每服四钱水一钟半煎至七分去滓不拘时温服之
　　麻黄散【出圣方】　治妇人中风身如角弓反张咽喉胸膈痰壅不利
　　麻黄【去根节】　羚羊角屑　羌活【各一两】　桂心　川升麻【各三分】　甘草【炙微赤半两】　防风【去芦苗】　细辛【各一钱】　枳殻【麸炒微黄去穰一两】
　　右为散每服三钱水一钟半生姜半分薄荷三叶煎至六分去滓不拘时温服
　　羌活散【出圣济縂録】　治妇人中风角弓反张筋脉偏急言语蹇涩
　　羌活【去芦苗】　肉桂【炙去粗皮】　防风【去芦】　麻黄【去根节】当归【酒浸焙】　附子【炮裂去皮脐】　人参【各一两】
　　右剉如麻豆大每服三钱水一盏半生姜三片大枣一枚煎至七分去滓不拘时服
　　当归汤【出圣方】　治妇人中风口噤角弓反张及痓病筋脉拘急言语蹇涩
　　当归【焙】　防风【去芦各三分】　独活【去芦头一两半】　细辛【去苗叶半两】　麻黄【去节一两】　附子【炮裂去皮脐一枚】
　　右剉如麻豆大每服五钱水一钟半煎取一钟去滓温服如口噤即斡口灌之得汗为効生姜半分同煎
　　治妇人中风身如角弓反张口噤昏沈【出圣方】
　　川乌【一两炮裂去皮脐】　鸡粪白【一两炒微黄】
　　右为细末每不计时以温酒调下一钱
　　中风偏枯【附论】
　　夫偏枯者其状或冷或痹或痿或不知痛痒半身不遂肌肉枯瘦骨间疼痛神知如常名曰偏枯原疾之由皆由阴阳偏枯臓腑怯弱经脉空虚血气不足当风冲坐风邪乗虚而入疾从斯作内经云汗出偏沮使人偏枯详其义理如树木或一邉津液不能荫注而先枯槁然后被风所害人之身体或有一邉血气不能荣养而先枯槁然后被风所苦其理显然盖舟行扵水人处扵风水能泛舟亦能覆舟风能养体亦能害体盖船漏水入体漏风伤古人云医风先医血血行风自灭是也治之先宜养血然后驱风无不愈者宜用大八风汤增损茵芋酒续防汤等主之
　　方
　　大八风汤【出大全良方】　治中风偏枯失音半身不遂时复恍惚古云妇人治风先治血血行风自灭
　　当归　杏仁【去皮尖麸炒】　甘草　桂心　干姜【炮以上各二两】　五味子　升麻【各半两】　川乌【炮去皮尖】　黄芩芍药　独活　防风　川芎　麻黄【去节】　秦芁石斛【去根酒炒】　人参　茯神　石膏　黄耆　紫菀【各一两】　大豆【三两去皮炒】
　　右为粗末每服五钱水二盏酒二合煎至一盏去滓温服恍惚者不用酒煎
　　増损茵芋酒【出大全良方】　治半身不遂肌肉干燥渐渐细瘦或时痹痛病多偏枯
　　茵芋叶　川乌【炮去皮尖】　石楠叶　防风　川椒【炒出汗】　女萎　附子【炮】　北细辛　独活　卷柏肉桂　天雄【炮去皮】　秦芁　防己　踯躅花　当归　生干地黄【各二两】　芍药【一两】
　　右防咀以酒二斗渍之冬七日夏三日春秋五日药成每服一合日二服以微酣为度
　　续防汤　治偏枯少血
　　当归【三两】　陈皮　芍药　北细辛【各一两】　生干地黄【二两】
　　右为麄末每服五钱水二盏煎至八分去滓温服脏寒多利者入熟附子一两和前药
　　天麻散　治妇人中风偏枯一邉手足不随皮肤不觉痛痒言语蹇涩筋脉拘急
　　天麻【一两】　羌活【一两】　天南星【一两炮裂】　桂心【一两】　乌蛇肉【一两酒拌炒黄】　乌犀角屑【一两】　侧子【一两炮裂去皮脐】柏子仁【一两】　牛黄【一分研入】　白僵蚕【一两防炒】　干蝎【半两炒】　硃砂【一两细研水飞过】　防风【一两去芦】
　　右为细散入研了药令匀每服食前以豆淋酒下一钱
　　侧子散　治妇人中风偏枯一邉手足不随口面防斜精神不守言语倒错
　　麝香【一分研入】　当归【一两剉微炒】　麻黄【一两去根节】　牛膝【一两去苗】　侧子【一两炮裂去皮脐】　桂心【一两】　汉防己　附子【各一两炮裂去皮脐】　芎防　人参【去芦头各一两】　麻黄【一两】当归【一两】　白术【半两】　细辛【半两】　赤芍【一两】　秦艽【三分去苗】　茯神【一两】　防风【二分去芦头】　甘菊花【一两】　甘草【半两炙赤】
　　右为麄散每服四钱水一钟入生姜半分煎至五分去滓入竹沥半合更煎一两沸不计时温服
　　防风散　治妇人中风半身枯细筋脉抽掣心神烦闷行履不得
　　防风【一两去芦头】　酸枣仁【半两】　芎防【半两】　当归【半两剉防炒】　牛膝【一两去苗】　狗脊【一两去毛】　杏仁【一两汤浸去皮尖双仁麸炒防黄】　人参【半两去芦头】　葛根【半两剉】　羌活【二两】　萆薢【一两】　薏苡仁【二两】　麻黄【一两去根节】　石膏【二两】　桂心【一两】
</div>
    <div class="pagination">
<a href="普济方四库_page1305.html">上一页</a><span>...</span><a href="普济方四库_page1301.html">1301</a><a href="普济方四库_page1302.html">1302</a><a href="普济方四库_page1303.html">1303</a><a href="普济方四库_page1304.html">1304</a><a href="普济方四库_page1305.html">1305</a><span class="current-page">1306</span><a href="普济方四库_page1307.html">1307</a><a href="普济方四库_page1308.html">1308</a><a href="普济方四库_page1309.html">1309</a><a href="普济方四库_page1310.html">1310</a><a href="普济方四库_page1311.html">1311</a><span>...</span><a href="普济方四库_page1307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
