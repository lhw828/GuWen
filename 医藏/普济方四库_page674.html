<!DOCTYPE html>
<html>
<head>
    <meta charset="UTF-8">
    <title>普济方四库 - 第 674 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 674 页/共 1812 页</h1>
    <div class="content">　　升麻散【出圣恵方】　治渇利后皮肤生疮肢节疼痛
　　川升麻　元参　知母　赤茯苓　　漏芦　枳殻【麸炒防黄去瓤】菝葜　甘草【炙防赤剉各二两】赤芍药【三分】黄连【一两半去须】
　　右为细末不计时以温浆水调下二钱以瘥为度
　　黄耆散【出圣恵方】　治渇利皮肤生热毒疮疼痛寒热口干心烦
　　黄耆　甘草　川升麻　前胡【去芦头】栝楼根　知母　麦门冬【去心】赤芍药【各一两】黄芩　生地黄【各三两】
　　右为散毎服四钱水一盏入竹叶二七片小麦一百粒煎至六分去滓不计时温服日三四服
　　皂荚煎圆【出圣恵方】　治渇利后热毒未解心神烦热皮肤瘙痒成疮
　　皂荚【十挺不蛀者拍碎用水二升浸一宿冷浓滤去滓以慢火熬成膏】麦门冬【一两去心焙】乌蛇【三两酒浸去皮骨炙令防黄】枳殻【麸炒防黄去瓤】白蒺藜【微炒去刺】防风【去芦头】川大黄【剉碎防炒】杏仁【汤浸去皮尖双仁麸炒黄】苦参【剉】川升麻【各一两】
　　右为细末入皂荚膏和捣三二百杵丸如梧桐子大毎服食后温浆水下三十丸
　　元参散【出圣恵方】　治渇利后头面身上徧生热毒疮元参　黄芩　川升麻　连翘　葳防【各一两】犀角屑　木香　白敛【各半两】栀子仁【三分】
　　右为散毎服四钱水一中盏煎至六分去滓温服日三四服
　　秦芁丸【出圣恵方】　治渇利后肺臓风毒外攻皮肤生疮瘙痒心烦
　　乌蛇【三两酒浸去皮骨炙防黄】秦芁【去苖】枳殻【麸炒防黄去瓤】赤茯苓苦参【剉各一两】
　　右为细末炼蜜和捣三二百杵丸如梧桐子大毎服三十丸煎竹叶汤下食后
　　栝楼根散【出圣恵方】　治渇利后心烦体热皮肤生疮瘙痒栝楼根　赤茯苓【各一两】元参　枳殻【麸炒防黄去瓤各一两】甘草【炙防赤剉】苦参【剉各三分】
　　右为细末毎服一钱不计时温浆水调下
　　黄耆六一汤【出医大成】　治男子妇人诸虚不足胸中发悸时常痟渇或先渇而欲发疮或病痈疽者并宜服之黄耆【去芦蜜涂炙六两】甘草【炙一两】
　　右防咀毎服三钱水一盏一枚煎至七分温服不拘时











　　普济方卷一百八十
<子部,医家类,普济方>
　　钦定四库全书
　　普济方卷一百八十一　　明　周王朱橚　撰诸气门
　　总论
　　夫隂阳虽大本属呼吸相通天下一气尔人生其间大喜毘于阳大怒毘于隂一吐纳一动静何所逃哉与气流通而已故气平则宁气不平则病内经曰百病生于气喜则气缓悲则气消塞则气收热则气泄恐则气下忧则气乱劳则气耗思则气结怒则气逆盖荣卫通利则气舒而不迫此喜所以气缓也神情惨悴则气亏而不全此悲所以气消也经络凝澁则气塞而不散此塞所以气收也腠理开通则气升而汗出此热所以气泄也精却上闭气还下行此恐所以气下也心多愁虑则气散而无归此忧所以气乱也内外烦动则气喘而且汗此劳所以气耗也心有所止则气滞而不行此思所以气结也嗔恚伤甚则气上而呕血涎此怒所以气逆也此九气者证虽不同大概诊寸口脉伏脑中逆气是诸气上冲脑中故上气面浮肿胀怠其脉浮大不治上气脉躁而喘者属肺胀欲作风水发汗而愈脉洪则为气上腾虚宁伏匿者生牢强者死喘息低仰其脉滑手足温者生濇而四末寒者死类者亦死谓形损也人有七情病生七气七气者寒热怒恚喜忧愁或以为喜怒忧思悲惊恐皆通也然则均调是气将何所先气结则生痰痰盛则气愈结故调气必先豁痰如七气汤以半夏为主治而官桂佐之盖良法也况夫冷则生气调气虽为豁痰亦不可无温中之剂其间用桂又所以温中也不然七气相干痰涎凝结如絮如膜甚如梅核窒碍于咽喉之间咯不出咽不下或中满艰食或上气喘急曰气滞曰气秘曰气中以至五积六聚疝癖瘕症心伤块痛发即欲絶殆无徃而不至矣冷气者生冷必伤脾风冷入胃或血海虚冷冷则气生用和剂七气治中汤沈香降气汤大沈香丸痰结者三因七气汤指迷七气汤易间二陈汤中满者痞满不食水气肿胀面目俱浮枳殻散加南木香大流气饮指迷七气汤顺气木香散三和散五皮散加半夏茯苓上气者气逆上呼吸喘促分气紫苏汤苏子降气汤或嚼苏合香丸以秘传降气汤送下气膈者隂阳不和中脘窒塞五膈吐噫食不能下五膈寛中散和剂七气汤加木香缩砂间以红丸子佐之气滞者滞于脑膈则胀满滞于手足则浮肿滞于腰间则坠痛胀满用异香散调气散沉香降气汤仍与神保丸或少加蓬术煎汤利之浮肿用三和散夹生料五苓散或五皮散加桂苓青木香丸局方流气饮加赤茯苓枳殻腰痛俞山人降气汤局方七气汤加橘核或辣桂煎汤调气散吞青娥丸气秘者停缩不消肠胃留滞大便不通苏合香丸夹和感应丸或杨氏麝香丸局方麻仁丸并用枳殻丸送下气伤之人多有气不归元遂成中状如中风仆倒昏迷牙闗紧急只是无痰此为气中不得误用风药及通闗利腠等症先以姜汁泡汤调苏合香丸次用七气大气饮加石菖蒲继之气顺而苏即以治中汤木香以和其中使气归当道若更不能调则气逆而厥又有变证喜伤于心者其气散怒伤于肝者其气击忧伤于肺者其气聚思伤于脾者其气结悲伤于心胞者其气急恐伤于肾者其气怯惊伤于胆者其气乱七证虽殊无逾于气又有体虚者外为风冷乗之入于腹中遂诸疝发则小腹痛痛或绕膓或逆抢心甚则手足厥冷自汗呕逆或大小便秘澁也人有血气心知之性而无哀乐喜怒之常一种妇人平时任气易为七情所伤适月事经季不行一身百病胸臆气填呕恶全不入食则吐痰或一块如核窒塞胭喉而痛或一块如卵筑触心下而痛或腹中块物动而作痛攻刺腰背时发热四肢乏力脚不能行小便白浊浮油带下淋漓日就瘦弱全似虚劳然而谷虽不如果子杂物常喜食之却只是有孕谚所谓孕妇做得百病者此也用药但以二陈汤加缩砂桔梗姜枣乌梅同煎半夏理气消痰缩砂安胎顺气此梗以开咽喉之隔服之自然安平若妄以刚剂温胃胎必损病无由愈白浊一节谨匀燥澁二陈汤加白茯苓以下白丸子可也若夫七情所发逆气填胸不惟核膜上气塞咽喉甚者攻击满闷欲絶产后尤多有之故曰产前安胎产后调气男女或有咽喉间核作恙者触事勿怒饮食勿冷
　　一切气【附论】
　　夫内经云百病所生生于五脏肺之所主独于气不足有饮盖由虚实故病不同其证亦异怒则气逆甚则呕血及食故气逆也喜则气和荣卫通利故气缓也悲则心系欲絶肺叶齐举使上焦不通荣卫不散热气在内故气消情怯怯则上焦闭闭则气还还则下焦胀故气不行而聚也寒则肤腠闭拒气道不行气收而不散也热则腠理开荣卫不通故汗大泄也惊则心无所倚神无所归虑无所定故气乱劳则喘且汗外内皆泄故气耗思则心有所止气留不行故气结
　　方
　　七气丸【出千金方】　治七气者寒气热气怒气恚气喜气忧气愁气此之为病皆因积聚坚牢心腹绞痛不能饮食时去时来发则欲死有如祸祟凡寒气状吐逆心满热气状恍惚胘胃失精怒气状上气不可当热痛急荡心气欲絶不得安息恚气状积聚心满不思食饮喜气状不可疾行久立忧气状不可苦作卧不安席愁气状无故喜怒置物忽忘四方搜索不知其处四肢臃肿不得举止亦治产后中风余疾
　　大黄【二两半】　人参　半夏　吴茱萸柴胡
　　干姜　细辛　桔梗　菖蒲【各二分】　　茯苓芎穷　甘草　蜀椒【一用桂心】　石膏　桃仁【各三分】
　　右为末蜜丸如梧子大每服酒下三丸日三服渐加至十丸又一方无茯苓芎穷甘草石膏桃仁
　　七气丸【一名乌头丸出千金方】　治七气积聚不散在于脇腹结如杯胷中气隔吐逆不能下食腹脇疼痛喜怒不常呼吸短气四肢不举
　　乌头　大黄【各七分】　紫苑　半夏　细辛
　　丹参　茯苓　芎穷　桃仁　石膏　桔梗菖蒲【一升】　桂心　人参　甘草　吴茱萸防葵　干姜　蜀椒【各半两】　前胡
　　右为末蜜丸如梧子大酒服三丸日三加至十丸一方去半夏加甘遂三分无丹参甘草
　　七气汤【出千金方】　治寒气热气忧气喜气恚气怒气结于膈中不思饮食五脏不调气衰力少
　　亁姜　黄苓　厚朴【一作桂心】　半夏　栝蒌【一作橘皮】粉甘草　亁地黄　芍药【各三分】　蜀椒【三两一作桔梗】枳实【五枚】　人参【一两】　净吴茱茰【五合】
　　右咀防以水一斗煮取三升分三服三日
　　四七汤【一名大七气汤出三因方】　治喜怒悲思忧恐惊之气结成痰涎状如破絮或如梅核咽喉之间咯不出咽不下此七气所为也中脘痞满气不舒快或痰涎壅盛上气喘急或因痰饮中节呕逆恶心并冝服之　妇人情性执着不能寛解多被七气所伤遂致气填胸臆或如梅核上塞咽喉甚者满闷欲絶产妇尤多此证冝服此剂间以香附子药久取效切不可谓紫苏耗气且新产气血俱虚不肯多服用之效验不可殚述半夏【五两】　茯苓【四两】　紫苏叶【一两】　厚朴【三两】
　　右防咀每服四钱水一盏半生姜七片枣一个煎至六分去滓热服不拘时若因思虑过度隂阳不和清浊相干小便白浊用此药最为切当妇人恶阻间以红圆子尤冝服之名厚朴半夏汤一名大七气汤局方有七气汤用半夏五两人参官桂甘草各一两生姜煎服大治七气并心腹绞痛药味大甜恐未必能止疼顺气一方治七情所伤脘中不快气不升降腹肋胀满用香附子炒半斤橘红六两甘草二两煎服尤妙切不可谓香附子耗气此药大能资血养气或入煨木香半夏人参一两
　　人参散【出圣方】　治忧恚寒热喜怒及饮食阻隔内伤五臓逆气上攻不能还下心中悸动不安
　　人参【一両去芦头】药【一两】木香【一两】　半夏【一两汤浸七遍去滑】甘草【半两炙微赤剉】　青橘皮【一两汤浸去白稂焙】　熟地黄【一两】桂心【一两】　吴茱茰【半两汤浸七遍焙亁微炒】　前胡【一两去芦头】白术　诃黎勒皮【一两】
　　右为散每服五钱以水一盏入生姜半分煎至六分去滓每于食后稍热服
　　七气汤【医方集成】　治寒气怒气恚气喜气愁气忧愁内结积聚坚牢如杯心腹绞痛不能饮食时发时止发即欲死兼治虚冷上气
　　人参【去芦】　肉桂【去麄皮】　甘草【炙剉各半两】
　　半夏【汤浸七次切片焙干五两】
　　右防咀入半夏令停每服五钱水二大盏生姜五片煎七分去滓食前热服一方治胸痹心痛彻背心呕吐厥逆冷汗自出用半夏汤洗七次桂心不见火麄末每服三钱水二盏姜七片枣五个煎取一盏热服名通气汤
　　七气汤【出澹疗方】　治七情相干隂阳不得升降气道壅滞攻冲作痛
　　青皮　陈皮　桔梗　蓬莪术　辣桂　藿香益智仁【各一两】　香附【两半】　甘草【炙三分】　半夏【三分制】
　　四七汤【白一选方】　治七种气大七气汤【钱文子曽服有效】
　　人参　茯苓【各二两】　半夏　厚朴【姜汁制各三两半】
　　右为粗末每服三钱水一盏半生姜七片枣一枚煎六分食前服
　　大黄丸【出圣方】　治七气积聚坚牢心腹胀痛
　　川大黄【一两剉碎防炒】　川椒【半两去目及闭口者防炒去汗】　木香【三分】人参【三分去芦】　半夏【三分汤浸七次去滑】　菖蒲【三分】　桂心【三分】桔梗【三分去芦头】　柴胡【三分去芦】　芎穷【三分】　赤茯苓【三分】桃仁【三分汤浸去皮光双仁麸炒防黄】　干姜【三分炮制剉】　细辛【三分】吴茱茰【三分汤浸七遍焙干防炒】
　　右为末炼蜜和捣五七百杵丸如梧桐子大每服于食前以温酒下十丸渐加至二十丸为度
　　半夏散【出圣方】　治七气臓腑虚冷心腹上劳及不能饮食
　　半夏【一两汤浸七遍去滑】　人参【一两去芦】　附子【一两炮制去皮脐】陈橘皮【三分汤浸去白粮焙】　厚朴【二两去粗皮涂生姜汁炙令香熟】桂心【一两】　白术【一两】
　　右为散每服五钱水一盏入生姜半分煎至六分去滓于食前热服
　　半夏散【出圣方】　治七气心腹积聚结块如杯呕吐寒热胸中短气不能食
　　木香【一两】　桂心【一两】　人参【一两去芦】　诃黎勒皮【半两】干姜【半两炮制剉】　甘草【一分炒防赤剉】　青橘皮【半两汤浸去白穰焙】吴茱茰【半两汤浸七遍焙亁防炒】　细辛【半两】　附子【半两炮去皮脐】白术【半两】　鼈甲【一两半涂醋炙令黄去裙栏】　京三棱【三分】梹榔【半两】　赤茯苓【三分】　厚朴【半两去麄皮涂生姜汁炙令香熟】当归【三分】　蘹香子【半两】
　　右为散每服五钱以水一盏入生姜半分枣一枚煎至六分去滓每于食前稍热服
　　梹榔汤【出千金方】　治气实若积聚不得食息满腹刺痛泄利不止
　　槟榔【二十枚】　附子【一枚】　半夏【一升】　细辛【一两】
　　生姜　　大黄　茯苓【各三两】　紫苏【冬用子】
　　紫苑　柴胡【各三两】　橘皮　甘草【各半两】
　　右防咀以水一斗煮取三升分三服相去如人行十里久若有症结坚实如石加鼈甲二两防葵二两气上加桑白皮切二两枳实厚朴各二两消息气力强弱进二剂后隔十日更服桔梗破气丸【方见本门上气类】
　　白荳防散【出仁斋直指】　治七气所伤滞于胸膈窒于咽喉胀痛于心下噫气吞酸不能饮食
　　白豆蔲　缩砂　荜澄茄　丁香　木香
　　甘草【炒一分】　青皮　陈皮　辣桂【各二分】
　　厚朴【制】　香附【炒各三分】
　　右为末每服三钱水一盏姜三片盐一捻煎至七分不计时服
　　治气满闭塞不能食喘息方【出千金方】
　　右用诃黎勒十枚为末蜜丸如梧桐子大食后服三丸不忌诸物得利即止
　　治气方【出千金方】
　　右用桃皮二斤去黄者防咀以水五升煮取三升每服一升
　　又方【出千金方】
　　右用酒服驴二合日二
　　又方【出千金方】
　　右用黄牛乳二升煎取一升和生乳一升空腹服之日一
　　又方【出千金方】
　　右用驴乳初服三合三日后加至五合五日后加至七合七日后加至一升忌葵菜猪鱼油等一方尿空腹服百日止去一切病
　　硫黄丸【出千金方】　治气逆虚癖胸膈中痰恶心腹痛气急不下饮食
　　硫黄　矾石　亁姜　　附子　乌头
　　桂心　细辛　白术　　桔梗　茯苓【各一两】
　　右为末蜜丸如梧子大酒服十丸日三渐加之以瘥为度一方无白术桔梗茯苓用吴茱茰蜀椒人参皂角当归丸用治大人冷下月温饮水不解衣者一方若冷痢者加赤石脂龙骨即愈也
　　大前胡汤治极气伤热喘息冲胸常欲自恚心腹满痛内外有热烦呕不安甚则吐血气短乏不欲食口燥咽干
　　前胡【八两】　半夏　麻黄　芍药【各四两】　生姜【五两】黄芩【三两】　枳实【四枚】　大枣【十二枚】
　　右防咀以水九升煮取三升去滓分三分温服
　　紫苏子丸【出利济方】　治一切气逆胸膈噎闷心腹刺痛脇肋胀满饮食不消呕逆欲吐及治脾胃伤冷咳嗽痞满或上气奔急不得安卧
</div>
    <div class="pagination">
<a href="普济方四库_page673.html">上一页</a><span>...</span><a href="普济方四库_page669.html">669</a><a href="普济方四库_page670.html">670</a><a href="普济方四库_page671.html">671</a><a href="普济方四库_page672.html">672</a><a href="普济方四库_page673.html">673</a><span class="current-page">674</span><a href="普济方四库_page675.html">675</a><a href="普济方四库_page676.html">676</a><a href="普济方四库_page677.html">677</a><a href="普济方四库_page678.html">678</a><a href="普济方四库_page679.html">679</a><span>...</span><a href="普济方四库_page675.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
