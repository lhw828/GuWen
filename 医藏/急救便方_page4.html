<!DOCTYPE html>
<html>
<head>
    <meta charset="UTF-8">
    <title>急救便方 - 第 4 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>急救便方 - 第 4 页/共 7 页</h1>
    <div class="content">　　诸物咬伤
　　毒蛇咬伤
　　用蒲公英捣烂，粘贴即愈。又方，用鸡蛋敲破蛋头合在蛇咬处。蛋变黑色，再用一蛋合之。俟蛋内黄白不甚黑，再用一个合之，即愈。（兼治蜈蚣蝎子咬伤。）又方，将夜壶内尿垢用津唾研烂，搽之立愈。又方，以大蓝汁一碗，雄黄末二钱，调匀点在伤处，并令徐徐服其汁醋中钱五方干无蛇毒口敷之却以苦苣
　　诸物咬伤
　　上虺蛇咬
　　急拔去头心红发一根，用生何首乌捣汁，冲酒服之，其渣敷患处，痛立止。
　　凡蛇蝎蜈蚣咬伤，用五灵脂研涂伤处，立愈。
　　
　　诸物咬伤
　　蜘蛛咬伤
　　（腹大如孕，一身生丝。）用羊乳饮之，几日即平。遍身成疮者，取好酒饮令醉，须臾，虫于肉中如小粟自出。又方，蓝汁一碗，细饮其汁，并点咬处，即效。又鸡冠血涂之，亦效，桑白皮捣汁涂，立愈。
　　或蔓荆子油、薤白汁，各涂咬处，俱效。
　　
　　诸物咬伤
　　蛇遗水毒
　　误饮腹中必生蛇，水调雄黄服，即下。
　　
　　诸物咬伤
　　虎咬伤
　　先饮清油一碗，取白矾为末纳伤口。又砂糖水调，服之一二碗，并涂伤处。又生葛汁饮之，及洗疮口。又饮酒令大醉，当吐出毒瓦斯，良。又少饮麻油亦效。又方，生姜、白矾捣敷，仍饮姜汁解毒，效。
　　
　　诸物咬伤
　　治蝎刺伤
　　（蝎有雌雄。雄者，痛在一处，井泥敷之。雌者，痛牵诸处，取瓦檐沟下湿土敷之。无雨时，则取新水从瓦土淋下，取湿泥敷之。）用蜗牛角捣烂敷之，极妙。蜗角即扁身天螺狮。蝎咬，用银朱鸡蛋清调敷。又方，生半夏、白矾等分，和醋敷伤处即愈。又胆矾搽之，立消。蝎螫痛甚，取冷水渍之即不痛，水微温复痛，即易新水渍之。又薄荷细嚼，敷之亦瘥。
　　
　　诸物咬伤
　　癫狗咬伤
　　用野菊花研细，酒调服尽醉，效。无花则用根叶四两，煎酒二碗，水二碗，七分服。一方用人粪涂于患处，新粪尤好，诸药不及此。又法，急至溪河，将伤处洗，挤血净尽，多饮生姜汁则毒可解。仍封扎伤口，勿使受风。又方，用防风独茎者一两，天南星一两（泡七次，）晒干共为末，每服一钱，白汤送下。半日再进一服，汗下即愈。一方∶口含浆水洗净，用天南星（切片，淡姜水炒，二钱，）真防风（二钱，）共为末，干贴伤处，效，不更发。又常饮韭用米研末尽乃止。
　　愈。
　　
　　诸物咬伤
　　疯犬咬伤日久复发
　　用雄黄（明者，五钱，）真麝香（五分，）共为末，酒调敷二钱，服后必使得睡，切勿惊动
　　诸物咬伤
　　狮犬伤
　　（与上条略同）急于无风处吮出恶血，无血则以针刺出血，小便洗净，香油调雄黄末，少加麝香敷之。
　　如仓卒无药，以百草霜、麻油调敷，或蚯蚓粪浓敷之，皆能急救。散毒法∶生麻油研豆豉为膏，丸如弹子大，常揩拭所咬处，却掐开看豉丸内若有犬毛，此毒瓦斯已出，另换一丸揩至无茸毛乃痊可。
　　
　　诸物咬伤
　　狗咬成疮
　　用白果去壳，嚼细涂之，即效。
　　
　　诸物咬伤
　　鼠咬伤
　　用猫毛烧存性，入麝香少许略研，香油调涂患处，效。
　　
　　诸物咬伤
　　蜈蚣咬伤
　　用雄黄末醋调涂之。又白矾、生姜、半夏等分研末，醋调涂之。又桑白皮捣汁涂伤口，或独头蒜研贴之。又蜗牛取汁滴入咬口，又乌鸡冠血及屎涂之。又人头垢涂之，不痛不痒。
　　又青油点纸燃取烟熏之，又盐汤渍之，又黄蜡火上熔汁，滴患处，俱效。又法，用生蜘蛛放在伤处，蜘蛛自会向伤口吸毒，须臾，毒尽即将蜘蛛放在水中，可救蜘蛛。
　　
　　诸物咬伤
　　杂色诸虫伤
　　用青黛、雄黄等分为末，新汲水调服二钱，又外敷之。又大纸燃蘸香油，点火吹灭，以烟熏之，即愈。又以麝香涂之，又生鸡蛋轻轻敲一孔合伤处，即愈。
　　蚯蚓伤（中毒腹大，夜听蚯蚓鸣，用盐水渍之，或先下盐汤一杯尤妙。又以锻石水浸之，又以鸡屎或鸭屎敷之，又老茶叶研末，油调敷之。）蚕咬伤（川芎和酱汁研敷，又苎汁饮之，并涂患处。）蝼蝈伤（用锻石和醋，涂患处，即愈，神效。）蜗牛伤（用蓼子取汁，浸伤口，即效。）壁獍咬人必死（桑枝烧灰，淋取汁，调白矾末，敷伤处即愈。又方，雄黄末磨醋涂之，可愈。）
　　救诸毒
　　解砒毒
　　（服砒未久，毒在上，宜吐之。若时既久，毒入腹，则不能吐出，须用黑铅等方下之。
　　即先吐者，亦宜服铅水、鸭血等，以尽余毒。）其症烦躁如狂，心腹绞痛，头旋欲吐不吐，面色青黑，四肢逆冷，又或闷厥心头微温，命在须臾者，用绿豆半升擂去渣，以新汲水调，通口服。又方，炒柏子壳三钱，红土三钱，同研细末，鸡蛋清调服，服后作一寒颤，即愈。重者不过两服。又方，用真靛花二钱分二服，以井花水浓调服之。又方，用细叶冬青汁频灌，即解。又方，无花果五钱研末，冷水调下，即活。又杨梅树皮煎汤，二三盏服之。又方，用黑铅磨水灌之。又方，毒在腹中，禾秆烧灰，新吸水淋汁滤清，冷服一碗，毒随利下。又方，生油灌之令吐。又方，热鸭血灌下立解。又方，用防风四两煎汤冷冻饮料之即解。又方，桐树叶捣烂，冲生白酒服之，又用粪清灌之亦解。又方，腊去沫，又打又吹花根捣汁一碗，甘草水煎浓汁
　　救诸毒
　　解断肠草毒
　　（即野葛，一名钩吻，江西人谓之黄藤根，粤人呼为胡蔓草，又名大叶茶先用鸭蛋三个，将服毒人扶正，撬开牙关，剥开蛋壳，待蛋入胃，裹住毒草，次用猪膏融化温和灌之一饭碗，后用黄豆半升，同笋鸡一只连毛带肠捣烂，同清水一碗半煮熟，布袋滤去渣取汁灌下，其毒即吐。如不吐，即用芋苗探喉，鹅羽亦可，吐出即愈。其毒在胃者可治，入肠者难治。又方，用蕹菜生捣汁，饮一二茶杯即愈。（冬春用蕹菜子一两煎服，治胡蔓同。）
　　救诸毒
　　解胡蔓草毒
　　（治钩吻同前）急将大粪汁灌之可解。或以嫩叶心浸水，涓滴入口，百窍溃血，急用抱卵不出之鸡蛋研细和麻油，开口灌之，吐出可救，少迟则难治。（余同上条。）
　　救诸毒
　　解鼠莽草毒
　　（可与前两条同治）用黑豆取汁服之，可解其毒。又方，用枯莲房壳带蒂梗阴干， 咀一两半，煎水二三碗，将冷灌之。如无莲房，用荷叶中心蒂七个，或用藕节七个，煎汤一碗，温令灌之，毒即解
　　救诸毒
　　解信毒
　　（即砒霜未炼过者）速取梁上燕子窠，用井水三四大碗放桶内，将手搅调，用夏布手巾如榨腐法，筛去泥土、取泥水连灌三四碗，自吐。不吐再灌，吐尽即醒。（余与上条解砒毒同。）
　　救诸毒
　　治一切药蛊金石毒
　　俱用石蟹，以热水磨服即效。
　　
　　救诸毒
　　服银黝毒
　　以生羊血灌之，吐尽即愈，或黄泥水亦可。
　　
　　救诸毒
　　解盐卤毒
　　用生豆腐浆灌下，再以鹅翎绞喉数次，令吐即活。又方，急将白糖四两汤灌下，垂死者即活。又方，用生羊血灌之亦可。又方，将常用搽墙纸洗水灌之，使吐即解。又方，用生大黄一两捣碎，再用豆腐浆同捣数十下，服后泻数遍，即愈。又方，用黄豆入水捣汁灌之，亦效。
　　
　　救诸毒
　　解巴豆毒
　　中巴豆毒痢不止，以大豆一升煮汁饮之可解，或红豆煮汁亦可，又以冷粥一碗食下亦解。
　　又方，以芭蕉叶捣自然汁，服之即止。又方，用葛根捣取汁饮之，又以冷水浸两手足极效忌食热物。又蓝根、沙糖擂烂和水服之。又巴豆畏大黄、黄连、芦笋、菰笋，各水煎水冷皆能止泄。
　　
　　救诸毒
　　中鸠鸟毒
　　用干葛末，每服二钱，井水调下即愈。
　　
　　救诸毒
　　中河毒
　　（毒在肝血脂子井眼，又忌煤尘落入锅釜。）用橄榄汁或粪汁、芦根汁俱效，或白茅根捣汁，冷冻饮料亦愈。又方，用白矾研末，白汤调下探吐之。
　　
　　救诸毒
　　马毒
　　（开剥死半马中毒，遍身生紫 俱溃，叫痛，急服紫金锭，吐泄则愈。）马汗入人疮内，毒瓦斯攻心闷欲绝，烧粟秆灰浓淋作汁，煮热蘸疮，于灰汁中出尽白沫即瘥。又用马齿苋捣敷，并取汁饮之。又以冷水浸疮数易，饮好酒立愈。驴涎及马汗入疮，用柘白矾、黄丹炒等分调贴之。
　　
</div>
    <div class="pagination">
<a href="急救便方_page3.html">上一页</a><a href="急救便方.html">1</a><a href="急救便方_page2.html">2</a><a href="急救便方_page3.html">3</a><span class="current-page">4</span><a href="急救便方_page5.html">5</a><a href="急救便方_page6.html">6</a><a href="急救便方_page7.html">7</a><a href="急救便方_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
