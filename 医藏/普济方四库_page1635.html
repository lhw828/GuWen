<!DOCTYPE html>
<html>
<head>
    <meta charset="UTF-8">
    <title>普济方四库 - 第 1635 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1635 页/共 1812 页</h1>
    <div class="content">　　没药散【出直指方】治小儿风与滞血流蓄上焦胸膈髙起大便不通并皆治之
　　没药　大黄　枳殻【炒】北梗【各二钱】木香　甘草【各一钱炙】
　　右剉毎一钱姜二片水煎服
　　牛黄丸【出圣恵方】治小儿大便不通心中烦热
　　牛黄【一分细研】川大黄【三分炒为末】
　　右都研令匀炼蜜和丸如麻子大毎服以粥饮下七丸以利为度量儿大小加减服之
　　橘皮汤　治小儿大便不通
　　陈橘皮【去白焙一分】大黄【炒半两】
　　右粗捣筛三四歳毎服一钱水一小盏煎至五分去滓温服更量儿大小加减
　　鼈甲丸　治小儿大便不通不能饮食
　　鼈甲【醋炙去裙襴】防葵　诃梨勒【煨用皮】人参　当归【炒】郁李仁【汤浸去皮尖炒研另入】
　　右等分捣为细散入郁李仁末和匀炼蜜丸如菉豆大粥饮下五丸防利即瘥
　　桃叶汤【出圣恵方】治小儿大便不通脐腹妨闷
　　桃叶【一握】木通【二两】灯心【五根】川朴硝【一分】葱白【七茎】
　　右细剉用浆醋水三大碗煎十余沸去滓倾向盆中稍温便坐儿在盆内将滓以手帕裹熨于脐下令儿即出后与吃地黄粥半盏良久便通
　　犀角丸【出圣恵方】治小儿脏腑壅滞腹脇妨闷大便不通犀角屑【半两】当归【半两】川大黄【炒一两】巴豆【十个去心研纸上去油】丹砂【半两研细水飞】
　　右为末入巴豆丹砂同研令匀炼蜜和丸如菉豆大三歳儿以温水下三丸量儿大小加减
　　大黄丸【出圣恵方】治小儿大便不通心腹壅闷
　　大黄【炒一两一分】枳殻【去穰麸炒】栀子仁　郁李仁【炒去双仁】大麻仁【研炙三分】
　　右捣研为末炼蜜丸如麻子大一二歳每服五丸熟水下空心午后各一服更随儿大小加减一方无大麻仁
　　蜜导法【出全婴方】治小儿大便热结不通
　　用蜜不拘多少铜噐中防火煎之稍凝如饧糖状搅之勿令焦可丸捻作梃如指许长一寸以上当热时急作令两头尖纳谷道中以手急抱欲大便时去之
　　橘皮汤【出圣恵方】治小儿大便不通及腹脇妨闷
　　陈橘皮【去白焙】牵牛子【炒】甘草【炙】川大黄【炒各一分剉】
　　右粗捣筛五六歳每服一钱水一小盏入葱白一茎同煎至五分去滓温服未通再服更量儿大小加减
　　硃砂丹【出圣恵方】治小儿大便不通小便涩心神烦热卧忽多惊腹脇妨闷
　　硃砂【半两细研水飞过】续随子【三分】腻粉【一钱】
　　右研令匀炼蜜和丸菉豆大三歳毎服温水下三丸乳食后服量大小加减
　　金花散【出王氏方】治小儿大肠秘不通兼血痢
　　皂子仁【一分炒】槟榔【一个生用】甘草【一钱】
　　右为末毎服一字或半钱砂糖熟水调下
　　治小儿大便不通【出肘后方】
　　用猪苓一两以水少许煮鸡屎白一钱调服立瘥
　　调中二黄丸　治小儿大便不通口燥颊赤
　　大黄【一两炒】牛黄【研】甘草【炙】人参【各一分】
　　右捣研为末炼蜜丸如小菉豆大毎服二丸米饮化下日再服得利即止一方有甜硝一钱为散新水调服
　　通中丸【出圣恵方】治小儿大便不通心腹壅闷卧即烦喘川大黄【一两炒】巴豆霜【三分】皂荚【一两不蛀者去皮子烧令焦黑】
　　右大黄皂荚捣罗为末入巴豆霜同研令匀炼蜜和丸如菉豆大四五歳以温水下三丸量儿大小加减
　　木通汤　治小儿大便不通
　　木香【剉】大黄【剉炒】陈橘皮【去白焙各一两】
　　右粗捣筛三四歳毎服一钱水一小盏煎至五分去滓温服更量儿大小加减
　　丹参汤　治小儿大便不通妨闷
　　丹参　硝石【碎】甘草【炙各一分】
　　右粗捣筛五六歳毎服二钱水一盏枣二枚同煎至七分去滓分温二服更随儿大小加减
　　黄连丸　治小儿风热壅滞大便秘涩
　　黄连【去须】大黄【炒各一分】巴豆【三粒去心皮膜出油研】
　　右捣研为细末麫糊为丸如麻子大毎服三丸至五丸临卧栁枝汤调下
　　芎黄散【出圣恵方】治脏有热小便涩大便不通腹脇妨闷
　　芎防【一两】川大黄【三分】郁李仁【去皮炒三分】
　　右防为散毎服一钱以温水调下大小加减
　　走马箭方【出圣恵方】治小儿大便不通连腰满闷困重气急
　　羊胆【一枚】蜜【一合】盐花【半两】
　　右同煎如饧揑如筯粗可长一寸内下部中须臾即通
　　蜂房散【出圣恵方】治小儿卒大便不通
　　用蜂房一枚炙令防焦细罗为散毎服粥饮调下半钱量儿大小加减
　　治小儿大便五六日不通心腹烦满【出圣恵方】
　　取青颗盐末于脐中以手摩良久即通大人用之亦得
　　大便血【附论】
　　夫小儿大便血者为心主于血脉心脏有热热乗于血血性得热流动妄行不依常度其血流渗于大肠所以令大便血出也
　　方
　　槐花散【出圣恵方】治小儿大便出血腹痛黄瘦不欲饮食槐花【防炒】白术　熟地黄　芎防【已上各半两】黄耆　木香　当归【防炒】甘草【炙已上各一分】
　　右罗为散毎服一钱水一小盏煎至六分去滓不计时量儿大小加减服之
　　卷柏丸【出圣恵方】治小儿大便出血久不止面色萎黄肌体羸瘦或时腹痛不欲饮食
　　卷柏【半两】赤石脂【半两】阿胶【半两捣碎炒令黄焦】槐花【防炒】黄牛角腮【炙黄焦】当归【炒】黄耆　芎防【已上各一分】
　　右为末炼蜜和丸如麻子大三歳儿毎服以粥饮下七丸日三服量儿大小加减
　　羚羊角散【出圣恵方】治小儿大便出血体热黄瘦不能饮食羚羊角　黄耆　川升麻　黄芩　地榆　甘草【炙已上各一分】生干地黄【半两】
　　右罗为散毎服一钱水一小盏入苦竹茹半分煎至六分去滓不计时量大小分减温服
　　治小儿大便后出血方【出圣恵方】
　　用鼈甲一枚涂醋炙令黄焦去裙襴细罗为散毎服以粥饮调下半钱日三服量儿大小以意加减一方用鼈头一枚
　　又方【出圣恵方】
　　烧车釭一枚全赤投于一碗水中毎服半合日三服看儿大小以意加减
　　又方【出圣恵方】
　　用甑带烧灰细研毎服用乳汁调下半钱量儿大小加减
　　又方【出圣恵方】
　　用鹿角烧灰细研以粥饮调下半钱日三服量儿大小加减
　　箬叶散【出全婴方】治小儿大便中有血或纯下血
　　用茶箬烧灰存性为末米汤调下食前服
　　五倍丸【出全婴方】治小儿大便下血及肠风脏毒
　　用五倍子焙干为末炼蜜丸如小豆大三歳三十丸米汤空心下
　　诃灰散【出全婴方】治小儿因痔大便中有血
　　用诃子烧存性细研为末米汤调下食前服三歳一钱一方橡斗子合白梅湿纸裹烧灰存性为末米汤调下食前服
　　三效散【出全婴方】治小儿粪前后下血并肠风下血久不瘥
　　粪前下血石榴皮为末煎茄枝汤下
　　粪后下血五倍子为末煎艾叶汤下
　　粪夹血或肠风下血茄蒂烧灰存性为末米汤调下
　　右三歳半钱大小加减与之食前服五倍子为末米汤调下最治泄痢艾叶汤治吐血泻血
　　治小儿中蛊下血欲死
　　用青蓝汁频频服半合
　　治小儿下血
　　用雌鸡翅下血服之
　　治小儿若堕落有痢血壮热不食乳哺者
　　用大黄黄连蒲黄各二分芒硝一分半以水二升煮取一升去滓纳芒硝分二服大小便血即愈
　　犀角丸【出汤氏寳书】治小儿揺头下血乃肝血液盛外有风热乗之肝属木木盛而脾土为木所尅脾与肺是子母俱为肝所胜而血遂浸渍于大肠故便血不止犀角屑【一分】栝蒌根【半两】蛇退皮【炙赤色】钩藤勾　麻黄【去节各一分】黄耆【蜜炙】羗活　防风　白芍药【各半两】甘草【一分】
　　右为末枣肉丸食后薄荷汤下只二服作效头揺即止如便血愈多次间与胃风汤服之日减一日郑都承令嗣患七年揺头三年下血已服百余方前后服治揺头者无非风药止血者或作痢或作肠风百药未尝偶止安抚王尚书挽留都下先君宰钱塘时与之有分一日招饮令其子劝酒愚视其疾又叩其详亦不能晓其标本酒罢退思遂处此方但损肝祛风益脾数服而愈十余日后血止而下白脓自此防根今数年矣
　　保婴槐花散【出永类钤方】治脏热便血
　　荆芥穂　槐花　枳殻【麸炒去穰】甘草【各等分】
　　右为末蜜汤调服
　　大便青【附论】
　　夫小儿大便青者因惊气及脾气不和大肠虚冷乳食不消冷气抟于糟粕故令大便青色也
　　方
</div>
    <div class="pagination">
<a href="普济方四库_page1634.html">上一页</a><span>...</span><a href="普济方四库_page1630.html">1630</a><a href="普济方四库_page1631.html">1631</a><a href="普济方四库_page1632.html">1632</a><a href="普济方四库_page1633.html">1633</a><a href="普济方四库_page1634.html">1634</a><span class="current-page">1635</span><a href="普济方四库_page1636.html">1636</a><a href="普济方四库_page1637.html">1637</a><a href="普济方四库_page1638.html">1638</a><a href="普济方四库_page1639.html">1639</a><a href="普济方四库_page1640.html">1640</a><span>...</span><a href="普济方四库_page1636.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
