<!DOCTYPE html>
<html>
<head>
    <meta charset="UTF-8">
    <title>证治准绳 - 第 216 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 216 页/共 348 页</h1>
    <div class="content">　　雀盲千金治雀盲方
　　地肤子【五两】决明子【一升】
　　右为末煮米饮和丸毎服二三十丸
　　世方　治雀盲
　　苍术【米泔浸去皮切片焙四两】
　　右为末猪肝二两批开掺药在内用麻丝紥定以粟米一合水一椀砂锅内煮熟熏眼温临卧毎服三钱大效
　　圣惠方　治雀盲不计时月用苍术一两为末毎服一钱
　　复明散　治小儿毎至日暮即不见物乃雀目也苍术【米泔浸刮去皮剉片焙干二两】谷精草【一两】地肤子　决明子黄芩【各半两】
　　右件捣罗为细末毎服一钱水八分入荆芥少许煎五分去滓温服食后
　　眼白多初虞世曰眼白多属虚山茱萸丸主之
　　山茱萸【二两】熟地黄　牡丹皮　牛膝　茯苓　泽泻【各一两】鹿茸【半两】
　　右为末炼蜜丸如梧子大食后盐汤下二十丸
　　薛一小儿白睛多吐痰发搐先用抑青丸四服而痰搐止后用地黄丸年许而黒睛多　一小儿白睛多三嵗不能行语声不畅两足非热则冷大便不实朝用补中益气汤加五味子干山药以补脾肺夕用连黄丸加五味子牛膝鹿茸补肝肾不三月而瘥　一小儿眼白腿软两足热面似愁容服地黄丸两月余渐健服年余白睛渐黒出痘无恙
　　通睛汤氏牛黄丸　治小儿通睛皆因失悮筑打触着头面额角兼倒扑令儿肝受惊风遂使两目鬭睛名曰通睛宜服此
　　牛黄　白附子【炮】肉桂　全蝎　芎穷　石膏【煅各一钱】白芷　硃砂【各二钱研】藿香【半两】麝香【一分】
　　右为末炼蜜丸如芡实大三嵗已下毎服一丸薄荷汤下乳食后忌油麫猪肉
　　眼劄薛一小儿雀盲眼劄服煮肝丸而目明服四服四味丸而目不劄　一小儿发搐目劄属肝胆经风热先用柴胡清肝散治其肝后用地黄丸补其肾而愈　一小儿因惊眼劄或搐先用加味小柴胡汤加芜荑黄连以清肝热又用六味地黄丸以滋肾生肝而痊　一小儿两目连劄或色赤或时拭眉此肝经风热欲作肝疳也用四味肥儿丸加龙胆草而瘥
　　目睛瞤动
　　目直
　　目动【俱见惊搐门】
　　胎黄【见初生门】
　　小便不通
　　曾婴儿小便不通者有阴阳二证阴闭者为冷湿乗虚入里因而不通名曰阴闭以白药汤加南木香及用炒盐以绢帕兠令带热熨脐四围并投五苓散入灵砂末盐汤空心调服其效尤速阳闭者因暴热所逼澁而不通名曰阳闭又有癃闭与淋不同内经宣明五气篇曰膀胱不利为癃葢癃者乃内脏气虚受热壅滞宣化不行非澁非痛但闭不通腹胀满但以防咀五苓散加车前子灯心之类及投木通散玉露饮益元散皆可用之或贴姜防饼于脐上取效不拘阴阳二证悉能疗之并与万安饮尤妙　薛东垣云小便不利有在气在血之异夫小便者足太阳膀胱之所主长生于申申者金也金能生水肺中伏热水不能生是絶小便之源也治法用清燥金之正化气薄之药茯苓猪苓泽泻琥珀灯心通草车前瞿麦萹蓄之类皆为淡渗能泻肺中之热而滋水之化源也若不渴热在下焦是热澁其流而溺不泄也湏用气味俱厚阴中之阴药治之二者之病一居上焦在气分而必渴一居下焦在血分而不渴血中有湿故不渴也二者之殊至易分别耳窃谓前证若津液偏渗于肠胃大便泻利而小便澁少者宜分利若热蕴于下焦津液燥而小便不行者宜渗泄若脾胃气澁不能通调水道者宜顺气若乳母肝心二经有热者用栀子清肝散肝经怒火者用柴胡栀子散若因父母曽服燥剂而致者用四物麦门甘草数而黄者用四物加山茱萸黄檗知母五味麦门肺虚而短少者用补中益气加山药麦门阴挺痿痹而频数者用地黄丸热结膀胱而不利者用五淋散脾肺燥不能化生者用黄芩清肺饮膀胱阴虚阳无以生而淋沥者用滋肾丸若膀胱阳虚阴无以化而淋沥者用六味丸若因乳母厚味酒麫积热者用清胃散五淋散仍参诸淋览之　一小儿十四嵗肢体倦怠发热晡热口干作渴吐痰如涌小便淋沥或面目赤色燥不欲衣此禀赋肾虚阴燥也用补中益气汤加减八味丸而愈　一儿五嵗小便不利用五苓散分利澹泄之药益加不通小便阴囊渐肿先兄谓前药复损真阴也用六味丸料加牛膝肉桂车前子佐以补中益气汤而痊　一儿八嵗先小便澁滞服五苓散益甚加木通车前之类腹胀吐痰加枳殻海金砂而胸满阴肿徧身发浮余用六味丸煎送滋肾丸而痊此皆禀父气所致其作湿热痰气治之而殁者多矣一小儿八嵗先因小便黄赤服五苓导赤等散后患
　　便血余以为禀赋虚热也用六味丸及补中益气汤而痊
　　钱捻头散　治小便不通
　　胡索　川苦楝【各等分】
　　右同为细末毎服半钱或一钱捻头汤调下量大小多少与之食前服【捻头汤即沸汤中滴油数防是】
　　汤木通散　治心经伏热小便不通啼呌
　　木通【一两】牵牛子【炒半两】滑石【一两】
　　右为末灯心葱白水煎服
　　冬葵子散　治小儿腹急闷
　　冬葵子【一两】木通【半两】
　　右为末毎服一钱水煎
　　张葵石散　治小便不通闷乱者
　　葵根【一握剉】滑石　木通【各一两】牵牛子【半两炒】
　　右件捣为粗末毎服一钱以水一大盏入灯心葱白各少许煎六分去滓放温服乳食前
　　车前散　治热盛积于小肠甚则尿血
　　牡蛎【焙为粉半两】车前子　甘草【炙微赤】川朴硝【各一分】
　　右件药捣罗为散毎服一钱以水一小盏煎至五分去滓温服不拘时量儿大小加减
　　芎黄散　治脏腑有热小便澁兼大便不通
　　芎防【一两】川大黄【剉微炒】郁李仁【汤浸去皮微炒各七钱半】
　　右件捣罗为散毎服一钱以温水调下量儿大小加减
　　硃砂丹　治证同前
　　硃砂【细研水飞】续随子【各半两】粉【一钱】
　　右件药都研令匀炼蜜和如黍米大毎服七粒以温水下量儿大小加减乳食后
　　硃砂散　治心神烦燥小便赤澁不通
　　硃砂【一两另研细】滑石　犀角屑【各半两】黄芩　甘草【炙微赤剉】车前子【各七钱半】
　　右件药捣罗为散入硃砂同拌匀毎服半钱煎竹叶汤调下食前
　　曽白药散【见疝】　五苓散【见惊】　玉露饮　益元散　万安饮【俱见积热】　木通散【见惊】
　　清肺散　治渴而小便闭或黄或澁
　　五苓散加琥珀【半钱】灯心　通草　车前子【炒各二钱半】瞿麦【半钱】木通萹蓄【各一两七钱半】
　　右为粗末毎服三钱水煎食前服
　　薛八正散　治蕴热咽干口燥大渴引饮心忪面热烦躁不寜目赤睛痛或咽舌生疮小便赤闭或热淋血淋
　　车前子　瞿麦【炒】大黄【麫里煨】山栀　滑石　萹蓄木通　甘草【炙各一两】
　　右为末毎服二三钱入灯心水煎食前服
　　栀子仁散　治小便不通脐腹胀闷心神烦热
　　栀子仁【五枚】茅根　冬葵子【各半两】甘草【炙二钱】
　　右为末毎服一钱水煎空心服
　　滋肾丸　栀子清肝散　柴胡栀子散【即柴胡清肝散三方并见发热】
　　淋
　　曾巢氏病源曰诸淋皆肾虚所致肾与膀胱为表里至水下入小肠通于胞行于阴而为溲肾气通于阴下流之道也淋有五名曰膏曰冷曰热曰血曰石各具于后膏淋见小便有肥脂似膏而浮于小便之上此肾虚
　　不能制其肥液而下行也　冷淋先战栗而后小便此亦肾虚而下焦受冷冷气入胞与正气交争故小便澁而战栗　热淋下焦有热热气于肾流入于胞其溺黄多而澁间有鲜血而同来者　血淋热之极也心者血之主外行经络内行脏腑热盛则失其常道心与小肠为表里故下流而入于胞则为血淋　石淋肾主水水结则化为石肾为热所乗遇小便则茎中痛不得流利痛引小腹则沙石从小便出甚至塞痛令人昏闷徧身有汗而后醒此痛之使然葢五淋者虽曰肾虚所致然小肠为受盛之府气通于膀胱膀胱为津液之府气通于肾余化下流而不通皆曰肾气不足热入膀胱水道澁而不利出入起数脐腹急痛蕴作有时或加豆汁膏血并以局方五淋散下龙脑鸡苏丸自然平愈及香芎丸补肾地黄丸与之疏导补益为上　薛夫小儿诸淋者肾与膀胱热也二经相为表里俱生水道水入小肠下行于胞则为溺若膀胱热则津液内涸水道不通肾气热则小便淋沥或少腹引脐而痛夫淋有五石淋者肾热化石内塞水道痛引膀胱气淋者肺气壅热小腹胀满小便澁滞热淋者三焦有热入肾膀胱流入于胞小便赤澁血淋者心热血散失其常经溢渗入胞寒淋者膀胱气冷与正气交争寒战气解是也亦有因姙母肝热及乳母恚怒者当分五脏蓄热治之若心脏有热者导赤散加黄连肝脏有热者柴胡栀子散大便不通泻青丸脾脏有热者泻黄散脾气不足者异功散脾气下陷补中益气汤肺脏热者泻白散肺气虚热异功散加炒黒山栀肾脏有热者地黄丸或因乳母肝经热者用栀子清肝散恚怒者用柴胡清肝散乳母厚味者用加味清胃散心小肠热者用清心莲子饮或儿早近色欲小便澁滞或作痛及更去后大小便牵痛者皆属肝肾不足也用六味地黄丸补中益气汤加牛膝车前肉桂未应当参五脏所胜不可轻用渗泄寒凉之药大损胃气仍参前小便不通证览之　一小儿小便不通服五苓之类不应颏间及左腮色赤乃肝肾虚热也用四物山栀及地黄丸而愈后因感冐误汗小便仍不利余用补中益气汤加麦门五味而安　一小儿小便不利茎中澁痛时或尿血此禀父肾热为患也先用五淋散以疏导又用滋肾丸地黄丸补肝肾渐愈后出痘色紫小便短赤颏间右腮或赤或白用补中益气汤六味地黄丸前证并愈　丹郑亷使之子年十六初生七个月患淋病五七日必一发其发则大痛水道状如黍如粟者约一杯许然后定诊其脉轻则澁重则视其形痩而长其色青而苍意其父必因多服下部药遗毒在胎留于子之命门而然遂以紫霞和黄蘗末丸桐子大晒极干热汤下百丸以食物压之又半日痛大作腰连腹水道乃行下如黍如粟者一大碗许其病减十分之八后又与陈皮一两桔梗木通各半两作一贴与之又下如黍粟者一合许而安父得燥热且能病子况母得之者乎予书此以证东垣红瘤之事此亦热在血分也五淋散
　　赤茯苓【去皮】赤药【炒】山栀子【去皮】甘草【生】当归【去芦】黄芩【炒】车前子　淡竹叶　灯心　木通【去皮节】滑石【水飞】葵子　葶苈【炒】
　　右防咀用葱白一茎水煎入车前草杵捣取汁用五苓散调化食前服或硝石末调化服　白淋白茅根灯心煎汤服　有气淋小腹胀满尿后有余沥木通煎汤服　热淋小便赤而淋沥脐下痛新水煎服或黄芩煎汤服　石淋茎内痛尿澁有砂石令人闷絶滑石膈纸炒焦为细末葵子煎汤服
　　局方五淋散　治膀胱有热水道不通淋沥不出或尿如豆汁或成砂石或如膏或热沸便血
　　赤茯苓【六钱】当归　甘草【各五钱】赤药　山栀子【各二钱】
　　右防咀毎服三钱水一小盏入灯心煎服
　　导赤散　治小儿血淋
　　生地黄　木通【各二钱】黄芩　甘草【生用各一钱】
　　右为末毎服一钱井水入灯心煎服仍以米饮调油发灰空心灌下
　　葵子散　治小儿诸淋
　　葵子　车前子　木通　桑白皮【炒】瞿麦　赤茯苓　山栀子　炙甘草【各等分】
　　右水一盏煎服
　　香芎丸　治诸淋证若患风闭尤效
　　浄香附【盐水炒】川芎　赤茯苓【去皮各半两】海金沙　滑石【各一两】枳殻【炮去瓤麸炒黄】泽泻　石苇【去老梗取叶】防榔【不过火各二钱半】
　　右剉晒为末糯米粉煮为清糊丸麻仁大毎服三十三丸至五十五丸或七十七丸并用麦门冬熟水空心送下若小便澁痛滴三五防者取流水用火微温入盐少许调匀空心咽下
　　木通散【见惊】
　　清心莲子饮　治小儿上盛下虚心火炎上口苦咽干烦渴微热小便赤澁或欲成淋并宜服之
　　黄芩　车前子　甘草【炙】麦门冬【去心】地骨皮【各半两】黄茋【蜜炙】白茯苓　石莲肉【去心】人参【各七钱半】
　　右剉碎毎服五钱水一盏煎至六分去滓食前服如发热加柴胡薄荷
　　金沙散　治小便淋沥不通
　　郁金　海金沙　滑石　甘草【各等分】
　　右为末毎服一钱煎地肤子汤调下灯心木通亦可又方冬最治实热小便不通内热口渴
　　立效散　治小儿诸淋不通茎中作痛
　　木通　甘草　王不留行　胡荽　滑石　海金沙　山栀子　防榔【各等分】
　　右毎服一钱水煎
　　治血淋神效方
　　紫草　连翘　车前子【各等分】
　　水煎服
　　又方
　　海螵蛸　生地黄　白茯苓
　　右等分为末栢叶车前草煎汤调下
　　治气淋
　　赤药【一两】防榔【一枚麫裹煨】
　　右为末灯心同枣子煎汤调下
　　张石鷰丹　治小便淋澁痛闷
　　石鷰【烧赤醋淬放冷细研】瞿麦　滑石【各一两】木通【剉】海蛤【细研各半两】
　　右件捣罗为细末炼蜜和如黍米大毎服十粒以葱白汤下食前量儿大小加减
　　石苇散　治诸淋澁水道中痛脐下妨闷
　　石苇【去毛一两】冬葵子　木通【剉】赤茯苓【各半两】车前子瞿麦　榆白皮　滑石　甘草【各二钱半】
</div>
    <div class="pagination">
<a href="证治准绳_page215.html">上一页</a><span>...</span><a href="证治准绳_page211.html">211</a><a href="证治准绳_page212.html">212</a><a href="证治准绳_page213.html">213</a><a href="证治准绳_page214.html">214</a><a href="证治准绳_page215.html">215</a><span class="current-page">216</span><a href="证治准绳_page217.html">217</a><a href="证治准绳_page218.html">218</a><a href="证治准绳_page219.html">219</a><a href="证治准绳_page220.html">220</a><a href="证治准绳_page221.html">221</a><span>...</span><a href="证治准绳_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
