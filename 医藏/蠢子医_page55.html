<!DOCTYPE html>
<html>
<head>
    <meta charset="UTF-8">
    <title>蠢子医 - 第 55 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蠢子医 - 第 55 页/共 80 页</h1>
    <div class="content">　　大人每服一付，小儿半付，凉水送下。先一时服，忌饮热茶及一切温热之物。）

　　可知疟疾寒热皆在肝，总以平肝为正端。有时肝经平不得，还须他经善周旋。

　　他经周旋肝自和，终以此地为橐龠。

　　前后疟痢平肝两论。平肝者，即所以和脾也。

　　脾胃一和，湿痰自解，疟痢可去矣。

　　镇治此症，屡试屡验，无不奉此为圭桌。

　　孙镇川谨识。

　　疟疾不易治，要有把握。以伤寒、瘟疫、

　　杂症括尽治疟之理，是我家创治法

　　如今疟疾甚是多，治家尽是胡乱摸。初起即作伤寒治，在表在里分清楚。

　　在里便去透发汗（无汗要有汗，有汗要无汗），在里补泻有两科。

　　宜补宜泻宜利亮（宜补宜泻要拿住病，不然反觉利害），不必婆婆妈妈去开拓。

　　半表半里宜化痰，大除痰饮是正着。（以常山不二饮、十枣汤为例。）

　　亦有初得之时甚狼狈，温凉补泻一齐搓。虽然用药甚是杂，按脉切理那里错？

　　此病便作瘟疫治，俟他少轻加截药。（不俟少轻，必截不住。）

　　时候久了即作杂症论，不必泥住湿痰疟。

　　温凉补泻各有脉，加上治痰便不错。（无痰不作疟。）

　　但治此症宜狼豁，先去截头为正着。（凡病皆宜截头。）

　　若是截头用狼豁，一付两付便如初。

　　只因此症来里猛；他用虐时我亦虐。（疟者虐也。要顾名思义。）

　　即用热补宜金刚，不可仙丹养太和（太平）。

　　何必如此设名色（疟有热疟、寒疟、风疟、暑疟、湿疟、痰疟、经疟、脏疟、食疟、瘴疟、鬼疟之分），使人心神无捉摸。

　　治痢积以湿热论

　　痢积皆因积滞生，凉气凉血要分清。不论红白皆湿热，贸然用补便不通。

　　气分要将槟榔用，血分无如白芍精。

　　只宜清利去刮摩（积滞粘腻非刮摩不行），不可硝（芒硝）黄（大黄）用大行。（大行便将积滞滑过去。）

　　此症皆由肝横来克土（用行药土愈亏，肝愈横，不如用生芍以敛之），生芍多用是正经。

　　（即在气分，亦宜多用）。

　　至于年老与久痢，不可执此以为名。

　　宜热宜补又宜涩，返还元阳是正经。

　　此皆治痢之大略，还要脉理为真凭。

　　夏秋感暑热之气，患痢脓血，甚有日夜百几十次不止者，至危至急之症也。

　　如用凉药止血，利药攻邪，俱非善法。

　　余每治此症，仅用和平缓淡之药，故能痢止身健，亦无损于正气。

　　方用当归、白芍多至。两，枳壳、槟榔各二钱，陈卜子（萝卜子）、西滑石各三钱，

　　木香、甘草各一钱。煎服。轻者一剂，至重者二三剂即愈。

　　妙在归芍之多用，平肝气即所以和脾也。脾胃有生发之机，大肠有转导之化。

　　卜子、槟榔，消积之神剂，木香、甘草，调和于迟速之间。

　　使瘀滞尽除，而无内留宿毒之患矣。余治此症数十年，屡试屡验，故敢笔之于篇末。

　　孙镇川谨识。

　　治痢以平肝为主

　　百般病症皆由肝，况乎痢积在夏天。湿热抑郁不能达，肝木条畅甚是难。

　　不是胸隔有不顺，便是滞泥在肠间。人说宜用厉剂去行它，吾说此症开胸最为先。

　　胸隔一开饮食进，已得治病之大端。虽然湿热尽在脾，岂知横抉皆在肝。

　　青皮能疏肝，桃仁能破肝。

　　再加生芍白芍二三两，使它脾里去敛肝。

　　当归能滑润，车前能钻研，亦是治痢之金丹。

　　不论红白皆湿热，总以二物为最先。

　　如果痢疾尽白脓，腹毛槟榔宜多添。

　　川贝川朴不相离，枳壳枳实齐上前。

</div>
    <div class="pagination">
<a href="蠢子医_page54.html">上一页</a><span>...</span><a href="蠢子医_page50.html">50</a><a href="蠢子医_page51.html">51</a><a href="蠢子医_page52.html">52</a><a href="蠢子医_page53.html">53</a><a href="蠢子医_page54.html">54</a><span class="current-page">55</span><a href="蠢子医_page56.html">56</a><a href="蠢子医_page57.html">57</a><a href="蠢子医_page58.html">58</a><a href="蠢子医_page59.html">59</a><a href="蠢子医_page60.html">60</a><span>...</span><a href="蠢子医_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
