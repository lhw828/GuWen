<!DOCTYPE html>
<html>
<head>
    <meta charset="UTF-8">
    <title>普济方四库 - 第 260 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 260 页/共 1812 页</h1>
    <div class="content">　　生地黄汤【圣济总録】　治肝实热眼热痛不止
　　生地黄【汁】蜜　车前汁【三味合二盏和匀】升麻　栀子仁【各一两】细辛【去苗叶各半两】芍药【一两半】参【一两】
　　右五味为末每服五钱水一盏半煎至一盏入前三汁共盏半再煎沸去滓温服
　　大麻仁汤【出圣惠方】　治肝热眼痛赤
　　大麻仁　人参　决明子【防炒】车前子　黄连【去须各三分】诃梨勒皮　秦皮【去粗皮】大黄【剉炒各一两】
　　右麤捣筛每服五钱水盏半煎至七分去滓食后临卧服
　　石决明丸【圣济总録】　治肝实眼目生淫肤息肉肿痛石决明【一两】黄连【去须】车前子　细辛【去苗】栀子仁　大黄【炒剉】子芩【各半两】菊花【一两半】
　　右为末炼蜜和丸如梧桐子大每服三十丸食后淡浆水下临卧再服
　　决明子丸【圣济总録】　治肝实目生赤脉息肉碜痛
　　决明子　车前子　苦参　黄连【去须】黄芩【去黒心】大黄【各一两半】防蓂子　人参【各一两】
　　右为末炼蜜和丸如梧桐子大每服二十丸食后以淡浆水下临卧再服
　　黄连丸【圣济总録】　治肝气壅实目痛如刺
　　黄连【去须】大黄【剉炒令香熟各一两】防风【去芦】龙胆【去土】人参　黄芩【去黒心各三分】细辛【去苗叶半两】
　　右为末炼蜜和丸如梧桐子大每服三十丸食后温水下临卧再服
　　秦皮汤【圣济总録】治肝气实脇下妨闷筋脉痠痛眼昏浊视物不明
　　秦皮【去粗皮】羚羊角【镑各一两半】桔梗【炒】细辛【去苗叶各半两】薏苡仁　伏翼【炙干各一两】
　　右麄捣筛每服五钱水一盏半大枣二枚劈破煎至七分入荆沥半合再煎三两沸食后临卧服
　　升麻汤【圣济总録】　治肝实热目暗不明
　　升麻　大青　蔷薇根皮【去黒皮各一两】射干　参【各二两】黄栢【去粗皮三分】
　　右麤捣筛每服五钱水一盏半煎至八分去滓入蜜半合再煎三两沸食后临卧温服
　　麦门冬汤【圣济总録】　治肝实热毒气上薫目赤痛痒生麦门冬【去心】萎　秦皮【去粗皮】赤茯苓【去黒皮各一两半】大黄【生用】升麻【各一两】
　　右剉如麻豆大每服五钱水一盏半入竹叶十片煎至八分去滓下朴硝末一钱更煎令沸空腹温服
　　洗肝散【出三因方】　治肝热赤脉贯睛澁痛冲风泪下兼热血攻心
　　防风　羌活【各半两】甘草【一分】马牙硝【二两】白蒺藜【一两半】
　　右为末每服二钱食后白汤调下
　　泻肝散【出直指方】　治肝热赤眼肿痛
　　栀子仁　荆芥　大黄　甘草
　　右等分剉每服二钱水煎食后服
　　又方【出危氏方】　治肝有实热
　　郁李仁　荆芥【各一分】甘草【炙】大黄【各半两】
　　右剉散每服三钱水一盏半煎食后温服
　　苦参丸【圣济总録】　治肝实热多食壅物毒气伤眼昏暗
　　苦参　车前子【洗】枳殻【去穰麸炒各二两】
　　右为末炼蜜为丸如梧桐子大每服三十丸空心米饮下
　　羊肝丸【海上方】　治肝经有热目赤睛疼视物昏澁又治翳障青盲
　　羯羊肝【一具生用】黄连【去须别研为末】
　　右先将羊子肝去筋膜于砂盆内擂烂入黄连末杵和为丸如梧桐子大每服五十丸不拘时熟水下禁食猪肉及冷水或暖浆水下连作五剂差昔唐崔承之内障防明夜坐闻有声问谁荅昔防出活今来谢遂以方合服眼复明
　　田螺方【龙木】　治肝热目肿痛
　　取田中螺大者七枚净洗新汲水养去秽泥重换水浸洗仍旋取于干器中着少盐花于口上承取自出汁用防目逐个如此用了却放之
　　泻肝汤　治肝热目赤羞明隐痛生疮翳膜赤肿黄芩　黄连　防风　山栀子【各一两】大黄　甘草【炙各半两】
　　右为末每服三钱水一大盏入竹叶十片同煎至八分去滓温服如热多每服入朴硝一钱同煎取利即止
　　助阳活血汤【衞生宝鉴】　治眼发之后上热壅甚白睛红多眵泪无疼痛而隐澁难开此服苦寒药过多真气不通九窍也故眼昏花不明宜助阳和血补气
　　防风【七分】黄耆【二钱】甘草【炙一钱】蔓荆子【一钱】当归【五分】白芷【五分】升麻【五钱】柴胡【三分】
　　右防咀都作一服水一盏半煎至一盏去滓热服临卧避风处忌风寒及食冷物
　　甘菊花散　治肝气壅塞翳膜遮暗隐澁难视
　　甘菊花【一两】白蒺藜　木贼　防风【去芦】甘草【炙各一两】木香【一分】
　　右为细散每服一钱七分沸汤防眼不拘时
　　除肝家热明目去热毒气风眼赤泪
　　以决明子朝朝取一匙挼令净空心水吞之百日见夜光又一方取决明作菜食之【本草】
　　肾肝虚眼黒暗【论】
　　夫天一生水在脏为肾天二生木在脏为肝肾藏精肝藏血人之精血充和则肾肝气实上荣耳目聪明视听不衰若精血亏耗二脏虚损则神水不清瞻视乏力故令目黒暗○龙木论云眼坐起生花外障此眼初患之时眼中别无所患唯久坐多时忽然起后头旋眼中黒花发昏良久乃定皆因肝肾虚劳受风心脏热毒上攻致有此疾如或治疗稍迟以后变为青盲切宜服镇心丸补肾散○歌曰眼中无别患蹲坐要生花初患头旋闷心肝风触他肾虚兼受热房事每频多镇心肝要补早服莫蹉跎任信年深后为灾不禁何更因诸疾作瞳子必遭疴○危氏得效方云此眼与缘风相似但时时黒花起乃肾受风邪热攻于眼宜凉肾又不痛不痒瞳人俨然如不患者但防有头旋及见生花或劳则转加昏防俱服还睛散起在黒水上如小黒豆疼痛如泪出不可防药此乃肾虚受风热而得闷耳宜先服羚羊角散后补肾丸凡起坐生花或觉头旋而闷耳蝉鸣此乃肾虚兼受客热不节房事宜多服补肾丸
　　方
　　填睛育婴丸【圣济总録】　治肝脏气虚风毒上攻两目赤痒肿痛昏澁迎风多泪及有努肉或风内外障青盲攀睛翳膜
　　石决明【一枚洗刷】白芷　白茯苓【去黒心】阳起石【饭上炊五度】桂【去粗皮】杏仁【去皮尖双仁炒】防风【去芦】肉苁蓉【酒浸去皱皮炒】陈橘皮【浸去白焙】栀子花　生姜【切焙】厚朴【去粗皮拌生姜炒令烟尽】甘草【炙剉】人参　磁石末【饭上炊五度各二两】青葙子　仁【水浸各二两】升麻【剉】熟地黄【焙各八两】龙脑【一分】车前子　黄柏【去黒皮】麦门冬【去心焙】槐子　黄连　乳香【各四两】乌贼鱼骨【去甲】黄芩【去心】苦参【各一两】
　　右为末炼蜜为丸如梧桐子大每服六丸空心白汤下食后更服十丸渐加至二十丸
　　夜光丸　治肾虚血弱肝经不足风毒上攻眼目视物昏花久则渐成内障青盲
　　天门冬【去心焙】麦门冬【去心焙】生地黄　罗参　熟地黄　白茯苓　干山药【各一两】枸杞子　牛膝【酒浸】金钗石斛【酒浸】草决明【炒】杏仁【去皮尖】甘菊【楝净】兎丝子羚羊角　苁蓉【酒浸焙】五味子【炒】甘草【炙】沙苑蒺藜【镑已上各七钱半】枳殻【面炒】生乌犀【搒】青葙子【各半两】
　　右为末炼蜜为丸如梧桐子大每服三五十丸空心温酒下盐汤亦可
　　青箱子丸　治肾肝风虚目昏暗视物不明
　　青箱子　桂【去粗皮】葶苈　熟干地黄【焙】细辛【去苖叶】茺蔚子　枸杞子　决明子【隔纸炒】五味子　黄芩【去黒心】防风【去芦】白茯苓【去黒皮】地肤子　泽泻　麦门冬【去心焙各一两半】车前子　兎丝子【酒浸一宿另捣为末各半两】兎肝【一具慢火炙令干】
　　右为末炼蜜和丸如梧桐子大每服三十丸食后米饮下临卧再服
　　决明子丸　治肝肾虚目黒暗或见黒花飞蝇【方见本门目生肤翳类】
　　决明丸　治肝虚膈热眼目昏暗渐成障蔽或见黒花不能远视
　　决明子　青箱子　茺蔚子　车前子　地肤子五味子【炒】细辛【去苗叶】枸杞子【去茎蒂】麦门冬【去心焙】
　　生地黄【焙】桂【去粗皮】赤茯苓【去黒皮】泽泻　防风【去芦】芎防　葶苈【隔纸炒紫色各一两】
　　右为末炼蜜和丸如梧桐子大每服二十丸食后良久米饮下日三服
　　当归汤　治肾虚眼黒瞳子散
　　当归身【二钱】黄连【酒洗】黄芩【各二钱】甘草【炙三钱】茈胡【一两】白芍药【二钱】生地黄【三钱酒洗隂干】
　　右防咀水煎临卧服
　　羚羊羌活汤　治肝肾虚眼见黒花或似蝇翅
　　羚羊角【屑】羌活【去芦头】黄芩【去黒心】附子【炮制去皮脐】人参泽泻　山茱萸　秦芄【去苗土】决明子【防炒】车前子青箱子【各一两半】甘草【防炙一两】黄耆【剉二两】茈胡【去苗二两半】
　　右麤捣筛每服五钱水一盏半煎至八分去滓温服不拘时再服
　　空青丸【圣济总録】　治肾久虚目暗渐生翳障
　　空青【研水飞过】真珠末【各一分】犀角【屑】羚羊角【屑】防风【去芦】升麻【剉】防己【各半两】麦门冬【去心焙】人参　茺蔚子阳起石【细研】前胡【去芦头各一两】虎睛【一对】
　　右为末炼蜜和丸如梧桐子大每服五丸加至十丸煎麦门冬汤下温椒汤亦可
　　决明丸【圣济总録】　治肝肾气虚风热上攻目赤肿痛决明子　黄连【去须】人参　参　槐子　升麻白茯苓【去黒皮】沙参【各一两】地肤子　青葙子　苦参【各三分】车前子【一两半】地骨皮【一两】
　　右为末炼蜜和丸如梧桐子大每服二十丸食后米饮下临卧再服
　　苁蓉丸【圣济总録】　治肝肾气虚眼目昏暗视物不明兼青盲
　　山芋　续断　人参【各一两】肉苁蓉【洗净切焙一两】牛膝【酒浸切焙一两】山茱萸【一两】陈面【炒黄】独活【去芦头一两】巴防天【去心】杜仲【去皱皮涂酥炙】兎丝子【酒浸一宿焙干另研各一两】熟干地黄【焙】桑寄生【炒各二两】
　　右为末炼蜜和丸如梧桐子大每服二十丸空心盐汤下加至三十丸
　　摩顶膏　治肾虚眼目昏暗及风毒上冲脑脂流下变为内障
　　生麻油【二大升】酥【三两】淡竹叶【一握】莲子草汁【一大升七八月采】槐子【一两一分】曽青【研一两】盐花【三两】长石【另研一两半一名理石】栀子叶　朴硝　萎蕤　大青　吴蓝【各一两半】
　　右除油酥外细剉以厚绵裹先下油并酥在铛内煎后下绵裹药并莲子草汁文火养经三日渐加火急煎以莲子草汁尽为度膏成绞去滓用磁瓶盛每夜卧时取半匙许涂顶上渐渐不住手摩令消散入髪内觉脑中清凉为度轻者不过五六度瘥重者半剂即愈
　　无比地黄丸【出经验良方】　治肝肾虚眼生黒花乍结内障目力损亏逢风有泪
　　肉苁蓉【四两酒浸】枸杞子【四两】当归　川芎　防风【去芦各二两】菊花　楮实【防焙】巴防【去心】荆芥穗　白蒺藜【各一两半】决明子【炒一两】生干地黄【四两】
　　右为末炼蜜和丸如梧桐子大每服三十丸空心盐汤下或温无灰酒下亦可
　　兎肝丸【出圣济总録】　治肝肾虚目黒暗不明冷泪时出栢子仁　熟干地黄【焙】防风【去芦各一两】兎肝【慢火炙干二具】五味子　车前子　细辛【去苗叶各半两】芎防　枸杞子山芋【各一两】兎丝子【酒浸一宿另捣为末半两】
　　右为末炼蜜和丸如梧桐子大空心酒下二十丸二服渐加三十丸
　　益阴肾气丸【出东垣兰室】　此壮水之主以镇阳光
　　熟地黄【二两】牡丹皮　生地黄【酒洗用之】当归稍【酒洗】五味子　干山药　茈胡【各五钱】山茱萸【半两】茯神【一方用茯苓】泽泻【各二钱半】
　　右为细末炼蜜和丸如梧桐子大硃砂为衣每服五七十丸空心淡盐汤下
　　川芎丸【出本事方】　治肾经虚冷眼目昏暗或赤痛肿痒川芎　荆芥　天麻　茯苓　川乌【炮】乌药　羌活　黒牵牛【炒】川当归　金钗石斛【已上各等分】
　　右为细末炼为丸如豆大硃砂为衣每服一丸薄荷茶嚼下
　　兎丝子丸【出圣济总録】　治肝肾虚眼黒暗视物不明兎丝子【酒浸另捣】肉苁蓉【酒浸切焙各三两】五味子　续断远志【去心】山茱萸　泽泻【各一两半】防风【去芦二两】巴防天【去心一两】
　　右为末用山鸡白和丸如梧桐子大每服三十丸空腹温酒下家鸡子亦可
　　兎丝子丸【出圣济总録】　治肾肝虚目昏暗不能远视白茯苓【去黒皮】山芋　人参　兎丝子【酒浸一宿另捣末】防风【去芦】车前子　熟干地黄　黄耆【剉】石决明【各一两】
　　明眼生熟地黄丸【出危氏方】　治男子妇人肝虚积热上攻眼目瞖膜遮睛羞澁多泪此药多治肝肾两经俱虚风邪所乗并治暴赤眼
　　生地黄　熟地黄【各一斤半】净石斛【炒】枳殻【麸炒各六两】羌活　防风　牛膝【各四两】甘菊【去蕚一斤】杏仁【去皮焙十两】
　　右为末炼蜜和丸如梧桐子大每服五十丸空心食前盐汤下或蒺藜煎汤下一方无甘菊羌活忌一切动风毒等物
　　椒红丸【出十便良方】　治元脏久虚明目调气进食
</div>
    <div class="pagination">
<a href="普济方四库_page259.html">上一页</a><span>...</span><a href="普济方四库_page255.html">255</a><a href="普济方四库_page256.html">256</a><a href="普济方四库_page257.html">257</a><a href="普济方四库_page258.html">258</a><a href="普济方四库_page259.html">259</a><span class="current-page">260</span><a href="普济方四库_page261.html">261</a><a href="普济方四库_page262.html">262</a><a href="普济方四库_page263.html">263</a><a href="普济方四库_page264.html">264</a><a href="普济方四库_page265.html">265</a><span>...</span><a href="普济方四库_page261.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
