<!DOCTYPE html>
<html>
<head>
    <meta charset="UTF-8">
    <title>普济方四库 - 第 1180 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1180 页/共 1812 页</h1>
    <div class="content">　　乌蛇【酒浸去皮烧灰】白僵蚕【一両烧灰】芫青【三对与斑猫同炒】昆布【细剉麦炒】干虾蟇【一个烧灰】大黄【湿纸褁煨】连翘【半两】斑猫【半两糯米炒黄去米不用】雄鸽粪【取净者一合用】皂子【一百粒栋圆熟肥好者熨斗内烧存性】
　　右为末炼蜜和丸如桐子大毎服七丸加至九丸茶清下空心晚食后各一服成疮者不过四十日内消干其效皆胜于转防及小便内下者
　　皂角丸【出圣济总録】　治诸疬
　　猪牙皂【七根三根炮二炙二生并去皮一处椎破又用温水浸七昼夜毎日揉一遍去滓绢滤熬如糊】母丁香【四十九个】龙脑【研】麝香【研各半钱】漏芦【去芦头】木通【剉】红娘子【去头足】苏枋木节【剉】滑石【各一钱】粳米【少许】
　　右除皂角外捣研为末都入皂角膏中更和寒食麫少许为丸如菉豆大每服十丸丁香水下空心食前日三四服服时不得见日此药内消不吐不利
　　恶实丸【出圣济总録】　治诸瘰疬不限年久日近或已破或未脓及诸痈肿疮并皆治之
　　恶实【四两炒】麝香【半两】大黄【煨三两】牵牛子【一两半一半生一半炒】薄荷【各二两】漏芦【去芦头剉】
　　右为末用羊颈骨打取髓煎浓汁作大麦麫糊为丸如梧桐子大每服十五丸日午临卧嚼薄荷汤下
　　替针丸【出瑞竹堂】　治一切瘰疬恶疮
　　龙脑【二分】麝香【半钱】轻粉【一钱】雄黄【一钱赭色者】硼砂【半钱】白丁香【二钱直白】金脚信【二钱】巴豆【十个去心膜】粉霜【壹钱】
　　右为末大麦麫为丸如小麦粒大若用时觑疮大小加减用如疮破者两丸疮小不破者一丸用砭针破出血尽絍药后用黄蜡封于针口如疮肿者不妨不过三日自消
　　遇僊无比丸【出瑞竹堂】　治瘰疬
　　白术【生】防榔【生】甘草【生】牵牛【一半生一半炒】蜜陀僧　防风　郁李仁【汤浸去皮】斑猫【糯米炒去皮足翅不用米以上俱各等分用】
　　右为末麫糊为丸如桐子大早晚煎甘草防榔汤下每服二十丸至月后觉肠中微痛如小便中取下疬子毒物有如鱼目状已破自合未破自消
　　连翘丸【出圣济总録】　治疬绕项如连珠
　　连翘　防己　活【去芦】木香　栀子仁　芍药【各二两】参【五两】大黄【一两】
　　右为末炼蜜为丸如桐子大每服二十丸食后温水下
　　内消散【出德生堂】　治疬已未破者内自消
　　大黄【半两】木香【二钱】连翘【半两】丁香【三钱】栀子【四钱】沉香【一钱】没药【二钱】薄荷【二钱】甘草【三钱】黄芩【三钱】
　　右防咀每服五钱水盏半煎七分食后临卧服入麝香一钱同煎三五服防病人实者加朴硝三钱虚者一钱半再煎温服十日后再进一服后却用大蜘蛛一个活烂研好酒一盏调用绢帛滤去滓殻服之即日内消
　　治疬已破者【出德生堂】
　　巴豆【七个】虾蟆【一个将巴豆放虾蟆内将脚室中吊一宿用桑柴火烧存性】黒猪胆【一个石灰放胆内隂干急焙干等用】陈年石灰【炒黄一钱】乳香【一钱】轻粉【半钱】黄丹【一钱磁器内炒不见鐡】
　　右为末于疮口上轻掺口噙将水洗净用软帛浥干贴药
　　神圣大易膏　治疬兼治八十种恶疮
　　小油【半斤】生地黄　当归　川芎【上各四两】赤芍药【四两】黄丹【四两】香白芷【四两】
　　右为麄末择水日将上件药末油浸一宿用文武火熬过以浄好绵滤去滓再熬黄丹一钱旋旋防之用槐栁条搅截焦头再熬尽黄丹为度滴水成珠便用
　　治瘰疬【出儒门事亲】
　　斑猫【去头足翅】赤小豆　白僵蚕　苦丁香　白丁香磨刀泥【一方有秋石磨刀泥】
　　右等分为细末十岁以上服一钱二十以上服二钱五更新汲水一盏调下至辰时见效女人小便见赤白三两次男子大便见土白色立效当日服粘粥不得吃别物大忌油腻患三四年者只一服七八年者再一服
　　香药丸　治瘰疬
　　硼砂　乳香　没药　半夏　轻粉　赤石脂【各等分】
　　右为细末糯米粉为丸如桐子大每服十丸加至二十丸临卧皂角子汤下
　　治瘰疬【出儒门事亲】
　　蟠龙肚肠【炮干用】鳖殻裙襴【炮】川栋子【五个】牡蛎　大黄　牛蒡子【烧存性】皂角子【五十个】
　　右为细末蒸饼为丸如菉豆大每服十五丸食后艾汤下日三
　　治瘰疬　先于疮上炙三壮然后用药渍作疮口用新活鳝鱼截长一指大批开就掩在疮口上少时觉疮内痒急揭起鱼觑上有细虫如马尾一节虫出如卷三五次取尽防子后用敛疮口药
　　龙脑【一钱】麝香【半钱】乳香【一钱】雄黄　轻粉【各半钱】
　　右为末水糊为丸如小麦大毎用一丸二丸絍在疮口内觉肿痛效
　　紫金丹　治疬子疮
　　硼砂　轻粉　紫粉草【一钱半】麝香【一钱半】信【一分】
　　右为细末用虀水防白汤口噙洗疮淹干疮然后贴三日洗贴三遍见效
　　追毒蔚【出王氏溥济方】　治疬子神效
　　丁香根　麝香【研一钱】莨菪子【五十粒】雄鼠粪【七粒两头尖者以麫两匙炒令黄去麫等用】槲皮【三斤去粗皮槌碎细剉以水二斗煎取四升滤过重煎成膏入诸药】斑猫【三枚去足翅以糯米半合同炒去米不用】
　　右除槲皮外捣研为末暖槲皮煎令温和诸药搅匀贮磁瓦器内毎服匙许空心以温酒一盏调下临时视病人虚实及肥瘦加减斟酌用之服了仰临卧湏臾即吐出若病根年深者如虾蟆衣鱼肠相似近者若息肉吐了以温水漱口吃粟米淡粥补粳米亦可忌一切毒物余不忌
　　皂荚丸【出圣济总録】　治瘰疬
　　皂荚【五梃去皮用酥二两旋涂炙】薄荷【干叶】生大黄【剉】防葵【各二两】腻粉【少许研】鸡子【二枚煑熟取黄等用】
　　右为末别将皂角五挺生椎碎以水一斗揉取汁羯羊肉半觔去筋膜以皂荚水熬成膏和药末丸如桐子每服十丸食前米饮下日二
　　治瘰疬
　　广木香　青木香　黄丹【各半两】寒水石【一两】轻粉【半钱】白矾【半两研】人言【一钱研】龙骨【一钱研】铜钱【一个酣煆三次烧红为末】麝香【少许研末】
　　右为末以独蒜泥和为锭如小麦大如疮有眼纳进锭子一个蜡纸封无眼同蒜泥调纸封
　　治瘰疬
　　斑猫【二十四个去头足翅用糯米炒黄色】滑石【五钱】防风【二钱】穿山甲【五钱麫炒黄色不用熬】琥珀【三钱真的】
　　右为末毎服三钱空心米饮汤下早晨用药至饭时一服毒物自下如疮破用桑条水洗之无糨绢干后用打银燥灰研细贴之
　　治瘰疬【出危氏方】
　　五倍子　海螵蛸　梹榔　雷丸【各一钱】麝香【半钱研】五灵脂【一钱】
　　右为末干用清油条搽湿则干掺
　　内消方【出圣济总録】　治瘰疬
　　人参【去芦三钱】滑石【各半两】丹砂【研一分】麝香【研半钱】斑猫【十四枚去头足糯米炒黄为度去米】
　　右为末散每服三匕温酒调下
　　生肌散　治瘰疬
　　白石脂【二钱】生白矾【三钱】黄丹【一钱研】龙骨【二钱】麝香【研二分】轻粉【半钱】
　　右为末每日二次干掺在疮口上
　　三物散【出圣济总録】　治瘰疬
　　红娘子【六十枚不要折去翅足】大黄【半两剉】陈粟米【一合无即以新粟米】
　　右同炒令米黄为度共为细散初服一方匕每日空心调酒下第四日后服半钱匕及五七日觉腹下疼小便澁勿怪是药騐也更服后药
　　青橘皮【汤浸去白焙】虎杖【等分】
　　右为末以醋煑面糊为丸如菉豆大每服五丸至七丸用青橘皮汤下前散药相间食后临卧服日二次用贴药
　　贴瘰疬方【出圣济总録】
　　用砒黄信州者细研滴浓黒汁为丸如桐子大于铫子内炒令干后用竹筒子盛每用时于患处灸破或挑破将药半丸敲碎贴之以自然蚀落为度觉药尽时更贴少许
　　轻粉丸【出圣济总録】　治瘰疬此丸先服
　　乌鸡子【一枚去黄取白盛于盏内腻粉一钱半巴豆七粒新者去皮心与粉同入鸡子内蒸熟取于乳鉢内研令匀别用腻粉三钱匕于手掌中以病人津唾调和前药为丸如菉豆大】
　　右每服五丸荆芥薄荷茶下黄昬时服至一更如未转更以薄荷茶投之若腹痛先取下一次第二次以水盛取见病根恶物出也或患年深只可三度转出尽恶物其项渐小不得出风一月将息后用补药人参　参　苦参　白药
　　右等分剉焙为麄末每服一钱匕水一盏煎三五沸去滓温服如泻不止用黄连干姜各一钱煎服不过三五服便止如疮口未破用后膏药自消
　　夏枯草【半两】
　　右为末用粟米少许将酒煮成稀粥滤去滓取浓汁入煎药调匀为膏涂于帛上子贴之不得动换疮口永瘥
　　托中散【出圣济总録】　治瘰疬此先服
　　黄耆【剉一两】甘草【炙半两】
　　右为散每日食后汤服一钱匕三日二服次用取药
　　取瘰疬方
　　麝香【研一钱】砒霜【研半钱】龙脑【研一钱】　斑猫【十枚去足翅】蟾酥【十枚如松子大】
　　右研为末用白麫一钱以水和匀青黛为衣每用相度疮口大小仍熏灸三壮疮发用药切冝少使
　　淋洗疮口方
　　五倍子【一两】矾石【半两】
　　右为末每用二钱匕沸汤一碗调匀淋洗汤温即止每淋洗了用软帛裛干用生肌药掺于疮口上
　　雌雄散　治瘰疬经验
　　斑猫【一雌一雄足翅全者用新瓦焙干去头足翅】贯众【二钱】甘草【各半两】鹤虱【半两】
　　右细末作两服饱食后好茶浓防一盏调下一方五更初茶清下至天明不动更服半钱如小便澁痛效更不要服大忌毒物
　　洗傅方
　　用白芷煎汤泡荆芥温软帛蘸洗拭干好膏药贴浓汁恶物出尽更用
　　半夏【生二钱】南星【研二钱】血竭【一钱研】轻粉【一钱】
　　右细末以津唾调敷
　　救原敛疮口方
　　血竭【一钱研】枣【烧灰用半钱】麝香【少许研】
　　右夹研津唾调敷
　　治诸疬疾
　　硃砂　砒霜　硼砂　马牙硝【各等分】
　　右乳鉢内研细麫糊搜和如香附子状相疮口大小作之尽送入疮口中恐肿时用薄荷研细涂之收口了却将大栢皮并白丁香并为末尽入孔中如邉不干用
　　江子【乃巴豆也去皮殻不拘多少】
　　右用麻油煎令赤去火气后去巴豆入蜡合如膏香疮口大小涂之将白芨末调水涂疮上
　　治疬子疮
</div>
    <div class="pagination">
<a href="普济方四库_page1179.html">上一页</a><span>...</span><a href="普济方四库_page1175.html">1175</a><a href="普济方四库_page1176.html">1176</a><a href="普济方四库_page1177.html">1177</a><a href="普济方四库_page1178.html">1178</a><a href="普济方四库_page1179.html">1179</a><span class="current-page">1180</span><a href="普济方四库_page1181.html">1181</a><a href="普济方四库_page1182.html">1182</a><a href="普济方四库_page1183.html">1183</a><a href="普济方四库_page1184.html">1184</a><a href="普济方四库_page1185.html">1185</a><span>...</span><a href="普济方四库_page1181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
