<!DOCTYPE html>
<html>
<head>
    <meta charset="UTF-8">
    <title>神农本草经-清-孙星衍 - 第 28 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神农本草经-清-孙星衍 - 第 28 页/共 47 页</h1>
    <div class="content">　　味咸，微温。主恶血、血瘀（《御览》作血瘴），痹气，破折、血在胁下坚满痛，月闭，目中淫肤，青翳白膜。一名 蛴。生平泽。

　　《名医》曰：一名 齐，一名勃齐。生河内人家积粪草中。取无时。反行者，良。

　　案：《说文》云 ， 螬也；蝤，蝤 也；蝎，蝤 也。《广雅》云：蛭 ， ，地蚕，蠹，蛴螬。《尔雅》云： ，蛴螬。郭璞云：在粪土中。又蝤蛴，蝎。郭璞云：在木中。今虽通名蝎，所在异。又蝎， 。郭璞云：木中囊虫。蝎，桑蠹，郭璞云：即拮掘。《毛诗》云：领如蝤蛴。《传》云：蝤蛴，蝎虫也。《方言》云：蛴螬，谓之 。自关而东，谓之蝤蛴，或谓之蚕 ，梁益之间，谓之 ，或谓之蝎，或谓之蛭 ；秦晋之间，谓之蠹，或谓之天蝼。

　　《列子·天瑞篇》云：乌足根为蛴螬。《博物志》云：蛴螬以背行，快于足用。《说文》无字，当借 为之。声相近，字之误也。

　　卷二　中经

　　乌贼鱼骨

　　味咸，微温。主女子漏下赤白经汁，血闭，阴蚀肿痛，寒热症瘕，无子。生池泽。

　　《名医》曰：生东海。取无时。

　　案：《说文》云： ，乌 ，鱼名，或作鲫。《左思赋》有乌贼。刘逵注云：乌贼鱼，腹中有墨。陶弘景云：此是 乌所化作，今其口脚具存，犹相似尔。

　　卷二　中经

　　白僵蚕

　　味咸。主小儿惊痫夜啼，去三虫，减黑 ，令人面色好，男子阴疡病。生平泽。

　　《名医》曰：生 川。四月取自死者。

　　案：《说文》云：蚕任丝也。《淮南子·说林训》云：蚕，食而不饮，二十二日而化。

　　《博物志》云：蚕三化，先孕而后交。不交者，亦生子，子后为 ，皆无眉目，易伤，收采亦薄。《玉篇》作僵蚕，正当为僵，旧作 ，非。

　　卷二　中经

　　鱼甲

　　味辛，微温，主心腹症瘕、伏坚、积聚、寒热，女子崩中，下血五色，小腹阴中相引痛，创疥死肌。生池泽。

　　《名医》曰：生南海。取无时。

　　案：《说文》云：鳝，鱼石，皮可为鼓。鼍蜥，水虫似蜥，易长大。陶弘景云：蛇，即鼍甲也。

　　卷二　中经

　　樗鸡

　　味苦，平，主心腹邪气，阴痿，益精强志，生子，好色、补中、轻身。生川谷。

　　《名医》曰：生河内樗树上。七月采，曝干。

　　案：《广雅》云：樗鸠，樗鸡也。《尔雅》云： ，天鸡。李巡云：一名酸鸡。郭璞云：小虫，黑身赤头，一名莎鸡，又曰樗鸡。《毛诗》云：六月莎鸡振羽。陆玑云：莎鸡，如蝗而斑色，毛翅数重，某翅正赤，或谓之天鸡。六月中，飞而振羽，索索作声。幽州人谓之蒲错，是也。

　　卷二　中经

　　蛞蝓

　　味咸，寒。主贼风 僻，轶筋及脱肛，惊痫挛缩。一名陵蠡。生池泽。

　　《名医》曰：一名土 ，一名附 。生大山及阴地沙石垣下。八月取。

　　案：《说文》云：蝓，虎蝓也。蠃，一名虎蝓。《广雅》云：蠡蠃，蜗牛， 蝓也。《中山经》云：青要之山，是多仆累。郭璞云：仆累，蜗牛也。《周礼》鳖人，祭祀供蠃。郑云：蠃， 蝓。《尔雅》云： 蠃， 蝓。郭璞云：即蜗牛也。《名医》曰：别出蜗牛条，非。

　　旧作蛞，《说文》云所无。据《玉篇》云：蛞，蛞东，知即活东异文，然则当为活。

　　卷二　中经

　　石龙子

　　味咸，寒。主五癃邪结气，破石淋，下血，利小便水道。一名蜥易，生川谷。

　　《吴普》曰：石龙子，一名守宫，一名石蜴，一名石龙子（《御览》）。

　　《名医》曰：一名山龙子，一名守宫，一名石蜴。生平阳及荆山石间。五月取，着石上，令干。

　　案：《说文》云：蜥，虫之蜥蜴也。易，蜥易， 蜓，守宫也，象形。 ，在壁，曰蜓；在草，曰蜥易，或作 、荣 蛇：医以注鸣者。《广雅》云：蛤解， ，蚵 ，蜥蜴也。《尔雅》云：蝾螈，蜥蜴；蜥蜴， 蜓；蜓 ，守宫也。《毛诗》云：胡为虺蜴。《传》云：蜴，螈也。陆玑云：虺蜴，一名蝾螈，蜴也，或谓之蛇医，如蜥蜴，青绿色，大如指，形状可恶。《方言》云：守宫，秦晋、西夏谓之守宫，或谓之 ，或谓之蜥易，其在泽中者，谓之易蜴；南楚谓之蛇医，或谓之蝾螈；东齐、海岱谓之 ；北燕谓之祝蜓；桂林之中，守宫大者而能鸣，谓之蛤蚧。

　　卷二　中经

　　木虻

　　味苦，平。主目赤痛， 伤泪出，瘀血血闭，寒热酸 ，无子。一名魂常。生川泽。

　　《名医》曰：生汉中。五月取。

　　案：《说文》云：虻，啮人飞虫。《广雅》云： ，虻也，此省文。《淮南子·齐俗训》云：水虿，为 芒。高诱云：青蛉也。又《说文训》云：虻，散积血。

　　卷二　中经

　　蜚虻

　　味苦，微寒。主逐瘀血，破下血积、坚痞症瘕、寒热，通利血脉及九窍。生川谷。

　　《名医》曰：生江夏。五月取。腹有血者，良。

　　卷二　中经

　　蜚廉

　　味咸，寒。主血瘀（《御览》引云：逐下血）、症坚、寒热，破积聚，喉咽痹，内寒，无子。生川泽。

　　《吴普》曰：蜚廉虫，神农、黄帝云：治妇人寒热（《御览》）。

</div>
    <div class="pagination">
<a href="神农本草经-清-孙星衍_page27.html">上一页</a><span>...</span><a href="神农本草经-清-孙星衍_page23.html">23</a><a href="神农本草经-清-孙星衍_page24.html">24</a><a href="神农本草经-清-孙星衍_page25.html">25</a><a href="神农本草经-清-孙星衍_page26.html">26</a><a href="神农本草经-清-孙星衍_page27.html">27</a><span class="current-page">28</span><a href="神农本草经-清-孙星衍_page29.html">29</a><a href="神农本草经-清-孙星衍_page30.html">30</a><a href="神农本草经-清-孙星衍_page31.html">31</a><a href="神农本草经-清-孙星衍_page32.html">32</a><a href="神农本草经-清-孙星衍_page33.html">33</a><span>...</span><a href="神农本草经-清-孙星衍_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
