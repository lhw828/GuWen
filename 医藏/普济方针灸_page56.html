<!DOCTYPE html>
<html>
 <head>
  <meta charset="utf-8"/>
  <title>
   普济方针灸 - 第 56 页/共 82 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方针灸 - 第 56 页/共 82 页
  </h1>
  <div class="content">
   治泣出而惊。穴后溪
　　卷十二　针灸门
　　心烦闷
　　治疟心烦甚。欲得饮冷。恶寒则欲处温中。咽干不嗜食。心痛。数噫。恐悸。少气不足手臂寒。喘逆。身热。狂悲哭。呕血遗溺（资生经）。穴神门治心中热烦。穴上腕治心中烦满。穴阴都 巨阙治烦心。穴玉堂治头痛烦心。穴鱼际 少商 公孙 解溪 至阴 完骨治热病烦心。穴阳溪治烦心。穴百会 强间 承光治心中烦满。汗不出。穴曲差主头风。耳后痛。烦心。穴完骨主舌卷口干。心烦闷。穴关冲治心烦闷。穴幽门疗胸胁支满。痹痛骨疼。食不下。呕逆上气烦心。穴紫宫疗胸满不得喘息。膺痛骨疼。呕逆上气烦心。穴玉堂主烦心。穴公孙主心烦。穴尺泽 少泽凡心虚则心烦。穴内关主烦心。穴通里疗烦心。穴巨阙 心俞治心烦。穴太一治心风惊悸。不能食。心中闷。发哕。穴上脘治心热闷。心烦。穴百会治心中烦闷。穴巨阙治心闷。穴中脘治心烦。穴紫宫治心痛出血。则心下澹澹善惊身热。烦心口干。逆气唾血。肘螈 。
　　喜摇头。清汗出不过肩。穴曲泽治心烦。穴曲差主心闷痛。穴巨阙。灸二七壮。
　　治头风。心烦。穴绝骨治烦满惊。穴腕骨治心闷不已。刺支沟。三里各二穴。
　　
　　卷十二　针灸门
　　胆虚
　　治胆热。呕逆上气。穴中府治胆虚。穴三阴交。灸各三十壮。
　　
　　卷十二　针灸门
　　叹息
　　主太息烦满。少气悲惊（资生经）。穴少冲主不得太息。穴行间凡好太息。不嗜食。多寒热。汗出。病至则喜呕。呕已乃衰。穴取公孙。井俞。实则肠中切痛。厥头面肿。起烦心狂。多饮不嗜卧。虚则鼓胀。腹中气满。热痛不嗜食。霍乱。公孙主之。
　　治太息善悲。穴日月 商丘治太息。穴行间疗胸胁痛。善太息。胸满膨膨。穴丘墟
　　卷十二　针灸门
　　嗜卧
　　治多睡（资生经）。穴囟会 百会治嗜卧。穴阴跷 鬲俞治好独卧。穴肾俞治多卧喜睡。穴二间 三间治多睡善惊。穴厉兑治四肢烦热。嗜卧怠惰。四肢不欲动。穴脾俞治嗜卧身不欲动。穴三阳络治嗜卧。穴五里 太溪 大钟 照海 二间治伤寒嗜卧。穴鬲俞治喜寐。穴厉兑 大敦治嗜卧。穴天井王氏云。千金谓食多身瘦。名曰食晦。先取脾俞。后取季胁。又云。凡身重不得食。无味喜卧。皆针胃脘太仓。服建中汤。平胃丸。今人嗜卧。与夫食罢则脾困。欲卧纵不能。针岂可不灸。予与人灸中脘膏肓。遂皆不困。故既言之。
　　
　　卷十二　针灸门
　　不卧
　　治惊悸不得安寝（资生经）。穴神庭治不得卧。穴气冲 章门治大喘不得卧。穴期门治咳嗽烦怒不得卧。穴太渊治腰脊冷痛。不得卧。穴白环俞治不得卧。穴隐白 天府 阴陵泉治风痫惊悸。不得安寝。穴神庭治不可卧。穴太渊 肺俞 上脘 条口 隐白治卧伸缩回转不得。穴 环跳治卧不安。穴大椎治惊不得卧。穴气海 阴交 大巨治不得卧。穴公孙治不得卧。穴攒竹王氏云。人不得卧。亦有因心气使然。宜服俞山人镇心丹。此药以酸枣仁微炒过。则令人得睡故也。指迷云。若头痛筋挛。惊不嗜卧。谓之肾厥头痛。宜灸关元百壮。服玉真丸。
　　
　　卷十二　针灸门
　　梦魇
　　治魇梦。及治喜魇梦（资生经）。穴商丘治夜梦颠倒。面青黄无颜色。穴天牖凡治手关后尺中阴绝者。无肾脉也。若足逆冷。上抢胸痛。梦入水见鬼。善魇寐。黑色物来掩人。上刺足太阳治阳。
　　凡魇死不得着灯火照。亦不得近前急唤。多杀人。但痛咬其足跟。及灸足拇指甲边。并多唾其面即活。又灸足大指聚毛中三七壮集效（千金翼云。凡魇不觉。灸两足大指聚毛中。三十五壮）。
　　王氏云。有妇人夜多魇。盖因少年侍亲疾。用心所致也。后服定志丸。遂不常魇。灸固不可废药。亦不可不服也。
　　治卒魇方。以缯带缚其肘后。男左女右。用力急绞之。又缚其脚乃急问其故。约敕解之令一人坐头旁。一人于户内呼病患姓名。坐人应曰。诺在。便苏。
　　
　　卷十二　针灸门
　　腹满
　　治腹满便难（资生经）。穴大钟治腹满及治小儿腹满不食。穴陷谷 悬钟治腹中满。痿厥少气。穴阴市治腹满积聚。穴阴治寒气腹满。腹中积聚痛。穴冲门治腹满喜呕。穴隐白治腹 满。穴三里 行间 曲泉治腹中满向向然。不便。心下有寒痛。穴商丘治腹鸣强欠。心悲气逆。腹肿满急。穴漏谷治伤食腹满。穴期门治结积留饮癖。穴通谷治心坚满。穴石关治心满。气逆。肠鸣。穴阴都治心腹满。穴听宫治腹寒气满。穴冲门治腹满喜呕。烦热闷乱。吐逆目眩。及治热病汗不出。手足逆冷。穴大都治心腹胀满。穴厉兑 漏谷治腹满。穴巨阙治腹暴满。穴昆仑治腹大满。穴太白治腹满。穴三里治心下胀满。伤饱。食不化。霍乱吐泄不自知。心痛。穴中脘治心腹诸病心痛。灸太仓治心腹痞痛。灸肝俞治心胀满。穴胆俞治腹满。穴府舍治大腹有水。穴四满治胸腹满。穴神堂治腹满。穴鱼际治腹满疝疾。穴石门治腹肿不能食。穴水分治腹满虚胀。穴意舍王氏云。人有心腹满胀者。予多以浓朴与之。令每服细锉七八钱重。幼小量减。用生姜七片水一小碗。煎至七分服。滓再煎服。不过五六服。胀满脱去。针灸之效。未必如此速也。
　　因识于此。
　　治腹满。灸绝骨。
　　治小腹积聚坚如石。小腹满。穴中极治小腹满。穴肝俞 肓俞治腹大满喜噫。穴陷谷治羸瘦。恐惧气不足。腹中悒悒。穴太冲治腹满痛不得息。穴气冲治腹满。穴悬钟
　　卷十二　针灸门
　　胸满
　　治胸满短气。不得汗（资生经）。皆针补手太阴以出汗。
　　治胸腹满。穴神堂治胸满肠鸣。穴三间治胸中满。穴神堂 人迎 神道 章门 中府 临泣 天池 璇玑 俞府治胸满不得息。穴天容 阳溪治胸满肿。穴阳交治胸满咳逆。穴鸠尾治胸满叫呼膺痛。穴水泉治胸中淡淡。穴巨阙 间使治胸下积气。穴梁门治胸中热。息贲。胁下气上。穴期门 缺盆治胸中暴逆。穴云门治胸中寒脉代。时不可止。寸口小。腹胀上抢心。咳唾有血。穴然谷治胸中郁郁。穴大杼 心俞治胸胁满。穴期门疗胸满腹鸣。穴三间疗胸中气满。如寒胸脾心痛。穴膻中疗胸下满闷。穴乳根治胸满。穴阳交 临泣治胸满。穴俞府疗胸满膨膨。穴委阳治胸满痛。胸胁支满。穴璇玑治胸中气满。喘咳支肿。穴商阳治胸中噎闷。穴鬲关治胸满不得息。咳逆。穴阳溪 神封治胸中气满。背偻如龟。腰强头目眩。令人失颜色。穴肺俞治胸中暴满。不得卧。喘息。穴辄筋治胸满支肿。穴鬲俞治胸胁支满。穴胃俞治胸满腹满。穴涌泉 神堂治胸胁支满。噎塞。食不下。呕吐食还出。穴中庭治胸烦满。气上冲心。喉痹。咳嗽喘不得息。胸胁短气。肩痛不得举臂。穴云门治胸中有气。穴天池治胸中烦满。穴曲池治胸胁满。引胸背痛。不得转侧。穴胸乡治胸胁满。不得俯仰。食不下。咳唾稠脓。穴周荣治胸胁支满。咳逆。喘不能食。穴 中治胸胁支满。咳逆。喘不得息。呕吐胸满不嗜食。穴神藏治胸胁支满。喘逆上气。胸背急不得息。不知食味。穴气户治胸胁支满。膈间雷鸣。常有水声。穴食窦治胸胁支满痛引胸。不得息。咳逆呕吐。胸满不嗜食。穴灵墟治胸胁支满。鼻塞不通呼吸。少气喘息。不得举臂。穴步廊治胸胁支满。穴章门治胸胁胀满。穴外丘治胸胁支满。咳逆上气。多唾浊沫脓血。穴库房治胸胁支满。寒热汗不出。穴侠溪疗胸胁彻背痛。穴云门疗胸胁满痛引胸。穴华盖治胸胁支满。穴紫宫 中庭 涌泉 通谷 章门 曲泉 鬲俞 期门 食窦 陷谷 石门治胸胁支柱满。穴胃俞 三里 紫宫 华盖 中庭 神藏 灵墟 侠溪 步廊 商阳上廉 气户 周荣 上脘 劳宫 涌泉 阳陵泉治胁痛不得卧。胸满呕无所出。穴胆俞 章门治咳而胸满。阳气逆上满胸。穴天容 前谷治胸满。穴肺俞 巨阙治胸胁支满。穴大泉治胸中烦闷。穴天疗两胁满。穴肝俞疗胸满。穴浮白疗胸腹两胁满。穴库房治寒热。胸膈烦满。头痛。四肢不举。腋下肿。上气。胸中有声。喉鸣。穴天池治胸满短气。胸胁痈肿。穴膺窗治胸背痛。穴魂门治胸下积气。穴梁门治胸胁支满。头目痈肿。穴陷谷。刺出血。立已。
　　治胸满。心腹积聚痞痛。穴肝俞。灸百壮。三报。
　　
　　卷十二　针灸门
　　腹胀
　　治腹胀（资生经）。穴鬲俞治腹中气胀引脊痛。食饮多而身羸瘦。穴大肠俞 脾俞治寒中腹胀。穴中极治心下坚。积聚冷胀。穴上脘治腹胀不通。逆息。又主腹中寒。冷气胀喘。穴隐白治腹胀喘振栗。穴尺泽治腹胀气冲胸。穴天枢治腹胀不通。大便坚。忧思损伤气积聚腹中甚痛作脓肿往来上下。穴中脘治腹中胀肿。穴太溪治寒热 胀。穴京门治腹胀满。不得息。穴三里 章门 京门 厉兑 内庭 阴谷 络却 昆仑 商丘 阴陵泉 曲泉治腹中大热不安。腹有大气。腹暴胀。脐下坚满癃淫泺。穴气冲治腹大坚不得息。胀痹满。小腹尤大。穴期门治腹胀心腹满。穴巨阙 上脘治心下胀满而痛。上气。穴五里治腹胀食不化。鼓胀。腹中气大满。穴公孙 太白治腹中胀不嗜食。胁下满。腹中盛水胀逆。不得卧。穴阴陵泉治大肠有热。肠鸣腹满。肿挟脐痛。食不化。喘不能久立。灸巨虚上廉。
　　治胸喘息胀。穴大钟治胁下胀。穴关元 期门 少商治腹胀坚硬。水肿支满。穴石门治腹胀。穴解溪 血海 商丘治心腹胀满。呕则食无所出。口苦舌干。咽痛食不下。穴胆俞治腹胀。穴鬲俞 中膂俞治腹胀引胸背痛。食饮倍多。身渐羸瘦。黄胆。善欠。胁满泄利。体重四肢不收。 癖腹痛不嗜食。穴脾俞治胃寒。腹胀不嗜食。羸瘦。肠鸣腹痛。胸胁支满。脊痛筋挛。穴胃俞治肠鸣腹胀。水谷不化。腹痛欲泄注。目眩头痛。吐逆。饮食不下。穴三焦俞治心腹膨胀。穴肾俞治心腹胀满。穴三里 悬钟治腹胀绕脐切痛。大小便不利。洞泄。食不化。脊强不得俯仰。穴大肠俞治腹胀下痢。穴中治腹胀满。大便泄痢。小便赤涩。身热目黄。穴阳纲治身热烦满。腹胀食不化。呕吐泄脓血。穴太白治腹满虚胀。大便滑泄。背痛恶风寒。食饮不下。呕吐。消渴。目黄。穴大肠俞治腹虚胀。水肿。食饮不下。恶寒。背脊不得俯仰。穴胃仓治腹胀食不下。穴中府治胀满气如水肿状。小腹坚如石。穴膀胱募。灸百壮。
　　治腹胀满不得息。小便黄。男如蛊。女如妊娠。穴阴谷治肠鸣腹胀。上喘气逆。食饮不下。肩息唾血。穴承满治腹胀满。穴大敦治脾病身肿四肢不举。腹胀肠鸣。溏泄食不化。穴三阴交治腹胀喘满不得卧。呕吐不食。暴泄。穴隐白治腹中有寒热起。气喘衄血不止。腹中胀逆。胫寒热不得卧。气满胸中。热暴泄。膈中呕吐。不欲食。穴隐白治腹胀。穴上脘治腹胀胸腹满。穴鬲俞。灸百壮。三报。
　　治肺气痿绝。四肢满胀。喘逆胸满。灸肺俞各二壮。
　　治胀满水肿。穴脾俞。灸随年壮。三报。
　　治腹中气胀。引脊痛。饮食多。身羸瘦。名曰食晦。先取脾俞。后取季肋。
　　治脏腑积聚。胀满。羸瘦。不能饮食。吐逆。寒热往来。小便不利。少气。穴三焦俞灸随年壮。
　　治胀满雷鸣酒沸。穴大肠俞。灸百壮。三报。
　　治胀满气聚寒冷。穴胃脘。灸百壮。三报。
　　治腹胀满。绕脐结痛坚。不能食（危氏方）。穴中极。灸百壮。
　　治胀满瘕聚。滞下疼（危氏方）。穴气海。灸百壮。忌针。
　　治胀满肾冷。瘕聚泄利。穴天枢。灸百壮。
　　治腹暴胀。按之不下。刺任脉中脘。气海二穴。次针足阳明经三里二穴。
　　治小腹胀满。痛引阴中。穴水道治腹中膨胀不消。灸大肠俞四十九壮。
　　治脾胃虚弱。心腹胀满。不思饮食。肠鸣腹痛。食不化。刺三里三阴交。
　　凡刺腹痛诸俞穴。须针三里穴。下气良。
　　治腹胀肠鸣。气上冲胸。不能久立。腹中痛濯濯。冬日重感于寒则泄。当脐而痛。肠胃间游气切痛。食不化。不嗜食。身肿（一作侠脐重）。急。穴天枢治寒中伤饱。食饮不化。五脏 胀。心腹胸胁支满。脉虚则生百病。穴上脘治心腹诸病坚满烦痛。忧思结气。寒冷霍乱。心痛。吐下食不消。肠鸣泄利。穴太仓中脘灸百壮。
　　治寒气入腹。穴关元治五脏游气。穴阴交治腹中热。喜渴涎出。是蛔也。刺中脘。久持之。以手聚而按之。
　　治腹满。痛不得息。穴气冲治肺胀。气抢胁下热痛。穴阴都。灸随年壮。
　　治肺胀胁满。呕吐上气等病。灸大椎并两乳上第三胁间。各止七壮。
　　
　　卷十二　针灸门
　　心腹坚大
　　治小腹胀满。烦渴。 疝。偏枯。四肢不举（资生经）。穴大巨治小腹胀满。小便淋涩不通。 疝。小腹痛。穴曲骨治腹坚大。不嗜食。振寒。穴冲阳治腹坚硬。穴期门治心下坚胀。穴次胶治腹坚硬。穴石门治心下大坚。穴肓门治腹坚如鼓。穴水分治腹坚硬。穴阴陵泉 地机 下脘治腹坚急。穴志室治心下坚。积聚。冷热腹胀。穴上脘治大疝腹坚。穴丘墟治坚结积聚。穴膀胱俞治腹大胀。穴期门治腹大不嗜食。穴冲阳治腹大下肿。又主厥气。上柱腹大。穴解溪治腹坚大。穴天枢治腹满坚块不能食。胃气不足。反胃。胸胁腹积气。穴三里治腹痛。胃胀坚硬。穴水分治心坚满积如盘。穴石关治小腹肿。穴委中治小腹积聚。坚大如盘。腹胀食饮不消。穴胃脘 三焦俞
　　卷十二　针灸门
　　小腹胀满
　　治小腹胀满。烦渴。 疝。偏枯。四肢不举（资生经）。穴大巨治小腹胀满。小便淋涩不通。 疝小腹痛。穴曲骨治小腹胀。穴然谷治小腹胀满。呕沫吐涎。喜唾。穴幽门治小腹胀。穴京门 蠡沟 中封治小腹坚急。穴胞肓治小腹满。引阴中痛。腰背强急。膀胱有寒。三焦结热。小便不利。穴水道治小腹痛。中热。喜寐。小便不利。小腹胀满虚乏。穴大敦。灸小肠俞。随年壮。
　　治五脏虚劳。小腹弦急胀热。灸肾俞五十壮。老小损之。若虚冷可百壮。
　　治小腹坚肿。穴委中。铜人云。小肠俞治小便赤涩淋沥。小腹痛。千金亦云。治小腹胀满。此治小腹胀痛要穴也。若及不效。方灸其他穴云。
　　治小腹热欲走太息。穴日月 大横
　　卷十二　针灸门
　　鼓胀
　　治腹坚如鼓。小腹肿鸣。胃虚胀不嗜食。绕脐痛冲不息（资生经）。穴水分治腹虚胀如鼓。穴公孙 神阙治鼓胀并水肿。穴中封。灸二百壮。
　　治腹中雷鸣。腹胀如鼓。四肢肿五种水病。穴复溜治身黄羸瘦。四肢怠惰。腹胀如鼓。两胁积气如卵石。穴章门治鼓胀。穴中封 四满治腹鼓胀。腹中气大满。穴太白 公孙治水胀。小腹皮敦敦然。穴阴交 石门治鼓胀肠鸣。穴水分
　　卷十二　针灸门
　　水肿
　　黄帝治水之俞。五十七处。尻上五行。行五。谓肾俞五十七穴。积阴之所聚也。水所从出入也。尻上五行行五者。此肾俞。故水病下为 肿大腹。上为喘呼不得卧者。标本俱病。故肺为喘呼。肾为逆不得卧。分为相输俱受者。水气之所留也。伏兔上上五行行五者。此肾之街也。三阴之所交结于脚也。踝上各一行。行六者。此肾脉之下行也。名曰太冲。凡五十七穴者。肾脏之阴络。水之所客也。
　　治水道肿（资生经）。足第二指上一寸。灸随年壮。又两手大指缝头灸七壮。
　　治虚劳浮肿。并水气身满。穴太冲。灸百壮。又灸肾俞。
　　治头目痈肿。留饮。胸胁支满及水肿。穴陷谷。刺出血立已。
　　治面目痈肿。穴陷谷 列缺治头面肿。穴阳陵泉 公孙治头面气 肿。穴完骨 巨治面浮肿。穴天枢 丰隆 厉兑 陷谷 冲阳治面浮肿。穴中府 间使 合谷治风。面水 肿。颜黑。穴解溪治肩肿不得顾。穴气舍治水腹胀皮肿。穴三里治腹肿。穴曲泉治寒热。腹偏肿。穴阴谷治大腹肿胀。脐腹悒悒。穴大敦治水胀。水气行皮中。小腹皮敦敦然。小便黄。气满。穴阴交石门治身肿皮痛。不可近手。穴屋翳治身胀逆息不得卧。风汗。身肿。喘息多唾。穴天府治身肿身重。穴关门治水气遍身肿。穴水沟 若是水气。唯得针此。若针余穴。水尽即死。
　　治水肿。穴胃仓治水气。穴缺盆治身体肿。皮肤痛不可近衣。淫泺。螈 不仁。穴屋翳治身肿。穴肾俞治腹胀身肿。穴建里治身肿鼓胀。肠鸣如流水声。穴神阙治水肿。穴中极 石门治大腹有水。穴四满治腹肿脊强。四肢伤惰。穴章门治男子如蛊。女子如妊娠。五指端尽痛。足不得践地。穴涌泉 阴谷治水肿。穴三里治水分病。穴复溜治水肿不嗜食。穴维道治丈夫溏泄。腹胁胀。水肿腹坚。不嗜食。不便不利。穴地机治腹中寒。不嗜食。鬲下满。水肿腹坚。喘逆不得卧。腰脐痛难俯仰。穴阴陵泉治面目浮肿及水病善噫肠鸣腹痛。穴陷谷治腹肿不能食。及疗水病。腹肿绕脐痛。冲胸不得息。并水气浮肿。鼓胀肠鸣如雷声。
　　时上冲心。及胃虚胀。穴水分（灸七壮。若是水病。灸大良。三因方云。可灸三阴交穴。及风门穴。明堂经云。灸二壮。主小便不利。身肿足痿）治水病胀满。穴曲骨治水肿腹胀。食饮不下。恶寒。穴胃仓治水肿。人中尽满唇。及死。穴水沟治身润。石水身肿。穴章门治小腹满石水。穴关元治大腹石水。穴四满 然谷治大气石水。穴气冲治四肿身湿肿。穴丰隆治汗出四肢肿。穴列缺治四肢肿。穴复溜王氏曰。水肿。惟得针水沟。若针余穴。水尽即死。此明堂铜人所戒也。庸医多为人针水分杀人多矣。若其他穴。亦有针得瘥者。特幸焉耳。不可为法也。或用药。则禹余粮丸为第一。予屡见人服验。故书于此。然灸水分。则取为要穴也。有里医为李生治水肿。以药饮之久之不效。以受其延待之勤。一日忽然灸水分与气海穴。翌早观面如削矣。信乎。水分之能治水肿也。明堂固云。若是水肿。灸大良。盖以此穴。能分水不使妄行焉耳。但不知明堂又云。针四分者。岂治其他病。当针四分耶。
　　治百病水肿。穴肾俞灸百壮。胃仓灸随年壮。
　　治水肿。穴陷谷。灸随年壮。
　　治水肿上下。穴阴交。灸百壮。
　　治水肿。穴曲骨。灸百壮。
　　治风。四肢肿。穴丰隆 复溜治大腹。穴阴市。灸随年壮。
　　治人中满唇肿。及水肿大水。穴脐中。石门。各灸百壮。
　　治风水。穴上廉。各灸随年壮。
　　治水肿不得卧。穴阴陵泉。灸百壮。
　　治石水。灸然谷。气冲 四满 章门治水肿。腹满不能食。坚硬。穴水分灸七壮。至四百止。此穴忌针。针水尽即死。
　　治水肿大。脐平。灸脐中。腹无纹理者。不治。
　　治水胀腹大。及水气行皮中。穴石门治石水肿痛。引胁下胀。头眩痛。身尽热。穴关元治石水。穴刺气冲治石水。穴章门 然谷治水病。穴天泉治风水膝肿。穴巨虚 上廉治面 肿。穴上星。先取 。后取天牖风池。
　　治风水面 肿。灸冲阳治胀满水肿。灸脾俞随年壮。三报。
　　治卒肿满。身面皆洪大。灸足内踝下白肉际。三壮。
  </div>
  <div class="pagination">
   <a href="普济方针灸_page55.html">
    上一页
   </a>
   <span>
    ...
   </span>
   <a href="普济方针灸_page51.html">
    51
   </a>
   <a href="普济方针灸_page52.html">
    52
   </a>
   <a href="普济方针灸_page53.html">
    53
   </a>
   <a href="普济方针灸_page54.html">
    54
   </a>
   <a href="普济方针灸_page55.html">
    55
   </a>
   <span class="current-page">
    56
   </span>
   <a href="普济方针灸_page57.html">
    57
   </a>
   <a href="普济方针灸_page58.html">
    58
   </a>
   <a href="普济方针灸_page59.html">
    59
   </a>
   <a href="普济方针灸_page60.html">
    60
   </a>
   <a href="普济方针灸_page61.html">
    61
   </a>
   <span>
    ...
   </span>
   <a href="普济方针灸_page57.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
