<!DOCTYPE html>
<html>
<head>
    <meta charset="UTF-8">
    <title>针灸资生经 - 第 20 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 20 页/共 41 页</h1>
    <div class="content">　　针灸资生经第三

　　不嗜食

　　凡不嗜食。刺然谷多见血。使人立饥。（千）隐白、（见吐。）然谷、脾俞、内庭、主不嗜食。天枢、厉兑、内庭、主食不化。不嗜食。夹脐急。中封、主身黄有微热。不嗜食。

　　章门主食饮不化。入腹还出。热中不嗜食。苦吞而闻食臭伤饱。身黄酸疼羸瘦。肺俞、治上气呕吐。支满不嗜食。（铜）胃俞、脾俞、治腹痛不嗜食。（见腹胀。）地机、阴陵泉、水分、（并见水肿。）幽门、（见胸痛。）小肠俞、（见香港脚。）治不嗜食。下脘、治六腑气寒不嗜食。（见腹痛。）下廉、（见飧泄。）悬钟、治胃热不嗜食。（见膝挛。）阴跷、疗病饥不欲食。（明）悬钟、疗腹满。中焦客热不嗜食。（明下）又云、心腹胀满。胃热不嗜食。

　　阳纲、（见肠鸣。）疗不嗜食。分水、治胃虚胀不嗜食。（铜）

　　不嗜食有数端。有三焦客热不嗜食。有胃热不嗜食。有胃热不嗜食。有六腑气寒不嗜食。固当随证用药治之。而针灸者亦当知补泻之法可也。

　　史记、阳虚侯病甚。众医皆以为蹶。太仓公诊脉以为痹。根在右胁下。大如覆杯。令人喘逆不能食。亦有患痹而得者。概曰胃有寒热。则不可也。

　　扁鹊曰、凡人心风、灸心俞肝俞主心风腹胀满。食不消化。四肢羸露不欲食。（见中风。）曲泉、主不嗜食。（见无子。）

　　针灸资生经第三

　　食气（无味）

　　三里、治食气恶闻食臭。（见胃。）大杼、（见劳。）治食气。百会、（见风痫。）少商、（见不能食。）疗吃食无味。（明）凡身重不得食。食无味。心下虚满。时时欲下喜卧。皆针胃管、太仓。服建中汤及平胃丸。

　　有钻胃丸、温中开胃。病患觑饮食不得。三五服即思食。破故纸半两、肉豆蔻四枚、为末。蒸枣肉丸梧子大。空心米饮三十丸。

　　针灸资生经第三

　　食多

　　脾俞、治食饮多身瘦。（铜见腹胀。）肾俞、疗食多身瘦。（明下见劳。）胃俞、肾俞、主胃中寒胀。食多身瘦。脾俞、大肠俞、主食多身瘦。（见腹胀。）

　　舍侄偶食罢即饥。再食又饥。自碎生姜、浓泡二碗服愈。

　　针灸资生经第三

　　疟（脾寒）

　　千金云、夫疟皆生于风。夏伤于暑。秋为 （ 同。）疟。（素问云。 犹老也。亦瘦杨上善云。二日一发为 疟。其说与素问千金异。）疟有数名。先寒后热曰寒疟。先热后寒曰温疟。热而不寒曰瘅疟。多寒曰牡疟。久不瘥曰劳疟。（久不断曰老疟。）时行后变成疟曰瘴疟。病结为 瘕曰疟母。以至肝肺脾肾心胃亦皆有疟。或每日发。或间日发。或作稍益晏。或作日益早。素问千金等方论之详矣。治疟之方甚多。惟小金丹最佳。予尝以予人皆效。

　　然人岂得皆有此药哉。此灸之所以不可废也。乡居人用旱莲草椎碎。置在手掌上一夫（四指间也。）当两筋中。以古文钱压之。系之以故帛。未久即起小泡。谓之天灸。尚能愈疟。

　　况于灸乎。故详着之。

　　、治温疟寒疟。（明）下云、疗疟久不愈。腰俞、中管、治温疟 疟。鬲俞、（。）命门、（见头疼。）大溪、（见咳逆。）疗 疟。阴跷、治暴疟。上廉、治寒疟。三间、治疟寒热。唇口干。身热喘。目急痛。至阴、治疟发寒热。头重烦心。（下）

　　液门、合谷、陷谷、天池、治寒热 疟。偏历、治发寒热疟久不愈。目视KT KT 。大椎、治疟久不愈。少府、治 疟久不愈者。烦满少气。悲恐畏人。臂酸掌热。手握不伸。

　　陶道、治 疟寒热洒淅。命门、治寒热 疟。腰腹相引痛。足临泣、治疟日西发。（千同。铜云治疟日发。）疗小儿疟久不愈。灸足大指次指外间陷中。各一壮。（并下。）大溪、（见心痛。）照海、中渚、治久疟。丘墟、治久疟振寒。（千同。）陷谷、治疟。中封、治 疟色苍苍（千云太息。）振寒。小腹肿。食怏怏绕脐痛。足逆冷。不嗜食。身体不仁。液门、治 疟寒热。目眩头痛。暴得耳聋。腕骨、治 疟头痛烦闷。

　　商阳、治寒热 疟。口干。明下云、治疟口干。 、（见肩背痛）中脘、白环俞、治温疟。（见腰脊。）上 、偏历、治寒热疟。三间、治寒疟。唇焦口干。气喘。脾俞、治有人患久疟。诸药不效。或教之以灸脾俞。即愈。更一人亦久患疟。闻之。亦灸此穴而愈。盖疟多因饮食得之。故灸脾俞作效。

　　内庭、厉兑、（面肿。）公孙、治寒疟不嗜食。京骨、治疟寒热。喜惊不欲食。（明下同。）

　　神门、治疟心烦甚欲得饮冷。恶寒则欲处温中。咽干不嗜食。合谷、阳溪、后溪、阳池、阴都、治身寒热疟。（明下云 疟。）病心下烦满气逆。天枢、治寒疟。列缺、治寒疟呕沫。善笑纵唇口。（明下云。 疟面色不定。）少商、治 疟振寒。腹满。（明下有烦心善哕。）唾沫。唇干。引饮不下膨膨。手挛指痛。寒栗鼓颔。喉鸣。经渠、治疟寒热。胸背拘急。胸满膨膨。（明同。）大椎、腰俞、治温疟 疟。（明同。）大杼、疗疟颈项强。不可俯仰。头痛振寒。前谷、风池、神道、（见头痛。）百会、治 疟。上星、治 疟振寒热汗不出。偏历、主风疟汗不出。（千）少泽、（明云。头痛。铜云。寒热。）复溜、昆仑、主疟寒汗不出。冲阳、主疟先寒洗淅。甚久而热。热去汗出。然谷、昆仑、主疟多汗。甲云、主疟多汗。腰痛不可俯仰。目如脱。项如拔。列缺、后溪、少泽、前谷、主疟寒热。太泉、太溪、经渠、主疟咳逆。心闷不得卧。寒热。大陵、腕骨、阳谷、少冲、主乍寒乍热疟。天枢、主疟振寒。热甚狂言。太钟、主疟多寒少热。甲云、疟闷呕甚。

　　热多寒少。欲闭户而处。寒厥足热。商丘、主寒疟腹痛。少海、主疟背振寒。甲云、项痛引肘掖。腰痛引少腹。四肢不举。阳溪、主疟甚苦寒咳呕沫。厉兑、内庭、主疟不嗜食。恶寒。少商、主疟振栗鼓颔。商丘、神庭、上星、百会、完骨、风池、神道、掖门、前谷、光明、至阴、大杼、主 疟热。阴都、少海、商阳、三间、中渚、主疟身热。

　　列缺、主疟甚热。阳谷、主疟胁痛不得息。侠溪、主疟足痛。冲阳、束骨、主疟从脚起。飞扬、主狂疟头眩痛。痉反折。温留、主疟面赤肿。天井、主疟食时发。心痛。悲伤不乐。天府、主疟病。 、支正、小海、主风疟。三里、陷谷、侠溪、飞扬大附子一枚炮末。姜两半取自然汁。丸如小豆大。每十五丸空心热酒吞下。老少加减。

　　川客治疟。只二三服皆愈。云兼治脾胃。愈于姜附汤。故附此。

　　针灸资生经第三

　　脾疼（余见心腹痛）

　　府舍、治疝癖。脾中急痛。循胁上下抢心。腹满积聚厥气两乳。商丘、治脾虚令人不乐。（见肠鸣。千见吐。）三阴交、治脾病身重。（见腹胀。）

　　予尝久患脾疼。服治脾药。反膨胀不得已。根据耆域方用面裹火炮蓬莪术末。水与酒醋煎服。

　　立愈。已而告人。人亦云高良姜末米饮调服。亦作效。后郑教授传一方。云草果延胡索灵脂并没药酒调三两钱。一似手拈却。草果子五灵脂四味等分为末。此亦平稳药也。有此疾者宜服之。或不吐不泻。心中疼甚。日轻夜甚者。用干盐梅并茶煎服。神效。若灸者、宜上管中管下管脾俞三阴交等穴。

　　针灸资生经第四

　　心痛

　　凡心实者则心中暴痛。虚则心烦惕然不能动。失智。内关主之。（千）凡卒心痛汗出。刺大敦出血立已。心俞、膻中、通谷、巨阙、大仓、神府、 门、曲泽、大陵、主心痛。期门、长强、天突、侠白、中冲、主心痛短气。尺泽、主心痛膨膨然。心烦乱闷。少气不足息。然谷、主心如悬。少气不足以息。

　　心闷痛上气。牵引小肠。灸巨阙二七壮。肾俞、复溜、大陵、云门、主心痛如悬。

　　间使、主心悬如饥。支沟、大溪、然谷、主心痛如锥刺。甚者、手足寒至节者死。行间、主心痛。色苍苍然如死灰状。终日不得太息。（铜）鸠尾、主心寒胀满不得食。息贲唾血。厥心痛。善哕。心疝太息中管、主心痛。难俯仰。（甲云。身寒心痛冲冒。死不知人。）临泣、主胸痹心痛。不得反侧。（甲云。不得息。痛无常处。）腹结、（见脐。）行间、（见腹痛。）主痛抢心。通里、主卒痛烦心。心中懊 。数欠频伸。心下悸悲。（千与铜同。）灵道、主心痛。悲恐相引。螈 。

　　建里、主心痛上抢心。不欲食。（明云。心痛身肿。）章门、主心痛而呕。大泉、主心痛肺胀。胃气上逆。

　　鸠尾、主心寒胀满。不得食。大都、太白、主暴泄心痛。腹胀。心痛尤甚。上管、主心痛。有三虫。多涎。不得反侧。不容、期门、主心切痛。喜噫酸。少冲、主心痛而寒。

　　商丘、主心下有寒痛。胸痹心痛。天井、临泣主之。或灸膻中百。（见胸痹。）膻中、天井、主胸心痛。心腹诸病。心痛灸大仓、肝俞。（见心满。）心腹胸满痞痛。灸肝俞。（见胸胁胀。）中管、治心痛。（铜见心满。）建里、疗心痛。（明见上气。）鬲俞、治心痛周痹。（见 癖。）足临泣、治心痛周痹。痛无常处。（见月事。）

　　鱼际、疗心痹。（明见气逆。）

　　荆妇旧侍亲疾。累日不食。因得心脾疼。发则攻心腹。后心痛亦应之。至不可忍。则与儿女别。以药饮之。疼反甚。若灸则遍身不胜灸矣。不免令儿女各以火针微刺之。不拘心腹。须臾痛定。即欲起矣。神哉。

　　治心腹冷痛玉抱肚法。针砂四两、炒似烟出。入白矾半两、KT 砂粉霜各半钱。新水拌匀、微湿。以皮纸贴安怀中。候热发。置脐中气海、石门、关元穴。大补本元。或置其他冷处。汗出立瘥。（予自用验。）此药燥则不热。再以新水拌、再热。可用十余次。如药力尽。却曝干。再入矾等。依旧热。舍弟叔浩传一方。只用针砂、泥矾。功效亦同。岂以 砂粉霜价不廉而不用耶。

　　予旧患心痹。发则疼不可忍。急用瓦片置炭火中。烧令通红。取出投米醋中。漉出。以纸三二重裹之。置疼处。稍止。冷即再易。耆旧所传也。后阅千金方。有云、凡心腹冷痛。熬盐一半熨。或熬蚕砂烧砖石蒸熨取其里温暖止。或蒸土亦大佳。始知予家所用。盖出千金方也。它日心疼甚。急灸中管数壮。觉小腹两边有冷气自下而上。至灸处即散。此灸之功也。本事方载王思和论心忪非心忪也。胃之大络。名曰建里。络胸鬲及两乳间。虚而有痰则动。更须臾发一阵热。是其证也。审若是、又当灸建里矣。但不若中管为要穴云。

　　灵道、治心痛。悲恐相引。螈 肘挛。暴喑不能言。侠白、治心痛干呕烦满。极泉太渊、治心痛唾血。振寒咽干。狂言口僻。阴 、（见霍乱。）中冲、治心痛烦满舌强。厥阴俞、（见咳逆。）神门、（见烦心。）临泣、治心痛。（见月事。）龈交、治面赤心烦痛。天井、治心胸痛。（见上气）

　　下管、治心痛不可忍。外陵、治心如悬下痛。（见腹痛。）大陵、上管、治心痛不可忍。（明云不可卧。）章门、治喘息心痛。（见肠鸣。）

　　涌泉、建里、治心下痛。不欲食。（许云。心疼是有涎。宜针建里。）幽门、治女子心痛。

</div>
    <div class="pagination">
<a href="针灸资生经_page19.html">上一页</a><span>...</span><a href="针灸资生经_page15.html">15</a><a href="针灸资生经_page16.html">16</a><a href="针灸资生经_page17.html">17</a><a href="针灸资生经_page18.html">18</a><a href="针灸资生经_page19.html">19</a><span class="current-page">20</span><a href="针灸资生经_page21.html">21</a><a href="针灸资生经_page22.html">22</a><a href="针灸资生经_page23.html">23</a><a href="针灸资生经_page24.html">24</a><a href="针灸资生经_page25.html">25</a><span>...</span><a href="针灸资生经_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
