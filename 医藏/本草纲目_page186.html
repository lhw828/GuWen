<!DOCTYPE html>
<html>
<head>
    <meta charset="UTF-8">
    <title>本草纲目 - 第 186 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 186 页/共 603 页</h1>
    <div class="content">　　【主治】咳逆上气，喉鸣喘，咽肿短气，蛊毒鬼疟，疝瘕痈肿。杀虫鱼（《本经》）。消胸中痰水，喜唾，水肿，五水在五脏皮肤及腰痛，下寒毒肉毒。根：疗疥疮。可用毒鱼（《别录》）。治心腹胀满，去水气寒痰，涕唾如胶，通利血脉，治恶疮风痹湿，一切毒风，四肢挛急，不能行步（甄权）。疗咳嗽瘴疟（大明）。治水饮痰 ，胁下痛（时珍）。

　　【发明】时珍曰：张仲景治伤寒太阳证，表不解，心下有水气，干呕发热而咳，或喘或利者，小青龙汤主之。若表已解，有时头痛出汗、不恶寒，心下有水气，干呕，痛引两胁，或喘或咳者，十枣汤主之。盖小青龙治未发散表邪，使水气自毛窍而出，乃《内经》所谓开鬼门法也。十枣汤驱逐里邪，使水气自大小便而泄，乃《内经》所谓洁净府、去陈。夫饮有五，皆由内啜水浆，外受湿气，郁蓄而为留饮。流于肺则为支饮，令人喘咳寒热，吐沫背寒；流于胁吐，寒热眩晕；流于肠胃，则为痰饮，令人腹鸣吐水，胸胁支满，或作泄泻，忽肥忽瘦；流于经络，则为溢饮，令人沉重注痛，或作水气 肿。芫花、大戟、甘直达水饮窠囊隐僻之处。但可徐徐用之，取效甚捷。不可过剂，泄人真元也。陈言《三因方》，以十枣汤药为末，用枣肉和丸，以治水气喘急浮肿之证，盖善变通者也。

　　杨士瀛《直指方》云：破癖须用芫花，行水后便养胃可也。

　　好古曰：水者，肺、肾、脾三经所主，有五脏六腑十二经之部分。上而头，中而四肢，下而腰脚，外而皮毛，中而肌肉，内而筋骨。脉有尺寸之殊，浮沉之别。不可轻泻药。当知病在何经何脏，方可用之。若误投之，则害深矣。芫花与甘草相反，而胡洽居士方，治痰癖饮癖，以甘遂、大戟、芫花、大黄、甘草同用。盖欲其大吐以泄湿，因相反而相激也。

　　【正误】慎微曰：《三国志》云：魏初平中，有青牛先生，常服芫花，年百余岁，常如五、六十人。

　　时珍曰：芫花乃下品毒物，岂堪久服？此方外迂怪之言，不足信也。

　　【附方】旧五，新二十一。

　　卒得咳嗽：芫花一升。水三升，煮汁一升，以枣十四枚，煮汁干。日食五枚，必愈。（《肘后》）卒嗽有痰：芫花一两（炒）。水一升，煮四沸，去滓，白糖入半斤。每服枣许。勿食酸咸物。（张文仲《备急方》）喘嗽失音，暴伤寒冷，喘嗽失音：取芫花连根一虎口，切曝干。令病患以荐自裹。舂令灰飞扬，入其七孔中。当眼泪出，口鼻皆辣，待芫根尽乃止。病即愈。（《古今录验》）干呕胁痛，伤寒有时头痛，心下痞满，痛引两胁，干呕短气，汗出不恶寒者，表解里未和也，十枣汤主之：芫花（熬）、甘遂、大戟各等分，为散。以大枣十枚，水一升半，煮取八合，去滓纳药。强人服一钱，羸人半钱，平旦服之，当下利病除。如不除，明旦更服。（仲景《伤寒论》）水肿支饮，及 饮：用十枣汤加大黄、甘草，五物各一两，大枣十枚同煮，如法服。一方：加芒硝一两。（胡洽《百病方天行烦乱：凝雪汤：治天行毒病七八日，热积胸中，烦乱欲死。用芫花一斤。水三升，煮取一升半，渍故布薄胸上。不过再三薄，热则除。当温四肢，护厥逆也。（《千金方》）久疟结癖，在腹胁坚痛者：芫花（炒）二两，朱砂五钱，为末，蜜丸梧子大。每服十丸，枣汤下。（《直指》）水蛊胀满：芫花、枳壳等分，以醋煮芫花至烂，乃下枳壳煮烂，捣丸梧子大。每服三十丸，白汤下。（《普济方》）酒疸尿黄发黄，心懊痛，足胫满：芫花、椒目等分，烧末。水服半钱，日二服。（《肘后》）背腿间痛，一点痛，不可忍者：芫花根末，米醋调敷之。如不住，以帛束之。妇人产后有此，尤宜。（《袖珍》）诸般气痛：芫花（醋煮）半两，玄胡索（炒）一两半，为末。每服一钱。男子元脏痛，葱酒下。

　　疟疾，乌梅汤下。妇人血气痛，当归酒下。诸气痛，香附汤下；小肠气痛，茴香汤下。（《仁存》）鬼胎症瘕，经候不通：芫花根三两（锉）。炒黄为末。每服一钱，桃仁煎汤调下，当利恶物而催生去胎：芫花根剥皮，以绵裹，点麝香，套入阴穴三寸，即下。（《摄生妙用方》）产后恶物不下：芫花、当归等分，炒为末。调一钱服。（《保命集》）心痛有虫：芫花一两（醋炒），雄黄一钱，为末。每服一字，温醋汤下。（《乾坤生意》）牙痛难忍，诸药不效：芫花末擦之，令热痛定，以温水漱之。（《永类方》）白秃头疮：芫花末，猪脂和敷之。（《集效方》）痈肿初起：芫花末，和胶涂之。（《千金》）痈疖已溃：芫花根皮搓作捻，插入，则不生合，令脓易竭也。（《集简方》）痔疮乳核：芫根一握，洗净，入木臼捣烂，入少水绞汁，于石器中慢火煎成膏。将丝线于膏内度过，以线系痔，当微痛。候痔干落，以纸捻蘸膏纳窍内，去根，当永除根也。一方：只捣汁浸线一夜用。不得使水。（《经验》）瘰 初起气壮人：用芫根擂水一盏服，大吐利，即平。黄州陈大用所传。（《濒湖集简方》）便毒初起：芫根擂水服，以渣敷之，得下即消。黄州熊珍所传。（《濒湖集简方》）赘瘤焦法：甘草煎膏，笔妆瘤之四围，上三次。乃用芫花、大戟、甘遂等分，为末，醋调。别以笔妆其中，勿近甘草。次日缩小，又以甘草膏妆小晕三次如前，仍上此药，自然焦缩。（危氏《得效方》）利为度。（危氏《得效方》）。

　　草部第十七卷　草之六

　　荛花

　　（音饶。《本经》下品）【释名】时珍曰：荛者，饶也。其花繁饶也。

　　【集解】《别录》曰：荛花生咸阳川谷及河南中牟。六月采花，阴干。

　　弘景曰：中牟者，时从河上来，形似芫花而极细，白色。

　　恭曰：苗似胡荽，茎无刺。花细，黄色，四月、五月收，与芫花全不相似也。

　　保升曰：所在有之，以雍州者为好。生冈原上，苗高二尺许。

　　宗 曰：今京洛间甚多。

　　时珍曰：按苏颂《图经》言：绛州所出芫花黄色，谓之黄芫花。其图小株，花成簇生，恐即此荛花也。生时色黄，干则如白，故陶氏言细白也。或言无荛花，以桃花代之，取其利耳。

　　【气味】苦，寒，有毒。《别录》》曰：辛，微寒，有毒。

　　【主治】伤寒温疟，下十二水，破积聚大坚症瘕，荡涤肠胃中留癖，饮食、寒热邪气，利水道（《本经》）。疗痰饮咳嗽（《别录》）。治咳逆上气，喉中肿满，疰气蛊毒， 癖气块（【发明】宗 曰：张仲景《伤寒论》以荛花治利者，取其行水也。水去则利止，其意如此。今用之当斟酌，不可过使与不及也。须有是证乃用之。

　　好古曰：仲景小青龙汤云：若微利，去麻黄，加荛花如鸡子大，熬令赤色。用之盖利水也。

　　时珍曰：荛花，盖亦芫花之类，气味主治大略相近。

　　草部第十七卷　草之六

　　醉鱼草

　　（《纲目》）【释名】闹鱼花（《纲目》）、鱼尾草（《纲目【集解】时珍曰：醉鱼草南方处处有之。多在堑岸边，作小株生，高者三、四尺。根状如八月开花成穗，红紫色，俨如芫花一样。结细子。渔人采花及叶以毒鱼，尽圉圉而死，呼为醉鱼儿草。池沼边不可种之。此花色状、气味并如芫花，毒鱼亦同。但花开不同时为异尔。按《中山经》云：熊耳山有草焉，其状如苏而赤华，名曰葶苎，可以毒鱼。其此草之类欤？

　　花、叶

　　【气味】辛、苦，温，有小毒。

　　【主治】痰饮成 ，遇寒便发，取花研末，和米粉作果，炙熟食之，即效。又治误食石斑鱼子中毒，吐不止，及诸鱼骨鲠者，捣汁，和冷水少许咽之，吐即止，骨即化也。久疟成癖者，以花填鲫鱼腹中，湿纸裹煨熟，空心食之，仍以花和海粉捣贴，便消（时珍）。

　　草部第十七卷　草之六

　　莽草

　　（《本经》下品）【校正】自木部移入此。

　　【释名】 草（音罔）、芒草（《山海经》）、鼠莽。

　　弘景曰：莽本作 字，俗讹呼尔。

　　时珍曰：此物有毒，食之令人迷罔，故名。山人以毒鼠，谓之鼠莽。

　　【正误】《别录》曰：一名 ，一名春草。

　　禹锡曰：按《尔雅》云： ，春草。孙炎注云：药草也，俗呼为 草。郭璞注云：一名芒草。所见异也。

　　时珍曰： ，音尾，白薇也。薇、 字音相近尔。《别录》白薇下云：一名春草，而此又以为 草，盖因【集解】《别录》曰：莽草生上谷山谷及冤句。五月采叶，阴干。

　　弘景曰：今东间处处皆有，叶青辛烈者良。人用捣以和陈粟米粉，纳水中，鱼吞即死浮出，人取食之无妨。

　　颂曰：今南中州郡及蜀川皆有之。木若石南而叶稀，无花实。五月、七月采叶，阴干。

　　一说：藤生，绕木石间。既谓之草，乃蔓生者是也。

　　宗 曰：莽草诸家皆谓之草，而本草居木部。今世所用，皆木叶如石南叶，枝梗干则皱，揉之其臭如椒。

　　曰：凡用叶，勿用尖及挛生者。

　　时珍曰：《范子计然》云：莽草出三辅，青色者善。

　　叶

　　【修治】 曰：凡使，取叶细锉，以生甘草、水蓼二味同盛入生稀绢袋中，甑中蒸一日，去二件，晒干用。

　　【气味】辛，温，有毒。普曰：神农：辛；雷公、桐君：苦，有毒。

　　时珍曰：莽草制雌黄、雄黄而有毒，误食害人。惟紫河车磨水服，及黑豆煮汁服，可解。豆汁浇其根即烂，性相制也。

　　【主治】风头痈肿，乳痈疝瘕，除结气疥瘙。杀虫鱼（《本经》）。

　　疗喉痹不通，乳难。头风痒，可用沐，勿令入眼（《别录》）。治风疽，疝气肿坠凝血，治瘰 ，除湿风，不入汤服。主头疮白秃杀虫。与白蔹、赤小豆为末，鸡子白调如糊， 毒肿，干更易上（甄权）。治皮肤麻痹，煎浓汤淋。风虫牙痛（大明）。

　　【发明】颂曰：古方治风毒痹厥诸酒，皆用 草。今医家取叶煎汤，热含少顷吐之，治牙齿风虫及喉痹甚效。

</div>
    <div class="pagination">
<a href="本草纲目_page185.html">上一页</a><span>...</span><a href="本草纲目_page181.html">181</a><a href="本草纲目_page182.html">182</a><a href="本草纲目_page183.html">183</a><a href="本草纲目_page184.html">184</a><a href="本草纲目_page185.html">185</a><span class="current-page">186</span><a href="本草纲目_page187.html">187</a><a href="本草纲目_page188.html">188</a><a href="本草纲目_page189.html">189</a><a href="本草纲目_page190.html">190</a><a href="本草纲目_page191.html">191</a><span>...</span><a href="本草纲目_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
