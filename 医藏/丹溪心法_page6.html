<!DOCTYPE html>
<html>
<head>
    <meta charset="UTF-8">
    <title>丹溪心法 - 第 6 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 6 页/共 50 页</h1>
    <div class="content">　　卷一

　　火六

　　火，阴虚火动难治。火郁当发，看何经，轻者可降，重者则从其性而升之。实火可泻，黄连解毒之类；虚火可补，小便降火极速。凡气有余便是火，不足者是气虚。火急甚重者，必缓之以生甘草，兼泻兼缓，参术亦可。人壮气实火盛颠狂者，可用正治，或硝黄冰水之类；人虚火盛狂者，以生姜汤与之，若投冰水正治，立死。有补阴即火自降，炒黄柏、生地黄之类。凡火盛者，不可骤用凉药，必兼温散。

　　可发有二，风寒外来者可发，郁者可发。气从左边起者，乃肝火也；气从脐下起者，乃阴火也；气从脚起入腹如火者，乃虚之极也。盖火起于九泉之下，多死。（一法）用附子末，津调，塞涌泉穴，以四物汤加降火药服之，妙。阴虚证本难治，用四物汤加炒黄柏，降火补阴，龟板补阴，乃阴中之至阴也。四物加白马胫骨，降阴中火，可代黄连、黄芩、黄连、黄芩、栀子、大黄、黄柏降火，非阴中之火不可用。生甘草缓火邪；木通下行，泻小肠火；人中白泻肝火，须风露中二三年者；人中黄大凉，治疫病须多年者佳。

　　中气不足者，味用甘寒，山栀子仁大能降火从小便泄去，其性能屈曲下降，人所不知，亦治痞块中火邪。

　　入方  左金丸  治肝火。一名回令丸。

　　黄连（六两，一本作芩） 吴茱萸（一两或半两）上为末，水丸或蒸饼丸。白汤五十丸。

　　〔附录〕诸热瞀 ，暴喑冒昧，躁扰狂越，骂詈惊骇， 肿疼酸，气逆冲上，禁栗如丧神守，嚏呕疮疡、喉痹、耳鸣及聋，呕涌溢食不下，目昧不明，暴注， ，暴疡，暴死，五志七情过极，皆属火也。火者有，曰君火，人火也；曰相火，天火也。火内阴而外阳，主乎动者也。故凡动，皆属火。以名而言，形质相生，配于五行，故谓之君；以位而言，生于虚无，守位禀命，因动而见，故谓之相。肾肝之阴，悉其相火。东垣曰：相火，元气之贼火，与元气不相两立，一胜则一负。然则如之何则可使之无胜负乎？周子曰：神发知矣。五性感动而万事出，有知之后，五者之性，为物所感，不能不动。谓之动者，即《内经》五火也。

　　相火易起五性，厥阳之火相扇，则妄动矣。火起于妄，变化莫测，无时不有，煎熬真阴，阴虚则病，阴绝则死。君火之气，经以暑与热言之。相火之气，经以火言之，盖表其暴悍酷烈，有甚于君火者也。故曰：相火，元气之贼。周子又曰：圣人定之以中正仁义而主静。朱子亦曰：必使道心常为一身之主，而人心每听命焉，此善处乎火者。人心听命于道心，而又能主之以静，彼五火将寂然不作。而相火者惟有俾补造化，而为生生不息之运用尔，何贼之有？ 附方  东垣泻阴火升阳汤  治肌热烦热，面赤食少，喘咳痰盛。

　　羌活 甘草（炙） 黄 苍术（各一两） 升麻（八钱） 柴胡（两半）人参 黄芩（各七钱） 黄连（酒炒，半两） 石膏（半两，秋深不用）上 咀。每服一两或半两，水煎。此药发脾胃火邪，又心胆肝肺膀胱药也，泻阴火，升发阳气，荣养气血者也。

　　升阳散火汤  治男子妇人四肢发热，肌热，筋痹热，骨髓中热发，困热如燎，扪之烙手。此病多因血虚而得之，或胃虚过食冷物，抑遏阳气于脾土，火郁则发之。

　　升麻 葛根 独活 羌活（各半两） 防风（二钱半）柴胡（八钱） 甘草（炙，三钱） 人参 白芍（各半两） 甘草（生，二钱）上 咀。每服半两或一两，水煎，稍热服。

　　地骨皮散  治浑身壮热，脉长而滑，阳毒火炽发渴。

　　地骨皮 茯苓（各半两） 柴胡 黄芩 生地黄 知母（各一两） 石膏（二两） 羌活 麻黄（各七钱半，有汗并去之）上 咀。每服一两，入姜煎。

　　黄连解毒汤  见暑类。

　　卷二

　　斑疹七

　　斑属风热挟痰而作，自里而发于外，通圣散中消息，当以微汗散之，切不可下。内伤斑者，热之病发于外，微汗以散之，若下之非理。疹属热与痰，在肺清肺火降痰，或解散出汗，亦有可下也。发则多痒或不仁者，是兼风兼温之殊，色红者，兼火化也。黄瓜水调伏龙肝去红点斑。

　　戴云：斑有色点而无头粒者是也；疹浮小有头粒者，随出即收，收则又出是也，非若斑之无头粒者，当明辨之。

　　〔附录〕斑疹之病，其为证各异。疮发 肿于外者，属少阳三焦相火也，谓之斑；小红靥行皮肤之中不出者，属少阴君火也，谓之疹。又伤下之晚，乃外感热病发斑也，以玄参、升麻、白虎等药服之。阴症发斑，亦出背胸，又出手足亦稀少而微红，若作热症，投之凉药大误矣。此无根失守之火，聚于胸中，上独熏肺，传皮肤而为斑点，但如蚊蚋、虱、蚤咬形状，而非锦纹也。只宜调中温胃，加以茴香、芍药，或以大建中之类，其火自下，斑自消退，可谓治本而不治标也。

　　入方  调中汤  治内伤外感而发阴斑。

　　苍术（一钱半） 陈皮（一钱） 砂仁 藿香 芍药（炒） 甘草（炙） 桔梗 半夏 白芷 羌活枳壳（各一钱） 川芎（半钱） 麻黄 桂枝（各半钱）上 咀。姜三片，水煎服。

　　消毒犀角饮子  治斑及瘾疹。

　　牛蒡子（六钱） 荆芥 防风（各三钱） 甘草（一钱）上 咀。水煎。

　　通圣散  出丹溪经验方。

　　川芎 当归 麻黄 薄荷 连翘 白芍 黄芩 石膏 桔梗（一两） 滑石（三两） 荆芥 栀子白术（二钱半）甘草上锉。水煎服。如身疼，加苍术、羌活；痰嗽，加半夏。每服细末三钱，生姜三片，擂细荡起，煎沸服之。

　　玄参升麻汤  斑在身，治汗下吐后毒不散，表虚里实发于外，甚则烦燥谵妄。

　　玄参 升麻 甘草（等分）上 咀。水煎。

　　化斑汤  治伤寒汗吐下后，斑发脉虚。

　　白虎汤加人参，守真再加白术。

　　上 咀。时时煎服。

　　大建中汤 黄 当归 桂心 芍药（各二钱） 人参 甘草（各一钱） 半夏 黑附（炮去皮，各二钱半）上 咀。每服五钱，水二盏，姜三片，枣二枚煎，食前服。

　　卷二

　　疟八

　　疟疾有风、暑、食、痰、老疟、疟母。六法，风暑当发汗，夏月多在风凉处歇，遂闭其汗而不正二日连发住一日者，气血俱病。疟病感虚者，须以人参、白术一二帖托住其气，不使下陷，后使他药。

　　内伤挟外邪同发，内必主痰，外以汗解散，二陈汤加柴胡、黄芩、常山、草果煎服。久疟不得老疟病，此系风暑于阴分，用血药引出阳分则散。

　　入方 宜川芎 抚芎 红花 当归 炒柏 白术 苍术 甘草 白芷上锉。水煎，露一宿，次早服。

　　治疟一日间一日发者，补药带表，药后以截疟丹截之。若在阴分者，用药掣起阳分，方可截，即前药之属。

　　充案：疟在阴分须彻起阳分者，即《格致论》中云：脏传出至腑，乱而失期也。又当因其汗之多寡，而为补养升发之术。下陷，谓阳气下陷入阴血中，无汗要有汗，多用川芎、苍术、干葛、升麻、柴胡之属。此丹溪治疟之微旨，学人所当知也。

　　截疟常山饮 穿山甲（炮） 草果 知母 槟榔 乌梅 甘草（炙） 常山上 咀。水酒一大碗，煎半碗，露一宿，临发日早服，得吐为顺。一云加半夏、柴胡，去穿山甲。如吐，加浓朴，又或加青皮、陈皮。

　　又方 柴胡 草果 常山 知母 贝母 槟榔上用酒水同煎，露一宿，临发前二时服。

　　又治疟母，此药消导。

　　青皮 桃仁 红花 神曲 麦芽 鳖甲（醋煮为君） 三棱 莪术 海粉 香附（并用醋上为末，丸如梧子大。每服五七十丸，白汤下。

　　又治疟，寒热头痛如破，渴饮冰水，外多汗出。

　　人参 白术 黄 黄芩 黄连 山栀 川芎 苍术 半夏 天花粉上 咀。水二钟，姜三片，煎服。

　　又治疟病发渴。

　　生地黄 麦门冬 天花粉 牛膝 知母 葛根 炒柏 生甘草上 咀。水煎。

　　截疟青蒿丸 青蒿（半斤） 冬瓜叶 官桂 马鞭草上焙干为末，水丸胡椒大。每一两分四服，于当发之前一时服尽。又云：青蒿一两，冬青落二两，马鞭草二两，桂二两。未知孰是，姑两存之，以俟知者。

　　截疟 槟榔 陈皮 白术 常山（三钱） 茯苓 乌梅 浓朴（各一钱半）上 咀。作二服，水酒各一钟，煎至一钟，当发前，一日一服，临发日早一服，服后少睡片时。

　　又疟疾后 白术 半夏（一两） 黄连（半两） 白芍（三钱） 陈皮（半两）上为末，粥丸梧子大。每服六十丸，姜汤下。

</div>
    <div class="pagination">
<a href="丹溪心法_page5.html">上一页</a><a href="丹溪心法.html">1</a><a href="丹溪心法_page2.html">2</a><a href="丹溪心法_page3.html">3</a><a href="丹溪心法_page4.html">4</a><a href="丹溪心法_page5.html">5</a><span class="current-page">6</span><a href="丹溪心法_page7.html">7</a><a href="丹溪心法_page8.html">8</a><a href="丹溪心法_page9.html">9</a><a href="丹溪心法_page10.html">10</a><a href="丹溪心法_page11.html">11</a><span>...</span><a href="丹溪心法_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
