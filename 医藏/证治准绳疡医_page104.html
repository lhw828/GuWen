<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 104 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 104 页/共 122 页</h1>
    <div class="content">　　芙蓉叶 生地黄（各等分）

　　上砍烂敷贴。或为末，鸡子清调匀，敷之。

　　退热散 治跌磕打伤，惟大指、中指伤命，余指无妨。

　　山布瓜根（多） 景天草 泽兰叶 地薄荷 鱼桐根皮上捣烂，冷缚伤处，大退身上寒热。

　　泽兰散 治跌扑咬伤，及咬伤手指，并刀斧伤。

　　芙蓉叶 泽兰叶 白佛桑叶 地薄荷 耳草叶上捣烂。冷缚伤处，留口通气，以七叶杨香叶。或池黄叶，热茶荡软，贴住。

　　负重担肩破者 剪猫儿头上毛，不语，唾粘之。

　　远行脚打泡 用调生面糊贴，过夜即干，不可擦破。又法，用饭粘贴过夜，以纸盖之，次日平复神效。

　　卷之六　跌扑伤损

　　内服方药

　　〔表〕脉浮紧，证发热恶寒体痛，此挟有外邪，宜发散。四季伤损发散，春五积散、香苏散。

　　夏香薷饮、五苓散。秋正气散。冬和解散加减。（以上诸方，并见伤寒。）寒热加柴胡、前胡、黄芩。头痛加川芎、白芷。香港脚加白芷、槟榔、木香。痰加南星、半夏、乌梅。气喘加人参、木香、沉香。寒加苍术、半夏、陈皮。

　　上等分， 咀。葱白煎，空心服。

　　疏风败毒散 治打扑诸损，动筋折骨，跌磕堕伤者。

　　当归 川芎 白芍药 熟地黄 羌活 独活 桔梗 枳壳 柴胡 白茯苓 白芷甘草 紫苏 陈皮 香附上生姜、生地黄煎，入酒和服。

　　加味交加散 治打扑伤损，折骨出臼，发热恶寒。体弱之人，用此服之。若体实之人，宜疏风败毒散。

　　当归 川芎 白芍药 生地黄 苍术 浓朴 陈皮 白茯苓 半夏 羌活 独活 桔梗 枳壳 前胡柴胡 干姜 肉桂 甘草生姜煎服。有热，除干姜 肉桂。

　　羌活乳香汤 治跌扑伤损，动筋折骨，发热体痛，挟外邪者。

　　羌活 独活 川芎 当归 赤芍药 防风 荆芥 丹皮 续断 红花 桃仁 陈皮上生地黄煎服。有热，加柴胡、黄芩。

　　〔里〕肝脉搏坚而长，胁下痛不可忍，宜行瘀血。海藏云：若登高堕下，重物撞打，箭镞刃伤，心腹、胸中停积郁血不散，以上中下三焦分之，别其部分。上部易老犀角地黄汤；中部桃仁承气汤；下部抵当汤之类下之。亦有以小便、酒、同煎治之。更有内加生地黄、当归煎者，有大黄者。又法，虚人不禁下者，以四物汤加穿山甲煎服妙。亦有花蕊石散，以童子小便煎，或酒服之者，此药与前寒药正分阴阳，不可不辨也。若瘀血已去，用复元通气散，加当归煎服，亦可。

　　仲景治马坠及一切筋骨损伤。

　　大黄（一两，切、汤浸，或半两） 绯帛 乱发（如鸡子大，烧灰） 败蒲席（三寸） 久用炊单布（一尺，烧灰） 桃仁（四十九个，去皮尖） 甘草（如中指节，炙、锉）

　　上七味。以童子小便量多少煎汤，或纳酒一大盏，次下大黄，去渣。分温三服，先锉败蒲席半领，煎汤浴，以衣被覆，斯须通利数行，通后立瘥。利后浴水赤，勿怪，即瘀血也。

　　复元活血汤 治从高堕下，恶血流于胁下，及疼痛不可忍者。《经》云：有所堕坠，恶血留内，有所大怒，气上而不行，下损于胁则伤肝。肝胆之经俱行于胁下，经属厥阴、少阳。宜以柴胡为引用为君；以当归活血脉，又急者痛也，以甘草缓其急，亦能行新血，阳生阴长故也为臣；穿山甲、栝蒌根、桃仁、红花破血润血，为之佐；大黄酒制，以荡涤败血，为之使。气味相合，各有所归，痛自去矣。

　　柴胡（五钱） 当归 穿山甲（炮） 栝蒌根（各三钱） 甘草 红花（各二钱） 桃仁（去皮尖，五十个） 大黄（酒浸，一两）

　　上件，桃仁研烂，余药锉如麻豆大。每服一两，水二盅，酒半盏，煎至七分，去渣。

　　大温服，食前，以利为度。得利后，痛或不尽，服乳香神应散。（方见后腹痛条。）

　　巴戟汤（洁古） 治从高坠下，及打扑内损，昏冒嗜卧，不能饮食，此谓血闭。脏腑不通。

　　巴戟（去心） 大黄（各半两） 当归 地黄 芍药 川芎（各一两）

　　上为末。水煎，以利为度。

　　当归导滞散（东垣） 治打扑损伤，落马坠车瘀血，大便不通，红肿青黯，疼痛昏闷。蓄血内壅欲死。

　　大黄（一两） 当归（二钱半） 麝香（少许）

　　上三味，除麝香别研外，为极细末，入麝香令匀。每服三钱，热酒一盏，调下如前。

　　内瘀血去，或骨节伤折疼痛不可忍，以定痛接骨紫金丹治之。

　　又导滞散 治重物压伤，或从高坠下，或吐血不能禁止，或瘀血在内，胸腹胀满，喘促气短。

　　当归 大黄（各二两）

　　上为细末。每服三钱，不拘时，温酒调服。

　　夺命散（《济生》） 治刀刃所伤，及从高坠下，木石压损，瘀血凝积心腹疼痛，大小便不通。

　　水蛭（用锻石拌，慢火炒令干，黄色，半两） 黑牵牛（二两）

　　上末，每服二钱，热酒调下，约行四五里；再用热酒，调黑牵牛末二钱催之，须下恶血成块，以尽为度。

　　鸡鸣散（《三因》） 治从高坠下，及木石所压，凡是伤损血瘀凝积，气绝欲死，烦躁头痛，叫呼不得，并以此药利去瘀血，治折伤神妙。

　　大黄（一两，酒蒸） 桃仁（二七粒，去皮尖）

　　上研细。酒一碗煎至六分，去渣，鸡鸣时服。次日取下瘀血即愈。若便觉气绝不能言，取药不及，急掰口开，用热小便灌之即愈。

　　清上瘀血汤 治上膈被伤者。

　　羌活 独活 连翘 桔梗 枳壳 赤芍药 当归 栀子 黄芩 甘草 川芎 桃仁 红花 苏木 大黄上生地黄煎，和老酒、童便服。

　　消下破血汤 治下膈被伤者。

　　柴胡 川芎 大黄 赤芍药 当归 黄芩 五灵脂 桃仁 枳实 栀子 赤牛膝 木通 泽兰 红花苏木上生地黄煎，加老酒、童便和服。

　　大紫金皮散 治打扑伤折，内损肺肝。

　　紫金皮 降真香 补骨脂 无名异（烧红酒淬，七次） 川续断 琥珀（另研） 牛膝（酒浸，一宿） 桃仁（去皮，炒） 当归（洗、焙） 蒲黄（各一两） 大黄（湿纸裹，煨） 朴硝（另研，各一两半）

　　上为细末。每服二钱，食前，浓煎。苏木、当归酒调服。

</div>
    <div class="pagination">
<a href="证治准绳疡医_page103.html">上一页</a><span>...</span><a href="证治准绳疡医_page99.html">99</a><a href="证治准绳疡医_page100.html">100</a><a href="证治准绳疡医_page101.html">101</a><a href="证治准绳疡医_page102.html">102</a><a href="证治准绳疡医_page103.html">103</a><span class="current-page">104</span><a href="证治准绳疡医_page105.html">105</a><a href="证治准绳疡医_page106.html">106</a><a href="证治准绳疡医_page107.html">107</a><a href="证治准绳疡医_page108.html">108</a><a href="证治准绳疡医_page109.html">109</a><span>...</span><a href="证治准绳疡医_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
