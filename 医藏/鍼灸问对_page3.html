<!DOCTYPE html>
<html>
<head>
    <meta charset="UTF-8">
    <title>鍼灸问对 - 第 3 页/共 4 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鍼灸问对 - 第 3 页/共 4 页</h1>
    <div class="content">　　苍探穴　如入土之像一退三进鑚剔四方又云得气之时将针似入土之状缓缓进之上下左右而探之【上下出内也左右撚针也】又云下针用三进一退将两指按肉持针于地部右盘提而剔之如入土四围鑚之盘而剔者行经脉也
　　赤凤迎源　展翅之仪入针至地部提针至天部针自摇复进其源上下左右四围飞旋病在上吸而退之病在下呼而进之【吸而右退呼而左进此即上下左右也】又云下针之时入天挿地复提至天气入地针必动摇又复排至人部持住针头左盘按而捣之如凤冲风摆翼之状盘而捣者行络脉也凤补写也
　　已上四法通关过节者也
　　龙虎交战　下针之时先行龙而左转可施九阳数足后行虎而右转又施六隂数足乃首龙尾虎以补写此是隂中引阳阳中引隂乃反复其道也又云先于天部施青龙摆尾左盘右转按而添之亦宜三提九按【即九阳也】令九阳数足后于地部行白虎摇头右盘左转提而抽之亦宜三按六提【即六隂也】令六隂数足首龙尾虎而转之此乃隂阳升降之理住痛移疼之法也
　　龙虎升腾　先于天部持针左盘按之一回右盘按之后一回用中指将针腰挿之如拨弩机之状如此九次像青龙纯阳之体却推针至地部右盘提之一回盘提之后一回用中指将针腰挿之如此六次像白虎纯隂之体按之在后使气在前按之在前使气在后若气血凝滞不行两手各持其针行之此飞经走气之法也
　　子午捣臼　下针之后调气得匀以针上下行九入六出之数左右转之导引隂阳之气百病自除谚云针转千遭其病自消此除蛊膈膨胀之疾也
　　烧山火　针入先浅后深约入五分用九阳三进三退慢提按热至闭针穴方可挿针令天气入地气出寒可除矣又云一退三飞飞进也如此三次为三退九进则成九矣其法一次疾提至天三次慢按至地故曰疾提慢按随按令病人天气入地气出谨按生成息数病愈而止一説三进三退者三度出入三次则成九矣九阳者补也先浅后深者浅则五分深则一寸
　　透天凉　先深后浅约入一寸用六隂三出三入提慢按寒至徐徐退出五分令地气入天气出热可退也又云一飞三退如此三次为三进六退即六隂数也其法一次疾挿入地三次慢提至天故曰疾按慢提随提令患人地气入天气出谨按藏府生成息数病自退矣一説一度三进三退则成六矣六隂者补也
　　阳中隠隂　先寒后热浅以深针入五分行九阳之数热至便进针一寸行六隂之数乃阳行隂道之理则先补后写也
　　隂中隠阳　先热后寒深而浅先针一寸行六隂之数寒至便退针五分之中行九阳之数乃隂行阳道之理则先写后补也补者直须热至写者直待寒侵抽添法　针入穴后行九阳之数气至慢慢转换将针提按或进或退使气随针到于病所扶针直挿复向下纳回阳倒隂又云抽添即提按出纳之状抽者拔而数拔也添者按而数推也取其要穴先行九阳之数得气随吹按添就随吸提抽其实在乎动摇出内呼吸同法以动摇出内呼吸相兼并施故曰同法谨按生成息数足効也此治瘫痪半身不遂之疾调气法　下针至地复出于人欲气上行将针右撚欲气下行将针左撚欲补先呼后吸欲写先吸后呼气不至者以手循摄以爪切掐以针摇动进退搓撚直待气至以龙虎升腾之法按之在前使气在后按之在后使气在前运气走至病所再用纳气之法扶针直挿复向下纳使气不回若关节阻滞气不过者以龙虎凤四法通经接气驱而运之然用循摄切无不应矣
　　进气法　针入天部行九阳之数气至速卧倒针其气行令病人吸气五七口其针气上行此乃进气之法可治肘臂腰脚身疼亦可龙虎交战走注之病左撚九右撚六是亦住痛之针
　　纳气法　下针之时先行进退之数得气便卧倒针气前行催运到于病所便立起针复向下纳使气不回又云下针之后如真气至针下微微沉如鱼吞钓之状两手持针徐徐按倒令针尖向病使气上行至病所扶针直挿复向下纳使气上行不回也留气法　用针之时先进七分之中行纯阳之数若得气便深入伸提之却退至原处又得气依前法可治痃癖症瘕之病
　　经曰吸则内针无令气忤静以乆留无令邪布吸则转针以得气为故呼引针呼尽乃去大气邪气皆出故命曰写必先扪而循之切而散之推而按之弹而努之爪而下之通而取之外引其门以闭其神呼尽内针静以乆留以气至为故如待所贵不知日暮其气已至适而自防吸引针气不得出各在其处推阖其门令神气存大气【正气】留止故命曰补注云呼谓气出吸谓气入转谓转动扪循谓手摸欲气舒缓切谓指按使经脉宣散推按谓排蹙其皮以闭穴弹怒使脉气满填爪下置针准定通而取之以常法也适平调也审视气已平调则慎守勿更改使疾更生也【机】按古人用针于气未至惟静以乆留待之而已待之气至写则但令吸以转针补则但令呼以转针如气已至则慎守勿失适而自防也何其简而明切而当哉舍此之外别无所谓法也今人于气之未至也安知静以乆留非青龙摆尾则赤凤迎源非进气则留气气之已至也安知慎守勿失非白虎摇头则苍探穴非调气则纳气隂中隠阳阳中隠隂或施龙虎交战或行龙虎升腾或用子午捣臼或运抽添秘诀无非巧立名色聋人之耳目也岂肯用心扩充其古法之未备拯救其时习之难变哉且其所立诸法亦不出乎提按疾徐左撚右撚之外或以彼而防此或移前而那后无非将此提按徐疾左撚右撚六法交错而用之耳舍此别无竒能异术之可称焉是古非今难逃僭逾知我者必以我为不得已焉又按素问扪循切散弹努下推按是施于未针之前凡此不惟补可用而写亦可用也故曰通而取之也
　　问曰赋言生成息数不足为生太过为成补生写成各依藏府息数补冷之时令患人天气入地气出谨按生成息数足病人自觉和暖矣写热之时令患人地气入天气出谨按生成息数足病人自觉清凉矣生成息数者即手阳九息足阳十四息手隂七息足隂十二息是也　赋云要知接气通经须明上接下引接引要知交防息数谨按生成经脉尺寸长短应天常度呼吸动摇出纳数法同行　注云阳经上接下引隂经下接上引交防者如手太阳交防足太阳手少阳交防足少阳手阳明交防足阳明足太隂交防手太隂足少隂交防手少隂足厥隂交会手厥隂若知上下交防须知接气引经谨按生成息数者一呼一吸为一息气行六寸手足三阳手九呼而足十四呼以行卫气过经四寸手足三隂手七吸而足十二吸以行血荣过经七寸手三阳经施针定息皆用九呼足三阳经施针定息皆用十四呼呼者使卫气上行也手三隂经施针定息皆用七吸足三隂经施针定息皆用十二吸吸者使荣气下行也　假如两手三阳经从手上行至头经长五尺施针用九息者一息气行六寸九息九六气行五尺四寸除准经长五尺仍余四寸为催气过他经四寸令气不回也此为上接接则宜补　两足三阳经从头下行至足经长八尺施针用十四息者一息气六寸十息气行六尺四息气行二尺四寸共八尺四寸除准经长八尺仍余四寸为催气过他经四寸令气不回此为下引引则宜写两手三隂经从胸下至手经长五尺五寸施针用七息者一息脉行六寸七息气行七六四尺二寸除准经长三尺五寸外余七寸为催气过他经七寸令气不回　两足三隂经从足上至胸经长六尺五寸施针用十二息者一息脉行六寸寸息六尺二息二六一尺二寸共七尺二寸准经长六尺五寸仍余七寸为催气过他经七寸令气不回此即应天常度也　生成者不足【经短】为生太过【经长】为成补生写成　呼吸动揺出纳同行者假如阳经十四息随呼按而动之就随吸提而动之如此就完了一十四息之数余经仿此同行者呼吸动揺出纳三法一时并用也假令足有疾手无疾补手三阳写足三阳手有疾足无病写手三隂补足三隂　指防赋注云生成数者依天地生成之数也足太阳经手少阳经足少隂经足阳明络手少隂络手厥隂络此三经三络皆迎六分随一分也手太阳经手少隂经手厥隂经足太阳络手少阳络手太隂络此三经三络皆迎七分随二分也足少阳经足厥隂经手阳明络足太隂络此二经二络皆迎八分随三分也手太隂经手阳明经手太阳络足厥隂络此二经二络皆迎九分随四分也足阳明经足太隂经足少阳络足少隂络此二经二络皆迎一寸随五分也斯皆经络相合补生写成不过一寸盖取五行生成之数如天一生水地六成之之类
　　经曰星辰者所以制日月之行乃二十八宿之成应水漏刻者也从房至毕十四宿水下五十刻半日之度也为阳阳主昼从昴至心亦十四宿水下五十刻终日之度也为隂主夜灵枢经曰水下一刻人气在三阳水下二刻人气在隂分又曰日行一舍人气行于身一周与十分身之八以至日行二十八舍人亦行于身五十周与十分身之四又曰周身十六丈二尺以应二十八宿合漏水百刻都行八百一十丈以分昼夜也故人一万三千五百息气行五十周于身水下百刻日行二十八宿也【机】按此则人气应天之常度也一呼脉行三寸一吸脉行三寸呼吸定息脉行六寸乃言无病人也人有所病则血气澁滞经络壅塞莫能循其常度而行矣经曰天温日明则人血淖液而卫气浮天隂日寒则人血凝泣而卫气沉此人气因天时而失常度也病挟热者呼吸必疾而脉行速病兼寒者呼吸必慢而脉行迟此人气因其病而失常度也若依其法接某经当几呼过几寸岂能一一中其肯綮者耶素难虽不明言接气通经始初针砭之设莫非接气通经法也经曰病在上者阳也病在下者隂也病先起隂者先治隂而后治阳病先起阳者先治阳而后治隂又曰身形有痛九无病则缪刺之缪刺者左痛刺右右痛刺左此刺络也又曰邪客于经左盛则右病右盛则左病或左痛未已而右脉先病如此者必巨刺之巨刺者左痛刺右右痛刺左此刺经也气陷而邪下从其经上取之以掣其气上也气逆而邪上随其经下取之以引其气下也病若在中则傍取之【左刺右右刺左】
　　又曰气积于胷中者上取之写人迎天突喉中积于腹中者下取之写三里与气街上下皆满者傍取之上下取之【上天突人迎下气街三里】与季脇之下一寸重者鸡足取之诊视其脉大而急及絶不至者及腹皮急甚者不可刺也又曰审其隂阳以别柔刚阳病治隂隂病治阳【即从阳引隂从隂引阳以左治右以右治左亦同】
　　又曰当补之时何所取气当写之时何所置气然浮气之不循经者为卫气其精气之行于经者为荣气葢补则取浮气之不循经者以补虚处写则从荣置其气而不用犹弃置之也然病有虚实不一补写之道亦不一是以阳气不足【浮气】而隂气有余则先补阳而后写隂以和之隂气不足而阳气有余则先补隂而后写阳以和之如此则荣卫自然通行矣又曰用针者必先察其经络之虚实切而循之弹而按之视其应动者乃后取之而下之六经调者谓之不病虽病亦自巳也一经上实下虚而不通者此必有横络盛加于大经令之不通视而写之此所谓解结也上寒下热先刺其项太阳乆留之已刺则熨项与背令热令热下合乃止此所谓推而上之者也上热下寒视其虚脉而陷之于经络者取之气下乃止此所谓引而下之者也大热遍身狂言妄闻妄见视足阳明及大络取之虚者补之血而实者写之因其偃卧居其头前以两手四指挟按颈动脉乆持之卷而切推下至缺盆中而复止如前热去乃止此所谓推而散之者也　凡此莫非通经接气但不以呼吸多少而为经脉长短之耳指微赋注所释譬犹援儒入释以璞乱玉何其谬哉
　　或曰今医用针动輙以袖覆手暗行指法谓其法之神秘弗轻示人惟恐有能盗取其法者不知果何法耶
　　曰金针赋十四法与夫青龙摆尾等法可谓已尽之矣舍此而他求法之神秘吾未之信也况此等法证之于经则有悖于经质之于理则有违于理彼以为神我以为诡彼以为秘我以为妄固可以娱弄世人实所以见鄙识者古人有善惟恐不能及人今彼吝啬至此法虽神秘殆必神亦不佑法亦不灵也奚足尚哉
　　或曰今医置针于穴畧不加意或谈笑或饮酒半晌之间又将针撚几撚令呼几呼仍复登筵以足其欲然后起针果能愈病否乎
　　曰经云凡刺之真必先治神又云手动若务针耀而匀静意视义观适之变又云如临深渊手如握虎神无营于众物又云如待所贵不知日暮凡此数説敬乎怠乎又云虚之与实若得若失实之与虚若有若无谓气来实牢者为得濡虚者为失气来实牢濡虚以随济迎夺而为得失也
　　又曰有见如【如读为而】入有见如出葢谓入者以左手按穴待气已至乃下针针入其气尽乃出针也
　　又曰既至也量寒热而留疾寒则留之热则疾之留者迟也疾者速也凡补者按之迟留写者提之疾速也又曰刺热厥者留针反为寒刺寒厥者留针反为热刺热厥者二刺隂而一刺阳刺寒厥者二刺阳而一刺隂【机】按已上数条此皆费而隠者也敬者能之乎怠者能之乎古人所以念念在兹不敢顷刻而怠忽者惟恐虚实得失而莫知寒热疾留而失宜也因摭而辑之于此庶使后学将以逞今之弊而变今之习也欤
　　或曰诸家针书载某穴针几分留几呼灸几壮出于经欤否欤
　　曰于经不载多出于俗传也经曰病有浮沉刺有浅深浅深不得反为大贼过之则内伤不及则外壅古人治法惟视病之浮沉而为刺之浅深岂以定穴分寸为拘哉又谓某穴宜留几呼悖理尤甚经曰刺实须其虚者留针隂气隆至针下寒乃去针也经气已至慎守勿失又曰刺之而气不至无问其数刺之而气至乃去之勿复针针各有所宜各不同形各任其所为而刺之要气至而有効効之信若风之吹云明乎若见苍天又曰气血之未应针则伏如横弩之安静其应针也则起如机发之迅疾然其气血流注岂留呼而可为准定耶又曰静以乆留以气至为故不以息之多欤而便去针是古人用针惟以气至为期而不以呼之多少为若依留呼之説气至则可气若不至亦依呼数而去针徒使破皮损肉有何益于病哉故曰凡刺之害中而不去则精泄不中而去则致气精泄则病甚而恇致气则生为痈疽是也又谓某穴宜灸几壮亦非至言惟当视其穴俞肉之厚薄病之轻重而为灸之多少大小则可耳不必守其成规所言某穴针几分灸几壮谓病宜针某穴则宜入几分病宜灸则宜灸几壮针则不灸灸则不针也不知其説者既针复灸既灸复针为害不浅
　　或曰经言足阳明五藏六府之海也其脉大血多气盛热壮刺此者不深不散不留不写也足阳明刺深六分留十呼足太阳深五分留七呼足少阳深四分留五呼足太隂深三分留四呼足少隂深二分留三呼足厥隂深一分留二呼手之隂阳其受气之道近其气之来疾其刺深者皆无过二分其留皆无过一呼灸之亦然灸而过此者得恶火则骨枯脉濇刺而过此者则脱气此则古之法也今观前篇所云则此篇所论亦皆非欤
　　曰此古人特论其理之常如此耳凡用刺法自有所宜初不必以是为拘也经曰邪气在上【言邪气之中人也髙】浊气在中【寒温不适饮食不节而病在于肠胃故曰浊气在中】清气在下【言清温地气中人必从足始故曰清气在下】故针陷脉则邪气出【取之上】针中脉则浊气出【取之阳明合】针太深则邪气反沉而病益【浮浅之病不欲深刺深则邪反入故曰反沉】又曰少长小大肥瘦以心撩之又曰其可为度量者不甚脱肉而血气不衰也若夫瘠瘦而形肉脱者恶可以度量刺乎审切循扪按视其寒温盛衰而调之是谓因适而为之真者是也
　　或曰金针赋言诸阳之经行于脉外诸阳之络行于脉内诸隂之经行于脉内诸隂之络行于脉外是欤非欤
　　经曰经脉十二伏行分肉之间深而不见诸脉浮而常见者皆络脉也又曰当数者为经不当数者为络又曰诸络脉不能经大节之间必行絶道而出入复合于皮【十四经发挥以十二经之支脉伏行分肉之间者皆释为络脉则络脉亦伏行分肉之间者而不浮见亦能经大节而不行絶道亦当经脉十六丈二尺之数而非不当数也佀涉于误】经曰百病必先于皮毛邪中之则腠理开开则入客于络【乃血络非大络】留而不去传入于经又渐传于府藏【机】按经言则知诸经皆属于内诸络皆属于外经中只言内经外络未尝言隂阳也且如荣行脉中卫行脉外荣气之行分无分昼夜卫气昼但行阳夜但行隂素难尝言之矣今谓阳经外阳络内隂经内隂络外经无明文不知何据
　　或曰赋言男子气早在上晚在下女子气早在下晚在上午前为早午后为晩从腰已上为上从腰已下为下男子早针气乃上行晩针气乃下行女子早针气乃下行晩针气乃上行其説亦有据乎
　　经曰荣气行于脉中周身五十度无分昼夜至平旦与卫气防于手太隂卫气行于脉外昼行阳二十五度夜行隂二十五度至平旦与荣气防于手太隂【机】按卫气之行但分昼夜未闻分上下也男女藏府经络气血往来未尝不同也今赋所言如是似涉无稽之谈安可为法于人哉
　　或曰赋言补写之法男用大指进前左转呼之为补退后右转吸之为写提针为热挿针为寒女用大指退后右转吸之为补进前左转呼之为写挿针为热提针为寒午前如此午后反之其法是欤非欤
　　经曰冬至四十五日阳气防上隂气防下夏至四十五日隂气防上阳气防下此论一年之隂阳升降也即此一日隂阳之升降午前阳升隂降午后隂升阳降无分于男女也考之素难男女藏府经络穴俞血气昼夜周流无不同今赋言午前午后男女补写颠倒错乱如此悖经防也甚矣故曰诊不知隂阳逆从之理此治之一失也又曰刺实须其虚者针下寒也刺虚须其实者针下热也曰寒曰热惟针下为何尝以提按而分男与女哉
　　或曰针法刺左邉之穴将针右撚而气上行将针左撚而气下行刺右邉反之欲补先呼后吸欲写先吸后呼其法亦可师欤
　　曰经络周于人身无有左右上下之别今针左右不同如此将谓左之经络与右上一下两不相同耶经曰刺不知经络之徃来血气之流行不足以为工此亦可谓不知经络之徃来矣呼补吸写古今皆同予毋容议或曰丹溪言针法浑是写而无补何谓也
　　经曰阳不足者温之以气隂不足者补之以味针乃砭石所制既无气又无味破皮损肉发窍于身气皆从窍出矣何得为补经曰气血隂阳俱不足勿取以针和以甘药是也又曰写必用方补必用员盖谓以气方盛以月方满以日方温以身方定以息方吸而内针复其吸而转针乃复其方呼而徐引针故曰写必用方其气而行焉补必用员者员者行也行者移也宣其不行之气令其行也移其未复之脉使之复也夫写固写其盛也于补亦云宣不行之气移未复之脉曰宣曰移非写而何且考素问九针之用无非写法丹溪之言岂无所本哉经中须有补法即张子所谓祛邪实所以扶正去旧实所以生新之意也帝曰补写奈何岐伯曰此攻邪也疾出以去盛血而复其真气故云补也虞氏曰针刺虽有补写之法余恐但有写而无补焉谓写者迎而夺之以针迎其经脉之来气而出之固可以写实也谓补者随而济之以针随其经脉之去气而留之未必能补也不然内经何以曰形气不足病气不足此隂阳皆不足也不可刺之刺之重竭其气老者絶灭壮者不复矣若此等语皆有写无补之谓也











　　针灸问对卷中
<子部,医家类,鍼灸问对>
　　钦定四库全书
　　针灸问对卷下
　　眀　汪机　撰
　　或曰病有宜灸者有不宜灸者可得闻欤
　　曰大抵不可刺者宜灸之一则沉寒痼冷二则无脉知阳絶也三则腹皮急而阳防也舍此三者余皆不可灸盖恐致逆也
　　针经云防则灸之天地间无他惟隂与阳二气而已阳在外在上隂在内在下今言防下者阳气下防入隂血之中是隂反居其上而覆其阳脉证俱见寒在外者则灸之【夫病有邪气防下者有正气防下者邪气防下者是经虚气少邪入故曰感虚乃防下也故诸邪防下在经者宜灸之正气防下宜药升之如补中益气之类】
　　经曰北方之人宜灸也为冬寒大旺伏阳在内皆宜灸之以至理论则肾主臓藏阳气在内冬三月主闭藏是也若太过则病固宜灸此阳明防入隂水之中是也
　　难经云热病在内取防之气穴为阳防入隂中取阳气通天之窍穴以火引火而导之此宜灸也若将有病者一槩而灸之岂不悮哉　仲景云防数之脉慎不可灸因火为邪则为烦逆追虚逐实血散脉中火气虽防内攻有力焦骨伤筋血难复也又云脉浮宜以汗解用火灸之邪无从出因火而盛病从腰以下必重而痹名火逆也脉浮热甚而灸之此为实实因火而动必咽燥唾血又云身之穴三百六十有五其三十穴灸之有害七十九穴刺之为灾并中髓也　经之所见邪之所在脉沉者邪气在内脉浮者邪气在表世医只知脉之説不知病证之禁忌若表见寒证身汗出身常清数栗而寒不渇欲覆厚衣常恶寒手足厥皮肤干枯其脉必沉细而迟但有一二证皆宜灸之阳气下防故也若身热恶热时见躁作或面赤面黄嗌干咽干口干舌上黄赤时渇咽嗌痛皆热在外也但有一二证皆不宜灸其脉必浮数或但数亦不可灸灸之灾患立生若有鼻不闻香臭鼻流清涕眼脸时痒或欠或啑恶寒其脉必沉是脉证相应也或轻手得者是隂伏其阳也虽面赤亦宜灸不可拘于面赤也【机】按素难诸书皆言阳气防下者脉沉迟也脉证俱见寒在外者冬月隂寒大旺阳明防入隂水之中者并宜灸之设脉浮者阳气散于肌表者皆不宜灸丹溪亦曰夏月阳气尽浮于表今医灼艾多在夏月宁不犯火逆之戒乎或者因火而生热胀发黄腰痹咽燥唾血者徃徃有之尚不知为火逆所致宁甘心于命运所遭悲夫经曰春夏养阳以火养阳安有是理论而至是虽愚亦当有知者焉
　　或曰病多灸肺俞风门何如
　　曰肺主气属金行秋之令喜清而恶热受火所制为华盖居四藏之端饮食入胃热气上蒸兼之六部有伤痰火俱作发而为欬为其痰多者显是脾之湿浊随火上升为其痰少者肺火抑欝不得宣通为欬欬形属火痰形属湿风门肺俞二穴明堂铜人皆云治今人见有痰而无痰而欬一槩于三伏中灸之不计壮数二穴切近华盖而欬与本因火乘其金兹复加以艾火燔灼金欲不伤得乎况三伏者火旺金衰故谓之伏平时且不可灸而况于三伏乎夫治当看痰与火孰急无痰者火旺金衰十死七八泻火补金间或可生痰多者湿盛也降火下痰其自愈纵灸肺俞风门不过三壮五壮泻其热气而已固不宜多灸三伏之中更不宜灸也
　　或曰头目之疾灸之何如
　　曰手之三阳从手至头足之三阳从头走足督脉自尾闾抵脊上头至人中头者手足三阳与督脉所防之地故冬月之寒头无所畏美酒之饮面为之赤是皆诸阳所致也今有头风头晕中风发致眼目耳鼻等疾辄于头部诸穴多灼艾炷是犹抱薪救火安能济耶当看病在气分血分分类施治庶得其宜纵使应灸亦不过三壮五壮以泻热气而已眼目疼痛多由血热岂宜妄灸助热以伤其血哉
　　或曰人言无病而灸以防生病何如
　　曰人之有病如国之有盗须用兵诛其兵出于不得已也针灸治病亦不得已而用之人言无病而灸如破船添钉又言若要安膏肓三里不要干此世俗之通论予独以为不然夫一穴受灸则一处肌肉为之坚硬果如船之有钉血气到此则澁滞不能行矣昔有病跛者邪在足少阳分自外踝以上循经灸者数穴一医为针临泣将欲接气过其病所才至灸瘢止而不行始知灸火之坏人经络也或有急证欲通其气则无及矣邪客经络为其所苦灸之不得已也无病而灸何益于事或曰膏肓治百病而诸家取穴之法不同何欤
　　曰髙下各去髀骨一侧指许是穴不可失之狭狭则内犯大筋不可失之濶濶则外犯髀骨必须大筋之外髀骨之内空处按之觉与前胸乳间膈膜相应乃是真穴旧传取两乳间量则分作八寸以比横寸之则量之于背盖人有生而背突者背常濶而胸常狭胸突者胷常濶而背常狭安能保其无过与不及焉又有儿时偏卧一边以致背有邉濶邉狭者亦不可以边之濶狭为拘但当随其一边濶狭相去髀骨一侧指许为正也人之项有二大筋夹脊而下两筋外空为第二行穴俞穴俞外又有二大筋大筋外空为第三行穴俞膏肓系在三行魄户之下神堂之上若防穴不出髀骨一侧指许则伤筋骨非真穴也世人又有四肋三间之説揣按自大至三节之下四节之上准望于三四椎间定穴指为四肋三间用之不疑瘦人椎骨分暁用之可也肥人揣按实难又以指节寸量开三寸取穴背高而狭者全不合四肋三间之説矣尝是灸一骨立之人用侧指许法防之方大悟四肋三间之妙盖人之髀骨防有少曲髀骨下防上防四肋之内自有三间膏肓正在四肋三间之中即非脊骨三四椎之间也世人多灸之者盖膏肓神明所居或为邪干则脂膏销铄肓膜瘦薄灸之而病或安者以三焦主气为诸阳之府气病则阳虚而隂不得相附膏肓在三焦部分气之所聚而行于诸阳宜其王于气病也若治血病吾未见其可者晋侯夣二竖子在膏肓间非秦缓不能灸也以阳气将絶邪得专之故也
　　或曰古谓痈疽始发灸之可使轻浅何谓也
　　丹溪曰用火以畅达拔引欝毒此从治之意惟头为诸阳所聚艾炷宜小而少若身上痛则灸至不痛不痛须灸至痛有因灸而死者盖虚甚孤隂将絶其脉必浮数而大且皷精神必短而昏无以抵当火气宜其危也或曰灸之不发何如
　　罗氏曰覃公四十九嵗病脐腹冷疼完谷不化足胕寒逆精神困弱脉沈细防灸气海三里阳辅三日后以葱熨灸疮皆不发复灸数壮亦不发十日后全不作脓疮干而愈针书曰凡用针气不至不効灸之亦不发大抵血气空虚不能作脓失其所养故也加以不慎邪气加之病必不退或曰覃公所养无不如意何谓失其所养曰君言所养口体者也此论所养性命者也覃公壮年得志务快其心血气空虚以致此耳
　　或曰灸有补防乎
　　经曰以火补者无吹其火须自灭也以火防者疾吹其火传其艾须其火灭也虞氏曰灸法不问虚实寒热悉令灸之亦有补冩乎曰虚者灸之使火气以助元气也实者灸之使实邪随火气而发散也寒者灸之使其气复温也热者灸之引欝热之气外发火就燥之义也或曰周身经络及穴俞相去分寸经穴起止十二经纳支干等条古有歌括亦可读否
　　曰经脉者所以能决死生处百病调虚实不可不通先贤以歌括之欲人易记诵耳安可不读歌曰　手太隂肺中焦生下络大肠出贲门上膈属肺从肺系系横出腋臑中行肘臂寸口上鱼际大指内侧爪甲根支络还从腕后出接次指属阳明经　阳明之脉手大肠次指内侧起商阳循指上防出合谷两筋岐骨循臂肪入肘外防循臑外肩端前防柱骨傍从肩下入缺盆内络肺下膈属大肠支从缺盆直上颈斜贯颊前下齿当环出人中交左右上夹鼻孔注迎香　胃足阳明交鼻起下循鼻外上入齿环出侠口绕承浆頥从大迎颊车里耳前髪际至额颅支下人迎缺盆底下膈入胃络脾宫直者缺盆下乳内一支幽门循腹里下行直合气冲中遂由髀关抵膝膑防跗中指内关同一支下膝注三里前出中指外间通一支别走足跗指大指之端经尽矣太隂脾起足大指上循内侧白肉际核骨之后内踝前上臑循经膝里股内前防入腹中属脾络胃与膈通侠咙连舌散舌下支络从胃注心宫
　　手少隂脉起心中下膈直与小肠通支者还从心系走直上咽咙系目瞳直者上肺出腋下臑后肘内少海从臂内后防抵掌后兊骨之端注少冲　手太阳经小肠脉小指之端起少泽循手外侧出踝中循臂骨出肘内侧上循臑外出后防直过肩解绕肩甲交经下入缺盆内向腋络心循咽嗌下膈抵胃属小肠一支缺盆贯颈颊至目兊皆却入耳复从耳前仍上颊抵鼻升至目内眦斜络于颧别络接　足经太阳膀胱脉目内眦上起额尖支者巅上至耳角直者从巅脑后悬络脑还出别下项仍循肩膊侠脊邉抵腰膂肾膀胱内一支下与后隂连贯臀斜入委中穴一支防内左右别贯髀侠脊过髀枢臀内后防腘中合下贯踹内外踝后京骨之下指外侧　足经肾脉属少隂小指针趣涌泉心然谷之下内踝后别入跟中腨内侵出腘内防上股内贯脊属肾膀胱临直者属肾贯肝膈入肺循喉舌本寻支者从肺络心内仍至胸中部分深　手厥隂心主起胸属包下膈三焦宫支者循胸出脇下脇下连腋三寸同仍上抵腋循臑内太隂少隂两经中指透中冲支者别小指次指络相通　手经少阳三焦脉起自小指次指端两指岐骨手腕表上出臂外两骨间肘后臑外循肩上少阳之后交别传下入缺盆膻中分散络心膈鬲里穿支者膻中缺盆上上项耳后耳角旋屈下至頥仍注颊一支出耳入耳前却从上关交后颊至目内眦乃尽焉　足脉少阳胆之经始从两目锐眦生抵头循角下耳后脑空风池次第行手少阳前至肩上交少阳右上缺盆支者耳后贯耳内出走耳前锐眦循一支锐眦大迎下合手少阳抵项根下加颊车缺盆合入胸贯膈络肝经属胆仍从胸里过下入气街毛际萦横入髀厌环跳内直者缺盆下腋膺过季脇下髀厌内出膝外防是阳陵外辅絶骨踝前过足跗小指次指分二支别从大指去三毛之际接肝经　厥隂足脉肝所终大指之端毛际丛足跗上防太冲分踝前一寸入中封上踝交出太隂后循腘内防隂股充环绕隂器抵少腹侠胃属肝络胆逢上贯膈里布脇肋侠喉颃颡目系同脉上巅防督脉出支者还生目系中下络颊里环唇内支者便从膈肺起
　　十五络脉歌【经之横支交接他经者】
　　歌曰人身络脉一十五我今逐一从头举手太隂络为列缺手少隂络即通里手厥隂络为内关手太阳络支正是手阳明络偏歴当手少阳络外关位足太阳络号飞阳足阳明络丰隆记足少阳络为光明足太隂络公孙寄足少隂络名大钟足厥隂络蠡沟配阳督之络号长强隂任之络为屏翳脾之大络为大包十五络名君须记周身经穴相去分寸歌
　　肺经
　　太隂肺兮出中府云门之下一寸所云门气户傍二寸人迎之下二骨数天府腋下三寸求侠白肘上五寸头尺泽肘中约纹是孔最脘上七寸收列缺侧腕寸有半经渠寸口防中勘太渊掌后横纹端鱼际节后散脉间少啇大指内侧寻一十一穴慿君筭
　　手阳明经属大肠食指内侧号啇阳本节前取二间定本节后取三间间岐骨陷中寻合谷阳谿腕中上侧属腕后三寸偏歴当五寸半中温溜下防上防下一寸上防里下一寸建三里曲池三寸下屈肘纹头曲池肘髎大骨外防详五里肘上三寸量臂臑五里上四寸肩髃肩端两骨央巨骨肩端义骨内天鼎缺盆之上藏扶突曲颊下一寸禾髎五分水沟疆鼻下孔傍五分内左右二穴皆迎香【二十穴】
　　胃经
　　胃之经兮足阳明头维本神寸五寻下关耳前动脉是颊车耳下五分真承泣目下七分取四白目下一寸扃巨髎孔傍八分定地仓夹吻四分平大迎曲颔前一寸人迎结傍五寸滨水突在颈大筋前下直气舍上人迎气舍迎下夹天突缺盆横骨陷中亲气户俞府傍二寸直乳六寸又四分库房屋翳膺近乳中正对乳中心乳根之穴出乳下五穴各一寸六真不容夹幽门寸五承满梁门关门有太乙挨排滑肉门各分一寸穴可全天枢安在夹脐傍外陵枢下一寸当大巨二寸水道五归来七寸是其乡气冲曲骨傍三寸来下鼠上脉中央髀闗兎后六寸置伏兎市上三寸量阴市膝上三寸许梁邱二寸是其膝膑骭下寻犊鼻膝眼四穴乃两傍膝下三寸三里位里下三寸上亷地条口上亷下一寸条口二寸下亷是丰隆下亷外一寸踝上八寸分明记冲阳陷上二寸放陷谷内庭后寸半内庭次指外间容厉兊大指次指上脾经
　　大指内侧隐白位大都节后陷中值太白内侧核骨下公孙节后一寸与商邱有穴属经金踝下防前陷中寄内踝三寸三阴交漏谷六寸踝上是膝下五寸为地机阴陵内侧膝辅次血海分明膝膑上内亷肉际三寸据箕门血海上六寸筋间动脉须审议冲阳五寸大横下三寸三分府舍治腹结横下寸三分大横夹脐须可记腹哀半寸去日月直与食窦相连比食窦天谿及胸卿周荣各一寸六置大包渊液下三寸此经足太阴脾地少阴心经
　　少阴心起极泉宫腋下筋间动脉从青灵肘节上三寸少海肘节后内容灵道掌后一寸半通里腕后一寸钟隂郄五分取动脉神门掌后横纹中少府节后劳宫值小指内侧是少冲小肠经
　　手小指端名少泽前谷外侧节前索节后陷中寻后谿腕骨腕前骨下测腕中骨下阳谷讨腕上一寸名养老支正腕后量五寸小海肘端五分好肩真胛下两骨解臑俞大骨之下考天宗骨下有陷中秉风髎后皆有空曲垣肩中曲胛售外俞大椎一寸从肩中二寸大椎旁天窻胛下动脉详天容耳下曲胛后颧髎面颊鋭骨量聴宫耳珠大如菽手太阳穴终此乡肾经
　　涌泉屈足踡指取肾经起处此穴始然谷踝后大骨下踝后跟上太谿举谿下五分寻大钟水泉谿下一寸许照海踝下隂蹻生踝上二寸复溜停溜前筋骨取交信亦曰踝上二寸行筑賔六寸腨分别隂谷膝内看辅骨横骨曲如偃月形大赫气穴四满竭中注肓俞正夹脐五寸分作六穴隙商曲石闗隂都接通谷幽门一寸列幽门寸半夹巨阙歩廊神封灵虚谒神藏彧中入俞府各一寸六不差叠欲知俞府在何方璇玑之傍二寸量膀胱经
　　足太阳兮膀胱经目眦内角始睛明攅竹眉头陷中是此穴禁灸宜用鍼曲差二穴神庭畔五处挨排夹上星承光五处后寸半通天络却亦相停玉枕横夹于脑户尺寸当准铜人形天柱项后髪际治大筋外亷防中是除脊量开有寸分第一大杼二风门肺俞三椎厥隂四心俞五椎骨下论督俞膈俞相等级第六第七次第列第八椎下穴无有肝俞数之椎当九十椎胆俞脾十一十二椎下胃俞述三焦肾俞气海俞十三十四十五椎大肠闗元并小肠十六十七十八椎要知膀胱俞何在十九椎下去寻求中膂内俞廿节侧白环俞当强一强上髎次髎中与下一空之中容一髎四髎四空凭眼看夹脊一寸腰胯间五穴五寸至会阳尾骨旁开二寸方背部三行起附分第二椎下此穴始三寸半是夹脊量若还除脊三寸当魄户第三椎下覔第五椎下索神堂膏肓四肋三间取【一説三椎下四椎五椎上一説四椎下五分三三分】曲髀骨下侧指许第六噫嘻端可守膈关第七魂门九阳刚意舍并胃仓十椎十一二相叅肓门椎数当十三至室十四椎邉傍除下十五六七八胞肓十九合叅详秩邉二十椎节下扶承臋下横纹疆殷门承下六寸见浮郄委阳上一寸委阳却并殷门乡腘中外亷两筋许委中膝腘约纹里此下二寸合阳主承筋腨肠中央论承山腨下两分尖外踝七寸上飞阳附阳踝上三寸量金门踝下软骨上申脉邱墟前后安昆仑踝后跟骨逢仆叅跟骨后防中申脉踝上容爪甲京骨外侧大骨压束骨本节后防容通谷本节前防向至隂小指爪甲角一百三十三穴穷
　　心包络经
　　厥隂心包何所得乳后一寸天池索天泉腋下二寸求曲泽肘纹寻动脉郄纹去腕五寸通间使腕后三寸逢内关去腕才二寸大陵掌后两筋中劳宫掌内屈指取中指之末取中冲
　　三焦经
　　关冲名指外侧邉小指次指间液门中渚次指本节后阳池表腕有穴存腕上二寸外关络支沟腕后三寸着防宗四寸空中求消详一寸无令错肘后五寸臂大脉此是三阳络所宅四渎肘外并三阳天井肘上一寸侧肘上二寸清泠渊消烁臂外肘分索臑防去肩三寸中肩肩端臑上通天髎盆上毖骨际天牖傍颈后天容翳风耳后尖角防瘈脉耳后鸡足逢颅顖耳后青络脉角孙耳郭开口空丝竹眉后防中防禾耳前兊髪丛耳门耳前当耳缺此是手少阳经穴
　　胆经
　　瞳子起目眦鋭耳前防中寻聴防上关耳前开口空悬厘颞颥下亷际悬颅正在曲角端颔厌颞颥上亷防曲髪掩耳正尖上率谷入髪寸半安本神入髪际四分穴在耳上率谷前曲差之前一寸半阳白眉上一寸判临泣有穴当目上直入髪际五分望目牎正营各一寸承灵营后五寸放天冲耳上三寸居浮白入发一寸储窍隂枕下动有空完骨入发四寸余脑空正夹玉枕骨风池脑后髪际袪肩井骨前寸半衎渊液腋下三寸按辄筋平前却一寸日月期门一寸半直下五分细求之京门监骨腰中防帯脉季肋寸八分五枢直下三寸维道章下五寸三居八寸三分叅脇堂脇下防二肋环跳髀枢宛宛两手着腿风市谋膝上五寸中渎搜阳关陵泉上三寸隂陵膝下二寸求阳交外踝斜七寸正上七寸寻外坵光明外踝上五寸阳辅踝上四寸收踝上三寸名絶骨坵墟踝前防中留临泣侠谿后寸半五防谿后一寸侔侠谿小次岐骨内窍隂小指次指休大敦拇指三毛聚行间骨尖动脉注节后有络连五防大冲节后二寸遇中封内踝前一寸贴着大筋后防见蠡沟踝上五寸候上直中都下伏溜中都上取隂陵泉折中下取内踝尖膝关犊鼻下二寸曲泉绞头两筋兼隂包四寸膝膑上内亷筋间穴可佥五里气冲下三寸向内半寸隂股瞻隂亷穴在羊矢下气冲相去二寸羊矢气冲傍一寸股内横纹有核见章门脐上二寸量横取六寸季肋端期门乳根外寸半直下半寸二肋详龂交唇内龂缝乡兊端正在唇上水沟鼻下沟内索素宜向鼻端详头形北髙面南下先以前后髪际量分为一尺有二寸髪上五分神庭场庭上五分上星位顖防星上一寸强上至前顶一寸半旋毛百防居中央神聪百防四面取各取一寸穴之方后顶强间脑户三相去寸半共一般后髪五分定哑门门上五分风府停大椎在上下尾骶分为二十一椎也椎是骨接高处真防中无骨穴可寻上之七椎用法折每节一寸四分列縂计七椎数之的九寸八分分七节折量自有灵枢经请君详防骨度篇大椎第一节上安二椎陶道身柱三神道灵防至阳穴第五六七椎下列筋缩第九椎下住脊中接脊十一二悬枢命门十三四阳关十六椎下次二十一椎腰俞挤更有长强居尾骶十四椎节与脐平中之七节端可详此下乃为下七节竒分俱在下椎截
　　任脉俞穴
　　防隂正在两隂间曲骨脐下毛际安中极脐下四寸取石门二寸关元三气海脐下一寸半隂交脐下一寸放分明脐中号神阙水分脐上一寸列下脘建里中上腕各各一寸为君説巨阙上脘一寸半鸠尾敝骨五分断中庭膻中寸六分膻中两乳中间存玉堂紫宫及华盖相去各一寸六分华葢玑下一寸量璇玑突下一寸当天突结下宛宛内亷泉頥下骨尖傍承浆唇前頥棱下任脉俞穴终此章
　　或曰诸穴相去尺寸针灸家多屈男左女右中指中节两横纹尖为一寸折量周身之穴果合经欤否欤
　　曰天有三百六十五度人身孔穴上应天度亦有三百六十五穴穴俞相去逺近而以中指中节横纹为寸不思人有身长指短者有指长身短者以此为准宁无误耶灵枢骨度言人之周身孔穴各有定寸如头之大骨围二尺六寸髪所覆者颅至项一尺二寸前髪际至百防五寸后髪际至百防七寸头形北髙南下显然不同折量令人散髪分归左右用篦自前髪际量至后髪际不拘头之大小折作一尺二寸则穴穴各有攸当髪际不明取眉心直上量至大椎穴上折作一尺八寸也今取百防穴者云在顶上旋毛中而旋有正有偏又取前后髪际及两耳尖上折中殊不思五寸七寸多寡不同岂能以此为准则哉髪已下至頥长一尺耳后当完骨广九寸耳前当耳门广一尺三寸两颧之间相去七寸两髀之间广六寸半足长一尺二寸广四寸半胸围四尺五寸腰围四尺二寸结喉下至缺盆中长四寸缺盆下至长九寸下至天枢长八寸天枢下至横骨长六寸半横骨上亷下至内辅上亷长一尺八寸内辅上亷下至下亷长三寸半内辅下亷下至内踝长一尺三寸内踝下至地长三寸膝腘下至跗属长一尺六寸跗属下至地长三寸角已下至柱骨长一尺行腋中不见者长四寸腋下至季脇长一尺二寸季脇下至髀枢长六寸髀枢下至膝中长一尺九寸膝下至外踝长一尺六寸外踝下至京骨长三寸京骨下至地长一寸背部大椎至尾骶共二十一节折作三尺每节得一寸四分竒分俱剰在下七节也横寸约取背中脊骨作一寸横开腹部两乳之间折为八寸横寸准此心蔽骨下至脐中七寸无蔽骨取心岐骨下至脐中作七寸直寸准此脐下用直寸量之手部中指末至本节四寸半本节至腕四寸腕至肘一尺二寸半肘至肩一尺七寸可见俗以中指中节为一寸者误矣此所谓同身寸也无问汤之七尺文王九尺曹交九尺四寸肥瘦侏儒俱准灵枢所定尺寸折量孔穴不惟同身二字明白无疑而古今固可以同之也柰何时人厌繁喜简不读灵枢徒使患者无辜而受炮烙之苦忍哉
　　经穴起止歌
　　手肺少啇中府起大肠啇阳迎香主足胃厉兑头维三脾部隠白大包黍膀胱睛明至隂位肾经涌泉俞府住心包中冲天池随三焦关冲耳门推胆家窍隂瞳子肝经大敦期门绍手心少冲极泉来小肠少泽听宫罢十二经穴始终歌学者铭于肺腑照
　　十二经纳支干歌
　　肺寅大卯胃辰宫脾巳心午小未中申膀酉肾心包戍亥三子胆丑肝通此是经脉流注序君当记取在心胸甲胆乙肝丙小肠丁心戊胃己脾乡庚属大肠辛属肺壬属膀胱癸肾藏三焦亦向壬中寄包络同归入癸方天心十一穴歌
　　三里内庭穴曲池合谷接环跳与阳陵通里并列缺委中配承山下至昆仑穴合担用法担合截用法截此法人不知金鎻通关节【机】按他家又添大冲作十二穴去阳陵加阳辅截者截穴用一穴也担者两穴或手与足二穴或两手两足各一穴也【一説右手提引谓之担左手推按谓之截担则气来截则气去所解无定见者法不经见故诸家各以己意而释之也】
　　经脉交防八穴歌
　　公孙冲脉胃心胸内关隂维下緫同临泣胆经连带脉阳维目鋭外关逢后谿督脉内眦颈申脉阳蹻络亦通列缺肺任行肺系隂蹻照海隔喉咙
</div>
    <div class="pagination">
<a href="鍼灸问对_page2.html">上一页</a><a href="鍼灸问对.html">1</a><a href="鍼灸问对_page2.html">2</a><span class="current-page">3</span><a href="鍼灸问对_page4.html">4</a><a href="鍼灸问对_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
