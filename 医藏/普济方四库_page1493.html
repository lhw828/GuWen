<!DOCTYPE html>
<html>
<head>
    <meta charset="UTF-8">
    <title>普济方四库 - 第 1493 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1493 页/共 1812 页</h1>
    <div class="content">　　防油方　治胞衣不出
　　防白【三茎】　麻油【半合】
　　右先研葱白汁少许入油相和服之末下再一服
　　伏龙肝散　治胞衣不出
　　伏龙肝　蒲黄【炒研各一两】
　　右为散每服二钱温酒调下不拘时以下为度
　　牛膝散　治胞衣不出令胞烂
　　取牛膝去苖一两细剉以水三盏煎至盏半去渣分作三服
　　治恶血不下盛于衣中方
　　取葱叶细切用三指撮以熟酒沃之去葱服立下
　　又方
　　取败簸箕舌烧作灰细研每服三钱酒服之
　　治胞衣不下法
　　用小豆温水或酒吞下如生男者一七枚生女者二七枚
　　丹砂散　治胞衣不出令胞烂
　　葵子　阿胶【炒令燥】　牛膝【酒浸切焙】　当归【切焙各三分】
　　右为散每服五钱温酒调下
　　治胞衣不出
　　取小麦合小豆煑令浓饮其汁立出亦治横逆生者用米麦亦得
　　又方
　　取蟹爪二七枚服之立出良
　　又方
　　取水煑弓弩弦饮五合即出亦可烧灰酒和服
　　又方
　　取宅中所埋柱掘出取坎底当柱下土大如鸡子酒和服之良
　　牛膝汤　治胎衣不出脐腹坚胀急痛即杀人服此药胞即烂下凡胎及子死腹中不得出宜服之
　　牛膝【四两】　葵子【五两】　瞿麦【各四两】　滑石【半斤】　当归【三两】通草【二两一方作木通一方用芥草】
　　右为细切以水九升煑取三升分三服衣即烂出也一方用桂心【二两】一方无通草有甘草一方有赤小豆
　　若胞衣不出致腹胀则难治
　　以黒豆一合炒令熟入醋一盏煎五三沸去豆分三服酒煑亦可或取鞋底炙热熨小腹上下
　　又方
　　以水噀产妇面神验用醋少许和水搅匀三噀之亦佳
　　又方
　　用鸡子二枚苦酒一合和饮之立出一方吞鸡子清三枚効
　　延年方　疗胞衣不出腹胀则杀人
　　吞鸡子黄三个仍觧髪刺喉中令呕即出困极以水煑蝼蛄一枚二十沸灌入口汁下即出
　　疗胞衣不下
　　以红花一两酒煑浓热服一方用温酒下
　　又方
　　治胞衣不下及胎死败血入胞中成块胀急抢人心疼痛不可忍以鹿角镑屑三分为末煑葱白汤调下一方酒调服之一方烧灰酒调温服
　　广济方云取夫单衣盖井上立出一方用内衣
　　治胞衣不下方
　　妇人百病莫甚于生产产科之难未产莫重于催生既产莫甚于胞衣不下惟有花蘂石散一方最为急要如黒神散琥珀散诸方之类虽皆有验然乡居或逺于药局仓卒之间无法可施今采得胡氏寳庆方一妙法云若产讫胞衣不下停待少乆非特产母疲倦又且血流入胞中为血所胀上冲心胸喘急疼痛必致危笃若有此证宜急断脐带以物系坠之断时切宜用心先系然后截断不尔则胞上掩心而死使其子血脉不潮入胞中则胞衣自痿缩而不胀纵淹延数日亦不害人只要产母心懐安泰终自下矣
　　胞衣不下或经一两宿者
　　以皂角煨去皮觔用净肉焙干为末每服一钱沸汤泡水半碗温服凡胎衣不下败血冲心皆血闷将凉水喷灌激住败血十死九也湏用温汤温之汤火布熨胷间自然便下此证曽有疑为邪祟多烧降真熏之不知烟入口鼻热气闭塞上下气不相接致十死九切宜识之
　　胎衣不下方
　　以秤锤烧红浸酒服少许妙一方用鉄杵鉄钱
　　半夏汤　治胎不下或子死腹中或子冲上而昏闷或血早下致胎干不能产者
　　半夏麴【一两半】　桂【一钱半】　桃仁【二十个去皮尖双仁不用】大黄【五钱】
　　右为细末先服四物汤三两服半夏汤生姜同煎食后如未効次服下胎丸
　　治胞衣不下
　　取大豆大半升醇酒三升煮取折半分三服
　　治胞衣不出困极气絶者亦治子死腹中
　　用牛膝八两葵子一两以水九升煎取三升分三服一方葵子一合牛膝一两一方酒调即下如神
　　治胞衣不出
　　取灶下土一寸研碎同好醋调令相得内于脐中水调亦可续取甘草汤三四合服之以童子小便同好酒下极妙
　　治产后胞衣不下
　　以三指撮取灶突后灰黒土暖水及酒服之天未明时至验也
　　治胎衣不出腹胀欲杀人
　　但多服猪脂佳
　　治胎衣不下
　　取燕脂一块水温服催下
　　胞衣不出
　　硃砂末一钱腻粉一钱研为末煎滑石当归酒调下二钱即出一方无滑石
　　治胎衣不下
　　以皂角棘不拘多少烧灰为末每服一大钱温酒调下
　　又以蒌实一个取子烂研苏木等分酒及童子小便各半盏煎七分服亦能下胎如不饮酒只用小便无实根亦得
　　又方
　　用产母鞋底火炙热熨小腹上下三七次靴底亦得
　　又方
　　用五灵脂拣去砂石及鉄屑一半炒一半生为末每服二钱好酒调下亦治恶血冲心一方童便共酒服调
　　又方
　　以苎根水浓煮温服二碗即下或用干荷叶一片浓汤一盏服立下
　　治产后胎衣不下
　　虻虫【七个去翅足】　水蛭【匕个】　斑蝥【七个去足翅】　硇砂【一钱】地胆【十个去翅足】　芫青【七个去翅足】　巴豆【七粒去皮】
　　硃砂【一钱】　血竭【一钱】
　　右为细末醋和为丸如小豆大每服三丸空心温酒调下
　　治产后胎衣不下
　　用荷叶酒煮服之
　　又方
　　取洗儿汤半盏服或云用此汤调蛇皮末服
　　十全方
　　用大麻根三茎水煎服
　　补脬散　治妇人产后伤动脬破终日不能小便但漏湿不干
　　黄丝绢【生者一尺剪碎】　白术末【各一钱】
　　白牡丹根皮末【牡丹湏用千叶者不然无効矣】
　　右用水一碗煎药浓如空心顿服之时不得作声作声不効一方有白芨
　　治胞衣不出方
　　用墨三寸为末酒服又治胎死腹中
　　又方　亦治日月未足而欲产者
　　以蒲黄如许以井花水服一方用温酒化服之
　　又方
　　以苦酒服真珠一两
　　夺命丹　治胞衣不出盖产讫血流入胎衣中为血所胀不得下治之稍缓胀满腹中上冲心胷疼痛喘急服此以逐出衣中之血血散胀消胎衣自下
　　附子【炮半两】　牡丹皮【半两】　干漆【一分碎之炒令烟尽】
　　右为细末以酽醋一升大黄末一两同熬成膏和药丸梧桐子大温酒吞五七丸不拘时一方如未下急服本类六味牛膝汤立下若子死不出危困或产后羸不能更用气力产胞久停遇冷气乗之血道闭澁或胎衣不下取黒豆一合炒令熟入醋一大盏煎三五沸去滓分三服温服或用瞿麦滑石二汤如神如圣二方并进洪氏方胎衣不下血冲心或产前失血干胎过用破气药转澁不行用苎麻或根煎汤吃得呕吐衣即下又法云令于产妇后以两手抱挟心前防胞腾心从口出仍以萆麻子七粒去殻研涂两脚心子下即洗去萆麻子甚效以鞋防炙热熨小腹上下次进夺命丹一方入鸡子清丸
　　桂心散
　　用肉桂为末每服二钱温酒调服汤尤好童子小便亦得
　　疗胞衣不出令胞烂
　　泽防叶【三两】　滑石【五两屑】　　生麻油【二合】
</div>
    <div class="pagination">
<a href="普济方四库_page1492.html">上一页</a><span>...</span><a href="普济方四库_page1488.html">1488</a><a href="普济方四库_page1489.html">1489</a><a href="普济方四库_page1490.html">1490</a><a href="普济方四库_page1491.html">1491</a><a href="普济方四库_page1492.html">1492</a><span class="current-page">1493</span><a href="普济方四库_page1494.html">1494</a><a href="普济方四库_page1495.html">1495</a><a href="普济方四库_page1496.html">1496</a><a href="普济方四库_page1497.html">1497</a><a href="普济方四库_page1498.html">1498</a><span>...</span><a href="普济方四库_page1494.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
