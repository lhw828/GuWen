<!DOCTYPE html>
<html>
<head>
    <meta charset="UTF-8">
    <title>外台秘要方 - 第 127 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 127 页/共 226 页</h1>
    <div class="content">　　集验疗卒下血不止方
　　龙胆草【一握】
　　右一味切以水五升煮取二升半分为五服如不差更服【出第四巻中】
　　葛氏疗卒下血方
　　小豆【二升】
　　右一味碎水三升和绞取汁饮之姚云立止
　　又方
　　黄连【半两】　黄蘗【二两】　栀子【二七枚】
　　右三味切以酒二升渍一宿去滓煮三沸顿服之【并出第十六巻中】
　　崔氏治卒下血不止方
　　灶突中尘【一升】黄连【五两】　地榆【三两】
　　右三味筛为散粥饮服方寸匕日再服重者夜一
　　近効治卒下血不问丈夫妇人立効牛角鳃灰散方
　　黄牛角鳃【一具烧赤色出火即青碧】
　　右一味为细散食前浓煮防汁和二钱匕重者日三神验
　　血痢方六首
　　病源血痢者热毒乘于血血渗入大肠故也血之随气循环经络通行脏腑当无停积毒热气乘之遇肠虗者血渗入于肠肠虚则泄故为血痢也身热者死身寒者生诊其关上脉芤大便去血下血数升也【出第十七巻中】广济疗血痢黄连丸方
　　黄连　　　白龙骨【炙】　禹余粮　　伏龙肝【各八
　　分】　　　　代赭【研】　　干姜【各六分】
　　右六味筛蜜和丸饮服三十丸如梧子渐加至四十丸差止
　　又疗痢鲜血方
　　茜根　　　黄连　　　地榆【各八分】　栀子【十四枚】薤白【切】　　香防【各八分】　犀角【屑六分】
　　右七味切以水八升煮取二升分为三服日再【出第四卷中】
　　必効疗患热血痢方
　　粳米【一升研】
　　右一味研碎令米尽取汁可一大升于新磁瓶中盛取油绢蜜闭头繋内着井水中令至明饮之传与人无不差者【出第二巻中】
　　古今録验疗血痢及脓血方
　　黄连【三两】
　　右一味切以清水三升渍一宿旦煎取一升半去滓分为二服服令须防尽【文仲同】
　　又疗下痢鲜血方
　　干地黄　　犀角【屑】　　地榆【二两】
　　右三味筛蜜丸如弹子大每服一丸水一升煎取五合去滓温服之
　　又疗下血痢地肤散方
　　地肤【五两】　地榆根　　　黄芩【各二两】
　　右三味筛为散以水服方寸匕日三【并出第二巻中】久血痢方三首
　　病源此由体虚受热热折于血血入肠故成血痢热不歇胃虚不复故痢血久不差多变呕哕及为湿【出第十七巻中】
　　崔氏疗痢血数十年方
　　石灰【三大升炒令黄】
　　右一味以水一斗搅令澄清一服一升三服止【出第三巻中】
　　小品疗下血连嵗不愈方
　　黄连【半斤】
　　右一味末以鸡子白和为饼微火炙令黄黑复筛服方寸匕日三有効下清血痿黄失色医不能疗者皆差【肘后同】
　　文仲治七八十老人患积痢不断兼不能饮食方
　　人参【四分】　鹿角【去皮取白作末炒令黄】
　　右二味筛为散平旦以粥清服方寸匕日再【并出第三巻中】
　　蛊注痢方三首
　　病源此由嵗时寒暑不调则有湿毒之气伤人随经脉血气渐至于藏腑大肠虚者毒气乘之毒气挟热与血相抟则成血痢也毒气侵食于藏腑如病蛊注之状痢血杂脓瘀黑有片如鸡肝与血杂下是也【出第十七巻中】肘后疗苦时嵗蛊注毒下者方
　　矾石【熬二两】　干姜　　　附子【炮】　　黄连【各二两】
　　右四味筛为散以酒服方寸匕日三不止更服
　　又方
　　黄连　　　黄蘗【等分】
　　右二味末蜜丸如梧子大饮服十丸日四服【并出第二卷中】
　　古今録验疗纯痢血如鵞鸭肝并协蛊毒方
　　茜根　　　升麻　　　犀角　　　桔梗黄蘗　　　黄芩【各三两】　地榆　　　蘘荷根【各四两】
　　右八味切以酒三升渍一伏时服一升日一服【千金同未差更作出第六巻中】
　　肠蛊痢方一首
　　病源肠蛊痢者冷热之气入在肠间先下赤后下白连年不愈侵伤于藏腑下血杂白如病蛊之状名为肠蛊也【出第十七巻中】
　　肘后凡病下应先下白后下赤若先下赤后下白为肠蛊方
　　牛膝三两碎以酒一升渍经宿毎服一两杯日二三服姚同【出第二巻中】
　　脓血痢方七首
　　病源夫春阳气在表人运动劳役凑理则开血气虚者伤于风至夏又热气乘之血性得热则流散也其遇大肠虚而血渗入焉与肠间津液相积热蕴结血化为脓肠虚则泄故成脓血痢也所以夏月多苦脓血痢者肠胃虚也秋冬诊其脾脉微濇者为内溃多下血脓又脉悬絶则死滑大则生脉微小者生实急者死脉沉细虚迟者生数急大而有热者死【出第十七巻中】
　　肘后疗热病久下痢脓血蘗皮汤方
　　黄蘗【二两】　栀子【二十枚】　黄连【四两】　阿胶【炙二两】
　　右四味切以水六升煮取二升分为三服又一方加乌梅二十枚【文仲同出第二巻中】
　　文仲治热痢及下黄赤水及黄脓血四肢烦皮上冷者方
　　黄连【八两】　熟艾【一两】　黄蘗【四两】　黄芩【三两】
　　右四味捣筛为末以黄蜡二两安一升蜜中煮令消及暖和药白饮服六七十丸如小豆日二夜一即验
　　又久下痢脓血方
　　赤石脂【一升】　乌梅【二十个】　干姜【四片】　粳米【一升】
　　右四味切以水七升煮取令熟药成服七合日三【肘后同并出第三巻中】
　　删繁疗下焦热或痢下脓血赤石脂汤方
　　赤石脂【八两】　乌梅【二十枚去皮】栀子【十四枚】　白术蜀椒【汗】　　麻【各三两】　　干姜【二两】　粟米【一升】
　　右八味切以水一斗二升煮米熟去滓取七升下诸药煮取五合服之【出第四卷中】
　　备急葛氏云若挟热者多下赤脓杂血方
　　黄连　　　灶突中尘【各半两】
　　右二味末之酒服方寸匕日三服【肘后云以枣膏和分作三丸日服一丸姚氏同出第六巻中】
　　古今録验疗肠澼溏便脓血干姜散方
　　干姜　　　黄连　　　桂心【各一分】
　　右三味捣筛服方寸匕着糜中食日三多脓加姜多血加桂有验
　　又疗中寒下痢脓血附子散方
　　蜀附子【一枚炮】麴　　　干姜【各三分】
　　右三味下筛为散先食以酒服方寸匕日二并疗妇人漏下忌如前【并出第三巻中】
　　赤白痢方六首
　　病源凡痢皆由荣卫不足肠胃虚弱冷热之气乘虚而入客于肠间肠虚则泄故为痢也然其痢而赤白者是热乘于血血渗肠内则赤也冷气入肠抟于肠间津液凝滞则白也冷热相攻故赤白相杂重者状如脓涕而血杂之者白脓上有赤脉薄血状如鱼脑世谓之鱼脑痢也【出第十七巻中】
　　文仲鹿葺散治青黄白黑鱼脑痢日五十行方
　　鹿茸【二分炙】　石榴皮【二两】　干姜【二分】　核中仁
　　【七枚】　　　　赤地利【一两烧作灰肘后云赤如三指】
　　右五味筛为散先食饮服方寸匕日三夜一若下数者可五六服【肘后同】
　　小品卒久赤白下方
　　烧马屎一丸作灰分服酒水随意服已试良【肘后同】
　　深师疗赤白下者黄连汤方
　　黄连　　　黄蘗　　　干姜　　　石榴皮阿胶【炙各三两】　甘草【一两炙】
　　右六味切以水七升煮取二升为三服日再【出第二十六巻中】
　　延年驻车丸主赤白冷热痢腹痛方
　　黄连【六两】　干姜【二两】　当归【三两】　阿胶【炙三两】
　　右四味筛三年酢八合消胶令镕和并手丸如大豆以饮服三十丸日再【肘后同出第七巻中】
　　救急疗赤白痢无问新旧入口即断方
　　香防心【防心谓合防其中心者熟而且好不是去皮取心勿浪用之】
　　右一味以取防煿令干香为末壮年者一大升防心为四服小儿量与之【出第九巻中】
　　必効主赤白痢方
</div>
    <div class="pagination">
<a href="外台秘要方_page126.html">上一页</a><span>...</span><a href="外台秘要方_page122.html">122</a><a href="外台秘要方_page123.html">123</a><a href="外台秘要方_page124.html">124</a><a href="外台秘要方_page125.html">125</a><a href="外台秘要方_page126.html">126</a><span class="current-page">127</span><a href="外台秘要方_page128.html">128</a><a href="外台秘要方_page129.html">129</a><a href="外台秘要方_page130.html">130</a><a href="外台秘要方_page131.html">131</a><a href="外台秘要方_page132.html">132</a><span>...</span><a href="外台秘要方_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
