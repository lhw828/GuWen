<!DOCTYPE html>
<html>
<head>
    <meta charset="UTF-8">
    <title>备急千金要方 - 第 163 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 163 页/共 223 页</h1>
    <div class="content">　　凡尿不在胞中，为胞屈僻，津液不通，以葱叶除尖头，纳阴茎孔中深三寸，微用口吹之，胞胀，津液大通即愈。

　　卷二十膀胱腑方胞囊论第三

　　榆皮通滑泄热煎

　　治肾热应胞囊涩热，小便黄赤，苦不通方。

　　榆白皮 赤蜜 葵子（各一升） 滑石 通草（各三两） 车前子（五两）上六味 咀，以水三斗，煮取七升，去滓，下蜜更煎，取三升，分三服。妇人难产亦同此方。

　　卷二十膀胱腑方胞囊论第三

　　滑石汤

　　治膀胱急热，小便黄赤方。

　　滑石（八两） 子芩（三两） 车前子 冬葵子（各一升） 榆白皮（四两）上五味 咀，以水七升，煮取三升，分三服。

　　治虚劳白浊方：榆白皮切二升，水二斗，煮取五升，分五服。

　　又方 捣干羊骨为末，服方寸匕，日二。

　　凡饱食后或忍小便，或走马、或忍小便大走及入房，皆致胞转脐下，急满不通治之方：用乱发急缠如两拳大，烧为末，醋四合，和二方寸匕服之讫，即炒熟黑豆叶蹲坐上。

　　治胞转方：石苇（一两） 葵子 通草 甘草（各二两） 鬼箭羽（三两） 滑石（四两） 榆白皮（一升）上七味 咀，以水一斗，煮取三升，分三服。

　　治胞转不得小便八九日者方：葵子（一升） 滑石 寒水石（各一斤）上三味 咀，以水一斗，煮取五升，分三服。

　　治胞转小便不得方：葱白（四七茎） 阿胶（一两） 琥珀（二两） 车前子（一升）上四味 咀，以水一斗，煮取三升，分三服。

　　又方 阿胶三两，水二升，煮取七合。顿服之。

　　又方 豉五合，以水三升，煮数沸，顿服之。

　　又方 以麻子煮汁，顿服之。

　　又方 连枷关烧灰，水调服之。

　　又方 笔头烧灰，水服之。

　　又方 烧死蜣螂二枚为末，水服之。

　　又方 纳白鱼子茎孔中。

　　又方 酒和猪脂、鸡子大，顿服之。

　　卷二十膀胱腑方胞囊论第三

　　灸法

　　灸脾俞百壮。又灸三焦俞百壮。又灸肾俞百壮。又灸章门百壮，在季肋端。

　　治腰痛小便不利，苦胞转方：灸玉泉七壮，穴在关元下一寸，大人从心下度，取八寸是玉泉穴，小儿斟酌取之。又灸第十五椎五十壮。又灸脐下一寸。又灸脐下四寸，各随年壮。

　　卷二十膀胱腑方

　　三焦脉论第四

　　（论一首）论曰：夫三焦者，一名三关也。上焦名三管反射，中焦名霍乱，下焦名走哺。合而为一，有名无形，主五脏六腑往还神道，周身贯体，可闻而不可见，和利精气，决通水道，息气肠胃之间，不可不知也。三焦名中清之腑，别号玉海。水道出属膀胱合者，虽合而不同。上中下三焦同号为孤腑，而营出中焦，卫出上焦。营者络脉之气道也，卫者经脉之气道也。其三焦形相浓薄大小，并同膀胱之形云。

　　三焦病者，腹胀气满，少腹尤坚不得小便，窘急溢则为水，留则为胀，候在足太阳之外大络，在太阳少阳之间亦见于脉，取委阳。

　　小腹肿痛不得小便，邪在三焦，约取太阳大络视其结脉，与厥阴小络结而血者，肿上及胃脘，取三里。

　　三焦胀者，气满于皮肤，壳壳而不坚疼（一云壳壳而坚）。久咳不已传之三焦，咳而腹手少阳之脉，起于小指次指之端，上出两指之间，循手表腕出臂外两骨之间，上贯肘循外上肩，而交出足少阳之后，入缺盆交膻中，散络心包下膈，遍属三焦。其支者，从膻中上出缺盆，上项，挟耳后，直上出耳上角，以屈下额至 。其支者，从耳后入耳中，出走耳前，过客主人前，交颊至目锐 。是动则病，耳聋 ，咽肿喉痹。是主气所生病者，汗出目锐 痛。颊肿，耳后肩 肘臂外皆痛，小指次指不用。为此诸病盛则泻之，虚则补之，热则疾之，寒则留之，陷下则灸之，不盛不虚以经取之。盛者人迎大再倍于寸口，虚者人迎反小于寸口也。

　　卷二十膀胱腑方

　　三焦虚实第五

　　（论三首 方十八首 灸法七首）论曰：夫上焦如雾（雾者霏霏起上也），其气起于胃上脘，并咽以上贯膈布胸中走腋，循足太阴之分而行，还注于手阳明，上至舌下注足阳明，常与营卫俱，行于阳二十五度，行于阴亦二十五度，为一周，日夜五十周身，周而复始，大会于手太阴也。主乎少阳心肺之病内而不出。人有热则饮食下胃，其气未定，汗则出或出于面，或出于背，身中皆热，不循卫气之道而出者何也？此外伤于风，内开腠理，毛蒸理泄，卫气走之，固不得循其道，此气剽悍滑疾见开而出，故不得从其道，名曰漏气，其病则肘挛痛。食先吐而后下，其气不续，膈间厌闷，所以饮食先吐而后下也。寒则精神不守，泄下便痢，语声不出。若实则上绝于心。若虚则引气于肺也。

　　卷二十膀胱腑方三焦虚实第五

　　泽泻汤

　　通脉泻热治上焦，饮食下胃，胃气未定汗出，面背身中皆热，名曰漏气方泽泻 半夏 柴胡 生姜（各三两） 桂心 甘草（各一两） 人参 茯苓（各二两） 骨皮（五两） 石膏（八两） 竹叶（五合） 心（一升）上十二味 咀，以水二斗，煮取六升，分五服。

　　卷二十膀胱腑方三焦虚实第五

　　麦门冬理中汤

　　治上焦热腹满，不欲饮食，或食先吐而后下，肘挛痛方。

　　麦冬 生芦根 竹茹 廪米（各一升） 心（五合） 甘草 茯苓（各二两） 橘皮 人参葳蕤（各三两） 生姜（四两） 白术（五两）上十二味 咀，以水一斗五升，煮取三升，分三服。

　　治胸中膈气聚痛好吐方：灸厥阴俞，穴在第四椎，两边各相去一寸五分，随年壮。

　　卷二十膀胱腑方三焦虚实第五

　　黄理中汤

　　治上焦虚寒，短气不续，语声不出方。

　　黄 桂心（各二两） 五味子 桔梗 干姜 茯苓 甘草 川芎（各三两） 丹参 杏仁（各上十味 咀，以水九升，煮取三升，分为三服。

　　卷二十膀胱腑方三焦虚实第五

　　黄连丸

</div>
    <div class="pagination">
<a href="备急千金要方_page162.html">上一页</a><span>...</span><a href="备急千金要方_page158.html">158</a><a href="备急千金要方_page159.html">159</a><a href="备急千金要方_page160.html">160</a><a href="备急千金要方_page161.html">161</a><a href="备急千金要方_page162.html">162</a><span class="current-page">163</span><a href="备急千金要方_page164.html">164</a><a href="备急千金要方_page165.html">165</a><a href="备急千金要方_page166.html">166</a><a href="备急千金要方_page167.html">167</a><a href="备急千金要方_page168.html">168</a><span>...</span><a href="备急千金要方_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
