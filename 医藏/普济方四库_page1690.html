<!DOCTYPE html>
<html>
<head>
    <meta charset="UTF-8">
    <title>普济方四库 - 第 1690 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1690 页/共 1812 页</h1>
    <div class="content">　　右为细末以蚦蛇胆和捣如硬加炼蜜少许和丸如麻子大毎服三丸至五丸米饮下日三服更量儿大小加减
　　地榆散　治小儿因患泻痢后脱肛不得收
　　地榆【炒】亁姜【炮】当归【焙】缩砂仁【各一分】
　　右为散毎服半钱生姜蜜少许和热酒调下日三服
　　头散　疗小儿久痢脱肛
　　东壁土【五分】头【一枚炙焦】五色龙骨【五分】卷柏【四分】
　　右捣散以粉傅之按内之即瘥一方无壁土卷柏
　　鼈头丸　治小儿积冷久下痢后余脱肛不瘥腹中冷肛疼痛不得入
　　死鼈头【二枚炙焦一方用鼈甲】小猬皮【一枚炙令焦】磁石【四两】桂心【三两】
　　右为末炼蜜丸如大豆大三歳至五歳服五丸至十丸日三服儿大加之粥饮下
　　妙应散　治小儿久痢大肠虚冷肛门脱出
　　莨菪子【半两淘去浮者炒令黒色】天台乌药【半两已上捣罗为末次入】白麫【一分】龙脑【半钱】
　　右都拌匀毎服一字蜜汤调下乳食前服
　　龙骨散　治大肠虚弱肛门脱下
　　龙骨　诃子【炒各一分】没石子【大者一枚】粟殻【去穰醋炒一钱】
　　右为末白汤调服仍用葱白汤薰洗令软以手按上又用新砖一片烧红以醋浇之气上即用脚布叠数重压定使砖气上透不可过热令病者以臀坐于布上如觉布温逐渐减之以肠得温热为度一方有赤石脂用米饮调下
　　治小儿脱肛
　　莨菪子【炒】橡实【五枚】蔓陀罗【一枚】
　　右为末亁糁在上以手按入续令嚏喷更不脱下
　　黄连丸　治小儿久痢肠头挺出
　　黄连【一两去须防炒】蚦蛇胆【半两】芜荑【一两防炒】
　　右为末用软饭和丸如菉豆大毎服以粥饮下五丸日三四服量儿大小加减
　　治小儿久痢后大肠头脱出不进
　　诃子【炮】赤石脂　龙骨【各等分】
　　右为末腊茶少许和药糁肠头上绢帛揉入甚妙又治痢米汤送下
　　黄连丸　治小儿脱肛
　　黄连【去须】黄蘗【去粗皮炙各半两】
　　右为末炼蜜和丸如麻子大每服五丸至七丸早晚食前米饮下量儿大小加减
　　鼈头散　治小儿脱肛
　　鼈头【一枚烧灰存性】莨菪子【炒三分】
　　右为散先以新砖一片烧赤以醋半升泼之冷热得所即糁砖上坐之三两次即瘥一方毎空腹以粥饮调下半钱大小加减
　　二金散　治小儿久痢大肠虚冷肛门脱出
　　龙骨【一两】【一枚活者涂酥炙黄】
　　右为细末毎用一字至半钱亁贴肛门上按内之一方用头
　　蒌丸　治初病脱肛鼻梁青筋唇白齿根焦黄久病两颊先赤唇焦多啼哭
　　黄蒌【一枚】白矾【半两】
　　右将白矾入蒌内固济火煆为末米糊丸毎服三十丸米汤送下
　　五倍子散　治小儿脱肛
　　五倍子　地榆　诃子【各等分】
　　右为细末毎服半钱米饮调下空心服量儿大小加减
　　赤石脂散　治小儿因痢后躽气下推出肚门不入
　　赤石脂　伏龙肝【各等分】
　　右为细末毎服半钱傅肠头上毎日三上用
　　附子散　治小儿大肠虚冷肛门脱出多因下痢得之宜以药傅
　　附子【生去皮】龙骨【各一两】
　　右捣罗细散毎用一钱傅在肛门上按令入频用之以瘥为度
　　又方
　　黒狗脊　荆芥【各一两】
　　右以水二升煎令沸先嘘后洗立效
　　治小儿脱肛久不瘥
　　雀粪【半两】亁姜【一分炮】
　　右罗为散毎服一钱白麫半匙同溲作馎饦煮熟入盐醋少许毎日早晨一服量儿大小加减服之
　　治小儿下痢肛肠下脱久不瘥方
　　用大蜘蛛湿纸裹烧焦存性入麝香少许同研细先用温汤淋洗肚邉软帛搤亁糁药傅之立效一方治卒脱肛者无麝香更烧桑叶薫
　　治痢频脱肛黒色生殻方
　　用巴豆殻烧灰芭焦自然汁煮入朴硝少许洗软用真清油防三滴放三角白矾煆过研烂真龙骨少许同研糁肛头用芭蕉叶托上勿令使出入令大儿抱定
　　治大肠虚肛门出洗方
　　用香附子荆芥皂角煎水洗
　　又方
　　以葱汤洗令软用芭蕉叶托上
　　又方
　　用五倍子朴硝大腹皮煎水洗以赤石脂末糁在芭蕉叶上托入
　　贴方
　　用萆麻子四十九粒研烂水调作饼子贴头顶上收上即洗之
　　水圣散子　治脱肛不收
　　用浮萍草不计多少杵为细末亁贴患处
　　紫蕺膏　治脏热肛门脱出
　　用紫背蕺一大握又以鱼腥草擂烂如泥先朴硝水洗糁肛门用芭蕉叶托入却用药于臀下贴坐自然致入
　　抵圣散　治小儿腹中虚痛肛门脱出
　　用五倍子不计多少为末炼蜜调入如膏摊油纸上贴之托入一方入茶少许糁肠头上绢帛揉入一方糁患处一物衬手揉入切忌吃发风毒物
　　治男子妇人小儿脱肛
　　用亁虾蟇皮一片瓶中烧烟薫
　　治小儿因痢肛门脱
　　以铁精粉一方磨刀水洗之亦效一方煮水洗之
　　治小儿五歳以下脱肛
　　以紫堇草汁半合子许调散和酒令服之亦宜忌食生冷陈仓米等
　　又方【一名收肛散】治小儿脱肛
　　用团鱼头不拘多少烧灰存性入麝香一钱为细末糁在肛上一方无麝香用鼈鱼头甲灰取粉扑之
　　治肠头作痒即是有虫
　　用生艾苦楝根煎汤薫洗
　　败毒散　治风邪入大肠脱肛
　　用败毒散一贴加陈米煎服或噤口不食加石莲肉煎
　　桑叶方
　　用黄皮桑取叶三升煎带温以布盛罨小儿肛门轻手按入次用门臼中细尘绵蘸扑之
　　治脱肛法
　　用蒲黄一两猪脂二两炼和成膏涂肠头上即缩入
　　又方　治小儿痢脱肛
　　用白龙骨末傅肛门肠头上不过三上瘥
　　治泻痢后脱肛
　　用陈槐花不拘多少为末陈米饮下
　　治小因痢后躯气下推出肛门不入方
　　用细墨末毎服以温酒调下一字日三服
　　又方
　　用鼈头一枚炙令焦为末以米饮调下半钱一方用马兰花半两捣细散以浆水先洗拭亁糁药末半钱于故绵纸上按入毎日用之以瘥为度
　　又方
　　用生铁二觔以水三碗煮取一碗冷暖得所洗之立瘥
　　治小儿大肠虚冷脱肛方
　　用莨菪子一两炒令黑色为末先以暖水净洗亁拭涂药半钱却内入肠不过三上不出便以芸薹子熟研为末一钱以醋调涂糊饼上炙亁加减与食之
　　又方
　　用女萎五两烧薫下部三五上瘥
</div>
    <div class="pagination">
<a href="普济方四库_page1689.html">上一页</a><span>...</span><a href="普济方四库_page1685.html">1685</a><a href="普济方四库_page1686.html">1686</a><a href="普济方四库_page1687.html">1687</a><a href="普济方四库_page1688.html">1688</a><a href="普济方四库_page1689.html">1689</a><span class="current-page">1690</span><a href="普济方四库_page1691.html">1691</a><a href="普济方四库_page1692.html">1692</a><a href="普济方四库_page1693.html">1693</a><a href="普济方四库_page1694.html">1694</a><a href="普济方四库_page1695.html">1695</a><span>...</span><a href="普济方四库_page1691.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
