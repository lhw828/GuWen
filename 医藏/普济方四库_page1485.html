<!DOCTYPE html>
<html>
<head>
    <meta charset="UTF-8">
    <title>普济方四库 - 第 1485 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1485 页/共 1812 页</h1>
    <div class="content">　　水银【一分】　腻粉【一分】　兎脑【十二月者】
　　右研以兎脑和丸如梧桐子大不拘时候以温水下五丸
　　催生如意散　临产腰痛方可服之
　　人参【为末】　乳香【各一钱】　辰砂【半钱】
　　右一处研临产时急用鸡子清一个调药末再用生姜自然汁调开冷服如横生倒生即端顺子母平善传于鄂倅施汉屡见功效
　　治产难累日气力乏尽不得生兼恶露出尽胞不产
　　阿胶【二两】　赤小豆【二升】
　　右水九升煑豆令熟去滓内胶令烊每服五合不觉更服不过三服即出一方用黄明胶此方系旧用极验一方水半盏煎八分
　　又方
　　槐子【十四粒】　蒲黄【一合】
　　右件内酒中温服湏臾不生再服水服亦得
　　又方
　　生姜汁　生地黄汁【各半升】
　　右合煎熟顿服之
　　治产难胞衣不出横倒者及子死腹中母气欲絶
　　半夏　白敛【各二两】
　　右治下筛酒服方匕小难一服横生二服倒生三服儿死腹中四服可加代赭瞿麦各二两为佳一名催生持危散温服不能饮者瞿麦汤调服
　　催生柞木饮子　治产难或横或逆死胎烂胀于腹中此方屡用神妙
　　生大柞木枝【一大握长一尺净洗寸剉】　甘草【大者五寸作五叚】
　　右用新汲水三升半同入新沙瓶内以纸三重紧封之文武火煎至一升半令香觉腹痛便准备候产妇腰重疼欲产时即温饮一小盏便觉心胸豁如觉再渇又饮一盏至三四盏觉下重便生更无诸苦切不可坐草早及坐婆乱下手催生药只消一服此方至验也○若横生倒生不过三服即正子死腹中取下能保子母俱全最为神验有妇人谓其夫曰屡服催生散不効遂令勿韯以此药浓煎一碗服少顷苏醒进些粥再与一碗困睡少时忽云我骨节都折开了快扶起我水血俱下防出死胎竟全不费力可谓更生以此救人百发百中神剂且仓卒易办毋忽
　　治难产或倒横不顺方
　　蛇蜕【一条全者桑树上佳】　蚕蜕纸【一张】
　　右入新瓦瓶中塩泥固济烧存性为末煎榆白皮乳香汤调下一钱三服觉痛便生一方云临产腰痛用药三字麝香一字温酒调下名二妙散三家水调亦得一名二退散
　　金笔丸　治难产
　　金箔【三片】　兎毫笔头【三个焼为灰】
　　右和停用蜡为丸如梧桐子大作一服温酒下
　　胜金散　治难产若逆生并皆治之【一名麝香散】
　　麝香【一钱研】　塩豉【一两以旧布青的褁了烧赤乳鉢研】
　　右为末取秤锤烧红以酒淬之调下一大钱効○严氏济生方云难产者何荅曰胎成之后子居腹中每食母血有余遂成结块谓之儿枕子欲生时血块先破为散血褁其子所以难产当服胜金散要知胎成之后全在调摄令气道平顺十月满足则产无难矣更有年少初生才觉腹痛便惊怖不安气道不顺以致难产宜服催生独盛散及子苏饮瘦胎散
　　治产难【一名催生枳殻汤】
　　枳殻【四两】　甘草【二两分为三片刀前者生刀后者炙热】
　　右为末每服空心一钱如茶防后服自五月后一日一服至临月不惟易产仍无胎中恶病滑胎易产莫出此方昔有胡阳公主频有产难每产则经旬痛不安艰难惧产遍寻异术遂传此方而易产兼令胎瘦而防黑百日后方始变白若临月之时不得上厠恐儿堕也
　　催生治漏血产藏干涩难产痛剧
　　以黄葵花春用苖夏用花秋用子冬用根焙为末酒调服
　　神应黑散【一名神効草散一名白芷散一名乌金散】治难产此药之功也
　　人多不服以为极贱之药大槩产难或一日两日未免水血先下如舟坐滩殊不知香白芷百草霜再固其血服之如鱼得水决自转生兼治月水不调崩中等疾及横生逆生能全子母性命
　　香白芷　百草霜【各等分】
　　右为末每服二钱童子小便醋各半呷许沸汤烧入六七分防服流水见功甚速再服即分娩矣或用蜀葵子四十九粒白滑石末三钱顺流水煎汤空心二服如人行五里即下一方煎服○三因方云评曰产难不知胎侧有儿枕破与败血褁凝随其胎息因縁自有难逆其如横逆多因坐草太早努力过多儿转未迟或已破水其血必干致胎难转若先露脚谓之逆先露手谓之横法当以防针刺之使自缩入即服神应黑神散以固其血必自转生养生方云仓皇之间两命所系不可不广传盖賛黒神之功也或以塩涂儿脚底抓搔之
　　烧弓弦散　治难产
　　弓弦【五寸剉碎】　箭簳【五寸剉碎】
　　右用烧作灰研为细散作一服以温酒下其子即出未効再服之
　　羊肉汤　寒月中产当寒月寒入产门脐下胀闷手不可犯此寒疝也若谓其有瘀血欲以抵党汤治之有曰非其治也可服张仲景羊肉汤二服愈兼治产后腹中疼痛虚劳不足里急脇痛
　　精羊肉【四两】　当归【二钱】　生姜【一两】　橘皮【半两】
　　右水三碗酒少许煎一碗分二服或少加葱塩亦佳
　　如意膏　治难产催生
　　萆麻子【二七粒去殻研如膏】　丹砂【半钱研细】
　　右一处和匀用油单一片圆如盏口大将药摊之当脐下少腹间贴之外以带帛系令固产罢并胞衣下毕速去之稍缓即脱人气血此药觉腹痛便宜用之
　　贝母散　治难产滑胎
　　贝母【一两半去心秤】　槐子【十月上已日采之佳一两半】
　　右为散每服三钱以热水调下未产更服
　　马齿苋散　治难产如觉痛甚服此散即觉平安
　　马齿苋　常苋【各曝干三两重午日采】
　　右为散每服二钱新汲水调服宜频服之
　　当归汤　治难产疑胎毙腹中试验死服之即出活服之即安及治产将至浆破血下腹中作阵疼痛渐至腰脚【方见姙娠诸疾门安胎类一名芎防汤】
　　治难产　用蛇黄以水煑研汁服
　　治难产　用猪槽上垢及土取一合和麫半升乌头二十颗煑取汁服之
　　治难产及已产胞衣不下或堕胎后血不下
　　真珠【研半两】　伏龙肝【一两】
　　右为散每服二钱温酒调下
　　二圣丹　治难产催生
　　丹砂　乳香【各一两】
　　右同研如粉用倒流水和丸如鸡头实大慢火焙干产妇腹痛时用秤锤一枚洗净浓研丹砂笔于秤锤周面书金木水火土五字以炭火烧令通赤取出投于酒内将酒下药一丸立产如是取死胎用水银一皂子大葱白一茎研如泥及当归一钱同炒酒半盏作一服下药一丸并酒饮尽不饮酒用酒少许和醋汤下一方用麝香酒调下
　　贝母散　治产难胎在腹中如儿并胎不出或胎毙
　　贝母　蒺藜子【各四两炒去刺等分】
　　右为末每服三钱米汤调下良乆再服一方温酒调下或熟水亦得相去四五里不下再服
　　治难产催生
　　飞生皮【一枚烧灰】　蛇螁【一条烧灰】
　　右研为散热酒调下立生
　　又方
　　虎头骨【烧为灰】　兎头【烧为灰各半两】
　　右研为散以热酒下一钱便生
　　又方
　　金箔【三七片】　硃砂【一分】
　　右研令极细以腊月兎脑髓和丸如菉豆大不计时候温酒下一丸
　　催生散　治难产
　　牵牛子【一两防炒】　禹余粮【醋煅三遍】
　　右为细散每服煎榆白皮汤调下二钱宜频服
　　又方
　　乌牛粪【一钱】　萆麻子【三颗去皮】
　　右都涂布上贴于脚心下产了即去急洗之勿令迟也
　　治产难方
　　取厠前已用草二七枚烧作灰水调服之粥饮调服亦得
　　又方
　　令夫唾妇口中二七过立出
　　治难产及日月未足而欲产者
　　用知母一两为末蜜丸如兎屎大每服一丸痛不止更服一丸一法酒化
　　疗产妇生理不顺产育艰难
　　用通明乳香一块如皂子大为末觉腰痛时用新汲水一小盏入醋少许同调服扶立令产妇两手握两石燕坐婆饲药饮之先令姙娠念医灵药圣三遍然后服之仍系扶行数歩湏臾坐草便生无痛楚神良
　　如神开骨膏
　　用乳香不拘多少五月五日午时令一人在壁背捧乳鉢在櫈上令一童儿以笔管透壁缝内逐粒从笔管中过入乳鉢内研极细以童儿面北滴水丸如鸡头大每服一粒无灰酒吞下海上方用乳香硃砂等分为细末麝香酒调下
　　如圣膏　治难产兼治胞衣不下兼治死胎【一名如圣散】用萆麻子七粒去殻细研成膏涂脚心胞衣速下
　　寸金散　治产难
　　用败兎毫笔烧为灰细研为末生藕汁一盏调服立产若产妇弱虚及素有冷病恐藕汁动气当于银器内重汤调温服之
　　又方
　　以大硃砂随多少端午日晒至百日不得着雨如满百日取研如粉用臈月兔脑髄和丸如菉豆大欲觉产粥饮下一丸良乆便生其药男左女右手中把出
　　又方
　　用腊月兎头一枚烧为灰为细末葱白煎汤调服二钱产
　　又方
　　凡临盆欲产又未产吞赤小豆二十粒立效
　　又方
</div>
    <div class="pagination">
<a href="普济方四库_page1484.html">上一页</a><span>...</span><a href="普济方四库_page1480.html">1480</a><a href="普济方四库_page1481.html">1481</a><a href="普济方四库_page1482.html">1482</a><a href="普济方四库_page1483.html">1483</a><a href="普济方四库_page1484.html">1484</a><span class="current-page">1485</span><a href="普济方四库_page1486.html">1486</a><a href="普济方四库_page1487.html">1487</a><a href="普济方四库_page1488.html">1488</a><a href="普济方四库_page1489.html">1489</a><a href="普济方四库_page1490.html">1490</a><span>...</span><a href="普济方四库_page1486.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
