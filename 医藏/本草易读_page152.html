<!DOCTYPE html>
<html>
<head>
    <meta charset="UTF-8">
    <title>本草易读 - 第 152 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 152 页/共 194 页</h1>
    <div class="content">　　桂枝 人参 炙草 白术 干姜治因数下后，下利，心下痞硬。（第二。）

　　桂枝甘草汤

　　桂枝 甘草治发汗过多，叉手自冒心，心下悸欲得按者。（第三。）

　　柴胡桂枝汤

　　柴胡 黄芩 半夏 甘草 白芍 桂枝 生姜 大枣治心下支结，微呕，肢节烦痛。又治心腹猝痛。（第四。）

　　桂甘麻附汤

　　桂枝 甘草 麻黄 附子 细辛 生姜 大枣治心下坚如盘，症脉虚者。（第五。）

　　桂枝茯苓丸

　　桂枝 白芍 丹皮 桃仁 茯苓治妊娠宿有症病，胎动漏血。（第六。）

　　桂芍知母汤

　　桂枝 白术 知母 防风 白芍 生姜 麻黄 甘草 附子治肢节疼痛，脚肿头眩欲吐。（第七。）

　　本草易读卷六

　　沉香二百七十八

　　沉水下者上，半沉者次之。磨汁用或研粉干之。

　　辛，苦，微温，无毒。下气补肾，益精壮阳。除恶气而定霍乱，暖腰膝而止转筋，解麻痹而泻。

　　生天竺国。皮青色，叶似橘，经冬不凋。海南、交、广亦有之。有青桂、鸡骨、马蹄、煎香等异，大抵其木沉水者为真。今药肆所用尽伪也。

　　本草易读卷七

　　丁香二百七十九

　　辛，温，无毒。入手太阴、足少阴、阳明。温脾胃而止霍乱，辟邪恶而杀虫 ；消 癖而除发灰白之痘疮，除虚寒之呕哕。虚寒呕逆者，急服之。有实火者，忌服。

　　生东海及昆仑。二三月花开，紫白色。七月成实，小者为公丁香，大者为母丁香云。

　　小儿吐乳，同陈皮煎服。（验方第一。）

　　小儿吐泻。同上。（第二。）

　　一切呕逆，虚寒，同

　　本草易读卷七\丁香二百七十九

　　鸡舌香

　　即母丁香。

　　辛，温，无毒。除风水毒肿，止霍乱心痛。吹鼻孔而杀脑疳，入香品而香肌肤。

　　本草易读卷七

　　降真香二百八十

　　止血定痛，消肿生肌。烧之，辟天行时气，宅舍怪异。小儿带之，辟一切邪恶气。

　　生南海、两广、云南诸处。似苏方木，烧之初不甚香，得诸香和之最良。以紫而润者为良。

　　本草易读卷七

　　白檀香二百八十一

　　辛，温，无毒。入手太阴、足少阴。消风热肿毒，除噎膈吐食。止心腹腰肾之痛，杀鬼恶虫消面 。

　　本草易读卷七\白檀香二百八十一

　　紫檀香

　　敷猝肿，涂恶毒，治金疮，疗淋沥。

　　生南海、广东、云南诸处，今岭南诸处皆有之。树叶皆似荔枝。有数种：皮实而色黄者为黄檀，皮洁而色白者为白檀，皮腐而色紫者为紫檀。其木坚重淡香，白者尤良。近市人所货，并无香气，乃江淮河溯所生之檀耳。

　　本草易读卷七

　　乌药二百八十二

　　辛，温，无毒。入足阳明、少阴。一切冷气疝瘕，除诸般气痛攻冲。止吐呕而停泻痢，消宿食而解疫瘴；除霍乱而平痈疖，杀虫蛊而解白浊。消肿胀之喘急，止便尿之频数。

　　生岭南、江南诸处，今台州、雷州、衡州皆有之。以天台者为胜。木似茶，高丈余，一叶三六月结实。

　　一切气痛，同茴香、青皮、良姜为末，酒下。（验方第一。）

　　小肠疝气，乌药一两，升麻八钱，水煎服。（第二。）

　　血痢，烧末丸服，米汤下。（第三。）

　　心腹气痛，磨汁，入陈皮、苏叶，煎服。（第四。）

　　乌香散

　　香附 乌药（等分）

　　为末。每服二钱。男妇疝痛，茴香汤下。产后心脾痛，童便下。饮食不进，姜、枣汤下。

　　疟疾，干姜白盐汤下。腹中有虫，槟榔汤下。妇人冷气，米汤下。（诸方第一。）

</div>
    <div class="pagination">
<a href="本草易读_page151.html">上一页</a><span>...</span><a href="本草易读_page147.html">147</a><a href="本草易读_page148.html">148</a><a href="本草易读_page149.html">149</a><a href="本草易读_page150.html">150</a><a href="本草易读_page151.html">151</a><span class="current-page">152</span><a href="本草易读_page153.html">153</a><a href="本草易读_page154.html">154</a><a href="本草易读_page155.html">155</a><a href="本草易读_page156.html">156</a><a href="本草易读_page157.html">157</a><span>...</span><a href="本草易读_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
