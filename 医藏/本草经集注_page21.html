<!DOCTYPE html>
<html>
<head>
    <meta charset="UTF-8">
    <title>本草经集注 - 第 21 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 21 页/共 72 页</h1>
    <div class="content">　　防葵

　　味辛、甘、苦，寒，无毒。主治疝瘕，肠泄，膀胱热结，溺不下，咳逆，温疟，癫痫，惊邪狂走。治五脏虚气，小腹支满，胪胀，口干，除肾邪，强志。久服坚骨髓，益气，轻身。

　　中火者不可服，令人恍惚见鬼。一名梨盖，一名房慈，一名爵离，一名农果，一名利茹，一名方盖。生临淄川谷，及嵩高、太山、少室。三月三日采根，曝干。

　　北信断，今用建平间者，云本与野狼毒同根，犹如三建，今其形亦相似，但置水中不沉尔，而野狼毒陈久亦不能沉矣。（《大观》卷六，《政和》一五五页）

　　草木上品

　　蓍实

　　味苦、酸，平，无毒。主益气，充肌肤，明目，聪慧，先知，久服不饥，不老，轻身。

　　生少室山谷。八月、九月采实，日干。（《大观》卷六，《政和》一六七页）

　　草木上品

　　楮实

　　味甘，寒，无毒。主治阴痿水肿，益气，充肌肤，明目。久服不饥，不老轻身。生少室山，一名谷实，所在有之。八月、九月采实，日干，四十日成。叶，味甘，无毒。主治小儿身热，食不生肌，可作浴汤。又主治恶疮生肉。树皮，主逐水，利小便。茎，主瘾疹痒，单煮洗浴。其皮间白汁治癣。

　　此即今谷树子也，《仙方》采捣取汁和丹用，亦干服，使人通神见鬼。南人呼谷纸，亦为

　　草木上品

　　酸枣

　　味酸，平，无毒。主治心腹寒热，邪结气，四肢酸疼湿痹。烦心不得眠，脐上下痛，血转、久泄，虚汗、烦渴。补中，益肝气，坚筋大骨，助阴气，令人肥健。久服安五脏，轻身，延年。生河东川泽。八月采实。阴干卅日成。（恶防己。）

　　今出东山间，云即是山枣树子，子似武昌枣，而味极酸，东人乃啖之以醒睡，与此治不得

　　草木上品

　　槐实

　　味苦、酸、咸，寒，无毒。主治五内邪气热，止涎唾，补绝伤，治五痔。火疮，妇人乳瘕，子脏急痛。以七月七日取之，捣取汁，铜器盛之，日煎，令可作丸，大如鼠屎，内窍中，三易乃愈。又堕胎。久服明目，益气，头不白，延年。枝主洗疮及阴囊下湿痒。皮主烂疮。根主喉痹寒热。生河南平泽。可作神烛。（景天为之使。）

　　槐子以多连者为好，十月上巳日采之。新盆盛，合泥百日，皮烂为水，核如大豆。服之，今令人脑满，发不白而长生。今处处有，此云七月取其子未坚，故捣绞取汁。（《新修》一一六页，《大观》卷十二，《政和》二九二页）

　　草木上品

　　枸杞

　　味苦，寒，根大寒，子微寒，无毒。主治五内邪气，热中，消渴，周痹。风湿，下胸胁气，客热，头痛，补内伤，大劳、嘘吸，坚筋骨，强阴，利大小肠。久服坚筋骨，轻身，耐老，耐寒暑。一名杞根，一名地骨，一名枸忌，一名地辅，一名羊乳，一名却暑，一名仙人杖，一名西王母杖。生常山平泽、及诸丘陵阪岸上。冬采根，春、夏采叶，秋采茎、实，阴干。

　　今出堂邑，而石头烽火楼下最多。其叶可作羹，味小苦。世谚云：去家千里，勿食萝摩，枸杞，此言其补益精气，强盛阴道也。萝摩一名苦丸，叶浓大作藤生，摘有白乳汁，人家多种之，可生啖，亦蒸煮食也。枸杞根、实，为服食家用，其说乃甚美，仙人之杖，远自有旨乎也。（《新修》一一九页，《大观》卷十二，《政和》二九三页）

　　草木上品

　　苏合

　　味甘，温，无毒。主治辟恶，杀鬼精物，温疟，蛊毒，痫 ，去三虫，除邪，不梦忤魇，通神明。久服轻身长年。生中台川谷。

　　世传云是狮子屎，外国说不尔，今皆从西域来。真者难别，亦不复入药，唯供合好香尔。

　　（《新修》一二○页，《大观》卷十二，《政和》三一○页）

　　橘柚，味辛，温，无毒。主治胸中瘕热逆气，利水谷，下气，止呕咳，除膀胱留热，下停水，五淋，利小便，主脾不能消谷，气冲胸中吐逆，霍乱，止泄，去寸白。久服去臭，下气，通神，轻身长年，一名橘皮。生南山川谷，生江南。十月采。

　　此是说其皮功尔，以东橘为好，西江亦有而不如。其皮小冷。治气乃言欲胜东橘，北人亦用之，以陈者为良。其肉味甘、酸，食之多痰，恐非益人也。今此虽用皮，既是果类，所以犹宜相从。柚子皮乃可食，而不复入药用，此亦应下气。（《新修》一二一页，《大观》卷廿

　　草木上品

　　子

　　味苦，微寒、微温，无毒。主治五脏瘀血，腹中水气，胪胀留热，风寒湿痹，身体诸痛。

　　治心下坚，膈中寒热，周痹，妇人月水不通，消食，明目。久服轻身，延年不老， 食之神仙。生雍州川谷，亦生上党及道边。十月采实，阴干。（荆实、薏苡为之使。）

　　状如蒿艾之类，近道处处有。《仙经》亦时用之，人家种此辟蛇也。（《大观》卷六，《政和》一六七页）

　　草木上品

　　薏苡仁

　　味甘，微寒，无毒。主治筋急拘挛，不可屈伸，风湿痹，下气。除筋骨邪气不仁，利肠胃，消水肿，令人能食。久服轻身益气。其根：下三虫。一名解蠡，一名屋 ，一名起实，一名 。生真定平泽及田野。八月采实，采根无时。

　　（真定县属常山郡。近道处处有，多生人家。交趾者子最大，彼土呼为 珠。马援大取将还，人谗以为真珠也。实重累者为良。用之取中人，今小儿病蛔虫，取根煮汁糜食之甚香，而去蛔虫大效。）（《大观》卷六，《政和》一六一页）

　　草木上品

　　车前子

　　味甘、咸，寒，无毒。主治气癃，止痛，利水道小便，除湿痹。男子伤中，女子淋沥，不欲食，养肺，强阴，益精，令人有子，明目，治赤痛。久服轻身，耐老。叶及根，味甘、寒。主金疮，止血，衄鼻，瘀血，血瘕，下血，小便赤，止烦，下气，除小虫。一名当道，一名 ，一名虾蟆衣，一名牛遗，一名胜舄。生真定平泽丘陵阪道中。五月五日采人家及路边甚多，其叶捣取汁服，治泄精甚验。子性冷利，《仙经》亦服饵之，令人身轻，能跳越岸谷，不老而长生也。《韩诗》乃言 是木，似李，食其实，宜子孙，此为

　　草木上品

　　蛇床子

　　味苦、辛、甘，平，无毒。主治妇人阴中肿痛，男子阴痿湿痒，除痹气，利关节，癫痫，恶疮。温中下气，令妇人子脏热，男子阴强。久服轻身，好颜色，令人有子。一名蛇粟，一名蛇米，一名虺床，一名思益，一名绳毒，一名枣棘，一名蔷蘼。生临淄川谷及田野，五月采实，阴干。（恶牡丹、巴豆、贝母。）

　　近道田野墟落间甚多。花、叶正似蘼芜。（《大观》卷七，《政和》一八六页）

　　草木上品

　　菟丝子

　　味辛、甘，平，无毒。主续绝伤，补不足，益气力，肥健。汁：去面 。养肌，强阴，坚筋骨，主茎中寒，精自出，溺有余沥，口苦，燥渴，寒血为积。久服明目，轻身，延年。

</div>
    <div class="pagination">
<a href="本草经集注_page20.html">上一页</a><span>...</span><a href="本草经集注_page16.html">16</a><a href="本草经集注_page17.html">17</a><a href="本草经集注_page18.html">18</a><a href="本草经集注_page19.html">19</a><a href="本草经集注_page20.html">20</a><span class="current-page">21</span><a href="本草经集注_page22.html">22</a><a href="本草经集注_page23.html">23</a><a href="本草经集注_page24.html">24</a><a href="本草经集注_page25.html">25</a><a href="本草经集注_page26.html">26</a><span>...</span><a href="本草经集注_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
