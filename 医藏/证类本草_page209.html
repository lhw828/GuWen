<!DOCTYPE html>
<html>
<head>
    <meta charset="UTF-8">
    <title>证类本草 - 第 209 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 209 页/共 244 页</h1>
    <div class="content">　　味甘，平，无毒。主止渴，去烦热，令人润泽。生海南。树高丈余，子中有汁如乳汁。《吴都赋》云：平，仲君迁。

　　海药：云：谨按刘斯《交州记》云：其实中有乳汁，甜美香好。微寒，无毒。主消渴烦热，镇心。久服轻身，亦得悦人颜色也。

　　卷第二十三　下品

　　韶子

　　味甘，温，无毒。主暴痢，心腹冷。生岭南。子如栗，皮、肉，核如荔枝。《广志》云：韶叶似栗，有刺，斫皮，纳白脂如猪，味甘、酸，亦云核如荔枝也。

　　卷第二十三　下品

　　KT子

　　味甘、涩，平，无毒。生食主水痢，熟者和蜜食之去嗽。子似梨，生江南。《吴都赋》云：KT 榴御霜是也。

　　卷第二十三　下品

　　诸果有毒

　　桃、杏仁双有毒。五月食未成核果，令人发痈疖及寒热。又秋夏果落地为恶虫缘，食之令人患九漏。桃花食之，令人患淋。李仁不可和鸡子食之，患内结不消。

　　卷第二十四

　　（己酉添加衍义）

　　卷第二十四

　　胡麻

　　胡麻　味甘，平，无毒。主伤中，虚羸，补五内，益气力，长肌肉，填髓脑，坚筋骨，疗金疮，止痛及伤寒，温疟，大吐后虚热羸困。久服轻身不老，明耳目，耐饥渴，延年。以作油，微寒，利大肠，胞衣不落。生者摩疮肿，生秃发。一名巨胜，一名狗虱，一名方：茎，一名鸿藏。叶名青 。生上党川泽。

　　陶隐居云：八谷之中，唯此为良。淳黑者名巨胜。巨者，大也，是为大胜。本生大宛，故名胡麻。又，茎方：名巨胜，茎圆名胡麻。服食家当九蒸九曝，熬捣饵之。断谷，长生，充饥。虽易得，俗中学人，犹不能常服，而况余药耶！蒸不熟，令人发落，其性与茯苓相宜。俗方：用之甚少，时以合汤、丸尔。唐本注云：此麻以角作八棱者为巨胜，四棱者名胡麻。都以乌者良，白者劣尔。生嚼涂小儿头疮及浸淫恶疮，大效。臣禹锡等谨按吴氏云：胡麻一名方：金。神农、雷公：甘，平，无毒。秋采青 ，一名梦神。抱朴子云：巨胜一名胡麻，饵服之，狗虱，巨胜；藤 ，胡麻也。药性论云：叶，捣汁沐浴，甚良。又牛伤热，捣汁灌之，立瘥。又患崩中血凝疰者，生取一升，捣，纳热汤中，绞取半升，立愈。巨胜者，仙经所重，白蜜一升，子一升，合之，名曰静神丸。常服之，治肺气，润五脏。

　　其功至多，亦能休粮，填人骨髓，甚有益于男子。患人虚而吸吸，加胡麻用。陈藏器云：花阴干，渍取汁，溲面至韧，易滑。陈士良云：胡麻仁，生嚼涂小儿头疮；亦疗妇人阴疮。初食利大小肠，久食即否，去陈留新。日华子云：胡麻，补中益气，养五脏，治劳气，产后羸困，耐寒暑，止心惊。子，利大小肠，催生落胞，逐风温气、游风、头风，补肺气，润五脏，填精髓。细研涂发令长。白蜜蒸为丸服，治百病。叶作汤沐润毛发，滑皮肤，益血色。

　　图经曰：胡麻，巨胜也。生上党川泽。青 （音箱），巨胜苗也。生中原川谷，今并处处有之。

　　皆园圃所种，稀复野生。苗梗如麻，而叶圆锐光泽。嫩时可作蔬，道家多食之。谨按《广雅》云：狗虱，巨胜也；藤 ，胡麻也。陶隐居云：其茎方：者名巨胜；圆者名胡麻。苏恭云胜；六棱、四棱者名胡麻。如此巨胜、胡麻为二物矣。或云本生胡中又八谷之中，最为大胜，故名巨胜。如此似一物二名也。然则仙方：乃有服食胡麻、巨胜二法，功用小别。疑本一物而种之有二。如天雄、附子之类。故葛稚川荚者为巨胜是也。食其实，当九蒸曝，熬捣之，可以断谷。又以白蜜合丸，曰静神丸，服之益肺，润五脏。压取油，主天行热秘肠结，服一合则快利。花，阴干渍汁溲面，至韧而滑。叶可沐头，令发长。一说今人用胡麻，叶如荏而狭尖，茎方，高四、五尺。黄花，生子成房，如胡麻角而小。嫩叶可食，甚甘滑，利大肠。皮亦可作布，类大麻。其实黑色，如韭子而粒细，味苦如胆，杵末略无膏油。又，世人或以为胡麻乃是今之油麻，以其本出大宛，而谓之胡麻也。皆以乌者良，白者劣。本草注：服胡麻油，须生笮者，其蒸炒作者正可食及然尔，不入药用。又序例谓细麻即胡麻也，形扁扁尔，其方：茎者名巨胜。其说各异，然胡麻今服食家最为要药。乃尔差误，岂复得效也。

　　新注云：胡麻、白大豆、枣三物同九蒸九曝，作团食，令人不饥，延年断谷。又合苍耳子为散，服之治风癞。雷公云：凡使，有四件。八棱者，两头尖、色紫黑者，又呼胡麻，并是误也其巨胜有七棱，色赤，味涩酸是真。又呼乌油麻，作巨胜，亦误。若修事一斤，先以水淘，浮者去之，沉者漉出，令干，以酒拌蒸，从巳至亥，出，摊晒干，于臼中，舂令粗皮一重尽，拌小豆相对同炒，小豆熟即出，去小豆用之。上有薄皮，去，留用，力在皮壳也。食疗润五脏，主火灼。山田种，为四棱。土地有异，功力同。休粮人重之。填骨髓，补虚气。圣惠方：治五脏虚损，羸瘦，益气力，坚筋骨。巨胜蒸曝各九遍，每取二合，用汤浸布裹，挪去皮再研，水滤取汁煎饮，和粳米煮粥食之。外台秘要：治手脚酸疼兼微肿。乌麻五升熬碎之，少饮之。又方：沸汤所淋，火烧烂疮。杵生胡麻如泥，浓封之。千金麻一石，蒸之三十遍，末酒服，每日一升。又方：治腰脚疼痛。胡麻一升永瘥。酒饮、羹汁、蜜汤皆可服之，佳。又方：生疮，嚼胡麻敷之。又治齿痛。胡麻五升，水一斗，煮取五升。含漱吐之，茎、叶皆可用之。姚云神良，不过二剂，肿痛暑毒。救生散：新胡麻一升，微炒令黑色，取出摊冷碾末，新汲水调三钱，又或丸如弹子，新水化下。凡着热，外不得以冷物逼，外得冷即死。梅师方：治蚰蜒入胡麻杵碎，以袋盛之为枕。孙真人：胡麻三升，去黄黑者，微熬令香，杵为末。下白蜜三升，和调煎，杵三百杵，如梧桐子大丸。旦服三十丸，肠化为筋。年若过四十以上，服之效。

　　修服之能除一切痼病，至一年面光泽、不饥，三年水火不能害，行及奔马，久服长生。上党者尤佳。胡麻三斗，净淘入甑蒸，令气遍出，晒干，以水淘去沫，却蒸，如此九度。以汤脱去皮，簸令净，炒令香，杵为末，蜜丸如弹子大。每温酒化下一丸，忌毒鱼、生菜等。丹房镜源云：巨胜煮丹砂。梁简文帝劝医文：胡麻止救头痛。今人云：灰涤菜者，恐未是，盖今之藜也。又韩保云：灰涤菜愈谬矣。神仙传鲁支生篇：鲁女生服胡麻饵术壮，一日行三百里，走及獐鹿。本事诗云：胡麻好种无人种，正是归时君不归。俗传云：胡麻，夫妇同种即生而茂熟，故诗句不取他物，唯以胡麻为兴也。续齐谐剡县有刘晨、阮肇二人，入天台山采药，迷失道路，忽逢一溪，过之、过遇二女，以刘、阮姓名呼之，如旧识耳。曰：郎等来何晚耶？遂邀之过家，设胡麻饭和石髓，香饭进胡麻。

　　衍义曰：胡麻，诸家之说参差不一，只是今脂麻，更无他义。盖其种出于大宛，故言胡麻。

　　今胡地所出者。皆肥大，其纹鹊，其色紫黑，故如此区别，取油亦多。故诗云：松下饭胡麻，白油麻为一等，如川大黄、川当归、川升麻、上党人参、齐州半夏之类，不可与他土者更为二物。盖特以其地之所宜立名也。是知胡麻与白油麻为一物，尝官于顺安军，雄、霸州之间，备见之。又二条皆言无毒，治疗大同。今之用白油麻、也不可一日缺也。然亦不至于大寒，宜两审之。

　　卷第二十四

　　青（音箱）

　　味甘，寒，无毒。主五脏邪气，风寒湿痹，益气，补脑髓，坚筋骨。久服耳目聪明，不饥，不老，增寿。巨胜苗也。生中原川谷。

　　陶隐居云：胡麻叶也。甚肥滑，亦可以沐头，但不知云何服之。仙方：并无用此法，正当阴干，捣为丸散尔。既服其实，故不复假苗。五符巨胜丸方：亦云：叶名青 。本生大宛，度来《本经》在草部上品中，既堪啖，今从胡麻条下。

　　图经文具胡麻条下。

　　食疗：生杵汁，沐头发良。牛伤热亦灌之，立愈。

　　衍义曰：青 （音箱），即油麻叶也。陶隐居《注》亦曰：胡麻叶也。胡地脂麻鹊色，子颇大日华子云：叶作汤沐，润毛发，乃是今人所取胡麻叶。以汤浸之，良久涎出，汤遂稠黄色，妇人用之梳发。由是言之，胡麻与白油麻，今之所谓脂麻者是矣。青 即其叶无疑。

　　卷第二十四

　　麻（音坟）

　　麻 （音坟）　味辛，平，有毒。主五劳七伤，利五脏，下血寒气，破积，止痹，散脓，多食令见鬼狂走。久服通神明，轻身。一名麻勃，此麻花上勃勃者。七月七日采，良。

　　麻子

　　 味甘，平，无毒。主补中益气，中风汗出，逐水，利小便，破积血，复血脉，乳妇产后余疾，长发，可为沐药。久服肥健不老，神仙。九月采，入土者损人。生太山川谷。（畏牡蛎、白薇，恶茯苓。）

　　陶隐居云：麻 即牡麻，牡麻则无实，今人作布及履用之。麻勃，方：药亦少用，术家合人参服，令逆知未来事。其子中仁，合丸药并酿酒，大善，然而其性滑利。麻根汁及煮饮之，亦，即麻实，非花也。《尔雅》云： ， 实。《礼》云：苴，麻之有 者。注云：有子之麻为苴。皆谓子尔。陶以一名麻勃，谓勃勃然如花者，即以为花，重出子条，误矣。既以麻 为米之上品，今用花为之，花岂为堪食乎？根主产难衣不出，破血壅胀，带下，崩中不止者，以水煮服之，效。沤麻汁，主消渴。捣叶水绞取汁，服五合，主蛔虫，捣敷蝎毒，效。今按陈藏器本草云：麻子，下气，利小便，去风痹皮顽。炒令香，捣碎，小便浸取汁服。妇人倒产，吞二七枚即正。麻子去风，令人心欢，压为油，可以油而有毒；晚春种为秋麻，子入药佳。臣禹锡等谨按尔雅云： ，实。释曰： ，麻也； ，麻子也。《仪礼》注：苴，麻之有 者。又《禹贡》青州厥贡岱曰：苴，麻之盛子者也。一名荸，一名麻母。药性论云：麻花，白毒。方：用能治一百二十种恶风，黑色遍身苦痒，逐诸风恶血。主女人经候不通， 虫为使。又叶沐发，长润。青麻汤淋瘀血，主又下血不止。麻青根一十七枚取三升，冷，分六服。又云：大麻仁，使。治大肠风热结涩及热淋。又麻子二升，大豆一升，熬令香，捣末，蜜丸，日二服，令不饥，耐老益气。子五升研，同滓，沐发，令白发不生，补下焦，主治渴。又子一升，水三升，煮四、五沸，去滓，冷服半升，日二服，瘥。陈士良云：大麻仁，主肺脏，润五脏，利大小便，疏风气。不宜多食，损血脉，滑精气，痿阳气，妇人多食发带疾。日华子云：大麻，补虚劳，逐一切风气，长肌肉，益毛发，去皮肤顽痹，下水气及下乳，止消渴，催生，治横逆产。

　　图经曰：麻 、麻子，生泰山川谷，今处处有。皆田圃所莳，绩其皮以为布者，麻 一名麻勃，麻上花勃勃者，七月七日采，麻子九月采，入土者不用。陶隐居以麻 为牡麻，牡麻则无花也。又引《尔雅》 ， 实。及《礼》云：苴，麻之有 者，皆谓为子也。谓陶重出子条为误。按《本经》麻 ，主七伤，利五脏，多食令人狂走。观古今方：书，用麻子所治亦尔。又麻花，非所食之物。如苏之论似当矣。然朱字云：麻 味辛，麻子味甘，此又似二物。疑本草与《尔雅》、《礼记》有称谓不同者耳。又古方：亦有用麻经不利，以 虫为使。然则 也、子也、花也，其三物乎？其叶与长润。皮青淋汤濯瘀血。根煮汁冷服，主下血不止。今用麻仁，极难去壳，医家多以水浸，经三、两日，令壳破，曝干，新瓦上擂取白用。农家种麻法：择其子之有斑纹者，谓之雌麻，云用此则结实繁，它子则不然。葛洪：主消渴，以秋麻子一升，水三升，煮三、四沸，饮汁不遇五升便瘥。唐·韦宙《独行方》：主 折骨痛不可忍。用大非时即煮干麻汁服亦同。亦主挝打瘀血，心腹满，气短，皆效。《治骨髓风毒，疼痛不可运动者。取大麻仁水中浸，取沉者一大升，漉出曝干，于银器中旋旋炒，直须慢火，待香熟，调匀，即入木臼中，令三、两人更互捣一极细如白粉即止，平分为十贴，每用一贴，取家酿无灰酒一大瓷汤碗，以砂盆、柳木棰子点酒，研麻粉，旋滤，取白酒直令麻粉尽，余壳即去之，都合酒一处，煎取一半，待冷热得所，空腹顿服，日服一贴，药尽全瘥。轻者只于四、五贴则见效。大抵甚者，不出十贴，必失所苦耳。其效不可胜纪。杂它物而用者，张仲景治脾约，大便秘，小便数。麻子丸：麻子二升，芍药半斤，浓朴一尺，大黄、枳实各一斤，杏仁一升，六物熬捣筛，蜜丸，大如梧桐子。以浆水饮下十丸，食后服之，日三，不知益加之。唐方：七宣麻仁丸，亦此类也。

　　唐本余：主五劳。麻子，寒。肥健，人不老。食疗云微寒。治大小便不通，发落，破血，不饥，能寒。取汁煮粥，去五脏风，润肺，治关节不通，发落，通血脉，治气。青叶，甚长发。

　　麻子一升，白羊脂七两，蜡五两，白蜜一合，和杵，蒸食之，不饥。《洞神经》又取大麻，日中服子末三升；东行茱萸根锉八升，渍之。平旦服之二升，至夜虫下。要见鬼者，取生麻子、菖蒲、鬼臼等分，杵为丸，弹子大。每朝向日服一丸，服满百日即见鬼也。圣惠方：治生眉毛。用七月乌麻花，阴干为末。生乌麻油浸，每夜敷之。又方：主妊娠心痛烦闷。用麻子一合研，水一盏，煎取六分，去滓，非时温服。

　　外台秘要：治瘰 。七月七日出时收麻花，五月五日收叶，二件作炷子，于 上灸百壮。

　　又方：治虚劳，下焦虚热，骨节烦疼，肌肉急，小便不利，大便数少，吸吸口燥少气，淋石热。

　　大煮去半分，服四、五剂瘥。又方：治呕。麻仁三两杵熬，以水研取汁，着少盐，吃立效。李谏议尝用，极妙。千金方：治发落不生，令长。麻子一升，熬黑压油治风癫及百病。麻仁四升，水六升，猛火煮令牙生去滓，煎取七升。

　　或多言语，勿怪之。但人摩手足须定，凡进三剂愈。又方：主产后血温服一升，先食。不瘥，夜再服一升，不吐不下和为粥食。又方：麻根十枚，水五升，煮取二升。一服血止，神验。又方：大渴，日饮数斗，小便赤涩麻子一升，水三升，煮三、四沸。取汁饮之，无限日，过九升麻子愈。又方：卒被毒箭。

　　麻仁数升，杵饮汁瘥。食医心镜：治风水腹大，脐腰重痛，不可转动。冬麻子半升碎，水研滤取煮作稀粥，着葱、椒、姜、豉，空心食之。又方：主五淋，小便赤少升，杵研滤取汁二升，和米三合煮粥，着葱、椒及熟煮，空心服之。又方以水二升煮，取汁热沸，分为三、四服。新续十全方：令易产。大麻根三茎，水一升，煎取半升，顿服立产。衣不下服之亦下。子母秘录：产后秽污不尽，腹满。麻子三两，酒五升，煮取二升。分温二服，当下恶物。又方：治小儿赤重者。麻子一合，炒令香熟，末服一钱匕，蜜浆水和服，立效。又方：敷之，日六、七度。周礼典职疏 ，麻也。案《丧服传》云：牡麻者，《毛诗·九月》菽苴疏云：谓采麻实以供羹食。诗云：桃之夭夭，有 其实， 即实也。麻 则知麻实也，非花也，麻亦花而后有实也。

　　龙鱼河图曰岁暮夕四更中，取二七豆子，二七麻子。家人头少许发，合麻子、豆着井中祝敕。

　　辟五温鬼。

　　衍义曰：大麻子，海东来者最胜，大如莲实，如毛罗岛。其次出上郡北地，大如豆，南地者子小。去壳法：取麻子帛包之，沸汤中浸，汤冷出之，垂井中一夜，勿令着水。次日日中曝干取仁，粒粒皆完。张仲景麻仁丸，是用此大麻子。

　　卷第二十四

　　胡麻油

</div>
    <div class="pagination">
<a href="证类本草_page208.html">上一页</a><span>...</span><a href="证类本草_page204.html">204</a><a href="证类本草_page205.html">205</a><a href="证类本草_page206.html">206</a><a href="证类本草_page207.html">207</a><a href="证类本草_page208.html">208</a><span class="current-page">209</span><a href="证类本草_page210.html">210</a><a href="证类本草_page211.html">211</a><a href="证类本草_page212.html">212</a><a href="证类本草_page213.html">213</a><a href="证类本草_page214.html">214</a><span>...</span><a href="证类本草_page210.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
