<!DOCTYPE html>
<html>
<head>
    <meta charset="UTF-8">
    <title>普济方 - 第 1024 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1024 页/共 3614 页</h1>
    <div class="content">　　黄明胶烧存性。调二钱。以好酒调之。

　　追风散治破伤风。

　　蝉蜕（去土不以多少）上件为细末。掺在疮口上。毒瓦斯自散。

　　治破伤风

　　烧鳔三钱为灰。热酒调下。口噤挑开灌下。一方入麝香少许。

　　又方

　　生天南星一个。为细末。水调涂四面。水出为效。

　　赤散子治破伤风。

　　雄黄（少许）草乌头（四个）天南星（十个）上为细末。患者看疮口大小。以新水调涂之。用纸覆面盖。如疮忍痛即以半夏散治之。

　　半夏（半两）黑附子（半两）天南星（半两）蝉壳（三十个）藿香（少许）乌蛇（一分取肉炙）上件六味同为末。每服一（字）钱。豆淋酒调下。如疮上忍痛即并吃三服立效。如不

　　蜈蚣散

　　蜈蚣（一对）鳔（五钱）左盘龙（五钱炒烟尽为度野蛤粪是也）上件为细末。每服一钱。清酒调下。治法根据前和用。里和至愈可服。但有里证不可服。次当下之。前蜈蚣散四钱。

　　巴豆霜半钱。烧饭为丸如绿豆大。每服一丸。渐加六七丸。清酒调蜈蚣散少许送下。以宣利为度。内外风去。可常服羌活汤缓缓而治。不拘时候服之。羌活汤者。治半在表半在里也。

　　治一切破伤风。水毒肿痛不可胜忍。

　　用麝香末一（字）钱。纳在破伤疮口中。用旧罩翠纸裹定。取出尽脓水便效。

　　朱砂丸治破伤风。目瞪。口噤不语。手足搦搐。项筋强直。不能转侧。发则不识

　　人。

　　朱砂（研）半夏（洗）川乌头（各一钱）雄黄（五钱）凤凰苔（三钱）麝香（少许）上为细末。枣肉为丸如梧桐子大。每服一丸或二丸。冷水下。以吐为度。

　　天麻丸治破伤风。

　　天麻（三钱）川乌头（三钱去皮生用）草乌头（一钱半）雄黄（一钱半）上为细末。酒糊为丸如梧桐子大。每服十丸。温酒送下。不拘时候。

　　立效散治破伤风。及沐发中风极效方。

　　上以乱发如鸡子大。无油器中熬焦黑。研为末。以好酒一盏沃之。何首乌末二钱。同搅候温灌之。下咽喉过一二刻。再灌立效。

　　除风破血

　　以草石蚕浸酒服。草石蚕生高山石上。根如箸。上有毛。节如蚕。叶似卷柏。

　　治破伤风

　　防风天南星上二味等分为末。每服三二匙。童子小便五升。煎至四升。服愈即止。

　　治破伤风入疮强直。

　　天南星防风上等分为末。以醋调作靥贴之。

　　卷一百十四　诸风门

　　诸风难治附论

　　素问云。凡诸风掉眩强直。支痛戾。里急筋缩。皆足厥阴风木之位。肝胆之气也。风者动也。掉者摇也。所谓风气甚而头目眩运。由风木王。则是金衰不能制木。而木能生火。

　　故风火多为热化。皆阳热多也。风为病者或为寒热。或为热中。或为寒中。或为厉风。或为偏枯。或为腰脊强痛。或为耳鸣鼻塞。诸证皆具。其病各异。其名不同。经云。风者善行数变。腠理开则洒然寒。闭则热闷。风气俱入。行于诸脉分肉之间。与卫气相干其道不利。致使肌肉愤而有疡也。卫气所凝而不行。故其肉有不仁也。分肉之间卫气行处。风与卫气相搏俱行肉分。故气道涩而不利。气道不利风热内郁。卫气相持肉愤而疮出。卫气被风郁不得传。偏升凝而不行。则肉不仁也。谓皮肉而不知寒热痛痒如木石也。经曰。风者百病之首也。其变化乃为他病无常。风气所发也。以四时五运六气千变万化。冲荡推击无穷。安得失时而绝也。故春甲乙伤于风者。为肝风。夏丙丁伤于风者。为心风。季夏戊己伤于风者。

　　为脾风。秋庚辛伤于风者。为肺风。冬壬癸伤于风者。为肾风。五脏之风其证各异。肺风之状。多汗恶风。色白。时嗽短气。昼则微。暮则甚。心风之状上同。善怒色赤。病甚则言不可快。肝风善悲。色微苍。嗌干善怒。时憎女子。脾风身体怠堕。四肢不收。色薄微黄。不嗜饮食。肾风面疣而浮肿。脊痛不能正立。其色。隐曲不利。又曰。风寒热诸疾之始生也。

　　人之脏腑皆风之起。谓火热阳之本。内经曲直动摇风之动也。眩晕吐呕。谓风热之甚也。夫风热怫郁。风火生于热。以热为本而风为标。凡言风者。即风热病也。气壅滞。筋脉拘倦。

　　肢体焦痿。头目昏眩。腰脊强痛。耳鸣鼻塞。口苦舌干。咽嗌不利。胸膈痞闷。咳呕喘满。

　　涕唾稠粘。肠胃燥热涩。便溺淋。或夜卧寝汗。切牙睡语。筋惕惊悸。或肠胃怫郁结。水液不能浸润于周身。而但为小便多出者。或湿热内余而时有溏泄者。或因亡液而成燥淋者。

　　或因肠胃燥郁。水液不能宣行于外。反以停湿而泄。或燥湿往来。而时结时泄者。或表之阳和。正气卫气是也。与邪热相合并入于里。阳极似阴而战烦渴也。表气寒故战。里热甚则渴。或虚气久不已者。经言邪热与卫气并入于里。则寒战也。并出之于表则发热。并则病作。

　　离则病已。或风热走注疼痛麻痹者。或肾水真阴衰虚。心火邪热曝甚而僵仆。或卒中久不语。或一切曝喑而不语。语不出声。或暗风痫者。或洗头风。或破伤。或中风诸潮搐。并小儿诸疳积热。或惊风积热。伤寒疫疠不能辨者。或热甚怫结而反出不快者。或热黑陷将死。或大人小儿风热疮疥及久不愈者。或头生屑。遍身黑紫白斑驳。或面鼻生紫赤风刺瘾疹。俗呼为酒刺者。或成风疠。世传为大风疾。或肠风痔漏。并解酒过热毒。兼解利诸邪所伤。及调理伤寒已发汗。头项身体疼痛者。并两感诸证。兼治产后血液损虚。以致阴气衰残。阳气郁甚。为诸热证。腹满涩痛。烦渴喘闷。谵妄惊狂。或热极生风。而风热燥郁。舌强口噤。筋惕肉。一切风热燥证郁而恶物不下。腹满撮痛而昏者。恶物过多而不吐者。不宜服之。兼消除大小疮及恶毒。兼治堕马打破伤损疼痛。或因而热结大小便涩滞。或腹腰急痛。腹满喘闷者。凡此诸风所感不一。当随证而治也。

　　方

　　乌犀丸

　　（出和剂方）

　　治丈夫妇人卒中诸风。牙关紧急。膈上多痰。或语蹇

　　涩。

　　口眼斜。

　　用薄荷汁与酒各少许。化三丸服之。良久再服。立有大效。又治瘫痪暗风痫病。手足潮搐。心神不安。遍身顽麻。肠风痔漏。肾藏风毒。上攻下疰。妇人血风头旋。吐逆。皮肤肿痒。

　　遍身疼痛。

　　白术（米泔浸一宿切焙干微炒）白芷干姜（炮）枳壳（去瓤麸炒）天竺黄（细研）虎骨（酒醋涂炙令黄）浓朴（去粗皮姜汁涂炙令黄）败龟（酒醋涂炙令黄）何首乌（米泔浸一宿煮过切焙）桑螵蛸（微炒）缩砂仁蔓荆子（去白皮）丁香晚蚕蛾（微炒各三分）萆（微炙）细辛（去苗）本（去土）槐胶阿胶（杵碎炒）陈皮（微炒去白）羌活（去芦）半夏（汤洗七次姜汁浸三日炒）天南星（汤洗生姜自然汁煮软切焙干炒黄）麝香（别研）天麻（酒洗切焙）茯苓（去皮）独活（去芦）人参（去芦）羚羊角（镑）藿香叶（去土）槟榔肉桂（去粗皮）沉香麻黄（去根节）川乌（烧令通赤留烟少许入坑内以盏覆新土围食顷出）宿去皮骨炙熟用肉）乌蛇（酒浸一宿炙去皮骨令熟用肉）木香（各一两）石斛（去根）水银蝉壳（去土微炒）川芎肉豆蔻（去壳微炒）附子（水浸后炮去皮脐）硫黄（末用瓷盏盛慢火养成汁然后却入前水银如青泥细研）龙脑（别研）朱砂（研飞）雄黄（研飞）牛黄（别研各半两）狐肝（三具腊月采取同乌鸦一只入新瓦盆内以瓦盆子盖头用泥固济用炭火一秤烧令通赤待烟尽取出候冷研令极细）乌鸦（一只腊月采取去嘴并翅足用）腻粉（别研一分）当归（去芦酒浸焙干）乌犀（镑各二两）上捣研令细。炼白蜜合和。入酥再捣五千下。丸如梧桐子大。

　　常服一丸。不时。薄荷汤或茶嚼下。

　　草灵宝丹

　　（出杨氏家藏方）

</div>
    <div class="pagination">
<a href="普济方_page1023.html">上一页</a><span>...</span><a href="普济方_page1019.html">1019</a><a href="普济方_page1020.html">1020</a><a href="普济方_page1021.html">1021</a><a href="普济方_page1022.html">1022</a><a href="普济方_page1023.html">1023</a><span class="current-page">1024</span><a href="普济方_page1025.html">1025</a><a href="普济方_page1026.html">1026</a><a href="普济方_page1027.html">1027</a><a href="普济方_page1028.html">1028</a><a href="普济方_page1029.html">1029</a><span>...</span><a href="普济方_page1025.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
