<!DOCTYPE html>
<html>
<head>
    <meta charset="UTF-8">
    <title>本草纲目 - 第 429 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 429 页/共 603 页</h1>
    <div class="content">　　目赤生翳：枸杞子捣汁，日点三、五次，神验。（《肘后方》）。

　　面 ：枸杞子十斤，生地黄三斤。为末。每服方寸匕，温酒下，日三服。久则童颜。

　　（《圣惠方》）。

　　注夏虚病：枸杞子、五味子，研细，滚水泡，封三日，代茶饮效。（《摄生方》）。

　　地骨酒：壮筋骨，补精髓，延年耐老。枸杞根、生地黄、甘菊花各一斤，捣碎，以水一石，煮取汁五斗，炊糯米五斗，细曲拌匀，入瓮如常封酿。待熟澄清，日饮三盏。（《圣济总录》）。

　　虚劳客热：枸杞根，为末。白汤调服。有痼疾人勿服。（《千金方》）。

　　骨蒸烦热及一切虚劳烦热，大病后烦热，并用地仙散：地骨皮二两，防风一两，甘草（炙）半两。每用五钱，生姜五片，水煎服。（《济生方》）。

　　热劳如燎：地骨皮二两，柴胡一两，为末。每服二钱，麦门冬汤下。（《圣济总录》）。

　　虚劳苦渴，骨节烦热，或寒：用枸杞根白皮（切）五升，麦门冬三升，小麦二升，水二斗，煮至麦熟，去滓。每服一升，口渴即饮。（《千金方》）。

　　肾虚腰痛：枸杞根、杜仲、萆 各一斤，好酒三斗渍之，罂中密封，锅中煮一日。饮之任意。（《千金方》）。

　　吐血不止：枸杞根、子、皮为散，水煎。日日饮之。（《圣济总录》）。

　　小便出血：新地骨皮洗净，捣自然汁（无汁则以水煎汁）。每服一盏，入酒少许，食前温服。（《简便方》）。

　　带下脉数：枸杞根一斤，生地黄五斤，酒一斗，煮五升。日日服之。（《千金方》）。

　　天行赤目暴肿：地骨皮三斤，水三斗，煮三升，去滓，入盐一两，取二升。频频洗点。

　　（陇上谢道人《天竺经》）。

　　风虫牙痛：枸杞根白皮，煎醋漱之，虫即出。亦可煎水饮。（《肘后方》）。

　　口舌糜烂：地骨皮汤：治膀胱移热于小肠，上为口糜，生疮溃烂，心胃壅热，水谷不下。

　　用柴胡、地骨皮各三钱，水煎服之。（东垣《兰室秘藏》）。

　　小儿耳疳：生于耳后，肾疳也。地骨皮一味，煎汤洗之。仍以香油调末搽之。（高文虎《蓼花洲闲录》）。

　　气 疳疮多年不愈者：应效散（又名托里散）：用地骨皮（冬月者）为末。每用纸捻蘸入疮内。频用自然生肉。更以米饮服二钱，一日三服。（《外科精义》）。

　　男子下疳：先以浆水洗之，后搽地骨皮末。生肌止痛。（《卫生宝鉴》）。

　　妇人阴肿或生疮：枸杞根煎水，频洗。（《永类方》）。

　　十三种疔：春三月上建日采叶（名天精），夏三月上建日采枝（名枸杞），秋三月上建日采子（名却老），冬三月上建日采根（名地骨），并曝干为末（如不得依法采，但得一种亦可），用绯缯一片裹药。牛黄一梧桐子大，反钩棘针三七枚，赤小豆七粒，为末。先于缯上铺乱发一鸡子大，乃铺牛黄等末，卷作团，以发束定，熨斗中炒令沸，沸定，刮捣为末。以一方寸匕，合前枸杞末二匕，空心酒服二钱半，日再服。（《千金方》）。

　　痈疽恶疮，脓血不止：地骨皮不拘多少，洗净，刮去粗皮，取细白穣。以粗皮同骨煎汤洗，令脓血尽。以细穣贴之，立效。有一朝士，腹胁间病疽经岁。或以地骨皮煎汤淋洗，出血一、二升。家人惧，欲止之。病者曰：疽似少快。更淋之，用五升许，血渐淡乃止。以细穣贴之，次日结痂愈。（唐慎微《本草》）。

　　瘭疽出汁，着手、足、肩、背，累累如赤豆：用枸杞根、葵根叶煮汁，煎如饴，随意服之。（《千金方》）。

　　足趾鸡眼，作痛作疮：地骨皮同红花研细敷之，次日即愈。（《闺阁事宜》）。

　　火赫毒疮：此患急防毒瓦斯入心腹。枸杞叶捣汁服，立瘥。（《肘后方》）。

　　目涩有翳：枸杞叶二两，车前叶一两， 汁，以桑叶裹，悬阴地一夜。取汁点之，不过三、五度。（《十便良方》）。

　　五劳七伤，庶事衰弱：枸杞叶半斤（切），粳米二合，豉汁和，煮作粥，日日食之良。（《经验后方》）。

　　澡浴除病：正月一日，二月二日，三月三日，四月四日，以至十二月十二日，皆用枸杞叶煎汤洗澡。令人光泽，百病不生。（《洞天保生录》）

　　木部第三十六卷　木之三

　　溲疏

　　（《本经》下品）【释名】巨骨（《别录》）。

　　【集解】《别录》曰：溲疏生熊耳川谷，及田野故丘墟地。四月采当之曰：溲疏一名杨栌，一名牡荆，一名空疏。皮白中空，时时有节。子似枸杞子，冬月熟，赤色，味甘苦。末代乃无识者。此非人篱垣之杨栌也。

　　恭曰：溲疏，形似空疏，树高丈许，白皮。其子八、九月熟，赤色，似枸杞，必两两相对，味苦，与空疏不同。空疏即杨栌，其子为荚，不似溲疏。

　　志曰：溲疏、枸杞虽则相似，然溲疏有刺，枸杞无刺，以此为别。

　　颂曰：溲疏亦有巨骨之名，如枸杞之名地骨，当亦相类。方书鲜用，宜细辨之。

　　机曰：按：李当之但言溲疏子似枸杞子，不曾言树相似。马志因其子相似，遂谓树亦相似，以有刺、无刺为别。苏颂又因巨骨、地骨之名，疑其相类。殊不知枸杞未尝无刺，但小则刺多，大则刺少耳。本草中异物同名甚多，况一骨字之同耶？以此为言，尤见穿凿。

　　时珍曰：汪机所断似矣，而自亦不能的指为何物也。

　　【气味】辛，寒，无毒。《别录》曰：苦，微寒。

　　之才曰：漏卢为之使。

　　【主治】皮肤中热，除邪气，止遗溺，利水道（《本经》）。

　　除胃中热，下气。可作浴汤（《别录》。时珍曰：按：孙真人《千金方》，治妇人下焦三十六疾，承

　　木部第三十六卷　木之三

　　杨栌

　　（《唐本草》）【集解】恭曰：杨栌，一名空疏，所在皆有，生篱垣间。其子为荚。

　　叶

　　【气味】苦，寒，有毒。

　　【主治】疽 恶疮，水煮汁洗之，立瘥（《唐本》）。

　　木耳 见菜部。

</div>
    <div class="pagination">
<a href="本草纲目_page428.html">上一页</a><span>...</span><a href="本草纲目_page424.html">424</a><a href="本草纲目_page425.html">425</a><a href="本草纲目_page426.html">426</a><a href="本草纲目_page427.html">427</a><a href="本草纲目_page428.html">428</a><span class="current-page">429</span><a href="本草纲目_page430.html">430</a><a href="本草纲目_page431.html">431</a><a href="本草纲目_page432.html">432</a><a href="本草纲目_page433.html">433</a><a href="本草纲目_page434.html">434</a><span>...</span><a href="本草纲目_page430.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
