<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 117 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 117 页/共 791 页</h1>
    <div class="content">　　治热病发狂。心热烦闷。多惊。不得卧睡。宜服茯神散方。

　　茯神（三分） 犀角屑（半两） 龙齿（一两） 川升麻（半两） 麦门冬（一两去心）玄参（半两） 甜甘根（一两锉） 黄芩（三分） 黄连（一两去须）上件药。捣筛为散。每服三钱。以水一中盏。煎至五分。去滓。下朴硝一钱。地黄汁一合。搅令匀。不计时候。温服。

　　治热病。盛发黄。皮肤如金色。小便赤涩。大便不通。口干烦渴。闷乱发狂。宜服大青大青（半两） 黄药（半两） 川朴硝（半两） 川大黄（半两锉碎微炒） 羚羊角屑（半两）土瓜根（半两） 栀子仁（半两） 秦艽（半两去苗） 甘草（半两炙微赤锉）上件药。捣细罗为散。不计时候。以冷蜜水调下二钱。以利为度。

　　治热病。已得汗。热不解。腹满胀痛。烦躁发狂。宜服柴胡散方。

　　柴胡（一两去苗） 川大黄（三分锉碎微炒） 黄芩（三分） 赤芍药（三分） 枳壳（半两麸炒微黄去瓤） 半夏（三分汤浸七遍去滑）上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治热病。毒热在脏。心神狂乱。壮热烦躁。不得睡卧。宜服朱砂丸方。

　　朱砂（一两细研） 太阴玄精（半两） 牛黄（半两） 紫石英（一两细研水飞过） 白石英（一两不灰木（一上件药。都研令细。用牛胆汁和。丸如樱桃大。不计时候。以新汲水嚼下一丸。

　　治热病。心神恍惚。悲喜不恒。发狂欲走。宜服铁粉丸方。

　　铁粉（半两细研） 牛黄（半两细研） 金箔（三七片细研） 银箔（三七片细研） 麝香（一分细神（半两）上件药。捣筛为散。同研令匀。炼蜜和捣三五百杵。丸如梧桐子大。不计时候。以薄荷汤下二十丸。

　　治热病发狂。心神恍惚。宜服牛黄丸方。

　　牛黄（半两细研） 虎睛（一对酒浸微炙） 茯神（一两） 石膏（一两细研） 川升麻（三分）麦门冬（一两去心） 玄参（三分） 生干地黄（一两） 铁粉（一两细研）上件药。捣罗为末。同研令匀。炼蜜和丸。如梧桐子大。不计时候。以荆芥汤下二十丸治热病。心气热盛。恍惚不定。发狂。妄有所见。宜服天竹黄丸方。

　　天竹黄（三分） 牛黄（一分细研） 朱砂（三分细研水飞过） 麝香（一分细研） 黄连（一两去齿（三分）茯上件药。捣罗为末。都令匀。炼蜜和捣三二百杵。丸如梧桐子大。不计时候。以荆芥汤。或薄荷汤。嚼下十丸。

　　治热病。热毒攻心。胸躁闷。发狂方。

　　鸡子（二枚清） 川朴硝（半两）上件药。相和。以新汲水一小盏。熟调顿服之。

　　卷第十七

　　治热病呕逆诸方

　　夫热病胃中有热。则谷气不和。新谷入与热气相搏。胃气不平。故致呕逆。或吐下以后。脏气虚弱。亦令呕逆也。

　　治热病。恶寒壮热。食则呕逆。宜服前胡饮子方。

　　前胡（二两去芦头） 麦门冬（二两去心） 竹茹（三两） 陈橘皮（一两汤浸去白瓤焙） 甘草（一两炙微赤锉） 生地黄（二两） 葛根（二两） 枇杷叶（一两拭去毛炙微黄）上件药。都细锉和匀。每服半两。以水一大盏。煎至五分。去滓。不计时候。温服。

　　治热病壮热。呕逆。不下饮食。宜服人参饮子方。

　　人参（一两去芦头） 陈橘皮（一两汤浸去白瓤焙） 生姜（二两） 赤茯苓（一两） 葛根（一两） 麦门冬（一两去白）上件药。都细锉和匀。每服半两。以水一大盏。煎至五分。去滓。不计时候。温服。

　　治热病。壮热恶寒。食则呕逆。宜服麦门冬散方。

　　麦门冬（一两去心） 前胡（一两去芦头） 陈橘皮（半两汤浸去白瓤焙） 甘草（半两炙微赤锉） 生干地黄（一两） 人参（半两去芦头）上件药。捣筛为散。每服四钱。以水一中盏。入竹茹半鸡子大。煎至六分。去滓。不计时候。温服。

　　治热病。数日未得汗。遍身壮热。呕逆。不下食。宜服柴胡散方。

　　柴胡（一两去苗） 麻黄（一两半去根节） 川升麻（一两） 人参（一两去芦头） 麦门冬（一两分） 鳖甲（三上件药。捣筛为散。每服五钱。以水一大盏。入生姜半分。煎至五分。去滓。不计时候。温服。

　　治热病。因服凉药过多。致胃冷呕逆。宜服白茅根饮子方。

　　白茅根（半两锉） 陈橘皮（一两汤浸去白瓤焙） 桂心（三两） 葛根（一两） 高良姜（半两） 枇杷叶（半两拭去毛炙微黄）上件药。都细锉和匀。每服半两。以水一大盏。入生姜半分。煎至五分。去滓。不计时候。稍热服。

　　治热病烦渴饮水过多。时有呕逆方。

　　枇杷叶〔二（一）两拭去毛炙微黄〕 茅根（一两锉） 葛根（一两锉）上件药。捣筛为散。以水三大盏。煎至一盏半。去滓。不计时候。分温三服。

　　卷第十七

　　治热病哕候诸方

　　夫热病哕者。由伏热在于胃间。令人胸满气逆。气逆则哕。若大下后。胃气虚冷。亦致哕也。

　　治热病未得汗。燥热。饮水过多。腹胀气急。呕哕不止。宜服丁香散方。

　　丁香（半两） 人参（一两去芦头） 陈橘皮（半两汤浸去白瓤焙） 枇杷叶（半两拭去毛炙微黄） 前胡（半两去芦头） 茅根（一两锉） 葛根（半两锉）上件药。捣粗罗为散。每服三钱。以水一中盏。入生姜半分。煎至六分。去滓。不计时候。温服。

　　治热病。毒瓦斯攻胃。呕哕不止。宜服甘草饮子方。

　　甘草（一两炙微赤） 陈橘皮（一两汤浸去白瓤焙） 川升麻（一两） 生姜（一两） 葛根（一两）人参（一两去芦头）上件药。都细锉和匀。每服半两。以水一大盏。煎至五分。去滓。不计时候。温服。

　　治热病。腹胃虚胀。心膈壅滞。呕哕不能食。宜服半夏散方。

　　半夏（三分汤浸七遍去滑） 柴胡（一两去苗） 黄芩（半两） 赤芍药（三分） 甘草（一分炙微赤锉） 桂心（半两） 陈橘皮（三分汤浸去白瓤焙） 大腹皮（三分锉）上件药。捣粗罗为散。每服五钱。以水一大盏。入生姜半分。煎至五分。去滓。不计时候。温服。

　　治热病。烦热呕哕。不欲饮食。宜服麦门冬散方。

　　麦门冬（一两半去心） 柴胡（一两去苗） 芦根（一两半锉） 人参（三分去芦头） 葛根（一两锉）上件药。捣筛为散。每服四钱。以水一中盏。入竹茹一分。煎至六分。入生地黄汁少半分（合）。更煎一沸。不计时候。温服。

　　治热病。胃中有热。谷气入。则胃气逆。逆则哕。不下食。宜服前胡散方。

　　前胡（一两去芦头） 黄 （一两锉） 人参（一两去芦头） 麦门冬（半两去心） 陈橘皮（半两汤浸去白瓤焙） 甘草（一分炙微赤锉） 生干地黄（三分）上件药。捣筛为散。每服五钱。以水一大盏。入竹茹一分。煎至五分。去滓。不计时候。温服。

　　治热病。往来寒热。胸胁满闷。哕逆。宜服赤芍药散方。

　　赤芍药（三分） 前胡（半两去芦头） 人参（三分去芦头） 桂心（半两） 犀角屑〔三分（半两）〕 陈橘皮（三分汤浸去白瓤焙） 赤茯苓（三分） 芦根（半两） 大腹皮（半两）上件药。捣筛为散。每服三钱。以水一大盏。煎至五分。去滓。不计时候。温服。

　　治热病。邪热已退。胃气未和。哕不能食。宜服白术散方。

　　白术（三分） 芦根（三分锉） 草豆蔻（三分去皮） 人参（三分去芦头） 陈橘皮（三分汤浸去白瓤焙） 枇杷叶（三分拭去毛炙微黄） 浓朴（三分去粗皮涂生姜汁炙令香熟）上件药。捣筛为散。每服五钱。以水一大盏。煎至五分。去滓。不计时候。温服。

　　治热病。哕逆不下食。宜服白茅根散方。

　　白茅根（一两锉） 百合（一两） 陈橘皮（一两汤浸去白瓤焙） 葛根（一两锉） 人参（一两去芦头）上件药。捣筛为散。每服五钱。以水一大盏。煎至五分。去滓。不计时候。温服。

　　治热病未得汗。呕哕不止方。

　　麦门冬（一两半去心焙） 芦根（一两） 人参（一两去芦头）上件药。捣罗为散。每服半两。以水一大盏。入生姜半分。煎至五分。去滓。不计时候。温服。

</div>
    <div class="pagination">
<a href="太平圣惠方_page116.html">上一页</a><span>...</span><a href="太平圣惠方_page112.html">112</a><a href="太平圣惠方_page113.html">113</a><a href="太平圣惠方_page114.html">114</a><a href="太平圣惠方_page115.html">115</a><a href="太平圣惠方_page116.html">116</a><span class="current-page">117</span><a href="太平圣惠方_page118.html">118</a><a href="太平圣惠方_page119.html">119</a><a href="太平圣惠方_page120.html">120</a><a href="太平圣惠方_page121.html">121</a><a href="太平圣惠方_page122.html">122</a><span>...</span><a href="太平圣惠方_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
