<!DOCTYPE html>
<html>
<head>
    <meta charset="UTF-8">
    <title>证治准绳 - 第 99 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 99 页/共 348 页</h1>
    <div class="content">　　为末炼蜜丸梧子大每服五十丸食前白茯苓石菖蒲汤送下又方加枸杞子一两半尤佳
　　加减驻景丸　治肝防气虚视物防防血少气多车前子【畧焙】　五味子　枸杞子【各二两】　　当归【去尾】熟地黄【各五两】　　楮实【无翳者不用】　川椒【炒各一两】　丝子【酒煮焙半斤】
　　右为细末蜜水煮糊丸如桐子大每服三十丸空心温酒送下盐汤亦可
　　白附子散　治发散初起黑花昏朦内障
　　荆芥　白菊花　防风　木贼　白附子　粉草苍术　人参　羌活　蒺藜
　　右水煎食后服
　　补肾磁石丸　治肝肾气虚上攻眼目昏暗逺视不明时见黑花渐成内障
　　磁石【火煅红醋淬】　甘菊花　石决明　肉苁蓉【酒浸切焙】丝子【酒浸一宿慢火焙干各一两】
　　右为细末用雄雀十五只去毛嘴足留肚肠以青盐二两水三升同煮令雄雀烂水欲尽为度取出先捣如膏和药末为丸如梧子大每服二十丸空心温酒送下
　　千金神麴丸即磁硃丸【见前】
　　三仁五子丸　治肝肾不足体弱眼昏内障生花不计逺近
　　栢子仁　薏苡仁　酸枣仁　丝子【酒制】　五味子　枸杞子【酒蒸】　覆盆子【酒浸】　车前子【酒浸】　肉苁蓉　熟地黄　白茯苓　当归　沈香【各等分】
　　右为细末炼蜜丸如桐子大每服五十丸空心用盐酒送下
　　麢羊角散　治肝脏实热眼目昏暗时多热泪
　　麢羊角【镑】　羌活【去芦】　参　车前子　黄芩【去黑心】　山栀仁　瓜蒌【各半两】　胡黄连　菊花【各七钱半】细辛【去苗二钱半】
　　右为细末食后竹叶煎汤调服二钱
　　蕤仁丸　治眼见黑花飞蝇痛昏暗渐变青盲蕤仁【去皮】　地肤子　细辛【去苗】　人参　地骨皮【去土】石决明【洗净别捣罗】　白茯苓【去皮】　白术【各二两】　熟地黄【焙】　楮实【各三两】　空青【另研】　防风【去叉各一两半】　石胆【研如粉半两】　鲤鱼胆【五枚】　青羊胆【一枚】
　　右为细末研匀以胆汁同炼蜜和丸如桐子大每服二十丸食后米饮送下
　　熟地黄丸【见瞳神散大】
　　摩顶膏　治肝肾虚风上攻眼生黑花或如水浪空青【研】　青盐【研半两】　槐子　木香　附子【各一两】牛酥【二两】　鵞脂【四两】　旱莲草【自然汁一升】　龙脑【半钱】丹砂【二钱半研】
　　右为细末先以旱莲草汁牛酥鹅脂银器中熬三五沸下诸药末煎减一半即止盛磁器中临卧用旧铧铁一片重二三两蘸药于顶上摩二三十徧令入发窍中次服决明丸忌铁器
　　又方　治眼前见花黄黑红白不定
　　附子【炮制去皮脐】　木香【各一两】　朱砂【二钱半】　龙脑【半钱】青盐【一两半】　牛酥【二两】　鹅脂【四两】
　　右将前药为末同酥脂以慢火熬成膏每用少许不拘时顶上摩之
　　决明丸　治眼见黑花不散
　　决明子　甘菊花【各一两】　防风【去芦】　车前子　芎防　细辛　栀子仁　蔓荆子　参　白茯苓薯蓣【各半两】　生地黄【七钱半】
　　右为细末炼蜜和捣二三百杵丸如梧子大每服二十丸食后煎桑枝汤送下日三
　　白龙粉　治肾水衰虚肝经邪热视物不明或生障翳努肉攀睛或迎风泪出眼见黒花或如蝇飞或如油星或睛肿痛或痒不可忍竝皆治之
　　右用硝三斗于二九月造一大罐热水化开以绵滤过入银器或石器内煎至一半已上就锅内放温倾银盆内于露地放一日次日结成块子于别水内洗净再用小罐热水化开熬入萝卜二个切作片子同煮以萝卜熟为度倾在磁器内捞萝卜不用于露地露一宿次日结成块子去水于日中晒一日去尽水入好纸袋盛放于透风日处挂晒至风化开成用逐旋于乳鉢内防研极细防眼如常法亦名明粉
　　煮肝散　治眼生黑花渐成内障及鬬睛偏视风毒攻眼肿痛痒短视倒睫雀目
　　羌活【去芦】　独活【去芦】　青葙子　甘菊花【各一两】
　　右为细末每服三钱羊子肝一叶剉细淡竹叶数片同裹如粽子别用雄黑豆四十九粒米泔一碗银石器内同煮黑豆烂泔干为度取肝细嚼温酒下又将豆食尽空心日午夜卧服
　　服椒方　治肝肾虚风上攻眼目生黑花头目不利能通神延年用川椒一斤拣净去目及合口者于铫内炒令透于地上铺净纸二重用新盆合定周廻用黄土焙之半日去毒出汗然后取之曝干为度只取椒于磁盒子内収每日空心新汲水下十粒
　　芎防散　治目晕昏视物不明
　　芎防　地骨皮　荆芥穗　何首乌【去黒皮】　菊花旋覆花　草决明　石决明【刷净】　甘草【炙各一两】　青葙子　蝉蜕【去土】　木贼【各半两】　白芷【二钱半】
　　右为细末每服一钱食后米泔水调下
　　磁石丸　治眼因患后起早元气虚弱目无翳膜视物昏暗欲成内障
　　磁石【二两煅醋淬七次杵碎细研水飞过】　肉苁蓉【一两酒浸一宿刮去皴皮炙令干】　兔丝子【酒浸五日曝干别研为末三两】　补骨脂【微炒】　巴防【去心】　石斛【去根】　逺志【去心】　熟地黄【各一两】　五味子木香　甘草【炙赤】　桂心【各半两】
　　右为细末研匀炼蜜和捣二三百杵丸如梧子大每服三十丸食前温酒送下一方有茯神无逺志石斛
　　四物五子丸　治心肾不足眼目昏暗
　　当归【酒浸】　川芎　熟地黄　白芍药　枸杞子覆盆子　地肤子　丝子【酒浸炒】　车前子【酒蒸量虚实加减各等分】
　　右为细末炼蜜和丸如桐子大每服五十丸不拘时盐汤送下
　　杞苓丸　治男子肾脏虚耗水不上升眼目昏暗逺视不明渐成内障
　　枸杞子【四两酒蒸】　白茯苓【八两去皮】　当归【二两】　丝子【四两酒浸蒸】　青盐【一两另研】
　　右为细末炼蜜和丸如桐子大每服七十丸食前用白汤送下
　　瑞竹四神丸　治肾经虚损眼目昏花补虚益损及云翳遮睛
　　甘州枸杞子【一斤拣色赤滋润者以酒一杯润之分作四分一分同川椒一两炒一分同小茴香一两炒一分同芝蔴一合炒一分独炒用】
　　炒过将川椒等筛去不用再加熟地黄白术白茯苓各一两共为细末炼蜜和丸如梧子大每服五七十丸空心温酒送下或加甘菊花一两
　　夜光丸【一名双美丸】治眼目昏暗及诸疾兼退翳膜
　　蜀椒【去目并合口者炒出汗一斤半捣末一斤】　甘菊花【取末一斤】
　　右和匀取肥地黄十五斤切捣研绞取汁八九升许将前药末拌浸令匀曝稍干入盘中摊暴三四日内取干候得所即止勿令太燥入炼蜜二斤同捣数千杵丸如梧桐子大每服三十丸空心日午熟水下久服目能夜视发白再黑通神强志延年益夀一方用熟地黄二两酒浸九蒸九曝食后细嚼新淅米十粒以汤送下或茶下亦得
　　密蒙花散　治冷泪昏暗
　　密蒙花　甘菊花　杜蒺藜　石决明　木贼【去节】白芍药　甘草【炙各等分】
　　右为细末每服一钱茶清调下服半月后加至二钱
　　流气饮治风热上攻视物不明常见黑花【见外障】
　　还睛补肝丸　治肝虚两目昏暗冲风泪下
　　白术　细辛【去苗】　芎防　决明子【微炒】　人参　羌活【去芦】　当归【切焙】　白茯苓【去皮】　苦参　防风【去叉】官桂【去麄皮】　地骨皮　参　黄芩【去黑心】　五味子　车前子【微炒】　菊花　青葙子　甘草【炙各等分】
　　右为细末炼蜜为丸如梧子大每服三十丸加至四十丸不拘时米饮下
　　镇肝丸　治肝经不足内受风热上攻眼目昏暗痒痛隠难开多眵洒泪怕日羞明时发瘇赤或生翳障逺志【去心】　地肤子　茺蔚子　白茯苓【去皮】　防风【去芦】　决明子　蔓荆子　人参【各一两】　山药　青葙子　柴胡【去苗】　栢子仁【炒】　甘草【炙】　地骨皮参　车前子　甘菊花【各半两】　细辛【去苗】
　　右为细末蜜水煮糊丸如桐子大每服三十丸食后用米汤下日三
　　真珠煎　治肝虚寒目茫茫不见物
　　真珠【二钱半细研】　鲤鱼胆【二枚】　白蜜【二两】
　　右合和铜器中微火煎取一半新绵滤过磁瓶中盛每以铜筯防如黍米着目眦即泪出频防取瘥
　　又方
　　以黄檗一甲许每朝含使津置掌中拭目讫以水洗之至百日眼明此终身行之永除眼疾
　　治暑月或行路目昏多眵粘者以生龙脑薄荷五七叶净洗手揉烂以生绢捩汁滴入眼中妙
　　治眼目昏暗
　　用园桑老皮烧灰水一盏煎至七分去滓澄清洗一周年如童子眼光明并开洗眼日于后
　　正月初八　二月初十　三月初五　四月初八五月初八　六月初七　七月初七　八月初三九月初十　十月初九　十一月初十　十二月二十二
　　又方
　　用朴硝六钱重用水一盏煎至八分候冷定澄清下次分定每月一日洗至一年之间眼如童子光明正月初一　二月初八　三月初四　四月初五五月初五　六月初四　七月初五　八月初一九月十三　十月十三　十一月十六　十二月初五
　　青鱼胆方治目暗
　　右用青鱼胆汁滴目中
　　又方
　　用鹰眼睛一对炙干捣末研令极细以人乳汁再研每以铜筯取少许防于瞳人上日夜三度可以夜见物或取腊月雊鸽眼依上法用效三日见碧霄中物忌烟熏
　　金丝膏治一切目疾昏暗如纱罗所遮或疼痛
　　宣黄连【半两剉碎水一盏浸一宿取汁再添水半盏浸滓经半日绞取汁与前汁放一处滓别用水半盏浸】　蜜【一两】　白矾【一字】　井盐【一分如无以青盐代】　山栀子【好者二钱捶碎与黄连滓同煮五七十沸取尽力揉滤去滓与前黄连汁一处入余药】
　　右用银磁器内熬十余沸用生绢上细纸数重再滤过用时常防
　　防盐法　明目去昏翳大利老眼得补益之良
　　右以海盐随多少净拣以百沸汤泡去不净滤取清汁于银石器内熬取雪白盐花用新瓦器盛每早用一大钱作牙药揩擦以水潄动用左右手指背逓互口内蘸盐津洗两眼大小眦内闭目良久却用水洗面名洞视千里明目坚齿实为妙法东坡手录目赤不可具汤浴并忌用汤泡足汤躯体中热并集于头目丧明必矣










　　证治准绳卷三十四
<子部,医家类,证治准绳>
　　钦定四库全书
　　证治凖绳卷三十五
　　明　王肯堂　撰
　　类方
　　七窍门
　　目
　　青盲救睛丸【见旋螺尖起】
　　雀盲决明夜灵散　治目至夜则昏虽有灯月亦不能覩
</div>
    <div class="pagination">
<a href="证治准绳_page98.html">上一页</a><span>...</span><a href="证治准绳_page94.html">94</a><a href="证治准绳_page95.html">95</a><a href="证治准绳_page96.html">96</a><a href="证治准绳_page97.html">97</a><a href="证治准绳_page98.html">98</a><span class="current-page">99</span><a href="证治准绳_page100.html">100</a><a href="证治准绳_page101.html">101</a><a href="证治准绳_page102.html">102</a><a href="证治准绳_page103.html">103</a><a href="证治准绳_page104.html">104</a><span>...</span><a href="证治准绳_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
