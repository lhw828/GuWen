<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 77 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 77 页/共 78 页</h1>
    <div class="content">　　[卷之二十　第三十门] 浇烛法 

　　利州监作院安敞传，出《陆氏集验方》。

　　玄胡索赤芍药定粉蛇床子上为细末，每油、蜡各一斤，用药末一大钱，先将油一斤，蜡三分之一化开研用，药末搅匀，浇三、两遍，添蜡一分，又浇三、两遍，再添余蜡，则一重硬如一重矣。布心须用新布，勿令煎过，则不明。此烛可作极大者，有三妙，一省蜡，二极明，三更耐于真蜡，捍心、洗 

　　[卷之二十　第三十门] 皂角油蜡烛法 

　　清油一斤，用好肥皂角十铤。先将皂角水润、煨过、捶碎，以少汤浸，取浓汁，直令皂角无苦味，以绢绞去滓，其汁如面糊。先倾油在铛中，记却多少分数，然后下皂角汁搅匀，慢盛水，水之极凝取出，香色过于真者，其皂角汁不见，只底下有少细滓，若作烛根据寻常捍烛法。夏月上面微以薄薄浇之尤佳。

　　[卷之二十] 第三十一门 

　　京汤方

　　[卷之二十　第三十一门] 金粟汤 

　　魏云范方。

　　粟米（十升）生姜（十两）甘草（四两）草果子（二两，净皮）上先将粟米淘净，同生姜研碎，罨一宿，作饼子，焙干，却同甘草，草果捣罗为细末。

　　若更入白术二两绝妙，每服二、三钱，入盐少许，沸汤点下，不拘时候。

　　[卷之二十　第三十一门] 江公谟集香汤 

　　缩砂（和皮五两，去皮用）甘草（三两）胡椒檀香（各半两）青盐（四两）上先炒盐、甘草，次下余药，炒令香熟，为细末，如常点服，无青盐只用海盐，王直之判院方，名子，此方甚妙。

　　[卷之二十　第三十一门] 清中汤 

　　陈行之监仓方，名正学。葛蒲（半斤，须水中生者，净洗，切作片子）桔梗生姜（切作片，各四两）盐（二两）甘上五味和匀，淹一宿，晒干为细末，入瓶窨一月，如常点，见火即色不白。

　　[卷之二十　第三十一门] 粉姜汤 

　　生姜（十两，去皮称，洗净，切作片子）杏仁（五两，汤去皮尖）白盐（五两）甘草（五两上先将杏仁细研，次下生姜，次入甘草，盐，一处研如泥，拍作薄饼子，一日焙干，碾罗为细末，经宿即色不白。

　　[卷之二十　第三十一门] 韵姜汤 

　　彦僧录韵姜汤。

　　生姜（一斤）甘草（五两）盐（六两）缩砂仁（二两）上先以甘草炙过，同姜、盐为碎块子，同淹一宿，焙干，乘热罨缩砂一宿，为细末，汤点如常服。

　　[卷之二十　第三十一门] 紫姜汤 

　　生姜（一斤，片切，慢火炒令熟）舶上丁香皮（二两）甘草（二两，锉盐三两，炒）丁香上件搅，焙干为度，捣罗为末。

　　[卷之二十　第三十一门] 凤池汤 

　　又名造化汤，腊中合伏中方可成，伏中合腊中方可成，故名造化汤。

　　肥乌梅（去仁，留核）甘草盐每合时三味各以一斤为准，炒盐尤好，等分不焙，先以乌梅，甘草杵为粗末，次以盐一处拌匀，入罐子实按收起，须腊月或伏内合，半年后方取出，焙干，为细末，如常点，夏月最宜饮水。

　　[卷之二十　第三十一门] 温中汤 

　　燕贤仲侍郎方。

　　缩砂仁（二两）甘草（三两，炙）盐（三两，炒）丁香（一分）生姜（去皮，半斤）上将姜捣碎，与缩砂，甘草，盐一处拌匀，淹一宿，焙干，次入丁香，同为细末，汤点下，一方只用甘草一两。

　　[卷之二十　第三十一门] 四须生姜汤 

　　胡运使秉彝方。

　　神曲（四两）生姜（半斤，肥嫩者，净洗，细擦，与神曲同和作饼，焙干）草豆蔻（一两半，炮熟，去皮称）大麦（一两，微炒）甘草（一两半，炙）上捣罗为细末，如常入盐少许，沸汤点下。

　　[卷之二十　第三十一门] 御爱灵黍汤 

　　大小麦（各二升）甘草（四两，炙）缩砂仁（一两半）生姜（一斤，带皮薄切）盐（六两，上将大小麦炒熟，入诸药，焙干为细末，以瓷器内盛，食前后皆可服，暖脾克化宿饮甚佳。大小麦恐有粗皮难服，先别多碾取净末用，加肉豆蔻八枚尤佳。

　　[卷之二十　第三十一门] 生姜汤 

　　生姜（一斤，不去皮，薄切）甘草（四两，炒）盐（六两）麦（炒）神曲（炒，各二两）上同淹一宿，略炒或焙干为末，沸汤点服。

　　[卷之二十　第三十一门] 煮香汤 

　　木香丁香檀香沉香人参（各二两）甘草（一两）槟榔（半两）白茯苓（去皮，二两）上八味细锉，以好水二升同煎煮，令水尽为度，或于银器内贮，重汤干窨尤妙，先择软烂者，切焙令半干，入体燥者一处焙干，捣罗为末，不入盐，加茶点。一方入藿香半两。

　　[卷之二十　第三十一门] 干豉汤 

　　又名元夜汤。

　　好盐豉（一斤，焙干，别捣罗为细末）莳萝茴香马芹子（各半两）椒（半两，去目，炒干）干茵陈（一两）盐（五两，炒干）干姜（半两，炮）甘草（半两，炒）上同作细末，与豉末再入臼杵匀，以马尾罗隔令极匀，每点入KT头燥子任意，不用亦可，只如汤点服。

　　[卷之二十　第三十一门] 龙砂汤 

　　缩砂仁（七两，去白膜）丁香（一两二钱）甘草（二两，锉盐三两半）上先以文武火炒盐干，次下甘草粗末候黄下细末，次下缩砂，微炒香熟，急倾入瓷罐内，罐子中先入丁香，然后以浓纸急闭令密，不得透气，候冷取出，为细末点之。

　　桂花汤，疗一切冷气不散，心腹疼痛，呕逆恶心，胸膈不利，胁肋满，饮食无味。

　　桂心（生）甘草（锉）干姜（生，各九两）盐（一十四两）缩砂仁（三两半，生）上为细末，每服二钱，白汤点，并吃三服，立有神效。川芎汤。川芎（一两）甘草菖蒲缩砂仁（上等分，于铫子内纸衬炒微黄，同为细末，入盐点服。） 

　　[卷之二十　第三十一门] 小煮香汤 

　　香附子（四两，不去皮，只洗净，略于砂盆内擦去毛，川水三升煮）草果仁（一两，取仁）缩砂仁甘草（各一两）丁香（一分）檀香（半两）上件一处，先煮香附子，次用余药同煮干，切香附子碎，焙干为细末，入盐点服。

　　[卷之二十　第三十一门] 醍醐汤 

　　成都保福院僧宝月方。

　　神曲官桂干姜（煨，各二两）盐（十两，炒过）甘草（七两，净者）乌梅（八两，净洗上先将内五味焙干，捣罗为细末，后入炒盐滚，合作一处，用新净瓷罐收，白汤点下。

　　[卷之二十　第三十一门] 鸡舌香汤 

</div>
    <div class="pagination">
<a href="是斋百一选方_page76.html">上一页</a><span>...</span><a href="是斋百一选方_page72.html">72</a><a href="是斋百一选方_page73.html">73</a><a href="是斋百一选方_page74.html">74</a><a href="是斋百一选方_page75.html">75</a><a href="是斋百一选方_page76.html">76</a><span class="current-page">77</span><a href="是斋百一选方_page78.html">78</a><a href="是斋百一选方_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
