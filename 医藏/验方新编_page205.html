<!DOCTYPE html>
<html>
<head>
    <meta charset="UTF-8">
    <title>验方新编 - 第 205 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 205 页/共 321 页</h1>
    <div class="content">　　又方：大蜈蚣一条，晒干为末，纸卷为捻，点燃吹息，以烟熏指，三四次即痛止疮消，真奇方也。

　　手指红肿作痛

　　俗名泥鳅肚，用酒调锻石敷之，干则再换，数易即愈。

　　手指手掌受寒湿作痛

　　桂枝三钱，真五加皮三钱，当归三钱，白芷一钱，木通二钱，麻根二两，用猪前脚煮药，连汤食之，即愈。右手痛用右前脚，左手痛用左前脚。

　　手指砍断

　　真降香研极细末掺之，包以丝棉，一次即痊。惟七日不可落水，不可冒风，慎之慎之！

　　手生叉指

　　大指二指间为虎口，又名叉指。取锻石内未曾烧化过之石子，和生蜜在粗石上捶融，敷患处，即愈。

　　手掌心生毒

　　手掌心忽肿突成疽，昼夜疼痛非常，名曰擎疽，又名拓盘。用元参、银花各二两，生地、当归各一两，紫花地丁五钱，贝母二钱，水煎服。未溃者三服即愈，已溃者八服收功。

　　又方：用水藻如松毛者，同生蜜捣烂涂之，亦效！

　　穿掌毒

　　生手心中，新桑叶捣烂涂之，即愈。愈后戒食鹅肉为要。

　　手足疼痛及无名肿毒初起

　　用草乌三五个，醋磨涂之。或生南星磨涂亦妙。

　　手臂出血不止

　　有人右臂毛窍如针孔，昼夜出血不止，面色洁白，身倦无气。用穿山甲炒珠研为细粉罩之，用帕扎住立止。随服补血汤，数服而愈。

　　鹅掌风癣

　　手掌脱皮，血肉外露，用豆腐热沫洗之，洗后拭干，涂以桐油，再用松毛烧烟熏之。愈后戒食鹅肉。

　　又方：用密陀僧一两为末，取出笼热蒸馒头一个，分为两开，将末撒在馒内合住，以两手把握馒头，使热气熏蒸良久，不过三四次即愈。

　　又方：用青盐、防风、地骨皮、槐条各等分，煎水多洗，极效。

　　又方：用苍耳子仁为末，将痂起去，香油调搽，神效。并治牛皮癣。

　　又方：真蕲艾四五两，煎水入大口瓦瓶内，瓶口上用粗麻布数层盖口缚住，将手心放瓶口麻布上熏之，待温以手洗浸，如冷再热再熏再洗，奇效。

　　又方：雄黄、甲片，火烧熏之，数次自愈。此吕祖乩传之方。

　　又方：艾叶、侧柏叶，煎汤熏洗，一月即愈。

　　又方：用豆腐泔水洗手，一月即愈。

　　又方：雄黄、甲片、五倍子（去虫）各五钱（研细），蕲艾四两，药和艾叶放瓦瓶内，将火又方：治鹅掌风并面癣诸癣。天麻叶煮浓汁热洗，多擦之。如无叶，即用天麻子煮汁亦效。

　　又方：五倍子研末，桐油调搽，以炭火烘之。

　　指甲溃烂

　　各代指，黄腊、松香，融和作筒笼指头上，久之自愈。

　　指头肿毒痛甚

　　乌梅肉和鱼　捣烂封之，极效。

　　手足麻木不知痛痒

　　取霜降后桑叶，煎汤频洗，有效。

　　手指掣痛

　　酱清和蜜温热浸之，痛乃止。

　　手足肿痛欲断

　　苍耳捣汁渍之，并以渣敷上，立效。春用芽，冬用子。

　　治手足痛风方

　　黄　、当归、秦艽等分，浸酒饮之，有效。

　　风寒洗药方

　　治感受风寒，手足臂腿疼痛麻木、并偏坠等症。槐条四两，花椒二两，透骨草一两，一枝蒿一两，木瓜一个，连须葱头二十个，蒜瓣子半挂，以上七味，共熬水烫洗，洗过仍将原水留着再热再洗，如水少再添。一日可洗两三次，一料可用数日。以愈为度。

　　治风热臂痛

　　桑枝一大把，切碎，水三升，煎二升，一日服尽。许叔微常患臂痛，诸药不效，服此方数剂即愈。

　　手足裂缝

　　沥清二两，黄腊一两，熬膏敷之。

　　又方：牛骨髓（不拘多少）、五倍子（炙，研末）捣和填入缝内即合。

　　又方：头发一大握，桐油一碗，于瓦器内熬，候油沸，头发溶烂出火，以瓦器收贮，不令灰入。每用百沸泡洗裂处令软，拭干敷之，即愈。

　　又方：五倍，牛鼻绳，共研末，填裂缝内，即合。

</div>
    <div class="pagination">
<a href="验方新编_page204.html">上一页</a><span>...</span><a href="验方新编_page200.html">200</a><a href="验方新编_page201.html">201</a><a href="验方新编_page202.html">202</a><a href="验方新编_page203.html">203</a><a href="验方新编_page204.html">204</a><span class="current-page">205</span><a href="验方新编_page206.html">206</a><a href="验方新编_page207.html">207</a><a href="验方新编_page208.html">208</a><a href="验方新编_page209.html">209</a><a href="验方新编_page210.html">210</a><span>...</span><a href="验方新编_page206.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
