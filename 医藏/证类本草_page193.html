<!DOCTYPE html>
<html>
<head>
    <meta charset="UTF-8">
    <title>证类本草 - 第 193 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 193 页/共 244 页</h1>
    <div class="content">　　冷，无毒。治时气，开胃，压丹石药及疔疮，下湿气，下乳，糟煮服，良。生浸取汁，洗疔疮。多食发嗽并冷气，消肾。陈壳，治阴疮，止痢。蚬肉，寒，去暴热，明目，利小便，下热气，香港脚，湿毒，解酒毒，目黄。浸取汁服，主消渴，烂壳，温，烧为白灰饮下，主反胃吐食，除心胸痰水。壳陈久，疗胃反及失精。（新见《唐本·注》、陈藏器、日华子。）

　　图经文具马刀条下。

　　陈藏器小于蛤，黑色，生水泥中，候风雨，能以壳为翅飞也。圣惠方治卒咳嗽不止。用白蚬壳不计多少，捣研极细，每服米饮调下一钱匕，日三、四服，妙。

　　卷第二十二

　　下品

　　壳烧作末服之，主痔病。〔（新见）陈藏器〕图经文具马刀条下。

　　陈藏器：（呼咸切）（音进），一名生进。有毛似蛤，长扁，壳烧作末服之，主野鸡病。

　　人食其肉，无功用也。

　　卷第二十二　下品

　　蚌

　　蚌　冷，无毒。明目，止消渴，除烦，解热毒，补妇人虚劳，下血并痔 ，血崩带下，压丹石药毒。以黄连末纳之，取汁，点赤眼并暗，良。烂壳粉，饮下，治反胃，痰饮。此即是宝装大者。又云：蚌粉，冷，无毒。治疳，止痢并呕逆。痈肿，醋调敷，兼能制石亭脂。〔（新见）日华子〕图经文具马刀条下。

　　陈藏器据陶云：大蛤乃蚌。按蚌，寒，煮之，主妇人劳损，下血，明目，除湿，止消渴。

　　老蚌含珠，壳堪为粉，烂壳为粉，饮下，主反胃，心胸间痰饮。生江溪渠渎间。陶云大蛤，误耳。食疗云蚌，大寒。主大热，解酒毒，止渴，去眼赤。动冷热气。丹房镜源蚌粉制硫黄。

　　卷第二十二　下品

　　车螯

　　冷，无毒。治酒毒，消渴，酒渴并壅肿。壳，治疮疖肿毒。烧二度，各以醋 ，捣为末。又，甘草等分，酒服，以醋调敷肿上，妙。车螯是大蛤，一名 。能吐气为楼台，海中春夏间根据约岛溆，常有此气。〔（新见）陈藏器、日华子。〕图经文具马刀条下食疗车螯，蝤蝥类，并不可多食之。

　　卷第二十二　下品

　　蚶

　　温，主心腹冷气，膝脊冷风，利五脏，健胃，令人能食，每食了，以饭压之，不尔令人口干。又云：温中，消食，起阳，时最重，出海中。壳如瓦屋。又云无毒，益血色。壳，烧以米醋三度淬后，埋令坏，醋膏丸，治一切血气，冷气，症癖。〔（新见）陈藏器、萧炳、孟诜、日华子。〕图经文具马刀条下。

　　卷第二十二　下品

　　蛏

　　味甘，温，无毒。补虚，主冷利。煮食之，主妇人产后虚损。生海泥中，长二、三寸，大如指，两头开。主胸中邪热，烦闷气。与服丹石人相宜。天行病后不可食，切忌之〔（新见）陈藏器、萧炳、孟诜。〕图经文具马刀条下。

　　卷第二十二　下品

　　淡菜

　　温。补五脏，理腰香港脚，益阳事，能消食，除腹中冷气，消 癖气。亦可烧，令汁沸出食之。多食令头闷目暗，可微利即止。北人多不识，虽形状不典，而甚益人。又云：温，无毒。补虚劳损，产后血结，腹内冷痛，治症瘕，腰痛，润毛发，崩中带下。烧一顿令饱，大效。又名壳菜，常时频烧食即苦，不宜人。与少米先煮熟后，除肉内两边锁及毛了，再入萝卜，或紫苏、或冬瓜皮同煮，即更妙。〔（新见）孟诜、日华子。〕图经文具马刀条下。

　　陈藏器：东海夫人，味甘，温，无毒。主虚羸劳损，因产瘦瘠，血气结积，腹冷，肠鸣，下痢，腰疼，带下，疝瘕。久服令人发脱。取肉作 宜人，发石令肠结。生南海，似珠母，一头尖，中衔少毛，海人亦名淡菜。新注云：此名壳菜，大甘美，南人好食，治虚劳伤惫，精血少者及吐血，妇人带下漏下，丈夫久痢，并煮食之，任意。出江湖。

　　卷第二十二　下品

　　虾

　　无须及煮色白者，不可食。谨按小者生水田及沟渠中，有小毒。小儿患赤白游肿，捣碎敷之。 内者甚有毒尔。〔（新见）孟诜〕陈藏器：食主五野鸡病，小儿患赤白游疹，捣碎敷之。煮熟色正赤，小儿及鸡、狗食之，脚屈不行。江湖中者稍大，煮之色白。陶云白者杀人，非也。海中有大者。已出《拾遗》条中。

　　以热饭盛密器中，作 食之，毒人至死。

　　食疗云平。动风，发疮疥。

　　卷第二十二　下品

　　蚺（音髯）蛇胆

　　蚺（音髯）蛇胆　味甘、苦，寒，有小毒。主心腹 痛，下部 疮，目肿痛。

　　膏

　　 平，有小毒。主皮肤风毒，妇人产后腹痛余疾。

　　陶隐居云：此蛇出晋安，大者三、二围。在地行住不举头者，是真；举头者，非真。形多相似，彼土以此别之。膏、胆又相乱也。

　　真膏累累如梨豆子相着，他蛇膏皆大如梅、李子。真胆狭长通黑，皮膜极薄，舐之甜苦，摩以注水即沉而不散；其伪者并不尔。此物最难得真，真膏多所入药用，亦云能疗伯牛疾。唐本注云：此胆剔取如米粟，着净水中，浮游水上，回旋行走者为真，多着亦即沉散。其少着迳沉者，诸胆血并尔。陶所说真伪正反。今出桂、广以南，高、贺等州大有。将肉为脍，以为珍味。难死似鼍，稍截食之。其形似鳢鱼，头若鼍头，尾圆无鳞，或言鳢鱼变为之也。臣禹锡等谨按蜀本图经云：出交、广二州，岭南诸州。大者径尺，长丈许，若蛇而粗短。药性论云：蚺蛇胆，臣。渡岭南，食此脍，瘴毒不侵，世人皆知之。胆，主下部虫，杀小儿五疳。孟诜云：蚺蛇膏，主皮肉间毒瓦斯。肉作脍食之，除疳疮，小儿脑热，水渍注鼻中。齿根宣露，和麝香末敷之。其胆难识，多将诸胆代之。可细切于水中，走者真也。又，猪及大虫胆亦走，迟于此胆。陈藏器云：蚺蛇，本功外，胆主破血，止血痢，蛊毒下血，小儿热丹，口疮疳痢。肉主飞尸，游蛊。喉中有物，吞吐不得出者，作脍食之，其脍着醋，能卷人箸，以芒草为箸，不然终不可脱，至难死。开肋边取胆放之，犹能生三、五年平复也。段成式酉阳杂俎云：蚺蛇长十丈，尝吞鹿，鹿消尽，乃绕树出骨。养疮时肪腴甚美，或以妇人衣投之，则蟠而不起。其胆上旬近头，中旬在心，下旬近尾。

　　图经曰：蚺蛇胆，《本经》不载所出州土，陶隐居云出晋安，苏恭云出桂、广以南，高、贺等州，今岭南州郡皆有之。此蛇极大，彼土人多食其肉，取其胆及膏为药。《岭表录异》云：雷州有养蛇户，每岁五月五日即担舁蚺蛇入官以取胆，每一蛇皆两人担舁，致大篮笼中，藉以软草屈盘其中，将取之，则出置地上，用杈拐十数，翻转蛇腹，旋复按之，使不得转侧，约分寸，于腹间剖出肝胆，胆状若鸭子大，切取之，复纳肝腹中，以线缝合创口，蛇亦复活。舁归放于川泽。其胆曝干，以充土贡。或云：蛇被取胆，它日见捕者，则远远侧身露腹疮，明已无胆，以此自脱。或云：此蛇至难死，剖胆复能活三年，未知的否耳？此物极多伪，欲试之，剔取如粟米许，着净水上，浮游水上，回旋行走者为真。其径沉者，诸胆血也。试之不可多，多亦沉矣。膏之真者，累累如梨豆子，他蛇膏皆大如梅、李子，此为别也。下条又有蝮蛇胆，其蛇黄黑色，黄颔尖口，毒最烈，取其胆以为药，主 疮。肉酿作酒，以治大风及诸恶风疮，疮 ，瘰 ，皮肤顽痹等。然今人不复用此法。此蛇多在人家屋间，吞鼠子及雀雏，见其腹大破取鼠干之，疗鼠 。陈藏器说：蛇中此蛇独胎产，形短鼻反，锦纹。其毒最猛，着手断手，着足断足，不尔称身糜溃矣。蝮蛇至七、八月毒盛，时常自啮木，以泄其毒，其木即死。又吐口中沫于草木上，着人身成疮，名曰蛇漠，卒难疗治，所主与众蛇同方。又下蛇蜕条云：生荆州川谷及田野。五月五日、十五日取之良。今南中于木石上及人家屋 间多有之。古今方：书用之最多。或云：蛇蜕无时，但着不净物则脱矣。古今治蛇毒方：甚多。葛洪、张文仲并言其形状。文仲云：蝮蛇形乃不长，头扁口尖，头斑身赤纹斑，亦有青黑色者，人犯之，头足贴着是也。东间诸山甚多，草行不可不慎之。又有一种，状如蝮而短，有四脚，能跳来啮人，东人名为千岁蝮，人或中之必死。然其啮人已，即跳上木作声，其声云斫木斫木者，不可救也。若云博叔博叔者，犹可急疗之。其疗之方：细辛、雄黄等分，末，以纳疮中，日三、四易之。诸蛇及虎伤亦主之。又以桂、栝蒌末，着管中，密塞之带行，中毒急敷之，缓乃不救。葛氏云：青 蛇，缘色，喜缘木及竹上，大者不过四、五尺，色与竹木一种，其尾三、四寸。色异者名 尾蛇，最毒。中之急灸疮中三、五壮，毒则不行；又用雄黄、干姜末，以射罔和之，敷疮。又辟众蛇方：云：辟蛇之药虽多，唯以武都雄黄为上，带一块古称五两者于肘间，则莫敢犯。他人中者，便磨以疗之。又带五 黄丸，以其丸有蜈蚣故也。其方：至今传之。亦可单烧蜈蚣，末，敷着疮上，皆验。

　　海药云：谨按徐表《南州记》云：生岭南。《正经》云：出晋安及高、贺州，彼人畜养而胆，大寒，毒。主小儿八痫，男子下部 。欲认辨真假，但割胆看，内细如粟米，水中浮走者是真也，沉而散者非也。食疗胆，主 疮 ，目肿痛，疳 。肉，主温疫气。可作脍食之。如无此疾及四月勿食之。膏，主皮肤间毒瓦斯。小儿疳痢，以胆灌鼻中及下部。圣惠方治小儿急疳疮。用蚺蛇胆细研，水调敷之。杨氏产乳疗温痢久不断，体瘦，昏多睡，坐则闭目，疗齿疳求不得。有一童子以一合授含。含开，乃蚺蛇胆也。童子出门，化为青鸟而去。嫂目遂瘥。朝野佥载：泉州卢元钦患大风，唯鼻未倒。五月五日取蚺蛇胆，欲进。或云肉可治风。遂一截蛇肉食之，三、五日顿觉渐可，百日平复。

　　卷第二十二　下品

　　蛇蜕（音税）

　　味咸，甘，平，无毒。主小儿百二十种惊痫，螈（尺曳切） （子用切），癫疾，寒热，肠痔，虫毒，蛇痫，弄舌摇头，大人五邪，言语僻越，恶疮，呕咳，明目。火熬之良。一名龙子衣，一名蛇符，一名龙子皮，一名龙子单衣，一名弓皮。生荆州川谷及田野。五月五日、十五日取之，良。（畏磁石及酒。）

　　陶隐居云：草中不甚见虺、蝮蛇，惟有长者，多是赤练（力建切）、黄颔辈，其皮不可复识，今往往得尔，皆须完全。石上者弥佳，烧之甚疗诸恶疮也。今按陈藏器本草云：蛇蜕，主疟，取正发日，以蜕皮塞病患两耳，临发又以手持少许，并服一合盐、醋汁，令吐也。臣禹锡等谨按药性论云：蛇蜕皮，臣，有毒。能主百鬼魅，兼治喉痹。日华子云：治蛊毒，辟恶，止呕逆，治小儿惊悸，客忤，催生。 疡，白癜风，煎汁敷。入药并炙用。

　　图经文具蚺蛇胆条下。

　　雷公凡使，勿用青、黄、苍色者，要用白如银色者。凡欲使，先于屋下以地掘一坑，可深一尺二寸，安蛇皮于中，一宿，至卯时出，用醋浸一时，于火上炙干用之。食疗：蛇蜕皮，主去邪，明目。治小儿一百二十种惊痫，寒热，肠痔，蛊毒，诸 恶疮，安胎。熬用之。圣惠方治白驳。用烧末，醋调敷上，佳。又方治小儿重 ，重断肿痛。烧末敷之，效。外台秘要治身体白驳。以皮熟摩之，数百遍讫，弃皮于草中。千金方治诸肿失治，有脓。烧蛇蜕皮，水和，封肿上，即虫出。又方治紧唇。以烧灰先拭之，敷上。又方日月未足而欲产。以全蛇蜕一条，欲痛时，绢袋盛，绕腰。又方：治恶疮十年不瘥似癞者。烧全者一条为末，猪脂和敷上。肘后方小儿初生月蚀疮及恶疮。烧末和猪脂，敷上。食医心镜小儿喉痹肿痛。烧末，以乳汁服一钱匕。十全博救治横生难产方蛇皮一条，瓶子纳盐泥固济，存性烧为黑灰。每服二钱，用榆白皮汤调服，立下。必效方五痔肛脱。以死蛇一枚指大者湿用。掘地作坑烧蛇，取有孔板覆坑坐上，虫尽出也。孙真人主蛇露疮。用蛇蜕烧末，和水调，敷上。杜壬方治缠喉风，咽中如束，气不通。蛇蜕炙黄，以当归等分，为末，温酒调一钱匕，得吐愈。姚和众云小儿重舌。焦炙研末，日三敷舌下，一度着一豆许。子母秘录治小儿吐血。烧蛇蜕末，以乳汁调服。又方治小儿头面身上生诸疮。烧末，和猪脂敷上。产书：治产不顺，手足先见者。蛇蜕皮，烧作灰，研。面东酒服一钱匕，更以药末敷手足，即顺也。杨氏产乳疗儿吹着奶，疼肿欲作急疗方：蛇蜕一尺七寸，烧令黑，细研，以好酒一盏，微温顿服，未甚效更服。初虞世治陷甲生入肉，常有血疼痛。蛇皮一条烧存性，雄黄一弹子，同研。以温浆水洗疮，针破贴药。

　　衍义曰蛇蜕，从口翻退出，眼睛亦退，今合眼药多用，取此义也。入药洗净。

　　卷第二十二　下品

　　蜘蛛

　　蜘蛛　微寒。主大人、小儿 。七月七日取其网，疗喜（音戏）忘。

</div>
    <div class="pagination">
<a href="证类本草_page192.html">上一页</a><span>...</span><a href="证类本草_page188.html">188</a><a href="证类本草_page189.html">189</a><a href="证类本草_page190.html">190</a><a href="证类本草_page191.html">191</a><a href="证类本草_page192.html">192</a><span class="current-page">193</span><a href="证类本草_page194.html">194</a><a href="证类本草_page195.html">195</a><a href="证类本草_page196.html">196</a><a href="证类本草_page197.html">197</a><a href="证类本草_page198.html">198</a><span>...</span><a href="证类本草_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
