<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 720 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 720 页/共 791 页</h1>
    <div class="content">　　又方。

　　上以鬼目捣绞取汁。涂赤处。

　　又方。

　　上以赤小豆捣末。以鸡子白和涂之。

　　又方。

　　上捣荏子汁涂之。

　　又方。

　　上取小儿埋胞衣瓶子中水三合。时时与儿服。及涂身上有毒处。

　　卷第九十一

　　治小儿殃火丹诸方

　　夫小儿丹。发两胁及腋下膀上。谓之殃火丹也。

　　治小儿殃火丹。生于胁腋下方。

　　川朴硝上细研为散。每服。以竹沥调下半钱。量儿大小。加减服之。

　　又方。

　　上取伏龙肝细研。以生油调涂之。

　　又方。

　　上以浮萍草捣绞取汁。时时小儿服之。

　　卷第九十一

　　治小儿神火丹诸方

　　夫小儿丹发两膀上。不过一日便赤黑。谓之神火丹也。

　　治小儿神火丹方。

　　景天花上捣绞取汁。先微揩丹上。后涂之。以瘥为度。

　　又方。

　　上以鲫鱼半斤。捣如泥。涂丹上。唯数涂为良。

　　又方。

　　上以栀子仁捣末。用醋和涂之。

　　卷第九十一

　　治小儿鬼火丹诸方

　　夫小儿丹发。两臂赤。起如李子。谓之鬼火丹也。

　　治小儿鬼火丹方。

　　戎盐（一两） 附子（一枚烧灰）上件药。细研为散。以雄鸡血调涂之。

　　又方。

　　景天草（五两） 蛇衔草〔一（三）两〕上件药。捣如泥。以鸡血调涂之。

　　卷第九十一

　　治小儿野火丹诸方

　　夫小儿丹发。赤斑斑如梅子。遍背腹。谓之野火丹也。

　　治小儿野火丹方。

　　雄黄（半两） 戎盐（半两）上件药。细研为散。以鸡子白调。数涂之。以瘥为度。

　　又方。

　　灶中黄土（一两） 青竹叶（二两烧灰）上件药。细研为散。以鸡子白和涂之。

　　又方。

　　白僵蚕（二十枚） 慎火草（一两）上件药。捣令烂。涂之。

　　卷第九十一

　　治小儿家火丹诸方

　　夫小儿丹初发。着两颊。两腋下。两膀上。谓之家火丹也。

　　治小儿家火丹方。

　　梓木白皮（三两） 蓼叶（三两）上件药。烧为灰。细研。以鸡子白和。数数涂之。以瘥为度。

　　卷第九十一

　　治小儿萤火丹诸方

　　夫小儿丹发如灼。在胁下正赤。初从额起。而多痛。谓之萤火丹也。

</div>
    <div class="pagination">
<a href="太平圣惠方_page719.html">上一页</a><span>...</span><a href="太平圣惠方_page715.html">715</a><a href="太平圣惠方_page716.html">716</a><a href="太平圣惠方_page717.html">717</a><a href="太平圣惠方_page718.html">718</a><a href="太平圣惠方_page719.html">719</a><span class="current-page">720</span><a href="太平圣惠方_page721.html">721</a><a href="太平圣惠方_page722.html">722</a><a href="太平圣惠方_page723.html">723</a><a href="太平圣惠方_page724.html">724</a><a href="太平圣惠方_page725.html">725</a><span>...</span><a href="太平圣惠方_page721.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
