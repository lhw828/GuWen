<!DOCTYPE html>
<html>
<head>
    <meta charset="UTF-8">
    <title>针灸资生经 - 第 37 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 37 页/共 41 页</h1>
    <div class="content">　　（偏头痛 余见伤寒头痛）

　　解溪、（见中风。）承光、（明同。）治风眩头痛。呕吐心烦。（铜）胆俞、治头痛振寒。

　　汗不丝竹空、（见目眩。）鱼际、（见寒热。）四白、（见目眩。）天冲、三焦俞、（见腹胀。）风池、（见伤寒无汗。）治头痛。神道、治寒（明下作身。）热头痛。进退 疟。恍惚悲愁。（明同。）健忘惊悸。阳溪、治厥逆头痛。胸满不得息。丰隆、治厥头痛。面浮肿。风逆。

　　四肢肿。身湿。至阴、治鼻塞头重。风寒从足小指起。脉痹上下带胸胁痛无常。转筋。寒热汗不出。烦心。青灵、治头痛振寒。目黄胁痛。强间、治脑旋目运。头痛不可忍。烦心。

　　呕吐涎沫。发无时。项强不可顾。昆仑、治头痛。肩背急。风府、治头痛颈项急。不得顾。目眩。曲差、治头项痛。颅息、疗身热头痛。不可反侧。（明）

　　鱼际、疗头痛甚。汗不出。脑户、（见面肿。）疗头痛。百会、通理、疗头目眩痛。（下）

　　中冲、（见伤寒。）命门、（上同。）疗身热如火。头痛如破。（明下）温留、疗寒热头痛。善衄。肩不举。率谷、疗醉后酒风发。头重皮肤肿。两角眩痛。小儿食时头痛。（千同。）

　　及五心热。灸 各一壮。天柱、陶道、大杼、（一作本神。）孔最、后溪、主头痛。（脑户、脑空、通天、主头重痛。头维、大陵、主头痛如破。目痛如脱。（甲云。喘逆烦窍阴、强间、（明同。）主头痛如椎刺。不可动。目窗、中渚、完骨、命门、丰隆、外丘、通谷、京骨、临泣、小海、承筋、阳陵泉、主头痛寒热。汗出不恶寒。神庭、水沟、主寒热头痛。喘渴。目不可视。消泺、主寒热痹头痛。五处等、主头痛。（见螈 。）

　　昆仑、解溪、曲泉、飞扬、前谷、少泽、通理、主头眩痛。若头痛筋挛骨重少气。哕噫满。时惊。不嗜卧。咳嗽烦冤。其脉举之则弦。按之石坚。由肾气不足而内着。其气逆而上行。谓之肾厥。宜灸关元百壮。服玉真丸。（指）若头痛连齿。时发时止。连年不已。此由风寒留于骨髓。髓以脑为主。脑逆故头痛。齿亦痛。宜白附子散。灸曲鬓七壮。左痛灸左。右痛灸右。少海、（见齿龋。）完骨、治头痛。（铜见心烦。）千云、主风头耳后痛。脑空等。

　　天冲、主癫疾头痛。（千见癫。）

　　素问尝论有数岁头痛不已者。大寒内至骨髓。髓以脑为主。脑逆故头痛齿亦痛。名曰厥逆头则头晕。是也。皆可随证治之。若真头疼、则朝发夕死。夕发朝死矣。（详见难经疏。）人而患此。亦未如之何。要之、亦有所自。其在根本不固耶。若欲着艾。须先百会囟会等穴。而丹田气海等穴。尤所当灸。以补养之。毋使至于此极可也。

　　前顶等、主风眩偏头痛。（千见头风。）悬厘、治头偏痛。（见伤寒寒热。）悬厘、主痛。引目外 。（见伤寒头痛。）颔厌、疗风（铜云。头风。）眩目无见。偏头痛。引目外急。耳鸣好嚏。颈痛。（明）岐伯灸偏头痛。（见目眩。）后顶、治头偏痛。（铜）玉枕、主头半寒痛。（千）甲云、头眩目痛。头半寒。正营、治头项偏痛。悬颅、治热病烦满。

　　汗不出。头偏痛。引目外 赤。身热齿痛。（明同。）悬厘、治头偏痛。烦心不欲食。（并

　　针灸资生经第六

　　脑痛（脑风）

　　强间、治脑旋。（铜见头痛。）天柱、治头旋脑痛。明下云、疗头风脑重。目如脱。项。项强痛罔顾。玉枕、治脑风。疼不可忍。承灵、治脑风。头痛恶风寒。脑空、治脑风头痛不可忍。目瞑心悸。发即为癫风引目眇。上廉、治脑风头痛。率谷、治脑两角强痛。（见痰。）喑门、疗头风脑疼。风池、（见面肿。）疗脑痛。小儿囟开不合。灸脐上下各五分。二穴各三壮。灸疮未合。囟先合矣。（下）少海、治脑风。（铜见齿龋。）凡口鼻出血不止。名脑衄。上星五十壮。（千）

　　有士人患脑热疼。甚则自床投下。以脑拄地。或得冷水粗得。而疼终不已。服诸药不效。人教灸囟会而愈。热疼且可灸。况冷疼乎。凡脑痛脑旋脑泻。先宜灸囟会。而强间等穴。盖其

　　针灸资生经第六

　　头旋（头重）

　　目窗、治忽头旋。（铜见目痛。）络却、治头旋耳鸣。天柱、治头旋。（见脑痛。）岐伯灸头旋。（见目眩。）申脉、治坐如在舟车中。（铜见腰脚。）

　　母氏随执中赴任。为江风所吹。自觉头动摇如在舟车上。如是半年。乃大吐痰。遍服痰药。并灸头风诸穴。方愈。

　　治头风摇动。灸脑后玉枕中间七壮。（千翼）玉枕、疗失枕头重。（明见目痛。）下云、疗头重目眩。率谷、（见头痛。）疗头重。付阳、（见头风。）脑户等、主头重痛。（千见头痛。）至阴、治头重。（铜见头痛。）天柱、疗脑重。（明下见脑。）哑门、（见癫。）通天、（见鼻衄。）付阳、（见风痹。）治头重。（铜）肾俞、治头重。（见劳。）头重风劳。脑户五壮。头重不能胜。灸脑户下寸半。（千翼）

　　针灸资生经第六

　　头肿

　　脑户、治头肿。（铜）前顶、疗头风热痛。头肿大。肿极、即以三棱针刺之。绕寸以下。其。完骨、治头面肿。（铜见癫。）

　　脑户、治头肿。公孙、主头面肿。完骨等、主头面气肿。（并见水肿。）

　　针灸资生经第六

　　顶肿痛

　　曲差、治顶痛。（铜）前顶、治小儿惊痫顶肿。（见惊痫。）

　　澧阳有士人之子惊风后顶肿。医以半夏南星为细末。新水调敷而愈。若灸则宜灸前顶等

　　针灸资生经第六

　　面肿（余见水肿）

　　巨 、主面恶见寒。颊肿痛。（千）上星、天牖、治头风面虚肿。（铜）囟会、治目眩。（明下云。面赤暴肿。）前顶、治面赤肿。目窗、治头面浮肿。痛引目外 上赤痛。

　　完骨、治头面浮肿。水沟、治面肿唇动。状如虫行。又云、风水面肿。针此穴出水尽。顿愈。迎香、治面痒肿。（见偏风。）大迎、治风壅面浮肿。目不得闭。唇吻 动不止。针之顿愈。合谷、治面肿。唇吻不收。喑不能言。口噤不治面虚肿。丰隆、（见头痛。）承浆、阳交、（见膝痛。）治面肿。厉兑、治寒疟。面肿。足 寒。陷谷、（见水肿。）治面目浮肿。百会、治饮酒面赤。（明见风痫。）解溪、治头风面赤。脑户、疗面赤肿。头痛。（明）厉兑、疗面浮肿。水沟、（见肺风。）天牖、疗面肿。陷谷、疗头面虚肿。

　　风池、疗肺风面赤。目视KT KT 。项强不得顾。面肿皮软。脑疼。上星、囟会、前顶、脑户、风池、主面赤肿。（千）陷谷、上星、囟会、前顶、（并见水肿。）公孙治卒面肿。（铜见狂言。）陷谷等、阳陵泉等、天枢等、中府等、解溪、主面肿。（并见水肿。）

　　有人因入水得水肿。四肢皆肿。面亦肿。人为灸水分并气海。翌朝、视其面如削矣。恐面肿亦可灸水分云。

　　针灸资生经第六

　　面痛

　　（面赤 面黑）

　　攒竹、龈交、玉枕、主面赤。颊中痛。（千）中渚、主颞 痛。颔颅热痛。面赤。悬、主面皮赤痛。肾俞、内关、主面赤热。天窗、天突、主面皮热。脑户、治面赤目黄。（铜）悬颅、治面肤赤痛。行间、主面苍黑。（千）太冲、主面尘黑。支沟、（见咳。）间使、（见狂。）掖门、（见惊。）主面赤。解溪、主面赤。（见风。）

　　气海、疗冷病面黑。（明下）肾俞、疗面黄黑。（并见劳。）关冲、主面黑。（见风。）

　　针灸资生经第七

　　伤寒

　　（热病 阴证 阳证）

　　凡热病、刺陷谷。足先寒。寒上至膝。乃出针。身痹洗淅振寒。季胁支满痛。热病先腰井荥。热中少气厥寒灸之。热去。灸涌泉三壮。烦心不嗜食。灸涌泉。热去四逆喘气。偏风。身汗出而清。皆取侠溪。

　　凡温病身热五日以上。汗不出。刺太泉留针一时取针。若未满五日者。禁针。凡好太不嗜食多寒热汗出。病至则喜呕。呕已乃衰。即取公孙及井俞。实则肠中切痛厥。头面肿起。烦心狂。多饮。不嗜卧。虚则鼓胀。腹中气大满热痛。不嗜食。霍乱。公孙主之。凡热病烦心。足寒清多汗。先取然谷。后取大溪。大指间动脉。皆先补之。凡温病可针刺五十九穴。又身之穴六百五十有五。其三十六穴。灸之有害。七十九穴。刺之为灾。江南诸师秘仲景要方不传。颞 穴、针灸治温病。（见黄胆。）指迷方，灸阴毒伤寒法。其状不躁。以生葱约十余茎去根粗皮。颠倒纸卷径阔二寸。勿令紧。欲通气。以快刀切。每一饼子高半寸。安在脐心。用熨斗火熨。葱软易之。不过十余次。患人即苏。后服正气药。灸结胸伤寒法。其状胸满短气。按之即痛。或吐逆满闷。或大便不通。诸药不能救者。巴豆七粒、和皮。肥黄连七寸。去须。同捣烂作一丸。安在脐心上。以手按下稍实紧。捻艾皂子大于药上灸。甚者不过三五壮立愈。续用补药一二日。若病半月微有气。皆疗。治气虚阳脱。

　　体冷无脉。气息欲绝。不省人事。及伤寒阴厥。百药不效。葱熨法。葱以索缠如盏许大。切去根及叶。惟存白长二寸许。如大饼 。先以火胁一面令通热。艾勿令灼人。及以热处搭病人脐连脐下。其上以熨斗满贮火熨之。令葱饼中热气熨入肌肉中。须预作三四饼。一饼坏不可熨。又易一饼。良久，病患当渐醒。手足温。有汗则瘥。更服四逆汤辈温其内。万万无忧。予伯兄病伤寒。冥冥不知人。八日。四体坚冷如石。药不复可入。用此遂瘥。集贤校理胡全夫用此拯人之危。不可胜数。（良）初得病、或先头痛身寒热。或涩涩欲守火。或腰背强直。面目如饮酒状。此伤寒初得一二日。但列火灸心下三处。第一处去心下一寸。名巨阙第二处去心下二寸。名上管。第三处去心下三寸。名胃管。各灸五十壮。大人可五十壮小儿可三壮。亦随其年灸之。大小以意斟量。（千）若病者三四日以上。宜先灸胸上二十壮。

　　以绳度鼻正上尽发际。中屈绳断去半。便从发际入发中灸绳头。名曰天聪。又灸两颞 。又灸两风池。又灸肝俞百壮。余处各二十壮。又灸太冲三十壮。神验。

　　凡治伤寒。惟阴证可灸。余皆当针。故千金方惟云刺取。而素问亦云病甚者为五十九刺。所。未满五日。禁针尔。（千金）而千金于头痛身寒热病。乃灸巨阙上中管三处。岂亦是阴证耶。其状盖云或涩涩欲守火是也。医者当辨之。

　　通里、治热病。卒心中懊 。数欠频伸。悲恐。目眩头痛。面赤而热。心悸。肘臂 痛。实则肢肿。虚则不能言。苦呕。喉痹。少气遗溺。（铜）期门、治妇人伤寒过经不解。当针期门。使经不传。中管、疗天行伤寒。（明）曲泽、疗伤寒病温湿。身热口干。鬲俞、主伤寒嗜卧。怠惰不欲动摇。身常湿。不能食。（千）少冲、治热病烦满。上气心痛。痰冷少气。悲恐善（明作喜。）惊。掌热胸痛。口热咽酸。乍寒乍热。手挛不伸。引眼痛。（铜）

</div>
    <div class="pagination">
<a href="针灸资生经_page36.html">上一页</a><span>...</span><a href="针灸资生经_page32.html">32</a><a href="针灸资生经_page33.html">33</a><a href="针灸资生经_page34.html">34</a><a href="针灸资生经_page35.html">35</a><a href="针灸资生经_page36.html">36</a><span class="current-page">37</span><a href="针灸资生经_page38.html">38</a><a href="针灸资生经_page39.html">39</a><a href="针灸资生经_page40.html">40</a><a href="针灸资生经_page41.html">41</a><a href="针灸资生经_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
