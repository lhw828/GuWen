<!DOCTYPE html>
<html>
<head>
    <meta charset="UTF-8">
    <title>医心方 - 第 193 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 193 页/共 249 页</h1>
    <div class="content">　　凡小儿衣，其寒薄者，则腹中乳食不消，乳食不消则其大行酢臭。酢臭，此欲为癖之渐也，便将双丸以微消之。

　　凡小儿大行黄而臭者，此是腹中有热，故宜将服龙骨汤，良。

　　凡小儿不节哺乳者，则病易后，后下之则伤胃气，令腹胀满。再三下尚可，过此则伤小儿矣。

　　凡小儿冬日下为无所畏，夏日下不瘥，难治。壮有疾者，不可不下，夏日下之后，腹中常当小胀满，故当节哺乳，将护之，数日间愈矣。

　　凡小儿不使溺灶灰上，令儿阴生疮，难治。

　　卷第二十五

　　小儿禁食第十九

　　《产经》云：小儿食语害，令儿腹中生瘕，难治。

　　又云：小儿齿未易，蜜及饴糖不可与食，令儿齿 坏，虽易，齿不坚。

　　又云：小儿不可与食狗鼠残物，令儿咽中生白疮，死。

　　又云：小儿不可与食核未成诸果，令儿生寒热及瘰 。

　　《养生要集》云：大豆炒小麦，勿与一岁以上，十岁以下小儿，喜气壅而死也。

　　又云：凡男子年十五以下，不得饮冰沉浆，腠理未成，故成病。

　　又云：小儿未断乳，不可啖鸡肉，生蛔虫，亦令体瘦。

　　《崔禹锡食经》云：大麦面勿与一岁以上，十岁以下小儿，其喜气壅塞而死。

　　《孟诜食经》云：黍，不可与小儿食之，令不能行。

　　又云：小儿食蕺菜，便觉脚痛。

　　《苏敬本草注》云：粟（栗）饵孩儿，令齿不生。

　　《本草拾遗》云：虾，小儿食之，脚屈不能行。

　　又云：小儿食蕨，脚弱不行。

　　卷第二十五

　　治小儿解颅方第二十

　　《病源论》云：解颅者，其状小儿年大囟应合而不合，头缝开解是也。由肾气不成故也。

　　肾主骨髓，而脑为髓海，肾气不成，则髓脑不足，不能结成。

　　《产经》论云：细辛一分，桂心一分，干姜五分。凡三物，以乳汁和，涂上。干，复涂。

　　《僧深方》云：取猪牙车骨髓，涂囟上，日一，十日止。良。

　　《短剧方》云：生蟹骨、白 各二分。凡二物，下筛，以乳汁和，涂上立愈。

　　《千金方》云：熬蛇蜕末，和猪颊车中髓涂囟上，日三四。

　　《葛氏方》：烧蘩蒌末敷良。

　　《极要方》云：防风六分，白芨，柏子仁各二分。上为散，以乳汁涂囟上，日一，十日知，二十日合。

　　又方：灸脐上下半寸。（出《新录方》。）

　　卷第二十五

　　治小儿囟陷方第二十一

　　《病源论》云：小儿囟上陷，此谓囟陷下不平也。由腹（肠）内有热，热气熏脏，脏热则竭（渴），引饮而小儿（便）泄曳利者，则腑脏血气虚弱，不能上充髓脑，故囟陷也。

　　《千金方》云：灸脐上下各半寸，及灸足太阴各一壮。

　　今按：《玉遗针经》云：足太阴穴在内踝后白肉际陷骨宛中。

　　卷第二十五

　　治小儿摇头方第二十二

　　《子母秘录》云：治小儿长摇头方：狗脑以摩头，即瘥。

　　卷第二十五

　　治小儿发不生方第二十三

　　《病源论》云：小儿禀生足少阴之血气不足，则发疏薄不生，亦有因头疮而秃落不生。

　　《短剧方》楸叶中心无多少，捣绞取汁，涂头上。（《产经》同之。）

　　《新录方》云：以蜜和猪毛灰涂之，即生。

　　又方：莲子草汁涂之，验。

　　又方：桑上寄生汁涂，立生。

　　《千金方》云：枸杞根捣作末，和腊月猪脂敷。和酢亦佳。

　　卷第二十五

　　治小儿白秃方第二十四

　　《病源论》云：白秃之状，头上白点斑剥，初似癣，而上有白皮屑，生痂生疮。头发秃落，谓之白秃。

</div>
    <div class="pagination">
<a href="医心方_page192.html">上一页</a><span>...</span><a href="医心方_page188.html">188</a><a href="医心方_page189.html">189</a><a href="医心方_page190.html">190</a><a href="医心方_page191.html">191</a><a href="医心方_page192.html">192</a><span class="current-page">193</span><a href="医心方_page194.html">194</a><a href="医心方_page195.html">195</a><a href="医心方_page196.html">196</a><a href="医心方_page197.html">197</a><a href="医心方_page198.html">198</a><span>...</span><a href="医心方_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
