<!DOCTYPE html>
<html>
<head>
    <meta charset="UTF-8">
    <title>本草纲目 - 第 598 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 598 页/共 603 页</h1>
    <div class="content">　　【修治】 曰：发 ，是男子年二十以来，无疾患，颜貌红白，于顶心剪切者。入丸药膏中用，先以苦参水浸一宿，漉出入瓶子，以火 赤，放冷研用。

　　时珍曰：今人以皂荚水洗净，晒干，入罐固济， 存性用，亦良。

　　【气味】苦，温，无毒。《别录》：小寒。

　　【主治】五癃关格不通，利小便水道，疗小儿痫，大人 。仍自还神化（《本经》）。合鸡子黄煎之，消为水，疗小儿惊热百病（《别录》）。止血闷血晕，金疮伤风，血痢，入药烧存性。用煎膏，长肉消瘀血（大明）。

　　【发明】韩保升曰：《本经》云：自还神化。李当之云：神化之事，未见别方。按《异苑》云：人发变为鳝鱼。神化之异，应此者也。又藏器曰：生人发挂果树上，乌鸟不敢来食其实。又人逃走，取其发于纬车上却转之，则迷乱不知所适。此皆神化。

　　时珍曰：发者血之余。埋之土中，千年不朽，煎之至枯，复有液出。误食入腹，变为症虫； 治服饵，令发不白。此正神化之应验也。

　　【附方】旧三，新三。

　　石淋痛涩：发 烧存性，研末。每服用一钱，井水服之。（《肘后方》）伤寒黄病：发 烧研，水服一寸匕，日三。（《伤寒类要》）胎衣不下：乱发、头 结，撩喉、口中。（孙真人方）小儿客忤，因见生人所致：取来人囟上发十茎、断儿衣带少许，合烧研末。和乳饮儿，即愈。（《千金方》）急肚疼病：用本人头发三十根，烧过酒服。即以水调芥子末，封在脐内，大汗如雨，即安。（谈野翁方）瘭癌恶疮：生发灰，米汤服二钱。外以生发灰三分，皂荚刺灰二分，白芨一分，为末。

　　干掺，或以猪胆汁调。（《直指

　　人部第五十二卷　人之一

　　乱发

　　（《别录》）【释名】血余（《纲目》）、人退。

　　时珍曰：头上曰发，属足少阴、阳明；耳前曰鬓，属手、足少阳；目上曰眉，属手、足阳明；唇上曰髭，属手阳明；颏下曰须，属足少阴、阳明；两颊曰髯，属足少阳。其经气血盛，则美而长；气多血少，则美而短；气少血多，则少而恶；气血俱少，则其处不生。气血俱热，则黄而赤；气血俱衰，则白而落。《素问》云：肾之华在发。王冰注云：肾主髓，脑者髓之海，发者脑之华，脑减则发素。滑寿注云：水出高原，故肾华在发。发者血之余，血者水之类也。今方家呼发为血余，盖本此义也。《龙木论》谓之人退焉。叶世杰《草木子》云：精之荣以须，气之荣以眉，血之荣以发。《类苑》云：发属心，禀火气而上生；须属肾，禀发不异也。说虽不同，亦各有理，终不若分经者为的。刘君安云：欲发不落，梳头满千遍。

　　又云：发宜多梳，齿宜数叩。皆摄精益脑之理尔。又昆斋吴玉有白发辨，言发之白，虽有迟早老少，皆不系寿之修短，由祖传及随事感应而已。援引古今为证，亦自有理。文多不录。

　　【气味】苦，微温，无毒。

　　【主治】咳嗽，五淋，大小便不通，小儿惊痫，止血。鼻衄，烧灰吹之立已（《别录》）。

　　烧灰，疗转胞，小便不通，赤白痢，哽噎，痈肿，狐尿刺，尸疰，疔肿骨疽杂疮（苏恭）。

　　消瘀血，补阴甚捷（震亨）。

　　【发明】时珍曰：发乃血余，故能治血病，补阴，疗惊痫，去心窍之血。刘君安以己发合头垢等分烧存性，每服豆许三丸，名曰还精丹，令头不白。又老唐方，亦用自己乱发洗净，每一两入川椒五十粒，泥固，入瓶 黑研末，每空心酒服一钱，令髭发长黑。此皆补阴之验也。用椒者，取其下达尔。

　　弘景曰：俗中妪母为小儿作鸡子煎，用其父梳头乱发，杂鸡子黄熬，良久得汁，与儿服，去痰热，疗百病。

　　【附方】旧十六，新二十五。

　　孩子热疮：乱发一团如梨子大，鸡子黄十个煮熟，同于铫子内熬，至甚干始有液出，旋置盏中，液尽为度。用敷疮上，即以苦参粉粉之，神妙。详见鸡子黄下。（刘禹锡《传信方》）小儿斑疹：发灰，饮服三钱。（《子母秘录》）小儿断脐：即用清油调发灰敷之，不可伤水。脐湿不干，亦敷之。

　　小儿重舌欲死者：以乱发灰半钱，调敷舌下。不住用之。（《简要济众》）小儿燕口，两角生疮：烧乱发，和猪脂涂之。（《子母秘录》）小儿吻疮：发灰，和猪脂涂之。（《圣惠方》）小儿惊啼：乱发烧研，乳汁或酒服少许，良。（《千金》）鼻血眩冒欲死者：乱发烧研，水服方寸匕，仍吹之。（《梅师方》）鼻血不止：血余，烧灰吹之，立止，永不发。男用母发，女用父发。《圣惠》：用乱发灰一钱，人中白五分，麝香少许，为末，搐鼻。名三奇散。

　　肺疽吐血：发灰一钱，米醋二合，白汤一盏，调服。（《三因方》）咳嗽有血：小儿胎发灰，入麝香少许，酒下。每个作一服，男用女，女用男。（《朱氏集验》）齿缝出血：头发切，入铫内炒存性，研，掺之。（华佗《中藏经》）肌肤出血：胎发烧灰，敷之即止。或吹入鼻中。（《证治要诀》）诸窍出血：头发、败棕、陈莲蓬，并烧灰等分。每服三钱，木香汤下。（《仁斋直指》）上下诸血，或吐血，或心衄，或内崩，或舌上出血如簪孔，或鼻衄，或小便出血。并用乱发灰，水服方寸匕，一日三服。（《圣济》）无故遗血：乱发及爪甲烧灰，酒服方寸匕。（《千金方》）小便尿血：发灰二钱，醋汤服。（《永类方》）血淋苦痛：乱发烧存性二钱，入麝少许，米饮服。（《危氏方》）大便泻血：血余半两（烧灰），鸡冠花根、柏叶各一两，为末。卧时酒服二钱，来早以温酒一盏投之。一服见效。（《普济》）胎产便血：发灰，每饮服二钱。（昝殷《产宝》）女人漏血：乱发洗净烧研，空心温酒服一钱。（《妇人良方》）月水不通：童男、童女发各三两（烧灰），斑蝥二十一枚（糯米炒黄），麝香一钱，为末。

　　每服一钱，食前热生姜酒下。（《圣惠方》）妇人阴吹，胃气下泄，阴吹而正喧，此谷气之实也，宜猪膏发煎导之。用猪膏半斤，乱发鸡子大三枚，和煎，发消药成矣。分再服，病从小便中出也。（张仲景方）女劳黄胆：因大热大劳交接后入水所致。身目俱黄，发热恶寒，小腹满急，小便难。用膏发煎治之，即上方。（《肘后方》）黄胆尿赤：乱发灰，水服一钱，日三次，秘方也。（《肘后》）大小便闭：乱发灰三指撮，投半升水服。（姚氏）干霍乱病：胀满烦躁。乱发一团烧灰，盐汤二升，和服取吐。（《十便良方》）尸疰中恶：《子母秘录》：用乱发如鸡子大，烧研，水服。一方：用乱发灰半两，杏仁半两（去皮、尖，研），炼蜜丸梧桐子大。每温酒，日下二三十丸。

　　破伤中风：乱发如鸡子大，无油器中熬焦黑，研，以好酒一盏沃之，入何首乌末二钱灌之。少顷再灌。（《本草衍义》）沐发中风：方同上。

　　令发长黑：乱发洗晒，油煎焦枯，研末，擦发良。（《圣惠》）擦落耳鼻：头发瓶盛泥固， 过研末。以擦落耳、鼻，乘热蘸发灰缀定，软帛缚住，勿令动，自生合也。（《经验良方》）耳猝肿痛：乱发裹杏仁末，塞之。（《圣惠方》）吞发在咽：取自己乱发烧灰，水服一钱。（《延龄至宝方》）蜈蚣螫咬：头发烧烟熏之。

　　疔肿恶疮：乱发、鼠屎等分，烧灰。针入疮内，大良。（《圣惠方》）疮口不合：乱发、露蜂房、蛇蜕皮各烧存性一钱用温酒食前调服，神妙。（《苏沈良方》）下疳湿疮：发灰一钱，枣核七个，烧研，洗贴。（《心镜》）大风疠疮：用新竹筒十个，内装黑豆一层，头发一层，至满，以稻糠火盆内煨之，候汁滴出，以盏接承，翎扫疮上，数日即愈。亦治诸疮。（邵真人《经验方》）

　　人部第五十二卷　人之一

　　头垢

　　（《别录》）【释名】梳上者名百齿霜。

　　弘景曰：《术》云，头垢浮针，以肥腻故耳。今当用悦泽人者，其垢可丸也。

　　【气味】咸、苦，温，有毒。

　　【主治】淋闭不通（《别录》）。疗噎疾，酸浆煎膏用之，立愈。又治劳复（弘景）。中蛊毒、蕈毒，米饮或酒化下，并取吐为度（大明）。

　　【附方】旧八，新十六。

　　天行劳复：含头垢枣核大一枚，良。（《类要》）预防劳复：伤寒初愈，欲令不劳复者。头垢烧研，水丸梧桐子大，饮服一丸。（《外台秘要》）头身俱痛烦闷者：头垢豆许，水服。囊盛蒸豆，熨之。（《肘后》）小儿霍乱：梳垢，水服少许。

　　小儿哭疰：方同上。

　　百邪鬼魅：方同上。（并《千金》）妇人吹乳：百齿霜，以无根水丸梧桐子大。每服三丸，食后屋上倒流水下，随左右暖卧，取汗甚效。或以胡椒七粒，同百齿霜和丸，热酒下，得汗立愈。（《卫生宝鉴》）妇人乳疖：酒下梳垢五丸，即退消。

　　妇人足疮，经年不愈，名裙风疮。用男子头垢，桐油调作隔纸膏，贴之。（并《简便》）。

　　胫生疮：头垢、枯矾研匀，猪胆调敷。（《寿域方》）下疳湿疮：蚕茧盛头垢，再以一茧合定， 红，出火毒研，搽。（杨氏）小儿紧唇：头垢涂之。（《肘后方》）菜毒脯毒：凡野菜、诸脯肉、马肝、马肉毒。以头垢枣核大，含之咽汁，能起死人。或白汤下亦可。（《千金方》）自死肉毒：故头巾中垢一钱，热水服，取吐。

　　犬毒人：头垢、 皮等分，烧灰，水服一杯。口噤者灌之。犬咬人疮重发者。以头垢少许纳疮中，用热牛屎封之。

　　诸蛇毒人：梳垢一团，尿和敷上。仍炙梳出汗，熨之。（并《千金方》）蜈蚣螫人：头垢、苦参末，酒调敷之。（《箧中》）蜂虿螫人：头垢封之。

　　虫蚁螫人：同上。（并《集简》）竹木刺肉不出：头垢涂之，即出。（刘涓子）飞丝入目：头上白屑少许，揩之即出。（《物类相感志》）赤目肿痛：头垢一芥子，纳入取泪。（《摘玄方》）噫吐酸浆：浆水煎头垢豆许，服一杯效。（《普济方》）

　　人部第五十二卷　人之一

　　耳塞

　　（《日华》）【释名】耳垢（《纲目》）、脑膏（《日华》）、泥丸脂。

　　时珍曰：《修真指南》云：肾气从脾右畔上入于耳，化为耳塞。耳者，肾之窍也。肾气通则无塞，塞则气不通，故谓之塞。

　　【气味】咸、苦，温，有毒。

　　【主治】癫狂、鬼神及嗜酒（大明）。蛇、虫、蜈蚣螫者，涂之良（时珍）。

　　【附方】新六。

</div>
    <div class="pagination">
<a href="本草纲目_page597.html">上一页</a><span>...</span><a href="本草纲目_page593.html">593</a><a href="本草纲目_page594.html">594</a><a href="本草纲目_page595.html">595</a><a href="本草纲目_page596.html">596</a><a href="本草纲目_page597.html">597</a><span class="current-page">598</span><a href="本草纲目_page599.html">599</a><a href="本草纲目_page600.html">600</a><a href="本草纲目_page601.html">601</a><a href="本草纲目_page602.html">602</a><a href="本草纲目_page603.html">603</a><a href="本草纲目_page599.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
