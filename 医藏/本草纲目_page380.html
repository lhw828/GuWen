<!DOCTYPE html>
<html>
<head>
    <meta charset="UTF-8">
    <title>本草纲目 - 第 380 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 380 页/共 603 页</h1>
    <div class="content">　　【气味】苦、甘，温，无毒。权曰：甘，平。

　　震亨曰：松脂属阳金，伏汞。

　　【主治】痈疽恶疮，头疡白秃，疥瘙风气，安五脏，除热。

　　久服，轻身不老延年（《本经》）。除胃中伏热，咽干消渴，风痹死肌。炼之令白。其赤者，主恶痹（《别录》）。煎膏，生肌止痛，排脓抽风。贴诸疮脓血 烂。塞牙孔，杀虫（甄权）。

　　除邪下气，润心肺，治耳聋。古方多用辟谷（大明）。强筋骨，利耳目，治崩带（时珍）。

　　【发明】弘景曰：松、柏皆有脂润，凌冬不凋颂曰：道人服饵，或合茯苓、松柏实、菊花作丸，亦可单服。

　　时珍曰：松叶、松实，服饵所须；松节、松心，耐久不朽。松脂则又树之津液精华也。

　　在土不朽；流脂日久，变为琥珀，宜其可以辟谷延龄。葛洪《抱朴子》云：上党赵瞿病癞历年，垂死，其家弃之，送置山穴中。瞿怨泣经月，有仙人见而哀之，以一囊药与之。瞿服百余日，其疮都愈，颜色丰悦，肌肤玉泽。仙人再过之，瞿谢活命之恩，乞求其方。仙人曰：此是松脂，山中便多。此物汝炼服之，可以长生不死。瞿乃归家长服，身体转轻，气力百倍，登危涉险，终日不困。年百余岁，齿不坠，发不白。夜卧忽见屋间有光，大如镜，久而一室尽明如昼。又见面上有采女一人，戏于口鼻之间。后入抱犊山成地仙。于时人闻瞿服此脂，皆竞服之，车运驴负，积之盈室。不过一月，未觉大益，皆辄止焉。志之不坚如此。张杲《医说》有服松丹之法。

　　【附方】旧七，新十七。

　　服食辟谷：《千金方》：用松脂十斤，以桑薪灰汁一石，煮五七沸，漉出，冷水中凝，复煮之，凡十遍乃白，细研为散。每服一、二钱，粥饮调下，日三服。服至十两以上，不饥，饥再服之。一年以后，夜视目明。久服，延年益寿。又法：百炼松脂治下筛，蜜和纳筒中，勿见风日。每服一团，一日三服。服至百日，耐寒暑；二百日，五脏补益；五年，即见西王母。

　　伏虎禅师服法：用松脂十斤，炼之五度，令苦味尽。每一斤，入茯苓末四两。每旦水服一刀圭，能令不食，而复延龄，身轻清爽。强筋补益：四圣不老丹：用明松脂一斤，以无灰酒沙锅内桑柴火煮数沸，竹枝搅稠，乃住火，倾入水内结块，复以酒煮九遍，其脂如玉，不苦不涩乃止，为细末。用十二两，入白茯苓末半斤，黄菊花末半斤，柏子仁（去油取霜）半斤，炼蜜丸如梧桐子大。每空心好酒送下七十二丸。须择吉日修合，勿令妇人、鸡、犬松梅丸：用松脂以长流水桑柴煮拔三次，再以桑灰滴汁煮七次扯拔，更以好酒煮二次，仍以长流水煮二次，色白不苦为度。每一斤，入九蒸地黄末十两，乌梅末六两，炼蜜丸梧桐子大。每服七十丸，空心盐、米汤下。健阳补中，强筋润肌，大能益人。（白飞霞《方外奇方》）揩齿固牙：松脂（出镇定者佳），稀布盛，入沸汤煮，取浮水面者投冷水中（不出者不用），研末，入白茯苓末和匀。日用揩齿漱口，亦可咽之，固牙驻颜。（苏东坡《仇池笔记》）历节诸风，百节酸痛不可忍：松脂三十斤，炼五十遍。以炼酥三升，和松脂三升，搅令极稠。每旦空心酒服方寸匕，日三服。数食面粥为佳，慎血腥、生冷、酢物、果子，一百日瘥。（《外台秘要》）肝虚目泪：炼成松脂一斤，酿米二斗。水七斗，曲二斗，造酒。频饮之。妇人白带：松香五两，酒二升，煮干，木臼杵细，酒糊丸如梧桐子大。每服百丸，温酒下。（《摘玄方》）小儿秃疮：《简便方》：用松香五钱，猪油一两熬，搽，一日数次，数日即愈。《卫生宝鉴》：用沥青二两，黄蜡小儿紧唇：松脂炙化，贴之。（《圣惠方》）风虫牙痛：刮松上脂，滚水泡化，一漱即止，已试验。（《集简方》）龋齿有孔：松脂 塞，须臾虫从脂出也。（《梅师方》）久聋不听：炼松脂三两，巴豆一两。和捣成丸。薄绵裹塞，一日二度。（《梅师方》）一切 疮：炼成松脂末，填令满，日三、四度。（《圣惠方》）一切肿毒：松香八两，铜青二钱，蓖麻仁五钱。同捣作膏，摊贴甚妙。（李楼《奇方》）软疖频发：翠玉膏：用通明沥青八两，铜绿二两，麻油三钱，雄猪胆汁三个。先溶沥青，乃下油、胆，倾入水中扯拔，器盛。每用，绯帛摊贴，不须再换。小金丝膏：治一切疮疖肿毒。沥青、白胶香各二两，乳香二钱，没药一两，黄蜡三钱，又以香油三钱，同熬至滴下不散，倾入水中，扯千遍收贮。每捻作饼，贴之。疥癣湿疮：松胶香研细，稍入轻粉。先以油涂疮，糁末在上，一日便干。顽者三、二度愈。（《刘涓子鬼遗方》）阴囊湿痒欲溃者：用板儿松香为末，纸卷作筒。每根入花椒三粒，浸灯盏内三宿，取出点烧，淋下油搽之。先以米泔洗过。（《简便方》）金疮出血：沥青末，稍加生铜屑末，糁之，立愈。（唐瑶《经验方》）猪啮成疮：松脂炼作饼，贴之。（《千金》）刺入肉中，百理不瘥：松脂流出如乳头香者，敷上以帛裹。三、五日当有根出，不痛不痒，不觉自安。（《兵部

　　松节

　　【气味】苦，温，无毒。

　　【主治】百节久风，风虚脚痹疼痛（《别录》）。酿酒，主脚弱，骨节风（弘景）。炒焦，治筋骨间病，能燥血中之湿【发明】时珍曰：松节，松之骨也。质坚气劲，久亦不朽，故筋骨间风湿诸病宜之。

　　【附方】旧二，新五。历节风痛，四肢如解脱：松节酒：用二十斤，酒五斗，浸三、七日。每服一合，日五、六服。（《外台》）转筋挛急：松节一两（锉如米大），乳香一钱，银石器慢火炒焦，存一、二分性，出火毒，研末。每服一、二钱，热木瓜酒调下。一应筋病皆治之。（孙用和《秘宝方》）风热牙痛：《圣惠方》：用油松节如枣大一块（碎切），胡椒七颗，入烧酒，须二、三盏，乘热入飞过白矾少许，噙漱三、五口，立瘥。又用松节二两，槐白皮、地骨皮各一两，浆水煎汤。热漱冷吐，瘥乃止。反胃吐食：松节煎酒，细饮之。（《百一方》）阴毒腹痛：油松木七块炒焦，冲酒二钟，热服。（《集简方》）颠扑伤损：松节煎酒服。（谈野翁方）【主治】疮疥及马牛疮（苏恭）。

　　松叶

　　【别名】松毛。

　　【气味】苦，温，无毒。

　　【主治】风湿疮，生毛发，安五脏，守中，不饥延年（《别录》）。细切，以水及面饮服之，或捣屑丸服，可断谷及治恶疾（弘景）。炙， 冻疮风湿疮，佳（大明）。去风痛脚痹，杀米虫（时珍）。

　　【附方】旧六，新三。

　　服食松叶：松叶细切更研，每日食前以酒调下二钱，亦可煮汁作粥食。初服稍难，久则自便矣。令人不老，身生绿毛，轻身益气。久服不已，绝谷不饥不渴。（《圣惠方》）天行温疫：松叶，细切，酒服方寸匕，日三服。能辟五年瘟。（《伤寒类要》）中风口 ：青松叶一斤捣汁，清酒一斗，浸二宿，近火一宿。初服半升，渐至一升，头面汗出即止。（《千金方》）三年中风：松叶一斤。细切，以酒一斗，煮取三升。顿服，汗出立瘥。（《千金方》）历节风痛：松叶（捣汁）一升。以酒三升，浸七日。服一合，日三服。（《千金方》）香港脚风痹：松叶酒：治十二风痹不能行，服更生散数剂，及众疗不得力，服此一剂，便能行远，不过两剂。松叶六十斤细锉，以水四石，煮取四斗九升，以米五斗，酿如常法。别煮松叶汁以渍米并 饭，泥酿封头，七日发，澄饮之取醉。得此酒力者甚众。（《千金方》）风牙肿痛：松叶一握，盐一合，酒二升煎漱。（《圣惠方》）大风恶疮：猪鬃松叶二斤，麻黄（去节）五两。锉，以生绢袋盛，清酒二斗浸之，春夏五日，秋冬七日。每温服一小盏，常令醺醺，以效为度。（《圣惠方》）阴囊湿痒：松毛煎汤，频洗。（《简便方》）

　　松花

　　【别名】松黄。

　　【气味】甘，温，无毒。

　　震亨曰：多食，发上焦热病。

　　【主治】润心肺，益气，除风止血。亦可酿酒（时珍）。

　　【发明】恭颂曰：花上黄粉，山人及时拂取，作汤点之甚佳。但不堪停久，故鲜用寄远。

　　时珍曰：今人收黄和白沙糖印为饼膏，充果饼食之，且难久收，恐轻身疗病之功，未必胜脂、叶也。

　　【附方】旧一，新一。

　　头旋脑肿：三月收松花并苔（五、六寸如鼠尾者，蒸切）一升，以生绢囊贮，浸三升酒中五日。空心暖饮五合。（《普济方》）产后壮热，头痛颊赤，口干唇焦，烦渴昏闷：用松花、蒲黄、川芎、当归、石膏等分，为末。每服二钱，水二合，红花二捻，同煎七分，细呷。（《本草衍义》）

　　根白皮

　　【气味】苦，温，无毒。

　　【主治】辟谷不饥（《别录》）。补五劳，益气（大明）。

　　木皮

　　【别名】赤龙皮。

　　【主治】痈疽疮口不合，生肌止血，治白秃、杖疮、汤火疮（时珍）。

　　【附方】新四。

　　肠风下血：松木皮，去粗皮，取里白者，切、晒，焙研为末。每服一钱，腊茶汤下。（《杨氏家藏方》）三十年痢：赤松上苍皮一斗，为末。面粥和服一升，日三。不过一斗，救人。（《圣惠方》）金疮杖疮：赤龙鳞（即古松皮）， 存性，研末。搽之，最止痛。（《永类钤方》）小儿头疮浸湿，名胎风疮：古松上自有赤浓皮，入豆豉少许，瓦上炒存性，研末，入轻粉、香油调，涂之。（《经验良方》）松实 见果部。

　　艾纳 见草部苔类桑花下。

　　松蕈 见菜部香蕈下。

　　木部第三十四卷　木之一

　　杉

　　（《别录》下品）【释名】 （音杉）、沙木【集解】颂曰：杉材旧不着所出州土，今南中深山多有之。木类松而劲直，叶附枝生，若刺针。郭璞注《尔雅》云： 似松，生江南。可以为船及棺材，作柱埋之不腐。又人家常用作桶板，甚耐水。

　　宗 曰：杉干端直，大抵如松，冬不凋，但叶阔成枝也。今处处有之，入药须用油杉及臭者良。

　　时珍曰：杉木叶硬，微扁如刺，结实如枫实。江南人以惊蛰前后取枝插种，出倭国者，谓干燥。有斑纹如雉者，谓之野鸡斑，作棺尤贵。其木不生白蚁，烧灰最发火药。

　　杉材

　　【气味】辛，微温，无毒。

　　【主治】漆疮，煮汤洗之，无不瘥（《别录》）。煮水，浸捋香港脚肿满。服之，治心腹胀痛，去恶气（苏恭）。治风毒奔豚，【发明】震亨曰：杉屑属金有火。其节煮汁浸捋香港脚肿满，尤效。

　　颂曰：唐柳柳州纂《救三死方》云：元和十二年二月得香港脚，夜半痞绝，胁有块，大如石，且死，困不知人，搐搦上视，三日，家人号哭。荥阳郑洵美传杉木汤，服半食顷大下，三行气通块散。方用杉木节一大升，橘叶（切）一大升（无叶则以皮代之），大腹槟榔七枚（连子碎之），童子小便三大升，共煮取一大升半，分为两服。若一服得快，即停后服。此乃死病，会有教者，乃得不死。恐人不幸病此，故传之云。

　　【附方】新四。

</div>
    <div class="pagination">
<a href="本草纲目_page379.html">上一页</a><span>...</span><a href="本草纲目_page375.html">375</a><a href="本草纲目_page376.html">376</a><a href="本草纲目_page377.html">377</a><a href="本草纲目_page378.html">378</a><a href="本草纲目_page379.html">379</a><span class="current-page">380</span><a href="本草纲目_page381.html">381</a><a href="本草纲目_page382.html">382</a><a href="本草纲目_page383.html">383</a><a href="本草纲目_page384.html">384</a><a href="本草纲目_page385.html">385</a><span>...</span><a href="本草纲目_page381.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
