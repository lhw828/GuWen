<!DOCTYPE html>
<html>
<head>
    <meta charset="UTF-8">
    <title>普济方四库 - 第 1757 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1757 页/共 1812 页</h1>
    <div class="content">　　资生经云按明堂有气海俞而铜人无之恐铜人本不全故依明堂附入于此
　　大肠俞二穴在十六椎下两傍各寸半鍼三分留六呼灸三壮　铜人经云治腰痛肠鸣腹胀满绕脐切痛大小便不利或有洞泄食不化脊骨强不得侻仰鍼入三分灸三壮　西方子云主大小便不利腹防胀泄食不下喜食忌生冷酒麺等物
　　闗元俞二穴在十七椎下两傍各寸半鍼三分　铜人经云理风劳腰痛泄利虚胀小便难妇人瘕聚诸疾
　　资生经云按明堂有关元俞而铜人无之恐铜人本不全故依明堂附入于此
　　小肠俞二穴在十八椎下两傍各寸半鍼三分留六呼灸三壮　铜人经云治小便赤涩淋烦热少腹防痛脚肿短气不嗜食大便浓血出五痔疼痛妇人带下　西方子云主大小便难淋小便黄赤泄痢脓血五色重下肿痛腰脊疝痛及腰脊急强
　　膀胱俞二穴在十九椎下两傍各寸半鍼三分留六呼灸三壮明堂下经云七壮　又云主腰脊急强腰下酸重劳损不仁腹中痛大便难也　铜人经云足太阳脉气所发治风劳腰脊强痛泄痢大便难小便赤涩遗溺隂生疮少气足防拘急不得屈伸女子瘕聚脚膝无力　西方子云主泄痢肠痛烦满汗不出小便赤黄坚结聚足清不仁主热痓引骨痛　明堂经云各二寸半陷者中
　　中膂内俞二穴一名脊内俞在二十椎下两傍各寸半夹脊起肉鍼三分留七呼灸三壮明堂下经云主腰夹脊膂痛上下按之应者从项后至此穴痛皆灸之立愈　铜人经云少阳脉治肠冷赤白痢肾虚消渇汗不出腰脊不得侻仰腹胀脇痛　西方子云主腰疝寒热痓反折
　　白环俞二穴在二十一椎下两傍各寸半　甲乙经云鍼人腰尻同挺腹地端身两手相重支颔从息令皮肤俱缓乃取其穴鍼八分得气即泻讫多补之不宜灸　明堂下经云灸三壮又云主腰脊急强痛不能俯仰起坐难手足不仁小便黄腰尻不举也　铜人经云足太阳脉气所发治大小便不利及治腰髋疼痛脚膝不遂温疟腰脊冷疼不得安卧劳损风虚不宜灸忌房劳不得举重
　　上髎二穴在第一空腰踝下夹脊陷中鍼三分灸七壮千金云腰踝下一寸　铜人经云足太阳少阳络治腰膝冷痛呕逆鼻息寒热疟妇人絶嗣隂挺出不禁白　西方子云在腰踝一寸夹脊两傍灸三壮主腰痛痓反折大小便利
　　次髎二穴一名次窌在第二空夹脊防中可灸七壮鍼三分　铜人经云治疝气下坠腰脊疼痛不得转揺急引阴器不可忍腰已下至足不仁皆腠寒小便赤淋心下坚胀　西方子云灸三壮主腰脊痛恶寒妇人赤白下腰痛不可侻仰足清不仁大小便利
　　中髎二穴在第三空夹脊陷中鍼二分留十呼灸三壮铜人经云厥阴少阳所结治丈夫五劳七伤六极
　　腰痛大便难腹胀下利小便淋涩飱泄妇人絶子带月事不调　西方子云主妇人赤滛时胎气癃月事少大小便利
　　下髎二穴在第四空夹脊陷中鍼二分留十呼灸三壮铜人经云足太阳厥隂所结治腰痛不得转侧女
　　子下苍汁不禁隂中痛少腹急疼大便下血寒湿内伤赤阴中痒痛引小腹控眇不可侻仰大小便利肠鸣胪胀欲泄注
　　防阳二穴一名利机在隂尾骨两傍鍼八分灸五壮铜人经云督脉气所发治腹中冷气泄痢不止久痔阳气虚乏隂汗温　西方子云主腹中有寒泄注肠澼便血
　　千金八窌在腰目下三寸夹脊相去四寸【两边四穴故名】
　　【八窌】其曰夹脊四寸是除脊各寸半也凡大杼下穴皆当除脊各一寸半









　　附分二穴在第二椎下附项内亷两傍相去夹脊各三寸灸五壮鍼三分　铜人经云手足太阳之防正坐取之治肩背拘急风冷客于辏颈项强痛不得回顾风劳臂用不仁　西方子云主背痛引颔引头
　　魄户二穴在三椎下两傍各三寸正坐取之鍼五分得气即泻又宜灸留鍼日灸七壮止百壮　明堂经云日七壮至二百壮下经云魄户在三椎下两旁各三寸灸三壮又云魄户在三椎下两旁各三寸灸五壮明堂经云主眉间转急痛背气不能引顾咳逆上
　　喘　素问注云魄户上直附分　铜人经云宛宛中正坐取之足太阳脉气所发治背转痛欬逆上气呕吐烦满虚劳肺痿五尸走疰项强胷背连痛不得回顾　西方子云主肺寒热呼吸不得卧呕沫喘气相追逐背肺闷无力劳损痿黄忌猪鱼酒生冷等物
　　资生经云铜人有魂户穴明堂上经亦同而下经既有魄穴又有魄户穴皆云下三椎下若谓误写魄作魂不攷两出魄户穴也攷之下经既有悬钟矣后又有悬钟有天穴矣其治小儿又有天突者魄戸即防户误作魄而两出之不然何其穴皆在三椎旁欤
　　膏盲俞二穴在四椎下【明堂云近五椎】两旁各三寸无所不疗羸瘦虚损梦中失精上气欬逆发狂健忘【明云狂感忘误】取穴之法令人正生曲脊伸两手以臂着膝前令正直大脂与膝头齐以物肢肘令臂勿得动也从胛上角摸至骨下头其间当有四肋三间灸中间脾骨之里去脾骨容侧指许磨胠去表肋间空处按之自觉牵引于肩中灸两脾中一处至百壮多至五百【明云六百壮多至千壮】当觉下然似流水之壮亦尝有所下出若得停痰宿疾则无所不下也如病人已困不能正坐当令侧卧挽上臂令取穴灸之凡取以右手从左肩上住指头所不及者是穴也右取亦然乃以前法灸之若不能乆坐当伸两臂令人挽两脾骨使相难不尔即脾骨覆其穴灸之无验【明堂经云不尔肋骨覆穴不可得也所伏衣被当令大小有常足不尔则失其穴也】此灸讫后令阳气益盛当消息以自补养当取身平复　论曰昔在和缓不救晋侯之疾以其在膏之上盲之下鍼药所不能及即此穴是也时人拙不能求得此穴所以宿病难遣若能用心方法便求之得穴灸之无疾不愈【出千金台】西方子云其穴法有孙思邈王惟一石用之叶善其僧仲之或用钩股或抱拷栳或坐或卧或正靣或斜立或起手曲肘或卧伸臂或揣顀骨定髙下或量脐心或量命门或坐防或坐灸各有所长然而终未明大法以予平昔用此数十取十百取百一无差者各各取之按其穴湏得病人中指麻木则灸无不取之效其要法在四椎下第五椎上各去脊三寸宛宛中
　　资生经云灸膏盲功效诸经例能言之而取穴则未也千金等方之外庄绰论之最详然繁而无统不能定于一王氏云予甞以意取之病人两手交在两防上【灸时亦然】脾骨遂开其穴竟以手摸索第四椎下两傍各三寸四肋三间之中间按之痠疼是穴灸之千百壮少七七壮当依千金立立灸坐防坐灸卧防卧灸云【若欠合爪在两膝头中穴亦得】
　　神堂二穴在五椎下两傍各三寸陷中正坐取之鍼三分灸五壮明堂下经云三壮素问注云上直魄户铜人经云足太阳脉气所发治肩痛连胷背痛不能俛仰腹满洒淅寒热腰脊强急　明堂云主逆气上攻时复噎也
　　譩譆二穴在胸防内亷侠【明堂作在】六椎下两傍各三寸陷中正坐取之以手痛按之病者言譩譆鍼三分留三呼泻五吸灸二七壮止百壮　明堂下经云五壮又云主疟久不愈者背气满闷胸中气噎劳损虚乏不得睡也　铜人经云足太阳脉气所发治拘挛暴脉急引脇痛病汗不出温疟寒疟肩背痛目鼻衂喘逆腹胀肩转内亷痛不得俛仰　又云其穴抱肘取之主胸背寒痓风疟　西方子云治小儿食晦头痛及五心热疟久不愈及欬逆上气忌苋菜白酒
　　膈关二穴在七椎下两傍各三寸陷中正坐取之鍼五分灸五壮　铜人经云足太阳脉气所发治背痛恶寒脊强俛仰难食饮不下呕哕多涎唾胸中噎闷
　　魄门二穴在九椎下两傍各寸半正坐取之灸三壮鍼五分　铜人经云足太阳脉气所发治食饮不下腹中雷鸣大便不节小便赤黄又治呕吐不住多涎
　　阳纲二穴在十椎下两傍各寸半陷中正坐阔肩取之【亦作微俯取之】灸三壮　明堂下经云七壮主饮食不下腹中雷鸣腹满胪胀大便泄消渇身热目黄不嗜食怠堕也　铜人经云足太阳脉气所发治小便赤涩西方子云主大小便不莭黄水小便黄肠鸣泄注靣黄
　　意舍二穴在十一椎下两傍各三寸陷中正坐取之鍼五分灸十五壮至百壮　明堂经云五十壮至百二十壮甲乙经云三壮鍼五分下经云灸七壮　明堂经云第九椎下两傍各三寸主脇胀满背痛恶寒食饮不下呕吐不留住也　素问云灸二壮　铜人经云足太阳脉气所发治腹满虚胀大便滑泄消渇靣目黄赤嗜食
　　胃仓二穴在十二椎下两傍各三寸鍼五分灸五十壮明堂经云五十壮甲乙经云三壮　铜人经云脉气所治腹内虚胀水肿食饮不下恶寒背脊不得俛仰鍼三分灸五壮　西方子云治氷肿胪胀水食不消
　　盲门二穴在十三椎下两傍各三寸又肋间明堂作异云与鸠尾相直灸十壮鍼五分　铜人经云治心下冒大坚妇人乳有余疾
　　志宰二穴在十四椎下两傍各三寸陷中正坐取之鍼五分灸三壮　明堂下经云两傍各三寸半灸七壮又云微俛而取之主腰脊痛急两脇胀大满便难食饮不下背气俛仰不得也　铜人经云足太阳脉气所发治腰强痛食饮不消腹中坚急隂痛下肿失精小便淋
　　资生经云明堂上经作两傍三寸与铜人经云同而下经乃作三寸半必是分外半字也
　　胞盲二穴在十九椎下两傍各三寸陷中伏而取之灸五七壮鍼五分　明堂经云灸五七壮至五十壮甲乙经云三壮下经云五壮主腰不可忍俛仰难恶寒小便澁也　铜人经云足太阳脉气所发治少腹坚急癃闭重不得小便　又云治腰卒痛急食不消腹中坚急隂痛下肿疗恶气
　　秩边二穴在二十椎下两傍各三寸陷中伏而取之灸三壮鍼五分忌同　明堂经云在二十椎下两傍各三寸灸三壮鍼三分　铜人经云足太阳脉气所发治腰痛不能俛仰小便黄赤涩腰尻重不能举五痔发肿慎如前法
　　资生经云素问气府注曰秩边在二十一椎下两傍上直胞肓与铜人经明堂经二十椎下不同未知孰是姑两存之以上二十八穴
　　当凖千金方除脊三寸取穴














　　天容二穴在耳下曲颊后灸三壮　铜人经云手太阳脉气所发主颈项痈不能言颈肿项痛不可顾耳嘈嘈若蝉鸣欬逆呕沫上气喘息齿噤喉痹寒热咽如鲠　又云鍼入一寸　西方子云又名大容
　　天牖二穴在项筋缺盆上天容后天柱前完骨下发际上【明堂云一寸发际上陷中】鍼一寸留七呼不宜补益不宜灸若灸靣肿眼合先取譩譆后鍼天牖风池即差若不先鍼譩譆即难疗　明堂经云鍼五分得气即泻泻尽更留三呼泻三吸下经云灸三壮又西方子云发际上一寸不灸　又云发际宛宛中主瘰寒热颈有积气暴聋肩中痛头风目鼻塞不闻香臭　铜人经云手少阳脉气所发治头风面肿项强不得回顾夜梦颠倒靣青无顔色鍼入五分不宜灸
　　资生经云铜人明堂上经皆云不宜灸下经素问注乃云灸三壮恐凡禁穴许一壮至三壮也
　　天二穴一名窓龙在颈大筋前曲颊下扶突后动脉应手陷中灸三壮鍼三分　明堂经云主耳鸣聋无所闻颊肿喉中痛暴瘖不能言及肩痛引项不得顾铜人经云手太阳脉气所发　西方子云治耳痛
　　及痔漏颈痛
　　天鼎【一作天顶】二穴在颈缺盆直扶戾后一寸灸三壮鍼三分忌同　明堂下经云在项缺盆直扶突气舍后一寸陷中灸十壮　素问气府注云在颈缺盆上直扶气舍同身寸之半按甲乙经作寸半　铜人经云手阳明脉气所发治暴瘖气硬喉痹咽肿不得息饮食不下喉中鸣　西方子云　在曲颊下一寸人迎后
　　扶突二穴一名水穴在人迎后寸半灸三壮鍼三分素问注云在颈当曲颊一寸人迎后仰而取之　铜人经云在气舍后一寸半灸三壮主舌本出欬逆上气咽中鸣喘多唾喘饮喉中如水鸡　又云手阳明脉气所发
　　缺盆二穴一名天盖在肩下撗骨陷中灸三壮鍼三分【素问云二分】不宜刺大深使人逆息也　明堂经云肩上撗骨陷中【素问同】肩上是也　铜人经云治寒热瘰缺盆中肿外溃则生胸中热满腹大水气缺盆中痛汗出喉痹咳　西方子云主哽噎胷热息贲脇下气上冲　铜人经云在肩下撗骨陷中　明堂乃云在肩上横骨陷中又云肩上是穴恐铜人语下字也
　　人迎二穴一名五防在颈大脉应手夹结喉傍仰而取之以五藏气足阳明脉气所发禁灸之不幸伤人鍼四分　铜人经云治吐逆霍乱胸满喘呼不得息项气闷肿食不下
　　水突二穴一名水门在颈大筋前直人迎下气合上灸三壮鍼三分　铜人经云足阳明脉气所发治欬逆上气咽喉痈肿呼吸短气喘息不卧
　　气舍二穴在颈直人迎夹扶突陷中鍼三分灸三壮铜人经云足阳明脉气所发治欬逆上气瘤瘿喉痹咽肿颈项强不得回顾　西方子云主肩肿哽咽食不下也















　　天突在结喉下一分一作宛宛中【一作陷者中】鍼五分留三呼得气即泻灸亦得即下鍼宜横下不得低手即损五藏之气伤人短夀　明堂下经云一穴在项结喉下五分中央宛宛中灸五壮素问气穴注云在颈结喉下四寸中央宛宛中刺一寸三壮甲乙经云在结喉下五寸　明堂下经云主欬逆气喘暴瘖不能言身寒颈肿喉中鸣翕翕胸中气哽哽
　　西方子云主颊舌缝脉青暴恡气哽哽喉痹咽干欬逆喘背痛及漏颈痛　铜人经云隂维任脉气之会治欬上气胸中气噎喉状如水鸡声肺壅咯唾脓血气壅不通咽亁舌上急喉中生热疮不得下食慎如药法及辛酸物等
　　璇玑一穴在天突下一寸陷中仰头取之灸五壮鍼入三分　明堂经云灸三壮主胸脇支满欬逆上喘喉中鸣也　铜人经云脉气所发治胸脇支满痹咽肿水浆不下　又云主喉痈
　　华盖一穴在璇玑下一寸陷中仰头取之鍼三分灸五壮　明堂下经云三壮一本云五壮　又云主胸脇支满欬逆上气喘不能言也　铜人经云任脉气所发治胸脇支满痛引胸中
　　紫宫一穴在华盖下一寸六分陷中仰头取之灸五壮鍼三分　明堂下经云在华盖下一寸灸七壮　铜人经云任脉气所发治胸脇支满痛胸膺骨疼痹痛痰饮食不下呕吐上气烦心吐血及唾如白胶
　　玉堂一穴一名玉英在紫宫下一寸六分陷中五壮鍼三分　铜人经云任脉气所发主胸满不得喘息痹痛胸膺骨疼呕逆上气烦心及寒疼又云可灸三壮
　　膻中一穴【一作亶】一名元儿在玉堂下一寸六分撗骨两乳间陷中仰卧取之灸七七壮禁鍼不幸令人夭明堂经云日灸七壮止七七壮禁鍼不幸令人死甲乙经云鍼三分下经云灸三壮千金云鸠尾上一寸铜人经云任脉气所发治肺气欬嗽上气喘唾脓不得下食胸中气满如塞可灸二七壮及疗膈呕吐涎沫妇人妳脉带乳汁及乳不下　又云主肺痈　明堂经云主胸膈满闷气短喉中鸣灸五壮立愈岐伯云治积气干噎慎猪鱼酒等物资生经云灵兰典云亶中者臣使一官喜乐出焉説者曰亶中为气之海然心主为君以敷宣教令膻中主气以气右阴阳气和志适则喜乐由生分布阴阳故官臣使也然则亶中者乃十二岁之一臣使官为气之海分布阴阳非其他穴也此者患心气噎膈气肺气上喘不得下食胸中如塞等疾宜灸此【难防云气仓三焦外筯直两乳间气痛治此】
　　中庭一穴在膻中下一寸六分陷中灸五壮鍼三分明堂经云鍼二分下经云膻中下一寸灸三壮　又云膻中下一寸宛宛中主食饮不下呕逆食下还出也　铜人经云任脉气所发治脇支满噎塞心下满






</div>
    <div class="pagination">
<a href="普济方四库_page1756.html">上一页</a><span>...</span><a href="普济方四库_page1752.html">1752</a><a href="普济方四库_page1753.html">1753</a><a href="普济方四库_page1754.html">1754</a><a href="普济方四库_page1755.html">1755</a><a href="普济方四库_page1756.html">1756</a><span class="current-page">1757</span><a href="普济方四库_page1758.html">1758</a><a href="普济方四库_page1759.html">1759</a><a href="普济方四库_page1760.html">1760</a><a href="普济方四库_page1761.html">1761</a><a href="普济方四库_page1762.html">1762</a><span>...</span><a href="普济方四库_page1758.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
