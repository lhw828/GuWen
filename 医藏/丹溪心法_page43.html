<!DOCTYPE html>
<html>
<head>
    <meta charset="UTF-8">
    <title>丹溪心法 - 第 43 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 43 页/共 50 页</h1>
    <div class="content">　　玄胡索（一钱） 香附 枳壳（各半钱）上为末，杜牛膝捣汁半钟，空心调服。

　　交加地黄丸  治经水不调，血块气痞，肚腹疼痛。

　　生地黄（一斤） 老生姜（一斤） 玄胡索 当归 川芎 白芍（二两） 没药 木香（各一两） 桃仁（去皮尖） 人参（各一两半）香附子（半斤）上先将地黄、生姜各捣汁，以姜汁浸地黄渣，地黄汁浸渣，皆以汁尽为度，次将余药为末，共作一处，日干，同为末，醋糊丸如桐子大。空心服五十丸，姜汤下。

　　当归散  治经脉不通。

　　当归 穿山甲（灰炒） 蒲黄（各半两，炒） 辰砂（一钱） 麝香（少许）上为末。酒调服二钱。

　　琥珀散  治月水不通，心膈迷闷，腹脏撮痛。

　　台乌（二两） 当归 莪术（各一两）上为末。空心温酒调二钱，以食压之。产后诸疾，炒姜酒调下。

　　通经丸  治妇人室女，经候不通，脐腹疼痛，或成血瘕。

　　川椒（炒） 莪术 干漆（炒烟尽） 当归 青皮 干姜 大黄（煨） 桃仁（去皮尖，炒）川乌（炮） 桂心（各等分）上为末，将一半用米醋熬成膏子，和余药成剂，臼中杵之，丸如桐子，阴干。每服三五十丸，醋汤下。严氏方无川乌，有红花。

　　红花当归散  治妇人血脏虚竭，或积瘀血，经候不行，时作痛腰胯重疼，小腹坚硬，及室女经水不行。

　　红花 当归尾 紫葳（即凌霄花） 牛膝 甘草（炙） 苏木（各三两） 白芷 桂心（一两半）赤芍（九两） 刘寄奴（五两）上为末。空心热酒调三钱服。一名凌霄花散。

　　导痰汤  见痰类。

　　三补丸  见诸虚类。

　　苍莎丸  见咳嗽类。

　　越鞠丸  见六郁类。

　　卷五

　　崩漏八十九

　　血崩，东垣有治法，但不言热，其主在寒。学人宜寻思之。急则治其标，用白汤调百草霜末，甚者用棕榈灰。后用四物汤加炒干姜调理。因劳者，用参 带升补药；因者，用干姜；因热者，黄芩；崩过多者，先用五灵脂末一服，当分寒热。盖五灵脂能行能止，紫色成块者热，以四物汤加黄连之类。妇人血崩，用香附白芷丸服。气虚血虚者，皆以四物汤加参、 。漏下乃热而虚，四物加黄连。崩中白带，用椒目末，又用白芷、锻石炒去灰末，茜草少许，粥丸服。一方，用生狗头骨烧灰存性，或酒调服，或入药服。一方，五灵脂半生半炒为末酒调服。经血逆行，或血腥，或吐血，或唾血，用韭菜汁服效。夫妇人崩中者由脏腑伤损，冲任二脉，血气俱虚故也。二脉为经脉之海，血气之行，外循经络，内荣脏。若气血调适，经下根据时。若劳动过极，脏腑俱伤，冲任之气虚，不能约制其经血，故忽然而下，谓之崩中暴下。治宜当大补气血之药，举养脾胃，微加镇坠心火之药，治其心，补阴泻阳，经自止矣。

　　附方  小蓟汤  治崩中不止。

　　小蓟茎叶（研取汁，一盏） 生地黄汁（一盏） 白术（半两）上三件，入水一盏煎，温服。

　　荆芥散  治妇人崩中，连日不止。

　　用荆芥穗，于灯盏多着灯心，好麻油点灯，就上烧荆芥焦色。

　　上为末。每服三钱，童便调下。

　　又方 芥叶（如鸡子大） 阿胶（半两） 干姜（一钱）上为粗末。用水五盏，先煮艾姜，后入胶烊消，分作二服，空心。

　　如圣散  治妇人血出崩。

　　棕榈灰 乌梅（各一两） 干姜（一两五分，并烧灰存性）上为末。每服二钱，乌梅酒调下，空心。

　　凉血地黄汤  治妇人血崩，是肾水月虚，不能镇守包络相火，故血走而崩也。

　　黄芩 荆芥 蔓荆子（各一分） 黄柏 知母 本 细辛 川芎（各二分） 黄连 羌活 柴胡升麻 防风（各三分） 生地黄 当归（各五分） 甘草（一钱） 红花（炒，少许）上作一服，水煎，空心稍热服。

　　卷五

　　带下九十

　　带下，赤属血，白属气。主治燥湿为先。漏与带，俱是胃中痰积流下，渗入膀胱，无人知此。只宜升提，甚者上必用吐以提其气，下用二陈汤加苍术、白术，仍用丸子（一本作瓦楞子）。又云：赤白带下皆属血，出于大肠小肠之分。肥人多是湿痰，海石、半夏、炒黄柏、滑石、椿皮、川芎、海石如无海石，以蛤粉亦可。一方，有青黛作丸子服。赤白带下，炒黄荆子为末，酒调下二钱，或米汤亦可，又治心痛。罗先生法，或十枣汤，或神佑，或玉烛散，皆可服。实者可行，虚者不可峻攻。血虚者，加减四物汤；气虚者，参、术陈皮间与之；湿胜者，用固肠丸；相火动者，于诸药中少加黄柏；滑者，加龙骨、赤石脂；滞者，加葵花（葵花白者治白带，赤者治赤带；）性燥者，加黄连；痰气带下者，苍术、香附、滑石、蛤粉、半夏、茯苓丸服。寒月少加干姜，临机应变。必须断浓味。

　　入方 良姜 芍药 黄柏（二钱，各炒成灰） 椿树根皮（一两半）上为末，粥丸。每服四五十丸，空心。

　　又方  一妇人白带兼风痛。

　　半夏 茯苓 川芎 陈皮 甘草 苍术 黄柏（酒炒） 南星 牛膝（酒洗）治妇人上有头风鼻涕，下有白带。

　　南星 苍术 柏皮（炒） 滑石 半夏 川芎 辛夷 牡蛎粉（炒） 酒芩上 咀。水煎，去渣 又方  治白带。

　　龟板（炙） 枳子（各二两） 黄柏（炒，一两） 白芍药（七钱半） 香附（半两） 干姜（炒，二钱半山茱萸 苦参 椿根皮（各半两） 贝母上为末，酒糊丸桐子大。空心米汤下，五十丸。

　　又方  治赤白带下，或时腹痛。

　　龟板（酒炙，二两） 黄柏（炒，一两） 干姜（炒，二钱） 枳子（二钱半）上为末，酒糊丸如桐子大。每服七十丸，日服二次。

　　又方  治妇人有孕，白带。

　　苍术（三钱） 白芷（二钱） 黄连（炒，二钱） 黄芩（炒，三钱） 黄柏（炒，一钱半） 白芍（二钱半）椿根皮（炒，一钱半） 山茱萸（二钱半）上为末，糊丸。空心温酒下，五十丸。

　　治结痰白带  先以小胃丹，半饥半饱，津液下数丸。候郁积开，却宜服补药。

　　白术（二两） 黄芩（半两） 红白葵花（二钱半） 白芍（七钱半）上为末，蒸饼丸。空心煎四物汤下，三五十丸。

　　固肠丸  治湿气下利，大便血，白带，去脾胃陈积之疾。用此以燥其湿，亦不可单用，须看病作汤使。

　　椿根白皮（性凉而燥须炒用）上为末，酒糊丸服。

　　又方 椿根皮（四两） 滑石（二两）上为末，粥丸桐子大。空心白汤下，一百丸。

　　又方  治白带，因七情所伤而脉数者。

　　黄连（炒） 扁柏（酒蒸） 黄柏（炒，各半两） 香附（醋炒） 白芍 白术（各一两） 椿根皮（炒，三两） 白芷（烧存性，三钱）上为末，粥丸桐子大。每服七十丸，食前米饮下。

　　又方  治赤白带，因湿胜而下者。

　　苍术（盐炒） 白芍 滑石（炒，各一两） 枳壳（炒） 甘草（各三钱） 椿根皮（炒，二两） 干姜（炮，二钱） 地榆（半两）上为末，粥丸。空心米饮下一百丸。

　　〔附录〕赤白带者，皆因七情内伤，或下元虚惫，感非一端。叔和云：“崩中日久为白带，漏海将枯，津液复亡，枯干不能滋养筋骨。执剂之法，须以本部行经药为引用，为使。大辛甘油腻之药，润其枯燥，而滋益津液，以大卒热之气味药，补其阳道，生其血脉。以寒苦之药，泄其肺而救上热伤气。以人参补之。以微苦温之药为佐，而益元气。此治之大法也。

</div>
    <div class="pagination">
<a href="丹溪心法_page42.html">上一页</a><span>...</span><a href="丹溪心法_page38.html">38</a><a href="丹溪心法_page39.html">39</a><a href="丹溪心法_page40.html">40</a><a href="丹溪心法_page41.html">41</a><a href="丹溪心法_page42.html">42</a><span class="current-page">43</span><a href="丹溪心法_page44.html">44</a><a href="丹溪心法_page45.html">45</a><a href="丹溪心法_page46.html">46</a><a href="丹溪心法_page47.html">47</a><a href="丹溪心法_page48.html">48</a><span>...</span><a href="丹溪心法_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
