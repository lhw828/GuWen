<!DOCTYPE html>
<html>
<head>
    <meta charset="UTF-8">
    <title>普济方四库 - 第 1003 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1003 页/共 1812 页</h1>
    <div class="content">　　马兠铃根汤【出圣惠方】耑治五种蛊毒及草蛊术在西凉处岭南人若行此毒入人咽喉刺痛欲死者
　　用马兠铃根一两细剉以水一盏煎至七分去滓空腹顿服即时吐蛊未吐再服以快为度一方用苖为散温水调服一方用根捣末水服方寸瘥
　　麝香散【出圣惠方】耑治五种蛊毒蛇食饮中得之咽中如有物咽不下吐之不出闷乱不得卧心热不食
　　用麝香研一钱分为二服以温水空腹调下吐出蛊毒为效
　　独效饮【出圣惠方】耑治虾蟆蛊及蝌蚪蛊其病得之心腹胀口干思水不能食闷乱大喘急气发
　　用车脂半升渐渐服之其蛊即出一方温酒烊令热渐渐服之【车脂乃车中膏油也】
　　猪脂方【出圣惠方】耑治蜣蜋得之胸中或哽噎怵怵如虫行欬有血咽喉臭气出
　　用猪脂半合服之其蛊即下或吐之自消也
　　治一切毒方【出肘后方】
　　取胆子矾为末用糯米糊丸如鸡头大以硃砂为衣以空心服之冷水化一丸立瘥
　　治诸蛊毒方
　　用鳗鲡鱼干为末空腹食之三五度瘥一方烧炙之令香食尤佳鳗鲡鱼有五色文者良
　　治蛊疰方【方见本门解蛊毒类】
　　又方
　　用黄瓜楼根干者二两捣以绵褁酒一升渍去渣温服少时吐蛊出后煮粥一两盏吐痢即断不断煮人参甘草炙生姜各一两服之
　　又方【出圣惠方】
　　用猪胆导下部至良一方以猪胆沥内下部中以绵深导内塞之
　　又方【出肘后方】
　　用隠葱草汁饮一二升此草桔梗苖人皆食之若蛊已食下部肚尽肠穿者取长股虾蟆青背一枚鸡骨一分烧为灰合内下部令深入
　　犀角散【出肘后方】耑疗蛊状如鬼气者
　　以犀角射香雄黄为散毎日空心及晩食前温水调下一钱或带此于身防预急用甚妙
　　又方【出肘后方】
　　用猪肝一具蜜一升共煎之令分为二十服
　　解毒散【出肘后方】治蛊毒【方见解诸毒类】
　　荠苨汤【出危氏方】耑治蛊毒
　　凡毒多因假毒药投之觉时冝煮大豆甘草荠苨汁饮之
　　治饮食中蛊毒令人腹内坚痛面黄青筋露骨立病变无常
　　用桑木心剉解着釡中以水淹之三斗水煮取二斗澄清防火煎五升宿勿食旦服五合则吐蛊毒出亦可治中蛊吐血肘后用木心
　　鐡精丸【出圣惠方】耑治食中有毒腹内坚痛两目青黄瘦悴露骨立病变无常
　　用鐡精不拘多少捣罗为末研生鸡肝和丸如桐子大曝干毎服五丸至七十丸温酒下【鐡精乃煆灶中如漉紫色轻者为佳】
　　五蛊丸【出医方大成】治蛇蛊蜣蜋蛊虾蟆蛊蝌蚪蛊草蛊含升麻咽汁妙一方治虫蛊毒为末溪水调服
　　治黄肿蛊气通身黄者【出圣惠方】
　　用瓜蒂焙干三四钱细末毎用半字于鼻孔中吹上日一度并吹三日如不愈后用黄芩末煎汤调下五钱
　　治飞尸逰蛊着喉中气欲絶者【出圣惠方】
　　以鸢尾根削去皮内喉中磨病处令血出佳
　　治百蛊不愈方【出圣惠方】
　　右取鹁鸽热血随多少服之
　　又方【出圣惠方】
　　右取越燕头血随多少服之
　　甘草汤【出圣惠方】耑治凡畏忌中蛊欲死
　　右甘草五钱生用以水一大盏煎至五分顿服之当吐痰出若单要预防蛊者宜熟炙煮汁服即内消不吐神验
　　治中蛊心痛方【出肘后方】以及欲呼蛊主姓名
　　右取败皷皮一片烧灰细研粥饮调服二钱病人须臾自当呼蛊主姓名可语便去则便愈亦有蛇蜓合作蛊毒着饮食中使人得瘕病此一种积年乃死疗之各自有药又蘘荷叶宻着病人卧席下其病人即自呼蛊主姓名也一方水和服之令病人即唤蛊主姓名其蛊便瘥此症系被他人饮食中所有此病当令病人吐唾入水沉是浮者非也其蛊状令人心腹切痛如有物咬或下血不即治之蚀人五脏尽则死矣
　　寄生散【出圣惠方】耑治中蛊毒令人腹内坚痛面目青黄形露骨立病变无常
　　用桃树上寄生捣罗为散毎服三钱不拘时如茶防服之
　　万病丸【一名五蛊黄丸】耑治蛊注四肢浮肿肌肤消索欬逆腹大如水状死后转移家人【方见食牛马猪犬鱼蟹中蛊类】
　　相思丸【出圣惠方】耑治猫鬼眼见猫狸及杂所闻
　　相思【一枚】萞麻【一枚】巴豆【一枚去皮心】硃砂【二分】蜡【三钱】
　　右合捣令先取麻子许大含之即以灰围患人前头旋吐药于灰中吐尽即止灰上作十字其猫皆死
　　治中蛊毒
　　用预知子根冬月采隂干石臼内捣下筛凡中蛇毒则水煎三钱温服立效
　　又方【出圣惠方】
　　用腊月猪脂小儿头髪灰相和热酒调下一钱
　　疗内胀病并蛊疰中恶等以及蜂百毒溪毒射工雄黄　真丹砂【别研】矾石【熬各一两】生矾【三两五钱烧之】鬼臼【一两五钱】蜈蚣【一枚赤足者少炙】斑猫【去翅足】附子【炮各七枚】龙胆【五钱】藜芦【七分炙】杏仁【四十枚去皮尖熬】
　　右捣筛蜜和捣千杵内胀病中恶邪气飞尸逰走皆水服二丸如豆大若积聚坚结服四丸取痢泄下防蛇五色若蛇疰病中恶邪飞尸游走皆二三丸以二丸磨痛上若蛇蜂百病若中溪毒射工其服者视强弱大小及病轻重加减温水服二丸
　　治中蛊毒诸毒　人有行蛊毒以病人者若中之当服药如知其姓名便呼取以去也凡诊法中蛊状令人心腹痛如有物咬或吐下即治之蚀人五脏尽即死欲知是蛊当令病人吐水沉者是浮者非也有以防蛇作蛊病饮食中使人得瘕病此一种一年内治可愈江南山间人有此不可不信之南方有蛊毒处于他家饮食即以犀角捣之白沫竦起即知有毒无则无毒也
　　解中蛊毒　造蛊之家用毒有日如正月则用初一日二月二日三月三日四月四日五月五日六月六日七月七日八月八日九月九日十月十日十一月十一日十二月十二日延平有僧惠全者刋板以警悟人凡蛊毒有种皆治
　　辟蛊毒　取生瑇瑁甲带之凡遇饮食有毒则必揺动死者则不能神矣薛王之鉏南海人献生瑇瑁者王令掲取上甲二月二系于左臂遇毒瑇瑁甲自动归乃飬于便宅后池河其掲处复生还遣送旧处无伤矣
　　治草蛊其状入咽刺痛痛欲死者
　　以胞衣一具切曝干为末熟水调一钱下最疗蛇蛊蜣蜋草毒等
　　治蛊状如蜗牛食下部痒
　　取篇竹一把水二升煮熟五歳小儿服三五合隔宿食明早服之尤佳
　　治蛊毒
　　以茜根酒煎服
　　治蛊
　　用麦苖煮取汁细细服之
　　治蛊飞尸
　　取象豌子中仁碎为粉防煮水服一二钱
　　治蛊毒
　　以陈思岌煮服之
　　治蛊杀防
　　以预知子去皮研服有效
　　试蛊
　　取棷子殻为酒器如酒中有毒则酒沸起
　　解蛊毒
　　以蓝汁服之
　　治中蛊及治下血如鸡肝昼夜不絶脏腑败壊待死以白蘘荷煮汁服并卧其叶即呼防主姓名　搜神记云昔蒋士先得疾下血言中蛊家人宻以蘘荷置其席忽然大笑曰蛊我者张小也乃收小小走此解蛊药多用之
　　去蛊毒
　　用苦耽苖子煮汁服之亦生捣绞汁服
　　治飞尸游蛊
　　以蓼螺生食以姜醋浸之弥佳
　　治防蛊
　　用向东者白蘘荷一把捣绞汁三升服之
　　治蛊诸毒
　　以千金藤煎服
　　疗中蛊毒　手脚不随
　　以人肝藤用清水磨一弹丸饮之不过三两服令吐下诸毒又以猯胞干之汤摩如鸡卵许空腹服之
　　治蛊毒
　　以榼藤子烧作灰为末酒调服之
　　治蛊毒
　　以千里及煮服之吐下
　　治蛊毒
　　取塩麸子干捣为末食之
　　治蛊毒　中恶腹内不调者
　　以研药剉水煎服之海药云出南海诸州根如乌圆小封生也
　　治飞尸蛊毒
　　以紫珠煮汁服之
　　治中蛊毒蕈毒
　　以头垢用米饮或酒化下并得以吐为度
　　治中蛊
</div>
    <div class="pagination">
<a href="普济方四库_page1002.html">上一页</a><span>...</span><a href="普济方四库_page998.html">998</a><a href="普济方四库_page999.html">999</a><a href="普济方四库_page1000.html">1000</a><a href="普济方四库_page1001.html">1001</a><a href="普济方四库_page1002.html">1002</a><span class="current-page">1003</span><a href="普济方四库_page1004.html">1004</a><a href="普济方四库_page1005.html">1005</a><a href="普济方四库_page1006.html">1006</a><a href="普济方四库_page1007.html">1007</a><a href="普济方四库_page1008.html">1008</a><span>...</span><a href="普济方四库_page1004.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
