<!DOCTYPE html>
<html>
<head>
    <meta charset="UTF-8">
    <title>伤寒恒论 - 第 23 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒恒论 - 第 23 页/共 40 页</h1>
    <div class="content">　　
　　郑论：按既经吐下后不解，延至如见鬼状，循衣摸床，微喘直视者，乃将死之征。但脉弦者，弦为阴象，是阴尚未尽也，故曰生。
　　
　　若脉见涩，涩为血枯，枯则阴竭，不死何待？病形若但发热谵语，而无直视可据，故以大承气汤主之。
　　
　　【阐释】伤寒表证，应汗之使邪从外解，反治以吐下，以致津伤化燥，邪陷成实，不恶寒，发潮热，便秘，都是胃肠燥实之征，延至独语如见鬼状，循衣摸床，惕而不安，微喘直视，此不仅阳明腑实自病，且已波及厥少二阴，危之甚矣。脉弦为正气尚存，阴精未竭，故曰脉弦者生；脉涩是营血衰竭，阳亢阴绝，故曰脉涩者死。若但见发热谵语之腑实证，可用大承气汤荡涤其燥结，然此峻下之剂，必须中病即止，以免过剂伤正。
　　
　　二十三、汗出谵语者，以有（躁）〔燥〕屎在胃中，此为风也。须下（之）〔者〕，过经乃可下之①。下之若早，语言必乱，以表虚里实故也。下之（则）愈，宜大承气汤。
　　
　　①过经：这里是太阳表证解除之意思。成无己注：须过太阳经无表证。
　　
　　郑论：按既称汗出谵语，明是内热胃（躁）〔燥〕而有（躁）〔燥〕屎也。何得以风名之乎？又曰下之早，而语言必乱，乱亦谵语之属也，何必强名之乎？总之此病乃为里实证，故下之可愈。
　　
　　【阐释】此条郑氏不随文注释，亦不牵强附会，而提出质疑，最后归结为：此病乃为里实证，故下之可愈。可启迪后学深思之。
　　
　　二十四、阳胆病，谵语有潮热，反不能食者，胃中必有（躁）〔燥〕屎五六枚也，若能食者，但鞕尔，宜大承气汤（主）〔下〕之。
　　
　　郑论：按（躁）〔燥〕屎与但鞕，二者有轻重之分，其间谵语、潮热、不能食，皆胃中热结阻滞也。
　　
　　【阐释】以能食不能食，来辨别腑实内结的微甚。重则燥屎阻结，轻则仅仅便鞕。已结者开其结，未结者涤其热，不令更结。谵语潮热虽相同，但腑实的程度有轻有重，原文俱主以大承气汤。笔者认为能食者，只用小承气微和胃气即可。若不能食，是燥屎已成之确据，则可用大承气汤下之。
　　
　　二十五、阳明病，发热汗多者，急下之，宜大承气汤。
　　
　　郑论：按阳明发热汗多，而急下之者，何也？恐血液外越过盛，而胃中反生（躁）〔燥〕结等证，下之正所〔以〕存津液以安胃也。但此证，只凭一发热汗多而定为急下，况人参白虎证，亦大热汗出，尚未急下。当时大约为阳亢已极者而言之也，若但发热汗出，而定为急下，不能无疑。
　　
　　【阐释】郑氏谓：“若但发热无汗，而定为急下，不能无疑”。盖阳明病发热汗多，不论阳明经证、腑证都有，如属经症热炽，则白虎人参汤即可清热救阴。故此条当有其它腑实证状，如腹满痛，不大便、潮热、谵语等证，方能急下存阴。
　　
　　二十六、发汗不解，腹满痛者，急下之，宜大承气汤。
　　
　　郑论：按此条为阳明胃实者言之，而非为胃虚者言之，学者宜详辨虚实。
　　
　　【阐释】汗为阴液，发汗则伤津而热邪更炽，与糟粕相结而成燥屎，阴梗于中，气机窒塞，不通则痛，故宜大承气汤急下之。
　　
　　二十七、腹满不减㈠，减不足言，当下之，宜大承气汤。㈠腹满岂无虚实（顶批）。
　　
　　郑论：按此条未指出当下实据，不能无疑，姑录之。
　　
　　【阐释】按此节承上条，盖谓下后腹痛虽减腹满未减，或减十分之一二，言不甚减也。所以然者，悍热太甚，非一下可尽除也。此下之未尽，故仍以大承气汤再次攻之。前条曰急下之，本条曰当下之，用法自亦有微剧之分矣。又腹满有虚实之别，太阴虚寒的腹满，里无实邪，其腹满，常有缓解之时；本证腹满，乃是里有燥屎，有形的实邪，腹满无减轻之时。《金匮》“腹满时减，复如故，此为寒，当与温药”。虚、实之间，最宜详辨，治法亦迥异。
　　
　　二十八、伤寒六七日，目中不了了①，睛不和②，无表里证③，大便难，身微热〔者〕，此为实也，急下之，宜大承气汤。
　　
　　①目中不了了：即视物不明。
　　
　　②睛不和：是眼珠转动不灵活。
　　
　　③无表里证：指既无头痛恶寒表证，也无腹满谵语等里证。也有认为是无少阳的半表半里证。
　　
　　郑论：按目睛不了了者，皆缘内有伏热伤及津液，津液暗耗，不能上荣于目，故不了了，观其大便难，身微热，其内之伏热，亦可慨见矣。故宜急下之，正以救津液，恐迟缓则熬干阴精也。
　　
　　【阐释】《内经》云：“五脏六腑之精，皆上注于目，热邪内灼，津液枯燥，则精神不得上注于目，故目中不了了，睛不和也”。燥屎内阻，则大便不通，此为里实证，谓无表证则可，无里证则不可，无里证安能下之耶？正如郑氏所说：“故宜急下之，正以救津液，恐迟缓则熬干阴精也”。
　　
　　二十九、阳明病欲解时，从申至戌上。
　　
　　④芤（kōu抠）：脉之一，脉轻按浮大，重按中空，有如葱管，是阴血不足，阳气浮盛之征。
　　
　　郑论：按申、酉、戌，乃阳明之旺时，邪衰者于旺时可以潜消，邪盛者于此时更盛，观日晡潮热之人，则得解与不解之道也。
　　
　　【阐释】此条所论涉及时间医学，按照祖国医学理论，申、酉、戌时，（即现在的下午三时至八时）日晡时也。阳明潮热，发于日晡，阳明病解，亦于日晡，为阳明经气当旺的时候，欲解说法也。
　　
　　三十、脉浮而芤④，浮为阳，芤为阴，浮芤相搏，胃气生热，其阳则绝。
　　
　　【阐释】此节但言脉而不言证者。盖指平素阳旺阴虚之人，故感邪即从阳热而化也。浮则气分之阳热盛，芤则血分之津液虚，浮芤相搏，则胃中合相搏之势，而愈生火热矣。曰其阳则绝，并不是说阳气的败绝，与阳明上篇条一样，为津液不足，里热亢盛的意思。亦即太阳膀胶之津液，不能还入胃中，有断绝不续之现象也（郑书原无三十、三十一条，据舒本校补）。
　　
　　三十一、趺阳脉浮而涩⑤，浮则胃气强，涩则小便数，浮涩相搏，大便则鞕，其脾为约，麻子仁丸主之。
　　
　　⑤趺（fū肤）阳：即冲阳穴，在足背第二第三跖（zhí）骨间，属足阳明胃经，古人常用跌阳脉诊察脾胃疾病。
　　
　　【阐释】此节乃太阳阳明之脾约证也。独诊之足者，盖邪热从足而上，太阳膀胱之津液先虚，故脾被热灼，而津液涩约，胃被热蒸，而火气强盛，故不用承气之速下，而用麻仁丸之缓攻，以和之也。
　　
　　又上二条，舒驰远《再重订伤寒集注》具载，郑氏《伤寒恒论》缺之。但舒氏亦疑此两条非仲景原文，而为叔和录入，有矛盾。或为郑氏不录此二条之原因。
　　
　　麻子仁丸方（校补）
　　
　　麻子仁二升芍药半斤枳实半斤（炙）大黄一斤（去皮）厚朴一尺（炙去皮）杏仁一升（去皮尖熬，别作脂）上六味，蜜和丸，如梧桐子大，饮服十丸，日三服，渐加，以知为度。
　　
　　【方解及其应用范围】本方有滋肠润燥缓泻作用，方中麻仁杏仁润肠肃肺，因肺与大肠相表里，肺气降有助于通便作用。枳实、厚朴破气行滞，芍药养阴，大黄攻下清热。所以成其润肠缓下剂，但仍兼攻下破气。现有中成药出售，为有效的润下剂，用于虚弱体质便秘者多效。
　　
　　伤寒恒论卷六
　　
　　阳明下篇
　　
　　外邪已趋少阳，未离阳明，谓之少阳阳明，列于此篇，计八法（据舒本校补）。
　　
　　一、阳明病，发潮热，大便溏，小便自可，胸胁满不去者，〔与〕小柴胡汤（主之）。
　　
　　郑论：按大便溏，胃虚而不实也；小便自可，内无热也；胸胁满者，浊阴闭塞也；发潮热者，阳气浮也。此际正当温中，又非柴胡汤所宜也。此条意着重在两胁上，究其端倪，故以小柴胡汤主之。
　　
　　【阐释】此节乃少阳阳明二阳合病。邪热陷于大肠，故发潮热；如胃家实，当大便鞭而小便数，今大便溏，小便自可，知非实热之证。郑氏谓：“大便溏、发潮热等诸证，正当温中，又非柴胡汤所宜”。当用理中汤加砂仁半夏治之。然就胸胁满不去一证，仍宜从胸胁而达之外，可从转枢而出。因阳明经病轻，少阳经病重，用小柴胡汤治少阳，解其主症。
　　
　　二、阳明病，（而）胁下鞭满，不大便而呕，舌上白苔者，可与小柴胡汤（主之）。上焦得通，津液得下，胃气因和①，身濈然汗出而解（也）。
　　
　　①胃气因和：指胃的正常机能得到恢复。
　　
　　郑论：按此证，乃阳明而兼少阳也。夫两胁者，少阳之地界也。今两胁鞭满，是少阳气机不舒之候，不大便者，胃实之征，舌上白苔色者，寒也，呕时而作，少阳喜呕也。余意此证，可小柴胡内重加大黄，俾土木之气舒则内畅，而津液通，胃气自和，只用小柴胡汤而不用大黄，似不恰切。
　　
　　【阐释】本条与前条亦少阳阳明二阳合病，较上节为重。前节系邪陷于大肠，此节系陷于胸胃之间。曰胁下鞭满，不大便而呕，舌上白苔者，正气不得上升下降，故使不大便也。用小柴胡汤以转其枢，则诸证自愈。但郑氏则主“小柴胡汤重加大黄，俾土木之气舒则内畅，而津液通，胃气自和”，似较仅用小柴胡汤原方为对证。
　　
　　三、间曰：病有太阳阳明，有正阳〔阳〕明，有少阳阳明，何谓也？答曰：太阳阳明者，脾约是也①正阳〔阳〕明者，胃家实是也②；少阳阳明者，发汗利小便〔已〕，胃中（躁）〔燥〕烦实，大便难是也。
　　
　　①脾约：脾约以胃中之津液言。胃无津液，脾气无以转输，故如穷约而不能舒展也。即是由于津液亏少而引起便秘。
</div>
    <div class="pagination">
<a href="伤寒恒论_page22.html">上一页</a><span>...</span><a href="伤寒恒论_page18.html">18</a><a href="伤寒恒论_page19.html">19</a><a href="伤寒恒论_page20.html">20</a><a href="伤寒恒论_page21.html">21</a><a href="伤寒恒论_page22.html">22</a><span class="current-page">23</span><a href="伤寒恒论_page24.html">24</a><a href="伤寒恒论_page25.html">25</a><a href="伤寒恒论_page26.html">26</a><a href="伤寒恒论_page27.html">27</a><a href="伤寒恒论_page28.html">28</a><span>...</span><a href="伤寒恒论_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
