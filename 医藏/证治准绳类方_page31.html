<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 31 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 31 页/共 217 页</h1>
    <div class="content">　　陈皮（去白，一两） 防己 木通 紫苏叶（各半两）

　　上为末，每服二钱，水二盏，生姜三片，煎至一盏，去滓，食前温服。

　　除湿汤（见中湿。） 四磨汤（见气。） 桂黄丸（缺。） 保和丸（见伤食。）

　　疏凿饮子（《济生》） 治水气通身浮肿，喘呼气急，烦躁多渴，大小便不利，服热药不得者。

　　泽泻 商陆 赤小豆（炒） 羌活（去芦） 大腹皮 椒目 木通 秦艽（去芦） 茯苓皮 槟榔（各等分）

　　上 咀，每服四钱，水一盏，姜五片，煎七分，不拘时温服。

　　实脾饮（《济生》） 治阴水发肿，用此先实脾土。

　　浓朴（去皮，姜制） 白术 木瓜（去穣） 大腹子 附子（炮） 木香（不见火） 草果仁 白茯苓（去皮） 干姜（炮。各一两） 甘草（炙，半两）

　　上 咀，每服四钱，水一盏，姜五片，枣一枚，煎七分，不拘时温服。

　　五苓散（见消瘅。） 木香流气饮（见气。）

　　复元丹（《三因》） 治脾肾俱虚，发为水肿，四肢虚浮，心腹坚胀，小便不通，两目下肿。

　　附子（炮，二两） 南木香（煨） 茴香（炒） 川椒（炒，出汗） 浓朴（去粗皮，姜制） 独活 白术（炒）

　　陈皮（去白） 吴茱萸（炒） 桂心（各一两） 泽泻（一两半） 肉豆蔻（煨） 槟榔（各半两）

　　上为细末，糊丸如梧桐子大。每服五十丸，不拘时，紫苏汤送下。

　　黑锡丹（见诸逆冲上。） 苏子降气汤（见气。）

　　导滞通经汤（《宝鉴》） 治脾湿有余，及气不宣通，面目手足浮肿。

　　木香 白术 桑白皮 陈皮（各五钱） 茯苓（去皮，一两）

　　上 咀，每服五钱，水二盏，煎至一盏，去渣温服，空心食前。

　　《内经》曰：湿淫所胜，平以苦热，以苦燥之，以淡泄之。陈皮苦温，理肺气，去气滞，故以为主。桑白皮甘寒，去肺中水气，水肿肤胀，利水道，故以为佐。木香苦辛温，除肺中滞气；白术苦甘温，能除湿和中，以苦燥之；白茯苓甘平，能止渴除湿，利小便，以淡渗之，故以为使也。

　　至元戊寅五月间，霖淫积雨不止，鲁齐许平仲先生，时年五十有八，面目肢体浮肿，大便溏多，腹胀肠鸣时痛，饮食减少。命予治之，脉得弦细而缓。先生曰：年壮时多曾服牵牛、大黄药，面目四肢，时有浮肿，今因阴雨，故大发。予曰：营运之气，出自中焦，中焦者胃也，胃气弱，不能布散水谷之气，荣养脏腑经络皮毛，气行而涩为浮肿，大便溏多而腹肿肠鸣，皆湿气胜也。四时五脏皆以胃气为本，五脏有胃气，则和平而身安。

　　若胃气虚弱，不能运动，滋养五脏，则五脏脉不和平。本脏之气盛者，其脉独见，轻则病甚，过则必死。故经曰：真脏之脉弦，无胃气则死。先生之疾，幸而未至于甚，尚可调补。人知服牵牛、大黄为一时之快，不知其为终身之害也。遂用平胃散加白术、茯苓、草豆蔻仁，数服而腹胀溏泻肠鸣时痛皆愈，饮食进，止有肢体浮肿，以导滞通经汤主之，良愈。

　　木瓜丸（见中风。）

　　分气香苏饮桑白皮（炒） 陈皮 茯苓 大腹皮 香附（炒。各一钱） 紫苏（一钱半） 桔梗 枳壳（各八分）

　　草果仁（七分） 五味子（十五粒）

　　水二盅，姜三片，煎八分，入盐少许，食前服。

　　消导宽中汤白术（一钱五分） 枳实（麸炒） 浓朴（姜制） 陈皮 半夏 茯苓 山楂肉 神曲（炒） 麦芽（炒）

　　萝卜子（炒，各一钱）

　　水二盅，姜三片，煎八分服。（小便不利，加泽泻、猪苓。）

　　胃苓汤苍术 浓朴（姜汁炒） 陈皮 白术 茯苓（各一钱半） 泽泻 猪苓（各一钱） 甘草（六分） 官桂（五分）

　　上水加生姜煎服。

　　加味五皮汤 即五皮散内，脚肿加五加皮、木瓜、防己。不服水土，入胃苓汤。

　　消风败毒散人参 独活 柴胡 桔梗 枳壳（麸炒） 羌活 茯苓 川芎 前胡 甘草 荆芥防风（各一钱）

　　水二盅，姜三片，煎八分，食远服。

　　升麻和气散（《和剂》）

　　干姜（半钱） 干葛（一两） 大黄（蒸，半两） 熟枳壳（半钱） 桔梗 熟苍术 升麻（各一两） 芍药（七钱半） 陈皮 甘草（各一两半） 当归 熟半夏 白芷 茯苓（各二钱）

　　每服四钱，水一盏，姜三片，灯芯十茎，煎七分，食前温服。

　　补中益气汤（见劳倦。） 六味丸（见虚劳。） 人参平肺散（见喘。） 滋阴丸（即益阴肾气丸，见目。）

　　加减《金匮》肾气丸 治肺肾虚，腰重脚肿，小便不利；或肚腹肿胀，四肢浮肿；或喘急痰盛，已成蛊证，其效如神。此证多因脾胃虚弱，治失其宜，元气复伤而变证者，非此药不能救。

　　白茯苓（三两） 附子（五钱） 川牛膝 官桂 泽泻 车前子 山茱萸 山药 牡丹皮（各一两） 熟地黄（四两，捣碎，酒拌杵膏）

　　上为末，和地黄，炼蜜丸如桐子大。每服七八十丸，空心白汤下。（《济生》以附子为君，此薛新甫重定者。）

　　调胃白术泽泻散（《元戎》） 治痰病化为水气，传为水鼓，不能食。

　　白术 泽泻 芍药 陈皮 茯苓 生姜 木香 槟榔（各等分）

　　上为末。

　　一法，加白术，本药各半，治脐腹上肿如神。心下痞者加枳实，下盛者加牵牛。

　　八正散（见淋。） 栀子豉汤（见虚烦。）

　　附方汉防己煮散 主水肿上气方。（褚澄秘之。）

　　汉防己 泽漆叶 石韦（去毛） 桑白皮 泽泻 丹参 茯苓 橘皮 白术（各三两） 生姜（切 十两） 郁李仁（五合） 通草（一两）

　　上十二味，捣筛为散，以水一升七合，内四方寸匕，煮取八合，顿服，日二。小便利为度。

　　葶苈丸 治肺气咳嗽，面目浮肿，喘促不安，小便赤色。

　　甜葶苈（隔纸炒） 贝母（煨黄色） 木通（各一两） 杏仁（去皮尖双仁，炒） 防己（各二两）

</div>
    <div class="pagination">
<a href="证治准绳类方_page30.html">上一页</a><span>...</span><a href="证治准绳类方_page26.html">26</a><a href="证治准绳类方_page27.html">27</a><a href="证治准绳类方_page28.html">28</a><a href="证治准绳类方_page29.html">29</a><a href="证治准绳类方_page30.html">30</a><span class="current-page">31</span><a href="证治准绳类方_page32.html">32</a><a href="证治准绳类方_page33.html">33</a><a href="证治准绳类方_page34.html">34</a><a href="证治准绳类方_page35.html">35</a><a href="证治准绳类方_page36.html">36</a><span>...</span><a href="证治准绳类方_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
