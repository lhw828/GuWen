<!DOCTYPE html>
<html>
<head>
    <meta charset="UTF-8">
    <title>长沙方歌括 - 第 17 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>长沙方歌括 - 第 17 页/共 20 页</h1>
    <div class="content">　　上四味。以水七升。煮取二升。去滓。温服七合。日三服。

　　歌曰 升许吴萸三两参。生姜六两救寒侵。枣投十二中宫主。吐利头疼烦躁寻。

　　蔚按。少阴之脏。皆本阳明之水谷以资生。而复交会于中土。若上吐下利则中土大虚。

　　中土少阴之气而上交。则为躁。甚则烦躁欲死。方用吴茱萸之大辛大温以救欲绝之阳。佐人参之冲和以安中气。姜、枣和胃以行四末。师于不治之证。不忍坐视。专求阳明。是得绝处逢生之妙。所以与通脉四逆汤、白通加猪胆汁汤三方鼎时也。论云。食谷欲呕者属阳明也。吴茱萸汤主之气。为厥阴专药。然温中散寒。又为三阴并用之药。而佐以人参、姜、枣。又为胃阳衰败之神方。昔贤所以有论方不论药之训也。

　　卷五　少阴方

　　猪肤汤

　　治少阴病下利咽痛。胸满心烦者主之。

　　猪肤（一斤）

　　上一味。以水一斗。煮取五升。去滓。加白蜜一升。白粉五合。熬香和令相得。温分六服。

　　歌曰 斤许猪肤斗水煎。水煎减半滓须捐。再投粉（白粉。五合。）蜜（白蜜。一升。）

　　熬香服张令韶曰。此方合下四方。皆以少阴主枢。旋转内外。无有止息。逆则病也。夫少阴上火下水火不交则神机枢转不出。故胸满。神机内郁。故心烦。猪为水畜。肤取其遍达周身。从内而外。亦从外而内之义也。蜜乃稼穑之味。粉为五谷之精。熬香者。取香气助中土以交合水火。转运枢机者也。

　　卷五　少阴方

　　甘草汤

　　治少阴咽痛者。

　　甘草（二两 生用。）

　　上一味。以水一升。煮取升半。去滓。分温再服。

　　歌曰 甘草名汤咽痛求。方教二两不多收。后人只认中焦药。谁识少阴主治优。（后贤童便

　　卷五　少阴方

　　桔梗汤

　　治少阴咽痛。与甘草不差者。与桔梗汤。

　　桔梗（一两） 甘草（二两）

　　上二味。以水三升。煮取一斤。去滓。分温再服。

　　歌曰 甘草汤投痛未瘥。桔加一两莫轻过。奇而不效须知偶。好把经文仔细哦。

　　述 少阴之脉。从心系上挟咽。二三日乃三阳主气之期。少阴君火。外合三阳。上循经脉。

　　壅遏于会厌狭隘之地也。

　　卷五　少阴方

　　苦酒汤

　　治少阴咽中伤。生疮。不能言语。声不出者主之。

　　半夏（洗破十四枚） 鸡子（一枚 去黄。）

　　上二味。内半夏着苦酒中。以鸡子壳置刀环中。安火上。令三沸。去滓。少少含咽之。

　　不瘥。更作三剂。

　　歌曰 生夏一枚十四开。（洗破十四枚。）鸡清苦酒搅几回。刀环捧壳煎三沸。咽痛频吞绝妙蔚按。一鸡子壳之小。安能纳半夏十四枚之多。近刻以讹传讹。即张令韶、张隐庵、柯韵伯去其涎。而破为十四枚也。旧本破字模糊。翻刻落此一字。以致贻误至今。特正之。

　　张令韶曰。此治少阴水阴之气不能上济君火也。君火在上。热伤经络。故咽中伤生疮。

　　经曰能环转而上达。故不能语言声不出也。张隐庵有云。人之声音。藉阴中之生气而出。半夏生当夏半。感一阴之气而生。故能开发声音。破十四枚者。七为奇数。偶七而成十四。是偶中之奇。取阴中之生阳也。鸡卵属金而白象天。肺主金主天。助肺以滋水之上源也。刀为金器。

　　环者还也。取金声环转之义也。苦酒醋也。书曰曲直作酸。经曰少阳属肾。一以达少阳初生之气。一以金遇木击而鸣矣。火上三沸者。金遇火而三伏。三伏已过。金气复矣。枢转利。

　　水气升。金气清。则咽痛愈而声音出矣。

　　卷五　少阴方

　　半夏散及汤

　　治少阴咽中痛者主之。

　　半夏（洗。） 桂枝 甘草上三味。等分。各别捣。筛巳。合治之。白饮和服方寸匕。日三服。不能散服者。以水一升歌曰 半夏桂甘等分施。散须寸匕饮调宜。若煎少与当微冷。咽痛求枢（少阴主枢。其气逆蔚按。少阴主枢。热气不能从枢而出。逆于经脉而咽痛。为甘草汤证。寒气不能从枢而出。

　　即桂枝汤啜粥之义。从中以达外。俾内外之经脉通而少阴之枢机出入矣。如咽痛不能服散。

　　以汤少少咽之。取其轻捷。即汤亦同于散也。

　　卷五　少阴方

　　白通汤

　　治少阴病下利者。此方主之。

　　葱白（四茎） 干姜（一两） 附子（一枚 生用。）

　　上三味。以水三升。煮取一升。去滓。分温再服。

　　卷五　少阴方

　　白通加猪胆汁汤

　　治少阴病下利脉微者。与白通汤。利不止。厥逆无脉。干呕而烦者。此方脉暴出者死。脉微续者生。

</div>
    <div class="pagination">
<a href="长沙方歌括_page16.html">上一页</a><span>...</span><a href="长沙方歌括_page12.html">12</a><a href="长沙方歌括_page13.html">13</a><a href="长沙方歌括_page14.html">14</a><a href="长沙方歌括_page15.html">15</a><a href="长沙方歌括_page16.html">16</a><span class="current-page">17</span><a href="长沙方歌括_page18.html">18</a><a href="长沙方歌括_page19.html">19</a><a href="长沙方歌括_page20.html">20</a><a href="长沙方歌括_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
