<!DOCTYPE html>
<html>
<head>
    <meta charset="UTF-8">
    <title>本草纲目 - 第 550 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 550 页/共 603 页</h1>
    <div class="content">　　【发明】时珍曰：按陈自明云：妇人嘈杂，皆血液泪汗变而为痰，或言是血嘈，多以猪血炒食而愈，盖以血导血归原之意尔。此固一说，然亦有蛔虫作嘈杂者，虫得血腥则饱而伏也。

　　【附方】新五。

　　交接阴毒，腹痛欲死： 猪血乘热和酒饮之。（《肘后》）中满腹胀：旦食不能暮食。用不着盐水猪血，漉去水，晒干为末。酒服取泄，甚效。（李楼《奇方》）杖疮血出：猪血一升，锻石七升，和剂烧灰，再以水和丸，又烧，凡三次，为末敷之，效。（《外台》）中射罔毒：猪血饮之即解。（《肘后》）蜈蚣入腹：猪血灌之。或饱食，少顷饮桐油，当吐出。

　　心血

　　【主治】调朱砂末服，治惊痫癫疾（吴瑞）。治猝恶死，及痘疮倒靥（时珍）。

　　【发明】时珍曰：古方治惊风癫痫痘疾，多用猪心血，盖以心归心，以血导血之意。用尾血者，取其动而不息也。猪为水畜，其血性寒而能解毒制阳故也。韩飞霞云：猪心血能引药入本经，实非其补。沈存中云：猪血得龙脑直入心经，是矣。

　　【附方】新三。

　　心病邪热：蕊珠丸：用猪心一个取血，靛花末一匙，朱砂末一两，同研，丸梧桐子大。

　　每酒服二十丸。（《奇效》）痘疮黑陷：腊月收 猪心血，瓶盛挂风处干之。每用一钱，入龙脑少许，研匀，温酒调服。须臾红活，神效。无干血，用生血。（沈存中方）妇人催生：开骨膏：用猪心血和乳香末，丸梧桐子大，朱砂为衣。面东酒吞一丸。未下再服。（《妇人良方》）

　　尾血

　　【主治】痘疮倒靥，用一匙，调龙脑少许，新汲水服。又治猝中恶死（时珍）。

　　【附方】旧一，新一。

　　猝中恶死：断猪尾取血饮，并缚豚枕之，即活。此乃长桑君授扁鹊法也。出《魏夫人传》。

　　（《肘后方》）蛇入七孔：割母猪尾血，滴入即出也。（《千金方》）

　　心

　　【气味】甘、咸，平，无毒。

　　颂曰：多食，耗心气。不可合吴茱萸食。

　　【主治】惊邪忧恚（《别录》）。虚悸气逆，妇人产后中风，血气惊恐（思邈）。补血不足，虚劣（苏颂）。

　　【发明】刘完素曰：猪，水畜也，故心可以镇恍惚。

　　【附方】旧一，新三。

　　个，带血破开，入人参、当归各二两，煮熟去药食之。不过数服，即愈。（《证治要诀》）心虚嗽血：沉香末一钱，半夏七枚，入猪心中，以小便湿纸包煨熟，去半夏食之。（《证治要诀》）产后风邪，心虚惊悸：用猪心一枚，五味，豉汁煮食之。（《心镜》）急心疼痛：猪心一枚，每岁入胡椒一粒，同盐、酒煮食。

　　肝

　　（入药用子肝）【气味】苦，温，无毒。

　　时珍曰：饵药人，不可食之。合鱼 食，生痈疽；合鲤鱼肠、鱼子食，伤人神；合鹌鹑食，生面 。《延寿书》云：猪临杀，惊气入心，绝气归肝，俱不可多食，必伤人。

　　【主治】小儿惊痫（苏恭）。切作生，以姜、醋食，主脚（藏器）。治冷劳脏虚，冷泄久滑赤白，乳妇赤白再炙，尽末半两，空腹细嚼，陈米饮【发明】时珍曰：肝主藏血，故诸血病用为向导入肝。《千金翼》治痢疾有猪肝丸，治脱肛有猪肝散，诸眼目方多有猪肝散，皆此意也。

　　【附方】旧七，新七。

　　休息痢疾： 猪肝一具（切片），杏仁（炒）一两，于净锅内，一重肝，一重杏仁，入童子小便二升，文火煎干。取食，日一次。（《千金》）浮肿胀满不下食，心闷：猪肝一具（洗，切），着葱、豉、姜、椒炙食之。或单煮羹亦可。（《心镜》）身面猝肿：生猪肝一具细切，醋洗，入蒜、醋食之。勿用盐。（《肘后方》）肿自足起：方法同上。（《心镜》）风毒香港脚：猪肝作生脍，食之取利。（《千金翼》）水肿溲涩：猪肝尖三块，绿豆四撮，陈仓米一合，同水煮粥食，毒从小中蛊腹痛：支太医秘方：以猪肝一具，蜜一升，共煎，分二十服。或为食即汗出：乃脾胃气虚也。猪肝一斤薄切，瓦上曝干为末，煮白粥，布绞汁和，众手丸梧桐子大。空心饮下五十丸，日五。（《心镜》）目难远视，肝虚也：猪肝一具（细切去皮膜），葱白一握，用豉汁作羹，待熟下鸡子三个，食之。（《普济方》）肝热目赤碜痛：用猪肝一具薄切，水洗净，以五味食之。（《食医心镜》）牙疳危急：猪肝一具煮熟，蘸赤芍药末，任意食之。后服平胃散二、三贴，即效。（《节要》）女人阴痒：炙猪肝纳入，当有虫出。（《肘后》）打击青肿：炙猪肝贴之。（《千金》）急劳瘦悴：日晚即寒热，惊悸烦渴。用 猪肝一具（切丝），生甘草（末）十五两，于铛中布肝一重，掺甘草末一重，以尽为度，取童便五升，文武火煮干，捣烂，众手丸梧桐子大。每空心米饮下二十丸，渐加至三十丸。（《圣济总录》）

　　脾

　　（俗名联贴）【气味】涩，平，无毒。

　　时珍曰：诸兽脾味如泥，其属土也可验。

　　思邈曰：凡六畜脾，人一生莫食之。

　　【主治】脾胃虚热，同陈橘红、人参、生姜、葱白、陈米煮羹食之（苏颂）。

　　【附方】新二。

　　脾积痞块：猪脾七个，每个用新针一个刺烂，以皮硝一钱擦之，七个并同。以瓷器盛七日，铁器焙干。又用水红花子七钱，同捣为末。以无灰酒空心调下。一年以下者，一服可愈，五年以下者，二服；十年以下者，三服。（《保寿堂方疟发无时：胡椒、吴茱萸、高良姜各二钱，为末。以猪脾一条，一半不滚，以墨记定，并作馄饨煮熟。有药者吞之，无药者嚼下。一服效。（《卫生家宝方》）

　　肺

　　【气味】甘，微寒，无毒。

　　颂曰：得大麻仁良。不与白花菜合食，令人气滞发霍乱。思邈曰：八月和饴食，至冬发疽。

　　【主治】补肺（苏颂）。

　　疗肺虚咳嗽，以一具，竹刀切片，麻油炒熟，同粥食。又治肺虚嗽血，煮蘸薏苡仁末食之（时珍。出《要诀》诸方）

　　肾

　　（俗名腰子）【气味】咸，冷，无毒。

　　思邈曰：平。

　　诜曰：久食，令人伤肾。

　　颂曰：冬月不可食，损人真气，兼发虚壅。

　　【主治】理肾气，通膀胱（《别录》）。补膀胱水脏，暖腰膝，治耳聋（《日华》）。补虚壮气，消积滞（苏颂）。除冷利（孙思邈）。止消渴，治产劳虚汗，下痢崩中（时珍）。

　　【发明】时珍曰：猪肾，《别录》谓其理肾气，通膀胱。《日华》亦曰补水脏膀胱，暖腰膝；而又曰，虽补肾，久食令人少子。孟诜亦曰：久食令人肾虚。两相矛盾如此，何哉？盖猪肾性寒，不能补命门精气。方药所用，借其引导而已。《别录》理字、通字，最为有理；《日华》暖腰膝、补膀胱水脏之说为非矣。肾有虚热者，宜食之；若肾气虚寒者，非所宜矣。今人不达此意，往往食猪肾为补，不可不审。又《千金》治消渴有猪肾荠 汤，补肾虚劳损诸病有肾沥汤，方甚多，皆用猪、羊肾煮汤煎药【附方】旧四，新十九。

　　肾虚遗精盗汗，夜梦鬼交：用猪肾一枚，切开去膜，入附子末一钱，湿纸裹煨熟，空心食之，饮酒肾虚阴痿羸瘦，精衰少力：用 猪肾一对（去脂膜切片），枸杞叶半斤，以豉汁二盏半相和，同椒、盐、葱煮羹，空腹食。（肾虚腰痛：用猪腰子一枚切片，以椒、盐淹去腥水，入杜仲末三钱在内，荷叶包煨食之，酒下。（《本草权度》）闪肭腰痛：用 猪肾一枚批片，盐、椒淹过，入甘遂末三钱，荷叶包煨熟食，酒送下。

　　（《儒门事亲》）老人耳聋：猪肾一对去膜切，以粳米二合，葱白二根，薤白七根，人参二分，防风一分，为末，同煮粥食。（《奉亲养老》方）老人香港脚呕逆者：用猪肾一对，以酣、蒜、五味治食之，日作一服。或以葱白、粳米同煮粥食亦可。（《奉亲养老》方）卒然肿满：用猪肾批开，入甘遂末一钱，纸裹煨熟食。以小便利为效，否则再服。（《肘后方》）肘伤冷痛：猪肾一对，桂心二两，水八升，煮三升，分三服。（《肘后》）猝得咳嗽：猪肾二枚（细切），干姜三两（末）。水七升，煮二升，稍服取汗。（《肘后方》）久嗽不瘥：猪肾二枚（去脂膜），入椒四七粒开口者，水煮啖之。（张文仲方）心气虚损：猪腰子一枚，水二碗，煮至一碗半，切碎，入人参、当归各半两，煮至八分。

　　吃腰子，以汁送下。未尽者，同滓作丸服。（《百一选方》）酒积面黄，腹胀不消：猪腰子一个，批开七刀，葛根粉一钱，掺上合定，每边炙三遍半，手扯作六块，空心吃之，米汤送下。（《普济方》）久泄不止：猪肾一个批开，掺骨碎补末，煨熟食之，神效。（《濒湖集简方》）赤白下痢腰痛：用猪肾二枚研烂，入陈皮、椒、酱，作馄饨，空心食之。（《食医心镜》）赤白带下：常炙猪肾食之。（张文仲方）崩中漏下：方同上。

　　产后蓐劳寒热：用猪肾一对，切细片，以盐、酒拌之。先用粳米一合，葱、椒煮粥，盐、醋调和。将腰子铺于盆底，以热粥倾于上盖之，产后虚汗，发热，肢体疼痛，亦名蓐劳：《永类钤方》：用猪肾一对切，水三升，粳米半合，椒、盐、葱白煮粥食。《梅师》：用猪肾同葱、豉、米和成，作小儿 啼：小儿五十日以来，胎寒腹痛， 啼上视，聚唾弄舌，微热而惊，此痫候也。

</div>
    <div class="pagination">
<a href="本草纲目_page549.html">上一页</a><span>...</span><a href="本草纲目_page545.html">545</a><a href="本草纲目_page546.html">546</a><a href="本草纲目_page547.html">547</a><a href="本草纲目_page548.html">548</a><a href="本草纲目_page549.html">549</a><span class="current-page">550</span><a href="本草纲目_page551.html">551</a><a href="本草纲目_page552.html">552</a><a href="本草纲目_page553.html">553</a><a href="本草纲目_page554.html">554</a><a href="本草纲目_page555.html">555</a><span>...</span><a href="本草纲目_page551.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
