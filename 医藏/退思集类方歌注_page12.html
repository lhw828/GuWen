<!DOCTYPE html>
<html>
<head>
    <meta charset="UTF-8">
    <title>退思集类方歌注 - 第 12 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>退思集类方歌注 - 第 12 页/共 24 页</h1>
    <div class="content">　　退思集类方歌注　承气汤类

　　〔附〕温脾汤

　　（孙思邈《千金要方》） 治久痢赤白，脾胃冷积，脐腹绞结痛甚。

　　人参 附子 芒硝 甘草（各二两） 大黄（五两） 当归 干姜（各三两） 咀，以水七升，煮取三升，分服，日三。

　　温脾汤里大黄少，桂附姜甘浓朴多。（许叔微此方，仿仲景温下之法，以下肠胃之冷积。

　　夫冷积腹痛泄泻，而仍下之者，以锢冷积滞，久留肠胃而不去，徒用温补无益也。今此方以干姜、桂、附为君，复入承气汤法，其大黄止用四钱，更为有见。盖不用则温药必不能下，而久留之积，非攻不去；多用则温药恐不能制，而洞泄之势，或至转增。裁酌用之，真足为法矣。）痼冷久留肠胃泻，宜先取去勿蹉跎。（许叔微《普济本事方》曰：“痼冷在肠胃间，连年泄泻腹痛，休作无时，服诸药不效，宜先取去，然后调治易瘥。不可畏虚以养病也。”旭高按：畏虚养病，为千古之通弊。叔微此语，顶门一针，医当猛省。）或益参归除桂朴，亦，与《本事方》重用温通，略加大黄，法有殊矣。盖《本事方》治冷积泄泻，故大黄宜少用；此治滞下赤白，是其始原由于热积，故重用大黄，因痢久脾胃虚寒，而积仍未去，故加参、甘、姜、附，温补中宫。同一大黄，而佐使君臣不同，则治证亦因之而异，后人乌得以古方轻于加减也。按：古方中多硝、黄、芩、连，与姜、茱、桂、附寒热并用者，亦有参、术、硝、黄补泻兼施者，亦有大黄、麻黄汗下同行者，今人罕识其旨，姑录数方于上，以见治疗之妙，不一端也。）

　　退思集类方歌注　承气汤类

　　〔附〕槟榔丸

　　（《圣济总录》） 治 瘕，积聚腹痛，大便坚涩，或时通者。

　　槟榔 大黄（炒） 枳壳（各二两麸炒） 桃仁（去皮尖麸炒） 大麻仁 木香（各一两）蜜丸，每《圣济》槟榔（丸）治 瘕，（《素问·气厥论》曰：“小肠移热于大肠为 瘕。”）腹中瘕痛时宽窄。大肠热结（大）便时坚， 者伏也瘕者瑕。“（大肠为传导之腑，热则气结液耗，腹痛便涩，然或有时而通，故腹虽有形，聚散靡常，是为 瘕。 者，伏也。”瘕“与”“瑕”通，女病恒有之。）润肠泄热必通幽，大黄枳壳无多寡，木香桃仁大麻仁，（槟榔、木香、枳壳泄决大肠之气，大黄、桃仁、麻仁润下大肠之热，与润肠通幽二方同义。）宣通其腑夺其下。（治在腑者，宣而通之；病在下者，因而夺之。）

　　退思集类方歌注　承气汤类

　　〔附〕木香槟榔丸

　　（张子和《儒门事亲》） 治胸腹积滞，痞满结痛，二便不通，或泄泻下痢，里急后重，食疟实积。

　　木香 槟榔 莪术 陈皮 青皮 黄柏（各一两） 黄连 大黄（各三两） 香附 黑牵牛（各四两） 为细末，水丸如小豆大，每服三十丸，食后，生姜汤送下。（一方有三棱、枳壳，芒硝水丸。）

　　木香槟榔（丸）青陈皮，三黄莪术附（香附）牵牛，一切实积能推荡，泻痢食疟用咸宜。

　　（此子和经验方也，善能推陈致新，破结散积。大人食积疟痢，黄胆肿胀，小儿惊疳积热，皆可随宜服之。木香、香附、青、陈利气宽肠，而牵牛、槟榔下气尤速，气行则无痞满后重之患矣。连、柏燥湿清热，莪术行气破血，硝、黄去血中伏热，并为推坚峻品。湿热积滞去，则二便调而三焦通泰矣。盖宿垢不净，清阳终不得升，故必假此以推荡之，亦通因通用之法也。）

　　退思集类方歌注　承气汤类

　　〔附〕枳实导滞丸

　　（李东垣《内外伤辨惑论》） 治伤湿热之物，不得施化，痞闷不舒，腹中硬痛，积滞泄泻等证。

　　大黄（一两） 枳实（麸炒） 神曲（炒各五钱） 黄芩（酒炒） 黄连（酒炒） 白术（土炒） 茯苓（各三钱） 泽泻（二钱） 研细末，汤浸蒸饼为丸，量服。（程 《松崖医径》加槟榔、木香，名木香导滞丸，治同。）

　　枳实导滞（丸）首大黄，芩连曲枳术苓 ，泽泻蒸饼糊丸服，湿热积滞力能攘。（大黄、枳实荡涤实热，芩、连燥湿清热，苓、泻利湿泄热，神曲消食和中，白术补脾，湿热积滞自化。）若还后重兼气滞，木香导滞（丸）加槟榔。（汪 庵《医方集解》引滑伯仁曰：“肠胃，阳明

　　退思集类方歌注　承气汤类

　　〔附〕凉膈散

　　（《太平惠民和剂局方》） 治心火上盛，中焦燥实，烦躁口渴，目赤头眩，口疮唇裂，吐血衄血，大小便秘，诸风螈 ，胃热发斑发狂；及小儿急惊，痘疮黑陷。

　　连翘（四两） 大黄（酒浸） 芒硝 甘草（各二两） 黑山栀 黄芩（酒炒） 薄荷（各一两） 为

　　退思集类方歌注　承气汤类

　　〔附〕转舌膏

　　（李梃《医学入门》） 治中风舌强不语。

　　即凉膈散加菖蒲、远志各一两。

　　凉膈（散）硝黄栀子翘，黄芩甘草薄荷饶，竹叶蜜煎疗膈上，中焦燥实服之消。（此上中二焦泻火药也。热淫于内，治以咸寒，佐以苦甘，故以连翘、黄芩、竹叶、薄荷升散于上，而以大黄、芒硝推荡其中，使邪热上散下行，而膈自清矣。用甘草、白蜜者，病在膈，甘以缓之也。）温邪吐衄斑狂要，幼稚惊风痘陷邀。（皆上中二焦之火为患）减去硝黄加桔梗，上焦风热总堪调。（李东垣曰：“易老减硝、黄，加桔梗上浮之药，以治胸膈与六经之热。”）

　　中风不语加菖远，此又名为转舌膏。（喻嘉言曰：“中风证大势风木合君相二火主病，古方用凉膈散居多。盖风火上炎，胸膈正燎原之地，所以转舌膏、活命丹皆从而加味，不可以宣通肠胃轻訾之也。”汪 庵《医方集解》曰：“转舌膏散心经之蕴热也，活命丹散肝经之郁火也。”）

　　退思集类方歌注　承气汤类

　　〔附〕防风通圣散

　　（刘完素《宣明论方》） 治风热壅盛，气血怫郁，表里三焦皆实者；并治防风 连翘 麻黄 薄荷 川芎 当归 白芍 大黄 芒硝（各五钱） 白术 荆芥 黑山栀（各一分） 黄芩 石膏 桔梗（各一两） 甘草（二两） 滑石（三两） 为末，每服二钱，加生姜煎。（汪 庵《医方集解》去大黄、芒硝，名双解散。）

　　防风通圣（散）即凉膈（散），去竹蜜兮更加辟。（此即凉膈散变法，去竹叶、白蜜，而加发表和气血药。）麻桔荆防滑石膏，芎归术芍生姜益。（荆、防、麻黄、薄荷发汗而散热搜风，栀子、滑石、硝、黄利便而降火行水，芩、桔、石膏清肺泻胃，川芎、归、芍养血补肝，连翘散气聚血凝，甘、术能补中燥湿，生姜通彻表里，汗不伤表，下不伤里。名曰“通圣”，极疮疡痈毒总能消，（疮疡肿毒，亦由风热壅盛，气血怫郁而成。）除却硝黄双解亦。（去硝、黄亦能双解表里，大便不硬者宜此。）

　　退思集类方歌注　十枣汤类

　　十枣汤

　　治太阳中风，下利呕逆，表解者乃可攻之，其人 汗出，头痛，心下硬满，引胁下痛，干呕短气，汗出不恶寒者，为表解里未和也。并治饮后水流胁下，咳唾引胸中痛，谓之悬饮，脉沉而弦，不猝死，至百日或一岁者。

　　芫花（炒黑） 甘遂 大戟（等分） 大枣（十枚） 各别捣为散，以水一升半，先煮大枣取八合，去滓，纳余药末。强人服一钱，虚人服五分。得快利后，糜粥自养。

　　退思集类方歌注　十枣汤类

　　〔附〕三花神丸

　　（刘完素《宣明论方》） 治实热积痰，翻胃噎膈，湿热肿满。十枣汤原方加大黄一两，黑牵牛二两，轻粉一钱，滴水为丸。

　　十枣汤用芫遂戟，峻攻水气威灵赫。下利胸胁痞硬痛，汗出短气干呕逆。（诸证皆水气为患。仲景利水之方，种种不同，此其最峻者也。芫花、甘遂、大戟为决水之猛药，故用大枣甘以缓之，欲其缓循经络，不欲其径走肠胃也。缓攻则从心及胁之水饮，皆从二便出矣。）

　　咳唾引（胸胁）痛为悬饮，饮踞久必成囊癖。捣囊破癖饮斯蠲，（悬饮者，如悬物也。水饮痰涎，久踞经络，结成窠囊，悬于胁下，惟此三味，能直达水饮窠囊隐僻之处，非他药所能及。本论云“悬饮不猝死，至百日或一岁者，宜十枣汤”，可知其证之来有渐矣。）羸弱虚人勿轻掷。河间三花神 丸，大黄轻粉牵牛益。善通壅塞劫痰涎，（牵牛、大黄大泻血气之壅塞，轻粉劫痰，无窍不入。）积痰噎膈能开辟。（刘完素云：“积痰翻胃噎膈，服此药三丸后，转加痛闷者，此痰涎壅塞，顿攻不开，再服自利也。”）

　　退思集类方歌注　十枣汤类

　　〔附〕控涎丹

　　（陈言《三因极一病证方论》）治人忽患胸背手足腰项筋骨牵引钓痛，走易不定；或手足冷痹。此乃痰涎在胸膈上下，非风证也。

　　甘遂（去心） 大戟（去皮） 白芥子（各等分） 为末糊丸，每服五、七丸，加至十丸，临卧姜汤下。

　　控涎丹治痰之本，（痰之本，水也，湿也，得气与火，则结为痰。）痰涎变证悉能医。（李时珍《本草纲目》曰：“痰涎之为物，随气升降，无处不到：入于心，则迷窍而成癫痫，妄言妄见；入于肺，则塞窍而成咳唾稠粘，喘急背冷；入于肝，则留伏蓄聚而成胁痛干呕，寒热往来；入于经络，则麻痹疼痛；入于筋骨，则颈项胸背腰胁手足牵引隐痛。陈言《三因方》并以控涎丹主之，殊有奇效。”）走注麻痹牵引痛，胸背腰项或四肢，或噎或喘或癫痫，痈肿瘰 并主之。脏腑水湿大戟泄，经隧水湿甘遂推，皮里膜外消痰气，芥子之功信甚奇。（白芥子色白入肺而达上焦，消皮里膜外之痰；甘遂色黄入脾而行中焦，决经隧之水湿；大戟色黑入肾而走下焦，泄脏腑之水湿。三者引经各异，而令三焦之水湿痰涎流出于水道则同，故复用成方。惟善用者，能收奇功也。）

　　退思集类方歌注

</div>
    <div class="pagination">
<a href="退思集类方歌注_page11.html">上一页</a><span>...</span><a href="退思集类方歌注_page7.html">7</a><a href="退思集类方歌注_page8.html">8</a><a href="退思集类方歌注_page9.html">9</a><a href="退思集类方歌注_page10.html">10</a><a href="退思集类方歌注_page11.html">11</a><span class="current-page">12</span><a href="退思集类方歌注_page13.html">13</a><a href="退思集类方歌注_page14.html">14</a><a href="退思集类方歌注_page15.html">15</a><a href="退思集类方歌注_page16.html">16</a><a href="退思集类方歌注_page17.html">17</a><span>...</span><a href="退思集类方歌注_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
