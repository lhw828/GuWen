<!DOCTYPE html>
<html>
<head>
    <meta charset="UTF-8">
    <title>圣济总录 - 第 390 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 390 页/共 447 页</h1>
    <div class="content">　　治小儿斑疮入眼，成 疮。如圣散方蛇蜕皮（一尺），皂子（十四枚） 马勃（一分）上三味，以蛇皮裹皂子，更用马勃裹蛇皮，入罐子中瓦盖，黄泥裹合曝干。炭火 ，候烟欲断即止。取出油单贴入地中，出火毒一宿研细，入麝香少许再研，每服半钱匕，葱汤调下。日三服，忌一切发眼物。

　　治小儿斑疮入眼，及生翳。通圣散方白菊花（如无用甘菊花代） 绿豆皮 谷精草（各一两）上三味，捣罗为散，每服一钱匕，用干柿一枚，生粟米泔一盏，与药同煎，水尽为度，只吃干柿。一日可二服，不计时候。若患十日以里，三五服即瘥，一月以里，十数服瘥。

　　治豆疮子入眼。妙应散方蛇蜕皮（一两） 蝉壳（二十五枚）上二味，用罐子泥固济曝干，火 过，地上出火毒一宿。研为末，蜜水调下一字匕，食后日三。

　　治小儿出疮子后，眼内生青膜翳晕。蛤粉散方蛤粉（一分） 甘草（炙一握）上二味，将甘草捣罗为末，与蛤粉同研令匀，每服一钱匕，新汲水调下，不拘时候。

　　治小儿斑疮，入眼成白膜，但不作丁子者，服之必效。螵蛸散方桑螵蛸（二两） 麝香（少许研）上二味，捣研为细散，每服一钱半匕，生米泔调下，临卧服。

　　治小儿疮疹入眼，成翳膜。蝉壳汤方蝉壳 羊子肝上二味，捣罗为末，每服二钱匕，用水煎羊子肝汤调下，日三。

　　治小儿斑疹入眼，生翳膜。方谷精草 细蛤粉（以上各一两）上二味，捣研为细末，每用一钱匕。猪肝二两批开，掺药在内卷了，用青竹叶裹。麻缕扎定，水一碗，煮令熟，入收口瓷瓶内，熏眼后，取肝食之，服不过十日，必瘥，日二。

　　治小儿斑疮入眼。轻粉散方轻粉（一两用银器内炒令黑色）上一味，如患左眼用纸拈缠左耳，右耳亦如之，以填满为度，如耳根痛，其膜自落。

　　卷第一百八十一

　　小儿眼生翳膜

　　论曰眼者肝之候也，五脏六腑精气，皆上注于目。小儿体本挟热，将养过温，致腑脏积蓄邪热，熏渍肝经，上冲于目，始则赤痛，若不即治，蕴结变生障翳，热气轻者生白翳。如黍米，大者如麻豆，重者乃生两三翳，又甚则翳生白障，侵遮瞳人，满目悉白，遂致失明。

　　然障亦有轻者，黑睛边微有白膜来侵，黑睛渐染散漫，当急治之，即免侵遮黑睛，有瞽蒙之患。

　　治小儿热毒瓦斯盛，翳膜侵睛，兼赤眼疼痛。蕤仁丸方蕤仁（汤浸去皮别捣一两半） 兔肝（炙一具） 栀子仁 黄芩（去黑心） 黄连（去须各半两） 升麻 决明子（各三分） 细辛（去苗叶一分）上八味，捣罗为末，炼蜜丸如绿豆大，每服三丸至五丸，温水下，早晨日晚各一服，更随儿大小加减。

　　治小儿风翳散漫侵瞳人，及风疳眼。恶实散方恶实（炒） 木通（锉） 蒺藜子（炒去角各一两）上三味，捣罗为散 每服半钱匕。以水捣羊子肝汁调下，早晨日晚各一服，更量儿大小加减。

　　治小儿眼赤，或生翳膜，或眼常合不开。决明子散方决明子 车前子 栀子仁 防风（去叉） 黄连（去须各一两半）上五味，捣罗为散，每服一字至半钱匕。捣生猪肝，投热汤，取汁调下，早晨日晚各一服，更量儿大小加减。

　　治小儿肝受病，目昏渐生翳膜，散漫侵睛，因此失明，须内外治之。龙胆饮方龙胆 钩藤 土瓜根 茯神（去木各半两） 甘草（炙） 桑根白皮（炙） 防风（去叉各一分）上七味，粗捣筛，每服一钱匕，水一盏，入枣半枚去核。同煎至六分，去滓分作二服，量儿大小加减，早晚服。

　　治小儿肝热，眼生翳膜，或生血轮肿胀，切宜急治。车前子汤方车前子 防风（去叉） 甘菊花 甘草（炙锉） 人参 菥 子 青葙子（各三分） 栀子仁黄连（去须各半两）上九味，粗捣筛，每服一钱匕。水一盏，入淡竹叶七片，煎至五分，去滓温服日三，量儿大小加减。

　　治小儿疳眼，翳膜沙涩。煮肝散方黄连（去须） 沙参 玄精石 决明子上四味等分，捣罗为散，每服半钱匕，用羊子肝一片，竹篦子切作缝子，掺末在内，线系。入沙罐子内垂挂，勿令到底，以米泔煮熟，淡食羊肝，每一片分作两服，或三服，量儿大小与食。

　　治小儿五岁以下，肝脏热毒，目生丁翳。黄芩汤方黄芩（去黑心） 升麻 甘草（炙锉各半两） 葳蕤 玄参 犀角（镑各一分）上六味，粗捣筛，每服一钱匕，水七分，煎至四分，去滓分温二服，量儿大小加减，日三四服。

　　治小儿肝脏壅热，眼生疮翳。车前子丸方车前子 甘菊花 芎 黄连（去须） 当归（切焙各一分） 大黄（湿纸裹煨） 黄芩（去黑心各半分）上七味，捣罗为末，炼蜜丸如绿豆大，每服五七丸，量儿大小加减，煎桑枝汤下。

　　治小儿风热疳气，攻眼赤痛障翳。拨云膏方桃仁 杏仁（各四枚并去皮尖双仁） 蕤仁 郁李仁（各五枚并去皮）上四味同生研细，滤入蜜龙脑麝香腻粉各少许，再研极匀，点之。

　　治小儿因泻痢日久，眼生翳膜，并疳眼，退翳。如圣散方蛇蜕（两条用纸烛烧灰研） 谷精草（一两） 蝉蜕（去土一分） 附子（生去皮脐二钱） 石决明（刷净一分） 胡粉（研四钱）上六味，捣研为散，每服一字半，羊子肝一片批破掺末。用麻皮线缠，米泔煮熟，先熏眼，后与食，量大小加减，如未能食，研汁灌之。

　　治小儿眼有障翳，七八岁瞳子未坚，不宜点药，用蚀翳。珊瑚散方珊瑚（半两）上一味，细研如粉，每点时，取如黍米大，纳翳上，日再点。

　　治小儿目睛有膜。白矾膏方白矾（熬令汁尽一分）上一味，以清水四合，置熟铜器中，煎取半合，去滓入少许白蜜。以绵滤过，每日三度。

　　点如黍米大。

　　卷第一百八十一

　　小儿目赤痛

　　论曰目者腑脏之精华，肝之外候也，小儿脏腑有热，与膈间痰饮相搏，气不宣通。熏渍于肝，肝经受热，则血脉壅滞，循经上冲于目，故令目赤痛，不即治，热甚则生障翳。

　　治小儿眼赤，隐涩不开，膈中有热。决明汤方决明子（炒） 黄芩（去黑心各一两一分） 柴胡（去苗） 大黄（研炒各一两半） 升麻 石膏（碎） 栀子仁（各一两） 甘草（炙锉） 枳壳（去瓤麸炒各半两）上九味，粗捣筛，每服一钱匕，水七分，入竹叶五片，同煎至四分，去滓分温二服，随儿大小加减，食后服。

　　治小儿赤眼。黄芩饮方黄芩（去黑心半两） 寒水石（一两一分） 升麻 甘草（炙锉各一分）上四味，粗捣筛，每服一钱匕。水七分，入竹叶五片，同煎至四分，去滓分温二服。食后临卧，随儿大小加减。

　　治小儿赤眼。决明丸方决明子 牛黄（别研） 蕤仁（等分）上三味，捣研为末，炼蜜丸如麻子大，临卧时乳汁下二丸，随儿大小加减，如热痛不可忍者，用猪胆汁丸，立瘥。

　　治小儿肝热，眼赤疼痛，凉膈退热，白华散方蛤粉（水飞研） 连翘 甘草（锉） 白药子 白附子（炮等分）上五味，捣研为散，每服半钱匕，用麦门冬蜜熟水调下，量儿大小加减。

　　治小儿目赤肿痛，清肝散方芍药 防风（去叉各一分） 大黄（锉） 羌活（去芦头） 甘草（锉各半两）上五味，捣罗为散，每服一钱匕，水半盏，入灯心黑豆各少许，煎五七沸，去滓食后温服，量儿大小加减。

　　治小儿风热眼赤痛，败毒汤方大黄（锉碎麸炒） 甜硝（别研） 甘草（炙锉各二两） 陈橘皮（去白焙三两）上四味，粗捣筛，每服一钱匕。水七分，入薄荷三叶，煎至四分，去滓食后，量儿大小加减服，无薄荷，入乳香亦得。

　　治小儿赤眼，朴硝膏点方朴硝（烧令干一分） 黄连（去须三分）上二味，捣为粗末，绵裹以乳汁浸之，点眼良。

　　治小儿眼烂 痒痛泪出，不能视物，风伤则痛，黄连膏方黄连（去须三分） 大铜钱（七文） 白矾（烧灰一分）上三味，以水并白蜜各三合，用铜器盛。于饭上炊一次，绵滤去滓，贮瓷合内，点眼。

　　治小儿眼赤痛不开，洗眼，生地黄汤方生干地黄（二两） 决明子 黄芩（去黑心） 竹叶（各一两） 芍药（半两）上五味细锉，以水二升，煮五六沸，去滓澄清洗眼，一日三次，大人通用。

　　治小儿赤眼，黄柏汤洗方黄柏（去粗皮锉） 秦皮（各一两锉） 蕤仁（去皮半两）上三味，粗捣筛，每用两匙头，以水一碗，入干枣三枚，同煎三五沸，去滓适寒温洗眼。

　　治小儿目暴赤痛，铅丹丸洗眼方铅丹（一两再研）上一味，用白沙蜜调如稀糊，同入银器内搅匀，妙。候铅丹紫色可丸，即丸如皂子大，每用一丸，沸汤化，乘热淋洗。

　　治小儿目赤涩痛，渐生翳膜，昏暗。大黄丸方大黄（锉） 郁金 人参 黄连（去须各二钱）上四味，捣罗为末，研鼠肝和丸，如绿豆大，每服三丸，米泔下，奶食后服，量儿大小加减。

　　卷第一百八十一

　　小儿耳（百虫入耳附）

　　论曰肾气通于耳，心寄窍于耳，疏通不窒。则其听为聪，小儿心脏热实，贯冲耳脉开窍者，塞结而为肿，或生脓汁，故谓之 耳，或因沐浴水入耳内，停积不化，亦为 耳，久不治，则致聋聩。

　　治小儿 耳，汁出不止。矾石散方白矾（熬令汁枯） 龙骨 铅丹（炒各半两） 麝香 竹 末（各一分）上五味，同捣研细，先用绵杖子拭干耳内，以药少许掺之。

　　治小儿 耳出脓汁，疼痛不可忍者。竹 散方竹 粪（一两） 白矾（熬令枯半两） 雄黄（二钱） 麝香（一字）上四味，同研匀细，先用绵裹杖子，拭干耳中，次以药少许掺之。

　　治小儿 耳脓血，塞耳，赤石脂散方赤石脂 白矾（熬令汁枯） 黄连（去须） 乌贼鱼骨（去甲各一分）上四味，捣研为散，每取少许，绵裹塞耳中，大人可用一钱匕。一方，无赤石脂，有龙骨。

　　治小儿 耳，夜明砂散方夜明砂（二钱） 麝香（一字）上二味，同研极细，先以绵杖子拭去脓，用药半钱匕，掺入耳中。

　　治小儿 耳出脓。螵蛸散方桑螵蛸（须桑上者微炙末之）上一味，入麝香少许同研，先用物拭脓净，然后掺药。

　　治小儿耳聋脓出，久不瘥者。红白散方白矾（熬令汁枯） 染胭脂上二味等分，研为细末，先以绵杖子缠去脓极干，用药半钱匕掺之，不过三两次。

　　治小儿水入耳内，脓出疼痛，日夜不止。如圣散方箭 内 末（如有虫子同研令细用三钱） 腻粉 麝香（各一钱研）上三味，同研细，先以绵杖子拭耳干，取药三剜耳子，深掺入耳，以绵塞定，如觉刺扎。即是恶物要出，去绵侧耳令出，甚者三度，瘥，大人亦可用。

</div>
    <div class="pagination">
<a href="圣济总录_page389.html">上一页</a><span>...</span><a href="圣济总录_page385.html">385</a><a href="圣济总录_page386.html">386</a><a href="圣济总录_page387.html">387</a><a href="圣济总录_page388.html">388</a><a href="圣济总录_page389.html">389</a><span class="current-page">390</span><a href="圣济总录_page391.html">391</a><a href="圣济总录_page392.html">392</a><a href="圣济总录_page393.html">393</a><a href="圣济总录_page394.html">394</a><a href="圣济总录_page395.html">395</a><span>...</span><a href="圣济总录_page391.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
