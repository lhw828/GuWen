<!DOCTYPE html>
<html>
<head>
    <meta charset="UTF-8">
    <title>普济方 - 第 182 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 182 页/共 3614 页</h1>
    <div class="content">　　麻黄（去根节煮掠去沫焙一两）五味子甘草（炙各二两）杏仁（去皮尖双仁炒八十枚）淡竹叶（切一升）石膏（研六两）上捣筛如麻豆大。每服六钱。水二盏。煎取一盏去滓。

　　温服。日三。

　　麻黄散

　　（出圣惠方）

　　治肺气喘急。腹胁疼痛。

　　麻黄（一两去根节）赤茯苓桂心（各一两）桔梗（一两半去芦头）甘草（半两炙微黄锉）杏仁（四十九枚汤浸去皮尖双仁麸炒微黄）上为散。每服四钱。水一中盏。煎至六分去滓。不计时候。温服。

　　桔梗汤

　　（出圣惠方）

　　治肺气喘急咳嗽。

　　桔梗（一两去芦头）桑根白皮（三分锉）甘草（半两炙微黄锉）诃黎勒皮（三分）花桑叶（

　　调肺汤治肺气喘急。四肢乏力。饮食无味。

　　杏仁（汤浸去皮尖双仁炒一两）麻黄（去根节汤煮掠去沫焙干二两）甘草（炙一两）紫苏子（炒一分）贝母（炒一两去心）上捣筛。每服三钱。水一盏。入干柿一枚切。煎至六分去滓。温服。空心日午临卧各一。

　　蜀椒丸治肺气喘急。坐卧不得。

　　蜀椒（青并闭口者炒出汗一两）干姜（炮半两）葶苈子（隔纸炒三分）猪牙皂角（去皮涂酥炙一两）上为末。以枣肉和丸如梧桐子大。每服三丸。煎桑根白皮汤下。不拘时候。

　　如圣饮治肺气上喘。不以久新。

　　麻黄（去根不去节寸截沸汤掠去沫六两）甘草（炙一两）桂（去粗皮半两）杏仁（汤浸去皮尖双仁四十九枚）上锉如麻豆。以水五盏。银石器内慢火煎取三盏。澄清放温。每服半盏。服罢去枕且仰卧。其喘立止。余药以净瓶盛。外以温汤养之。旋旋服。

　　防己丸

　　（出圣惠方）

　　治肺气咳嗽喘促。坐卧不得。

　　防己（一两）陈皮（汤浸去白半两）甜葶苈（隔纸炒三分）猪牙皂荚（去黑皮酥炙一两）上为末。煮枣肉和捣三五百杵。如梧桐子大。每服十丸至十五丸。煎桑根白皮汤下。食后临卧。一方无陈皮用干姜。

　　四神汤治肺喘。

　　麻黄（去根节汤浸去沫）五味子（各一两）甘草（炙半两）杏仁（去皮尖双仁麸炒二十五枚）

　　桂皮散治肺脏喘急胸膈壅滞。大肠不利。

　　桂（去粗皮）陈橘皮（汤浸去白炒各一两）白槟榔（锉一两半）牵牛子（半生半熟二两）上为散。每服三钱。温酒调下。空心食前服。日三。

　　葶苈丸治久患肺气喘急。痰壅闷乱。

　　甜葶苈（一两隔纸炒紫色别研如膏）贝母（一两煨令微黄捣末）杏仁（一两汤浸去皮尖双仁炒微黄研如膏）皂荚（一两炮碎以酒五合浸取汁熬成膏）上都研令匀。以皂荚膏丸如梧桐子大。每服不拘时候。以桑根白皮汤下二十丸。

　　泻肺汤治肺痈。喘急坐卧不安。

　　桑根白皮（锉炒）甜葶苈（隔纸炒各一两）上捣筛。每服三钱。水一盏。煎至六分去滓。

　　食

　　猪KT散治肺气远年不痊。

　　猪KT一具（去脂细切）腻粉（一两）上入磁瓶内固济。上留小窍。烟尽细研。

　　每服二钱

　　清肺散治肺喘气短。

　　蒲颓叶（蒲颓叶微似棠叶大柔浓色白似熟羊皮经冬不凋花如丁香萼极细如丝倒垂之风吹则摇然冬末生花至正月乃敷实一如山茱萸味酸可啖与麦齐熟其实不甚大吴人名半含春江南名棠京师名曰纸钱棠球襄汉名黄婆奶）上为细末。每服二钱。温水调下。发时服。有人患喘三十年者。服之皆愈。甚者服药后。胸上生小瘾胗痒者。其疾则瘥。一方用人参等分。

　　猪KT酒治肺气喘急。睡卧不安。

　　大枣（百枚）猪KT上以酒五升浸之。秋冬七日。春夏五日出。布绞去滓。七日服尽。二七日亦得。忌盐。羊KT亦可。治咳嗽胸胁支满。多喘上气。尤良。亦治久嗽上气二十年治不

　　主肺气喘息急。坐卧不得。

　　桑白皮（一两）地骨皮（一两）甘草（半两）上作饮子。水三升。煮取一升。食后。分二服。日只可两剂。

　　治久患肺气喘急至效。

　　以杏仁去皮尖二两。童子小便浸。一日一换。夏月日三四换。浸半月。取焙干。烂研令极细。每服一枣大。薄荷一叶。蜜一鸡头大。水一中盏。同煎取七分。食后温服。甚者不过三剂瘥。永不发动。忌腥物。

　　治肺壅。气喘急不得卧。

　　以葶苈子三两炒。大枣三十枚。水三升煮枣取二升。又煎取一升去滓。二服。

　　治肺气上喘兼咳嗽。

　　以崖椒并野姜蓰为末。酒服一钱匕。甚效。忌盐。

　　卷二十七　肺脏门

　　肺痿（附论）

　　夫肺痿寸口脉数。其人病咳中反有浊唾涎沫者何也。师曰。此为肺痿之病。何从得之。

　　师曰。病热在上焦。因咳为肺痿。或从汗出。或从呕吐。或从消渴。小便利数。或从便难。

　　数被药下。重亡津液。故得肺痿。又寸口脉不出而反发汗。阳脉早索。阴脉不涩。三焦踟蹰入而不出。阴脉不涩。又寸口数而虚按之涩。身体反冷。其内反烦。多唾唇燥。小便反难。

　　此为肺痿。伤于津液。便如烂瓜下如豚脑。但坐发汗故也。其病欲咳不得咳。嗽出干沫。久久小便不利。其脉平弱。肺痿吐涎沫而不咳者。其人不渴。心遗溺。小便数。所以然者。上虚不能制下故也。此为肺中冷。必眩。师曰。肺痿咳唾咽燥。欲饮者自愈。自张口者。短气也。

</div>
    <div class="pagination">
<a href="普济方_page181.html">上一页</a><span>...</span><a href="普济方_page177.html">177</a><a href="普济方_page178.html">178</a><a href="普济方_page179.html">179</a><a href="普济方_page180.html">180</a><a href="普济方_page181.html">181</a><span class="current-page">182</span><a href="普济方_page183.html">183</a><a href="普济方_page184.html">184</a><a href="普济方_page185.html">185</a><a href="普济方_page186.html">186</a><a href="普济方_page187.html">187</a><span>...</span><a href="普济方_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
