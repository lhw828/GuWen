<!DOCTYPE html>
<html>
<head>
    <meta charset="UTF-8">
    <title>外台秘要 - 第 383 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 383 页/共 398 页</h1>
    <div class="content">　　（在足内踝上微前陷者中足太阴脉之所行也为经）

　　入于阴陵泉，阴陵泉者水也。

　　（在膝下内侧辅骨下陷者中伸足乃得之足太阴脉之所入也为合秋三月宜灸之出第三卷中甄权千金杨操同）

　　隐白（在足大趾端内侧去爪甲角如韭叶灸三壮主腹中有寒气起则气喘热病衄血不止烦心善悲腹胀脉大都（在足大趾本节后陷者中灸三壮主热病汗不出厥手足清暴泄厥心痛腹胀满心尤痛甚者胃心痛也疟不知所苦风逆暴四肢肿湿则唏然寒饥则烦心饱则眩）

　　太白（在足内侧核骨下陷者中灸三壮主病先头重颊痛烦冤身热腰痛不可以俯仰腹满两颔痛甚暴泄善饥而不欲食善噫热中足清腹胀食不化善呕泄有脓血苦呕无所出先取三里后取太白章门厥心痛腹胀满心尤痛甚者胃心痛也胸胁支满腹中切痛霍乱逆气大便难身重骨痿不相知热病满闷公孙（在大趾本节之后一寸别走阳明太阴络也灸三壮主疟不嗜食多寒热汗出实则腹中切痛厥头面肿烦心狂言多饮不嗜卧虚则鼓胀腹中气大满热痛不嗜饮霍乱）

　　商丘（在内踝微前陷者中灸三壮主癫疾狂多食善笑不休发于外烦心中渴疟寒肠中痛已汗出腹满响响不便心下有寒痛阴股内痛气逆狐疝走上下腹痛脾虚令人病寒不乐好太息喉痹寒热善呕骨痹烦满痫螈手足扰癫疾目昏口噤溺黄筋挛痛病善厌梦者绝子厥头痛面肿起咳而泄不欲食痔疾骨漏谷（在足内踝上六寸骨下陷者中亦足大阴络灸三壮主腹中热若寒肠鸣强欠时内痛心悲气逆腹满腹胀而气快然引肘胁下皆主之少腹胀急小便不利厥气上头巅）

　　三阴交（在内踝上三寸骨下陷者中足太阴厥阴少阴之会灸三壮主足下热胫疼不能久立湿痹不能行腹中热若寒膝内痛心悲气逆腹满小便不利厥气上及巅脾病者身重若饥足痿不欲行善螈脚下痛虚地机（一名脾舍足太阴 别走上一寸空在膝下五寸灸五壮主癫疝溏瘕腹中痛藏痹）

　　阴陵泉（在膝下内侧辅骨下陷者中伸足乃得之灸三壮主溏泄谷不化腹中气胀嗑嗑胁下满腹中气盛腹胀逆不得卧肾腰痛不可俯仰气癃尿黄寒热不节女子疝瘕按之如似汤沃其股内至膝飧泄妇人阴痛少腹坚急痛重下不嗜食心下满寒中小便不利霍乱足痹痛）

　　血海（在膝下膑上内廉白肉际二寸中足太阴脉气所发灸五壮主妇人漏下恶血月闭不通逆气腹胀）

　　箕门（在鱼腹上赵筋间动应手阴市内足太阴脉气所发云在股上起筋间灸三壮主淋遗溺鼠鼷痛小便难）

　　期门（期门肝经肝募也在第二肋端不容傍一寸五分上直两乳足太阴厥阴阴维之会举臂取之灸五壮主妇人产余疾饮食不下胸胁支满目眩足寒小便难心切痛善噫间酸臭酸痹腹满少腹尤大息贲胁下气上下胸中有热目青而呕霍乱泄痢 腹太坚不得息咳胁下积聚喘逆卧不安席时寒热心大坚日月（日月胆经胆募也在期门下五分灸五壮主太息善悲小腹有热欲走多唾言语不正四肢不收）

　　腹哀（在日月下一寸半足太阴阴维之会灸五壮主便脓血寒中食不化腹中痛）

　　大横（在腹哀下三寸直脐傍足太阴阴维之会灸五壮主大风逆气多寒善悲）

　　腹结（一名肠窟在大横下一寸三分灸五壮主绕脐痛抢心膝寒泄痢）

　　府舍（在腹结下三寸足太阴阴维之会灸五壮主疝瘕髀中急痛循胁上下抢心腹满积聚厥逆霍乱）

　　冲门（一名慈官去大横五寸在府舍横骨两端约中动脉足太阴阴维之会灸五壮主寒气腹满癃淫泺身热腹中积痛阴疝乳难子上冲心）

　　云门（云门中府肺经在巨骨下气户傍各二寸陷者中动脉应手手太阴脉气所发举臂取之灸五壮主喉痹胸中暴逆先取冲脉后取三里云门皆泻之咳喘不得息坐不得卧呼吸气索咽不得胸中热暴心腹中府（肺募也一名膺中俞在云门下一寸一云一寸六分乳上三肋间动脉应手陷者中手太阴之会灸五壮主肺系急胸中痛恶清胸满悒悒然胆热呕逆气相追逐多浊唾不得息肩背风汗出腹胀食噎不下周荣（在中府下一寸六分陷者中足太阴脉气所发仰而取之灸五壮主胸胁支满不得俯仰饮食不下咳唾陈脓）

　　胸乡（在周荣下一寸六分陷者中足太阴脉气所发仰而取之灸五壮主胸胁支满却引背痛卧不得转侧）

　　天（在胸乡下一寸六分陷者中足太阴脉气所发仰而取之灸五壮主胸中满痛乳肿贲膺咳逆上气喉鸣有声）

　　食窦（在天 下一寸六分陷者中足太阴脉气所发举臂取之灸五壮主胸胁支满膈间雷鸣 漉常有小声甄权千金杨操同）

　　胃人，胃者脾之腑也，两傍九（十三）穴。（去下承浆一单穴共九十二穴）。

　　甲乙经胃出于厉兑，厉兑者金也。

　　（在足大趾次趾之端去爪甲如韭叶足阳明脉之所出也为井冬三月宜灸之）

　　流于内庭，内庭者水也。

　　（在足大趾次趾外间陷者中足阳明脉之所留也为荣春三月宜灸之）

　　注于陷谷，陷谷者木也。

　　（在足大趾次趾之间本节后陷者中去内庭二寸足阳明脉之所注也为输夏三月宜灸之）

　　过于冲阳。

　　（一名会骨在足趺上五寸骨间动脉上去陷谷三寸足阳明脉之所过也为原）

　　行于解 ，解 者火也。

　　（在冲阳后一寸半腕上陷者中阳明脉之所行也为经）

　　入于三里，三里者土也。

　　（在膝下三寸 外廉足阳明脉之所入也为合秋三月宜灸之出第三卷中甄权千金杨操同）

　　厉兑（在足大趾次趾之端去爪甲如韭叶灸一壮主尸厥口噤气绝脉动如故其形无知如中恶状疟不嗜食腹寒胀满热病汗不出鼽衄眩前仆面浮肿足胫寒恶人与木音喉痹龋齿恶风鼻不闻多卧善惊）

　　内庭（在足大趾次趾外间陷者中灸三壮主四肢厥逆手足闷者使人久持之逆冷胫痛腹胀满皮肤痛善伸数欠恶人与木音振寒嗌中引痛热病汗不出下齿痛恶寒目急喘满寒龈口噤僻不嗜食）

　　陷谷（在足大趾次趾之间本节后陷者中去内庭二寸灸三壮主热痢面肿目痈肿善啮唇善噫腹痛胀满肠鸣热病汗不出水肿留饮胸胁支满）

　　冲阳（一名会原在足跗上五寸骨间动脉上去陷谷三寸灸三壮主皮先寒热病汗不退场门热痛胃管痛时寒热皆主之齿龋痛腹大不嗜食振寒而欠狂妄而行登高而歌弃衣而走足下缓失履风水面肿）

　　解（在足冲阳后一寸半腕上陷者中灸三壮主热病汗不出者噫腹胀满胃热谵言风水面 肿颜黑厥气上支腹胀大下重疟螈 惊股膝重 转筋头眩痛癫疾厥寒热欠烦满悲泣出狂易见鬼与火霍乱丰隆（足阳明络也在外踝上八寸下廉骨外廉陷者中灸三壮主厥逆胸痛如刺腹中切痛大小便涩难厥头痛面浮肿烦心狂见鬼善笑不休发于外有所大喜喉痹不能言）

　　巨虚下廉（足阳明与小肠合在上廉下二寸灸三壮主少腹痛飧泄出麋次趾间热若脉陷寒热身痛唇干不得汗出毛发焦脱肉少气内有热不欲动摇泄脓血腰引少腹痛暴惊狂言非常女子乳痈惊痹胫肿足跗条口（在下廉上一寸足阳明脉所发灸五壮主胫寒不得卧胫疼足缓失履湿痹足下热不能久立）

　　巨虚上廉（足阳明与大肠合在三里下三寸灸三壮主飧泄大肠痛狂妄走善欠大肠有热肠鸣腹满侠脐痛食不化喘不能行立胸胁支满恶闻人木音风水面肿甄权云主大气不足偏风 腿脚不随）

　　三里（在膝下三寸 外廉灸三壮主阳厥凄凄而寒少腹坚头痛胫股腹痛消中小便不利善哕 中有寒腹中寒胀满善噫闻食臭胃气不足肠鸣腹痛食不化心下胀热病汗不出喜呕吐苦癃 身反折口噤喉痹不能言寒热阴气不足热中消谷善饥腹热身烦狂言胸中瘀血胸胁支满膈痛不能久立膝痿寒水腹胀皮肿乳痈有热五脏六腑胀狂歌妄言怒恐恶人与火骂詈霍乱遗矢失气）

　　犊鼻（在膝膑下 上骨侠解大筋中足阳明脉气所发灸三壮主犊鼻肿先熨去之其赤坚勿攻攻者死膝中痛不仁难跪起诸肿节溃者死不溃可疗也）

　　梁丘（足阳明 在膝上二寸两筋间灸三壮主火惊乳痛胫苦痹膝不能屈伸不可以行）

　　阴市（一名阴鼎在膝上三寸伏兔下若拜而取之足阳明脉气所发不可灸主寒疝下至腹腠膝腰痛如清水大腹诸疝按之下膝上伏兔中寒痛腹胀满痿厥少气）

　　伏兔（在膝上六寸起内足阳明脉气所发禁不宜灸）

　　髀关（在膝上伏兔后衮分中灸三壮主膝寒痹不仁痿不得屈伸）

　　承泣（一名 穴一名面 在目下七分直目瞳子跷脉任脉足阳明之会甄权云在眼下八分禁不宜灸无问多少三日以后眼下大如拳息肉长桃许大至三十日即定百日都不见物或如升大目不明泪出目四白（在目下一寸足阳明脉气所发灸七壮主目痛口僻泪出目不明）

　　迎香（一名冲阳在禾 上鼻下乳傍手足阳明之会主鼻鼽不利窒洞气寒 僻多涕鼻衄有 不宜灸）

　　巨（在侠鼻傍八分直瞳子跷脉足阳明之会主面目恶风寒 肿痈痛招摇视瞻螈 口僻青盲无所见远视KT KT 目中淫肤白膜覆瞳子）

　　地仓（一名胃维侠口傍四分如近下跷脉手足阳明之会灸三壮主口缓不收不能言语手足痿 不能行）

</div>
    <div class="pagination">
<a href="外台秘要_page382.html">上一页</a><span>...</span><a href="外台秘要_page378.html">378</a><a href="外台秘要_page379.html">379</a><a href="外台秘要_page380.html">380</a><a href="外台秘要_page381.html">381</a><a href="外台秘要_page382.html">382</a><span class="current-page">383</span><a href="外台秘要_page384.html">384</a><a href="外台秘要_page385.html">385</a><a href="外台秘要_page386.html">386</a><a href="外台秘要_page387.html">387</a><a href="外台秘要_page388.html">388</a><span>...</span><a href="外台秘要_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
