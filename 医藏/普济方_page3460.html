<!DOCTYPE html>
<html>
<head>
    <meta charset="UTF-8">
    <title>普济方 - 第 3460 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3460 页/共 3614 页</h1>
    <div class="content">　　治妊娠忽胎动下恶血。腹痛不可忍。心神烦闷。

　　芎（一两）当归（锉微炒）鹿角胶（捣碎炒令黄燥各一两半）桑寄生熟干地黄（各一两）上为散。每服四钱。以水一盏。入生姜五片。枣三枚。煎至六分去滓。不计时候。

　　稍热服。

　　乌贼鱼骨散治妊娠胎动不安。下血不止。脐腹痛。

　　乌贼鱼骨（去甲一两）白芍药芎龙骨赤石脂（各半两）上为散。每服二钱。

　　以米饮或温酒调下。食前。

　　桂枝茯苓丸治妇人宿有症病。经断未及三月而得漏下不止。胎动在脐上者。为症

　　痼。害。妊娠六月动者。前三月。经水利时胎。下血者。后断三月也。所以血不止者

　　。其症不去桂枝茯苓牡丹皮（去心）桃仁（去皮尖熬）芍药（各等分）上为末。炼蜜和丸如兔屎大。每日。食前服一丸。不瘥加至三丸。

　　当归散

　　（出圣惠方）

　　治妊娠劳热。胎动不安。下血。腹痛不止。心中烦闷。

　　当归（锉微炒）芎（各一两）黄芩（半两炒）熟干地黄（一两半焙）伏龙肝（一两）上捣筛为散。每服四钱。以水一中盏。入淡竹茹一钱。煎至六分去滓。不计时候。温服。

　　干地黄散

　　（一名益母散出圣惠方）

　　治妊娠从高坠下。腹痛下血。烦闷。

　　生地黄益母草（各一两）当归黄（各半两）上咀。每服四钱。水一盏。姜四片。

　　煎至六分去滓。无时候服。一方加芎。

　　当归散治妊娠卒下血。腰腹疼痛。

　　当归（切焙）桑寄生续断（各半两）赤芍药（一钱）上捣罗为散。每服三钱正。

　　空心食前。温酒调下。有冷加干姜一两。腹痛加芎一两。

　　治妊娠胎动下血不住。腹痛不止。宜服此方。

　　（出圣惠方）当归（锉微炒一两）桑木耳（微炙半两重）干姜（微裂锉）续断（各一两）上捣细罗为散。每服。不计时候。以温酒调下二钱。

　　若由顿仆及举重致胎动去血者。及腹痛。

　　（出肘后方）胶（三两炙）当归（二两）甘草（一两炙）上咀。以水五升。煮取二升。分两服。忌菘菜、海藻。

　　治妊娠血注下不止。

　　（出千金方）阿胶艾叶酸石榴皮（各二两）上以水七升。煮取二升。去滓。内胶令烊。分三服。

　　苎根汤

　　（出三因方）

　　治胎无故下血。腹痛不可忍。或下黄汁如漆。如小豆汁

　　者。

　　野苎根（锉炒）金银（各一两）上用水酒各一盏。煎至一盏。去滓。分二服。不拘时候。

　　胶艾饮

　　（出危氏方）

　　治妊娠忽下血。胎上冲心。手足逆冷欲死。

　　生艾汁（二盏）阿胶白蜜（各二两）上同煎一盏半。稍热服之。无生艾。即浓煎熟艾。

　　一方加竹茹一大块。同煎一两沸。分三服。

　　治妊娠损动下血不止。

　　（出圣惠方）甘草（一两炙可令微赤）阿胶（三两）蚌粉（炒）上先以水一大盏。煎甘草去滓。

　　次下鸡子、阿胶同煎。候胶消。热搅。分作三服。不拘时服。一方无蚌粉。

　　枳壳汤

　　（出拔萃方）

　　治妇人胎漏下血及因事下血。

　　枳壳（去瓤麸炒）黄芩（各半两）白术（一两）上为末。水煎。食前温服。

　　甘草汤治妊娠卒下血。胎动不定。连腹痛。

　　甘草（炙令赤）阿胶（炙令燥各一两）生干地黄（焙半两）上粗捣筛为散。每服三钱正。以

　　鹿角胶汤治妊娠胎动。漏血不止。

　　鹿角胶（炙燥一两）人参白茯苓（去黑皮各锉一两）上粗捣筛为散。每服三钱正。

　　以水一盏。煎至七分去滓。温服之。

　　棕灰散治妊娠胎动下血不止。腹脐疼痛。

</div>
    <div class="pagination">
<a href="普济方_page3459.html">上一页</a><span>...</span><a href="普济方_page3455.html">3455</a><a href="普济方_page3456.html">3456</a><a href="普济方_page3457.html">3457</a><a href="普济方_page3458.html">3458</a><a href="普济方_page3459.html">3459</a><span class="current-page">3460</span><a href="普济方_page3461.html">3461</a><a href="普济方_page3462.html">3462</a><a href="普济方_page3463.html">3463</a><a href="普济方_page3464.html">3464</a><a href="普济方_page3465.html">3465</a><span>...</span><a href="普济方_page3461.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
