<!DOCTYPE html>
<html>
<head>
    <meta charset="UTF-8">
    <title>医方简义 - 第 31 页/共 43 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医方简义 - 第 31 页/共 43 页</h1>
    <div class="content">　　卷五　妇人辨论

　　养心汤

　　（方见调经）

　　治同前症。

　　卷五　妇人辨论

　　八味逍遥散

　　（方见调经）

　　治素有肝郁者。

　　卷五　妇人辨论

　　固元煎

　　（自制）

　　治经漏症。

　　熟地（六钱） 归身（三钱） 白芍（酒炒一钱） 菟丝子（炒三钱） 龙骨（二钱）

　　鹿角霜（三钱） 炙鳖甲（三钱） 杜仲（盐水炒二钱） 潼蒺藜（三钱） 益母草（三钱）

　　炙甘草（五分） 广木香（八分）

　　水煎。如素有症瘕者当先服神功散。继服固元煎可也。

　　卷五　妇人辨论

　　神功散

　　（见调经）

　　卷五　妇人辨论

　　正经汤

　　（自制）

　　治倒经鼻衄吐血。

　　泽兰（二钱） 当归（三钱） 焦山栀（四钱） 阿胶（烊化三钱） 丹皮（三钱） 茜草（一钱五分）

　　藕一斤。煎汤代水。或服逍遥散。加丹皮栀子。亦可治之。

　　卷五　妇人辨论

　　十全大补汤

　　治病后元气不复之症。

　　人参（二钱） 白术（一钱五分） 茯苓（三钱） 炙甘草（五分） 熟地（八钱） 白芍药（二钱）

　　水煎。○如体热。去肉桂。加黄芩天冬（各二钱）水煎服。

　　崩漏之脉 究其根 。六脉实大。其症为灾。若遇暴下。立见其推。

　　两寸似滑。或断有胎。脉缓为吉。沉伏难栽。浮而兼代。

　　病必不回。缓小多愈。洪作虚栽。

　　倒经之脉 右寸浮洪。两尺如涩。阴火上攻。咳吐痰血。无瘀易通。下虚上乘。气必逆冲。和缓则吉。强直者凶。热入血室。

　　尝思病有热入血室者。何也。读金匮要略。而知病热入血室者有五。第一条。主小柴胡。

　　因女子患寒热致经水适断。急提少阳之邪。勿令下陷为最。第二条。伤寒发热。经水适来。

　　有昼明夜剧谵语见鬼之象。恐误认为阳明实症。故云无犯胃气及上二焦之戒。第三条。中风寒热。经水适来。七八日脉迟身凉。胸胁满。如结胸状。谵语者。显无表症。全露热入血室之候。自当急刺期门。使知针力胜于药力也。第四条。阳明病下血谵语。但头汗出。亦为入血室。亦刺期门。必汗出而愈。第五条。明其一症。而有别因为告。故未详辨耳。如痰涎上潮。昏冒不知。当先除其痰。后除其热等语。所谓急者先除也。今人但知热入血室。不辨热邪之轻重。血室之盈虚。而独以小柴胡一方。统以施治。贻害良多也观叶桂先生。于热甚血瘀者。与桃仁承气参入山甲归尾之属。使瘀热下行也。于血舍空虚。而热邪陷入者。用犀角地黄。加丹参木通之类。以使热下泄也。有表邪未尽者。用和解之法。至于血结胸者。有桂枝红花汤入海蛤桃仁之品。又有瘀热为狂者。用牛黄膏之法以清之。何尝拘于小柴胡一法也。更观案中治吴某热病十七日。因经来三日后患病。热邪乘空内陷。从蓄血如狂例治。方用泽兰行气解毒。丹皮清血中之热。制军桃仁下瘀。兼清陷下之热。生地人中白存阴救里。

　　可谓法之密。治之审也。得此一隅。而三隅可反矣。余治是症最多。每以金匮立法。指南参用。自能各适其宜焉。因近时妇女。冷暖不慎。饮食不节者居多。行经时一受外邪。即变热入血室之症。而膏粱之人。自知保养。故病是症者尚少。藜藿之人。未能保养。故病是症者良多。凡治妇女之病。必询及经水如何。或经水已至。即受风寒暑湿等邪。或已受风寒暑湿等邪。致经水适来。或病及半月余而经水适至者。皆能热入血室也。如病者云。经期尚远。

　　亦须急治其邪。恐邪气绵延。正气必虚。致经水适及其期。而病气未尽。邪必乘虚欲入。急当清其余邪。切勿挟杂血分之药。恐导 而入 也。余制三方。各有加减之法。以治热入血室之症。不无小补云尔。

　　再论热入血室者妇人病则稍轻。室女病则更重何也。妇人体藏已疏。感邪虽入血分。易于解散。室女体藏周密。邪入血室不易外达。治不易散。余每治是症。必问经对几日。或病先受邪。或病后受邪。审其邪之浅。深轻重。用药之表里缓急。凡妇女经水有盛衰。经候有迟速。或平素经行几日方尽。如经行一日。即感外邪而致者。其瘀必多。或经行将尽。适病外邪。热虽陷入血室。其瘀必少。瘀多者正未虚。瘀少者正已虚。更问其少腹痛否。视其神气清否。腹痛而神昏者。瘀为多。腹不痛而神清者。瘀必少。又当辨其形状若何。如言謇者。

　　风邪也。自汗者。亦风也。身重者。湿邪也。有寒热而无汗者。寒邪也。口渴面赤者。暑兼湿也。又当察其脉象。脉见弦劲者病凶。脉见徐缓者病轻。迟而寒者宜温。数而热者宜清。

　　是症须急治。不宜缓治。略叙数言以参末议也。

　　卷五　妇人辨论

　　牛黄膏

　　牛黄（二钱五分） 朱砂（水飞） 丹皮 郁金（各三钱） 冰片（一钱） 甘草（一钱）

　　共末。炼蜜为丸。如舶茴大。每服一丸。开水化下。

　　卷五　妇人辨论

　　桃仁承气汤

　　（方见伤寒）

　　卷五　妇人辨论

</div>
    <div class="pagination">
<a href="医方简义_page30.html">上一页</a><span>...</span><a href="医方简义_page26.html">26</a><a href="医方简义_page27.html">27</a><a href="医方简义_page28.html">28</a><a href="医方简义_page29.html">29</a><a href="医方简义_page30.html">30</a><span class="current-page">31</span><a href="医方简义_page32.html">32</a><a href="医方简义_page33.html">33</a><a href="医方简义_page34.html">34</a><a href="医方简义_page35.html">35</a><a href="医方简义_page36.html">36</a><span>...</span><a href="医方简义_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
