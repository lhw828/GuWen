<!DOCTYPE html>
<html>
<head>
    <meta charset="UTF-8">
    <title>备急千金要方 - 第 29 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 29 页/共 223 页</h1>
    <div class="content">　　又方 桃仁（一升） 当归 土瓜根 大黄 水蛭 虻虫 芒硝（各二两） 牛膝 麻子仁上十味 咀，以水九升煮取三升半，去滓纳硝令烊，分为三服。（《肘后》无当归、麻子仁，用牡丹、射干、黄芩、芍药、柴胡各三两。《千金翼》无虻虫）

　　卷四妇人方下月水不通第十九

　　芒硝汤

　　治同前。

　　芒硝 丹砂末 当归 芍药 土瓜根 水蛭（各二两） 大黄（三两） 桃仁（一升）上八味 咀，以水九升煮取三升，去滓纳丹砂、芒硝，分三服。

　　卷四妇人方下月水不通第十九

　　硝石汤

　　治血瘕，月水留瘀血大不通，下病散坚血方。

　　硝石 附子 虻虫（各三两） 大黄 细辛 干姜 黄芩（各一两） 芍药 土瓜根 丹参上十六味 咀、以酒五升、水九升渍药一宿。明旦煎取四升，去滓，下朴硝、硝石烊尽，分四服，相去如炊顷。去病后，食黄鸭羹，勿见风。

　　卷四妇人方下月水不通第十九

　　干漆汤

　　治月水不通，小腹坚痛不得近方。

　　干漆 葳蕤 芍药 细辛 附子 甘草（各一两） 当归 桂心 芒硝 黄芩（各二两）大黄（三两） 吴茱萸（一升）上十二味 咀，以清酒一斗浸一宿，煮取三升，去滓，纳硝烊尽，分三服，相去如一炊顷。

　　治月经不通，心腹绞痛欲死，通血止痛方：当归 大黄 芍药（各三两） 吴茱萸 干地黄 干姜 川芎 虻虫 水蛭（各二两） 细辛甘草 桂心（各一两） 栀子（十四枚） 桃仁（一升）上十四味 咀，以水一斗五升，煮取五升，分五服。一本有牛膝、麻仁各三两。

　　卷四妇人方下月水不通第十九

　　前胡牡丹汤

　　治妇人盛实，有热在腹，月经瘀闭不通，及劳热热病后，或因月经来得热不前胡 牡丹 元参 桃仁 黄芩 射干 旋复花 栝蒌根 甘草（各二两） 芍药 茯苓大黄 枳实（各三两）上十三味 咀，以水一斗煮取三升，分三服。

　　卷四妇人方下月水不通第十九

　　黄芩牡丹汤

　　治妇人从小至大，月经未尝来，颜色萎黄，气力衰少，饮食无味方。

　　黄芩 牡丹 桃仁 瞿麦 川芎（各二两） 芍药 枳实 射干 海藻 大黄（各三两）虻虫（七十枚） 蛴螬（十枚） 水蛭（五十枚）上十三味 咀，以水一斗，煮取三升，分三服，服两剂后，灸乳下一寸黑圆际，各五十壮。

　　卷四妇人方下月水不通第十九

　　牡丹丸

　　治妇人女子诸病后，月经闭绝不通，及从小来不通，并新产后瘀血不消，服诸汤利血后，余未平，宜服之，取平复方。

　　牡丹（三两） 芍药 元参 桃仁 当归 桂心（各二两） 虻虫 水蛭（各五十枚）蛴螬（三十枚） 瞿麦 川芎 海藻（各一两）上十二味为末，蜜和丸如梧子大，酒下十五丸，加至二十丸，血盛者作散，服方寸匕，腹中当转如沸，血自化成水去。如小便赤少，除桂心用地肤子一两。

　　卷四妇人方下月水不通第十九

　　干地黄当归丸

　　治月水不通，或一月再来，或隔月不至，或多或少或淋沥不断，或来而腰腹刺痛不可忍，四体嘘吸不欲饮食，心腹坚痛，有青黄黑色水下，或如清水，不欲行动，举体沉重，惟思眠卧，欲食酸物，虚乏黄瘦方。

　　干地黄（三两） 当归 甘草（各一两半） 牛膝 芍药 干姜 泽兰 人参 牡丹（各一两六铢） 丹参 川椒 白芷 黄芩 桑耳 桂心（各一两） 虫（四十枚） 川芎（一两十八铢） 桃仁上二十一味为末，蜜丸如梧子，每日空心酒下十五丸，渐加至三十丸，以知为度。

　　治月经不通方：取葶苈一升为末，蜜丸如弹子大，绵裹纳阴中，入三寸，每丸一宿易之，有汗出止。

　　卷四妇人方下月水不通第十九

　　干漆丸

　　治月经不通，百疗不瘥方。

　　干漆 土瓜根 射干 芍药（各一两半） 牡丹 牛膝 黄芩 桂心 吴茱萸 大黄 柴胡（各一两） 桃仁 鳖甲（各二两） 虫 蛴螬（各四十枚） 水蛭 虻虫（各七十枚）大麻仁（四合） 乱发（鸡子大二枚） 子（二合）上二十味为末，以蜜和为丸，每日酒下十五丸梧子大，渐加至三十丸，日三，仍用后浸酒服前丸药。

　　卷四妇人方下月水不通第十九

　　浸酒方

　　大麻子（三升） 子（二升） 桃仁（一升） 桂心 灶屋炱煤（各四两） 土瓜根射干上八味 咀，以清酒三斗，绢袋盛药浸五宿，以一盏下前丸药甚良，或单服之亦好。

　　卷四妇人方下月水不通第十九

　　当归丸

　　治女人脐下 结刺痛，如虫所啮，及如锥刀所刺，或赤白带下十二疾，腰背疼痛，月水或在月前，或在月后方。

　　当归 葶苈 附子 吴茱萸 大黄（各二两） 黄芩 桂心 干姜 牡丹 川芎（各一两）细辛 秦椒 柴胡 浓朴（各一两六铢） 牡蒙（一方无） 甘草（各一两） 虻虫 水蛭（各五十枚）上十八味为末，蜜丸如梧子，空心酒下十五丸，日再，有胎勿服之。

　　又方 治腰腹痛，月水不通利方：当归 川芎（各四两） 虻虫 乌头 丹参 干漆（各一两） 人参 牡蛎 土瓜根 水蛭（各二两） 桃仁（五十枚）上十一味为末，以白蜜丸如梧子大，酒下三丸，日三服。

　　卷四妇人方下月水不通第十九

　　鳖甲丸

　　治女人小腹中积聚，大如七八寸盘面，上下周流，痛不可忍，手足苦冷，咳噫腥臭，两胁热如火炙，玉门冷如风吹，经水不通，或在月前，或在月后，服之一月便瘥，有孕。此是河内太守魏夫人方。

　　鳖甲 桂心（各一两半） 蜂房（半两） 元参 川椒 细辛 人参 苦参 丹参 沙参吴茱萸（各十八铢） 虫 水蛭 干姜 牡丹 附子 皂荚 当归 芍药 甘草 防葵（各一两） 蛴螬（二十枚） 虻虫 大黄（各一两六铢）上二十四味为末，蜜丸如梧子大，酒下七丸，日三，稍加之以知为度。

　　又方 治妇人因产后虚冷坚结积在腹内，月经往来不时，苦腹胀满，绕脐下痛，引腰背，手足烦，或冷热，心闷致不欲食方：鳖甲（一两半） 干姜 赤石脂 丹参 禹余粮 当归 白芷（一作白术） 干地黄（各一两六铢） 代赭 甘草 鹿茸 乌贼骨 僵蚕（各十八铢） 桂心 细辛 川椒 附子（各一两）上十七味为末，蜜和丸如梧子大，空心酒下五丸，加至十丸。

　　卷四妇人方下月水不通第十九

　　禹余粮丸

　　治妇人产后积冷坚癖方。

</div>
    <div class="pagination">
<a href="备急千金要方_page28.html">上一页</a><span>...</span><a href="备急千金要方_page24.html">24</a><a href="备急千金要方_page25.html">25</a><a href="备急千金要方_page26.html">26</a><a href="备急千金要方_page27.html">27</a><a href="备急千金要方_page28.html">28</a><span class="current-page">29</span><a href="备急千金要方_page30.html">30</a><a href="备急千金要方_page31.html">31</a><a href="备急千金要方_page32.html">32</a><a href="备急千金要方_page33.html">33</a><a href="备急千金要方_page34.html">34</a><span>...</span><a href="备急千金要方_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
