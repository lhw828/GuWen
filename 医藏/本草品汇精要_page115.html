<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 115 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 115 页/共 249 页</h1>
    <div class="content">煎炼亦可入药而不中啖胆亦多伪欲试之取粟颗许滴水中一道若线不散者为真蹯即掌也为八珍
之一古今最重之但 （KT 之切煮熟也）之难熟多食令人耐寒熊性恶盐食之则死【时】〔生〕
无时〔采〕十一月取脂【收】〔脂〕以瓷器盛贮〔胆〕阴干【用】脂胆脑髓掌肉血【色】白
【味】甘〔胆〕苦〔肉〕甘【性】微寒〔胆〕寒〔肉〕平【气】气之薄者阳中之阴【臭】腥
【主】补虚损除风痹【反】〔胆〕恶防己地黄【制】〔雷公云〕凡收脂后炼过就器中安生椒一
斤熊脂入生椒十四个炼了去脂革并椒入瓶中收任用【治】〔疗〕〔唐本注云〕胆除热盛变为黄
疸暑月久痢疳 心痛疰忤○脑除诸聋○血小儿客忤○脂长发令黑悦泽人面酒炼服之瘥风痹
〔药性论云〕胆消小儿五疳杀虫涂恶疮○脂去面上 及涂疮〔日华子云〕白祛风杀劳虫○
脂强心○脑髓去白秃风屑头旋并落发○掌食御风寒○胆涂疳疮耳鼻疮及疳疾〔别录云〕肉除
风痹筋骨不仁○骨煮汤浴历节风及小儿客忤○胆小儿惊痫【合治】胆合乳汁并竹沥疗小儿惊
痫螈 去心中涎良【禁】熊脂燃灯损人眼光○十月勿食肉食之伤神○有痼疾人不宜食熊肉令
终身不愈○腹中有积聚寒热者食熊肉永不除
卷之二十三兽部上品
毛虫
有小毒 胎生
牛黄（出神农本经）主惊痫寒热热盛狂痉除邪逐鬼（以上朱字神农本经）疗小儿百病诸
痫热
口不开大人狂癫又堕胎久服轻身增年令人不忘（以上黑字名医所录）【地】〔图经曰〕出晋地
平泽今出登莱密淄青 戎州它处或有不甚佳凡牛有黄者皮毛光泽眼如血色时复鸣吼又好照水
人以盆水承之伺其吐出乃喝迫即堕落水中既得之阴干百日一子如鸡子黄大其重叠可揭析轻虚
而气香者佳然此物多伪今人试之皆揩摩手甲上以透甲黄者为真又云此有四种喝迫而得者名生
黄其杀死而在角中得者名角中黄心中剥得者名心黄初在心中如浆汁取得便投水中沾水乃硬如
碎蒺藜或皂荚子是也肝胆中得之者名肝黄大抵皆不及喝迫得者最胜〔唐本注云〕黄有三种散
黄粒如麻豆慢黄若鸡卵中黄糊在肝胆圆黄为块形有大小并在肝胆中多生于 （音秦）特牛其
吴
牛未闻有黄也〔衍义曰〕亦有骆驼黄皆西戎所出也骆驼黄极易得医家当审别考而用之为其形
相乱也黄牛黄性轻松自然微香以此为异若 （音茅）牛黄则坚而不香也【时】〔生〕无时〔采〕
无时【收】阴干百日使时燥无令见日月光【用】喝迫吐出者最佳【质】类鸡子黄而轻松可析
【色】黄【味】苦【性】平〔日华子云〕凉【气】味浓气薄阴中之阳【臭】香【主】宁心神
除痫热【助】人参为之使【反】恶龙骨地黄龙胆蜚蠊常山畏牛膝干漆【制】〔雷公云〕凡使
用须先单捣细研如尘却以绢裹又用黄嫩牛皮裹安于水面上去水三四尺以来一宿至明方取用之
【治】〔疗〕〔药性论云〕辟邪魅安魂定魄小儿夜啼又卒中恶〔日华子云〕中风失音口噤惊悸
天行时疾健忘虚乏【合治】合竹沥调敷初生小儿口噤○合乳汁调脐下书田字疗小儿腹痛夜啼
○合蜜水调服疗小儿惊痫不知迷闷嚼舌仰目○合牡丹菖蒲利耳目【禁】妊妇勿服【赝】骆驼
黄为伪
卷之二十三兽部上品
毛虫
无毒附髓胆心脾肾齿肉屎溺
牛角 （出神农本经）主下闭血瘀血疼痛女人带下血○髓补中填骨髓久服增年○胆可丸
药
（以上朱字神农本经）水牛角味苦冷无毒疗时气寒热头痛○髓味甘温无毒主安五脏平三焦温
骨
髓补中续绝伤益气止泄痢消渴以酒服之○胆味苦大寒降心腹热渴利口焦燥益目精○心主虚忘
○肝主明目○肾主补肾气益精○齿主小儿牛痫○肉味甘平无毒主消渴止 泄安中益气养脾胃

自死者不良○屎寒主水肿恶气用涂门户着壁者燔之主鼠 恶疮○黄犍牛乌牯牛溺主水肿腹胀
脚满利小便（以上黑字名医所录）【地】〔陈藏器云〕本经不言黄牛乌牛水牛但言牛牛有数种
南人以水牛为牛北人以黄牛乌牛为牛牛种既殊入用亦别故乳及溺屎去病者黑牛胜于黄牛也
〔孟诜云〕牛者稼穑之资不多屠杀自死者血脉以绝骨髓已竭而不堪食黄牛发药动病不如水牛
也惟酥乳佳黑牛尤不可食但其屎及尿宜入药用【收】取牛涎以水洗口后盐涂之则重吐出收用
【用】角 心肝肾肉胆齿头蹄尿屎鼻牛茎口中涎口中 草髓耳中垢毛鼻中木卷草卷【味】黄
牛角 苦甘○沙牛角 苦【性】黄牛角 涩○沙牛角 温【气】味浓于气阴中之阳【臭】腥
【主】消瘀血止带下【制】烧灰用【治】〔疗〕〔图经曰〕沙牛角 灰涂乳上令儿吮之治饮乳
不快觉似喉痹者○乌特牛溺除香港脚少腹胀小便涩○黄犍牛溺下水肿○屎烧灰敷炙疮○口中涎
止反胃○老牛涎沫主噎○口中 （丑之反）草绞汁服止哕〔唐本注云〕鼻中木卷治小儿痫○
草
卷烧屑敷小儿鼻下疮○耳中垢涂蛇伤恶 （七吏切）毒○脐中毛治小儿久不行○白牛悬蹄止
妇
人崩中漏下赤白○屎止霍乱○屎中大豆除小儿痫及妇人产难○特牛茎治妇人漏下赤白无子○
脑止消渴除风眩○齿主小儿惊痫○屎止消渴黄胆水肿香港脚小便不通〔药性论云〕黄牛角 止
妇人崩中赤白带下及冷痢泻血○青牛胆止消渴利大小便〔日华子云〕水牛角煎治热毒风并壮
热○角 烧焦止肠风泻血痢崩中带下水泻○涎止呕吐○黄牛骨髓止吐血鼻洪崩中带下肠风泻
血并水泻烧灰用〔陈藏器云〕牛肉消水肿除湿气○黄牛水牛角 灰主赤白痢〔孟诜云〕乌牛
干粪止小儿夜啼取如手大置卧席下勿令母知子母俱吉○头啼下风热〔衍义曰〕白水牛鼻治偏
风口 斜以火炙热于不患处一边熨之渐正〔别录云〕牛鼻作羹妇人空心食之乳汁即下○乌牛
耳中垢敷疳虫蚀鼻生疮〔补〕〔陈藏器云〕黄牛肉补虚令人强筋骨壮健益腰脚【合治】沙牛
角烧灰合酒服疗喉痹肿塞欲死者○黄牛胆合天南星末消痰除风○黑牛髓合地黄汁白蜜作煎
服治瘦病○腊月牯牛胆入黑豆浸百日每夜服二七粒镇肝明目○肝合腹内百叶生姜醋食之疗热
气水气丹毒压丹石发热解酒劳○鼻合石燕煮汁服疗消渴【禁】牛自死者发痼疾 癖令人成疰
病头蹄患冷疾人不可食独肝者有大毒食之痢血至死北人牛瘦多以蛇从鼻灌之则为独肝也水牛
则无之【忌】青牛肠不可共犬肉犬血食令人成病
卷之二十三兽部上品
毛虫
无毒
牛乳主补虚羸止渴（名医所录）【地】〔唐本注云〕 牛水牛南北皆有之 牛乳为佳而不
用新饮者水牛乳造石蜜须用之及作酪浓浓味胜于 牛也【时】〔生〕无时〔采〕无时【收】
瓷器收贮【色】白【味】甘【性】微寒【气】气之薄者阳中之阴【臭】膻【主】止渴润燥【制】
凡使乳必煮一二沸停冷啜之热食即壅【治】〔疗〕〔日华子云〕黄牛乳髓润皮肤养心肺解热
毒〔陈藏器云〕下热气止渴〔别录云〕除胃中热心脾中热下焦虚冷小便多渐羸瘦〔补〕〔别
录云〕补虚羸【合治】合酥煎数沸待冷服去冷气 癖羸瘦○合姜汁银石器中煎数沸服治小儿
烦热秽【禁】熟饮令人口干患冷气人不宜服之 牛乳生饮令人利【忌】与生鱼食之则作瘕与
酸物同食令人腹中结症【解】热毒
卷之二十三兽部上品
毛虫
无毒
酥补五脏利大肠主口疮（名医所录）【地】〔陶隐居云〕出外国亦从益州来今南北皆有之
是牛羊乳而成作之自有法盖酪成于乳酥成于酪堪作饼食之甚肥甘〔唐本注云〕酥掏（他劳切）
酪作之其性犹与酪异然有牛酥羊酥而牛酥甚于羊酥其 （音茅）牛复优于家牛也【时】〔生〕
无时〔采〕无时【收】瓷器盛贮【用】冬月取者佳【色】白【味】甘【性】微寒【气】气之
薄者阳中之阴【臭】膻【主】益心肺润毛发【治】〔疗〕〔日华子云〕酥止渴及嗽除肺痿心热
并吐血〔孟诜云〕除胸中热利肠胃〔别录云〕敷蜂螫【合治】合诸膏摩风肿 趺血瘀○合盐
敷恶虫咬
卷之二十三兽部上品
毛虫
无毒
酪主热毒止渴解散发利除胸中虚热身面上热疮肌疮（名医所录）【地】〔图经曰〕旧本不
载所出州郡今南北多有之牛马驴羊乳大抵功用相近惟驴乳性冷利不堪作酪羊乳温补马乳作酪
为佳不若牛乳为上也【时】〔生〕无时〔采〕无时【收】以瓷器贮之【色】白【味】甘酸【性】
寒【气】气薄味浓阴中之阳【臭】膻【治】〔疗〕〔日华子云〕牛酪止烦渴热闷心膈热痛〔
别录云〕牛酪消热毒除胸中热及蚰蜒入耳灌耳中即出若入腹饮酪自消为黄水【合治】合盐热
</div>
    <div class="pagination">
<a href="本草品汇精要_page114.html">上一页</a><span>...</span><a href="本草品汇精要_page110.html">110</a><a href="本草品汇精要_page111.html">111</a><a href="本草品汇精要_page112.html">112</a><a href="本草品汇精要_page113.html">113</a><a href="本草品汇精要_page114.html">114</a><span class="current-page">115</span><a href="本草品汇精要_page116.html">116</a><a href="本草品汇精要_page117.html">117</a><a href="本草品汇精要_page118.html">118</a><a href="本草品汇精要_page119.html">119</a><a href="本草品汇精要_page120.html">120</a><span>...</span><a href="本草品汇精要_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
