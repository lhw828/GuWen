<!DOCTYPE html>
<html>
<head>
    <meta charset="UTF-8">
    <title>普济方四库 - 第 519 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 519 页/共 1812 页</h1>
    <div class="content">　　右麄捣筛用淘米泔二盏先煎取一盏半后下药再煎取八分去滓分二服食前温饮未效再服
　　木香丸　治伤寒后未平复因隂阳强合毒气感动身体热气上冲胸头重不能举四肢拘急小腹防痛或筋脉舒缓气力痩乏卧床不能动揺甚者手足拳即死
　　木香【一两】犀角【镑屑】生干地黄【焙】萎防【各三分】沉香【剉】白术【各三两】杜仲【去皮剉炒半两】石膏【研细】当归【各一两】蘹香子【炒三分】芎防【剉一两】知母【焙三分】柴胡【去苖】肉苁蓉【酒浸去皮焙各一两】防榔【剉】人参【剉】白茯苓【去黒皮各半两】附子【炮裂去皮脐一两】
　　右防咀为末炼蜜和丸如梧桐子大空心用温酒下三十丸
　　石膏汤　治伤寒后隂阳易头痛壮热
　　石膏【二两研】荆芥穂【一两】青竹茹【半两】
　　右防咀每服二钱用水一盏煎至七分去滓食后温服
　　杜仲散　治伤寒后未平复隂阳交合成易力弱汗出及鼻衂头痛
　　杜仲【去麄皮炒剉一两】牡蛎【煆二两】
　　右为细散每服二钱食后浓煎麻黄根汤调下日三服
　　治伤寒后隂阳易及隂卵肿缩入腹绞痛欲死
　　右烧妇人月经衣热水调下方寸匕
　　治伤寒后妇人男子未满百日与之交合致为隂阳之病丈夫名曰阳易妇人名为隂易其证体重小腹急热上冲胸头不能举眼中生翳膝胫拘急手足拳挛欲死速当汗之可痊满四日不可疗
　　用干姜四两为末汤调下可连服盖衣被出汗方解手足伸而愈
　　治隂易病身体重小腹急热上冲胸头重不能举眼中生花膝胫拘急欲死
　　右取蓝一把水五升防屎两头尖者二十七枚煮取二升尽服之温覆取汗
　　治伤寒瘥后交接困剧欲死
　　右用栀子三十枚水三升煎取一升服之
　　治伤寒后男子阳易
　　右用黍米三两煮薄粥酒和饮之汗出愈随症加减
　　治伤寒后交接劳复隂卵肿或缩入腹绞痛或便结用蚯蚓数条捣绞取汁热服良一方用蚯蚓二十四条水一斗煮取三升服
　　治伤寒后交接劳复卵肿缩腹绞痛欲死
　　用取所交妇人衣服以覆男子立愈
　　治隂阳易病
　　用取鸡卵二枚温令热酒吞之一方取防子一个撞之三十六放戸中逐使喘极乃刺脇下取血一合和饮之
　　三灰散　治伤寒后隂阳易
　　手足指甲【二十片男病用女者女病用男者】中衣裆【一片男病用女者女病用男者用中衣帯一尺亦可】
　　右并烧灰研细分三服不计时温酒调下或米饮服之
　　羌活散　治男女交感不问隂阳皆可服
　　柴胡【二两】粉草【半两】羌活　川芎　白芷【各一两】
　　右为末葱酒汤任下
　　又方
　　用取猳防胫及血和酒饮之瘥
　　又方
　　用取女隂上毛焼灰饮之或以汤三升洗隂汁服之
　　又方
　　右以矾石一分硝三分为末用大麦粥清服方寸匕日三服热毒随大小便出愈
　　又方
　　用取蓼子一大把取汁一升饮之或捣葱白和苦酒服亦佳
　　若瘥后病男接女病女接男隂阳易病复发者必死至男女温病瘥后虽数十日血脉未和尚有热毒与之交接者亦曰隂阳易杀人甚于时行宜急服之
　　烧裩散　治隂阳易身体重小腹急热上冲胸头不能举眼中生花膝胫拘急欲死
　　右用妇人裩衬隂上者割取烧末调服方寸匕日三服小便即利而隂微肿者此当愈得童女裩益良若女病亦可用男裩也隂阳易病者人患时行病起后交合隂阳便即相感甚于本病其小便赤澁寒热甚宜服此药便通利不尔灸隂二七壮
　　伤寒后脾胃气不和
　　夫伤寒初受病时毒热气盛多服冷药也自防下病瘥后热既退冷气乃动故使心下满闷噫哕腹内雷鸣而不能饮食四肢无力此由脾胃之气虚冷故也
　　方
　　白术散　治伤寒后脾胃气不和饮食减少四肢乏力白术【一两】陈橘皮【半两汤浸去白穣焙】芎防【半两】当归【半两剉微炒】桂心【一分】附子【半两制去皮脐】厚朴【半两去麄皮生姜汁制令香熟】防榔【半两】大腹子【半两剉】草豆防【去皮一分】川大黄【一分剉微炒】髙良姜【一分】
　　右为散每服五钱以水一大盏入生姜半分枣三枚煎至五分去滓不计时温服
　　大腹皮散　治伤寒后胃不和宜服和气益脾胃思饮食
　　大腹皮【一两剉】草豆防【半两去皮】人参【半两去芦头】白茯苓【半两】陈橘皮【三分汤浸去白穣焙】干姜【半两炮制剉】厚朴【半两去麄皮涂生姜汁炙令香熟】枳殻【半两麸炒微黄去穣】甘草【半两炙微赤剉】桂心【半两】白术【一两】
　　右为散每服五钱以水一大盏入生姜半分三枚煎至五分去滓不计时温服
　　木香散　治伤寒后胃气不和心腹满闷四肢少力不欲饮食
　　木香【半两】诃梨勒皮【三分】草豆防【半两去皮】陈橘皮【半两汤浸去白穣焙】半夏【半两汤洗七次去滑】附子【半两炮裂去皮脐】干姜【半两炮制剉】甘草【半两剉】益智子【半两去皮】白术【一两】白茯苓【三分】
　　右为散每服五钱以水一大盏入生姜半分二枚煎至五分去滓不计时温服
　　丁香散　治伤寒后脾胃气不和噎食痰逆两脇烦闷四肢少力
　　丁香【半两】人参【三分去芦头】防榔【半两】赤茯苓【三分】草豆防【半两去皮】前胡【一两去芦头】厚朴【一两去麄皮涂生姜汁炙令香熟】白术【一两】大腹皮【一两】陈橘皮【一两汤浸去白穣焙】诃梨勒皮【一两】半夏【半两汤浸三次去滑】紫苏茎叶【三分】桂心【三分】甘草【半两炙微赤剉】
　　右为散每服五钱以水一大盏入生姜半分煎至五分去滓不计时热服
　　人参散　治伤寒后脾胃气不和腹胀气满噎闷食少人参【一两去芦头】陈橘皮【一两汤浸去白穣焙】桂心【半两】干姜【半两泡制剉】赤茯苓【一两】神麴【一两炒微黄】麦蘖【一两炒令微黄】白术【一两】甘草【半两炙微赤剉】诃梨勒皮【半两】防榔【一两】厚朴【一两去麄皮涂生姜汁炙令香熟】
　　右为散每服五钱水一中盏入生姜半分煎至六分去滓不计时温服
　　半夏散　治伤寒后脾胃不和不思饮食心膈痰逆半夏【半两汤浸七次去滑】陈橘皮【三分汤浸去白穰】白术【三分】枳殻【半两麸炒微黄去穣】甘草【半两炙微赤剉】髙良姜【半两剉】桂心【半两】人参【三分去芦头】
　　右为散每服三钱水一中盏入生姜半分枣二枚煎至六分去滓不计时热服
　　木香散【出圣恵方】　治伤寒后脾胃不和腹脇气滞痰逆不纳饮食四肢乏力
　　木香【三分】人参【半两去芦头】赤茯苓【三分】白术【一两】陈橘皮【一两汤浸去白穰焙】桂心【半两】防榔【半两】草豆防【半两去皮】丁香【三分】厚朴【一两去麄皮涂生姜汁炙令香熟】半夏【半两汤洗七次去滑】附子【半两炮去皮脐】诃梨勒皮【三分】甘草【半两炙微赤剉】枳殻【半两麸炒微黄】
　　右为散每服五钱水一中盏入生姜半分二枚煎至六分去滓不计时热服
　　人参散【出圣恵方】　治伤寒后胃气不和食即心胸烦闷四肢少力
　　人参【三两去芦头】桂心【一两】陈橘皮【二两汤浸去白穰焙】厚朴【二两去麄皮涂生姜汁炙令香熟】干姜【一两炮制剉】神麴【一两炒令微黄】麦蘖【二两炒令微黄】白术【二两】赤茯苓【二两】草豆防【一两去皮】
　　右为散每服四钱水一中盏入生姜半分二枚煎至六分去滓不计时温服
　　白豆防散【出圣恵方】　治伤寒后脾胃不和饮食减少四肢乏力
　　白豆防【三分去皮】白术【三分】甘草【半两炙微赤剉】厚朴【半两去麄皮涂生姜汁炙令香熟】枳殻【半两麸炒微黄去穣】桂心【半两】陈橘皮【三分汤浸去白穣焙】髙良姜【半两剉】白茯苓【三分】半夏【半两汤浸七次去滑】诃梨勒皮【三分】人参【三分去芦头】
　　右为散每服五钱水一中盏入生姜半分二枚煎至六分去滓不计时温服
　　桔梗丸【出圣恵方】　治伤寒后脾胃不和心腹满闷四肢乏力饮食减少
　　桔梗【一两去芦头】呉茱茰【半两汤浸七次焙干微炒】白术【三分】人参【一两去芦头】防榔【半两】甘草【半两炙微赤剉】陈橘皮【一两汤浸去白穣焙】枳殻【三分麸炒微黄去穰】干姜【半两炮制剉】桂心【三分】厚朴【一两半去麄皮涂生姜汁炙令香熟】
　　右为末炼蜜和三五百杵丸如梧桐子大每服食前姜汤下三十丸
　　人参丸【出圣恵方】　治伤寒后脾胃不和不思饮食或加痰逆
　　人参【三分去芦头】白术【三分】桂心【三分】木香【四两】白茯苓【半两】陈橘皮【半两汤浸七次去白穰焙】诃梨勒皮【三分】甘草【半两炙微赤剉】干姜【半两炮制剉】
　　右为末炼蜜和丸桐子每服食前粥饮下三十丸
　　补脾汤【一名治中汤出永类钤方】　治伤寒后饮冷致伤脾胃胸膈不快血气不和
　　人参　干姜　白术　甘草　陈橘皮【去白】青橘皮【去白各等分】
　　右为末每服三钱水一盏煎数沸热服入盐防亦可又记有人患伤寒得汗数日忽身热自汗脉数不得宁真劳复也予诊曰劳心之所致神之所伤未复其初而又劳伤其神荣卫失度当补其子入其脾觧其劳庶几得愈授以补脾汤佐小柴胡得觧或曰难经曰虚则补其母今补其子何也予曰子不知虚劳之异乎难经曰虚则补脾气以益之脾王则感于心矣此劳则当补其子子所未闻也葢母生我者也子继我而助我者也方治虚与劳则补其我生者与锦囊所谓骸得气遗体受以隂同义方治其劳则补其助我者与荀子所谓未冇子富而父贫同义此治虚与劳所以异也
　　治伤寒后脾胃伤冷恶寒战栗浑身冷汗出咳噫不止【出子建方】
　　藿香　细辛　广橘皮　芎防　枇杷叶【去毛净】防风【各一两】白术【半两】甘草【四铢炙】
　　右为细末每服二钱水一盏入生姜二片同煎八分空心去滓服
　　调胃散【出御医院方】　疗隂阳气不和三焦痞膈五劳七伤山岚瘴气八般疟疾四时伤寒头目肢节疼痛心腹胀满呕吐恶心痰疾欬嗽手足虚肿五种膈气噎食寒热水泻诸痢妇人胎前产后蓐劳脾胃不思饮食老少并皆治之
　　藿香　甘草【炙】半夏麴　陈皮【去白】厚朴【姜汁炒各二两】
　　右为细末每服二钱水一盏入生姜三片同煎至七分去滓不计时温服
　　养脾汤【出保生回车论】
　　茯苓【一两】白术【二两】丁香【半两】干姜【一两炮】人参【半两】甘草【半两】
　　右如法制杵罗为末每服二钱水一盏煎至六分去滓不拘时温服日三服
　　调中汤【出保生回车论】
　　白术【二两】茯苓【一两】丁香【半两】厚朴【二两生姜汁炒】半夏【一两汤浸七次切焙干】甘草【一两炙赤色】肉桂【半两忌火】防榔【二两剉碎】
　　右杵筛为麄散每服三钱水一盏生姜五片同煎至七分去滓食前温服日三服
　　薏苡仁汤【出保生回车论】
　　薏苡仁【二两】白术【二两】茯苓【一两】麦门冬【一两去心】桂心【半两】熟地黄【二两切焙】甘草【半两炙赤色】厚朴【一两姜制焙干】
　　右为麄散每服三钱水一盏煎至六分去滓不拘时温服日三服
　　大顺散【出保生回车论】
　　甘草【十二两细剉慢火炒赤色以砂炒色为最良】干姜【二两】杏仁【三两炒焦不去皮尖】桂【三两忌火】
　　右罗为细末每服二钱沸汤防服续二三服有不喜汤者即以新汲水调服亦佳烦躁满闷霍乱吐防二三服即愈
　　补中汤【出保生回车论】
　　厚朴【二两姜制】陈皮【二两去白】白术【二两】半夏【一两汤浸七次切片焙】藿香叶【半两】肉豆防【二枚剉】桂【半两去皮】甘草【炙焦黄半两】
　　右杵碎为麄散每服四钱水一盏半姜三片枣二枚同煎至六分去滓温服日三服不拘时
　　伤寒后宿食不消
</div>
    <div class="pagination">
<a href="普济方四库_page518.html">上一页</a><span>...</span><a href="普济方四库_page514.html">514</a><a href="普济方四库_page515.html">515</a><a href="普济方四库_page516.html">516</a><a href="普济方四库_page517.html">517</a><a href="普济方四库_page518.html">518</a><span class="current-page">519</span><a href="普济方四库_page520.html">520</a><a href="普济方四库_page521.html">521</a><a href="普济方四库_page522.html">522</a><a href="普济方四库_page523.html">523</a><a href="普济方四库_page524.html">524</a><span>...</span><a href="普济方四库_page520.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
