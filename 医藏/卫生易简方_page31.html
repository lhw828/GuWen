<!DOCTYPE html>
<html>
<head>
    <meta charset="UTF-8">
    <title>卫生易简方 - 第 31 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>卫生易简方 - 第 31 页/共 77 页</h1>
    <div class="content">　　又方 凡入有毒之乡，饮食内先以犀角搅试，有毒即白沫竦起，无沫即无毒也。

　　又方 用败鼓皮广五寸长一尺，蔷薇根五寸。水一升，酒三升，煮一升，顿服。当小蛊虫即出。

　　又方 用生玳瑁水磨浓汁，服一盏自解。

　　又方 用糯稻穗浓煎汁服。

　　又方 用胡荽绞汁半升，和酒服之立下，神验。

　　治五种蛊毒 用兜铃根三两为末，分作三贴，每贴水一盏，煎五分，去渣服。当吐蛊出，未又方 用大戟，东引桃白皮、大火烘之，斑蝥去足翅炒，三件等分为末。水服半方寸匕，其治卒中蛊毒，下血如鹅肝，昼夜不绝，脏腑败坏待死，欲知蛊姓名 用破鼓皮烧灰服，自呼名治之乃去。

　　又方 欲知蛊主姓名，取败鼓皮少许，作末饮服。病患须臾，自当呼蛊主姓名。

　　治蛊毒下血 用 皮烧末，水服方寸匕，日三服，当吐蛊出。

　　治蛊或下血如烂肝 用蚯蚓十四枚，以苦酒三升渍之，蚓死但服其汁，已死蚓皆可活。

　　治卒中蛊，下血如鸡肝，昼夜不绝，脏腑败坏 用白 荷捣汁饮，叶安卧席下，勿令病人知，即自呼蛊主姓名。亦治诸溪沙虱等毒。人家种之辟蛇。

　　治蛊吐血或下血如烂肝 用苦瓠一枚，水二升，煮一升服，立吐即愈。一方用苦酒一升煮，令消服神效。

　　治蛇蛊饮食中得之，咽中如有物，咽不下，吐不出 用马兜铃煎汤，热饮一盏，即吐出。

　　又方 服麝香一钱匕，即吐蛊毒。

　　治中蛊毒、荤毒 用头垢一丸，米饮或酒化下，以得吐为度。

　　治中蛊或吐下血如烂肝 用茜根、 荷叶根各三两切细。以水四升，煮二升，去渣，温顿服。

　　治蛇及虾蟆等蛊 用 荷根汁三升，顿服，蛊立出。

　　又方 用桔梗为末，每服方寸匕，温酒调服，或取生汁服五六合。

　　又方 用土瓜根指许大，长三寸，细切。以酒半升，渍一宿，服之。

　　又方 用栝蒌根自然汁，酒和服之。

　　又方 用大力子，水煮食之。

　　治蛊毒 用雄黄、朱砂各半两，别研，藜芦炒、鬼臼、巴豆去壳心油，各一分为末，蜜丸如大豆。每服三丸，空心干姜汤下。当转下恶物并蛊。如烦闷，后以鸭为羹食之。

　　又方 用升麻末三钱，溪水调服。

　　治五种蛊 用雄黄、麝香等分为末，以生羊肺如指大，以刀开，裹药吞之。

　　治预防蛊 自小用猫肉食之，则蛊不能害。

　　又方 凡入有蛊之处，见人家门垠、屋梁无灰尘洁净者，其家必畜蛊，当用心防之。如不得已吃其饮食，即潜地，于初下箸时收藏一块在手，尽吃不妨，少顷却将所藏一块潜埋于人莫有治小儿中蛊 用甘草半两，水一盏，煎五分，去渣，作二服，当吐蛊出。

　　又方 用青蓝汁，频频服半合。

　　治蛊毒 用青木香即马兜铃根为末，每服三钱，水一盏，煎至五分，去渣，空心服。当吐出蛊，未快再服。

　　又方 用山豆根为末，酒调三钱下。

　　又方 用石菖蒲焙干、为末，每服二三钱，甘草汤调下，病退为度。

　　又方 用白矾一块，嚼之觉甜，便是虫蛊，即用梳齿垢腻不拘多少服之，吐出恶物。

　　卷之五

　　中诸毒物

　　治剥开驴马涎毒入肉，害人甚大 用赤柽条即赤荆火，炙津出，以津汁涂之即瘥。

　　又方 用月经衣烧灰为末，温酒调服无时。

　　治食蟹中毒 用紫苏浓煮汁，饮三盏，子汁尤佳。

　　治中箭毒 交广俚人以焦铜作箭镞，伤皮即死；及蛇毒、射 渍涂箭镞，被伤即宜便饮屎汁，亦宜涂敷，余者难救。

　　治解诸毒 用石菖蒲、白矾等分为末。新汲水调下二钱，两服见效。

　　治误饮馔中毒，未审何毒 急用甘草、荠 煎汤服之，入口便活。

　　又方 用贝子一枚，含口内，即自吐出毒。

　　治食牛羊肉中毒 用甘草浓煮汁，服一二升，当愈。

　　治误食诸毒草并百物毒 用板蓝根四两，贯众、青黛、甘草各一两，为末，蜜丸如桐子大，以青黛别为衣。如稍觉精神恍惚，恶心，即是误中诸毒，急用此药十五丸烂嚼，新汲水下。

　　治凡中毒及蛇虫咬伤，急服此药，则毒瓦斯不聚 用好青黛、雄黄等分为末，新汲水调二钱服。

　　治中诸毒 用晋矾、建茶等分为末。每服二钱，新汲水调下，得吐即效，未吐再服。

　　治中砒毒 用汉椒四十九粒，黑豆四十粒，乌梅二个打碎，甘草节二寸碎之。用水一碗，煎又方 用白扁豆、青黛、甘草等分，巴豆一边去壳不去油，同为末。以砂糖一大块，水化开，调一大盏饮之，毒随利去，却服五苓散之类。

　　又方 用早禾秆烧灰，新汲水淋汁，绢滤过，冷服一碗。

　　又方 用寒水石、绿豆粉末。以蓝根研水调下，或单用绿豆擂水服。

　　又方 用郁金末二钱，蜜少许，冷水调下或用酱水调服。

　　又方 用白扁豆一合，为末，冷水调下。

　　治中砒毒，烦躁，心腹绞痛，头旋欲吐不吐，面青黑，四肢冷 用青蓝一握细研，井花水一碗，揉汁灌之。

　　又方 用麻油一碗，灌之。

</div>
    <div class="pagination">
<a href="卫生易简方_page30.html">上一页</a><span>...</span><a href="卫生易简方_page26.html">26</a><a href="卫生易简方_page27.html">27</a><a href="卫生易简方_page28.html">28</a><a href="卫生易简方_page29.html">29</a><a href="卫生易简方_page30.html">30</a><span class="current-page">31</span><a href="卫生易简方_page32.html">32</a><a href="卫生易简方_page33.html">33</a><a href="卫生易简方_page34.html">34</a><a href="卫生易简方_page35.html">35</a><a href="卫生易简方_page36.html">36</a><span>...</span><a href="卫生易简方_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
