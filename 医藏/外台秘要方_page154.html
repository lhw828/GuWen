<!DOCTYPE html>
<html>
<head>
    <meta charset="UTF-8">
    <title>外台秘要方 - 第 154 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 154 页/共 226 页</h1>
    <div class="content">　　腊月猪脂四升煎大防一枚令消尽以生布摩伤以涂之日四五过【千金同并出第三卷中】
　　必効灭瘢方
　　禹余粮　　半夏
　　右二味等分末以鸡子黄和之先以新布拭瘢上令赤以涂之勿令见风二十日灭矣十年瘢无不愈平复如故【救急范千金同】
　　又疗灸疮及金疮凡百疮瘢能令髙者平下者起方鸡屎白　　鹰屎白【各二合】　辛夷仁【四分】白附子杜若【各三分】　细辛【二分】
　　右六味下筛以赤蜜少少和先以布揩瘢微破涂之日二差后忌五辛小豆油腻及酢饮酒等若慎口味如大小浅深无不差【一本无杜若有桂心并出第四卷中】
　　古今録验疗面上瘢灭之方
　　白僵蚕【一两】　瑚【一两】　白芷【一两】　鸡矢白【一两】朱砂【一两研】
　　右五味捣蜜和敷之尤良
　　又方
　　木兰香一斤以三岁米醋浸令没百日出暴干捣末以涂之一方用醋浆水浸百日出暴干末服方寸匕日再【出第三卷中】








　　外防秘要方巻二十九
<子部,医家类,外台秘要方>
　　钦定四库全书
　　外台秘要方卷三十
　　唐　王焘　撰
　　恶疾大风方一十首
　　千金论曰恶疾大风有多种不同初得虽遍体无异而眉须已落有遍体已壊而眉须俨然有诸处不异好人而四肢腹背皆有顽处重者手足十指已有堕落有患四体大寒而重裘不暖者有寻常患热不能暂凉者有身体枯槁者有津汗常不止者有身体干痒彻骨搔之白皮如麸卒不作疮者有疮痍荼毒重叠而生昼夜痛不已者有直置顽钝不知痛痒者其色亦有多种有青黄赤白黒光明枯闇此疾虽种种状貌不同而难疗易疗皆属在病人不繇医者何则此病一着无问贤愚皆难与语口顺心违不受医教直希望药力不欲求已故难疗易疗属在病人不闗医药臣尝手疗六百余人差者十分有一莫不一一亲自抚养所以深细谙委知其情性若觉难共语不受人教即不须与疗纵与疗终有触药力病既不差乃劳而无功也仁者易共语故可疗也
　　又论曰神仙有数十人皆因恶疾而致仙道者何皆繇割弃心累懐頴阳之风所以非止差病乃至因祸而取福也故臣所覩病者其中颇有士大夫乃至有异种名人乃遇斯患皆恋爱妻孥繋着心髓不能割舍直望药力未肯近求诸身若能絶其嗜欲断其所好非但愈疾因兹亦可自致神仙尝问诸病士人皆云自作不仁之行久久并为极猥之业于中仍欲更作云为虽有悔言而无悔意但能自新受师教命飡进药饵何有不除臣以正观中尝将一病士入山教服松脂欲至百日须眉皆生由此观之唯须求之于已不可一仰医药者也然有人数年患身体顽痹羞见妻子不告之令知其后病成状分明乃云卒患此皆自误然斯疾也虽大治之于微亦可即差此疾一得多者不过十年皆死近者五六岁而亡然病者皆自谓百年不死深可悲悼又论曰一遇斯疾即须断盐常进服松脂一切公私物务释然皆弃犹如脱屣凡百口味特须断除渐渐断谷不交俗事絶乎庆吊幽隐岩谷周年乃差差后终身慎房室犯之还发兹疾有吉凶二义修善则吉若还同俗类必是凶矣今略述其繇致以示后之学者可覧而思焉
　　又豆疗恶疾方
　　细粒乌豆择取摩治之去有皮不落者三月四月取天雄乌头苗及根净去土勿洗捣绞取汁渍豆一宿豆如熟豆大漉出暴干如此七度始堪服每服三枚渐加至六七枚日一忌房室猪鱼鸡雉肉毕三十日毛髪即生犯药即不差
　　又岐伯神散疗万病痈疽疥癞风痿骨肉疽败百节疼眉毛髪落身体淫淫跃跃痛痒目痛烂眦耳聋龋齿痔瘘等方
　　天雄【炮去皮】　附子【炮去皮】　细辛　　　乌头【炮去皮】茵芋【炙各一两】　亁姜【二两】　石南　　　菖蒲防风【各二两】　白术　　　独活【各三两】　踯躅【一两】椒【汗二两】　　防葵【二两】　枳实【二两炙】
　　右十五味捣散以酒服方寸日三勿加
　　又疗恶疾狼毒散方
　　狼毒【灸】　　秦芁
　　右二味等分为散酒服方寸日二服五十日愈切须忌慎
　　又方
　　松脂链投冷水中二十遍杵末蜜丸服二两饥即服之日三鼻柱断离者二百日差断盐及杂食房室
　　又石灰酒主生髪毛长须眉去大风方
　　松脂【成錬者十斤】　黍米【一石】　石灰【一石拌和湿蒸令气足】上麴【一石二升】
　　右四味先于大铛中炒石灰以木着灰中火出为度枸杞根剉五斗以水一石五斗煮取九斗半去滓以淋石灰三遍澄清以石灰汁和酿渍麴用汁多少一如酿法讫封四七日开饮一二升常令酒气相及为度百无所忌不得触风其米泔水及饭糟不得使六畜犬防食之皆须令深埋却此方九月作至二月止恐隔上热服后进三五口冷饭压之妇人不能食饮黄瘦积年及褥风不过一石即差
　　又疗风身体如虫行方
　　盐一斗水一石煎减半澄清温洗浴三四遍亦疗一切风
　　又方
　　以淳灰汁洗面不过一月愈
　　又方
　　以大豆渍饭浆中旦温洗面头中痒加少麪沐头勿以水濯之十洗必差
　　又方
　　成链雄黄松脂等分蜜和丸以饮服十丸丸如桐子大日二百日差慎酒肉盐豉生冷生血物等神秘不【出第二十四卷中】
　　近効婆罗门僧疗大风疾并压丹石热毒热风手脚不随方
　　硝石【一大两】　生乌麻油【二大升】
　　右二味内铛中以土墼盖口以纸泥固勿令气出细细进火煎之其药未熟气腥香气发即熟更以生乌麻油二大升和之更微火煎之以意斟量得所讫内不津器中服法患大风者用火为使在室中重作小纸屋子屋子外然火令病人在纸屋中发汗日服一大合病人力壮日二服服之三七日头面疱疮皆灭若服诸药丹石热发不得食热物着厚衣卧厚牀牀风者即两人共服一剂服法同前不用火为使忌风二七日或但取一匙内口待消咽汁热除忌如药法吕员外处得
　　诸癞方九首
　　病源凡癞病皆是恶风及犯触忌害得之初觉皮肤不仁或淫淫苦痒如虫行或目前见物如垂丝或瘾輙赤黒此皆为疾之始起便急疗之断米谷肴鲑专食胡麻松术辈最善也夫病之生多从风起当时微发不将为害初入皮肤之里不能自觉或流通四肢潜于经脉或于五藏乍寒乍热纵横脾肾蔽诸毛腠理壅塞难通因兹气血精髓乖离久而不疗令人顽痹或汗不流泄手足酸疼针灸不痛或在面目习习奕奕或在胷颈状如虫行或身体徧痒搔之生疮或身面肿痛彻骨髓或顽如钱大状如蚝毒或如梳或如手锥刺不痛或青黄赤黒犹如腐木之形或痛无常处流移非一或如酸枣或若悬铃或似绳拘急难以俛仰手足不能摇动眼目流肿内外生疮小便赤黄尿有余沥面无顔色恍惚多忘其间变状多端毒虫若食人肝眉睫堕落若食人肺鼻柱崩倒或鼻生息肉塞孔气不得通若食人脾即语声变散若食人肾耳鸣啾啾或如雷皷之音若食人筋脉支节堕落若食人皮肉顽痹不觉痒痛或如针锥所刺名曰刺风若虫乘风走于皮肉犹若外有虫行复有食人皮肉彻外从于头面即起为疱肉如桃核小枣从头面起者名曰顺风从两脚起者名曰逆风令人多疮犹如癣疥或如鱼鳞或痒或痛黄水流出初起之时或如榆荚或如钱孔或青或白或黒或黄变易无定或起或灭此等皆病之兆又云风起之繇皆是冷热交通流于五藏彻入骨中虚风因湿和合虫生便即作患论其所犯多因用力过度饮食相违房室太过毛孔既开冷热风入五藏积于寒热寒热之风交过通彻流行诸脉急者即患缓者稍逺所食秽杂肉虫生日久冷热至甚暴虫遂多食人五藏骨髓及于皮肉筋节久久皆令壊散名曰癞风若其欲疗先与雷丸等散服之出虫见其虫形青赤黒黄白等诸色之虫与药疗者无不差然癞名不一木癞者初得先当落眉睫面目痒如复生疮三年成大患急疗之愈不疗患成火癞者生疮如火烧疮或断肢节七年落眉睫急疗可愈八年成疾难可疗金癞者是天所为也负功徳崇初得眉落二年食鼻鼻柱崩倒叵疗良医能愈土癞者作病身体块磊如鸡子弹丸许此病宜急疗之六年成大患十五年不可疗水癞者先得水病因即畱停风触发动落人眉须急疗之经年病成蟋蟀癞者如蟋蟀在人身体内百节头皆欲血出三年叵疗麫癞者虫出如麪举体艾白难疗熏药可愈多年叵疗白癞者班驳或白或赤眉须堕落亦可疗之多年难疗疥癞者状似癣瘙身体狂痒十年成大患可急疗之愈风癞者风从体入或手足刺疮风冷痹痴不疗二十年后便成大患急疗之愈蚼癞者得之身体沉重状似风癞可疗之至久积岁成大患疾速疗之酒癞者酒醉卧黍穰上因汗体虚风从外入落人眉须令人惶惧小疗大愈养生禁忌云醉酒露卧不幸生癞也又云鱼无鳃不可食食之令人五月发癞【出第二卷中】肘后凡癞病皆起于恶风及触犯忌害得之初觉皮肤不仁淫淫若痒如虫行或眼前见物如垂丝或瘾赤黒气漭沆此皆为疾之始便急疗之此疾乃有八九种大都皆须断米谷鲑肴専食胡麻松术最善别有蛮夷酒决疑丸诸大方数首亦有符术今只取小小单方
　　苦参【五斤剉之】
　　右一味以好酒三斗渍四五日稍稍饮之二三合【备急同本方疗白癞】
　　又方
　　苦参根皮【三斤】
　　右一味麤捣以酒三斗渍二十一日去滓服一合日三若是癞疾即应觉痹禁杂食
　　范汪疗癞方
　　取马新蒿一名马矢蒿一名烂石草捣末服方寸匕日三百日如更赤起一年都差平复【肘后同】
　　又方
　　灸两手约指中理左右及手足指虎口中随年壮
　　深师疗癞身体面目有疮必死方
　　取白艾蒿十束如升大煮取汁酿米七斗一如酿法酒熟稍稍饮之
　　又方
　　水银【研】　　防茹　　　藜芦　　　真珠【研】丹砂【研】　　雄黄【研】
　　右六味各一斤皆研如粉以三岁苦酒三石五斗于瓮中渍诸药令耗七日于净温宻室中渍浴始从足渐至腰浸之日一以绵拭面目讫以水洗两目勿令入目也可七日为之勿令冷神効忌狸肉生血等【范汪同】
　　又疗通身癞疮方
　　莲荷二十枚石灰一斗淋取汁合煮令极浓以渍疮半日许可数为之
　　又方
　　取水中浮萍青者一秤浓煮以渍浴半日用此方多愈【并出第九卷中】
　　集验疗癞方
　　取葎草一担以水二石煮取一石以渍洗疮不过三五度差
　　乌癞方一首
　　病源夫癞病皆是恶风及犯触忌害所得初觉皮毛变异或淫淫若痒如虫行或眼前见物如垂丝言语无定心常惊恐皮肉之中或如桃李瘾赤黒手足顽痹针刺不觉痛脚下不得踏地凡食之时开口而鸣语亦如是身体疮痛两肘如绳防此名黒癞【出第二卷中】集验乌癞白癞丸方
　　猬皮【炙】　　魁蛤　　　　蝮蛇头【炙】　　木防【四枚去趐足熬】防虫【去趐足熬】　蛴螬【各一枚并炙】　陵鲤甲【去头足炙】　葛上亭长【七枚炙】班猫【去趐足七枚炙】　蜈蚣【去头足炙】　附子【各二枚炮去皮】　蜘蛛【五枚炙】水蛭【一枚】　雷丸【三十枚】　巴豆【十五枚去皮心熬】水银【研】大黄　　　真丹　　　桂心　　　射罔【各一两】黄连【一分】　石膏【研二两】　蜀椒【汗三分】　芒硝【一分研】龙骨【三分】　甘遂【熬】　　矾石【烧】　　滑石【各一分】
　　右二十八味捣筛蜜和丸如胡豆服二丸日三加之以知为度忌猪肉冷水生葱此方分两多不同为是古方传冩差错若临用时即以意量之【一方有七虫无木蝱斑猫蜈蚣蝮蛇作蚺蛇范汪同出第八卷中】
　　白癞方五首
　　病源凡癞病语声嘶破目视不眀四肢顽痹肢节火然【一作大热】心中燠热手脚俱缓背膂至急肉如遭劈身体手足隐起徃徃正白在肉里鼻有息肉目生白珠当瞳子视无所见此名白癞【出第二卷中】
　　集验疗白癞酿酒方
　　苦参【二斤】　露蜂房【五两炙】
　　右二味切以水三斗法麴二斤和药渍经三宿绞去滓炊黍米二斗酿凖常法作酒酒熟压取先食一饮一鸡子日三稍稍増之以差为度【一云亦疗风痿恶疮肘后同出第八卷中】
　　范汪疗在身白屑虚搔之或呼作白癞方
　　苦参【五升】　露蜂房【五两炙】　猬皮【一具炙剉之】麴【三升】
　　右四味切以水三斗五升合药渍四宿去滓炊米二斗酿如常法酒熟食后饮三五合渐増之以知为度
　　千金疗白癞大风眉须落赤白癞病八风十二痹筋急肢节缓弱飞尸遁注水肿痈疽疥癣恶疮脚挛手折眼间血淋痰饮宿癖寒冷方
　　商陆根二十五斤【如马耳薄切之】　麴二十五斤
　　右二味以水一斛渍之炊黍米一石酿之如家造酒法使麴末相淹三酘之讫封三七日开看麴浮酒熟澄清温服之至三斗稍轻者二斗药发吐下佳宜食粥饭牛羊鹿肉忌生冷酢滑猪肉鱼鸡犬肉等物【出第二十四卷中】
　　文仲疗白癞方
　　干艾叶浓煮以渍麴作酒如常法饮之令醺醺【姚氏范汪同】
　　又方
　　大蝮蛇一枚干者并头尾全勿令欠少以酒渍之大者一斗小者五升以糠火温令酒尽稍稍取蛇一寸许以腊月猪膏和疮上忌小麦热麴【肘后范汪同并出第五卷中】
　　十三种疔肿方一十二首
　　千金论曰夫禀形之类须存摄养将息失度百病萌生故四时代谢隂阳递兴比之二气更相撃怒当其时也必有暴气夫暴气者毎月必有防然大风大雾大寒大热若不将避人忽遇之此皆入人四体顿折皮肤流注经脉遂使腠理拥隔荣卫结滞隂阳之气不得宣泻变成痈疽疔毒恶疮诸肿至于疔肿若不预识令人死不旋踵若着讫乃欲求方其人已入木矣所以养生之士须早识此方凡是疮痍无所逃矣
　　又一曰麻子疔其状肉上起头大如黍米色少乌四边微赤多痒忌食麻子及衣麻布并入麻田中行二曰石疔其状皮肉相连色乌黒如乌豆甚硬刺之不入肉内隂隂微疼忌瓦砾砖石之属三曰雄疔其状疱头乌黡四畔仰疮疱浆起色黄大如钱孔许忌房室四曰雌疔其状疮头少黄向里黡亦似灸疮四畔疱浆起色赤大如钱孔忌房室五曰火疔其状如火疮头乌黡四畔有疱浆浆如赤粟米忌火炙烁食炙等物六曰烂疔其状色少黒有白斑疮中有脓水形大小如匙面忌热食烂臭物七曰三十六疔其状头乌浮起形如乌豆四畔起火赤今日生一明日生二后日生三乃至十若满三十六药所不疗如未满者可疗俗名黒疱忌嗔喜愁恨八曰蛇眼疔其状疮头黒皮皮浮生形如小豆状似蛇眼体大硬忌恶眼人见之及嫉妬人看之九曰盐肤疔其状如匙面遍疮皆赤有黒粟起忌咸食十曰水洗疔其状大如钱形或如钱孔大疮头白里黒靥汁出中硬忌饮浆水洗渡河十一曰刀防疔其状疮濶狭如韭叶长一寸侧内黒忌烧烁刺及刀防切割十二曰浮沤疔其状如浮沤疮体曲圆少许不合长狭如薤叶大内黄外黒曲黒曲处刺不痛里黄处刺痛十三曰牛拘疔其状肉疱起搯不破
　　右十三种疔疮初起必先痒后痛先寒后热热定多四肢沉重头痛心惊眼花若大重者则呕逆呕逆者难疗其麻子疔一种始末唯痒所録之忌不得犯触犯触者难疗其浮呕牛拘两种无禁忌纵不治亦不杀人其状寒热与诸疔同皆以此方疗之万不失一欲知犯触但脊强疮痛极甚忍不可得则是犯之状疗之方用枸春名天精夏名枸秋名却老冬名地骨春三月上建日采叶夏三月上建日采枝秋三月上建日采子冬三月上建日采根四味并暴干若得五月五日午时合和大良如不得依法采者但得一种亦得绯缯一片以褁药为限乱髪一鸡子大牛黄如梧子大反勾棘刺针二七枚末赤小豆七枚末先于绯缯上薄布乱髪以牛黄末等布髪上即卷绯缯作团乱髪作索十字繋之熨斗中急火熬令沸以沸定自然干即刮取捣作末绢下之以方寸一取枸根四味合和捣筛二和合前一共为三和令相得又分为三分旦空肚酒服一分日三
　　又凡是疔肿用之齐州荣姥方
　　白姜石【一斤软黄者】　枸杞根皮【二两】　牡砺【九两烂者】钟乳【下者研一两】　　白石英【一两研】　桔梗【一两】
　　右六味各捣筛乃秤之合和搅令相得先取伏龙肝九升末之以清酒一斗二升搅令浑浑澄取清二升和药捻作饼子大六分厚二分其浊滓仍置盆中布饼子于笼上以一重纸借盆上以泥酒气熏之仍数搅令气发经半日药饼微干乃内瓦坩瓶中一重纸一重药遍布勿令相着宻以泥封之三七日干以纸袋贮干处举之用法以针刺疮中心深至疮根并刺四畔令血出以刀刮取药如大豆许内疮上若病重困日夜三四度轻者一二度着重者二日根烂始出轻者半日一日烂出当看疮浮起是根出之若根出已烂者勿停药仍着之药甚安穏令生肌易其病在口咽及胷腹中者必外有肿异相也寒热不快疑是此病即以饮或清水和药如二杏仁许服之日夜三四服自然消烂或以物剔吐根出即差若根不出亦差当看精神自觉醒悟合药以五月五日为上七月七日次之九月九日腊月腊日皆可若急须药他日亦得要之不及良日也脩合须清浄烧香不得触秽毋令孝子不全之人及产妇六畜鸡犬等见之凡有此病忌房室猪牛鸡鱼生韭葱蒜芸薹胡荽醋麫等若犯诸忌而发动者取枸根汤和药服并如后方前二家方本是一家智者平论以为后方最是真本其病通忌酒肉五辛芸薹胡荽油麪生冷酢滑耳后方如左【崔氏同】
　　白姜石【二十五两】　牡蛎【十两】枸根白皮【四两】　茯苓【三两】
</div>
    <div class="pagination">
<a href="外台秘要方_page153.html">上一页</a><span>...</span><a href="外台秘要方_page149.html">149</a><a href="外台秘要方_page150.html">150</a><a href="外台秘要方_page151.html">151</a><a href="外台秘要方_page152.html">152</a><a href="外台秘要方_page153.html">153</a><span class="current-page">154</span><a href="外台秘要方_page155.html">155</a><a href="外台秘要方_page156.html">156</a><a href="外台秘要方_page157.html">157</a><a href="外台秘要方_page158.html">158</a><a href="外台秘要方_page159.html">159</a><span>...</span><a href="外台秘要方_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
