<!DOCTYPE html>
<html>
<head>
    <meta charset="UTF-8">
    <title>普济方 - 第 2078 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2078 页/共 3614 页</h1>
    <div class="content">　　茯苓丸治赤白痢。及赤痢等疾。

　　赤茯苓当归黄连黄柏（各一两）上捣罗为末。炼蜜丸如梧桐子大。每服二十丸。

　　空心米饮下。赤白痢加阿胶一两。

　　黄连散治赤痢兼大肠下血。

　　黄连黄柏木香（各一两）浓朴（去粗皮）上捣罗为散。每服三钱。空心粥饮调下。日午再服。

　　治赤痢腹痛不可忍。

　　（出圣惠方）黄连（二两）当归（一两）上以水酒三大盏。煎取一大盏半。去滓。食前。分温三服。

　　治赤痢脐下痛。

　　用茱萸一合。黑豆汤吞之。一方。用杵搓磨吞咽。良。

　　治赤痢。

　　（出本草）用犀角烧成灰服之。

　　二黄汤治赤痢并一切痢。

　　枳壳散治赤痢不止。

　　枳壳胡桃（各七枚）皂荚（二梃）上就新瓦上。以文火烧令烟尽。取研极细。分为八服。每临卧及二更五更时各一服。

　　紫参散治赤痢腹痛。

　　紫参（三钱）肉豆蔻（一两）乌贼鱼骨（二两）上为细散。每服一钱。食前。温米饮调下。

　　疗下赤痢方

　　秫米（一把）鲫鱼（二脔）薤白（一虎口细切）上以合煮。如作粥法啖之。

　　黄连丸治赤痢。

　　黄连（四分）陈仓米（四分）干姜（四分）上捣筛为末。缓火炒令色变。以纳二颗鸡子白中。熟和丸如梧桐子大。空心服五十丸。以好无灰酒温一盏下之。至晚痢赤色当变白。明旦即瘥。更服。

　　疗赤痢方

　　香淡豉（大半升）黄连（一大两）上以水一升半。浸豉一日。滤取汁。碎黄连薄绵裹。豉汁中煎。

　　赤芍药散治赤痢多。腹痛不可忍。溲而便脓者。小肠泄也。脉五至之久洪者。

　　宜以七宣丸。如脉平者。立秋至春分。宜香连丸。春分至立秋。宜芍药柏皮丸。四季

　　通用宜加平胃散。七宣丸之类。后宜服此药。去其余邪。兼平胃气。

　　赤芍药（二两）黄柏（二两）上捣筛为散。每服三钱。以淡浆水一中盏。煎至五分。

　　去滓。不计时候。温服。一方醋和为丸。如梧桐子大。每服五七十丸至二百丸。食前温水下。

　　治赤痢腹痛不可忍。

　　（出圣惠方）寒水石（一分）砒霜（半分）上细研如粉。以软粟米饮和丸。如绿豆大。每于食前以甘草汤下三十丸。

　　治赤痢。

　　（出本草）用薤白同黄柏煮服之。即瘥。

　　治三焦壅热。其血流散。乘脾之虚。渗入大肠。而所下之痢。尽皆赤色。别无白

　　痢相杂。并不壮热。亦无心腹疼痛。诊其脉上部洪大。脾脉外鼓而浮。先宜吃此方。

　　候上焦气清。赤痢消减。忽变成白。忽赤痢减后。却其小腹膨胀。即便修合后方吃。

　　取平安。

　　麻黄防风麦门冬独活木香荆芥穗牡丹皮大黄前胡（各一分）上为细末。每服二钱。食后热汤下。去滓服。候赤痢消减。忽变成白。忽小腹膨胀。即修合后方吃也。

　　治赤痢吃前方了。变成白痢。病已稍可。忽小腹膨胀。宜吃此方。

　　防风甘草（各一两）木香（三钱）芎（半两）诃黎勒（火炮）上为细末。每服一钱半。水一盏。煎取九分。空心和滓吃。

　　治赤痢。所下之痢。浑是鲜血。忽有黯黑色者。此皆因使性善怒。致伤肝脏。血

　　气不和。或桑寄生（一两）木香独活甘草大芎牡丹皮（各一分）上为细末。水一盏。

　　煎取八分。非时吃。每服二钱。

　　小柴胡汤治赤痢急紧。心烦潮热。

　　柴胡（八两）黄芩人参甘草（各三两）半夏（二两半）上和匀。姜五片。枣一枚煎。加

　　治赤痢

　　取乌蛇骨烧为黑末。饮下三钱。杂蛇亦得。

　　治赤痢热久不止。

　　黄连末。鸡子白和为丸。饮服十丸至三十丸。即瘥。

　　疗重下赤痢者

　　（出本草）取獭黄赤粪下白者。取白粪烧末。清旦空心服。以饮服一小盏。三日饮之。即愈。

　　治赤痢经年不愈。

</div>
    <div class="pagination">
<a href="普济方_page2077.html">上一页</a><span>...</span><a href="普济方_page2073.html">2073</a><a href="普济方_page2074.html">2074</a><a href="普济方_page2075.html">2075</a><a href="普济方_page2076.html">2076</a><a href="普济方_page2077.html">2077</a><span class="current-page">2078</span><a href="普济方_page2079.html">2079</a><a href="普济方_page2080.html">2080</a><a href="普济方_page2081.html">2081</a><a href="普济方_page2082.html">2082</a><a href="普济方_page2083.html">2083</a><span>...</span><a href="普济方_page2079.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
