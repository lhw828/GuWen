<!DOCTYPE html>
<html>
<head>
    <meta charset="UTF-8">
    <title>外台秘要方 - 第 219 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 219 页/共 226 页</h1>
    <div class="content">　　命门
　　【一名属累在第十四椎节下间督脉气所发伏而取之灸三壮主头痛如破身热如火汗不出癫瘈腰腹相引痛】
　　腰俞
　　【一名背解一名髓孔一名腰柱一名腰户在第二十一椎节下间灸三壮主腰痛引少腹控防不可俛仰以月死生数发针在左取右右取左立已腰以下至足清不仁不可以坐起尻不举寒热女子闭溺脊强互引反折汗不出乳子下赤白】
　　长强
　　【一名气之隂郄督脉络别在脊骶端少隂所结灸三壮主腰痛实则脊急强癫疾发如狂者面皮敦敦厚者不疗虚则头重洞泄癃痔大小便难腰尻重难起居寒热痓反折心痛气短小便黄闭小儿癎瘈疭脊强互相引】
　　膏肓俞
　　【主无所不疗诸羸弱瘦损虚劳梦中失精上气欬逆狂惑妄误取穴之法先令病人正坐曲脊伸两手以臂着膝前令正直手大指与膝头齐以物支肘勿令臂得动也从甲骨上角模索至甲骨下头其间当有四肋三间灸中间依甲骨之里去甲骨容侧指许摩去表肋间空处按之自觉牵引于肩中灸两甲中各一处至六百壮多至千壮当觉下然流水状亦当有所下出者停痰宿疾则无所不下也若病人已困不能正坐当令侧卧挽上臂令前取穴灸之求穴大较以右手从左肩上住指头所不及者是也左手亦然乃以前法灸之若不能乆坐伸两臂者亦可伏衣襆上伸两臂令人挽两甲骨使相离不尔甲骨覆穴不可得也所伏衣襆当令大小有常定不尔则前却失其穴也此穴灸讫后令人阳气盛当消息以自补养令得平复其穴近第五椎相凖】
　　【论曰昔者和缓不救晋侯之疾以其在膏之上肓之下针药所不能及即此穴是也人不能求得此穴所以宿病难遣若能用心此方便求得灸之无疾不愈出第三十卷中】
　　三焦人三焦者腑也两傍五十八穴
　　甲乙经
　　三焦出于闗冲闗冲者金也
　　【在手小指次指之端去爪甲如韭叶手少阳脉之所出也为井冬三月宜灸之】
　　流于腋门腋门者水也
　　【在手小指次指之间陷者中手少阳脉之所留也为荣春三月宜灸之】
　　注于中渚中渚者木也
　　【在手小指次指本节后陷者中手少阳脉之所注也为输夏三月宜灸之】
　　过于阳池
　　【一名别阳在手表腕上陷者中手少阳脉之所过也为原】
　　行于支沟支沟者火也
　　【在宛后三寸两骨之间陷者中手少阳脉之所行也为经】
　　入于天井天井者土也
　　【在肘外大骨之后肘后一寸两筋间陷者中屈肘得之手少阳脉之所入也为合秋三月宜灸之甄权千金杨操同】
　　闗冲
　　【在手小指次指之端去甲如韭叶灸三壮主喉痹舌卷口干烦心臂表痛不可及头在左取右右取左热病汗不出肘痛不能自带衣起头颔痛面黑肩头痛不可顾霍乱寒热耳聋鸣甄权云不宜灸】
　　腋门
　　【在手小指次指间陷者中灸三壮主热病汗不出风寒热狂疾疟头痛目澁暴变耳聋鸣寒厥手臂痛下齿龋则上齿痛善惊妄言面赤】
　　中渚
　　【在手小指次指本节后间陷者中灸三壮主热病汗不出头痛耳鸣目痛寒热嗌外肿肘臂痛手上类类也五指瘈不可屈伸头耳聋两颞颥痛身而痒疟项痛目无所见喉痹】
　　阳池
　　【一名别阳在手表腕上陷者中灸三壮主寒热防疟肩痛不能自举汗不出颈肿】
　　外闗
　　【手少阳络在腕后二寸陷者中灸三壮主肘中濯濯臂内廉痛不可及头耳焞焞浑浑聋无所闻口僻噤】
　　支沟
　　【在腕后三寸两骨之间陷者中灸三壮主热病汗不出互引颈嗌外肿肩臂酸痟胁腋急痛四肢不举痴疥项不可顾霍乱马刀肿瘘目痛肩不举心痛支满逆气汗出口噤不可开暴瘖不能言男子脊急目赤欬面赤热】
　　会宗
　　【手少阳郄在腕后三寸空中灸三壮主肌肉痛耳聋痒癎】
　　三阳络
　　【在臂上大交脉支沟上一寸灸九壮主嗜卧身体不能动摇大湿内伤不足】
　　四渎
　　【在肘前五寸外廉陷者中灸三壮主卒气聋齿痛】
　　天井
　　【在肘外大骨之后肘后一寸两筋间陷者中屈肘得之灸三壮主肘痛引肩不可屈伸振寒热颈项肩背痛臂痿痹不仁大风黙黙然不知所痛嗜卧善惊瘈疭胷痹心痛肩肉麻疟食时发心痛悲伤不乐癫痹吐舌沫出羊鸣戾颈】
　　清冷渊
　　【在肘上二寸伸肘举臂取之灸三壮主头痛振寒肩不举不得带衣】
　　消泺
　　【在肩下臂外开腋斜肘分下行灸三壮主寒热痹头痛项背急】
　　和
　　【在耳前兊发下动脉手足少阳之会灸三壮主头重颔痛引耳中脓脓防防】
　　听会
　　【在耳门前陷者中张口得之动脉应手手少阳脉气所发灸三壮主寒热喘喝目视不能视目泣出头痛耳中颠飕风齿龋痛】
　　听宫
　　【在耳中珠子大如赤小豆手足少阳手太阳之会灸三壮主耳聋填填如无闻脓脓防防若蝉鸣鴳鴂鸣惊狂瘈疭仆癫疾瘖不能言羊鸣沫出】
　　角孙
　　【在耳郭中间上开口有空是也火二壮主齿牙不可嚼龋肿】
　　瘈脉
　　【一名资脉在耳本鸡足青络火三壮主小儿癎瘈吐防惊恐失精视曕不明眵瞢】
　　翳风
　　【在耳后陷者中按之引耳中手足少阳之会灸三壮主聋僻不正失欠脱颔口噤不开痓不能言】
　　天牗【通按　圣济天牗不宜灸】
　　【在颈筋缺盆上天容后天柱前完骨下髪际上手少阳脉气所发灸三壮主肩背痛寒热歴适颈有大气暴聋气啄瞀耳目不用头颔痛泪出洞鼻不知香臭风喉痹三焦病腹气满少腹尤坚不得小便窘急溢则为水留则为胀防疟】
　　天容
　　【在耳下曲颊后手太阳脉气所发灸三壮主寒热疝积胷痛不得息胷中痛阳气大逆上满于胸中愤防肩息大气逆上喘喝坐伏病咽噎不得息欬逆上气唾沫肩痛不可举颈项痈肿不能言耳聋防防无所闻喉痹】
　　颧
　　【一名兊骨在面頄骨下廉兊骨端陷者中手少阳太阳之会主口僻痛面赤目赤目黄口不能嚼防肿唇痈】
　　肩井【通按　圣济肩井在肩上陷缺盆上太骨前一寸半以三指按之当中指下陷中是所主病与此不同在肩上陷解中缺盆上大骨前手足少阳阳维之会灸五壮主肩背痹痛臂不举寒热凄索】
　　天
　　【在肩缺盆中上毖骨之际陷者中足少阳阳维之会灸三壮主肩肘中痛引项寒热缺盆痛汗不出胸中热满】
　　肩贞
　　【在肩曲甲下两骨解间肩髃后陷者中灸三壮主寒热项歴适耳鸣无闻引缺盆肩中热痛手臂小不举】
　　肩外俞
　　【在肩甲上廉去脊三寸陷者中灸三壮主肩甲中痛热而寒至肘】
　　肩中俞
　　【在肩甲内廉去脊二寸陷者中灸三壮主寒热厥目不明欬上气唾血】
　　曲垣
　　【在肩中尖曲甲陷者中按之痛应手灸十壮主肩痛周痹】
　　缺盆
　　【一名天盖在肩上横骨陷者中灸三壮主寒热歴适胷中满有大气缺盆中满痛者死外溃不死肩引项臂不举缺盆中痛汗出喉痹欬血甄权千金杨操同】

　　外台秘要方卷三十九
<子部,医家类,外台秘要方>
　　钦定四库全书
　　外台秘要方卷四十
　　唐　王焘　撰
　　熊虎伤人疮方七首
　　肘后疗熊虎爪牙所伤毒痛方
　　烧青布以熏疮口毒即出仍煮葛根汁令浓以洗疮日十度并捣葛根为散煮葛汁以服方寸匕日五甚者夜二【文仲备急姚方小品删繁古今录验并同千金方治虎咬】
　　又方
　　嚼粟涂之【姚方文仲备急古今录验千金同】
　　又方
　　煮生铁令有味以洗疮【姚方文仲备急古今录验千金同】
　　又凡猛兽毒虫皆受人禁气今人将入山草中自宜先作禁以防之可不俟备而后疗也其经术云到山下先闭气三十五息所在山神将虎来到吾前乃存吾肺中有白帝出收取虎两目塞吾下部中乃吐肺气上自通冠一山林之上于是良乆又闭气三十五息两手捻都监目作三步步皆以右足在前乃止祝曰李耳李耳图汝非李耳耶汝盗黄帝之犬黄帝敎我问汝汝荅之云何毕便行一山虎走不可得见若卒逢之者因正而立大张左手五指侧之极势跳手上下三度于跳中大唤咄曰虎北斗君使汝去虎即走止宿亦先四向如此又方
　　雄黄　　　硫黄　　紫石
　　右三物捣末以绛囊盛之带以防用【本方无硫黄】
　　集验疗熊虎伤人疮方
　　取蒴藋一大把剉碎以水一升渍须防取汁饮之余泞以敷疮上
　　备急入山辟虎法
　　烧牛角羊角虎不敢近人【文仲肘后千金姚同出第八卷中】辨蛇一首
　　肘后云恶蛇之类甚多而毒有差剧时四五月中青蝰苍虺白颈大蝪六月中竹狩文蝮黑甲赤目黄口反钩白蝰三角此皆蛇毒之猛烈者中人不即疗多死第一有禁第二则药今凡俗知禁者少縦寻按师术已致困毙唯宜勤事诸药但或经行草路何由皆赍方书则应储具所制之药并佩带之自随天下小物能使人空致性命者莫此之甚可不防慎之乎【文仲备急同出第八卷中】
　　禁蛇法三首
</div>
    <div class="pagination">
<a href="外台秘要方_page218.html">上一页</a><span>...</span><a href="外台秘要方_page214.html">214</a><a href="外台秘要方_page215.html">215</a><a href="外台秘要方_page216.html">216</a><a href="外台秘要方_page217.html">217</a><a href="外台秘要方_page218.html">218</a><span class="current-page">219</span><a href="外台秘要方_page220.html">220</a><a href="外台秘要方_page221.html">221</a><a href="外台秘要方_page222.html">222</a><a href="外台秘要方_page223.html">223</a><a href="外台秘要方_page224.html">224</a><span>...</span><a href="外台秘要方_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
