<!DOCTYPE html>
<html>
<head>
    <meta charset="UTF-8">
    <title>普济方 - 第 1019 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1019 页/共 3614 页</h1>
    <div class="content">　　（出圣惠方）

　　治破伤风。筋脉拘急。腰背强直。牙关急硬。

　　雀瓮内虫（七枚）桑螵蛸（七枚）干蝎尾（一分）半夏（一分）芦荟（一分）天南星（一分）川乌头（去皮脐一分）大蜘蛛（二枚干者）乌蛇肉（一分）上并生用。捣罗为末。

　　以熟枣瓤和丸如大豆大。每服以豆淋酒下五丸。更纳一丸于疮口中。上用薄纸盖之。当追风出。如吹动纸为验也。

　　熊胆丸治破伤中风。

　　熊胆（研）天麻紫菀（去土）防风（去芦）丹砂（研）牛黄（研）麝香（研）龙骨（各半两）上将四味捣罗为末。与别研四味和匀。炼蜜为丸如梧桐子大。每服二十丸。桑槐根汤

　　天南星散

　　（出圣惠方）

　　治破伤风及急风。

　　天南星（半两炮裂）附子（一分炮裂去皮脐）干姜（半两炮裂）汉防己（半两）半夏（半分汤洗七遍去滑）天麻（一分）甜葶苈（半分隔纸炒令紫色）麝香（一两细研）上捣罗为散

　　螵蛸一字散治破伤风。

　　草乌（去皮脐生）麻黄（去根节）雄黄明鳔（炮存性）白附子防风（各二钱）桑螵蛸（一钱）上捣罗为散每服一字。以温酒调下。食后。日进二服。

　　茴香丸治破伤风。

　　八角茴香（半两）川楝子（五个）川独活（半两）甘草（半两以上酒炙）谷精草（半两）末茶（一两半两为衣半两入药）苍术（一两酒炙）上为末。酒糊为丸。每服（五）十丸。

　　温酒送下。不拘时。

　　白术汤

　　（出保命集）

　　治破伤风。大汗不止。筋挛搐搦。

　　白术葛根芍药（各一两）升麻黄芩（各五钱）甘草（二钱半）上咀。每服一两。水煎服。无时。

　　江鳔丸

　　（出保命集）

　　治破伤风。惊而发搐。脏腑秘涩。知病在里。可用下

　　之。

　　江鳔（锉炒）野鸽粪（炒）白僵蚕（各半两）雄黄〔一（二）两〕蜈蚣（一对）天麻（一两）上为细末。分作三分。二分用烧饭为丸梧桐子大。朱砂为衣。一分入巴豆霜二钱半。

　　亦以烧饭为丸梧桐子大。每服朱衣丸二十丸。加巴豆霜丸一丸。第二服二丸。加至利为度。

　　再服朱衣丸。病愈止。

　　小追风散治破伤洗头风。口眼项强。潮搐。

　　防风（三钱）明雄黄（一钱）草乌（生去皮）蝎尾（去毒）蝉壳（各一钱）乌蛇（酒浸二钱）上为细末。每服一字。热酒调下。食前。日进三服。

　　追风散治破伤风。牙关紧急。失音不语。口吐涎沫。喉中作声。

　　附子（生用）白附子（去尖）乌头（去尖）天南星半夏（汤洗七遍去滑姜制用各半两）干蝎（全者炒一分）上为散。入腻粉一分研匀。每服一字。至半钱匕。豆淋酒调下。不拘时。

　　疮口用药末干掺封裹。

　　又追风散

　　（出圣惠方）

　　如有破伤处。用此封闭疮口。其风自出。

　　天雄（半两去皮脐）桂心（半两）半夏（半两）川乌头（半两去皮脐）天南星（半两）密陀僧（半两）上生用。捣罗为散。每取三钱封疮口。其中如风雨声便瘥。

　　阿胶散

　　（出十便良方）

　　治破伤风角弓反张者。

　　阿胶（三分捣碎炒令黄爆）白附子（三分炮裂）桂心（三分）羌活（三分）当归（一两）天麻（一两）上捣罗为散。每服不拘时候。以温酒调下二钱。频服出汗为效。

　　防风散

　　（出医方集成）

　　治破伤疮疡风邪。或身体疼痛。风邪攻疰挛急。及皮

　　肤

　　瘙痒。麻木不仁。头昏闷。牙关紧欲成破伤风者。

　　防风（一两）本羌活地骨皮荆芥穗（各半两）上为细末。每服三钱。酒调服。

　　又方治破伤风。

　　南星赤小豆紫金皮白芷草乌上各等分为末。生姜自然汁调涂肿处。疮口纸贴住。

　　追风白丸子治破伤风寒热烦闷。状似伤寒。

　　蜈蚣（赤足者姜汁浸一宿）乳香（研）麝香（研）白花蛇（项肉酒浸一宿炙）附子尖（生用各一分）上为末。炼蜜丸如萝卜子大。量人大小用薄荷熟水研下一丸至五丸。或十丸。

　　要出汗。以桃柳

</div>
    <div class="pagination">
<a href="普济方_page1018.html">上一页</a><span>...</span><a href="普济方_page1014.html">1014</a><a href="普济方_page1015.html">1015</a><a href="普济方_page1016.html">1016</a><a href="普济方_page1017.html">1017</a><a href="普济方_page1018.html">1018</a><span class="current-page">1019</span><a href="普济方_page1020.html">1020</a><a href="普济方_page1021.html">1021</a><a href="普济方_page1022.html">1022</a><a href="普济方_page1023.html">1023</a><a href="普济方_page1024.html">1024</a><span>...</span><a href="普济方_page1020.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
