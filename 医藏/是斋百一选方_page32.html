<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 32 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 32 页/共 78 页</h1>
    <div class="content">　　青皮（洗）陈皮（洗）川椒（炮裂）京三棱（灰炮碎用）莪术（灰炮碎用）良姜（湿纸裹，煨）草果（面裹炮，各一两）半夏（三两，汤泡七次）上并焙干称，为细末，水煮糊为丸，如梧桐子大，阴干，每服五十丸，姜汤或熟水下，不拘时候。

　　[卷之五　第六门] 治痰茯苓丸 

　　本治臂痛，具《指迷方》中云，有人臂痛不能举手，或左右时复转移，由伏痰脘停滞，脾气不流行，上与气搏，四肢属脾，滞而气不下，故上行攻臂，其脉沉细后人谓此臂痛乃痰症也，用以治痰无不效者。茯苓（一两）枳壳（麸炒去瓤，半两）半夏（二两）风化朴硝（一分）上四味为细末，生姜自然汁煮糊为丸，如梧桐子大，每服三十丸，生姜汤下。累有人为痰所苦，夜间二臂常若有人抽牵，两手战灼，至于茶盏亦不能举，只以此药治之，皆随服随愈。世间所谓痰药者多矣，至于立见神效，未有如此药之妙也。

　　[卷之五　第六门] 涤寒汤 

　　橘皮（二两）天南星草果子（炮，去皮，各四两秤）上咀，每服四钱，姜二十片，水二盏，煎至八分，去滓，空心食前服。

　　[卷之五　第六门] 南星汤 

　　杨梅卿传。

　　南星半夏枳壳桔梗防风（去芦）甘草（生用，各半两）赤芍药（一两）上为粗末，每服五钱，水二盏，生姜七片，慢火煎至七分，去滓温服。

　　[卷之五　第六门] 新法半夏汤 

　　郭医传。

　　大半夏（四两，汤洗七次，每枚切作两片，用白矾一两，碎之，沸汤一碗，乘热浸半夏一昼夜，汤洗去矾，摊干，一片切作二片，再用生姜自然汁，于银盂中没头浸一昼夜，却于重汤中顿，令姜汁干尽，慢火焙干，为细末，再用生姜自然汁搜成饼子，曝或焙干，炙黄勿令丁香白豆蔻仁（各半两）上八味为细末，每服抄一钱，先用生姜自然汁一匙，调成膏子，入炒盐，沸汤点服。

　　[卷之五　第六门] 三倍丸 

　　木香（一两）青皮（二两，去白）半夏（四两，汤洗七次）上为细末，生姜自然汁丸如小豆大，每服三十丸加至五十丸，生姜汤下，不拘时候。

　　[卷之五　第六门] 破饮丸 

　　治一切停饮不散，时呕痰沫，头眩欲倒，膈脘不利。漳州周判官柄传。白术（一斤二两）干姜（炮）肉桂（各六两）赤茯苓（七两）旋复花（八两）枳实（二两）上为末，面糊为丸，如梧桐子大，每服五十丸，熟水下。

　　[卷之五　第六门] 搜饮丸 

　　宇文尚书方。

　　每用木瓜一枚，切下顶作罐儿去瓤，用生白矾、半夏曲等分为细末，填在木瓜内，却以原顶盖定，用麻缕扎缚，于饭甑上炊两次，烂研，以宿蒸饼为丸，不拘多少，但和得聚即止，如梧桐子大，每服三，五十丸，生姜汤下，不计时。

　　[卷之五　第六门] 倍术散 

　　治酒癖痰饮倍术散，季成弟屡服有效。

　　白术（二两）附子（炮，去皮脐，一两）上咀，分作三服，水一大碗，姜十片，煎至七分，去滓，空心服，脏腑微动即安。

　　[卷之五　第六门] 芎辛散 

　　治壅塞痰盛，清头目。辛丑年葛丞相作正言苦此疾，逾月语音不出，服柴胡之类亦去，医者云是燥，用此药数服而愈。

　　川芎细辛防风桔梗白芷甘草羌活（各一两）桑白皮（半两）上为细末，每服二钱，水一盏半，生姜二片，薄荷三叶，煎至七分，不饥不饱时温服。

　　[卷之五　第六门] 桂辛汤 

　　薛氏桂辛汤，下痰饮，散风邪，止涎嗽，聪耳鼻，宣关窍，利咽膈，清头目，解冒眩，进饮食。邓左丞方。

　　桂（去粗皮）细辛（去苗土）干姜（炮）人参（去芦）白茯苓（去皮）甘草（炙，各二两）各三分）上件除半夏外，捣罗为粗末，再同拌匀，每服二钱，水二盏，同煎至一盏，去滓，食前温服。

　　[卷之五　第六门] 宣肺散 

　　钱医产家方，盛公纪传。

　　白茯苓（四两）干姜（一两半，炮）五味子细辛甘草（炙，各二两半）人参（一两，去上为细末，每服二钱，沸汤调下，食后临卧服。

　　[卷之五　第六门] 治寒气拍着 

　　语声不出。

　　官桂（去皮）桔梗杏仁（去皮尖）上等分为细末，用杏仁研膏为丸，桐子大，含化立效。

　　[卷之五　第六门] 调降汤 

　　升降气，治壅，甚妙。

　　人参黄（蜜炙）白芍药白茯苓陈皮（去白）甘草上六味等分，为粗末，每服三钱，水一盏半，煎至八分，去滓，通口服，不拘时候。有痰，加半夏、生姜；清头目，加川芎；气壅，加紫苏。

　　[卷之五　第六门] 定喘饮子 

　　诃子（三两）麻黄（四两，不去节）上二味为粗末，每服四大钱，用水二盏，煎至一盏二分，去滓，入好腊茶一大钱，再同煎散，本方只两味也。

　　[卷之五　第六门] 五味子汤 

　　治寒喘五味子汤，侯博古方。滁阳高司法名申之，每苦喘疾，发甚时，非此药不能治。

　　橘皮（三两，去白）甘草（一两半，炙）麻黄（四两，去根节）真北五味子杏仁（各二上为粗末，水一盏半，药末二大钱，煎至七分，去滓，通口服，不拘时候。如喘甚，加药末，入马兜铃、桑白皮同煎；夏月减麻黄一两。

　　[卷之五　第六门] 五味子切散 

　　治肺虚寒，理喘下气。务观郎中娣忽发喘嗽，服诸药皆不瘥，得此方三服遂愈续方》（陆务观，绍兴府人）。

　　干姜（炮）甘草（炙，各半两）陈皮（去白，三分）桂茯苓五味子（各一两）上为切散，每服五钱，水一大盏，煎至六分，热服。

　　[卷之五　第六门] 治实喘方 

　　气虚而喘者不可服。

　　芫花不以多少，米醋浸一宿，去醋，炒令焦黑，为细末大麦面上二味等分，和令极匀，以浓煎柳枝酒调下立定。

　　[卷之五　第六门] 葶苈丸 

　　大治肺气咳嗽，面浮目肿，喘促，睡卧不得，步履艰难，小便赤涩等疾。

　　汉防己贝母（，令微黄）木通（各一两）甜葶苈（隔纸炒，令紫色）杏仁（去皮尖及双上为细末，枣肉为丸，如梧桐子大，每服三十丸，煎桑根白皮汤下，不拘时候服。徐七香原家方，名防己丸，无贝母、木通，添桑白皮，四味等分，同为末，白面糊丸。

</div>
    <div class="pagination">
<a href="是斋百一选方_page31.html">上一页</a><span>...</span><a href="是斋百一选方_page27.html">27</a><a href="是斋百一选方_page28.html">28</a><a href="是斋百一选方_page29.html">29</a><a href="是斋百一选方_page30.html">30</a><a href="是斋百一选方_page31.html">31</a><span class="current-page">32</span><a href="是斋百一选方_page33.html">33</a><a href="是斋百一选方_page34.html">34</a><a href="是斋百一选方_page35.html">35</a><a href="是斋百一选方_page36.html">36</a><a href="是斋百一选方_page37.html">37</a><span>...</span><a href="是斋百一选方_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
