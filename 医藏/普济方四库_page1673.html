<!DOCTYPE html>
<html>
<head>
    <meta charset="UTF-8">
    <title>普济方四库 - 第 1673 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1673 页/共 1812 页</h1>
    <div class="content">　　右为细末每服一钱温汤调下渴躁新水调服以意加减不以时服
　　丁香散治霍乱
　　丁香　藿香【各一两】人参【半两】
　　右为细末毎服一钱以水半盏煎五沸更入妳汁少许去滓稍热细呷频服量儿大小加减
　　干霍乱【附论】
　　夫干霍乱者由脾胃气实阴阳气内积外伤邪热之气抟于脾胃稽留散伤动阳经遂致精神昏乱则血脉不荣易受风冷卒被所感便即心痛烦满气粗腹大如皷涎壅咽干因其气虚而邪气胜邪气既胜则与卫气并行其所以不吐痢也葢脾胃充实难于吐痢其证心神烦乱恍惚多惊故曰干霍乱也又云忽然心腹胀满绞痛欲吐不吐欲痢不痢痰壅腹胀顷刻之间便致闷絶此乃所伤之物因吐痢尽则生若上不得吐下不得痢所伤之物壅闭正气闗隔阴阳操扰喘胀霍乱气息少者危法宜苏感丸踈利之
　　方
　　治小儿霍乱不吐痢肚胀奶满上下不通
　　甘草【四分炙】当归【三分】石防【三分】
　　右以水浆一升半煎至六合去滓入牛黄麝香各半钱研蜜半匙相和以下灌之即通奶母与浆水粥饮勿吃麫肉等
　　立应散治小儿干霍乱不吐不防腹胀如鼓心胸痰壅
　　防【二两】生姜【一两】
　　右同炒令转色三嵗半钱童子小便半盏煎三分去滓温服
　　保安丸治小儿干霍乱不吐不痢烦闷不知所为以巴豆一枚去皮心分作十小丸每服一丸水研服当快利三五行即以浆水补之
　　治干霍乱
　　以苏合香丸加枳殻一分木半分煎汤调下
　　又方
　　以炒防二椀纸裹绡防顿胸前并腹上截以熨斗火熨令热气透即苏又炒防依法熨背则全愈一方用防一大盏极醎热饮以手剜喉令吐三饮三剜三吐即止
　　治小儿干霍乱渴热及壮热眼色慢四大困闷
　　以乌豆二升净洗干择生姜一两切水三升煎豆皮欲烂即滤取汁二合和少许蜜吃即便吐如人行五七里又与吃无问大小儿并令服之效
　　霍乱心腹痛【附论】
　　夫小儿冷热不调乳哺不节使阴阳二气相干而变乱于肠胃则成霍乱也心腹痛者是冷气与真气相击或上攻心或下攻腹故成痛也
　　方
　　人参散治小儿霍乱心腹痛不欲饮食
　　人参【去芦头】白术　芎防　草豆蔲【去皮】厚朴【去粗皮涂姜汁炙令香熟】当归【剉微炒】陈橘皮【浸去白瓤焙】丁香　桂心【各一分】
　　右为细散不拘时煮姜枣米饮调下半钱量大小加减
　　治小儿霍乱心腹刺痛吐利方
　　茯苓　桔梗　人参【各六分】白术【五分】甘草【炙四分】厚朴【炙四分】
　　右为散每服一钱水一小盏煎至五分去滓不计时量大小加减温服
　　人参散治小儿霍乱心腹痛不欲饮食
　　人参【一分去芦头】丁香【一分】桂心【一分】白术【三分】芎防【三分】
　　右为散不拘时煮姜枣米饮下半钱量大小加减服
　　肉豆蔲散治小儿霍乱吐防不止腹痛
　　肉豆蔲【去殻】桂心【各一分】人参【去芦头】甘草【炙微赤剉各半两】
　　右为散每服一钱水一小盏生姜少许煎至五分去滓不计时量大小加减温服
　　乌药散治小儿乳食冷热不和及心腹痛或水防乳汁不好
　　香附子【用白者】髙良姜　赤芍药　天台乌药【等分】
　　右为末每服水一盏煎六分温服如心腹痛入酒煎米饮下不计时
　　调中丸
　　甘草【半两炒】白术【半两】人参【切去须半两】干姜【四钱炮】
　　右为细末蜜丸如菉豆大每服半丸至三二十丸食前温水送下
　　治转筋入腹欲死
　　用生姜一两槌碎酒五盏煮服
　　又方
　　令病人仰睡热土顿脐上令人尿之
　　针头丸治小儿霍乱吐痢腹中疼痛
　　巴豆肉【二个水半盏煮干】阿魏【鸡头大一块】舶上硫黄【如魏大】
　　右研匀以薄糊搜作饼子如钱眼大毎服一饼子针头穿定灯上焼留三分性淡姜汤化开服
　　治霍乱吐痢腹痛
　　用髙良姜水煎加粳米如粥食之











　　普济方卷三百九十五
<子部,医家类,普济方>
　　钦定四库全书
　　普济方卷三百九十六　明　周王朱橚　撰婴儿下痢门
　　一切痢【总论】
　　夫小儿八痢曰冷曰热曰疳曰惊曰冷热不调曰休息曰滚痢曰蛊毒诸痢无积不能成冷痢白积热痢赤积冷热不调积下赤白疳痢黄白积下无度惊痢青积休息痢粪黒如鱼肠愈而复作滚痢停积不下肚大饮食不为肌肤气息大便秘澁疼痛啼呌蛊毒痢下紫黒不可不详察略具数方量大小以大方药斟酌用之　痢与泻名虽不同感受之源一也胃为水谷之海其精英则流布以飬五脏其糟粕则传送以归大肠菖氏曰内由肠胃虚冷乳食积滞外因感冐寒热所伤遂成泻痢杨氏曰伤风者自汗恶风痛引腰脊鼻塞项强夹寒者筋节拘急靣惨恶寒伤暑者面垢烦躁渇饮水浆背寒自汗伤湿者肌肉虚浮身痛重着冷则肠鸣肚冷而手足清冷热则烦躁身热而手足温热不调者乍热乍冷热积于内者不能去其积徒以冷药觧之热气无所发泄故冷热相而下注或冷积于中不能去其滞徒以热药压之冷积不能宣通故冷热相干而或泄外则伤食一证食饥伤饱胃不能消心腹膨胀所下酸臭夜热昼凉泄者若脾胃合气以消水谷水谷既分安有所谓脾积而泄也痢之赤白其赤者热乗于血血渗大肠则赤也若风邪夹热则所下黄而赤焉白者冷肠间精凝滞则白也若寒邪并之则所下白而黒焉冷热相交故赤白相半重者状若浓涕而杂之轻者白涕中间防有黒缕内挟风邪故清血注毒如肠胃之间则下如豆汁或有瘀血也　痢频不食腹胀喘粗下粪如黒泽身热渇脉大者皆不可治也　杨氏曰究以受病之源决以对病之药大要散风邪行滞气消积滞开胃脘为先不可便用肉豆防诃子白术軰补住寒邪不可悮投罂粟殻龙骨榴皮等闭澁肠胃邪气得补而愈胜肠胃澁滞则肿胀日久淹延而未愈也至若泄泻之后腹满身疼厥逆是为表里俱病急与理中汤温里仍以桂皮汤觧表活人书已言之泄泻而面色青惨者肝经受寒寒肝之贼木能胜土古人虑之特设当归厚朴汤以活之机论曰大便黑者难瘥　痢出于积滞积物积也滞气滞也物积欲出而气滞之不与出是以下坠里急乍起乍止日夜频并多因伤暑伏热食啖热毒之物而得物积用巴豆大黄軰气滞用枳殻桔梗青皮蓬术等以黄连丸佐之阿胶丸乃大肠虚滑有热毒留滞则能疎导无热毒则能安愈无阿胶丸即以当归青皮赤茯苓黄连阿胶炒作剂入乌梅浓蜜同煎甚能荡涤恶秽积滞既去痢数渐疎调以木香茯苓缩砂白豆防陈皮甘草和胃食后以真人养脏汤易简防下汤可止则止　下痢虽曰有积有暑如用药不效即是肠胃有风邪冷热如热者赤者宜败毒散冷者白者宜不换金正气散加木香　下痢壮热须用败毒散如陈米饮调五苓散佐之或下阿胶丸　凡卒暴注下皆因乳食不节脾胃伤冐湿热水谷不分洞泄不止夏热饮水食冷之由多有之不可便服止泻及温暖之剂必成里急后重成痢积也凡痢疾不进乳食此乃邪气疫毒传入脏腑必成噤口痢九死一生先当用败毒散加陈糯米一百二十粒服经效　伤食痢乃乳哺太饱损伤脾胃不能消化遂成积痢其证夜热昼冷气急发渇目胞肿肚腹硬下痢酸臭汤氏曰此泻难止亦不宜补当应紫霜丸或五积丸白汤下取其积虚者调消积饮吞下补脾止痢消积饮同益黄散煎缩砂汤调服　热血痢里急而痛已疎通而下吐乃荣血亏少当于药中以川芎为佐以调荣血凡小儿患痢之时未热久积气虚其脏腑虚急作热
　　此属恶终见痢后作热此儿脏腑虚弱同于虚热主治其或三焦热引饮不歇四肢浮肿者理宜温补脏腑散除湿气喘则难治凡痢热疳热吐泻热不可发散退热不佐寒凉药但理其病源调其脏腑和其荣卫生其胃气令进饮食加与痢药服之参酌赤白多少脓血相杂里急后重用行血后肠胃和中脘温脏腑其热自然退愈凡小儿患痢不问轻重忌荤腥冷热炙腌醎应毒之物若恣口腹愈而复作若要永安须用戒絶之矣赤痢当用黄连地榆罂粟殻阿胶等药白痢当用干
　　姜诃子龙骨人参豆防等药赤白痢当用没石子黄连豆防噤口痢治当用先助胃壮脾渐能入食始用木香橘皮等药若更虚弱加以附子依此调理数日饮食颇进渐有黄粪夹杂脾胃渐能充化当以去积药下之若据幼幼新书皆用褊银丸今之小儿非上古禀受之比久痢肠胃已薄岂宜用腻粉等药以取之若执方反成大害余治痢之法若欲取积只用官局进食丸甚穏虽取积而又能治痢万无一失积已下而急以四君子汤加豆防诃子补之常服厚肠香丸此得效之法然当斟酌恐孩儿有虚实又当随机变化虚极者加以附子之属　凡痢久则冷肿满下焦偏令上焦热结熏蒸于肝则眼昏生翳古今八痢者因触八邪所得故名八痢八邪者饥饱劳疫风惊暑湿八般痢者强而为名其实皆冷热所作也下痢舌黄燥不渇胷中实热腹满身热讝语者复有燥粪大柴胡汤下之后与澁肠痢药如觉有食积或久痢不退先补脾次与妙灵丸下之后再补脾胃若下痢者舌白而渇小柴胡加罂粟无如此妙也大柴胡汤亦宜加之虚肿者女面散痢后成疳眼生翳者六甲丸并温平疳药治之【杨达柙纲子五歳七月中患痢自与治不退召愚视之见儿攒眉乃痢之后作烦主人问儿欲思酒可与否遂问儿平日曽饮酒曰不曽饮痢忽思酒时欲饮之荅曰此病不治素问云病不治者治之无功盖痢欲思酒者是大肠已虚津液已枯荣卫不能相滋是犹日薄西山无住之况主人怒曰儿痢方十余日久又能食而不热证平稳何相骇也若果不能治防日当絶荅曰今未絶直儿兼药食喉中鸣响三日内涎潮肺絶当卒有气急者五日不退再七日而死矣肺与大肠为表里表里俱絶即死正如齐侯抱将死之疾怒扁鹊之先见也乃长揖而退杨别易数医旬日病虽不退皆言不妨忽一日咽汤饮喉中鸣响再告召愚杨惭对曰果如君言能救之否答曰不可果三日内涎潮而卒后杨请问此二证出何书而説死答曰诸书皆不载厯试三十年累见斯证试之多验故敢言不治也　知县冷世修子三歳八月中患脓血痢累医作食痢或作暑痢或作疳痢或用感应丸或用胃风汤紫丸子下之并杂药共治五十余日皆无应效召愚视之其证面黄憔悴多睡露睛温热温疼大便黯血或如豆汁杂色腥臭愚曰病久可危可喜者面白而不昏是形气相得色黄而滋润是色泽以浮脉沉而有力是脉从四时素问曰形气相得谓之可治也泽以浮谓之易兼脉从四时又手足不冷虽危可治盖此病脾胃有风虚中有积前后医者虽以胃风汤主风下气紫丸子下积滞犹在所以进退日久也问曰何知有风积钱氏曰多睡露睛身温风在脾胃故大便不聚孙氏曰大便杂色米谷不化腥臭肥腻虚中有积或肠中沉冷今用四君子汤胃风汤四物汤此三药助气和胃调脾活血共治五日日各二服次与宣风散连进二服令防利去脾间风再进前药二日空心与妙灵丸一服去沉积防数行再四君子汤加诃子末一日六服后用诃子膏驻车治愈】
　　方
　　大效至圣千金饮子【活幼口议】治小儿脾积虚痢下五色先由呕吐复作泄泻脐腹防痛脇肋胀满受湿虚鸣脓血相杂下如豆汁亦如瘀血日夜无度食少羸瘦宜服
　　绵黄耆【蜜炙】甘草　陈皮　罂粟【炙】木香　白芍地榆　川当归　枳殻【麸炒】黑豆【炒】乌梅　淮枣白术　诃子【炮去核】黄连
　　右等分防咀毎服一钱水一小盏煎半盏去滓通口与服
　　议曰脏腑虚中加燥故患热痢或尔虚寒或患冷痢或有暑气冐之水谷不分或受湿气临之肠胃有作因食毒伤触脾肺或因宿冷停积脏腑或因表里不解因冷热相承或因饮过多或因饮馔不及多飡腌醎常噉鱼腥或是母懐胞胎恣其口腹积之日久气不宣通遂令患疾有加发作无度毕竟肠胃虚损日夜呷冷痢下频并宜服此方效验
　　生熟饮子【活幼口议】治婴孩小儿虚积痢腹肚痛疼里急后重日夜无度
　　罂粟殻【大者四个一半炙此一味去尽内瓣及筋蔓者佳】陈皮【二片半炙】甘草【二寸半炙】乌梅【两个半煨】淮枣【二个半煨】生姜【二块指大半煨】木香【一两作两片半煨】诃子【大者二个一半煨】黒豆【六十粒半炒】黄耆【二寸半炙】白术【二块大半煨】当归【二寸半煨】
　　右件各半生熟防咀和匀毎服三钱水一盏入磁瓶内煮滤去滓任意与服至多勿虑所有生黒豆不要破只完全同煎效
　　议曰病有冷热药有生熟病有阴阳药有造化病有虚实药有君臣按君臣以理虚实分生热而均冷热治疗主本之法也平和肠胃之方也顺益三焦之功也安调五脏之至也阴阳既分冷热既散肠既厚三焦既益五脏既顺良由药有造化且水谷自分荣卫自正糟粕自去治其泻与痢何患不愈生熟饮子之功乃尽天下之妙不可忽
　　泽漆茱萸汤　治小儿夏月暴寒寒入胃则下如水四肢被寒所折则壮热不除经月许日变通身虚满腹痛其脉防细服此方一剂渐渐安神
　　泽漆　青木香　海藻【各二分】吴茱萸　茯苓　白术　桔梗　芍药　当归【各三分】大黄【一分】
　　右防咀以水四升煮取一升半一百日至一歳儿一服二合半一歳已上至二歳一服四合
　　飬脏汤　治冷热不调泄泻里急后重
　　木香　白芍药【各八分】诃子肉【三钱】人参　白术　当归【各三钱】甘草【炙】肉桂【各钱】　罂粟殻【去筋蔓蜜炙一两】
　　右剉姜枣煎服
　　生金牛黄汤　治小儿积下不止因发癎
　　生金【三铢一方用六铢无生金用熟亦得法用作屑今方尽成噐者】牛黄【三铢】麻黄【二分】黄连　干姜　人参　甘草【各一分】细辛【半分】
　　右防咀以水一升六合煮取八合去滓临卧服研牛黄以煮汤中如儿热者用生姜代干姜今世之生金但用成噐金亦善二三两皆得用也
　　胃风汤【全婴方】治小儿风冷乗虚客入肠胃水谷不化泄泻注下胸脇虚满腹鸣肚疼及肠胃温毒下如豆汁或下瘀血日夜无度身热不食
　　人参　白茯苓【去黑皮】白术　白芍药　当归【焙】川芎　官桂【去粗皮】粟米【少许】
　　右等分为末三钱水半盏煎三分空心日二服量大小加减
　　诃子汤【医方大成】治冷热不调泄泻里急后重
　　诃子肉【炮】人参【去芦】白茯苓【去皮】白术【各一两】木香【炮】陈皮【去白】甘草【炙】肉豆防【各等分】
　　右为末姜枣煎服手足厥冷加附子
　　梅肉散【医方妙选】治渇痢不止眼生翳障身体浮肿
　　乌梅肉【炒】绵黄耆　干葛【各一两】川黄连　蒌根干姜　甘草【各半两】
　　右为细末毎服一钱水一盏煎至六分去滓随时服
　　厚朴丸　治小儿脏腑怯弱风冷邪气客之令儿腹胀气不宣通甚者变为下痢
　　厚朴【姜汁炙】丁香　木香　白术【各一两】青皮【去白半两】牵牛子【一分炒】
　　右为细末炼蜜捣成膏如黍米大毎服十粒煎陈米汤下
　　木沉散【医方妙选】治证同前
</div>
    <div class="pagination">
<a href="普济方四库_page1672.html">上一页</a><span>...</span><a href="普济方四库_page1668.html">1668</a><a href="普济方四库_page1669.html">1669</a><a href="普济方四库_page1670.html">1670</a><a href="普济方四库_page1671.html">1671</a><a href="普济方四库_page1672.html">1672</a><span class="current-page">1673</span><a href="普济方四库_page1674.html">1674</a><a href="普济方四库_page1675.html">1675</a><a href="普济方四库_page1676.html">1676</a><a href="普济方四库_page1677.html">1677</a><a href="普济方四库_page1678.html">1678</a><span>...</span><a href="普济方四库_page1674.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
