<!DOCTYPE html>
<html>
<head>
    <meta charset="UTF-8">
    <title>普济方 - 第 2280 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2280 页/共 3614 页</h1>
    <div class="content">　　（出圣惠方）

　　治虚劳脾胃气冷。食即呕逆。不食又饥。

　　白术（三分）藿香（五钱）枇杷叶（二分拭去毛炙微黄）人参（去芦头）白茯苓（各一两）肉豆蔻（三枚去壳）甘草（五钱炙微赤锉）浓朴（一两去粗皮涂生姜汁炙令香熟）桂心（五钱）上为散。每服三钱。以水一中盏。入生姜半分。枣三枚。煎至六分。去滓。不计时候稍热服。

　　丁香散

　　（出圣惠方）

　　治虚劳脾胃气弱。呕逆不欲饮食。四肢少力。

　　丁香人参（去芦头各三分）甘草（五钱炙微赤锉）白术（三分）茯神（一两）高良姜（锉）白豆蔻（去皮）陈橘皮（汤浸去白瓤焙）半夏（汤洗七遍去滑各五钱）上为散。每服三钱。以水一中盏。入生姜半分。枣三枚。煎至六分。去滓稍热服。不计时。

　　前胡汤治虚劳胸满气逆。呕吐饮食。

　　前胡（三分去芦头）柴胡（去苗）桔梗（炒）赤茯苓（去黑皮各五钱）大腹子（三枚并皮锉）半夏（汤洗七遍去滑）陈橘皮（汤浸去白炒各一分）人参上粗捣筛。每用五钱。水一盏半。生姜一分。拍碎。煎至一盏。去滓。空腹分温二服。

　　人参汤治虚劳脾胃气弱。呕吐不纳饮食。四肢怠惰。

　　人参肉豆蔻（去壳炮）半夏（汤洗七遍去滑）黄（锉）浓朴（去粗皮生姜汁炙熟）枇杷叶（拭去毛炙）藿香（去梗）白茯苓（去黑皮各二两）上粗捣筛。每服三钱。水一盏。

　　入生姜指大拍碎。大枣二枚擘破。煎取七分。去滓。空心食前温服。

　　半夏汤治虚劳脾胃气滞。胸膈痰壅。食即呕吐。

　　半夏（汤浸去滑焙干一两）陈橘皮（汤浸去白焙二两）芍药白茯苓（去黑皮）白术杏仁（汤浸去皮尖双仁别研各一两五钱）上除杏仁外。粗捣筛和匀。每服五钱。用水一盏半。

　　入枣两枚擘破。生姜一分拍碎。煎至一盏去滓。分温二服。

　　附子汤治虚劳脾胃冷弱。胸满气逆。呕吐咳嗽。腹痛肠鸣。

　　附子（炮裂去皮脐）甘草（炙各一两）干姜（炮三分）白术（炒锉一两五钱生姜二两同捣作饼炙）半夏（一两汤洗去滑生姜二两同捣作饼炙）苍术（米泔浸去粗皮锉炒二两）上锉如麻豆。每服三钱。水一盏半。枣二枚擘破。生姜半分。煎至一盏。去滓。分为二服。

　　卷二百三十二　虚劳门

　　虚劳咳唾脓血（附论）

　　夫虚劳之人。血气久耗。寒邪湿热。伏结上焦。内伤心肺。残贼营卫。心主血。血为营。

　　肺主气。气为卫。营卫不调。金火相克。其病难治。或因咳嗽。间有脓血者。津液腐化也。

　　宜润养上焦。滋益营卫。则病缓而可已。

　　方

　　鳖甲汤治五劳咳嗽。咯唾脓血。言语声嗄。日渐羸劣，不能饮食。

　　鳖甲（去裙酒浸炙一两五钱）柴胡（去苗一两）人参白术虎头骨（酒浸炙一两）知母（焙）半夏（汤洗去滑）桔梗（炒）紫菀（去苗土各一两一分）桑根白皮（炙锉一两五钱）芎（三分）芍药（炒一两一分）当归（切焙）秦艽（去苗土）地骨皮（各一两五钱）甘草（炙）桂（去粗皮各三分）生干地黄（焙）赤茯苓（去黑皮）槟榔（煨）附子（炮裂去脐各一两五钱）上锉如麻豆。每服三钱。水一盏。入生姜一片。枣一枚拍碎。煎至七分。

　　去滓空腹食前温服。日三。如寒热小便赤涩者。更加葱白一茎。豉四十粒。

　　鳖甲汤治虚劳。烦躁羸瘦。发热面红。颊发赤。咳嗽脓血。

　　鳖甲（醋炙黄）桑根白皮（锉）甘草（炙锉）贝母（去心炒）麦门冬（去心炒）白术人参陈橘皮（去白焙各一两）胡黄连知母（焙）麻黄（去根节）黄芩（去黑皮）百部紫菀（去苗土）山栀子仁栝蒌根柴胡（去苗）款冬花（各五钱）上粗捣筛。每服三钱。

　　水一盏半。煎至八分。入杏仁七枚。去皮尖。再煎至六分。去滓。临卧温服。如嗽止。不用杏仁。只用生姜少许同煎。

　　柴胡汤治五劳七伤。四肢少力。肌瘦盗汗。遗精心怯。力乏不思食饮。咳嗽唾脓

　　血。

　　柴胡（去苗一两炒）鳖甲（去裙醋炙）秦艽（去苗土）知母（焙）桂（去粗皮）人参白五钱）枳壳（去瓤焙一分）槟榔（炮锉二枚）枸杞子（一分）上锉如麻豆。每服三钱。水一盏煎至六分。去滓温服。不拘时。

　　如圣黄汤治虚劳心肺俱伤。咳唾咯脓血。

　　黄（锉）乌梅（去核）知母（焙干）甘草（炙锉）款冬花秦艽（去苗土）贝母（去心焙）半夏（汤洗七遍焙干各一两）糯米桑根白皮（锉各一分）桃仁（去皮尖麸炒）鳖甲（去裙醋炙黄各五钱）人参（一两五钱）柴胡（去苗二两）上粗捣筛。每服三钱。

　　水一盏半。入生姜三片。桃柳枝。葱白。薤白。各少许。同煎至六分。去滓。不拘时候温服。

　　蛤蚧散治劳嗽咯血脓。

　　蛤蚧（酒浸炙）知母贝母鹿角胶甘草杏仁（去皮尖炒）干葛枇杷叶（去毛酥炙）人参（去芦各一两）款冬花紫菀茸鳖甲（各一两）上为末。每服三钱。先煎桑白皮水一盏。入药再煎至七分。去滓。温服。一日二服。

　　蛤蚧汤治虚劳咳嗽。咯唾脓血。

　　蛤蚧（酒浸一宿酥炙）知母（焙）贝母（去心炒）鹿角胶（炙燥）甘草（炙锉）杏仁（去皮尖双仁麸炒）枇杷叶（拭去毛炙）葛根（锉）人参（各一两）桑白皮（炙锉三分）上为末。

　　葳蕤汤治虚劳咳嗽。咯唾脓血。

　　葳蕤百部（各一两）麦门冬（去心焙）阿胶（炒令燥）马兜铃（各五钱）白茯苓（去黑皮）人参甘草（炙锉）桑根白皮（锉各一两）上粗捣筛。每服三钱。水一盏。入乌梅一个。

　　通神汤治虚劳咳嗽不止。肺气损伤。咯吐脓血。日渐痿瘦。

　　土马鬃（焙干二两）枳实（去瓤麸炒）白茯苓（去黑皮）秦艽（去苗土）甘草（炙锉）柴胡（去苗芦）人参生干地黄（焙各一两）上捣筛。每服三钱。水一中盏。煎至七分。

　　去滓。食后温服。

　　白前饮治虚劳咳嗽。上气壅热。咯吐脓血。

　　白前（二两五钱）桑根白皮（炙）桔梗（炒各三两）白茯苓（去黑皮三分）甘草（一两炙）杏仁（去皮尖双仁炒一两五钱）上各锉如麻豆大。拌匀。每服三钱。水一中盏半。

　　煎取七分。去滓。食前温服日二。

　　鸡苏丸治虚热昏冒倦怠。下虚上壅。嗽血衄血。

　　鸡苏叶（半斤）黄防风荆芥穗（各一两）甘草川芎桔梗生地黄（各五钱）甘菊花（三钱）脑子（五分）上为细末。炼蜜丸如弹子大。每服一丸。用麦门冬去心煎汤嚼下。嗽血衄血。藕节汤下一丸。空心食前服。若肺损吐血。日渐乏力瘦弱。行步不得。喘嗽痰涎。或发寒热。小便赤涩。加车前子三钱。用桑枝锉炒香煎汤嚼下。

　　人参佛耳散治劳伤虚怯。咳嗽咯血。虚热喘急胁痛。

</div>
    <div class="pagination">
<a href="普济方_page2279.html">上一页</a><span>...</span><a href="普济方_page2275.html">2275</a><a href="普济方_page2276.html">2276</a><a href="普济方_page2277.html">2277</a><a href="普济方_page2278.html">2278</a><a href="普济方_page2279.html">2279</a><span class="current-page">2280</span><a href="普济方_page2281.html">2281</a><a href="普济方_page2282.html">2282</a><a href="普济方_page2283.html">2283</a><a href="普济方_page2284.html">2284</a><a href="普济方_page2285.html">2285</a><span>...</span><a href="普济方_page2281.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
