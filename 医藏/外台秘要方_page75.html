<!DOCTYPE html>
<html>
<head>
    <meta charset="UTF-8">
    <title>外台秘要方 - 第 75 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 75 页/共 226 页</h1>
    <div class="content">　　又镇心丸疗胃气厥实风邪入藏喜怒愁忧心意不定恍惚善忘夜不得寐诸邪气病悉主之方
　　秦芁【一两】　　栢实　　　当归　　　干漆【熬】白敛　　　杏仁【去皮尖熬】　芎防【各三分】　泽防【一两】干地黄【六两】　防风　　　人参【各四两】　甘草【一两】白术　　　薯蓣　　　茯苓　　　干姜【各二分】麦门冬【去心二两】前胡【四分】
　　右十八味下筛以蜜和为丸如梧子大先食饮服十丸日三不知稍增之忌桃李雀肉海藻菘菜芜荑酢物【并出第十六卷中】
　　崔氏疗风邪虚悸恍惚悲伤或梦寐不安镇心汤方茯神　　　半夏【洗】　　生姜【各四两】　羚羊角【屑】当归　　　人参　　　防风　　　芎防杏仁【去皮尖】　桔梗【各二两】　龙齿【碎绵裹】　石膏【碎各三两
　　绵裹】　　　　防己　　　桂心【各一两半】　竹沥【一升】
　　右十五味切以水一斗煮减半内竹沥煎取二升八合去滓分温三服相去如人行十里乆忌酢物羊肉猪肉饧生葱等物
　　又别离散疗男子女人风邪男梦见女女梦见男交欢日乆成劳愁悲忧恚怒喜无常日渐羸瘦连年嵗月深乆难疗或半月或数月日复发者方
　　杨上寄生【三两炙】　　　　菖蒲　　　细辛附子【炮】　　干姜　　　蓟根【一云苎根】　天雄【炮】桂心【各一两】　白术【二两】　　茵芋【二两炙】
　　右十味合下筛以酒服半方寸匕日三不饮酒用童子小便调服合药勿令妇人鸡犬见之勿令病人见合药见者令邪气不去禁之为验忌生葱生菜猪羊肉桃李雀肉饧等物【小品同并出第七卷中】
　　五邪方五首
　　深师五邪丸疗心惊恐梦寤愁忧烦躁不乐心神错乱邪气经入五藏徃来烦闷悲哀啼泣常如苦怖吸吸短气当发之时恍惚喜卧心中踊踊忽然欲怒癫倒手足冷清气乏鬼邪气所中涉于藏腑食即呕逆除气定心神方
　　芎防　　　龙角【无角用齿】　茯苓　　　紫石英【研】防风　　　厚朴【炙】　　铁精【研】　　甘草【炙各四分】逺志【六分去心】　丹参　　　大黄　　　栀子仁桂心　　　细辛　　　菖蒲　　　椒【汗去目】人参　　　干姜　　　附子【炮】　　吴茱茰【各五
　　分】　　　　芥子【三分】　　禹余粮【七分研】
　　右二十二味下筛和以蜜丸如梧子大未食服二十丸夜服十丸枣汤下不知増之忌海藻菘菜生葱生菜猪羊肉饧等物
　　又五邪汤疗风邪恍惚悲涕泣狂走如有神之状身体强直或疼痛口噤痹水浆不通面目变色甚者不识人方
　　菖蒲　　　秦芁　　　桂心　　　当归禹余粮　　人参　　　附子【炮】　　黄芩甘草【炙】　　逺志【去心】　　防风【各一两】　龙骨赤石脂　　茯苓　　　芍药　　　芎防防己【各二两】
　　右十七味下筛作麤散调和取水二升一方取东流水煮小沸内散二两煮取一升五合未食服五合日再夜一分作十二裹重裹令密勿令泄气忌羊肉饧海藻菘菜酢物【并出第八卷中】
　　范汪五邪汤疗五邪气入人体中鬼语诸妄有所语闷乱恍惚不足意志不定发作来往有时方
　　人参　　　白术　　　茯苓　　　菖蒲茯神【各三两】
　　右五味切以水一斗煮取三升先食服八合日三忌桃李雀肉羊肉饧酢物【并出第四十二卷中】
　　古今録验五邪汤主邪气啼泣或歌或哭方
　　禹余粮【研】　防风　　　桂心　　　芍药逺志【去心】　　独活　　　甘草【炙】　　人参石膏【碎绵裹】　牡蛎【熬】　　秦芁【各一两】　白术防己　　　菖蒲　　　雄黄【研】　　茯神蛇蜕皮【炙各一两】
　　右十七味麤筛以水一升半内三方寸匕煮二沸去滓服之日四服忌生葱海藻菘菜桃李雀肉饧醋等【深师用黄丹不用雄黄余同】
　　又茯神汤主五邪气入人体中见鬼妄语有所见闻心悸动摇恍惚不定方
　　茯神【二两】　　人参　　　茯苓【各三两】　赤小豆【四十
　　枚】　　　　菖蒲【三两】
　　右五味以水一斗煮取二升半分为三服忌酢羊肉饧【深师千金翼同并出第四卷中】
　　风惊悸方九首
　　病源风惊悸者由体虚心气不足心之经为风邪所乘也或恐惧忧迫令心气虚亦受风邪风邪搏于心则惊不自安惊不已则悸动不定其状目睛不转而不能呼诊其脉动而弱者惊悸也动则为惊弱则为悸【出第一卷中】广济疗热风惊悸安心乆服长年镇心丸方
　　茯神　　　人参　　　龙齿【研】　　升麻石膏【研】　　黄芩　　　茯苓　　　麦门冬【八分
　　去心】　　　　银薄【二百番研】　虎睛【一具炙】　枳实【炙】白敛　　　参　　　芍药　　　葳蕤甘草【炙各六分】　生姜【二分】
　　右十七味筛蜜和丸每食讫少时以饮服如梧子大十五丸日二服渐渐加至三十丸不利忌海藻菘菜醋蒜面粘食陈臭等物【出第卷中】
　　深师大定心丸疗恍惚惊悸心神不安或风邪因虚入藏语言喜忘胷胁满不得饮食方
　　人参　　　桂心【各三两】　白术　　　防己茯苓　　　干姜　　　防风　　　大黄茯神　　　桔梗　　　白敛【各一两】　牛膝【十铢】逺志【二两去心】　银屑【六铢】
　　右十四味合下筛以蜜丸如梧子大先食服五丸日三不知稍稍増之一方无牛膝而有茱茰一两银屑十铢余悉同忌生葱酢物猪肉桃李雀肉等
　　又补心汤疗心气不足其病苦满汗出心风烦闷善恐独苦多梦不自觉者咽喉痛时时吐血舌本强水浆不通手掌热心惊悸吐下血方
　　麦门冬【三两去心】紫石英【五分】　紫菀【二两】　　桂心【一尺一方
　　二两】　　　　茯苓【四两一方一两】小豆【二十四枚一方六合】
　　人参【半两】　　大枣【二十五枚擘】甘草【五寸炙一方一两】
　　右九味切以水八升煮取二升四合羸人分作三服强人再服心王之时有血证可服耳一方説用药两数不尽同注之在下煮取多少服亦同忌海藻菘菜生葱酢物【并出第十卷中】
　　千金疗心虚寒隂阳寒损心惊掣悸语声寛急混濯口防冒昧好自笑厉风伤心荆沥汤方
　　荆沥【三升】　　麻黄【去节】　　白术　　　芎防【各四两】防风　　　桂心　　　升麻　　　茯苓逺志【去心】　　人参　　　羌活　　　当归【各三两】防己　　　甘草【炙各二两】　母姜【切一升取汁】
　　右十五味切以水一斗先煮麻黄两沸去沫次下诸药煮取三升绞去滓下荆沥姜汁煎取四升分为四服日三夜一忌海藻菘菜酢生葱桃李雀肉等物
　　又大镇心丸疗心虚惊悸梦寤恐畏方
　　紫石英　　茯苓　　　防风　　　人参甘草【炙】　　泽防【各八分】　秦芁　　　黄芪白术　　　薯蓣　　　白敛【各六分】　麦门冬当归【各五分】　桂心　　　逺志【去心】　　栢子仁石膏　　　桔梗　　　大黄　　　大豆卷【各四
　　分熬】　　　　椒【汗去目】　　芍药　　　干姜细辛【各三分】
　　右二十四味酒服如梧子大十五丸日再一方用枣膏丸忌海藻菘菜生葱猪肉生菜桃李雀肉等
　　又小镇心散疗心气不足虚悸恐畏悲思恍惚心神不定而惊方
　　人参　　　逺志【去心】　　赤小豆　　附子【炮】桂心　　　细辛　　　干姜　　　防风龙齿【炙】　　菖蒲　　　干地黄【各二两】茯苓白术　　　黄芪【各四两】
　　右十四味筛为散以酒服两方寸匕日三忌羊肉饧桃李雀肉生葱生菜猪肉【并出第十四卷中】
　　崔氏疗热风惊掣心忪恐悸风邪狂呌妄走者服此汤亦差朱四频用之极效方
　　茯神【三两】　　杏仁【三两去皮尖两仁切】　　　　升麻白鲜皮　　沙参【各二两】　龙齿【六两炙】　寒水石【一斤碎绵裹】　　　石膏【二十两碎绵裹】生麦门冬【去心四两】
　　右九味切以水一斗二升煎取三升去滓分温为三服相去十里若甚者减水三升内竹沥三升先用水煮九沸然后内竹沥煮取三升服如上法忌酢物【出第六卷中】
　　古今録验茯神汤疗风经五藏虚惊悸安神定志方龙骨【二两】　　干姜【一两半】　细辛【一两半】　白术【一两】茯神【三两】　　人参　　　逺志【去心】　　甘草【炙】桂心　　　独活【各二两】　酸枣　【一两】　防风【二两】
　　右十二味切以水九升煮取三升分为三服忌海藻菘菜桃李雀肉生葱生菜醋物
　　又大竹沥汤疗大虚风气入腹拘急心痛烦寃恍惚迷惑不知人或惊悸时怖吸吸口干濇濇恶寒时失精明歴节疼痛或缓或不摄产妇体虚受风恶寒惨惨愦愦闷心欲絶者并疗风痉口噤不开目视如故耳亦闻人语心亦解人语但口不得开剧者背强反折百脉掣动悉主之方
　　秦芁　　　防风　　　茯苓　　　人参【各二两】茵芋　　　乌头【炮】　　黄芩　　　干姜当归　　　细辛　　　白术【各一两】　天雄【一枚炮】甘草【三两炙】　防己【二两】
　　右十四味切以竹沥一斗水五升煮取四升分服一升羸人服五合佳此汤令人痹宁少服也茵芋有毒令人闷乱目花虚人可半两良风轻者用竹沥三升水七升小重者竹沥五升水五升风大剧停水用竹沥一斗忌酢生菜海藻菘菜桃李雀肉等【并出第一卷中】风惊恐方三首
　　病源风惊恐者由体虚受风入乘腑藏其状如人将捕之心虚则惊肝虚则恐足厥隂为肝之经与胆合足少阳为胆之经主决断众事心肝既虚而受风邪胆气又弱而为风所乘故惊恐如人将捕之【出第一卷中】
　　广济疗心虚热风上冲头面心系急时时惊四肢烦腰膝冷邪气发神不定犀角丸方
　　犀角【屑】　　防风　　　人参　　　升麻防葵　　　防榔仁【各五分】青木香　　光明砂【研】牛膝【各八分】　龙齿【炙】　　鐡精【各六两】　露蜂房【炙】银箔【研各三分】
　　右十三味筛蜜和为丸如梧子酒下二十丸至二十五丸日再服不利忌生血物热面荞麦炙肉葵蒜粘食等【出第一卷中】
　　深师续命汤疗大风风邪入心或心痛彻背背痛彻心去来上下惊恐小腹胀满微痛乍寒乍热心中闷状如微温进退无常面青或白或黄虚劳邪气入百脉百病皆疗之方
　　人参　　　甘草【炙】　　干姜　　　麻黄【去节】独活　　　当归　　　芎防　　　石膏【碎绵裹各
　　二两】　　　　附子【一枚炮】　桂心　　　白术细辛【各三分】　防风【五分】　　芍药【二分】　　秦芁【一两】
　　杏仁【四十枚去两仁尖皮】　　　　黄芩【一两】
　　右十七味以水一斗煮麻黄十余沸内诸药煮取四升半去滓内枣十枚煎取三升分五服老小者五合此以下以意消息调和六腑安五藏无不损除无芎防防己代之无独活天雄代之无附子乌头代之汤成之后服汤以椒十枚置汤中温令暖服之此与十二味西州续命汤疗同俱疗癫邪大风西中有十二味者中有大枣三十枚忌海藻生葱猪肉桃李生菜雀肉等
　　又疗五藏六腑血气少亡魂失魄五藏昼夜不安惚惚善悲心中善恐怖如有鬼物此皆发于大惊及当风从髙堕落所致疗之十黄散方
　　雄黄【五分熬】　人参【五分】　　蜀椒【五分汗】　大黄【四分】朱砂【三分研】　干姜【四分】　　黄蘗【二分】　　山茱茰【二分】细辛【二分】　　黄芪【三分】　　泽防【三分】　　黄连【一分】蒲黄【一分】　　桂心【三分】　　麻黄【去节一分】　黄孙【一分牡也一方云黄昬】　　黄环【三分】　　黄芩【三分】
　　右十八味筛为散未食温酒服一方寸匕日三稍増至二匕服此散体中筋力强者不须増人参气力羸虚可増人参五分合十分忌猪肉冷水生菜生葱生血物等【并出第八卷中崔氏同千金无椒朱砂干姜】
　　风癫方七首
　　病源风癫者由血气虚风邪入于隂经故也人有血气少则心虚而精神离散魂魄妄行因为风邪所伤故邪入于隂则为癫疾又人在胎时其母卒大惊精气并居令子发癫其发则仆地吐涎沫无所觉是也原其癫病皆由风邪故也养生方云夫人见十步直墙勿顺墙而卧风利吹人必发癫癎及体重人卧春夏向东秋冬向西此是常法其汤熨鍼石别有正方补养宣导今附于后养生方导引法云还向反望不见七通治欬逆胷中病寒热癫疾喉不利咽干咽塞又云以两手承辘轳倒悬令脚反在其上元愈头风癫坐地舒两脚以绳绊之以大绳绊讫拖辘轳上来下去以两手挽绳使脚上头下不使离地自极十一通愈头风癫乆行身卧空中而不坠落【出第二卷中】
　　集验风癫论曰凡癫病发则仆地吐涎沫无知若强掠如狂及遗粪者难疗无方【出第三卷中千金同】
　　千金疗风癫方
　　葶苈子【熬研】　铅丹　　　栝楼　　　虎掌【各三分】乌头【三分炮】　白术【一分】　　鸱头【一枚炙】　铁精防茹【各一两】　椒【汗】　　　大防【炙】　　甘遂天雄【各二分炮】
　　右十三味末之以蜜和如梧子大服二丸日二忌桃李雀肉猪肉冷水【经心録同名鸱头丸】
　　又芎防汤主风癫引胁牵痛发作则吐耳如蝉鸣方
　　芎防　　　藁本　　　防茹【各五两】
　　右三味切内酒一斗煮取三升顿服酒一升羸者二服取大汗【深师同】
　　又方
　　生天门冬【十斤】生地黄【三十斤】
　　右二味取汁作煎服之忌鲤鱼芜荑
　　又天门冬酒通治五藏六腑大风洞虚五劳七伤症结滞气冷热诸风癫癎恶疾耳聋头风四肢拘挛猥退歴节风万病皆主之乆服延年轻身齿落更生发白再黒方
　　天门冬与百部相似天门冬味甘两头方百部细长而味苦令人利门冬汁一斗渍麴二升令发以米二斗准家法醖之春夏极冷下饭秋冬温如人肌酒熟取清服一盏常令酒相接勿至醉吐慎生冷酢滑鸡猪鱼蒜特忌鲤鱼亦忌油脂此是一斗汁法余一石二石亦准此以为大率服药十日觉身体大痒二十日更大痒三十日乃渐止此是风气出去故也四十日即觉心豁然大快似有所得五十日更觉大快当风坐卧觉风不着人身中诸风悉尽用米法先浄淘米暴炕令干临欲用时更别取天门冬汁渍米洒炊之余汁拌饭取天门冬汁法浄洗天门冬干漉去水切之押取汁三四遍令滓干如草乃止此酒初熟味酸仍作臭泔腥气但依式服之乆停即香美余酒不及也封四七日佳凡八月九月即少少合至十月合拟到来年五月三十日以来相续服之春三月亦得合入四月不得合服酒时若得散服更得力倍速散方如左
　　天门冬去心皮暴干筛以上件酒服方寸匕日三加至三匕乆服长生凡酒亦得服之
　　又疗风癫方
　　茯神　　　白龙骨【研】　龙齿【研】　　龙角【研】龙胆　　　蔓菁子　　铁精【研】　　干姜【各十分】人参　　　逺志【去心】　　黄连　　　大黄【各八分】芎防　　　白芷　　　黄芩　　　当归【各六分】桂心【五分去皮】
　　右十七味末之蜜和丸汤服十五丸如梧子大日二稍稍加之以知为度忌酢物猪肉冷水生葱【并出第十四卷中】
　　古今録验疗风癫六生散方
　　菖蒲　　　蒴藋【一作雚芦】　防风　　　茵芋商陆根　　蜀附子【炮各二两】
　　右六味下筛酒服钱五匕日再服不知稍増以知为度忌猪肉冷水羊肉饧牛犬肉蒜等
　　又侯氏黒散疗风癫方
　　菊花【四十分】　防风　　　白术【各十分】　茯苓细辛　　　牡蛎【熬】　　钟乳【研】　　礜石【泥裹烧半
　　日研】　　　　人参　　　干姜　　　桂心芎防　　　当归　　　矾石【如马齿者烧令汁尽研各三分】黄芩【五分】
　　右十五味合下筛以酒服方寸匕日三忌桃李雀肉胡荽青鱼鲊酢物生葱生菜【并出第十卷中张仲景此方更有桔梗八分无钟乳礜石以温酒下之禁一切鱼肉大蒜常宜冷食六十日上即药积在腹中不下也热食即下矣冷食自能助药力】
　　五癫方三方
　　病源五癫者一曰阳癫发时如死人遗尿有顷乃解二曰隂癫坐小时脐疮未愈数洗浴因此得之三曰风癫发则眼目相引牵纵反强羊鸣食顷方解由热作汗出当风因以房室过度醉饮饱满行事令心意逼迫短气脉悸得之四曰湿癫眉头痛身重坐热沐头湿防脑沸未止得之五曰马癫发作时反目口噤手足相引身热坐小时膏气脑热不和得之皆然诊其脉心脉微涩为癫疾并脾脉而疾者癫脉也肾脉急甚为骨癫疾脉洪大而长者癫疾脉浮大附隂者癫疾脉来牢疾者癫疾三部脉急者癫可疗发则仆地吐涎沫无所知若强掠起如狂及遗粪者难疗脉虚则可疗实则死脉实牢者生脉沈细小者死脉搏大滑乆乆自巳其脉沈小急疾不可疗小牢急亦不可疗【出第二卷中】
　　古今録验莨菪子散疗五癫反侧羊鸣目飜吐沫不知痛处方
　　猪卵【一具隂干百日】莨菪子【三升】　牛黄【八分研】　鲤鱼胆【五分】桂心【十分研】
　　右五味切以清酒一升渍莨菪子暴令干尽酒止乃合下筛酒服五分匕日再当如醉不知稍増以知为度忌生葱等
</div>
    <div class="pagination">
<a href="外台秘要方_page74.html">上一页</a><span>...</span><a href="外台秘要方_page70.html">70</a><a href="外台秘要方_page71.html">71</a><a href="外台秘要方_page72.html">72</a><a href="外台秘要方_page73.html">73</a><a href="外台秘要方_page74.html">74</a><span class="current-page">75</span><a href="外台秘要方_page76.html">76</a><a href="外台秘要方_page77.html">77</a><a href="外台秘要方_page78.html">78</a><a href="外台秘要方_page79.html">79</a><a href="外台秘要方_page80.html">80</a><span>...</span><a href="外台秘要方_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
