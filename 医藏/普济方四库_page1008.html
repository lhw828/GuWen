<!DOCTYPE html>
<html>
<head>
    <meta charset="UTF-8">
    <title>普济方四库 - 第 1008 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1008 页/共 1812 页</h1>
    <div class="content">　　正月一日酒五升淋碓头捣七下取饮之
　　又方
　　用故氊中葈耳子七枚烧灰黄昏时服一杯呪曰与病人狂人饮也勿令知之后不喜饮酒也
　　又方
　　用白猪乳汁一升饮之永不饮酒
　　又方
　　刮马汗和酒与饮终身不饮
　　又方
　　取虎屎中骨烧末和酒与饮
　　又方
　　取鸬鷀屎烧灰水服方寸其效如神
　　又方
　　取鹰毛用水煮去毛顿服
　　又方
　　以故车弦烧灰和酒与服
　　又方
　　取驴驹衣烧灰酒饮方寸妙
　　又方
　　以自死蛴螬干捣末和酒与饮即呕神验
　　又方
　　用酒客吐中肉七枚隂干烧末服之
　　又方
　　用酒渍汗靴替一宿平旦空腹与饮即吐不喜见酒
　　又方
　　用白狗乳汁酒服之
　　又方
　　用臈月马脑和酒服之
　　治恶酒嗔怒不醒方
　　用鸡子清二枚生吞下
　　又方
　　用甘蔗捣取汁毎服一小盏
　　酒病方
　　用赤小豆煮汁热饮即愈
　　解酒毒
　　以牛肝和腹内百叶生姜醋食之
　　解酒热面赤者
　　以冬霜作圑饮之
　　酒后暴热
　　以腊雪小温饮之
　　普济方卷二百五十三
　　钦定四库全书
　　普济方卷二百五十四　明　周王朱橚　撰杂治门
　　中恶【附论】
　　夫病者卒心腹胀满吐利不利如干霍乱状世所谓冲恶是也由人精神不全心志多忧遂为邪鬼所击或复附着沉沉黙黙寤言谵语诽谤骂詈讦露人事不避讥嫌口中好言未然祸福至及其时毫发无失人有起心已知其肇登髙渉险如履平地或悲泣呻吟不欲见人其状万端如醉如狂不可槩举此皆神鬼及诸精魅附着感人或复触犯忌讳土地神灵为其所作非有真实但随方俗放验治之中恶者是人精神衰弱为鬼邪之气卒中之也夫人隂阳顺理荣卫调平神守则强邪不干若将摄失宜精神衰弱便中鬼毒之气其状卒然心腹刺痛闷乱欲死又凡卒中恶腹大而满者诊其脉大而浮者死细而微者生又中恶吐血数升脉数细者浮焱如疾者生中恶者差后余势尚滞发作则变成疰也
　　方
　　备急防【一名雄黄散出圣惠方】治卒中恶客忤五尸入腹鬼刺鬼排及中蛊毒注吐血下血及心腹防痛腹满寒热毒病
　　雄黄【研二两】丹砂【研一两】附子【炮裂去皮脐一两一分】桂【去粗皮】藜芦【各一分】蜀椒【去目并闭口炒出汗半两】野葛【三分】芫花【醋炒四分】巴豆仁【三十五个去心熬】
　　右将巴豆别治如脂余细为散以巴豆合捣令匀瓷器贮之宻封勿泄气遇急病水服一分许加至半钱零老防减半病在头当鼻衂在膈上则吐在膈下则利在四肢则汗出而愈
　　辟秽丹　能辟秽气
　　细辛【半两】甘松【一两】川芎【二两】
　　右为细末水丸如弹子大乆窨妙毎焼一丸加麝香少许如无亦可
　　又方　救卒中恶死及卒死
　　右以猪脂如鸡子大苦酒一升煮沸以灌喉中又救治卒死亦可醋灌之
　　桃皮汤【出圣惠方】治中恶喘急气心腹痛胸脇胀满短气桃皮【一握东引者】白杨皮【一握】栀子仁【十四枚】真珠【研】当归【切焙】桂【去粗皮各二两】附子【炮裂去皮脐一两】吴茱茰【汤洗焙炒半两】
　　右除真珠外剉如麻豆毎服五钱水一盏半入生姜大煎至一盏去滓内真珠末半钱搅匀温服一方无白杨皮
　　当归散【出圣惠方】治中恶心腹痛胸脇短气
　　当归【二两剉碎微炒】栀子仁【一两】桃白皮【二两】附子【一两炮裂去皮脐】赤芍药【一两】蓬莪荗【一两】桂心【一两】吴茱茰【一两汤浸十遍焙干微炒】
　　右为散毎服三钱水一盏入豉五十粒煎至六分去滓不时温服
　　桃皮汤　治中恶心痛胸脇防刺喘急
　　桃东行白枝皮【剉一握】丹砂【研一两】栀子仁【十四枚】当归【切焙三两】桂【去粗皮三两】附子【炮裂去尽皮脐一两】吴茱茰【汤浸焙干炒】香防【炒各五合】
　　右除丹砂外剉如麻豆匀毎服五钱水一盏半入生姜半分切碎煎取七分去滓入丹砂末半钱温服
　　雄黄膏【一名五毒神膏出肘后方】疗中恶暴百病
　　雄黄【二两】硃砂【二两】当归【二两】椒【二两】乌头【一升】薤白【一升】
　　右以苦酒渍一宿猪脂五斤东南陈芦煎五上五下绞去滓内雄黄朱砂末搅令相得毕诸卒百劳温酒服如核一枚不差更服得下即除四肢有病可摩痈肿诸病疮皆摩傅之夜行及病冐雾露皆以涂人身中佳
　　朱砂丸【出圣惠方】治中恶客忤垂死
　　朱砂【一两细研水飞过】雄黄【一两研水飞过】麝香【一分别研入】附子【一两炮裂去皮脐为末】巴豆【二十枚去皮心研纸里压去油】
　　右细研令匀炼蜜和捣三五百杵丸如麻子大毎服不计时以粥饮下三丸不利更服三丸渐加至五丸七丸以利为度
　　空青散【出圣惠方】治中恶客忤垂死
　　空青【一两细研】麝香【一分细研】硃砂【一两细研水飞过】雄黄【半两细研】
　　右相和研令匀毎服醋一合相合调散半钱不计时又用汤一合与醋相匀服之须臾即吐为妙
　　朱犀散【出经验良方】治中恶中忤鬼气其证暮夜或登厠或出郊野或游空屋或人所不至之地忽然眼见鬼物鼻口吸着恶气蓦然倒地四肢厥冷两手握拳鼻口出清血性命逡廵须臾不救此证与尸厥同但腹不鸣心脇俱暖切勿移动即令人围绕打鼓焼火或焼麝香安息香苏木樟木之类醒方可移归
　　犀角【半两镑硝研末】生麝香【一分】大硃砂【一分】
　　右为细末毎服和匀二钱用井花水调嚾服如无前件药只用单方
　　桃枝汤【出危氏方】
　　右用雄黄为末毎服一钱桃枝叶煎汤嚾下如或无雄黄只用后方
　　又方【出危氏方】
　　右用故汗衣或触衣者着在上身多时乆遭汗者佳用触衣者乆着上身内衣也男用妇衣妇用男衣焼为灰毎服二钱百沸汤防灌服
　　雄黄丸【出圣惠方】治患鬼气出鬼毛方
　　独颗蒜【一枚】雄黄【一钱】杏仁【一分汤浸去皮尖防仁炒】
　　右都研为丸如麻子大毎日空心以粥饮下三丸静坐少时鬼毛自爪甲中间出矣当汗出即差
　　备急丸【一名追魂丹出圣惠方】疗心腹卒暴百病中恶客忤心腹胀满卒痛如锥刀刺气急口噤风气忤迷絶不知人巴豆【去心出油】干姜【炮二两】大黄【二两】
　　右为细末以蜜为丸如梧桐子大毎服三丸温水送下不拘服之一方为散研以水三合嚾之亦可瓤为丸及停尸卒死者以暖水服之若不下捧头起灌令下喉须臾差未知更与三丸腹当鸣转即吐下便愈若口已须噤亦当拆齿嚾之药入喉即差此药无问一切杂病并能治之
　　麝香散【出圣惠方】治卒中恶心腹刺痛去恶气
　　麝香【研一分】犀角屑【半两】木香【半两】
　　右为散拌匀毎服二钱空心热水调下日未再止更服亦可浆水调服
　　呉茱茰散【出圣惠方】治中恶心神烦闷腹脇刺痛宜服【金匮方】韮根【一握切】乌梅【十四枚碎】呉茱茰【汤洗焙干炒二两半】
　　右以潦水五升煑之以病人内其中三沸浮者生沉者死煮取三升时饮之
　　备急散　治卒中恶心痛胀满欲吐短气
　　大黄【二两】桂心【四两】巴豆【一分去心皮熬研】
　　右为散取一钱以汤七合和服当吐下即愈
　　雄黄散【出圣惠方】治卒中恶心腹防痛刺急胀满
　　雄黄【半两】赤小豆【半两炒熟】蔕【半两】
　　右为散毎服不计时以温浆水调服一钱服至钱半当小吐立不吐加至二钱
　　又方【出圣惠方】治中恶闷乱腹痛心膈不利宜服吐
　　桂心【一两】生姜【三两】栀子【十四粒】防【五合】人参芦头【一分酒剉】
　　右捣碎以酒二升微煑之去滓顿服之取吐为度一方无人参芦头
　　三神方　能辟死气
　　苍术【二两米泔浸两宿焙干】白术【半两】甘草【半两】
　　右为末毎服二钱入盐少许百沸汤防服
　　治中恶吐血欲死
</div>
    <div class="pagination">
<a href="普济方四库_page1007.html">上一页</a><span>...</span><a href="普济方四库_page1003.html">1003</a><a href="普济方四库_page1004.html">1004</a><a href="普济方四库_page1005.html">1005</a><a href="普济方四库_page1006.html">1006</a><a href="普济方四库_page1007.html">1007</a><span class="current-page">1008</span><a href="普济方四库_page1009.html">1009</a><a href="普济方四库_page1010.html">1010</a><a href="普济方四库_page1011.html">1011</a><a href="普济方四库_page1012.html">1012</a><a href="普济方四库_page1013.html">1013</a><span>...</span><a href="普济方四库_page1009.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
