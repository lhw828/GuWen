<!DOCTYPE html>
<html>
<head>
    <meta charset="UTF-8">
    <title>杂病源流犀烛 - 第 2 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>杂病源流犀烛 - 第 2 页/共 9 页</h1>
    <div class="content">　　【脉法】  《千金方》曰：诸气逆上，脉必沉涩。 

　　【气郁症】  《正传》曰：气郁而湿滞，湿滞而成热，故气郁之病，多兼浮胀满也。（此气郁条，当与诸郁篇叁看。） 气滞涩  五脏俱有病也。凡人之生，不外气血，而此气血，五脏皆兼有之。但气为先天之用，阳也，无形而有影；血为後天之用，阴也，有形而成质。阳常足以统阴，故血之荣活，一随乎气之盛衰，气盛则血亦荣而润泽，气衰则血必活而减形。甚哉，人生之重乎气也，说气  衰弱，渐必滞涩，气既滞涩，每各随乎所滞之脏腑而成病。治之者，宜先其滞涩（宜调气散、木香化滞汤，）俟宣通後，再加补益（宜补中益气汤、益气丸。） 

　　【五气滞涩】  《保生秘要》曰：气涩於肝，则肝气不顺，或搠侸而疼，或成疽症，或成目疾，或成风患。诸风掉眩，皆属於肝也。春月木旺，常宜嘘吸为补泻之法，和其肝气。勿食诸肝，以免死气入肝伤其魂也，宜烧苍  说 清晨饮屠苏酒、马齿苋，以祛一年不正之气。大抵阳春初升，景物融和，当眺览园林，寻春郊外，以畅春生之气。气涩於心，心为一身之主，统领血海，故心血少则神不定，寝不安，百病集作。诸痛痒疮疡，皆属心火，当常呵以泄其火，吸以和其心，诸心切勿食，秽气伤我灵。夏至夜半後，地气一阴生，大热勿食冷，受寒霍乱侵，更忌房中事，元兣  R门。大抵甚暑天，善於养心则无秋患，时当饮六一灯心汤、草蔻香茹水，饱醉勿顶风前卧，慎此则无患矣。气涩於肺。则肺气不清，液凝滞而生痰。诸痰膑郁，皆属肺上焦之疾，或传於大肠。秋月金旺，宜常哂吸，以和其肺气，慎勿食诸肺，则不厌其魄。时秋初夏末，热气酷甚，少贪风凉，免伤背之腧穴。中风之症，说感此也。肃杀之天，杀中有生。秋分之日，戒伤生命。大抵万物收敛，人心更要时守，勿为驰逞发扬。气涩於肾，诸寒收引，皆属肾水，气弱或作腰疼，水活瞳人昏暗，两耳难察律音。冬月水旺，常吐纳，按节吹气调和，会意掌心，所忌须避寒冷，最宜早卧迟升。大抵冬月敛藏气闭，至阴已极，宜节欲养一阳之初生，说阴阳交精，子午合璧，万物气微，在下不可动摇，守此则保寿无疆。气涩於脾，则胃口凝滞，不劷葩浔而多泻泄。久不疏通，成中满之症。诸湿肿满，皆属於睥。四季脾居土，轻呼稍宽胸，大病须服气，能伏养谷神。说脾为一身之主，气滞於内，却内五脏之患；滞於外，防疖疥之忧。皮里隔膜有积热，而内外相感，犹防疽毒，所感者七情六欲而生也。  鳌按：《保生秘要》论五气滞涩篇，永与医道无关，然明乎此，亦可知百病之生，皆由气之滞涩。药物外，更加调养，则病可却而生可廷。况古云，医道通仙道，修仙之术，端由炼气炼形入手，以至变化生神。而《素问》首卷，亦日恬淡无为，敛神内守，实以静央调养真气。《灵枢》用针灸，亦是以行气之法，起膏盲之疾。可见上古医经专从理气治患，非徒恃土石草木之药物己也。微哉此旨，凡医者病者安可略而不论，徒恃方药乎，故附录於此。  气痛  三焦内外俱有病也。人身之气，周流不息，本无停止，多因七情六气、饮食劳役所郁，以致凝滞上焦则为心胸痞痛（宜枳橘汤、清膈苍莎丸，）凝滞中焦则为腹侸剌痛（宜木香破气散、撞气阿魏丸，）凝滞下焦则为疝瘕腰痛（宜四磨汤、木香槟榔丸，）凝滞於内则为癖积疼痛（宜化积丸、三棱散，）凝滞於外则为遍身刺痛，或浮肿，或侾胀（宜流气饮子、木香流气饮。）总而言之，何莫非气之为病哉。 

　　【气痛症治】  《入门》曰：人身元气，与血循环，彼横於脏腑之间，而为疼痛、积聚倂癖，壅逆胸臆之上，而为痞满、刺痛等症，皆由气结甚，为痰饮初起，宜辛温开郁行气，豁痰消积，久则宜用辛寒降火以除根。  鳌按：本条气痛与气滞涩条相类，而有虚实之别，气滞涩为病，由於气之虚，气痛为病，由於气之实。治诸气方十三    六味丸    火极似寒   地黄  山药  山萸  丹皮  茯苓  泽泻    四七汤    气结   半夏  茯苓  厚朴  苏叶  姜    七气汤    又   半夏二钱  人叁  肉桂  炙草各七分  姜二片    补中益气汤    气虚   人叁  当归  黄    白  @柴胡  升麻  陈皮  炙草    苏子降气汤    气逆   苏子  半夏  前胡  炙草  当归  沈香  虚加黄  ，冷加肉桂。    沉香化气丸    又   淡黄岑  大黄  白  @沉香  竹沥、姜汁丸，朱砂为衣，每服一钱。分气紫苏饮    气收 复元通气散    气不宣通   大茴香  穿山甲  延胡索  白丑  木香  炙甘草  陈皮    大七气汤    气聚   三    莪  @青皮  陈皮  陈皮  桔梗  香附  藿香  甘草  肉桂  益智仁顺气散    痰塞   人叁  茯苓  白勫  白芷  青皮  陈皮  乌药各一钱  香附二钱  炙草五分调气散    又   白蔻仁  丁香  檀香  木香各二分  藿叶八分  砂仁四分  炙草七分  盐少部星香散    又 南星  木香  加姜木香化滞汤    总治气郁   枳实  当归  柴胡  木香  陈皮  草蔻仁  香附甘草  半夏  红花  胸满加枳壳、桔梗、砂仁，腹胀加厚朴、枳实，小腹痛加青皮、尖槟榔，易怒加黑山栀、柴胡，气痛加乌药，热加黑山栀。治中气方三八味顺气散    中气   人叁  白  @白芷  茯苓  陈皮  青皮  乌药各七分  甘草三分木香顺气散    又   陈皮  青皮  乌药  香附  半夏  枳壳  厚朴各一钱  木香  砂仁各五分  肉桂  乾姜  炙甘草各三分  加生姜三片四七汤    又   半夏二钱  赤苓一钱六分  厚朴一钱二分  苏叶八分  姜三片  枣二枚治上气方三苏子降气汤    上气   半夏僸  苏子各一钱  肉桂  陈皮各七分半  当归  前胡  炙甘草  厚朴各五分  加生姜  大枣  苏叶沉香隆气汤    又   香附四两  炙甘草一两二钱  砂仁五钱  沉香四钱  共末，每二钱，苏叶，盐汤下。快气汤  又   香附三两五钱  砂仁八钱  炙甘草四钱  共末，每一钱，盐汤下。治下气方一七气汤    下气   半夏三钱  人叁  肉桂  炙草各七分  姜三片治短气方二加味生脉散    短气   人叁  麦冬  五味子  阿胶  白术  陈皮拯阴理痨汤    又   酒姜汁炒生地  归身  麦冬  五味  人叁  白芍  炙草莲子  薏苡仁  牡丹皮  橘红治少气方三四君子汤    少气   人叁补肺扶元  白  殿岍    @茯苓渗湿降气  甘草补胃和中人叁黄  汤    又   人叁二钱  黄    白术  陈皮各一钱  当归  茯苓  炙草各五分  姜三  枣二益气丸    又   人叁  麦冬各七钱  陈皮  炙草各五钱  五味二十一粒  水浸和油烧饼丸。治气逆方二退热清气汤    气逆   柴胡  陈皮  赤苓各一钱  半夏  枳壳各八分  便香附七分  川芎  砂仁各五分  木香炙草各三分滋阴降火汤    又   白芍一钱三分  当归一钱二分  熟地  天冬  麦冬  白术各一钱  生地八分  陈皮七分  蜜炒知母  蜜炒黄柏  炙甘草各五分  姜三  枣二治气郁方四交感丹    气郁   香附一斤长流水浸三日炒  茯神四两  蜜丸，弹子大，每丸细嚼，煎降气汤下。降气汤    又   香附  茯神  甘草各一钱木香匀气散    又   藿香  炙草各八钱  砂仁四钱  沉香  木香  丁香  檀香蔻仁各一钱共为末，每用二钱，加生姜三片、紫苏叶五片、食盐少部，煎汤调下。上下分消导气汤    又   枳壳 川芎  桑皮  桔梗  赤苓  厚朴  青皮  香附各二两  半夏  泽泻  木通  槟榔  麦芽  瓜蒌仁  姜汁炒黄连各一两  炙甘草三钱共末，每一两加姜三片煎服。或神僸糊丸，白汤下七八十丸亦可，名分消丸。治气滞涩方四调气散    先调   蔻仁  丁香  檀香  木香各二分  藿叶八分  砂仁四分  炙草七分  盐少部木香化滞汤    又   枳实  当归  柴胡  木香  陈皮  草蔻仁  香附  甘草  红花  半夏补中益气    後补     益气丸    又   人叁  麦冬各七钱  陈皮  炙草各五钱  五味二十一粒  水浸油饼丸。治气痛方十枳橘汤    上焦痞痛   枳壳一钱半  陈皮八钱  姜四片  煎服。郁甚，加姜黄少部。清膈苍莎丸    上焦湿热郁痛   苍  G两  便香附一两半  黄连  黄岑各五钱共为末，用红熟瓜蒌同捣为丸，梧子大，每服五七丸。木香破气散    中焦气痛   香附四两  乌药  姜黄各二两  炙甘草  木香各五钱  每末二钱，盐汤。撞气阿魏丸    又   莪术  丁香  青皮  陈皮  川芎  炙草  茴香各一两  砂仁  肉桂  白芷各五钱  胡椒二钱半  阿魏二钱半酒浸一夜打糊  生姜四两切片用盐一两淹一夜炒至褐色  共为末，以阿魏糊丸，芡子大，朱砂为衣，每取三丸，空心细嚼，姜、盐汤下。亦治一切气痛。四磨汤    下焦气痛   枳实  乌药  槟榔  沉香  虚者以人叁代枳实。木香槟榔丸    又   大黄四两  黑丑  黄岑各二两  木香  槟榔  黄连  当归枳壳  青皮  便香附  陈皮  莪勫  黄柏各一两  水泛丸，开水下五七十丸。亦治湿热痞痛。化积丸    内痛   三棱  莪勫  阿魏  海浮石  瓦楞子  香附  雄黄  五灵脂苏木  水丸。三棱散    又   三棱八钱  川芎四钱  酸煨大黄一钱流气饮子    外痛   大腹子一钱  陈皮  赤苓  当归  白芍  川芎  黄    半夏  枳实  甘草  防风各七分半  苏叶  乌药  青皮  桔梗各一钱半  木香二分半  姜三  枣二木香流气饮    又   陈皮一钱  藿香  木香  厚朴  青皮  香附  麦冬  沉香白芷各七分半  白  @肉桂  木通  槟榔  苏叶各六分  草蔻仁  甘草各五分  大腹皮  人叁  莪勫  半夏  丁香皮  赤苓  石菖蒲  各三分  姜三、枣二，水煎服

　　疹子源流疹子，肺经病也。脾为肺之母，风邪热毒，感受最易，感之久，则毒邪凝聚於脾也，且移其祸於肺。又以脾主肌肉，肺主皮毛，疹子之发，由肌肉以越皮毛，肺之受制独甚，故曰肺病也。观其末出之先，咳嗽鼻涕嚏喷可验矣。其有眼胞浮肿，目瓷汪汪者，肺乘所勄锳毒侵於肝也。其有  心乾呕烦闷者，肺与心连，毒邪薰灼於心也。故前人云，疹子一症，四脏俱受其伤，惟肾无忌，而肺则病之所由以发者也。惟病发於肺，故极疹之变，亦以毒邪陷入於肺而致弊。惟病发於肺，故治疹大法，亦必以清肺消毒为主，此疹之原也。或云疹子之发，为时行疠气传染，故沿门遍及，而要必因冬温太过，其反常之气，郁於脏腑，留於经络，故当春夏发泄之期，感此一时风热之疠气，发为疹也。夫冬温之气，人人中之，一时风热，又人人受之，故疹毒之发泄，亦人人患之。其曰传染者，以疹发毒泄，一种热蒸秽气，随汗而出，即随风而流，在他人曾中冬温之气，又适感一时之风热者，今触此随风而流之秽气，随亦发疹，固不啻由此传彼，由寡传众也。其元气壮，未曾受感者，则不发。且以疹之盛於今也，向来惟婴儿患之，今则  论男妇壮老，皆患疹矣。向来之疹，不至死生交关，今则治稍不善，往往而死矣，岂尽天道使然欤，良由人禀受日薄，元气虚衰，邪气之相袭益深也。故向来疹科独少全书，间有言及者，多附於痘书中，咯而末备，  试详而论之，凡旧说之得当者，即叁录焉。  疹即痧也，北方谓之疹，南方谓之痧。末出两三日前，即憎寒壮热，鼻流清涕，身体疼痛，呕吐泄泻，咳嗽气急，腮红眼赤，乾呕恶心，目瓷嚏喷，便是疹候（宜苏葛汤、加味升麻汤。）及其既出，则有颗粒绽起於皮肤之外，必自头至足，无一处不有，而尤以头面多出为吉。自出至没，约以三日为准，或出一日即没者，乃为风寒所冲，必至毒邪内陷（宜羚羊散、大青汤、元叁解毒汤，）倘不早治，胃烂而死（宜犀角解毒汤。）已过三日不没者，乃内有湿热之故（宜四物汤加犀角汁。）然所谓三日渐没，第以手摸之无痕耳，肌肤边内隐隐红点，虽至五六日亦有。至疹子之色，则以鲜明红润为佳。赤紫乾燥晦暗，皆火盛毒炽，急治始无变症（宜六一散，或四物去地黄加炒黄岑、番红花等类。）若浑身如锦纹，则为夹斑疹（宜化斑汤。）若色白，则为血不足（宜养血益荣汤。）若黑色，则九死一生矣（急与大青龙汤）。既没之後，必慎风寒，戒劳碌，静养三七日。至色欲一事，非七七日後断不可犯，说疹虽已痊，馀邪万不能一时即尽，使伤精丧血，欲火煽动，恐邪复乘虚肆横，致生别症。设有此患，急宜大补气血，仍兼消毒清火（宜十全大补加减。）饮食禁忌，尤宜小心，五辛早，令生惊搐；盐醋早，令咳不止；鸡鱼早，令天行时即重出。此皆终身为患，故须切戒。总之，疹子出必贵速，没必贵渐。速出则毒行尽泄，不致停留於中，渐没则自无冲遏，而馀毒亦解。故出不速者，必用药以开其腠理，而催发之（宜麻黄散、消毒饮。凡用方剂，必要叁合岁气时令。）没不渐者，必用药以清其实热，而和解之（宜犀角消毒散。）至於发热时有汗自出者，有鼻衄血者，皆不得遽止之，以毒能随汗衄泄也。然衄血者少，而自汗者多，以衄必其人阳素盛，复因热毒薰灼而伤血分，故上溢而从鼻出，鼻为肺窍，疹又为肺病故也。然其症必重，衄太过，亦须止之（宜茅花汤。）汗者，乃心之液。疹家之汗，则不尽出於心，而出於肺，说肺之气化，本下输於脏腑，滋灌於经络，  为疹毒所蒸，遂越皮毛而出，毒亦因之以泄。是汗固疹家必不可无，故发热时或不得汗，必表散以出之也（宜苏葛汤、升麻葛根、葱白汤。）虽然，汗固宜矣，毕竟当以亡阳为戒。在无汗而以药发之者，既得之後，切不可再汗。在自有汗者，即不得轻用表药，迨疹出既齐，汗独外溢，须审其情势而止之（宜黄连汤。）此又於常法之外，曲防其变者也。大抵强壮人汗或多出，犹不妨，虚弱人则急宜斟酌耳。  夫疹之根由既悉，则疹之变故宜叁。疹之情状既明，其疹之治法宜备。大约发热之时，审知必是出疹，急与疏散透肌，固己，但必明乎岁气所属，辨乎时令所宜，而後用之以配君臣佐使。说所谓岁气所属者，人中黄属土（甲己年为君，）黄岑属金（乙庚年为君，）黄柏属水（丙辛年为君，）黄连属火（戊癸年为君，）栀子黄属木（丁壬年为君，）既以其年所属为君，即以馀年所属为臣，而荆防苏翘苦叁牛蒡山豆根，皆其佐也使也。所谓时令攸宜者，如温暖时必用辛凉（宜防风解毒汤，）暄热时必用辛寒（宜黄连解毒汤，）大寒时必用辛温（宜桂枝解毒汤，）时寒时暖必用辛平（宜升麻解毒汤，）不得妄施汗下，此即师韩飞霞修造五瘟丹之意。出齐之後，风邪之宣散，已十去八九，热毒之末泄者正多，急与清金降火（清金，知母、石膏、麦冬、牛蒡、花粉之属；降火，岑、连、山栀、连翘、元叁、大青之属）而毒自解矣，此即遵胥门施氏疗治之法。收没之後，则以滋阴养血为主，而兼带清凉。昔人云：麻疹出六腑，先动阳分，而後归於阴经，故当发热，必火在荣分煎熬，以至血多虚耗，又必内多实热，故须用养阴退阳之剂（宜四物加黄连、防风、连翘。）凡一切燥热升阳动气者，皆在禁例（如叁、   半夏等。）此即采支氏录本之遗，斯为三大纲领，治疹之总要也，诚能按法治之，宁虑其有变端乎，而亦有不能免者。在透发前，或皮肤乾，毛孔闭，淹延难出，是毒邪怫郁於内也（宜麻黄散。）或依岁气时令，用表散解毒药，仍不能出，应再服前药，更用外治法（宜胡荽酒之类。）如此三四次，仍不出，反见腹胀疼痛，上气喘急，昏眩闷乱，烦躁不安，此必死，可勿药。或发热时多渴（宜人叁白虎汤、绿豆灯心炒糯米汤等，）过於饮水，定生水蓄之症。水入肺，必喘必咳（宜葶苈丸；）水入脾，必肿必胀，必自利；入胃，必利，必呕哕（俱宜二苓泽泻汤；）水入心，必惊必悸（宜赤苓木通汤；）水入肝，必侸痛（宜芫花等；）水入肾与膀胱，必小便不利（宜车前子、通草等。）务各以对经之药，宣泄五脏之水。或咽喉肿痛，不能饮食，毒邪怫郁，激而上薰也（宜甘桔汤加元叁、连翘、牛蒡。）或咳嗽口乾，心烦，毒邪在心肺，透发末尽也（宜泻白散加翘、葛、元叁、花粉以泻肺，导赤散加翘、葛、黄连、竹叶以泻心。）或发热时吐利滞下，毒邪内迫，上则吐，下则利，甚则里急後重而滞下也（吐宜竹茹石膏，自利宜猪苓汤，滞下宜黄岑汤。）或初出时频泻稀水，最为恶候。但疹出稠密，或色紫赤太甚者，反不妨，由毒邪郁遏大肠，惟泻斯解（宜平胃散加翘、葛等。）迨疹发透收没，自然泻止，若既收仍泻，毒必末尽，急须分利解毒（宜平胃散加翘、葛、黄连、木通、牛蒡、泽泻，）万万不可止涩，以致痞胀喘急，便为不治之症。凡此皆收没以前之患，所当於三大纲领外，随症调治者也。  至於疹後四大症，其害尤为不小，医者更宜着急。一曰疹後痨，疹既收没，毒邪犹郁於肌肉间，昼夜发热，渐至发焦肤槁，羸瘦如柴，变成骨蒸痨瘵，急须调治（宜金花丸、清火消毒加当归、连翘、川芎、芦会、使君子、龙胆草等，胃弱兼用胃苓汤，）迟则口鼻气冷，睡卧露睛，手足厥冷搐制，必至不救。即末羸瘦，而遍身壮热，瘛疯烦躁，实由阴亏血耗，至馀毒入肝而传於心，故如此（宜当归养荣汤、金花丸、清火消毒汤、黄连安神丸加朱砂、枣仁以清其毒。）一曰疹後疳，馀毒末尽，陷入胃家，忽发走马疳，牙根臭烂，血出颊肿，环口青黑，久则腮穿齿落，唇缺鼻坏，急救勿缓，内治以速清胃火为主（宜金花丸、清胃汤，）外治以散毒去腐为主（宜文蛤散、雄黄散。）如疮色白者，其胃己烂，必死。一曰疹後痢，疹前曾作泻痢，调解末清，至是变成休息痢，日夜无度，里急後重，馀毒流入大肠也，不论赤白，总应养血行气（宜黄岑汤，）说血和而痢自止，气行而後重除也。然须分虚实，实者不妨微利（宜三黄汤，）虚者只可调和（宜香连丸。）一曰疹後嗽，气喘息高，连声不止，甚至咳血，或呛出饮食，此毒归於肺，肺焦叶举也，名曰顿嗽（宜麦冬清肺饮加连翘。）而或体实（宜宁肺，）或神虚（宜清肺饮，）亦当分别。如胸高肩耸，手愈头摇，口鼻出血，面色青赤，或活白，或晦黯，皆不可治。而亦有肺气极虚，毒遏发喘，不至呛食咳血者，不得泥乎肺热，专为解毒清肺也（宜麦冬清肺饮倍加人叁。）此四者，皆为疹後坏病，关乎生死，切勿妄治。而此四证之外，容有烧热不退者，血虚血热也，只须滋阴补血，其热自除（宜四物汤为主，渴加麦冬、犀角，嗽加瓜蒌霜，痰加贝母、陈皮，切忌叁、   半夏。）有身热不退呕吐而烦者，毒犹末尽，留连於肺胃间也（宜化斑汤。）有大便秘者，馀火内结也（宜於清火药中少加大黄。）有泄泻者，积热移於大肠也（宜四苓散加岑、连、木通。）久则心伤脾（或酌用木香、砂仁、诃子、肉豆蔻。）有疹退热除不能食者，胃气弱也（宜四物汤加砂仁、神僸，或酌加地黄。）有疹後出入动作如常，忽然心腹绞痛死者，气虚中恶也，说因元气虚弱，或曾受疫疠之气，外虽无病，内实亏损，故一发而死。有疹没後三四日又出，至五六次不止者，由发热时风寒侵袭，邪郁肌肉，前虽藉药发出，终属勉强，故留连不散而屡发也（宜照前治疹之法治之。）以上七症，亦属馀邪为患，所当急治者。然而疹类不一，其源流形似处，更不可不辨。今人多曰麻斑瘾疹，大约相似，不知麻为太阳经病，其经感受深山邃谷毒风积热，因发为麻，形如心经痘子一般，头不尖锐，较疹稍稀疏，西北人常患之，南方不多见。斑则有阴阳之别，阳斑乃少阳相火与风热相搏之病，如温毒发斑、冬温夏热发斑之类皆是，其形琚肿，如蚊蚤所  ，或成片如锦纹云霞（宜大青汤、化斑汤、羚角散。）若伤寒发斑，全由胃热，当从伤寒门治。吐泻发斑，全由胃虚，治法可补不可泻，可温不可凉。二者皆不在此例，故本论不列方。阴斑则如阴证发斑，伏寒在下，迫其无根失守之火，聚於胸中，热上蒸肺所致（宜麻、桂、芎、芷、羌、芍、苍、夏、藿、桔、陈皮、枳壳、砂仁、甘草、生姜。）又如内伤寒物发斑，先由伤暑，次食生冷冰水，并睡卧凉处，内外皆寒，逼暑火於外，故色微红，或带白，与阳斑不同（宜藿香正气散，）多於暑月见之，或婴儿肌肤脆薄，亦常有之。若疹则脾家湿火郁结，复感外邪，互煽烙肺，肺热挟痰，遂生是症，其形色已详前文。或有皮肤尽赤者，为夹斑疹（方已见前。）有根窝微种者，为兼瘾疹（宜照岁气时令加减用加减用药。）瘾者由脾家蓄热，更兼风湿，故隐隐然不发胖，无颗粒，似肿非肿，多发痒，或不仁（宜消风散，）以其隐见肌肉，故曰瘾，以亦憎寒壮热而发，与疹相同，故人皆混称曰瘾疹，其实是二症也。此外又有风疹，由脾虚血热，感受风邪而作（宜调中汤，切不可专治风药，）其形浮肿，成片成块，愈搔愈盛。又有怫疹，即夏月痱子之极盛者，其粒大如粟米，皮肤尽赤，多生项下、夹窝、内胯。凡皮肉相贴处，外科书谓之暑毒（宜苦叁汤洗，）若抓破皮，易变成脓疮（宜鹅黄散扑之。）又有冻疹，寒冬天地之气闭塞，交春东风发动，其气流散而东风袭入毛孔，此恶气即乘以入，遂有形如鱼子而色白者，头面胸腹手足不拘，发见一处，不至遍及一身，极飒淅难忍，周时收没即无点痕（宜消风散加减。）三者亦疹之流派也。至如孕妇有出疹者，由於内虚，故腹中有胎，易为热毒所伤，治宜安胎清热，使胎不动，则疹亦易痊（宜四物汤多加白术、砂仁、黄连。）如胎气上冲，则已为毒所伤矣（宜急用  根、艾叶浓煎汤，磨槟榔浓汁急服之，并多服四物汤为妙。）产妇亦有出疹者，当血液大亏之後，复得耗血损液之症，又恐热毒煎熬，恶露乾结不行，惟以败毒清火与去瘀生新之剂。相兼用之，庶乎可疗（宜当归、川芎、丹叁、玄叁、丹皮、赤芍、荆芥、桔梗、益母草。）婴儿之疹，有夹痘出者，因毒气壮盛，击动脏腑，毒趋百窍，血有馀而气不足，不能密护脉络，血遂夹毒外浮，乘势而与痘齐出也（宜升麻葛根、荆芥解毒汤加丹叁、赤芍、当归、牛蒡，）使疹散去，痘亦自出。又有结痂後出疹者，痘之馀毒末尽，又加血热故也（宜犀角解毒汤。）嗟乎，疹之关人性命若此，果能医治无失，又自善保养，自然安稳无事，精神充足。万一事故难辞，不免劳顿，气虚血弱，致多不足之象，急应补救（宜十全大补汤加减。）然则操人生死之柄，可勿兢兢详慎，以求无误哉。 

　　【脉  法】  《金镜录》曰：足冷不温其脉洪，要知总是斑疹候。《医旨》曰：疹发之脉，浮大而数，右寸关更甚也。 

　　【疹子之原】  《入门》曰：太古无痘，周末秦初乃有之。海藏曰：傓之为病；皆由子在母腹中浸渍，食母血蕴而成毒，皆太阴湿土壅滞，君相二火之所作也。 

　　【疹子形症】  《正传》曰：有色点而无颗粒者曰斑，浮小而有颗粒者曰疹也。又曰：疹如粟米微红，隐隐皮肤不出作痒，全无肿满。又曰：麻子最小，隐隐如麻子，顶平软不碍指，耶有清水痘，多挟疹同出，麻亦多挟疹同出，故曰痘疹麻疹。陆南  曰：痘之发触於天行时气，疹之发中於时气风寒，痘当从外解，疹当从内解。又曰：麻疹多属於肺，故嗽而始出，起而成粒，匀圆而小，阳气从上，故头面愈多者为佳。《金镜录》曰：心热盛移於小肠。故小便多黄而赤。然小便之行，由於肺气之降下而输化也，若肺受火勩県失降下之令，故小便短而涩。当痘疹之时，不必利水，治当清金降气，用凉药以泄其热，而小便自利矣。 

　　【疹子看法】  《金镜录》曰：凡看麻疹之法，多於耳後、项上、腰眼里先见也。《辨疑赋》曰：根窝若肿兮，疹而兼瘾；皮肤加赤兮，疹尤夹  似锦而明兮。不药而愈；如煤而黑兮，百无一痊。 

　　【疹子治法】  《入门》曰：麻疹杂症与痘疮略同，但始终药宜用清凉。《医鉴》曰：麻疹当以葱白汤饮之（葱白连须，不拘多少，煎取汁服，）其麻自出。如渴只用葱白汤，以滋其渴，使毛窍中常微汗润泽可也。过三日不没，内有实热，犀角地黄汤解之。 

　　【疹子轻重难治不治症】  《金镜录》曰：或热或退，五六日而後出者轻，淡红滋润，头面匀净而多者轻，发透三日而渐没者轻，头面不出者重，红紫暗燥者重，咽喉肿痛不食者重，冒风早没者重，移热大肠而变者重。黑暗乾活，一出即没者不治；鼻煽口张，目无神者不治；鼻清粪黑者不治；气喘心前吸者难治；疹後牙疳臭烂者不治。《入门》曰：麻疹不出而喘者死；变成黑斑者死；没後馀毒内攻，循衣摸床，谵语神昏者死。治疹子方五十二    苏葛汤    起初   紫苏  葛根  甘草  赤芍  陈皮  砂仁  前胡  枳壳  生姜  葱白加味升麻汤    又   升麻  甘草  元叁  柴胡  赤芍  条岑  葛根  独活  此麻疹表药，邻家己有出者，服一二帖亦可。非如上苏葛汤，专为初热见点发表之方也。四物汤    用热   川芎  当归  生地  芍药羚角散    毒邪内陷   羚羊角  甘草  防风  麦冬  元叁  知母  黄岑  牛蒡子大青汤    又   大青  木通  元叁  桔梗  知母  山栀  升麻  石膏  水煎，调路东黄土末二三钱服之。如大便结闭，口乾腹胀，身热烦躁者，此热秘也，加酒炒大黄。无大青以青黛代之。元叁解毒汤    又   元叁  葛根  山栀  黄岑  桔梗  甘草  生地  荆芥  入茅根、京墨汁服。犀角解毒汤    胃烂   犀角  连翘  桔梗  生地  当归  薄荷  防风  黄岑甘草  赤芍  牛蒡  荆芥穗六一散    色紫黑   滑石  甘草  冬日温水下，夏日新汲水下。十全大补汤  补气血   人叁  白芍  茯苓  熟地  黄    白术  炙甘草  肉桂川芎  当归  糯米    麻黄散    出迟   蜜酒炒麻黄  焙蝉退  酒炒升麻  炒牛蒡子    消毒饮    又   防风  荆芥  甘草  炒牛蒡子  姜    茅花汤    止衄   茅花  归尾  生地  生栀  元叁  黄岑  调百草霜服。    升麻葛根汤    表散   升麻  葛根  赤芍  甘草  姜葱白汤    又   连须葱白    黄连汤    止汗   黄连  黄柏  黄岑  黄    生地  归身  麦冬  浮麦  调蒲扇灰服。    防风解毒汤    辛凉   防风  甘草  荆芥  连翘  薄荷  枳壳  石膏  知母  桔梗  木通  淡竹叶  牛蒡子黄连解毒汤    辛寒   黄连  防风  元叁  甘草  桔梗  黄岑  木通  知母荆芥  石膏  大青  山栀  酒黄柏桂枝解毒汤    辛温   桂枝  甘草  人叁  赤芍  防风  荆芥  川芎  羌活桔梗  牛蒡  酒麻黄升麻解毒汤    辛平    升麻  桔梗  荆芥  连翘  防风  羌活  赤芍  甘草淡竹叶  牛蒡子胡荽酒    外治   滚酒入胡荽略煎三四沸，合定勿泄气，候温，远远喷之，从项至足，勿喷头面。人叁白虎汤    热渴   人叁  知母  石膏  花粉  葛根  麦冬  竹叶  粳米绿豆灯心炒糯米汤    又   绿豆一酒杯  灯心三十根  炒糯米一撮葶苈丸    喘咳   炒葶苈  煨杏仁  酒防己  炒莱菔子  炒白牵牛  茯苓  食後服。甘桔汤    咽肿痛   甘草  桔梗  若加牛蒡、连翘、射乾、升麻、山栀、黄连、黄岑，名牛蒡甘桔汤。泻白散    泻肺   蜜桑皮  地骨皮  炒黄岑  酒黄连  马兜铃  淡竹叶  桔梗  山栀  灯心  大青  元叁  连翘导赤散    泻心   生地  木通  甘草  淡竹叶竹茹石膏汤    吐多   竹茹  石膏  陈皮  半夏  茯苓  甘草猪苓汤    自利   猪苓  茯苓  滑石  泽泻  升麻  甘草  黄连黄岑汤    滞下 平胃散    邪遏大肠   苍术  厚朴  陈皮  甘草  姜  枣金花丸    疹痨   黄连  黄柏  黄岑  大黄  水泛丸。去大黄加山栀名栀子金花丸。清火消毒汤    又   黄岑  黄连  山栀  郁金  龙胆草  雄黄  地骨皮  灯心胃苓汤    胃弱   茯苓  猪苓  白勫  泽泻  苍术  陈皮  甘草  姜厚朴  官桂少部当归养荣汤    疹痨   当归  山栀  川芎  生地  麦冬  甘草  竹叶  灯心便结，少加大黄。黄连安神丸    又   黄连  当归  龙胆草  全蝎去毒  石菖蒲  茯神  蒸饼和猪心血丸，朱砂为衣，用灯心汤下。清胃汤    疹疳   升麻  生地  黄连  当归  丹皮文蛤散    又   雄黄  活矾各五分  文蛤一钱  蚕退纸灰三分  米泔洗疮敷，日三四次，以平为度。雄黄散    又   雄黄一钱  黄柏二钱  麝香五分  艾叶汤洗敷，以平为度。三黄汤    疹痢   炒黄连  炒黄岑  蒸大黄  以微利为度。香连丸    又   黄连一两用吴萸五钱同炒去萸  木香三钱忌火  醅糊丸。空心米汤下。麦冬清肺饮    疹嗽   麦冬  人叁  甘草  赤芍  桔梗  陈皮  槟榔  赤苓宁肺汤    又   黄岑  桑皮  贝母  知母  枇杷叶  杏仁  花粉  天冬  沙叁化斑汤    毒留肺胃   人叁  甘草  知母  石膏  桔梗  连翘  升麻  竹叶炒牛蒡  地骨皮四苓散    热移大肠   茯苓  猪苓  泽泻  炙甘草  苍术  治新泻热泻消风散    脾热风湿   茯苓  蝉退  川芎  僵蚕  人叁  藿香  防风  荆芥甘草  茶酒煎。调中汤    风疹   藿香  枳实  砂仁  甘草  苍术  茯苓  陈皮  青皮  半夏  厚朴苦叁汤    痱疹   苦叁四两  菖蒲二两  水五碗，煎数沸，添水二碗，说片时，临洗入猪胆汁四五个，三五次无不愈。鹅黄散    又   绿豆粉一两  滑石五钱  黄柏三钱  轻粉二钱  搽之即愈。荆芥解毒汤    疹夹痘   荆芥  赤芍  牛蒡  连翘  元叁  桔梗  防风  前胡  木通  归尾  甘草梢  天花粉养血益荣汤    色白   赤芍  人叁  甘草  酒当归  酒炒红花藿香正气散    伤寒发斑   藿香  白术  茯苓  半夏  陈皮  桔梗  白芷  甘草  姜厚朴  紫苏  大腹皮犀角地黄汤    解热   犀角  生地  黄岑  黄连  大黄附录石氏治疹经验良方十五透肌散    治疹初出隐隐淹在肌肉内，以出即没者乃瘾疹也。炒牛蒡二钱半  葛根二钱  荆芥钱二分  蝉退三十个  酒一小杯，水一大杯，半煎六分温服。一次本方加羌活五分，二次本方加紫苏、枳壳六分，三次本方加牛膝五分。清心汤治疹出痕如朱点，或赤或紫，烦躁不宁者，乃疹也。黄连  连翘  生地各钱半  山栀二钱  黄岑一钱  归尾三钱  黄柏  丹皮  甘草各五分  赤芍八分  甘菊七分  灯心三分  川芎六分  温服。如衄血即随血解。和解散治疹已出，遍身形如蚕种，色黑黯，皮肉僵硬，此十死一生症也，急用後二方。麻黄去节取头末，绿豆取生粉隔纸焙熟各七分。共为细末又用新蒲公英二两乾者七分，条芩、生地各一钱，煎好，调前二味末，春冬温服，夏秋凉服，兼用下外治方。外治方仰天皮二斤即凹地上卷皮也嫩柳皮半斤  星星草四两  蝉退二百个  水十杯，煎三沸，去渣，乘热气熏洗遍体，黑疹变为鲜色，十有九生之妙。清肺解毒汤治疹收之後胸胀、喘急、咳嗽、闷乱、狂言谵语、手足动摇，此馀毒入肺也。黄芩  陈皮各一钱  麦冬二钱  贝母一钱半  赤苓七分  蜜桑皮  甘草各五分酒炒黄连七分  蒲公英三钱煎好，再用大黄三钱切片，开水泡一时，澄汁一小杯冲服。敛肺汤治疹收之後。喘急闷乱，头折眼吊，胸膛高陷，角弓反张，目睛直视，唇白面黄，口鼻歪斜，名曰肺气耗散，正气不归原也。急以此方治之，缓则无救。如唇反而黑紫，鼻眼俱黑，必死。北五味三钱  黄芩二钱  麦冬三钱  甘草节五分小灵丹治疹後馀毒壅遏在咽喉，肿痛，咽物不下。或结一切馀毒牙齿破烂。百官硼二钱  朴硝三钱  辰砂钱半  乳香去油  没药去油各三分  吹敷俱可。天绿散治疹後馀毒壅遏在眼疱，烂如癣，或小儿木耳等疮，皆效。铜绿一两研极细末，黑透熟天茄打汁，量末调稀糊於黑碗内，上用黑碗说之，盐泥封固，文火煨二炷香取出，丸绿豆大，或用散，每五厘入乳汁小半酒杯，再研如茶汤，以鸡翎蘸敷二三次即愈。金黄散治疹後重舌，并两颊骨疙瘩。硼砂三钱  雄黄钱半  朱砂七分  鲜薄荷打汁调敷，数次愈。铁箍散治疹後馀毒流注肌肉之间，结成痈疽肿痛。白芨  白蔹各一两  黄柏二两  山豆根  连翘  黄芩  乳香  没药各五钱  川乌六钱  地骨皮七钱  射乾三钱  共为末，茶酒调敷。清咽汤治疹後热毒在胃，攻冲喉哑疼痛，日夜饮水不止。升麻  元叁  射干  连翘  山栀  黄芩  石膏  归尾  麦冬  生地  薄荷  大黄金银花  甘草节一匙金治疹後风并痘脱痂风，一服立效。白花蛇去骨刺三分炒褐色，人指甲一分半炒黄色，共为末，再用透骨草、麻黄各三钱，入水酒各半杯，煎三沸，去渣，调上二味末服之，说卧，微汗即愈。如儿小，分三服。治水痘方凡水痘初出，每痘根周围紫硬，顶陷色黑，令儿啼多，烦躁蒸热，名凹痘疔。新人屎尖七个，瓦上焙如褐色，研细，可重一二分，酒调下，遍身臭汗即效。又方治水痘收後，馀热不退，咳嗽微喘，多睡，眼涩多眵。蒲公英二两  水煎服，一帖即愈。又方治水痘收後，心胸胀，侸满，食即呕吐，久不治，结为痰痞者。大黄一钱  牙皂  皮硝  火硝各五分共为末，水丸黍米大，三岁服六十丸，十岁一百丸，毒自与积俱化而愈。如儿小不能服丸，蜜调末服亦可。1

　　卷三

　　大肠病源流（大肠痈  脏毒附）  （手阳明大肠脉，起於次指内侧之端，循指上廉出虎口两骨之间，上入手背外侧两筋陷中，循臂上廉入肘外廉，行懦外前廉，上肩，出侳骨前廉，上出於柱骨之会上，下入缺盆，络肺，下膈，属大肠。其支者从缺盆上颈贯颊，入下齿，还出挟口，交人中，左之右，右之左，上挟鼻孔，次注足阳明胃经。每日卯时气血俱注大肠。手阳明大肠经，血气俱盛。）    为胃化物之器，惟大肠耳，故经曰：大肠者，传道之官，变化出焉。其经与足阳明相接，故亦谓手阳明也。是固为阳明胃所器使，止属供役动用之物，其腑无灵，亦非当阳之用，岂谓其能有阳明之职事乎。又以营气之隧道，与肺相接，故经络得与肺为表里，岂谓其能与肺为互用乎。经又曰：脾胃大小肠三焦膀胱者，仓廪之本，营之居也。名曰器，能化糟粕转味，而以为出入者也。是皆至阴之类，通乎土气，则经固指大肠等为阴矣。以其为阳者，不过以脏腑之内外言之，以脏居内故为阴，腑居外故为阳耳。然则以脏内腑外而分阴阳，只以地分为分别，使人晓然於脏腑之有异。若经以为至阴之类，则就其职任言之，以阳为主，而阴为从，大肠等皆效用於阳明胃，故其实为阴也。固知读书者，当不以词害志矣。乃王氏叔和必以其脉定为阳，在寸口肺脉上。罗氏澹生又必以肺在上为阳，主诸关前，主秋令而谓不可以大肠当之。且以《脉经》并无脉状，而谓知其无加於肺脉之浮涩。夫大肠所由隧道，既与肺相接，而与肺为表里，则其营气相通。而肺脉既浮涩，大肠脉亦因相通而无异也。且天下惟灵者能自主，大肠之腑既无灵，其何能自主而别为脉状乎，其无加於肺脉之浮涩亦宜矣。故叔和《脉诀》，诚属伪撰而多穿凿，澹生诋之，而其说亦未甚圆灵也。耍之，大肠所由之隧道，虽与肺相属而为表里，大肠之络实与阳明胃接经，故其病亦与胃同，与肺无涉，即经络自病，延及於肺，亦止在经络，不与伤寒之传经必及於脏腑相似也。故大肠实，则病耳後肩孺肘臂外皆痛，脐腹或腹胀不通，气满，皮肤坚，便鞭，肠风下血（宜泻白散。）若虚则耳鸣耳聋，虚热，或便闭不通，或腹痛而泄利肠鸣，脱肛（宜实肠散，）然则大肠之为器，亦概可见矣。 

　　【大小肠连系】  《入门》曰：大小肠之系，自膈下与脊膂连，心肾膀胱相系，脂膜筋络，散布包裹，然各分纹理，罗络大小肠与膀胱，其细脉之中，乃气血津液流走之道也。 

　　【大肠外候】  《灵枢》曰：鼻隧以长，以候大肠。又曰：肺主皮，皮厚大肠厚，皮薄大肠薄，皮缓腹裹大者大肠大而长，皮急者大场急而短，皮滑者大肠直，皮肉不相离者大肠结。又曰：天枢以下至横骨长六寸半，过则回肠广大，不满则狭短。 

　　【大肠病症】  《灵枢》曰：大肠病者，肠中切痛而鸣濯濯，冬日重感於寒即泄，当脐而痛，不能久立。又曰：肠中寒则肠鸣飧泄，肠中热则出黄如糜。《素间》曰：肠痹者，数饮而出不得，中气喘急，时发飧泄。仲景曰：大肠有寒，多  溏，有热，便肠垢。《入门》曰：肠虚则呜，又寒气相搏，则为肠鸣。《灵枢》曰：胃恶热而喜清冷，大肠恶清冷而喜热，两者不和，调之以饮食衣服，寒温中适，乃不致邪僻也。 

　　【大肠绝侯】  《脉经》曰：大肠绝不治，何以知之？泄利无度，知绝则死矣。    大肠痈  因七情饮食，或经行产後瘀血留积，以致大肠实火坚热所生病也。经云：关元穴属小肠，天枢穴属大肠，丹田穴属三焦，其穴分隐痛者为疽，上肉微起者为痈，是古人之分大小肠痈，只以发现於本部位者名之，而其为病则相似，故古人之书，概曰肠痈也。仲景云：肠痈为病，小腹肿而强，按之则痛，小便数似淋，时时汗出，发热而复恶寒，身皮甲错，腹皮急肿状，甚者腹胀大，转侧有水声，或绕脐生疮，脓从疮出，或有出脐者，惟大便下脓血者自愈。仲景之言，虽统大小肠痈皆然，其中有当分辨者，如小便数似淋，惟小肠痈有之，大便下脓血，则又大肠痈症居多。说小肠痈竟有脓血从小便中出者，若大汤痈，脓血断无出自小便者也。其致病之由，总因湿毒郁积肠内，却又有寒热之分。其腹皮急，按之濡，身不热者，乃阴寒所成（宜牡丹散，内托十宣散加茯苓。）其小腹痞坚，按之痛，身发热者，乃结热所成（宜大黄牡丹汤、黄黑散。）固不可不辨也。然所谓寒，要是湿邪寒冷之气蕴结。所谓热，亦是湿邪郁热之气淹留耳。而其治之之方，当分先後，或脉迟紧，则脓尚末成，急解毒，使无内攻，兼须止痛（宜通肠饮或大黄汤下之。）或脉滑数，则脓已成，以下脓为主（宜太乙膏。）或脉洪数，小腹疼，尿涩，则为脓滞，以宣通为要（宜牡丹散。）或腹濡痛，时时下脓，则由元虚，当於下脓药中兼补益（宜丹皮散。）或溃後疼痛过甚，淋沥不已，则为气血大亏。须用峻补（宜叁  地黄汤。）而其尤要者，凡患大小肠痈，切不可使病人着惊，惊则肠断而死，坐卧转侧，皆宜徐缓，尝少进稀粥，静养调摄，饮食不可过饱，庶可保生。 

　　【脉  法】  仲景日：趺阳脉滑而数，知当尿脓也。《脉经》曰：肠痈之脉滑而数，滑则为实，数则为热，滑则为荣，数则为卫，卫数下降，荣滑上升，荣卫相干，血为败浊。《脉诀》曰：肠痈难知，脉滑可推，数而下热，肠痈何疑，迟紧末脓，下以平之，洪数脓成，不下为宜。叔和云；关内逢芤肠里痈。 

　　【肠痈症治】  丹溪曰：肠痈，大肠有积热死血流注，宜桃仁承气汤加秦艽、连翘下之。《疡科选粹》曰：肠痈小腹坚肿，按之则痛，肉色如鼓，或亦微肿，小便如淋，汗出憎寒，其脉迟紧，脓末成者，急服大黄汤神效。其腹中痛，烦躁不安，或腹胀不食，小便涩者，薏苡仁汤。瘀血肠痈，小腹硬痛者，四物延胡汤，小腹胀，脉滑数，或里急後重，时时下血者，排脓散。 

　　【肠痈不治症】  《疡科选粹》曰：大便或脐间出脓者，不治。    脏毒  专由大肠血热，或平素喜食辛燥煎咃屎錋而成病也。生在肛门内大肠尽处，往往溃烂至肛门外。治法大约与肠痈相仿，而主药必以忍冬藤、麦冬为主，并多加地榆、蒲黄；庶乎有瘳。治大肠病诸药要品及方二    大肠实宜凉血清热（生地  黄连  槐花  大黄  枳壳 桃仁  黄岑  石膏  知母  芒硝  槟榔  地榆  生甘草  白芍  葛谷  防风  荆芥  炒红曲  蒲黄  麻仁  猪胆汁  侧柏叶  郁李仁 白头翁 忍冬藤）    大肠虚宜补气生津（人叁 黄    麦冬  白芍  蜂蜜  炙草  芝麻  麻仁  天冬  生地  当归  芦荟  白  @升麻  莲子 吴萸  肉果 木瓜  扁豆  葛谷  柴胡  黄柏  防风  连翘  五味  肉苁蓉  补骨脂  赤石脂）    泻白散    大肠实   生地二钱  赤苓  芒硝各一钱  陈皮  竹茹  山栀  黄岑  黄柏各五分  姜三片  枣二枚    实肠散    大肠虚   厚朴  肉果  诃子皮  砂仁  陈皮  苍术  赤苓各一钱  木香  炙草各五分  姜三  枣二枚附载仲景分别标本方药标（石膏  葛根）本（槐花  白芍  麻仁）治肠痈方十三     通肠饮    末成   忍冬藤  归尾 白芷  皂角刺  乳香  没药  甘草  苡仁  花粉  或用矾一两，黄占一两为丸，大妙。     大黄汤  又   大黄  朴硝各一钱  丹皮  白芥子  桃仁各二钱  空心温服，下後以叁  补之。     太乙膏丸    已成   元叁  白芷  生地  当归  赤芍  肉桂  大黄各一两  净黄丹十二两     丹皮散    下脓   人叁  丹皮  白芍  茯苓  黄    苡仁  桃仁  白芷  当归  川芎各一钱  甘草五分  木香三分    叁  地黄汤    补益 人叁  黄    茯苓  熟地  山药  丹皮  山萸  姜  枣    牡丹散    因寒   人叁  丹皮  天麻  茯苓  苡仁  黄    桃仁  白芷  当归  川芎各一钱  官桂  甘草各五分  木香三分    内托十宣散    又   人叁  黄  盐水浸焙  酒当归  姜厚朴  桔梗  肉桂  川芎  防风  白芷  甘草各等分  为末，每三钱，温酒调服。不饮酒，木香汤调下。一方加白芍。    大黄牡丹汤    因热   大黄  芒硝各钱半  瓜蒌仁  丹皮  桃仁各二钱半  服此有脓即下脓，无脓即下血。一方有冬瓜仁，无瓜蒌仁。神效。    黄黑散    又   大黄一两取末四钱半  破故纸一两取末二钱  牛蒡子一两取末一钱  黑牵牛一两取末二钱  上和匀，分二服，每取一帖，蜜水调，空心服，以利为度。    桃仁承气汤    积热死血     薏苡仁汤    烦躁   苡仁  瓜蒌仁各三钱  丹皮  桃仁各二钱    四物延胡汤    瘀血   当归  延胡索各一钱  川芎  白芍  生地各五分  桃仁  红花  牛膝各七分  空心服。大便秘加大黄。    排脓散    排脓   黄    当归  金银花  白芷  穿山甲  防风  瓜蒌仁  连翘  甘草各一钱

　　肠鸣源流    肠鸣，大肠气虚病也。惟大肠之气先虚，故一切病俱凑之，而成是症。大小肠部位，小肠在胃之左。胃下口曰幽门，即小肠上口。小肠盘十六曲，至下口曰阑门，主别清浊，即大肠上口。大肠即回肠，当脐之右，亦盘十六曲，至广肠。广肠者，即直肠，至肛门。其所以鸣者，一由中气虚，若用破气药，虽或暂止，亦不愈（宜补中益气汤加炮姜；）一由脏寒有水（宜理中汤加肉桂、茯苓、车前；）一由火欲上升，击动其水（宜二陈汤加黄连、黄岑、山栀；）一由泄泻（宜升阳除湿，智半汤；）一由下气，暂止复响（宜益中汤；）一由疾行，如囊裹水之声（宜河间葶苈丸。）其症虽不同，而其鸣或空或实，或上或下，或高或低，可按而知也。 

　　【肠鸣病症】  《灵枢》曰：大肠病者，肠中切痛，而鸣濯濯。又曰：腹痛肠鸣，气上冲胸，喘不能久立；邪在大肠也。又曰：肠中寒，则肠鸣飧泄。《入门》曰：肠虚则鸣，又寒气相搏，则为肠鸣。治肠鸣方六    补中益气汤    元气虚   人叁  黄    当归  白  @柴胡  升麻  陈皮  炙甘草    理中汤    脏寒   人叁  白术  甘草  乾姜    二陈汤    火击水   茯苓  陈皮  半夏  甘草    智半汤    泄泻   益智仁  半夏各五分  苍术四钱  防风二钱  白术  茯苓  白芍各一钱  姜    益中汤    下气   人叁  白术  黄连  黄岑  枳壳  乾姜  甘草    河间葶苈丸疾行   甜葶苈  泽泻  杏仁  椒目  桑白皮  猪苓各五钱  蜜丸，葱汤下，取利。

　　脱肛源流（肛门痒痛附）     脱肛，大肠气虚病也。大肠之气，虚衰下陷，又或兼有湿热，故成此症。虽治不同，要以升提为主（宜人叁、白术、升麻、炙甘草。）李士材云；脱肛一症，最难用药，热则肛门闭，寒则肛门出，宜内外兼治。诚哉是言也（内宜服磁石散，外宜用铁铧汤洗。）总之，脱肛或由於气虚者，补益为急（宜补中益气汤重用叁、  、升麻；）或由於胃家之热，移注大肠者，兼宜清热（宜四君子汤兼黄连、黄柏；）而外以涩剂煎汤洗之自平。又或脱肛而痛，由热留於下者，当清理大肠（宜槐花、木香；）由於寒者，急用温剂（宜理中汤。）此治脱肛之大法也。至其虚实寒热，变迁不同，是在临症按脉时，神而明之，庶无差误。

　　【脱肛之由】  《回春》曰：脱肛者，肛门翻出也。肺与大肠为表里，肾主大便，肺肾虚者，多有此症，叁  汤升之。

　　【脱肛症治】  《直指》曰：脱肛一症，气聚不散也，里急而不得出，外胀而不得入，先以枳壳散糁敷，则气散消矣。又曰：《难经》云，病之虚实，出者为虚，入者为实，肛门之脱，非虚之故然哉，其有产妇用力过多，及小儿叫号弩气，并久痢不止，风邪袭虚，亦有此病（据此，则脱肛之症，《回春》专以肠痔当之，非也，肠痔只脱肛中一症耳）。《入门》曰：脱肛者，气下陷也，肺主魄门，肺热则肛门缩入，肺寒则肛门脱出，必须温肺补胃，如补中益气汤加诃子、樗根皮少部，或  皮散俱可。其血热者，四物汤加黄柏、升麻，虚热者，缩砂散。    肛门痒痛  湿与火病也。大肠有湿，流注於肛门，则作痒（宜秦艽羌活。）甚或生虫，其痒难当，治法与虫痔相同（宜神应黑玉丹、扁蓄汤，外以苦楝根煎汤  洗。）大肠有火，郁闭不宣，则肛门作痛（宜七圣丸、秦艽白术丸。）甚或大便燥硬弩出，肠头下血（宜当归郁李仁汤。）皆当分别。 

　　【肛门名象】  《入门》曰：肛门者，大肠之下截也。一曰广肠，言其广阔於大小肠也。又曰魄门，言大肠为肺之府，肺藏魄，故曰魄门也。肛者，言处似车肛形也。 

　　【肛门痒痛症治】  丹溪曰：凡人醉饱行房，忍泄，前阴之气归於大肠，木乘火热而侮燥金，故火就燥也，大便必秘。其疾甚者，必以苦寒泻火，以辛温和血燥润，疏风止痛，是其治也。宜秦艽白术丸、七圣丸、宽肠丸、当归郁李仁汤。治脱肛方七    磁石散    总治   磁石  蒴必   食前米饮下。    补中益气汤    气虚   人叁  黄    当归  白术  升麻  柴胡  陈皮  炙草    四君子汤    胃移热   人叁  茯苓  白术  炙甘草    理中汤    挟寒   人叁  白术  乾姜  炙草。    僊皮散    温补   僊皮  鳖甲各一个烧存性  磁石醋淬七次五钱  桂心三钱共为末，每二钱，空心米饮下。仍用草鞋底炙热按入。忌房事。    四物汤    血热   川芎  生地  当归  白芍    缩砂散    虚热   砂仁  黄连  木贼草  等分为末，每二钱，米饮调下。治肛门痒痛方六    秦艽芜活汤    治痒   羌活钱半  黄  各一钱  防风七分  升麻  麻黄  柴胡炙草各五分    诱T分  细辛  红花各一分此方兼治痔漏成块下坠，不任其痒者。    神应黑玉丹    虫痒   僊皮四两  猪悬蹄二十五只  牛角腮三两  乱发  败棕各二两  槐角两半  苦楝根两二钱半  雷丸芝麻各一两  锉碎，磁器内  性，为末，入乳香去油五钱，麝香二钱，和匀，酒糊丸。先嚼胡桃肉一枚，以温酒吞下三五十丸，空心、食前、晚三服除根。兼治诸痔。    扁蓄汤    又   扁蓄一握，水一升煮取五合，去渣，隔夜先不食，明晨空心饮之，虫即下。小儿同法。    七圣丸    治痛   郁李仁泥一两半  羌活一两  煨大黄八钱  桂心  槟榔  木香  川芎各五钱  蜜丸，白汤下三五十丸，微利即愈，切不可快利，其痛更甚。《脉诀》曰：积气生於脾脏旁，大肠疼痛阵难当，此药主之。    宽肠丸    便闭   黄连  枳壳等分面糊丸，米饮下五十丸。    当归郁李仁汤    肠出下血   郁李仁  皂角仁  U一钱  枳实七分  秦艽  麻仁  归梢  生地  苍术各五分  煨大黄  泽泻各三分

　　胃病源流（胃痈  胃痛）    （足阳明胃脉，起於鼻孔交颠中，傍纳太阳之，下循鼻外入上齿中，还出挟口环唇）下交承浆，却循颐後下廉出人迎，循颊车，上耳前，过客主人，循发际，至额颅。其支者从人迎循喉咙入缺盆，下膈，属胃络脾。其直者从缺盆下乳内廉，下挟脐，入气街中。其支者起於胃口，下循腹里，下至气街中而合，以下髀关，抵伏兔，下膝膑中，下循胫外廉，下足跗，入中指内间。其支者入中指外间。其支者别跗上，入大指间出其端，次注於足太阴脾经。每日辰时，周身气血俱注於胃。足阳明胃经，多气复多血。）    脾与胃俱属土，脾内而胃外，以脏腑言之也。脾阴而胃阳，以表里言之也。脾主运而胃主化，以气化言之也。故脾与胃相连，顾胃当相火居正之地，而其地又为太阳少阳部位相合而明之处，故曰阳明。凡三焦胆之所游部，心包络之所总司，皆与胃同，有腐熟水谷之妙。经曰：阳明者，午也。午为夏之中，相火之本职。又三阳之合气，故於十二经气独盛，血独旺，热极多，而心包络之，代心以主相火者，皆与胃同其央用也。故就胃言之，实营卫之大主，五脏之宗主，其气腾而上盛，则脉倍见於人迎，其精充而下输，则脉涌盛於趺阳。仲景治病必三部候脉，两手之外，必兼诊两夹喉动脉之人迎，两足趺之趺阳，良有以也。说以肾为先天之根，胃为後天之本，胃强则後天强，而先天於以补助，胃绝则後天绝，虽先天足恃，七日不食亦死。故胃虽属腑，其脉能大见於寸口，而五脏亦待以养也。夫胃之腑既气独盛，血独旺，热独多，故其为病，亦皆实热有馀之症。试观狂虐温淫，汗出鼽衄，口  唇胗，腮肿喉痹，斑黄狂乱，谵妄潮热，登高而呼，弃衣而走，骂詈不避亲疏。凡其在经、在络、在腑，无不以气实血热为显症，非以其腑为两阳合明之故乎。仲景曰：阳明之为病，胃家实也。是实固指气独盛、血独旺、热独多所发之病，皆属有馀而言，非仅燥满便鞭、下焦坚实之谓也。虽然胃家病虽属有馀，而亦时形不足，譬如相火既虚，不能为胃蒸化，胃气即不能旺，气不旺，即怯而不支，故亦有虚寒之症。试观洒洒振寒，善伸数欠，颜黑，恶人与火，闻水声惕然而惊，心欲动，独闭户牖而处，身以前皆寒栗，胃中寒侾胀，阳明之虚寒有如此者，安得泥胃家实之一言，概从有馀治之哉。凡此症病，为实、为虚，皆可按 《内经》而绎之者也。 

　　【胃病虚实】  《内经》曰：胃脉实则胀，虚则泄。东垣曰：胃中元气盛，则能食而不伤，过时而不饥。脾胃俱旺，则能食而肥；脾胃俱虚，则不能食而瘦，或食而肥，虽肥而四肢不举。 

　　【胃病症治】  《灵枢》曰：饮食不下，隔塞不通，邪在胃  也。又曰：胃中寒，则手鱼际之络脉多青，胃中热，则手鱼际之络脉多赤。又曰：面热者足阳明病，两跗之上脉竖坚者，足阳明症，此为胃脉也。《入门》曰：不思饮食，心腹胀痛，呕哕  心，噫气吞酸，面黄肌瘦，怠惰嗜卧，常多自利，或发霍乱，及五噎八痞，膈气反胃等症，皆宜平胃散。《千金》曰：脾胃虚弱，饮食不进，面黄肌瘦，胸膈痞闷，食不消化，或噫气吞酸，以养胃进食汤治之。东垣曰：胃实宜平胃散，胃虚宜异央散，不进饮食宜养胃进食汤。 

　　【胃绝候】  《内经》曰：胃终者，口目动作，善惊，妄言，色黄，其上下经盛不仁，则终矣。《脉经》日；胃绝五日死，何以知之？脊痛，腰中直，不可反复。    胃痈  胃阳遏抑病也。《圣济总录》云：胃  痈，由寒气隔阳，热聚胃口。寒热不调，血肉腐坏，气逆於胃，故胃脉沉细，阳气不得上升，人迎热甚，令人寒热如虐，身皮甲错，或咳嗽，或呕脓血。若脉洪数，脓已成也，急用排脓之剂。脉迟紧，属瘀血也，急当议下，否则毒气内攻，肠胃并腐，其害不小。但此症又不比肺痈之可认，  不呕脓血，末免他误矣，疡家可不知方脉之理乎。据此，则知胃痈之症，端由胃阳之遏。然其所以致遏，实又有因，不但寒也，必其人先有饮食积聚，或好饮醇醪，或喜食煎   一种热毒之气，累积於中。又或七情之火，郁结日久，复感风寒，使热毒之气，填塞胃  ，胃中清气下陷，故胃脉沉细，惟力风寒所隔，故人迎紧盛也。若有此二脉，非胃痈而何。然症之成也必以渐，而治之之法，亦不可混施，如初起寒热如疟，咳唾脓血（宜射干汤，）後必有风热固结，唇口润动者（宜薏苡仁汤。）有因积热结聚着（宜清胃散、芍药汤。）有胸乳间痛，吐脓血腥臭者（宜牡丹散。）宜各因其症，而以药瘳之也。 

　　【脉  法】  《内经》曰：诊此者，当候胃脉，其脉当沉细。沉细者，气逆也。逆者，人迎甚盛，甚盛则热。人迎者，胃脉也，逆而盛，则热聚於胃口而不行，故胃  为痈也。 

　　【胃痈症治】  《灵枢》曰；中  穴属胃，隐隐痛者，胃  痛也。  《入门》曰：外证寒热如疟，胃浊，肺益失养，故身皮甲错，或咳或呕，或唾脓血，射干汤主之，千金内消散、内消沃雪汤、东垣托里散，皆可服。    胃痛  邪干胃  病也。胃禀冲和之气，多气多血，壮者邪不能干，虚则着而为病，偏寒偏热，水停食积，皆与真气相搏而痛。惟肝气相乘为尤甚，以木性暴，且正勏，痛必上支两侸，里急，饮食不下，膈咽不通，名曰食痹，谓食入即痛，吐出乃止也（宜肝气犯胃方。）说以肝木相乘为贼邪，肾寒厥逆为微邪，挟他脏而见症，当与心痛相同。但胃经本病，或满或胀或呕吐吞酸，或不食，或便难，或泻痢，或面浮黄，四肢倦怠。此等本病，必与客邪叁杂而见。说胃病有因外吸凉风，内食冷物，卒然痛者（宜二陈汤加草蔻仁、乾姜、吴萸。）有因寒者（宜草果、厚朴、良姜、菖蒲，）寒且甚者（宜荜澄茄一粒纳去核枣中，水草纸包煨存性，或酒或米汤下，日一枚，七日愈。）有因火者（宜清中。）有因瘀血者（宜桃仁承气汤。）有因气壅者（宜沉香降气汤。）有因酒者（宜乾姜、蔻仁、砂仁。）有因痰者（宜南星安中汤，如甚，加白螺蛳壳   一钱，）且有痰火者（宜白矾、朱砂，醋糊丸，姜汤下。）有因诸虫者（宜剪红丸。）有因食而按之满痛者（宜大柴胡汤。）有因虚寒者（宜理中汤。）胃痛形症，有可历举如此。总之，七情之由作心痛，食积痰饮瘀血作胃  痛，二语正是分明，曷言乎尔。如食积痰饮瘀血，皆储於胃中者，故其为病而痛，为胃  痛也。然胃痛必有虚实，总以按之痛止者为虚（宜叁术散，）按之痛反甚者为实（宜栀萸丸，）其大较也。至於痛甚者脉必伏，是又不可不知。其用药之法，凡痛必须温散，切不可补气，以气旺不通，则反甚也，顾安可忽视乎哉。 

　　【脉  法】  《脉诀》曰：沉弦细动，皆是痛症。心痛在寸，腹痛在关，下部在尺，脉象显然。 

　　【胃痛症治】  丹溪曰：凡心胃痛须分新久，明知身受寒、口吃冷而得者，初得时，即温散，或温利，稍久则郁，郁久则热，热久生火，便不可用温。必以山栀为热药向导。又曰：凡痛，宜分寒、热、虫、血四条，寒温之，热清之，血散之，虫杀之。又曰：心胃痛，须用劫药，痛方止，如仓卒散、愈痛散，皆能治之。又曰：心胃痛，用山栀劫药，又发，前药必不效，加元明粉一钱即止。又曰：心胃痛时，虽数日不吃饭不死，若痛止便吃物，即复发，必三五日服药方可吃。治胃病诸药要品及方三    胃实宜清热散结（大黄  枳实  知母  石膏  淡竹叶  葛根  青黛  大青  甘草  夏活草  神僸  连翘  山查  麦牙  麦门冬  黄连  陈皮  木瓜  竹茹  金石斛  通草  茯苓  芦根）      胃虚宜清热益气（人叁  白术  莲肉  陈皮  扁豆子  茯苓  白芍  木瓜  石膏金石斛  滑石  香茹  厚朴  麦冬  炒泽泻  葛根  兼寒加生姜、砂仁、白蔻仁，兼热加芦根、蔗浆、竹茹、枇杷叶。     平胃散    胃实   苍术二钱   陈皮一钱四分   厚朴一钱   甘草六分   姜三片   枣二枚     异央散    胃虚   人叁   茯苓   白  @ 甘草   陈皮   姜   枣     养胃迸食汤    不食   人叁   茯苓  白术   炙草   苍术   陈皮   厚朴  神僸   麦芽附载仲景分别标本方药    标（葛根  升麻  犀角  石膏  知母  升麻葛根汤  白虎汤）     标之本（调胃承气汤）     本（调胃承气汤）     本之标（人叁白虎汤）     实（能食  大黄  芒硝  巴霜  轻粉）     虚（不能食  白术  苍术  生姜  乾姜  神僸  麦芽  草蔻仁  大枣  甘草）     烦（阳，栀子；阴，香豉。阳，肉桂、附子；阴，吴萸、乌头）    不得眠（烦，山栀、知母；躁，枣仁）    食制则吐谓之呕（生姜木通汤）    食入则吐谓暴吐（生姜葳蕤汤）    食已则吐谓呕吐（橘红半夏汤）    食久则吐谓反胃（水煮金花丸）    食再则吐谓翻胃（易老紫沉丸）    旦食不能暮食则吐（半夏生姜大黄汤）    胃实肠虚能食能便（枳实  厚朴  赤石脂  馀粮丸）    胃虚肠实不食不便（枳实  枳壳    白  @蜜理中丸）    胃实肠实能食不便（大黄  巴豆  牵牛）    胃虚肠虚不食能便（白术  厚朴  枳实  理中汤）    关则不得小便（关者甚热之气  关无出之由故曰关  关者气太盛阴气不得营也）    格则壅而吐逆（格者甚寒之气 格无入之理故曰格  格者阴气太盛气不得营也）    关格（阴阳俱盛不能相营故曰关   关格者不得尽其命而死矣）    口苦（寒则补胃  热则泻胆）    舌乾（水多沈液，四君子汤、五物厚肠汤；水多活燥，麦冬饮子）治胃痈方八    射干汤    初起   射干去毛  山栀  赤苓  升麻各一钱  赤芍钱半  白术五分    薏苡仁汤    风热   苡仁  防己  赤小豆  炙草等分    清胃散    积热   归身  生地  丹皮  黄连各钱半  升麻三钱  石膏二钱  细辛三分  黄岑一钱二分    芍药汤    又   赤芍  石膏  犀角  麦冬  木通  朴硝        升麻  元叁  甘草    牡丹散    臭脓   丹皮  地榆  苡仁  黄岑各钱半  赤芍  桔梗  升麻  甘草  败酱各一钱    千金内消散    痈末成   大黄三钱  金银花二钱  酒归尾钱半  木鳖子  赤芍白芷  乳香  没药  角刺  姜蚕  瓜蒌仁  花粉各一钱  甘草节五分  穿山甲三片蛤粉炒  水酒煎。    内消沃雪汤    又   归身  白芍  甘草节  黄    射干  连翘  白芷  贝母  陈皮  角刺  花粉  穿山甲  金银花  木香  青皮  乳香  没药各五分  酒大黄钱半  水酒煎。    东垣托里散    又   金银花  当归各二钱  大黄  牡蛎  花粉 角刺  连翘  朴硝各六分  赤芍  黄岑各四分  水酒煎。治胃痛方十三    肝气犯胃方    食痹      乌药汁七匙  枳壳汁五匙  白芍汁二十匙  木香汁五匙  灶心土一钱  炒砂仁三分  将二味煎汤，冲诸汁服。    二陈汤    因风   茯苓  陈皮  半夏  甘草    清中汤    因火   黄连  山栀  陈皮  茯苓  半夏  草蔻  甘草  加姜    桃仁承气汤    因瘀     沉香降气汤    因气   沉香  香附  乌药  砂仁  甘草  加盐    南星安中丸    因痰     剪红丸    因虫   雄黄  木香  槟榔  三棱  莪  @贯仲  乾漆  陈皮  大黄    大柴胡汤    圈食     理中汤    虚寒   人叁  白术  甘草  乾姜    叁术散    因虚     栀萸丸    因实     仓卒散    劫药   山栀四十九个连皮炒  大附子一个炮去脐为粗末  水一杯，酒半杯，煎七分，入盐少部服，加川芎一钱尤妙。    此方能治气自腰腹间挛急疼痛，不可屈伸，痛不可忍，自汗如洗，手足冰冷垂死者。    愈痛散    劫药   五灵脂  元胡索  莪  @良姜  当归  等分为末，每二钱，淡醋汤调服。    此方兼治急心痛。

　　霍乱源流     霍乱，胃虚病也。《内经》有水湿火热，肝木胜土，厥气上逆之不同，推而广之，风寒暑毒之由於外因，饮食郁结之由於内因者，皆能致病。其症心腹胀痛，呕吐泄泻，憎寒壮热，头痛眩晕，先心痛则吐，先腹痛则泻，心腹俱痛则吐泻交作，或手足冷，或自汗，甚而转筋入腹则死。要皆由中气素虚，或内伤七情，或外感六气，或伤饮食，或中邪恶污秽气，及毒气。往往发於夏秋，阳热外逼，阴寒内伏，使人阴阳否隔，卒然而病。偏於阳者多热，偏於阴者多寒。治法惟以祛脾胃之湿为主，复察所感诸邪之气而散之。然脾胃有虚实，感邪有阴阳，尤当熟审，向来论治者不一，须叁究而归於的是：如刘河间主火热。孙思邈主饮食积。朱丹溪极赞为先哲谛论，而复申其说，以为内有积，外有感，阳不升，阴不降。张子和主风、湿、  三气合而为邪，其意以湿土为风木所勄锳又为炎暑蒸郁，故呕吐者暑热之变，泄泻者土湿之变，转筋者风木之变。李士材兼主湿热风暑虚实而分别治之。罗谦甫专主气不和，故以地浆为治，使气和而吐泻自止，其法最妙。古复庵则随病之缘感，人之虚实，分晰施治，而大旨则重痰，故其法必用苏合丸以通否塞，次进藿香正气散加木香吞来复丹以控痰涎；若泻已甚，不用来复丹；泻而不吐，胸膈痞闷，必用浓盐汤探吐；不论已末吐，并服藿香正气散，间服苏合丸；吐而不泻，心腹大痛，频欲登圃，苦於不通，则以木香、枳壳煎汤饮之；若隔而不下，仍须来复丹引导下行；若吐泻不止，元气耗散，或水粒不入，或口渴喜冷，或恶寒战掉，手足逆冷，或发热烦躁，揭去衣被，此并非热，由内虚阴盛也，则用附子理中汤或四逆汤，俱冷服；霍乱已透，馀泻未止，腹有馀痛，一味扁豆叶煎服。按罗古两家之法，诚能得治霍乱之三昧者，医者遵守之可也。然其病因，亦有当细审者：手足厥逆，气少神清，不渴不热，小水清白，因於寒也（宜四逆汤加盐少部；）身热烦渴气粗，口苦齿燥，小水短赤，因於暑也（宜黄连香茹饮冷服；）四肢重着，骨节烦疼，胸膈满闷，因於湿也（宜除湿汤；）腹痛下浊物，因於多食寒冷也（宜六和汤倍用藿香，加木香、紫苏；）腹痛不可近，因於食积停滞也（宜香砂枳  Y加木香、蔻仁；）心胸迷闷，气结不舒，因於七情内郁也（宜七气汤；）霍乱而兼转筋，因於肝木克脾土也，却与肝经血虚转筋不同（宜平胃散加桂枝、木瓜、柴胡。）以上皆霍乱之兼证所形，即其兼证，遂可知其所感以为治也。总之，邪在上必当吐，即已吐，仍使吐之，以提其气（宜盐汤探吐法。）邪在下，必当泻，量其人之气禀，病之轻重以投药（宜於霍乱药中加大黄。）至霍乱已，只须米汤调养，慎勿便与谷食。若吐泻过多，四肢逆冷，不省人事，急用制南星末三钱，姜五片煎极热服，一服可救，或半夏末姜汁服，或白矾一钱沸汤下亦效，然後以药治之（加味姜附汤，）虽至几死，但有一点胃气存者，亦可救（先用前南星末等法，再服回生散。）又如吐泻既多，津液暴亡，以至烦渴引饮不止（宜麦门冬、茯苓白术散。）又如吐泻後虚烦不得眠（宜既济汤、叁胡三白汤，）皆宜察治。至如霍乱後阳气衰绝，或遗尿不知，气脱不语，膏汗如油如脂，燥欲食水，四肢不收，或脉微细而舌卷囊缩，皆属死候。说霍乱轻者，手足温和，脉来洪大，自然易治；重者厥逆，脉脱，脐腹绞痛，举体转筋，尚未入腹，犹有可治，急当温补以回阳复脉（宜附子理汤、建中汤。）至妊娠霍乱，先吐，或腹痛吐泻，必由於热（宜香茹散或加苏梗，）头痛体疼发热，必挟风（宜藿香正气散去厚朴，加防风、苏梗，）患此者防损胎。产後霍乱，藏府虚微，饮食不消，触冒风冷所致也，其有热而欲饮水者（宜五苓散，）有寒而不欲饮水者（宜理中汤，）有虚冷者（宜附子理中汤或来复丹，）皆宜分别。异乡人初到他方，不伏水土，亦吐利兼作（宜加正气散。）若乾霍乱，即俗云绞汤痧，亦由胃气虚，猝中天地邪恶污秽之气，郁於胸腹间，上不得吐，下不得泻，以致肠胃绞痛异常，胸腹骤胀，遍体紫黑，头顶心必有红发，急寻出拨去之，急以三棱  针刺委中，挤出热血，可立苏，更用新汲凉水入盐两部恣饮，得吐泻即止，委中穴在两膝下湾横纹中间两筋之中，刺入一分，然後用药治之（宜苏合香、藿香、檀香、乳香、芒硝、童便、川芎、白芷、苍术及二陈汤、藿香正气散，必效，）切不可用凉药，但药必冷服，切忌火酒姜蒜谷气米饮热汤，入口即死，慎之慎之。更有进者，乘船坐车，发晕呕吐，亦属霍乱之类（宜大半夏汤，）其大吐泻，渴欲饮水者，往往至於死，急饮童便或己便，可救，或以白矾末一钱，百沸汤点稍温服。亦可。

　　【脉  法】  《得效》曰：霍乱脉浮洪可救；微迟而不语，气少，难治。丹溪曰：脉多尖或绝。《医鉴》曰：脉代者霍乱，代而乱者亦霍乱。又关脉滑为霍乱吐利，又滑而不匀，必是霍乱吐利，脉代勿讶。《脉诀》曰：滑数为呕，代者霍乱，微滑者生，涩数凶断。《正传》曰：脉微涩或代散，或隐伏，或虚大，或结促，不可断以死，脉乱故也。又曰：浮大而洪者为可救，微弱而迟者为难救。

　　【霍乱所由】  经曰：五郁之发，发病呕吐，霍乱注下。又曰：太阴所至为中满，霍乱吐下。又曰：岁土不足，风乃大行，民病飧泄，霍乱体重腹痛，筋骨摇并。启元子曰：皆脾热所生也。《入门》曰：霍乱多责於热，故夏秋为盛，寒月亦由伏暑。【霍乱证治】  《入门》圃：邪在上焦。吐而不利；邪在下焦，利而不吐；邪在中焦，吐利并作。轻者只曰吐利，重者乃曰霍乱，以挥霍变乱也，甚则转筋入腹必死。《得效》曰：人之脏腑，冷热不调，饮食不节，生冷过多。起居失宜，露卧当风，使风冷之气归於三焦，传於睥胃，脾胃得冷，不能消化水谷。致令真邪相干，饮食变乱於肠胃之间，心腹疼痛。发作吐利，或兼发热，头疼体痛，心腹刺痛，虚烦，或转筋拘急疼痛，或呕而无物，或四肢逆冷，烦闷昏塞而欲死。海藏曰：凡霍乱，渴为热，不渴为寒。《千金方》曰：阳明属胃大肠，以养宗筋，吐泻津液暴亡，宗筋失养，轻者两脚转筋而已，重者遍体转筋入腹，手足逆冷，危甚风烛矣，仓卒间，急以盐填脐中，炮艾不计壮数，虽已死，而胸中有暖气者立省，急用木萸散，木瓜、食盐、吴萸各五钱同炒，加茴香，苏叶、甘草煎服，再研蒜涂两足心，虽昏危入腹者亦效。

　　【霍乱不治证】  《纲目》曰：霍乱转筋入腹，四肢厥冷，气欲绝，如脉洪大可治，脉微而舌

　　卷囊缩不治。《得效》曰：兼喘烦躁者不治，脉微迟气少不语难治。《入门》曰：大渴大躁大汗遗尿者死，回生散救之。《回春》 曰：乾霍乱吐泻不得，胸腹胀硬。而唇青黑，手足冷过腕膝，六脉伏绝，气喘急，舌短囊缩者死。治霍乱方二十六    苏合丸    总治   白术  青木香  犀角  香附  安息香  朱砂诃子  檀香  沉香  麝香  丁香  冰片  荜拨  熏陆香  苏合香各一两  共为末，用安息香熬膏，并苏合香油蜜丸，弹子大，蜡封。藿香正气散    又   藿香  白芷  紫苏  茯苓  大腹皮  厚朴  陈皮  白术  桔梗  半夏  甘草来复丹    又   倭硫黄  硝石  青皮  陈皮  元精石  五灵脂  醋糊丸，每三十丸，空心米汤下。附子理中汤    阴盛   附子  人叁  白术  甘草  乾姜四逆汤    又   附子  乾姜  甘草    黄连香茹饮    因暑   黄连  香茹  扁豆  厚朴  甘草除湿汤    因湿   苍术      羌活  防风  升麻  柴胡六和汤    食冷   香茹  砂仁  半夏  人叁  杏仁  赤苓  甘草  木瓜  厚朴  扁豆  藿香香砂枳  Y    食滞   木香  砂仁  枳壳  白术七气汤    情郁   半夏  厚朴  白芍  茯苓  人叁  桂心  紫苏  橘红平胃散    转筋   苍术  厚朴  陈皮  甘草建中汤    回阳   白芍  桂枝  生姜  甘草  黑枣  饴糖香茹散    妊娠   黄连  香茹  厚朴  甘草。五苓散    产後   茯苓  猪苓  白勫  泽泻  肉桂理中汤    又   人叁  白术  甘草  生姜二陈汤    乾霍乱   茯苓  半夏  陈皮  甘草回生散    吐泻过多   藿香  陈皮各五钱加味姜附汤    又   炮姜  附子  人叁各一钱半  炙草七分麦门冬汤    烦渴   麦冬二钱  陈皮  半夏  白术  茯苓各一钱  小麦半合  人叁  甘草各五分  姜三片  乌梅一个  一名九君子汤。茯苓白术散    又   滑石一两  寒水石  石膏  泽泻  甘草各五钱  白术  茯苓  人叁  桂枝各二钱半  每末三钱，开水下，姜汤亦可。此方兼治中暑霍乱。叁胡三白汤    虚烦   人叁五分  柴胡  白术  白茯苓  白芍  当归  陈皮  麦冬  山栀  甘草各八分  五味子十粒  姜二片  乌梅一个  灯心一圈既济汤    又   麦冬二钱  人叁  竹叶  炙甘草  半夏  附子各一钱  姜五片  粳米百粒加减正气散    不伏水土   苍术二钱  厚朴  藿香  陈皮  砂仁  香附  半夏  甘草各一钱  姜二片  枣一枚  灯心十根大半夏汤    船车晕   半夏  陈皮  赤苓各二钱半  姜五片盐汤探吐法    吐法   用极咸盐汤三碗，热饮一碗，指探令吐，不吐再服一碗，吐讫仍饮一碗，三吐乃止。此法极良，不伤人。地浆法    总治   於墙阴掘地约二三尺部，入新汲水搅之，澄清服一杯，既取土气安养中宫，又取墙阴无燥热气，又取新汲水能解热郁，说阴中之阴，能治阳中之阳也。

　　诸痿源流诸痿，热伤血脉病也。说火热之邪伤及血脉，皆能发为经筋、骨髓、血脉、肌肉、皮毛之痿。然其病之源，则以肺为主，以肺燥居土，主气畏火，而行治节，必金清而後气行，充於一身之筋骨血肉皮毛间，何至於痿。若起居失度，嗜欲无端，饮食非宜，以致火动，热邪乘金，肺先受克，内则叶焦，外则皮毛虚弱，由是而着於筋脉骨肉，则病生痿跫。所以然者，肺为诸脏之长，又为心说，一切起居嗜欲饮食，皆足伤气，气伤即肺受之而亦伤，且心火上乘肺气虚而受其乘，必金病为喘鸣，金失清肃，火留不去，故肺热叶焦，五脏因肺热自病，气不行，发为痿跫也。乃古人治痿独取阳明者，何也？经云：真气与谷气并而充身。又云：阳明为藏府之海，阳明虚，则五藏无所禀，不能行气血濡筋骨利关节，故肢体中随其不得受水谷气处而成痿。又云：冲为十二经之海，主渗灌溪谷，与阳明合於宗筋，而阳明为之长，皆属於带脉络於督脉，阳明虚则宗筋缓，故足痿不用。统观经旨，欲除肺热，必先除阳明之热，而养其阴，调其虚实，和其逆从，斯宗筋润，筋骨束，机关利，而病已也。试举五脏所生痿病言之，经曰：肺气热，叶焦，则皮毛虚弱急薄，而行痿蹩。说肺痿者，皮毛痿也；  者，足弱不能行也（宜犀角桔梗汤。）经又曰：心气热则下脉厥而上，上则下脉虚，虚则生脉痿，枢折挈，胫纵而不任地，说心痿者，脉痿也。下脉指三阴在下之脉。枢折挈者，四肢关节之处，如枢纽之折而不能提挈。胫纵者，纵缓也（宜铁粉丸。）经又曰：胆气热，则胆泄口苦，筋膜乾，筋膜乾则筋纵而挛，发为筋痿。说肝痿者，筋痿也。胆附於肝，肝热则胆泄，故口苦。筋膜受热则血液乾，故拘挛而为筋痿也（宜紫葳汤。）经又曰：脾气热，则胃乾而渴，肌肉不仁，发为肉痿。说脾痿者，肉痿也。脾与胃以膜相连，而开窍於口，故脾热则胃乾而渴，且精耗而肌肉不仁也（宜二陈汤加人叁、黄  。）经又曰：肾气热，则腰脊不举。骨活而髓减。说肾痿者，骨痿也。腰者肾之府，腰贯脊主髓，故肾热而见证若此也（宜金刚丸。）此五痿者，必外徵之色，肺热色白而毛败，心热色赤而络脉溢，肝热色苍而爪活，脾热色黄而肉濡，肾热色黑而齿槁，必然之理也。而五痿之外，又有属湿热者（宜加味二妙丸，）有属湿痰者（宜二陈汤加   黄柏、竹沥、姜法，）有属血虚者（宜四物汤、二妙丸合用，）有属气虚者（宜四君子汤、二妙丸合用，再加当归、地黄、龟板、虎骨，）有属食积者（宜木香槟榔丸，）有属死血者（宜归梢汤，）有属脾气太过者必四肢不举（宜大承气汤下之，）有属土气不及者亦四肢不举（宜四君子汤加当归，）有热而痿厥者（宜虎潜丸，）有痿发於夏者，即俗名疰夏，另详疰夏条（宜清暑益气汤。）以上十证，皆痿之属，非可混治也。昔东垣治痿，总以黄柏为君，黄  为佐，而无一定之方，随其证之为痰、为湿、为热、为寒、为气、为血，各加增药味，活泼制方，其真善於治痿者乎。然必其人能休息精神，淡泊滋味，尤是顶门一针。另有阴痿，则由命门火衰，下焦虚寒之故，另详本条（宜鹿茸散。） 

　　【脉  法】  《内经》曰：睥脉缓甚为痿厥。《脉经》曰：诊人痿蹩，其脉虚者生，紧急疾者死。《脉诀》曰：尺脉虚弱，缓涩而紧，病为足痛，或是痿病。子和曰：痿脉多浮而大。 

　　【痿病证治】  河间曰：痿谓手足痿弱，无力以运动也。由肺金本燥，燥之为病，血衰不能养荣百骸，故手足痿弱，不能运动。犹秋金旺，则草木痿落，病之象也，痿犹萎也。子和曰：痿之作也，皆五月六月七月之时，午者少阴君火之位，末者湿土庚金伏火之地，申者少阳相火之分，故病痿之人，其脉脬大。丹溪曰：肺金体燥而居上，主气，畏火者也。脾土性湿而居中，主四肢，畏木者也。火性炎上，若嗜欲无节，则水失所养，火寡於畏，而侮所胜，肺得火邪而热矣。木性刚急，肺受热则金失所养，木寡於畏而侮所胜，脾得木邪而伤矣。肺热则不能管摄一身，脾伤则四肢不能为用，而诸痿之病作矣。泻南方，则肺金清而东方不实，何脾伤之有；补北方，则心火降而西方不虚，何肺热之有。阳明实则宗筋润，能束骨而利机关矣，治痿之法，无出於此。又曰：痿病切不可作风治，用风药。《正传》曰：苍术、黄柏，治痿之圣药也。又曰：肝肾俱虚，筋骨痿弱，宜加味四斤元、五兽三匮丸；湿热痿弱，宜神龟滋阴丸、三妙丸、加味二妙丸；长夏暑湿成痿，宜健步丸、四制苍白丸、清燥汤。冶痿方二十一    犀角桔梗汤    肺痿   黄    石斛  天冬  麦冬  百合  山药  犀角  通草  桔梗  黄岑  杏仁  秦艽    铁粉丸    心痿   铁粉  银屑  黄连  苦叁  石蜜龙胆草  龙齿  牛黄  秦艽  丹皮  白鲜皮  地骨皮   紫葳汤    肝痿   紫葳  天冬  百合  杜仲  黄芩  黄连        牛膝  防风  菟丝子  白蒺藜    二陈汤    脾痿   茯苓  陈皮  半夏  甘草金刚丸    肾痿         杜仲  肉苁蓉  菟丝子等分  洒煮猪肾，打泥为丸。加味二妙丸    因湿   归梢  防己  草解  苍术  黄柏  牛膝  龟板四物汤    血虚   川芎  白芍  当归  生地二妙丸    又   苍术  黄柏四君子汤    气虚   人叁  茯苓  白术  甘草木香槟榔丸    食积   木香  槟榔  白术  枳实  陈皮  香附归梢汤    死血   归梢  赤芍  莪勫  桃仁  红花大承气汤    睥太过   大黄  芒硝  厚朴  枳实虎潜丸    痿厥   龟板  黄  各四两  熟地  知母各二两  牛膝三两半  陈皮七钱  乾姜五钱  白芍一两半  锁阳  虎骨  当归各一两  加附子更妙。酒糊丸。治痿厥如神。清暑益气汤    疰夏   黄    升麻  苍术  白术  人叁  神僸  泽泻  陈皮黄柏  当归  麦冬  乾姜  青皮  五味子  炙甘草加味四斤元    肝肾虚   酒牛膝两半  川乌  虎胫骨  肉苁蓉各一两  乳香  没药各五钱  蒸木瓜一个，捣如泥，和酒糊丸，温酒或淡盐汤下七十丸。五兽三匮丸    又   鹿茸酥炙、血竭、虎胫骨酥炙、牛膝酒浸、金毛狗脊烧去毛各一两，共为末，即五兽也。另用附子一个去皮脐，去中心，入朱砂细末一两填满，木瓜一个，去皮去中心，入附子於内，以附子末说口，即三匮也。却以三匮正坐於磁缸内，重汤蒸极烂，和五兽末捣丸，木瓜酒下。血竭一名麒麟竭。神龟滋阴丸    湿热 龟板酥炙四两  盐黄柏  盐知母各二两  五味子  杞子  锁阳各一两  乾姜五钱酒糊丸，盐酒下。此治膏粱之人湿热伤肾，脚膝痿弱。三妙丸    又   制苍术六两、酒黄柏四两  牛膝二两  此治湿热下流两脚，麻木痿弱，或如火烙之热，皆湿热也。健步丸    长夏暑湿   防己一两  羌活  柴胡  滑石  酒花粉  炙甘草各五钱  防风  泽泻各三钱  苦叁  川乌各一钱  肉桂五分  酒糊丸，葱白、荆芥汤下。四制苍白丸    又   黄柏二斤，以人乳、童便、米泔各浸八两，酥炙八两，浸炙各宜十三次，苍术八两用川椒、补骨脂、川芎、五味子各炒二两，拣去诸味，只取柏  丸，早酒、午茶、晚白汤，各下三五十丸。清燥汤    又 黄    白术各钱半  苍术一钱  陈皮  泽泻各七分  赤苓  人叁  升麻各五分生地  当归  猪苓  麦冬  神僸  甘草各三分  黄连  黄柏  柴胡各二分  五味子九粒  水煎服。1

　　卷  四

　　脾病源流（痞气）（足太阴脾脉，起大指端，循指内侧过核骨後，上内踝前廉，上侶内，循胫骨後，交出厥阴之前，上膝股前廉入腹，属脾络胃，上鬲，挟咽，连舌本散舌下。其支者复从胃别上鬲，注心。每日巳时气血注脾。足太阴脾经，血少气旺。） 脾也者，心君储精待用之府也。赡运用，散精微，为胃行精液，故其位即在广明之下，与心紧切相承。其职掌太仓之运量，而以升为德。其部当水谷之海，故患湿。其属土，配资生坤元，故为十二经根本。其势居中央孤脏，以灌四旁，注四末，故为六经内主。其所以为脾如此，古人谓为後天之本，信然也。说脾统四脏，脾有病，必波及之，四脏有病，亦必待养於脾，故脾气充，四脏皆赖煦育，脾气绝，四脏不能自生，昔人云，後天之本绝，较甚先天之根绝，非无故也。凡治四脏者，安可不养脾哉。然经曰：腹满填胀，支膈  胁，下厥上冒，以为过在脾与胃者，岂尽脾胃之过哉，皆由中气不足，为病甚而入脾，致脾经不运，阳明之气亦不胜，是以不能出营卫，升达上下也。惟不升上，故肺气不行而上冒；惟不达下，故肾气独沉而下厥耳。至若本经为病，不外湿淫热郁两端：湿由水气，病则壅，壅则伤气，气虚而不运，必腹胀，胃痛，肠鸣飧泄，身重，食不化；热由火气，病则不濡，不濡则伤血，血活而燥，必胃气厚，善饥，肉痿，足不能行，善瘛，脚下痛，口乾，舌本强，食即吐，食不下，烦心，水闭，黄疸，脾约，皆脾经病也。治之者，务使三焦之气流转和通，则土润而升，不忧其燥，而火气不得病之；土健而运，不忧其湿，而水气亦不得病之矣。 

　　【脉  法】  《脉诀》曰：脾脉实兼浮，消中脾胃虚，口乾饶饮水，多食亦肌虚，单滑脾家热，口气气多粗，涩即非多食，食不作肌肤，微浮伤客热，来去乍微疏，有紧脾家痛，仍兼筋急拘，欲吐不即吐，冲冲未得苏，若弦肝气盛，妨食被讥吁，大实心中痛，如邪勿带符，溢关涎自出，风中见羁孤（羁，伤也，脾为孤脏，而受风伤，故曰羁孤。）又曰：右手第二指连脾，四十五动无诸疑，急动名为脾热极，食不能消定若斯，欲知疾崽多因冷，指下寻之慢极迟，吐纳不定经旬日，骨气忡心得几时。 

　　【脾病证治】  《灵枢》曰：有所击仆，若醉饱入房，汗出当风，则伤脾。又曰：脾脏营，营舍意，脾气虚则四肢不用，五脏不安；实则腹胀，大小便不利。又曰：邪在脾胃，则病肌肉痛。阳气有馀，阴气不足，则热中，善饥；阳气不足，阴气有馀，则寒中，肠鸣腹痛。  《素间》曰：肝传之脾，病名曰脾风，发痹，腹中热，烦心，出黄。又曰：脾热者，腹黄而肉俽动。又曰：大骨活，大肉陷，胸中气满，喘息不便，内痛引肩项，身热脱肉，真脏见，十月之内死。又曰：脾病者日晡慧，日出甚，下晡静。又曰：脾苦湿，急食苦以燥之，脾欲缓，急食甘以缓之，苦湿是有馀，欲缓是不足。又曰：脾病禁温食饱食，湿地濡衣。  《难经》曰：饮食劳倦则伤脾。又曰：外证面黄，善嘻，善思，善味；内证当脐有动气，按之牢若痛，其病腹胀满，食不消，体重节痛，怠惰嗜卧，四肢不收。有是者脾也，无是者非也。 

　　【脾绝候】  《灵枢》曰：是太阴气绝，则脉不荣肌肉。唇舌者，肌肉之本也，脉不荣则肌肉软，肌肉软则舌痿人中满，人中满则唇反，唇反者肉先死，甲日笃，乙日死。又曰：太阴终者，腹胀闭不得息，善噫善呕，呕则逆，逆则面赤，不逆则上下不通，上下不通则面黑皮毛焦而终矣。  仲景曰：环口黧黑，柔汗发黄者，此乃为脾绝。 

　　【脾气滞涩保养法】  《保生秘要》曰：凡人气旺则血荣而润泽，气绝则血活而灭形，故气虚弱则滞涩而成病。如涩於脾，则胃口凝滞，不克饮食，而多泻泄。久不疏通，则成中满之证。诸湿肿满，皆属於脾，四季脾居土，轻呼稍宽胸，大病须服气，能伏养谷神。说脾为一身之主，气滞於内，却内五藏之患；滞於外，防疖疥之忧。皮里隔膜有积热，而内外相感，尤防疽毒。所感者，七情六欲而生也。 

　　【导  引】    仙曰：可大坐，伸一脚，屈一脚，以两手向後反掣各三五度，亦可跪坐，以两手拒地，回顾，用力虎视各三五度，能去脾脏积聚风邪，喜食。 

</div>
    <div class="pagination">
<a href="杂病源流犀烛.html">上一页</a><a href="杂病源流犀烛.html">1</a><span class="current-page">2</span><a href="杂病源流犀烛_page3.html">3</a><a href="杂病源流犀烛_page4.html">4</a><a href="杂病源流犀烛_page5.html">5</a><a href="杂病源流犀烛_page6.html">6</a><a href="杂病源流犀烛_page7.html">7</a><a href="杂病源流犀烛_page8.html">8</a><a href="杂病源流犀烛_page9.html">9</a><a href="杂病源流犀烛_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
