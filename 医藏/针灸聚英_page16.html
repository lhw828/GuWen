<!DOCTYPE html>
<html>
<head>
    <meta charset="UTF-8">
    <title>针灸聚英 - 第 16 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸聚英 - 第 16 页/共 52 页</h1>
    <div class="content">　　在肾之前。并胃。

　　东方青色。入通于肝。开窍于目。藏精于肝。其病发惊骇。其味酸。其类草木。其畜鸡。其臭臊。其声呼。其液泣。其色青。

　　东方生风。风生木。木生酸。酸生肝。肝主筋。筋生心。肝主目。其在天为玄。在人为道。

　　为苍。在音为角。在声为呼。在变动为握。在窍为目。在味为酸。在志为怒。怒伤肝。悲胜怒。风伤筋。燥胜风。酸伤筋。辛胜酸。

　　肝者。将军之官。决断行焉。

　　肝者。罢极之本。魂之居也。其华在爪。其充在筋。以生血气。此为阳中之少阳。通于春气。肝之合筋也。其荣在爪。其主肺也。

　　肝气通于目。目和。则知黑白矣。（知当作见）

　　肝气虚。则梦见菌香生草。得其时。则梦伏树下不敢起。（春三月）

　　人卧则血归于肝。目受血而能视。足受血而能步。掌受血而能握。指受血而能摄。肝色青。欲知苍璧之泽。不欲如蓝。（以上俱素问）

　　肝青象木。木得水而浮。肝得水而沉何也。然。肝者。非为纯木也。乙。角也。大言阴与阳从夫也。肝熟而反浮者。乙当归甲。极而反也。〔难经〕肝有两叶何也。然。肝者。东方木也。春也。万物始生。其尚幼小。意无所亲。去太阴尚近。（冬）离太阳不远。（夏）犹有两叶。亦应木也。〔难经〕肝气绝。则筋缩引卵与舌卷。肝者。筋之合也。筋者。聚于阴器而络于舌本。故脉不荣。则筋缩急。筋缩急。则引卵与舌。故舌卷卵缩。此筋先死。庚日笃。辛日死。

　　卷一下

　　足厥阴肝经

　　足厥阴肝经　足厥阴之脉。起于大指聚毛之际。上循足跗上廉。去内踝一寸。

　　足大指爪甲后为三毛。三毛后横纹为聚毛。去、相去也。足厥阴起于大指聚毛之大敦穴。循足跗上廉。历行间、太冲。抵内踝一寸之中封也。

　　上踝八寸。交出太阴之后。上 内廉。

　　自中封上踝。过三阴交。历蠡沟、中都。复上一寸。交出太阴之后。上 内廉。至膝关、曲泉。

　　循股入阴中。环阴器。抵小腹。挟胃属肝络胆。

　　髀内为股。脐下为小腹。由曲泉上行。循股内之阴包、五里、阴廉。遂当冲门、府舍之分。

　　。挟胃属肝。下日月之分络于胆也。

　　上贯膈。布胁肋。循喉咙之后。上入颃颡。连目系。上出额。与督脉会于巅。

　　目内廉深处为目系。颃颡。咽颡也。自期门上贯膈。行食窦之外。大包之里。散布胁肋。上云门、上出额。行临泣之里。与督脉相会于巅顶之百会也。

　　其支者。从目系下颊里。环唇内。

　　前此连目系上出额。此支从目系下行任脉之外。本经之里。下颊里。交环于唇口之内。

　　其支者。复从肝。别贯膈。上注肺。

　　此交经之支。从期门属肝处别贯膈。行食窦之外。本经之里。上注肺。下行至中焦。挟中脘之分。以交于手太阴也。

　　是经多血少气。丑时气血注此。受足少阳之交。凡一十三穴。左右共二十六穴。刺深一分。留二呼。

　　大敦 足大指端去爪甲如韭叶。及三毛中。一云。内侧为隐白。外侧为大敦。足厥阴肝脉所痛。汗出。阴上入小腹。阴偏大。腹脐中痛。悒悒不乐。病左取右。病右取左。腹胀肿病。

　　小腹痛。中热喜寐。尸厥状如死人。妇人血崩不止。阴挺出。阴中痛。

　　行间 足大指缝间。动脉应手陷中。足厥阴肝脉所溜为荥。火。肝实则泻之。素注。针三分筋。胸胁痛。小腹肿。咳逆呕血。茎中痛。腰疼不可俯仰。腹中胀。小肠气。肝心痛。色苍苍如死状。终日不得息。癫疾短气。便溺难。七疝寒疝。中风。肝积肥气。发 疟。妇人小腹肿。面尘脱色。经血过多不止。崩中。小儿急惊风。东垣曰。前阴臊臭。前阴者。足厥阴脉络循阴器。出挺末。凡臭。心之所主。入肝为臊。于肝经泻行间。是治本。后于心经泻少冲。是治标。

　　按难经谓肝臭臊。心臭焦。脾臭香。肺臭腥。肾臭腐。五脏各有臭。而皆心主之故。泻行间。腋臭亦属臊。故治法与前阴臊臭不殊。药用柴胡、草龙胆、车前子、黄连。以泻心肝二经也。

　　太冲 足大指本节后二寸。或云一寸半内间。动脉应手陷中。足厥阴肝脉所注为俞。土。素人。针三分。留十呼。灸三壮。主心痛脉弦。马黄。瘟疫。肩肿吻伤。虚劳浮肿。腰引小腹痛。两丸骞缩。溏泄遗溺。阴痛。面目苍色。胸胁支满。足寒。肝心痛。苍然如死状。终日不得息。大便难。便血。小便淋。小肠疝气痛。 疝。小便不利。呕血呕逆。发寒。嗌干善渴。肘肿。内踝前痛。淫泺。 酸。腋下马刀。疡 唇肿。女子漏下不止。小儿卒疝。

　　中封（一名悬泉） 足内踝骨前一寸。筋里宛宛中。素注。一寸半。仰足取陷中。伸足乃得之小腹肿痛。食怏怏绕脐痛。五淋不得小便。足厥冷。身黄有微热。不嗜食。身体不仁。寒疝。腰中痛。或身微热。痿厥失精。筋挛。阴缩入腹相引痛蠡沟（一名交仪） 内踝上五寸。足厥阴络别走少阳。铜人。针二分。留三呼。灸三壮。

　　下经如有息肉。背拘急不可俯仰。小便不利。脐下积气如石。足胫寒酸。屈伸难。女子赤白淫下。月水不调。气逆则睾丸卒痛。实则挺长。泻之。虚则暴痒。补之。

　　中都（一名中 ） 内踝上七寸 骨中。与少阴相直。铜人。针三分。灸五壮。主肠 。

　　疝。小腹痛。不能行立。胫寒。妇人崩中。产后恶露不绝。

　　膝关 犊鼻下二寸傍陷中。铜人。针四分。灸五壮。主风痹。膝内廉痛引膑。不可屈伸。咽喉中痛。

　　曲泉 膝股上内侧。辅骨下。大筋上。小筋下陷中。屈膝横文头取之。足厥阴肝脉所入为合。癃闭。少气。泄利。四肢不举。实则身目眩痛。汗不出。目KT KT 。膝关痛。筋挛不可屈伸。发狂。衄血下血。喘呼。小腹痛引咽喉。房劳失精。身体极痛。泄水下痢脓血。阴肿。阴茎痛。 肿。膝胫冷疼。女子血瘕。按之如汤浸股内。小腹肿。阴挺出。阴痒。

　　阴包 膝上四寸。股内廉两筋间。 足取之。看膝内侧必有槽中。铜人。针六分。灸三壮。下经。七分。主腰尻引小腹痛。小便难。遗溺。妇人月水不调。

　　五里 气冲下三寸。阴股中动脉应手。铜人。针六分。灸五壮。主腹中满。热闭不得溺。风劳嗜卧。

　　阴廉 羊矢下。去气冲二寸动脉中。铜人。针八分。留七呼。灸三壮。主妇人绝产。若未经生产者。灸三壮。即有子。

　　章门（一名长平 一名胁 ） 大横外。直季胁肋端。当脐上二寸。两旁九寸。侧卧。屈上足疏曰。藏病治此。铜人。针六分。灸百壮。明堂。日七壮止五百壮。素注。针八分。留六呼。灸三壮。主肠鸣盈盈然。食不化。胁痛。不得卧。烦热口干。不嗜食。胸胁痛支满。喘息。心痛而呕。吐逆。饮食却出。腰痛不得转侧。腰脊冷疼。溺多白浊。伤饱身黄瘦。贲豚积聚。腹肿如鼓。脊强。四肢懈惰。善恐。少气厥逆。肩臂不举。东垣曰。气在于肠胃者。取之太阴、阳明。不下。取三里、章门、中脘。魏士 妻徐病疝。自脐下上至于心皆胀满。呕吐烦闷。不进饮食。滑伯仁曰。此寒在下焦。为灸章门、气海。

　　期门 直乳二肋端。不容傍一寸五分。又曰乳直下一寸半。肝之募。足厥阴、太阴之会。铜卧。胁下积气。伤寒心切痛。喜呕酸。食饮不下。食后吐水。胸胁痛支满。男子妇人血结胸满。面赤火燥。口干消渴。胸中痛不可忍。伤寒过经不解。热入血室。男子则由阳明而伤。

　　下血谵语。妇人月水适来。邪乘虚而入。及产后余疾。仲景曰。伤寒腹满谵语。寸脉微而紧。此肝乘脾也。名曰纵。刺期门。伤寒发热。啬啬恶寒。大渴欲水。其腹必满。自汗出。小便利。其病欲解。肝乘肺也。名曰横。刺期门。又曰。太阳与少阳并病。头项强痛。或眩冒。时如结胸。心下痞硬者。当刺大椎第一间肺俞、肝俞。慎不可发汗。发汗则谵语。五六日谵语不止。当刺期门。又曰。妇人中风。发热恶寒。经水适来。得之七八日。热除而脉迟身凉。胸胁下满。如结胸状。谵语者。此为热入血室。当刺期门。又曰。阳明病。下血谵语者。为热入血室。但头汗出者。刺期门。王叔和曰。少阴脉不至。肾气微。少精血。奔气促迫。上入胸膈。宗气反聚。血结心下。阳气退下。热归阴股。与阴相动。令身不仁。此为尸厥。当刺期门、巨阙。一妇人患热入血室。医者不识。许学士曰。小柴胡已迟。当刺期门。予不能针。请善针者针之。如言而愈。

　　按伤寒发热。啬啬恶寒。大渴。饮水腹满。至于自汗出。则表已解。小便利。则里自和。故疑衍。故丹溪谓罗成之曰。仲景书非全书。其间或文有不备。或意有未尽。吾每思之。不能以无疑。此之谓欤。

　　卷一下

　　督脉

　　督脉　督脉者。起于下极之 。

　　下极之 。两阴之间。屏翳处也。屏翳两筋间为篡。篡内深处为下极。督脉之所始也。

　　并于脊里。上至风府。入脑上巅。循额至鼻柱。属阳脉之海也。

　　脊之为骨。凡二十一椎。通项骨三椎。共二十四椎。自屏翳而起。历长强穴。并脊里而上行大椎、哑门。至风府入脑。循脑户、强间、后顶上巅。至百会、前顶、囟会、上星、神庭。

</div>
    <div class="pagination">
<a href="针灸聚英_page15.html">上一页</a><span>...</span><a href="针灸聚英_page11.html">11</a><a href="针灸聚英_page12.html">12</a><a href="针灸聚英_page13.html">13</a><a href="针灸聚英_page14.html">14</a><a href="针灸聚英_page15.html">15</a><span class="current-page">16</span><a href="针灸聚英_page17.html">17</a><a href="针灸聚英_page18.html">18</a><a href="针灸聚英_page19.html">19</a><a href="针灸聚英_page20.html">20</a><a href="针灸聚英_page21.html">21</a><span>...</span><a href="针灸聚英_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
