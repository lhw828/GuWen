<!DOCTYPE html>
<html>
<head>
    <meta charset="UTF-8">
    <title>丹溪心法 - 第 40 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪心法 - 第 40 页/共 50 页</h1>
    <div class="content">　　凝神散  收敛胃气，清凉肌表。

　　人参 白术 茯苓 山药（各一两） 粳米 扁豆（炒） 知母 生地黄 甘草（炙，半两） 淡竹叶 地骨 麦门冬（各二钱半）上水煎，姜三片，枣一枚。

　　胃风  此因初饮食讫乘风凉而致。其证胀满，食饮不下，形瘦腹大，恶风，头多汗，膈寒不通，胃风汤正治。然此亦看挟证加减，脉右关弦而缓带浮。

　　胃风汤  见痢证类。

　　卷四

　　瘿气八十一

　　（附结核）瘿气先须断浓味。

　　入方 海藻（一两） 黄连（二两，一云黄柏，又云黄药）上为末。以少许置掌中，时时舐之，津咽下。如消三分之二，止后服。

　　结核或在项、在颈、在臂、在身，如肿毒者，多是湿痰流注，作核不散。

　　入方：治耳后项间各一块。

　　僵蚕（炒） 酒大黄 青黛 胆南星上为末，蜜丸。噙化。

　　又方  治项颈下生痰核。

　　二陈汤加大黄（酒炒） 连翘 桔梗 柴胡上以水煎。食后服。

　　又方  治臂核作痛。

　　二陈汤加连翘 防风 川芎 皂角刺 酒黄芩 苍术上以水煎服。

　　卷四

　　跌扑损伤八十二

　　跌扑损伤，须用苏木和血，黄连降火，白术和中，童便煎，炒。在下者，可先须补接，后下瘀血；在上者，宜饮韭汁，或和粥吃。切不可饮冷水，血见寒则凝，但一丝血 入方 治 扑伤损。

　　跌伤出血者，姜汁、香油各四两，酒调服之。

　　治 伤骨折及血出者。

　　用滑石、甘草为末，人参汤调服。次用生姜自然汁一盏，米醋一盏，独核肥皂四个敲破于姜汁米醋中，纱片滤过，去渣，入牛皮胶，煎成膏药贴之。遍身者皆可。

　　接骨散 没药 乳香（各半两） 自然铜（一两， 淬） 滑石（二两） 龙骨（三钱） 赤石脂（三钱） 麝香（一字另研）上为末。好醋浸没，煮多为上，干就炒燥为度，临睡服。时入麝香，抄以茶匙，留舌上，温酒下。分上下食前后服。若骨已接尚痛，去龙骨、赤石脂而服多尽好，极效。

　　世以自然铜为接骨药，然此等方尽多，大抵在补气、补血、补土。俗工惟在速效以罔利，迎功，而燥散之祸，甚于刀剑，戒之！ 又方 冬瓜皮 阿胶（等分）上炒干为末。以酒调，饮醉为度。

　　卷四

　　破伤风八十三

　　破伤风多死。防风、全蝎之类。非全蝎不开，十个为末，酒调，日三次。

　　破伤风，血凝心，鸦翅烧灰存性，研细，酒调一钱。

　　入方：破伤风发热。

　　栝蒌子（九钱） 滑石（一钱半） 南星 苍术 赤芍 陈皮（一钱） 黄连 炒柏 黄芩 白芷（五分） 甘草（些少）上姜一片，煎服。

　　附方  天麻丸  治破伤风神效。

　　天麻 川乌（生去皮，各三钱） 草乌（生） 雄黄（各一钱）上为末，酒糊丸梧子大。每服十丸，温酒下，无时。

　　《元戎》治破伤风欲死者。

　　川乌 南星 半夏（并生） 天麻（去芦，等分）上为细末。每服一钱，豆淋酒调下，稍温服，次以酒三盏投之。

　　卷四

　　诸疮痛八十四

　　（附天泡疮、冻疮）诸疮痛不可忍者，用苦寒药加黄连、黄芩，详上下根稍用，及引经药则可。又云：诸疮以当下之；若性急面黑瘦，血热之人，因疮而痛，宜四物加黄连、黄芩、大力子、甘草。在下焦者其气能胜湿。

　　诸疮药  脓窠，治热燥湿为主，用无名异。干疥，开郁为主，用茱萸。虫疮如癣状，退虫为主，芜荑、黑狗脊、白矾、雄黄、硫黄、水银。杀虫、樟脑、松香。头上多，加黄连、方解石，蛇床定痒杀虫，松皮炭主脓。肿多者，加白芷开郁；痛多，加白芷、方解石；虫，加藜芦、斑蝥；痒多，加枯矾；阴囊疮，加茱萸；湿多，香油调；干痒出血多，加大黄、黄连，猪脂调；红色，加黄丹；青色，加青黛；虫多，加锡灰、芜荑、槟榔。在上多服通圣散，在下多须用下。脚肿出血，分湿热用药。

　　入方：疮有三种。

　　脓泡疮，治热为主。

　　黄芩 黄连 大黄（各三钱） 蛇床 寒水石（三两） 黄丹（半钱） 白矾（一钱） 轻粉 白芷 无名异（少许，炒） 木香（少许，痛者用）上为末。油调敷。

　　痧疮芜荑（二钱） 剪草（二钱） 蛇床（三钱） 白矾（枯） 吴茱萸 黄柏（各一钱） 苍术 浓朴 雄黄（各五分） 寒水石（二钱） 轻粉（十帖）上为末。油调敷。

　　疥疮药  春天发疮疥，开郁为主，不宜抓破敷。

　　白矾（二钱） 吴茱萸（二钱） 樟脑（半钱） 轻粉（十 ） 寒水石（二钱半） 蛇床（三钱） 黄柏 大黄 又方 芜荑 白矾（枯） 软石膏 大黄 樟脑（各半两，另入） 贯众 蛇床（各一两） 硫黄 雄黄（各二钱半）上为末。香油调。须先洗疮去痂，敷之。

　　一上散 雄黄（三钱半） 寒水石（一两） 蛇床 白胶香 黑狗脊（各一两） 黄连（五钱） 硫黄（三钱半） 吴茱萸（三钱） 白矾（枯，五钱） 斑蝥（十四个，去翅足）上硫黄、雄黄、寒水石，另研如粉，次入斑蝥和匀，蛇床、狗脊等为极细末同研匀。洗疮，令汤透去痂，用腊猪油调，手心中擦热，鼻中臭三二次，却擦上。一上即愈。如痛甚肿满高起，加水石一倍；如不苦痒，只加狗脊；如微痒，只加蛇床子；如疮中有虫，加雄黄；如喜火炙汤洗，加硫黄。口臭不止，亦可愈也。

　　附方  四物汤  见妇人类。

　　大承气汤  见痢类。

　　郭氏升麻牛蒡子散  治时毒疮疹，脉浮，红在表者，疮发于头面胸膈之际。

　　升麻 牛蒡子 甘草 桔梗 葛根 玄参 麻黄（各一两） 连翘（一钱）上 咀。姜三片，水二盏，作一服。

　　升麻和气饮  治疮肿疖疥痒痛。

　　甘草 陈皮（各一两半） 芍药（七钱半） 大黄（半两，煨） 干葛 苍术 桔梗 升麻（各一两）当归 半夏 茯苓 白芷（各二钱） 干姜 枳壳（各半钱，）《三因》有浓朴半两上 咀。每服一两，水煎。

</div>
    <div class="pagination">
<a href="丹溪心法_page39.html">上一页</a><span>...</span><a href="丹溪心法_page35.html">35</a><a href="丹溪心法_page36.html">36</a><a href="丹溪心法_page37.html">37</a><a href="丹溪心法_page38.html">38</a><a href="丹溪心法_page39.html">39</a><span class="current-page">40</span><a href="丹溪心法_page41.html">41</a><a href="丹溪心法_page42.html">42</a><a href="丹溪心法_page43.html">43</a><a href="丹溪心法_page44.html">44</a><a href="丹溪心法_page45.html">45</a><span>...</span><a href="丹溪心法_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
