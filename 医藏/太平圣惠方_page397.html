<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 397 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 397 页/共 791 页</h1>
    <div class="content">　　雄黄（三分细研） 朱砂（三分细研） 藜芦（半两去芦头炙） 莽草（半两微炙） 鬼臼（半两去令黄去翅足上件药。捣罗为末。入研了药令匀。炼蜜和捣五七百杵。丸如小豆大。每服空腹。以温酒下五丸。少时更吃一盏粥饮。或利出诸丸。以吐利为度。

　　治万病蛊毒。风气寒热。乌头酒方。

　　川乌头（四两炮裂去皮脐） 附子（四两炮裂去皮脐） 芎 （四两） 藜芦（四两去芦头炙）黄芩（四两） 桂遍去滑）柏子仁（六两） 麦上件药。并细锉。以六月曲十斤。秫米一硕。酿如酒法。其药用青布袋盛之。沉着瓮底。泥头。春秋七日。夏五日。冬十日。乃成。每温服一小盏。日三服。以知为度。有病。利下状如漆。五十日悉愈。其效如神。

　　治蛊毒难愈。喉中妨闷。瘦如骨立。遍宜服此方。

　　越燕屎（一合微炒） 独头蒜（五枚）上件药。同捣如膏。丸如杏核大。每服空腹。以粥饮清下十丸。加至十五丸。其蛊尽化作鲜血。

　　治五种蛊毒悉主之方。

　　马兜铃根（三两捣筛分为三贴）上件药。一贴。以水一大盏。煎至五分。去滓。空腹顿服。当随时吐蛊出。未快吐再服之。以快为度。

　　治飞蛊。状如鬼气者。宜服此方。

　　雄黄（半两） 麝香（半两） 犀角末（半两）上件药。都细碎为散。每日空心及晚食前。以温水调下一钱。

　　治百蛊不愈方。

　　取鹁鸽热血。随多少服之。

　　又方。

　　取越燕头血。随多少饮之。

　　又方。

　　取白鸽毛粪。烧灰细研。每服。以粥饮调下二钱。日三四服。

　　又方。

　　生栝蒌根（捣取汁一盏） 酱汁（半合分）上件药相和。温服之。须臾尽吐蛊出。

　　治蛊毒方。

　　上取商陆根五两。净洗细切。用生姜半两和拌。取自然汁半中盏。取五更初服。服了坐片时。即却睡。至平旦时如不动。即以茶一盏投之。得利出本物。即以冷水洗手面。便止。

　　煮薤又方。

　　榉皮（广五寸长一尺） 蔷薇根（五寸如大指大）上件药细锉。以水一中盏。清酒二盏。煮至二盏。去滓。分温二服。当利下蛊物。

　　又方。

　　土瓜根（大如指长三寸）上锉。以酒半盏。浸二（一）宿。旦为一服。当吐下蛊即瘥。

　　又方。

　　皂荚（一挺长一尺者去黑皮子生用）上件药。以酒一大盏。浸一宿。空心去滓服之。得利即瘥。

　　又方。

　　荠 （二两）上捣细罗为散。每服。以粥饮调下三钱。

　　又方。

　　槲树北阴白皮（一大握长五寸）上件药。以水三中盏。煎至一盏。去滓。空腹顿服。当吐即愈。

　　治凡畏忌中蛊欲死。宜服甘草汤方。

　　甘草（半两生用）上以水一大盏。煎至五分。顿服之。当吐痰出。若平生要预防蛊者。宜熟炙煮汁服。即内消不吐。神验。

　　治中蛊毒。令人腹内坚痛。面目青黄。淋露骨立。病变无常方。

　　猪骨髓（五两） 蜜（一升）上同煎之令熟。分为十度服之。日三四服即瘥。

　　又方。

　　桃树寄生（三两）上捣罗为末。不计时候。如茶点一钱服。

　　治忽中蛊毒方。

　　上取白鸡鸭血灌口中。立效。

　　治中蛊心痛方。

　　上取败鼓皮一片。烧灰细研。粥饮调服二钱。病患须臾。自当呼蛊主姓名。便愈。

　　治中蛊毒神验方。

　　上取胡荽根捣汁半盏。不计时候服之。其蛊立下。和酒服之更妙。

　　又方。

　　上取相思子三七枚。捣细罗为散。每服空心。以暖水半盏调服之。令尽即吐。且抑之勿便

　　卷第五十六

　　治五蛊诸方

　　夫蛇蛊者。面色青黄。其脉洪壮。病发之时。腹内热闷。胸胁支满。舌本胀强。不喜言语。

　　者。

　　生疮又云肉如出。

　　病发或病柱不去之。其色大青是蛊毒也。昔身体摇动。如鱼得水状。

　　治五般蛊。皆噎喉妨闷。不得只作喉病。切须审细治之。犀角散方。

</div>
    <div class="pagination">
<a href="太平圣惠方_page396.html">上一页</a><span>...</span><a href="太平圣惠方_page392.html">392</a><a href="太平圣惠方_page393.html">393</a><a href="太平圣惠方_page394.html">394</a><a href="太平圣惠方_page395.html">395</a><a href="太平圣惠方_page396.html">396</a><span class="current-page">397</span><a href="太平圣惠方_page398.html">398</a><a href="太平圣惠方_page399.html">399</a><a href="太平圣惠方_page400.html">400</a><a href="太平圣惠方_page401.html">401</a><a href="太平圣惠方_page402.html">402</a><span>...</span><a href="太平圣惠方_page398.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
