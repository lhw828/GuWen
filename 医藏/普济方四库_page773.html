<!DOCTYPE html>
<html>
<head>
    <meta charset="UTF-8">
    <title>普济方四库 - 第 773 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 773 页/共 1812 页</h1>
    <div class="content">　　右用猢狲头骨一枚烧灰空心温酒下一钱临发再一服
　　治寒热鬼疟发作无时
　　用狸粪烧灰水服方寸匕如无以家猫粪亦好
　　又方【出圣惠方】
　　用桃心一大握捣绞取汁分为二服于发日早以井华水半盏调服至临发再服
　　疟母【附论】
　　夫疟母者病疟不瘥结为症瘕是也邪伏于阴故久而形不堪矣其母虽或时疟已而复发其本未除故也治宜以破症瘕之药以削除其病本
　　方
　　雄黄丸【出圣济总録】　治一切逺年疟结成症瘕
　　雄黄【研】丹砂【研】麝香【各半两研】木香　鼈甲【醋炙去裙襴】龟甲【醋炙】虎头骨【酒炙】羚羊角【镑屑】犀角【镑屑】白薇
　　参　当归【切焙】知母【焙】防风【去叉】麻黄【去根节】
　　龙胆【去苗】牡蛎【烧赤】猪苓【去黒皮】柴胡【去苗】茯神【去木】
　　升麻　防榔【剉】地骨皮　赤芍药　栀子仁黄连【去须】乌梅肉【炒】阿魏【研】桃仁【汤浸去皮尖双仁砂研】安息香【研】萎防　龙齿【各三分】
　　右除别研外为细末合研匀炼蜜为丸如梧桐子大每服二十丸白粥饮下未发前服
　　鼈肉煎丸【出千金方】　治久疟不瘥结为症瘕名曰疟母生鼈肉【半斤亦用鼈甲】黄芩【去黒心】柴胡【去苗】蜋【去翅头足炒半两】防妇【炒去足一作蛮虫】干姜【炮】大黄【生剉】海藻【洗去醎水汁焙】葶苈子【纸上炒】桂【去麄皮】牡丹皮　厚朴【去麄皮生姜汁炙剉】紫葳【切焙】瞿麦【去梗】半夏【汤浸去滑焙】人参　大防
　　磨虫【炒】射干【炮】阿胶【炙燥】桃仁【汤浸去皮尖双仁别研】
　　石韦【去毛】赤芍药【各一分】桑螵蛸【炒一两一方作蜂窠】
　　右为细末取灶下灰三升酒二升淋灰取汁先煮鼈肉令烂绞去鼈肉后入诸药末内鼈肉汁更煎成膏可丸即止如梧桐子大每服二十丸未发前温酒下
　　老疟饮【出圣因方】　治久疟结成症瘕在腹脇诸药不去并治瘴疟
　　苍术【泔浸】草菓【去皮】桔梗　青皮　陈皮　良姜【各半两】白芷　茯苓　半夏【汤浸去滑】枳殻【麸炒去穰】甘草【炙】桂心　干姜【炮各三钱】紫苏叶　川芎【各二钱】
　　右为剉散每服四大钱水二盏盐少许煎七分去滓空心服日三夜一仍吞下【后服胃疟肉红丸子】
　　鼈甲饮子【出仁存方】　治疟久不愈脇下痞□病人形瘦腹中结块时发寒热名曰疟母
　　鼈甲【醋炙】白术　黄耆【去芦】草菓仁　防榔　芎防橘红　白芍药　甘草【炙】厚朴【姜制炒】
　　右等分防咀每服四钱水一盏半生姜七片枣二枚乌梅少许煎至七分去滓温服不拘时
　　丹砂丸【一名截疟丹出直指方】　治疟母精志修合
　　丹砂【研】菉豆粉【去皮研】砒霜【各半两】
　　右于端午日静室内靣向东南用乳鉢先将菉豆研细入砒霜丹砂研一千遍用稀米粥丸如梧桐子大阴干每服一丸未发前五更时井华水靣北咽下少顷方可食
　　如圣丸【出圣济总録】　治疟疾结成症瘕
　　巴豆【三粒去殻】黒豆【四十九粒】砒霜【研半两】
　　右将巴豆黒豆用米醋浸一宿去皮膜入乳鉢内顺研一百匝入砒霜又逆研一百匝丸如小豆大丹砂为依每服一丸取嫩桃叶七片水一盏煎数沸顷入盏内用醋一二滴打匀通口令病人靣向东方吞下如无桃叶以桃枝七寸煎汤代之
　　经効疟丹　治疟母结癖寒热无已【方见本门鬼疟类】
　　二黄丸【出圣济总録】　治疟母
　　以生砒霜豆黄末各一两以酽醋二升一处煎成膏可丸取出别入丹砂雄黄麝香各一钱研细和摉众手为丸如菉豆大每服五丸未发前煎生姜汤下
　　至妙疟丹【出王氏信方】　治疟母
　　砒霜【研半两】寒水石【研一两】
　　右先研砒在生铁铫内用寒水石末葢靣以瓷碗合定湿纸封于碗上烧烟出熏纸黄色即止取出以纸衬于地上出火毒须臾细研为末入研了丹砂龙胆麝香各半钱许和匀汤浸炊饼丸如梧桐子大以丹砂作衣每服一丸于未发前早晨靣北用井华水下忌吃热物一时辰并忌食鱼面五果十数日永瘥此药合时须五月五日午时忌妇人鸡犬及孝子见女人患男儿拈入口中令服立効此药并不吐不泻患者只可一服必差
　　治老疟【出肘后方】
　　用龙骨末方寸匕先发前一时酒一升半煎取三沸及热尽服温覆取汁
　　盐津丸　治五疟八痞【方见本门诸疟类】
　　治老疟久不断者【出本草】
　　取牛膝茎叶一把切以酒三升渍服令微有酒气不即断更作不过三剂止崔元亮海上方治疟用水煎牛膝根未发前服
　　治老疟发无时者【亦名防疟又呼为妖疟出本草】
　　取疟烧作灰饮服一二钱当微利取头烧服弥佳亦发时煮为沸汤坐浸身亦悬安病人卧处【考此物生髙山石下身褊头大嘴如鹗鸟亦呼为鹗】
　　治老疟【出本草】
　　炙甲杵为末服方寸匕至时令三服尽用火灸无不断
　　治老疟丹【澹尞方】
　　桃仁【去皮尖畧炒】鼈甲【醋炙】恒山【酒煮】豆豉【和梅蒸或发而研】
　　右等分蒸烂乌梅肉研膏为丸每服三十丸不拘时白热汤吞下连日十数服忌口如常　艾府干者在封川作瘴疟初时正热瘴也愚用和解散及南人桃草子法渐轻以药分和之而一日一大作用截疟散効数日病发如前依旧用分解药二日一发用截疟丹効又数日又作且苦于正气羸弱身热如火愚一味守沉虚热续真元之法为作冷附汤吞灵砂灵砂服至二三百粒附三只热渐减仍用冷附汤及四兽饮两日后分作三日一发然当发日午后先寒继以极热至明日午热方渐退第三日早方苏醒午后用当发作时便沉着枕簟不能畧起擡身则战掉不堪便溺饮食俱不便也为进黄芽丹每服九粒至数服及连朝为煎七枣汤以其热疟亦畧露之吃三只附方渐渐不寒热犹于当发日作战不能起仍与七枣汤丹剂之类渐安自来瘴疾既分为间日则未有如此甚者然据指要云寒热不断者亦是疟盖瘴疟亦不过寒热相搏而已要之四时常饮亦是治瘴之妙药艾之证乃瘴疟也非江淛寻常之疟尔纪効
　　消癖丸【出直指方】　治疟母停水结癖腹脇坚痛
　　芫花【炒】硃砂【研等分】
　　右为末炼蜜丸小豆许每服十丸浓煎枣汤下去癖须用芫花大防破水之剂下后即愈然后用养胃汤
　　疟痢【附论】
　　夫疟痢者疟久不瘥寒热邪气内传肠胃也其病寒热徃来痢下浓血赤白相杂腹中切痛随其阴阳而治之
　　方
　　前胡丸　治疟气急痛并痢
　　前胡【去芦头】赤茯苓【去黒皮】芍药　枳殻【去穰麸炒】
　　黄芩【去黒心各半两】大黄【生一两】大麻仁【一两半细研】
　　右为细末炼蜜丸如梧桐子大每服十丸午食前以米饮及浆水下冷溏利为度不和加至十五丸老小量意服之有痎癖者宜加后药
　　蝱虫【去翅足炒二十枚】黄耆【薄切】天门冬【去心焙各一两】
　　鼈甲【去裙襴醋炙】生干地黄【焙各二两】赤茯苓【去黒皮】
　　人参【各半两】
　　右为细末与前药末相和炼蜜丸如梧桐子大每服二十丸渐加至三十丸空心地黄酒下
　　黄连丸　治疟痢无度赤白相杂
　　黄连【去须】黄蘖【去麄皮剉炒】羚羊角【屑】艾叶【炒】
　　赤芍药【各二两】当归【切焙一两】
　　右为末炼蜜丸和捣三百杵丸如梧桐子大每服三十丸粥饮下不拘时
　　地榆汤　治疟痢挟热下血腹痛
　　地榆【剉】黄连【去须】黄芩【去黒心】犀角屑【各一两】升麻茜根【各半两】
　　右麄捣筛每服四钱水一盏半煎至八分去滓温服不拘时
　　黄连犀角丸【出肘后方】　治疟兼痢无问赤白水谷鲜血皆主之
　　黄连【去须】犀角屑　防【炒各二两】龙骨【四两】牡蛎【熬半两】
　　右为细末炼蜜丸如梧桐子大每服三十丸米饮下日三
　　常山丸　治疟兼痢不止【方见山岚瘴气疟类】
　　乌梅饮　治疟痢苦渇【方见本门疟病发渇类】
　　黄连散【一名黄连汤】　治疟痢【方见本门手太阴肺疟类】
　　牡蛎散【一名恒山散】　治疟痢【方见山岚瘴气类】
　　桂枝散【出广南四时传方】　治时疾疟痢
　　官桂　甘草【炮】青橘皮【去穰】干姜【炮】
　　牵牛子【生用以上各等分】
　　右为散每服一钱水一盏煎至七分热吃早晨常一服诸疾不生如患者逐日自早夜五服取安为度莫忌频频服
　　疟病发渇【附论】
　　内经谓诸疟皆得之于夏伤于暑以热气盛藏于皮肤之内腹胃之间此荣气之所舍也阳盛则外热阴虚则内热热则喘而渇故欲冷饮也
　　方
　　芦根汤　治疟发热者骨节痛口干烦渇【方见本门足少阳胆疟类】生姜饮　治疟止渇
　　生姜　大枣　甘草【微炒】草豆蔲【去皮】木通【各一分】
　　右防咀如麻豆水二盏煎至一盏半去滓分三服温饮之
　　常山汤　治疟病发渇及寒热攻作
　　常山　蜀漆【焼灰尽】甘草【炙剉各二两】淡竹叶【切一升】大黄【生剉三两】
　　右麄捣筛每服五钱水一盏半煎至八分去滓温服
　　妙应丸【一名辟邪丹】　治疟疾发渇引饮烦燥【方见本门诸疟类】常山散　治疟病发渇饮水不止
　　常山【三两】石膏【八两】白秫米【二合】
　　右防咀每服五钱以水一盏半入竹叶十片煎取八分去滓温服平旦一服欲发再服正发时又一服
　　乌梅饮　治疟病苦渇
　　用乌梅二十枚擘破以水二盏煎取一盏半去乌梅和蜜一匙分作二服细啜之
　　柴胡栝蒌根汤【出千金方】　治疟而发渇
　　柴胡　黄耆　人参　甘草　生姜【各二两】
　　大枣【二十枚】括蒌根【四两】
　　右防咀水一斗二升煮取六升去滓煎取三升温服一升日三
　　寒热徃来【附论】
　　夫寒热徃来者阴阳虚实更胜也夫阴实生内寒阳虚生外寒皆为阴胜阳阳实生外热阴虚生内热皆为阳胜阴阴阳相胜故寒热互作而徃来治法宜使阴阳和平气无相胜则病可愈
</div>
    <div class="pagination">
<a href="普济方四库_page772.html">上一页</a><span>...</span><a href="普济方四库_page768.html">768</a><a href="普济方四库_page769.html">769</a><a href="普济方四库_page770.html">770</a><a href="普济方四库_page771.html">771</a><a href="普济方四库_page772.html">772</a><span class="current-page">773</span><a href="普济方四库_page774.html">774</a><a href="普济方四库_page775.html">775</a><a href="普济方四库_page776.html">776</a><a href="普济方四库_page777.html">777</a><a href="普济方四库_page778.html">778</a><span>...</span><a href="普济方四库_page774.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
