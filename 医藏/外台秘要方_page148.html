<!DOCTYPE html>
<html>
<head>
    <meta charset="UTF-8">
    <title>外台秘要方 - 第 148 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 148 页/共 226 页</h1>
    <div class="content">　　右十味防咀以猪膏二斤煎以白芷色黄膏成绞去滓日再以摩损处【出第十卷中】
　　被打有瘀血方一十三首
　　肘后疗若为人所打举身尽有瘀血方
　　刮青竹皮【二升】　乱髪【如鸡子大四枚烧灰】　延胡索【二两】
　　右三味散以一合酒一升煎三沸顿服日三四【备急范汪同】
　　又疗被打撃有瘀血在腹内久不消时时发动方
　　大黄【二两】　干地黄【四两】
　　右二味散为丸以酒服三十丸日再为散服亦妙【备急文仲小品范汪等同并出第三卷中】
　　范汪疗被打有瘀血方
　　大黄【二两】　桃仁【去尖皮熬】　防虫【各二十一枚去足趐熬】
　　右三味蜜丸四丸即内酒一升煎取七合服之【备急肘后同】
　　又方
　　姜叶【切一升】　当归【三两】
　　右二味为末以酒服方寸匕日三【并出第十卷中】
　　备急若久血不除变成脓者宜此方
　　大黄【三两】　桃仁【三十枚去皮尖】
　　右二味切以水五升煮取三升分三服当下脓血不尽更作【文仲肘后同】
　　又若久宿血在诸骨节及胁肋外不去者方
　　牡丹　　　防虫【去足熬等分】
　　右二味末以酒服方寸匕血化成水【小品文仲千金并翼古今録验同】
　　又方
　　大黄【如鸡子一枚】　蚯蚓矢【一合】
　　右二味酒半升煮取三沸服之
　　又方
　　铁一斤酒三升煮取一升服之又烧令赤投酒服之【小品文仲肘后同出第八卷中】
　　千金疗被打伤破腹中有瘀血方
　　蒲黄【一升】　当归　　　桂心【各二两】
　　右三味散以酒服方寸匕日三夜一不能酒饮服之【刘消子方】
　　又方
　　莨菪子末以敷疮上
　　又凡有瘀血者其人喜防不欲闻人声胷中气塞短气方
　　甘草【一两灸】　茯苓【二两】　杏仁【五合】
　　右三味切以水一斗煮取三升分为三服【范汪同】
　　又被欧击损伤聚血腹满方
　　豉一升以水二升煮三沸去滓再服不瘥重服之【范汪同并出第二十六卷中】
　　张文仲刘涓子疗被打腹中瘀血白马蹄散方
　　白马蹄烧令烟断末以酒服方寸匕日三夜一亦疗妇人瘀血消化为水【肘后备急千金同】被打损青肿方七首
　　千金疗被打头眼青肿方
　　用新热羊肉敷之
　　又方
　　大豆黄末和敷之
　　又方
　　墙上朽骨唾于石上研摩涂之干即易
　　又方
　　釜月下土细末涂之
　　又方
　　羊皮上卧之
　　又方
　　炙肥猪肉令热搨上又炙猪肝贴之亦佳【出第二十六卷中】
　　文仲疗被打青肿方
　　以水磨桂涂之赤则以墙中朽骨磨涂之则平复也【梁都督侍中传効也出第八卷中】
　　许仁则疗吐血及堕损方三首
　　许仁则论曰此病有两种一者縁堕打损内伤而致此病一者縁积热兼劳而有此病若内伤自须依前堕坠内损大便血等诸方救之若积热累劳吐血状更无余候但觉心中悁悁似欲取吐背上烦热便致此病宜依后鸡苏七味汤桑白皮八味散疗之方
　　鸡苏【五两】　　生地黄【切】　青竹筎【各一升】　生姜桑白皮【各六两】　小蓟根【切六合】　生葛根【切六合】
　　右药切以水九升煮取三升去滓分温三服服别相去如人行十里久若一剂得力欲重合服至四五剂尤佳隔三四日服一剂如未定则宜合后桑白皮八味散服之
　　桑白皮散方
　　桑根白皮【六两】生姜屑【六两】　柏叶　　鸡苏【各四两】小蓟根【五两】　干地黄【七两】　青竹筎【一升新者】地菘【三两】
　　右药散煮桑白皮饮和一方寸匕日再服渐渐加至二三匕以竹沥下亦得
　　又此病有两种一者外损一者内伤外损因坠打压损或手足肢节肱头项伤折骨节痛不可忍觉内损者须依前内损法服汤药如不内损只伤肢节宜依后生地黄一味薄之法及芥子苏等摩之方
　　生地黄无问多少净洗碎令烂熬之水气尽及热以薄折处冷即易之如骨蹉跌即依疗折伤法缥防兼薄羊脑生生防等法为有所损此不复载如伤损处轻芥子和苏以摩伤处若被打坠压伤损急卒虽不至昏闷腹内无觉触然身之中相去非逺外虽无状内宜通利或虑损伤气不散外虽备用诸方腹内亦须资药但不劳大汤如前内损欲死者服汤取利欲用时间小小诸物服之理应无嫌其法略出如后小便酒煮生地黄毎始王木綟木梓叶防药梒药猪脂及石蜜白石地菘延胡索赤泥药【以上十一物并出下卷吴升同】金疮禁忌序一首
　　肘后凡金疮去血其人若渇当忍之常用干食并肥脂之物以止渇慎勿咸食若多饮粥辈则血溢出杀人不可救也又忌嗔怒大言笑思想隂阳行动作劳勿多食酸咸饮酒热臛辈皆使疮痛肿发甚者即死疮瘥后犹尔出百日半年乃稍复常耳凡金疮伤天防眉角脑户臂里跳脉髀内隂股两乳上下心鸠尾小肠及五脏六腑输此皆是死处不可疗也又破脑出血而不能言语戴眼直视咽中沸声口急唾出两手妄举亦皆死不可疗若脑出而无诸者可疗又疗卒无汗者中风也疮边自出黄汁者中水也并欲作痓可急疗之又痛不在疮处者伤经也亦死之兆又血出不可止前赤后黒或白肌肉腐臭寒冷坚急者其疮难愈亦死也【并出第三卷中】
　　金疮预备膏散方三首
　　肘后疗金疮膏散三种宜预备合以防急疾之要续断膏方
　　蜀续断　　蛇衔　　　防风【各三两】
　　右三味切以猪脂三斤于东向露灶煎之三下三上膏成去滓若深大疮者但敷四边未可使合若浅小疮者但通敷便相连令止血住痛亦可以酒服如杏子大
　　又冶葛蛇衔膏方
　　蛇衔　　　蔷薇根　　续断　　　冶葛【各二两】当归　　　附子【各一两半去皮】　防风　　　黄芩
　　泽兰【各一两】　松脂　　　　柏脂【各三两】
　　右十一味防咀以猪脂二斤煎之别以白芷一枚内中色黄即膏成去滓滤以宻器收贮之以涂疮无问大小皆差不生脓汁也【出第七卷中】
　　深师预备金疮散方
　　亁姜　　　甘草【灸】　　桂心【各一两】　当归【三两】芎防【四两】　蜀椒【三两汗】
　　右六味散以酒服方寸匕日三【肘后同出第二十九卷中】金疮方一十一首
　　肘后疗金疮方
　　割氊方一寸烧灰研以敷之瘥
　　又方
　　杏仁去皮尖如泥石灰分等以猪脂和之淹足合煎令杏仁黄绞去滓以涂疮上日五六遍愈
　　又方
　　烧故青布作灰敷疮上裹防之数日瘥可解去
　　又方
　　以蛇衔草敷之差
　　又方
　　狼牙草茎叶熟敷贴之兼止血【一方烬草挼敷之】
　　又方
　　五月五日掘葛根暴亁末敷疮上止血止痛
　　又方
　　钓樟根出江南刮取屑敷疮上有神验
　　又方
　　紫檀末以敷金疮止痛止血生肌
　　又方
　　烧牡蛎末敷之佳凡裹防疮用故布帛不寛不急如繋衣带即好【并出第七卷中】
　　近効金疮或压损断裂方
　　剥取新桑皮作线缝之又以新桑皮裹之以桑白汁涂之极验小疮但以桑皮裹即差
　　又金疮炙疮火烧疮等方
　　蜡【如胡桃】　　杏子【一抄烂】　槟榔仁【一枚】　薫陆香【半合】
　　右四味和以猪脂煎即以此药涂帛上贴疮此方甚効
　　金疮续筋骨方三首
　　千金疗金疮粉散辟风水续筋骨止血方
　　石灰　　　地菘苗　　细辛　　　旋复根
　　葛叶　　　　猪膏　　　青蒿　　　麦门冬苗益母苗【不限多少切】
　　右九味取汁和石灰作饼子暴干末如粉以敷伤疮上止血止痛生肌五月五日合之神効【出第二十六卷中】
</div>
    <div class="pagination">
<a href="外台秘要方_page147.html">上一页</a><span>...</span><a href="外台秘要方_page143.html">143</a><a href="外台秘要方_page144.html">144</a><a href="外台秘要方_page145.html">145</a><a href="外台秘要方_page146.html">146</a><a href="外台秘要方_page147.html">147</a><span class="current-page">148</span><a href="外台秘要方_page149.html">149</a><a href="外台秘要方_page150.html">150</a><a href="外台秘要方_page151.html">151</a><a href="外台秘要方_page152.html">152</a><a href="外台秘要方_page153.html">153</a><span>...</span><a href="外台秘要方_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
