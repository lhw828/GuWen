<!DOCTYPE html>
<html>
<head>
    <meta charset="UTF-8">
    <title>普济方 - 第 3341 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3341 页/共 3614 页</h1>
    <div class="content">　　温经汤

　　治经道不通。绕脐寒疝疼痛。其脉沉紧。此由寒气入于血室。血凝不行。结积。血

　　为气所冲。新血与故血相搏。所以发痛。譬如天寒地冻。水凝成冰。宜温经汤及桂枝桃

　　仁汤、万病丸。

　　当归川芎芍药桂心牡丹皮莪术（各半两）人参甘草牛膝（各一两）上咀每

　　芒硝汤

　　治月经不通。

　　芒硝硼砂（末）当归芍药土瓜根水蛭（各二两）大黄（三两）桃仁（一升）上咀。水九升煮取三升。去滓。内丹砂、芒硝分为三服。

　　资血汤

　　治妇人血热。气虚。经候涩滞不通。致使血聚。肢体麻木。肌热生疮。浑身疼痛。

　　烦倦。或室女年及笄。经脉未行。日渐黄瘦。将成痨疾。切不可便投红花破瘀等药。他

　　日为患也。若是前症。则憎恶寒发热。五心烦躁。饮食减少。宜服此药。滋养而通利

　　之。

　　马鞭草荆芥穗（各四两）桂心枳壳川芎当归赤芍药（各三两）牡丹皮（一两）上为粗末。每服四钱。乌梅一个。水二盏同煎至一盏去滓。空心食前。日四服。有此症。服至半月或一月。经脉自通。此方至妙。不可轻视。非一二服便见特达之效而鄙之勿服。后素有诸疾。因此药皆去矣。（一方红花少许）

　　加味四物汤

　　治妇人经候不通。口干头晕。严医云。此肝血热症。用四物汤加菊花煎服立效

　　归芎丸

　　治妇人月候不通。

　　陈皮当归（各三两）玄胡索（一两）上为细末。糊丸。每服五十丸米饮下。

　　地黄煎丸

　　治妇人月候久不行。心忪体热。面颊色赤。不美饮食。脐下刺痛。腰胯肿疼。

　　地黄汁生姜汁青蒿汁（各一盏同）麒麟竭（研）没药（研）延胡索凌霄花红蓝花（各半两）上将五味各捣研为末。和匀。将前膏子丸如弹子大。每服一丸。烧秤锤投酒化下

　　琥珀汤

　　治经候日久不通。面上生。黑如墨。每思盐食之物。凝血在脏。热入血室。即

　　歌咏言笑。悲泣。或鬼魅等病。此方并治之。

　　琥珀末木通（锉各一两）水蛭（十四枚生）桃仁（去皮尖双仁炒二十四枚）虻虫（二十一枚去翅足生）芍药（二两）大黄（一两半）上粗捣筛。每服五钱。水一盏半煎八分去滓。食后温服。药后若下利。利后有黑血黄涎。亦如泔淀。或不多。即更服一剂。令尽根本。

　　十日内不得吃冷物。

　　鬼箭羽丸

　　治月水不通。腹疼痛。

　　鬼箭羽水蛭（熬）细辛（去苗叶各三分）桃仁（去皮尖双仁炒别研）当归（切焙）芎大黄（锉炒）牛膝（酒浸焙各一两一分）上为末。炼蜜和丸如梧桐子大。空腹酒下十丸。

　　渐加二十丸。

　　温经丸

　　治月水不通。脐下撮痛。

　　牛膝（酒浸切焙一两半）大黄（锉炒）桃仁（去皮尖双仁炒别研一两一分）芎桂（去粗皮）当归（切焙一两）细辛（去苗叶）水蛭（麸炒各三分）上为末。炼蜜丸如梧桐子大。空腹酒下二十丸。加至三十丸。

　　治胎动见血。腰痛。小腹疼。月水不通。阴中肿痛方。

　　蒲黄当归（二两切）葱白（一斤切）吴茱萸阿胶（各一两）上五味。以水九升煮取二升半。去滓。内胶令烊。分三服。

　　牛膝丸

　　治妇人月水不通。腹中刺痛。

　　牛膝（去苗）当归（锉微炒）琥珀（各一两）桃仁（汤浸去皮尖双仁麸炒微黄）芎（各半两）川大黄（三分锉微黄）鬼箭羽（三分）上为末。炼蜜和丸如梧桐子大。

　　每于食前以温

　　治月经不通。腹中痛。

　　牛膝（六分）大黄细辛桃仁（去皮尖双仁炒各五分）川芎当归（各四分）水蛭（三分糯米炒黄）上为末。炼蜜丸如梧桐子大。每服二十丸。空心温酒下。

　　通经散

　　（出杨氏家藏方）

　　治冲任不调。经脉闭塞。久而不通。渐成坚瘕。服寻常通经药不效斑蝥（炒去翅足）虻虫（去翅足）水蛭（麸炒黑各四十枚）牛膝（半两）当归（三钱）红花（三钱）滑石（一分）上为末。服一钱。用生桃仁七个。研入。温酒调。

　　食前服。通为度。

　　琥珀丸

　　（出圣济总录）

　　治妇人月水不通。

　　琥珀（碎）生藕节（切焙）没药（各半两研）白丁香硼砂（各一分研）牵牛子（生）斑蝥（去翅足糯米同炒米熟去米各半两）上为末。合研令匀。用醋熬狗胆为丸如梧桐子大。

</div>
    <div class="pagination">
<a href="普济方_page3340.html">上一页</a><span>...</span><a href="普济方_page3336.html">3336</a><a href="普济方_page3337.html">3337</a><a href="普济方_page3338.html">3338</a><a href="普济方_page3339.html">3339</a><a href="普济方_page3340.html">3340</a><span class="current-page">3341</span><a href="普济方_page3342.html">3342</a><a href="普济方_page3343.html">3343</a><a href="普济方_page3344.html">3344</a><a href="普济方_page3345.html">3345</a><a href="普济方_page3346.html">3346</a><span>...</span><a href="普济方_page3342.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
