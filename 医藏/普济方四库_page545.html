<!DOCTYPE html>
<html>
<head>
    <meta charset="UTF-8">
    <title>普济方四库 - 第 545 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 545 页/共 1812 页</h1>
    <div class="content">　　用豹皮寝之
　　法
　　导引法【出圣济总録】　养生方云常以鸡鸣时心存日滚神名三遍辟百邪正鬼令人不病瘟
　　东海神名阿明　南海神名祝融
　　西海神名巨乘　北海神名禺强
　　又存念心中气赤肝气青肺气白脾气黄肾气黑气岀周其身又兼辟邪鬼欲辟众邪百鬼常存心为炎斗煌煌光明则百病诸邪不敢干之可以入瘟疫之中
　　时气劳复论
　　夫时气病新差血气尚虚津液未复复以劳动便成病焉若言语思虑则劳伤于神梳头澡洗则劳伤于力未堪劳而强劳之则生热热气既还入经络复为病者名曰劳复又病新差脾胃尚虚谷气未复若食肥肉鱼脍饼枣栗之属则未能消化停积在于肠胃使胀满结实因更发热复为病者名曰食复病新差后但得食糜粥宁少食令饥慎勿饱不得他有所食虽思之勿与之也计日传久可渐食羊肉白糜若美汁雉鹿肉不可食及猪狗肉也新差后常卧愼勿早起梳头洗面非但体劳亦不可多言语用心使意劳复凡此皆令人劳复故督邮顾子献得病已差未痊诣华敷视脉曰虽差尚虚未得复阳气不足愼勿劳事余劳尚可女劳则死当吐舌数寸其妇闻其夫差从百余里来省之经宿交接中间三日发热口噤临死舌出数寸而死病新差未满百日气力未平复而以房室者略无不死有士盖正者病愈后六十日已能行射猎以房室即过于向死者凡热病房室名为隂阳易之病皆难治多死近者有一士大夫小得伤寒瘥已十余日能乘马行来自谓平复以房室即小腹急痛手足拘挛而死凡时病差后未满五日食一切肉面者更发又因时病差后新起饮酒及韮菜病更发时病新差后食生鱼鲊下利必不止时病新差食生菜令顔色终身平复时病所差汗解饮冷水者损心胞令人虚不复时病新差食生枣及羊肉者必膈上作热蒸时病瘥食犬羊等肉者作骨中蒸热时病新瘥食鱼肉与生菜令人身热一作肿时病新差食蒜脍者病发必致大困
　　方
　　鼠矢汤　疗患天行热病差后劳复头痛如初病者雄鼠屎【三七枚熬汤成下】　干姜【二两】　栀子【十四枚擘】
　　葱白【一升】　豉【八合】
　　右切以水三升煮取一升七合去滓内鼠屎末分温二服服别相去如人行六七里微汗内消不利忌如前法
　　枳实汤【出活人书】　治患数日复劳复者
　　枳实【三枚炙】　栀子【十四枚擘】　葱白【切一斤】
　　香豉【半升】　　鼠屎【三枚】
　　右以水一斗煎至二升五合分温三服别去如人行六七里进一服内消不利忌如药法
　　人参散【出圣惠方】　治时气后劳复虚热四肢沈重或半起半卧气力虚羸宜服
　　人参【去芦头一两】　甘草【炙微赤剉一两】　石膏【二两】
　　赤茯苓【二两】　半夏【汤洗七遍去滑一两】　前胡【去芦头一两】知母【一两】　黄芩【二两】　小麦【一合】　竹叶【一握】
　　右细剉和匀每服半两以水一大盏入姜三片煎至五分去滓不计时候温服
　　鼈甲饮子【出圣惠方】　治时气后劳复发寒热进退
　　鼈甲【涂醋炙令黄去裙襴】　前胡【去芦头】　人参【去芦头】
　　甘草【炙微赤剉各三分】　生姜【一分】　豉心【一分】
　　葱白【七茎】　雄防粪【十四枚】
　　右细剉和匀每服半两以水一大盏煎至五分去滓不计时候温服
　　栀子仁散【出圣惠方】　治时气后数日已解劳复发者宜服栀子仁【一两】　葱白【十二茎】　豉【一合】　雄防粪【十四枚】甘草【半两炙微赤挫】　麻黄【一两去根节】　枳殻【一两麸炒微黄去瓤】
　　右防咀令匀每服半两以水一大盏煎至五分去滓不计时候温服有微汗便愈
　　治时气热气解后复发头痛如初病者宜服此方【出圣惠方】雄防粪【三七枚杵末】　石膏【二两细研】　葛根【二两剉】
　　栀子仁【半两】　葱白【七茎】　豉【二合】
　　右细剉和匀每服半两以水一大盏煎至五分去滓不计时候热服未汗再服
　　陈橘皮散【出圣惠方】　治时气差后起早及食多劳复宜服
　　陈橘皮【一两汤浸去白酿焙】　甘草【半两炙微赤挫】
　　雄防粪【一两】　豉【一合】　防榔【一两】
　　右为末每服三钱以水一中盏煎至六分去滓不计时候温服
　　豉心散【出圣惠方】　治时气后饮食过多脉候实数复发如初
　　豉心【二合】　雄防粪【二七枚】　白术【一两】
　　川大黄【二两剉碎微炒】　栀子仁【一两】　木通【二两剉】
　　右为散每服三钱以水一中盏入生姜半分煎至六分去滓不计时候温服
　　芦根饮子【出圣惠方】　治时气病差后劳复发热呕吐不下食
　　芦根【二两】　竹茹【二两】　人参【二两去芦头】　生姜【二两】石膏【四两细研】　陈皮【一两汤浸去白瓤】
　　右剉和匀每服半两以水一大盏煎至五分去滓不计时候温服
　　防矢汤【出圣惠方】　治天行劳复兼治时气后劳复身体疼痛壮热
　　雄防粪【五枚两头尖去】　豉【半合外台作一升】
　　栀子仁【五枚外台作二十枚擘】　枳实【五枚面炒黄外台作三枚中破一方用枳殻】
　　右剉碎以水一大盏半煑取一盏去滓分温三服不计时候相次服外台方五升水煮取二升四合分三服相去如人行十里久若觉大便澁加大黄三两
　　薄荷粥方【出圣惠方】　治时气劳复四肢烦疼宜服
　　薄荷【一握】　阿胶【一两杵碎炒令黄燥】　川升麻【一两】
　　豉心【一合】
　　右细剉和匀以水两椀煮去滓以粳作稀粥服厚覆取汗
　　治时气新差起早劳复及饮食过多复发欲死【出圣惠方】以鼈甲三两醋涂炙令黄焦去裙襴捣罗为散每服三钱以粥饮调下不计时候服外台方烧为末服方寸匕忌苋菜
　　又方
　　取所食物烧作灰细研每服以粥饮调下二钱
　　治天行差后劳发此病复发或因起动劳役或因饮食稍多或因言语过分或縁视聴不节或为动转不常皆成此复若复甚者乃至不救剧于初得病时不可以复发而生轻易劳复状一如伤寒初有如此者冝合葱白等七味饮服之渐覆取汗
　　葱白连须【切一升】　干葛【切六合】　新豉【一合纸褁】
　　生姜【切二合】　生麦门冬【去心六合】　干地黄【六合】
　　劳水【八升此水以扚之一千过】
　　右药用劳水煎之三分减二去滓分温三服相次如人行八九里如觉欲汗渐覆之与伤寒无异
　　又依前葱白等七味饮服之得可但遇寒温将息以取安稳若不觉可宜合萎防等五味饮子服之
　　萎防【五两切】　葱白【切一斤】豉心【一升绵褁】
　　粳米【三合碎研】　雄防屎【七枚末】
　　右药以水七升煮取汁去滓内粳米屑煮米烂讫内防屎末搅匀顿服覆被安卧取汗差
　　治天行病差后凖常合渐健能行履遂过限不堪起动体气虚羸每觉头痛唇口干乍寒乍热发作有时或虽能行动运转然每作时节有前状者名天行不了有此宜合地骨白皮等五味饮子白薇等十味丸方细服之
　　地骨白皮【三两】　白蜜【三合】　知母【三两】
　　麦门冬【五两去心】　竹沥【一升】
　　右药切知母以上和麦门冬然后以水六升煮取二升去滓内竹沥蜜搅调分温三服相去如人行十里久如觉虚不能空服顿尽欲间食服亦佳兼主伤寒
　　又若服前地骨皮等五味饮子不可虽可不能全退宜合白薇等十味丸
　　白薇【三两】　知母【四两】　地骨皮【三两】　干地黄【六两】麦门冬【五两去心】　甘草【四两炙】　蜀椒【三两】
　　萎蕤【三两】　橘皮【二两】　人参【三两】
　　右药细切合捣筛绢罗为散蜜和丸梧桐子大初服以饮下十五丸日再服稍加至三十丸服经三数日后自候腹中若觉热则食前服如不能以空饮下药宜合乌梅等四味饮下前丸忌菘菜海藻芜荑等
　　乌梅散
　　乌梅【十枚】　萎蕤【五两】　生姜【五两】　白蜜【一合】
　　右切以水六升煮三味取二升去滓内白蜜搅调细用下前丸水冷暖以意斟酌纵不下丸但觉口干渴则饮之
　　麻黄散　治温病差愈食复病
　　麻黄【十分去节】　大黄【十五分炙】　附子【一分炮】
　　厚朴【二分炙】　苦参【六分】　　石膏【六分碎绵褁】
　　乌头【六分炮】
　　右七味捣筛以苦酒米汁和服方寸匕日三夜二服麻子【一升】　豉【一升绵褁】　牡防屎【七十二枚】
　　右三味以水五升煮取二升半分温三服立愈试之有神效
　　大黄丸
　　大黄【一两蒸之二斗米下】　巴豆【五十枚去心皮熬】　桂心【二分】硝石【三分煮无者以芒硝代之】　干姜【二分炮】
　　右五味捣筛四味别捣巴豆令如泥令合和以蜜更捣二千杵丸如梧桐子坏一丸汤服之但热在膈上当吐膈下当利预作粥如服他吐下丸法服药两食顷不吐下以热饮动之若不得吐下可更服一丸半此药壮人可二丸此药优于他吐下药丸故冝大小不多冷粥解之若有疮绵挺如指蜜和一丸涂挺头旦内疮中晡出之不瘥更作温病不得大便服之得下佳宿食不消亦服之飞户遁浆服半丸日一应须臾止心腹胀满痛服一丸疟者依发日宿勿食清晨服一丸若壮人服二丸得吐下忍饥过发时乃食妇人产后血结中奔走起上下或絶产无子或月经不断面目青黄服半丸小儿淋沥寒热胪胀大腹不欲食不生肌三四岁如麻子日服一丸六七嵗服二丸如此三十日心腹诸病差小儿半之愈大良忌野猪肉芦笋生葱
　　治时气病起诸劳复方【出肘后方】
　　用干蘓叶一把水五升煮取二升尽服之无干者生亦可用加生姜四两豉一升
　　又方【出肘后方】
　　用浓煮甘皮服之芦根亦佳
　　竹叶汤治天行后寒热牵劳下腹四肢沈重或一卧一起气力羸弱
　　竹叶【一把】　　小麦【一升】　甘草【一两炙】　石膏【二两研】茯苓【二两】　　半夏【一升洗去滑】　前胡【二两】　知母【二两】黄芩【二两】　　人参【二两】　生姜【四两】　大枣【三十枚擘】
　　右十二味切以水六升煮竹叶减四升去滓内药煮取三升分三服忌海藻菘菜醋物羊肉饧等物
　　劳多而复发方【出肘后方】
　　烧取筛末服方寸匕良
　　治时气病起诸劳方【葛氏肘后备急方】
　　凡得病毒愈后百日之内禁食猪犬羊肉并肠血及肥鲜油腻干鱼则必大小痢下则不可复救又禁食胡蒜韮薤生菜虾防等食此多致复发则难治又令到他年数发也
　　粉三升以暖水和服之厚覆取汗
　　治温病劳复及食劳【出本草】
　　以人屎烧灰酒服方寸匕
　　主天行劳复【出本草】
　　以故缴脚布洗汁饮带垢者良
　　治温病食劳【出本草】
　　以杏仁五両酢二升煎取一升服之取汗差
　　治笃病新起早劳食饮多致复欲死方【出本草】
</div>
    <div class="pagination">
<a href="普济方四库_page544.html">上一页</a><span>...</span><a href="普济方四库_page540.html">540</a><a href="普济方四库_page541.html">541</a><a href="普济方四库_page542.html">542</a><a href="普济方四库_page543.html">543</a><a href="普济方四库_page544.html">544</a><span class="current-page">545</span><a href="普济方四库_page546.html">546</a><a href="普济方四库_page547.html">547</a><a href="普济方四库_page548.html">548</a><a href="普济方四库_page549.html">549</a><a href="普济方四库_page550.html">550</a><span>...</span><a href="普济方四库_page546.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
