<!DOCTYPE html>
<html>
<head>
    <meta charset="UTF-8">
    <title>外台秘要方 - 第 64 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 64 页/共 226 页</h1>
    <div class="content">　　古今录验气痞丸疗寒气痞积聚结不通绕脐切痛腹中胀满胷逼满风入蔵忧恚所积用力不节筋脉伤羸瘦不能食饮此药令人强嗜食益气力方
　　乌头【二分炮】　甘草【二分炙】　葶苈子【二分熬】大黄【二分】芎防【二分】　　芍药【二分】　　甘皮【二分炙】
　　右七味下筛蜜和丸如梧子一服三丸日再不知渐至五丸七丸一方桂心二分去甘皮忌海藻菘菜猪肉冷水等【一方有通草无甘皮】
　　又小乌头丸疗久寒积聚心腹绕脐切痛食饮不下方乌头【三两炮】　甘草【三两炙】　茱茰【半两】　　细辛【二两】半夏【二两】　　附子【二两炮】　藁本【二两】
　　右七味下筛蜜和丸如梧子大先食服五丸日再不知稍増之忌羊猪肉冷水
　　又五通丸主积聚留饮宿食寒热烦结长肌肤补不足方
　　椒目【一两】　　附子【一两炮】　厚朴【一两炙】　杏仁【三两】半夏【一两】　　葶苈【三两熬】　芒硝【五两】　　大黄【九两】
　　右八味捣葶苈子杏仁使熟和诸药末和以蜜捣五千杵吞如梧子二丸忌诸羊肉饧冷水【出第十巻中】疗症方三首
　　病源症者由寒温失节致腑蔵之气虚弱而食饮不消聚结在内渐染生长块段盘牢不移动者是症也言其形状可征验也若积引嵗月人则柴瘦腹转大遂至于死诊其脉而伏其症不转动者必死【出第十九巻中】
　　范汪疗症病丸方
　　射罔【二两熬】　蜀椒【三百粒汗】
　　右二味捣末下细筛以鸡子白和丸半如麻子半如赤小豆先服如麻子渐服如赤小豆二丸不知稍増之以知为度【出第十三巻中】
　　集验疗心腹宿症及卒得症方
　　取雄鸡一头饲之令肥肥后饿二日以好赤朱溲饭极令朱多以饲鸡安鸡着板上取粪暴燥末温清酒服五分匕可至方寸匕日三若病困急者昼夜可五六服一鸡少更饲余鸡取足【出第六巻中】
　　备急熨症方
　　呉茱茰【三升】
　　右一味以酒和煮热布褁以熨症上冷更炒更畨用之症移走逐熨都消乃止也肘后方云亦可用射罔五两茱茰末以鸡子白和涂症上【出第三巻中】
　　暴症方六首
　　病源暴症者由蔵气虚弱食生冷之物蔵旣本弱不能消之结聚成块卒然而起其生无渐名之暴症也本由蔵弱其症暴至至于成病毙人则速【出第十九巻中】
　　肘后疗卒暴症腹中有物坚如石痛如刺昼夜啼呼不疗之百日死方
　　取牛膝根【二斤防咀暴令极干】
　　右一味酒一斗浸之宻器中封口举着热灰中温之令味出先食服五六合至一升以意量多少又用蒴藋根亦准此大良【千金集验经心录张文仲同】
　　又凡症坚之起多以渐生而有觉便牢大者自难疗也腹中防有结积便害饮食转羸瘦疗多用陷氷玉壶八毒诸大药今上取小小易得者方
　　取虎杖根勿令影临水上者可得石余净洗干之捣作末以秫米五斗炊饭内搅之好酒五斗渍封药消饭浮可饮一升半勿食鲑盐症当出亦可但取其根一升干捣千杵酒渍饮之从少起日三亦佳此酒疗症乃胜诸大药【张文仲同】
　　又方
　　大黄【半斤】　　朴硝【三两】　　蜜【一觔】
　　右三味合于汤上煎可丸如梧子服十丸日三【备急文仲崔氏同惟崔氏用朴硝半斤蜜一升半服二十丸日再服余依肘后并出第一巻中】
　　千金翼疗卒暴症方
　　蒜【十片去皮五月五日户上者】　伏龙肝【鸭卵大一枚】　桂心【一尺二寸】
　　右三味合捣以淳苦酒和之如泥涂着布上掩病处三日消【肘后千金同凡蒜或无桂心亦得用也】
　　又方
　　商陆根捣蒸之以新布籍腹上以药铺布上以衣覆冷即易取差止数日之中晨夕勿息【千金集验肘后同并出第十九卷中】
　　古今录验疗暴得症方
　　取蒴藋根一小束净洗沥去水细切以醇酒浸之取淹根三宿服五合至一升日三若欲速得可于热灰中温令药味出服之此方无毒已愈十六人神验药尽复作将服之【出第十巻中】
　　鼈症方四首
　　病源鼈症者谓腹内症结如鼈之形状也有食鼈触冷不消而生症者有食杂冷物不消变化而作者此皆脾胃气弱而遇冷不能克消故也症者其病结成推之不动移是也【出第十九巻中】
　　广济疗鼈症服白马尿方
　　白马尿一升五合温服之令尽差
　　又方
　　白马尿【一升】　鸡子【三枚破取白】
　　右二味于铛中煎取三合空腹服之不移时当吐出病无所忌【千金同】
　　又疗鼈症蟹爪丸方
　　蟹爪【三分】　　附子【六分炮】　麝香【三分研】　半夏【六分】生姜【四分屑】　鼈甲【六分炙】　防葵【六分】　　郁李仁【八合】
　　右八味捣筛蜜和为丸如梧子空肚以酒下二十丸日再服以知为度忌生冷猪肉苋菜【并出第二巻中】
　　集验疗鼈症伏在心下手揣见头足时时转者并心腹宿症及卒得症方
　　白雌鸡一双絶食一宿明旦以膏熬饭饲之取其屎无问多少以小便和之于铜器中火上熬令燥捣筛服方寸匕日四五服消尽乃止常饲鸡取屎差毕杀鸡单食之【肘后同出第六卷中】
　　米症方二首
　　病源人有好哑米【哑谨按说文于革切笑也集韵无此字但有饥乙革切饥也今详哑者饥而喜食之义也下同】转久弥嗜哑之若不得米则胷中清水出得米便止米不消化遂生症结其人常思米而不能饮食久则毙人【出第十九卷中】
　　广济疗米症其疾常欲食米若不得米则胷中清水出方
　　鸡屎【一升】　　白米【五合】
　　右二味合炒取米焦捣筛为散用水一升顿服取尽少时即吐吐出症如研米汁碎若无症即吐白沫痰水乃憎米不复食之无所忌【千金同】
　　又疗米症久不疗羸瘦以至死方
　　葱白【两虎口切】　乌梅【三十枚碎】
　　右二味以水三升宿渍乌梅使得极浓清晨噉葱白随饮乌梅汁令尽顷之心腹烦欲吐即令出之三晨疗之当吐去米症差无所忌【并出第三卷中】
　　食症及食鱼肉成症方二首
　　病源有人卒大能食乖其常分因饥値生葱便大食之乃吐一肉块绕畔有口其病则愈故谓食症特由不幸致此妖异成症非饮食生冷过度之病也【出第十九卷中】广济疗食症病食葱差方
　　有一人食饭七升并羊脂饼畨不论数因于道中过饥则食生葱须吐出一实簿而圆绕畔有口无数即以食投之立消尽饭七升乃止吐此物后其人食病便愈此名食症无忌【出第二卷中】
　　千金疗食鱼肉等成症结在腹内并诸毒气方
　　狗粪【五升】
　　右一味烧灰末之绵褁以酒一斗渍再宿滤取清分十服日三服三日令尽随所食症结即便出矣【出第十一卷中】
　　髪症方二首
　　病源有人因食饮内误有头髪随食而入胃成症胷喉间如有虫下上来去者是也【出第十九卷中】
　　广济疗髪症乃由人因食而入久即胷间如有虫上下去来唯欲得饮油方
　　油【一升】
　　右一味以香泽煮之大铹贮之安病人头边以口鼻临油上勿令得饮及传之鼻面并令有香气当呌唤取饮不得与之必疲极眠睡其髪症当从口出饮油人専守视之并石灰一褁见症出以灰粉手捉症抽出须抽尽即是髪也初从腹出形如不流水中浓菜随髪长短形亦如之无忌【千金同】
　　又疗胷喉间觉有症虫上下偏闻葱防食香此是髪虫故也方
　　油煎葱防令香二日不食张口而卧将油葱防置口边虫当渐出徐徐以物引去之无所忌【出第二卷中】虱症方一首
　　病源人有多虱性好齧之所齧既多而腑臓虚弱不能消之不幸变化生症而患之者亦少俗云患虱症人见虱必齧之不能禁止虱生长在腹内时有从下部出亦毙人【出第十九卷中】
　　千金疗虱症由齧虱在腹生长为虱症方
　　故箆子【一枚】　故梳子【一枚】
　　右二味各破为两分各取一分烧作灰末之又取一分以水五升煮取一升用顿服前末尽少时当病出无所忌【广济同出第二卷中】
　　鼈瘕方一首
　　病源鼈瘕者谓腹内瘕结如鼈状是也有食鼈触冷不消而生者亦有食诸杂冷物变化而作者皆由脾胃气弱而遇冷即不能克消所致瘕言假也谓其形假而推移也昔曽有人共奴俱患鼈瘕奴在前死遂破其腹得一白鼈仍故活有人乘白马来看此鼈白马忽尿堕落鼈上即缩头及脚寻以马尿灌之即化为水其主曰吾将愈矣即服之果如其言得差故养生云六月勿食泽中水令人成鼈瘕【出第十九卷中】
　　崔氏疗鼈瘕方
　　大黄【六铢】　　干姜【半两】　　附子【九铢炮】　人参【九铢】侧子【半两炮】　桂心【六铢】　　贝母【半两】　　白术【一两】细辛【十八铢】　防虫【大一尺者七枚熬】
　　右十味捣下筛以酒服半方寸匕日三忌猪肉冷水【出第九卷中】
　　蛇瘕方一首
　　病源人有食蛇不消因腹内生蛇瘕也亦有蛇之津液误入饮食内亦令人病瘕其状常苦饥而食则不下喉噎塞食至胷内即吐出其病在腹摸揣亦有蛇状谓蛇瘕也【出第十九卷中】
　　崔氏疗蛇瘕大黄汤方
　　大黄【半两】　　芒硝【如鸡子一枚】乌鲗鱼骨【三枚】黄芩【半两】甘草【如人指一尺炙】皂荚【六枚如猪牙者炙去皮子】
　　右六味防咀以水六升煮之三沸下绞去滓内芒硝适寒温尽服之十日一剂煮作如上法欲服之宿无食平旦服当下病也【千金同出第九卷中】
　　蛟龙病方一首
　　病源蛟龙病者云三月八月蛟龙子生芹菜上人食芹菜不幸随入人腹变成蛟龙其病之状发则如癫【出第十九卷中】
　　广济疗蛟龙病三月八月近海及水边因食生芹菜为蛟龙子生在芹菜上食入人腹变成龙子须慎之其病发似癫面色青黄少腹胀状如怀姙宜食寒食饧方寒食粥饧三升日三服之吐出蛟龙有两头及尾开皇六年又贾桥有人吃饧吐出蛟龙大验无所忌【千金方同出第二卷中】
　　胷痹方二首
　　病源寒气客于五蔵六腑因虚而发上冲胷间则胷痹胷痹之胷中愊愊如满噎塞不利习习如痒喉里澁唾燥甚者心里强痞急痛肌肉苦痹绞急如刺不得俛仰胷前皮皆痛手不能犯胷满短气欬唾引痛烦闷汗出或彻背膂其脉浮而防者是也不治数日杀人其汤熨鍼石别有正方补养宣导今附于后养生方云以右足践地左足上除胷痹食热呕【出第三十卷中】
　　仲景伤寒论疗胷痹理中汤方
　　人参【三两】　　甘草【三两炙】　白术【三两】　　干姜【三两】
　　右四味切以水八升煮取三升去滓温服一升日三夜一频服三剂愈【张仲景云胷痹心中痞坚留气结于胷胷满胁下逆气抢心理中汤亦主之千金同出第十六卷中】
　　深师疗胷痹麝香散方
　　麝香【四分】　　牛黄【二分】　　生犀角【一分屑末】
　　右三味研服五分匕日三忌生冷物葱蒜【出第十六卷中】胷痹短气方三首
　　千金论曰夫脉当取太过与不及阳防阴即胷痹而痛所以然者责其极虚故也今阳虚知在上焦所以胷痹心痛者以其脉阴故也平人无寒热短气不足以息者实也仲景伤寒论同胷痹之病喘息欬唾胷背痛短气其脉沉而迟关上小数者栝楼汤主之方栝蒌【一枚】　　薤白【一斤】　　半夏【半升洗】　生姜【四两洗】枳实【二两炙】
　　右五味切以白酨浆一斗煮取四升服一升日三肘后仲景伤寒论无生姜枳实半夏等三味同小品云用水一斗忌羊肉饧
　　又胷中气塞短气茯苓汤主之方
　　茯苓【三两】　　甘草【一两炙】　杏仁【五十枚】
　　右三味防咀以水一斗煮取五升温服一升日三服不差更合仲景伤寒论同【并出第十三卷中】
　　深师疗胷痹连背痛短气细辛散方
　　细辛　　　干地黄　　甘草【各二两炙】　桂心茯苓【各五两】　枳实【炙】　　白术　　　生姜栝蒌实【各三两】
　　右九味捣筛酒服方寸匕日三【古今录验千金同出第十三卷中】胷痹心下坚痞缓急方四首
</div>
    <div class="pagination">
<a href="外台秘要方_page63.html">上一页</a><span>...</span><a href="外台秘要方_page59.html">59</a><a href="外台秘要方_page60.html">60</a><a href="外台秘要方_page61.html">61</a><a href="外台秘要方_page62.html">62</a><a href="外台秘要方_page63.html">63</a><span class="current-page">64</span><a href="外台秘要方_page65.html">65</a><a href="外台秘要方_page66.html">66</a><a href="外台秘要方_page67.html">67</a><a href="外台秘要方_page68.html">68</a><a href="外台秘要方_page69.html">69</a><span>...</span><a href="外台秘要方_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
