<!DOCTYPE html>
<html>
<head>
    <meta charset="UTF-8">
    <title>新修本草 - 第 76 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 76 页/共 110 页</h1>
    <div class="content">　　槲若

　　味甘、苦，平，无毒。主痔，止血，疗血痢，止渴，取脉灸用之。皮，味苦，水煎浓汁，除附）

　　卷第十五　【兽上】

　　龙骨

　　味甘，平、微寒，无毒。主心腹鬼疰，精物，老魅，咳逆，泄痢脓血，女子漏下，症瘕坚结，小儿热气惊痫，疗心腹烦满，四肢痿枯，汗出，夜卧自惊，恚怒，伏气在心下，不得喘息，肠痈内疽阴蚀，止汗，小便利，溺血，养精神，定魂魄，安五脏。白龙骨，疗梦寤泄精，小便泄精；龙齿，主疗小儿大人惊痫，癫疾，狂走，心下结气，不能喘息，诸痉，杀精物。疗小儿五惊，十二痫，身热不可近人，大人骨间寒热，又杀蛊毒。得人参、牛黄良，畏石膏。角，主惊痫，螈，身热如火，腹中坚及热泄。畏干漆、蜀椒、理石。久服轻身，通神明，延年。生晋地川谷，及太山岩水岸土穴石中死龙处，采无时。

　　今多出益州、梁州间，巴中亦有骨，欲得脊脑，作白地锦文，舐之着舌者，良。齿小强，犹脑，肥软，亦断痢。云皆是龙蜕，非实死也。比来巴中数得龙胞，吾自亲见形体具存，云疗产难，产后余疾，正当末服之。

　　〔谨案〕龙骨，今并出晋地，生硬者不好，五色具者良。其青、黄、赤、白、黑，亦应随色与腑脏相会，如五芝、五石英、五石脂等辈。而《本经》不论，莫知所以。

　　卷第十五　【兽上】

　　牛黄

　　味苦，平，有小毒。主惊痫寒热，热盛狂 ，除邪逐鬼，疗小儿百病，诸痫，热口不开，大人狂癫，又堕胎。久服轻身，增季，令人不忘。生晋地平泽，生于牛，得之即阴干百日，使时燥，无令见日月光。

　　人参为之使，得牡丹、菖蒲利耳目，恶龙骨、地黄、龙胆、蜚蠊，畏牛膝。旧云神牛出入鸣吼者有之，伺其出角上，以盆水承而吐之，即堕落水中。今人多皆就胆中得之耳。多出梁、益，一子如鸡子黄大相重叠，药中之贵，莫复过此。

　　一子起二三分，好者直五六千至一万也。俗人多假作，甚相似，唯以磨爪甲舐拭不脱者，是真之。

　　〔谨案〕牛黄，今出莱州、密州、淄州、青州、 州、戎州。牛有黄者，必多吼唤喝，拍而得之，谓之生黄，最佳。

　　黄有慢黄若鸡卵中黄糊，在肝胆间；圆黄为块形，有大小，并在肝胆中，多生于 特牛，其吴牛未闻有黄也。

　　卷第十五　【兽上】

　　麝香

　　味辛，温，无毒。主辟恶气，杀鬼精物，温疟，蛊毒，痫 ，去三虫，疗诸凶邪鬼气，中恶，心腹暴痛胀急，痞满，风毒，妇人产难，堕胎，去面 ，目中肤翳。久服除邪，不梦寤厌寐，通神仙。生中台川谷及益州、雍州山中。春分取之，生者益良。

　　射形似獐，恒食柏叶，又啖蛇，五月得香往往有蛇皮骨，故麝香疗蛇毒。今以蛇蜕皮裹麝香弥香，则是相使也。其香正在射阴茎前皮内，别有膜裹之。今出随郡义阳晋熙诸蛮中者亚之。今出其形貌直如粟KT人。又云是卵，不然也。

　　香多被破杂蛮，犹差于益州。益州香形扁取其血膜，亦杂以余物。大都亦有精粗，破当门沸起良久亦好。今唯得活者，自看取之，必当全真耳。生香人云是其精溺凝作之，殊不尔。射夏月食蛇虫多，至寒香满，入春患急痛，自以脚剔出，着屎溺中覆之，皆有常处。人有遇得，乃至一斗五升也。用此香乃胜杀取者。带麝非但香，亦辟恶。以真者一子，置头间枕之，辟恶梦及尸疰鬼气。

　　卷第十五　【兽上】

　　人乳汁

　　主补五脏，令人肥白悦泽。

　　张仓恒服人乳，故年百岁余，肥白如瓠。

　　〔谨案〕《别录》云：首生男乳，疗目赤痛多泪，解独肝牛肉毒，如合豉浓汁服之，神效。又取和雀屎，去目赤努肉。

　　卷第十五　【兽上】

　　发

　　味苦，温、小寒，无毒。主五癃关格不得小便，利水道，疗小儿痫、大人 ，仍自还神化，合鸡子黄煎之，消为水，疗小儿惊热，下痢。

　　李云是童男发。神化之事，未见别方。今俗中妪母为小儿作鸡子煎，用发杂熬良久得汁，与用发，皆用其父梳头乱者耳。不知此发 审取是何物？且 字书记所无，或作算音，人今呼斑发为算发。书家亦呼乱发为，恐 即是 音也。童男之理，未或全明。

　　〔谨案〕此发皮根也，年久者用之神效。即发字误矣，既有乱发及头垢，则阙发明矣。又头垢功劣于发皮，犹去病用陈久者梳及船茹、败天公、蒲席皆此例也。甄立言作，亦 也，检字书无 字，但有发鬈。鬈，发美貌，作丘权音，有声无质，则 为真矣。

　　卷第十五　【兽上】

　　乱发

　　微温。主咳嗽，五淋，大小便不通，小儿惊痫，止血，鼻衄，烧之吹内立已。

　　此常人头发耳，术家用以乱发及爪烧，山人饮之相亲爱。此与发 疗体相似。

　　〔谨案〕乱发灰，疗转胞，小便不通，赤白利，哽噎，鼻衄，狐尿刺，尸疰，疔肿，骨疽，杂疮，古方用之。陶弘景但知字书无字，竟不悟 误为发也。

　　卷第十五　【兽上】

　　头垢

　　主淋闭不通。

　　术云头垢浮针，以肥腻故耳。今当用悦泽人者。其垢可丸，亦主噎，又疗劳复也。

　　卷第十五　【兽上】

　　人屎

　　寒。主疗时行大热狂走，解诸毒，宜用绝干者，捣末，沸汤沃服之。人溺，疗寒热，头痛，温气，童男者尤良，溺白，疗鼻衄，汤火灼疮。东向圊厕溺坑中青渥，疗喉痹，消痈肿交广俚人用焦铜为箭镞，射人才伤皮便死，惟饮粪汁即差。而射猪狗不死，以其食粪故也。时行大热，饮粪汁亦愈。

　　今近城寺，别塞空罂口，内粪仓中，积年得汁甚黑而苦，名为黄龙汤，疗温病垂死饮皆瘥。

　　若人初得头痛，直饮溺数升，亦多愈，合葱豉作汤弥佳。溺 及青渥为疗并如所说。又妇人月水亦解毒箭并女劳复，浣汁亦善。扶南国旧有奇术，能禁令刀斫人不入，惟以月水涂刀便死，此是污秽坏神气也；又人合药，所以忌触之。皮既一种物，故从屎溺之例，又人精和鹰屎，亦灭瘢。

　　〔谨案〕人屎，主诸毒、猝恶热黄闷欲死者。新者最效，须以水和服之。其干者，烧之烟绝，水渍饮汁，名破棺汤。主伤寒热毒、炙热，水渍饮弥善。破疔肿，开以新者封之一日，根烂。尿，主猝血攻心，被打内有瘀血，煎服之，一亦主久嗽上气失声。尿 白，烧研末，主紧唇疮。尿坑中竹木，主小儿齿不生，正旦刮涂之即生。

　　卷第十五　【兽上】

　　马乳

　　止渴。

　　今人不甚服，当缘难得也。

　　〔谨案〕马乳与驴乳性同冷利，止渴疗热，马乳作酪，弥应酷冷，江南无马乳，故陶不委言之。驴乳，疗微热黄，小儿热惊、邪气，服之亦利。胡言马酪性温，饮之消肉。当以物类自相制伏，不拘冷热也。

　　卷第十五　【兽上】

</div>
    <div class="pagination">
<a href="新修本草_page75.html">上一页</a><span>...</span><a href="新修本草_page71.html">71</a><a href="新修本草_page72.html">72</a><a href="新修本草_page73.html">73</a><a href="新修本草_page74.html">74</a><a href="新修本草_page75.html">75</a><span class="current-page">76</span><a href="新修本草_page77.html">77</a><a href="新修本草_page78.html">78</a><a href="新修本草_page79.html">79</a><a href="新修本草_page80.html">80</a><a href="新修本草_page81.html">81</a><span>...</span><a href="新修本草_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
