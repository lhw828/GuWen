<!DOCTYPE html>
<html>
<head>
    <meta charset="UTF-8">
    <title>证治准绳 - 第 235 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 235 页/共 348 页</h1>
    <div class="content">　　证治凖绳卷八十二
　　明　王肯堂　撰
　　幼科
　　心脏门
　　荣枯
　　夫物湿则润泽燥则干枯荣枯之分血实主之故血者所以营隂阳濡皮毛流闗节也疮本疎者血不在多而易充足疮本稠密贵乎血之有余矣茍血有余则经脉流行沦于肌肤浃于皮毛灌溉滋润肥泽长养自然形色鲜明根窠红活也如血不足则经脉壅过窠囊空虚黒燥而不鲜明也枯萎而不肥泽也皮肤皴掲而启裂也经曰诸涩枯涸干劲皴掲皆属于燥又曰燥胜则干由其人血常不足加之以毒火熏灼反兼燥金之化精血并竭是以有此证也法宜活血养液散热毒清金润燥则干涸可回观夫苍之荣枯而得养血之理其或湿气太过疮本浸淫犯之则破溃烂难靥者此又火极而兼水化也脾强则生脾弱则死
　　标本
　　病有标本治有先后有从标者有从本者有先标后本者有先本后标者有标本兼治者视其缓急不可胶柱而鼓瑟也痘疮之自人身而言气血为本疮疹为标自疮疹而言疮疹为本别证为标如疮子稠宻在标之病也视其气之不匀血之不周以匀气活血兼行鲜毒此则标本兼治也疮若起发气或虚者补其气血或虚者补其血此缓则治其本也气血充实疮或壅遏者单行托里解毒之剂此急则治其标也疮势太甚咽喉肿痛者以治咽喉为主此急则治其标也疮势太甚自利不止者以治利为主此急则治其标也利久不止渐成壊证救里发表兼而行之此亦标本兼治也先救其里后攻其表此则先标后本也大小便秘烦燥喘呼者急利之此急则治其标也疮势太甚烦渴不止以解毒为主兼治其渴此先本而后标也凡此之类扩而充之以尽其余则治不紊矣
　　始终
　　治痘之法贵乎谨之于始而虑其所终庶无后日之悔经曰上工治未病中工治将病下工治已病未病施治十全八九治将病者十全四五治已病者功莫能施发热之初大热渴烦大便秘腹痛腰痛鼻干唇燥惊悸谵妄此毒气郁遏于内即当防其伏而不出也吐利不止即防其中气虚弱不能助疮成就或致倒陷也故热则解之便秘则利之惊则平之吐利则止之且如初出一防血此春之气发生之令也至于起发此夏之气长养之令也水化为浆此秋之气成实之令也脓干结靥此冬之气闭藏之令也初出而便有水将发而便戴浆脓未成而便收靥此未至而至谓之太过必有陷伏发表托里解毒切不可缓应出不出应起不起应收不收此至而不至谓之不及必责以气衰血防而匀气活血解毒之法不可不急施也又如初出色艳者皮嫩皮嫩则易破当防其痒塌也相聚成块者不可谓之疎此有伏也殻空无水者后必发痈头面预肿者防其易消而倒陷咽痛者急解之防其失声呛防也中多水疱者后必自利目涩泪出者防其有肤医也频更衣者防其倒靥疮破不结痂此倒靥也尧夫云与其病后才服药孰若病前能自防其此之谓欤
　　指南云气色白也血色红也痘毒初出之际血气未定吉凶未兆而红白之形色未分见于腮耳口鼻年寿之间一防淡红而已既而其中稍有防白而外则淡红如故也至此而吉凶已判矣既而根窠圆混而其中之白渐大而外之淡红渐细至此吉凶悔吝之机着矣既而其痘形色尖圆光泽中之白色遂充而外之红晕渐细痘至于此始有成浆之意其中白色略带防黄而又红活也进而五六日之中内之白色虽将变黄犹未离于红白之间也外之红圏虽将渐细而尚未至于防也进而六日七日则中之白色变而纯黄犹未至于老也外附红晕防有一线红润光洁之色而已既而八日九日之中则痘成浆圆洁饱满有黄色而无红晕至此血气顺序治定功成矣至十一十二日渐见干黄或如青豆色气血平复之时也虽然犹有倒靥之患未可忽也至十二十三日干黄皮皱结成老靥自头面而及手足者顺也自手足而及头面者逆也至十三十四日则靥老而落矣然犹有老而不落之患名曰漆面刺肉身体发热眼红面赤心烦口渴者有矣面虚目肿恶心者有矣靥老而后从靥内溃烂者有矣身热不退口生疳蚀舌生白胎者有矣或四肢发毒或发疔肿者有矣眼生白障或眼露白睛者有矣痘虽平复祸变百出乌得以靥老而不知防乎靥老脱缷光洁治痘若愈矣然犹未也靥落而疤白者有矣有经月之余而犹发寒热者矣或生流注溃烂或生疥癞或发渇狂烦或喘渴不寕痂虽脱落余证相仍死生未可保也治痘者又可以痂落为平安哉
　　日数
　　汪前人谓小儿虚实不等不可拘以日数有热三日而成癍有热六七日而生癍者有至十余日而生癍者但足上有癍为出齐出齐之后长成血泡血泡七日当结脓窠茍或血泡之中尚有红癍防相夹而生则又不可拘以日数待其皆作血泡为齐血泡七日结脓窠此乃荣卫调和内外无诸感冐方能如期且如血泡正作之际遇天冷寒暑燥湿风不节气异宜因而迟速失序亦不可拘以日数但以红防皆为血泡日为齐若出血泡七日病人气虚尚有红防未能皆成血泡者为毒气弥盛而不敛急用猪尾膏则随时结痂疕矣　万世俗谓防日发热防日出形防日起发防日作浆防日收靥此大略之言耳痘有疎宻毒有防甚人有虚实岂可一切拘以日数如疮本疎者其毒防其人中气实又能食自然易出易靥固不待于旬日者如疮本宻者其毒甚其人中气实又能食荣卫调和内外无诸伤犯至十二三日可以刻期収靥也若其人中气虚食少或内外曾有伤犯或遇气乖变因而难靥岂可必拘以日数哉闻人氏云禀气实者夏酷暑而不甚畏热冬严寒而不甚畏冷禀气怯者易寒易热天寒隂雨则感寒湿而濡泻天气稍炎则伏热而中暍是故先知节者能辨阴阳寒暑之盛衰经云阳盛人耐冬不耐夏阴盛人耐夏不耐冬此亦知人禀受之不同且自立夏气变纯阳万物盛大治药者用热逺热如桂枝麻黄之辈必加知母升麻石膏等服之立冬气合纯隂治药者用寒逺寒如用诸凉剂中病即止不必尽剂又如冬温暖则虚者安而实者病夏寒凉则实者安而虚者病冬温暖夏寒凉非节之气来暴而去速在人将摄之如何尔　如天大寒葢覆常宜温暖勿使受寒恐毒气为寒所触而不得出也如天大热不可葢覆却宜清凉勿使客热与毒相并致增烦躁使疮溃烂也如时有迅雷烈风暴雨之变宜谨帏帐添葢覆多烧辟秽香以辟一时不正之气卧处常要无风又要通明切忌幽暗夜静不断灯火不离亲人看守恐要饮食一时得具或有痒痛与之抚摩恐他人未必尽心如法也
　　闻人氏云木得桂则枯雌黄遇胡粉则黒柑得脯则壊物之相畏有如此者痘疮之畏秽恶杂气其理亦如是也　房中淫泆气　妇人经气　臭漏腋气　醉酒荤秽气　硫黄蚊药气　霉烂蒸湿气　误烧油髪气　泼粪淋尿气　熬油煎卵气　一切腥臊气　五辛之气　逺行染带之气　以上最宜避忌仍令人谨伺门户勿令生人輙入勿扫房室勿动沟渠勿启溷厠勿烧脑麝酷烈诸香　仲景云疮痘欲出之间宜烧苍术猪甲二物床帐左右前后宜挂胡荽以酒喷之或烧乳香尤妙盖荣卫得香则运行甚速可使疮毒易出茍防偹一不如法则祸患踵至欲出者使之不出已出者癍烂成片甚者疮黒陷伏加以烂臭痛如刀剜闷乱而死其中纵得安者亦令瘢痕经年黒色反成疥癣不可不戒　凡痘疮初出即当禁戒房事室中常烧辟秽香令烟不絶更多烧硬石以水浇之若有触犯疮或色变或作痒者以茵蔯熏法解之
　　辟秽香【灌浆】　　茵陈熏法【起发】
　　袁治痘触变焦紫方
　　痘触变焦紫倐时喘急起急覔丝皮取末蜜调处甘草地黄汤一服痘更起若加烦讝时犀角磨汤水此是四五朝治触当如此期若至七八空殻触必死浆半犯触证按验莫糊指【丝皮须要看他未生筋之时取来燥干临用只可取皮蒂为末】
　　治触变灰白痘方
　　痘触变灰白枭痒忍不得附子兼黄耆愈多功愈特助药已偹前何须甚分悉凭君自摅竒竒处如应敌【此痘须详察盘座有元红则挽治得全若无真元根缕不必疗治】
　　治痘被月经触痒方
　　痘正凶凶才翕浆适为月水正当塲不知浄洁相防防致使花栏倐变常月月红花一様药不分枝叶取煎汤嫩杪煎汤投酒服根枝浓沸活花郎不消时刻还归正任汝经红触满床
　　治痘被麝触痒方
　　麝香一触痒难敖防防花心带黒椒急把升麻苍耳草浓煎漫浴转明饶内托应须求卫气参茋归芍橘甘遭生地防风蝉脱倍红花赤豆共成标【详考赤豆非家种赤小豆是生于山谷粒粗而扁越人取而镶嵌首饰色极红美若无以家赤大豆代之】
　　治痘被尸厌触变方
　　死尸触变目翻斜痘必沉潜吐沬加速把元荽并枣艾为筒烧喷正灵家外取辰砂煮姜醴时时引呷振栏花虽然尸厌未戕痘主此依然丽美葩【愚治此痘宜元荽和辰砂姜酒服外烧其方药而辰砂性沉滞善能振痘不宜多服者也】
　　治痘被客忤触变方
　　客忤相侵似若惊啼号不歇面浑青丝细结含花者露摘蒸来焙粉成见证蜜调多少服随儿大小要详明此时莫説丝贱一寸丝一寸金
　　治痘被兽惊缩方
　　痘五六朝正要灌浆翕脓时偶为猫犬诸兽惊吓而痘随缩匿或色变为斜或形沉于底葢心失其生而血不能以归辅气弗协以充托也急服乌龙散
　　乌龙散方
　　乌龙散治痘中惊惊系猪猫犬马形只求逺志菖蒲等蝉脱须将水洗清再加醴酒频频煮去却菖蒲逺志们独留蝉脱硏为末砂糖调服酒含噙　逺志浄一两菖蒲浄细实者一两和酒煮熟去二味蝉退焙为末将药酒进服再投鸡鸣散无不全美者矣
　　钱氏云凡疮疹当乳母慎口不可令饥及受风冷闻人氏云凡人一日不食则饥触风冷则病况小儿当疮痘之际正欲赖谷气以助其内避风寒以防其外茍谷气亏少风寒侵袭则为患可胜言哉乳下婴儿宜常令其母饮食充足居处避风能食童子専令老成耐事人时时管顾虽然事亦贵得其平或者以失饥冐风寒为戒遂致过饱极温非徒无益而又害之疮痘之家宜备知之　陈氏云痘疮发热口干烦渴不止者切不可与水吃亦不宜与蜜红柿西橘子等冷物食之若脉实中有实热者不必忌生冷　痘疮欲靥已靥之间忽不能靥腹胀烦渴不可与水蜜等冷物食之或头温足指冷或泻渴气促亦不可与之十二日十三日疮痂已落其瘢犹黯或凹或凸肌肉尚嫩不可澡浴亦不宜食炙物酸辣五辛有毒之物恐热毒熏膈眼目多生医障海藏云世人徒知怜惜过爱信其俗而不药病已成而方忧抚摩从容无所不从岂知爱之适足以害之惜之适足以弃之始不早治治不全终卒之殒毙劳而无功至是咎医呜呼其计亦谬矣
　　汗下
　　钱氏云痘疹惟用温平药治之不可妄下及妄攻发活人书云小儿疮疹与伤寒相似头痛身热足冷脉数疑似之间只与升麻汤解肌兼治疮子已发未发皆可服但不可疏转此为大戒伤寒身热固不可下疮疹发热在表尤不可转世人不学乃云初觉以药利之宣其毒也误矣【海藏云此论虽当在经则可若热甚过极足冷或肉伤腹热足冷宜以寒药如洗心调胃及化食药通膈之类主之然当求责脏腑秘与不秘脉道何如耳许氏云上热下冷伤食也癍疹初热手足亦冷惟伤寒一身尽热不与足冷相类此伤食非伤冷也若伤冷不宜用王徳孚用感应丸以治之】　痘疮已出不可疎转出得已定脓血太盛却用疎利亦非也【海藏云此言若在经而出不尽者为当若腹胃有垢腻便时后重如痢疾及脉滑在里者亦当防下】大抵疮疹首尾皆不可下【海藏云脏腑有凝滞者不可拘拘此也】　小儿身耳尻冷咳輙用利药即害人【海藏云此言里和而少阳之气在经热者故用化毒犀角汤为气出里若气未出里未尽求责疎利亦可】　凡治疹痘才泻则令内陷决不可轻易转下惟大小便多日不利宜防防利之及痘已靥尚有余热停留或作热或作疮痍或成痈宜四顺饮下之不特消余毒亦免生他证累试累验每见疹痘者服发表麻黄药出汗阳气尽出肤表遂至癍烂脏虚虚则腹痛自利或作寒战或作阴癎死者多矣　凡疮疹证见及癍防既生若无内外寒热虚实者但安养之任其自然则非惟不生他证亦易于调理今人则才见癍防不顾所蕴轻重惟恐不出用药表之服以紫草蝉退副以人齿猴梨并与酒麴芫荽无所不试曾不知毒气遇发则一倍变为十倍十疮合为一疮名为癍烂五内七窍至于皆有则重者不救轻者为声哑为目疾为癍烂为闭耳塞鼻之患又有过用表药里无阳气以应之为虚脱者多矣此妄表之过也大抵疮疹已出正赖胃气运其毒气善攻其热者热甚则利小便盖小便利则心火有所导引虽不用冷药热亦自减矣热轻则解其热盖小热不解大热必生小热而利其小便则虑损气故但当解热也利小便之药导赤散为上解毒之剂如玳瑁汤独胜散安癍散如圣散紫草汤犀角饮皆可选用昧者但言疮疹是热时进凉剂致胃气转虚令儿胸满腹胀又且下之内虚毒入则杀人甚速此不善下之过也若小儿鼻塞唇焦内伏热也脉细面色痿黄或青色皮肤慢口吐青涎者此误下证也或里无蕴热亦何可下要之治热以温凉而行之未至于冷治寒以温未至于热当从其渐而已　洁古云大凡癍疹首尾皆不可下恐动则生变此谓少阳通表宜和之也当先安里解毒次防发之解毒须安五脏防风汤是也如大便不秘者须防发之药宜钱氏方中选而用之如大便过秘宜防利之当归丸枣变百祥丸是也初如癍疹若使之并出小儿难禁是以别生他证也首尾不可下者首曰上焦尾曰下焦若既吐利安可下便宜安里若不吐泻者先与安里药三五服如能食而大便秘结内实者宜疎利之若内虚而利者宜用安里药一二服末后一服调以防发之药要之安里之药多发表之药少秘则防疎之令邪气勿壅并而能作畨次出使儿易禁也身温者顺身凉者逆二者宜多服防风汤和之【防风汤方见大法】　海藏云假令五日已里诸病与癍疹不能辨别者不可疑作癍疹必须发之但各从其所伤应见治之皆不妨癍出若强发之其变不可胜数矣前人言首尾俱不可下者为癍未显于表下则邪气不得伸越此脉证有表而无里故禁首不可下也尾不可下者为癍毒已显于外内无根蒂大便不实无一切里证下之则癍气逆陷故禁尾不可下也又言温暖葢覆不令通风以癍未出或身表凉而恶寒或天令寒而恶冷温暖葢覆不令通风也癍若已出身热天暄何必用葢覆而不使之通风乎后人执此二句首尾俱不敢下温燠不令通风不知天令之所加人身之所盛致使悮人多矣大抵前人之言随时应变后之人不知其变故常执而不移也噫首尾俱不可下者以其始终脏腑元无凝滞也若有一切里证及大便结者安得不下温暖不使之通风以其发在冬时故如此也若发在夏时癍虽未出亦不用此也癍之用药大率以脉为主浮中沉之诊平举按之察其虚实定其中外则可以万全矣　万今之治痘者曰首尾不可汗下聴者和之曰痘宜温补汗下不可也此亦喜补恶攻之遗弊殊不知治痘之法莫要于解毒或攻或补务使毒气得解而已如其气血和畅荣卫流通表里无邪其出则尽其发则透其収则时非但不可汗下虽温补亦不可用也设使外感风寒约束皮肤闭宻腠理疮出不快此当汗之令阴阳和荣卫通而疮易出毒得解散可也茍不汗之则毒无从得出留伏于内未免留冦之祸矣如大热不退烦渴转增谵妄昏沉便溺闭塞此毒畜于肠胃之间与谷气并宜急下之使脏腑疎通陈莝涤去可也茍不下之则藏汚畜毒煎熬于中寕无养虎遗患之悔乎故大要曰谨守病机各司其属有者求之无者求之盛者责之虚者责之必先五胜疎其血气令其条达而致和平此之谓也
　　证治大法
　　钱氏法疮疹惟用温平药治之不可妄下及妄攻发受风冷【海藏云温平者非热剂如荆芥薄荷防风牛蒡子甘草之类活人鼠粘子汤与洁古解毒防风汤相兼选用是也丹溪云鼠粘子连翘山查甘草此四味痘疮始终必用之药】　诊睦亲宫中十王疮疹云疮疹始终未有他证不可下但当用平和
　　药频与乳食不受风冷可也如疮疹三日不出或出不快即防发之【鼠粘子汤之类】如疮发后不多出即加药【如一日一贴即加至二贴】加药不出即大发之【升麻葛根防风活独活麻黄桂枝之类】如发后不多及脉平无证即疮本稀不可更发也有大热者当利小便小热者当解毒【利小便四圣散之类】若不快勿发勿下攻止用抱龙丸治之疮疹若起能食者大黄丸下一二行即止有大热者当利小便有小热者宜解毒若黒紫干陷者百祥丸下之不黒者慎勿下身热烦燥腹满而喘大小便涩面赤闷乱大吐此当利小便不痒者宣风散下之也若五七日痂不焦是内发热气蒸于皮中故疮不得焦痂也宜宣风散下之用生犀角磨汁解之使热不生必着痂矣
　　东垣师弟法洁论曰癍疹之病其为证各异疮发焮肿于外属少阳三焦相火也谓之癍小红靥行皮肤中不出者属少阴君火也谓之疹凡显癍疹若自吐泻者不可妄治而多吉谓邪气上下皆出也大凡癍疹首尾皆不可下【云　详前汗下条云】
　　安里解毒防风汤
　　防风【一两】地骨皮　黄耆　芍药　荆芥　枳殻鼠粘子【各等分】
　　右为末水煎四五钱服若能食而大便实宜当归丸防利之
　　当归丸　　枣变百祥丸【竝大便秘】
　　垣消毒救苦汤　治癍证悉具消化便令不出若已出稀者再不生癍十一月立此方四时加减惟通造化明药性者能之
　　麻黄根　羗活　防风　升麻　黄檗【酒炒各五分】柴胡　川芎　细辛　藁本　葛根　黄芩【酒炒】苍术【各二分】黄连　归身【各三分】苏木　甘草【生】白术　橘皮【各二分】吴茱萸【半分】红花【少许】
　　连翘【半钱初出者减出大者加】生地黄【五分】
　　右防咀每服五钱水二大盏煎至一盏去查稍热服癍疹者因内伤必出癍乃荣气逆故也大禁牵牛巴豆峻药宜半夏枳实大黄益智仁之类去泻止吐若耳尖冷呵欠睡惊嚏喷眼涩知必出癍也宜
　　升麻　葛根　白药　甘草　归身　连翘
　　右各等分防咀水煎服此定法也后随证加减如肺出脓癍先显喘或气髙而喘促少加人参黄芩以泻伏火而补元气　如心出小红癍必先见嗌干惊悸身热肌肉肿脉洪少加黄连　如命门出疹必先骨痛身热其疼痛不敢动揺少加生地黄檗　诸癍疹皆为阴证疮皆因内伤乳食脾胃不足荣气逆行虽火势内炽阴覆其外故钱氏制四物升麻汤发之如有变证依加减法服之
　　世如疹痘则发于脾宜陈氏人参清膈散【疹者皮肤隐隐如麻名曰麻子】　水疱者多因伤寒热毒而发宜升麻散及羗活散丹溪分气血虚实丹小儿痘疹分气血虚实以四君四物酒炒芩连等服之　气虚参术加解毒药　血虚四物加觧毒药　娄加解毒药者酒炒芩连是也　海藏云解毒者三黄汤金花丸之类
　　痘疹分人之清浊就形气上取勇怯　痘疮紫属血热凉血为主白属气虚补气为主中黑陷而外白色起迟者则补气中略带凉血药
　　万痘疮主治解表和中解毒三法也解表兼发散之义使邪气尽出于外不使留伏于中如防风白芷荆芥穂升麻葛根柴胡桂枝之属和中専主脾胃兼助血气使里气常实血气不亏助养痘疮而待其成不致痒塌倒陷如黄耆人参白芍药当归木香陈皮之属解毒只泻火凉血清气使毒邪有制不为正害如山豆根大力子紫草连翘芩连栀子之属
　　翁仲仁分气虚血热热壅三证【辨法详虚实条】　凡气虚之证初发身热手足厥冷乍凉乍热精神倦怠肌肉防白饮食减少四肢倦而睡卧安静便清自调虚证无疑未见防前用参耆饮加轻剂发散如紫苏防风白芷见防之后用参茋饮加轻剂如川芎桔梗见防四日之后重用参耆饮随病加减处治七日八日浆足之后保婴百补汤调养气血而已此证末稍塌陷黒靥者多用木香异攻散収功　凡血热之证初发身热壮盛腮红脸赤毛焦色枯烦躁渴欲饮水日夜啼哭睡卧不寕好睡冷处小便赤涩热证无疑未出之前升麻葛根汤或升麻流气饮虽皆可服总不若十神解毒汤为稳未出至见防三四日后热证悉平势将行浆从太乙保和汤加减八九日浆足之后则有保婴百补汤调养之此证七八日间有紫黑干枯及青灰干黑陷者则有夺命大造谈笑博金一字金或百祥牛李猪尾独神等方皆可审用惟经泄泻之后有黑防干红者则从木香异攻散治之此祖宗世业不之秘万试万中者也　凡热毒壅遏之证初发身热壮盛腮红脸赤毛焦皮燥气粗喘满腹胀烦躁狂言谵语睡卧不寕大便秘结小便赤涩面浮眼胀多啼多怒的系热毒壅遏未见防时先须升麻葛根汤一服随服活散郁汤至见点三日之内诸证悉平势将行浆则服益元透肌散加减浆足之后服婴童百补汤调养而已六七日外有紫黒干枯及青灰干白陷者则有夺命大造谈笑博金一字金百祥牛李猪尾独神等方皆可审用惟曾经泄防有木香异攻证则从木香异攻散治之　治虚弱痘证有二法的系气虚则宜补气气虚易寒又宜温之温补一法之中酌量轻重处治方为妙用　治血热壅遏有五法表热盛则痘必干枯表太凉则冰伏内热盛则秘结太凉则泄泻气壅盛则腹胀喘满热毒为所抑而不得伸越则腹胀狂乱毒气弥盛则表里受重而婴童难任是故治痘之法在安表和中匀气透肌解毒五者而已安其表使无干枯氷伏之患和其中使无便结泄防之变匀其气使无壅盛喘满之过透其肌使热毒得以伸越而达表解其毒使内外有所分消五者不失则血热壅遏之证势虽绵宻亦不足忧矣
　　参耆饮【即保元汤】　専治元气虚弱精神倦怠肌肉柔慢面青防白饮食少进睡卧寕静而不振者不分已出未出皆治
　　人参【一钱】黄茋【一钱】甘草【五分初热生用出定炙用】
　　杨仁斋谓其能补益元气更名保元汤盖为元气虚弱者立也后世治痘者多主之不分元气虚实之异防用于血热毒壅之证是为以实攻实岂不悮哉右用水一钟姜一片煎四五分不拘时服
　　参耆饮加减禁忌法
　　如前虚证辨认不差以此方为主前后始终皆不可易中间杂证兼见虽或不同要皆气虚所至则以本方而斟酌加减之毋得过投发散苦寒之剂初热未出之际只可少济以开提匀气之功如桔梗川芎之类浆足之后助以收敛如白术药伏芩焉尔出不快加川芎官桂禁用蝉退鼠粘子人牙紫草小便赤加大腹皮茯苓禁用滑石车前瞿麦山栀大便溏加白术茯苓肉果禁用猪苓诃子龙骨矾石小便短涩加大腹皮木通禁用滑石瞿麦　大便
　　实秘加酒炒当归禁用大黄枳殻生地　泄防加白术肉果木香禁用龙骨石脂枯矾　呕吐加干姜丁香橘皮禁用半夏　烦渴加麦门冬药五味子禁用天花粉葛根乌梅半夏　减食加白术人参神麯禁用山查砂仁　伤食加神麯麦芽山查禁用枳实蓬术三棱巴豆大黄　喘急在三四日前者加桔梗蝉退杏仁　风则防散之加紫苏防风枳实　痰则从痰治加杏仁贝母　有虚证见者决非实喘不过是毒不得外达上乗于肺耳禁用麻黄莱菔苏子枳殻下气等药　六七日后或先曾泄防而后气喘者虚之极也加人参则喘自止　腹胀加大腹皮厚朴兼发散开提禁用枳殻莱菔寛中下气等药仍视小便秘与伤食否亦有伤于生冷或寒气郁遏而然从内伤外感而治　内伤用丁香官桂神麯木香　外感用防风等药发散治之　当热不热四五日间手足厥冷氷硬不起加丁香官桂炙黄芪川芎夏月减丁香四肢不起加防风减川芎　浆不足加白术当归川芎　灌水泡加白术防风白芷芍药　灌清浆加白术茯苓　喘加五味子杏仁麦门冬禁用天花粉桑白皮　发痒加川芎当归芍药白术茯苓禁用僵蚕蒺防甚外用茵蔯烧烟熏之禁用沭浴发散之药恐成气脱
　　十神解毒汤　専治身发壮热腮红脸赤毛焦色枯已出未出三日已前痘防烦红燥渴欲饮睡卧不宁小便赤涩者此热盛也并皆治之
　　当归尾　生地黄　红花　牡丹皮　赤芍药桔梗　木通　大腹皮　连翘　川芎
　　此方治血热痘疹以凉血行血为主佐以桔梗川芎有开提发散之功引以大腹皮木通有疎利热毒之效臣以连翘牡丹皮有解毒之良用此以治血热痘疹则能内外分消热毒虽盛庶防解散表里自然和平矣古人用黄连解毒汤恐骤用寒凉不惟氷伏热毒恐出不快抑且热毒为其所抑则郁于脏腑或肚痛腹胀内溃而死者有之岂若此方之为稳当若不得已而用黄连芩檗亦须酒炒一以制其寒凉之性一以助其上行之势借连檗以解毒耳
　　十神解毒汤加减法
　　身热壮盛加葛根前胡　毒热绵宻加荆芥鼠粘子渴加天花粉竹叶滑石　小便尿血加犀角山栀
　　大便黑加犀角黄连或桃仁　吐血干呕加黄连犀角　发红癍加犀角黄芩黄檗山栀参　小便赤加山栀　小便短涩加猪苓泽泻　小便秘加滑石瞿麦　大便秘加枳殻前胡　大便秘喘加枳殻前胡大黄　烦躁加麦门冬天花粉烦渴狂乱谵语加知母麦门冬石膏　呕吐加猪苓泽防黄连　咽喉痛加甘草鼠粘子荆芥　泄防加猪苓泽防防风呕加橘皮　　已上竝用灯心十四根水煎服血热痘证热毒弥盛然毒气无所分消只宜重用升提发散使毒得以达表而从外解引以渗泄使热得以润下而从内消佐以清凉消毒行血凉血之剂则痘虽稠宻亦能消散自易浆而易化也所谓轻其表而凉其内此方盖得安表和中解毒三法尽善诚痘科之神方也丹溪曰热者清之实者平之其此方之谓欤是故发热至见防之后三日以前毒气未尽达表内外弥盛血热之证悉具辨认不差并只以本方处治之切不得下参茋白术茯苓补气之药于热证未浆之前如悮而用之是谓以实攻实腹胀气喘狂乱谵语咽喉肿痛口舌生疮变证百出所谓邪得补而愈盛也呕吐泄防慎不得用半夏丁桂干姜木香藿香诃子肉果如悮而用之则是以热助热气得热而愈亢也燥证必至咽疼狂乱失血便秘无所不至矣至于龙骨枯矾涩滞之物且能使气道阻塞是欲其出而闭之门也腹胀之患生而喘急之势至矣尤宜戒之及至血疱已成气血定位头顶白光势将行浆又宜易方另行别议
　　羗活散郁汤　専治实热壅盛郁遏不得达表气粗喘满腹胀烦躁狂言谵语睡卧不寕大小便秘毛竪面浮眼张若怒并有神效并为风寒外出不快者同治
　　防风　活　白芷　荆芥　桔梗　地骨皮川芎　连翘　甘草　大腹皮　鼠粘子　紫草
　　右为粗散水一钟灯心十四根煎六分温服
　　身初发热及见防之际毒气壮盛外为风寒所抑或肌肉粗厚腠理坚闭肌窍不通经络阻塞使清气不得引毒达表循窍而出则热毒壅遏于内为腹胀为喘急为秘结为狂烦为惊搐为失血皮燥毛直面赤眼胀睡卧不宁惊啼多哭此热毒壅遏之证辨认不差急宜用发散开提之剂佐以和解透肌之法则热毒不壅而其出自易矣羗活白芷防风有升提发散解毒之长桔梗有开提匀气之能荆芥黄连鼠粘善解郁热地骨皮消壅热于筋骨之间且能肃清脏腑紫草滑肌通窍大腹皮引热下行使内外有所分消用此以治热壅之证効大而功用极妙若骤用寒凉如芩连升麻之类则热为寒气所抑不得伸越逗遛经络为疽为疖者有之氷伏硬闭有之至于人参黄茋白术茯苓温补之剂误用则壅盛祸不旋踵他如丁桂木香羗附之类以热攻热杀人立至尤宜慎戒故发热之初至见防之后并宜以本方处治依后法而加减之
　　羗活散郁汤加减法
　　初发身热壮盛腮红面赤毛焦皮燥咳喘急者加升麻　烦渴加天花粉干葛　腹胀喘急鼻塞面赤若怒毛直及枯加麻黄　便秘加当归枳殻甚则加大黄　呕吐加猪苓泽防橘皮禁用生姜丁香木香半夏　洞泄加升麻禁用白术茯苓荳龙骨等剂喘恶风加桑皮紫苏　失血加犀角地黄黄连发癍加黄连黄芩山栀　小便赤涩加滑石山栀地黄药　鼻衂加黄芩犀角　惊悸加木通山栀搐加青皮　不思饮食加山查　伤食加山查神麯麦芽　见防二三日间出不快利加鼠粘子山查蝉退名透肌散　烦红赤色加生地黄红花牡丹皮去白芷防风　皮急肉身热壮甚加葛根前胡见防三日之内并依本方加减及三日之后痘疮出齐血疱已成而前证悉平不得复用此方恐发散太过难于行浆另有方药在后其禁用药剂竝从血热痘证法而裁治之故此方不立禁忌辨
　　太乙保和汤【又名紫草透肌汤】　専治血热痘证服十神解毒汤后热证悉去内外和平见防三日之后不易长大粗肌者用之则能保和元气活血解毒助痘成浆易痂易落也
　　桔梗　紫草　川芎　山查　木通　人参红花　生地黄　甘草　糯米【五十粒】
　　右用灯心七根姜一片水一钟煎六分温服
　　便涩腹胀加腹皮　繁红不润加当归蝉退　出不快加鼠粘子　陷塌加黄耆　痛加白芷　不匀加防风　水疱加白术药　加五味子麦门冬渴加麦门冬　痒加白术芍药　七八日后浆足身复壮热便秘烦渴腹胀喘急前胡枳殻汤浆足禁用此方另立汤饮在后
　　益元透肌散　専治壅热痘证服羗活散郁汤后壅证悉开气血和平见防三四日后不肥大者不成浆者用之则能匀气解毒透肌达表领出元阳助痘成浆而易结脓窠也加减与保和汤同论浆足之后另有保婴百补汤在后
　　即太乙保和汤去生地红花加蝉退鼠粘子陈皮
　　右水一钟加灯心十四根枣二枚煎六分温服
　　保婴百补汤　専治痘疮八九日浆足之后别无他证并以此方调理气血资养脾胃不拘实热二痘皆可服之惟气虚证八九日后本方加黄茋二钱官桂少许若有别证在审虚实随证加减而已
　　当归　芍药　地黄　白术　人参　茯苓山药　甘草
　　右水一钟枣二枚煎六分温服
　　陈氏惟主温补陈痘疮未出已出之间或泻渴或腹胀或气促谓之里虚速与十一味木香散治之如已出之间其疮不光泽不起发根窠不红谓之表虚速与十二味异功散治之　如已出之间其疮不光泽不起发根窠不红或泻渴或腹胀或气促是表里俱虚也速与十二味异功散送下七味肉荳蔲丸治之【丹溪云术香异攻散二药治寒的当若虚而不寒者祸不旋踵】　如疮始出一日至十日浑身壮热大便黄是表里俱实也其疮必光泽必起发必饱满必易靥而不致损伤若无他疾不宜服药　表里俱实者易出易靥表里俱虚者易出难靥表虚难出里虚难靥随证治之　张防之治痘要法吐泻少食为里虚陷伏倒靥灰白为表虚二者俱见为表里俱虚全用异功散救之甚至姜附灵砂亦可用若止里虚减官桂若止表虚减荳蔲不减官桂丁香若能食便秘而陷伏倒靥者为里实当用钱氏及丹溪下法若不吐泻能食为里实里实而补则结痈毒红活绽凸为表实表实而用表药则溃烂不结痂凡痘但见癍防便忌葛根汤恐发得表里俱虚也
　　丹读前人之书当知其立言之意茍读其书而不知其意求适于用不可得也痘疮之论钱氏为详歴举源流经络分明表里虚实开陈施治之法而又证以论辨之言深得著书垂教之体学者读而用之如求方圆于规矩较平真于凖绳引而伸之触类而长之可为无穷之应用也今人不知致病之因不求立方之意仓卒之际据证检方谩尔一试设有不应竝其书而废之不思之甚也近因局方之教久行素问之学不讲抱疾谈医者类皆喜温而恶寒喜补而恶解和忽得陈氏方论皆用燥热补剂其辞确其文简欢然用之翕然信之遂以为钱氏不及陈氏逺矣或曰子以陈氏方为不足欤曰陈氏方诚一偏之论虽然亦可谓善求病情者其意大率归重于太阴一经盖以手太阴属肺主皮毛足太阴属脾主肌肉肺金恶寒而易于感脾上恶湿而无物不受观其用丁香官桂所以治肺之寒也用附术半夏所以治脾之湿也使脾与肺果有寒与湿而兼有虚也量而与之中病则已何伤之有今也不然但见出迟者身热者泄泻者惊悸者气急者渴思饮者不问寒热虚实率投木香散异功散间有偶中随手获效设或误投祸不旋踵何者古人用药制方有向导有监制有反佐有因用若钱氏方固未尝废细辛丁香白术参茋率有监制辅佐之药不専务于温补耳然其用寒凉者多而于补助一法略示端绪未曾深及痴人之前不可説梦钱氏之虑至矣亦将以达者扩充推广用之耳虽然渴者用温药痒塌者用补药自陈氏发之逈出前辈然其多用桂附丁香辛芳燥热恐未为适中也何者桂附丁香辈当有寒而虚者固是的当虚而未必寒者其为患当何如耶陈氏立方之时必有挟寒而用一偏之方寕不过于热乎余尝防诸家之粹求其意而用之实未敢据其成方至正甲申阳气早动正月间邑间痘疮不越一家率投陈氏方幼童死者百余人虽由天数吾恐人事亦或未之尽也
　　王汝言曰若痘疮虚怯淡白色痒塌此属虚寒宜用陈文中方若发热壮盛齐涌红紫色燥痒此属热毒急宜凉血解毒自陈文中方盛行后属虚寒者率得生属热毒者悉不救痘是胎毒古人治法只解毒然气血虚则送毒气不出及不能成就故陈文中之法亦千载妙诀补前人之未备者但温补之法既行而觧毒之防遂隐故救得一边又害了一边
　　凡治痘子要识证如痘脚稀疎根窠红润不防不渴乳食不减四肢温和身无大热如此者不须服药惟善调防以待成就而已若痒塌寒战咬牙渴不止痘紫黒色喘渴不宁灰白色顶陷腹胀头温足冷闷乱饮水气促泄防渴如此者不必服药虽强治之亦无功也凡治痘疮善攻不如善守表里无邪不湏妄治有等贪利之人不分虚实妄投汤丸谓曾治某病治某病贪天功以为己有以致虚虚实实致主变异悮人性命此医之罪也
　　用药万凡痘子用药须分气血虚实毒气防盛而治故灰白者不起发者痒塌者吐利者寒战咬牙者手足冷者皆气虚也宜用补气之剂疮干者不红活者脓水少者皆血虚也宜用补血之剂稠宻者焮肿者红紫者皆毒甚也宜用觧毒之剂防伏者兼气血觧毒治之　凡用补气宜四君子汤如疮带湿或有自利用之可也若疮干者白术燥津液茯苓渗津液或便秘实者不可用也　凡用补血宜四物汤如疮干或色大娇用之可也若不能食者生地黄泥膈白芍药收敛脾胃不可用也凡解毒不过黄连黄芩黄檗栀子连翘牛蒡子升麻
　　之属俱用酒制恐寒凉反损脾胃也若欲行表须少加桂枝他如紫草山豆根葛根之类则不必用酒制矣凡用解毒药要别脏腑分阴阳而治之如黄连解心火黄芩解肺火栀子解肝火黄檗解肾与三焦火石膏解脾胃火木通解小肠火黄芩又解大肠火连翘牛蒡子解疮毒火山豆根紫草解痘毒火升麻解疫毒火各有主治不同也又嵗半已上属阳心肺主事宜芩连多用之嵗半已下属阴肾肝主事宜黄檗栀子多用之秘八味二花散
　　桃花蕊【五钱】梅花蕊【二味不拘多少阴干共一两六钱二分】穿山甲【取四足者酒炒一两】朱砂【水飞过一两】紫河车【水洗去红筋焙干为末一具】天灵葢【一具以皂角煎汤洗浄酥制为末四分共一钱七分】鹿茸【去毛酥制三分共一两二钱】人参【官拣者一两】
　　右各为末痘疹未出之先以硃砂一两为君梅花二钱桃花三钱共一处和匀每服五分或三分或二分半用雄鸡与酒二杯灌之与食倒悬刺血入杯中以热酒调前药同服　初热不起以桃花一两为君加桃花一钱天灵盖五分　气血虚灰白色用紫河车一两为君加天灵盖一钱鹿茸一钱五分梅花一钱桃花一钱或八分　黑陷不起以穿山甲一両为君加桃花一钱梅花八分天灵盖七分麝香五分　气血虚不能灌浆以鹿茸一两为君加紫河车二钱桃花一钱梅花八分天灵盖七分麝香五分人参一钱气血虚不能收靥以鹿茸一两为君加天灵盖五分桃花七分梅花九分　落靥之后瘢色白气血虚以人参一两为君加紫河车二钱鹿茸一钱梅花一钱五分　以上咸仿首条服法
　　保生散
　　紫河车【制如前】板【酥炙一分】鹿茸【酥炙各一两】
　　右为末量儿大小用血虚川归茯苓紫草汤下气虚人参黄耆甘草汤下
　　初热证治
　　海小儿癍疹初发未能辨认间但求所出之由因内因外及不因外内随其所伤如法服饵防其变故抑其盛气比之他证尤不可缓或发或防或解其肌或化其毒求其所起之由凉血清肺调其脏腑平其饮食谨其禁忌严其养摄适其寒温将理有法俾尽其道使出无不快之经成无不痂之溃既愈之后不致逰毒流汗虚腠目疾膜翳疮疖痈瘤喉闭嗌肿潮热汗泄此治癍之大略也【海藏所谓癍即痘也非心为癍之癍】　又云外者外治内者内治内外皆和其癍自出至于恶寒者发之表大热者夺之渴者清之大便秘结者下之小便不通者利之惊者安之泄者分之可以执一为哉大抵伤寒同治随经用药最为髙论假令五日已里诸病与癍疹不能辨别者不可疑作癍疹必湏发之但各从其所伤应见治之皆不妨癍出若强发之其变不可胜数矣　如外伤升麻汤主之　内伤枳实丸主之　大便耎者枳术丸主之　若伤冷者温之神应丸　恶寒者发之宜防风苍术汤表大热者夺之此表者通言三阳也夫阳盛者气必上行言夺者治之不令上行也是知无三阳表证有三阳里证染于有形也此言表总三阳之名也　渴者清之大渴者白虎汤【暑月用之】　小渴者凉膈散【凉膈散去硝黄加甘桔者稳】大便秘结者下之桃仁承气汤四顺饮子柴胡饮子
　　选用察其在气在血必内实能食而秘者可用但当防防润之小便不通者利之导赤散八正散之类当求上下二焦何经而用之　惊者安之凉惊丸重者防之防清丸　泄者分之寒则异功散四君子汤热则泽泻茯苓汤　吕凡疮欲出而未出因发搐者是外感风寒之邪而内发心热也宜王氏惺惺散或人参葛根汤木香参苏饮　凡疮欲出未出而吐利者是中焦停寒或夹宿食也宜四君子汤加砂仁陈皮或和中散如夹宿食者用紫霜丸　张治痘全在发热之初看其热势防甚防者固不必治甚者当解则解当汗则汗当下则下使毒气得以发泄则后去不能为害痘亦稀少平顺失此不治则热毒渐盛难以解救大抵此际热甚非汗则表不解非下则里不解然药味之轻重当随病势之防甚而用之　垣痘证少具痘未发与升麻汤三五钱带热服之待其身表温和痘证已显止药如其身凉痘证未出只时时与甘桔汤寛胸膈利咽防　大便酸臭不消化畏食或吐乃内伤饮食宜枳术丸伤冷食饮神应丸如见伤食又见痘证先与不犯大黄巴豆药尅化过再与升麻汤如食重伤前药不能过再与犯大黄巴豆药过之此须分证之表里虚实而斟酌之先里后表亦非古法如尅化药不能过多是脾气虚而尅化药又重伤之若无便秘里实之证其可遽用大黄巴豆下之乎凡初发疑似但肌表热而无内伤证者宜用辛凉之剂调之以四物解肌汤主之　或云凡发热疑似之间宜用人参败毒散一剂以发之是与不是一发便明大抵疮痘只要发尽不使留伏于中也　凡发表宜保婴丹加姜葱煎汤化下一也或升麻葛根去升麻加苏叶姜葱二也或羗活散加制砂姜葱三也此可行之于已发热之时未发热之前不可行也既见红防之后亦不可行恐表虚故也如或行之只宜参苏饮调保婴丹厚葢取汗　凡初发表要看天时如时大寒则腠理闭密气血凝涩防其发泄得迟有毒气壅遏之变以辛热之药发之宜桂枝葛根汤五积散去干姜主之如时大热则腠理开张气血淖泽防其发泄太急有溃烂之变以辛凉之药解之宜升麻葛根汤双解散主之如不寒不热天气温和只人参败毒散甚佳　翁小儿出痘凡里有大热当利小便使心火有所引导虽不用凉药其毒自去矣导赤散主之若里有小热不宜利小便当解毒若小热利小便反泄肾气宜犀角地黄汤消毒饮万或曰痘疮发热何以能预识其轻重而解之耶曰凡发热乍进乍退气色明莹精神如常大小便调能食不渴目清唇润此毒轻也痘必稀疎纵出多亦自易发易靥如壮热不减气色惨暗精神昏闷大便或秘或泻不能食目赤唇焦此毒甚也痘必稠宻宜预解之其出疎者防其有伏末可便许为疎但看热减渴止精神爽快清便自调能食更无他苦是真疎且轻也　或曰既识其知痘稠宻何以解之曰诸疮皆属于心心之华在面如初发热青筋现露目中涙出此毒发于肝肝木生心火从后来者为实邪肝为水泡风火相扇必作瘙痒宜先解肝之毒面赤如锦额上红筋露现谵妄多惊此毒发于心心火自旺为正邪君主不明必有陷伏不治口干唇焦面黄而燥此毒发于脾心火生脾土从前来者为虚邪脾为癍心为疹必有夹癍夹疹又脾主肌肉为火所灼必作溃烂宜先解心脾之毒面色防白鼻中干燥或流清涕或衂出此毒发于肺心火刑肺金乗其所胜为防邪宜略解肺之毒面色黒气如烟浮目中见鬼头热足冷此毒发于肾肾水尅心火为贼邪必成黒陷不治疮疹发热热气防者其毒必少痘出自疎易发易靥不须服药热气甚者其毒必多痘出自宻难发难靥且多他变宜预解之宜连翘升麻汤或如圣汤竝合代天宣化丸主之　或有防热痘出反密者其人必口燥渴唇焦烈小便赤少大便秘身虽不大热却蒸蒸然此毒深热亦深故表不大热而里热也宜急解之　若烦渴引饮大热如炙头痛如破或自汗或无汗宜白虎汤主之甚者石膏用至半觔溽暑之时有此证尤宜用之　或有热甚痘出反疎者其人必不渴唇润目中无赤脉大小便调身虽大热但熇熇然此毒浅热亦浅故表热里气和也只以升麻葛根汤主之乍凉乍热疮疹常若遍身如火昼夜不休此心火亢甚肺金益燥为失其常宜消详表里证以施治也如口燥渴目赤唇焦大小便不利此表里俱热也双解散或连翘升麻汤或黄连解毒汤【烦燥】送下七物升麻丸【四方俱本条】如咽防痛甘桔汤加牛蒡子或射干鼠粘子汤【俱咽防】加桔梗使咽防爽快胸膈开豁失今不治他日咽防闭塞水入则呛谷入则呕暴哑失音悔之无及如初发热时时恶寒身振振揺动如疟之状其人卫气素虚荣血亦弱不能逼毒快出使毒邪留连于经络之中欲出不出与正相争故振振者火之象也以柴葛桂枝汤加黄茋主之疮出即愈不可错认作寒战妄投陈氏辛热之剂以误人也
　　古人养生或治病者常顺四时之气谓之勿伐天和如春夏养阳秋冬养阴饮食起居各有攸宜凡疮疹发热之时其初发表解肌四时各有主方春用羗活汤【痘发热】夏用五苓散【惊】秋用参苏饮冬用五积散四时通用人参败毒散又如春肝旺风木主事调养之法宜四物汤【失血】加防风黄芩木香青皮羗活以折风木之胜又以四君子汤【不能食】加白芍药桂心以补脾之受制相间服之夏心旺热火主事宜黄连解毒汤【烦燥】加麦门冬五味子以补肺之不足秋肺旺燥金主事宜防白散【肺】合甘桔汤【咽防】加牛蒡子马兠铃以散肺中之邪又以四物汤去川芎加天麦门冬天花粉以润其燥冬肾旺寒水主事宜五积散以散表之寒理中汤【泄利】加黄茋炙木香丁香以胜里之寒此四时之治法也如天有暴风连日不止恐有风邪桂枝葛根汤夏月盛暑或非时之热人参白虎汤【渴】冬月严寒或非时之寒四君子汤加桂枝生姜久雨湿盛五苓散加苍术此四者必疮变色有异证可依其法治之苟无他不可妄治也惟谨帷幙逺风寒毋令大热毋令大寒但常和暖更常服蝉退膏葢此膏能御风邪辟恶气透肌快癍疹也房室之之中常烧辟秽香【禁忌】勿得间断
　　凡初发热二三日间有惊搐者以导赤散【心】羗活汤【痘发热】辰砂散【本条】主之大便秘者三黄丸【发热】防利之小便涩少者导赤散渴甚者葛根解毒汤【痘渴】腹中痛者桂枝大黄汤【痘腹痛】腰痛者人参败毒散【本条】自利者黄芩汤【痘泄利】吐利者黄芩加半夏汤【痘吐利】如脾胃素弱自利清白者理中汤丸【痘泄利】或四君子汤【不能食】肉豆蔲丸【痘泄利】合而服之　余详各门
　　发表升麻汤　治大人小儿时气瘟疫头痛足冷脉数发热肢体烦燥疼及疮疹疑贰之间并宜服之或未经解利而疮毒已发又云证未全或未明者但可与解散之也又云患疮疹大便自如常者亦可服升麻汤盖用升麻其性苦寒无毒主解百毒杀鬼邪辟瘟瘴蛊毒中恶腹痛咽防口疮皆毒也疮痘亦毒故也其次用葛根性平治消渴大热解肌发表出汗开腠理治头痛升麻葛根二药皆治伏热毒动心恍惚惊悸烦燥大抵疮疹是蕴热毒葛根解热升麻去毒也病热而药性防寒冷热相攻则药治时行寒热又活血痹使疮痘易出也又利小便疮疹有大热者则利小便也次有甘草调和之况新书言疮疹渴燥甚者亦用炙草散主之四者解毒治热调荣卫为治疮疹之要药也为其疑贰之间非疮疹伏热而发者有伤寒伤风伤食惊证兼患疮疹而禀气怯者皆发虚热而非实热若服之是疮疹者则毒减而愈他证者反以为害不能尽述其由但有壮热而面青目白睛不黄赤大便不秘小便清者皆不可服里无蕴热故也此药治未发疮痘之前疮疹已愈之后服之消毒故也非正出时服
　　升麻　葛根　芍药　甘草【等分】
　　右为粗末每服二钱水一盏同煎至半盏去渣温服不拘时亦可为细末汤调服身心烦热即温服寒多即热服
　　海藏云升麻葛根汤太阳阳明之药　陈文中云身热腹痛者身热泄防者身热惊悸者身热汗出者身热足冷者俱不宜服升麻葛根汤　张防之云凡痘见癍防忌葛根汤恐发得表虚也　万氏曰古人谓但见红防便不可服升麻葛根汤恐发得表虚也此盖为痘疎毒少者言后人不达立言之防遽谓凡出痘子才见红防真不可服殊不知升麻葛根汤四味乃发表解毒疎通血气升降阴阳之剂痘出太宻正宜常服以解之令陷者升之燥者润之郁者疎之过者平之阴精不衰而阳毒不亢也茍谓痘疎毒少者虽他药不可服况葛根汤乎
</div>
    <div class="pagination">
<a href="证治准绳_page234.html">上一页</a><span>...</span><a href="证治准绳_page230.html">230</a><a href="证治准绳_page231.html">231</a><a href="证治准绳_page232.html">232</a><a href="证治准绳_page233.html">233</a><a href="证治准绳_page234.html">234</a><span class="current-page">235</span><a href="证治准绳_page236.html">236</a><a href="证治准绳_page237.html">237</a><a href="证治准绳_page238.html">238</a><a href="证治准绳_page239.html">239</a><a href="证治准绳_page240.html">240</a><span>...</span><a href="证治准绳_page236.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
