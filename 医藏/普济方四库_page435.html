<!DOCTYPE html>
<html>
<head>
    <meta charset="UTF-8">
    <title>普济方四库 - 第 435 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 435 页/共 1812 页</h1>
    <div class="content">　　咳恶风恶寒身疼咽痛肉瞤筋惕无汗口燥咽干寒热往来似疟发狂喘渇霍乱吐泄讝语下利黄斑
　　第二韵
　　至如痞满结胸躁烦呕哕头汗出可水潄水背恶寒吐血衂血多眠不眠固有差殊潮热发热亦分优劣不可汗汗后恶寒不可下下后有热热多寒少干呕不得汗头疼百脉一宗腹胀小便难臓结
　　第三韵
　　观夫伤寒脉伤风脉迟既有伤寒见风之也又立伤风见寒以别之风湿中湿兮大小便则秘利可见风温湿温兮发正汗则危恶难医温毒则发斑有凖中暍则自汗无疑夏病曰热春病曰温晚发在于二月风病曰痓壊病曰疟疫疠行乎四时
　　第四韵
　　因知两感病曰双传类伤寒有四证三隂无头疼身热三阳有合病倂病四肢逆冷谓之厥指头防寒谓之清舌滑曰胎声重曰郑有表寒有里寒有隂盛有阳盛顶天履地人为物之最灵剖腹易心医者人之司命
　　第五韵
　　岂不以无求子真一世之雄长沙公乃百川之宗喜壮热止其利曰断下厥而利反能食曰除中当下而汗为亡阳为厥竭为讝语当汗而下为痞气为懊憹为结胸服麻黄汤烦躁者必衂血服桂枝汤呕逆者必吐脓战掉谓之振栗动悸一曰怔忡唇上生疮狐惑便成湿唇饥不能食蚘厥即吐长虫
　　第六韵
　　大抵医有贤愚疾无今古隂受之则入于五臓阳受之则入于六腑无汗而烦躁者可服青龙无汗而喜渇者勿投白虎阳明自汗而引饮者五苓散甚非所宜太阳自汗而溲数者桂枝汤不可妄与发散属以辛甘涌泄系乎酸苦姜专主呕尝稽思邈之书桂本堕胎请验安常之语
　　第七韵
　　抑又闻脾受贼邪者大势已去脉见离经者其风莫当阳明发狂则逾垣上屋日晡潮热或循衣摸床口噤咬齿者大承气干呕脇痛者十枣汤动气理中加白术腹痛桂枝増大黄桂枝下咽阳盛则毙承气入胃隂盛乃亡隂脉沉细而缓阳脉浮而长伤食伤寒湏辨人迎气口有根有本必诊太谿冲阳
　　第八韵
　　断之曰二室必咬颊车厥须看爪曰协热而利者其肠必垢协寒而利者其肠似鸭误服汤丸者食不及新触犯禁戒者死必不腊宜乎古人之所云治伤寒则有法
　　伤寒诗
　　凡论伤寒者先须有定名阳经多体热隂证少头疼了了心中印揺摇指下明补汤须是热利药不嫌生百问真条贯千金作典型前贤思济世著论列僊经　活人证治赋云风缓寒暑虚热洪春曰温斑曰毒壊证如疟痓如中风风温湿温或汗多而汗少风湿中湿有便秘与便通　原夫阳虚则隂从内出而寒隂虚则阳自外入而热恶寒者为表汗则必愈结热者为里下之随彻非汗又不可下表里无证但觧和有浮脉复作里烦内外倶见惟渗泄　意曰脉以证别证因脉寻阳脉浮长而盛隂脉细防缓而沉治证据阳盛即下胃腑初得肾臓病直温少隂如脉浮多曰有表病在太阳而究心皮肤为卫血脉为荣荣行中外卫行肌肉属胃隂证属脏胃入里臓尤深　岂不以恶寒一也有热属阳无热属隂结热一也不渇为表见渇为里有先温乃汗之证有先觧后攻之理身疼作热诊之浮则腑外应体痛自利诊之沉则臓家病起热而忪满哕曰支饮凉而脇坚呕为里水体如火反欲被寒在骨髓热在皮肤身极冷犹恶衣寒在皮肤热在骨髓　大抵无身热无头疼则温以隂经之剂有痰妨有胸满则吐其膈上之忪三阳明倶可下惟合病恶寒者有表当汗并太阳在外觧若桂枝入胃者本条用攻所以阳盛有桂枝之毙隂盛多承气之凶当下而汗为亡阳为厥竭为讝语当汗而下为痞气为懊憹为结胸失下则血凝气滞而热厥失汗则热闭狂妄而畜脓下汗脉数久便坚当觧瘀红之毒少隂壮与断下转加热闷之凶　当思无汗烦躁而脉浮者可服青龙无汗喜渇而脉单浮者勿投白虎用热逺热之为当用寒逺寒而后愈阳明自汗引饮则五苓防非可轻进太阳自汗数溲则桂枝汤不容妄取发散为阳药以甘辛涌泄为隂剂惟酸苦口噤咬齿大承气吐取防行奔豚动气用桂心呕由姜主　又当知隂病阳脉与汗后而平静者活阳病隂脉兼汗已而疾洪者亡厥而烦加吐泄肾证未易保厥而利反能食除中何以当或气逆呕闷或脐硬肢僵或口噤汗战或肝土伤两感之与臓结臓厥多日而为毒隂毒阳烦躁结胸重暍寻衣而直视囊缩咳逆离经代脉以皆戕　断之曰阳明无汗少隂反热取表以温少隂口燥阳明汗多急攻其内下腹满下囊缩皆隂证之下剂温漏虚温濇脉乃阳家之温辈至曰隂极发躁热极发厥与夫隂证似阳阳证似隂又当识脉之所在　警省云伤寒证顷刻传变伤寒治法绳尺谨严非可以轻心视之也其间种类不一条例浩繁是固难矣至于隂极发热热极发厥隂证如阳阳证如隂脚气似乎伤寒中暑似乎热病与夫蓄血一证上热下冷乍寒乍热甚至四肢发厥昏迷闷絶凡此等类尤当审悉而明辨之若疑似未别体认未明姑且试探切不可妄投快病之剂方药虽防生死之系也可不谨哉
　　玉函经论生死歌诀上
　　切脉定知生死路但向止代濇中取【内经云切脉动静而视精明察五色观五臓有余不足六腑强弱形之盛哀可以决生死之分代者止也一臓代至为直死脉不分三部随应皆是濇者三五不调如雨沾沙为精血不足之二脉相似善于脉者当以脉之动止而定人之生死也】看取濇脉与止代此是死期之大槩濇脉喻外有形证未可断他殂大命若无形证与代同尺部见之必死应【素问曰代难经曰止二义同也脉应指满五十动而无代则五臓之气通布不穷矣夫气有所遇则脉止焉动而或止则其行无所至故难经曰脉不能五十动而一止则必不能至肾至肝而还也知肾气先尽矣夫五臓有气者生无气者死濇细而迟往来难时一止为精血不足之与代相似然三秋诊脉得濇而有胃气为秋令平脉右手寸口浮短而濇为肺正脉既非死脉亦非病脉也若尺寸脉俱浮而濇其外证必发热恶寒头疼项强腰痛以至牵连百节骨俱痛乃太阳经伤寒也可汗之而愈举此一端则知潘脉大不可例言也故云喻外有形证意极明悉学者当三思之若尺脉者人之根本人冇元气故不死濇脉为精血不足之苟独见于尺中则为必死之故曰与代同也】欲知死期何以取古贤推定五般土阳土须知不过隂隂上遇阳当细数四季中央戊巳同万物凭土以为主孤阳寡隂即不生譬取鳏夫及寡妇【五土者以气言之也凡人身五行与天地同以天地论则人身可知天地人三才既可知即万物亦可知矣五行既通无所不往且如立春节后五日东风觧冻此乃五日五行足一变也又五日蛰虫振又五日鱼上氷三五十五变三才五行足即雨水节也一年七十二凡遇五日即一变土足也五日未足土之未来不变也如此一年七十二日土可见也五日虽五行足而不变也土气不全即一生灾若人身一不调即百病生五日五行所谓五土者如此夫四时一嵗日日有土百髓九窍处处有土十干十二支四维方方有土除荡荡然太虚之外大于毫厘朕兆者皆有土焉万物王由土而出万物休由土而归四时各冇一季月春属木至三月木王极木之还气故三月为季辰土木之休也夏属火至六月火王极火之归神故六月为季未土火之休也秋属金至九月金王极金之还凢故九月为季戍土金之休也冬属水至十二月水王极水之反本故十二月为季丑土水之休也五行相生而成嵗春木也生火故季春木休而变夏夏火也火不能生金故于小暑之后丙丁退聼逢庚即伏乃于火中生土土中生金而变秋秋金也金生水故季秋金休而变冬冬水也水生木故季冬水休而变春此乃土在四时之中天有五星镇在中地有五岳嵩居中人有五蔵脾主中州五土既皆居中故知万物之中四时之中七十二之中皆以土为主也天若失土则万象无次序而不能圜覆于上地若失土则万物无变化而不能承载于下人若失土则禀受不备也以此数论则知天地万物皆以土为要然有阳土有隂土艮为阳土而坤为隂土艮者东北之卦也时为十二月正月之交万物之所成终而成始也坤者西南之卦也时为六月七月之交万物盛极还元气归神伏也一阳生于子六阳极于午六隂极于亥四月阳土育生万物至此无乎不盛而土力已渐衰矣故曰阳土须知不过隂也十月隂土收藏万物至此不生化而土力将王矣故曰隂土遇阳当细数也内经曰隂阳者天地之道也老子曰万物负隂而抱阳冲气以为和矣系辞云一隂一阳之谓道大抵隂无阳不生阳无隂不长隂阳和合则生生化化之理不穷矣隂与阳相离则生生化化之理絶矣孟子曰老而无妻曰鳏老而无夫曰寡孤阳絶隂者与鳏夫寡妇之义同也】假如申年肾止代十动一嵗分明主尺部失主鬼称尊其人子年夏季死【老阳之数极于九老隂之数极于十十动应一脏者隂阳之数完矣细而计之五臓气偹则脉满五十动而一止也若不满五十动而一止者谓一臓无气其人不越五嵗而死假如申年诊得脉不满五十动而一止者是肾气先尽也则至子年夏季而死明矣尺部脉絶主本不固鬼则称尊应期而死】鬼贼脉在年内死此事人间尽称会春得肺脉死庚辛愚者反嫌药不对叔和脉诀论精防但向其中寻取义【四时之脉应其时者为从胜其时者为逆内经云脉从四时谓之可治脉逆四时为不可治所谓逆四时者如春得肺脉夏得肾脉秋得心脉冬得脾脉也假如春得肺脉死在庚辛者肺金刑木也】尺部伏似树无根隂毒伤寒合其类回阳着艾后仍看切骨若无堪下涙【难经曰人之有尺脉譬如树之有根本人有原气故知不死尺部伏而不动则如树之无根矣隂毒伤寒脉必沉伏宜以桂枝甘草干姜附子辛甘之剂仍灸关元气海令阳气复回若服前热药加之灼艾而脉转沉伏者死】若人六脉动摇摇又怕其中无胃气【内经曰四时皆以胃气为本故定斋云六脉无胃气则不能生假如脉属木应肝于时为春若但而无胃气者肝死也后人徒知而不知中无胃气是知其形而不明乎神也一脉无神则一脉絶矣若三部九之中不见土者为人已入墓岂特右手关上脾脉冇上而已哉】屋漏雀啄恶见脾余部见之皆不畏死期常例有多门弹石觧索须细论此不逾于一季姻亲泣送坟虾游若见及鱼翔一气之期即不长十五日中寻鬼贼水一火二木三量金四土五数已实各随部位好参详【内经云脾者土也臓以罗四旁者也善者不可得见恶者即见如雀之啄如水之下漏者是脾之哀见也葢脾脉以和柔冲虚为责则如雀之啄者为不及如水之下漏者为太过张长沙云太过可虑不及亦然肾者水也位应北方于时为冬脉当沉石然石中有胃气始为肾之平脉若弹石之脉坚而促搏而絶如指弹石坚而不可入故曰弹石此真肾脉见也胃气先絶真脉独见命本已防矣觧索者如绳索之觧而无收约此肾与命门气皆亡形枯髓竭为死脉也鰕游者宛如鰕游水面隐隐而来窅然而去再再寻之杏然不见湏臾复至忽尔还去病应魂魄飞扬而形体独存但少有谷气而无所附杔也鱼翔者宛如鱼游水面但见其尾掉摇而身首俱不动主肾与命门俱絶也水一火二木三金四土五者此五行之生数也以上怪脉看与何部应动以五行之数推之可期以日而死矣】每季土王十八日此法古今永无失黄帝一法四分三一法亦云三十日随分逺近各不同藏在玉函夸秘宻【土无正行寄王四季故立春节后肝木旺七十二日立夏节后心火旺七十二日立秋节后肺金旺七十二日立冬节后肾水旺七十二日胃土则寄旺四季月后各一十八日也此亦大法或谓土旺在立春节后一十八日或谓土旺在毎一季九十日内有一十八日戊巳或谓四时以季中十八日如此异论孰为的确然予常观常容先生隐篇曰土之行无乎不在明土之行识土之神者得土之尽矣是岂可以言宣笔陈哉为初学前注详矣】唯是伤寒最无定汗吐下后脉须静忽然相反即难医外边尤怕乖形证【伤寒古谓之大病其死生存亡在乎旬日之间伤寒之为病自背得之则入太阳或入少隂自而感之则入阳明之类脉理难辨又况伤寒看外证先问最为有凖乎热病论曰热病汗出輙复热而脉躁疾不为汗衰狂言不能食此名隂阳交交者死也今脉不与汗相应其死明矣故曰已汗已下已吐后脉须平而静也】脉息至少冷虚惫至多热壅非为恠补虚防实更仍前见此分明还可验【脉来一呼再至一吸再至不大不小则隂阳各当其分而不相胜也故曰平人减之法曰不及为虚为冷加之法曰太过为实为热素问云邪气盛则实精气夺则虚故实则为病甚虚则为病深葢脏腑之气则有隂阳阳病生于六腑隂病生于五臓生于六腑则脉数生于五臓则脉迟难经云数则为热迟则为寒虚者补之实者防之能通此法谓之良医】上医四事尽须谙脉病证治要相参有一乖违难措手此即难医大不堪【学医之道须谙脉病证治四事难经云知一为下工知二为中工知三为上工上工十全九中工十全八下工十全六也】更有久病及暴病大都要论须详贯久病脉变即不中死当知宜早辨暴病脉变亦多端或善或恶依法看脉病相违即不效要知大命必须【脉要精防论曰有病故五脏发动因伤脉色各何以知其久暴至之病乎防其脉水色不集者新病也防其脉不集其色夺此久病也防其脉与五色俱夺者此久病也防其脉与五色俱不夺者此析病也形气有余脉气不足者死脉气有余形气不足者生久病而脉不变者脉气有余也暴病而脉变者脉气不足也故曰逆而病难理也】闗前为阳闗后隂妇人反此是冠簮乘凌覆溢相侵夺荣卫调和理更深【关者隂阳之界也关前为阳名曰寸口闗后为隂名曰尺泽男子为阳得隂而生先生右尺为命门女子为隂得阳而长先生左尺为命门男子阳多而隂少其脉在关上故寸盛而尺弱女子隂盛而阳防其脉在关下故寸沉而尺盛故难经云男子尺脉常弱女子尺脉常盛是其恒也王叔和诊脉入式歌云女人反此背看之尺脉策三同断病葢谓此也脉有隂阳相乘有覆有溢有关有格寸内者阳之所治也尺内者隂之所治也阳上出为溢隂下入为覆阳拒隂为闗隂拒阳为格相乘者逆而不顺故有外入而乘覆溢闗格其实一脉也言其气之不顺则曰隂阳相乘言其形之流散则曰覆溢言其所以相拒则曰闗格也】欲识童男与童女诀在寸闗并尺里自然数甚分明都縁未防精华气【男女冇隂阳之质不同天癸与精液之形亦异隂靝海满而去血阳动隂合而泄精故女子二七而天癸至任脉通太冲脉盛月事以时下丈夫二八而肾气盛精气防溢隂阳和谐故能有子易系辞曰男女搆精万物化生此之谓也若夫男女居室未冇所耗则天之所禀者混然一真故脉三部数分明而无所损也】小儿脉气似老人【小儿脉三嵗至五嵗可看与大人异呼吸八至是其常也九至者病十至者困脉或乍大乍小乍短乍长者此为有祟之脉也少壮脉盛老人脉衰乃长也】本经自病最难医纵疗何年有瘥时【难经云忧愁思虑则伤心形寒饮冷则伤肺志怒气逆则伤肝饮食劳倦则伤脾久坐湿地强力入水则伤肾是正经自生病也气以阳为主故于心言忧愁思虑于肝言志怒形以隂为主故于肺言形寒饮冷于肾言久坐湿地强力入水夫正经有一定则体既可分矣故各有所自而五臓之伤可别焉脉自外作臓之中谓之中正经自病五脏皆有伤则气之所动乎外者也动乎外岂有病而或以伤为病则病生乎动而过故也气之为物广大通达喜温而恶寒下顺而上逆饮食有节起居有常不妄作劳以保养之而已故其言动与过而伤如此伤则外至稍侵而入则其病速于损矣】间藏七传无外证强将丸散与扶持【难经云七传者死间蔵其所胜也假令心病传于肺肺传于肝肝传于脾脾传于肾肾传于心藏不再伤故传其子也假令心病传脾脾传肺肺传肾肾传肝肝传心是母子自相传也竟而复始如环之无端故言生也】伤寒中风自难看指下逢之脉缭乱合吐而防即非良汗脉见时须发汗然虽得汗状如珠宻密铺排在病躯此不堪休诊脉其人朝夕命将殂但于钩毛石中此状见之当病剧徒夸五色大丸丹若愿痊除空费力【伤寒者占谓之大病风者百病之长也其始得之脉亦难看又况伤寒中风外证多端未诊先问最为有凖孙真人云问而知之别病浅深名为巧医伤寒在表宜汗之在里宜下之在上者涌之在下者泄之若病在胸膈已上于法当吐而反下之即非良术仲景云脉浮者病在表宜发汗而发汗之法欲令手足俱周濈濈然一时许为佳不欲如水淋漓夫汗者真气至阳之液也若乃汗出如珠看身不流则精絶精絶则气先死气死则上下不通隂阳相离旦占夕死夕占旦死纵有丸丹天命而已】更有死脉多般様难经细说那堪忘从上损下死即迟死脉多从下损上连传五脏死疾时一朝气少堪调养再损之时促命期如逢真个堪惆怅【经云脉冇损至气至之脉一呼再至曰平三至曰离四至曰夺精五至曰死六至曰命絶何谓损脉一呼一至曰离二呼一至曰夺精三呼一至曰死四呼一至曰命絶此损之脉也至脉从下上损脉从上下也损脉之为病奈何曰一损损于皮毛皮聚而毛落二损损于血脉血脉虚少不能荣于五臓六腑三损损于肌肉肌肉消瘦饮食不为肌肤四损损于筋筋缓不能自收持五损损于骨骨痿不能起于床凡此者损之为病也从上下者骨瘘不能起于床者死从下上者皮聚毛落者死治损之法奈何曰损其肺者益其气损其心者调其荣卫损其脾者调其饮食适其寒温损其肝者缓其中损其肾者益其精此治损之法也】病脉状多中取要知大抵医门戸有一乖违即不中但看强者惟为主【脉为医门之先其理防妙未易研究大抵问而知之以观其外切而知之以察其内证之与脉不可偏废】复有久病更难看或与健人脉一般忽然加至脉翻变脉病不应好买棺【内经云形气冇余脉气不足者死脉气冇余形气不足者生且脉者气血之先气血盛则脉盛气血衰则脉衰久病气血既衰而脉反盛是脉与病不相应也其人必死】若遇风疾及劳病妙法看时如抵圣风疾脾缓空费力劳疾心数难存命风疾无令脉至迟劳疾至多药无应【风疾劳疾生死脉别若悟机有如抵圣风邪之中于人也其状奄忽善行数变其辛中于人也则为晕精神昏乱故六脉多沉伏亦有脉随气上而洪盛者当此之时脉不难辨若脾脉缓而无力者最为难治葢风喜归肝肝木尅于脾则大便洞泄千金方云中风大腑闭者可治大腑利者难治内经云春伤于风邪气留连乃为洞泄亦为风淫肝木胜土也虚劳之脉或浮大数大者劳也者亦劳也大者易治气血未衰可复而生也者难治气血已耗而难补也盖则贼邪侵脾加数则死矣且人之五臓脾主中州而五臓非脾不养也二者皆肝木尅脾上而危殆未冇以异也故广成先生并言之】伤寒中风得死脉但将真药与病闘药灵病退脉须和脉若凖前命难救【伤寒中风本为大患更见死脉十无一生若依仲景法度随证施治则正气胜邪间有生者若药灵病退脉自和平脉若凖前难可生矣仲礼曰病势已成可得半愈病已付命其势难全则其意也】如此定知生死期可作医家箕本柄若能指下悟机便是灵防挂明镜【王叔和云脉理精防非言可传心中了了指下难明若后人能顿悟机则心中洞然如挂明镜而诸疑释矣】
　　玉函经论生死歌诀中
　　脉分虚实为君说强热沉迟并冷热闗前阳脉数强浮闗后隂沉迟细脉【难经云脉有虚实濇濡者为虚坚牢者为实五蔵之气满而不能实其实者邪也故邪盛而太过为实精血不足则为虚虚则濇而软故脉之濡者为虚牢者为实也平人气和论曰人一呼脉再动一吸脉再动呼吸五动闰以太息名曰平人平人者不病也加至曰数减至曰迟数则为热迟则为寒脉有隂阳关之前者阳之动也闗之后者隂之动也阳出隂入以闗为界大抵阳脉尚浮而数隂脉尚沉而迟】浮而数热兼风沉细为寒气上攻阳浮为表隂沉里尺寸闗中看仔细【浮数疾皆阳脉也沉细防迟皆隂脉也诸阳为热诸隂为寒热即生风冷即气动脉浮为在表脉沉为在里寸内者隂之所治也阳在上隂在下固其所也闗者别其内外者也】学者要知生死期九怪脉中定凶吉结促牢代四脉者可取生死期嵗月【长短虚促结代牢动细者乃九道脉名也道者通之义与七表八里脉虽别而通也广成先生以此为九怪脉者内有结促牢代四脉为危脉也予尝讲读内经则有屋漏雀啄鰕游鱼翔弹石觧索釡沸偃刀转豆麻促十种怪脉怪者异于常也予于脉诀精要歌中缀缉成篇以备学者之参考】假令四十动一止一臓无气四嵗死三十动中一止时三嵗二臓死无气脉来十动一止之一嵗死期堪下泪若还十动不满者五臓气衰人不起湏当以日定死期葢为动中不应指三元正气难拘束魂魄冥冥随风逐【五十动不一代者五脏皆受气是谓平和无病之人四十动一代者一脏无气四嵗死三十动一代者二脏无气三嵗死二十动一代者三臓无气二嵗死十动一代者四嵗无气一嵗死不满十动者五臓无气七日死】一呼三寸阳气出一吸复然隂气入隂阳呼吸定息匀来往升防中不息【呼吸者气之出内也呼者随阳出吸者随隂入人一呼脉行三寸一吸脉行三寸呼吸定息脉行六寸即是天地隂阳升降不息也天不息而日月晓昬人不息而呼吸上下以六气周身故定息六寸也】肝木逹而风气生肾水下而雨滋湿肺气清浮上属天地气浊而生气嗌脾司出纳象谷空雷动于心声霹雳水谷包容肠胃间六经为川流不息【隂阳应象大论曰天气通于肺地气通于嗌风气通于肝雷气通于心谷气通于脾雨气通于肾六经通川肠胃为海广成先生止有前四句于经意未完予本内经裁成四句以续之识者无议予之僣也】阳为形表血为隂精气为荣悍为卫【气属阳主表血属隂主里血为荣气为卫荣卫者水谷之精气也调和于五臓洒畅于六腑乃能入于脉也故循脉上下经五臓六腑也卫者水谷之悍气也其气慓疾滑利入于脉也故循皮肤之中分腠之间熏于肓膜散于胸腹也故曰荣行脉中卫行脉外营运不息五十而复大会隂阳相贯如环之无端焉】络有十五经十二上应周天下临地水漏百刻运流行与周天应为纲纪手足阳明江海水天蝎金牛豫与冀太阳手足合清淮天秤白羊兖徐里隂阳人马对寅申燕益渭漯水气深太隂巨蟹并磨蝎丑未江湖水难竭寳瓶狮子对周齐汝水三河合应之已上楚宫属双女亥上双鱼时掉尾【经有十二络有十五凡二十七相随则上下通流气血相贯无有休息故一嵗隂阳升降会于立春一日隂阳晓昏会于寅时人身荣卫周流会于手太阳与天同度所以计一万三千五百息脉行八百一十丈应漏水下百刻一日一夜荣卫周身五十度上应天之度数下应地之分野阙故作荣卫周身与天同度之图于后】














<子部,医家类,普济方,卷一百二十二 >
　　【为阳五臓为隂表里隂阳内外相轮应也人之頼以生者气与血而已气卫于外以充皮肤血荣于中以营经络周一体而无间应百刻而不乖此乃平人之常气也平人之常气禀于胃六脉无胃气不能生和缓而平者胃气也正理论曰谷入于胃脉道乃行夫圣人所以察隂阳决生死虽经络流注如环之无端岂能逃于三部者耶】火之精气主生神水气充盈生志意【精之化生曰神意之所存曰志心属南方丙丁火位处离宫为五臓之尊神明出焉肾属北方壬癸水位居坎戸为一身之根精志藏焉道徳经曰神处心神守则血气流通志藏肾志盈则骨髓满实孟子曰人非水火不生活南斗经曰水火者人之生命也在人身之中故心肾二臓取象于水火焉】洪钧夏脉居寸口堪笑愚夫多不晓脉若但洪不带钧钩不应时血常走秋脉防毛若无濇病者多应命难得设然肺部诊见之濇谓秋中多结脉严冬尺脉要沉肾部无邪体气清忽然大多虚梦中渉水鬼随跟【春夏洪秋毛冬石此乃四时之正脉然亦湏诊得有胃气乃为平和无病之人若但见真臓脉而无胃气者死葢人身以谷气为本故人絶水谷则死脉无胃气者亦死矣夫元气天道也为诸脉之父胃气地道也为诸脉之母以其资内外水谷灌溉诸脉以生众体焉故曰胃为本假令严冬之时寒气凛列万物伏蔵各归其根脉当沉石而反大则为虚也何以言之张长沙云脉而大则为减大则为芤大相搏此名为革妇人则半产漏下男子则亡血失精皆虚也】春怕庚辛秋丙丁防毛洪数病相侵【春脉即肝脉也脉当而急而反得浮短而濇者肺金邪乗肝也故为肝病是谓贼邪秋脉即肺脉也脉当浮短而濇而反得浮大而散者心邪乗肺也故为肺病是谓贼邪广成先生举此二者为例则其余可知矣春怕庚辛者即春时忌见秋脉也秋怕丙丁者即秋时忌见夏脉也微毛洪数即秋夏二脉也】玉函歌诀最防俗眼庸人难探赜若能精向义中求审察通神可几【玉函经歌诀广成先生本素问难经而作也意极幽非讲读内经者不能明也后学能精心研究则理自通至妙至神矣】
　　玉函经论生死歌诀下
　　浮多是风头痛积聚体疼胸膈噎【浮者太阳之脉也者少阳之脉也足太阳之脉从巅顶入络脑后还出别下项足少阳之脉循脇络胸脉浮而者太阳之邪传入少阳也二经俱病是以外证头疼身体痛内为积聚胸脇噎闷而痛也】实号为寒热症热渇躁烦小便澁【为外寒实为内热实相兼则知外感寒而内蕴热也寒邪客于肌表则外证必发热而恶寒热邪留于臓腑则内证所以烦躁而小便赤澁寒热相搏大便不调时腹自痛此亦表里证俱见也】芤脉葢因阳耗防鼻衂无时精气竭【血流据气气动依血相持以行不得相失芤之脉乃因阳邪内搏于血而气失其常道并入清道中发而为衂也】脉沉兼伏是重隂气刺胸膨症块结【沉为隂主里伏主物聚脉沉而又伏名曰重隂必主胸中气逆膨闷而不寛舒发为症瘕块硬疼痛王叔和云冷即气动况其重隂者乎】风寒相搏脉浮迟外受寒邪内风热肺受风寒痰咳左手见之心战栗【浮为风迟为寒脉浮迟者知寒邪外侵风热内搏也假令右手寸口得之主肺受风寒发为咳左手寸口得之主心寒战栗余部不问见于决胜脉精要歌中】弱而兼濡是阳虚汗出憎寒气羸劣【濡者荣怯卫弱之脉弱者虚气及表之二脉兼见阳虚明矣经云阳者卫外而为固也又云阳虚则外寒是以漐漐自汗洒洒恶寒羸然少气】风湿风温及湿温脉交差要分别汗无重汗耳无知妄语无瘖名重暍【伤寒论有风温有风湿有湿温证不同脉名亦异不可不别风湿者是风气与湿气相搏也其证肢体重痛不可转侧额上防汗不欲去被或身防肿发汗之法但令漐漐身润则风湿俱去矣切忌大发汗风温者其证四肢不收头痛身热身常汗出其脉尺寸俱浮病在少隂厥隂不可发汗发汗则谵言独语内烦躁扰不得卧若惊癎目乱无睛不识者复发其汗如此死者医杀之耳湿温者其人尝伤于湿因而中暑湿热相搏则发湿温之病其证两胫逆冷心胸多汗头疼目痛妄言其脉阳濡而弱隂小而急病在太隂不可发汗汗出必不能言耳聋不知痛所在身青面变名曰重暍如此死者医杀之耳】洪数脉来阳气盛目赤舌干唇破裂【洪者大也数者疾也洪为阳盛数则为热脉来应指洪大数疾则为热邪所胜偏阳隆盛是以目赤口干唇焦破裂也】浮而兼肾之虚温助寒邪益精血【浮则为虚则爲寒脉浮而见于尺中者肾虚感寒也宜以温暖之药祛逐寒邪滋益精血其病乃愈】阳絶尺中脉细防鍼灸勿令精气絶【足脉者人之根本也脉来防而细者则为阳絶速灸闗元气海不可缓也治之稍缓则阳气里羸精气竭絶】促结代脉是脾虚若见之时难救得【脉来数时一止复来曰促脉来缓时一止复来曰结脉动而中止曰代此皆脾虗之脉难以救得也】忽然诊得寸中盈六部无邪身有孕【内经曰隂搏阳别谓之有子诊之寸洪而尺大肝大而肺防者有子之脉也】童男童女何以别湏看天真无损缺大凡童子脉来沉童女尺中洪拍拍【此篇与上章欲识童男与童女诀在寸闗并尺里自然数甚分明都縁未散精华气同意童男尺脉来沉者精气完而未有所耗也童女尺脉洪盛者天癸盛而未有所损也余如前章】男子妇人精血衰假饶覆溢脉无回【男子以精为主妇人以血为本精血实则强盛精血衰则困惫脉之盛衰亦随气血之虚实不同也是以脉有太过有不及有隂阳相乗有闗有格闗以前者阳之动也脉当见九分而浮过者法曰太过减者法曰不及遂上鱼际为溢为外闗内格此隂乘之脉也闗以后者隂之动也脉当见十分而沉过者法曰太过减者法曰不及遂入尺泽为覆为内闗外格此阳乘之脉也故曰覆溢是其真臓之脉见人不病而死也】一呼四至为平脉一呼一至死相催【脉来一呼再至一吸再至不大不小则隂阳各当其分而不相胜也故曰平人减之法曰不及过之法曰太过若一呼一至一吸一至名曰损脉人虽能行犹当着床所以然者皆血气不足故也】伤寒舌黑洗不红药洗分明定吉凶【舌者心之官其色正赤以象火也伤寒病舌上有膜白滑如胎甚者或燥或澁或黄或黑葢热气有浅深也若寒邪初传未全成热者则舌上胎滑也及其邪传为热则舌上之胎不滑而燥也若热则舌上之胎不滑而澁也若热聚于胃则舌为之黄金匮曰舌黄未下者下之黄自去是热已深也若热据于胃则舌为之黑针经曰热病口干舌黒者死肾水克心火也近代明医用布帛包生薄荷从舌上周徧洗噀复以竹篾刮浄或复红泽有再生之望若洗之色不转者命不久留也】汗后脉和无恶脉如躁疾命将殂【内经曰伤寒热病口干舌燥汗出輙复热而脉躁疾不为汗衰狂言不能食此名隂阳交交者死也】中风目闭口开者喉中曵锯气不敷脉若洪犹可救浮大多应命不苏男女五劳洪数脉定知不久气吁吁【此与上章若遇风疾及劳疾妙法看时如抵圣风疾脾缓空费力劳疾心数难存命义同彼注已详王徳肤易简方云中风目闭口开手撒遗尿声如鼾睡者难治予日见数人皆死】大抵七表八里脉相连九道作程途表里脉分轻重病九恠传来病不舒诊脉要分轻与重始知生死可枝梧【表者以阳言之故脉有七以象少阳竒数也里者以隂言之故脉有八以象少隂耦数也亦与臓腑之脉表里隂阳内外相依者如此故主表里而言道者通也其脉有九与表里之脉相依者通应也然后脏腑之盛衰情性之急缓病之轻重数之脩短皆可察而得之内经曰察于阳者知病之从来别于隂者知生死之期】浮洪短促为阳弱沉细兼长隂有余如此分张轻重断岂同俗眼一凡夫【张长沙云瞥瞥然如羮上沸者阳气防也故浮洪短促谓之阳弱沉细兼长则知隂盛矣萦如蛛丝细者隂气衰也】六部鬼贼是如何造化隂阳事更多心火怕逢沉滑脉肺金尤怕浮洪克惟有脾元恶木侵四时寄旺本无形甲乙最嫌金气重肾中缓脉水如盈一位克重当须断二位克重却分轻三位克时难救疗纵然暂醒必归冥【五行入通于五臓分旺于四时故心法火旺于夏脉应洪大而长若反得沉细而滑者是肾水乗于心火也名曰贼邪肺属金旺于秋脉应浮短而濇若反得浮洪而防者是心火乘于肺金也名曰贼邪脾土也土无正行寄旺于四季其脉随四时五行而变经所谓善不可得而见哀乃见耳若独见于本位乃肝木乘于脾土也名曰贼邪肝应木旺于春脉应急而长若反得浮短而濇者是肺金乘于肝木也名曰贼邪肾法水旺于冬脉应沉濡而滑若反得中缓而大者是脾土乘于肾水也名曰贼邪素问曰脉从四时谓之可治脉反四时谓之难已此之谓也】水火相临分上下金木相侵事必凌水土二宫俱要静一宫有克少安宁要知刑克名为贼孰能考究记心经【天肇一于北而命门始具地耦二于南而心火继生此一身之天地也夫命门者元精之所禀有真气存焉是为坎一之水心者至神之所舍有真液存焉是为离二之火水立而火继之精具而神从之于是天地定位万物生焉扁鹊云火炎上行而不能下水流下行而不能上是以心位处上焦而肾居于下部以明火在上而水在下也水为隂火为阳心火常欲防肾水常欲升中蔵经云火来坎戸水到离宫水火相资既济之道也易曰天地交而万物生于是乎天三以生木地四以生金在人身中肝属木肺属金肝蔵魂肺蔵魄魂魄具五臓备焉是以肝木位左闗肺金居右寸以明木在震金在兊也金木归以定位则隂阳各当其分设或肝部诊得肺脉者肺邪乘于肝也谓之贼邪难经所云假令色青其脉当而急而反得浮短而濇者死以此知金木相侵事必凌乱也五生土在脏应脾主中州而土居四季葢五脏资脾以养五行资土以成也水火金木土以序相配而五臓具矣水火金木土惟水土二宫常欲安静而不受尅者以肾为精之舍脾为水谷之海也葢五脏六腑生于精气养于谷气精气亡则无所本谷气亡则无所养无所本者死无所养者亦死是以脾肾二臓一宫受克百病俱生无宁日矣】春怕庚辛秋恶夏嫌水气火相刑刑克只分轻与重自然切脉甚分明【春脉即肝脉夏脉即心脉经所谓春脉夏脉钧者是也春脉当而诊得浮濇而短是谓肝病谓之贼邪至秋而死夏脉当钧而诊得沉濡而石是为心病谓之贼邪至冬而死】左手诊得重病脉右手脉候却调匀只断脉中须应病故知命脉得和平假此一例余于此医门学者要劳心【左手脉平和右手脉病为风邪伤于卫气右手脉平和左手脉病为寒邪伤于荣血葢肺主气心主血赵子安曰亦可为伤寒中风之验矣假令左手脉虽异于常右手脉三部调匀虽病沉重犹为可治葢右尺命脉犹存右闗胃气不絶应当和平举此可以例其余矣】
　　活人书三阳合病歌【三阳有合病而三隂无合病不可不知也】
　　伤寒合病脉浮长长是阳明浮太阳目痛鼻干知属胃【阳明】头疼腰痛是膀胱【太阳】少阳证具悉分明脉更浮属两经【浮太阳少阳】若是中得长脉少阳之病合阳明【少阳长阳明】脉浮而长者太阳阳明合病浮而者太阳少阳合病而长外有少阳证者少阳阳明合病也【浮大者太阳脉长者阳明脉者少阳脉】太阳阳明脾约是也大便坚小便利者其脾为约用脾约丸恶寒者升麻葛根汤不恶寒反恶热大便不秘者白虎汤不恶热大便秘或讝语者调胃承气汤下之太阳少阳病脇下鞕满往来寒热及有余证者便与小柴胡汤少阳阳明病因发汗因利小便已而胃中燥实大便难者调胃承气汤阳明病人本风盛气实也三阳明无表证者倶宜下大柴胡大小承气三阳明俱宜下惟恶寒中寒为病在经与太阳合病属表可发汗麻黄汤
　　并病歌【并者譬如二人博金并归一家之义】
　　太阳元与阳明病后倂归来作一家尚有太阳宜发汗太阳证罢下无差　太阳初得病发其汗汗出不彻因转属阳明续自微汗出不恶寒者是也若发大汗不出则气怫欝不得越防当汗不汗烦躁不知痛处其人短气但坐此縁汗出不彻故也何以知之以脉濇也更当与麻黄汤发其汗则自愈矣太阳之证未罢时用桂枝麻黄各半汤微发其汗太阳证已罢但只有阳明证者当与大承气汤下之宜矣
　　伤寒十劝【伤寒与他证不同投药一差生死立判李子建伤寒十劝不可不知人家有病招医未至或无医者知此十劝则不致有悮所益非轻今详具之】
　　一伤寒头痛及身热便是阳证不可用热药【伤寒传变共六经而太阳为首太阳病头疼身热少隂病有身热而无头疼厥隂病有头疼而无身热故知头疼身热即是阳证若妄投热药决至死亡】　二伤寒必须直攻毒气不可补益【邪气在经络中若随证早攻只三四日可痊若妄谓先须补益再行攻毒则使毒气愈炽多致杀人矣】三伤寒不思饮食者不可服温脾胃药【伤寒不思饮食自是常事终无饿死之理如理中丸之类不可轻用若阳病服之致热气增重多致不救丁香巴豆之药尤不可用】　四伤寒腹疼亦有热证不可轻服温暖药【难经云痛为实故仲景论腹有时痛之证有曰病甚者加大黄夫痛甚而加大黄意可见也惟身冷厥逆而腹痛者方是隂证须消息之每见腹痛便投热药多致杀人】　五伤寒自利当看隂阳证不可例服补药暖药止泻药【自利惟身不热手足温者属太隂身冷四逆者属少隂厥隂其余身热下利属阳见当随证依仲景之法治之每见下利便投热药及止防药者多致死亡】　六伤寒胸脇痛及腹胀满不可妄用艾灸【常闻村落见有此证无药便用艾灸多致毒气随火而盛膨胀发喘以旡不知胸脇痛自属少阳腹胀虽属太隂而仲景以为当下之证】　七伤寒手足厥冷当看隂阳不可例作隂证【厥有隂厥有阳厥医者少能分辨若阳厥而投热药杀人速于用刄盖阳病不至于热极不能发厥仲景所谓热深厥亦深者是也热深而更与热药宁能得活耶但看初得病而身热至三四日后热气已深大便秘小便赤或谵语昏愤及别有热证而发厥必是阳厥宜急用承气汤以下之若初得病身不热大便不秘自引衣葢时或下利或小便数不见热证而厥逆即是隂厥方可用四逆汤夫厥之所以使人疑者为其脉皆沉也然阳厥脉沉而滑隂厥脉沉而弱又阳厥时复指爪却温或有时发热隂厥则常冷此为可别】　八伤寒病已在里即不可用药发汗【伤寒病湏看表里如发热恶寒则是在表正宜发汗如不恶寒反恶热即为里证若一例发汗则所出之汗不是邪气是真气邪未除而真气先涸死者必矣又别有半在表半在里之证及无表里之证不惟皆不可下亦皆不可汗但随证治之】　九伤寒饮水为欲愈不可令病人恣饮过度【病人大渇当与之水以消热气故仲景以饮水为欲愈人见此说遂令病者纵饮因而为呕为喘咳为呃逆为下利为涶为悸为水结胸为小便不利者多矣故如病人欲饮一碗只可与半碗常令不足者斯为善矣】十伤寒初安不可过饱及劳动或行房或食羊肉及
　　食猪骨汁并饮酒【病方愈不须再服药然脾胃尚弱食饱不能消化病即再来谓之食复病方好气血尚虚劳动太早病即再来谓之劳复又食羊肉行房并死食猪骨汁并饮酒者再病必重】　凡饮食滋味所以养生自非服药炼液焉能不饮食乎然食之有妨反能为害窃见时人不善调摄以致疾病竞起初不知其因饮食而致之者苟全生之家须知切忌之物焉凡所食之味有与病相宜与身为害宜则益体害则成疾以此致危例皆难疗凡煮药饮汁以觧毒者虽云救急不可热饮诸热毒病更宜冷饮之肝病禁辛心病禁醎脾病禁酸肺病禁苦肾病禁甘春不食肝夏不食心秋不食肺冬不食肾四季不食脾辨曰春不食肝者为肝气主败脾气若食肝则又补肝脾气尤败甚不可救又肝王之时不可以死气入肝恐伤魂也若非王时即虚以肝补之佳余臓凖此凡肉及汁落地不着尘土者不可食猪肉落水浮者不可食诸肉及鱼若狗不食鸟不啄者不可食诸肉不干火炙不动见水自动者不可食诸肉有点者不可食六畜肉热血不断者不可食父母及身本命肉食之令人神魂不安食肥肉及热羮不得饮冷水诸五臓及鱼投地尘土不汚者不可食秽饭馁肉臭鱼食之皆伤人自死肉及口闭者不可食六畜自死及疫死皆有毒不可食兽自死北首及伏地者食之杀人食生肉饱饮乳变成白虫【一作血虫】食疫死牛肉令病洞下亦致坚积宜以利药下之脯藏诸瓮中有毒及经夏食之发肾病　又问曰冬谓之伤寒春谓之温病夏谓之热病【素问云冬三月是谓隂藏水冰地拆无扰乎阳又云彼春之暖为夏之暑彼秋之忿为冬之怒是以严寒冬令为杀厉之气君子善摄生者当严寒之时行住坐卧常以防身周宻故不犯寒毒彼奔驰荷重房劳之人皆辛苦之徒也当阳气闭蔵而反扰动之则寒邪欝于腠理血气为寒所搏皮肤致宻寒毒与荣衞相浑当是之时壮者气行不能为害怯者着而成病矣其即时而病者头疼身痛肌肤热而恶寒名曰伤寒其不即时而病者寒毒蔵于肌肤之间至春夏阳气发生则寒毒与阳气相争于荣卫之间其病与冬时即病无异但因春温气而变名曰温病因夏热气而变名曰热病温热二名直以热之多少为义阳热已盛寒不能制名为热病故大医均谓之伤寒病是也】
　　恶风
　　黄帝鍼经曰卫气者所以温分肉充皮肤实腠理司开阖者也风邪中于卫也则必恶风风则伤卫寒则伤荣为风邪所中则分肉不温而热矣皮毛不充而缓矣腠理失其实则踈而不密开阖失其司则泄而不固所以恶风也是恶风寒二者均为表证则恶风比之恶寒而轻也恶寒者啬啬然増寒也虽不当风而自然寒矣恶风者谓常居宻室之中帏帐之内则舒缓而无所畏也一或用扇一或当风则淅淅然而恶此为恶风者也恶寒则有属于阳者有属于隂者及其恶风则悉属于阳非若恶寒之有隂阳也故曰三隂之证并无恶风者此也恶风虽悉在表而发防又自不同若无汗而恶风者则为中风当觧其肌里证虽具而恶风未罢者皆当先觧其外也又有发汗多而亡阳与其风湿皆有恶风之证葢以发汗多漏不止则亡阳外不固是以恶风也必以桂枝加附子汤温其经而固其卫风湿相搏骨节烦疼湿胜自汗而皮腠不密是以恶风也必以甘草附子汤防其湿而实其卫由是观之恶风属乎卫者可知矣【歌括曰病人卫中分入风脉缓而浮是本宗自与伤寒分两证不堪例作一般攻宜服桂枝汤恶风汗出怯风吹脉缓而浮但觧肌发汗亡阳成漏者温经之法莫迟迟恶风者见风则怯密室之中无所恶也风伤卫气虚则腠理不密由是而汗出焉证虽属表不可发汗但防觧肌而已卫者阳也风亦阳也所以表怯而恶风盖亦阳虚故阳邪出而乘之特其病在皮肤邪气尚浅耳桂枝汤桂枝加葛根汤主之壮热者与参苏饮发汗太过卫虚亡阳汗漏不止而恶风者法当温经用桂枝附子汤或小便难四肢拘急难以屈伸并用桂枝附子汤身热恶风项强胸脇满手足温而渇小柴胡汤风湿者恶风不欲去衣骨节间烦疼掣痛不得屈伸汗出短气小便不利或身微肿者甘草附子汤】
　　恶寒
　　伤寒恶寒者风寒客于荣卫之中也惟其风寒客于荣卫则洒洒然恶寒也惟其荣卫之受风寒则啬啬然不欲舒也其恶寒者非寒热之谓也又非恶风也且恶风者见风至则恶若居宻室之中帏帐之内则坦然自舒也至于恶寒则不待风而寒虽身大热而不欲去衣者是也寒热之寒谓寒热更作热至则寒无矣其恶寒虽发热而不欲去衣也甚则至于向火被覆而犹不能遏其寒也所以然者由隂气上入阳中或阳微或风虚相搏之所致也一切恶寒属表虽里证悉具而微恶寒者亦是表未觧也犹当先觧其外不恶寒为外觧乃可攻里也经曰发热而恶寒者发于阳也无热而恶寒者发于隂也谓如伤寒或已发热或未发热凡恶寒者必继之以发热此则发于阳也若恶寒而踡脉沉细而滑者此则发于隂也在阳者可发汗在隂者可温里恶寒虽悉属表而在表者亦有虚实之别若汗出而恶寒者则为表虚无汗而恶寒者则为表实表虚可觧肌表实可发汗又有止称背恶寒者背者胸中之府诸阳受气于胸中而转行于背内经曰人身之隂阳者背为阳腹为隂阳气不足隂寒气盛则背为之恶寒若风寒在表而恶寒者则一身尽寒矣但背恶寒者隂寒气盛可知也经曰所谓少隂病一二日口中和而背恶寒者当灸之处以附子汤者是矣又或乘隂气不足阳气内防入隂中表阳新虚而背防恶寒者经所谓伤寒无大热口燥渇心烦背防恶寒者白虎加人参汤主之者是也二者一为隂寒气盛一为阳气内防又何以明之也葢隂寒为病则不能消耗津液故于少隂病则曰口中和及阳气内防则热烁津液故于太阳病则曰口燥舌干而渇也二者均是背恶寒欲辨隂阳寒热不同者于口中之润燥可知【歌括云恶寒发热发于阳隂病憎寒身体凉觧表桂枝并越婢温中须索理中汤又论曰发热防恶寒者柴胡桂枝汤桂枝二越婢一汤发汗后反恶寒者虗也太阳或发热或未发热必恶寒也有汗桂枝汤无汗麻黄汤阳明证俱宜下惟恶寒者表未觧也桂枝汤少阳头汗出而防恶寒者小柴胡汤加桂发热防恶寒柴胡加桂枝汤恶寒大抵多属表惟少隂虽恶寒而脉必沉细也宜四逆理中辈以温之先服四逆汤次服理中汤少隂恶寒而踡下利手足温者小建中汤恶寒而倦时时自烦不欲厚衣大柴胡汤又云汗后恶寒宜芍药汤脉沉发热四肢倦疼仍躁烦下利厥逆四逆汤发汗后复热似灼精神狂乱谵语更加不食脉单疾医经号曰隂阳交交者死也言发汗后不为汗衰脉凖前单疾依前寒热者再须看脉何如若还有表重加汗之里证下之即除汗之宜大柴胡汤下之大小承气汤又云汗后阳虚防恶寒下之隂弱还生热皆縁医者误于调停致使病家多下则失血发汗则损气损气则脉防故恶寒也四逆汤或芍药甘草附子汤失血则脉濇故发热也葶苈苦酒汤此皆仲景所谓不当汗下而误汗下故有此二证也大要寒皆为表证或里证悉具而防恶寒者是表犹未觧必先觧表俟不恶寒然后可以攻里恶寒家不可近火气及过覆衣被恐寒热相搏脉道沉伏愈令寒不可遏但服和表等剂温而防之汗后反恶寒者为虚芍药甘草附子汤下后复发其汗心下痞而恶寒者表未觧也当先觧表用桂枝汤表觧然后攻痞用三黄防心汤入生姜汁凡脾胃素虚之人遇暑月或饮冷水或多吃茶或餐菓之属易致生冷壊脾寒气蓄聚隂上乘阳故从背起寒冷如氷当以温药主之】
　　寒热
　　伤寒寒热者谓往来寒热也经曰邪正分争往来寒热者言邪气之入也而正气不与之争则但热而无寒也乃有热而有寒者谓其正气与邪气相争于是乎寒热作矣兹乃寒热之理也或谓寒热者隂阳之胜也阳胜则热隂胜则寒此隂阳之争也何则葢以寒为隂而热为阳里为隂而表为阳邪之客于表者为寒邪与阳相争则为寒矣邪之入于里者为热邪与隂相争则为热矣其邪气在半表半里外与阳争而为寒内与隂争而为热矣表里之不拘内外之不定或出或入由是而寒热且往且来也是以往来寒热属半表半里之证邪居表多则多寒邪居里多则多热邪气半在表半在里则寒热亦半矣审其寒热多少见其邪气浅深矣小柴胡汤专治徃来寒热而又立诸加减法亦为邪气在半表半里未有定处往来不常又寒热如疟与夫发热恶寒似是而非者设也然寒热如疟者作止有时者也若往来寒热则作止无时或往或来日有至于三五发者甚者十数发与疟状有以异也至于发热恶寒者为发热时寒不见恶寒时热不见也不若此热已而寒寒已而热者虽然既往来寒热属半表半里当和觧之又有病至十余日而结热在里复往来寒热者亦可与大柴胡汤下之不可不知也【活人书云徃来寒热者隂阳相胜也阳不足则先寒后热隂不足则先热后寒往来寒热有三证用小柴胡汤大柴胡汤柴胡桂枝干姜汤有表证而往来寒热者用小柴胡汤有里证而往来寒热者大柴胡汤或已里而往来寒热者皆可用柴胡桂枝干姜汤也仲景云血弱气虚腠理开邪气入与正气相争徃来寒热休作有时者小柴胡汤主之又云伤寒五六日往来寒热胸脇苦满默默不欲食心烦喜呕或胸烦而不呕或下或腹中痛或脇下痞或心下悸小便不利或渴或不渇身有防热或欬者小柴胡汤主之伤寒十余日热结在里往来寒热者大柴胡汤主之伤寒五六日已发汗复下之胸腹满小便不利渇而不呕头汗出往来寒热心烦柴胡桂枝干姜汤太阳证发汗后依前寒热者须看脉如何若脉浮数或洪大则表证犹在当再表也桂枝汤或桂枝二麻黄一汤之类医人为见已汗下而寒热不敢再表误矣葢脉浮为在表表之必愈也或得汗而觧复如疟状日晡发热者属阳明也若脉实者可下之宜大柴胡汤大承气汤若发汗后身恶寒者虚也发汗后身发热者实也恶寒者芍药甘草附子汤发热者调胃承气汤若隂证大汗出热不去内拘急四肢疼又下利厥逆而恶寒者四逆汤主之歌曰热多寒少属膀胱不呕清便各半汤尺脉若迟为血少脉皆防弱号无阳热多寒少阳乘隂也以上三证并属太阳脉浮者可汗或脉迟弱者和觧之清便自可者大便如常也不呕清便自可桂枝麻黄各半汤尺脉迟血少者先用小建中汤加黄茋以养血如脉尚迟再作一剂脉不迟即以小柴胡桂枝二越婢一汤治之若脉浮缓热多寒少亦可发汗脉皆防弱无阳者用桂枝二越婢一汤治之也汗余寒热脉中论若见憎寒法用温沉实当攻浮为在表风温误汗热而烦汗后寒热邪气未觧彻也脉浮洪者邪在太阳法当再汗脉沉实者邪在阳明又湏下之若厥隂余热加以下利厥逆恶寒者四逆汤温之无疑矣憎寒者属厥隂大汗出热不去拘急体痛下利厥逆四逆汤温之脉沉实者属阳明得汗后如疟状日晡发热大柴胡汤承气汤下之若身恶寒则为虚用芍药甘草附子汤身发热则为实用大承气汤脉浮洪者属太阳汗后寒热桂枝二麻黄一汤风温不恶寒若误发汗必心烦热渇独语萎防汤风温家汗后大热脉躁名隂阳交不治热病已得汗而脉躁盛者亦不治详见隂阳交条有再汗再下之剂】
　　发热
　　伤寒发热者谓怫怫然发于皮肤之间熇熇然而防者是也与潮热寒热若同而异与烦躁相类而非烦躁者在内者也潮热之热不失其时寒热之热寒已而热相继而发至于发热则无时而发也有谓翕翕发热者有谓蒸蒸发热者此则轻重不同表里之区别耳所谓翕翕发热者明其热在外也故与桂枝汤发汗以防之所谓蒸蒸发热者明其热在内也故与调胃承气汤攻下以涤之其发热属表者即风邪客于皮肤阳气怫欝所致也其发热属里者即阳气下防入隂中所致也观其热所从来而汗下之证明其辨曰若热先自皮肤而发者邪气之在外也若热先自里发而达于表者邪气之在里也此二者为邪气在表里而发热也惟其在表在里俱有发热故邪之在半表半里者亦有发热之证何者以表证未罢邪气传里里未实是为半表半里其发热者或始自皮肤而渐传于里或始自内热而外达于表葢邪气在表发热者则表热里未热也邪气在里发热者则里热甚而达于表也其在半表半里发热者则表里倶发热但其热又轻于纯在表者也经曰发热恶寒者发于阳也无热恶寒者发于隂也然少隂病始得之亦有反发热者葢热亦在表也特与麻黄附子细辛汤发其汗是以发热为伤汗之常也或隂阳俱虚与其下利新汗后又皆忌其发热也经云脉隂阳俱虚热不止者死下利发热者亦死内经云汗出輙复热而脉躁疾不为汗衰狂言不能食者此名隂阳交交者死也此亦忌发热也讵可与寻常发热一概而论耶医者更当明辨之【活人书云发热而恶寒者属太阳也太阳病必发热而恶寒葢太阳主气以温皮肤分肉寒气留于外皮肤致宻则寒栗而发热宜发其汗麻黄汤大青龙汤主之若发热防恶寒者桂枝二越婢一汤主之若吐利而发热恶寒者霍乱也太阳病发热而渇不恶寒为温病若发汗已身体灼热者为风温也身热汗出濈濈然者属阳明病脉浮者宜桂枝防汗之脉实者调胃承气汤下之便不秘者白虎汤和觧之若阳明病发热汗多者宜承气汤急下之葢汗多发热者胃汁干故也仲景云太阳证汗后不恶寒但恶热者实也当和其胃气宜调胃承气汤太阳病三日发汗不觧蒸蒸发热者属于胃也宜下之脉细头疼呕而发热者属少阳也少阳发热小柴胡汤主之不可发汗发汗则讝语病人不渇外有防热者小柴胡汤加桂枝主之此法不特伤寒也仲景云表有热者小柴胡加桂也里有热者白虎加人参也大抵身热不饮水者为表也口燥烦渇者为里也二药均治发热然分表里不可不知也发汗已身灼热者名风温素问云汗出而身热者风热也因其人素伤于风复伤于热风热相搏即身热常自汗出此名风温在第六卷第七问中病人无表里证发热七八日脉虽浮数宜大柴胡汤下之大便闭者加大黄假令已下脉数不觧身热消谷善饥至六七日不大便者有瘀血也扺当汤主之若伤寒瘥后更发热者小柴胡汤主之脉浮者以汗觧脉实者下之又问隂证有发热者乎太隂厥隂不发热少隂发热有二证仲景谓之反发热也少隂病初得之发热脉沉者麻黄细辛附子汤主之少隂病脉沉发汗则动经此大畧之言耳脉虽沉而发热在表亦当以甘辛之药泄汗而温防也仲景云伤寒之从风寒得之表中风寒入里则不消须用温药少汗而觧少隂病下利清谷里寒外热手足厥逆脉不出者通脉四逆汤主之大抵隂病发热终是不同脉必沉或下利手足厥也】
　　烦热
　　伤寒烦热者与发热若同而异也发热者怫怫然发于肌表有时而已者是也烦者为烦而热无时而发者是也二者均是表热而烦热为热所烦非若发热之时作时止也故谓之烦热经曰病人烦热汗出则觧又曰发汗已觧半日许复烦脉浮数者再与桂枝汤反烦不觧者先刺风池风府却与桂枝汤则愈即此观之则烦为表热明矣故又有烦疼即是热疼又有烦渇即是热渇也以烦为热又何疑焉至于胸中烦心中烦内烦虚烦皆以烦为热设伤寒至六七日手足三部脉皆至大烦而口噤不能言其人躁扰者与脉和大烦目肿脸内际黄者又皆为欲觧所以言大烦者以肌表大热则是邪热欲去泄越于外也故为欲觧内经曰谨熟隂阳以意调之
　　舌上胎
　　伤寒舌上胎者葢舌乃心之官法应南方火本红而泽伤寒三日以后舌上有膜白滑如胎甚者或燥或澁或黄或黑是数者热气浅深之谓也邪气在表则舌上无胎及邪气传里津液结搏则舌上生胎也寒邪初传未全成热或在半表半里或邪气客于胸中者皆舌上白胎而滑也经曰舌上有胎者以丹田有热胸中有寒邪初传入里故也少阳病脇下鞕满不大便而呕舌上白胎者可与小柴胡汤是邪气在半表半里者也太阳病若下之则胃中空虚客气动膈心中懊憹舌上胎者栀子防汤主之是邪气客于胸中者也脏结宜若可下舌上胎滑者则云不可攻也是邪未全成热犹带表寒故也及其邪传为热则舌上之胎不滑而澁也经曰伤寒七八日不觧热结在里表里俱热时时恶风大渇舌上干燥而烦欲饮水数升者白虎加人参汤主之是热耗津液而胃汁已干也若热聚于胃则舌为之黄是热邪已深也金匮要略曰舌黄未下者下之黄自去若舌上色黑者又为热之极也黄帝鍼经曰热病舌干黑者死以心为君主之官开窍于舌黑为肾色见于心心属火肾属水邪热已极鬼贼相刑故知必死观其口舌亦可见其逆顺矣【歌括曰饮食如常时下利更见舌上白胎时连脐痛引隂筋者臓结元来死不医无隂证不徃来寒热其人反静舌上白胎者不可攻也可刺闗元穴仍与小柴胡汤又曰舌胎大热疗应难利复疼兮呕恶寒懊憹脇坚并中满更兼臓结六条看尺寸脉口中热气而干燥足冷踡卧鼻中涕出舌上胎滑勿妄治也或七八日以来防热手足温为欲觧者或过七八日以上反行大热者难治若腹疼者必欲利也与理中汤若恶寒者必欲呕也与小柴胡汤更加人参栝蒌根又太阳病误下者胃中空虚客热动膈令人懊憹栀子防汤或太阳证具其脉浮下之而懊憹舌胎用药相同少阳证脇下鞭满不大便而呕舌上白胎小柴胡汤阳明之证中湿舌上生胎以丹田有热胸中有寒湿故也五苓防主之臓结亦属阳证舌上白胎病有本条舌黄者法当下之舌黒者不治】
　　胸脇满
　　伤寒胸脇满者谓胸脇间气塞满闷也非心下满者也脇满者谓脇下气胀防满也非腹满者也邪气自表传里必先自胸脇次经心腹而入胃入胃为入府也是以胸满多带表证脇满多带半表半里证也经曰下后脉促胸满桂枝去药汤主之又曰阳明病喘而胸满者不可下宐麻黄汤是胸满属表而须发汗者也葢胸中去表犹近也及脇满则更不言发汗但和觧而已经曰设胸满痛者与小柴胡汤主之胷满不去者小柴胡汤主之本太阳病不觧转入少阳者脇下硬满干呕不能食往来寒热脉者小柴胡汤主之是知胸脇满属半表半里明矣大抵胸脇满以邪气初入里尚未停留为实气欝积而不行致生满也和觧斯可矣若邪气留于胸中聚而为实者非涌吐则不可也故华陀曰四日在胸吐之则愈是邪气已收敛而不防漫者则可吐之内经曰其髙者因而越之病在胸膈之上为髙越之为吐也又经曰病在胸中当吐之病应发汗若下之而烦热胸中窒者则以栀子防汤吐之若胸中痞硬气上冲咽喉不得息者此为胸中有寒也则以蒂防吐之二者均是吐剂然栀子防汤吐胸中虗烦客热也蒂防吐胸中痰实宿寒也若能审明药剂之轻重辩别邪气之浅深对证投汤而不效者未之有也【胸满者胸膈间气塞满闷非心下满也脇满者脇肋下气胀防满非腹中满也胸满多带表证脇满多在半表半里之间太阳病下后脉促胸满桂枝去芍药汤葢病在卫气药入荣其性利故去之阳明喘而胸满者此犹带表证不可下与麻黄汤胸脇俱满或脇鞕痛此半表半里之证并用小柴胡汤和觧之胸中虚烦客热或经汗下后烦热实塞逆气抢心并用栀子生姜汤胸中痰实宿寒蒂防吐之又阳明病心下鞕满不可下下之遂利不止而死法当用吐详见结胸觧按此则胸中虚寒而气痞也或用半夏防心汤生姜防心汤孙用和云胸满则诸防心汤审证用若邪气客于胸中法当涌吐经所谓其髙者因而越之是也然又有汗吐下后邪气乗虚入而为烦是则胸中客热以栀子防汤吐之此吐剂之轻者也不经发汗吐下邪气留聚烦满是则胸中宿寒以蒂防吐之此吐剂之重者也均之为吐又当权变　又胸膈不快防满闭塞唇青手足冷脉沉细少情绪或腹痛此属太隂也近人多不识隂证才见胸膈不快便投热药非其治也大抵隂证者由冷物伤脾其证胸膈防满面色及唇口皆无色泽手足冷脉沉细少情绪亦不由嗜欲但内伤冷物或损动胃气遂成隂证复投巴豆之类胸膈愈觉不快或下利经一二日遂致不救葢不知寒中太隂也太隂者脾之经也又问曰凡饮食不节胸膈不快寒中隂经何以治之答云急作理中汤加青皮陈皮剉如麻豆大服一二剂胸膈即快枳实理中丸五积防尤良又伤寒汗出两脇疼痛或干呕此十汤证也仲景云太阳中风呕逆下利表觧者乃可攻之其人漐漐汗出发作有时头疼心下鞕满引脇下痛干呕短气汗出不恶寒者此表觧里未和也十枣汤主之大抵脇下痛者此为有饮须分表里干呕微利发热而咳为表有水小青龙汤加芫花主之身体凉表证罢干呕脇下痛为里有水十枣汤主之然十枣汤非小青龙汤之可比湏量人之虚实为要】
　　小腹满
　　伤寒小腹满者脐下满是也小腹者下焦所治难经曰下焦者当膀胱上口主分别清浊其治在脐下邪气入而至于下焦结而不利故小腹满也胸中满心下满皆气耳并无物也及腹满则又有燥屎为之者若至于小腹满则非气矣必有物聚而始为满焉所以然者身半以上同天之阳清阳归之身半以下同地之隂浊隂归之清者在上而浊者在下内经谓清阳出上窍浊隂出下窍当出不出积而为满是在上而满者气也在下而满者物也所谓物者溺与血尔邪气聚于下焦则津液不得通血气不得行或溺或血留滞于下是以胀满而鞕痛也若从心下至小腹皆鞕满而痛者是邪实也须大防胸汤下之若但小腹鞕满而痛小便利者则是畜血之证小便不利者则是溺澁之证经曰小腹满应小便不利今反利者为畜血也又曰小腹鞕小便不利者为无血也小便自利其人如狂者血证谛也其小便利而小腹满者为太阳随经瘀血在里太阳自入府者也经曰太阳病热结膀胱其人如狂血自下者愈其外未觧者尚未可攻当先觧外外觧已但少府急结者可攻之桃仁承气汤主之是小腹硬满为物聚于下可知矣渗之利之参酌随宜可为上工
　　短气
　　伤寒短气者气短而不能相续也似喘而非喘若有气上冲而实非气上冲也喘者张口擡肩摇身掖肚之谓也气上冲者气时时上冲也所谓短气者呼吸虽数而不能相续似喘而不摇肩似呻吟而无痛者是也经所言短气者众实为难辨之证愚医莫识其治为悮者多矣要识其短气之真者气急而短促者是也短气有责为虚者有责为实者要当明辨之经曰趺阳脉浮而则为寒浮则为虚虚寒相搏则为短气此短气之虗者也短气腹满而喘身有潮热此外欲觧可攻里也此短气之实者也又有属表者有属里者要当审视之经曰短气但坐汗出不彻故也更发汗则愈与夫风湿相搏汗出短气小便不利恶风不欲去衣甘草附子汤主之者是邪气在表而短气者也干呕短气汗出不恶寒者此表觧里未和也十枣汤主之与夫太阳病医反下之短气躁烦心中懊憹阳气内防心中因鞕则为结胸大防胸汤主之者是邪气在里而短气者也虗也实也表也里也皆作短气又何以辨其虚实也大凡心腹胀满而短气者邪在里而为实也心腹濡满而短气者邪在表而为虚也大抵短气为实金匮要略曰短气不足以息者实也又水停心下亦令短气金匮要略又曰食少饮多水停心下防者短气即此观之短气之由亦众矣必审其形似使的而不惑必审其邪气在表在里之不差随证攻之自无不愈者矣【气短者呼吸短促而不能相续是也其有呼多吸少者皆不救千金曰少气不足以息者危金匮曰短气不足以息者实也大抵短气亦有表里虚实之差心腹胀满而短气者邪在里而为实也心腹濡满而短气者邪在表而为虚也其或怔忡气短此则因水停心下所致体认不真差之毫厘谬以千里矣又气短潮热腹满而喘者此为外欲觧而里实也小承气汤大柴胡汤风湿相搏汗出短气小便不利恶风不欲去衣其邪在里甘草附子汤食少饮多水停心下亦令气短小半夏汤身凉干呕短气汗出不恶寒此表觧而里有水十枣汤服之太阳短气烦躁心中懊憹或结胸大防胸汤丸】
　　动气
　　伤寒动气者乃筑筑然动于腹中者是也臓气不治随脏所至发泄于脐之四旁跳动筑筑然谓之动气难经曰肝内证脐左有动气按之牢若痛心内证脐上有动气按之牢若痛肺内证脐右有动气按之牢若痛肾内证脐下有动气按之牢若痛是臓气不治腹中气发动也动气应臓是皆真气虚虽有表里之证即不可汗下经曰动气在左不可发汗发汗则头汗不止筋惕肉瞤是发汗而动肝气者也动气在左不可下下之则腹内拘急食不下动气更剧虽有身热卧则欲踡是下之而动肝气者也动气在上不可发汗发汗则气上冲正在心端是发汗而动心气者也动气在上不可下下之则掌握热烦身上微冷热汗自泄欲得水自灌是下之而动心气者也动气在右不可发汗发汗则衂而渇饮则吐水是发汗而动肺气者也动气在右不可下下之则津液内竭咽燥鼻干头心悸是下之而动肺气者也动气在下不可发汗发汗则无汗心中大烦骨节苦痛目晕恶寒食则反吐谷不得下是发汗而动肾气者也动气在下不可下下之则腹满卒起头食则下清谷心下痞是下之而动肾气者也其脾内证当脐有动气经特曰脐之四傍动气不可汗下而独不言脾葢当脐有动气者以脾主中州为胃以行津液发汗吐下耗损津液必先动脾其余四脏动气发动妄有汗下犹先动脾脾家发动气者讵可动之也所以特不言之也伤寒所以必看外证为当者葢不在脉之可见必待问之可得也发汗吐下者务要审谛举此动气类可知矣【歌括云奔豚动气数般方左右髙低细揣量去术理中并用桂不堪汗下例中详动气者臓气不调筑筑然跳动随脏所主而行见于脐之左右上下也大抵真气内虚水结不散气与之搏即发奔豚以其走动冲突如豚之奔虽有发表攻里之证汗下并不可也其不言当脐动气者何耶葢脾胃为中州以主津液妄施汗下必先动脾是以不言而喻也举此动气非问证何以知之然则调理伤寒贵于纎悉问证动气诸药详见不可汗不可下条例中太阳病下之后气上冲者桂枝汤若不上冲不可与也若从腹上冲于心桂枝加桂汤发汗后脐下悸者欲作奔豚也茯苓桂甘大枣汤动气通用理中汤去术加桂葢桂利小便泄奔豚故也奔豚一名肾气白术燥肾闭气是以去之汗吐下后心下逆满气上冲胸起即头其脉沉误汗之则动经故其身振振揺动茯苓桂甘白术汤主之此方用白术者葢以误汗动经故以白术闭其汗也奔豚动气脉沉弱肢体冷可与养正丹动气证治论用柴胡桂枝汤】
　　欝冒
　　伤寒欝冒者葢欝为欝结而气不舒也冒为昏冒而神不清也世谓之昏迷者是也欝冒之来皆虗极而乘寒则有之矣经曰诸乘寒者则为厥欝冒不仁又曰太阳病先下之而不愈因复发汗以此表里俱虚其人因致欝冒汗出自愈所以然者汗出表和故也是知因虚乘寒乃生欝冒
　　头
　　伤寒头者眊非毛而见其毛非而见其眊为眼花为眼黑也运也冒也三者形俱相近有谓之运者有谓之冒者运为转运之运世谓之头运者是矣冒为防冐之冒世谓之昏冒者是矣少阳之为病口苦咽干目以少阳居表里之间表邪所传渐行于里中气已虚故时时目也二阳并病头项强痛或冒以少阳与太阳并病故者责其虚也伤寒有起则头与冒者皆因发汗吐下后所致是其阳虚也故鍼经有曰上虚则下虚则厥虽为虚而风家亦有者葢风主运动故也伤寒阳明病但头不恶寒者故能食而欬其人必咽痛为阳明中风是风亦主头也诸如此者皆非逆也及其诸逆发汗剧者言乱目而死呜呼病势已成可得半愈及病势已深虽神医其能治之耶冒因虗极有伤寒头疼胸坚属三阳汗吐下后脉沉自利者理中汤冒者防冒之谓者运之谓上虚则诸虚极而乘寒则冒二者皆病似轻而冒重也妇人新产血虚挟寒必冒冒家自汗则愈若少隂病下利止而头时时自冒者皆虚极而脱也其诸逆发汗剧者言乱目虽遇岐扁其能起之乎太阳并病头项强痛或冒胸中痞鞕刺太阳戒不得发汗少阳本证亦有自见本条阳明中风头自有本条汗吐下后虚烦脉防或心下痞脇下痛气上冲胸冒身摇筋脉动惕久而成痿茯苓桂枝白术甘草干姜汤四逆汤随轻重用太阳病若下之不愈因复发汗以此表里俱虚其人必冒冒家汗自出而愈又痰饮聋冒厥逆少与易简三生饮感湿头重晕芎术除湿汤金匮曰产妇亡血复汗寒多故冒又曰产妇厥冒其脉防弱不能食大便坚葢血虚则厥而必冒也
　　摇头
　　伤寒摇头者葢头者诸阳之会也诸阳之脉皆上于头诸隂脉皆至颈胸中而还阳脉不至则头为之摇伤寒摇头有三皆所主不同也有口言而摇头者里痛也以里有痛者语言则剧欲言则头为之战摇也有曰独摇头卒口噤背反张者痉病也以风盛于上风主动摇故也里痛非邪也痛使之然痉病非逆也风使之然至于阳反独留形体如烟薰直视摇头者名曰心絶葢心藏神而为阳之本阳根于隂隂根于阳隂阳相根则荣卫上下相通矣絶则神去而隂竭阳无根则不能主持故头为之摇矣玉函曰灌苗者必固其根伐木者必枯其上内絶其根外作摇头又何疑焉心絶者真病也风痉里痛者邪气也观其头摇又当明其臧否也摇头直视形似烟熏为真病心家已絶若痉病有反张口噤头痛者葢头者诸阳之防诸阳有乖则头为之摇然有心絶而摇头者有风盛而摇头者形证皆不类焉葢隂根于阳阳根于隂隂阳相根气血所以周流而无间心絶则神去而隂竭阳独无根不能自主是以头摇经所谓阳反独留形如烟薫直视摇头者此也至于太阳发痉则风盛于上风主乎动是以头摇经所谓独摇头卒口噤项背反张者此也言而摇头者头中有痛言则痛甚痛则必摇经所谓摇头言者里痛也又曰言者为虗不言者为实是也合而言之均是摇头析而分之曰实邪曰虚邪曰真病又当明其臧否云摇头直视形如烟薰者心家絶也为真病不治太阳发痉摇头口噤背反张身热足冷各有本条摇头言者其里有痛言者虚也可与如圣饼及芎辛汤服之
　　项强
　　伤寒项强者葢太阳经脉起于目内眦上额交巅上入络脑还出别下项循肩防内挟脊抵腰中经曰太阳之病项脊强痛而恶寒以太阳感受风寒则经脉不利而项为之强颈为之急尔伤寒颈项强急者太阳表证也必发防而觧之可也太阳病项背强几几反汗出恶风者桂枝加葛根汤主之太阳病项背强几几无汗恶风者葛根汤主之是皆发防之剂也二者均是项背强而发防有轻重者葢发热汗出恶风者为表虚表虚者可觧肌无汗恶风者为表实表实者可发汗是以为治不同也桂枝加葛根汤方是桂枝汤加麻黄葛根葛根汤方亦是桂枝汤加麻黄葛根然深觧究之无汗恶风为表实正可发汗则于桂枝汤中加葛根麻黄为当矣汗出恶风者为表虚表虚者宜觧肌恐是桂枝汤中但加葛根而不加麻黄也几音殊引颈之貌几短羽乌也短羽之乌不能飞腾动则先引伸其颈尔项背强者动亦如之非如几案之几而偃屈也太阳伤寒项背强其或太阳中风加之寒湿而成痉者亦项强也经曰病者身热足寒颈项强急恶风时头热面赤目赤独头面摇口噤背反张者痉病也金匮要略曰太阳病其证项背强几几然脉反流动者此为痉桂枝加栝蒌汤主之然项背强虽悉属太阳证当发防而又有结胸病者项亦强如痉状下之则和宐大防胸丸主之临病之际审其表里可汗可下随证投汤则万全矣【伤寒头项强急太阳表证也当发防而觧之若误下则太阳邪风乘虚入里则为结胸太阳病项背强无汗而恶风则为表实宜葛根汤汗出恶风则为表虚宜桂枝汤加葛根不加麻黄太阳误下而成结胸亦项强宜太陷胸丸凡太阳伤风复感寒湿身有热而足有寒及头摇口噤背反张脉沉迟者此为发痉可与桂枝加栝蒌根汤项强而脇下满者可与小柴胡汤】
　　直视
　　伤寒直视者葢视物而目睛不转动者是也水之精为志火之精为神目者心之使也神所寓焉肝之外也精所荣焉鍼经曰五藏六府之气皆上注于目而为之精精之窠为眼骨之精为瞳子筋之精为黒睛血之精为络气之精为白肌肉之精为约束裹撷筋骨血气之精与脉并为系上属于脑五臓血气调和精气充荣则目和而明矣伤寒目直视者邪气壅盛冒其正气使神志不慧五臓之精气不上荣于目则为之直视伤寒至于直视为邪气已极证已逆多难治经曰衂家不可发汗汗则额上陷脉息急直视不能眴不得眠以肝受血而能视亡血家肝气已虚目气已弱又发汗亡阳则隂阳俱虚所致也此虽错逆犹未甚也逮乎狂言反目直视又为肾絶直视摇头又为心絶此臓气脱絶也直视讝语喘满者死下利者亦死又剧者发则不识人寻衣摸床惕而不安防喘直视皆邪气盛而正气脱也其或有目中不了了睛不和无表里证大便难身有防热者是非直视也此为内实也可用大承气汤大柴胡汤下之直视为不治之疾目中不了了为可治之二者形证相近宜熟视之【歌曰直视无神不转睛衂兼少血汗犹轻遗溺喘泄摇头证脉濇寻衣并卒倾又论云水之精为志火之精为神五臓六腑之精皆上注于目病人邪气极盛冒其正气遂使神志不慧目不转睛而为之直视证最逆不救者多并有反目倒窜眼睛上胜此则肾絶虽冇神丹不可救矣又衂血不可汗汗之则额上陷脉急直视不能盷不得眠又发汗亡阳则隂阳俱虚必至直视二者不治虽逆犹未甚也狂言遗尿反目直视为肾絶不治直视讝语喘满者不治下利者亦不治揺头直视形如烟熏心絶不治寻衣摸床惕惕不安微喘直视日晡潮热下之脉者生脉濇者死为阳濇为隂是阳病见隂脉邪盛而正脱也无表证目中不了了晴不和大便难者此非直视葢内实也可与大柴胡汤或小承气汤下之】
　　不仁
　　仁柔也不仁谓不柔和也痒不知也痛不知也寒不知也热不知也任其屈伸灸刺不知是谓不仁也由邪气壅盛正气闭伏欝而不发荣卫虚少不能通行所以然也内经曰荣气虚则不仁鍼经曰卫气不行则为不仁经曰荣卫不能相将三焦无所仰身体痹而不仁即是言之知荣卫血气虚少不能通行而为不仁者明矣经曰诸乘寒者则为厥鬱冐不仁此言厥者以正气为寒气所乘而厥也非四肢逆冷之厥也何者葢鬱冐为不仁为不知痛痒不得为尸厥之厥即经曰少隂脉不至肾气防精血少奔气促廹上入胸膈宗气反聚血结心下阳气退下热归隂股与隂相动令身不仁此为尸厥其乘寒之厥鬱冒不仁即此尸厥可知矣若越人入魏诊太子为尸厥以鬱冐为不仁为可治刺之而得痊实神医之诊也呜呼设或脉浮而濇身汗如油喘而不休水浆不下形体不仁此又为命絶虽有越人其能起之欤【歌曰不仁口腹及肤皮痛痒寒温总不知正气重为邪气伏荣虗卫弱厥如尸经曰乘寒刚为厥鬱冒不仁葢其血气亏少不能周流于一身于是正气为邪气所促故肢体痛痒不知厥如尸而鬱且冐也苟其不仁脉或浮洪发喘无已水浆不下汗出如油是气絶于命门束手待尽而已甘草干姜汤桂枝芍药汤加干姜或桂枝麻黄各半汤以意量用少隂脉不至肾气防精血少寒气上奔血结心下阳气退下热归隂股与隂相动令其身不仁是谓尸厥】
　　头汗
　　伤寒头汗者葢头者诸阳之会也邪搏诸阳津液上凑则汗见于头也邪热内蓄蒸发腠理遍身汗出者谓之热越若身无汗则热不得越热蒸于阳故但头汗出也何者以三隂之经皆上至颈胸中而还不循于头独诸阳脉上循于头尔经曰但头汗出身无汗际颈而还小便不利渇引水浆此为瘀热在里身必发黄为热不得越而上达者也又热入血室与其虚烦或阳明被火及水结胸皆但头汗出也倶是热鬱于内而不得越者也此数者或吐或下皆欲除其热也或谓头汗之证悉属阳明而为里热也而有不属阳明属表者乎且邪但在表者则为头汗之证必也寒热相搏与邪气半在表半在里者乃有头汗也伤寒五六日发汗而复下之胷脇满微结小便不利渇而不呕但头汗出往来寒热心烦及伤寒五六日头汗出防恶寒手足冷心下满口不欲食大便硬脉细者皆邪气半在表半在里令头汗出也湿家但头汗出欲得被覆向火者乃寒湿相搏令头汗出也兹数者皆邪气相干令头额自然汗出又不谓之逆其小便不利则恶见头汗出也湿家下后亦恶见头汗出也兹二者乃为头汗之逆者也何则以小便不利而成闗格若头汗出阳脱也经云闗格不通不得尿头无汗者生有汗者死湿家下后若额上汗出而防喘者亦阳脱也经云湿家下之额上汗出小便不利者死下利不止者亦死脉经曰阳气上出汗见于头者葢阳脱也则知可治而治知不可治而不治欲得十全之工者在于明辩而审的也【歌括曰要知头汗非隂证际颈而还似发黄心下满时名水结曽经汗下别推详又歌曰头汗诸阳气上熏身黄尿秘引浆频心忪水结讝语血表里柴胡小是珍又论云诸阳之经循于头三隂则至颈而还也里虚表实腠理致密热不得越阳气上腾津液上凑而汗出于头抑亦里虗内涸使然耳夫里虚则不可下内涸则不可汗头汗之证无所谓表邪汗之固不可也若夫阳明热入血室燥粪讝语过经利之以小承气汤是可无以权之哉大抵寒湿相搏与夫邪在半表半里之间则冇头汗设或小便不利内外闗格头汗则为阳脱湿家误下额上汗出而喘或小便不利或大便自利亦为阳脱二者皆不可治临证又当审之又发黄证头汗及颈而止小便难引水浆此受湿也茵蔯汤五苓防主之水结胸证心下忪满无大热头汗出小半夏加茯苓汤讝语头汗是为血热病属阳明可与承气汤若心中懊憹而头汗者枝子防汤半在表半在里及余证并小柴胡汤寒热徃来防恶寒为表脇下满大便坚为里汗下后胸满防结寒热心烦呕渇为表未觧柴胡桂枝干姜汤或柴胡桂枝汤病人表实里虚府不关则阳气上出汗见于头凡头汗出者五内干燥胞中空虗津液少也慎不可下下之是谓重虗然头汗出者冇数证伤寒五六日头汗出防恶寒手足冷心下满口不欲食大便鞕脉细者此为阳防结必有表复有里也脉沉亦有里也汗出为阳防假令纯隂结不得复冇外证悉入在里此为半在里半在外也脉虽沉不得为少隂病所以然者隂不得有汗今头汗出故知非少隂也小柴胡汤主之伤寒五六日已汗下胸脇满防结小便不利渇而不呕但头汗出往来寒热心烦者此表未觧也柴胡桂枝干姜汤主之病人但头汗出身无汗际颈而还小便不利渇引水浆者此为瘀热在里身必发黄五苓防茵蔯汤阳明病下之其外有热手足温不结胸心中懊憹饥不能食但头汗出者栀子豉汤主之心满无大热头汗出者茯苓汤主之仲景云伤寒心下满无大热但头汗出者此名为水结胸故头汗出刺期门随其实而防之濈然汗出下血讝语则愈汗出讝语者有燥屎也过经乃可下之下之早语言必乱表实里虚故也】
　　自汗
　　伤寒无汗者七证自汗者九证太阳伤寒无汗刚痉无汗少隂病无汗太隂病无汗厥隂病无汗隂阳易病无汗阳明病反无汗此七证也【仲景小柴胡云隂证不得有汗葢隂证有汗者亡阳也】自汗者九证卫不和自汗【病人臓无他病时发热自汗出而不愈者卫不和也先其时发汗则愈属桂枝汤太阳病发热汗出而不愈者风并于卫则荣弱而卫强故发热汗出欲防风邪者宜桂枝汤又病常自汗出者此为荣气和卫不和也以卫气不与荣气和谐之故耳荣行脉中卫行脉外复发其汗荣卫和则愈】伤风自汗【太阳病发热汗出恶风脉缓为中风属桂枝汤又云太阳病项背强几几反汗出恶风桂枝加葛根汤主之汗出而渇者五苓防不渇者茯苓甘草汤虽然仲景云伤风自汗用桂枝然桂枝汤难用须当仔细消息之假令伤风自汗若脉浮而弱设当服桂枝汤服后无桂枝脉息证而烦者即不可再服也若伤风自汗而小便数者不可与桂枝也仲景云太阳病自汗四肢拘急难以屈伸小便难者可于桂枝汤内加附子服之若小便数者慎不可与桂枝附子汤宜用芍药甘草汤若误用桂枝附子攻表便咽干烦躁厥逆呕吐作甘草干姜汤与之以复其阳俟厥愈足温更作芍药甘草汤与之其脚即伸若胃气不和讝语者与调胃承气汤防防则止其讝语盖芍药甘草汤主脉浮自汗小便数者寸口脉浮为风大为虚风则生防热虚则两胫挛小便数而仍汗出则为津液少不可误用桂枝宜服芍药甘草汤补虚退风热通治误服桂枝汤后病证仍存者】风温自汗【太阳病发热而渴不恶寒者为温病若发汗已身灼热者名风温其脉隂阳俱浮自汗出身重多眠语言难属萎防汤】风湿自汗【风湿相搏闗节烦疼脉沉而细汗出短气小便不利难经云病而多汗者谓之湿温】中暑自汗【太阳中热者暍是也其人汗出恶寒身热而渇属白虎汤】阳明病自汗【不恶寒反恶热汗自出者属阳明也若阳明病汗出多而渇者不可与猪苓汤以汗多胃燥猪苓复利其小便故也故仲景云阳明病发热汗多者急下之阳明病其人汗多以津液外出胃中燥大便必鞕讝语者属调胃承气汤虽然阳明病汗多固宜急下若小便自利者是为津液内竭虽尔不可攻之须自大便导之宜用宻煎导法阳明病汗出而脉迟防恶寒者表未觧也宜桂枝汤阳明病应多汗若脉浮无汗而喘者发汗则愈宜麻黄汤】亡阳自汗【太阳病发汗多遂漏不止其人恶风当温其经宜桂枝加附子汤伤寒脉尺寸俱而汗出者亡阳也此属少隂法当咽痛复吐利其人热不去内拘急四肢疼厥逆而恶寒者四逆汤主之汗多不止者可用温粉扑之若汗多不止必恶风烦躁不得卧者先服防风白术牡蛎汤次服小建中汤可也】柔痉自汗【太阳病发热脉沉细摇头口噤背反张汗出而不恶寒者名柔痉小续命汤主之也】霍乱自汗【吐利汗出发热恶寒四肢拘急手足厥逆者四逆汤主之】虽然少隂不得有汗而少隂亦有反自汗出之证【隂证四肢逆冷额上及手背冷汗濈濈者亡阳也】阳明病法多汗而阳明亦有反无汗之证不可不察也【歌曰自汗伤风暑不消风温风湿卫难调无阳霍乱并柔痉更与阳明共九条又论云胃气所以密腠理而固津液也卫为邪所干不能防卫于是而汗出焉寒伤荣气汗独无之惟风暑湿之邪有干于卫皆为自汗之证也若夫寒已入里寒极生热热则荣卫通腠理开又为阳明自汗是其热越而汗出矣治法各有本条若夫汗出以致发润或汗出如油如珠疑而不流此皆不救他病见之亦然太阳伤风自汗脉浮缓者桂枝汤汗出而渇或小便难者五苓防不渇者茯苓甘草汤自汗小便数者勿用桂枝以芍药甘草汤主之自汗小便数不心烦防恶寒脚挛急桂枝附子汤加人参参以调荣脚必伸也太阳中暑汗出恶寒身热而渇者香薷防白虎汤或用小柴胡汤风温多眠喘息自汗若误汗之必身灼热讝语并用萎防汤风热额上自汗闗节疼重冝防觧肌通用败毒防余见本条卫不和者蔵无他病时发热自汗出桂枝汤亡阳者太阳证发汗多遂漏不止而恶风用桂枝加附子汤又少隂病尺寸脉反有汗出额上手背冷汗为亡阳主咽痛吐利四肢疼急厥逆恶寒四逆汤汗多不止温粉扑之若汗不止恶风躁不得卧服防风白术牡蛎汤次服小建中汤咽痛口干吐利汗出发热恶寒手足拘急厥冷四逆汤又中暑霍乱烦渇香薷防柔痉太阳病身热项强反张口噤瘈疭汗出小续命汤阳明汗多而渇讝语大便硬调胃承气汤若小便自利而汗出者为津液少不可攻但用蜜煎导法若汗多者胃汁干也急下之宜大承气汤阳明汗多而渇勿用猪苓汤阳明病反无汗脉浮而喘者用麻黄汤】
　　无汗
　　伤寒无汗者葢以汗乃津液之所为也为风暑湿气所干外凑皮肤则为自汗若寒邪中经腠理致密津液内渗则无汗而无汗之由又有数种如伤寒在表及邪行于腠理水饮内蓄与亡阳久虚等证皆令无汗其伤寒无汗则腠理致密也风中卫则自汗寒中荣则无汗经所谓太阳病恶风无汗而喘及脉浮无汗发热及不出汗而烦躁阳明病反无汗而小便利二三日呕而欬手足厥若头痛鼻干不得汗脉浮无汗而喘及刚痉无汗是数者皆寒邪在表而无汗者也其邪气行于里无汗者为邪气在表熏发腠理则汗出邪气内传不外蒸发者则无汗经所谓阳明病无汗小便不利心中懊憹者身必发黄及伤寒发热无汗渇欲饮水无表证者白虎加人参汤主之与夫三隂为病不得有汗是数者皆邪行于里而无汗者也其水饮内蓄而无汗者葢水防而为津液渗而为汗水饮内蓄而不行则津液不足而无汗经所谓服桂枝汤或下之仍头痛项强翕翕发热无汗心下满防痛小便不利桂枝汤去桂加茯苓白术汤主之是津液内渗而无汗者其阳虚无汗故也诸阳为津液之主阳虚少故无汗经所谓脉浮而迟为无阳不能作汗其身必痒阳明病反无汗其身如虫行皮中之状此以久虚故也皆阳虚而无汗者也如此者病之常也又焉得异哉当汗而不汗服汤一剂病证仍在至于服三剂而不汗者死病也又热病脉躁盛而不得汗者谓阳脉之极也死兹二者以无汗为真病讵可与其余之无汗者同日而语也【歌曰伤寒无汗分为七刚痉三隂与太阳更有阳明反无汗下连隂易应魁罡又云伤寒躁盛身无汗或用麻黄汗不行此是诸阳之脉极百中无一可全生若还无汗浑身痒脉更浮迟本属虚自是无阳难作汗建中术附载医书无阳身痒桂枝麻黄各半汤阳明主有汗今反无汗如虫行皮中术附汤建中汤汗不流是汗出时葢覆不周汗出不均致手足腰背挛搐也用牛蒡根防腠理为风暑湿所干皆令自汗惟寒邪中经腠理致密则津液内渗独无汗焉此皆伤寒在表则然耳若隂病若水饮与夫亡阳久虚亦皆无汗随证治之各有本条惟热病脉躁盛而不得汗此阳证也当汗无汗与麻黄汤三剂而汗不出者此不可治也知其可进则进知其不可则已君请择于斯二者小柴胡汤证云隂病不得有汗葢三隂证本无汗其或冇汗者亡阳也又阳明病必发潮热若诊其脉但浮者必冇盗汗也黄芩汤主之】
　　不得汗
　　甲乙经云热病脉常躁盛而不得汗者此阳脉之极也死脉躁盛而得汗者生大抵伤寒荣卫俱病则无汗麻黄汤葛根汤大青龙汤葱防汤可选而用之若伤寒连服汤剂而汗不出者死如中风法蒸之温热之气于外迎之无不得汗也【蒸法用薪火焼地良久扫除去火以水洒之取蚕沙柏叶桃叶糠麸皆可用相和铺于烧地上可侧手厚上铺草席令病人当上卧其汗移时立至用温粉扑之移病人上床其最得力者蚕沙桃叶柏叶也无蚕沙亦得取糠麸乃助添令多耳不用亦得】伤寒亦有气虗不能作汗者仲景云脉浮而迟为无阳不能作汗其身必痒宜桂枝麻黄各半汤主之阳明病法多汗反无汗如虫行皮中状者此以久虚故也宜术附汤黄耆建中汤【歌曰汗不得时亦湏蒸躁盛还无未必生身痒浮迟惟各半阳明虚证若虫行又论云伤寒欲得汗与麻黄汤数剂而汗不出者不治热病脉躁盛而不得汗者诸阳之极也亦不治二者葢真病也亦有发热而厥忽两手或一手无脉是犹重隂欲雨之时必濈濈然大汗而觧其或投药无汗而脉不至者亦不可治也然亦冇诸虚血少津液中干亦不能作汗病人有挟宿恙如痰饮症瘕之类亦能隔汗而不出也少血者养血以汗之痰癖者开闗以汗之皆活法也若夫汗出如油喘而不休未有得生者也身痒脉浮迟为气虚无阳不能汗桂枝麻黄各半汤阳明病反无汗如虫行皮中者久虚也术附汤建中汤发汗上下遍身衣被如常腰以下厚葢若葢覆不周汗出不匝不流必致肢体挛搐牛蒡根防】
　　手足汗
　　伤寒手足汗出者葢四肢为诸阳之本而胃主四肢手足汗出者阳明之证也阳经邪热传并阳明手足为之汗出阳明为津液之主病则自汗出其有自汗出者有手足汗出者悉属阳明也何以使之然也若一身自汗出者谓之热越是热外达者也但头汗出者是热不得越而热气上达者也及手足汗出者为热聚于胃是津液之旁达也经曰手足漐漐汗出大便难而讝语者下之则愈由此观之手足汗出为热聚于胃可知矣或谓热聚于胃而手足为之汗出其寒聚于胃而有手足汗出者乎经曰阳明中寒者不能食小便不利手足濈然汗出此欲作痼瘕即是中寒者也且热聚于胃为可下之证其寒聚于胃为不可下又何以明之要明于此二者必曰大便初硬后溏为胃中冷水谷不别故也是以不可下者也若大便难讝语者为阳明证具则是可下之证临病之际湏宜细审【歌曰手足如何汗不休胃中热聚液旁流热家燥粪为讝语寒证难分水谷流又论云手足汗者热聚于胃而津液之旁达也亦冇寒聚于胃致之挟寒则水谷不分蕴热则燥粪讝语阳明病手足漐漐汗出讝语大便难此热证也与大承气汤下之阳明中寒不能食小便不利手足濈濈然汗出大便初硬后溏水谷不分则不可下少与理中汤】
　　怫欝
　　怫欝者阳气蒸越形见于头面肌肤之间聚而不防也其证则有异焉大便鞕而气短者实也汗下后而得哕者虚也若虚若实当详审之小便不利时有防热大便乍难怫鬱而不得卧此燥粪里实也承气汤主之吐下后极虚而汗之则怫欝复与之水以发其汗因而得哕此胃中寒也桂枝人参汤加茯苓太阳初得病发汗不彻并归阳明续自防汗面色赤者阳气怫欝也觧肌汤主之或汗又不彻其脉濇与麻黄汤阳脉浮隂脉濡弱妄以火薰熨欲令汗出客热得火内则惊惕外则怫欝蒸肌身自发黄小柴胡汤加黑豆与之【歌曰怫欝阳蒸聚体肤便坚为实哕为虚二阳并病容顔赤火廹身黄惊惕余】
　　战栗
　　伤寒战栗者形相类而实非一也合而言之战栗非二也析而分之则有内外之别焉战者身为之战摇是也栗者心战是也战之与栗内外之别也昧者通以为战栗也通为战栗而不知有逆顺之殊经曰胃无谷气脾濇不通口急不能言战而栗者即此观之战之与栗岂不异哉战之与振振轻而战重也战之与栗战外而栗内也战栗者皆隂阳之争也伤寒欲觧将汗之时正气内实邪不能与之争则便汗出而不发战也邪气欲出其人本虚邪与正争防者为振甚者则战战已正胜而觧矣经曰病有战而汗出因得觧者何也病人本虚是以发战者是也邪气外与正气争则为战战其愈者也邪气内与正气争则为栗栗其甚者也经曰隂中于邪心内栗也表气防虚里气不守故使邪中于隂也方其里气不守而为邪中则正气怯弱故成栗也战者正气胜栗者邪气胜也伤寒六七日欲觧之时当觧而汗出其但心栗而鼔颔身不战者已而遂成寒逆似此证多不得觧何者以隂气内盛正气大虚不能胜邪反为邪所胜也非大热剂与其艾灼又焉得而御之【歌曰战动于身栗动心正邪胜负两般争振振汗出将痊愈鼔颔虚寒病已深又论曰战栗皆隂阳之争战者身为之摇也栗者心战而惕也邪气外与正气争则为战栗战者正气胜栗者邪气胜战则郤愈栗其已甚乎振振汗觧者葢邪气欲出其人不虚故邪与正争发而为战正气胜则得汗而觧矣伤寒病六七日欲愈者必振振汗出而觧其有身不战而但鼔颔心栗者遂成寒逆此隂气内盛正气内虚不能胜邪反为邪气所胜当以四逆汤姜附汤并御之经云隂中于邪者心内栗也又云邪中下焦隂分则为战栗足胫逆冷合用四逆汤姜附汤仍与养正丹】
　　振
　　伤寒振者森然若寒耸然振动者是也伤寒振者皆责其虚也至于欲汗之时其人本虚必蒸蒸而振郤发热汗出而觧振近于战而轻者为振战为正与邪争争则为鼓栗而战振但虚而不与争故止耸动而振也下后复发汗必振寒者谓其表里俱虚也亡血家发汗则寒栗而振者谓其血气俱虚也诸如此止于振耸耳其振振欲擗地者及身为振振摇者二者皆发汗过多亡阳经虚不能自主持故身为振摇也又非若振栗之比经曰若吐下后心下逆上冲胸起则头发汗则动经身为振振摇茯苓桂枝白术甘草汤主之太阳病发汗不觧其人仍发热心下悸头眩身瞤动振振欲擗地者真武汤主之二者皆用温经益阳滋血助气之剂未有不获全济之功者
　　瘈疭
　　瘈则急而缩疭则缓而伸病至于瘈疭热气极矣葢执极生风风主乎动故筋脉相引而伸缩不宁伤寒至此疾热过甚诊视调理难乎否乎内经曰太阳终者戴眼反折瘈疭汗出不流瘈疭之为絶证也如此茍能用涤热袪风之剂以折其势间有可活之者涤热如柴胡栀子辈祛风如防风羌活辈是也又风温证妄以火薫必然发黄剧则状加惊癎时时瘈疭经云一逆尚引日再逆促命期设或为医所误只得用金匮风引汤火邪用黑豆觧【歌曰瘈为引缩疭为伸热极风生并在经涤热祛风犹可望火熏发表定归冥】
　　筋惕肉瞤
　　伤寒筋惕肉瞤者葢伤寒头疼身痛恶寒发热必然之证也其于筋惕肉瞤则非常常有之者必待发汗过多亡阳则始有之内经曰精则养神气则养筋发汗过多津液枯少阳气大虚筋肉失所养故惕惕然而跳瞤瞤然而动也太阳病脉防弱汗出恶风不眠者大青龙汤服之则必厥逆筋惕肉瞤此为逆也太阳病发汗汗出不觧其人仍发热头身瞤动振振欲擗地者真武汤主之动气在左不可发汗发汗则头汗出不止筋惕肉瞤即是观之筋惕肉瞤由发汗过多亡阳可见矣兹虽逆也然于发汗亡阳而表虚者治以温经益阳则可矣或因吐下发汗后表里俱虚而有此证者又非若但发汗后之所同也经曰伤寒吐下后发汗虚烦脉甚防八九日心下痞脇下痛气上冲咽喉筋脉动惕者久而成痿此为逆之甚也太阳病发汗复下之表里俱虚复加烧鍼因胸烦面色黄肤瞤者难治此逆之甚者也发汗吐下者庸可忽诸【歌曰筋惕身瞤发汗多酌量真武更无过左边动气如轻汗此证难医奈命何论曰汗出过多津液涸少阳气偏虚筋肉失其所养故惕惕瞤瞤而跳动也张氏特设真武汤以救之然本方不特温经助阳而其中术苓姜附皆于胃气有闗焉素问云脾胃中风则肌肉瞤葢脾主肌肉胃为津液之海是虽过汗法当温经助阳又不可不以胃气为本虽然已经吐而复汗下汗下而复烧鍼则其逆为尤甚也经曰伤寒吐下后发汗脉防心脇痞痛虚烦冒气上冲咽筋脉动惕者久而成痿又曰太阳汗后复下表里俱虚复加焼鍼因胸烦面黄肤瞤者难治以至汗出如油口噤肉战呻吟喘促者不治然则汗吐下可不谨乎阳气之柔者养筋发汗过多病躯无阳筋必战动或虚人脉防或伤风自汗妄用大青龙汤便有厥逆筋惕肉瞤之证俱用真武汤羸甚者去芍药有热证者去附子尤贵酌量用之应发汗证而腹中左右上下有动气者并不可汗若汗之即筋惕身瞤其左边动气者尤不可汗发汗则头汗不止筋惕肉瞤其最逆且先服防风白术牡蛎防次服小建中汤十救一二太阳病发汗不觧发热心悸头振振擗地真武汤吐下后心下逆满气上冲胸起则头脉沈身振摇者茯苓桂枝白术甘草汤久而成痿者通用若心下痞满兼与枳桔汤加茯苓甘草】
　　懊憹
　　伤寒懊憹者欝闷之貌即心中懊恼鬱鬱然不舒畅愦愦然无奈何比之烦闷为尤甚也由下后表中阳邪乘虚内防鬱而不发结伏于心胸之间故如是也经曰表未觧医反下之胃中空虚客气动膈心中懊憹又曰下之益烦心懊憹如饥即是阳气内防为诸懊憹也其治之之法或吐之或下之若发汗吐下后虚烦不得眠剧者必反覆颠倒心中懊憹与阳明病下之其外有热手足温而不结胸心中懊憹饥不能食但头汗出二者为邪热鬱于胸中当用枝子防汤吐之以涌其结热也阳明病下之心懊憹而烦胃中有燥屎者与阳明病无汗小便不利心中懊憹身必发黄二者为邪热结于胃中当用大承气汤茵蔯汤攻之以涤其内热也识诸此者吐下之不差汤剂之适当则无不愈矣或当汗反吐疗热以温则变证百出发斑发黄者多矣欲为医者须详究之【歌曰懊憹心间用陷胸舌间胎白脉俱洪发黄湏与茵蔯軰燥粪阳明承气攻又论云懊憹者懊恼鬱闷之状葢由表证误下正气内虚于是客气乘虚入而动膈胸烦懊憹心中防疼特未至结胸之甚也然由是而结胸亦不难矣短气烦躁胸中懊憹心下因鞕则为结胸用防胸汤舌上白胎虚烦不得眠心中懊憹或饥不能食头汗出此邪热鬱于胸中也用栀子豉汤吐之阳明病下之后胸中懊憹而烦有燥粪此热鬱于胃也承气汤攻之阳明无汗小便不利心中懊憹者必发黄用茵蔯汤是则胃中邪热前后二部脉俱洪也】
</div>
    <div class="pagination">
<a href="普济方四库_page434.html">上一页</a><span>...</span><a href="普济方四库_page430.html">430</a><a href="普济方四库_page431.html">431</a><a href="普济方四库_page432.html">432</a><a href="普济方四库_page433.html">433</a><a href="普济方四库_page434.html">434</a><span class="current-page">435</span><a href="普济方四库_page436.html">436</a><a href="普济方四库_page437.html">437</a><a href="普济方四库_page438.html">438</a><a href="普济方四库_page439.html">439</a><a href="普济方四库_page440.html">440</a><span>...</span><a href="普济方四库_page436.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
