<!DOCTYPE html>
<html>
<head>
    <meta charset="UTF-8">
    <title>证类本草 - 第 122 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 122 页/共 244 页</h1>
    <div class="content">　　经验方治小儿夜啼。用灯心烧灰，涂乳上与吃。胜金方治破伤。多用灯心草烂嚼和唾贴之，用帛裹，血立止。又方治小虫蚁入耳，挑不出者。以灯心浸油钓出虫。

　　衍义曰：灯心草，陕西亦有。蒸熟，干则拆取中心穣然灯者，是谓之熟草；又有不蒸，但生干剥取者，为生草。入药宜用生草。

　　卷第十一

　　五毒草

　　味酸，平，无毒。根主痈疽，恶疮毒肿，赤白游疹，虫蚕蛇犬咬，并醋摩敷疮上，亦捣茎、叶敷之。恐毒入腹，亦煮服之。生江东平地。花、叶如荞麦，根紧硬似狗脊。一名五蕺，一名蛇罔。又别有蚕罔草，如苎麻与蕺同名也。（新补 见陈藏器。）

　　卷第十一

　　鼠曲草

　　味甘，平，无毒。调中益气，止泄除痰，压时气，去热嗽。杂米粉作糗，食之甜美。生平岗熟地，高尺余，叶有白毛，黄花。《荆楚岁时记》云三月三日取鼠曲汁，蜜和为粉，谓之龙舌 ，以压时气。山南人呼为香茅，取花杂榉皮染褐，至破犹鲜。江西人呼为鼠耳草。（新补 见陈藏器、日华子。）

　　卷第十一

　　列当

　　味甘，温，无毒。主男子五劳七伤，补腰肾，令人有子，去风血。煮及浸酒服之。生山南岩石上，如藕根。初生掘取阴干。亦名栗当。一名草苁蓉。（今附）

　　食医心镜主兴阳事。栗当二斤，一名列当。捣筛毕，以酒一斗浸经宿，遂性饮之。

　　卷第十一

　　马勃

　　味辛，平，无毒。主恶疮，马疥。一名马庀。生园中久腐处。

　　陶隐居云：俗人呼为马 勃。紫色虚软，状如狗肺，弹之粉出。敷诸疮，用之甚良也。

　　臣禹锡等谨按蜀本图经云：此马庀菌也。虚软如紫絮，弹之紫尘出。生湿地及腐木上，夏秋采衍义曰：马勃，此唐·韩退之所谓牛溲、马勃，俱收并蓄者也。有大如斗者，小亦如升杓。

　　卷第十一

　　屐（音剧）（音燮）鼻绳灰

　　水服主噎哽，心痛胸满。

　　今按别本注云：屐 ，江南有之，北人不识，以桐木为屐及 也。用蒲为 ，用麻穿其鼻也，久着脚者堪入药用。（唐本先附）臣禹锡等谨按蜀本图经云：取着经久远欲烂断者，水服

　　卷第十一

　　质汗

　　味甘、温，无毒。主金疮伤折，瘀血内损，补筋肉，消恶血，下血气，女人产后诸血，结腹痛，内冷不下食。并酒消服之。亦敷病处。出西蕃，如凝血，蕃人煎甘草、松泪、柽乳陈藏器云：蕃人试药，取儿断一足，以药纳口中，以足蹋之，当时能走者，至良。

　　卷第十一

　　水蓼

　　主蛇毒，捣敷之。绞汁服，止蛇毒入内心闷。水煮渍捋脚，消气肿。

　　唐本注云：叶似蓼，茎赤，味辛，生下湿水旁。今按别本注云：生于浅水泽中，故名水蓼。

　　辛，冷，无毒。集验方治脚痛。先以水蓼煮汤，令温热得所，频频淋洗，疮干自安。

　　衍义曰：水荭子，不以多少，微炒一半，余一半生用，同为末，好酒调二钱，日三服，食后、夜卧各一服。治瘰 ，破者亦治。水蓼，大率与水红相似，但枝低尔。今造酒，取以水浸汁。和面作曲，变假其辛味。

　　卷第十一

　　莸草

　　味甘，大寒，无毒。主湿痹，消水气。合赤小豆煮食之，勿与盐。主香港脚，顽痹，虚肿，小腹急，小便赤涩，捣叶敷毒肿。又绞取汁服之。主消渴。生水田中。似结缕，叶长，马食之。《尔雅》云：莸，蔓于。注云：生水中，江东人呼为 。证俗云：莸，水草也。（新补 见陈藏器。）

　　衍义曰：莸草，《尔雅》曰： （音犹），蔓于。《左传》亦曰：一薰一莸，十年尚犹有臭者。是此草。

　　卷第十一

　　败芒箔

　　无毒。主产妇血满腹胀痛，血渴，恶露不尽，月闭，止好血，下恶血，去鬼气疰痛症结，酒煮服之。亦烧为末酒下，弥久着烟者佳。今东人作箔，多草为之。《尔雅》云：芒似茅，可以为索。（新补 见陈藏器。）

　　卷第十一

　　狗舌草

　　味苦，寒，有小毒。主蛊疥瘙疮，杀小虫。

　　唐本注云：叶似车前，无纹理，抽茎，花黄白细，丛生渠堑湿地。今按别本注云：疥瘙风疮，并皆有虫。为末和涂之即瘥。四月、五月采茎，曝干。（唐本先附）

　　卷第十一

　　海金沙

　　海金沙　主通利小肠。得栀子、马牙硝、硼砂共疗伤寒热狂。出黔中郡。七月收采。生作小株，才高一、二尺。收时全科于日中曝之，令小干纸衬，以杖击之，有细沙落纸上，旋收之，且曝且击，以沙尽为度。用之或丸或散。（新定）

　　图经曰：海金沙，生黔中山谷，湖南亦有。初生作小株，高一、二尺。七月采得，日中曝令干，以纸衬，击取其沙，落纸上，旋曝旋击，沙尽乃止。主通利小肠。亦入伤寒狂热药。

　　今医治小便不通，脐下满闷方：海金沙一两，腊面茶半两，二味捣碾令细。每服三钱，煎生姜甘

　　卷第十一

　　萱草根

　　萱草根　凉，无毒。治沙淋，下水气，主酒疸，黄色通身者。取根捣绞汁服，亦取嫩苗煮食之。又主小便赤涩，身体烦热。一名鹿葱。花名宜男。《风土记》云：怀妊妇人佩其花，生男也。（新补 见陈藏器、日华子。）

　　图经曰：萱草，俗谓之鹿葱，处处田野有之。味甘而无毒。主安五脏，利心志，令人好欢乐，无忧，轻身明目。五月采花，八月采根用。今人多采其嫩苗及花跗作菹。云：利胸膈甚佳。

</div>
    <div class="pagination">
<a href="证类本草_page121.html">上一页</a><span>...</span><a href="证类本草_page117.html">117</a><a href="证类本草_page118.html">118</a><a href="证类本草_page119.html">119</a><a href="证类本草_page120.html">120</a><a href="证类本草_page121.html">121</a><span class="current-page">122</span><a href="证类本草_page123.html">123</a><a href="证类本草_page124.html">124</a><a href="证类本草_page125.html">125</a><a href="证类本草_page126.html">126</a><a href="证类本草_page127.html">127</a><span>...</span><a href="证类本草_page123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
