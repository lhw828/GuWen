<!DOCTYPE html>
<html>
<head>
    <meta charset="UTF-8">
    <title>普济方四库 - 第 1580 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1580 页/共 1812 页</h1>
    <div class="content">　　治小儿风癎
　　右用取蝎五枚以大石榴割头去子作瓮内蝎其中以头葢之细筯和黄泥封褁以微火炙烧令通赤良久去火待冷去泥取中焦黒者细研乳汁调半钱匕灌之便定儿稍大则以防风汤调末服之又惊癎用蛇黄以水磨服
　　醒风煎　治小儿风癎涎潮发搐不省人事
　　干蝎【全者半两】　牛黄【研半两】　白花蛇头【一枚自开口者生用】丹砂【研一分】　龙脑【研半分】　麝香【研一钱半】
　　右研为细末炼蜜和为膏甆合内收每服一菉豆大薄荷温水化破服之量儿加减服
　　大水银硃丹　治小儿惊风壮热涎多发癎手足搐搦目睛上视及风蕴痰实心膈满闷呕吐痰涎
　　黒铅【炼十遍秤三两与水银结沙子分为小块甘草十两水煮半日候冷取甘草细研】水银　铁粉【各三两】　硃砂【飞半两】　天南星【炮为末三分】腻粉【研一两】
　　右同研细以面糊为丸如麻子大每一嵗儿服一丸用薄荷蜜汤下以和为度未利再服乳食后
　　细辛大黄汤　治风癎内热
　　天麻　防风【各半两】　细辛　大黄【焙】　川芎【各一分】甘草【炙一钱半】
　　右剉散每服三字入犀角少许同煎服
　　麻黄汤　治少小风癎昼夜数十发
　　麻黄【去节】　黄芩　黄连【各一分】　大黄【一分】　甘草【一分炙】
　　右以水一升先煮麻黄五沸去沫内诸药煮五合与服日夜再服
　　水银丸　治风癎
　　水银　雄黄　蛇黄【各一分】　轻粉　犀角【末各二钱】
　　右细研水银入枣肉丸如梧桐子大蜜水化二丸
　　独活汤　治风癎解表通里
　　独活　麻黄【去节】　川芎【各一钱】　大黄【焙】　甘草【炙各半钱】
　　右剉散每服三字姜二片煎服有内热加天麻防风细辛二钱犀角少许去麻黄独活
　　牛黄散　治小儿风癎睡中惊呌两眼飜露及脐风撮口天瘹惊风
　　牛黄　铅霜【各一分】　天竺黄【半两】　马牙硝【一两】
　　右细研为散不计时候熟水调下半钱量儿大小加减服之
　　细辛大黄汤　治风癎有热风癎者当散其风邪然后治癎宜服薄荷散又宜服细辛大黄汤有热即服之细辛【半两去土苗秤】　大黄【半两炮】　防风【半两去芦】　甘草【一分炙】
　　右防咀每服一钱水小半盏加犀角屑少许同煎至三分服
　　黒金丹　治小儿风癎手脚抽掣飜眼吐沫久患不可者
　　黒铅　水银　天南星【炮裂捣罗为末各半两】
　　右先镕铅为汁次下水银结为沙子细研与天南星末和匀以糯米饭和丸如菉豆大一嵗儿乳汁研一丸服之儿稍大以意加之
　　雷丸膏　治小儿风癎掣疭戴眼极者日数十发
　　雷丸　莾草【各如鸡子黄大】
　　右先煎猪脂去滓下药微火上煎七沸去滓逐痛处摩之小儿不知痛处先摩腹背乃摩余处五十遍勿令近隂及日一嵗以帛包膏摩微炙身及治大人贼风
　　天灵散　治小儿心热风癎发歇不定
　　天灵葢【涂酥炙防黄】　黄连【去须各一分】
　　右为散每服一钱水一小盏煎取五分去滓温服量儿大小加减
　　水银丸　治小儿风癎化涎
　　水银【一两】　生黒豆末【二钱】
　　右以枣瓤同研令黒星尽丸如菉豆大一嵗儿每服乳汁下一丸良久吐出黏涎神效稍大加丸数服
　　磨刀散　治一切风癎
　　木贼【半两为末】　腊茶【一钱半】
　　右为末拌匀每服半钱以磨刀清水调下不拘时候服罢吃少人参
　　治风癎及小儿惊风
　　右以芭蕉自然汁时呷一两口甚者服五升必效治小儿惊风加麝香更佳
　　术汤浴方　治小儿风癎掣疭身体汗出独头无汗便宜灸头上旋毛中小炷勿令大三炷讫乃浴洗右用白术伍两粗米泔浸一宿至明用慢火煎五七沸以适寒温洗儿头及身即愈一法用菖蒲五两煎如上法
　　婴孩风癎
　　论曰风之为病其状亦多端皆由凑理疎弱荣衞虚怯经络不顺关窍闭塞其气霾瘗欝勃【音弗】其脉凝注征役有同天地晦防日月晕蚀颷暴发兴精神俱溃者一身四体皆不我有是谓风癎之至也所谓化风化其所受之风不待久迅变凡患五臓蕴热三焦作壅速与流利热即风生壅即风长关窍不通其风何能自散盖必化之即顺助其荣卫经络乃得流行自若也便与截风定搐为已成癎其风不散若更攻击即冲任百脉虽不能发作毕竟隠伏久而再发无能去根此方得名化风较他方加进矣
　　比金丹
　　人参　白茯苓　逺志【去心】　山药　辰砂　天麻【各一两】石菖蒲　川芎　甘草【炙各一分】　天南星【炮二钱姜汁制】　麝【一字】
　　右为细末炼蜜为丸皂子大每服一钱煎金银薄荷汤化下议曰风行于四时和顺于内外长养万物能生能败法令至周惟风之徳夫人一身亦同天地顺则和逆则害所发之风因其虚而入应其热而生者其痰与热而发其惊关窍不通气脉流注遂有变于身为害当用逐之何况童稚防雏嫩娇肌脆百病总归于风岂可取次踈怠此治风有法度可不极力施功若停待俟须臾而更怆惶即拙谬而失深意审详随其顺逆以疗之袭逐在后顶追不及所载在前释化不尽者正谓庸医之陋也善治惊癎者化其痰和其气镇心神安魂魄通关窍顺经络使其荣衞常顺流行调其臓腑长和充实邪自何生风从何入虽有些小自然而散此癎由惊为疾岂可留滞当令血脉充肌肤壮头目清精神备饮食节睡卧穏寒暑知时臓腑常固其经络自和荣衞自顺比金之名决定不谬此盖顺调善摄而已
　　治心热风癎
　　右以烂龙角浓汁研取汁食前服三合日再服
　　食癎【附论】
　　夫小儿发癎凡因乳哺不节而成者食癎也其证口眼相引目睛上摇手足掣疭背脊强直或颈项反折此由臓腑壅滞内有积热或乳母饮噉五辛毒物恚怒无节致烦毒之气入于乳中因积乳儿令气血不调肠胃否塞故壮热多惊四肢抽掣是为食癎之病
　　方
　　丹砂饼子　治小儿食癎及疳黄
　　丹砂【研一两半】　黄鹰粪【防净】　白丁香【各一分】　棘刚子【二十五枚微炒】　粉霜【研一钱半】　腻粉【一钱】乳香【研末】犀角【屑】天南星【末】　麝香【研各半钱】　蝎稍【末】　滑石【末】　芦荟【末各一钱】　金箔【一片】　银箔【一片】　水银沙子【研一钱半】
　　右为末拌匀稀面糊为丸如黄米大揑作饼子丹砂为衣每服三饼薄荷汤送下更量儿大小加减
　　硃砂丸　治小儿食癎
　　硃砂【一两细研水飞过】　川大黄【剉碎微炙】　矾石【细研各半两】牛黄　雄黄【并细研】　桂心　云母石　半夏【汤浸七遍去滑】　黄连【去须】　雷丸　代赭　真珠【末】　干姜【炮制剉】　巴豆【去皮心膜炒黄各一分】
　　右为末炼蜜和丸如黍米大百日内小儿以乳汁下两丸三嵗至七嵗以粥饮下五丸量儿大小加减服
　　代赭丸　治小儿食癎四肢抽掣壮热惊悸乳食不消痰涎壅滞发歇不定
　　代赭　硃砂【各细研】　马牙硝　川大黄【剉碎微炙】　水银【以小枣去核研令黒星尽各一两】　金银箔【各三十片细研】　蟾酥【一钱研入】　巴豆【七枚去皮心研纸褁压去油】　腻粉　麝香【各半分细研】龙脑【细研半钱】　蝎稍【四十九枚微炒】　天浆子【二十七枚内有虫者妙】
　　右为末炼蜜和丸如黍米粒大每服以薄荷汤下二丸日三服量儿大小加减
　　虎睛丸　治小儿食癎及惊风百病
　　虎睛【一对微炒研】　牛黄　硃砂【各细研】　真珠【末】　甘遂【煨黄】　赤芍药　赤茯苓　甘草【炙微赤剉】　牡蛎【炙黄】杏仁【汤浸去皮尖双仁麸炒微黄各一分】　麝香【半钱细研】　犀角【屑】巴豆【去皮心纸褁去油各半两】
　　右为末用糯米饭和丸如菉豆大每服以荆芥汤下二丸量儿大小加减
　　牛黄丸　治小儿食癎瘛疭及诸变蒸腹中宿痞饮食不节腹满温热朝夕发甚者大小便不通脾胃气弱牛黄【研一分】　雀屎白【炒半两】　芍药【一两】　芎防【一两】干姜【炮制半两】　黄耆【细剉一分】　甘草【炙三分】　人参　大黄【剉炒各一两】　当归【切焙】　黄芩【去黑心各半两】　白面【炒三两】巴豆【去心膜别研如膏纸褁压去油一两】
　　右为末与巴豆膏和匀炼蜜为丸一嵗儿如黍米大二丸二三嵗如菉豆大三丸并用米饮下微利为度量儿大小加减
　　金箔丸　治小儿食癎坠痰涎
　　金箔【五片细研】　腻粉【三钱】　甘遂【一分煨微黄捣为末】
　　右研令匀以枣瓤和成剂子以五片金箔褁上更着湿纸褁煻火灰煨匀热候冷取研丸如菉豆大每服以人参汤下二丸量儿大小加减
　　真珠丸　治小儿食癎魍魉三十六种无辜五疳八痢惊风天瘹
　　真珠【细研一两】　牛黄【研细】　杏仁【去皮尖双仁炒研如膏各半两】　丹砂　牡蛎【熬研粉各一两】　虎睛【一对炙令干】　甘遂【切炒半两】白茯苓【去黒皮一两】　芍药【三分】　甘草【炙研半两】　麝香【一分】巴豆【去皮研如膏纸褁去油尽半两】
　　右除别研外捣罗为末一处研匀炼蜜丸如麻子大每服一丸至二丸米饮或桃仁汤下取下恶物如鱼脑青色效量儿大小加减
　　麝香丸　治小儿诸疾一嵗已上三十六种无辜疳湿闪癖食癎天行赤眼急黄一切病并皆宜服
　　麝香【一两细研】　牛黄【细研半两】　丹砂　杏仁【汤浸去皮尖双仁研如膏】　芍药　白茯苓【去黑皮各一两】　甘遂【一分】　真珠【研为粉水飞过一分】　虎睛【三枚微炒研】　巴豆【去皮心微炒研如膏三分】　牡蛎【熬别罗研如粉一分】
　　右除巴豆外各研为末入巴豆炼蜜和三千杵入宻器中贮候服取二丸如麻子大温水下随儿大小加减
　　牛黄丸　治小儿食癎乳癖积聚壮热心神多惊牛黄　硃砂　铅霜【各细研】　真珠【末】　犀角【屑】牡蛎【粉】　甘草【炙微赤剉】　杏仁【汤浸去皮尖双仁研如膏各一分】麝香【半分细研】　巴豆【去皮心七枚研纸褁压去油】
　　右为末入研了药同研令匀炼蜜和丸如麻子大三嵗儿以金银薄荷汤下二丸量儿大小加减
　　妙圣丹　治食癎利胷膈
　　木香　代赭石　马牙硝　川大黄【炮各一分】　蝎稍【四十九枚微炒】　已上捣罗为细末次用　硃砂【半两细研水飞】麝香【一钱研】　龙脑【半钱研】　腻粉【半分】　巴豆【去皮心膜七枚纸裹打去油】
　　右拌匀滴水和丸如黍粒大每服三粒至五粒磨沉香汤下量儿大小加减
　　雄黄丸　治小儿七嵗已下食癎壮热无辜痃癖等雄黄　麝香　牛黄【各细研】　硃砂　石膏【各细研水飞过】蕤仁【汤洗去赤皮】　牡蛎【粉】　巴豆【去皮心膜纸褁出油半两】　甘遂【一分煨微黄】
　　右为末炼蜜和丸如黍米大每服以粥饮下三丸如利两三度勿怪更随儿大小加减
　　真珠丸　治小儿食癎化聚妳食痰坠涎利大肠雄黄【细研】　代赭　麝香【细研】　蜣螂【微炙】　板杏仁【汤浸去皮尖防仁麸炒黄各半两】　真珠　天竺黄【并细研一分】　肥巴豆【十粒用油煎令褐色与杏仁研】　硃砂【细研用一分】
　　右诸件药都研为末炼蜜和丸如菉豆大每服以生姜汤下二丸量儿大小加减
　　防葵丸　治小儿食癎心胷痰滞大小便常多秘防葵【末】　滑石【各半两】　牛黄　麝香【各半两】　巴豆【二十枚取霜】　腻粉　硃砂　蛇蜕皮【一条烧灰】
　　右为末以糯米饭和丸如黍米大每服以粥饮下二丸量儿大小加减
　　蟾酥丹　治食癎毒盛汤药不下
　　蟾酥　真珠【末各研】　甘草【慢火煨黄】　杏仁【炒去皮】　牡蛎【粉】　犀角　麝香【一钱】　巴豆【去皮】
　　右为末糯米饭为丸如黍米大每服三粒煎荆芥汤放温冷下量儿大小加减
　　妙圣丹　治食癎通利
　　代赭石【煆醋淬一分】　雄黄　蝎稍　硃砂【各一分】　轻粉　麝香【各一钱】　巴豆【二粒去心膜】　杏仁【去皮尖微炒二钱】
　　右为末蒸枣肉丸如桐子大每服一丸木香煎汤调下
　　真珠丸　治小儿食癎喘息气麄
　　真珠末　天竺黄　雄黄　丁头代赭【捣罗为末】　巴豆【去皮心出油】　麝香　杏仁【汤浸去皮尖双仁研如膏各一分】
　　右为末细研令匀炼蜜和丸如黄米大一二嵗儿每服以温水下五丸量儿大小加减
　　雄朱膏　治食癎利胷膈
　　牛黄【研】　真珠【末研】　丁头代赭石【为末】　白僵蚕【为末】仁【汤浸去皮为末一分】　雄黄【半两水磨精明者细研】
　　右同拌匀炼蜜和丸如鸡头大服一粒至二粒参汤化下
　　紫霜丸　治乳哺失节宿滞不化胞腹痞满呕吐恶心便利不调乳食减少又治伤寒温壮内挟冷实大便酸臭或已得汗身热不除及变蒸发多日不解因食成癎先寒后热并宜服之
</div>
    <div class="pagination">
<a href="普济方四库_page1579.html">上一页</a><span>...</span><a href="普济方四库_page1575.html">1575</a><a href="普济方四库_page1576.html">1576</a><a href="普济方四库_page1577.html">1577</a><a href="普济方四库_page1578.html">1578</a><a href="普济方四库_page1579.html">1579</a><span class="current-page">1580</span><a href="普济方四库_page1581.html">1581</a><a href="普济方四库_page1582.html">1582</a><a href="普济方四库_page1583.html">1583</a><a href="普济方四库_page1584.html">1584</a><a href="普济方四库_page1585.html">1585</a><span>...</span><a href="普济方四库_page1581.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
