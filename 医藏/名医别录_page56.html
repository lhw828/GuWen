<!DOCTYPE html>
<html>
<head>
    <meta charset="UTF-8">
    <title>名医别录 - 第 56 页/共 58 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>名医别录 - 第 56 页/共 58 页</h1>
    <div class="content">　　石蠹虫

　　主治石癃，小便不利。生石中。

　　下品·卷第三

　　行夜

　　治腹痛，寒热，利血。一名负 。

　　下品·卷第三

　　麋鱼

　　味甘，无毒。主治痹，止血。

　　下品·卷第三

　　丹戬

　　味辛。主治心腹积血。一名飞龙。生蜀都，如鼠负，青股蜚头赤。七月七日采，阴干

　　下品·卷第三

　　扁前

　　味甘，有毒。主治鼠 ，癃，利水道。生山陵。如牛虻，翼赤。五月、八月采。

　　下品·卷第三

　　类

　　治痹，内漏。一名 短，土色而文。

　　下品·卷第三

　　蜚厉

　　主治妇人寒热。

　　下品·卷第三

　　益符

　　主治闭。一名无舌。

　　下品·卷第三

　　黄虫

　　味苦。治寒热。生地上，赤头，长足，有角，群居。七月七日采。

　　下品·卷第三

　　郁核

　　无毒。根，去白虫。一名车下李，一名棣。生高山及丘陵上。五月、六月采根。

　　《本经》原文：郁李仁，味酸，平。主大腹水肿，面目四肢浮肿，利小便水道。根，主齿龈肿，龋齿，坚齿

　　下品·卷第三

　　杏核

　　味苦，冷利，有毒。主治惊痫，心下烦热，风气去来，时行头痛，解肌，消心下急，狗毒。一名杏子。五月采。其两仁者杀人，可以毒狗。花，味苦，无毒。主补不足，女子伤中，寒热痹，厥逆。实，味酸，不可多食，伤筋骨。生晋山。（得火良，恶黄 、黄芩、根，解锡毒，畏 草。）

　　《本经》原文：杏核仁，味甘，温。主咳逆上气雷鸣，喉痹，下气，产乳金创，寒心贲豚。生川谷。

　　下品·卷第三

　　桃核

　　味甘，无毒。主咳逆上气，消心下坚，除卒暴击血，破瘕症，通月水，止痛。七月采取仁，阴干。桃华，味苦，平，无毒。主除水气，破石淋，利大小便，下三虫，悦泽人面。

　　三月三日采，阴干。桃枭，味苦。主中恶腹痛，杀精魅五毒不祥。一名桃奴，一名枭景，是实着树不落，实中者，正月采之。桃毛，主带下诸疾，破坚闭。刮取实毛用之。桃蠹，食桃树虫也。其茎白皮，味苦，辛，无毒。除邪鬼，中恶，腹痛，去胃中热。其叶，味苦，平，无毒。主除尸虫，出疮中虫。胶，炼之，主保中不饥，忍风寒；其实，味酸，多食令人有热。生太山。

　　《本经》原文：桃核仁，味苦，平。主瘀血血闭瘕邪气，杀小虫。桃花，杀注恶鬼，令人好颜色。桃枭，微不祥。生川谷。

　　下品·卷第三

　　李核仁

　　味甘、苦，平，无毒。主治僵仆跻，瘀血，骨痛。根皮，大寒，主消渴，止心烦逆实，味苦，除痼热，调中。

　　下品·卷第三

　　梨

　　味苦，寒。多食令人寒中，金创，乳妇尤不可食。

　　下品·卷第三

　　柰

　　味苦，寒。多食令人胪胀，病患尤甚。

　　下品·卷第三

　　安石榴

</div>
    <div class="pagination">
<a href="名医别录_page55.html">上一页</a><span>...</span><a href="名医别录_page51.html">51</a><a href="名医别录_page52.html">52</a><a href="名医别录_page53.html">53</a><a href="名医别录_page54.html">54</a><a href="名医别录_page55.html">55</a><span class="current-page">56</span><a href="名医别录_page57.html">57</a><a href="名医别录_page58.html">58</a><a href="名医别录_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
