<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 1 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 1 页/共 217 页</h1>
    <div class="content">

　　证治准绳·类方 明 王肯堂

　　第一册

　　卒中暴厥

　　苏合香丸 疗传尸骨蒸， 肺痿，疰忤鬼气，卒心痛，霍乱吐痢，时气鬼魅瘴疟，赤白暴痢，瘀血月闭，癖疔肿，惊痫，鬼忤中人，小儿吐乳，大人狐狸等病。

　　白术 青木香 乌犀角（屑） 香附子（炒，去毛） 朱砂（研，水飞） 诃藜勒（煨，取皮） 白檀香安息香（另末，无灰酒一升熬膏） 沉香 麝香（研） 丁香 荜茇（各二两） 龙脑（研） 苏合香油（入安息香膏内，各一两） 熏陆香（别研，一两）

　　上为细末，入研药匀，用安息香膏并炼白蜜和剂，每服旋丸如梧桐子大。早朝取井华水，温冷任意，化服四丸，老人小儿化服一丸，温酒化服亦得，并空心服之。用蜡纸裹一丸如弹子大，绯绢袋当心带之，一切邪神不敢近。

　　《易简》三生饮 治卒中昏不知人事，口眼 斜，半身不遂，咽喉作声，痰气上壅，无问外感风寒，内伤喜怒，或六脉沉伏，或指下浮盛，并宜服之。兼治痰厥、饮厥，及气虚眩晕，悉有神效。但口开手散，眼合遗尿，声如鼾鼻者难治。

　　南星（一两） 川乌（去皮） 生附子（各半两） 木香（二钱半）

　　上 咀，每服半两，水二盏，姜十片，煎至六分，去渣温服。或口噤不省人事者，用细辛、皂角各少许，为细末，以芦管吹入鼻中，候喷嚏，其人少苏，然后进药。痰涎壅盛者，每服加全蝎四枚，仍用养正丹镇坠之。一方，气盛人止用南星半两，木香一钱，加生姜七片，名星香散。一方，气虚人用生附子并木香如前敷煎，名附香饮。亦有天雄代附子者，并治卒中始作，无不克效。因气中，以净汤化苏合香丸，乘热灌服，仍用前药汁浓磨沉香一呷许，再煎一沸服之，候服前药已定，审的是风，方用醒风汤、小续命汤之类。中寒则用附子理中汤、姜附汤之类。中湿则白术酒、术附汤之类皆可用。中暑不录于此。痰饮厥逆，气虚眩晕，止守本方。

　　胜金丸（《本事》） 治中风忽然昏倒若醉，形体昏闷，四肢不收，风涎潮于上膈，气闭不通。

　　生薄荷（半两） 猪牙皂角（二两，捶碎，水一升，二味一处浸取汁，慢火研成膏） 瓜蒂（末、一两）

　　藜芦（二两） 朱砂（半两，研）

　　上将朱砂末二分，与二味末研匀，用膏子搜和，丸如龙眼大，以朱砂为衣。温酒化下一丸，甚者二丸，以吐为度。得吐即醒，不醒者不可治。《必用方》论中风无吐法，引金虎、碧霞为戒。且如卒暴涎生，声如引锯，牙关紧急，气闭不行，汤药不能入，命在须臾者，执以无吐法可乎？但不当用银粉药，恐损脾，坏人四肢尔。（罗谦甫方，有粉霜、铅粉，无藜芦，治法同。）

　　治急中风，口闭涎上，欲垂死者，一服即瘥。

　　江子（二粒，去皮膜） 白矾（如拇指大一块，为末）

　　上将二味在于新瓦上 令江子焦赤为度，炼蜜丸，如芡实大。每服一丸，用绵裹，放患人口中近喉处，良久吐痰，立愈。（更参中风门口噤条。）

　　附：还魂汤（《千金》） 治卒感忤，鬼击飞尸，诸奄忽气绝无复觉，或已死绞口，口噤不开，去齿下汤。汤入口不下者，分病患发，左右捉踏肩引之，药下复增，取尽一升，须臾立苏。

　　麻黄（三两） 桂心（二两） 甘草（一两） 杏仁（七十粒）

　　上 咀，水八升，煮取三升，分三服。（《肘后方》云：张仲景方无桂心，只三味。）

　　第一册

　　中风

　　小续命汤（《千金》） 通治八风五痹痿厥等疾，以一岁为总，六经为别，春夏加石膏、知母、黄芩，秋冬加官桂、附子、芍药，又于六经别药内，随证细分加减，自古名医，不能越此。

　　麻黄（去节） 人参（去芦） 黄芩（去腐） 芍药 甘草（炙） 川芎 杏仁（去皮尖炒） 防己 官桂（各一两） 防风（一两半） 附子（炮，去皮脐，半两）

　　上除附子、杏仁外。为粗末，后入二味和匀。每服五钱，水一盏半，生姜五片，煎至一盏，去滓，稍热服，食前。

　　附：云岐子加减法：如精神恍惚，加茯苓、远志。心烦多惊者，加犀角屑半两。骨节间烦痛有热者，去附子，倍芍药，骨间冷痛，倍用桂枝，附子。躁闷大便涩者，去附子，倍芍药，入竹沥一合煎。脏寒下痢者，去防己、黄芩，倍附子，加白术一两。热痢不可用附子。脚弱加牛膝、石斛各一两，身疼痛加秦艽一两，腰痛加桃仁。杜仲各半两，失音加杏仁一两。如或歌笑，语无所不及者，用麻黄三两，人参、桂枝、白术各二两，无附子、防风、生姜，有当归一两。自汗者，去麻黄、杏仁、加白术。春加麻黄一两，夏加黄芩七钱，秋加当归四两，冬加附子半两。

　　疏风汤（洁古） 治表中风邪，半身不遂，麻木，语言微涩，季春初夏宜服。

　　麻黄（三两，去节） 杏仁（炒，去皮） 益智仁（各一两） 炙甘草 升麻（各半两）

　　上 咀，每服五钱，水一小碗，煎至六分。去渣温服。脚蹬热水葫芦，候大汗出，去葫芦。冬月忌服。

　　三化汤（洁古）

　　浓朴（姜制） 大黄 枳实 羌活（各等分）

　　每服三两，水三升，煎至一升半，终日服，以微利则止。

　　麻仁丸（见大便不通）

　　大秦艽汤（洁古）

　　秦艽 石膏（各二两） 甘草 川芎 当归 芍药 羌活 独活 防风 黄芩 白术 白芷 茯苓生地黄 熟地黄（各一两） 细辛（半两）

　　上十六味， 咀。每服一两，水二盏，煎至一盏，去滓温服，无时。如遇天阴，加生姜七片煎。如心下痞，每服一两，加枳实一钱煎。此是秋冬药，如春夏加知母一两。

　　羌活愈风汤（洁古） 疗肝肾虚，筋骨弱，语言难，精神昏愦，是中风湿热内弱者，是为风热体重也，或瘦，一臂肢偏枯，或肥而半身不遂，或恐而健忘，喜以多思，思忘之道，皆精不足也。故心乱则百病生，心静则万病息，此药能安心养神，调阴阳，无偏胜。

　　羌活 甘草（炙） 防风 防己 黄 蔓荆子 川芎 独活 细辛 枳壳 麻黄（去根）

　　地骨皮 人参 知母 甘菊花 薄荷叶 白芷 枸杞子 当归 杜仲（炒） 秦艽 柴胡 半夏 浓朴（姜制） 前胡 熟地黄（各二两） 白茯苓 黄芩（各三两） 生地黄 苍术 石膏 芍药（各四两）

　　官桂（一两）

　　上三十三味，重七十五两， 咀，每服一两，水二盅，煎至一盅，温服。天阴加生姜三片煎，空心一服，临卧再煎渣服。俱要食远空心咽下二丹丸，为之重剂；临卧咽下四白丹，为之轻剂。立其法是动以安神，静以清肺。

　　假令一气之微汗，用愈风汤三两，加麻黄一两，匀作四服，每服加生姜五七片，空心服，以粥投之，得微汗则佳。如一旬之通利，用愈风汤三两，加大黄一两，亦匀作四服，每服加生姜五七片，临卧煎服，得利为度。

　　此药常服之，不可失于四时之辅。如望春大寒之后，本方中加半夏、人参、柴胡各二两，木通四两，谓迎而夺少阳之气也，如望夏谷雨之后，本方中加石膏、黄芩、知母各二两，谓迎而夺阳明之气也。如季夏之月，本方中加防己、白术、茯苓各二两，谓胜脾土之湿也。如初秋大暑之后，本方中加浓朴二两，藿香、桂各一两，谓迎而夺太阴之气也。如望冬霜降之后，本方中加附子、官桂各一两，当归二两，谓胜少阴之气也。如得春气候，减冬所加药，四时加减类此。虽立此四时加减，更宜临病之际，审证之虚实，土地之所宜，邪气之多少。此药具七情六欲四气，无使五脏偏胜，及不动于荣卫。如风秘服之，则永不燥结，久泻服之，能自调适。初觉风气，能便服此药，及新方中天麻丸各一料，相为表里，乃治未病之圣药也。若已病者，更宜常服，无问男女，小儿风痫，急慢惊风，皆可服之。如解利四时伤寒，随四时加减服。

　　四白丹（洁古） 清肺气，养魄，谓中风者多昏冒，气不清利也。兼能下强骨髓。

　　白术 砂仁 白茯苓 香附 防风 川芎 甘草 人参（各半两） 白芷（一两） 羌活 独活薄荷（各二钱半） 藿香 白檀香（各一钱半） 知母 细辛（各二钱） 甜竹叶（二两） 麝香（一钱，另研） 龙脑（另研） 牛黄（另研。各半钱）

　　上为末，蜜丸，每两作十丸。临卧服一丸，分五七次细嚼之，煎愈风汤送下。

　　二丹丸（见健忘。前方清肺，此方安神。清中清者，归肺以助天真；清中浊者，坚强骨髓。浊中之清者，荣养于神；浊中之浊者，荣华腠理。）

　　天麻丸（洁古） 风能动而多变，因热胜则动，宜以静胜躁，是养血也。宜和，是行荣卫，壮筋骨也。非大药不能治。

　　附子（一两，炮） 天麻（酒浸三宿，晒干） 牛膝（酒浸一宿，焙干） 萆 （另研） 玄参（各六两） 杜仲（七两，炒去丝） 当归（十两，全用） 羌活（十两或十五两） 生地黄（十六两）

　　独活（五两）

</div>
    <div class="pagination">
<span class="current-page">1</span><a href="证治准绳类方_page2.html">2</a><a href="证治准绳类方_page3.html">3</a><a href="证治准绳类方_page4.html">4</a><a href="证治准绳类方_page5.html">5</a><a href="证治准绳类方_page6.html">6</a><span>...</span><a href="证治准绳类方_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
