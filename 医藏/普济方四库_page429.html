<!DOCTYPE html>
<html>
<head>
    <meta charset="UTF-8">
    <title>普济方四库 - 第 429 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 429 页/共 1812 页</h1>
    <div class="content">　　黄帝曰病热当何禁之歧伯曰病热少愈食肉则复多食则遗此其禁也因热稍愈犹未尽除不戒饮食劳动情欲扰乱致脾胃气虚未能消化坚食故热复生五脏皆热者以热病乃伤寒之类也人之伤于寒则为病热寒毒薄于肌肤阳气不能散发而内为鬱结故伤寒者反病为热热虽甚不死奈巨阳为首巨阳者诸阳之属也诸阳为热主气诸阴为寒主血为热病已愈其有复作谓病已衰而热有余所藏热与谷气相搏两热相合故有所遗之热也虽邪气稍退因遗热在故当复作五脏俱热者皆可觇肝热左颊先赤心热额先赤脾热鼻先赤肺热右颊先赤肾热颐先赤肝热者小便黄腹痛多卧身热热争则狂惊脇满手足躁而不得安卧心热者不乐数日乃热热争则卒心痛烦闷善呕头痛面赤无汗脾热者头重颊痛心烦顔青欲吐身热热争则腰痛不可仰腹满泄两颔痛肺热者毫毛淅然厥起恶风寒舌上黄身热热争则喘咳痛走胸壅背不得直头痛不堪汗出而寒肾热者腰痛防骨若折数饮身热热争则项痛而强防寒且痠足下热不欲言经曰汗出脉躁盛一死脉不与汗相应其病二死狂言失志者三死皆是怫热郁结不能解散以致危殆素问诸热瞀瘛暴瘖冐昧躁扰狂越骂詈惊骇胕肿疼痠气逆皆手少阳相火心胞络三焦之气也夫肾水真阴本虚心火狂阳积热已甚以致风热壅滞头面昏肢体麻痹皮肤瘙痒筋脉拘倦胸膈痞满时或痛闷或鼻窒齀衂口舌生疮咽喉不利牙齿疳蚀或徧身生疮癣疥或睡语咬牙惊惕虚汗或徤忘心忪烦燥多睡或大小便澁滞或烦热腹满或酒食积毒劳役过度中外一切劳损神狂气少心志不宁口苦咽干饮食减少变生风热诸疾虚羸困倦或乆病瘦捽及老弱虚人或脾肾经虚风热燥郁色黒齿槁身瘦焦痿或热中烦满饥不欲食或脾盛消食善食而瘦或消渇头靣多虚浮数小便或服甘辛热药过度变成三消上则消渇中则消中下则消肾小便白膏也　凡人患大热皆须候脉若人大热者不得一准方用药皆准病用药大热不可那者当两倍三倍若大热甚乃至十倍用之乃可制之尔有人若热不已皆由服金石所致种种服饵不能制止惟朴硝煎可以定之武徳中有髙贵人师市遗之紫雪散方此方祗用二硝寒水石石膏可也可不用金有金者髙贵人所加也有表而热者谓之表热无表而热者谓之里热有暴热者病在心肺有积热者病在肾肝治暴热者局方雄黄解毒丸积热者局方妙香丸暴热心肺上喘者谓之高喘木香金铃散主之上焦热而烦者大黄散主之脏腑秘者牛黄散主之有上焦热而无他证者桔梗汤主之有病乆憔悴发热盗汗谓之五脏齐损此热劳骨蒸之病也损瘦弱虚烦肠癖下血皆蒸劳也治法宜养血益阴热能自退此谓不治而治也钱氏地黄丸主之煎酒面煎雄附峻补皆能生热谓之积者何哉夫人偏阴不可以无阳偏阳不可以无阴惟在冷热得中而已矫枉过正识者忧焉然则欲去积热将何如曰三黄汤丸第一药耳虽丸热甚则能伤血热出于心洗心散所不可阙热能伤血四顺清凉饮又不可无此穷源探本之论也若夫酒后之面饭后之酒最易积热又当防于未然　经曰诸转反戾水液浑浊皆属于热诸燥狂越皆属于火内防而潮燥言讝结中便澁外攻即肿毒目赤疮堵咽喉火热炎上治以寒凉酸苦涤膓泄而勿补
　　方
　　紫雪【出和剂方】疗脚气毒遍内外烦热不解口中生疮狂易呌走瘴疫毒厉卒死温疟五尸五疰心肠诸疾疞刺痛及解诸热药毒发邪热卒黄等并解蛊毒鬼魅野道热毒又治小儿惊癎百病
　　黄金【一百两】石膏　寒水石　磁石　滑石【已上四味各三两斤捣碎水一斛煑至四斗去滓入下项】犀角屑　羚羊角屑
　　青木香【捣碎】沈香【捣碎各五两】参【洗焙捣碎】升麻【各一斤】甘草【剉炒八两】丁香【一两捣碎】
　　已上八味入前药汁中再煮取一斗五升去滓入下项
　　朴消【精者十斤】肖石【四升如阙芒肖亦得每升重七两七钱半】
　　已上二味入前药汁中防火上煎栁木箆搅不住手候有七升投在木盆中半日欲凝入下项
　　硃砂【飞研三两】麝香当门子【一两三钱半研】
　　已上二味入前药中搅调令匀寒之二日
　　右药成霜雪紫色每服一钱或二钱用冷水调下大人小儿临时以意加减食后服
　　消痞丸【出宣明论】治积湿热毒甚者身体面目黄心脇腹满呕吐不能饮食痿弱难以运动咽嗌不利肢体焦尫悸膈热坐卧不宁心火有余而妄行上为咳血衂血下为大小便血肠风痔痿三焦壅滞闷痹热消渇化失常小儿疳积热
　　黄连【去须】干葛【各一两】青黛【研一两】牵牛【二两】黄芩
　　大黄　黄蘗　栀子　薄荷　藿香　厚朴【去皴皮】茴香【炒各半两】木香　防桂【各二两】
　　右为细末滴水丸如小豆大每服十丸新水下温水亦得小儿丸麻子大病本湿热内余本自利者去大黄牵牛忌发热诸物
　　龙脑丸【出本事方】治胸中郁热肺热喘嗽口臭喉腥脾疸口干丈夫吐血妇人血崩并皆治之
　　真蒲黄【一两】麦门冬【去心二两】阿胶【一两】甘草【一两半】人参【一两】川当归【去芦一两】黄耆【一两半】木通【一两】生干地黄【三两】龙脑薄荷【五两浄叶】柴胡
　　右为细末链蜜丸如桐子大每服二十丸病上焦饭后用熟水吞下防嚼破更好病下焦空心服小儿加减与之
　　犀角丸治积热胸膈有停滞
　　犀角　黄连　黄芩　橘皮　滑石　大黄【各三两】牵牛头末【四两】防榔　木香　薄荷　青皮　川芎【各一两】
　　右为细末滴水为丸如桐子大每服丸数量人虚实常服温暖丹田
　　麝香上清丸【出仁存方】治心经有热咽膈不利目赤口渇小便不利
　　辰砂【一两】马牙硝　天竺黄　甘草【各半两】海金砂防风　滑石　麝香　脑子【各一分】牛黄【半钱】吉荷【半两】
　　右研细蜜丸每一两作十五丸金箔为衣每服一丸细研薄荷汤下一方有川芎防风石膏各一两余药同煎一方无吉荷
　　真珠散【出和剂方】治男子妇人五脏积热毒气上攻心胸烦闷口干舌燥精神恍惚心忪闷乱坐卧不宁并宜服之
　　苽蒌根末　琥珀　真珠粉　寒水石【煅碎醋研】鉄粉　硃砂【研飞】甘草【生】川大黄　牙硝【枯研】
　　右等分为末拌匀每服一钱以竹叶汤温调下不拘时候
　　防风散治积热上冲头热火痛入顶中
　　防风【去芦】羌活【去芦】薄荷【去麄根】当归【去尾】大黄　栀子【去皮】川芎【各一两】蝉退【二十个去足翼】粉草【五分】
　　右为散每服四钱水一盏半灯心二十茎苦竹叶十片煎食后服一方无粉草
　　碧雪治一切积热咽喉肿痛口舌生疮心中烦燥咽食妨闷或喉闭壅寒水浆不下天行时疫发狂昏愦并皆治之
　　芒硝　青黛　石膏【煅过研飞】寒水石【研飞】朴硝
　　硝石　甘草　马牙硝【各等分】
　　右将甘草煎汤二升去滓却入诸药再煎用栁木箆不住手搅令硝溶得所却入青黛和匀倾入砂盆内候冷结凝成霜研为细末每用少许含化咽津不拘时候如喉闭塞壅不能咽物者即用小竹筒吹药入喉中即愈频神効
　　天门冬饮治上膈壅盛咽喉肿痛唇焦舌干腮颊生疮痰热烦渇
　　天门冬【去心三分】紫苏叶【半两】百药煎【半两】黒参【细实者汤浸洗焙干】牛旁子【炒】甘草【防炙已上三味各一两】人参【去芦头】硼砂【别研】脑子【别研已上三味各二分】
　　右为细末和匀炼蜜为丸每一两作二十丸每服一丸细嚼生姜汤下食后临卧服
　　凉膈散治大人小儿腑脏积热烦燥多渇面热头昬唇焦咽噪舌肿喉闭目赤鼻衂颔颊结硬口舌生疮疾实不利涕唾稠粘睡卧不宁谵语狂妄肠胃燥澁便溺秘结一切风壅冝服一方加黄连半两名黄连清心汤
　　川大黄　朴硝　甘草【爁各二十两】山栀子仁
　　薄荷叶【去梗】黄芩【各十两】连翘【二斤半】
　　右粗末每服三钱水一盏入竹叶七片蜜少许煎至七分去滓食后温服小儿可服半钱更随岁数加减服之得利主服一方咽嗌不利肿痛并涎嗽者加桔梗一两荆芥穗半两欬而呕者加半夏二钱半生姜煎　鼻衂呕血者加当归芍药生地黄各半两一料内如淋閟加滑石四两茯苓一两或閟而不通脐下収如覆椀痛闷不可忍乃肠胃干涸膻中气不下故经所谓膀胱者州都之官津液藏焉气化则能出矣故膻中者臣使之官名三焦相火下合在肾为气海也　王注曰膀胱津液之腑胞内居之腹少处间毛内藏胞器若得气海之气施化则溲便下注气海气之不及则閟饮不通故不得便利也先用木香沈香各三钱酒调下或八正散甚则宜上涌之令气通达小便自通经所谓病在下上取之　王注曰热攻于上不利于下气盛于上则温辛散之苦以利之
　　七寳洗心散治寒壅不调鼻塞声重咽干多渇五心烦热小便赤澁大便秘滞及风壅壮热头目昬痛肩背拘急肢节烦疼热气上冲口苦唇焦咽喉肿痛痰涎壅塞涕唾稠粘心神烦燥眼澁睛疼一名泻散大黄【面裹煨去面焙】芍药　甘草【炙】麻黄【不去节】当归荆芥穗【各六两】白术
　　右为细末每服二钱水一盏姜二片薄荷三叶同煎七分温服小儿麸豆疮疹欲发先狂语多渇及惊风天吊可服一钱并临卧服大人五脏壅实欲要溏泄加至四五钱热服
　　天笠散治脏腑积热烦燥多渇口舌生疮咽喉肿痛山栀子【去殻】连翘【各三钱】甘草【三两二钱】苽蒌根【二两六钱】鸡冠雄黄【半钱】郁金【用皂角水浸切片焙干三钱】天竺黄【五钱】
　　右为末每服一钱食后临卧新汲水调一方无天竺黄
　　朴硝煎
　　朴硝【一斤】芒硝【八两】寒水石【四两】石膏　金【各二两】
　　右先纳二硝于八升汤中搅令消以好纸宻封一宿澄取清纳铜器中别捣寒水石石膏碎如豆粒大以绢袋盛之纳汁中以防火煎候其上有沫起以筯投中着筯如凌雪凝白急下泻着盆中待凝取出烈日曝干积热困闷不已者以方寸匕白蜜一合和冷水五合搅和令消顿服之日三服热定即止
　　治积热方
　　枳实　黄芩　大黄　黄连　芒硝【各二两】
　　右为末蜜丸如桐子大空心酒服三十丸加至四十丸日一服
　　治热防烦满不能食
　　以狶莶生捣汁服三四合多则令人吐
　　治热气消食
　　以檐罗杂昆布为食之
　　消毒麻仁丸治诸般风气上壅乆积热毒痰涎结实胸膈不利头旋目运或因酒面炙毒食所伤停留心肺浸渍肠胃蕴蓄不散乆则内郁血热肠风五痔外则发疮疡痈赤斑游肿浑身燥闷靣上赤口干舌裂咽喉澁痛消中引饮或伤寒时变口鼻出血烦燥者及风毒下疰疮肿疼痛脚气冲心闷乱一切风热毒气并皆治之
　　杏仁【生去皮尖二两】大黄【生五两】山栀子仁【十两】
　　右为末炼蜜为丸每服三十丸至五十丸夜卧温汤吞下利下赤毒胶涎为効服时随意加减此药甚稳善不损脏腑常服搜风顺气解毒治小儿惊热以蜜汤化下三五丸极効
　　青黛解毒丸治大人小儿五脏积热毒气上攻胸膈烦闷咽喉肿痛赤眼痈肿头面发热唇口干燥两颊生疮精神恍惚心忪闷乱坐卧不宁及伤暑毒面赤身热心躁烦渇饮食不下
　　寒水石【研】石膏【研各十六两】青黛
　　右细研如粉入青黛和匀蒸饼七个水调为丸如鸡头大每服一丸食后新汲水化下或细嚼用生姜水下亦得如中诸毒并宜服之及小儿惊风潮热痰涎壅塞心胸烦燥颊赤多渇睡卧不稳每三岁儿可服半粒更量岁数加减与之
　　无忧散治诸热谵语精神昏冐及里有蓄热
　　天南星【牛胆制为末一两】脑子【半钱】
　　右同研匀每服三钱浓煎人参汤调下如人行三里地更饮人参汤一盏投之须曳下恶物为度累用有効
　　青心丸治经络中热烦满心忪恍惚膈热梦遗不可全作虚冷赤有经络热而得之也
　　黄蘖【二两生用】龙脑【二钱】
　　右为细末炼蜜为丸如梧桐子大每服一十丸临卧麦门冬汤送下
　　明粉治邪热所干膈上气滞五脏秘澁
　　用朴硝煎过澄滤五七遍至夜于星月下露至天明自然结成青白块子用甆鑵子按实于炭火内从慢至自然成汁煎沸直候不响再加顶火一煅便取出于浄地上倒下用盆合葢了以去火毒然后研为细末每二斤入甘草生熟二两为末一处搅匀临卧斟量用之或一钱二钱以桃花煎汤或葱白汤下此药本性寒焼过性温无毒忌诸般鱼及毒物等
　　又方治寒热虚热上攻口疮
　　用附子一个炮去皮脐切片水两大碗煎至一小碗入沈香末二钱再略煎候冷服空心早辰先服黒锡丹百粒大要治虚热上攻者一方用四味黄耆建中汤煎放冷服亦妙
　　当归龙胆丸治肾水隂虚风热蕴积时发惊悸筋惕搐搦神志不宁荣卫壅滞头目昏饥肉瞤瘛胸膈痞塞咽嗌不利肠胃燥澁小便淋闷筋脉拘苛【音荷急也重也】肢体痿弱暗风癎病小儿急慢惊风常服宣通血气调顺阴阳病无再作
　　当归【焙】草龙胆　大栀子　黄连　黄蘖　黄芩【各一两】大黄　芦防　青黛【各半两】木香【一分】麝香【半钱别研】
　　右为末炼蜜和丸如小豆大小儿麻子大生姜汤每服二十丸忌发热诸物宜兼服防风通圣散一方加牵牛二两
　　旣济清神饮益肾水降心火清上实下
　　桔梗　黄芩　川芎　当归　茯苓　羌活白木　山栀子【各一两】薄荷　甘草　知母【各半两】
　　右防咀每服五钱水一盏半煎至七分去滓入蜜调服
　　麦门冬散治男子妇人蕴积邪热心胸烦闷咽干口燥睡多不安或大小肠不利口舌生疮并皆治之小草【去心】黄连【去须】升麻【去麄皮】犀角屑　甘草　枳殻【去穰炒黄】黄芩　大青【去根各半两】芒硝【一两】麦门冬【去心三分】
　　右为细末每服三钱水一盏煎至七分食后温服
　　导赤丸治心肾凝滞膀胱有热小便不通风热相抟淋沥不宣或服补药过多水道蹇澁出少起数脐腹急痛攻疰阴间或心肺壅热面赤心忪口干烦渇及痈肿发背血脉瘀闭服此排脓内消肿毒疎导心经邪热应内蕴风热五般淋疾皆治之
　　赤芍药　茯苓【去皮】滑石【各四两】生地黄【焙】木通【去节各半斤】大黄【炒十五两】山栀子【炒一十二两】
　　右为细末炼蜜为丸如梧桐子大每服二十丸至三十丸食后用温熟水吞下
　　乌梅丸生津止渇凉咽膈
　　好百药煎【一斤】乌梅肉【一两】朴硝【二两】砂仁【半两】香白芷薄荷【三两】豆粉【五两】
　　右为极细末甘草膏和丸龙眼大含化
　　龙脑饮子【出和剂方】治大人小儿蕴积邪热咽喉肿痛赤眼口疮心烦鼻衂咽干多渇睡卧不宁及除痰热咳嗽中暑烦燥一切风壅并宜服之
　　缩砂仁　苽蒌根【各三两】藿香叶【二两四钱】石膏【四两】甘草【蜜炒十六两】大栀子【防炒十二两】
　　右为末每服一钱至二钱用新汲水入蜜调下又治伤寒余毒潮热虚汗用药二钱水一盏入竹叶五六片煎至七分温服并食后服一方有薄荷
　　牛黄膏【出济生拔萃方】治热入血室发狂不认人者
　　牛黄【二钱半】硃砂　鬱金【各三两】脑子　甘草
　　牡丹皮【三钱】
　　右为细末炼蜜为丸如皂子大新汲水化下
　　加减大府丸【出御药院方】治心经蕴热头目壅赤小便秘澁木通【一两半】黄连【去须三分】黄芩【去黒皮一分】赤茯苓【去黒皮半两】生干地黄【洗切焙一两】
　　右为细末炼蜜为丸如梧桐子大每服三十丸至四十丸食后温水下
　　消毒犀角饮【出和剂方】治大人小儿内蕴邪热咽膈不利痰涎壅嗽眼赤脸肿腮项结核痈毒肿聚遍身风瘅毒赤防及疮已出未出不能快透并皆治疗小儿疹豆欲出及已出热未解急进此药三四服快透消毒効
　　防风【去乂八两】荆芥穗【二斤】甘草【炙十六两】鼠粘子【炒六十四两】
　　右为末每服三钱水一盏煎至七分去滓食后温服大便实加大黄用
　　牛黄泻心汤【出御药院方】治心经邪热狂语精神不爽脑子　牛黄　硃砂【各三钱半】大黄末【生一两】
　　右用研极细每服三钱凉生姜蜜水调下
　　龙脑丸【出宣明论】治大人小儿一切蕴积热毒不散及阴瘾疹
</div>
    <div class="pagination">
<a href="普济方四库_page428.html">上一页</a><span>...</span><a href="普济方四库_page424.html">424</a><a href="普济方四库_page425.html">425</a><a href="普济方四库_page426.html">426</a><a href="普济方四库_page427.html">427</a><a href="普济方四库_page428.html">428</a><span class="current-page">429</span><a href="普济方四库_page430.html">430</a><a href="普济方四库_page431.html">431</a><a href="普济方四库_page432.html">432</a><a href="普济方四库_page433.html">433</a><a href="普济方四库_page434.html">434</a><span>...</span><a href="普济方四库_page430.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
