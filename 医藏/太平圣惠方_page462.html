<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 462 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 462 页/共 791 页</h1>
    <div class="content">　　雄黄（一两细研） 黄连（一两去须） 黄柏（半两锉） 赤小豆（三分） 川朴硝（一两） 黄芩（半两） 白芨（三分）上件药。捣细罗为散。用猪胆调如面糊。日三四敷肿上。

　　治发背涂疮。拔毒散方。

　　阳起石 寒水石 矾石 白石脂 石膏 麦饭石（以上各一两）上件药。捣罗为末。重研如面。用新汲水调涂疮上。

　　治发背及诸毒肿。宜涂栝蒌根散方。

　　栝蒌根（三两） 榆白皮（三两锉） 胡燕巢土（五两） 鼢壤土（三两）上件药。捣细罗为散。取芭蕉根汁。和作稀膏。用涂肿上。干即更涂。如溃脓有头者。

　　即四面涂之。

　　治发背疮。 热疼痛。抵圣熊胆丸方。

　　熊胆 麝香（等一分）上件药。同研为丸。如黍米大。凡用药。先以温水洗疮令净。安一丸于疮口内。上渗解毒生肌散。后用醋面糊。摊于故帛上盖之。手按不可忍者。立效。

　　解毒生肌散方。

　　锻石（一分旁年故船上者主以猫器中烧令赤） 黄丹（一分炒令紫色） 龙骨（一分） 麝香（一分） 椹子（一分） 密陀僧（一分）上件药。捣细罗为散。每用敷之。

　　治发背。磨刀石 肿方。

　　磨刀赤石（一片用长三寸浓一寸者） 白蔹（二两） 川大黄〔一（二）两〕 醋（一升） 鹿角上件药。取磨刀石烧令赤。即纳醋中。复出烧赤。又纳醋中。候醋减半。即取诸药一处。捣细罗为散。以醋调如膏。软布上贴。干则易之。

　　治一切肿及发背乳痈等。宜服锻石散方。

　　风化锻石（一合） 小麦面〔二（三）合〕 皂荚灰（一合） 白蔹（一合）上件药。捣细罗为散。以酽浆水和如面糊。涂贴。日三四换之。

　　治发背初得。毒肿 热赤痛方。

　　上取浮萍草如鸡子清。烂捣湿裹之。一宿明旦敷后散方。

　　又方。

　　没石子（一枚） 墙上朽骨（一分） 胭脂（一分）上件药相和。研令匀细。每用敷之。如未结脓作头。只用浮萍草敷之自消。

　　治发背 热疼痛。消肿毒清凉膏方。

　　糯米（二升） 龙脑（一分）上件糯米。水淘令净。入龙脑相和。研成膏。摊于疏布上贴。干即易之。

　　又方。

　　大麦面（三升） 黄牛乳（二斤）上件药相和。作饼子。以敷肿处。热即易之。以瘥为度。

　　治发背。毒肿紫黑。坚硬疼痛。蛇蜕皮散方。

　　蛇蜕皮（一尺） 芸苔子（五合） 不中水砖末（一升）上件药。捣细罗为散。以酽醋涂肿处。如干即易之。若脓出。更涂四边。

　　治发背疮肿。疼痛不可忍方。

　　露蜂房（一两半） 甘草（二两生用）上件药。锉。以水三升。煎至二升。去滓。以绵浸汤中。洗疮四面。辟除毒瓦斯。令疮早瘥。

　　治发背。热毒肿痛不可忍方。

　　蘩萎（烧炭一升） 大麦面（三合）上件药。以水和如膏。涂于肿上。干即易之。以瘥为度。

　　治发背初有。经日肿热 。毒瓦斯猛盛。日夜头疼痛。宜用此方。

　　鸡子清（三枚） 新狗粪（一掬）上件药相和。令硬软得所。捏作饼子。可浓一二钱。当头开一孔子。贴肿上。以帛子抹却。日三贴之。取瘥为度。

　　治觉似发背。但是热肿。即用之。令内消方。

　　皂荚（一挺去黑皮及子） 栗子（一十枚去壳曝干）上件药。捣细罗为散。以新汲水和。如面糊摊于布上。以敷肿处。干即易之。

　　治发背及疽。一切毒肿内消神验方。

　　剪刀草（不限多少净洗切）上捣绞取汁一小盏。温暖频服之。并以剪刀草烂研。阔铺于肿处。如有干者。捣末用。

　　蜜调涂之。

　　又方。

　　理石（五两）上以水煮一日。捣研令细。冷水调涂。又以青布三重。可赤处方丸。湿布拓之。热即频换。

　　又方。

　　上取生地黄。不限多少。捣如泥。以故布一条。阔狭如肿大小。薄摊地黄于布上。摊讫。掺木香末于地黄上。令遍。取于木香末上。又摊地黄泥一重。令夹香末讫。拓于肿上。干即易治发背。疼痛不已方。

　　上取黄牛粪。在芒田中经雨多者。此粪带白色良。收取去渥土。曝干。一半以武火烧令烟绝。一半烧令黑糟。相和研令极细。以生麻油调如面脂。日三四涂之。

　　治发背及痈疽。未溃方。

　　上以香豉三升。与少水相和。熟捣如泥。可肿处作饼子。浓三分。以覆肿上。以艾列其上灸之。当便减快。或一日二日灸之即良。得疮中汁出便瘥。

　　又方。

　　莨菪叶上似觉有疮。即取前件叶。不限多少。旋炙令热。便熨疮上。冷即易之。以痛止为度。

　　冬月无叶。即取根劈作片子。炙热熨之。神验。

　　又方。

　　芸苔（一握细切）上以酥和研。敷肿上。热则易之。

　　治发背兼肿毒方。

　　上捣益母草。绞取汁。每服一小盏。余滓罨肿上。频服之效。

　　又方。

</div>
    <div class="pagination">
<a href="太平圣惠方_page461.html">上一页</a><span>...</span><a href="太平圣惠方_page457.html">457</a><a href="太平圣惠方_page458.html">458</a><a href="太平圣惠方_page459.html">459</a><a href="太平圣惠方_page460.html">460</a><a href="太平圣惠方_page461.html">461</a><span class="current-page">462</span><a href="太平圣惠方_page463.html">463</a><a href="太平圣惠方_page464.html">464</a><a href="太平圣惠方_page465.html">465</a><a href="太平圣惠方_page466.html">466</a><a href="太平圣惠方_page467.html">467</a><span>...</span><a href="太平圣惠方_page463.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
