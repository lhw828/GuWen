<!DOCTYPE html>
<html>
<head>
    <meta charset="UTF-8">
    <title>普济方四库 - 第 1225 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1225 页/共 1812 页</h1>
    <div class="content">　　右用榼藤子不拘多少为散先以蜜调少许涂瘘疮上次用温酒调下一钱七分食前服之
　　硃砂丸　治久痔生疮出血不止
　　白矾【五钱】雄黄【五钱】
　　已上三味入瓷盒子内水调蚌粉固口缝外用盐泥固济用炭火烧通赤取出放地上去火毒后入下项药
　　麝香【一两别研】穿山甲【一两置瓦上炙令黄赤色】肥皂【一枚去子焙】
　　右件为细末煮面糊为丸如梧桐子大硃砂为衣毎服十丸温酒下食前服








　　普济方卷二百九十八
　　钦定四库全书
　　普济方卷二百九十九　明周王朱橚　撰
　　上部疮门
　　头疮【附论】
　　夫诸阳之脉皆上于头头爲阳阳爲表阳盛则表热若人体虚腠理开泄爲风邪所客风之与热抟于气血则澁留于皮肤故令头生疮也
　　方
　　黄连防榔散　治秃头疮
　　黄连【为末用麻油轻粉调得所摊于艾中作一团焼烟碗覆其上薰之续再加艾薫用】细辛　蒺藜【炒去刺】　麻黄【去节】　鸡心防榔　当归须先亁地黄　川芎　赤芍药　川独活　牵牛
　　【微炒取末】　苍朮【炒】　桑白皮【炒】　枳殻【制】　甘草【微炙等分】
　　右剉散每服三钱入黑豆七十粒紫苏五叶姜五片同煎服如大便秘加些生地黄次用贝母膏傅疮
　　松脂膏【出圣惠方】　治头疮经年月久不瘥
　　松脂【三分】　黄连【三分去须】　川大黄【半两】　水银【一两半】黄芩【一两】　苦参【一两剉】　蛇床子【一分】　白矾【半两洗令汁浸】胡粉【半两合水银入少水同研令星尽】
　　右爲末用腊月冻了猪脂调令稀稠得所每日傅疮上大效
　　贝母膏【出仁斋直指方】　治秃头疮
　　贝母【三钱半】　半夏【生】　南星　五倍子　白芷厚黄栢　苦参【各二钱半】　雄黄【一钱】　防丹【煆一钱半】
　　右爲细末初用蜜水调两三次后只干掺先以蜂房白芷苦参大复皮荆芥煎汤薫洗拭干即用药或有留滞不瘥以好膏药贴
　　皂连散【出仁斋直指方】　治头疮
　　满尺皂角【去核一钱】　黄连【净半两】　赤色白胶香【三钱】五倍子【三钱】　蛇床子【一钱】　黄丹【煆二钱】轻粉【半钱】
　　右细末先用柳枚煎汤洗后掺用黄连半两蛇床子一分晒干为末麻油轻粉调傅
　　雌黄膏【出圣惠方】　治头上生疮及一切恶疮诸药治不瘥者宜服
　　雌黄【一两】　黄连【一两半去须】　苦参【一两】　矾石【半两细硏】防茹【一两】　芥草【半两】　硃砂【一两细研】
　　右先细剉四味以腊月猪脂一斤慢火同煎三上下去滓下研了药不住手搅令成膏入甆合中盛每用少许涂于疮上
　　鸡黄散　治头疮不问逺年日近
　　水龙亮【捣细】　黄丹　白矾【三味等分一处烧过炭】　牛皮【另焼】鸡子清【元药一处焼】　硫黄【生用】
　　右为酸虀汁焼热洗去疮靥尽了香油调之
　　加味平胃散【出百一选方】　治一切恶疮头上疮
　　右平胃散入腻粉清油调之甚妙
　　油漆膏　治头疮
　　黄栢　川黄【各二钱】　轻粉【一贴】　明矾【一钱飞】　漆滓【二钱半】
　　右香油半碗共浸漆滓二宿后入三味通浸五宿却入轻粉搽头疮
　　脂粉膏　治头中恶疮
　　胡粉　水银　白松脂【各二两】　腊猪脂【四两】
　　右将猪脂合松脂煎却以水银胡粉合研涂上又漆小儿头靣疮一方加黄连二两更秃疮
　　腻粉膏【出圣惠方】　治头疮年月不瘥
　　杏仁【二两汤浸去皮尖炒令黄黒色】　豉【二两微炒】　腻粉【一分】　硫黄【半两细研】
　　右先捣杏仁豉如泥即入腻粉硫黄同研令匀先以葱塩汤后以生油调涂之
　　麻油膏【出仁斋直指方】　治头痹头脑头枕后生正者爲脑侧者为痹
　　轻浮白浮石【焼存性为末】
　　右麻油轻粉调鸡羽刷上勿用手按即涨或用黄牛粪于瓦上焙亁加之尤好亦治头
　　防茹膏【出圣惠方】　治头疮经年月不瘥
　　黄连【四两去须】
　　右为末以乌麻油调如膏若小儿先以泔清洗之大人即以泔清皂荚洗之然后涂药不过三上即瘥
　　螵蛸散【出瑞竹堂方】　治头上生疮俗曰疮絶妙方
　　海螵蛸【一钱】　白胶香　轻粉【各半钱】
　　右将海螵蛸白胶香罗入轻粉再研细敷贴先用清油润疮掺掺药只一上可二上
　　麝香散【出十便良方】　治头生恶疮
　　生牛皮【焼灰半两】　鷰窠土【焼赤半两】　麝香【半钱】
　　右都细研令匀以生油调日二三度涂之
　　笋粉散【出肘后方】　治头上疮
　　右大笋殻烧灰存性加轻粉生油调傅之
　　露蜂散【出圣恵方】　治头疮及诸般疮
　　露蜂房　白狗粪【各半两】
　　右并烧为灰细研以蜜和涂之立瘥
　　苦练散　治头疮
　　苦练子【十四枚】　杏仁
　　右都烧令烟尽捣为末入腻粉半钱更研令以生油调涂三五上瘥
　　熊胆膏【出圣惠方】　治热毒上攻发赤根白头疮于顶上宜用此方
　　龙胆【一分去芦头为末】　熊胆【一分研细】
　　右同研令匀以生油调日可两三度涂之
　　治头烂疮【出仁斋直指方】
　　右用燕窠取抱子处土捣末掺先白芷大腹皮煎汤洗拭后掺
　　治头疮【出海上名方】
　　右用杏仁烧灰傅之
　　治人头靣患疮
　　右用蛇蜕皮热以磨之数百度令热乃弃
　　又方
　　不蚛皂荚烧灰
　　右用为末以生油调涂之
　　又方
　　鳀鱼鳞【炙令黄焦】
　　右为末每用时先以水洗疮
　　又方
　　使君子【烧令焦】
　　右为末以生油调涂之
　　又方【出十便良方】
　　防【一升】
　　右以米醋二升浸三宿以布绞取汁于铛内慢火熬成膏洗疮挹衣干去痂涂之白秃瘑并宜用之
　　治头极痒不痛生疮方【出十便良方】
　　鹁鸽粪【五合】
　　右以好醋和稀膏煮三两沸日二三上涂之
　　治头疮乍发乍瘥赤蚚疼痛方
　　竹叶【一片烧灰】
　　右为末鸡子白和匀日三四上涂之
　　治头疮经久不瘥方【出十便良方】
　　梁上尘【一两细研】
</div>
    <div class="pagination">
<a href="普济方四库_page1224.html">上一页</a><span>...</span><a href="普济方四库_page1220.html">1220</a><a href="普济方四库_page1221.html">1221</a><a href="普济方四库_page1222.html">1222</a><a href="普济方四库_page1223.html">1223</a><a href="普济方四库_page1224.html">1224</a><span class="current-page">1225</span><a href="普济方四库_page1226.html">1226</a><a href="普济方四库_page1227.html">1227</a><a href="普济方四库_page1228.html">1228</a><a href="普济方四库_page1229.html">1229</a><a href="普济方四库_page1230.html">1230</a><span>...</span><a href="普济方四库_page1226.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
