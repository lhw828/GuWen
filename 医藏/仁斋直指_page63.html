<!DOCTYPE html>
<html>
<head>
    <meta charset="UTF-8">
    <title>仁斋直指 - 第 63 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 63 页/共 110 页</h1>
    <div class="content">　　一方治肾囊湿疮
　　蜜陀僧　　　干姜　　　　滑石
　　右为末擦上
　　又方先用吴茱茰煎汤洗
　　吴茱茰【半两】　　寒水石【三钱】　　黄栢【二钱】
　　樟脑　　　　蛇床子【半两】　　轻粉
　　硫黄【二钱】　　　白矾　　　　防榔
　　白芷【各三钱】
　　右为末麻油调搽
　　头风
　　头风方论
　　足大阳者头之经也六经伤寒惟太阳受病最多盖头居其上当风寒之冲一有间隙则若项若脑若耳若鼻风邪乗虚皆得而入之矣况复栉沐取凉饱食仰卧之不谨乎头风为病不必须有偏正头疼之证但自颈项以上耳目口鼻眉棱之间或有一处不若吾之体焉皆其渐也有头疼有头运有头皮顽厚不自觉知有口舌不仁莫知滋味或耳聋或头汗或目痛或眉棱上下掣痛或鼻中闻香极香闻臭极臭或只呵欠而作冒之状凡此皆头风证也治法大要有热证者消风散用防风荆芥煎汤下无热证者追风散用薄茶清下又有素患头风之人或因伤风寒暑湿依证调理已获轻安未几头风发作则不必拘泥前药当以头风和平之剂疗之其或病躯老弱先患头风复感寒邪自汗不止此等用药无附子又不可也若夫太阳项强一证无汗恶风则为表实合用葛根汤汗出恶风则为表虚合用桂枝葛根汤是又感受风邪在头风界限之内者也入水捕鱼入林捕兎要必知其所在斯可矣【妇人月候适行辄敢防箆多成头风痒痛满头如水泡之状】
　　头风证治
　　消风散治头目昏痛鼻塞冒运
　　人参　　　　羌活　　　　川芎
　　白茯苓　　　白僵蚕【炒】　　霍香叶
　　荆芥穗　　　防风　　　　甘草【炒】
　　蝉殻【各二两】　　厚朴【制】　　　陈皮【各半两】
　　右末每服二钱防风荆芥煎汤调下
　　追风散治偏正头风疼痛面上游风状若虫行
　　川乌【炮去皮尖】　　软石膏【煆】　　白僵蚕【炒去觜丝】
　　川芎　　　　防风　　　　荆芥
　　甘草【炙各一两】　　南星【炮】　　　白附子【炮】
　　羗活　　　　天麻　　　　全蝎
　　地龙【去土】　　　白芷【各半两】　　草乌【炮去皮尖】
　　没药　　　　乳香　　　　防黄【并研各一分】
　　右为末每服半钱入好茶少许沸汤调食后临睡服
　　川芎茶调散治诸风上攻偏正头疼
　　川芎　　　　荆芥穗【各二两】　香附【去毛】
　　薄荷【各四两】　　白芷　　　　羗活
　　细辛　　　　甘草【炙各一两】　　防风【三分】
　　右末每服二钱食后茶清调下
　　究原抽刀散治头风掣痛
　　川乌【切片姜汁浸晒】　防黄　　　　蝉退【去头足各半两】
　　川芎　　　　细辛【各一两】
　　右末每服半钱食后临卧茶清调下
　　芎芷散治头风风壅
　　川芎　　　　白芷　　　　荆芥穗
　　软石膏【煆等分】
　　右末每服一钱食后沸汤调下
　　香芷散治头面诸风
　　新白芷【剉以萝卜汁浸日干】
　　右末沸汤调食后服或以些子搐入鼻左用右右用左屡效
　　又方
　　新白芷【洗晒】
　　右为末炼蜜圆弹子大每一圆食后荆芥汤嚼下妙
　　二陈汤【方见暑门】加荆芥治头风兼治痰壅酒壅
　　如圣饼子治偏正头疼痛连脑项吐逆恶心耳聋目暗
　　川乌【炮去皮尖】　　南星　　　　川白姜【各一两】
　　川芎　　　　甘草【各二两】　　天麻
　　防风　　　　半夏【重洗去滑生各半两】
　　右末蒸饼糊圆鸡头大捻作饼日干每服五饼同荆芥二穗细嚼姜汤下
　　细辛汤治诸头疼及痰厥饮厥肾厥气厥等证但发热者不可服
　　附子【生】　　　乌头【生】　　　南星
　　干姜　　　　川芎　　　　细辛【各一两】
　　甘草【三分】
　　右剉散每服三钱姜五片茶芽少许熟煎空心服
　　活人书葛根汤治太阳病颈项强无汗恶风为表实
　　葛根【一两】　　　麻黄【去节三分】　　官桂
　　芍药　　　　甘草【炙各半两】
　　右剉散每服四钱姜五片大一枚煎服
　　桂枝葛根汤治太阳病颈项强汗出恶风为表虚
　　桂枝　　　　芍药　　　　甘草【各七钱】
　　葛根【一两三钱】
　　右剉散每服四钱姜五片大一枚煎服
　　头风方
　　川芎　　　　天麻【各半两】　　细辛【华隂者去苗土】烂石膏　　　荆芥穗　　　白芷梢
　　甘草【防炙各二钱】　全蝎【炙五个】
　　右末白汤或茶凊调食后临卧服消风散加蝉殻白圆子加朱砂姜汁汤下皆要药
　　附诸方
　　川芎散【拔粹方】治偏头痛头风神効
　　甘菊花　　　石膏　　　　川芎【各三钱】
　　右为末每服一钱茶清调下一方有白僵蚕六钱生用
　　菊花茶调散治诸风头目昏重偏正头痛头风鼻塞
　　菊花　　　　川芎　　　　荆芥穗
　　羗活　　　　甘草　　　　白芷【各二两】
　　细辛【一两洗浄】　　防风【去芦一两半】　蝉蜕
　　僵蚕　　　　薄荷【各五钱】
　　右为末每服二钱食后用茶清调下
　　又方
　　片芩【酒炒五钱】　　苍术【二钱半】　　羗活
　　苍耳　　　　川芎　　　　生甘草
　　酒黄连【各一钱半】　半夏麯【炒三钱半】
　　右为末服法同前
　　附东垣头痛论
　　金匮真言论云东风生于春病在肝俞在颈项故春气者病在头又诸阳防于头面如足太阳膀胱之脉起于目内眦上额交颠上入络脑还出别下项病冲头痛又足少阳胆之脉起于目鋭眦上抵头角病则头角额痛夫风从上受之风寒伤上邪从外入客于经络令人振寒头痛身重恶寒治在风池风府调其隂阳不足则补有余则泻汗之则愈此伤寒头痛也头痛耳鸣九窍不利者肠胃之所生乃气虚头痛也心烦头痛者病在鬲中过在手巨阳少隂乃湿热头痛也如气上不下头痛癫疾者下虚上实也过在足少隂巨阳甚则入肾寒湿头痛也如痛半寒痛者先取手少阳阳明后取足少阳阳明此偏头痛也有真头痛者甚则脑尽痛手足寒至节死不治有厥逆头痛者所犯大寒内至骨髓髓者以脑为主脑逆故令头痛齿亦痛凡头痛皆以风药治之者总其大体而言之也髙颠之上惟风可到故味之薄者隂中之阳乃自地升天者也然亦有三隂三阳之异故太阳头痛恶风脉浮川芎羗活独活麻黄之类为主少阳经头痛脉细往来寒热柴胡为主阳明头痛自汗发热恶寒脉浮缓长实者升麻葛根石膏白芷为主太隂头痛必有痰体重或腹痛为痰癖其脉沉缓苍术半夏南星为主少隂经头痛三隂三阳经不流行而足寒气逆为寒厥其脉沈细麻黄附子细辛为主厥隂头痛项痛或痰吐涎沬厥冷其脉浮缓吴茱茰汤主之诸血虚头痛当归川芎为主诸气虚头痛人参黄耆为主为主者主治也兼见何证以佐使药治之此立方之大法也气血俱虚头痛者于调中益气汤中少加川芎蔓荆子细辛其効如神半夏白术天麻汤治痰厥头痛药也青空膏乃风湿热头痛药也羗活附子汤厥逆头痛药也如温气在头者以苦吐之不可热方而治
　　加减三五七散【和剂方】治八风五痹肢体不仁大治风寒入脑阳虚头痛畏闻人声目旋运转耳内蝉鸣应有温痹脚气缓弱并皆治之
　　山茱茰【去核】　　干姜【泡】　　　茯苓【去皮各三两】细辛【一两半】　　防风【去芦四两】　　附子【三个半炮去皮脐】
　　右为细末每服温酒食前调服
　　仲景麻黄汤治太阳伤寒头痛无汗
　　桂枝汤治太阳伤风头痛有汗【并见伤寒门】
　　定风饼子【秘方】治偏正头痛【方见伤风门】
　　川芎散【圣惠方】治头风偏正头痛
　　羗活　　　　细辛　　　　川芎
　　香附子　　　槐花　　　　甘草【炙】
　　石膏　　　　荆芥穗　　　薄荷
　　菊花　　　　茵陈　　　　防风
　　右为末每服二钱茶清调食后服忌动风物
　　清空膏治偏正头痛年深不愈者又治风温热头上壅及脑痛除血虚头痛不治余皆治之
　　川芎【五钱】　　　柴胡【七钱】　　　黄连【酒炒】
</div>
    <div class="pagination">
<a href="仁斋直指_page62.html">上一页</a><span>...</span><a href="仁斋直指_page58.html">58</a><a href="仁斋直指_page59.html">59</a><a href="仁斋直指_page60.html">60</a><a href="仁斋直指_page61.html">61</a><a href="仁斋直指_page62.html">62</a><span class="current-page">63</span><a href="仁斋直指_page64.html">64</a><a href="仁斋直指_page65.html">65</a><a href="仁斋直指_page66.html">66</a><a href="仁斋直指_page67.html">67</a><a href="仁斋直指_page68.html">68</a><span>...</span><a href="仁斋直指_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
