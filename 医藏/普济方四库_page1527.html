<!DOCTYPE html>
<html>
<head>
    <meta charset="UTF-8">
    <title>普济方四库 - 第 1527 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1527 页/共 1812 页</h1>
    <div class="content">　　如圣散方【出王氏博济方】治小儿因泻痢日久眼生翳膜并疳眼退翳
　　蛇蜕【两条用纸烛焼灰研】谷精草【一两】蝉蜕【去土一分】附子【去皮脐生二钱】石决明【刷浄一分】胡粉【研四钱】
　　右为散每服一字半羊子肝一片批破掺末用麻皮线纒米泔煮熟先熏眼后与食量大小加减如未能食研灌之
　　井泉石散【出医方妙选】治眼疳邪热攻于眼目渐生障翳致损睛瞳
　　井泉石【一两】石决明【半两】甘菊花【半两】夜明沙【半两防炒】黄连【半两去须】晩蚕沙【半两防炒】
　　右为细末每服一钱用米泔一盏入生猪肝少许煎五分肝烂为度放温时时服乳食后
　　二草散　治小儿疳眼睛疼及赤眼肿痛
　　甘草　龙胆草　当归　细辛【各一分】
　　右为末三嵗一钱水半盏沙糖少许煎三分去滓食后服三黄丸亦治疳热眼若因泻痢后疳昏澁大便不实者六神丸六甲丸并暖疳药亦可服之
　　拨云膏　治小儿风热疳气攻眼赤痛障翳
　　桃仁　杏仁【各四枚并去皮尖双仁】仁　郁李仁【各五枚去皮】
　　右同生研细滤入蜜龙脑麝香腻粉各少许研极匀防之
　　鸡肝散　治小儿疳见明不得不赤不肿不痛但开眼不得者此药能治之
　　川乌头【大者一枚生去皮】好坯子【二字】
　　右为末五嵗一钱雄鸡肝一具洗浄去筋膜竹刀子薄切开掺药在内箸叶里麻皮扎定用第二次米泔半盏磁器中煮熟放冷切作片子空心临卧嚼吃将煮肝汤送下又有脑热闭目者鼻内干燥通顶散可服
　　神光汤　治小儿脑热疳热闭目不开并脑疼
　　以川大黄一分粗末水半盏浸一宿一嵗分作两服余滓顶上干易之通顶散亦治
　　疮入眼外障附论
　　夫小儿班疮入眼外障此眼初患之时不论大小湏患班疮一度疮子患时觉入眼中即湏将息慎忌若不忌口将息即便疼痛赤而澁怕日难开肿硬翳如银色此为热气在肝上冲于眼肝膈壅毒致成障翳宜用秦皮汤洗之然后服凉肝丸亦不宜鎌冼出血防药挑拨恐损眼候疼痛定后即防退赤药
　　歌曰夫为人子既生身湏患斑疮不可论热气透肝冲上眼难开皮肿且羞明疼时泪出翳如银不要强将两手亲却恐呌啼伤破后湏知此语是慇懃秦皮煎水须频洗眼药应教防防匀谨省若能依得此遗君终老是全人
　　方
　　凉肝丸
　　防风【一两】黄芩　茺蔚子　黒参　大黄　知母【各一两】人参　茯苓【各一两半】
　　右为末炼蜜丸如梧桐子大空心茶下十丸
　　秦皮汤
　　秦皮【二两】秦芁　细辛　防风【各一两】甘草【半两】
　　右为末以水一盏散一钱煎三五服热淋洗眼立効
　　鳝血方　治小儿豆疮入眼生翳
　　用鳝鱼系其尾而垂之从顶下割破些少取生血防得白鳝尤佳若翳已凝即用南硼沙以灯心蘸防仍用威灵仙仙灵脾等物为末每一钱第二次米泔调服
　　消翳丸　治小儿斑疮眼生障翳
　　硃砂　指甲末【不拘男子妇人先入水内净洗指甲拭干用木贼草打取细末】
　　右件等分再同研令极细以露水搜和丸如芥子毎用一粒于夜卧时以新笔蘸水防在眼内夜半更防一粒
　　縁目生疮【附论】
　　夫小儿縁目生疮者由风邪客于睑眦之间与血气相抟挟热则生疮浸渍縁目赤而有汁时瘥时发世云小儿初生之时浴而不浄使露秽浸渍睑眦后遇风邪发则目赤烂生疮难瘥瘥后还发成也
　　方
　　犀角散　治小儿赤眼疼痛縁目生疮难开澁痛及有热泪
　　犀牛屑　羚羊角屑　防风【去芦头】参　黄芩黄耆【剉以上各一分】柴胡【半两去苗】川大黄【半两剉防炒】马牙硝【半两】
　　右捣为散毎服一钱水一小盏煎至五分去滓温服日三四服量儿大小増减
　　黄连散　治小儿肝热冲眼縁目生疮
　　黄连【半两去须】赤芍药　仁【汤浸去皮】木通【剉】决明子栀子仁　黄芩　甘草【炙防赤剉以上各一分】
　　右捣为散毎服一钱水一小盏入竹叶七片煎至五分去滓温服日三四服量儿大小加减
　　细辛丸　治小儿縁目生赤疮及生翳
　　细辛　黄连【去须】芦荟　桑根白皮【剉】甜葶【隔纸炒令紫色以上各一分】仁【半两汤浸去皮】龙脑【半钱细研】
　　右罗为末炼蜜丸如菉豆大每服以温水下七丸日三服三嵗已上即服五丸
　　白矾煎　治小儿縁目及眦烂作疮肿痛
　　白矾【一分烧为灰】黄连【半两去须】青钱【十文】防风【三分去芦头】朴硝【三分】地黄汁【一合】白蜜【三令】
　　右捣为散用绵裹内一青竹筒中入地黄汁及蜜以绢油单盖系筒口于炊饭内蒸之候饭熟即泻出以绵滤过日三四度取少许之
　　黄连丸　治小儿縁目及眦烂作疮
　　黄连【半两去须】川大黄【剉防炒】细辛　龙胆【去芦头】防风【去芦头】参【以上各一分】
　　右罗为末炼蜜丸如菉豆大每服以熟水下五丸日三量儿大小加减
　　龙脑煎　治小儿风热致縁目生疮赤痛
　　龙脑【半钱】川芒硝【一分】腻粉【半分】蜜【三两】黄丹【一分】
　　右同入筒内以重汤煮一日用绵滤过于甆瓶内盛每日三四度防之
　　黄连煎　治小儿眼赤痛及縁目生疮
　　黄连【半两去须】童子蚘虫【五条吐出者】龙脑【半钱细研】蜜【二两】
　　右除龙脑外入在甆瓶中于炊饭中蒸候饭熟为度以绵滤去滓取汁入龙脑令匀日三四度防之
　　梨汁煎　治小儿热毒冲眼縁目生疮热疼不止
　　大鹅梨【一枚去皮核】黄连末【二钱】龙脑【一钱】
　　右先将梨烂研绞出汁绵裹黄连末于梨汁内浸半日入龙脑令匀日三五度防之
　　猪胆煎　治小儿縁目生疮肿痛
　　猪胆【一枚】龙脑【一钱】马牙硝【半钱】
　　右研令匀内猪胆中牢系悬于旺方隂干取出内甆合中每以麻子许水化日三四上防之
　　又方
　　黄连【半两去须】杏仁【一分汤浸去皮尖细研】腻粉【半钱】
　　右以绵褁冷水一小盏浸一宿后毎日三五上防之
　　又方
　　黄蘖　黄连【去须】栀子仁【各半两】
　　右细剉以水一大碗青汁一分煎十余沸绵滤过温温洗之日三两度用之
　　治小儿縁目眦烂作疮方
　　青钱【二十文】青盐【一两】
　　右相和先以湿纸数重包又用泥褁候干于猛火中烧令赤放冷剥去泥纸捣罗为散每取一菉豆许以津调疮上
　　车前子丸　治小儿肝脏壅热眼生疮翳
　　车前子　甘菊花　芎防　黄连【去须】当归【切焙各一分】大黄【纸裹煨】黄芩【去黑心各半分】
　　右为末炼蜜丸如菉豆大每服五七丸量儿大小加减煎桑枝汤下
　　耳疾【緫论】
　　夫耳者宗脉之所聚肾气之所通小儿肾脏盛而有热气上冲于耳津液壅结则生脓汁亦有因沐浴水入耳内水湿停积于血气蕴结成热亦令耳脓汁出皆谓之聤耳久不瘥则变成聋也聤耳者常有黄脓出是也脓耳者常有红脓出是也伍耳者里靣疳息是也纒耳者常有白脓出是也囊耳者里靣虚明时有青脓出是也虽有五般其病源一也皆由风水入耳而内有积热上壅而成此患若不速治久则成聋聤耳者小儿胎气不充实关窍不通利盖有禀赋不足胞养有亏臓伤肾经肾为根本水之一数也外应耳孔或云水入耳或曰乳食入耳要之皆非儿生气脉根壮脏腑固实虽水及乳入耳必不作此自是气不充脉不实使之然也儿无补肾之方但得清心肺而已初生之儿而有作尤甚重也卒难疗理用药傅掺少愈愈而复发至于过周与服黄耆白茯苓人参白芍药川当归熟地黄甘草等分作汤剂以固其内内若固实不必掺亦自瘥愈掺方用壁上蜘蛛一枚瓦上火干坯子白矾脑子麝香各少许同研令匀鸡羽引入自愈
　　耳聋【附论】
　　夫小儿耳聋者是风入头脑所为手太阳之经入于耳内头脑有风邪随气入其脉盛与气相薄风邪停积则令耳聋也
　　方
　　通鸣散　治小儿耳聋病
　　菖蒲【一寸九节者】远志【去心各一两】柴胡【去苗】麦门冬【去心】防风【去芦头半两】细辛【一钱】甜葶【一钱】磁石【捣为末水淘去赤汁研】杏仁【十四个浸去皮尖】
　　右为细末研匀每服半钱葱白汤调下日二服大小加减食后
　　细辛膏　治小儿耳聋或因脑热或因水入或因吹着细辛　防风　川大黄【剉防炒】黄芩【以上各一分】川椒【十粒去目】防【半两】
　　右为剉用清麻油二合煎紫色滤过下防消为膏每日三度用一大豆大防于耳中
　　治小儿风热两耳聋鸣方
　　远志【去心】菖蒲　柴胡【去苖】甘草【炙防赤剉以上各半两】磁石【三分捣碎水淘去赤汁】麦门冬【半两去心焙】
　　右罗为散每服以葱白汤调下半钱日二服量儿大小加减
　　治小儿耳聋不瘥方
　　生地黄【一寸半】杏仁【七枚汤浸去皮】巴豆【七枚去皮】盐【半钱】
　　右同捣堪为丸即丸如核大用髪薄裹内耳中日一易之若耳内痛有水出即去药未効再用之
　　又方
　　杏仁【汤浸去皮】甜葶【一分】盐【各等分】
　　右研如膏以少许猪脂和合煎令稠以绵裹如防核大塞耳中日一易之
　　又方
　　箆麻子【一枚去皮】枣肉【七枚】
　　右捣如膏毎取防核大绵裹内于耳中日一易之
　　又方
　　取葱白于煻灰中煨令熟以葱白头内耳中三易之
　　又方
　　捣芥子令烂以人乳和绵裹少许塞耳中日易之
</div>
    <div class="pagination">
<a href="普济方四库_page1526.html">上一页</a><span>...</span><a href="普济方四库_page1522.html">1522</a><a href="普济方四库_page1523.html">1523</a><a href="普济方四库_page1524.html">1524</a><a href="普济方四库_page1525.html">1525</a><a href="普济方四库_page1526.html">1526</a><span class="current-page">1527</span><a href="普济方四库_page1528.html">1528</a><a href="普济方四库_page1529.html">1529</a><a href="普济方四库_page1530.html">1530</a><a href="普济方四库_page1531.html">1531</a><a href="普济方四库_page1532.html">1532</a><span>...</span><a href="普济方四库_page1528.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
