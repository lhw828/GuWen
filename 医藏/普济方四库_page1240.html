<!DOCTYPE html>
<html>
<head>
    <meta charset="UTF-8">
    <title>普济方四库 - 第 1240 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1240 页/共 1812 页</h1>
    <div class="content">　　猪蹄【二枝】　黄栢【三分剉】　败醤【三分】　黄芩【半两】　黄连【三分】　甘草【一两剉】　营实根【一两】
　　右捣罗为散用浆水二升煎至一升半热用洗之
　　七宝防榔散【出德生堂经验】　治下元玉茎上或包头内有疳疮渐至蚀透不愈者
　　防榔　蜜陀僧　雄黄　轻粉　黄连　黄栢朴硝【各等分】
　　右为细末入麝香一字和匀再研细先用葱白浆水洗净软帛掩干如疮湿干掺如干小油调涂
　　玉粉散　治下隂疮疼不止
　　寒水石【煆】　蜜陀僧　滑石【各半两】　腻粉　麝香【各少许】
　　右为细末油腻或干贴
　　牡散【出圣惠方】　治隂下生疮湿痒失精
　　牡　菟丝子　栢子仁　蛇床子　苁蓉【各二两】
　　右治下筛酒服方寸七日三以瘥为度一方无蛇床子
　　宣风散【出仁斋直指方】　治踈肝肾风
　　大鸡心梹榔【二个】　橘皮【半两】　甘草【焙三钱】　牵牛【生取来一两炒】
　　右为末每服二钱蜜汤调下
　　全蝎散【出仁斋直指方】　治肾臓风发疮疥
　　鸡心梹榔【一大个破开以黄革丹一钱合在内温纸裹煨】　明硫黄【研二钱】生黄丹【一钱】　全蝎【三枚焙】
　　右为细末入轻粉半钱麝香少许于磁器收每用少许蔴油调抺两掌先以鼻臭男以两掌揜外肾女以两掌两乳各睡至醒次日又如此用药屡效
　　又方【出仁斋直指方】
　　右用大红川椒去目水蘸湿半日夹生杏仁研膏擦手如上法亦验
　　乌头丸【出卫生家寳方】　治肾臓风上攻下疰生疮并癣川乌【二两】　草乌【一两二味以黒豆半升煮透软去皮切日干】　天麻地龙【去土秤】　白附子【各半两】
　　右为细末酒糊为丸桐子大每服二三十丸空心食前塩酒或塩汤下
　　轻黄散　治水茎上生疮不干见骨者
　　大黄【三钱烧灰存性】　黄栢【二钱烧灰存性】　轻粉【少许】　久年壁土【东向者一钱】
　　右先用温热水洗净血水以绵帛拭干然后药干掺切忌房室
　　硫黄散【出圣惠方】　治隂上生疮
　　硫黄【半两】　赤石脂【半两】　麝香【一钱】　腻粉【一钱】
　　右药都和如粉每先以甜淡浆水温洗令净裛干贴之
　　牡蛎散　治隂囊两傍生疮或隂湿出水甚痒甚苦夜则之无定后必自痛或两腋汗脚板心常湿汗无所柰何此药主之予亲得此症受苦数十年得此方随用二三日如法搽之二十年余不发实为神效枯白矾【四两】　黄丹【砂二两】　牡蛎粉【二两】
　　右为细末遇夜睡手揑药于痒处痛擦之不一时又搽之三四次后顿减次夜再搽虽大减又搽后自然平复如腋汗亦有顿搽方可脚汗先搽大减又搽后装药靴或鞋底上脚板上涂药纒脚褁之亦可
　　麻黄根粉　治肾劳热隂囊生疮
　　麻黄根　石硫【各二两】　米粉【五合】
　　右治下筛安絮如常用粉法搽疮上粉温更搽之
　　胡连散　治隂生疮肿痛
　　胡粉【三钱】　黄连末【一钱】　五倍子末【一钱】
　　右药都和研为散先以甘豆汤洗净拭令干以药末傅于疮上日再用之
　　天雄散　治隂生疮肿痛
　　天雄【一末】　　腻粉【一钱】　麝香【一钱】
　　右细研为散以温浆水洗疮净后用津液涂之
　　夹塩散　治隂疮及恶疮
　　皷子草根【一把】　大麦【三十粒】　塩【少许】
　　右捣令烂傅疮上一易经三日后三日一易
　　逺志散　治茎中痛囊津液不行
　　逺志【去心】　五倍子【焙】　蛇床子【各等分】
　　右为细末毎用药末五钱水三升入葱白三寸同煎五沸去滓热淋渫效
　　桑枝汤　治隂疮
　　桑枝【三握剉】　葱【二握】
　　右以水三升煎至二升去滓稍热浴疮上一方水煎桑白皮汤洗之
　　蚯蚓散　治隂茎疮
　　豆粉【一分】　蚯蚓【二分】
　　右用水研涂上干又傅之一方用豉一分
　　黄白散　治近谷道四畔时复生泡痒而生痛无非风毒流行去风干水足矣
　　黄栢皮　黄连【去须】　白矾【煆过】　白蛇皮【烧灰各等分】
　　右为细末重筛入麝香腊茶末各少许和匀津唾调涂过痒破水出即涂如水多即干搽
　　石灰散　治肾漏隂囊先肿后穿破出黄水疮如鱼口能致命
　　右用五倍子同石灰炒黄色去灰摊地出火毒炒盆内研为细末不犯铜鉄干搽疮上五七次愈
　　又方
　　右用豆豉烧灰贴之
　　蛇床散　治隂囊生疮疼痛
　　右用川椒荆芥火掀草蛇床子煎汤洗后用鸡清调朴硝末涂之即见效
　　荆芥汤　治玉茎上生疮
　　右先用荆芥黄栢煎洗后用黄白眞蚌粉荆芥青黛为末干掺疮上
　　丹胞散　治茎上生疮臭烂者
　　右以猪胞一个连尿去一半用新砖两块炭火煆新砖将猪胞连尿于砖上焙干不住手一向移放于两块砖上轮流不歇莫与火煆过胞以尿干为度研为末入黄丹一钱先用葱汤以鹅毛沬洗以旧绵帛渗干此药搽三五次立见效
　　鳖灰散　治丈夫隂头痈不能治者
　　右用鳖甲头烧灰以鸡子白和傅之及治妇人隂脱肛
　　地连散　治玉茎上生疮
　　右用地骨皮煎汤洗诃子连核烧存性为末干掺
　　川连散　治下部注疮
　　右用黄连为细末浆水调成饼摊于碗面上内用艾及川甲三片烧烟覆椀薫成黒色再取下如是者五次以黄连饼黒色为度地上出烟毒再研细湿涂乾清油调涂三四先用黄白藿香茵蔯煎汤温洗
　　煎蜜散　疗男子隂疮损烂
　　右烂煮黄栢洗之又用白蜜涂之一方蜜炙燋为末傅于疮上
　　蜡茶汤　治隂囊上疮
　　右用腊面茶为末先以甘草煎水洗后用贴妙
　　猪脂散　治天行防疮
　　右用猪蹄烧灰以猪脂和傅日五六用
　　桃熊散　治热病后下部生疮
　　右取浓煮桃白皮如稀内少许熊胆以绵蘸药内下部疮上
　　黄栢散　治楷裆
　　右先用热温水洗过楷痛处即用黄白皮末一钱和匀新米泔调涂或用新米泔调服三五服
　　水疮汤　疗隂疮隂边如粟粒生疮及湿痒
　　右以槐北面不见日处白皮一大握塩三指一撮以水大二升煮取一升洗之三五遍适寒温用苦渉逺恐冲风即以米粉和涂神效
　　蜡烛平胃膏　治肾臓风疮
　　右用平胃散以蜡烛油煎过候冷调傅疮愈
　　合掌散　治肾臓生疮
　　右用梹榔硫黄为末临睡用香油调掌心上鼻臭之即以药掩外肾睡二三日用之效
　　治隂痒生疮
　　右嚼胡麻涂之验
　　治水茎上生疮不干见骨者
　　右用乌贼鱼骨末按满疮口以纸纒之
　　治楷档
　　右用嫩枫叶挪烂擦之立愈
　　又方
　　右用老鸦酸草又名酸毒草挪烂指擦以冷水洗之
　　又方
　　右用马屁勃即灰菰寻常采收如有此疾先用温水或冷水轻轻洗净以菰为末掺患处如新菰不必为末将菰擦患处
　　治男子肾生疮癣作痒
　　右以百草霜用香油调搽立效
　　治隂囊上疮
　　右用甘草煎汤温洗即用腊茶末就贴一方同地龙粪轻涂
　　治天行防下部生疮
</div>
    <div class="pagination">
<a href="普济方四库_page1239.html">上一页</a><span>...</span><a href="普济方四库_page1235.html">1235</a><a href="普济方四库_page1236.html">1236</a><a href="普济方四库_page1237.html">1237</a><a href="普济方四库_page1238.html">1238</a><a href="普济方四库_page1239.html">1239</a><span class="current-page">1240</span><a href="普济方四库_page1241.html">1241</a><a href="普济方四库_page1242.html">1242</a><a href="普济方四库_page1243.html">1243</a><a href="普济方四库_page1244.html">1244</a><a href="普济方四库_page1245.html">1245</a><span>...</span><a href="普济方四库_page1241.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
