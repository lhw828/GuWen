<!DOCTYPE html>
<html>
<head>
    <meta charset="UTF-8">
    <title>外台秘要方 - 第 97 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 97 页/共 226 页</h1>
    <div class="content">　　小肿欬逆上气方三首
　　病源肾主水肺主气肾虚不能制水故水妄行浸溢皮肤而身体肿满流散不已上乗于肺肺得水而浮浮则上气欬嗽也【出第二十一卷中】
　　深师疗水欬逆上气通身洪肿短气胀满昼夜倚壁不得卧喉中水鸡鸣大小便不通不下食而不甚渇白前汤方
　　白前【三两】　紫菀【四两】　半夏【一升洗】　生泽漆根【一升切】
　　凡四味水一斗七升煮取一斗汁又内后药
　　桂心【三两】　人参【六分】　大枣【二十枚擘】　白术【五两】
　　生姜【八两一方干者二两】　　　　茯苓【四两】　吴茱茰【五两】
　　杏仁【三两去两仁皮尖碎】　　　　葶苈【二两】　栝楼【五合一方十合】
　　右十味内前汁中煮取三升分四服当得防下利小便气即下肿减深云增损用之若神忌羊肉饧生葱桃李雀肉酢物【出第十九卷中】
　　古今録验夫水在五藏令人欬逆喘上气腹大向向两脚肿目下有卧蚕防渇不得安卧气奔短气有顷乃复小便难少而数肺病胷满隠痛宜利小便水气迫肺吸吸寒热泽漆根汤方
　　生鲤鱼【一头重五斤粗剉】　　　麦门冬【二两去心】甘草【二两炙】人参【二两】　茯苓【二两】　泽漆根【八两生者】
　　右六味切以水一斗七升煮鱼取一斗去鱼以煮药取四升分服日三小便利为度不利增服之大便如利而小便未利者增至四合服一日气即下得安卧有寒可内生姜八两【深师同】
　　又防己煮散疗水肿上气方【出许諌议】
　　汉防己【三两】　泽漆叶【三两】　石韦【三两去毛】　泽防【三两】郁李仁【五两】　白术【三两】　丹参【三两】　赤茯苓【三两】桑白皮【三两】　橘皮【二两】　生姜【十两】　通草【二两】
　　右十二味粗筛为散以水一斗七合内四方寸匕散煮取八合去滓一服令尽日三大便利者一服取小便利为度许澄秘方忌同前【千金同出第十一卷中】
　　气兼水身面肿方四首
　　张文仲周大正大将军平公于礼患气兼水身面肿垂死长夀公姚僧垣处二方应手即差先服汤方桑根白皮【四两】橘皮【二两】　海藻【三两洗去咸】茯苓郁李仁【碎各四两】赤小豆【一升】
　　右六味切以水八升煮取二升半分三服甚効古今録验疗气水身肿胀满姚大夫治燕公雍州録事于志光送云从来知不能服汤事较急勿不努力服之服此汤若防觉为益频服三两剂勿不服此药甚易必无逆忤如不能服可服后丸丸迟不应急耳
　　又方
　　橘皮【五分】　郁李仁【十分】　茯苓【八分】　葶苈【六分熬】
　　防己　　　桑根白皮【各五分】　　　　甘遂【四分熬】苏子【四合】
　　右八味下筛蜜和丸取谷白皮火炙焦黄煮饮服十丸如梧子日再服若不得宣通稍稍加常以宣为度渇者饮此方老蒋公处与张大夫家効忌酢物
　　又方
　　灸丹田宂在脐下二寸灸三壮疗水肿女子禁灸【并出第五卷中】
　　古今録验疗气水身肿胀满方
　　杏仁【十分去皮尖熬】苏子【五分】　白前【六分】　昆布【八分洗去
　　咸】　　　　李根白皮【五分】橘皮【六分】　五味子【六分】大麻仁【五分熬】茯苓【八分】　生姜【八分切暴燥】
　　右十味筛蜜和丸粥清服二十丸如梧子日再稍稍加至三十丸忌酢物【出第十一卷中】
　　水气方六首
　　范汪疗风虚水气肿豆酒方
　　大豆【一升】
　　右一味以水四升煮取二升汁去豆内美酒一升合煎取一升能随意饮之日三常令有酒气当清酒作之
　　又疗通身肿皆是风虚水气亦疗暴肿蒲黄酒方
　　蒲黄【一升】　小豆【一升】　大豆【一升】
　　右三味以清酒一斗煮取三升去豆分三服
　　又疗肿患下水气四肢肿聂聂动木防己汤方
　　木防己【三两】　甘草【二两炙】　桂心【二两】　茯苓【六两】黄芪【三两】　生姜【二两】　白术【三两】　芍药【二两】
　　右八味切以水八升煮取三升二合分为四服有人患下是胃寒加当归三两人参二两半龙骨二两水一斗煮取三升二合分四服相去二十里顿服不下即不须内此三物也忌海藻菘菜桃李雀肉生葱大酢【并出第四十五卷中】
　　崔氏疗水气方
　　葶苈子【三两】
　　右一味以物盛于甑上蒸令湿彻上即万杵自堪为丸不须蜜和如不得以少蜜和之一服五丸渐加之七丸以防利为度得利即停不可多服令人不甚能食若气发又服之得利气下定即停此方疗水气无以加萧驸马时任太常卿患水肿见在名医悉疗不差唯服此丸得平复故记
　　又葶苈子疗水气极効方
　　取葶苈子一合熬令色黄碎别研如麪取大二十颗去核以水一大升煮取半升汁去滓内前件葶苈子并汁于铜器中缓火煎令堪成丸平旦空腹顿服尽必不能顿者分为两服得利两行差至日午宜食干饭慎如药法【并出第六卷中】
　　近効疗水气方
　　商陆根【去皮取白者不用赤色切如小豆一大盏】
　　右一味以水三升煮取一升以上烂即取粟米一大盏煮成粥仍空腹服若一日两度服即恐利多毎日服一顿即防利不得吃生冷等
　　皮水方三首
　　病源肺主于皮毛肾主于水肾虚则水妄行流溢于皮肤故令身体面目悉肿按之没指而无汗也腹如故不满亦不渇四肢重而不恶风是也脉浮者名皮水也【出第二十一卷中】
　　深师疗皮水如肿水气在皮肤中四肢集集动木防己汤方
　　木防己【三两】　黄芪【三两】　桂心【三两】　茯苓【六两】甘草【二两炙】
　　右五味切以水六升煮取二升分再服忌海藻菘菜生葱酢物【出第十九卷中】
　　范汪皮水一身面目悉肿甘草麻黄汤主之方
　　甘草【二两炙】　　麻黄【四两去节】
　　右二味以五升水先煮麻黄再沸去上沫乃内甘草煮得一升绞去滓适寒温先服一升重覆之日移二丈所当汗出汗出勿复服不汗乃复服当慎护风寒数日乃出入忌海藻菘菜【出第二十八卷中】
　　古今録验皮水越婢汤加术主之方
　　麻黄【六两去节】　大【十二枚擘】　白术【四两】　生姜【三两切】甘草【二两炙】　石膏【半斤】
　　右六味防咀以水七升煮麻黄一二沸去上沫乃内余药煮取二升绞去滓适寒温服七合日三忌同前【范汪同已上三方并本出仲景伤寒论】
　　水肿从脚起方四首
　　病源肾者隂气也主于水而又主腰脚肾虚则腰脚血气不足水之流溢先从虚而入故脚先肿也【出第二十一卷中】肘后若肿从脚稍上进者入腹则杀人疗之方
　　小豆一斛煮令极烂得四五斗汁温以渍膝以下日日为之数日消尽若已入腹者不复渍但煮小豆食之莫杂吃饭及鲑【音圭】鱼盐又专饮小豆汁无小豆大豆亦可用如此之病十死一生急救之
　　又方
　　削楠及桐木煮取汁以渍之并饮少许如小豆法【并出第一卷中】
　　范汪疗水肿从足始转上入腹则杀人豚肝方
　　生猪肝一具煮如食法细切顿食令尽不得用盐可用苦酒猪重五六十斤以上肝者一顿啖尽百斤以上猪者分两服【肘后同】
　　又若但两足肿者方
　　剉葱叶煮令烂以渍之日三四度良也【集騐同并出第二十八卷中】
　　水症方二首
　　病源水症者繇经络痞涩水气停聚在于腹内大小肠不利所为也其病腹内有结块坚强在两胁间膨膨胀满遍身肿所以谓之水症【出第二十一卷中】
　　深师疗水症腹内胷胁牢强通身肿不能食海藻丸方海藻【一两洗】　水银【一两】　椒目【一两】　芒硝【一两】葶苈【一两熬】　大黄【一两】　甘遂【一两熬】　杏仁【三十枚去尖皮熬】　　　桂心【一两】　附子【一两炮】　茯苓【一两】大防【一两】　松罗【一两】　干姜【一两】　巴豆【三十枚去心皮熬】
　　右十五味下筛蜜和服如小豆二丸日三不知稍稍加之忌猪肉大酢生葱芦笋【范汪同出第十九卷中】
　　范汪疗水肿大腹水症丸方
　　矾石【十分熬】　踯躅花【十分】　细辛【十分】　半夏【十分洗】藜芦【十分】　丹参【十分】　承露【十分承露是落葵】
　　巴豆【十枚去心皮熬】苦参【十分】　雄黄【十分】　大黄【十分】芒硝【十分】　大防【十分】　乌头【二十分炮】　狼毒【十分】野葛【二分】
　　右十六味下筛蜜和药成以置肿上并服如黍米三丸日三欲取下者服五丸禁食生鱼生菜肥肉千金不传谓之千金丸【并出第三十五卷中】
　　水瘕方一首
　　病源水瘕者繇经络痞涩水气停聚在于心下肾经又虚不能宣利溲便致令水气结聚而成形瘕在于心腹之间抑按作水声但欲饮而不用食遍身虚肿是也【出第二十一卷中】
　　古今録验水瘕病心下如数升油囊泶泶作声日饮三斗不用食但欲饮久病则为瘕坚有虾防鼈疗之方取萆蔴成熟好者二十枚去皮杯中研令熟不用水解得三合宿不食清旦一顿服尽日中许当吐下青黄如葵汁当囊结里其病不尽即三日更增服三十枚萆蔴如上法若病如故复不尽复增十枚服如上法其以尽病根为限药但去病不令人闷乱下病之后慎不可饮当五日断饮止进白糜关髙方已试神良【范汪同出第十一卷中】
　　石水方四首
　　病源肾主水肾虚即水气妄行不依经络停聚结在脐间少腹肿大鞕如石故云石水其引胁下胀痛而不喘是也脉沈者名曰石水脉防大亦曰石水肿起脐下至少腹垂垂然上至胃管则死不疗【出第二十一卷中】
　　集验膀胱石水四肢瘦腹肿方
　　大豆【五升】　防己【四两】　桑根白皮【切三升】
　　白术【四两】　泽漆叶【切三升】射干【四两】　谷白皮【四两一云切三升】
　　右七味切以水一斗半煮取六升去滓内好酒三升更煎取五升分五服日再夜一余煎明日服之【千金同出第六卷中】
　　千金疗膀胱石水四肢瘦腹肿方
　　桑根白皮【六两】射干【四两】　泽防【五两】　泽漆【切一升】茯苓【四两】　防己【一两】　黄芩【四两】　白术【四两】大豆【三升】
　　右九味切以水五斗煮大豆取三斗去滓澄清取汁一斗下药煮取三升空腹温分三服【出第二十一卷中】
　　集验疗石水痛引胁下胀头痛身尽热灸法
　　灸闗元
　　又灸石水法
　　灸章门然谷
　　暴肿满方四首
　　集验疗暴患遍身肿满方
　　大豆
　　右一味筛为散粥清服三方寸匕日再甚良验
　　又疗身体暴肿如吹方
　　巴豆【三十枚合皮防咀】
　　右一味以水五升煮取三升绵内汁中以拭肿上随手减矣日五六拭勿近日及隂【范汪同并出第六卷中】
　　备急疗身体暴肿满方
　　榆白皮屑随多少杂米作粥食小便利即消陶効方【出第三卷中】
　　古今録验泽漆汤疗寒热当风饮多暴肿身如吹脉浮数者方
</div>
    <div class="pagination">
<a href="外台秘要方_page96.html">上一页</a><span>...</span><a href="外台秘要方_page92.html">92</a><a href="外台秘要方_page93.html">93</a><a href="外台秘要方_page94.html">94</a><a href="外台秘要方_page95.html">95</a><a href="外台秘要方_page96.html">96</a><span class="current-page">97</span><a href="外台秘要方_page98.html">98</a><a href="外台秘要方_page99.html">99</a><a href="外台秘要方_page100.html">100</a><a href="外台秘要方_page101.html">101</a><a href="外台秘要方_page102.html">102</a><span>...</span><a href="外台秘要方_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
