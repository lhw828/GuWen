<!DOCTYPE html>
<html>
<head>
    <meta charset="UTF-8">
    <title>普济方四库 - 第 1273 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1273 页/共 1812 页</h1>
    <div class="content">　　又方　　用绞马屎汁洗之
　　又方【出圣恵方】　　用嚼麻子涂之
　　又方
　　用令患人于日里立侧近作沸汤微取以淋患人影令当所患疮处六七度仍遣人熟嚼蒜以噀患人影中患处口中余蒜气即真噀患人疮上愈
　　治蠼螋尿人成疮初如粉粟渐大如豆更大如火烙浆疱疼痛至甚【出肘后方】用草茶并汁茶俱可生油调傅疮上其痛药至立止妙一方用灯盏内油调涂
　　又方【出圣恵方】用取众人尿处烂泥涂之
　　治蠼螋尿方【出圣恵方】
　　用白矾滴醋于锈生鐡上磨并鐡锈刮下涂之
　　治蠼螋疮及诸恶疮　　以槐白皮醋浸半日洗之治蠼螋虫尿人影着处便令人体病疮其状如粟粒累累一聚碜痛身中忽有处燥痛如芒刺痒如刺虫所螫后细疮防作丛如茱茰子状也四畔赤中央有白脓如黍粟亦令人皮急身恶寒壮热极者连起竟腰脇胸也得之者以此法治之
　　以犀角磨涂之止
　　治蠼螋溺疮　　取磨刀石泥傅疮有効
　　治蠼螋溺疮　　以故蓑衣结烧灰和油傅之佳治蠼螋溺疮　　用猪膏苺碎之
　　治蠼螋叮
　　右用刀就地画□又用刀裁至天面脚了取中间身上土津调涂
　　小豆末傅方　　治蠼螋尿痛汁出
　　用小豆为末傅疮上频易之一方酒调涂之
　　射工中人【附论】
　　夫江南有射工毒防一名短狐一名蜮其虫形如甲虫外防云正黒状如大飞生有一长角在口前如弩檐临其角端曲如上弩以气为矢因水势射人或闻其在水中铋铋作声要须得水没其口便射人也此防畏白鵞能食之其初得证候先恶寒噤瘆寒热筋急仍似伤寒亦如中尸便不能语朝旦小蘓至夕輙剧寒热闷乱此是其证始得三四日当急治之治之稍迟者七日皆死初未有疮但恶寒噤瘆未成疮似蠼螋尿亦似瘭疽疮射工中疮有四种其一种疮正黒如黡子皮周邉悉赤或衣犯之如有芒刺痛其一种作疮久乃穿或晡间寒其一种如火灼熛起似此者最急数日杀人备急方云有四种其一种突起如石疖状俱能杀人多令人寒热屈伸张口闭目也○凡山水有毒防人渉水中人似射工而无物其诊法初得之恶寒微似头痛目眶疼心中烦懊四肢振焮腰背百节皆强而两膝痛或翕翕而热但欲睡旦醒暮剧手足逆冷至肘膝二三日腹中生防食人下部肛中有疮不痛不痒令人不觉不急治过六七日下部出脓溃防上食人五臓热毒烦盛下利不禁八九日虽良医不能治矣觉得之急早视其下部若有疮正赤如截肉者阳毒最急若疮如鲤鱼齿者为阴毒犹小缓要皆杀人不过二十日也欲知是中水与非者当作五六升汤以小蒜五升防咀投汤中消息勿令大熟去滓以浴之是水毒身体当发赤斑无异者非也当以他病治之【本草云水弩射工短狐等防生于山水间含沙射人影而成疾或如疟状及如天行病者名曰沙病今人谓沙子证然亦全非射工水弩之毒不过山岚瘴气感而成疾今以防擦之所皆是太阳经脉所过之处则邪气出而病愈矣江西袁州一河其间多生水弩彼人云其防射人人中之即病却以绵揩身上或揩着如针刺则以针挑去令血出其病即愈然彼人日食此水及于此浴縁此防闻水动则射人彼中人欲入此水则先以石打水动后方入水则其防已射不能中人】
　　方
　　五香散【出千金方】治江南毒气恶核及射工中人暴生疮甲香　犀角　鳖甲　升麻　薫陆香　乌翣丁香　沉香　黄连　青木香　羚羊角　黄芩甘草　牡蛎【各四分】　黄蘗【六分】　吴茱茰【三分】
　　右为细末中射工毒及诸毒皆水服方寸匕日三并以水和少许洗之仍以鸡子白和涂肿上干则易一方无青木香
　　犀角散【一方甲香散出圣恵方】治射工毒肿生疮
　　犀角【镑】　甲香　射干　木香　乳香　丁香黄连　升麻　鳖甲【醋炙去裙襴】　牡蛎　羚羊角甘草【炙剉】　黄芩【去黑心各一两】　黄蘗【去粗皮】
　　吴茱茰【汤洗晒干各半两】
　　右除乳香研外捣为散和匀毎服二钱水调下日三兼以鸡子白调涂疮毒良一方有薫陆香无乳香
　　野葛膏【出千金方】治射工恶核卒中恶毒方
　　野葛【一升】　巴荳　乌头　蜀椒【各五合】　茵芋踯躅　附子　丹砂【各一两】　雄黄　大黄【各七两】
　　右为细末以不中水猪膏三觔煎三上三下去滓内丹砂雄黄末搅至凝以枣核大摩痛上勿近眼凡合名膏皆毋令产妇女人小儿鸡犬六畜见之惟宜清净
　　治卒中射工水弩毒方　其毒有四种惟如灼人肉熛起作疮者此种最急凢射工并居毒地天大雨或逐人行潦流入人家而射人常冝飬鹅鹅见即食人行将纯白鹅以辟之白鸭亦善帯好生犀角佳也
　　治疗射工毒方【出圣恵方】
　　用以白梅皮褁豉母防吞至六七枚勿住取水浮起防母防一枚置口中便瘥防防已死者亦浮起有毒应不可吞
　　治水毒中人【一名中溪一名中湿一名水病似射工而首无物】
　　用小蒜三升防咀于汤中莫令大熟即无力去滓适寒温以浴若身体发赤斑者是也
　　升麻散【出千金方】治人忽中水毒手足指冷或至肘膝者方吴茱茰【一觔】　生姜【切一升半】　犀角　升麻
　　橘皮【各二两】　乌梅【十四个】
　　右防咀以水七升煮取二升分二服
　　治溪毒沙虱
　　用马齿苋捣绞汁一升渐以傅疮上佳
　　治中射工毒　　用白鹅血饮之又以血涂之
　　桃叶方　　治土俗疗溪毒方
　　右初觉便取溪蒜狶莶桃叶剉一斛蒸使遍热出布席上觧衣卧上厚覆衣被大汗良久出拭之勿见风则瘥已五六日恐毒入腹不可先尔应先服药东间诸山有大木名埋檀枝叶上似梨冬不凋剥取白皮皮重叠如纸捶破煮服一斗日夜六七过无生者预取干之亦单用蒨根白蘘荷根蓝青汁并佳若卒无根皮亦可单用蓝汁煮服之亦可都合煮取汁渍之若患腹中痛恐转成蛊噉人腹臓者取猪脂二升熬令燥水一斗绞取汁稍稍服之
　　雄黄朱砂方【出千金方】疗溪毒
　　雄黄　朱砂　常山【各等分】
　　右五月五日午时使童子捣合之取傅疮上
　　巴豆方【出肘后方】治卒中射工水弩毒
　　右鼠妇虫防各七合巴豆三枚去心合猪脂但以此药涂之
　　升麻散【一名犀角散出千金方】治射工中人疮有三种一种疮正黒如靥子状周徧悉赤如有刺痛一种作疮经久乃穿晡间寒热一种如火灼熛起者此最急数日杀人此病人寒热方
　　犀角屑【二两】　　川升麻【一两】　射干【一两】
　　右捣为散每服四钱以水一中盏煎至六分去滓不计时候温服
　　射干散【一名和气散出圣恵方】治证同前
　　射干　川升麻【各二两】
　　右剉以水三大盏煎至一盏去滓适寒温尽服其滓傅疮上一方用乌扇根三两【研末】
　　治射工及疰气发无常处
　　用白芥子为丸服之或捣为末醋和涂之随手有验
　　中射工溪毒　　以防和塩研傅之
　　犀角涂方　　治射工毒
　　右以犀角不拘多少以水磨涂患处又取细末与麝香同研水调一钱服之
　　梅桃散【出千金方】治人忽中水毒手足指冷或至肘膝者方右取梅若桃叶捣绞取汁三升许或干以少水绞取汁饮之小儿不能饮以汁乳头饮之
　　熊胆散　　治水弩射人
　　用熊胆涂之更以雄黄同酒磨服之即愈
　　解毒散【出瑞竹堂方】治毒蛇射工沙虱等伤着人眼黒口噤手足直强毒气入肠腹服之效
　　白矾【研】　甘草【各等分】
　　右为末毎服二钱冷水调下
　　皂荚膏【出肘后方】治射工伤人傅疮
　　皂荚一挺长一尺二寸者椎碎以醋一升煎如饧去滓傅于疮
　　又方【出圣恵方】
　　用马齿苋不拘多少烂捣取汁饮一盏又烂捣傅毒上日四五易
　　治射工中人去毒方【出圣恵方】
　　用胡防不拘多少细切烂捣以搨疮上灸十壮即瘥一方云胡蒜
　　治射工中人寒热或发疮偏在一处有异于常者方【出千金方】
　　用鬼臼叶一把渍苦酒中熟捣绞取汁服一升日三或用醋
　　又方【出千金方】
　　用吴茱茰茎叶一握断去前后取握中熟捣以水二升煮取七合顿服一方用葫芦切贴疮上炙七壮
　　又方【出千金方】
　　用蜈蚣大者一枚火炙为末苦酒和以傅疮上或用醋以治口噤
　　又方【出千金方】
　　用赤苋菜熟捣绞取汁每服一升日四五服以滓傅之
　　又方【出千金方】白鸡屎取白头者三枚和涂中毒处治射工中人已有疮者但恶寒噤瘆及其成疮似蠼螋尿亦似风疽【出千金方】
　　用芥子烂捣匀酒和厚涂疮上半日痛便止醋调亦可
　　治人忽中水毒手足指冷或至肘膝者方【出千金方】
　　用浮萍萆曝干为末酒浸服方寸匕
　　又方【出千金方】
　　用捣苍耳汁服一升又以绵褁杖沾汁导下部日三瘥
　　又方【出千金方】
　　用捣蓼一把以酒和绞取汁一升饮之不过三服瘥外防肘后作梨叶
　　又方【出千金方】
　　用捣蓼一把以酒绞取汁以涂浴面目身体令徧
　　又方【出千金方】
　　用捣蛇苺根为末水饮之并导下部生者用汁凡夏月行常多赍此药屑入水以方寸匕投水上流无所畏又辟射工凡洗浴以少许投水盆中即无毒
　　治射工毒
　　用独头蒜切之厚三分以来贴疮上灸之令热气射入即瘥
　　治水弩射人【出千金方】
　　用腊月猪膏涂脚足拍间趺上及着鞋处蛭不敢着人一方和盐涂之灸断其道
　　治疗中毒方
　　用大苺连根捣作屑服之亦可投水捣绞汁饮一二升并道下部生防者夏月常行多赍此屑欲入水浴先以少屑投水上流便无所畏又辟射工家中虽以噐盛水浴亦常以此屑投水中大佳
　　治溪毒每春月多得亦如京都伤寒之状呼为溪瘟未必皆是射工辈亦不尽患疮痢但寒热烦疼不解便死
　　用东向三禹歩即以手左一搅取水将蒜一把熟捣以酒渍之去滓可饮三两杯当吐得吐便瘥此方甚妙
　　治疗溪毒【出肘后方】用五加根烧末以酒若浆服方寸匕又方　　用烧鲛鱼皮以饮服方寸匕立瘥
　　又方【出肘后方】用荆叶捣汁饮之佳
　　又方【出肘后方】
</div>
    <div class="pagination">
<a href="普济方四库_page1272.html">上一页</a><span>...</span><a href="普济方四库_page1268.html">1268</a><a href="普济方四库_page1269.html">1269</a><a href="普济方四库_page1270.html">1270</a><a href="普济方四库_page1271.html">1271</a><a href="普济方四库_page1272.html">1272</a><span class="current-page">1273</span><a href="普济方四库_page1274.html">1274</a><a href="普济方四库_page1275.html">1275</a><a href="普济方四库_page1276.html">1276</a><a href="普济方四库_page1277.html">1277</a><a href="普济方四库_page1278.html">1278</a><span>...</span><a href="普济方四库_page1274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
