<!DOCTYPE html>
<html>
<head>
    <meta charset="UTF-8">
    <title>疡医大全 - 第 65 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 65 页/共 163 页</h1>
    <div class="content">　　又方（《经验》）鸡内金（不落水者五枚， ） 枯矾（五钱）研搽。
　　又方（《便览》）五倍子 青黛 枯矾 黄柏（各等分）研末，先以盐汤漱净掺之，立愈。
　　又方（《保幼》） 杨花烧存性，入麝香少许搽之。
　　走马疳蚀透骨穿腮（《经验》）生南星一个，当心剜空，入雄黄一块面裹烧，候雄黄作汁，以盏子合定，出火毒去面为末，入麝香少许，拂疮数日甚效。
　　又方（《试效》） 绿矾入铜勺，炭火 红，以醋拌匀，如此三次为末，入麝香少许，温浆水漱净掺之。
　　小儿牙疳牙宣肿烂（《简便》） 白矾打碎装入五倍子内，烧成性为末掺之。
　　小儿齿疳（《活幼》） 鸭嘴胆矾一钱，匙上 红，麝香少许研匀敷龈上。
　　又方（《神效》）干姜 白矾 枣子共烧存性为末，搽之。
　　又方 妇女戴旧通草花，不拘何色，烧灰搽之。
　　又方（《钱氏》） 人中白 研末擦之。
　　初起走马牙疳。
　　人中白（溺壶内者佳，火 红二两） 儿茶（一两） 青黛 薄荷叶 黄柏（各六钱） 冰片（五分）各研细和匀。先用温汤漱净，吹药疳上，日用六七次，吹之，涎从外流为吉，涎毒内收为凶。
　　煎方（周鹤仙）专治牙疳，虽穿腮破唇神效。
　　芦荟 银柴胡 玄参 川黄连 升麻 胡黄连 石膏 羚羊角 桔梗 黑山栀甘草 苏薄荷 牛蒡（各五分） 淡竹叶（十片）煎六分，食后服。
　　走马牙疳（《家秘》）鳇鱼牙齿，阴阳瓦 存性，研细末，每一钱加冰片一钱，乳细搽之，神效。
　　
　　炼毒丹
　　（《刘氏秘方》） 治走马牙疳屡验。
　　熟石膏（一两） 白砒（二钱）同研末和匀，用面包好火 ，烟尽为度，又乳极细，每次用一钱，以滚水冲，用筷子急搅澄清，候温取上面清水漱之；先微痛再换第二次漱之，即生皮全愈。
　　牙疳第一神方 端午收蟾一只，将 过人中白一钱五分入肚内，吊到次年，阴干、焙脆为末，加建青黛、血余 净各一钱，枯矾一分，冰片、麝香各五厘，竹叶上茧蚕焙干数分。共乳细末，每用一分吹患处立愈。如牙龈上生黑肉加轻粉一钱急疳蚀口鼻欲死 海中文蛤烧灰，腊月猪脂和涂。
　　牙疳溃烂，穿唇破鼻并口疮胡黄连（五分） 胆矾 儿茶（各五厘）研末搽。
　　又方 三四年陈酱茄子，炙黄烧灰存性，吹之牙疳满口牙齿溃烂动摇川椒（炒，一钱五分） 铜青 硼砂（各一钱）共研乳细搽之，立愈。
　　走马疳 大黑枣数枚去核，入明雄填满，以苎麻扎好浸麻油内，在灯头烧，以盏在灯下候滴下雄黄珠，为细末，搽患处。
　　齿鼻疳。拖尾粪蛆 灰一钱，大红毡衣片 灰五分，和匀搽之。
　　牙疳牙痛口疮齿衄喉痹生石膏（一两） 硼砂（七钱） 冰片（三分） 白僵蚕（一钱， ）研极细搽。
　　走马牙疳及口舌糜烂。
　　铜绿（醋制） 杏仁（各等分） 人中白（加倍） 冰片（少许）研极细搽。 （古方有人中白七分，枯矾三分同用者。又有蜜炙黄柏与人中白同用者。皆可师之法。）走马牙疳速效神方水银（一钱，入锡五分化成粉） 红旧毡（烧灰） 五倍子（烧焦各一钱二分）共乳细，用真麻油调药一二茶匙，分二次搽。宜少少用，不可多用。搽在牙龈患处，有涎即张开口流出，不可咽入肚内。能去腐生肌，立刻止痛，两三日即收功。外用冬青叶煎汤漱口。
　　
　　
　　卷十六　龈齿部青腿牙疳门主论
　　《医宗金鉴》云：青腿牙疳，此证自古方书罕载，其名仅传。雍正年间北路随营医官陶麟起颇得其详，略云：军中凡病腿肿色青者，其上必发牙疳；凡病牙疳腐血者，其下必发青腿。二者相因而至，推其原皆因上为阳火炎炽，下为阴寒闭郁，以至阴阳上下不交，各自为寒为热，各为凝结而生此证也。相近内地间亦有之，边外虽亦有，不甚多，惟内地民众初赴边外，得此证者十之八九。盖中国之人，本不耐边外苦寒风冷，况坐卧湿地，故寒湿之痰生于下，致腿膝青肿，其病形如云片，色似乌茄，肉体顽硬，所以步履艰难也。又缘边外缺少五谷，多食牛羊等肉，其肥腻腥膻，瘀滞于胃，毒火上熏，致生牙疳，牙龈腐烂出血。若穿腮破唇，腐烂色黑，即为危候。边外相传有令服马乳之法，麟初到军营诊视青腿牙疳之证，亦仅以马乳。阅历既久，因悟其马脑之温，不如易之马乳，为效倍速，令患者服之，是夜即能发出，诸证减矣。盖脑为诸阳之首，其性温暖，且能流通故耳，兼服活络流气饮，加味二妙汤，宣其气血，通其经络，使毒不得凝结，外用砭法，令恶血流出以杀毒势，更以牛肉片贴敷以拔积毒，不数日而愈。盖黑血出则阴气外泄，阳气即随阴气而下降，两相交济，上下自安矣。由是习为成法，其中活者颇多。因不敢自私，着之于书，以公于世。
　　又曰：形气衰败，饮食不思者，不治。牙齿俱落，紫黑血流，腐溃秽臭者，不治。
　　腿大肿腐烂，或细而干枯者，不治。
　　
　　
　　卷十六　龈齿部青腿牙疳门主方
　　服马乳法（陶麟起。） 治青腿牙疳。
　　用青白马乳（如无青白马，即杂色马亦可用。）每日早、午、晚，随挤随服。甚效。
　　服马脑法马脑子（一个，用竹刀挑去筋膜，放在碗内）用滚热黄酒一斤或半斤冲服。倘一次不能服完，分作两次冲服亦可。
　　
　　活络流气饮
　　（一名和中既济汤。）苍术 干姜 枳壳 生附子 黄柏 怀牛膝 山楂 麻黄 羌活 宣木瓜 独活 乌药 槟榔甘草 引加黑豆四十粒，生姜三片。
　　如牙疳盛，减去干姜、生附子，加胡连、龙胆草。如牙疳轻而腿疼重，加肉桂。如寒热已退，减去麻黄、羌活，加五加皮、威灵仙。
　　
　　加味二妙汤
　　苍术 黄柏 槟榔 怀牛膝 泽泻 宣木瓜 乌药 当归尾引加黑豆四十九粒，生姜三片，煎服。
　　
　　砭法
　　 用三棱扁针形如锥铤者，向腿上青黑处，勿论穴道，量黑之大小，针一分深，或十针二十针皆可，务取黑血流出；外以牛肉切薄片，贴针眼并黑处。次日再看，如黑处微退，仍针仍贴。如无牛肉，当顶刺破，用罐拔法亦可。
　　
　　牛黄青黛散
　　西牛黄 青黛（各五分） 硼砂（二钱） 朱砂 人中白 龙骨（各一钱） 冰片（二分）研细末。用甘草汤漱净吹。
　　洗法 煮马肉汤洗。
　　又方 割羊肝片贴黑处。
　　又方 芥菜子捣细，烧酒调敷。
　　
　　
　　卷十六　龈齿部钻齿疳门主论
　　陈实功曰：钻齿疳乃小儿牙根尖穿出齿根肉外，芒刺嘴唇作痛。用披针挑破牙傍好肉，以手取出本牙；出血不止，以凉水湿纸换贴二三次，其血自止。必兼戒浓味，其牙复生如旧。（《正宗》）
　　
　　卷十六　龈齿部齿踞门主论
　　申斗垣曰：齿龈上长出如鸡足踞，长一二寸，不痛，误触之则痛连心，乃足阳明胃经之毒。当用芫花线系之，二日自落。如龈下是手阳明大肠经，亦用芫花线系，用药则当分经泄毒。（《启玄》）
　　
　　卷十六　龈齿部齿窟疮门主论
　　申斗垣曰：凡人年老齿落，其根最深，其窟最大，气血虚衰不能长合；忽被硬物砑破，其痛切骨至心及脑，饮食不便，疮口最难合，名曰齿窟疮。用生肌散二三分，旧棉花托入窟内，或饭捣和塞之，过夜，亦妙。（《启玄》）
　　
　　卷十六　龈齿部骨槽风门主论
　　　r骨槽风　p04-a41a89.bmp　r王肯堂曰：骨槽风又名穿腮毒，牙龈肿痛，寒热大作，腐烂不已，由忧愁思虑，惊恐悲伤所致。初起生于耳下及颈项间，隐隐皮肤之内，略有小核，渐大如胡桃，日增红肿，或上或下，或左或右，牙关紧急，不能进食。先用鹅翎探吐风痰，切不可用刀针。（《准绳》）窦汉卿曰：骨槽风，一名穿珠，一名附骨，一名穿喉，一名牙槽风，一名穿腮。
　　此乃忧思惊虑，太阳受证，结于大肠之间，邪毒交生，灌于经络之内。初起生于耳下及项间，隐隐皮肤之内，略有小核，渐长如李子之状，便觉红肿，或上或下，或左或右，牙关紧急，口噤不开。急用鹅毛搅出风痰，即服煎剂。
　　陈实功曰：骨槽风初起生于耳前，连及腮项，痛引筋骨，久则渐渐漫肿，寒热如疟，牙关紧闭，不能进食。此得于郁怒伤肝，致筋骨紧急；思虑伤脾，致肌肉腐烂；膏梁浓味，致肿多臭秽。初则坚硬难消，久则疮口难合。初宜艾灸肿项及耳垂下五分，各七壮，膏贴以泄内毒；牙关内肿，以线针刺去恶血，冰硼散搽之，使内外毒瓦斯得解；内服降火化痰清热消肿之剂；溃后补托药中加麦冬、五味。如外腐不脱，虚热不退，坚肿不消，形焦体削者死。（《正宗》）蒋示吉曰：治此必使水升火降，脾健金清乃愈。（《说约》）又曰：牙槽风久而不愈，齿缝中出白脓，极难调治。甚则齿落，如上左边门牙落者不治。治用口疳药，（方载咽喉门。）加牛黄、倍珍珠儿茶。初起五日用之，紫色退至白色，再五日长肉，再五日自愈。
　　又曰：牙槽风久而不愈，即名牙漏吹。同牙槽风法，兼服滋阴降火之剂。戒酒色、发物。
　　《心法》曰：骨槽风，一名牙匕发，又名穿腮发，乃手少阳三焦、足阳明胃二经风火也。起于耳前连及腮颊，筋骨隐痛，日久腐溃，腮之里外筋骨，仍然漫肿硬痛，牙关拘急，皆由邪风深袭筋骨故也。此证属在筋骨阴分，故初起肿硬难消，溃后疮口难合，多致不救。亦有过服寒凉，以致肌肉坚凝腐臭，非理中汤佐以附子不能回阳，非僵蚕不能搜风。如法治之，诸证俱减，惟牙关拘急不开，宜用生姜片垫灸颊车穴（穴在耳垂下五分隐中。）二七壮，每日灸之，兼用针刺口内牙尽处出血，其牙关即开。若寒热不退，形焦体削，痰盛不食，或口内腐烂，甚则穿腮落齿者，俱为逆证。当腐烂之初，治法同牙疳施救，亦不过稍尽人事耳。
　　
　　
　　卷十六　龈齿部骨槽风门主方
　　骨槽风、牙疳奇方古庙屋上多年干猫屎白色者，取来阴阳瓦焙存性，每一钱加冰片二分，研细收贮。每用浓松萝茶洗净，然后吹之蚀烂处，自生肌收口。
　　
　　
　　卷十六　龈齿部重龈门主论
　　冯鲁瞻曰：重龈者，初生贴着齿龈有物胀起者是也。此候乃脾胃挟热，气血不能收敛。治法速宜绵缠长针露锋，刺肿之处去其恶血则消，若再生再刺，否则有妨乳食。总缘小儿出胎之后，血气收敛成血，则口内、舌上、喉颊皆净；若血气不敛，胎毒上攻，则乃成矣。（《锦囊》）
　　
　　卷十六　龈齿部齿迟门主论
　　冯鲁瞻曰：男子八月而生齿，八岁而 ；女子七月而生齿，七岁而 。有齿迟者，乃禀受肾气不足而髓不强。齿为骨余，骨之所络而为髓，髓不足故不能上充于齿而迟也。若能调气血，固本复元，则齿自生而骨力坚凝矣。（《锦囊》）
　　
　　卷十六　龈齿部长齿门主方
　　
　　长齿法
　　（岐天师）雄鼠脊骨（全副，余骨不用，尾亦不用，头亦不用，肉亦不用，新瓦上焙于，不用烧焦，留其生气也）熟地黄（须亲身用竹片挖取生地黄，用瓦器煮熟，身怀令干为末，三钱。如市卖地黄，经铁针穿孔者，即不效矣） 北细辛 榆树皮（各三分） 青盐（二钱） 杜仲 当归（各一钱）忌犯铁器，共研细末。用一瓷瓶盛之，每日五更时不可出声，将此药轻擦在无牙之处三十六擦，药任其咽下。不可用水漱口，一月如是。日间午间擦之更佳，亦如前数，但经铁器便不效矣。
　　
　　齿痛落去复生法
　　胆矾研细，人乳和搽孔中，日三四次，俱用新汲水漱净。久之其齿复生。
　　
　　
　　卷十六　龈齿部固齿门主方
　　
　　擦牙散
　　藿香 北细辛 沉香 白芷 青盐 广木香 破故纸（各三钱） 石膏（ ，一斤）研细，早晚擦。
　　又方香附（一斤，去毛，用青盐四两煮干，炒黄色） 馒首（四两， ） 生石膏 熟石膏（各八两）三柰 甘松（各二两） 研细擦。
　　又方青果（ 存性，四两） 旱莲草（一斤、青盐四两，用浅水浸煮晒干） 研细擦。
　　又方腊肉骨（ 灰） 石膏（ ） 扁柏叶（焙） 香附 枯白矾 青盐（各等分） 研细，擦。
</div>
    <div class="pagination">
<a href="疡医大全_page64.html">上一页</a><span>...</span><a href="疡医大全_page60.html">60</a><a href="疡医大全_page61.html">61</a><a href="疡医大全_page62.html">62</a><a href="疡医大全_page63.html">63</a><a href="疡医大全_page64.html">64</a><span class="current-page">65</span><a href="疡医大全_page66.html">66</a><a href="疡医大全_page67.html">67</a><a href="疡医大全_page68.html">68</a><a href="疡医大全_page69.html">69</a><a href="疡医大全_page70.html">70</a><span>...</span><a href="疡医大全_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
