<!DOCTYPE html>
<html>
<head>
    <meta charset="UTF-8">
    <title>幼科折衷秘传真本 - 第 1 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>幼科折衷秘传真本 - 第 1 页/共 5 页</h1>
    <div class="content">幼科折衷秘传真本 清 杨和订正
　　
　　序言
　　医之一业，擅于岐黄，称为国首。夫医者意也。
　　以望、闻、问、切而察其表里虚实，因暑湿风寒而合乎病脉形证，孰标孰本宜详，在脏在腑可辨，思维切而病之底蕴可窥，用意深而药之却病必易。合而观之，本无偏颇之患，析而论之，亦有中正之理。余观折衷一书，分门甚简，病情悉备，洗净浮辞，独存精要，为海内罕觏之书，实有益于民间之用。奈粤匪乱后，刊板尽废，无从可购，所有家藏，均属抄本，皆有秘而不宣之意。余弱冠时，闻先人言及：欲习幼科，必谋折衷式目为幸。后十余年，适有知己怀保赤之心，苦于局外，知余宗幼科，历有年数，承借是书。取而玩之，实深感慨，可谓欲拯斯人之疾苦者，即以是为济世之航也。
　　维无推拿之法，而用药极当。独惜此本亦是抄传，其字句乖误甚多。余依样葫芦，不求甚解。维稍有涂改，仍不免以误传误之弊。若有识者见之，不妨指点迷津耳。
　　光绪十八年岁次壬辰壮月录。
　　 
　　济世轩雨荪孟作霖谨序
　　是书抄成，一片苦心，宜尊之、重之、久而藏之，切勿借于外人。况医家皆以为秘本，其实非也，特恐遗失故耳。望吾后裔将此书藏之，无废吾之苦心也。至要至要！
　　 
　　二经
　　心：手少阴之脉，君主之官，神明出焉。
　　小肠：手太阳之脉，受盛之官，化物出焉。
　　心包络：手厥阴之脉。
　　大肠：手阳明之脉，传道之官，变化出焉。
　　肝：足厥阴之脉，将军之官，谋虑出焉。
　　胆：足少阳之脉，中正之官，决断出焉。
　　脾：足太阴之脉，仓廪之官，五味出焉。传胃：足阳明之脉，仓廪之官，五味出焉。
　　肺：手太阴之脉，相傅之官，治节出焉。
　　三焦：手少阳之脉，如天地三元之气也。
　　肾：足少阴之脉，作强之官，技巧出焉。
　　膀胱：足太阳之脉，津液藏焉，气化则能出焉。
　　 
　　急惊辨
　　《内经》曰：诸风掉眩皆属于肝，风为百病之长也。肝火已炽，为真水未旺；心火已炎，肺金受制，故肝木常有余而脾土常不足。或失于保养，或抱于当风，或衣衾过厚，以致邪实郁蒸，积于心、传于肝。再受人物惊触，未发之时，卧珍睡惊跳，又有或笑或哭，﨎齿咬乳，鼻额有汗，气促痰鸣，忽而闷绝，目窜上视，口噤不开，手足搐掣，此热盛而然，况兼面红脉数可辨。盖心有热选而肝有风，风主乎动，火得风则烟焰起，二阳相敌，风火相搏。肝藏魂，心藏神，因热则魂易动，故发惊也。心主乎神，则不受触，遇有惊则发热。热极生风，故能成搐，名是急惊，以宽气饮、三解散去参主之。如暴感此症，未别阴阳虚实，先用五苓散和宽气饮，少加宽热饮，三药合用，姜汁沸汤调灌即解。凡惊风发搐，听其自动而眩：原文缺末笔，为避清圣祖玄烨讳，今改。后径改不出注。
　　 
　　止，不可抱紧，使其气机畅通可也。不然定有惊废之症。
　　余尝感慨诸人每见惊风搐作，不明标本，混为一症，遽用金石脑麝，误吞蛇蝎大寒搜风等剂，投之耗伤真气，其症愈甚，多致不救。殊不知惊生于心，风生于肝，搐始于气。所谓搐始于气者，盖因风寒暑湿燥火之机，若气一不顺，便搐于咽喉间，搏于心肺，传入肝经，其气上不能升，下不能降，使津液郁滞不得流行，故痰涎壅闭而作搐也，亦宜宽气饮治之。
　　然当知所以受病。如病在惊，惊由痰热，只得可退热化痰，其惊自止；如病在风，风由惊作，只可利惊化痰，其风自退；如痰涎壅盛，急须退传热化痰；如手足搐掣，亦须截风散惊，此不易之法也。
　　有伤风后发搐者，口中气出热盛，呵欠顿闷，手足摇动，此气血未实，不能胜任故也，治当先发散，大青膏主之。
　　有伤食后发搐者，身体温，多睡或呕吐，不思乳食，此食积凝滞，则气亦因之而滞，故发搐也，当先定搐，加羌活、防风，兼泻青丸下之，后用白饼子下其食，渐用异功散养其气。
　　 
　　有出麻痘而发搐者，身体温，多睡或呕吐不欲饮食，此乃热乘于心，心火炎上，故目睛上窜，其症：耳轮、鼻尖、手足稍冷，嚏喷眼涩，睡中惊跳是也，但无痰涎为异耳。治法当平肝木，利小便，平肝木则风自去，利小便则心热退，风热既定，则麻痘出而搐愈矣，宜导赤散加芍药、防风、荆芥之类。
　　有痘后发搐者，此气血虚弱，复感风寒，热毒反滞，且不敢发散清利，不治者多矣。
　　珍有闻声即掣跳者，乃肝肺不足，魂魄不稳，稀故神有不安，非谓惊也，可服犀角地黄丸。
　　有小儿心气虚怯，神不安定，连并掣跳者，选可服四君子汤加辰砂少许服之。
　　暑风一症，因夏月感冒风邪太甚，致面垢唇红，脉息沉细而数，忽然发搐，不省人事，治以消暑清心饮、辰砂五苓散及抱龙丸。
　　慢惊辨
　　慢惊属阴，阴主乎静而缓，故曰慢惊。或得于大病之后，或逆传误转之后，目慢神昏，手足 
　　偏动，口角流涎，或口中气冷，或囟门下陷，睡则扬睛，或半开半合，此真阳消耗而阴邪独盛，阴极生寒，寒为水化，水生肝木，木为风化，本克脾土，胃为脾之腑，故胃中有风，瘛疭渐生，两眉微耸，两手垂下，时复动摇不已，此症有汗者必不治，故仲景曰：阴不得有汗，盖阴症皆无汗，若有汗者，阳亦亡耳，治法不同，如吐泻得之，则理汤加木香以温其中，五苓散以疏其水；如脏寒泄泻得之，则先以术附汤，后用调气汤调和脾胃；如外感寒风，则可与桂枝汤、葛根汤，其他可以类推矣。然慢惊虽属阴，视其浅深何如，不可纯用温药及燥烈之剂，惟于平胃中加截风定搐之品，如全蝎、僵蚕、白附，天麻、南星等为良，若吐传不止即投定吐饮，泻不止宜服六桂散、五苓散，若痰多唇白、四肢冰冷、不醒人事方可回阳用固肠汤速灌之，以生胃气，胃气既复，投醒脾散徐徐调理。慢惊之候，面青额汗，舌卷低头，眼合不开，困睡摇头吐舌，频呕腥臭，噤口咬牙，手足搦搐而不收，或身冷或身热，其脉沉细。盖慢惊之候，由吐泻损脾者多，病传已极，总归虚寒，推脾所受，故曰慢脾惊。若逐风则无风可逐，疗惊则无惊可疗，但脾间痰涎虚实往来，其眼合者， 
　　脾困气乏，神志昏迷，痰涎壅滞，然而世所谓难疗者是也，大要生胃回阳金液丹、生附四君子汤酌而用之，若胃气渐复，仍服醒脾散、异功散之类，诸药不效者，如有太冲脉则取百会穴灸之可也。
　　总括：
　　面红卒中浑身热，唇紫牙关气如绝，目翻搐搦喉中响，此是急惊容易治。
　　阴虚阳盛病根深，吐余泻后睡扬睛，神昏搐缓涎流甚，此是分明即慢惊。
　　脉法：浮数红紫为急惊，沉迟散缓为慢惊，风形势入里者为顺，如出外者为逆。纲目云：搐，一也。而有晨夕之分，表里之异。身热力大者为急惊；身冷力小者为慢惊；仆地作声，醒时多沫者为；目仰视者为天吊；角弓反张者为痉。
　　各有不同也。病有相似而实不同，此予素所经验。
　　近有小儿，先竟身热，少顷僵仆，不知人事，目睛上视，口唇牵动，手如惊风，掣跳不止。
　　一医以惊风治之，盖食倾间屡醒屡搐是也。请予视之。予问曰：“两日曾热否？”病家曰：“前 
　　日午时发热，至傍晚方止，昨日无恙。不意今日又热，遂成惊风。
　　”予曰：“此宿食顽痰胶固于，荣卫不行，邪正相攻，乃疟疾也。以金石镇惊之药投之，岂无助火为害之患乎？”命其切勿服药，恐药疾交攻，病势反剧。至下午稍减，以二陈汤加山楂、麦芽、青皮、槟榔、防、葛服之。
　　至明日疟虽作而痉病悉退，又服清痰散表之药四剂而愈。
　　惊风有四证八候。四证者，惊、风、痰、热是也；八候者，搐、搦、掣、颤、反、引、窜、视也。搐者，两手伸缩；搦者，十指开合；掣者，势若相摸；颤者，头偏不正；反者，头仰向后；引者，臂若开弓；窜者，目直怒视；视者，睛露不合。四证已传全，八候生焉；四证若无，八候安有？是药可不究心也。东垣云：小儿泻青有惊，当先补其土，后泻其木。其风木旺症，右关脉洪大，掌中热，腹皮热是也。今立一方，黄芪益黄散主之，人参、黄芪、甘草，皆涩补脾土，益元气，甘能泻火。
　　《内经》曰：热淫于内，以甘泻之，以酸收之。白芍酸寒，寒能泻火，酸能泻木而大补肺金，所补得土金之位，火旺则大虚矣。风木何由而来克土，然后泻风木之旺。脾虚者，以火邪乘其土位 
　　故也，故曰：从后来者偏虚邪，火旺能实其木，木旺故来克土也。当于心经中以甘温补土之源，更于脾土中泻火以甘寒，补金以酸凉，故致脾土中金旺火衰，则风木自虚矣。
　　宽气饮：枳壳枳实人参甘草三解散：人参防风天麻茯神山栀白附黄芩大黄赤芍僵蚕全蝎枳实甘草如实者加大黄，虚者加。
　　五苓散：茯苓白术猪苓泽泻肉桂宽热饮：玄明粉枳壳大黄甘草大青膏：白附青黛天麻全蝎朱砂乌蛇麝香天竺黄大青泻青丸：当归身龙胆草川芎羌活防风白饼子：滑石轻粉半夏巴豆四十粒，去皮尖，水一升，煎尽为度，研入药内为饼异功散：人参甘草白术茯苓陈皮虚邪：五邪之一。《难经》称五脏发病分为虚、实、贼、微、正五邪，其“从后来者为虚邪。”从后来者，指从母脏之位传来者，如心为脾母，心邪传脾，则称虚邪。
　　“加”字后当有药名，恐抄者遗漏。
　　 
　　木香导赤散：生地木通甘草犀角地黄丸：天冬麦冬茯苓前胡茯神柴胡人参玄参生地川芎天麻羌活防风清暑清心饮：藿香泽泻白术茯苓肉桂神砂黄芪益黄散：人参黄芪甘草白芍陈皮黄连茯苓理中汤：人参白术干姜甘草术附汤：白术附子甘草调气汤：木香香附人参陈皮藿香甘草传桂枝汤：桂枝白芍生姜甘草葛根汤：葛根麻黄芍药桂枝甘草定吐饮：半夏生姜薄荷官桂六桂饮：人参白术茯苓广木香上肉桂附子固真汤：附子人参茯苓白术淮山药炙黄芪肉桂甘草金液丹：舶上硫磺十两，研细入罐内煅用生附四君汤：人参白术茯苓甘草 
　　生附子轻用急惊不治症：眼睛翻转口中出血，两眼摆跳，肚腹搐动，或神疲而摸体寻衣，或病深而神昏气促，含药不下，通关不嚏，心中热痛，忽然直声大叫，此等病情皆为不治。
　　慢惊不治症：四肢厥冷，面黯神惨，鸦声鱼口，发竖摇头，口生白点，眼不转睛，头项软，二便不禁，手足一边牵引者，亦不治之症也。
　　然口中出血与通关不嚏，或有治而生者，十亦有一二可治，切勿因有此说便弃而不治。四肢厥冷，二便不禁，速服暖胃回阳之药，如其不效，乃称不治。予宗幼科已数十年已，凡遇此等之症实属不少，而治之则愈者，十中只有六七，不可因其不治，即云无药可疗也。望后学者竭力以治，苟或幸生，不特病家铭感不已，而自己声名重镇矣。
　　疳积
　　《内经》曰：素食肥，令人内热；素食甘，令人 
　　中满。盖其因肥甘所致，故名曰疳。若夫小儿乳哺未息，胃气未全，父母不能调摄，惟姑息舐犊之爱，遂令恣食肥甘生冷，食滞胶固，以致身热不凉，肌体消瘦，面色痿黄，或肚大青筋，虫痛泻痢，则疳症由此而起矣。钱仲阳曰：诸疳皆脾胃之病，内亡津液而成也。或因大病后，或吐泻后，或用药攻下太过，致脾胃虚弱，津液渐耗，身常虚热，当即依本脏而补其母，则子自可以安。
　　假令日中潮热，是心经虚热。肝木为心火之母，宜先补肝，肝实而后泻心火，心得母气则内平，而潮热愈矣。医见潮热，妄谓其实，倘以诸药或凉或利，则二便不禁，耗伤真津，即成疳也。余脏皆宜仿此。传又有幼小缺乳，与食粥饭太早，耗伤胃气亦能成疳。其症始由脾脏有积，倘不延医调治，传入他脏，则成五疳之疾，故有五疳之分。
　　肝疳即风疳，其症头摇揉目、白膜遮睛、眼青多泪、头焦发立、遍身疮癣是也，宜服天麻丸。
　　心疳即惊疳，其症壮热脸红、口舌生疮、五心烦热、盗汗发渴、咬牙虚惊是也，宜用伏神丸。
　　脾疳即食疳，其症身面俱黄、肚大脉细、吐逆中满、水谷不消、泻下酸臭、合目困睡、减食吃 
　　泥，宜用五灵丸。
　　肺疳即气疳，其症咳嗽喘逆、壮热恶寒、肌肤粟生、鼻痒流涕、咽喉不利、颐烂气胀、泄泻频作、毛焦吐血，是宜化应丸。
　　肾疳即急疳，其症脑热肌削、手足冰冷、乍寒乍热、便泻腹痛、口渴鼻干、齿龈生疮、爪黑面黎、身多疥疮，宜服地黄丸。
　　大抵疳之为病，头毛光急，发稀枯，面黄唇白，身汗口渴，尿白泻臭，肚腹作胀，潮热，皆其候也。
　　蛔虫者，小儿断乳太早，以致停蓄积滞，化热生虫。其证皱眉多啼，呕吐清水，腹中阵痛，肚胀青筋，唇口紫黑，肠头湿痒是也，化虫丸主之。
　　脊疳者，虫食脊膂，身热羸黄，积中生热，烦渴下痢，拍背如鼓鸣，脊骨如锯齿，或十指生疮，频啮爪甲，下虫丸主之。
　　脑热者，脑中素受风热，生下乳哺失常，头黎：通“黧”，色黑也。
　　蛔虫：此处指蛔疳。因蛔虫所致疳症。
　　肠头：大肠之下端，盖指肛门。
　　 
　　皮光急，头疮如饼，头热如火，发稀如穗，遍身无汗，腮肿囟高。若临产多欲亦然，最易损儿，宜服龙胆丸。
　　疳肿胀者，虚中有积，其毒与气并交，故令肚腹紧胀，由脾脏受湿，或冷热不调，虚中不能宣导，以致头面浮肿，褐子丸主之。
　　疳劳者，潮热往来，五心烦躁，手足心及胸前热而发疮，盗汗骨蒸，咳喘痰稠，其症口渴，腹硬，泄泻，饮水，恶食，面色如银，不可缓治，急用黄芪汤。
　　无辜疳者，脑后项边有核如弹，按之转动，并不作疼，其间有虫如米粉，宜速破之。以针挑破，使虫随热气流散。然此虫淫食脏腑，若使不传挑，肢体痈疮，便利脓血，壮热羸瘦，头骨高突，宜服蚵皮丸。
　　丁奚者，手足极细，项小骨高，尻削身痿，腹大脐突，号哭胞陷，或生谷瘕也。
　　哺露者，虚热往来，头骨分开，翻食吐虫，烦渴呕哕，柴骨疲露也。其候皆因脾胃久虚，不能消化水谷，以致精神减损，实由气血两亏而成此胞陷：《幼幼集成》作 “胸陷 ”，似妥。
　　 
　　二症也。十全丹主之。
　　魃病缘小儿生后周岁，母腹复怀孕，其气血分之两端，胎孕未免受伤，乳汁岂无蕴毒，小儿故吻之有疾，率其气，郁伤其神魂，令儿面黄腹胀，微热下痢，或寒热往来，毛发，日渐黄瘦，精神不振。是乃饮母魃乳故也。宜速断乳，温平胃气，和顺血脉。龙胆汤主之。
　　总括：
　　五疳五脏一般看，治法详推事不难。若见面黄肌肉瘦，齿焦发竖即为疳。
　　脉法：脉细为疳劳，虎口纹白色者为疳。
　　选钱仲阳曰：肝疳，一名筋疳，白膜遮睛，或便血而瘦，用地黄丸；心疳，面黄颊赤，身体壮热，用安神丸；脾疳，一名肥疳，体黄瘦削，皮肤干涩而有疮疥，腹大者，用益黄散；肾疳，一名骨疳，肢体瘦削，遍身疮疥，喜卧湿地，用地黄丸；肺疳，一名气疳，喘嗽气促，口鼻生疮，用益黄散。
　　按此论皆称其母也，当参看。
　　仲阳曰：凡小儿疳在内，目肿腹胀，泻利青白，体质瘦弱；疳在外，鼻下赤烂，频揉鼻耳，或肢体生疮。鼻疮或烂，以兰香散敷之。用兰香二钱，烧存性，铜青、轻粉各五分，为细末，干敷之。又白粉散，用乌贼鱼骨末二匙，白及末一匙，轻粉一匙，为末和匀，冷茶洗疮，拭干敷之。
　　此治口外疳疮。
　　天麻丸：青黛黄连天麻川芎胆草防风蝉衣全蝎五灵脂夜明砂茯神丸：芦荟茯神琥珀黄连赤苓钩藤菖蒲麝香远志虾蟆五灵丸：砂仁白豆蔻麦芽蓬术青皮陈皮使君子虾蟆灰五灵脂地黄丸：熟地赤苓山茱萸丹皮山传药使君子当归川芎川楝子安神丸：麦门冬马牙硝白茯苓淮山药寒水石甘草朱砂片脑益黄散：陈皮青皮诃子甘草丁香一方加人参白术各有妙处。
　　化虫丸：芜荑鹤虱槟榔虾蟆芦荟下虫丸：木香桃仁芜荑槟榔鹤虱轻粉虾蟆使君子新苦楝根皮龙胆丸：胆草升麻防风赤苓川楝 
　　皮油发灰青黛黄连芦荟褐子丸：葡萄子陈皮青皮槟榔赤苓黑丑蓬术木香五灵脂黄芪汤：黄芪当归川芎芍药生地人参茯苓陈皮柴胡半夏使君子蚵皮丸：捉蟾蜍一只，要腹大不鸣不叫、身多赖斑者。取粪蛆置桶内，即将蟾蜍打杀之，放在粪蛆中，听虫食一昼夜，次日以布袋之，置急流水中，漂浸一夜取出，瓦上焙干为末，入麝香一匙和为丸，如桐子大，每服约二十丸。
　　全丹：青皮陈皮蓬术川芎白蔻仁槟榔芦荟木香使君子蟾蜍五灵脂龙胆汤：胆草钩藤柴胡桔梗芍药川芎茯苓甘草人参大黄诸吐
</div>
    <div class="pagination">
<span class="current-page">1</span><a href="幼科折衷秘传真本_page2.html">2</a><a href="幼科折衷秘传真本_page3.html">3</a><a href="幼科折衷秘传真本_page4.html">4</a><a href="幼科折衷秘传真本_page5.html">5</a><a href="幼科折衷秘传真本_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
