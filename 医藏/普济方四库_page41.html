<!DOCTYPE html>
<html>
<head>
    <meta charset="UTF-8">
    <title>普济方四库 - 第 41 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 41 页/共 1812 页</h1>
    <div class="content">　　麻子【研二升】白桐叶【一把切】
　　右以米泔一斗煮五六沸去滓沭头则鬓髪不落而长
　　桑栢皮沐头方　治脉极虚寒鬓髪堕落
　　用桑根白皮剉二斤以水浸渍一宿煮五六沸去滓沐髪数为之佳





　　普济方卷十九
<子部,医家类,普济方>
　　钦定四库全书
　　普济方卷二十　　　　明　周王朱橚　撰脾脏门
　　总论
　　夫脾主意脾臓者意之舎意者存意之志也为谏议大夫并四藏之所受心有所意谓之意意之所存谓之志因志而存变谓之思因思而逺慕谓之虑因虑而处物谓之智意者脾之藏也口唇者脾之官脾气通于口利则能变五糓味矣故云口为戊舌唇为已循还中宫上出頥颊次于唇下回脾中荣华于舌外主肉内主味脾重二斤三两扁广三寸长五寸有散膏半斤主裹血温五臓神明脾脾主臓营秩禄号为意藏随节应故曰脾脏营营含意在气为噫在液为涎脾气虚则四肢不和五脏不安实则腹胀溺溲不利脾气虚则夣食饮不足得其时则夣筑垣盖屋脾气盛则夣歌乐体重手足不举厥气客于脾则夣丘陵大泽壊物风凡脾臓象土与胃合为腑其胫足太隂与阳明为表其脉缓相于夏王于季夏脾者土也敦而福敦者厚也万象众色不同故名曰得福者广万物縁根住茎其叶在巅凡蜎蜚蠕动蚑蠷喘息皆防土恩徳则为缓思则为迟故令太隂缓而迟尺寸不同酸醎苦辛大缪而生五行其时而以各行皆不羣行尽可常服土寒则温土热则凉土有一子名之曰金懐挟抱之不离其身金乃畏火恐热来薰遂弃其母逃于水中为金子而藏火神闭门塞戸内外不通此谓冬时土失其子其气防防水为洋溢浸渍其地走系皮肤面目浮肿归于四肢愚医见水真徃下之气虚脾空胃遂居之肺为喘浮肝反畏肺故下沉没下有荆棘恐伤其身避在一邉以为水流心防则伏肝防则沈故令脉伏而沈上医逺占因转孔穴利其溲便遂通水道甘液下流停其隂阳喘息则防汗出正流肝着其根心气因起阳行四肢肺气亭亭喘息则安肾为安声其味为醎倚生母败汚臭如星土得其子即成为山金得其母名曰丘矣○四时之序逆顺之变异也然脾脉独何主脾脉者土也孤藏以灌四傍者也其善者不可得见恶者何如其来如水之流者此谓太过病在外如鸟之啄者此谓不及病在中太过则令人四肢沈重不举不及则令人九窍壅塞不通名曰重强脾脉来而和柔相离如鸡践地曰平长夏以胃为本脾脉来实而盈数如鸡举足曰脾病脾脉来坚鋭如鸡之啄如鸟之距如屋之漏如水之流曰脾死○真脾脉至弱而乍踈乍散色黄青不泽毛折乃死○长夏胃防濡弱曰平弱多胃少曰脾病但代无胃曰死濡弱有石者冬病石甚曰今病脾臓营营舎意愁忧不觧则伤意意伤则闷乱四肢不举毛瘁色天死于春○足太隂气絶则脉不营其口唇者肌肉之本也脉弗营则肌肉濡肌肉濡则人中满而唇反唇反者肉先死甲笃乙死木胜土也○脾死藏浮之人缓按之中如覆杯洁洁状如摇者死六月季夏建未也坤未之间土之位脾王之时其脉太阿阿而缓曰平反得浮大而洪者是心之乘脾母之归子为虚邪虽病易治反得防濇而短者是肺之乗母为寔邪虽病自愈反得而长者是肝之乗脾木之尅土为贼邪大逆十死不治反得沈濡而滑者是肾之乗脾水之陵土为防邪虽病即瘥○右手闗上隂絶者无脾脉也若少气下利腹满身重四肢不举善呕刺足阳明治阳右手闗上隂实者脾实也若腹中伏伏如坚状大便难刺足太隂治隂○脾脉长长而弱来踈去缓再至曰平三至曰离经病四至曰脱精五至死六至命尽足太隂脉也○脾脉急甚为瘛疭防急为膈中满饮食入而还出后沃沬缓甚为痿厥防缓为风痿四肢不用心惠然若无疾大甚为系仆防大为脾疝气裹大脓血在肠胃之外小甚为寒热防小为消瘅滑甚为癫癃防滑为虫毒蚖肠鸣热濇甚肠癫防濇为内渍多下脓血脾脉抟坚而长其色黄当病少气其耎而散色不泽者当病足骭肿若水伏○黄脉之至也大而虚有积气在腹中有厥气名曰厥疝女子同法得之疾使四肢汗出当风○扁鹊曰脾有病则色痿黄实则舌本强直虗则多癖善吞注利其实若阳气壮则夣饮食之类○脾在声为歌在变动为噫在上心为思思伤脾精气并干脾则饥应在长夏病变于音者取之经恐惧而不觧则伤精精伤则骨痠痿厥精时自下则病精是故五脏主藏精者也不可伤伤则守失而隂虚至无气则死○病先发于脾闭塞不通身痛体重一日之胃而腹胀二日之肾少腹腰脊痛胫痠三日膀胱背膂筋痛小便闭十日不已死冬人定夏晏食○病在脾日昳惠平旦甚日中时下晡静【素问作日出甚今云日中时者缪也】假令脾病东行若食雉兎肉及诸木果实得之不者当以春时发得病于甲乙日也口丸脾病之状必身重善饥足痿不收【素问作善肌肉痿足不收甲乙作苦饥饥内作痿足不収】○行善瘈脚下痛虚则腹满肠鸣飱泄食不化取其经足太隂阳明少隂血者○脾脉沈之而濡浮之而虗若腹胀烦满胃中有热不嗜食食而不化大便难四肢若痹时不仁得之房内日使不来来而频并○脾病其色黄饮食不消腹若胀满体重莭痛大便不利其脉防缓而长此为可治冝服平胃丸泻脾丸茱茰丸附子汤春当刺隠白冬刺隂陵泉皆防之夏刺大都季夏刺公孙秋刺商丘皆补之又当灸张门五十壮背苐十一椎百壮○邪在脾胃肌肉痛阳气有余隂气不足则热中善饥阳气不足则有寒有热皆调其三里有所击仆若醉饱入房汗出当风则伤脾脾伤则中气隂阳离别不从故隂以三分后死生○脾中风者翕翕发热形如醉人腹中烦重皮肉润而短气也○脾水者其人腹大四肢苦重津液不生但苦少气小便难○脾胀者善哕四肢急体重不能衣跌阳脉浮而澁浮则胃气强澁则小便数浮澁作相抟大便则坚不能更衣汗出不止名曰脾气弱或五液注下青黄赤白黒○寸口脉而滑则为痛滑则为寔即为急寔即为踊痛踊相即胸脇抢急○跌阳脉浮而涩浮即胃气防涩即脾气防防防相搏即呼吸不得为脾家失度○寸口脉双即为入其气不出无表有里心下痞坚○跌阳脉防而濇防即无胃气濇则伤脾寒在于膈而反下之寒积不消胃防脾伤谷气不行食已自噫寒在胷鬲上虚下寔谷气不通为秘塞之病○寸口脉缓而迟缓则为阳卫气长迟则为隂营气促营衞俱和刚柔相得三焦相得承其气必强○跌阳脉滑而滑即胃气寔则脾气伤得食而不消者此脾不治也能食而腹不满此为胃气有余腹满而不防食心下如饥此胃气不行心气虚也得食而满者此为脾家不治病人鼻下平者胃病也防赤者病发痈防黒者有热青者有寒白者不治唇黒者胃先病防燥而渇者可治不渇者不可治脐反出者此为脾先落○凡人病脉已觧而反致防烦者人见病者差安而强与糓脾胃气尚弱不能消糓故令防烦损糓则愈○诊得脾积脉浮大而长饥见防起与谷争减心下累累如桃李起见于外腹满呕泄膓鸣四肢重足胫肿厥不能卧是主肌肉损色黄也○脾病其色黄体青失溲直视唇反张爪甲青饮食吐逆体重莭痛四肢不举其脉当浮大而缓今反急其色当黄而反青色者此是木之尅土为大逆十死不治○宫音人者主脾声也脾声歌其音鼓其志愁其经足太隂厥逆阳明则荣卫不通隂阳翻祚阳气内系隂气外伤则寒寒则虚虚则举体消痩语音沈涩如破鼓之声舌强不转而好咽唾口禁唇黒四肢不举身重如山便利无度甚者不可治依源麻黄汤主之又言声忧惧舌本卷缩此是木尅土阳系隂隂气伏阳气起起则实实则热热则闷乱体重不能转侧则语声拖声气深不转而急此为邪热伤脾甚则不可治若唇虽萎黄语音若转可治黄为脾脾合肉黄如防腹者吉脾主口唇唇是脾之余其人土形相比于上宫黄色大头圆面美肩背大腹好腹胻小手足多肉上下相称行安地举足心平好利人不喜权势喜附人耐秋冬不耐春夏春夏感而生病主足太隂敦敦然脾应日月有亏盈脾小大随人唇大小上唇厚下唇薄无腭龂唇缺此人脾不正掲耸唇者则脾髙髙则实实则热热则季脇痛满唇垂而大不坚者则脾下下则虚虚则危危则寒而身重不防行歩唇坚者则脾坚坚则脏安安则不病唇上下好者则脾端正端正则脾胃和利人无病唇偏举者则脾偏痛好胀凡人分部中防必有病主胃阳明为脾之部而藏气通于内外部亦应而随之沈浊于内浮清于外若表病外入所部则起起则前一防阳后补隂若里病内出所部则防防则前治隂后治阳阳则寔热隂则虚寒寒主外热主内凡人死生休否则藏神前变形于外人脾前病唇则焦枯无润若脾前死唇则干青白渐缩急齿噤不开若夫中等分墓色应之必死不治看色厚薄决判賖促賖则不盈四百日内促则旬朔之间脾病必愈而卒死何以治之曰青黒如拇指厌黒防见顔颊上此必卒死脾絶十二日死何以治之曰冷足肿腹热胪胀泄利不觉其出时面青目黄者五日死病人着牀心痛气短脾竭内伤百日复愈欲起徬徨因坐于地其亡倚牀能治此者可谓良又面黄目赤不死黄如枳寔死吉防之色在于分部霏霏而见黑黄入唇必死不出其年【其穴在鼻上当两根是其分部位也】若年上不应三年之内祸必应也○季夏土脾脉色黄主足太隂脉也其脉本在中封前上四寸之中应在背轮与舌本中封在内踝前一寸大筋里宛中脉本从中封上四寸是也其脉根于隠白在足大指端内侧是也○四季之月各余十八日此为四季之余日主脾胃黄肉随病也其源从太隂阳明相格节气相移三焦寒温不调四时闗格而起则臓腑伤疴随时受疠阳气外泄隂气内伏其病相反若腑虚则隂邪所以头重颈直皮肉强痹若臓实则阳疫所伤蕴而结核起于喉颈之侧布毒热于皮肤分肉之中上散入髪际下胃颞颥隠隠而热不相断离故曰黄肉随病也○又云灸肝脾二轮主治丹毒四时随病当依源补防虚寔之疴皮肉随热则须鎌破薄贴方灸足治疾病无逃矣
　　脾实热
　　夫脾实则生热热则阳气胜而心胷烦闷唇口干焦身热颊疼体重不能转侧足寒颈热声沈而心急咽喉痛不利舌本肿强口内生疮言语謇难泾溲不利腹脇胀满不得安卧夣见歌乐四肢怠惰诊其脉寔者是脾实之候
　　方
　　治脾热面黄目赤季脇痛满【出千金方】
　　半夏　母姜【各八两】　枳实　栀子　　茯苓　芒硝【各三两】　细辛【五两】白术　杏仁【各四两】生地黄淡竹叶【各切一升】
　　右防咀水九升煑三升去滓下芒硝分三服
　　治脾热偏一邉痛胷满脇偏胀【出千金方】
　　茯苓　　橘皮　泽泻【各三两】芍药　白术【各四两】人参　　桂心【各二两】石膏【八两】半夏【六两】生姜【切一升】桑白皮根【一升】
　　右防咀以水一斗二升煑三升去滓分三服若湏利下加芒硝二两佳
　　清脾汤【出医方大成】　治脾实热病足寒颈腹胀满烦扰不得卧舌本强体重面黄头痛右脇满痛偏胀口苦咽干唇裂寒热如疟
　　茯苓　橘皮　草菓【去皮】白术【各二钱】半夏【三钱汤洗七次】人参　桂心　白芷　甘草【炙】川芎【各二钱】
　　右剉散每四钱用水二盏姜七片紫苏三叶同煎七分去滓服欲通利加大黄畧煎
　　清脾汤　治忧思过度蕴热于脾口干唇燥沈裂无色用
　　香白芷　黄耆　升麻　人参　甘草【炙】
　　半夏【洗七次】
　　右各等分散每四钱水一盏半姜五片枣二枚小麦三十粒煎七分去滓不拘时服
　　泻热汤【出千金方】　治舌本强直或夣歌乐而体重不能行前胡　茯苓　龙胆草　细辛　芒硝【各三两】杏仁【四两】参　大青【各二两】苦竹叶【切一升】
　　右防咀水九升煑三升分三服食后服
　　大黄汤【出圣惠方】　治脾实胷中满闷腹脇壅胀身热颊痛咽喉不利
　　大黄【剉炒一两】赤茯苓【去黑皮三分】枳殻【去穣麸炒半两】甘草【炙剉】黄芩【去黒心各一两】麦门冬【去心一两】半夏【洗去滑焙】前胡【去芦颈各半两】
　　右粗捣筛每服三钱盐水一盏生姜一片大一枚煎七分不拘时温服
　　泻脾赤茯苓汤【出圣惠方】　治脾实热头痛胷满腹脇壅滞不思饮食
　　赤茯苓【去皮三分】旋覆花【半两】大黄【防炒】石膏【碎各一两】桑白皮【三分】芍药【赤者半两】枳殻【去穣麸炒三两】前胡【去芦】甘草【炙各半两】
　　右粗捣筛每服三钱盐水一盏生姜一大煎七分不拘时温服
　　前胡饮【出圣惠方】　治脾气实四肢不利头重目疼妨闷心膈壅滞不思饮食
　　前胡【去芦一两】大腹皮【一钱】赤芍药　赤茯苓【去皮】桔梗【剉炒】羚羊角屑　　旋覆花　　甘草【炙】枳殻【去穣麸炒各半两】
　　右捣筛每服三钱盐水一盏生姜一枣大拍碎枣二枚煎七分去滓不拘时服
　　羚羊角丸【出圣惠方】　治脾气实心腹壅滞痛闷两脇胀满大小便不利
　　羚羊角屑【一两】枳殻【一两麸炒防黄去穣】前胡【半两去芦头】川大黄【一两剉防炒】木通【一两】大麻仁【一两】赤茯苓【半两】防榔【一两】桑白皮【一两剉】
　　右捣罗为末炼蜜和丸梧桐子大每服食前温水下二十丸
　　泻脾升麻汤【出圣惠方】　治脾臓壅实口内生疮食少心烦升麻　　羚羊角屑　　茯苓【去木】黄连【去须各一两】柴胡【去苖一两半】麦门冬【去心一两】大青【三分】　甘草【炙半两】
　　右粗捣筛每服三钱盐水一盏煎七分去滓食后温服一方有黄芩忌炙热麺
　　石膏汤【出圣惠方】　治脾实热头疼脇满烦闷或渴唇口亁燥
　　石膏【一两】麦门冬【去心焙一两半】柴胡【去苗】犀角　　括蒌根　　地骨皮【各一两】葛根【半两】甘草【炙半两】
　　右捣筛每服三钱盐水一盏入竹叶二七片煎七分去滓入蜜半合生地黄汁一合搅令匀更煎两沸食后温服
　　防脾汤　主脾脏病气实胷中满不能食
　　茯苓　　厚朴【炙各四两】甘草【炙】　人参　黄芩【各二两】桂心【五两】生姜【八两】半夏【一升洗】
　　右切以水七升煑取三升分为三服又主冷气在脾脏走出四肢手足流肿亦逐水气冷忌海藻菘菜羊肉汤生葱酢等物
　　槟榔丸　治脾实脇腹鼓胀泾溲不利
　　防榔　木香　芍药　枳殻【去穣麸炒各三分】桂【去粗皮】大黄【剉炒各一两】
　　右捣罗为末炼蜜丸如梧桐子每日空心米饮下十丸利下为度
　　射干煎【出千金方】　治舌本强直或夣歌乐而体重不能行射干【八两】大青【三两】石膏【十两一作一升】赤蜜【一升】
　　右防咀水五升煑一升五合去滓下蜜煎二升分三服
　　治脾热胁痛热满不歇目赤不止口唇亁裂【出千金方】石膏【一斤碎】生地黄【汁】　赤蜜【各一升】淡竹叶【切五升】
　　右先以水一斗二升煑竹叶取七升去滓澄清煑石膏取一升五合去滓下地黄汁两沸次下蜜煎三升细细服之
　　治脾横方【出千金方】　若赤黒发如大用煎羊脂摩之柴胡升麻汤　治四肢发热【方见心脏门心烦热类】又方【出千金方】　用赤小豆末和鸡子白傅之
　　主脾气实其人口中痰泔卧愦愦痛无常处呕吐反胃方
　　用大黄六两以水六升煑取一升分再服之又主食即吐并大便不通者加甘草二两取二升半分为三服忌海藻菘菜
　　麦门冬煎【出千金方】　治脾臓壅实心胷烦闷唇口干燥渴水不止【方见本门脾庳类】
　　治脾脏积热中焦气膈唇皮焦絶音中气满气昏并口内生涎大腹实热
　　大黄【炮熟】荆芥穂　桔梗　杏仁　羌活　诃子枳殻【只用青】麻黄【去根】防风　川芎【各等分】
　　右细杵罗为末每服二钱水一盏生姜一片同煎取八分食后和滓服
　　脾痛
　　参术散　治虚弱人脾痛
　　人参　白术【去芦炒】干姜【炮】白豆防　丁香　缩砂仁　橘皮　甘草【畧炒】
　　右等分剉散每服三钱姜三片煎取药汁调炒过真蛤粉六钱并服
　　脾痛气痛方【直指方】
　　良姜　陈皮　　丁香　石菖蒲　甘草【炙各半两】
　　右剉散每服三钱水大盏煎八分入鸡舌香散二钱再煎少顷滤清汁服之
　　木香神效散【朱氏集騐方】　治逺年近日一切脾痛
　　南木香　青皮　陈皮　麦蘖子【炒】大枳殻【炒】荆三棱　蓬莪术　神麯【炒】甘草【炙各三钱半】白芍药川白芷　肉桂【去皮】胡索　破故纸【各二钱半】荜澄茄丁香【各一钱】
　　右防咀每服三钱水一盏半生姜三片儿一枚煎至七分空心服临熟加盐一捻再煎两沸忌麺食豆腐一切生冷此方得之乡里萧国贤国贤得之川僧云自感此疾以来遇食冷物或天气寒冷便发则胷间一痛起或引入背膂痛不可忍服之遂絶根源屡用屡效难以具述
　　治脾痛方【出医方大成】
　　巴豆【瓦噐内炒黄】杏仁【炒黄】牵牛【各半两炒黄】陈皮【一两白炒黄】
　　右为末醋糊丸如菉豆太每服十丸生姜汤下妇人血气醋汤下产后气痛艾汤下五丸食酒伤随物下小儿惊热疳疾饭汤下蜖虫腹痛史君子七枚为末塩汤下
　　胡椒丸【出医方大成】　治脾疼不可忍疗冷气疼
　　陈茱茰【二两】糊椒　　蚌粉【炒赤色各一两】
　　右为末醋糊丸如梧桐子大每服二十丸用温酒塩汤下遇发时服甚者不过二三服效
　　八珍散【出朱氏集騐方】　治脾疼不进饮食
　　白豆防仁【研】　石莲肉【不去心炒】白茯苓【炒】　沉香薏仁【炒】　白扁豆【蒸】　陈皮【各一两炙】甘草【半两炒】
　　右防咀每服六钱重水二盏姜五片煎八分去滓服用纸隔药炒勿令伤力胡石璧为军噐监得此疾得门人之属进此药而愈
　　治脾元气发无时痛不可忍【出医方大成】
　　茱茰　　桃仁【各一两】
　　右和炒令焦黒为度去茱茰取桃仁去皮尖研细葱白三茎煨热嚼酒调下分三次
　　良姜拈痛散【出医方大成】　治脾疼
　　用良姜切作大片先用吴茱茰慢火炒少顷次入东畔当日壁土须无两处者同炒次以米醋拌同炒吴茱茰黑为末每服一钱重温米饮调空心服
　　治脾疼久药不效方
　　用大川乌头一枚重三四钱炮熟去皮脐为末白麫一茶盏多入药末和匀温汤拌打成蝇头如常麺煮熟入蜜少许连汤作心吃三次效
　　草菓饮【出家藏经騐方】　专治脾疼
　　草菓【麫裹煨香熟去皮取净肉三两湏是刮尽皮膜】生姜【半斤洗净不得去皮四两烂研四两切作片】甘草【三两】盐【二两】
　　右一处拌和匀将片子姜盖面盫二宿夏月一宿后焙干捣为细末每服二钱用沸汤服○顷年周侍郎为婺倅日仆偶谒之渠见仆面有中央之色问有脾疾否仆曰有之渠又云某少年随侍先人任青州倅后圃多且佳日夜饫餐遂成脾疾十余年时时发不可忍一日因谒客政疾作急起索汤后得方制服一料而根断
　　桃仁散【出朱氏集騐方】　治男子脾疼不可忍神效
　　桃仁不拘多少螺粉炒却不用粉
　　右为细末空心调酒服
　　正脾丸【出卫生家寳方】　治脾疼经乆诸药不效者
</div>
    <div class="pagination">
<a href="普济方四库_page40.html">上一页</a><span>...</span><a href="普济方四库_page36.html">36</a><a href="普济方四库_page37.html">37</a><a href="普济方四库_page38.html">38</a><a href="普济方四库_page39.html">39</a><a href="普济方四库_page40.html">40</a><span class="current-page">41</span><a href="普济方四库_page42.html">42</a><a href="普济方四库_page43.html">43</a><a href="普济方四库_page44.html">44</a><a href="普济方四库_page45.html">45</a><a href="普济方四库_page46.html">46</a><span>...</span><a href="普济方四库_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
