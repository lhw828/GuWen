<!DOCTYPE html>
<html>
<head>
    <meta charset="UTF-8">
    <title>证类本草 - 第 179 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 179 页/共 244 页</h1>
    <div class="content">　　卷第十九　禽下

　　（扶黎反）（天黎反）膏

　　主耳聋，滴耳中。又主刀剑令不锈，以膏涂之。水鸟也，如鸠，鸭脚连尾，不能陆行，常在水中，人至即沉，或击之便起。《尔雅》注云：膏，主堪莹剑。

　　《续英华诗》云；马衔苜蓿叶，剑莹 膏，是也。

　　卷第十九　禽下

　　布谷脚、脑、骨

　　令人夫妻相爱。五月五日收带之各一，男左女右。云置水中，自能相随。

　　又江东呼为郭公，北人云：拨谷一名获谷，似鹞，长尾。《尔雅》云： ，鸠。注云：今之布谷也，牝牡飞鸣，以翼相拂。《礼记》云：鸣鸠拂其羽。郑注云：飞且翼相击。

　　卷第十九　禽下

　　蚊母鸟翅

　　主作扇，蚊即去矣。鸟大如鸡，黑色。生南方：池泽茹 中。其声如人呕吐，每口中吐出蚊一、二升。《尔雅》云： ，蚊母。注云：常说常吐蚊，蚊虽是恶水中虫羽化所生，然亦有蚊母吐之。犹如塞北有蚊母草，岭南有虻母草，江东有蚊母鸟，此三物异类而同功也。

　　卷第十九　禽下

　　杜鹃

　　初鸣先闻者，主离别。学其声，令人吐血。于厕溷上闻者不祥。压之法，当为狗声以应之，俗作此说。按《荆楚岁时记》亦云有此言，乃复古今相会。鸟小似鹞，鸣呼不已。《蜀王本纪》云：杜宇为望帝，淫其臣鳖灵妻，乃亡去，蜀人谓之望帝。《异苑》云：杜鹃先鸣者，则人不敢学其声，有人山行，见一群，聊学之，呕血便殒。《楚词》云： 鸣而草木不芳，人云口出血，声始止，故有呕血之事也。

　　卷第十九　禽下

　　目

　　无毒。吞之，令人夜中见物，又食其肉，主鼠 。古人重其炙，固当肥美。《内则》云：鹊 眸，其一名枭，一名KT 。吴人呼为 魂，恶声鸟也。贾谊云：鹏似 ，其实一物，入室主人当去，此鸟盛午不见物，夜则飞行，常入人家捕鼠。《周礼》哲蔟氏掌覆妖鸟之巢。注云：恶鸣之鸟，若 KT 也。

　　卷第十九　禽下

　　钩

　　入城城空，入宅宅空，怪鸟也。常在一处，则无若闻，其声如笑者，宜速去之。鸟似，有角，夜飞昼伏。《尔雅》云： ， 欺。注云：江东人呼谓之钩 （音革）。北土有训胡，二物相似，抑亦有其类，训胡声呼其名。两目如猫儿，大于鸲鹆，乃云作笑声，当有人死。又有KT ，亦是其类，微小而黄，夜能入人家，拾人手爪，知人吉凶。张司空云：夜鸣，人剪爪弃露地，鸟拾之，知吉凶。鸣则有殃。《五行书》云：除手爪，埋之户内，恐此鸟得之也。《尔雅》云： ， 欺，人获之者，于嗉中犹有爪甲。《庄子》云： 夜撮蚤，察毫厘，昼则瞑目不见（立山），言殊性也。

　　卷第十九　禽下

　　姑获

　　能收人魂魄。今人一云乳母鸟，言产妇死变化作之，能取人之子，以为己子，胸前有两乳。《玄中记》云：姑获，一名天帝少女，一名隐飞，一名夜行游女。好取人小儿养之。

　　有小子之家，则血点其衣以为志。今时人小儿衣，不欲夜露者为此也。时人亦名鬼鸟。《荆楚岁时记》云：姑获，一名钩星。衣毛为鸟，脱毛为女。《左传》云；鸟鸣于亳。杜注云：嘻嘻（音希）是也。《周礼·庭氏》以救日之弓，救月之矢，射之嘻嘻，即此鸟也。

　　卷第十九　禽下

　　鬼车

　　晦暝则飞鸣，能入人室，收人魂气。一名鬼鸟。此鸟昔有十首，一首为犬所噬，今犹余九首，其一常下血，滴人家则凶，夜闻其飞鸣，则捩狗耳，犹言其畏狗也。亦名九头鸟。

　　《荆楚岁时记》云：姑获夜鸣，闻则捩耳，乃非姑获也。鬼车鸟耳。二鸟相似，故有此同。

　　《白泽图》云：苍 ，昔孔子与子夏所见，故歌之，其图九首。

　　卷第十九　禽下

　　诸鸟有毒

　　凡鸟自死目不闭者勿食。鸭目白者杀人。鸟三足四距杀人。鸟六指不可食。鸟死足不伸不可食。白鸟玄首，玄鸟白首不可食。卵有八字不可食。妇人妊娠食雀脑，令子雀目。凡鸟飞投人，其口中必有物，拔毛放之吉也。

　　卷第二十

　　（己酉添加衍义）

　　卷第二十　上品

　　石蜜

　　石蜜　味甘，平，无毒，微温。主心腹邪气，诸惊痫 ，安五脏诸不足，益气补中，止痛解毒，除众病，和百药，养脾气，除心烦，食饮不下，止肠 ，肌中疼痛，口疮，明耳目。久服强志轻身，不饥不老，延年神仙。一名石饴。生武都山谷、河源山谷及诸山石中。色白如膏者良。

　　陶隐居云：石蜜即崖蜜也，高山岩石间作之，色青赤，味小酸，食之心烦，其蜂黑色似虻。

　　又木蜜，呼为食蜜，悬树枝作之，色青白。树空及人家养作之者亦白而浓浓味美。凡蜂作蜜，皆须人小便以酿诸花，乃得和熟，状似作饴须 也。又有土蜜，于土中作之，色青白，味酸。今出晋安檀崖者多土蜜，云最胜。出东阳临海诸处多木蜜。出于潜、怀安诸县多崖蜜。

　　亦有杂木及人家养者。例皆被添，殆无淳者，必须亲自看取之，乃无杂尔。且又多被煎煮，其江南向西诸蜜，皆是木蜜，添杂最多，不可为药用。道家丸饵，莫不须之。仙方：亦单炼服尔。今京下白蜜如凝酥，甘美耐久，全不用江南者。说者今自有以水牛乳煎沙糖作者，亦名石蜜。此既蜂作，宜去石字。后条蜡蜜，宜单称尔。今按陈藏器本草云：蜜，主牙齿疳 ，唇口疮，目肤赤障，杀虫。臣禹锡等谨按陈藏器云：按寻常蜜，亦有木中作者，亦有土中作者。北方：地燥，多在土中；南方：地湿，多在木中。各随土地所宜而生，其蜜一也。崖蜜别是一蜂，如陶所说出南方：岩岭间，生悬崖上，蜂大如虻，房着岩窟，以长竿刺令蜜出，承取之，应未博闻。今云石蜜，正是岩蜜也，宜改为岩字。甘蔗、石蜜，别出《本经》。张司空云：远方：山郡幽僻处出蜜，所着 岩石壁，非攀缘所及。唯于山顶，篮舆自悬挂下，遂得采取。

　　蜂去余蜡着石，鸟雀群飞来啄之尽。至春蜂归如故，人亦占护其处。宣州有黄连蜜，色黄，味苦。主目热。蜂衔黄连花作之。西京有梨花蜜，色白如凝脂，亦梨花作之，各逐所出。药性论云：白蜜，君。治卒心痛及赤白痢，水作蜜浆，顿服一碗止；又生姜汁、蜜各一合，水和顿服之。又常服，面如花红，神仙方：中甚贵。治口疮，浸大青叶含之。

　　图经曰：蜜（《本经》作石蜜，苏恭云当去石字），生武都山谷、河源山谷及诸山中，今川蜀、江南、岭南皆有之。蜡、白蜡，生武都山谷，出于蜜房木石间，今处处有之，而宣、歙、唐、邓、伊芳洛间尤多。石蜜即崖蜜也。其蜂黑色，似虻，作房于岩崖高峻处，或石窟中，人不可到。但以长竿刺令蜜出，以物承之，多者至三、四石，味酸，色绿，入药胜于它蜜。张司空云：远方：山郡幽僻僻出蜜，所着绝岩石壁，非攀缘所及，唯于山顶篮舆，自垂挂下，遂得采取。蜂去余蜡着石，有鸟如雀，群飞来，啄之殆尽，至春蜂归如旧，人亦占护其处，谓之蜜塞。其鸟谓之灵雀。其蜜即今之石蜜也。食蜜有两种，一种在山林木上作房，一种人家作窠槛收养之，其蜂甚小而微黄，蜜皆浓浓而味美。又近世宣州有黄连蜜，色黄，味小苦。雍、洛间有梨花蜜，如凝脂。亳州太清宫有桧花蜜，色小赤。南京柘城县有何首乌蜜，色更赤。并以蜂采其花作之，各随其花色，而性之温凉亦相近也。蜡，蜜脾底也，初时香嫩，重煮治乃成。药家应用白蜡，更须煎炼，水中烊十数过即白。古人荒岁多食蜡以度饥。欲啖当合大枣咀嚼，即易烂也。刘禹锡《传信方》云：甘少府治脚转筋，兼暴风，通身水冷如瘫缓者，取蜡半斤，以旧帛 绢，并得约阔五、六寸，看所患大小加减阔狭，先销蜡涂于帛上，看冷热，但不过烧人，便承热缠脚，仍须当脚心便着袜裹脚，待冷即便易之，亦治心躁惊悸。

　　如觉是风毒，兼裹两手心。

　　食疗微温。主心腹邪气，诸惊痫，补五脏不足气。益中止痛，解毒。能除众病，和百药，养脾气，除心烦闷，不能饮食。治心肚痛，血刺腹痛及赤白痢，则生捣地黄汁，和蜜一大匙服，即下。又，长服之，面如花色，仙方：中甚贵此物。若觉热，四肢不和，即服蜜浆一碗，甚良。又能止肠 ，除口疮，明耳目，久服不饥。又，点目中热膜，家养白蜜为上，木蜜次之，崖蜜更次。又，治癞，可取白蜜一斤，生姜二斤捣取汁。先秤铜铛，令知斤两，即下蜜于铛中消之。又秤，知斤两，下姜汁于蜜中，微火煎，令姜汁尽。秤蜜，斤两在即休，药已成矣。患三十年癞者，平旦服枣许大一丸，一日三服，酒饮任下。忌生冷、醋、滑臭物。功用甚多，世人众委，不能一一具之。雷公云：凡炼蜜一斤，只得十二两半，或一分是数。若火少、火过，并用不得。外台秘要：比岁有病天行发斑疮，头面及身，须臾周匝，状如火疮，皆戴白浆，随决随生。不即疗，数日必死。瘥后疮瘢黯，一岁方：灭，此恶毒之气。世人云：建武中，南阳击虏，仍呼为虏疮。诸医参详疗之，方：取好蜜通摩疮上，以蜜煎升麻，数数拭之。又方：阴头生疮。以蜜煎甘草涂之，瘥。肘后方：丹者，恶毒之疮，五色无常。蜜和干姜末鱼骨鲠、杂物鲠。以好蜜匕抄，稍稍服之，令下。又方：误吞钱。炼服二升，即出矣。又方：汤火灼蜜涂毛孔中，即生黑者。发不生，取梧桐子捣汁涂上，必生黑者。又方：肛门主肺，肺热即肛塞肿重。须臾通泄。又方：治中热油烧外痛，以白蜜涂之。孙真人食忌云：七月勿食生蜜，若食则暴下，发霍乱。取白蜜和茯苓末涂之，七日便瘥矣。食医心镜：主噫不下食。取崖蜜含，微微咽下利方》同。伤寒类要：阳明病，自汁者，若小便自利，此为津液内竭，虽尔，不可攻之。取蜜七合，于铜器中微火煎可丸，捻作一挺，如指许大，少炼过，熟水温调服，即止。

　　衍义曰：石蜜，《嘉 本草》石蜜收虫鱼部中，又见果部。新书取苏恭说，直将石字不用。

　　石蜜既自有本条，煎炼亦自有法，今人谓之乳糖，则虫部石蜜自是差误，不当更言石蜜也。

　　《是知石蜜字，乃白蜜字无疑。去古既远，亦文本传写之误，故今人尚言白沙蜜。盖经久则陈白而沙，新收者唯稀而黄。次条蜜蜡故须别立目，盖是蜜之房，攻治亦别。至如白蜡，又附于蜜蜡之下，此又误矣。本草是续上文叙蜜蜡之用，及《注》所出州土，不当更分之为二。何者？白蜡本条中盖不言性味，只是言其色白尔。既有黄白二色，今只言白蜡，是取蜡之精英者，在黄蜡直置而不言。黄则蜡陈，白则蜡新，亦是。蜜取陈，蜡取新也。《唐注》云：除蜜字为佳。今详之：蜜字不可除，除之即不显蜡自何处来。山蜜多石中，或古木中，有经三、二年，或一得而取之，气味醇浓。人家窠槛中蓄养者，则一岁春秋二取之。取之既数，则蜜居房中日少，气味不足，所以不逮陈白者日月足也。虽收之，才过夏亦酸坏。若龛于井中近水处，则免汤火伤，涂之痛止。仍捣薤白相和，虽无毒，多食亦生诸风。

　　卷第二十　上品

　　蜂子

　　蜂子　味甘，平、微寒，无毒。主风头，除蛊毒，补虚羸，伤中，心腹痛，大人、小儿腹中五虫口吐出者，面目黄。久服令人光泽好颜色，不老，轻身，益气。

</div>
    <div class="pagination">
<a href="证类本草_page178.html">上一页</a><span>...</span><a href="证类本草_page174.html">174</a><a href="证类本草_page175.html">175</a><a href="证类本草_page176.html">176</a><a href="证类本草_page177.html">177</a><a href="证类本草_page178.html">178</a><span class="current-page">179</span><a href="证类本草_page180.html">180</a><a href="证类本草_page181.html">181</a><a href="证类本草_page182.html">182</a><a href="证类本草_page183.html">183</a><a href="证类本草_page184.html">184</a><span>...</span><a href="证类本草_page180.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
