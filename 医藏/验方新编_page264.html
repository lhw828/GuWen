<!DOCTYPE html>
<html>
<head>
    <meta charset="UTF-8">
    <title>验方新编 - 第 264 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 264 页/共 321 页</h1>
    <div class="content">　　痧症危急，大便不通，急宜放痧，用润下丸以攻之。小便不通宜放痧，用土四方以分利之。

　　痧有心胸高起如馒饺者不治（曾用竹六方愈一妇），心胸左右或背心一点痛者凶，角弓反黎俱

　　绪论第九

　　痧感气分而毒在肌表者，或作胀作呕，或微眩微恶寒，不饥饿，宜急刮之，毒瓦斯不致内攻则愈，是刮之不可不早也。若入血分而毒在血肉者，或痛或泻，或懊恼不安，或发热，或两胁胀痛，宜急刺之，毒瓦斯得以外泄则愈。若深入而重者，毒滞于脏腑经络之内，直攻心腹，呼之不应，扶之不起，危在须臾，虽经刮刺，仍不能不用药救之。但有风寒暑湿之宜分，食积痰气之宜辨，所当因症而施治者也。且先灌凉水使痧气少降，或以阴阳水调白矾灌之而后进药，庶可得生。最忌热汤热酒、粥饮米食。若不知禁，则轻者必重，重者必危，或结痧块，以致变出奇症，尤必先行刮刺以泄其毒，用药方能取效。

　　闻江南溪涧有射工虫，含沙射人影，即寒热头痛，筋急体强，闷乱呻吟，涎流咳嗽。始中便不能言，朝轻暮重。不识者，指为伤寒。土人曰：此痧病也。用真正玉枢丹磨服一锭即安。凡渡有毒虫处，先用竹竿击水面，急渡则无妨。

　　按：射工溪毒中病者，状如伤寒，寒热发疮，偏在一处。用红苋茎叶捣汁饮一升，日再服，以渣敷之。马齿苋同。惟鹅喜食此虫，故邻近家多畜鹅。

　　岭南烟瘴，尤多痧病，乃溪毒、沙虱、水弩、射工、蜮、短狐、虾须之类，俱能含沙射人。被其毒者，憎寒壮热，百体分解，肢节痛酸，似伤寒初发状。彼土人治法，手扪痛处，用角筒入肉以口吸出其砂，外以大蒜煨热捣膏封贴疮口，即愈。诸虫惟虾须最毒，若不早治，十死八九。其毒入骨、状若虾须，疮类疔肿。彼地有　、　、　、　等鸟，专食诸虫，以此鸟毛、粪　灰服之，及笼此鸟于被毒人身畔吸之，其痧闻气自出而愈，其余治法，详前后各条。

　　瘟疫与痧胀皆气为之，或因风雨寒暖不时，山泽湿热蒸动，又兵荒积尸之气，随天地升降流行，人在气交中无可逃避，转相渐染，故痧有触秽一症也。凡人尤忌夜行，多致犯痧，以受阴浊之气故耳。

　　明末癸未京师大疫，有胸腹满生白毛者，有头大如斗，眼鼻俱没者，有两腮红肿痰喘壅塞者，呼吸间，死以万计，皆痧类也。针挑血出随愈。顷之，变为嗽喘，症虽轻不半日随毙，用前法挑之亦随愈。放痧之法，由来久矣。

　　按：所谓大头瘟者，下非不病，特甚于上耳。疙瘩瘟，内非不病，特见于外耳。虾蟆瘟，腹非不病，特痹于喉耳。症类多端，惟以清热解毒为主，治之先上先下，从内从外，自当因症而施。以上诸症，用普济消毒饮，最好新增祛瘴辟瘟汤一方。

　　辛酉一妇，孕几八月，夫不在家，黄昏时忽饥不可忍，即炊米一升为饭，食尽而睡。少顷，隔房听其啼叫三声，以为产矣，呼之不应，持灯照之，妇已死、腹内依然，如此怪症，焉知非痧？然亦不及措手矣。

　　解　亦症，解者骨节解散，　者筋不收束，似寒似热，困怠烦懑，腹疼饮食不美，呕吐酸水。或因伤酒中湿，或感风寒、房劳、女人经水不调、血气不和，皆成此症，即痧类非伤寒也。宜先用热水蘸搭臂膊，以苎麻刮之，甚者刺十指、委中出血，或以香油灯照身背有红点处烙之，使腠理开通，血气舒畅而愈。又宜服苏合香丸。

　　（汾）按：解　不尽为痧，然暗痧、慢痧，每似解　，人所当知。《名医类案》更解以痧名，未为无见，但后附载杭氏说，力辨解　非痧，适与庸医之见同，勿为所误。

　　白虎病，凡太岁后一位为白虎，如太岁在已、则白虎辰，太岁在申则白虎在末。其神所值之方，小儿出入居处，或有触犯则病。其身微热或冷，有时啼叫，屈指如数物状，以集香汤治之，用沉、降、檀、乳四香，参、草、茯神、枣仁，水煎，临服入麝香少许，存滓房内烧之。

　　至如小儿出　疹，一名麻、又名痧，散见于皮肤，与沙粒相似。小儿出疹，必先身热咳嗽，或呕吐腹痛，时隐时现，三日乃平。今时痧症，亦有细粟红点，或隐或显，额上最多，胸、胁、颈、项次之，手、足、腰、背又次之。在内则心腹胀疼，在外则肌肤芒刺。其原皆因血热毒炽，故与小儿之痧疹同名。若小儿果系痧疹，必从本科正治，又不当混入此痧症也。治痧当明杂症，其于兼痧、类痧等症，方能兼治无误。

　　缪仲醇曰：绞肠痧属胃气虚，猝中邪秽，郁遏不得吐泻，以致绞肠异常，胸腹骤胀，遍体紫黑。细寻头顶心必有红发，速拔去之，急以三棱馋针刺委中，挤出热血，可立苏，次用新汲凉水入盐两许恣饮，得吐泻即止（蛇虫伤亦有红发）。

　　手法第十

　　脉不明不可乱用药，症不明不可轻用药。手法不明即药亦不能速效，故手法为治痧要着一曰　。痧在肌表未发出者，以灯照之，隐隐肤间，且慢　，若既发出，状如蚊咬，粒如麸。疏则累累，密则连片，更有发过一层复发两、三层者。　法看头额及胸前两边，或腹一曰刮。痧在肤里发不出者，则用刮。若背脊颈骨上下及胸前胁肋两肩臂弯，用铜钱或碗口蘸香油刮之。若在头额项后两肘臂膝腕，用棉纱线或苎麻绳蘸油戛见红紫血点起方止。

　　大小腹软肉内痧，用食盐以手擦之，痧既刮出，痛楚亦轻矣。

　　一曰刺。古言东南卑湿利用砭，以针刺放毒血，即砭道也。痧重者经铁器难解，放痧当用瓷锋作针，为妥善得法。

　　放痧有十处

　　头顶心百会穴（只挑破略见微血，以泄毒瓦斯，不用针入）、印堂（头痛甚者用之，针锋微大头（乳头两手　下或谓针中名委中上下前后，直刺委中，恐令筋吊痧筋现者毒入血分，宜放。乍隐乍现者毒入气分，及现而放。微见者乃毒阻气分，治宜通其肠胃，痧筋自现。至伏而不现者，必从脉症辨之，血则散，食则消，痰积则驱，结既解而筋复现，然后刺放可也？痧筋或现数处或一处，必刺去恶血，令痧毒尽泄。或误饮热汤，痧筋反隐而不现，略现亦刮放不出，急饮冷水解之，后可刮放，痧为食积所阻，刮放不出者，当先消食积而再刮放。热极血凝，瘀阻胸腹，刮放不尽者，当先散瘀血而再刮放。痧发兼遇恼怒，伤肝作胀，刮放难尽者，又当先用破气药再刮放，如此，痧毒皆可渐消矣。

　　用药大法第十一

　　凡治病用药，若得其宜，未有不效者。痧之为病，乃感受四时不正之气，故当以驱邪为主，养正非所先也。宜疏散不宜大表，宜下降不宜升提，宜凉解不宜辛热，宜清理不宜滞涩，宜消导不宜补益，宜开通不宜收敛，宜行气不宜补气，宜活血不宜补血，佐之以解毒，兼之以清火，化气以消其胀，行血以逐其邪，此用药之大法也。又须因病制宜。用荆芥、防风之类者，从表而散也。用陈皮、青皮之类者，从中而消也。用枳实、大黄之类者，从大便而下也。用木通、泽泻之类者，从小便而下也。山楂、莱菔，所以治其食之阻，槟榔、莪朮，所以驱其积之滞，香附、砂仁，所以开其气之闭，红花、银花，所以活其血之凝，此因病用药之大法也。

　　药忌

　　用药一差，凶危立见。先知其忌，则思过半矣。参、　、白朮、山药，恐补毒瓦斯，痧所大禁。熟地、白芍，补血敛血，痧所大忌。甘草，用之恐成痧块，难治。一应甘甜之味俱不宜。茯苓、猪苓，恐其渗湿，转实痧气，俱在禁例。半夏、白芷，苍朮，性燥忌用。升麻、禁用，恐提痧气，上升难遏。麻黄，发表太过，禁用。肉桂、附子、吴茱萸，禁用，恐助毒，立时有变。干姜能助热毒，当忌（过服冷水宜少用，以善散寒气）。五味子、木瓜，酸敛忌用。竹沥，性寒忌用，用须姜汁，方走经络，不如弗用为佳。杜仲、补骨脂、枸杞子，即腰疼不可用。茯神、柏子仁、酸枣仁，即虚烦不寐，亦不可用。苁蓉、巴戟，尤所大忌。

　　评：半夏、藿香止吐。凡治吐症用半夏、藿香，独痧症作吐，半夏性燥，须防益助火邪，必不可用。藿香惟取其正气以治秽触，倘肠胃有食积、血瘀，阻滞痧毒，骤用此以止吐，反有闭门逐盗之忧。

　　药宜

　　陈皮、青皮，陈行痧气，青伐肝气，痧气壅阻郁结不行者，非此不利。枳壳、枳实，破痧气，驱毒瓦斯，除胀气，下食气，积滞壅塞者，非此不开。枳壳性缓，枳实性速，各有所宜。荆芥，透肌解表，散痧毒。痧筋隐隐不发者，非此不现。防风，透肌发表，为臣使之功，寒热往来，痧毒壅滞郁遏不发者，非此不清。柴胡，和解表里，专治少阳胆经寒热往来。前胡，疏风消痰治嗽，表热者宜用。干葛，散阳明胃经之邪，兼能解渴。紫朴，宽中治呕，消痰下气。薄荷，辛凉利窍，消肿解毒，消气清喉。紫苏，疏风顺气，身热当用。独活，发散治热，其性至颈而还，力不能过发，且可活血解痧毒是最要之味。细辛，透窍散痧之妙药，勿以其味辛而疑之。

　　（汾）按：细辛极散真气，过服即能杀人。壮实而痧重者多止钱许，老稚单弱者酌减少用桔梗，入肺经，其性上而复下，故能引枳壳破胸中至高之气。香附，行血中之气，恐香燥须便制，行血酒炒，敛血醋炒。延胡索，活血行气，理血气凝滞作痛；五灵脂，善消宿血，血块凝滞不散，非此不破。郁金，能入心经散郁消瘀，痧毒攻心者，非此不能奏功（时以价高用姜黄代之，终不妙）。木香，行滞气，燥湿气，驱寒气，开郁气，痧后腹痛不解，此要药也。砂仁，顺气开郁，散痧消食，始终可用。乌药，善行周身之气，凡痧所阻滞者，得此无处不到。秦艽，活血驱风，消痧毒筋骨疼痛，壮实不清者，非此不解。连翘，消痧毒，解诸经火邪，清热而不滞，治痧要药。栀子，凉心去火，发斑并痧根红者可用。贝母，川贝专治热痰，土贝兼破瘀血。白芥子，胁下之痰，非此不达。天冬、麦冬，润肺消痰，一治其本，一治其标（去心）。杏仁，泻肺润肠胃，利气消痰涎（去皮尖）。桑皮、兜铃，治嗽泻肺（汾）按：兜铃清热降气，但肺虚挟寒者大忌。曾闻之世医者云：凡治嗽禁用诃子、兜铃用赤芍，血热发斑者可用。陈香圆，破结气可用。丹参，亦活血之剂；山楂、卜子、麦芽、神曲，痧为食壅，善消而不暴。红花、茜草、银花，活血解痧毒。桃仁，破瘀活血，瘀为血阻，非此不流。痧为血滞，非此不顺。苏木，取恶血新瘀者莫及。荆三棱、蓬莪朮，食积心痛、痧毒阻滞痞闷者宜用。牛膝，活血，引痧气下行。香薷，通上彻下，利水气，治暑伤之要药（说详金三方）。牛蒡子，解痧毒，清喉，痧中要药。刘寄奴，散瘀血，解痧毒，下气产至药破胃明汤山甲痢下血清热天仙子评：荆芥细辛防风：痧症寒热，不由外感，其毒从鼻吸而入，搏击肌表。荆芥、细辛，善能透窍，使由窍入者亦由窍泄。防风臣使为佐，不比麻黄、羌活，专计发表，反有升发火毒之虑也。

　　宜忌相半

　　羌活，痧忌发表太过，若头痛或因寒起，更兼痧症，欲引太阳经，用半分至二分。川芎，上行头目，头角骨痛者必需。下通血海，肝脏不荣者当用。用一分至三分止，多则恐提痧气。藿香，痧症作吐，取其正气以治秽触，然必痧毒无阻，乃可俟冷冻饮料之。沉香、檀香、丁香，痧始发忌用，若痧后心腹疼痛不休，胸胁胀闷，寒凝气滞，得此可舒，用一分至三分。

　　生地，凉血，血热者可用，血瘀者非宜。当归，头身尾各有所宜，用须斟酌（归尾不妨）。

　　黄用润车下不服

　　补原本未列药（注取本草）

　　姜黄：理血中之气，破血下气，性烈于郁金，血虚者勿用（片子者入手臂，金七，石一，丝二、三，土二、三、六，革八）。

　　槟榔：破滞散邪，消食行痰，坠诸气至于下极，气虚下陷者勿用（金七、八，石六，丝三，竹七，匏五，土一）。

　　白蒺藜：散肝风，泻肺气，破血消症，通乳坠胎（去刺、酒蒸用。石四，丝三、四、六，竹五，匏四、六，革一）。

　　降香：辟邪恶，疗创伤，止血定痛，消肿生肌（金七，石二、四、五，丝四，竹五）。

　　丹皮：泻阴胞中火，治无汗骨蒸（地骨治有汗骨蒸，金六，竹二，土四，革二）。

　　蒲黄：性滑，行血消瘀，通经脉，利小便，无瘀勿服（炒黑性涩，止一切血。丝六、七，土三、四）。

　　白豆蔻：利三焦，暖脾胃，散滞气，消酒积。若火升作呕，因热腹痛，气虚诸症，咸宜禁之（金八，石一，丝一）。

　　旋覆花：软坚下气、行痰水、通血脉，肺与大肠药，虚者勿多服，冷利大肠宜戒（绢包扎煎，金一，土六）。

　　栝蒌：降痰治嗽，荡热涤垢，清咽利肠，胃虚脾泻者忌（金一加石七歌，竹八）。

　　大腹皮：下气行水，治痞胀，稍涉虚者勿用（酒洗，再黑大豆汁洗，晒，灰火煨。金一加竹四）。

　　威灵仙：善走十二经络，治诸风痰积、浮肿闭结，大走真气，耗血（忌茶面。金一）。

　　饮食第十二

　　痧气壅满胸膈，甚者十日五日不饮食亦无妨，惟俟痧气尽，然后与之。初退觉饿，设骤进饮食，立能变重，必忍耐一二日，乃可万全。痧后多戒荤腥数日，庶无屡发之患。痛后亦有不喜食者，有食而作胀复疼者，又有或疑伤寒而饿坏者，其间饮食最要斟酌。宜忌不可不审也。

　　食忌

　　生姜（痧所大忌，勿作药引）、圆眼、大枣（俱习作引）、辣酱、花胡椒、烟、茶、火酒、醋、面、索粉、面筋、糯米团粽、猪羊肉、鸡、鱼、蒜、葱、芥菜、瓜、茄、水红菱、糖食、桃、梅、李、杏。

</div>
    <div class="pagination">
<a href="验方新编_page263.html">上一页</a><span>...</span><a href="验方新编_page259.html">259</a><a href="验方新编_page260.html">260</a><a href="验方新编_page261.html">261</a><a href="验方新编_page262.html">262</a><a href="验方新编_page263.html">263</a><span class="current-page">264</span><a href="验方新编_page265.html">265</a><a href="验方新编_page266.html">266</a><a href="验方新编_page267.html">267</a><a href="验方新编_page268.html">268</a><a href="验方新编_page269.html">269</a><span>...</span><a href="验方新编_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
