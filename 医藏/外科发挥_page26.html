<!DOCTYPE html>
<html>
<head>
    <meta charset="UTF-8">
    <title>外科发挥 - 第 26 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科发挥 - 第 26 页/共 34 页</h1>
    <div class="content">　　（方见瘰门）

　　荆防败毒散

　　（方见溃疡发热门）

　　神效栝蒌散

　　（方见乳痈门）

　　八珍汤

　　（方见溃疡发热门）

　　豆豉饼

　　（方见肾痈门）

　　十全大补汤

　　（方见溃疡发热门）

　　二神丸

　　（方见作呕门）

　　导水丸

　　治便痈初起肿痛，及下疳大小便秘，又治杨梅疮初起，湿盛之际，宜先用此丸数服。

　　大黄（酒拌炒）黄芩（炒，二钱）黑牵牛末（炒）滑石（，各四两）为末糊丸，梧子大。每服五十丸，临卧，温水下。

　　桃仁承气汤

　　治症同玉烛散（方见杖疮门）

　　玉烛散

　　治便痈初起，肿痛发热，大小便秘，用此以行散之。

　　川芎当归（酒拌）芍药生地黄（酒拌）芒硝大黄（，各二钱）甘草（炙，五分）作一剂，水二钟，煎八分，食前服。

　　托里当归汤

　　治溃疡气血俱虚发热，及瘰流注乳痈，不问肿溃，但疮疡气血虚而发热者，皆宜服之。久服能收敛疮疡。

　　当归（酒拌）黄（盐水拌炒）人参熟地黄（酒拌）川芎芍药（炒，各一钱）柴胡甘草（炙，各五分）作一剂，水二钟，煎八分，食远服。

　　[卷七]悬痈

　　痛或发热者，清肝解毒。肿痛者，解毒为主。肿痛小便赤涩者，肝经湿热也，宜分利清肝。不作脓或不溃者，气血虚也，宜补之。

　　一男子患此，痛发寒热，以小柴胡汤加制甘草，二剂，少退；又制甘草四剂而消。大抵此不动脏腑，其功甚捷，最宜用之不可忽也。

　　一男子肿痛，小便赤涩，以加减龙胆泻肝汤加制甘草，二剂稍愈；以参、、归、术、黄柏、知母、制甘草，四剂而溃；更加以四物汤、黄柏、知母、参、、制甘草而痊。

　　一男子脓清不敛，内有一核，以十全大补汤加青皮、柴胡、制甘草，更以豆豉饼灸之，核消而敛。

　　一男子久而不敛，脉大而无力，以十全大补汤加五味子、麦门冬，灸以豆豉饼，月余而愈。

　　一老人年余不敛，诊其脉，尚有湿热，以龙胆泻肝汤，二剂湿退；乃以托里药，及豆豉饼，灸之而愈。

　　一男子肿痛发热，以小柴胡汤加黄连、青皮，四剂稍愈，更以加减龙胆泻肝汤而消。

　　一男子肿痛未作脓，以加减龙胆泻肝汤，二剂少愈；以四物汤加木通、知母、黄柏而消一男子脓熟不溃，胀痛，小便不利，急针之，尿脓皆利；更以小柴胡汤加黄柏、白芷、金银地，若一有脓，宜急针之，使毒外发，不致内溃。故前人云：凡疮若不针烙，毒结无从而解，脓瘀无从而泄。又云：宜开户以逐之。今之患者，反谓地部紧要，而不用针，何其相违之远矣！一男子脓熟不溃，脉数无力，此气血俱虚也，欲治以滋阴益血气之剂，更针之，使脓毒外泄。

　　，阴虚虽一于补，尤恐不治，况脓成而又克伐，不死何俟。常治初起肿痛，或小便赤涩，先以制甘草一二剂及隔蒜灸，更饮龙胆泻肝汤；若发热肿痛者，以小柴胡汤加车前、黄柏、芎、归；脓已成，即针之；已溃者，用八珍汤加制甘草、柴胡稍、炒黄柏、知母；小便涩而脉有力者，仍用龙胆泻肝汤加制甘草；小便涩而脉无力者，用清心莲子饮加制甘草；脓清不敛者，用大补之剂，间以豆豉饼灸之；久而不敛者，用附子饼灸之，并效。

　　附方

　　小柴胡汤

　　（方见瘰门）

　　制甘草

　　治悬痈肿痛，或发寒热，不问肿溃，并有神效。其法：每大甘草一两，切三寸许，用涧水一碗，浸透，慢火炙干，仍投前水浸透，再炙，将碗水炙干为度，锉细，用无灰酒一碗，煎至七分，去渣，空心服。

　　加减龙胆泻肝汤

　　（方见下疳门）

　　四物汤

　　（方见瘰门）

　　十全大补汤

　　（方见溃疡发热门）

　　豆豉饼

　　（方见臀痈门）

　　隔蒜灸法

　　（方见发背门）

　　托里消毒散

</div>
    <div class="pagination">
<a href="外科发挥_page25.html">上一页</a><span>...</span><a href="外科发挥_page21.html">21</a><a href="外科发挥_page22.html">22</a><a href="外科发挥_page23.html">23</a><a href="外科发挥_page24.html">24</a><a href="外科发挥_page25.html">25</a><span class="current-page">26</span><a href="外科发挥_page27.html">27</a><a href="外科发挥_page28.html">28</a><a href="外科发挥_page29.html">29</a><a href="外科发挥_page30.html">30</a><a href="外科发挥_page31.html">31</a><span>...</span><a href="外科发挥_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
