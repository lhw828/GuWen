<!DOCTYPE html>
<html>
<head>
    <meta charset="UTF-8">
    <title>普济方 - 第 3078 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3078 页/共 3614 页</h1>
    <div class="content">　　以KT桐叶捣。封伤。又皮为末服之。

　　治蜘蛛蛇蝎毒。

　　以小蓟捣。绞取汁服之佳。

　　治恶虫咬作疮者。

　　取阳乌鹳嘴烧为末。酒下服之。（阳乌鹳亦名阳鸦出建州）

　　治诸虫咬。

　　用土槟榔细研。油涂之。（阶除间蟾蜍尿也）

　　治虫蚕蛇犬咬。

　　用五毒草根醋摩。敷疮上。亦捣茎叶敷之。恐毒入腹。亦煮服之。

　　治蛇蝎虫咬等毒。

　　取千金KT草捣。敷疮上。生肌止痛。

　　治蜂及蜈蚣螫人。

　　取蜘蛛置肉上。则能吸毒。

　　治虫蚕蜘蛛等咬。

　　用灰捣碎。和油敷之。

　　治蛇及蜘蛛咬。

　　用鬼钗草杵碎敷之。亦杵绞汁服之。

　　治蛇犬溪等毒。

　　以风延莓煮。服之。

　　治蚕有诸虫如蚕类咬人。恐毒入腹。

　　用蚕茧草煮服之。生捣敷疮亦效。

　　治蛇恶虫毒。疥、癣、痈肿、瘰。

　　用戎盐水酒服之。着疮。不尔磨敷。

　　治恶虫蛇螫毒。

　　用地菘以敷之。

　　治蛇虫咬。

　　用蛇莓捣。敷之。

　　治虫咬。

　　取百舌鸟巢及粪。涂虫咬处。百舌鸟炙食之亦良。

　　治虫毒。

　　以人肝藤生研服。

　　治杂虫咬。

　　以蟾蜍粪敷之。

　　治溪毒及游虫。

　　用溪狗烧末。服一二钱瘥。

　　治虫蚕咬。

　　以百部根火炙浸酒。空腹饮之。

　　治蛇蜂叮毒。

　　用糟敷之。

　　治恶虫咬人入腹。及咬人生疮者。

　　取赤龙浴水、服之。（此泽间水泉赤蛇在中者经雨取之）

　　治蜗牛虫所毒遍身者。

　　以蓼子煮汁。浸之立瘥。

　　治虫刺螫人方。

　　用好豆豉心以足为限。但觉刺即熟。嚼以敷之。少顷。见豉中毛即瘥。不见又嚼敷之。

　　昼夜

　　治虫咬毒。

　　用乌雌鸡粪炒。服之。

　　治鼠咬人。

　　以麝香封上。用帛子系之。

</div>
    <div class="pagination">
<a href="普济方_page3077.html">上一页</a><span>...</span><a href="普济方_page3073.html">3073</a><a href="普济方_page3074.html">3074</a><a href="普济方_page3075.html">3075</a><a href="普济方_page3076.html">3076</a><a href="普济方_page3077.html">3077</a><span class="current-page">3078</span><a href="普济方_page3079.html">3079</a><a href="普济方_page3080.html">3080</a><a href="普济方_page3081.html">3081</a><a href="普济方_page3082.html">3082</a><a href="普济方_page3083.html">3083</a><span>...</span><a href="普济方_page3079.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
