<!DOCTYPE html>
<html>
<head>
    <meta charset="UTF-8">
    <title>外科枢要 - 第 8 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科枢要 - 第 8 页/共 23 页</h1>
    <div class="content">　　卷二

　　论翻花疮（二十一）

　　翻花疮者，由疮疡溃后，肝火血燥生风所致。或疮口 肉突出如菌，大小不同，或出如蛇头效，不然，虽入而复溃。若误用刀针、蚀药灸去，其势益甚，或出血不止，必致寒热呕吐等症。须大补脾胃为善。

　　治验

　　判官张承恩，内股患痈将愈，翻出一肉如菌。余曰：此属肝经风热血燥，当清肝热，养肝血。彼遂内用栀子清肝散，外用藜芦膏而痊。

　　一上舍，素膏粱善怒。耳下结一核，从溃，而疮口翻张如菌， 连头痛，或胸胁作胀，或内热寒热。或用清热消毒之药，年余未瘥。余用补中益气汤、六味地黄丸而寻愈。

　　一男子背疮，敛如豆许，翻出肉寸余。用消蚀割击法，屡去屡大，此肝经血虚风热。余用加味逍遥散三十余剂，涂藜芦膏而消；又用八珍散倍用参、 、归、术而敛。

　　一妇人素善怒，臂患痈，疮口出肉，长二寸许，此肝脾郁怒，气血虚而风内动。用加味逍遥前散并八珍汤而愈。

　　一男子项患肿，痰涎涌甚，用散坚行气等剂，肿硬愈甚，喘气发热，自汗盗汗，体倦食少。余曰：此属足三阴亏损，当滋化源。不信，反追蚀，患处开翻六寸许，HT 岩色赤，日出鲜血，三月余矣，肝脉弦洪紧实。余用大补汤加麦门、五味，五十余剂，诸症渐愈，血止三四。

　　复因怒，饮食顿少，其血涌出，此肝伤不能藏，肺伤不能摄也。用补中益气汤为主，加五味、麦门，其血顿止；再以六味丸加五味子常服，疮口敛至寸许。遂不用药，且不守禁而殁。

　　卷三

　　论臀痈（一）

　　（男妇同用）

　　臀，膀胱经部分也。居小腹之后，此阴中之阴。其道远，其位僻，虽太阳多血，气运难及，血亦罕到，中年后，尤虑此患。治者毋伤脾胃，毋损气血，但当固根本为主。若肿硬作痛者，形气虚而邪气实也，用托里消毒散主之。微肿微痛者，形气病气俱虚也，用托里散补之。

　　欲作脓，用托里羌活汤。若痛甚，用仙方活命饮。大势既退，亦用托里消毒散。若脾虚不能消散，或不溃不敛者，六君子加芎、归、黄 。若阴虚不能消散，或作渴便淋者，六味丸加五味子。若阳虚不能溃，或脓清不能敛者，用补中益气汤。气血俱虚者，十全大补汤。若肿硬未成脓者，用隔蒜灸、活命饮。溃后豆豉饼，补中益气、十全大补二汤。若灸后大势已退，余毒未消，频用葱熨，以补其气，以消余毒。为善！

　　治验

　　巡抚陈和峰，脾胃不健，常服消导之剂，左腿股及臀患肿。余曰：此脾气虚而下注，非疮毒甚，体益倦。余用白术一味，煎饮而消。

　　儒者杨启元，左臀患此，敷贴凉药，肿彻内股，服连翘消毒散，左体皆痛。余以为足三阴亏损而疮口敛。

　　一儒者肿 痛甚，此邪毒壅滞，用活命饮、隔蒜灸而消。后因饮食劳倦，肿痛仍作，寒热头疼，此元气虚而未能复也。与补中益气汤，频用葱熨法，两月而愈。

　　一男子漫肿，而色不变，脉滑数而无力，脓将成矣。余用托里而欲针，彼畏针而欲内消。

　　昆庠吴辅之父患此，内溃肿胀，发热口干，饮食少思，此脾胃虚弱也。先用六君加芎、归、 ，数剂而溃，又用十全大补汤倍加参、 ，五十余剂而愈。

　　南濠沈克章子，年三十。脉如屋漏雀啄，肿硬色赤，脓水清稀，误服败毒之药。余曰：此足气复而疮愈。

　　一男子硬痛发热，此膀胱气虚，而湿热壅滞。用内托羌活汤二剂，热痛悉退；后用托里消毒散而溃；又用托里散四十余剂而敛。

　　平湖袁上舍患痔，外敷寒凉，内服消毒，攻溃于臀，脓水清稀，脉洪大而数，寒热作渴。余辞不治，后果殁。此足三阴亏损之症，失滋化源，以致真气益虚，邪气愈甚矣。不死何俟！

　　卷三

　　论囊痈（二）

　　（谓阴囊患痈）

　　囊痈属肝肾二经，阴虚湿热下注。若小便涩滞者，先分利以泄其毒，继补阴以令其自消。若后用针以泄之，脓去即解。若脓去而肿痛不减者，热毒未解也，用清肝养荣汤。口干而小便数者，肾经虚热也，六味丸。内热晡热者，肝经血虚也，四物加参、术。体倦食少者，脾气虚热也，补中益气汤。脓水清稀者，气血俱虚也，十全大补汤。此症虽大溃，而睾丸悬露，治得其法，旬日肉渐生而愈。若专攻其疮，阴道益虚，则肿者不能溃，溃者不能敛，少壮者多成痼疾，老弱者多致不起。亦有患痔漏，久而串及于囊者，当兼治其痔。切忌寒药克伐，亏损胃气。

　　治验

　　给事陆贞山，肿赤胀痛，小便涩滞，寒热作渴，此肝肾阴虚湿热下注也。当清肝火除湿毒，遂用柴胡、炒龙胆、吴茱萸、炒黄连、当归、银花、皂角刺、赤芍药、防风、木通、甘草节，一剂肿痛渐退；少加防风、木通、川芎、茯苓作饮；下滋肾丸以补阴，其热肿俱退。但内有一条筋不消，此肝经血虚气损也。当滋肾水，用六味丸料，去茯苓加五味，二剂；再用补中益气加茯苓作饮，送滋肾丸，筋顿消而愈。

　　京兆朱二峰，阴囊胀痛，彼以为疝。余诊其脉数而滑，此囊痈也。因肝肾二经阴虚湿热所致，脓已成矣。服活命饮一剂而溃，更用补阴托里而敛。

　　知州王汝道，先晡热发热，肢体倦怠，入房则腿足酸软，足心热至腿膝，六脉洪数，两尺为甚，形气愈虚。服温补之药，肿痛上攻，小便不利，两尺脉洪滑，按之虚甚。余曰：此囊痈也，因气血虚而不能溃也。用补中益气汤加山药、山茱萸、车前子、柴胡、山栀，一剂肿胀顿消；随用六味丸料加车前、牛膝、柴胡、山栀，一剂小便渐通。乃用活命饮，与前二药消息兼用，至二十余剂，囊裂出秽脓甚多。乃用托里消毒散，六剂脓秽清；又用托里散数剂，脓水渐少；更用补阴托里散，及十全大补，五十余剂而痊。

　　儒者陈时用，考试不利。一夕饮烧酒入房，妻不纳。翌日，阴囊肿胀 痛，遣人求治。

　　余以除湿热、清肝火之剂，城门夜闭，不及归服。翌早报云：夜来阴囊悉腐，玉茎下面贴囊者亦腐，此肝火挟酒毒而湿热炽盛也，仍以前药，加参、 、归、术，四剂腐肉尽脱，睾丸悬挂，用大补气血，并涂当归膏，囊茎全复而愈。

　　一膏粱之客，阴囊肿胀，小便不利，此中焦积热，乘虚下注。先用龙胆泻肝汤加黄柏、知母、黄连、牛膝，四剂渐愈；后用补阴八珍汤加柴胡、山栀而愈。后不守禁忌，前症复作，仍用补阴八珍汤、补中益气汤、六味丸而痊。又因劳发热，自用四物、黄柏、知母之类，虚症悉具，疮口开大。余谓：五脏气血俱虚也。朝用补中益气，夕用六君子加当归，各五十余剂，疮口渐敛；又用六味丸，调补全愈。

　　府庠李达卿，素肾虚发热，久服黄柏、知母之类，形体渐瘦，遗精白浊，晡热唾痰。余曰：此肾水亏损，虚火内炽。用补中益气之类，加麦门、五味，前症将愈；又别用清热凉血之剂，饮食少思，唾痰不止。余以为脾肺复虚，不能摄涎归源，仍用前汤加茯苓、半夏而愈。后入房头晕，吐痰，腰骨作痛，大小便道牵痛。余曰：此精已耗而复竭所致，危殆之症也。遂朝用前汤加麦门、五味，夕用六味丸料加五味子、萆 ，五十余帖，诸症顿退。后又入房，阴囊阴茎作痛，别用淡渗之剂，阴囊内溃。余用补阴托里之剂，出脓甚多，喜肿消痛止，竟不善调养，以致大便不通，小便如淋，痰涎上涌。余曰：肾虚之症复作矣，诚为可虑。有保其。固辞不治，后果殁。

　　一男子醉而入房，阴囊肿胀大如斗，小腹胀闷，小水淋赤，发热口干，痰涎壅甚，此膀胱阴剂而愈。却以补中益气加麦门、五味，调理而康。若用淡渗，复损真阳，决致不起。

　　卷三

　　论悬痈（三）

　　悬痈谓疮生于玉茎之后，谷道之前，属足三阴亏损之症。轻则为漏，沥尽气血而亡，重则内溃而即殒。若初起湿热壅滞，未成脓而作痛，或小便涩滞，用龙胆泻肝汤。肿 痛甚，仙方活命饮，并以制甘草佐之。如此虽患亦轻，虽积亦浅。若不能成脓，或脓成不溃者，八珍汤补之。若脓已成者，急针之。若其生肌收敛，肾虚，六味地黄丸。血虚者，四物加参、术。气虚者，四君加芎、归。脾虚者，补中益气汤。气血俱虚者，八珍汤，并十全大补汤。若用寒凉消毒，则误矣。

　　治验

　　尚书鲍希传，足发热。服四物、黄柏、知母之类，年余患囊痈。唾痰作渴饮汤，其热至膝，更加芩、连、二陈，热痰益甚。谓余曰：何也？余曰：此足三阴亏损，水泛为痰，寒凉之剂，伤胃而甚耳。遂先用补中益气，夕用六味丸，间佐以当归补血汤，半载乃愈。

　　赵州守患此症，肿多作痛，五月余矣。晡热口干，盗汗，食少体倦，气短脉浮数而无力，此足五十余剂，脓溃疮敛；后因脓作痛少食，胁痛发热；又用前药，赖其禀实，慎疾而愈。

　　通府张敬之患前症，久不愈。日晡热甚，作渴烦喘，或用四物汤、黄柏、知母之类，前症益甚。肢体倦、少食，大便不实，小便频数。谓余曰：何也？余曰：此脾虚之症，前药复伤而然。余遂用补中益气加茯苓、半夏，数剂饮食渐进，前症渐愈；更加麦门、五味，调理乃痊。经云：脾属太阴为阴土，而主生血。故东垣先生云：脾虚元气下陷，发热烦渴，肢体倦怠等症，用补中益气汤，以升补阳气，而生阴血。若误认为肾虚，辄用四物、黄柏、知母之类，反伤脾胃生气，是虚其虚矣。况黄柏、知母，乃泻阳损阴之剂，若非膀胱阳火盛而不能生阴水，以致发热者，不可用也。

　　一儒者患此，服坎离丸，及四物、黄柏、知母之类，不应。脉浮洪，按之细微，余以为足三凡疮疡等症，若肾经阳气亢盛，致阴水不能化生，而患阴虚发热者，宜用坎离丸，取其苦寒，六味丸，取其酸温，能生火中之水，使阳气旺则阴自生。况此症属肾经精气亏损而患者，十有八九；属肾经阳气亢盛而患者，十无一二。然江南之人，患之多属脾经，阴血亏损，元气下陷。须用补中益气，升补阳气，使阳生而阴长。若嗜欲过多，亏损真水者，宜用六味丸，补肾经元气，以生精血；仍用补中益气汤，以培脾肺之生气，而滋肾水。经云：阴虚者脾虚也。但多误以为肾经火症，用黄柏、知母之类，复伤脾肺，绝其化源，反致不起。惜哉！上舍刘克新，溃后作痛，发热口干，小便赤涩，自用清热消毒之药，不应。左尺洪数，余以渐愈。后用补中益气汤、六味地黄丸，补脾肺滋肾水，而疮口愈。

　　一儒者小便赤涩，劳则足软肿痛发热，口干舌燥，食少体倦，日晡益甚，此气血虚而未能溃五剂，脓自涌出；又五十余剂，而疮口将完。又因劳役且停药，寒热作渴，肿痛脓多，用补中益气汤加炒山栀，二剂少愈；又以八珍汤加麦门、五味百余剂，肿痛悉去。喜其慎起居，节饮食，常服补剂而安。但劳则出脓一二滴，后惑于他言。内用降火，外用追蚀，必其收敛，致患处大溃，几至不起。仍补而愈。

　　卷三

　　论便痈（四）

　　（一名便毒、一名 ）

　　便痈属厥阴肝经，内热外寒；或劳倦过度，或房欲不节，或欲心不遂，或强固其精，或肝经湿热而致。治法：内热外寒者，双解散。劳倦过度者，补中益气汤。房欲不节者，六味丸料。欲心不遂者，先用五苓散加大黄，疏其精滞；后用地黄丸，以补其肝肾，强固其精。或湿热壅滞者，宜用龙胆泻肝汤，疏肝导滞。夫便痈血疝也，属厥阴肝经之络脉，冲任督脉之隧道。故妇人患此，多在两拗肿痛，或腹中结块，小便涩滞。苟治者得法，患者又能调摄，何难敛之有。若概用大黄等剂，以求其内消；或令脓随便下，损其气血，及不慎起居饮食者，

</div>
    <div class="pagination">
<a href="外科枢要_page7.html">上一页</a><span>...</span><a href="外科枢要_page3.html">3</a><a href="外科枢要_page4.html">4</a><a href="外科枢要_page5.html">5</a><a href="外科枢要_page6.html">6</a><a href="外科枢要_page7.html">7</a><span class="current-page">8</span><a href="外科枢要_page9.html">9</a><a href="外科枢要_page10.html">10</a><a href="外科枢要_page11.html">11</a><a href="外科枢要_page12.html">12</a><a href="外科枢要_page13.html">13</a><span>...</span><a href="外科枢要_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
