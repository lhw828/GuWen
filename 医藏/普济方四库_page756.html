<!DOCTYPE html>
<html>
<head>
    <meta charset="UTF-8">
    <title>普济方四库 - 第 756 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 756 页/共 1812 页</h1>
    <div class="content">　　右将上三药剉如巴豆一处炒令焦黒豆色去巴豆不用将余药为细末每服三钱于未发前一时辰热酒调下临发时再进一服炒药湏是焦黒生即令人泻
　　四将军饮　治疟作时仆厥手足俱冷昏不知人一时救急用之有验撼掖不醒是中心抑欝隂阳交战所致先依灸法见发仍服此药
　　附子【一两泡去皮】诃子【四个去核】陈皮【四个全者洗】甘草【四寸炙】
　　右为剉散每服四钱水二钟姜七片枣七枚煎至七分服昔有人与客聚话之际疟作而仆厥手足俱冷昏不知人尽室骇惧客曰无伤正四将军饮证也先令灼艾灸至四百壮了无苏意于是急制前药初一杯灌之不纳至再稍若吞咽三则倐起坐四服尽顿愈更不复发一时救急有騐凡病临发前逐杯并服无不神效
　　如圣饮　治疟及有孕妇人患者无不愈
　　甘草【炙】柴胡【去苖】常山　乌梅【各等分】
　　右剉碎用银器或砂石铫当发日絶早以好酒二升慢火熬至一盏滤出滓放温作一服饮尽良乆吐涎即愈如尚觉有寒气未退候五七日再服
　　温脾散　治疟发热不退
　　紫河车　菉豆【各一两】甘草【半两】砒【一钱半别研】
　　右为细末后入砒研匀每服半钱新汲水半盏调如是隔日发直待临睡服药如频日发只夜深服忌荤酒鱼兎等物卫生寳鉴方罗谦甫云如受得寒邪气深只一服便定如十歳以上服一字十嵗以下至五三歳用水少许服半字妇人有胎不可服但合此药与人服并不吐亲用此药三五十年救人甚多虽砒一味大热有毒紫河车甘草菉豆三味性凉觧得假令新汲水亦觧得金液丹用硫黄小儿紫霜丸用巴豆杏仁夲草云巴豆杏仁有大毒有小毒制了服之皆有效小儿亦可服恐人不合此药故论及此一方滴水为丸水服名温脾丸
　　常山大黄汤　疟结实积热烦扰逆冐寒热但多绵惙困笃
　　常山　甘草【炙】前胡　大黄【各三两】
　　右切以水一斗煮取三升半下大黄煎取三升分澄令冷初服七合中服八合比欲发服九合忌海藻菘菜生葱菜
　　防心丸　疗疟
　　香防【五合熬令色变】常山【三两】大黄【三分】附子【三分炮】
　　右捣筛蜜和丸如豆大服十丸勿食物比至发时令服三十丸疟不止亦可至四十丸疟必止若膈上有停痰欲吐听之若腹中实欲下亦无妨忌生葱菜等物
　　常山防榔饮　治疟
　　常山【一大撮】防榔【一个】草菓【半个】甘草【三寸】
　　右水一盏半酒半盏或加乌梅一个煎至八分滤滓碗盛纱罩露过临发日五更靣北温服
　　神圣药师饼　治疟疾等证
　　人言【钱半】雄黄【钱半】白面【七钱半】干胭脂
　　右各研极细滴水丸为饼子如棊子大毎服三饼临卧细嚼冷水送下忌湿靣荤腥生硬冷物生作三十服虚实大小加减服之计九十饼
　　仙灵散　治疟疾
　　常山【二钱】甘草【钱半】防榔【二个】黒豆【四十九粒】
　　右为末先用酒一小盏煎干后用水大盏煎八分露一宿早晨温服鸡鱼忌吐不妨
　　麝香丸　治一切疟疾
　　臰黄【一两】黄丹【一两】硃砂【半两】麝香【半两】
　　右细研用粟米和丸如菉豆大隂干当发日早晨以温茶下五丸即吐痰水恶涎吐后过时煮菉豆粥服之孕妇勿服
　　胡粉丸　治一切疟
　　防【一分研如膏】黄丹【半两】胡粉【半两】砒霜【一分】
　　右同研令细以软饭并防膏同丸如梧桐子大临发前以冷醋汤下三丸忌食热物
　　硫黄丸　治一切疟疾
　　砒霜【半两】硫黄【半两】雄黄【半两】雌黄【半两】
　　右研细于铫锅内先布盐末于中节下诸药于盐上以瓷椀盖用六一泥封勿泄气以灰火三斤养半日冷以甘草汤煮半日出火细研用饭和丸如菉豆大大人患醋汤服三丸青帯系三丸于臂上男左女右小儿服一丸系一丸
　　牡蛎汤　治牡疟者多寒
　　牡蛎　麻黄【各四两】蜀漆【三两无常山代】甘草【二两】
　　右先洗漆三过去腥防咀以水八升煮蜀漆麻黄得六升去沫内余药煮取二升饮一升即吐之复饮
　　麻黄汤　専治疟湏发汗
　　麻黄　括蒌根　大黄【各四两】甘草【一两】
　　右防咀以水七升煮取二升半分三服未发前食顷一服临发一服服后厚覆取汗
　　断魔如圣丹　治疟疾
　　信【一钱】蜘蛛【大者三枚】雄黒豆【四十九粒】
　　右为末同研细滴水丸如菀豆大来日今夜北斗下献早晨纸褁一丸塞耳中一粒可治三人立愈如圣神
　　白芷汤　治疟身热目疼热多寒少脉长睡卧不安先以大柴胡汤下之防利为度如下过愈邪不尽当服此以尽其邪
　　白芷　知母【一两七钱】石膏【四钱】
　　右为末水煎
　　地黄丸　治一切疟疾
　　地黄汁【一斤】砒霜【研半斤】蜡【少许】
　　右将地黄汁于磁器中暖沸入砒霜不住手搅煎令稠次入蜡相和丸如菉豆大毎发时井花水下一丸未瘥发前更一丸忌热物
　　麻黄白术汤　治感风发疟
　　麻黄【去芦】官桂　青皮　陈皮　川芎　半夏麴白芷　紫苏　茯苓　白术　桔梗　甘草【炙各等分】细辛　防榔
　　右剉为细末每服三钱水二盏生姜四片枣二枚煎至八分去滓空心服
　　大黄丸　治一切疟
　　大黄【二两】巴豆【一两去皮熬令黑色研如泥】朴硝
　　右捣筛大黄巴豆然后内巴豆以蜜捣二千杵丸如梧桐子大米饮下二丸二服不断再服忌芦笋野猪肉等物
　　桃仁常山丸　疗一切疟疾
　　桃仁【二两生用】常山【二两】豆防【三两】
　　右各捣五六百杵又和捣六七百杵后防好酒如黒泥自成丸不饮酒者少酒下三十丸如梧子大未发前服临发更服三十丸以手捧之于鼻下嗅取气便定如不得平复更服三十丸或吐或防利亦有不吐利瘥者吐了不得嗽口不得吃生葱菜菓甜物油腻等若已瘥而忽又发者不过再三服瘥或一服瘥者其常山蜀者桃仁湏要毛桃仁豉湏新美者如渴取乌梅三枚作浆稍咽三五口其药味一人患则少合不堪预合乆则无力不効
　　巴豆丸　治疟疾
　　巴豆【一枚去心皮】射□【如巴豆大】枣【一枚去皮】
　　右各捣成丸如梧子大先热发各服一丸
　　如圣散　治疟疾【一名辰砂丹】
　　人言　雄黄　黄丹【各等分】
　　右为末每服一字早晨空心服一方用雄黒豆九十八粒水浸一宿去皮同药捣为丸分作二十六丸硃砂为衣发时新汲水靣东服一丸忌鸡猪鱼等物
　　砒霜丸　治一切疟疾
　　砒霜【一分细研】桃仁【半两汤浸去皮尖双仁】豉【半两炒干】
　　右为末入砒霜以软饭和丸如梧桐子大临发前以冷生姜汤下三丸忌食热物
　　蜀漆散　治疟多寒者牡疟也
　　蜀漆　云母　龙骨【各等分】
　　右捣筛为末未发之时先以酸浆服半钱临发服一钱温疟者加捣蜀漆半钱云母取火烧三日三夜一方不用云母用云实
　　白扁豆丸　治疟疾
　　白扁豆【一两炒】菉豆【一两炒】好信【五钱醋煮】
　　右为末入白面四两水和丸如梧子大临发日五更用凉水送下忌热物
　　白姜散　治疟疾
　　白姜　良姜【半生半熟各半两】穿山甲【三钱炮】
　　右为末每服二钱猪肾酒调下
　　治疟无问新乆方
　　防尾子　车前子【各一虎口】
　　右防咀以水五升煮取二升未发前服尽
　　胜金散　治一切疟病发作有时葢因外邪宻于脏腑生冷之物内伤脾外或先寒后热或后寒先热或寒多热少或寒少热多或但寒不热或但热不寒或连日并发或间日而发或发后三五日再发寒则肢体颤掉热则举身如火头疼恶心烦渴引饮气息喘急口干咽苦背膂疫痛或痰聚胸中烦满欲呕肠鸣腹痛并皆治之
　　防榔　常山【酒浸蒸焙一斤】
　　右为末水面糊为丸如梧子大每服三十丸于发前一夜时临卧用冷酒下便睡不得食热物茶汤之类至四更尽再用冷酒下十五丸忌食一切热羮汤粥食下间可食温粥至晚方可食热忌一切生冷鱼腥等物数日如夜发者却于当晨午后二次依前服之一方用鸡子清为丸
　　常山丸
　　常山【十六两为末】鸡卵【十五只】
　　右用鸡卵清和末为丸治证服饵一如前法名胜金丸同常山一两半酒煮焙末鸡子清蜜一匙米糊丸每服十五丸酒送下
　　疟神丹　治诸般疟疾
　　信砒【一两】雄黄【一钱】
　　右以五月五日用糉子尖左右三千下日未出不令鸡犬妇人见丸如桐子大未发前一日靣东冷水下一丸
　　红散子　治疟湏当发日早晨服
　　黄丹【炒色变】建茶【各等分】
　　右各和二钱白汤调下或温酒调下入茶
　　疟丹
　　雄黒豆【四十九粒重午日井水浸次日取起去皮我干研为膏】真砒【一钱研细入豆膏内研匀】
　　右五月五日午时丸如菉豆大控干辰砂为衣宻器封之发日空心井花水下一丸忌见鸡犬若女人病令女闭目男送入口忌食热一日孕妇不得服于发日以綘锦系一丸于右臂上小儿不得吞随男左女右以系之一方用雄黄为衣一法以醋煎黒豆
　　胆仰丸　治一切疟疾
　　常山【四两】草菓【二两各烧存性】
　　右为末薄糊为丸如梧子大临卧冷酒下四十丸五更时再服三十丸忌热物
　　截疟方【出仁存】
　　五月五日天未明时采青蒿隂干后日晒为末四两桂一两末和匀每服二钱发前酒调下
　　瓜蒂散【出仁存方】治疟疾
</div>
    <div class="pagination">
<a href="普济方四库_page755.html">上一页</a><span>...</span><a href="普济方四库_page751.html">751</a><a href="普济方四库_page752.html">752</a><a href="普济方四库_page753.html">753</a><a href="普济方四库_page754.html">754</a><a href="普济方四库_page755.html">755</a><span class="current-page">756</span><a href="普济方四库_page757.html">757</a><a href="普济方四库_page758.html">758</a><a href="普济方四库_page759.html">759</a><a href="普济方四库_page760.html">760</a><a href="普济方四库_page761.html">761</a><span>...</span><a href="普济方四库_page757.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
