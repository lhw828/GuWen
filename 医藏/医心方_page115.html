<!DOCTYPE html>
<html>
<head>
    <meta charset="UTF-8">
    <title>医心方 - 第 115 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 115 页/共 249 页</h1>
    <div class="content">　　内消散 凡是痈疽皆宜服之，方：赤小豆（一升，熬，纳酢中，往还七返） 人参（二两） 甘草（二两） 瞿麦（二两）

　　白蔹（三两） 当归（二两） 黄芩（二两） 猪苓（二两） 防风（一两） 黄 （三两）

　　薏苡仁（三两） 升麻（四两）

　　十二味，酒服方寸匕，日三夜二，长服取瘥。（今按：《广济方》同之。但《范汪方》云：内消散治痈肿不溃：白芷十分 白薇十分 芎 七分 夕药十分 椒七合 干姜七分 当归七分 草七分凡八物，冶合，以酒服五分匕，日再。

　　又《令李方》内消散治痈肿不溃方用：白芷十分 夕药十分 蜀椒七合 芒硝十分 芎 十分 当归七分 干姜七分七物，下筛，酒服五分匕，日二。一方有白蔹一分。）

　　治痈肿痛烦困方：生楸叶十重贴之，以布帛裹，缓勿令急，日二易。止痛消肿，食脓胜于众帖，冬以先干者，临时盐汤泼润用之。（《葛氏方》、《刘涓子方》同之。）

　　广济犀角丸 治一切毒肿痈乳发背，服之止痛化脓为水，遂大小便出神效方：犀角（十二分） 升麻（一两） 大黄（五分） 黄芩（五分） 防风（一两） 当归（一分） 黄 栀子仁 干姜 黄连 人参 甘草（各一两） 巴豆（二十三枚，去心、皮，熬）

　　凡十三物，冶下筛，以蜜和丸如梧子大，空腹以饮服十丸，取二三行快利，常服为微痢。

　　（忌生菜、热曲、酢蒜、海藻、猪肉、笋、粘食。）

　　《效验方》治卒痈肿白蔹帖方：大黄（三分） 黄芩（三分） 夕药（二分） 白蔹（三分） 赤石脂（一分）

　　凡五物，冶合下筛，以鸡子白和如泥，涂纸以薄肿上，燥易之。

　　《录验方》治痈肿运赤痛及已溃松脂帖方：成练松脂（一斤） 蜡蜜（半斤） 猪脂（四斤） 当归（二两） 黄连（一两） 黄柏（一两）

　　凡六物， 咀三物，尽合，煎三沸三下，候帖色变微紫色者药成，绞去滓。若初肿未有脓者涂纸贴肿上，日三易，夜再。若以溃有口者，穿纸出疮口，贴四边，令脓聚食旁肉速瘥。

　　（今按：诸方松脂帖已多，但《刘涓子方》松脂二斤，黄连一两，附子一两，黄芩一两，夕药一两，细辛一两，石膏二两也。又《效验方》杏仁一两，腊蜜一两，松脂一两，浓朴一两也。）

　　（今按：以下宇治本注也。）

　　千疮万病霜膏 治金木疮，痈疽恶疮，若始得痈，摩肿上五百过即消。若以溃者着疮中食脓云云，具在本方。

　　《短剧方》云：经言寒气客于经络之中，则血气凝（李亢反）涩不行，壅结则为痈疽也。

　　不言热之所作。其成痈，久寒化为热，热盛则肉腐烂为脓也。依经诊候之由，人体中有热，被寒冷搏之，血脉凝涩不行，热气壅结则为痈疽也。是以治痈疽方，有灸法者治其始，其始中寒未成热时也。其用冷薄帖者治其热已成，以消热，使不成脓也。今人多不悟其始，不用温治及灸法也。今出要方以治其成形者耳。赤色肿有尖头者根广一寸，以还名为疖，其广一寸以上者便为小痈也，其如豆粒大为 。

　　治作痈令消方：取鹿角就磨刀石上水摩之，以汁涂燥，复涂则消也；内宜服连翘汤下。

　　又方：生舂小豆下筛，鸡子白和如泥，涂之。

　　治始作痈正赤热痛方：单烧鹿角作末，苦酒和薄之，干复涂之自消。

　　又方：单捣大黄，苦酒和薄之，温则易。

　　治痈及疖始结肿赤热方：水摩半夏，涂之燥，更涂得皱，使消也。山草中自可掘取生半夏乃佳，神效。

　　《葛氏方》治诸痈疽背及乳房初起， 赤急痛，不早治杀人，使速消方：但灸其上百壮。

　　又方：釜底土，捣，以鸡子中黄和涂之。

　　又方：捣苎根薄之。

　　又方：捣黄柏下筛，以鸡子白和，浓涂，干复易，立愈。

　　治痈发背腹阴处通身有数十方：取干牛矢，烧，捣细，重绢筛下，以鸡子白和涂，干复易。秘方。

　　《范汪方》治痈肿初肿痛急方：以冷铁熨温辄易。

　　又方：取粢粉，熬令正黑，末作屑，以鸡子白和之。以涂练上敷肿上，小穿练上作小口以泄气，痈毒便消。当数易之，此药神秘方。（今按：《葛氏方》：治诸痈疽发背及乳房初起赤急痛，使速消。《尔雅》云菜□也。和名：支美乃毛知。）

　　《本草拾遗》云：水蛭（音质），人患赤白游疹及痈肿毒肿，取十余枚令KT 病处，取人皮皱肉白，无不瘥者。冷月无蛭，泥中掘取暖汤养令动，先洗人皮，咸以竹筒盛啜之，须臾咬血满，自脱，更用饥者。（今按：《经心方》云：以水蛭食去恶血。）

　　《僧深方》治痈方：梁上尘、烧葵末分等，苦酒和敷之，燥复敷。治乳痈亦愈。

　　卷第十五

　　治痈疽有脓方第三

　　《病源论》云：凡痈若按之都牢坚者，未有脓也；按之半软者，有脓也。又，以手掩肿上，不热者无脓。若热甚者，为有脓。凡觉有脓，宜急破之，不尔，侵食筋骨。

　　《刘涓子》云：痈大坚者，未有脓。半坚半薄半有脓。当上薄者，都有脓，便可破。可破之法，应在下逆上破之，令脓易出，用铍（披眉反）针。脓深难见，上肉浓而生内大针。

　　若外不别有脓，可当其上数按之，内便隐痛者，肉殃坚者，未有脓也。按更不痛于前者，内脓已熟也。脓泄去热气，不尔长连，连则不良。

　　痈审知有脓者，按之处陷不复者无脓，按之即复者有脓；初肿大，按乃痛者病深；小按便痛者病浅也。凡破痈之后，病患便绵 欲死，便内寒热，肿自有似痈而非者，当以手按肿上，无所连是风毒耳，勿针，可服升麻汤、升麻膏，破痈，口当令下流三分，近下一分，令针极热，极热便不痛。

　　夫痈坏后有恶肉者，当以猪蹄汤洗去其秽，次敷食肉膏、散，恶肉尽，乃敷生肉膏、散，乃摩四边，令善肉速生。当绝房室，慎风冷，勿自劳动，须筋脉复常，乃可自劳耳。不尔，新肉易伤，伤则重发，慎之。

　　治痈疽洗疮猪蹄汤方：猪蹄（一具） 黄连（五两） 芎 （三两） 当归（三两） 甘草（三两） 夕药（三两） 蔷薇（一斤，又方代大黄三两）

　　上七物，以水二斗，煮蹄取一斗，纳诸药复四升洗之。

　　治痈疽食恶肉芦茹散方：芦茹（一两，柒头） 矾石（二分） 雄黄（二分） 硫黄（二分）

　　上四物，下筛，着兑头纳疮口中。（今按：《录验方》：雄黄一两，矾石一两，芦茹一两也。）

　　治痈疽发背已溃未溃生肉排脓散方：当归（二两） 桂心（二两） 人参（二两） 芎 （一两） 浓朴（一两） 防风（一两） 甘草（一两） 白芷（一两） 桔梗（一两）

　　上九物，捣下筛。温酒服方寸匕，日三夜再。疮未合可长服之。

　　（今按：《僧深方》治痈肿自溃长肉排脓蜀椒散方：蜀椒 桂心 甘草 干姜 芎 当归各一两凡六物，服法如上。

　　又方：治痈肿排脓散方：黄 四分 夕药二分 白蔹二分 芎 二分 赤小豆一分凡五物，冶下，服如上。）

　　治痈疽食恶肉膏方：松脂（五两） 雄黄（二两） 雌黄（二两） 冶葛皮（一两） 柒头芦茹（三两） 巴豆（百枚） 猪膏（一升）

　　上七物，煎，松脂消下诸药，微火上煎三上三下，膏成绞去滓，着兑头，纳疮中，日六七，食恶肉，初用病当更肿赤，但用如节度，恶肉尽止，勿使过也。

　　治痈疽发背已溃生肉膏方：甘草（二两） 当归（二两） 白芷（二两） 乌喙（六枚） 肉苁蓉（二两） 蜀椒（二两） 蛇衔（一两） 细辛（二两） 薤白（二两） 干地黄（二两）

</div>
    <div class="pagination">
<a href="医心方_page114.html">上一页</a><span>...</span><a href="医心方_page110.html">110</a><a href="医心方_page111.html">111</a><a href="医心方_page112.html">112</a><a href="医心方_page113.html">113</a><a href="医心方_page114.html">114</a><span class="current-page">115</span><a href="医心方_page116.html">116</a><a href="医心方_page117.html">117</a><a href="医心方_page118.html">118</a><a href="医心方_page119.html">119</a><a href="医心方_page120.html">120</a><span>...</span><a href="医心方_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
