<!DOCTYPE html>
<html>
<head>
    <meta charset="UTF-8">
    <title>疡医大全 - 第 83 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 83 页/共 163 页</h1>
    <div class="content">　　验法 用有嘴茶壶内贮滚汤半壶，将肿乳塞住壶内，使壶中热气熏乳，再令一人口含壶嘴吸之，其窍即通，候水温，看水面所浮皆乳，即其验也。
　　又法 用猫胡子向乳窍内通之，并不痛；找出猫胡子，乳汁自通。
　　又法 用大儿频吮自通。
　　又法 谷树叶同糟盐煨热缚乳上，自通。
　　
　　
　　卷二十　胸膺脐腹部断乳门主方
　　画眉膏 断小儿乳。
　　栀子（三个烧存性） 雄黄 轻粉 辰砂（各少许）为末香油调匀，俟儿睡着浓沫两眉，醒来自不思乳，未效再用。
　　
　　
　　卷二十　胸膺脐腹部腕疽门主论
　　申斗垣曰：腕疽乃足三阴三阳之所，发于腋下近胁，乃手厥阴心包络经，多血少气，天池穴初起胁肋下及两腿、足，生赤肿痒。二十五日不溃者死。九日刺脓赤者可治。如内罨周遭赤干，疮口内见脂膜黑者不治。此证多因捕打而生。（《启玄》）　r腕疽　p04-a41a140.bmp　r
　　
　　卷二十　胸膺脐腹部血胤疮门主论
　　申斗垣曰：血胤疮，乃足少阳胆经多气少血，生于渊腋胁肋旁，赤色或有头，无头如肥皂核大，在肉中如针刺痛，忽长大至胸，兼足厥阴肝经多血少气，发于期门，名曰腋 。女人患此走诸处，二三年变名结 。三五年出黑水死。（《启玄》）　r血胤疮　p04-a41a141.bmp　r
　　
　　卷二十　胸膺脐腹部传心疽门主论
　　申斗垣曰：传心疽，生于胁下京门、带脉二穴之次，乃足少阳胆经多气少血，痛痒彻心，如针刺之，痛渐溃至脐者死。（《启玄》）　r传心疽　p04-a41a142.bmp　r
　　
　　卷二十　胸膺脐腹部胁痛门主论
　　朱丹溪曰：两胁走痛，是痰实者，可用控涎丹。左胁痛为肝经受邪，宜柴胡疏肝汤。右胁痛为肝经移病于肺，宜推气散。食积痛，凡痛有一条扛起者是也，宜消积。
　　气弱人胁痛，脉细紧而弦，多从劳役怒气得者，八物汤加木香、青皮。肥白人气虚，发寒热而胁下痛，用参 补气加柴胡、木香、青皮调气。瘦人发寒热，胁痛多怒者，必有瘀血，宜桃仁、红花、柴胡、青皮、大黄、滑石。去滞气必用青皮，乃肝胆二经之药，若二经血不足者，先当补血，少加青皮。痰饮停伏胁痛，宜导痰汤。胁下痛而大便秘结者，木香槟榔丸。虚寒胁痛者，必用辛温补剂，加调气药。解痛以琥珀膏贴之，或白芥子研敷之，或吴茱萸醋研敷之，韭菜炒熨亦可。
　　澄曰：人有房劳内伤，胁下有一点痛者，名干胁痛，难愈。当大补气血以养肝，大滋肾水以补母。
　　又曰：左胁痛、胃脘痛二证，妇人多有之。以其忧思忿怒之气，素蓄于中，发则上冲，被湿痰死血阻滞其气，而不得条达，但清阳不升，浊阴不降，肝木之邪，得以乘机侵侮，而为病也。故治妇人诸痛诸疾，必以行气开郁为主，破血散火兼之。谚云：香附、缩砂、妇人之至宝，山药、苁蓉，男子之佳珍，此之谓也。
　　
　　
　　卷二十　胸膺脐腹部胁痛门主方
　　胁痛。（《秘方》）小茴（一两炒） 枳壳（五钱麸炒）研末每服二钱盐汤调服。
　　胁痛红及半身甚发水泡者。（《医旨余绪》）大栝蒌（一个，重一二两，连皮捣烂） 粉甘草（二钱） 红花（五分） 一剂而愈，真神方也。
　　
　　
　　卷二十　胸膺脐腹部胁疽门主论
　　　r胁疽　p04-a41a143.bmp　r《灵枢》云：发于胁，名曰败 。败 者，女子之病也。灸之，其状大痈脓，其中乃有生肉，大如赤小豆，治之锉 翘草根各一升，（《甲乙经》锉 草、赤松根各一升。）以水一斗六升煮之，竭为取三升，即强饮浓衣，坐于釜上，令汗至足已。
　　王肯堂曰：胁疽属手厥阴、心包络、足厥阴肝火热毒，怒气相并而作，宜速治，不然溃烂不敛，多致危殆。（《准绳》）陈实功曰：胁痈多从郁怒肝火而发。虚怯人多有之，肥胖内实者无此证。初起宜栀子清肝汤，解郁泻火；已成四妙汤加香附、青皮；脓成者即针之，勿伤内膜；溃后八珍汤加山萸肉、牡丹皮、泽泻，兼滋肾水。若虚劳而得者，破流臭败稀脓，补托不应者，俱死。（《正宗》）汪省之曰：胁痈即穿胁痈，左为痈，右为疽，乃风湿入于骨间，日久不散，渐觉皮麻骨痛，发于腰胁。气虚胃弱之人，切不可过与补阳之药，恐内受热剂则虚热愈盛，盛则透伤内膜，切宜慎之。（《理例》）又曰：昔一人胁下生痈，后成漏疮，状如牛眼，脓血不止。治法以盐少许纳牛耳中，然后取牛耳中垢敷漏上，数次即瘥。如不用盐，牛耳不痒，垢亦难取，故取垢必须盐也。
　　胡公弼曰：人之两胁，乃足厥阴肝经气分出入之道路，一有阻滞，不得疏通，郁而为痛，故血亦因之而凝聚矣。是以胁之上下发毒，皆属肝经。（《青囊》）王肯堂曰：蜂窝两胁双发疽，或发于左胁，或发于右胁，或两胁双发，乃足厥阴肝经期门及章门穴，是经多血少气，如上至渊液、辄筋二穴，属足少阳胆经，多气少血，因气虚而得，不可用热剂，恐伤骨膜。（《准绳》）冯鲁瞻曰：胁痈者，乃足厥阴、少阳之经，相火之司也。苟或肝胆之气不平，则风火内搏，荣逆血热而郁聚为脓矣。（《锦囊》）。
　　《心法》曰：胁疽生于软肋，肋有硬骨者为肋，肋下软肉处为季胁，乃肝胆怒火凝结而成。多生体虚之人，初如梅李，渐长如碗如盆。
　　
　　
　　卷二十　胸膺脐腹部胁疽门主方
　　胁痈。
　　地榆 金银花（各五钱） 川贝母 当归（各二钱） 穿山甲（炮） 赤芍（各三钱） 皂角刺连翘 白芷（各一钱五分） 甘草节（一钱） 夏枯草（一两）先煎后入药 鼠粘子（一钱五分） 紫花地丁（一两）煎滤汁再入 鲜菊花根一两捣汁和服。
　　
　　
　　卷二十　胸膺脐腹部内发丹毒门主论
　　　r内发丹毒　p04-a41a144.bmp　r王肯堂曰：内发丹毒，胁下至腰胯间肿痛，赤色如霞。治之稍缓，毒攻于内，呕哕昏迷，胸腹 胀者死。二便不通，遍身青紫者死，急砭出恶血，服防风通圣散去白术、甘草，紫金丹、胜金丹汗之。服汗剂得汗则生；无汗则死。呕吐不食谵语者死。（《准绳》）《心法》曰：内发丹毒，由肝脾二经热极生风所致。生于肋骨，延及腰胯，色赤如霞，游走如云，痛如火燎，急向红肿周遭砭出紫黑血，以瘦牛肉或羊肉片贴之，其毒即可减去一半。若呕哕昏愦，胸腹 胀，遍身青紫者，则为毒瓦斯内攻，属逆。
　　
　　
　　卷二十　胸膺脐腹部侠荧疽门主论
　　　r侠荧疽　p04-a41a145.bmp　r《鬼遗方》云：侠荧疽，肿起发肋及两肩肘头，二十日不穴死。九日可刺，发赤白相间，脓多可治，赤白全无者不治。又云：两肋起疽名为发肋。初肿盛至数日不穴，攻即肿大如杯碗，高如鏊背，痛彻内肠绞刺，左边患应右边痛，右边患应左边痛，唯有此处多是内毒，却入攻而死者多。人有斯患，急以针刺出脓血，则免内攻伤内矣。
　　《心法》曰：肋疽，即侠荧疽，生于肋条骨间，由肝火郁怒结聚而成。初如梅李，渐大如碗，色紫 痛，连及肩肘，患在左痛牵右肋，患在右痛牵左肋，二十一日得稠脓为顺，届期溃出清水者逆。
　　
　　
　　卷二十　胸膺脐腹部骨羡疮门主论
　　　r骨羡疮　p04-a41a146.bmp　r申斗垣曰：骨羡疮，乃足太阳膀胱经多血少气，生于神堂二穴，乃隔关、膈俞穴。初发作痒不可忍，如燎浆水 ，抓破内见骨，过十日遍身作痒，不可治也。（《启玄》）。
　　
　　
　　卷二十　胸膺脐腹部黄瓜痈门主论
　　申斗垣曰：黄瓜痈，生胁前，长尺余，高起二寸。上头小者谓之逆毒难治，下头小者谓之顺毒可治（《启玄》）　r黄瓜痈　p04-a41a147.bmp　r
　　
　　卷二十　胸膺脐腹部腰带痈门主论
　　　r腰带痈　p04-a41a148.bmp　r汪省之曰：腰带痈生于胁下近腹束带之处。乃风热留滞膀胱，不能渗利，壅于肌表而成也。（《理例》）窦汉卿曰：火腰带毒，乃心肝二经热毒，流滞于膀胱不行，壅于皮肤，此风毒也。宜清肝为主，忌外敷药。（《全书》）薛立斋曰：火腰带生系带之处，初起如桃，渐渐红肿，宜用断毒截腰法敷之。否则渐生五六小毒，沿腰如索缠绕，先赤肿，后溃烂，寒热交作，疼痛难忍，其色紫恶。
　　
　　
　　卷二十　胸膺脐腹部腰带痈门主方
　　
　　断毒截腰法
　　白芨 雄黄（各一两）研细末。鸡蛋清调敷四围六七重，干则易之。敷五六日不再流则妙。
　　
　　
　　卷二十　胸膺脐腹部幽痈门主论
　　《心法》曰：幽痈生脐上七寸，初起如粟，渐增漫肿疼痛，形如鹅卵，甚则坚硬，痛牵胸肋，由过食膏粱浓味，忧思气结，肠胃不通，火郁成毒，自内而外发也。
　　
　　
　　卷二十　胸膺脐腹部中脘疽门主论
　　《心法》曰：中脘痈，一名胃疽，发于心胸之下，脐上四寸，属任脉经。（中脘穴。）隐痛日久，向外生疽，坚硬漫肿，皮色无红无热，由过食炙 ，以致胃腑火毒而成。人迎脉盛是毒瓦斯攻里，作呕不食，咳吐脓痰者逆。
　　
　　
　　卷二十　胸膺脐腹部赫痈门主论
　　《心法》曰：赫痈，由七情郁火凝结而成，生脓上三寸，属任脉经。（建里穴。）初如粟米，疮痈相兼，其肿迅速，寒热往来，甚则呕哕牵引脐痛，初肿微红，顶尖根束，渐透赤色，时痛时止，十四朝得脓为吉。
　　
　　
　　卷二十　胸膺脐腹部小儿脐汁不干门主论
　　冯鲁瞻曰：夫脐为根本，风湿防护须严，一有所失，则脐肿不干，久而作搐，入于经络，即成风痫。并撮口脐风，皆为恶候。（《锦囊》）又曰：若脐中不干，常出青黄水者，此必初生有伤六腑耳，宜药掺之。但此时仅如血块，不可用冰麝之膏贴之。并忌大寒大热之剂，盖肌肉未坚，脏腑柔脆，难以抵当耳。
　　
　　
　　卷二十　胸膺脐腹部小儿脐汁不干门主方
　　验方（《雷公》）。车前子炒焦为末，敷之即干。
　　又方《锦囊》）。大红羊绒烧灰为末，单敷。
　　又方《启玄》）。草纸灰加枯矾研细掺之，用纸包裹，勿令尿湿。
　　又方（《千金》）。乱发烧灰敷之。
　　又方 黄柏末敷之。
　　又方（《千金》）枯矾（五钱） 龙骨 黄丹（各一钱） 麝香（少许） 研细敷之。
　　脐内溃烂出水不止垂危者（张 如屡验方）。赤石脂研末，敷上立愈。
　　又方白矾（ ） 白龙骨（ 各等分） 研细掺上。
　　又方 棉花子 灰敷之。
　　又方 明矾、枯矾各等分研敷。
　　秘方 海螵蛸研细末干掺。
　　
　　
</div>
    <div class="pagination">
<a href="疡医大全_page82.html">上一页</a><span>...</span><a href="疡医大全_page78.html">78</a><a href="疡医大全_page79.html">79</a><a href="疡医大全_page80.html">80</a><a href="疡医大全_page81.html">81</a><a href="疡医大全_page82.html">82</a><span class="current-page">83</span><a href="疡医大全_page84.html">84</a><a href="疡医大全_page85.html">85</a><a href="疡医大全_page86.html">86</a><a href="疡医大全_page87.html">87</a><a href="疡医大全_page88.html">88</a><span>...</span><a href="疡医大全_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
