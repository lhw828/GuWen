<!DOCTYPE html>
<html>
<head>
    <meta charset="UTF-8">
    <title>证类本草 - 第 185 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 185 页/共 244 页</h1>
    <div class="content">　　卷第二十　上品

　　脍

　　味甘，温。蒜齑食之，温补，去冷气，湿痹，除膀胱水，喉中气结，心下酸水，腹内伏梁，冷 ，结癖，疝气，补腰脚，起阳道。鲫鱼脍，主肠 ，水谷不调，下利，小儿、大人丹毒，风眩。鲤鱼脍，主冷气，气块结在心腹，并宜蒜齑进之。鱼脍以菰菜为羹，吴人谓之金羹玉脍，开胃口，利大小肠。食脍不欲近夜，食不消，兼饮冷水，腹内为虫。时行病起食脍，令人胃弱。又不可同乳酪食之，令人霍乱。凡羹以蔓荆煮之，蔓荆去鱼腥。又万物脑能消毒，所以食脍，食鱼头羹也。

　　卷第二十　上品

　　昌候鱼

　　味甘，平，无毒。腹中子有毒，令人痢下。食其肉肥健益气力。生南海，如鲫鱼，身正圆，无硬骨，作炙食之至美，一名昌鼠也。

　　卷第二十　上品

　　鲩鱼

　　无毒。主喉闭，飞尸。取胆和暖水搅服之。鲩（音患）似鲤，生江湖间，纳喉中飞尸上。此胆至苦。

　　卷第二十　上品

　　鱼肝及子

　　有大毒。入口烂舌，入腹烂肠。肉小毒。人亦食之，煮之不可近铛，当以物悬之。一名鹕夷鱼。以物触之即嗔，腹如气球，亦名嗔鱼。腹白，背有赤道如印鱼，目得合，与诸鱼不同。江海中并有之，海中者大毒，江中者次之，人欲收其肝、子毒人，则当反被其噬，为此人皆不录。唯有橄榄木及鱼茗木解之，次用芦根、乌 草根汁解之，此物毒疾，非药所及。橄榄、鱼茗已出木部。

　　卷第二十　上品

　　鱼虎

　　有毒。背上刺着人如蛇咬。皮如 有刺，头如虎也。生南海，亦有变为虎者。

　　卷第二十　上品

　　KT鱼

　　（音拱）鲲子、鳅鱼（鳅同音）、鼠尾鱼、地青鱼、 鱼（ 普胡反音毗）、邵阳鱼尾刺人者有大毒。三刺中之者死，二刺者困，一刺者可以救。候人溺处钉之，令人阴肿痛，拔刺在尾中，逢物以尾拨之。食其肉而去其刺。其 鱼，已在《本经》鳝鱼注中。

　　卷第二十　上品

　　鲵鱼

　　鳗鲡注：陶云：鳗鲡能上树。苏云：鲵鱼能上树，非鳗鲡也。按：鲵鱼一名王鲔，在山溪能上树，天旱则含水上山，叶覆身，鸟来饮水，因而取之。伊芳、曰鲵鱼。一名 鱼，一名人鱼。膏燃烛不灭，秦始皇冢中用之。陶注 鱼条云：人鱼即鲵鱼也。

　　卷第二十　上品

　　诸鱼有毒者

　　鱼目有睫杀人。目得开合杀人。逆鳃杀人。脑中白连珠杀人。无鳃杀人。二目不同杀人。连鳞者杀人。白 杀人。腹下丹字杀人。鱼师大者有毒，食之杀人。

　　卷第二十　上品

　　水龟

　　无毒。主难产。产妇戴之，亦可临时烧末酒下。出南海，如龟，长二、三尺，两目在侧旁。

　　卷第二十　上品

　　疟龟

　　无毒。主老疟发无时者，亦名 疟，下俚人呼为妖疟。烧作灰，饮服一、二钱匕，当微利，取头烧服弥佳。亦候发时煮为沸汤，坐中浸身。亦悬安病患卧处。生高山石下，身偏头大，觜如鹗鸟，亦呼为鹗龟。

　　卷第二十一

　　（己酉添加衍义）

　　卷第二十一　中品

　　皮

　　 皮　味苦，平，无毒。主五痔，阴蚀，下血赤白五色，血汁不止，阴肿痛引腰背，酒煮杀之。又疗腹痛疝积，亦烧为灰，酒服之。生楚山川谷田野。取无时，勿使中湿。（得酒良，畏桔梗、麦门冬。）

　　陶隐居云：田野中时有此兽，人犯近，便藏头足，毛刺人，不可得捉，能跳入虎耳中。

　　而见鹊便自仰腹受啄，物有相制，不可思议尔。其脂烊铁注中，纳少水银，则柔如铅锡矣。唐本注云： 极狞钝，大者如小豚，小者犹瓜大，或恶鹊声，故反腹令啄，欲掩取之，犹蚌鹬（音聿）尔。虎耳不受鸡卵，且去地三尺， 何能跳之而入？野俗鄙说，遂为雅记，深可怪也，今按陈藏器本草云： 脂主耳聋，可注耳中。皮及肉主反胃，炙黄食之。骨食之令人瘦，诸节渐缩小。肉食之主 。臣禹锡等谨按蜀本注云：勿用山枳鼠皮，正相似，但山枳毛端有两岐为别。又有虎鼠皮亦相类，但以味酸为别。又有山KT 皮类兔皮，颇相似，其色褐，其味甚苦，亦不堪用。《图经》云：状如 、豚。脚短多刺，尾长寸余。苍白色，取去肉火干良也。药性论云： 皮，臣，味甘，有小毒。主肠风泻血，痔病有头，多年不瘥者，炙末，白饮下方寸匕。烧末，吹，主鼻衄。甚解一切药力。孟诜云： ，食之肥下焦，理胃气。其脂可煮五金八石，皮烧灰酒服治胃逆。又煮汁服止反胃。又可五味淹、炙食之。不得食骨，令人瘦小。日华子云：开胃气，止血、汗，肚胀痛，疝气。脂治肠风泻血。作猪蹄者妙，鼠脚者次。

　　图经曰： 皮，生楚山川谷田野，今在处山林中皆有之。状类 、豚，脚短多刺，尾长寸余，人触近便藏头足，外皆刺不可向尔。惟见鹊则反腹受啄，或云恶鹊声，故欲掩取之，犹蚌（音聿）也。此类亦多，惟苍白色，脚似猪蹄者佳，鼠脚者次。其毛端有两歧者，名山枳鼠。

　　肉味酸者名虎鼠。味苦而皮褐色类兔皮者名山KT 。凡此皆不堪用，尤宜细识耳。采无时，勿使中湿。肉与脂皆中用，惟骨不可食，误食之，则令人瘦劣。

　　食疗云： 肉，可食。以五味汁淹、炙食之，良。不得食其骨也。其骨能瘦人，使人缩小也。谨按主下焦弱，理胃气。令人能食。其皮可烧灰，和酒服。及炙令黄，煮汁饮之，主胃逆。细锉，炒令黑，入丸中治肠风，鼠奶痔，效。主肠风，痔 。可煮五金八石。与桔梗、麦门冬反恶。又有一种，村人谓之豪猪，取其肚烧干，和肚屎用之。捣末细罗。每朝空心温酒调二钱匕。有患水病鼓胀者，服此豪猪肚一个便消，瘥。此猪多食苦参，不理冷胀，只理热风水胀。形状样似 鼠。圣惠方：治鼻衄塞鼻散：用 皮一大枚，烧末，研。用半钱，绵裹塞鼻。外台秘要：治五痔。 皮（方：三指大，切）、熏黄（如枣大）、熟艾，上三味，穿地作坑，调和取便熏之，取口中熏黄烟气出为佳。火气稍尽即停，三日将息，更熏之，三度永瘥。

　　勿犯风冷，羹 将补，慎忌鸡、猪、鱼、生冷，二十日后补之。千金翼：治蛊毒下血。 皮烧末，水服方寸匕，当吐蛊毒。肘后方：治肠痔大便血，烧 皮敷之。简要济众治肠痔，下部如虫末，乳头饮儿，饮服亦得。丹房镜源云： 皮脂伏雄黄。

　　衍义曰： 皮，取干皮兼刺用，刺作刷，治纰帛绝佳。此物兼治胃逆，开胃气有功，从虫、从胃有理焉。胆治鹰食病。世有养者，去而复来，久亦不去。当缩身藏足之时，人溺之，即开。合穿山甲等分，烧存性，治痔；入肉豆蔻一半，末之，空肚热米饮调二钱服。隐居所说，跳入虎耳及仰腹受啄之事，《唐本》注见摈，亦当然。

　　卷第二十一　中品

　　露蜂房

　　露蜂房　味苦，咸，平，有毒。主惊痫螈 ，寒热邪气，癫疾，鬼精蛊毒，肠痔，火熬之良。又疗蜂毒，毒肿。一名蜂肠，一名百穿，一名蜂 （音窠）。生 山谷。七月七日采，阴干。（恶干姜、丹参、黄芩、芍药、牡蛎。）

　　陶隐居云：此蜂房多在树腹中及地中，今此曰露蜂，当用人家屋间及树枝间苞裹者。乃远举，未解所以。唐本注云：此蜂房，用树上悬得风露者。其蜂黄黑色，长寸许，趸马、牛、人，乃至欲死者，用此皆有效，非人家屋下小小蜂房也。《别录》云：乱发、蛇皮三味，合烧灰，酒服方寸匕，日二，主诸恶疽，附骨痈，根在脏腑，历节肿出疔肿，恶脉诸毒皆瘥。又，水煮露蜂房，一服五合汁，下乳石，热毒壅闷服之，小便中即下石末，大效。灰之酒服，主阴痿。水煮洗狐尿刺疮。服之，疗上气，赤白痢，遗尿失禁也。臣禹锡等谨按蜀本图经云：树上大黄蜂窠也。大者如瓮，小者如桶。今所在有，十一月、十二月采。药性论云：土蜂房亦可单用，不入服食，能治臃肿不消，用醋、水调涂干即便易。日华子云：露蜂房，微毒。治牙齿疼，痢疾，乳痈，蜂叮，恶疮，即煎洗入药并炙用。

　　图经曰：露蜂房，生 山谷，今处处山林中皆有之。此木上大黄蜂窠也。大者如瓮，小者如桶，其蜂黑色，长寸许，螫牛、马及人乃至欲死者，用此尤效。人家屋间亦往往有之，但小而力慢，不堪用，不若山林中得风露气者佳。古今方：书治牙齿汤多用之，七月七日采。又云：十一月、十二月采者佳，亦解蛊毒，又主乳石发动，头痛，烦热口干，便旋赤少者，取十二分炙，以水二升，煮取八合，分温再服，当利小便，诸恶毒随便出。又，疗热病后毒瓦斯冲目，用半大两，水二升，同煎一升，重滤洗目三、四过。又，瘰 成痿作孔者，取二枚炙末，腊月猪脂和涂孔上，瘥。

　　雷公云：凡使，其窠有四件：一名革蜂窠；二名石蜂窠；三名独蜂窠；四名草蜂窠是也。

　　大者一丈二丈围，在大树膊者，内窠小膈六百二十个，围大者有一千二百四十个蜂。其窠粘木蒂，是七姑木汁，盖是牛粪沫，隔是叶蕊。石蜂窠，只在人家屋上，大小如拳，色苍黑，内有青色蜂二十一个，不然只有十四个，其盖是石垢，粘处是七姑木汁，隔是竹蛀。次有独蜂窠，大小只如鹅卵大，皮浓苍黄色，是小蜂肉并蜂翅，盛向里只有一个蜂，大如小石燕子许，人、马若遭螫着立亡。凡使革蜂窠，先须以鸦豆枕等同拌蒸，从巳至未出，去鸦豆枕了，晒干用之。千金方：蜂螫人，用蜂房末，猪膏和敷之。《杨氏产乳》：蜂房煎汤洗亦得。又方：崩中，漏下青黄赤白，使人无子。蜂房末三指撮，酒服之，大神效。又方：猝痫。蜂房大辛各等分，含之即瘥。肘后方：治苦鼻中外查瘤，脓水血出。蜂房，火炙焦末。酒服方寸匕，日三一枚，炙令黄赤色为末。每用一钱，腊月猪脂匀调敷疮上。经验方：解药毒蜂房、甘草等分，用麸炒令黄色，去麸为末。水二碗，煎至八分，一碗令温，临瘾疹方：以水煮蜂房，取二升入芒硝敷上，日五度，即瘥。食医心镜：小儿喉痹肿痛。蜂房烧灰，以乳汁和一钱匕服。简要济众：治妇人乳痈汁不妒乳。方：蜂房烧灰，研。每服二钱，水一中盏，煎至六分，去滓温服。

　　蜂房烧灰，细研，酒和为膏。

</div>
    <div class="pagination">
<a href="证类本草_page184.html">上一页</a><span>...</span><a href="证类本草_page180.html">180</a><a href="证类本草_page181.html">181</a><a href="证类本草_page182.html">182</a><a href="证类本草_page183.html">183</a><a href="证类本草_page184.html">184</a><span class="current-page">185</span><a href="证类本草_page186.html">186</a><a href="证类本草_page187.html">187</a><a href="证类本草_page188.html">188</a><a href="证类本草_page189.html">189</a><a href="证类本草_page190.html">190</a><span>...</span><a href="证类本草_page186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
