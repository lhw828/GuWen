<!DOCTYPE html>
<html>
<head>
    <meta charset="UTF-8">
    <title>证治准绳 - 第 15 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 15 页/共 348 页</h1>
    <div class="content">　　右为细末每服三钱水一盏煎七分温服
　　木香调气散【和剂】治气滞胸膈虚痞恶心宿冷不消心腹刺痛
　　白荳蔲仁　丁香　檀香　木香【各二两】藿香叶炙甘草【各八两】缩砂仁【四两】
　　右为细末每服二钱入盐少许沸汤不拘时防服
　　四七汤【见气】　　　　　星香散【见中风】
　　三和丹即养正丹黒锡丹来复丹
　　中食
　　藿香正气散【见中风】　　　八味顺气散【见中气】
　　加减平胃散【东】治脾胃不和不思饮食心腹脇肋胀满刺痛口舌无味胸满短气呕哕恶心噫气吞酸面色痿黄肌体瘦弱怠惰嗜卧体重节痛常多自利或发霍乱及五噎八噫隔气皮胃等证
　　厚朴【去麄皮姜制炒三斤二两】苍术【去麄皮米泔浸五斤】陈皮【三斤二两去白】甘草【剉炒三十两】
　　右为细末每服二钱水一盏姜三片枣二枚同煎至七分去滓温服或去姜枣带热服空心食前入盐一捻沸汤防服亦得常服调气暖胃化宿食消痰饮辟风寒冷湿四时非常之气　如小便赤涩加白茯苓泽泻　米谷不化饮食伤多加枳实　胃中气不快心下痞气加枳殻木香　脾胃困弱不思饮食加人参黄蓍　心下痞闷腹胀者加厚朴甘草减半　遇夏加炒黄芩　遇雨水湿润时加茯苓泽泻　如有痰涎加半夏陈皮　凡加时除苍术厚朴依例加之如一服五钱有痰用半夏一两　咳饮食减少脉细加归身黄蓍脉洪大缓加黄芩黄连　大便硬加大黄三钱芒硝二钱先嚼麸炒桃仁烂以药送下
　　海藏加减平胃散例　若泄泻脾湿加茯苓丁香白术为调胃散一法加藿香半夏　加干姜为厚朴汤若温疫时气二毒伤寒头痛壮热加连须葱白五寸豆豉三十粒煎二三沸取微汗出愈　若五劳七伤脚手心热烦燥不安百节痠疼加柴胡　若痰疟痢加姜制半夏　若小肠气痛加香　若水气肿满加桑白皮　若妇人赤白带下加黄蓍　若酒伤加丁香　若饮冷伤加高良姜　若滑脱泄泻加肉豆蔲　若风痰四肢沉困加荆芥　若腿膝冷痛加牛膝　若浑身虚肿拘急加地骨皮　若腿膝湿痹加兔丝子　若白痢加呉茱萸　赤痢加黄连　若头风加藁本　若转筋霍乱加樟木皮　若七邪六极耳鸣梦泄盗汗四肢沉重腿膝痿弱妇人宫藏久冷月事不调者加桂枝　若胃塞呕吐多加生姜一法加茯苓丁香各三两　若气不舒快中脘痞塞加砂仁香附三两生姜煎服　若与五苓散相半为对金饮子　若与六一散相合为黄白散　若与钱氏异功散相合为调胃散　若饮食进退加神麯麦芽冬月加呉茱萸川椒干姜桂为呉茱萸汤　若加藁本桔梗为和解散治伤寒吐利　若加藿香半夏为不换金正气散　若疟疾寒热者加柴胡　若小肠气痛者加苦楝蘹香
　　中恶
　　苏合香丸【见卒中】
　　调气平胃散
　　木香　乌药　白豆蔲仁　檀香　砂仁【各一钱】藿香【一钱二分】苍术【一钱半】厚朴【姜汁炒】陈皮【各一钱】甘草【五分】
　　水二钟生姜三片煎八分食前服伤暑
　　白虎加苍术汤
　　前方内去人参加苍术【二两】増水作四服
　　香薷饮　　　　　　香薷汤【俱见中暑】
　　六和汤【澹寮】治心脾不调气不升降霍乱吐泻寒热交作伤寒阴阳不分冒暑伏热烦闷或成痢疾中酒烦渴畏食
　　香薷【二钱】缩砂仁　半夏【汤洗七次】杏仁【去皮尖】人参【去芦】甘草【炙各五分】赤茯苓【去皮】藿香【去土】白扁豆【姜汁畧炒】厚朴【姜制】木瓜【各一钱】
　　水二钟姜五片红枣一枚煎一钟不拘时服
　　五苓散【见消渴】
　　消暑丸【和剂】治伏暑引饮脾胃不利
　　半夏【一斤用醋五升煑干】甘草【生用】茯苓【去皮各半斤】
　　右为末姜汁煑糊丸无见生水如桐子大每服五十丸不拘时热汤送下【中暑为患药下即苏　伤暑发热头痛服之尤妙　夏月常服止渴利小便虽饮水多亦不为害应是暑药皆不及此　若痰饮停节并用生姜汤下入夏之后不可缺此】
　　枇杷叶散　　　　　　来复丹
　　郤暑散【俱见中暑】　　　　　小半夏茯苓汤【见痰饮】
　　平胃散【见中食】　　　　　理中汤【见霍乱】
　　春泽汤【即五苓散加人参一钱】　　缩脾饮【见中暑】
　　藿香正气散【见中风】　　　苏合香丸【见卒中】
　　胃苓饮【即平胃散五苓散并用】　　辰砂五苓散【即五苓散加辰砂等分桂减三之一】酒煮黄连丸【和剂】治伏暑发热呕吐恶心并治隔热解酒毒厚肠胃
　　黄连【去须十二两】好酒【五斤】
　　右将黄连以酒煮干研为末滴水丸如梧桐子大每服三五十丸空心熟水送下
　　益元散即天水散　治伤寒表里俱热烦渴口干小便不通及霍乱吐泻下利肠澼偏主石淋及妇人产难催生下乳神效
　　桂府滑石【腻白者六两】粉草【一两研烂】
　　右为极细末每服三钱白汤调下新水亦得加薄荷末少许名鸡苏散加青黛末少许名若玉散治疗并
　　同但以避世俗之轻侮耳
　　十味香薷饮【百一】消暑气和脾胃
　　香薷【一两】人参【去芦】陈皮【汤炮去白】白术　白茯苓　白扁豆【炒去殻】黄蓍【去芦】干木瓜　厚朴【姜汁制炒黑色】炙甘草【各半两】
　　右为细末每服二钱不拘时热汤或冷水调下
　　三黄丸【见发热】　　　　养胃汤【见疟】
　　四君子汤【见虚劳】　　　　星香散【见中风】
　　消风散【见晕】　　　　　二陈汤【见痰饮】
　　白虎汤　　　　　　　调胃承气汤【并见发热】
　　三黄石膏汤
　　黄连【二钱】黄檗　山栀　参【各一钱】黄芩　知母【各一钱五分】石膏【三钱】甘草【七分】
　　右水煎服
　　清暑益气汤
　　黄蓍【一钱半汗少减五分】苍术【一钱半】升麻【一钱】人参【去芦】白术陈皮　神麯　泽泻【各五分】甘草【炙】黄蘗【酒浸】葛根青皮【去瓤】当归身　麦门冬【去心各三分】五味子【九粒】
　　水二大盏煎至一盏去滓食逺稍热服剂之多少临时斟酌
　　黄蓍人参汤
　　黄蓍【一钱如自汗过多者加一钱】人参【去芦】白术【各五分】苍术【半钱无汗一钱】橘皮【不去白】甘草【炙】当归身【酒洗】麦门冬【去心各二分】黄蘗【酒洗】神麯【炒各三分】升麻【六分】五味子【九粒】
　　水二盏煎至一盏去滓稍热食逺或空心服之忌酒湿麪大料物之类及过食冷物　如心下痞闷加黄连【二三分】　胃脘当心痛减大寒药加草豆蔲仁【五分】脇下痛或缩急加柴胡【二三分】　头痛目中溜火加黄连【二三分】川芎【三分】　头目不清利下壅上热加蔓荆子【三分】藁本【二分】细辛【一分】川芎【三分】生地黄【二分】　如气短精神少梦寐间困乏无力加五味子【九粒】　大便涩滞隔一二日不见者致食少食不下血中伏火而不得润也加当归身生地黄【各五分】桃仁【三粒去皮尖另研】麻子仁【研泥五分】如大便通行所加之药勿再服　如大便又不快利勿用别药少加大黄【煨半钱】如又不利非血结血秘而不通也是热则生风其病人必显风证单血药不可复加止常服黄蓍人参汤只用羌活【半两】防风【半两】二味以水四盏煎至一盏去滓空心服之大便必大走也一服便止　胸中气滞加青皮并去白陈皮倍之去其邪气此病本元气不足惟当补元气不当泻之气滞太甚或补药太过或人心下有忧滞郁结之事更加木香【二分或三分】砂仁【二分或三分】白豆蔲仁【二分】与正药同煎服　腹痛不恶寒者加芍药【半钱】黄芩【二分】却减五味子
　　人参益气汤【见着痹】
　　清燥汤【东垣】
　　黄蓍【一钱半】黄连【去须】苍术　白术【各一钱】陈皮【五分】五味子【九粒】白茯苓　人参　升麻【各三分】当归【一钱二分】泽泻【五分】柴胡　麦门冬　生地黄　神麯【炒】猪苓　黄檗【酒制】甘草【炙各二分】
　　每服半两水二盏煎一盏去滓稍热空心服
　　泼火散　治伤暑烦燥口苦舌干头痛恶心不思饮食昏迷欲死者即中暑门地榆散
　　水葫芦丸　治冒暑毒解烦渴
　　川百药煎【三两】人参【二钱】麦门冬　乌梅肉　白梅肉干姜　甘草【各半两】
　　右为细末麪糊为丸如鸡头实大含化每服一丸夏月出行可度一日
　　香薷丸【和剂】治大人小儿伤暑伏热燥渴瞀闷头目昏胸膈烦满呕哕恶心口苦舌干肢体困倦不思饮食或发霍乱吐利转筋
　　香薷【去根一两】紫苏【去麄梗】干木瓜　藿香【洗去沙土】茯神【去木各五钱】甘草【炙赤色】檀香【剉】丁香【各二钱半】
　　右为细末炼蜜和丸每两作三十丸每服一丸至二丸细嚼温汤下
　　伤湿
　　除湿汤【见中湿】
　　肾着汤【三因】治肾虚伤湿身重腰冷如坐水中不渇小便自利
　　干姜【炮】茯苓【各四两】甘草【炙】白术【各二两】
　　每服四钱水一盏煎七分空心温服
　　渗湿汤【和剂】治寒湿所伤身体重着如坐水中小便赤涩大便溏泄
　　苍术　白术　甘草【炙各一两】茯苓【去皮】干姜【炮各二两】橘红丁香【各二钱半】
　　每服四钱水一盏枣一枚姜三片煎七分食前去滓温服
　　五苓散【见消瘅】　　　　　戊巳丸【见泄泻】
　　败毒散【活人】
　　羌活　独活　前胡　柴胡　芎防　枳殻　白茯苓　桔梗　人参【已上各一两】甘草【半两】
　　右为细末每服二钱水一盏入生姜二片煎至七分温服或沸汤防亦得治伤寒温疫风湿风拘踡风痰头疼目四肢痛増寒壮热项强睛疼及老人小儿皆可服或瘴烟之地或瘟疫时行或人多风痰或处卑湿脚弱此药不可阙也日二三服以知为度烦热口干加黄芩
　　桂枝汤【仲景】
　　桂枝　芍药　生姜【各三两】甘草【二两炙】大枣【十二枚擘】
　　右防咀以水七升微火煮取三升去滓适寒温服一升服已须防歠热稀粥一升余以助药力温覆令一时许遍身漐漐微似有汗者益佳不可令如水流漓病必不除若一服汗出病差停后服不必尽剂
　　五积散【见中寒】　　　　　防己黄蓍汤【见身重】
　　五痹汤【见痹】　　　　　　青木香丸【见气】
　　清热渗湿汤
　　黄檗【盐水炒二钱】黄连　茯苓　泽泻【各钱】　苍木　白术【各一钱半】甘草【五分】
　　水二钟煎八分服　如单用渗湿去黄连黄檗加橘皮干姜
　　拈痛汤【见身体痛】
　　术附汤　治风湿相搏身体疼痛不能转侧不呕不渴大便坚硬小便自利及风虚头目重甚者不知食味此药暖肌补中助阳气止自汗【见心痛】
　　伤燥
　　滋燥养荣汤　治皮肤皴揭筋燥爪干
　　当归【酒洗二钱】生地黄　熟地黄　白芍药　秦艽黄芩【各一钱五分】防风【一钱】甘草【五分】
　　右水煎服
　　大补地黄丸　治精血枯涸燥热
　　黄檗【盐酒炒】熟地黄【酒蒸各四两】当归【酒洗】山药　枸杞子【甘州佳各三两】知母【盐酒炒】□茱萸肉　白芍药【各两】　生地黄【二两五钱】肉苁蓉【酒浸】参【各一两五钱】
　　右为细末炼蜜丸如桐子大每服七八十丸空心淡盐汤送下
　　清凉饮子　治上焦积热口舌咽鼻干燥
　　黄芩　黄连【各二钱】薄荷　参　当归　芍药【各一钱五分】甘草【一钱】
　　用水二钟煎至八分不拘时服　大便秘结加大黄【二钱】
　　导滞通幽汤　治大便燥涩
　　润肠丸【俱见大便不通】　　　　八正散【见淋】
</div>
    <div class="pagination">
<a href="证治准绳_page14.html">上一页</a><span>...</span><a href="证治准绳_page10.html">10</a><a href="证治准绳_page11.html">11</a><a href="证治准绳_page12.html">12</a><a href="证治准绳_page13.html">13</a><a href="证治准绳_page14.html">14</a><span class="current-page">15</span><a href="证治准绳_page16.html">16</a><a href="证治准绳_page17.html">17</a><a href="证治准绳_page18.html">18</a><a href="证治准绳_page19.html">19</a><a href="证治准绳_page20.html">20</a><span>...</span><a href="证治准绳_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
