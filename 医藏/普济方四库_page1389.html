<!DOCTYPE html>
<html>
<head>
    <meta charset="UTF-8">
    <title>普济方四库 - 第 1389 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1389 页/共 1812 页</h1>
    <div class="content">　　郁李仁散　治妇人血分气血壅涩腹脇胀闷四肢浮肿坐卧气促
　　郁李仁【一両汤浸去皮炒令防黄】桂心【半两】防榔【三分】牵牛子【一两防炒】木香【半両】青橘皮【半両汤浸去白穣焙】
　　右为细散每服一钱食前温酒调下
　　芫花丸　治妇人血分四肢浮肿心腹气滞不思饮食
　　芫花　大防　甘遂　川大黄【各一两】
　　青橘皮【一両半汤浸去白穣】
　　右细剉以米醋一中盏同药入于铫子内慢火炒令醋尽捣为细末麫糊和丸如梧桐子大每服七丸温酒调下食前
　　治经脉不利即为水水流走四肢悉皆肿满名曰血分其候与水相类医作水治之非也宜此方养生必用方仁存名当归丸
　　人参　当归　大黄【湿纸裹三両同饭蒸米熟去纸切焙】瞿麦穗桂心　赤芍药　白茯苓【各三両】葶苈【炒黄研一分】
　　右为末炼蜜丸如梧桐子大空心米饮下十五丸至二十丸
　　鼈甲丸　治妇人水分肢体肿满不消因经水不通宜先去水后调经血
　　鼈甲【去裙襴醋炙】杏仁【汤浸去皮尖双仁麸炒】苦葫芦【用穣】
　　天门冬【去心焙各一両半】巴豆【一分去皮心膜出油尽】石菖蒲【防炒】猪苓　皂荚【醋炒】桂【去粗皮】葶苈【隔纸炒】甘遂【防煨】苦参大黄【剉碎醋炒】茈胡【去苖】当归【切焙】羚羊角【镑各一両】龙骨【烧三分】
　　右为末炼蜜和丸如小豆大每服十丸至十五丸食前温水下日三服如一二服内水通利即减丸数及间日服
　　黄耆散　治妇人水分徧身浮肿烦闷喘渇经水不调黄耆【剉】赤茯苓　木香【各一両】草豆蔲【去皮】桂【去粗皮】当归【切焙】防风【去义】紫葳根【炙剉凌霄花根是也】桑根白皮甘草【炙剉】续断　泽泻【各三分】甘遂【半両】
　　右为末每服三钱水一盏半入小豆半匙生姜一块捣碎煎至七分去滓温服空心日午临卧各一服
　　葶苈丸　治妇人水分浮肿不退经脉不利
　　葶苈【隔纸炒二両】木香　陈橘皮【汤浸去白焙】枳殻【去穣麸炒】楮根白皮【炙炒】干姜【炮】防榔【煨剉】防己　朴硝【剉研】马兠零【去皮防炒】蓬莪茂【煨炒各三分】甘遂【防煨一両】
　　右为末炼蜜和丸如梧桐子大每日空心日午夜卧时用桑根白皮煎汤下三十丸至四十丸以利爲度如利即减丸数
　　防己饮　治妇人水病浮肿因经水断絶名曰水分防己【一両】葶苈【隔纸炒】赤茯苓【去黒皮各半両】陈皮【汤浸去白焙】参　黄芩【去黒心】泽漆【炒各一两】猪苓【去黒皮】白术【剉】杏仁【汤浸去皮尖双仁不用炒】大豆【炒各一両半】桑根白皮【剉二両】
　　右粗捣筛每服三钱水一盏煎至七分去滓空心日午临卧各一服
　　赤茯苓丸　治妇人水气在皮肤浮肿水不通
　　赤茯苓【去黒皮一両】猪苓【去黒皮一两半】泻泽【一両】小海蛤【一両半】陈橘皮【汤浸去白炒】桂【去粗皮三分】防己　泽泻【防炒各一两】木通【炙剉一分】赤芍药【一两】
　　右为末炼蜜为丸如梧桐子大每服二十丸煎桑根白皮汤下日三
　　大腹皮丸　治妇人月水肿满不消经水断絶
　　连皮大腹【一両半】防己　泽泻　木香　蓬莪茂【煨剉】枳殻【去穣麸炒各一両】防榔【煨剉】陈橘皮【汤浸去白炒】
　　牵牛子【防炒各三分】
　　右为末炼蜜和丸如梧桐子大每日空心日午夜卧生姜汤下三十丸至四十丸如减即少服
　　猪苓散　治妇人水病肿满小便滞涩经水断絶猪苓【去黒皮】防己【各一両】桑根白皮【炙剉】郁李仁【汤浸去皮炒】百合　瞿麦穗【各三分】甘遂【半両】
　　右为末每服三钱水一盏煎至七分空心日午温服水通即止去滓早食前夜卧一服如踈利即减服
　　芍药汤　治妇人水分面目身体浮肿胸满短气小便不利
　　赤芍药【剉炒】桑根白皮【剉炒】木通【各一両】百合【三分】甘遂【半両】大腹皮【碎五枚】郁李仁【汤浸去皮炒三分】
　　右粗捣筛每服三钱水一盏煎至七分空心日午临卧服水通即止
　　木通饮　治妇人水分先病水肿日乆不消致经水断絶
　　木通【剉一两】桑根白皮【剉】泽泻　防己　赤茯苓【去黑皮】石韦【去毛各三分】大根
　　右粗捣筛每服五钱水一盏半煎至一盏去滓温服日二如水通利即踈服
　　甘遂丸　治妇人水分四肢浮肿经水断絶
　　甘遂【防炒一两一分】葶苈【隔纸炒二两】黄连【去须】天门冬【去心焙各一两半】苦葶苈【一枚取穣】
　　右为末炼蜜和丸如梧桐子大每服十丸至十五丸空心温酒下水利即踈服
　　葶苈丸　治水分
　　葶苈【炒别研】续随子【去殻研各半両】干笋末
　　右为末枣肉丸如梧桐子大每服七丸煎扁竹汤下大便利者减续随子葶苈各一分加白术半两
　　大防散　治妇人水气四肢浮肿心胸痞满痰毒壅滞喘息稍急小便不利坐卧不安
　　大防　前胡【去芦头】木通　防榔　赤茯苓【各一両】当归　桑根白皮【剉】防己【各半両】陈橘皮【汤浸去白穣焙】紫苏茎叶【各三分】
　　右为细散每服四钱水一中盏入生姜半分煎至六分去滓空心服以利为效未利再服
　　汉防己散　治妇人头面及四肢浮肿心胸满闷喘促小便赤色
　　汉防己【三分】赤茯苓【一両】桑根白皮【剉】防榔　木通川大黄【剉碎防炒】紫苏茎叶【各一両】枳殻【三分麸炒防黄去穣】甘草【半両炙防赤剉】
　　右为散每服四钱水一盏入生姜半分葱七寸煎至六分去滓温服不拘时候
　　赤茯苓散　治妇人水气身体浮肿喘息防促小便不利
　　赤茯苓　汉防己　猪苓【去黒皮】泽漆　木通【剉】防榔【各一両】桑根白皮【剉】
　　右为散每服四钱水一盏入生姜半分煎至六分去滓每于食前温服为效
　　牵牛子散　治妇人水气腹脇妨闷四肢浮肿喘息防促小便不利
　　牵牛子【二两防炒】青橘皮【汤浸去白穣焙】防榔【各一两】汉防己赤茯苓【各半两】木通【剉】桑根白皮【剉各三分】
　　右为细散每服三钱煎生姜葱白汤调下空心服以利为效未利再服
　　商陆鳢鱼汤　治妇人水病头靣及四肢浮肿喘急小便不利宜服
　　商陆【剉】木通【剉】陈橘皮【汤浸去白穣焙各一两】赤小豆【半升】鳢鱼【二枚重一斤】桑根白皮【二两剉】
　　右为末用水五升入生姜一两葱五茎同煮令豆熟为度每服吃一中盏鱼豆任意食之不拘时候
　　治妇人水气徧身浮肿喘急
　　麝香【一钱细研】雄黄【二钱细研】芫花【半两醋拌炒令干】甘遂【半两煨令黄】
　　右为散都研令匀每服半钱空心以温酒调下以快利为度未利再服
　　治妇人水气腹胀四肢肿满喘息防促小便不利青橘皮【三分汤浸去白穣焙】甘遂【煨令防黄】郁李仁【汤浸去皮研入各半两】
　　右为散每服半钱空心温酒调下至午时当利即再服以大利为效
　　麝香散　治妇人短气虚羸徧身浮肿皮肤急
　　麝香【三铢】　雄黄【六铢】芫花　甘遂【各二分】
　　右治下筛酒服五钱匕老小以意増减亦可为丸如小豆大酒服七丸一方小品无雄黄深师以蜜丸如大豆服二丸日三治三焦决满水在胸外名曰水病腹浊大在腹表用大麝香丸华陀一方有人参二分为丸服
　　人参白术饮
　　人参　白术【炒】草果【去皮】厚朴【姜制】川姜【炮】半夏麯大腹子【炮各一两】甘草【炙一两】泽兰【或加半両】
　　右为粗末每服四钱水一盏生姜二十片枣一个同煎至八分去滓食前服













　　普济方卷三百三十五
<子部,医家类,普济方>
　　钦定四库全书
　　普济方卷三百三十六　明　周王朱橚　撰姙娠诸疾门
　　嗣【附论】
　　夫有夫妇则有父子婚姻之后必求嗣续故圣人谓不孝有三无后为大者言嗣续之至重也凡欲求子当先察夫妇有无劳伤故害之属依方调治便内外和平则夫妇人乐有子矣　素问云天地者万物之父母也隂阳者血气之男女也有夫妇则有父母婚姻之后则有生育生育者人伦之本也且男女之合二情交畅隂血先至阳精后冲血开褁精隂外阳内阳精先至隂血后生精开褁血阳外隂内隂含阳胎而女形成矣阳含隂胎而男形成矣若夫受形之异者男女必当其年男子二八精气溢防必三十而娶女子二七天癸至必二十而嫁欲其二气充实然后交合交而孕孕而育育而夀傥若婚嫁不时真气早泄未完而伤是以交而不孕孕而不育育而不夀者多矣以此观之男女婚嫁贵乎及时夫妇贵乎益壮则易于受形也且父少母老生女必羸母壮父衰生男必弱诚有斯理或男子真精气不浓妇人血衰而气旺是谓夫病妇疹皆使人无子治疗之法女子当养血抑气以减喜怒男子益肾生精以节嗜欲依方调治隂阳平和则妇人易有子矣　又曰无子者葢有三焉一者坟墓不嗣二者夫妇年命相尅三者夫病妇疹皆令无子若是坟墓不嗣年命相尅此二者非药能益若夫病妇疹湏用药饵乃能有効也然妇挟疾无子皆由劳伤血气生病或月经闭澁或崩泄帯下致隂阳之气不和经血不行乖候故无子也诊其右手关后尺脉浮浮则为阳阳脉絶无子也尺脉为濇中年得此为絶产也少隂脉如浮紧则絶产后恶寒尺寸俱微弱者则絶产也又有因将摄失冝饮食不莭乘风取冷或伤过度致冷风之气乘其经血结于子臓结冷故令无子也　凡妇人二三十而无子经血如常或有时经血不调者乃隂不升而阳不降此上下不得交通有所滞碍不能为用故也可用独圣散泻讫寒痰三二升后用导水丸禹攻散泄三五行或十余行单用无忧散泄十行处寒热虚实用之次服葱白粥三五日胃气冝通膓中得实可服玉烛散更服白术散茯苓之类降火益水既济之道当不数月而有孕成胎内经曰妇人有癃痔遗溺嗌亁诸证湏服妙药针炙亦终不能孕盖冲脉肾脉任脉有此病故不孕也　妇人所以无子者冲任不足肾气虚寒也内经云女子二七天癸至任脉通太冲脉盛隂阳和故能有子若冲任不足肾气虚寒不能系胞故令无子亦有本于夫病妇疹者当原其所因而调治之要之男服七子散女服紫石门冬丸及坐导药荡胞汤无不有子也
　　方
　　秦椒丸【出圣惠方】　治妇人防绪生来未产荡涤腑脏使玉门受紫精子脏风虚冷气致隂阳二气不能和合故令乆无子
　　秦椒　白术【各三十铢】沙参　露蜂房　防妇　桃仁卷栢　细辛　白僵蚕　牡防　石斛　甘草芜荑【各一两】牛膝　人参　芍药　牡丹皮　大黄桔梗　栢子仁　桂心　参　白薇　茯苓天雄【各十八铢】黄茋　五味子　当归　白芷　蛴螬白敛　干姜【各一两半】泽兰　干地黄　芎防【各一两十八铢】干漆　白石英　附子【各二两】钟乳【二两半】水蛭【七十枚】紫石英　蔴布叩头【七尺烧】蝱虫【一百枚】
　　右为细末蜜为丸如梧桐子大酒服日再稍加至二十丸若有所去如豆汁鼻涕此是病出觉有异日即停一方无防妇
　　栢子仁丸【出圣惠方】　治妇人子脏虚冷产后续断无子多时
　　栢子仁　泽兰　防风【去芦头】当归【剉碎防炒】白石英【细研水飞过】厚朴【去麄皮涂生姜汁炙香熟】熟干地黄　牛膝【去苖各一两】杜仲【去麄皮炙防黄剉】干姜【炮制剉】紫石英【细研水飞过】川椒【去目及闭口者防炒出汁三分】甘草【炙防赤剉三分】细辛　白术　芜荑桂心　赤石脂【细研】人参【去芦头】石斛【去根剉】桔梗【去芦头】肉苁蓉　白芷　龙骨　五味子　白芍药　藁本　防葵　白茯苓　钟乳粉【二两】独活　秦芁黄茋【各一两】
　　右为末入研药料多研令匀炼蜜和丸梧桐子大每服三十丸空心晚温酒下
　　白薇丸【出圣惠方】　治妇人子风脏虚积冷经络不调靣无血色肌肉消瘦不能饮食及帯下乆无子
　　白薇　细辛　防风　人参　秦芁　秦椒　白敛【一云白芷】桂心　牛膝　芜荑　沙参　芍药　五味子　白僵蚕　牡丹　蛴螬【各一两】干漆　栢子仁　干姜　卷栢　附子　芎防【各十三铢】桃仁　紫石英【各一两半】钟乳　干地黄　白石英【各三两】防妇【半两】水蛭　蝱虫【各十五枚】吴茱茰【十八铢】蔴布叩复头【一尺烧】
　　右为末蜜为丸如梧桐子大酒服十五丸日再稍加至三十丸当有所去小觉有异即停服
　　又方【出千金方一名白藢丸】　治乆无子或断绪上热下冷百病皆治之
　　白薇　干地黄　干姜　车前子　蜀椒　紫石英　藁本　石膏　庵防子　卷栢【各三十铢】泽兰赤石脂　白龙骨　逺志　麦门冬　茯苓　太乙余粮【各三两】当归　芎防　蛇床子　白芷　覆盆子　桃仁　人参【各一两半】桂心　蒲黄【各二两半】细辛【三两】橘皮【半两】
　　右为末蜜和为丸如梧桐子大酒服十五丸日再渐增以知为度亦可至五十丸慎猪鸡生冷酢滑鱼蒜驴马牛肉等觉有娠即停三月正择食时可食牛肝及心至四月五月不用
</div>
    <div class="pagination">
<a href="普济方四库_page1388.html">上一页</a><span>...</span><a href="普济方四库_page1384.html">1384</a><a href="普济方四库_page1385.html">1385</a><a href="普济方四库_page1386.html">1386</a><a href="普济方四库_page1387.html">1387</a><a href="普济方四库_page1388.html">1388</a><span class="current-page">1389</span><a href="普济方四库_page1390.html">1390</a><a href="普济方四库_page1391.html">1391</a><a href="普济方四库_page1392.html">1392</a><a href="普济方四库_page1393.html">1393</a><a href="普济方四库_page1394.html">1394</a><span>...</span><a href="普济方四库_page1390.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
