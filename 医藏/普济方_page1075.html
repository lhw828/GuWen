<!DOCTYPE html>
<html>
<head>
    <meta charset="UTF-8">
    <title>普济方 - 第 1075 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1075 页/共 3614 页</h1>
    <div class="content">　　食前服。

　　应痛丸治寒风损手脚。疼痛及诸湿。

　　生苍术（一斤）舶上茴香（十二两微炒）破故纸（一斤半炒半生）骨碎补（又名胡孙姜一斤樟桂石上生亦可旋取上去毛用）穿山甲（六两去膜桑灰炒胀为度除灰亦可用）生草乌（一斤锉碎如麦子大）上锄草乌一斤。用生葱一斤。连皮生老姜一斤擂烂。将草乌一处淹两宿焙干。连前药作一处。日干或焙干。研为细末。酒煮面糊为丸如梧桐子大。日一服。每服止五十丸。酒或汤下。病在上食后停片时服。病在下空心服。服讫。忌一时热物。

　　熨烙当归散治寒湿留注腰腿疼痛。经脉逆滞。不得宣通。

　　防风（去芦头）当归（去芦头）本（去土）独活（锉去土）荆芥穗顽荆叶（以上各一两）上为粗末。每用药一两半。盐四两。慢火炒令热。用绢袋盛。去痛处熨烙。

　　生附除湿汤

　　（出仁斋直指方）

　　治寒湿交攻。身体冷痛。

　　生附子（二两）苍术〔二（三）两裂〕白术浓朴（制各一两）木瓜（二钱）粉草（炙三钱）上为末。每服六钱重。水四盏。姜十五片。煎取两盏。分作二服。又名除湿汤。

　　附子麻黄汤

　　（出三因方）

　　治寒湿所中。昏晕缓弱。或腰背强急。口。语声

　　混

　　浊。心腹胀。气上喘不能动转。

　　附子（炮去皮脐）麻黄（去节荡）白术（去芦）干姜甘草（炙）人参（各等分）上为锉散。每服四钱。水一盏半。煎至七分去滓。食前服。

　　麻黄白术汤

　　（出三因方）

　　治寒湿身体疼痛烦。无汗恶寒发热脉浮缓细。

　　麻黄（去节三两）桂心（二两）甘草（一两炙）杏仁（二十个去皮炒）白术（四两）上为锉散。每服四钱。水一盏半。煎至七分去滓。食前服。

　　芎术除眩汤

　　（出医方大成）

　　治感寒湿。头目眩晕。

　　官桂甘草（炙二钱半）川芎附子白术（各半两）上咀。每服三钱。姜七片。

　　水一盏半。煎至八分去滓。食前服。

　　续断丸

　　（出御药院方）

　　活血通关节。行经络引滞气。散寒湿。治筋挛骨痛。

　　续断萆（各二两锉碎）牛膝（酒浸焙干）杜仲（去粗皮锉碎炒令丝尽好）干木瓜（各二两）上为细末。炼蜜丸如弹子大。每服一丸细嚼。温酒送下。食前服。

　　应痛丸治寒湿气。骨头到处疼痛不止。

　　甜瓜子干木瓜川乌头五灵脂（各二两）上为细末。酒煮面糊为丸如梧桐子大。

　　每服三四十丸。热酒下。病在上食后服。病在下食前服。

　　补骨脂散治寒湿气滞。腰膝脚疼肿满。行步艰难。

　　破故纸（一两炒）黑牵牛（二两）上为细末。用陈皮煎汤调下。一方用核桃酒送下。

　　黄连丸

　　（出宣明论）

　　治湿热流连气血不通。壅滞不散。清爽头目。

　　用黄连好者。不以多少为末。酒面糊为丸如小豆大。每服二十丸。温水下。不计时候。

　　日三服。

　　白术茯苓干姜汤

　　（出三因方）

　　治伏暑中风湿。烦渴引饮。心腹疼痛。躁闷。

　　口

　　干面垢。洒洒恶寒。淅淅畏风。微汗。饥不能食。

　　白术干姜（炮）茯苓（去皮）细辛桂心干葛甘草（炙）陈皮乌梅（去核）豆豉上等分为细末。每服二钱。白汤点服。不拘时候。

　　茯苓白术汤

　　（出三因方）

　　治冒暑毒加以着湿。或汗未干即浴。皆成暑湿。宜

　　服

　　此汤。

　　茯苓（去皮）干姜（炮）甘草（炙）白术桂心（各一两）上锉末。每服四钱。

</div>
    <div class="pagination">
<a href="普济方_page1074.html">上一页</a><span>...</span><a href="普济方_page1070.html">1070</a><a href="普济方_page1071.html">1071</a><a href="普济方_page1072.html">1072</a><a href="普济方_page1073.html">1073</a><a href="普济方_page1074.html">1074</a><span class="current-page">1075</span><a href="普济方_page1076.html">1076</a><a href="普济方_page1077.html">1077</a><a href="普济方_page1078.html">1078</a><a href="普济方_page1079.html">1079</a><a href="普济方_page1080.html">1080</a><span>...</span><a href="普济方_page1076.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
