<!DOCTYPE html>
<html>
<head>
    <meta charset="UTF-8">
    <title>普济方四库 - 第 1424 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1424 页/共 1812 页</h1>
    <div class="content">　　续防汤【出圣惠方】治姙娠下血及尿血姙娠尿血者由劳伤经络有热在内热乘扵血血得热则流溢渗入脬故令尿血也
　　当归　生地黄【各一两】续防【半两】赤芍药【一钱】
　　右为末空心葱白煎汤调下二钱
　　当归饮　治姙娠胎动腹痛下血
　　当归【切焙一两】葱白【细切一握】
　　右拌匀每服五钱以酒一盏半煎至八分去滓温服一方治胎动不安腰腹疼痛以水酒同煎服亦将小便服
　　阿胶饮【出大全良方】治姙娠卒胎动下血不止
　　阿胶【炙燥】熟干地黄【焙各二两】
　　右麄捣筛为散毎服三钱正以水酒共一盏煎至七分去滓温服之一方用阿胶末二两生地黄半斤捣汁以酒三升绞汁分为三服之一方治尿血为细散葱汤调下或粥饮调服亦可
　　治姙娠尿血方【出海上方】
　　豆醤【一大盏熬令干】生干地黄【二两】
　　右捣罗为末毎扵食前以粥饮调下一钱服之
　　治姙娠胎动及下血不止
　　用百草霜捣罗为细末每服二大钱浓煎芎防汤调下食前服之
　　治胎动出血产门痛【出危氏方】
　　用黄连为末酒服一钱日三服亦治因擎举重胎动出血忌猪肉冷水等物
　　治妇人胎动腰脐下血
　　用黄脚鸡子二枚破着噐中以白粉和如稀粥顿服之
　　治卒胎动不安或腰痛胎转抢心下血不止【出肘后方】以菖蒲根捣取汁三升服之一方治胎动劳热下血手足烦闷
　　治胎动腰痛抢心或有下血【出圣惠方】
　　用防榔一两为末井华水煮葱白浓汁调下一钱
　　若由顿仆及举重致胎动下血者及腹痛【出肘后方】
　　以赤小豆二升熬令香着鸡子十四枚破内小豆中更熬令黄黒为末和酒服一匕日三服
　　阿胶酒【出圣惠方】治姙娠无故卒下血不絶方
　　用阿胶二两以酒一升半煑胶令消分三服连并服之
　　葵子饮【出千金方】治姙娠卒下血【方见子淋类】
　　地黄酒【出危氏方】治漏胎下血不止血尽子死方
　　用生地黄切一升以酒五升煮取三升分三服亦治落身后血一方用生地黄汁同酒煮服或为末酒服亦可
　　又方【出千金方】
　　用葵根茎焼作灰以酒服方寸匕日三粥饮亦得
　　焼秤锤方　治姙娠卒然下血兼治胎衣不下
　　用銕锤焼令赤内酒中如此者三次温饮一盏
　　治姙娠卒胎动不安脐腹痛胎转抢心下血不止用麴半斤捣碎和热水绞取汁三中盏无时分五服一方生面拌饼水和绞汁服
　　鸡翎酒　治姙娠下血疼痛不止亦治小便不禁【方见姙娠门遗失不禁类】
　　治姙娠损动下血不止【出肘后方】
　　用鲤鱼一斤陈白糯米一升同煮粥食之亦量力食多少旋煮食之
　　又方【方见前安胎类川芎葱白汤】
　　立圣散【出济生拔萃方】治姙娠下血不止
　　用鸡肝二个煮用酒一升熟共食之大效
　　疗母劳热胎动下血手足烦躁
　　用蒲黄根绞汁服一二升
　　治胎动下血不止
　　用桃树上干不落桃子焼作灰水服差又产后隂肿痛焼桃仁傅之
　　治姙娠卒下血不止及治子淋亦治姙娠忽胎动不安忽但腰痛忽胎转抢心或下血不止
　　用艾叶如鸡子大以酒三升煮取二升去滓分为两服不拘时温服一方治卒尿血不止用生艾叶水煎食前服冬用干者
　　豆醤散　疗姙娠下血
　　用豆醤二升漉去汁熬令燥末酒服方寸匕曰五六服
　　治妇人有娠半年因伤损腰痛下血
　　以玉烛散承气汤四物汤对停加朴硝煎之下数行痛随手住血亦止神騐
　　蜡酒方【出圣惠方】治姙娠胎动腹痛下血不絶欲死
　　用蜡一钱以清酒二盏煎三五沸投蜡令销顿服之效【一方用蜡如鸡子大】
　　治姙娠尿血方
　　用黍穰焼灰酒服方寸匕日三【一作黍穰茎】
　　又方【出肘后方】
　　用阿胶炒令黄燥为散毎食前以粥饮调下二钱
　　必胜散　治姙娠吐血衂血亦治吐血不止
　　用马勃以生布擦为末浓米饮调下【昌黎云牛溲马勃医师之良也】
　　治姙娠卒尿血不止方【出圣惠方】
　　用生地黄三两切以水一大盏半煎至八分去滓食前分为二服
　　芎防饮【一名阿胶散出千金方】治姙娠胎动去血腰腹痛
　　阿胶【二两】芎防　当归　青竹茹【各五两】
　　右以水一斗半煮银二斤取出汁去银内药煎取二升半内胶令烊分三服不瘥重作一方用甘草二两无青竹茹水煎一方治漏胎下血过多胷中刺痛止用水煎服
　　桑寄生汤【一名芎防散出朱氏集騐方】疗姙娠六七月忽胎动下血腹痛不可忍
　　桑寄生【四钱】当归【一两二钱】川芎【八钱】
　　右以水一升煎取八合下清酒半升煎取八合分三服如人行五六里再服
　　疗姙娠忽然下黄汁如胶或如豆汁胎动腹痛【出大全良方】
　　粳米【五升】黄耆【六两】
　　右以水七升煎取二升分为四服一方用秫米
　　治产前无故下血腹大痛或下黄汁如漆如豆汁者【出鲍氏方】干姜　当归　黄耆　芍药　川芎【各等分】
　　右水煎服此方稍穏重
　　治姙娠下血如月信通恐胎干方【出本草方见漏胎类地黄散】治姙娠卒下血【出本草方见前本门子淋类葵子饮】
　　治姙娠卒下血【出本草】
　　以酒煮白胶二两消尽顿服及鹿角胶最佳
　　治卒下血不止【出本草】
　　用龙胆一虎口以水五升煮取二升半分为五服瘥坐月方位图并产妇湏知法【附论】
　　夫妇人姙娠之后以至临月脏腑壅塞关节不利切不可多睡湏时时行歩不宜食粘硬难化之物不可多饮酒不可乱服药亦不可以妄行针灸湏寛懐减神思虑不得负重或登髙渉险若偶然胎不安腰痛者湏服安胎药一二服得安即止　又云生产虽然触排次湏要在先入月一日贴产图并日游胎杀所在并借地法扵姙妇房内北壁上仍依位设床帐厚铺茵蓐周宻使无孔窍夏月亦铺厚荐用好油单薄席纱帐以备之常焚香令洁浄备办汤药器物既觉欲产不得喧閙人力杂乱大小怆惶惊动产妇宜预择年髙歴练坐婆一人并穏当曽经惯妇人一两人扶持不得挥霍恐产妇忧惊又忌闲杂外人并防孝触之人看视切不得惊动伤早若坐婆拙不能体胎气方转动之际便为欲生多端下手惊动伤早则横倒之忧从此而致也产寳方云姙妇欲产腹虽痛而腰不甚痛者未产也且令扶行熟忍如行不得则凭物扶立行得又行或衣浆先下然后作阵若腹痛眼中如火生此是胎离肾经儿逼产门也即取药一二服即扶上蓐草切不可坐草早务要产妇用力存养调停床令坐婆先说论之如觉心中烦闷可取白蜜一匙用新汲水调下或觉饥即吃软饭或粥少许亦湏预备勿令饥渇恐产妇无力困乏也若不饥渇亦不湏强食大凡生产自有时不可强服催生滑胎等药或因坐草早势不获已则服之若无事强服恐变生他疾又湏戒之若姙娠已满十月形体成就神识咸备分气趋产宜服滑胎汤药凡妇人姙娠入月不可沐头湿冷流于足太阳之经多令子横逆不顺诫之诫之　夫人之受胎隂注阳生造物已有分定岂容置一毫人力扵其间耶窃闻有以命书防其吉凶克害临产之际私心意谓时乖故不令坐草蓦遇胎转便为时良催发坐草急产意迎就好时而避恶时殊不知姙妇欲产不得产未当产而强取生以至蹉跌逼迫使产母不胜痛愤而失全生岂有巢毁卵不破乎又如爱指失掌掌既已失指何存焉世之评命书者心虽自愧不可追悔但以数终借初举之意而殒者只得聴其不幸哀哉大凡懐孕虽云十月之胎有七八月而先产者或过月而方生者如尭母姙十四个月廼娠禀受气血壮弱之不同盖犹命书所谓五行欲其自足勿用胎元者是也且昼夜十二时分作百刻人之气息一万三千五百呼吸之间便生贤愚安可力取时之好恶而避贫夺富哉然命书曰人之在幼祸福未萌当考目击之端倪騐作他年之证兆是已生之人犹不可前知休咎况以未生之子伺好时预定贵贱可乎若如所欲则是不由造物而反由人嗜命书者故当穷其造物限量之数察其天地盈缩之理无以偏见而枉杀人胡不闻穷娠偷生而获康宁者何盖无它阻伤犯得任情性生于自然也今若为诚言切宜戒若以为狂言聴其为之且闻之者尚不寒而栗奈母子何为之者后虽悟殁扵非命然已获杀人之过隂谴亦自难逃余切思之可谓恩生扵害而恩未生则害先至矣吁可畏哉　妇人产乳忌反支月若值此月当在牛皮上若灰上勿令水血恶物着物则杀人及浣濯衣水皆以器盛过此忌月乃止　凡生产不依产图脱有犯触扵后母子皆死若不至死即母子俱病诸事皆不称心若能依图无所犯触母即无病子亦易养　凡欲产时特忌多人瞻视惟得三二人在傍总待产脱乃可告诸人也若人众视看无不难产凡产妇第一不得匆匆忙怕傍人极湏穏审皆不得预缓预急及忧悒则难产若腹痛眼中火生此儿回转未即生也儿出脱一切人及母皆忌问是男是女始落地与新汲水五咽忌与暖汤物勿令母看视秽物　凡产妇慎食热药面食当识此饮食当如人肌温温也　又云胎神逐月所值方位不可修造　正月在床　二月在户　三月在门　四月在灶　五月在身　六月在灶　七月在房　八月在厠　九月在门　十月在户十一月在灶　十二月在床临月产室贵乎无风不
　　可太暖暖则生风汗出腠理开便中风昏冒而不知人急服愈风散继以交加散服后以右手搔头大豆紫苏汤独活汤皆可　收产伤胎者盖妇人临产之时必召穏媪三人其二媪极拽妇之臂其一媪头抵妇之腹中两手扳其腰极力为之胎死于腹良久乃下儿亦如血乃媪妇杀之也岂知熟自落何必如此乎于是因兹经脉防闭腹如刀刺大渇不止小便閟絶主病者禁水不与饮口舌枯燥牙齿黧黒臭不可闻食饮不下昏愦欲死宜先以氷雪水恣意饮之约二升许痛缓渇止次以舟车丸通经散前后五六服下数十行食大进仍以桂苓甘露散六一散柴胡饮子调之则安　又有一妇患此前证急取秤钩续以壮绳以膏涂其钩令其母分两足向外偃坐左右各一人脚上立足次以钩其死胎命一壮力妇人咬牙拽出死胎下败血五七升其母昏困不省待少顷以新氷水灌之渐咽二日大醒食进次日四物汤血数日方愈凡妇人产前或烦渇欲水吃者不若饮米饮为佳
　　月空方位
　　正月　　三月　　五月　　七月　　九月十一月　　已上在丙壬
　　二月　　四月　　六月　　八月　　十月十二月　　已上在甲庚
　　逐月安产藏衣忌向方位
　　凡安产藏衣方位并扵卧阁内分布太平圣惠方云凡姙娠初入月便冩产图一本以朱书某月某日空贴在位如正月在丙壬可扵壬位安产妇床帐丙位藏衣之类贴挂在产妇房内北壁上若值闰月只看节气用之又云每月产图有雷公招揺运鬼力士天狗轩辕大时咸池吴时豊隆白虎夫人天狂虎凡十三神并从月建易其位所谓月空者按内经云月廓空无写王氷注云论月轮中空日也即非十三神之数今太平圣惠方以六阳月在丙壬六隂月在甲庚正如外台所言正月在丁壬至十二月在甲庚之类其理一也但外台言之详圣惠言之简耳今人多依圣惠方者特从其简而已或云凡逐月安产藏衣并向月徳月空方位所有十三神杀并从节气更换若交次月节便作次月用书产图者非也假如正月十四日立春若姙娠十三日乳卧岂可作去年十二月用也必依月分用之乃是若依节气更换则天徳月徳所在差矣然月空与壬谓之中天空颇相类议者以为天空者非十三神之数盖课中有天乙贵人其位无可与对者故此空是谓天空值此神百事不宜止宜安产妇床帐藏衣之类耳集圣歴云天徳正月在丁二月在坤三月在壬四月在辛五月在干六月在甲七月在癸八月在艮九月在丙十月在乙十一月在巽十二月在庚又堪舆厯有游年白虎杀神在太嵗后一尽如太嵗在卯则白虎在寅余仿此推之若产及藏衣犯之则子母皆不利也　王子享云难产逆生论称犯一切神杀固有是理然亦有自然难产儿自逆生者及有产肠胃俱下者产已则复如故此非疾病所致气血所主天下之理盖有不可穷诘者亦宜知之














　　安产藏衣十三神吉凶方位
　　【藏安运衣产】雷招【轩辕】咸【豊隆】天狂天夫白
　　【吉吉力方方士】公揺【大时】池【吴时】狗虎侯人虎
　　正月　壬丙艮寅寅夘辰辰午申酉戍
</div>
    <div class="pagination">
<a href="普济方四库_page1423.html">上一页</a><span>...</span><a href="普济方四库_page1419.html">1419</a><a href="普济方四库_page1420.html">1420</a><a href="普济方四库_page1421.html">1421</a><a href="普济方四库_page1422.html">1422</a><a href="普济方四库_page1423.html">1423</a><span class="current-page">1424</span><a href="普济方四库_page1425.html">1425</a><a href="普济方四库_page1426.html">1426</a><a href="普济方四库_page1427.html">1427</a><a href="普济方四库_page1428.html">1428</a><a href="普济方四库_page1429.html">1429</a><span>...</span><a href="普济方四库_page1425.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
