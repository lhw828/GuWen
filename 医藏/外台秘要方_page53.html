<!DOCTYPE html>
<html>
<head>
    <meta charset="UTF-8">
    <title>外台秘要方 - 第 53 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 53 页/共 226 页</h1>
    <div class="content">　　芫花　　　甘遂　　　大防【并熬等分】
　　右三味捣下筛以水一升五合煮大枣十枚取八合绞去滓内药末彊人取重一钱羸人半钱匕顿服之平旦服而不下者明旦更益药半钱下后自补养【古今録验同此方仲景伤寒论方】
　　又欬而引胁下痛者亦十枣汤主之【用前方】
　　又夫酒客欬者必致吐血此坐久极饮过度所致也其脉沈者不可发汗久欬数嵗其脉弱者可疗实大数者死其脉虚者必苦冐也其人本有支饮在胷中故也治属饮家上气汗出而欬属饮家欬而小便利若失溺不可发汗发汗出则厥逆冷
　　又欬逆倚息不得卧小青龙汤主之
　　麻黄【去节】　芍药　　　细辛　　　桂心干姜　　　甘草【炙各三两】　五味子【半升】半夏【半升洗】
　　右八味切以水一斗先煮麻黄减二升去沫乃内诸药煮得三升去滓服一升若渴者去半夏加栝楼根三两微利者去麻黄加荛花如鸡子大熬黄若食饮噎者去麻黄加附子一枚炮去皮六片破小便不利少腹满者去麻黄加茯苓四两若喘去麻黄加杏仁半升去尖皮两仁者熬芫花不主利麻黄止喘今语反之疑非仲景意加减忌海藻菘菜生葱生菜羊肉【此本仲景伤寒论方】
　　青龙下已多唾口燥寸脉沈而尺脉微手足厥逆气从少腹上冲胷咽手足痹其面翕热如醉状因复下流隂股小便难时复冐者可与茯苓桂心甘草五味子等汤主之治其气冲方
　　茯苓【四两】　桂心【一两】　甘草【三两炙】　五味子【半升】
　　右四味切以水八升煮取三升去滓温分三服忌海藻菘菜生葱【以千金校之亦脱此方今于仲景方録附之】
　　冲气则抵而反更欬胷满者与茯苓甘草五味子去桂心加干姜细辛以治其欬满方
　　茯苓【四两】　甘草【炙】　　干姜　　　细辛【各三两】五味子【半升】
　　右五味切以水八升煮取三升去滓温服一升日三忌海藻菘菜生菜醋等物
　　欬满即止而复更渴冲气复发者以细辛干姜为热药也服之当遂渴而渴反止者为支饮也支饮法当冐冐者必呕呕者复内半夏以去其水方
　　茯苓【四两】　甘草【炙】　　干姜　　　细辛【各三两】五味子【半升】半夏【半升洗】
　　右六味切以水八升煮取三升去滓温服一升日三忌海藻菘菜生菜羊肉酢等
　　水去呕则止其人形肿可内麻黄以其人遂痹故不内麻黄乃内杏仁也若逆而内麻黄者其人必厥所以然者以其人血虚麻黄发其阳故也方
　　茯苓【四两】　干姜【三两】　细辛【三两】　五味子【半升】
　　半夏【半升洗】　杏仁【半升去尖皮两仁者】　　　　甘草【三两炙】
　　右七味切以水一斗煮取三升去滓温服一升日三忌海藻菘菜生菜羊肉酢等
　　若面热如醉状者此为胃中热上冲熏其面令热加大黄利之方
　　细辛　　　甘草【炙】　　干姜【各三两】　茯苓【四两】五味子　　半夏【洗】　　杏仁【去尖皮各半升】大黄【三两蒸】
　　右八味切以水一斗煮取三升去滓温服一升日三服忌海藻菘菜生菜醋羊肉【并出第十八卷中】
　　久欬上气唾脓血及浊涎方五首
　　病源久欬上气者是肺气虚极风邪停滞故其病积月累年久不差则胷背疙面肿甚则唾脓血也【出第十四卷中】深师疗肺气不足欬逆唾脓血咽喉闷塞胷满上气不能饮食卧则短气补肺汤方
　　欵冬花【三两】桂心【二两】　钟乳【二两】　干姜【二两】白石英【二两】麦门冬【去心四两】五味子【三两】粳米【五合】桑白皮根【一斤】大枣【一百枚擘】
　　右十味切以水一斗二升先煮桑白皮枣令熟去滓内药煮取二升二合分三服忌生葱等【千金同】
　　又疗欬逆上气时时唾浊但坐不得卧皂荚丸方
　　长大皂荚【一挺去皮子炙】
　　右一味捣筛蜜和服如梧子一丸日三夜一以大枣膏和汤下之【千金经心録延年同此本仲景伤寒论方一名枣膏丸】
　　又疗欬逆上气吐脓或吐血胷满痛不能食补肺汤方黄茋【一法五两】　桂心　　　干地黄　　茯苓厚朴　　　干姜　　　紫菀　　　橘皮当归　　　五味子　　逺志【去心】　麦门冬【去心各三两】　　　甘草【炙】　　钟乳　　　白石英【各二
　　两】　　　　桑白皮根　人参【各二两】　大枣【二十枚擘】
　　右十八味切以水一斗四升煮取四升分温四服日三夜一忌海藻菘菜生葱醋物【千金同并出第十八卷中】
　　古今録验疗寒冷欬上气胷满唾腥脓血四味石钟乳散方
　　钟乳【碎研】　白礜石【链】　欵冬花　　桂心【各一分】
　　右四味捣合下筛以筒吸之如大豆许一匕聚先食日二不知稍増之数试有验当作七聚遂吸之忌生葱【千金集验同出第十九卷中】
　　必効疗上气唾脓血方
　　灸两乳下黑白际各一百壮良【千金同】
　　欬脓血方一十一首
　　病源欬脓血者损肺伤心故也肺主气心主血肺感于寒微者则成欬伤于隂脉则有血血与气相随而行欬极甚伤血动气俱乗于肺以津液相抟蕴结成脓故欬而有脓血也【出第十四卷中】
　　广济疗瘕瘷吐脓损肺方
　　人参【二分】　蔕【三分】　杜蘅【五分】
　　右三味捣筛为散平旦空腹以热汤服方寸匕当吐痰水恶汁一二升吐己复煮白粥食淡水未尽停三日更进一服忌生冷油腻猪鱼【肘后古今録验用杜蘅三分人参一分服一钱匕出第二卷中】
　　深师疗欬逆唾脓血鸡子汤方
　　鸡子【一枚】　甘草【二分灸】　甘遂【一分】　大黄【二分】黄芩【二分】
　　右五味切以水六升煮取二升去滓内鸡子搅令调尽饮之良忌海藻菘菜
　　又疗伤肺唾血方
　　茅根
　　右一味捣筛为散服方寸匕日三亦可绞去汁饮之主热渴【出第四卷中】
　　删繁疗肺偏损胷中应肺偏痛唾血气欬欵冬花散方欵冬花　　当归【各六分】　桂心　　　芎防五味子　　附子【炮各七分】　细辛　　　贝母【各四分】干姜　　　干地黄【各八分】白术　　　甘草【炙】杏仁【去尖皮各五分】紫菀【三分】
　　右十四味捣筛为散清酒服方寸匕日二服忌生葱生菜桃李雀肉海藻菘菜猪肉芜荑【出第五卷中】
　　千金百部丸主诸欬不得气息唾脓血方
　　百部根【二两】升麻【半两】　桂心　　　五味子甘草【炙】　　紫菀　　　干姜【各一两】
　　右七味捣筛蜜和丸如梧子服三丸日三以知为度忌生葱海藻菘菜等物
　　又疗肺伤欬唾脓血肠涩背气不欲食恶风目闇足膝胫寒汤方
　　干地黄【切半升】桑白皮【切二升】芎防【切一升】　白胶【五两】桂心【二尺】　人参　　　紫菀【各二两】　大枣【二十枚擘】生姜【五两】　饴糖【一升】　大麻仁【一升】大麦【三升】
　　右十二味切以水一斗五升煮麦滤取一斗去滓内药煎取三升分三服忌生葱
　　又疗肺病欬脓血及唾涕血出不止方
　　好酥【五十斤】
　　右三遍链停凝当出醍醐服一合日三以差止
　　又方
　　三遍链酥如鸡子黄适寒温灌鼻中日二夜一
　　又疗欬喘息喉中如有物唾血方
　　杏仁【二升去尖皮两仁者】　　　　猪脂【二合】　糖【一升】生姜汁【二升】蜜【一升】
　　右五味先以猪膏煎杏仁黄黑出以纸拭令净捣如膏合煎五物令可丸服如杏核日夜六七渐加之【并出第十八卷中】
　　古今録验泻肺汤疗肺中脓欬唾血气急不安卧方芎防　　　麻黄【去节】　细辛　　　椒【去目闭口汗】当归【各一两】
　　右五味切以水七升煮取三升分为三服日三微汗或吐脓血忌生菜【一方有生姜一两】
　　又羊肺汤疗欬昼夜无闲息气欲絶肺伤唾血方钟乳【五两】　牡蛎【熬】　　桂心【六两】　射干桃仁【去尖皮】　贝母　　　橘皮　　　百部根五味子【各三两】生姜【六两】　白石英　　半夏【洗各五两】欵冬花　　甘草【炙】　　厚朴【炙各二两】　羊肺【一具】
　　右十六味切先以水二斗三升煮羊肺取一斗去肺内诸药煮取三升分四服日三夜一忌海藻菘菜羊肉饧生葱【出第十九卷中】
　　久欬脓血方四首
　　病源久欬脓血者肺感于寒微则成欬欬极甚伤于经络血液蕴结故有脓血气血俱伤故连滞积久其血黯瘀与脓相杂而出也【出第十四卷中】
　　广济疗积年欬脓血方
　　莨菪【二升】　大枣【一百颗青州者】
　　右二味以水三大升取马粪烧火煎熟之令汁尽取枣早晨服一枚日中一枚日暮一枚不觉渐加口干胷热则以为度不吐不利忌并如前法
　　又疗欬经年不差气喘欲絶伤肺见血方
　　桑白皮【切五合】白羊肺【一具切】芍药【十分】　欵冬花【六分】茯苓【十一分】　贝母【十二分】　麦门冬【六分】杏仁【六分去尖皮熬为脂】　　　升麻【十二分】　生地黄汁【一斤】黄芩【十二分】蜜【一升】
　　右十二味切以水一斗煮取三升去滓内杏仁脂地黄汁蜜等防火上煎如鱼眼沸搅勿停手取二升二合煎成浄绵夹布滤毎食后含一合日夜三四度老小以意减之微暖含之佳忌生冷油醋麫鱼防芜荑【并出第二卷中】
　　深师疗欬逆气喘不息不得眠唾血呕血短气连年欵冬花丸方
　　欵冬花【十八分】紫菀【十二分】　杏仁【八分去尖皮两仁者熬】香防【十分熬】　人参【二分】　甘草【三分炙】　蜀椒【三分汗】天门冬【六分去心】干姜　　　桂心　　　干地黄【各三分】
　　右十一味捣筛蜜和如弹丸含稍稍咽汁日四夜再神良忌海藻菘菜生葱芜荑鲤鱼【出第十八卷中】
　　近効疗久欬兼唾血方
　　白前【三两】　桑白皮　　桔梗【各二两】　甘草【一两炙】
　　右四味切以水二大升煮取半大升空腹顿服若重者十数剂忌猪肉海藻菘菜【李子钊方】
　　欬唾粘方二首
　　广济疗肺热欬涕唾多粘甘草饮子方
　　甘草【六分炙】　欵冬花【七分】防心【一合】　生麦门冬【八分去心】　　　葱白【一握】　防榔【十颗合子碎】桔梗【六分】地黄汁【半升】
　　右八味切以水六升煮取二升绞去滓下地黄汁分温三服如人行四五里进一服不利忌生菜热麫炙肉海藻菘菜鱼防粘食猪肉芜荑【出第二卷中】
　　延年紫苏饮疗欬短气唾涕稠喘乏风虚损烦发无时者宜服此方
　　紫苏　　　贝母【各二两】　紫菀【一两】　麦门冬【一两
　　去心】　　　　枣【五枚擘】　　葶苈子【一两熬令黄别捣】甘草【一两炙】
　　右七味切以水六升煮取二升分为四服毎服如人行七里禁猪鱼肉防海藻菘菜【出第五卷中】
　　许仁则疗欬方一十二首
　　许仁则论欬病有数种有热有冷有肺气有饮气热者年少力壮体气充满将息伤热积热所成故致热此但食饮取冷兼以药压之自歇冷者年衰力弱体气虚微如复寝食伤冷故成冷此亦但将息以温兼进温药则当平复肺气者不限老少宿多上热后因饮食将息伤热则常不断积年累嵗肺气衰便成气此不早疗遂成肺痿若此将成多不救矣饮气者由所饮之物停澄在胷水气上冲冲入于肺肺得此气便成久而不除渐成水气若作此病亦难疗之热之状更无其余但遇于热便发此者宜合生地黄等七味汤服之方
　　生地黄【一升切】生姜【二合切】　桑白皮根【切一升】
　　射干【切二升】　干葛【切六合】　紫苏【三合】　竹沥【一升】
　　右药细切七味以水一斗煮取三升去滓内竹沥搅调每食后良久则服之分一剂作四服若觉可则重合服之病轻者三数剂则差忌芜荑
　　又依前生地黄等七味饮虽得暂差于后还发宜合紫菀等十味丸方
　　紫菀【五分】　桑白皮【六合】射干【四两】　百部根【五两】麻黄【二两去节】　干葛【五两】　地骨皮　　升麻【各四两】干地黄【六两】芒硝【六两】
　　右药捣筛蜜和丸如梧子以竹沥下之初服十五丸日再服稍稍加至三十丸忌芜荑
　　又冷之状但遇诸冷此疾便发有如此者宜合大枣等七味汤主之方
</div>
    <div class="pagination">
<a href="外台秘要方_page52.html">上一页</a><span>...</span><a href="外台秘要方_page48.html">48</a><a href="外台秘要方_page49.html">49</a><a href="外台秘要方_page50.html">50</a><a href="外台秘要方_page51.html">51</a><a href="外台秘要方_page52.html">52</a><span class="current-page">53</span><a href="外台秘要方_page54.html">54</a><a href="外台秘要方_page55.html">55</a><a href="外台秘要方_page56.html">56</a><a href="外台秘要方_page57.html">57</a><a href="外台秘要方_page58.html">58</a><span>...</span><a href="外台秘要方_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
