<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 24 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 24 页/共 249 页</h1>
    <div class="content">曰）出南阳郦县北潭水其源悉芳菊生被崖水为菊味盛洪之荆州记云郦县菊水太尉胡广久患风
羸常汲饮此水后疾遂瘳此菊甘美广后收此菊实播之京师处处传植抱朴子云南阳郦县山中有甘
谷水所以甘者谷上左右皆生甘菊菊花堕其中历世弥久故水味为变其临此谷中居民皆不穿井悉
食甘谷水无不寿考故司空王畅太尉刘宽太傅袁隗皆为南阳太守每到官常使郦县月送甘谷水四
十斛以为饮食此诸公多患风痹及眩冒皆得愈（衍义曰）菊花水本条言南阳郦县北潭水其源悉
芳
菊生被崖水为菊味此说甚怪且菊生于浮土上根深者不过尺百花之中此特浅露水泉莫非深远而
来况菊根亦无香其花当九月十月间止开三两旬中焉得香入水也若因花而香其无花之月合如何
也殊不详水自有甘淡咸苦焉知无有菊味者尝官于水耀间沿干至洪门北山下古渠中泉水清澈众
官酌而饮其味与惠山泉水等亦微香世皆未知之烹茶尤相宜由是知泉脉如此非缘浮土上所生菊
能变泉味敷识之士宜细详之【时】（生）无时（采）无时【色】白【味】甘【性】温缓【气】
气浓于味阳中之阴【臭】香【主】风痹
卷之五玉石部下品之上
石之石
无毒
地浆主解中毒烦闷（名医所录）【地】（陶隐居云）此掘地作坎以水沃其中搅令混浊俄顷
取
之以解中诸毒山中有毒菌人不识煮食之无不死又枫树菌食之令人笑不止惟饮此浆皆瘥余药不
能救矣【色】土黄【味】甘【性】平寒【气】气之薄者阳中之阴【臭】腥【主】热渴心闷【解】
中诸毒及食生肉中毒
卷之五玉石部下品之上
石之石
无毒附霜
腊雪主解一切毒治天行时气温疫小儿热痫狂啼大人丹石发动酒后暴热黄胆仍小温服之
（名医所录○谨按大寒节后而雨雪谓之腊雪时当阳气潜伏寒令大行其花六出乃禀纯阴之数故
能治一切瘟热之疾及腌藏果实经年不坏其春雪则易生虫水亦易败前人故不收用腊雪之功斯可
见矣）【收】瓷器收贮【色】白【味】甘【性】冷缓【气】味浓于气阴也【臭】朽【主】疫
疠热病【合治】霜合蚌粉敷治暑月汗渍腋下赤肿及 疮
卷之五玉石部下品之上
石之石
无毒
泉水主消渴反胃热痢热淋小便赤涩兼洗漆疮射痈肿令散久服却温调中下热气利小便并宜
多饮之（名医所录）【地】谨按水禀壬癸乃天一所生若穴沙石而出者谓之泉水尔雅云一见一
否
为泉正出为滥泉下出为沃泉仄出为泛泉此皆泉水发原之名也亦有凿地取水曰井夫井亦泉耳
易所谓改邑不改井井冽寒泉是也其皆得阴寒之性具体玄洁润下故有疗热解毒之功若男女心腹
有疾取新汲者互相授受饮之得阴阳从治之义腊日以椒投井而饮水亦岁旦屠苏之意尔用者当以
类分可也【时】（生）无时（采）无时【用】新汲者【味】甘【性】平寒【气】味浓于气阴
也【臭
】朽【主】解烦渴消疮肿【治】（疗）（别录云）患心腹冷病者若男子病令女人以一杯与饮女
子
病令男子以一杯与饮又主食鱼肉为骨取鲠取一杯水合口向水张口取水气鲠当自下及人忽被坠
损肠出以冷水喷之令身噤肠自入也又腊日夜令人持椒井傍毋与人语内椒井中服此水去温气【
禁】不用停污浊暖非直无效固亦损人
卷之五玉石部下品之上
石之石
无毒
半天河主鬼疰狂邪气恶毒（名医所录○谨按此水乃天泽水也由雨贮于高树穴中及竹篱头
上盖禀干阳之气谓之半天河故能镇心杀鬼也若诸水聚于地者得坤阴之性治疗于此有别用之当
各适其宜可也）【时】（生）无时（采）无时【用】水【色】白【性】微寒【气】气之薄者阳
中
之阴【主】杀鬼精除邪气【治】（疗）（陶隐居云）洗诸疮用之（药性论云）能杀鬼精恍惚妄
语勿
令知之与饮瘥（日华子云）主蛊毒（陈藏器云）在槐树穴间者疗诸风及恶疮风瘙疥痒亦温取
洗疮
（别
卷之五玉石部下品之上
石之石

无毒附缫丝汤麻沸汤 猪汤
热汤主忤死先以衣三重借忤死人腹上乃取铜器若瓦器盛汤着衣上汤冷者去衣大冷者换汤
即愈又霍乱手足转筋以铜器若瓦器盛汤熨之亦可令蹋器使脚底热彻亦可以汤酹之冷则易用醋
煮汤更良煮蓼子及吴茱萸汁亦好以绵絮及破毡衬脚以汤淋之贵在热彻又锁丝汤无毒主蛔虫热
取一盏服之此煮茧汁为其杀虫故也又 猪汤无毒主产后血刺心痛欲死取一盏温服之（名医所
录○谨按水经火煎作沸者谓之汤也衍义曰助阳气通经络用以熨治风冷气痹等疾正合内经所谓
寒因热用之意抑考朱丹溪云锁丝汤属火有阴之用能泻膀胱水中相火使清气上朝于口而止消渴
也又成无已云泻心汤用麻沸汤渍服者取其气薄而泄虚热也观此厥有旨矣用者审之）【治】
（疗）（陈藏器云）凡初觉伤寒三日内但取热汤饮之候吐则止可饮一二升随吐汗出瘥重者亦
减半
又冻疮不瘥者热汤洗之效（衍义曰）热汤助阳气行经络患风冷气痹人多以汤渫脚至膝上浓覆
使
汗出周身然别有药亦终假汤气而行也四时暴泄痢四肢冷脐腹疼深汤中坐浸至腹上频频作生阳
佐药无速于此虚寒人始坐汤中必战仍常令人伺守可也（别录云）风疾数年不效者掘坑令患者
解
衣坐于坑内遂以热汤上淋之良久复以簟盖之瘥
卷之五玉石部下品之上
石之土
无毒 土生
白垩（乌恪切出神农本经）主女子寒热症瘕月闭积聚（以上朱字神农本经）阴肿痛漏下
无子
泄痢（以上黑字名医所录）【名】白善土【地】（图经曰）生邯郸山谷及始兴小桂县晋阳乡有
白
善今处处有之即画家所用者多而且贱医方亦稀用之又云大次之山其阳多垩又北山经天池之山
其中多黄垩及中山经葱茏之山其中有大谷多白黑青黄垩注云言有杂色之垩也然垩有五色入药
惟白者佳（衍义曰）白垩即白善土京师谓白土子截成方寸段瓷鬻以浣衣也【时】（生）无时
（采）
无时【用】白者为佳【色】白【味】苦辛【性】温泄【气】气浓味薄阳中之阴【臭】朽【主】
破症瘕止泄痢【制】（雷公云）入药勿用色青并底白者凡使先捣细三度筛过入钵中研之然后
将
盐汤飞过晾干每修事白垩二两用白盐一分投于斗水中用铜器物内沸十余沸然后水飞过白垩免
结涩人肠也或入药烧用【治】（疗）（药性论云）调女子血结月候不通能涩肠止痢温暖（日华
子
云）止泻痢痔 泄精女子子宫冷男子水脏冷鼻洪吐血【合治】合王瓜等分为末汤调二钱服疗
头痛【禁】不入汤久服伤五脏令人羸瘦【赝】白磁为伪
卷之五玉石部下品之上
土之木
无毒附荻灰桑薪灰青蒿灰柃灰
冬灰主黑子去疣（音尤）息肉疽蚀疥瘙（神农本经）【名】藜灰【地】（图经曰）出方谷
川泽
即今浣衣黄灰尔烧诸蒿藜积聚炼作之性甚烈又荻灰尤烈欲销黑痣疣赘取此三种灰和水蒸以点
</div>
    <div class="pagination">
<a href="本草品汇精要_page23.html">上一页</a><span>...</span><a href="本草品汇精要_page19.html">19</a><a href="本草品汇精要_page20.html">20</a><a href="本草品汇精要_page21.html">21</a><a href="本草品汇精要_page22.html">22</a><a href="本草品汇精要_page23.html">23</a><span class="current-page">24</span><a href="本草品汇精要_page25.html">25</a><a href="本草品汇精要_page26.html">26</a><a href="本草品汇精要_page27.html">27</a><a href="本草品汇精要_page28.html">28</a><a href="本草品汇精要_page29.html">29</a><span>...</span><a href="本草品汇精要_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
