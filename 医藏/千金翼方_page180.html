<!DOCTYPE html>
<html>
<head>
    <meta charset="UTF-8">
    <title>千金翼方 - 第 180 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 180 页/共 233 页</h1>
    <div class="content">　　三十三、或目暗无所见者，由饮食热、居处太温故也。但冷食、冷人洗、脱衣、目自明也。

　　三十四、或下痢如寒中者，由食饮犯热所致故也。人多疑是卒疾又滞癖，作者皆由犯热所为，慎勿疑也。速脱衣、冷食、饮热酒，即瘥。

　　三十五、或百节酸疼者，由浓衣被温故也。但卧单床薄被着单故衣，瘥。虽冬寒常须散发受风，冷石熨，若犯此闷者，但缓衣带冷浴，勿忍病而畏浴也。

　　三十六、或兢战恶寒，或发热如温疟者，由失食忍饥、失洗、不行，又由食臭秽故也。

　　急冷食、冷水洗之，数行止。

　　三十七、或关节强直，不可屈伸者，由浓衣、坐久停息、不烦劳、药气不散，渐侵筋血故也。当任力自温，便以冷水洗，饮热洒，瘥。令行动出力，使劳发热，非浓衣近火，又仍不遍则失度，热复洗之。

　　三十八、或患食冷不可下者，由久食冷，口中不知味故也。当作白糜酒和酥，热食一两度，若热闷者，还冷食饮，止。

　　三十九、或伤寒温疟者，由犯热故也。亦可以常药治之，无咎。但勿服热药，伤寒、疟药皆除热破癖。不与寒食相妨，可通服也。

　　四十、或药发辄尸，卧不识人者，由热气盛、食少不充、邪忤正性故也。但饮热酒、冷食、冷水洗、自勤劳，以水淹布盖头，温易之，仍自劳，瘥。

　　四十一、或肌肉坚如木石，不可屈伸者，由食热卧温作癖，久而不下，五脏隔闭，血脉不通故也。但下，须冷食、冷冻饮料、冷水洗，自劳行，瘥。

　　四十二、或四肢面目皆浮肿者，由食温久不自劳，药与正气相隔故也。但饮热酒、冷饭，自劳行，洗浴，止。

　　四十三、或身肉痛楚，移转不在一处，如似游风者，由犯热故也。非是风。宜冷水洗、冷石熨，即止。

　　四十四、或寒热累日，张口吐舌，眼视高睛，不与人相当，日用水百余石，洗浇不解者，由不能自劳行，饮冷酒食热故也。譬如 人，心下更寒，以冷水救之，愈。剧者，气结成冰。得热熨饮则冰消气通， 人乃解。药气聚心，乃更寒战，宜急饮热酒，令四肢通畅，然后以冷食、冷水洗之，即止。

　　四十五、或臂脚偏偏急痛，由久坐卧温处不移徙，热入腹附骨故也。当以冷水淹布巾以搏之，温即易之，不过三日，止。

　　上，凡服石之人有病，要先以解石法消息之，若不效者，始可用余方救之。前所列凡四十五条，原是服石丸散违失节度发病由状，亦有消息得瘥者，今之世人，多有单服钟乳、矾石、桃花石、紫石，亦有佥和草药服之，此等虽非五石，亦是五石之例，至于将息慎忌、禁发动病由、消息损益亦同例。人既见单石而不称意，乃便轻之，唯以大散，乃至发动，乃致困危。其服单石者，理宜将息，若违犯禁忌，但看病状与上微同者，依前法消息，必定痊除。

　　论曰：服石发动将息，事虽众多，指的而言者，要当违人理、反常性。可依易者将息，所谓六反、七急、八不可、三无疑。

　　言六反者：重衣更寒一反 饥则生臭二反 极则自劳三反 温则滞痢四反 饮食欲寒五反 肿疮水洗六反言七急者：当洗勿失时一急 当食勿饥二急 酒必清淳热三急 衣温便脱四急 食必须冷五急 食不患多六急 卧必底薄七急言八不可者：冬寒欲火一不可 饮食欲热二不可 当疹自疑三不可 畏避风湿四不可 极不欲行五不可饮食畏多六不可 居贪浓席七不可 所欲纵意八不可言三无疑者：务违常理一无疑 委心弃本二无疑 寝处必寒三无疑上，凡服之人，若能依此六反、七急、八不可、三无疑者，虽不得终蠲此疾，复常无病，可以清旦暮之暴也。

　　卷第二十二·飞炼

　　解石及寒食散并下石第四

　　论一首 方六十九首

　　论曰：凡是五石散先名寒食散者，言此散宜寒食冷水洗取寒，唯酒欲清，热饮之，不尔，即百病生焉。服寒食散，但冷将息，即是解药热实大盛热，服三黄汤也。

　　治石发动上气热实不解心腹满，小便赤，大便赤，大便不利，痞逆冲胸，口中焦燥目赤方：大黄（一两） 黄连 黄芩 芒硝 甘草（炙，各二两）

　　上五味， 咀，以水五升煮取二升半，再服。凡用大黄、芒硝，临汤熟纳之。

　　治石发热旧小三黄汤，杀石热胜前方，除实不及前方：大黄（二两，一方一两） 黄芩（二两，一方一两） 栀子（十四枚，擘） 豉（三升，绵裹）

　　上四味， 咀，以水六升，先煎药数沸后，纳豉，煮取二升，分二服，取瘥止。

　　治热杀石气下去实兼发汗解肌中风热气汤方：大黄（三两） 黄芩（二两） 栀子（十四枚，擘） 豉（一升，绵裹） 麻黄（去节）

　　甘草（炙，各二两）

　　上六味， 咀，以水九升，煮麻黄，去上沫，纳诸药，煮取四升，纳豉三沸，分三服。

　　得下，止。

　　治虚石发，内有客热胸中痞，外有风湿不解，肌中急挛，黄芩汤方：黄芩（二两） 栀子（十四枚，擘） 葱白（一握） 豉（一升，绵裹）

　　上四味， 咀，以水七升，煮豉三沸，去滓，纳诸药，煮取三升，分二服。不止，更为之。

　　治虚劳下焦有热，骨节疼痛，肌急内痞，小便不利，大便数而少，吸吸口燥少气折石热汤方：大麻（五合，去皮） 豉（二升，绵裹）

　　上二味，研麻子碎，以水四升，合煮，取一升五合，分三服，服三剂即止。

　　卷第二十二·飞炼　解石及寒食散并下石第四

　　大黄汤

　　治石发烦热胀满，身生疮，年月深久治不瘥者，石虚热生疮方：大黄（三两） 麦门冬（一两，去心） 栀子（十四枚，擘） 黄芩 芒硝 甘草（炙，各二两）

　　上六味， 咀，以水七升，煮取二升五合，分为五服。得下止。

　　治石发热，热结生肿坚起，始作肿，宜下之，升麻汤方：升麻 枳实（炙） 芍药 大黄（各二两） 当归 黄芩（各一两）

　　上六味， 咀，以水八升，煮取二升，分三服，得下肿消，止。热甚，倍加黄芩。一方有甘草一两。

　　治石发热盛，变作痈肿，初欲成急治之，方：石燕子（七枚）

　　上一味，以水三大升，煮之取二升，数用淋洗之，以瘥为度。

　　治石发头痛，胸胀满，或寒或热，手足冷，或口噤，或口烂生疮、干燥，恶闻食气，前胡汤方：前胡 芍药 黄芩 大黄 甘草（炙，各二两） 大枣（二十枚，擘）

　　上六味， 咀，以水八升，煮取二升五合，分三服。若心胁坚满，加茯苓三两；胸满塞，加枳实一大两，炙；连吐、胸中冷、不饮食，加生姜三两；胃虚口燥，加麦门冬三两，去心。凡欲加药者，则加水一升。

　　治石发身如火烧靳邵黄芩汤方：黄芩 枳实（炙，各二两） 栀子（十四枚，擘） 栝蒌 浓朴（炙） 芍药 甘草（炙，各一两）

　　上七味， 咀，以水七升，煮取二升五合，分三服。

　　治石毒，或十年二十年三十年而发者，或 如寒，或饮食，或不欲食，若服紫石英发青者，热闷 喜卧，起止无气力，或寒，皆腑气所生，脏气不和，矾石发热者，燥而战，石硫黄发热者郁郁，如热极者身并破裂，华佗荠 汤方：荠 （四两） 茯苓（一两） 蔓荆子（一升） 芍药 人参 蓝子 黄芩 甘草（炙，各一两）

　　上八味， 咀，以水一升，煮蔓荆子，取八升，去滓，纳诸药，煮取二升五合，分三服。若虚弱者，倍人参，减黄芩；若气上，倍茯芩，加荠 一两（《外台秘要》：黄芩、芍药各二治桃花石发，即心噤，身壮热，头痛，觉者清酒饮之随多少，酒热行即瘥。亦可服大麦，不解，服此麦奴汤方（大麦 见第十七卷中：）

　　大麦奴（叶是，阴干） 麦门冬（去心，各四两） 桂心（三两） 葱白（八茎，勿使叶） 人参（一两） 甘草（炙，二两）

　　上六味， 咀，以水八升，煮取三升，去滓，分温三服。若无麦奴，以麦三升净淘洗，先煮使熟，去滓，添水满八升，然后纳诸药，煮取三升，分三服。

　　治一切杂石发动方：麦门冬（去心） 人参（各三两） 甘草（一两，炙）

</div>
    <div class="pagination">
<a href="千金翼方_page179.html">上一页</a><span>...</span><a href="千金翼方_page175.html">175</a><a href="千金翼方_page176.html">176</a><a href="千金翼方_page177.html">177</a><a href="千金翼方_page178.html">178</a><a href="千金翼方_page179.html">179</a><span class="current-page">180</span><a href="千金翼方_page181.html">181</a><a href="千金翼方_page182.html">182</a><a href="千金翼方_page183.html">183</a><a href="千金翼方_page184.html">184</a><a href="千金翼方_page185.html">185</a><span>...</span><a href="千金翼方_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
