<!DOCTYPE html>
<html>
<head>
    <meta charset="UTF-8">
    <title>外科理例 - 第 18 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 18 页/共 65 页</h1>
    <div class="content">　　一人患此。肿痛发热。以小柴胡加黄连、青皮。四剂少愈。更以龙胆泄肝汤而消。（凡肿属湿痛属热。故痛者宜清湿热。）

　　一儿生三月。病热。左右胁下节次生疖。用四物汤败毒散倍人参。香附为佐犀角为使饮乳母两月。而愈。逾三月腹胀生丹疹。又半月移胀入囊为肿。黄莹裂开。两丸显露水出。以紫苏叶盛麸炭末托之。

　　旬余而合。此因父病疟遗热于胎也。（此凭症也。）

　　一人玉茎肿痛。服五苓散等药不应。其脉左关弦数。此肝经积热而成。以小柴胡（五）送芦荟丸。一服势去三四。再服顿愈。（此凭脉凭症也。）

　　一人连日饮酒。阴挺并囊湿痒。服滋阴等药不应。予谓前阴肝脉络也。阴气从挺而出。

　　湿。继以酒。为温热合于下焦而然。经曰。下焦如渎。又云在下者引而竭之。遂以龙胆泻肝肠。及清震汤而愈。此或不应。宜补肝汤及四生散治之。（此凭症也。）

　　一妇隐内脓水淋漓。或痒或痛。状如虫行。少阴脉滑数。此阴中有疮也。名曰 。由心郁。胃气虚弱。气血凝滞所致。与升麻、白芷、黄连、木通、当归、川芎、白术、茯苓、柴胡煎服。以拓肿汤熏洗。更搽蒲黄、水银。两月余而愈。此条因脉而知疮。其曰胃气虚者。

　　当时必有见也。或有包络虚。风邪乘阴。血气相抟。令气痞涩。致阴肿痛。治以菖蒲散。（一百）更以枳实炒热。帛包熨之。冷则再炒。

　　或有子脏虚。冷气下冲。致阴脱出。谓之下脱。或因产努力而脱者。宜当归散。久不愈者。补中益气汤。倍加升麻柴胡举之。

　　卷三

　　下疳一百五

　　肿痛或发热者。肝经湿热也。清肝除湿。

　　肿痛发寒热者。邪气伤表也。发散之。

　　肿痛小便赤涩者。肝经湿热壅滞也。疏肝导湿。

　　一人患此肿硬。 痛寒热。先以人参败毒散二剂而止。更以小柴胡加黄连青皮而愈。（此因症因经也。）

　　一人溃而肿痛。小便赤涩。以加减龙胆泻肝汤加青皮、黄连二剂少愈。以小柴胡加黄柏、知母、当归、茯苓数剂而愈。（此因症因经也。）

　　一人茎肿不消。一人溃而肿痛。发热。小便秘涩。日晡或热。一小儿肿痛。诸药不应。

　　各以小柴胡吞芦荟丸数剂并愈。

　　一人阴茎或肿。或作痛。或挺纵不收。一人茎中作痛。筋急缩。或作痒。白物如精。随溺而下。此筋疝也。并用龙胆泻肝汤皆愈。（此因症也。）

　　张子和曰。遗精癃闭。阴痿脬痹。精滑白淫。皆男子之疝。不可妄归之肾冷。若月涸。

　　。月罢。腰膝上热。足热。嗌干。癃闭。少腹有块。或定或移。前阴突出。后阴痔核。皆女子之疝也。但女子不谓之疝。而谓之瘕。

　　一人溃而肿痛。发热。日晡尤甚。以小柴胡加黄柏、知母、当归而愈。（此因症也。）

　　一人已愈。惟茎中一块不散。以小柴胡加青皮、荆防治之。更以荆、防、牛膝、何首乌、活石、甘草各五钱。煎汤熏洗。各数剂而消。（此因症也。）

　　一人年逾四十。素有淋。患疳疮。 痛倦怠。用小柴胡（五）加连、柏、青皮、当归而愈。（此因症而治。）

　　一人因劳。茎窍作痒。时出白物。发热口干。以清心莲子饮而安。（此因劳处治。）

　　一人玉茎肿痛。小便如淋。自汗甚苦。时或尿血少许。尺脉洪滑。按之则涩。先用清心莲子饮。加牛膝、山枝、黄柏、知母数剂少愈。更以滋肾丸一剂而痊。（此因症也。）

　　前贤云。如自汗。小便少。不可以药利之。既已自汗。则津液外亡。小便自少。若利之卫涸竭。无以制火。烦热。愈甚。当俟热退汗止。小便自行也。兼此乃阳明经。大忌利小便一老患疳疮。小便淋沥。脉细体倦。此气虚兼湿热也。用清心莲子饮。及补中益气汤（而愈。下疳疮。丹溪用青黛、蛤粉、密陀僧、黄连为末。敷。又以鸡肫皮烧存性。为末。敷。

　　下疳疮并 疮 蛤粉 蜡茶 苦参 密陀僧为末。河水洗净。腊猪油调敷。

　　又方 米泔水洗疮净。用头发盐水洗去油净。再用清汤洗。晒干。烧灰。敷疮即生靥又方 治下注疳疮。蚀臭腐烂。疼痛难忍。兼治小儿疳疮。

　　黄柏（蜜炙） 黄丹（三分） 轻粉（钱半） 乳香（三分） 密陀僧 高末茶（各三分） 麝香（少许）

　　上末。用葱汤洗疮。次贴此药。

　　洗药 黄连 黄柏 当归 白芷 独活 防风 荆芥 朴硝等分。水煎。入钱五十文。

　　乌梅五个。盐一匙同煎。温洗。日五七次。敷下项药。

　　敷药 木香 槟榔 黄连 铜青 轻粉 枯矾 海螵硝 麝香等分为末。洗后至夜敷上。

　　卷四

　　便毒一百六

　　内蕴热毒寒邪者。解散之。劳役而患者。补之。

　　不遂交感。或强固精气致败而结者。解散之。

　　湿热而致者。清肝导湿。

　　一人患此未作脓。小便秘涩。以八正散三剂少愈。以小柴胡加泽泻、山枝、木通。二剂而消。（此凭症也。）

　　一老妇肿痛。脓未作。小便滞。肝脉数。以加减龙胆泻肝汤加山枝、黄柏。四剂而消。

　　（此因症也。）

　　一人肿痛发寒热。以荆防败毒散二剂而止。以双解散二剂而消。（此因寒热认作外邪处一人脓未成大痛。服消毒托里内疏药不应。脉洪大。毒尚在。以仙方活命饮一剂痛止。

　　又剂而消。（此因治不应而处也。）

　　一人肿痛。日晡发热。以小柴胡加青皮、天花粉四剂。痛止。热退。以神效栝蒌散四剂而消。（此因症也）

　　一人 肿作痛。大小便秘。脉有力。以玉烛散二剂顿退。更以龙胆泻肝汤四剂而消。（此因症因脉而治。）

　　一人溃而痛不止。诸药不应。诊之脉大。按之则数。乃毒未解也。以仙方活命饮而止。

　　又二剂而消。（此因症因脉而治。）

　　一人溃而痛不止。以小柴胡加黄柏、知母、芎、归四剂少止。更以托里当归汤数剂而敛。（此因症也。）

　　一人服克伐药以求内消。致泻利少食。以二神丸先止其泻。以十全大补倍加白术、茯苓。数剂而消。（此因症也。）

</div>
    <div class="pagination">
<a href="外科理例_page17.html">上一页</a><span>...</span><a href="外科理例_page13.html">13</a><a href="外科理例_page14.html">14</a><a href="外科理例_page15.html">15</a><a href="外科理例_page16.html">16</a><a href="外科理例_page17.html">17</a><span class="current-page">18</span><a href="外科理例_page19.html">19</a><a href="外科理例_page20.html">20</a><a href="外科理例_page21.html">21</a><a href="外科理例_page22.html">22</a><a href="外科理例_page23.html">23</a><span>...</span><a href="外科理例_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
