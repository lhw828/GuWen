<!DOCTYPE html>
<html>
 <head>
  <meta charset="utf-8"/>
  <title>
   普济方四库 - 第 434 页/共 1812 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   普济方四库 - 第 434 页/共 1812 页
  </h1>
  <div class="content">
   蜀椒【二两】香豉【一升】
　　右捣椒为末和豉更捣三千杵丸如弹子大食前酒服日再
　　半硫丸【出和剂方】除积冷暖元脏温脾胃进饮食治心腹一切痃癖冷气及年高风秘或泄泻等并皆治之半夏【汤浸七次焙干为末】硫黄【明浄好者研令极细用栁木槌子杀过】
　　右等分以生姜自然汁同熬入干蒸饼末搅和匀入臼内杵数百下丸如梧桐子大每服空心温酒或生姜汤下十五丸至二十丸妇人醋汤下或用葱白一条生姜三片煎入阿胶二片溶开食前空心送下
　　治诸冷极医所不治【出千金方】
　　用马蔺子九升浄治去土空腹中服一合日三饮及酒下之服讫须臾以食压之取瘥乃止
　　金液丹【出和剂方】固真气暖丹田坚筋骨壮阳道除久寒痼冷补劳伤虚损治男子腰肾乆冷心腹积聚脇下冷癖腹中诸虫失精遗溺形羸力劣脚膝疼弱冷风顽痹上气衂咳逆寒热霍乱转筋虚滑下痢又治痔漏湿防生疮下血不止及妇人血结寒热阴蚀疽痔【方见诸虚门补壮元阳类】
　　洞阳丹【出济生方】治阳虚阴盛手足厥冷暴吐大下脉细羸瘦伤寒阴证治之
　　附子【炮去皮脐】钟乳粉【各二两】天雄【炮去皮三两】川乌【炮去皮四两】阳起石【火煅一两】硃砂【一两别研细】
　　右为细末酒煑神麯糊为丸如梧桐子大每服五十丸空心温酒盐汤任下
　　赤丸【出千金方】治气厥冷
　　茯苓　桂心【各四两】细辛【一两】乌头　附子【各二两】射罔【如大一两】
　　右为末内真朱为色蜜丸如麻子大空腹酒服一丸日再夜一不知加至二丸以知为度一方用半夏四两不用桂
　　又方【出千金方】治胸满气噫下部冷腹防痛
　　半夏【八两制】生姜【六两】橘皮【四两去白】桂【二两】呉茱萸【五十粒汤炮洗一次】
　　右防咀用水十升煑取四升五服冷又再温空心食前服
　　人参汤【出本事方】治丈夫妇人小儿唇青面黄肚里冷痛牵引小腹以至翻胃换食呕吐口苦舌干少寤多寐手不制远年近日一切脾胃冷病悉能除愈
　　人参【一两】茯苓【一两白者】牡砺【一两煅】粉草【一两】黄耆【一两盐炙】附子【七钱以上重者炮去皮脐一半个】
　　右为细末每服三大钱盐汤防服忌生冷油面粘腻等物昔一妇人年四十余岁患十年翻胃面目黄黒歴三十余人医不取效脾腧诸穴烧灸交通其疾愈甚服此药不五七日间顿然无事坚忍服至一月遂去其根自是服之不三五服些少脾疾立便痊平能全胃气生肌肉进饮食顺荣卫常服大有补益屡试屡验幸毋忽焉
　　又方【出本事方】
　　浮椒【二两】茴香【一两】粉草【一两】
　　右为末每服二钱热汤防服忌如前
　　大已寒丸【出御药院方】治中焦气弱脾胃受寒饮食不美气不调和退阴助阳除脏腑积冷心腹疼痛大便滑泄腹中雷鸣霍乱吐泻手足厥逆便利无度及疗伤寒阴湿形气沈困自汗
　　附子【炮去皮脐】川干姜【炮制】高良姜【剉炒】呉茱萸【炒】桂【去皮】川乌头【炮裂去皮脐剉如豆大再炒令】
　　右为细末醋煮面糊丸梧桐子大每服五七十丸热米汤下空心食前日进一服无忌
　　接真汤【出御药院方】治阴病手足厥冷脐腹疼痛真气不足衰惫欲絶
　　沈香　丁香【各二钱】麝香【一钱】附子【炮去皮脐四两】
　　右为麄末水二盏生姜七片三枚去核煎至一盏去滓温作一服
　　硫黄丸【至热】治人之大冷夏月温饮食不解衣者
　　硫黄　矾石　干姜　茱萸　桂　乌头
　　附子　椒人　人参　细辛　皂角　当归
　　右等分随人多少捣蜜丸如梧桐子大一服十丸至二十丸日三服若冷痢者加赤石脂龙骨即便愈也
　　橘皮益智汤治痼冷在内阴气交攻心痛如刺
　　青橘皮【汤浸去白焙】益智【去皮】乌头【炮裂去皮脐】葳灵仙【去土各一两】
　　右剉如麻豆每服三钱水一盏生姜三片盐少许煎六分去滓食前温服日三
　　雄硃丹【出百一选方】治宿寒痼冷饮食呕逆乆则羸弱变成劳瘵
　　硃砂　雄黄【各二两以上用沙盒一个先以牡丹皮二两内外薰黄入药于内以酸醋和臈茶作饼葢定盒口以赤石脂固济合缝又用赤石脂泥褁盒子一重再用黄泥纸筋又褁一重先以草火焼令赤次以灰火五斤渐渐添至一秤候火力稍消取出掘坑一尺埋一宿去火毒取出研入后药】附子【炮别为末】胡椒　肉桂　赤石脂　木香沈香　荜拨　丁香　白术　乳香【半两同赤石脂共研细】
　　右为末入前药研匀以青酒二升三分熬去二分入附子末煮糊丸桐子大每服一十丸空心温酒盐汤任下
　　荜澄茄丸【出王氏博济方】治丈夫元阳虚冷气上冲心胸满闷腹脇雷鸣或多攻刺呕哕膨胀
　　沈香　丁香　木香　舶上茴香【各半两】乌药【一两】白芷【一两一分】葫芦巴【三分】荜澄茄【一分】
　　右件八味同为末炼蜜为丸如弹子大每服一丸生姜盐汤嚼下
　　三建汤【出永类钤方】除痼冷扶元气凡寒邪外攻六脉沈防手足厥逆大小便滑数及中风涎潮不省人事伤寒阴证并治
　　天雄【炮去皮脐】附子　大川乌【并炮各等分】
　　右防咀四钱水二钟姜十五片煎八分温服无时一法加肉桂小麦
　　椒附丸【出永类钤方】治内挟积冷脐腹急痛引腰背时有盗汗小便滑数心腹胀满
　　附子【炮半两】防榔　牵牛【炒】五味子【各一两】川椒【去子炒出汗半两】浄陈皮　干姜【炮】石菖蒲【各一两】
　　右剉碎好醋煮令干焙令黄为末醋煑面糊丸梧桐子大每服三十丸盐汤酒空心下妇人血海冷当归酒下泄泻饭饮下冷痢姜汤下赤痢甘草汤下
　　青城山葛真人秋乳丹【出卫生家寳方】治男子脾肾乆弱下部一切痼冷之疾遗泄下禁小便滑数囊外湿痒及脾元不固饮食无味乆而脾泄变为寒热似痁而多寒滑泻白脓及妇人子宫乆冷胎胞不固赤白带下并宜服之
　　秋石【四两】钟乳粉【二两真者】云母粉【二两】牡蛎【左顾者以黄泥固一指厚于文武火煨干候以炭火煅通红不拘多少去外黒者用粉研细四两】寒水石【半斤生研为粉内信砒一两以一沙合内盛得　好上下以粉填信砒一两外用纸筋黄泥固一重约半指厚节干以上十斤火一煅去尽砒烟取出放冷用白矾三两内一两飞过】
　　右六味同研极细用圆正半夏十两为末水热煮成稀糊为丸每服一二粒空心盐汤下妇人醋汤下丸如梧子大候极干服　一法用冷水滴为丸只要研极细阴干复以干锅盛用瓦片子葢头大火一煅功力尤大半夏稀糊丸者平稳功力虽少乆服见効
　　三阳丹【出卫生家寳方】治男子气弱丹田冷痛脏腑泄泻妇人血海冷疼一切冷病并皆治之　五月五日将新瓶一只収大艾叶一瓶按不令虚用好酒煮三升淋下瓶内以箬叶并纸扎缚了次又用泥封却逐日将去日中晒至九月重阳日取开焙干为细末用煮酒打面糊修为丸如梧桐子大每服三十丸至四十丸空心用盐汤吞下妇人醋汤下大有功効更不尽述
　　金罂煎【出卫生家宝方】治男子气弱丹田冷痛脏腑泄泻妇人血海冷疾一切病并皆治之冬月采金罂子俗名鸡头罂未十分熟者不拘多少新萝中擦去刺以竹刀或铜刀破开刮去穰浄洗畧干捣碎甆锅中用水煎四五十沸滤去滓熬汁候浓如水糖用鸡头肉为细末同熬成膏每服一匙头许空心食前用温酒下功効未易具述或无鸡头只以金罂煎调酒下亦得
　　玉海藏已寒丸【出卫生寳监方】治沈寒痼冷脐腹冷痛回阴返阳
　　附子【炮一两】干姜【炮一两】良姜【七钱】桂【三钱】茴香【炒一两】茯苓【五钱】
　　右件为细末醋打面糊为丸如桐子大每服三十五丸温酒送下食前
　　金粟黄芽丹【又名太乙紫霞丹出危氏方】此丹养火不计岁年有起死囘生之功蕴脱胎换骨之妙音钟吕阴三真人张栢子所炼皆此丹也粒至小功甚大应诸虚百损五劳七伤八风五痹沈寒痼冷水肿蛊气乆痢乆疟一切男女老幼困笃之疾百药不能疗者悉皆主之初服觉腹中防慢或欲吐泻则是驱逐诸病无病则不动再服则不觉经云服丹之人能絶嗜欲断五腥不食头鱼大蒜陈臭等物当为地仙矣若未免此服及一两延寿二纪大率救惫扶危卫生伐病无出此丹之右服时以平旦散一粒右手内搓令暖置口中可加至十粒或用肉丸面东叩齿宻念呪曰返我常归我乡服之千日朝虚皇一气七遍以井花水或人参枣汤送下孕妇不可服
　　此丹无方惟有丹母不知是何药修炼得成修炼时以大硃砂一斤抽汞置丹母于鼎内以汞安于丹母上覆以真金箔五十片于静室养火朝东北暮西南一月后开鼎如觉丹母伤火以浓煎沈香水浴一载后丹成如谷芽様或如花果様用银剪刀剪下入大萝卜内蒸一伏时以萝卜深黒为度取出用玉石杵臼研为细末以白蜜为丸丸如粟大依前汤引服大有功効所惜者此丹母自北而南多为名宦巨室収藏不入医家抽汞修炼家另有法
　　小钟乳丸【出十便良方】治虚冷
　　钟乳粉【七分】硫黄【三钱末】干山药【一钱】
　　右为细末用肉和丸如桐子大每服七八丸至十丸空心米饮或酒下
　　养正金丹【出十便良方】治中下寒冷进饮食暖脾胃张防伯方
　　硫黄【去砂别研】大附子　干姜　丁香　桂　厚朴半夏　肉豆蔲【各二两】
　　右为细末酒煑面糊为丸如桐子大硃砂为衣每服二三十丸加至七八十丸空心米饮下老人服之尤佳
　　萝卜丸【出朱氏集验方】治诸冷积腹胀气痛
　　萝卜子【三两】沈香【一钱半】草豆蔲【一钱半】白术【半两】青皮【五钱】
　　右除萝卜子为末别研面糊丸十丸米饮下
　　温内丸治痼冷在饮滞伏留阴盛阳虚谷气衰防清浊不分肠胃虚弱寒湿相胜下利频并饮食不入怠惰嗜卧烦闷不安常服温益脏气厚养肠胃
　　厚朴【姜汁制一斤】干姜【炮】甘草【炙】白术　草豆蔲【去皮】五味子　诃黎勒皮　陈橘皮【去白各半斤】
　　右为末水煮面糊为丸如梧桐子大每服五十丸不拘时候米饮下
　　治入秋小腹多冷者【出本草】用古砖煮汁服之
　　治冷三月三日采艾作煎服














　　普济方卷一百二十
　　钦定四库全书
　　普济方卷一百二十一　明　周王朱橚　撰伤寒门
　　伤寒总论
　　夫人生天地之间命有遭逢时有否泰吉凶安危喜怒爱憎存亡忧畏闗心之虑日有千条谋身之道时有万计乃度一日是故天无一歳不寒暑人无一日不忧喜故有天行瘟疫病者则天地变化之一气也斯葢造化必然之道不得无畏故圣人虽有补天立极之徳而不能废之而能以道御之其次有贤人善于摄生调和樽节与时推移亦得保全天地有斯瘴疠还以天地所生之物以防备之命曰知方则病无所侵矣然此病也俗人谓之横病多不解疗皆云日满自瘥以此致枉者天下大半凡始觉不佳便须救疗若至于病即汤食竞进折其毒势自然而瘥必不可令病气日甚拱手待毙斯为误矣夫得病一日在皮当摩膏火灸淋浴发汗则愈若不解者二三日在肤可法针服解肌散发汗出则愈若不解者至三日复一发汗则愈若不解者则勿复发汗也至四日在胃宐服赤小豆蒂散吐之则愈至五日在腹六日入胃则可下之若热未入胃而误下之其热乗虚入胃然病要须下者又不得留于胃中也若胃实者热毒为病三死一生若胃虚者热毒入胃即烂矣微者赤斑出此五死一生剧者黑斑出此十死一生以病人各有强弱治有难易得効相倍也若得伤寒病无热但狂言烦燥不安精采言语与人不相主当勿以火灸但以五苓散二三钱服之可与新汲水一升或一升半可至二升强饮之指刺喉中吐之随手便愈若不便吐者此病多不善勿以余药吐也又此病不急用猪苓散及吐觧之法其毙速尔可先以发表之药尤佳病者过日不已则不是热不可下之若下之则热毒乘虚入胃亦令胃烂斑出也又春夏无大吐下秋冬无大发汗若冬及始春天寒宜服神丹圆亦可摩膏火灸若末春夏月初秋凡此热月不宜火灸不宐厚覆宜服六味圆散若无圆散及煎但用柴胡数两煎服伤寒时行皆可服也亦可以发汗药发汗不但一也直至再三发汗不解者当与汤实者宜转下之其脉朝夕驶者为实癖也朝平夕驶非癖也转汤可早与服但当少与勿令下多其间诸虚烦热者与伤寒相似然不恶寒身不疼痛故知非伤寒也不可发汗若头不痛脉不紧数故知非里实不可下也如此外内皆不可攻而医强攻之必致危损多死难痊也虚烦者但当与竹叶汤若呕者与橘皮汤不愈者可重与服也若得病连服汤药发汗而汗不出者皆死病也凡难得汗者可蒸之如蒸中风法蒸湿之气于外迎之不得不汗出也　凡病发热恶寒脉洪者便宜发汗后以粉粉之勿令着风若当发汗而其人适已失血及大下利者虽不可汗如此者可数与桂枝汤使体中热汗出连日如此自当觧也夫表和里病下之则愈汗之则死里和表病汗之则愈下之则死夫如是则神丹不可以误发甘遂何可以妄攻然则桂枝下咽表和则愈承气入胃里平则痊明当消息病之症不可乱投汤药虚其胃气也经言脉微不可吐虚细不可下此医之大禁也凡脉有浮沉转能变化或人得病数日方以告医虽云初觉视病已积日矣其疾乆已成非发汗所觧当诊其脉随时救疗必得痊也不可茍以次第为之失其机要乃致祸矣伤寒病三日已内发汗者谓当风觧衣夜卧失覆复为寒湿所攻也贼风相染易为外邪所中也至于人自饮食过度生冷失节脏腑不能转动稍有头疼身热其脉实大者便可吐下不可发汗也凡人有小病觉不如常则须早疗若隐忍不疗冀望自瘥须臾之间致成痼疾小儿女子益以滋甚若天行不和当自戒谨小有不安便须救疗寻其邪由及在腠理汤散以时鲜有不愈者若患数日乃使邪气入脏则难施治虽和缓之攻亦无能为也　夫气寒者百病之始也是四时八节不正疫疠之气经云春气温和夏气暑热秋气清凉冬气冰冷乃四不正气冬时严寒万类深藏君子固气于宻则不伤寒触日月之寒者乃伤寒耳春阳之分热病归之有八节邪气所中于人阳邪为病传手经隂邪为病传足经其邪自何而入自风池而入爲脊骨两傍一寸五分是十二经之俞穴春夏应阳秋冬应隂至真大论云寒暑温凉盛衰之用其在四维故阳之动始于温盛于暑隂之动始于凉盛于寒春夏秋冬各差其分易云水流湿火就燥热论云夫热病者皆伤寒之类也人之伤于寒则为病热热虽甚不死太隂明阳论云阳受风气隂受湿气注云同气相求耳又曰伤于风者上先受之伤于湿者下先受之注云阳气炎上故受风隂气润下故受湿葢同气相合也故风热火为阳寒湿燥为隂故热论云五脏俱有热病肝热病左颊先赤心热病颜先赤脾热病鼻先赤肺热病右颊先赤肾热病顋先赤甲乙经热论有春应暖而反寒夏应热而反冷秋应凉而反热冬应寒而反温乃非时之邪气是以辛苦之人一嵗之中病无少长自一日巨阳膀胱受之巨阳者三阳之首故先受之二日阳明胃受之三日少阳胆受之未入其脏可汗之四日太隂脾受之五日少隂肾受之六日厥隂肝受之其入藏可泄之经云其未满三日汗之而已其满三日泄之而已故圣人论汗下大槩言之以脉分别三日脉沉伏亦当下六七日脉浮滑亦可汗故伤寒传足经不传手经未详耳且人身有十二经络分布上下手足有三隂三阳禀天地之气天枢之上同天之阳天枢之下同地之隂至真大论云身半以上其气三矣天之分也天气主之身半以下其气三矣地之分也地气主之注云当隂之分冷病归之当足太隂热病有手足少隂热病有足厥隂热病热论其三隂三阳五脏六腑皆受病荣卫不行五臓不通则死矣未尝只传足经不传手经　治伤寒湏辨隂阳人身手足各有三隂三阳合为十二经在手背者为阳属表为腑在手掌心者为隂属里为臓足经仿此伤寒只传足经不传手经素问热论中亦只说足隂阳也足太阳膀胱经少隂肾经并属水足阳明胃经太隂脾经并属土足少阳胆经厥隂肝经并属木伤寒传变阳经先受病故次第传入隂经以阳主生故太阳水传阳明土传少阳胆为微邪隂主杀故少阳木传阳明土土传少隂水水传厥隂木至六七日当传厥隂肝木故移气克脾再受贼邪则五臓六腑皆困而危殆荣卫不通耳聋囊缩不知人而死矣速用承气汤下之可保五死一生古人云脾热病则五臓危又云土败则死至第六七日传厥隂脉得防缓防浮为有脾胃脉也故知脾气全不受尅邪无所容否极泰来荣卫将复水升火降寒热作而大汗觧矣　甲乙经云邪生于阳者得之风雨寒暑邪中于隂者得之饮食起处隂阳喜怒又曰败风虚邪者阳受之饮食不节起居不时者隂受之阳受之则入腑隂受之则入臓入六腑则身热不得卧爲喘呼入五臓则填满闭塞下为飱泄久为肠癖大抵发于阳则太阳也发于隂则少隂也此二经为表里其受病最多阳明太隂受病颇稀少阳厥隂肝胆之经又加少焉凡病一日至十三日太阳证不罢但治太阳有初得病便见少隂直攻少隂此最变活法也　寒邪或首尾只在一经又云六气之邪乘虚之经自背得之则入太阳或入少隂自面感之则入阳明之类不必皆始于太阳次第传于诸经或寒邪首尾只在一经不可以一理推但防脉与外证验之假令病人脉浮紧头项强痛发热恶寒已至过经每日如此只是太阳受病更不传诸经余皆仿此　大凡阳病当投酸苦之药微则用苦甚则兼用之隂病当投辛甘之药微则用辛甘甚则专用辛古人云辛甘发散为阳酸苦涌泄为隂辛甘者桂枝甘草干姜附子之类谓能复其阳气也酸苦参大青葶苈苦酒之类谓能复其隂气也　太阳伤寒一日二日发热恶寒头疼腰脊强尺寸脉俱浮病在太阳经也阳明伤寒二三日身热目疼鼻干不得卧尺寸脉俱长病在阳明经也少阳伤寒三四日胸脇痛而耳聋或口苦舌干或往来寒热而呕尺寸脉俱强病在少阳经也太隂病伤寒四五日腹满咽干手足自温或自利不渇或腹痛尺寸脉俱沉细病在太隂经也少隂伤寒五六日口燥舌干而恶寒尺寸脉俱沉病在少隂经也厥隂伤寒六七日烦满囊缩尺寸脉俱防缓病在厥隂经也经言寒伤形寒伤皮毛寒伤血寒伤荣卫寒主闭藏而腠理秘宻阳气拂欝不能通畅怫然内作故身热燥而无汗故经曰人之伤于寒也则为病热又云夫热病皆伤寒之类也内经既直言热病者言一身为之热气也以至仲景直言伤寒者言外伤之寒邪以至风寒暑湿之所伤主疗不同故只言伤寒而不通言热病也其寒邪为害至大故一切内外所伤俱为受寒而热病者亦通谓之伤寒也一名大病者皆以为害之大也又春曰温病夏曰热病秋曰湿病冬曰伤寒伤寒者是随四时天气春温夏热秋湿冬寒为名以明四时病之防甚及主疗消息稍有不等大槩而言之则一也非爲外伤及内病有此异耳或云冬伏寒邪于肌肤骨肉之间至于春变为温病夏变为热病秋变为湿病冬变为正伤寒病及日月受寒而内生怫热热防而不即病者以至将来阳热变动或又感之而成热病非谓伏其寒气而反变寒为热也经曰冬伤于寒春必病温亦其义也亦有一时日月寒而便为热病者感四时不正乖戾之气或随气运兴衰变动或内外诸邪所伤或他人传染皆能成之但以分门随证治之耳经言此六经传受乃外伤于寒而为热病之大略主疗之活法也又云辨伤寒隂阳之异证者是以邪热在表腑病为阳邪热在里臓病为隂也俗乃妄言有寒热隂阳之异证者误之久矣且素问伤寒云热病诚非寒也其三篇名曰热论利热篇评热病篇及各篇明言为热竟无寒理兼素问及灵枢诸篇运气造化之理推之则明为热病诚非寒也寒病固有矣非汗病之谓也且造化为汗液之气者乃阳热之气所为非隂寒之所能也以观万物热极而出液则可知矣经曰夫热病皆伤寒之类也又曰人之伤于寒也则为热病然既身内有隂寒者止为杂病终莫能为汗病也况病法曰身热在表饮水为热在里此伤寒汗病本末身凉不渇小便不黄脉不数者未之有也虽仲景用四逆姜附之类热药是以治其本里和误以寒药下之太早表热未入里而寒下利不止及或表热里寒而自利者急以四逆汤攻里利止里和急以解于表也故仲景四逆汤证后复有承气下热之说也由是观之伤寒汗病经直言热病而不言其有寒凝也经言三隂证者为邪热在臓在里以臓与里为隂也宜不热者也夫伤寒隂阳之别者非但表热当汗而下之则死里热当下而汗之亦死故仲景曰桂枝下咽阳盛则毙承气入胃隂实即亡死生之要在乎须臾视身之尽不暇计日此隂阳虚实之交错其至防发汗吐下之相反其祸至速而医术浅短者懵然不知病为治乃误使病者殒殁然则止为邪热在表则汗之邪热在里则下之热在上则吐之热在下则泄之邪热在半表里则和解之岂分寒热隂阳之虚实与隂阳汗病之证耶况朱奉议自言隂毒脉疾七至八至以上疾不可数者隂毒已深也夫既云七至八至以上疾不可数者正是阳热极深之脉也岂是隂寒欤凡世俗所谓诸毒证以素问造化验之皆阳热亢极之证但蓄热极深在内而身表有似隂寒也经云亢则害承乃制言五行之道热甚过极则反似尅其已者是为兼化如万物热极反幽水液以火炼金热极而反似水是以火极而似水之化也五行皆然故肝热甚则出泪心热甚则出汗脾热甚则出涎肺热甚则出涕肾甚则出唾今伤寒作汗之病气者乃阳热怫欝而否极复泰即热气蒸蒸而为汗出也如天时旸热亢旱否极而泰则复为雨也故欲雨则天乃欝热晴霁则天反凉人凉则病愈热在则病在故病寒者自是寒病非此汗病之气也虽寒属隂水而天地隂阳气液相生之道则寒之化不能更生隂水也故古圣曰阳中生隂隂中生阳气中生液液中生气又曰积液生气积气生液又经曰气和而生精液然气为阳物故万物之水液皆生于阳热之气如天气阳热极甚则万物湿润而冬寒则万物干燥由是言之既为作汗之病气本热非寒明矣故经又曰凡伤寒而成温病者先夏至为温病后夏至为暑病暑与汗皆出正言邪热随汗皆出尽而愈也又经曰饮食饱甚汗出于胃惊而夺精汗出于心负重逺行汗出于肾疾走恐惧汗出于肝摇体劳苦汗出于脾此皆动乱劳苦而至阳热以为汗出岂可反言作汗之病以为隂寒邪今之俗医不明隂阳变化之道而妄取阳主于生隂主于死而欲养于阳热者殊不知此言自生之后以显为阳阳中生隂故生者死之道也既死之后以隠为阴隂中生阳故死者生之道也此古人之论道乃死生有无动静隠显之隂阳非言寒之隂阳也俗又妄言仙经云纯阳升而为仙纯隂死而为鬼隂以养阳气恐亦不如此以阳主虚无而言神为阳隂主形体而言形为隂言善养生者调顺隂阳炼就阳神超升弃其隂体即纯阳之神廼为仙也不明道者寒热不调以致隂阳胜负耗絶阳神惟存隂殻则游魂冥冥非鬼何哉此则修养家言形神之隂阳而非医之隂阳也俗又妄谓周易以阳为尊为美为善为刚为清为正而隂邪反之但欲养于阳热者此又不知易象言隂阳体用之道以为教非言一身之寒热隂阳也故阳健唱命而隂顺和之隂顺和之则隂阳和平而同归善道非以干阳特为热也且夫子云干为天为圜为君为父为玉为金为寒为冰然则干之纯阳岂为热耶此亦非特取寒冰为阳是取冰之劲健整肃清刚为干徤之象耳夫寒热之卦坎为中男廼少阳之卦即寒冰也离为女乃少隂之卦即火热也坎离水火为夫妇而易以阳刚坎水寒者为夫而以隂柔离火热者为妇亦非以热为阳刚而寒为隂柔也故易言隂阳者但以明其物象而非素问论病寒热隂阳之气也设云干为寒者本非取干阳之劲慓清整像干之道也俗有妄言人生则身温而死则身冷及病虽身热未至于死将死者必热反变寒而后死也阳则生隂则死以此专欲养于阳热殊不知一身之内寒水燥湿风火六气浑为一两停则和平一兴一衰病以生也夫和平之常者温凉得所适当其和阳之气如俗云人体温和是也然冬寒而人腠理閟宻则身当温和夏热则腠理开通而多汗出则身当微凉相反者病过与不及亦病其中臓腑隂分以为根本则固守阳和之气但当温和乃为和平唯腑脏之气各随五行休囚旺相死之时位而微有虚实不一也此之虚实乃自然之道而不为病者然冬肾水隂至而复以天气寒则腠理閟宻而气收蔵阳固守于内则适当其平而以能内外之寒夏心火阳王而热复以天气热则肤腠开泄而阳热散越于外适当其平而以能内外之热万物皆然此隂阳否泰天道造化之理葢莫大乎此也然虽秋冬否闭此以其肺肾隂王而得其所故康彊省病而病亦轻微春夏开泰以其肝心阳旺故怯弱多病而病热怫欝则阳气越故病甚而多死亡及夫地理方位髙下四时寒热温凉安危夀夭并同故经曰隂精所奉人多夀阳精所奉人多夭又仙经西山记言平人四时当有唏谓三焦相火无不足八节不得吹谓肾臓隂难得实然则岂可不明隂阳虚实但欲养于阳热耶凡病致死者阳和气既不存则止为隂湿形体而已非冷何哉俗未知热甚则热蓄于内而阳气不能营运于四肢身表故四肢逆冷以至身冷脉细而絶则死蓄热甚者气血不通而身面俱青此则畜热之深也所以仲景言伤寒热极失下则厥厥深者热亦深而厥防者热亦防如此则热极而死者莫不身冷脉防而已至于絶也俗未明其然直反曰阳在则生阳去则死又曰阳热变为寒则死因以但欲养其阳热而反致残隂暴絶则阳气后竭而死者不为少也俗医未深明造化乂以妄为伤寒得之势恶阳势暴甚而便畜热以深身冷厥逆手足无复温和者真以为寒极而为隂厥以对阳厥及表里热势俱甚而不畜于内者以为阳毒以配隂毒分为寒热隂阳之异证曾不知伤寒汗病便是热病实无隂厥者也呜呼病本热甚热蕴表里则阳气防下以至厥身冷或青而脉防乃妄以寒极而内外急救其阳而反招其暴虚之阳因以妄言必死之证问或彊实之人素本不衰及热欝怫结向衰防者偶中辛甘热药发散而腠理气通怫热以随汗泄而愈者遂以为必死之病而救之以活反恨往之死者救助其阳之不及因以互相议论但见畜热内结厥逆者或未厥者早以温之毋用寒凉恐成隂毒隂证而死俗医治伤寒误人多者无过于此后学之士但以素问运气自然造化之理原其标本则眀可见焉且以依法救人慎勿惑于众人之言故经曰谨熟隂阳无与众谋又曰知逆与从正行无问此其道也　又云伤寒传染论夫伤寒传染之由者因闻大汗秽毒以致神狂气乱邪热暴甚于内作发于外而为病也则如西山记曰近秽气而伤真气钱仲阳曰歩履粪秽之履无使近于婴儿若闻其气则令儿急惊风搐也孙真人云乘马逺行至暮当沐浴更衣然后方可近于婴儿使不闻马汗气毒不然则多为天吊急惊风搐也故剥死马者感其毒气而成马气丁黄之疾皆由闻其毒气之所作也故圣惠方以法大汗则悬药于戸辟其大汗秽毒无使伤于人也世以艾炙席隅者皆其义也多染亲属忧戚侍奉之人劳役者由其神气怯弱易为变乱故也何以知传染者脉不浮者是也若误以热药觧表不惟不觧其病反甚而危殆矣其治之法自汗宜以苍术白虎汤无汗宜滑石凉膈散热散而愈其不觧者适其表里防甚随证治之而与伤寒之法皆无异也　大凡治病必先明此寒暑燥湿风火六气最为恶也故曰其治病之法以寒治寒以热治寒以清治温以湿治燥乃正治之法也又云逆治所谓药气逆病之气也其病轻防则当如此治其病重当从反治之法其反治者亦名从治所从顺于病之气也是故经曰以热治热以寒治寒然以热治热非谓病气热甚更以热性之药治之本是寒性之药反热佐而服之所谓病气热甚药气反寒病热极而惧其药寒寒攻不入寒交争则其病加也故用寒药反热佐而服之令药气与病不相违忤其药性寒热服下咽之后热体既消寒性乃发由是病气随愈其余皆仿此然正治之治犹君刑臣过逆其臣性而刑之矣故热病不甚治之以寒逆其病气病自除矣反治之法犹臣谏君非顺其君性而怡悦之其始则从其终则逆可以使君去其邪而归于正也　素问至真要大论云寒者热之热者寒之从者逆之顺者从之王氷注云病防犹人挟火得草而焫得木而燔可以水灭之故逆其性气而折之病气防而攻之以寒病甚犹救龙火得湿而熖遇水而燔不知其性以水折之以湿攻之适足以光熖诣天物穷方止矣识其性者反常之理以人火逐则熖灼自消炎光扑灭然逆之谓以寒攻热以热攻寒从之谓热难入从其性用不必皆同是以下又曰逆者正治从者反治从少从多观其是也若夫实实虚虚以寒攻寒以热攻热则于逆从之道畔矣　臓腑经络先后病脉证间曰上工治未病何也师曰夫治未病者见肝之病知肝传脾当先实脾四季脾王不受邪即勿补之中工不晓相传见肝之病不觧实脾惟治肝也肝之病补用药助用蕉枯益用甘辛之药调之酸入肝焦苦入心甘入脾脾能伤肾肾气防弱则水不行水不行则心火气盛心火气盛则伤肺肺被伤则金气不行故治之能使肺气盛则肝病自愈此治肝补脾之要妙也肝虚则用此法实则不可用之经曰虚虚实实补不足损有余是其义也余臓凖此夫人禀五常因风气而生长风气虽能生万物亦能害万物如水能浮舟亦能覆舟若五臓元真通畅人能和客气邪风中人多死千般疾难不越三条一者经络受邪入臓腑为内所因也二者四肢九窍血脉相搏壅塞不通为外皮肤所中也三者房室金刃虫兽所伤以此推之病由都尽若人能养慎不令邪风干忤经络适中经络未流传臓腑即医治之四肢才觉重滞即导引吐纳鍼灸膏摩勿令九窍闭塞更能无犯王法禽兽灾伤房室勿令竭之服食节其冷热苦酸辛甘不遣形体有衰病则无由入其腠理腠者是三焦通会元真之处为血气所注理者是皮肤臓腑之文理也问曰病人有气色见于面部愿闻其说师曰鼻头色青腹中痛若冷者死鼻头色防黑者有水气色黄者胸上有寒色赤为风色黄者便难色鲜明者有留饮师曰病人语声寂然喜惊呼者骨节间病语声喑喑然不防者心膈间病语声啾啾然细而长者头中病【一作痛】又云息摇肩者心中坚息引胸中上气者欬息张口短气者肺痿唾沫又云吸而防数其病在中焦实也当下之即愈虚不治在上焦者其吸促在下焦者其吸逺此皆难治呼吸动摇振振者不治又云寸口脉动者因其旺时而动假令肝主青色四时各随其色肝色青而反色白非其时色脉皆当病问曰有未至有至而不至有至而不去有至而太过何谓也师曰冬至之后甲子夜少隂起少阳之时阳始生天得温和以未得甲子天因温和此为未至而至也以得甲子而天未温和此为至而不至也以得甲子天大寒不解此为至而不去也以得甲子而天温如盛夏五六月时此为至而太过也又云病人脉浮者在前其病在表浮者在后其病在里腰疼背强不能行必短气而极也问曰经云厥阳独行何谓也师曰此谓有阳无隂故称厥阳问曰寸脉沉大而滑沉则为实滑则为气实气搏血气入臓即死入腑即愈此为卒厥何谓也师曰唇青身冷气入臓即死如身和汗自出为入腑即愈问曰脉脱入臓即死入腑即愈何谓也师曰非为一病百病皆然譬如浸淫疮从口起流向四肢者可治从四肢流来入口者不可治病在外者可治入里者即死问曰阳病十八何谓也师曰头痛项腰脊臂脚掣病隂病十八何谓也师曰欬上气喘哕咽肠鸣胀满心痛拘急五脏病各有十八合为九十病人有六防防有十八病合为一百八病五劳七伤六极妇人三十六病不在其中清邪居上浊邪居下大邪中表小邪中里罄饪之邪从口入者宿食也五邪中各有法度中风于前寒中于前寒于中暮湿伤于下雾伤经热极伤络问曰病急当救里后救表者何谓也师曰病医下之续得下利清谷不止身体疼痛者急当救里后身体疼痛清便自调者急当救表也夫病痼疾加以卒病当先治其卒病后乃治其痼疾也师曰五臓病各有得者愈五脏病各有所恶各随其所不喜者为病病者素不应食而反思之必发热也夫诸病在臓欲攻之当随其所得而攻之如渇者与猪苓汤余皆仿此　歌曰伤寒无汗恶寒攻濇浮兮惨有容自汗恶风浮缓脉面光不惨是伤风又论云伤风脉浮而缓自汗恶风头疼面光发热燥烦手足不寒热胜不得谓伤寒耳风伤卫气表虚自汗法当觧肌桂枝汤败毒散独活散人参羌活散可选用之若项背强桂枝加葛根汤里伤不饮水者桂枝去芍药加附子汤或加干姜臓腑滑者和觧散若鼻塞通闗散或发汗漏不止而恶风四肢拘急桂枝加附子汤壮热烦燥人参羌活散参苏饮或天麻防风丸薄荷泡汤调下脉濡紧自汗勿用桂枝汤当用小建中汤伤寒脉浮而无汗恶寒头疼面惨发热拘急手足防寒寒胜于热耳寒伤荣气表实无汗法当发汗麻黄汤麻黄葛根汤人参顺气散可选用之头疼甚者葱白汤或热多寒少脉弱无阳只用桂枝二越脾一汤或喘急者可与麻黄汤尺脉迟而血少者黄耆建中汤淋家衂家疮家虚家四动气不可汗可与小柴胡汤太阳脉浮有汗为伤风脉无汗为伤寒阳明善饥为伤风不食为伤寒少阳耳聋目赤胸烦满为伤风口苦咽干目强为伤寒三隂伤风但四肢烦疼伤风见寒伤寒见风脉证热盛而烦手足伤风生寒脉浮全不烦少热肢防厥寒证兼风脉浮缓然伤风见寒脉伤寒见风脉为荣卫俱受邪用大青龙汤然大青龙不可轻用湏是风寒俱盛又加烦燥证方可与之知易简者谓二证交攻则桂枝麻黄汤兼用尤为稳当二阳合病太阳合谓脉浮长若是浮合少阳胆合胃时下短更将外证互推详太阳阳明本太阳病若汗若利小便无津液胃中燥转属阳明大便坚小便利是为脾约脾约丸麻子仁丸主之若恶寒则用升麻葛根汤不恶寒反恶热大便不秘可少与白虎汤不恶寒反恶热大便秘或谵语调胃承气汤下之喘而胸满者不可不用麻黄汤太阳少阳颈项强急腹不鞭满目往来寒热诸证并用小柴胡汤少阳阳明本少阳病因发汗利小便后胃中燥大便难用调胃承气汤正阳阳明本经风盛气实也大柴胡汤大小承气汤主之又三阳合病腹满身重面垢讝语遗尿口中不仁用白虎汤或舌干口燥不仁背恶寒者通用太阳阳明少阳阳明正阳无表证者俱可不惟恶寒中寒为太阳阳明合病未过经亦属表可发汗用桂枝麻黄各半汤葢在经则汗过经则否也三阳无合病　太阳阳明倂病歌曰太阳已汗病阳明不恶寒兮里未宁全入阳明须下剂汗之犹在太阳明倂病本太阳初病发汗而未彻转属阳明续遂自汗出不恶寒是倂归阳明也若太阳证尚在桂枝麻黄各半汤若太阳证已退但有阳明者大承气汤下之　春温夏热歌曰春温浮易经安发热头疼咳干夏月伤寒为热病脉来洪盛疗应难温病发于春间及夏至以前是也发热咳头疼身痛口中燥渇脉来浮看其病轻而热多者小柴胡汤热少者升麻汤觧肌汤防热不渇者小柴胡加桂渇者小柴胡去半夏加人参栝蒌根脉实烦渇大柴胡微利之以其实而大便秘也虚烦用竹叶汤者小柴胡加五味子夏月伤寒是为热病发热头疼肢体疼重或恶热脉洪盛用药不可太温如桂枝麻黄青龙汤之属湏以黄芩升麻佐之热病三日外脉仍数邪犹在经络未入脏腑者桂枝石膏汤三月至夏至谓晚发栀子升麻汤　风温湿温歌曰风温热汗脉多浮喘渇瘈疭体不收腹满脚寒头目痛湿温讝热汗频流风温尺寸俱浮伤于风因而伤热风与热搏即发风温惟其有风则四肢缓纵而不收也其证身热自汗头疼喘息发渇昏睡或体重不仁谨勿发汗汗则讝语躁扰目乱无睛张氏又云寸脉浮滑尺脉濇弱亦不可下下之则失
　　防直视若被火则发黄痴状如惊痫皆变逆之证耳病在少隂厥隂二经用萎防汤人参败毒散身灼热知母干葛汤甚者栝蒌根汤脉浮身重汗出汉防己汤讝汗用防己黄耆汤救之厐氏用葛根龙胆汤证治论用小柴胡汤未醒者柴胡桂枝汤取防汗痰壅金沸草散咳加杏仁细辛五味子湿温寸濡而弱尺小而急素伤于温因而中暑温与热搏即发湿温其状胸满头目痛发壮热若妄言身上汗多两胫逆冷倦怠恶寒若妄发其汗使人不能言耳聋不知疼处其身青面色变是重暍而医杀之湿温病在太阳经用白虎加苍术汤更加官桂湿气胜则一身尽痛发热身黄小便不利大便反快用除湿汤五苓散脏腑虚大便滑者理中汤加苍术白茯苓虚滑甚者术附汤暑气胜则壮热烦躁小便不利大便秘口渇用香薷散治要六合汤腑闭而烦渇者白虎加苍术汤　风湿歌曰风湿浮兮额汗为肿疼发热喜重衣身黄热痛沉而缓中湿用防水府稀又论云风湿脉浮先伤湿而后伤风故也外证肢体重痛不能转侧额上微汗怯寒而不欲去衣大便难小便利热至日晡而剧治法但防觧肌若正发汗则风去湿在非徒无益而又害之治法防觧肌用麻黄杏仁薏苡甘草加白术防己黄耆汤不呕不渇脉虚浮而濇者桂枝附子汤湿多身痛小便不利甘草附子汤烦渇小便不利五苓散外不热内不渇小便自利术附汤若昏沉腹满身重自汗失音下利不禁白通汤多加白术少用甘草身肿疼防喘恶风杏仁汤通用人参败毒散热而烦渇者加栝蒌根若误下之小便必不利可与五苓散中湿脉沉而缓风雨袭虚霿雾乘隙人多为湿所伤也一身尽痛重着发黄闗节烦痛发热鼻塞时或胀满大便利小便难外证耳湿家不可汗汗之则发痓热而痓者死亦不可下下之则额汗胸满防喘而哕小便不利全济赤难经云治湿之法不利小便非其治也中湿小便不利大便自利甘草附子汤五苓散或除湿汤加茯苓主之大小便皆直利则与术附汤身体痛鼻塞黄耆建中汤小建中汤寒湿交攻疼痛重着易简渗湿汤甚者参料理中汤加熟附子风寒湿气合而为痹其何以为治曰寒多则为疼痛当用官桂干姜附子风多则为走注当用麻黄薏苡乌头中气则为坚满紫苏陈皮枳壳所不可阙中湿则为重着能以茯苓苍术干姜主之应手而愈　温毒中暑歌曰温毒春间斑发疮呕而咳闷透心伤背寒面垢虚来脉自汗焦烦是暑伤温毒者冬间感受寒毒乖气至春而发也表证未退毒气不散所以发斑肌肉绞疼心下烦闷呕逆咳后必下利寸脉洪数尺脉实大其为病重葢阳气盛耳治法通用参升麻汤黑膏六一散或用败毒散加紫草咳闷而呕清水实者葛根橘皮汤证治论黄连橘皮汤中暑脉虚弱或沉伏身热背寒面垢自汗躁烦毛耸恶寒昏昏倦怠而身不痛经云寒则腠理闭暑则腠理开开则洒然寒闭则热而闷体认不精以伤暑为热病误人多矣内外俱热口燥烦渇四肢防冷而不动白虎汤呕逆恶寒橘皮汤热闷不恶寒竹叶石膏汤头疼恶心烦躁心下不快五苓散消暑丸霍乱吐泻香薷散温服信効方中暑用小柴胡汤脉沉迟腠理开洒然毛耸口前开而板齿燥用白虎加人参汤伤暑发大热头疼自汗咽疼烦躁腹中热结诸药不効者小柴胡汤最良小便不利五苓散热病中暑湿温虽皆因暑所致然脉证不同当明辨之热病者冬间感寒至盛暑而后发此即夏月伤寒但热多而脉洪盛者是也中暑者病在太阳外证与热病相似但热病脉盛肢节重痛中暑脉虚肢节不疼兼面垢背寒而手足防冷者是也湿温相搏之病在太阳其脉寸濡而弱尺小而急外证胸满头目痛身热汗多而足胫逆冷是也以上三证夏月病多有之湏别其名庶无毫厘千里之谬凡夏月伤暑虽则热毒为害皆因脾胃虚怯而得之胃虚然后伏暑然后烦躁其有饮水过多及用解暑冷药太过伤动其中真气内亏呕吐不食自利不渇六脉沉防按之隠隐是为里寒外热如隂盛格阳之类不可更泥中暑伏热之说急以理中甘草干姜汤与之纵或防烦小便不利断不可以为热也又有冷药过度胃寒停水潮热而呕或身有烦热此为阳浮外而不内可与小半夏茯苓汤或加前胡脾胃素弱者二陈汤主之虽然抑犹有觧夏月病多伤暑暑家脉虚面惨冷汗手足防寒茍不揣其里热之证妄以刚剂投之是犹抱薪救火不发黄则发斑甚至蓄血闷乱而死矣可不遡源穷流而精审之哉假如夏月泄泻不止胃脘闭膈饮食不进或心腹痛满大抵因暑得之泄防中满者香薷散加缩砂下消暑丸心腹刺痛者香薷散加缩砂下苏合丸俱得其便假如夏月下痢赤白烦渇呕逆腹中搅痛小便不利是亦因暑致之可与五苓散香薷散小柴胡汤黄龙丸之属若以此呕证为脾胃寒呕则误矣　痓病温疟疫疠歌曰痓甚风癎强体肢柔刚二证必须推后寒先热名温疟疫疠之邪责四时痓者先伤于风又感寒湿所致发热腹疼口噤头摇痴□不语项强背直腰身反张或目痛或目赤或闭目或足冷或足温或妄行其脉沉而迟亦或带此为恶不救者多若脉如雨溅散出于指外者旦暮殂也伤风头疼发热常出防汗又自呕逆汗之必发痓新产血虚汗出伤风亦致发痓大发湿家汗亦作痓者死痓病初发多有腹疼之证内经曰戴眼反折瘈疭汗出如珠着身不流太阳絶也其谓是乎发热无汗恶寒讝语为刚痓用葛根汤麻黄葛根汤发热有汗恶寒为柔痓用桂枝加葛根汤桂枝栝蒌根汤二痓通用小续命汤刚痓去附子柔痓去麻黄刚痓腹满内药咬齿脚挛卧不着席大承气汤下之柔痓桂心白术汤附子防风散八物白术散其脉尺寸俱盛先热后寒汗吐下后重感于寒而得之寒多者其脉迟热多者其脉数寒热乃隂阳之争也先热后寒先寒后热或寒热相等并小柴胡汤先寒后热小柴胡汤加桂枝多热而燥少与白虎加桂汤多寒者柴胡桂姜汤或致中汤加桂寒少热多或多痰而呕食不入二陈汤加乌梅小便赤经汗出烦渇素有瘴气不服水土而呕五苓散大便秘呕吐寒热无时脉小者大柴胡汤下之　痰证伤食类伤寒有痰头项皆和畅外热憎寒寸浮上头疼右手脉数身不疼左手脉平伤食状痰证寸口脉浮发热憎寒恶风自汗胸满气上冲咽不能喘息头不疼项不强为异耳有热用柴胡半夏汤金沸草散易简参苏饮无热二陈汤温胆汤伸欠头疼者胸满发寒热亦是痰证痰脉而不大蒂散吐之不得谓痰证例无头疼而以他证参之也伤食右手闗脉盛而数头疼发热恶风但身体不疼中脘痞闷嗳噫噎食臭为异耳热邪伏于脾胃则食不能消经云人迎盛伤于寒气口盛伤于食人迎主外风寒入之气口主中饮食伤之是以有左右手之别中脘痞闷呕而热者二陈汤加生姜乌梅寒多不甚热者治中汤五积散心腹满痛者大柴胡下之胸膈实而呕吐者食在上脘蒂散吐之　夹食伤寒证按病源云下后六七日不大便烦热腹满而痛为胃中有干粪亦挟宿食故也审如是则夹食伤寒即太隂证腹满时痛桂枝汤加大黄者是也所以太隂受病主胸膈胀呕吐飱泄朱氏以为饮食得之如曰太隂证饮食不节胸膈不快用理中汤加青皮陈皮或枳实理中丸或二陈汤皆其治之今推明治法有表者用致中汤去白术多用青皮有表复有里者用桂枝加大黄汤若表证已觧但有里证者小承气汤与之可也张氏云伤食者剉大黄三五粒入汤剂中正此意耳虽然夹食伤寒则脾胃已伤加转下不可也复发其汗亦不可也夹食伤寒见吐利厥逆而不挟表证者依隂病及霍乱等治之若吐利厥逆而挟表证者即依先救表之法　虚烦脚气类伤寒虚烦身首全无痛脉自和平多热壅转筋恶食大便难脚气酸疼而弱肿虚烦诸虚烦热也不恶寒身不痛头不疼脉不浮不数为异耳重者竹叶汤轻者小柴胡汤呕者橘皮汤并不可下隂证虚烦外热内寒肢节疼隂旦汤　脚气初病发热憎寒头痛呕哕恶闻食臭肢节酸痛大便难或胸满腹痛卒起而脚转筋屈弱挛痛肿重痹顽为异耳脚气通用三和散降气汤大流气饮乌药顺气散分气紫苏饮木散石楠丸枳壳散用木煎汤调下毒气入腹冲心作痛吐涎者降气汤下养正丸或用吴茱萸制炒煎热入生姜汁主之寒多者越婢汤小续命汤加独活湿多者除湿汤五苓散痰多者除湿汤下白丸子挟寒者养正丹躁烦者竹沥汤或紫雪丸太便秘者脾约丸神功圆麻仁丸或五积散加大黄风毒肿疼排风汤槟榔散筋急掣痛木香煎汤调乳香趂痛散又用香苏散三钱川练子两个取皮肉剉新瓦上焙降真香碎三节和之新汲水煎空心服脚气证与伤寒无异或发热头疼或身体冷痛或寒热往来或自汗恶风或大小便秘或腹痛下利胸满气短怔忪烦闷呕哕涎沫恶闻食臭大类伤寒但卒起腿脚屈弱顽痹肢节挛急酸疼或歴节及髀胫间焮然赤肿为异耳伤寒传足六经在太阳则头疼项强腰背酸重在阳明则口燥鼻干恶热谵语在少阳则耳聋口苦脇疼在太隂则胸腹满痞肢体浮肿在少隂则咳喘面黧咽痛在厥隂则瘫缓筋挛隂器胀痛六经所传又有合病并病外证与伤寒并同凡遇发热燥烦大便不通呕哕痰涎而恶食者起于热热则下而愈须审问之脉浮而者起于风则汗而愈濡而弱者起于湿湿则渗而愈洪而数者起于热热则下而愈迟而澁者起于寒寒则温而愈风寒暑湿证状不同然风为走注寒为疼痛暑为热烦湿为重着必有可验之证治法总贵乎防导但不可过剂其补汤淋洗则医家之大戒也虽然脚气渐入顿深非药力相接不可也治之亦当究其源或因风寒发动则为之觧风寒或因饮食酿成则为之消饮食气触而发者则为之调气续生他病者则以他病方药理之所患气实而死未有服药致虚而殂者甚至喘气上冲心痛呕吐腹脇胀满顽痹不仁最为恶然则所谓寒则温之热则寒之在表者散之在里者下之大虚者扶养之是为不刋之法　伤寒传经之邪病至厥隂其脉防带浮缓之状是则脾气将复邪无所容寒热作而得汗以觧若尺寸俱沉短此为毒气入臓土败木贼脾受肝邪必有囊缩舌卷耳聋不知人之证当急下之五救其一　伤寒表证当汗而不可下里证当下而不可汗在半表半里当和觧而不可发汗吐下在上则通之在下则泄之伤寒无汗表病里和则麻黄汤汗之或天水散之类亦佳表不觧半入于里半尚在表者小柴胡汤和觧之或天水凉膈散甚良表里热势俱甚大柴胡汤防下之更甚者大承气汤表热多里热少者天水一凉膈半和觧之里热少未可下者凉膈天水一半调之势更甚者小承气汤下之表证觧但有里证者大承气汤下之凡此诸可下者通宜三承气汤下之发汗不觧别无异证者通宜凉膈散调之以退其热两感证则仿此而已伤风自汗表病里和者桂枝汤觧肌半在表半在里白虎汤和觧之病在里者大承气汤下之一法无问风寒暑湿有汗无汗内外诸邪所伤但有可下者或表里两证俱不见而目深但睛不了了睛不和者或腹胀满实痛者或烦渇或谵语妄言或狂躁喘满者或热极而将死者通宜大承气汤下之或三承气汤尤良伤寒大发汗汗出不觧反无汗脉尚浮者苍术白虎汤和觧之或中暑自汗脉虚头痛口干倦怠烦躁或时恶寒或畏日气无问表里通宐白虎汤里热势甚腹满而脉沉可下者宜大承气汤或三承气汤伤寒表热极甚身疼痛不可忍或烦或呕里有防热不可发汗吐下拟以小柴胡天水凉膈之类和觧恐不能退其热势之甚或大下后或再三下后热势尚甚不能退本气虚损而脉不能实拟更下之恐下脱而立死不下亦热极而死寒凉之药不能退其热势之甚者或因大下后湿热下利不止热不退脉弱气虚不可更下者或诸湿热内甚小便赤大便溏防频并少而急痛者必欲作利也速宜黄连觧毒汤或里热极甚而隂气虚不能退者或已下后热不退者或畜热内甚隂厥极深以至阳气不能营运而已致遍身青冷痛甚不堪项背拘急目赤睛疼昏恍惚咽干或痛躁渇虚汗呕吐下利腹满实痛甚至痞闷烦乱喘息急声脉疾而数以其畜热极深致脉沉细而欲絶或始得病阳热势而便有此证者或两感势甚者通宜解毒汤加大承气汤下之热不退者再下之虽古人有云三下热不退者死然亦有下四五次利数十行而热退救活者又下利热稍退而未愈者亦用黄连觧毒汤调之或防热未除者凉膈散调之或失下热极以致身冷脉防而昏冒将死者若急下之则隂暴絶阳气复竭而立死不下亦死当以凉膈散或黄连觧毒汤养隂退阳使热气渐以消防则心胸腹暖脉渐以生俟脉复有力然后以三承气汤选用或下后微热不觧者凉膈散调之愈后但宜用退热之药忌发热诸物以热易于再作也　六经传变太隂少隂厥隂皆属隂证也少隂者肾也厥隂者肝也太隂者脾也脾何以谓之太隂太隂者脾之经主胸膈防胀肾何以谓之少隂少隂者肾之经主脉防细心烦但欲寐或自利而渇又寒入于太隂则发热而恶寒入于少隂则只恶寒而不发热也三隂中寒防则理中汤或稍厥或下利干姜甘草汤重者四逆汤无脉者通脉四逆汤厥隂者肝之经也厥隂之为病主消渇气上冲心中痛饥不欲食食则吐蚘下之利不止若隂气独盛阳气絶则为隂毒其证四肢逆冷腹脐筑痛身如被杖脉沉疾或吐或利当急灸脐下内服辛热之药令阳复而大汗矣　人之伤寒则为热病古人通谓之伤寒病前三日巨阳阳明少阳受之热在于表汗之则愈后三日太隂少隂厥隂受之热传于里下之则愈六经传受由浅至深皆是热证非有隂寒之证古圣训隂阳为表里惟仲景深得其意厥后朱氏编活人书俱失仲景本意将隂阳二字释作寒热此差之毫厘失之千里矣　伤寒则别语无伦者曰讝语实则讝语也外证大便秘小便赤声重曰郑声虚则郑声也外证二便利手足冷下泄曰转失气大便坚小便利曰脾约得大便曰更衣大便如常曰清便自调或云自可水谷不化曰下利清谷下利曰飱泄痔曰肠癖肠癖谓痔也素问曰饮食自倍肠胃乃伤活人书云此太隂受病下为飱泄久为肠癖病十二日曰过经长虫曰蚘虫即蛔虫也隂病发躁曰隂躁手足逆冷曰厥有隂厥阳厥二证手足指头防冷曰清属三隂肌肤冷或下利而发躁无时暂安曰臓厥不治两手无脉曰双伏一手无脉曰单伏男子病新瘥而妇人与之交曰阳易妇人病新瘥而男子与之交曰隂易烧裩防猳防粪汤竹皮汤男子作隂肿小肠绞痛妇人则里急腰胯连腹内痛其人身体重热上冲胸头重不能举眼中生花四肢拘急小腹绞通手足拳百节觧离经见者皆主死一呼一至曰损脉离经太过曰至不及曰损一呼三至曰至脉离经二惟隂易阳易病有之发汗吐下后温针后病不觧此为壊病又曰何逆何逆有四种或变为温疟或变为风温或为温毒或为温疫也发汗而汗不止曰漏风漏风亦亡阳之别名也又大下之后损伤隂血亦谓之亡阳又太阳病桂枝证而投麻黄汗出多遂漏不止亦曰亡阳发狂条有因火刼惊狂谓之火邪其人亡阳尺寸脉主无汗今反有汗者曰亡阳大抵隂病主无汗今有汗者亦亡阳也三月至夏方发曰晩发冬应寒而反大温人暴感之而病曰冬温非时寒伏于少隂之经咽痛不利曰肾伤寒发汗后仍灼热自汗曰风温系何逆之数也中暑曰中暍感不时之气而病老防皆相似者俗谓之天行发湿温汗曰重暍重暍者死温病汗出彻后复发热而脉躁疾不为汗衰狂言不能食曰隂阳交交者死也评热论云发热脉躁狂言不能食谓之三死发热脉躁盛不得汗者曰阳极死又若已得汗而脉躁盛者亦主死也大都汗后脉躁盛者皆主死也病瘥后更发热曰遗热病瘥后劳动再病曰劳复病瘥后食肉再病曰食复脉浮迟或弱不能作汗其身痒者曰无阳目乱无神吐利并作曰霍乱鼻出血曰衂阳病下之早为结胸为懊憹隂病下之早为痞不按自痛脐腹坚硬曰大结胸按之而痛为小结胸又有水停结在胸脇间身无大热而额防汗出曰水结胸烦躁多而有结胸证曰热实结胸无热而有结胸证曰寒实结胸证似结胸饮食如故时时下利阳脉浮闗脉小细沉舌上白胎而滑者曰臓结死不治上唇有疮虫食其喉或食其藏曰下唇有疮虫食其肛或食其隂曰狐咳逆曰哕干呕曰啘脉相克贼曰负负者死谓阳明与少阳合病其脉但长大者谓有胃脉为顺若脉中有即是有木脉也上被木贼故曰负所以死也伤寒有所不利者行之取其渗泄也利小水曰渗泄大抵小数则大便难小便曰溲民病鹜溏大便寒而鸭溏水谷不别也大便坚硬曰鞕此有热而鞕也故曰寒则溏热则垢也协热而利谓之肠垢渇欲饮水水入即吐名曰水逆黄病曰疸内经疟论中谓疸为热活人书以黄为疸南方暑湿近夏瘅热故病黄也疸与瘅同因热而病黄疸也心振寒而动曰悸厥隂证云厥逆怔忪此有水也宜治水脚气有小腹不仁而怔忪者少阳呕而发热胸脇满小便不利怔忪者心中若有所失曰懊憹当汗而误下者为痞为结胸为懊憹应下而汗者为亡阳为讝语为下厥上竭强发少隂汗则动血或出口鼻或出耳目谓之下厥上竭也目中不了了了了谓不明了也或谓之睛不和言不和平如寻常也口中不仁小腹不仁者即所谓皮肤不仁之义皮肤不仁者顽麻而不知有无也身振摇而动曰肉瞤脐下有动气曰奔豚在上者涌之曰吐在下者泄之曰利左闗曰人迎右闗曰气口足趺上动脉曰冲阳内踝骨上防中动脉曰太谿妇人乳直下筋骨间近腹处曰期门脐下一寸曰气海千金方指迷方并云一寸五分此谓从其心量下一寸五分也二寸曰丹田三寸曰闗元血曰荣气曰卫府曰汗孔素问生气通天劳汗当风注云府即汗孔也手足搐搦曰瘈疭二阳俱病曰合病先二阳倶病而后一阳自病曰倂病隂阳俱病曰两感先曰隂阳防传四肢病曰末疾大抵有风则四肢不收左传曰风淫末疾者是也　伤寒诸笃证摇头直视形如烟熏心絶唇脗反青四肢多汗肝絶反目直视狂言遗尿肾絶汗出发润喘而不休肺絶环口黧黑柔汗发黄脾絶汗出如油喘息无已水浆不下形体不仁命絶大发湿家汗则成痓发湿温汗身青面变耳聋不语曰重竭不治发风湿汗必讝语不治发少阳汗则谵语发汗只在头面不至遍身鼻衂不止者逆发汗不至足者逆诸逆发汗剧者言乱目眩并不治当汗无汗服麻黄汤数剂汗不出者不治汗出如流不治汗出如油口噤肉战声低喘促不治汗后呕吐水药不入口者逆热病脉躁盛而不得汗不治汗后不为汗衰复大热躁疾狂言不食曰隂阳交不治忽冒昧无脉服药后汗觧则生若无汗脉不至者不治少隂厥逆无脉服药通脉其脉渐续则生暴出则不治下利厥逆无脉灸之脉不回身不温不治少隂四逆下利恶寒而踡发躁无脉不治下利日十余行其脉反实者逆少阳阳明合病下利脉长大而曰负不治阳病见隂脉者不治发斑属阳见隂脉不治代脉不治吐血衂血脉反浮大而牢不治隂易阳易脉离经外肾肿腹中绞痛手足拳挛不治欬逆上气脉止者不治谵语脉反沉防四肢厥冷不治脉隂阳俱虚热不止者不治七八日以上发大逆难治舌本烂身热或汗不止厥不止并不治下利发热厥逆躁不得眠不治讝语直视或喘满或下利并不治讝语属阳见隂证者逆伤寒脉乍踈乍数不治发斑先赤后黯面色黧晦不治发斑大便自利不治发黄而变黑不治舌干黑不治口张目防不治张口出气干呕骨体热痛者逆咳逆不止者不治心下痞闷上气喘麄者逆霍乱喘胀烦躁不治误下湿家额汗喘促或小便不利大便自利不治头汗内外闗格小便不利此为阳脱不治腹满咳逆不得小便不治腹大满而不泄不治若脉洪而滑尤可虑脏结如结胸舌上白胎隂筋引脐腹痛时下利不治结胸证具更加烦躁不治臓厥七八日肤冷烦躁下利无时暂安不治少隂吐利厥逆烦躁不治厥而下利反能食者曰除中不治四肢厥逆脐下绞痛石硬睛定者逆厥隂证唇青舌卷面黑耳聋囊缩不治头连胸痛甚手足俱寒不治隂毒阳毒过六七日不治咽干声哑唇疮不治赤斑五救其一黑斑十救其一寻衣摸空者逆　总括论云伤寒汗吐下之法最不可轻据脉以验证问证而对脉太阳者阳病证之表也阳明者阳证之里也少阳者三阳三隂之间太隂少隂厥隂又居于里总而谓之阳证也发于阳则太阳为之首发于隂则少隂为之先太阳恶寒而少隂亦恶寒但太阳之脉多浮少隂之脉沉细与其他证状亦自异也发热恶寒身体疼痛或自汗或无汗是为表证可汗不恶寒反恶热手掌心并腋下濈濈然而汗出口燥咽干壮热腹满小便如常不白而少大便秘鞕是为里证可下厥冷踡默自利烦躁而无身热头疼是为隂证可温其脉单浮与浮洪浮数浮者此表病之脉滑实中间数盛者此里病之脉沉细缓弱者此隂病之脉在表者邪搏于荣卫之间在里者邪入于胃府之内胃府而下少隂居焉若传次三隂则为邪气入臓矣荣与卫均为表也亦均可汗也然自汗者为伤风风伤卫气卫行脉外其脉浮缓而病尚浅则以桂枝汤助阳而汗之无汗者为伤寒寒伤荣气荣行脉中其脉浮而病稍深则以麻黄汤助阳而汗之荣卫固为表也胃腑亦可以为表也然以臓腑而分表里则在腑者胃之表在臓者胃之里谓取诸腑可以表言若令荣卫腑臓而分之则表者荣卫之所行里者胃腑之所主而臓则又深于里者矣审脉问证辨名定经真知其为表邪则汗之真知其为里邪则下之真知其为隂病则温之表有邪则为阳虚隂盛而发表之药用温里有邪则为隂虚阳盛而攻里之药用寒隂经受邪则为臓病而温隂之药用热是三者贵乎得中否则宁可不及亦不可太过得中者上也不及者次也夫茍太过则斯为下矣葢得中者如此而汗如彼而下又如彼而温桂枝承气投之不差姜附理中发而必中重者用药轻者用药防不背隂阳深合法度故曰得中者上也宁可不及者证与脉大同而小异名与经似异而实同当五分取汗而三分之剂散之当五分转下而三分之剂导之当纯用温里而略温之剂扶持之未可汗下者与之和觧未可遽温者且安其中若犹未也则増减于其间细细而加推详徐徐而就条理虽未遽安亦无传变故曰宁可不及者次也太过者粗工不知深浅轻举妄动者为之或问证而不知脉或执脉而不对证或名实之不辨或日数之拘泥遂有汗下太早之失甚者不问隂阳当汗而反下则为痞为结胸为懊憹当下而反汗则为讝语为亡阳为动经为下厥上竭至于阳厥似隂之证误以刚剂投之黑斑发狂闷乱可畏性命至贵可轻试哉故曰夫茍太过则斯为下矣大抵治伤寒有法与治他病不同条例得审药进病除投剂少差死生立异古之人处方立论曰可汗曰可下曰可温曰和觧曰少与曰急下曰随证渗泄与夫先温其里乃发其表先觧其表乃攻其里谓知音者若网在纲有条不紊此固得中者之事也若班固所谓病以不服药为中医许仁则以为守过七日最为得计此非宁可不及之意乎王叔和善脉而且以承气为戒虞世南善方而论伤寒一节且谓麻黄桂枝非深于其道则莫之敢为又非所以为太过者之戒乎论而至此则知古人之立论甚严而伤寒汗下温之法固自有定论也经云伤寒六七日目中不了了无表里证脉虽浮亦有可下者少隂二三日无表证亦有可汗者隂证四逆法当用温而四逆散軰中有柴胡枳壳此岂厚诬哉医在九流之中非圆机之士不足与语也何者脉虽浮而亦可下无表里证者谓六七日大便难也借使大便不难其敢轻下之乎少隂病亦有发汗者谓隂证初病便属少隂而反发热少隂本无热今反发热者是表犹未觧故用温药防取其汗也借使身不发热其敢轻汗之乎四逆汤用姜附四逆散用枳柴一热一寒并主厥逆固不侔矣然传经之邪与隂经受邪初病便厥者不同故四逆防用药主寒先阳而后隂也四逆汤用药主热阳不足而隂有余也其敢例视隂逆一切温之乎不特此耳伤寒有始得病其脉沉数外证腹满口燥烦渇即为阳盛入内之证医当以下剂攻之不可槩以三日在太阳而发表也前所为隂证伤寒初病以来便见脉沉厥冷恶寒更无头痛即是少隂受病之证医法以干姜附子軰温之又不可概以三隂传次先太隂而后少隂也若张氏之论日数而曰日数虽多但有表证而脉浮者犹可发汗日数虽少若有里证而脉沉实者即须下之是日数之不可拘也如此孙思邈云服承气得利谨勿补中以热气得补复盛此所以言实热也王叔和有曰虚热不可去热去则寒起此所以言虚热也二言之殊途同归是虚实之不可不辨也如此又况寒温热同实而不同名暑湿风异种而有兼病异气之相乘他邪之并作表证中之有不可汗里证中之有不可下三隂可温有热证者不同表里俱见与半表里者有异中暑热病疑似难明伤寒伤风脉证互见阳明本多汗而有反无汗之别少隂本无汗而有反自汗之证或隂极发躁热极发厥阳证似隂隂证似阳差之毫厘缪以千里又有痰证食积虚烦脚气等证似伤寒之病自非心领意会逹变知几体认之精发用之审则纵横泛应几何而不穷哉孔子曰可与适道未可与立可与立未可与权是说也亦在夫人权之而已矣　危氏得効方伤寒撮要论云凡发汗法欲令手足俱周濈濈然一时许为佳不欲淋漓如水服汤中病即已不必尽剂若发汗后病证仍在者三日内可再三汗之令腰脚间周遍为度凡转下法须体认得合下之证明白在阳明胃经则不拘日数过时失下则气血不通四肢便厥不识者疑为隂厥复进热药祸如反掌若少隂肾经太隂脾经下证悉具服汤后已更衣者不须尽剂阳明病得利瘥慎勿服补中药以热气得补复成更复下之是重困也宜消息安养之凡取吐法服吐药后不大吐则当以手指探之便吐矣不吐稍増药以吐为度若吐少病不除明日再服吐药可至再三但虚人宜少吐药力过多者饮水觧之凡水渍法以疉布数重新水渍之稍捩去水搭于胸上须臾蒸热又渍令冷如前用之仍数易新水日数十易热甚者着病人于水中热势退则已亦良法也凡葱熨法用葱一束以丝纒如饼饀大去根惟存白三寸许先以火防一面令通热勿至灼人乃以热处着病人脐下上用熨斗盛火熨之令葱饼热气透入腹中更用三四饼病人醒手足温有汗乃止凡蒸法以薪火烧地良久可以水洒之取蚕砂栢叶桃叶糠麸皆可用相和铺烧地上面铺草蓆令病人上卧温覆之夏月热只用布单覆之汗移时立至俟脚心有汗乃用温粉扑上移上牀最得力者蚕砂栢叶桃叶也无蚕砂亦得



　　普济方卷一百二十一
&lt;子部,医家类,普济方&gt;
　　钦定四库全书
　　普济方卷一百二十二　明　周王朱橚　撰伤寒门
　　伤寒赋
　　第一韵
  </div>
  <div class="pagination">
   <a href="普济方四库_page433.html">
    上一页
   </a>
   <span>
    ...
   </span>
   <a href="普济方四库_page429.html">
    429
   </a>
   <a href="普济方四库_page430.html">
    430
   </a>
   <a href="普济方四库_page431.html">
    431
   </a>
   <a href="普济方四库_page432.html">
    432
   </a>
   <a href="普济方四库_page433.html">
    433
   </a>
   <span class="current-page">
    434
   </span>
   <a href="普济方四库_page435.html">
    435
   </a>
   <a href="普济方四库_page436.html">
    436
   </a>
   <a href="普济方四库_page437.html">
    437
   </a>
   <a href="普济方四库_page438.html">
    438
   </a>
   <a href="普济方四库_page439.html">
    439
   </a>
   <span>
    ...
   </span>
   <a href="普济方四库_page435.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
