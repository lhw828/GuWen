<!DOCTYPE html>
<html>
<head>
    <meta charset="UTF-8">
    <title>外台秘要 - 第 155 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 155 页/共 398 页</h1>
    <div class="content">　　上十八味捣筛。以枣膏少着蜜合丸如梧子大。以酒服二十丸。渐加至三十丸。日再服。

　　忌猪肉冷水生葱生菜胡荽芜荑酢物。（出第二十五卷中）

　　经心录羊肾汤。疗肾气不足。耳无所闻方。

　　羊肾（一具） 芎 （一两） 茯苓（二两） 人参（三两） 附子（一两炮） 桂心（二两） 牡丹皮（一两） 磁石（二两） 当归（二两） 干地黄（三两） 大枣（五枚擘） 牡荆子（一两碎）

　　上十二味切。以水一斗七升。煮药肾取一斗。去肾煮取四升。分四服。昼三夜一。忌猪肉冷水生葱胡荽芜荑酢物。（出第四卷中）

　　卷第十七

　　虚劳里急方六首

　　病源虚劳则肾气不足。伤于冲脉。冲脉为阴脉之海。起于关元。（穴在脐下）随腹直上至咽喉口脉少腹后。

　　干呕第深师黄 汤。疗大虚不足。少腹里急。劳寒拘引。脐气上冲胸。短气。言语谬误。不能食。吸吸气乏闷乱者方。

　　黄 （三两） 半夏（一升洗） 大枣（二十枚擘） 生姜（四两） 桂心（四两） 芍药（四两） 人参（二两） 甘草（二两炙）

　　上八味切。以水一斗二升。煮取四升。分四服。日夜再。若手足冷加附子一两。忌生葱海藻菘菜羊肉饧。

　　又大建中汤。疗内虚绝。里急少气。手足厥逆。少腹挛急。或腹满弦急不能食。起即微汗出。阴缩。或腹中寒痛。不堪劳苦。唇口舌干。精自出。或手足乍寒乍热。而烦苦酸疼。

　　不黄 （四两） 人参（二两） 大枣（二十枚擘） 当归（二两） 桂心（六两） 生姜（一斤）

　　半夏（一升洗） 芍药（四两） 附子（一两炮） 甘草（二两炙）

　　上十味切。以水一斗二升。煮取四升。分四服。先服后食。忌海藻菘菜生葱猪羊肉饧冷水等。

　　又乐令黄 汤。疗虚劳少气。胸心痰冷。时惊惕心中悸动。手足逆冷。体常自汗。补诸不足。五脏六腑虚损。肠鸣风湿。荣卫不调百病。又治风里急方。

　　黄 （二两） 当归（三两） 乌头（三两炮去皮尖四片入蜜炙之令黄色） 桂心（三两） 生姜（四两） 蜀椒（二两汗） 人参（二两） 芍药（二两） 大枣（二十枚擘） 茯苓（二两） 远志（二两去心）

　　上十二味切。以水一斗五升。煮取四升。分服八合。日三夜再。忌生葱羊肉饧猪肉冷水大酢。（千金有橘皮细辛前胡甘草麦门冬无乌头蜀椒远志为十四味）

　　集验疗虚劳里急诸不足。黄 建中汤方。

　　黄 （三两） 桂心（三两） 甘草（三两炙） 芍药（二两） 生姜（四两） 大枣（十二枚擘）饴糖（一斤）

　　上七味切。以水一斗二升。煮取六升。去滓。纳饴糖。令消。适寒温。服一升。间日可作。

　　恐是古今录验黄 汤。主虚劳里急。引少腹绞痛。极挛。卵肿缩疼痛方。

　　黄 （三两） 甘草（三两炙） 桂心（二两） 芍药（六两） 生姜（一斤） 大枣（十二枚擘） 饴糖（半斤）

　　上七味切。以水一斗二升。煮取三升。去滓。纳糖令消。分服一升。呕即除饴糖。忌海藻菘菜生葱。

　　又黄 汤。疗虚劳里急。少腹痛。气引胸胁痛。或心痛短气方。

　　芍药（六两） 黄 （四两） 甘草（二两炙） 桂心（二两） 干姜（四两） 当归（四两） 大枣（十二枚） 饴糖（六两）

　　上八味切。以水一斗。煮取三升。去滓。下饴糖令消。分三服。忌海藻生葱菘菜。（并出第二十三卷中）

　　卷第十七

　　虚劳心腹痛方二首

　　病源虚劳者。脏气不足。复为风邪所乘。邪正相干。冷热击搏。故令心腹俱痛。（出第三卷中）

　　古今录验疗虚劳。腹中痛。梦失精。四肢酸疼。手足烦热。咽干口燥。并妇人少腹痛芍药汤方。

　　芍药（六两） 桂心（三两） 甘草（三两炙） 生姜（四两） 大枣（十二枚擘） 饴糖（一斤）

　　上六味切。以水九升。煮取三升。去滓。下糖。分服七合。日三夜一。忌海藻菘菜生葱。（此仲景小建中汤方本云甘草二两生姜三两）

　　又建中黄 汤。疗虚劳短气。少腹急痛。五脏不足方。

　　黄 （三两） 甘草（三两炙） 桂心（三两） 生姜（一斤薄切） 饴糖（半斤） 大枣（十二枚擘）

　　上六味切。以水一斗。煮取三升。去滓。下糖。温服一升。日三。忌海藻菘菜生葱。（并出第三卷中）

　　卷第十七

　　虚劳偏枯方一首

　　病源夫劳损之人。体虚易伤风邪。风邪乘虚客于半身。留在肌肤。未即发作。因饮水。

　　水未也。

　　古今录验主新饮水未散而交接。令人偏枯。身偏不足。干地黄丸方。

　　干地黄（五分） 干漆（四分熬） 萆 （三分） 防风（二分） 椒（一分汗） 附子（二分炮） 乌头（一分炮）

　　上七味捣筛。以蜜和丸如梧子。每服三丸。渐加至五丸。酒下。日三。以知为度。忌芜荑猪肉冷水。（出第二十四卷中）

　　卷第十七

　　虚劳骨热方二首

　　集验枸杞汤。疗虚劳。口中苦渴。骨节烦热或寒方。

　　枸杞根白皮（切五升） 麦门冬（一升去心） 小麦（二升洗）

　　上三味。以水二斗。煮麦熟。药成。去滓。分服一升。瘥止。（出第五卷中）

　　古今录验疗虚劳少气。骨节中微热。诸疼痛。枸杞汤方。

　　枸杞叶（十斤） 干姜（二两） 桂心（一两） 甘草（五两炙） 大麻子仁（二升）

</div>
    <div class="pagination">
<a href="外台秘要_page154.html">上一页</a><span>...</span><a href="外台秘要_page150.html">150</a><a href="外台秘要_page151.html">151</a><a href="外台秘要_page152.html">152</a><a href="外台秘要_page153.html">153</a><a href="外台秘要_page154.html">154</a><span class="current-page">155</span><a href="外台秘要_page156.html">156</a><a href="外台秘要_page157.html">157</a><a href="外台秘要_page158.html">158</a><a href="外台秘要_page159.html">159</a><a href="外台秘要_page160.html">160</a><span>...</span><a href="外台秘要_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
