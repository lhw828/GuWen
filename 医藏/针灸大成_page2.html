<!DOCTYPE html>
<html>
<head>
    <meta charset="UTF-8">
    <title>针灸大成 - 第 2 页/共 75 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸大成 - 第 2 页/共 75 页</h1>
    <div class="content">　　心疟者，令人烦心甚，欲得清水，反寒多，不甚热，刺手少阴（神门针三分，灸可三壮）

　　肝疟者，令人色苍苍然，太息，其状若死者，刺足厥阴见血（中封针四分，灸可三壮）。

　　脾疟者，令人寒，腹中痛，热则肠中鸣，鸣已汗出，刺足太阴（商丘针三分，灸可三壮）

　　肾疟者，令人洒洒然，腰脊痛宛转，大便难，目 然，手足寒，刺足太阳、少阴（足太阳金门，足少阴太溪）。

　　胃疟者，令人且病也，善饥而不能食，食而支满腹大，刺足阳明、太阴横脉出血（厉兑针一分，灸一壮；解溪针五分，灸二壮；三里针一寸，灸三壮；太阴横脉，在内踝前，斜过大脉宜出血）。

　　疟发身方热，刺跗上动脉（谓阳明脉），开其孔，出其血，立寒；疟方欲寒，刺手阳明、太阴，足阳明、太阴（亦开孔出血）。疟脉满大急，刺背俞，用中针傍五 俞各一，适肥瘦，出其血（五 俞谓 ）。疟脉小实急，灸胫少阴，刺指井（复溜针三分，灸可五壮；井谓至阴，针一分，灸可三壮）

　　。疟脉满大急，刺背俞，用五 俞、背俞各一，适行至于血也。疟脉缓大虚，便宜用药，不宜用针。凡治疟，先发如食顷，乃可以治，过之，则失时也。诸疟而脉不见，刺十指间出血，血去必十二疟者，其发各不同时，察其病形，以知其何脉之病也。先其发时，如食顷而刺之，一下侠脊者，必已（侠脊者谓大杼，针三分，灸五壮；风门热府，针五分，灸可五壮）。舌下两脉者廉泉也（针三分，灸三壮）。

　　刺疟者，必先问其病之所先发者，先刺之。先头痛及重者，先刺头上及两额、两眉间出血（头谓上星、百会，额谓悬颅，眉间谓攒竹等穴是也）；先项背痛者，先刺之（风池、风府、大杼、神道）；先腰脊痛者，先刺 中出血；先手臂痛者，先刺手少阴、阳明十指间；先足胫酸痛者，先刺足阳明十指间出血。

　　风疟，疟发则汗出恶风，刺三阳经背俞之血者。 酸痛甚，按之不可，名曰 髓病。以 针针绝骨出血，立已。身体小痛，刺至阴。诸阴之井，无出血，间日一刺。疟不渴，间日而作，刺足太阳，渴而间日作，刺足少阳。温疟汗不出，为五十九刺。

　　卷一　针灸直指

　　刺咳论

　　黄帝问曰：肺之令人咳，何也？岐伯对曰：五脏六腑皆令人咳，非独肺也。帝曰：愿闻其状。曰：皮毛者，肺之合也。皮毛先受邪气，邪气以从其合也。其寒饮食入胃，从肺脉上至于肺，则肺寒，肺寒则外内合，邪因而客之，则为肺咳。五脏各以其时受病，非其时各传以与之（时谓王月）。人与天地相参，故五脏各以治时。

　　感于寒则受病，微则为咳，甚者为泄、为痛。乘秋则肺先受邪，乘春则肝先受之，乘夏则心先受之，乘至阴则脾先受之，乘冬则肾先受之。帝曰：何以异之？曰：肺咳之状，咳而喘息有音，甚则唾血；心咳之状，咳则心痛，喉仲介介如梗状，甚则咽肿喉痹；肝咳之状，咳则两胁下痛，甚则不可以转，转则两 下满；脾咳之状，咳则右 下痛，阴阴引肩背，甚则不可以动，动则咳剧；肾咳之状，咳则腰背相引而痛，甚则咳涎。

　　帝曰：六腑之咳奈何？安所受病？曰：五脏之久咳，乃移于六腑。脾咳不已，则胃受之，胃咳之状，咳而呕，呕甚则长虫出；肝咳不已，则胆受之，胆咳之状，咳呕胆汁；肺咳不已，则大肠受之，大肠咳状，咳而遗矢；心咳不已，则小肠受之，小肠咳状，咳而失气，气与咳俱失；肾咳不已，则膀胱受之，膀胱咳状，咳而遗溺；久咳不已，则三焦受之，三焦咳状，咳而腹满，不欲食饮。此皆聚于胃，关于肺，使人多涕唾，而面浮肿气逆也。帝曰：治之奈何？岐伯曰：治脏者治其俞；治腑者治其合；浮肿者治其经。

　　卷一　针灸直指

　　刺腰痛论

　　黄帝问曰：腰痛起于何脉。刺之奈何？岐伯曰：足太阳脉令人腰痛，引项脊尻背如重状；刺其 中太阳正经出血，春无见血。少阳令人腰痛，如以针刺其皮中，循循然不可以俯仰，不可以顾。刺少阳成骨之端出血，成骨在膝外廉之骨独起者，夏无见血。阳明令人腰痛，不可以顾，顾如有见者，善悲；刺阳明于 前三 ，上下和之出血，秋无见血（即三里穴）。足少阴令人腰痛，痛引脊内廉。刺少阴于内踝上二 ，冬无见血，出血太多，不可复也（即复溜穴，针三分，灸五壮）。厥阴之脉令人腰痛，腰中如张弓弩弦，刺厥阴之脉，在踵鱼腹之外，循之累累然，乃刺之（蠡沟针二分，灸三壮）。其病令人善言嘿嘿然不慧，刺之三 （一云无善字）。

　　解脉令人腰痛，痛引肩，目KT KT 然，时遗溲；刺解脉，在膝筋肉分间 外廉之横脉出血，血变而止。解脉令人腰痛如引带，常如折腰状，善恐；刺解脉，在 中结络如黍米，刺之血射以黑，见赤血而已。同阴之脉令人腰痛，痛如小锤居其中，怫然肿（小锤，小针）；刺同阴之脉，在外踝上绝骨之端，为三 。阳维之脉令人腰痛，痛上怫然肿；刺阳维之脉，脉与太阳合 下间，去地一尺所（承山针七分，灸五壮）。衡络之脉令人腰痛，不可以俯仰，仰则恐仆，得之举重伤腰，衡络绝，恶血归之；刺之在 阳筋之间，上 数寸衡居，为二 出血（委阳针七分，殷门针五分，灸各三壮）。

　　会阴之脉令人腰痛，痛上漯漯然汗出，汗干令人欲饮，饮已欲走；刺直阳之脉上三，在跷上 下五寸横居，视其盛者出血（一云承筋禁针）。飞扬之脉令人腰痛，痛上怫怫然，甚则悲以恐，刺飞扬之脉，在内踝上五寸（一作七寸），少阴之前，与阴维之会（复溜、筑宾俱针三分，灸五壮）。昌阳之脉令人腰痛，痛引膺，目KT KT 然，甚则反折，舌卷不能言；刺内筋为二。在内踝上大筋前、太阴后上踝二寸所（交信穴）。散脉令人腰痛而热，热甚生烦，腰下如有横木居其中，甚则遗溲；刺散脉在膝前骨肉分间，络外廉束脉，为三 （地机穴）。肉里之脉令人腰痛，不可以咳，咳则筋缩急；刺肉里之脉为二 ，在太阳之外，少阳绝骨之后。腰痛侠脊而痛至头，KT KT 然，目KT KT 欲僵仆；刺足太阳 中出血（KT KT 一作，刺足太阳、阳明；上热，刺足厥阴；不可以俯仰，刺足少阳；中热而喘，刺足少阴，刺中出血。腰痛上寒不可顾，刺足阳明（阴市、三里）；上热，刺足太阴（地机）；中热而喘，（涌泉、大钟）；大便难，刺足少阴（涌泉）；少腹满，刺足厥阴（太冲）；如折不可以俯仰，不可举，刺足太阳（束骨、京骨、昆仑、申脉、仆参）；引脊内廉，刺足少阴（复溜、飞扬）；腰痛引少腹控 ，不可以仰，刺腰尻交者，两髁胂上。以月生死为 数，发针立已（腰髁下第四 ，即下 ，针二寸，灸可三壮），左取右，右取左（痛在左针右，痛在右针左，所以然者，以其脉左右交于尻骨之中故也）。

　　卷一　针灸直指

　　奇病论

　　岐伯曰：人有重身，九月而喑，名曰胞之络脉绝也。无治，当十月复。

　　病胁下满，气逆，二三岁不已，名曰息积。不可灸刺，积为导引服药。

　　人身体髀股 皆肿，环脐而痛，名曰伏梁。不可动之（动谓齐其毒药，而击动之），动之为水溺涩之病也。

　　人有尺脉数甚，筋急而见，名曰疹筋。是人腹必急，白色黑色见，则病甚。

　　人有病头痛，数岁不已，名曰厥逆。谓所犯大寒，内至骨髓，髓以脑为主，脑逆，故令有病口甘者，名曰脾瘅（瘅，谓热也），谓人数食甘美而多肥，肥者令人内热，甘者令人中满，故气上溢，转为消渴，治之以兰，除陈气也。

　　有病口苦，名曰胆瘅，治之以胆募俞。

　　有癃者，日数十溲，此不足也；身热如炭，颈膺如格，人迎躁盛，喘息气逆，此有余也；太阴脉细微如发者，此不足也，五有余，二不足，名曰厥，死不治。

　　人初生病癫疾者，名曰胎痫，谓在母腹中感惊，令子发为癫也。

　　有病 然如有水状，切其脉大紧，身无痛者，形不瘦，不能食，食少，名曰肾风。肾风而不能食，善惊，惊已，心气痿者死。

　　有病怒狂者，名曰阳厥。谓阳气因暴折而难决，故善怒也。治之当夺其食，即已。使之服以生铁洛为饮（铁洛、铁浆）。夫生铁洛者，下气疾也。

　　卷一　针灸直指

　　刺要论

　　黄帝问曰：愿闻刺要？岐伯对曰：病有浮沉，刺有浅深，各至其理，无过其道，过之则内伤，不及则生外壅，壅则邪从之。浅深不得，反为大贼，内动五脏，后生大病。故曰：病有在毫毛腠理者，有在皮肤者，有在肌肉者，有在脉者，有在筋者，有在骨者，有在髓者。是故刺毫毛腠理无伤皮，皮伤则内动肺，肺动则秋病温疟，溯溯然寒栗；刺皮无伤肉，肉伤则内动脾，脾动则七十二日四季之月，病腹胀烦，不嗜食；刺肉无伤脉，脉则内动心，心动则夏病心痛；刺脉无伤筋，筋伤则内动肝，肝动则春病热而筋弛；刺筋无伤骨，骨伤则内动肾，肾动则冬病胀腰痛；刺骨无伤髓，髓伤则销铄 酸，体解 然不

　　卷一　针灸直指

　　刺齐论

　　黄帝问曰：愿闻刺浅深之分？岐伯曰：刺骨无伤筋者，针至筋而去，不及骨也；刺筋无伤肉者，至肉而去，不及筋也；刺肉无伤脉者，至脉而去，不及肉也；刺脉无伤皮者，至皮去，不及脉也。所谓刺皮无伤肉者，病在皮中，针入皮中，无伤肉也；刺肉无伤筋者，过肉中筋也；刺筋无伤骨者，过筋中骨也。此之谓反也。

　　卷一　针灸直指

　　刺志论

　　黄帝问曰：愿闻虚实之要？岐伯对曰：气实形实，气虚形虚，此其常也，反此者病。谷盛气盛，谷虚气虚，此其常也，反此者病；脉实血实，脉虚血虚，此其常也，反此者病。帝曰：如何而反？岐伯曰：气虚身热，此谓反也；谷入多而气少，此谓反也；谷不入而气多，此谓反也；脉盛血少，此谓反也；脉小血多，此谓反也。气盛身寒，得之伤寒；气虚身热，得之伤暑；谷入多而气少者，得之有所脱血，湿居下也；谷入少而气多者，邪在胃及与肺也；脉小血多者，饮中热也；脉大血少者，脉有风气，水浆不入，此之谓也。

　　卷一　针灸直指

　　长刺节论

　　岐伯曰：刺家不诊，听病者言。在头，头疾痛，为藏针之，刺至骨病已，上无伤骨肉及皮，皮者道也。阴刺，入一旁四处，治寒热（阴刺谓卒刺）。深专者刺大脏，迫脏刺背，背俞也，刺之迫脏，脏会，腹中寒热去而止，刺俞之要，发针而浅出血。

　　治腐肿者，刺腐上，视痈小大，深浅刺。刺大者多血，小者深之，必端内针为故止。

　　病在少腹有积，刺皮HT 以下，至少腹而止；刺侠脊两旁四椎间，刺两髂 季胁肋间，导腹中气热下已（HT 一作 ，四椎恐为五椎，谓心俞应少腹）。病在少腹，腹痛不得大小便，病名曰疝，得之寒。刺少腹两股间，刺腰髁骨间，刺而多之，尽炅病已（炅，热也）。病在筋，筋挛节痛，不可以行，名曰筋痹。刺筋上为故，刺分肉间，不可中骨也，病起而深之，以热为故，寒气至，名曰骨痹。深者刺无伤脉肉为故，其道大病在诸阳脉，且寒且热，诸分且寒且热，名曰狂（气狂乱也）。刺之虚脉，视分尽热，病已止。病初发岁一发，不治月一发，不治月四五发，名曰癫病。刺诸分诸脉，其无寒者且热，三日一刺，百日而已。病大风骨节重，须眉堕，名曰大风。刺肌肉为故，汗出百日，刺骨髓汗出百日，凡二百日须眉生而止针。

　　卷一　针灸直指

　　皮部论

　　帝曰：皮之十二部，其生病皆何如？岐伯曰：皮者，脉之部也，邪客于皮，则腠理开，开则邪入客于络脉，络脉满则注于经脉；经脉满则入舍于腑脏也。故皮者有分部，不与，而生大病也（不与，疑不愈也）。

　　卷一　针灸直指

　　经络论

</div>
    <div class="pagination">
<a href="针灸大成.html">上一页</a><a href="针灸大成.html">1</a><span class="current-page">2</span><a href="针灸大成_page3.html">3</a><a href="针灸大成_page4.html">4</a><a href="针灸大成_page5.html">5</a><a href="针灸大成_page6.html">6</a><a href="针灸大成_page7.html">7</a><span>...</span><a href="针灸大成_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
