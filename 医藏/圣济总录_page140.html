<!DOCTYPE html>
<html>
<head>
    <meta charset="UTF-8">
    <title>圣济总录 - 第 140 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 140 页/共 447 页</h1>
    <div class="content">　　治风痰气厥头痛。心胸壅滞。喘满恶心。牛黄铁粉丸方牛黄（研一钱） 铁粉（研一两半） 水银沙子 半夏（生） 天南星（炮各一两） 腻粉（研一分） 粉霜上一十味，捣研为细末，拌匀，煮枣肉和丸。梧桐子大，每服五丸至七丸，以生姜汤下，临卧服，如要动利，服二十丸。更看脏腑虚实加减。

　　治风痰气厥头痛。利胸膈，进饮食，化痰丸方半夏（汤洗去滑别捣取末二两） 天南星（炮） 白附子（炮） 丹砂（细研各一两） 槟榔（煨锉半两）上六味。除半夏外，捣研为细末，以生姜自然汁，煮前半夏末，作糊和丸，如梧桐子大，每服十五丸，加至二十丸，生姜汤下，不计时候。

　　治风痰攻冲头痛，利咽膈。和胃气，进饮食，去风气。犀角半夏丸方犀角（生镑） 木香 桔梗（锉炒各半两） 半夏（汤洗七遍去滑焙二两） 天麻 人参（各一两） 丹上九味。捣研为细末，拌和匀，以生姜自然汁。煮面糊和丸，梧桐子大，每服十五丸、加至二十丸，淡生姜汤下，不计时候。

　　治风痰攻击。头痛恶心，胸膈烦满，咽干多渴，乳香丸方乳香（一两以姜自然汁一盏煮乳香令软于乳钵内研细滤去滓入面少许银器内慢火熬成膏） 半夏（汤洗七遍焙二两） 铁粉（研水飞过） 丹砂（研水飞过） 铅白霜（研各一两） 天南星（半两生用） 皂荚根白皮（锉二分）上七味，除乳香膏外，捣研为细末。拌和再研匀，以乳香膏和丸，梧桐子大，每服十丸、加至十五丸。以生姜薄荷汤下，食后服。

　　治风痰气厥。攻击头痛。痰逆恶心，退风壅化痰。金犀丸方金薄（三十片） 犀角（镑一两） 龙脑（研一钱） 麝香（研一分） 丹砂（研水飞过二两）） 胆南星（一两） 半夏（二两洗去滑焙） 天麻（半两） 白矾（一两枯过） 丁香（一分）上一十味，捣研为细末，拌和再研匀，入煮枣肉和丸，梧桐子大，每服十五丸。以温生姜汤下，不计时候。

　　治胸膈风痰，气厥上攻，头痛呕吐痰饮。芎 汤方芎 独活（去芦头） 旋复花 防风（去叉） 本（去苗土） 细辛（去苗叶） 蔓荆实（各一两） 石上九味，粗捣筛，每服三钱匕，生姜二片，荆芥三五穗，水一盏，同煎至七分去滓。食后稍热服之。

　　治风痰壅盛。胸膈不利，攻击头痛，天南星丸方天南星（炮） 半夏（浆水浸三日切作片焙） 白附子（炮各一两） 木香（一分）上四味、捣罗为末，以生姜汁搜和为丸，如绿豆大，每服十丸，食后生姜汤下。

　　治风痰气厥，头痛目眩，旋运欲倒。四肢倦怠，精神不爽，多饶伸欠，眠睡不宁。 麝香天麻丸方天麻（酒浸一宿焙干） 芎 防风（去叉各一两） 甘菊花（三分） 天南星（一个及一两者先用白上六味。捣研为末、拌匀。炼蜜和丸，如鸡头实大，每服一丸细嚼。荆芥汤下。不拘时候。

　　治风痰气厥头痛。呕吐痰涎。天南星丸方天南星（用韭汁煮软切作片焙干半斤） 芎 （三两） 香墨（烧研半两）上三味。捣研为末，以白面煮糊、和丸，梧桐子大，每服二十丸。荆芥汤下。不计时候治痰饮呕逆。头目不利，前胡饮方前胡（去芦头） 赤茯苓（去黑皮） 陈橘皮（汤浸去白焙） 人参 半夏（汤洗七遍去滑） 枇杷叶（炙上七味。锉如麻豆大，每服五钱匕，水一盏半，入生姜七片，煎取七分，去滓温服。食后良久服。

　　卷第六十五　咳嗽门

　　咳嗽统论

　　论曰内经谓肺寒则外内合邪，因而客之。则为肺咳。微则为咳，甚则为痛为泄。然腑脏皆有咳。非独肺也，盖肺合皮毛，故先受之。肺咳之状，咳而喘息有音，甚则唾血。心咳之状，咳而心痛，喉仲介介如梗状，甚则咽肿喉痹，肝咳之状。咳而两胁下痛。甚则不可以转。转则两 下满。脾咳之状，咳而右 下痛，阴引肩背，甚则不可以动。动则咳剧，肾咳之状，咳而腰背相引痛，甚则咳涎。五脏之咳。久而不已，各以其合，移于六腑。故脾移于胃。肝移于胆，肺移于大肠，心移于小肠，肾移于膀胱。其终则又移之于三焦。胃咳之状。咳而呕，甚则长虫出是也。胆咳之状，咳而呕胆汁是也。大肠咳之状。咳而遗失是也。小肠咳之状。咳而失气。气与咳俱失是也，膀胱咳之状。咳而遗溺是也。至于三焦之咳，则咳而腹满不欲食饮。使人多涕唾而面目浮肿。又有所谓十咳者。其证虽各不同，要之不离于五脏六腑而已，诊其手阳明之经。其脉浮则为阳实。病腹满善喘咳，古人又云。咳嗽脉浮喘者生。

　　小沉匿者死。脉浮直者生。沉 者死。各以其脉别之也。

　　卷第六十五　咳嗽门

　　咳嗽

　　论曰肺主皮毛，皮毛先受寒邪，乃为咳嗽，五脏六腑。又皆禀气于肺。故各以其时感寒而受病。亦能为咳。形证不同。治亦随异，学人审之。

　　治咳嗽、胸满气急。桑白皮汤方桑根白皮（锉） 紫苏连茎叶 知母（焙） 贝母（去心炒） 款冬花 半夏（汤洗七遍焙干） 五味子上一十味。粗捣筛，每服三钱匕，水一盏，生姜三片，同煎至七分，去滓温服、日三。

　　治咳嗽。上膈烦满，贝母丸方贝母（去心炒） 白茯苓（去黑皮） 麦门冬（去心焙） 山芋 百合（各一分） 甘草（炙锉） 阿胶（炙燥上八味，捣罗为细末，用黄蜡一两二钱，熔作汁。入末拌和，丸如弹子大。每服一丸，水一盏。煎至七分，和津温服细呷。

　　治咳嗽，咽嗌不利，蛤蚧散方蛤蚧（一对雌雄头尾全者不得有蛀 水洗净焙干） 枇杷叶（拭去毛三分） 柴胡（去苗半两） 紫菀（净洗焙干三两） 贝母（去心炒一两） 人参（半两） 鹿角胶（炙燥三分）上七味。捣罗为细散。每用梨一颗，去皮细切，净器研之。生绢滤自然汁于银器内。用药末半钱匕，入梨汁中，以慢火熬三五沸取出，每食后临卧服之。去枕仰卧一饭顷。

　　治咳嗽，不拘日近年深皆效。黑灵丸方羌活（去芦头） 独活（去芦头各一分） 巴豆（三十枚不去皮） 半夏（三十枚同入瓶子内盐泥固济上三味。捣罗为细末，炼蜜丸梧桐子大，每服一丸，以后马兜铃饮下之。

　　马兜铃饮方马兜铃（半两） 桂（去粗皮一分） 甜葶苈（微炒半两）上三味。粗捣筛，每服一钱匕，水一盏，煎至八分，去滓服前丸药。其余饮。时时呷。

　　令药气常在咽喉中妙。

　　治咳嗽，阿胶汤方阿胶（炒令燥） 桑根白皮（锉炒） 甘草（炙锉各一两） 五灵脂（炒） 贝母（去心炒） 知母（锉焙各半上六味。粗捣筛。每服三钱匕，水一盏。乌梅一枚，生姜三片，同煎至七分，去滓通口服。

　　治咳嗽久不已，百部煎方生百部汁 生地黄汁 生姜汁 生百合汁（如无以藕汁代） 蜜（各一盏） 枣（四两去皮核）上六味。同熬成煎。每服一匙。温麦门冬熟水半盏化开，空心日午临卧各一服。

　　治咳嗽。不拘日月远近。杏仁煎方杏仁（汤浸去皮尖双仁炒） 麻黄（不去根节） 大黄（锉炒） 柴胡（去苗） 甘草（炙锉） 桂（去粗皮各上六味，捣研为细末，先用水一斗。煎药末，水尽后、旋再添五升，煎令得所，以生绢滤去滓。再熬成煎。瓷器中盛。每服一皂子大，临卧含化咽津。

　　治咳嗽，不计新久，防己丸方防己 杏仁（汤浸去皮尖双仁炒） 贝母（去心焙） 甘草（炙锉各二两） 甜葶苈（炒四两）上五味，捣罗为细末，面糊丸绿豆大，每服二十丸。生姜汤下。

　　治咳嗽。百部丸方百部（新瓦上炒） 紫菀（去苗土） 款冬花（择洗各一两半） 桔梗（炒） 贝母（去心炒各一两）上五味。捣罗为细末，炼蜜丸梧桐子大。每服二十丸，煎甘草乌梅汤下。食后临卧服。

　　治肺伏冷气，咳嗽，温肺丸方干姜（炮一两半） 皂荚（去皮炙令黄） 陈橘皮（汤浸去白焙） 白茯苓（去黑皮各半两）上四味。捣罗为细末，炼蜜丸梧桐子大，每服二十丸，生姜汤下。不拘时。

　　治咳嗽，桃仁丸方桃仁 杏仁（二味各汤浸去皮尖双仁细研一两） 款冬花 贝母（二味各一两捣细末与前研药和匀）上四味，先以沙糖一两，入铫子内销熔后，入药同熬黄熟。入臼捣丸，如弹子大。每服一丸。含化咽津。

　　治气弱痰涎咳嗽，沉香汤方沉香 阿胶（炙燥各半两） 人参 桑根白皮（锉炒各一两）上四味。粗捣筛。每服二钱匕，水一盏，入生姜三片，煎至七分，去滓食后服。小儿减半服。

　　治咳嗽。贝母散方贝母（十枚大者去心麸炒令黄） 阿胶（炙燥） 甘草（炙锉各半两）上三味。捣罗为细散，每服二钱匕，临卧煎糯米饮调下。服后去枕仰卧。

　　治咳嗽。去痰涎。利胸膈。玉液汤方天南星（炮） 半夏（汤洗七遍去滑各一两）上二味。粗捣筛。每服二钱匕，水一盏，生姜五片，同煎至七分，去滓放温。食后夜卧。

　　细细呷之。

　　治咳嗽，石苇散方石苇（去毛） 槟榔（锉等分）上二味。捣罗为细散，生姜汤调下二钱匕。

　　治肺虚，咳嗽日久。款冬花熏方款冬花 木鳖子（各一两）上二味细锉。每服二钱匕。烧香饼慢火焚之，吸烟良久，吐出涎。凡如是熏五六次。每次以茶清润喉。次服补肺药。

　　治咳嗽。经久不瘥者，胶豉汤方牛皮胶黄明者炙燥为末 人参为细末上二味。每用胶末一钱匕，人参末二钱匕。用薄豉汁一盏，入葱白一寸，煎一二沸。去滓常令温暖。遇嗽时呷三五呷。后根据前温之。候嗽时再服。

　　治咳嗽，诃黎勒散方诃黎勒不拘多少紧实者炮熟去核上一味为细散。每服二钱匕。用猪 一枚。去脂膏劈开。渗药在内，更入打破乌梅一枚，合定以芭蕉叶包之。外以湿纸重裹，煨令香熟。去纸叶乌梅。只将药并 。慢慢嚼吃。日三两服。

　　治咳嗽，昼减夜加，不得眠睡，食即吐逆。五味子汤方五味子 蒺藜子（炒去角） 麻黄（去根节炒掠去沫焙） 桑根白皮（锉） 白石脂 杏仁（去皮尖双仁炒） 百合（各一两半） 贝母（煨去心） 款冬花 枳壳（去瓤麸炒） 紫菀（去苗土） 柴胡（去苗各一两上一十四味。粗捣筛。每服五钱匕，水一盏半，入生姜五片，粳米五十粒，煎取八分，去滓温服。不拘时候。

　　治咳嗽鼻塞清涕。颤掉缓弱。少气不足。时时欲呕，五味子散方五味子 黄 （细锉各三分） 甘草（炙锉一分） 人参 桂（去粗皮） 羌活（去芦头） 干姜（炮） 细上一十味。捣罗为散。每服二钱匕，生姜乌梅汤调下。

　　治肺胃虚寒，咳嗽痰盛，呀呷有声，呕吐停饮。咽喉干痛，上气喘满，面目虚浮。自汗恶风。语声嘶破。背寒中冷。心下悸动。哕逆恶心。全不入食。肺寒汤方款冬花 紫菀（去土） 甘草（炙） 桂（去粗皮） 麻黄（去节） 干姜（炮） 五味子 杏仁（汤浸去皮尖上一十味。粗捣筛，每服三钱匕，水一盏。生姜五片，大枣三枚劈破，同煎至七分，去滓温服，不计时候。

　　治咳嗽喘急。蛤蚧丸方蛤蚧酥（炙一对） 葶苈子（纸上炒别研） 杏仁（汤浸去皮尖双仁炒各二两） 款冬花贝母（去心上七味。除葶苈杏仁外，捣罗为末，别研二味再研匀，炼蜜和丸，如梧桐子大，食后煎桑白皮汤下二十丸。

　　卷第六十五　咳嗽门

　　晓嗽

　　论曰肺感于寒。微者即成咳嗽，盖肺主皮毛，寒伤肤腠。则肺先受之。其状咳嗽。语声嘶破，咽喉不利也。

　　治暴感风邪咳嗽，感通汤方甘草（炙锉） 麻黄（去根节） 芎 马兜铃 防风（去叉各一两） 黄明胶（炙燥三钱）上六味。粗捣筛，每服二钱匕，水一盏，煎至七分，去滓早晚食后温服。

　　治大人小儿中冷暴嗽。或上气喘逆。或恶寒鼻出清涕。杏仁汤方杏仁（去皮尖双仁麸炒研） 紫菀（去苗土） 黄芩（去黑心） 当归（切焙） 甘草（炙锉） 麻黄（去根节） 桂（去粗皮） 陈橘皮（汤浸去白焙各半两） 木香（一分） 大黄（锉炒一两半）上一十味。粗捣筛，每服三钱匕，水一盏。煎至七分温服。小儿以意加减。

　　治伤风暴得咳嗽。贝母汤方贝母（去心三分） 款冬花 麻黄（去根节） 杏仁（汤浸去皮尖双仁炒研各一两） 甘草（炙锉三分上五味。粗捣筛。每服三钱匕，水一盏，生姜三片，煎至七分，去滓温服，不拘时。

　　治暴发咳嗽。款冬花汤方款冬花（二两） 桑根白皮（锉） 贝母（去心） 五味子 甘草（炙锉各半两） 知母（一分） 杏仁（去皮上七味，粗捣筛，每服三钱匕，水一盏，煎至七分，去滓温服。

　　治暴发咳嗽。胸膈不利，痰涎喘急。贝母煎方贝母（去心） 紫菀（去苗土） 杏仁（去皮尖双仁麸炒研） 桑根白皮（各一两） 五味子 百部 甘上八味。并细锉。以水七盏。煎至四盏。去滓入生地黄汁五合。生麦门冬汁三合。白蜜三合。酥二两，于银石器内，以慢火煎成煎。收于不津器中。每服一匙头。不拘时含化。

　　治暴嗽。饴糖煎方饴糖 干姜（炮为末各一两半 豉（二两）上三味分作两剂。每剂先以水二盏。煮豉取沸去滓。次入饴糖。待消后。入干姜末搅匀，以瓷器盛。分为五七服。沸汤化下。

</div>
    <div class="pagination">
<a href="圣济总录_page139.html">上一页</a><span>...</span><a href="圣济总录_page135.html">135</a><a href="圣济总录_page136.html">136</a><a href="圣济总录_page137.html">137</a><a href="圣济总录_page138.html">138</a><a href="圣济总录_page139.html">139</a><span class="current-page">140</span><a href="圣济总录_page141.html">141</a><a href="圣济总录_page142.html">142</a><a href="圣济总录_page143.html">143</a><a href="圣济总录_page144.html">144</a><a href="圣济总录_page145.html">145</a><span>...</span><a href="圣济总录_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
