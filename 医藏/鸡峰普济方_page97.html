<!DOCTYPE html>
<html>
<head>
    <meta charset="UTF-8">
    <title>鸡峰普济方 - 第 97 页/共 161 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鸡峰普济方 - 第 97 页/共 161 页</h1>
    <div class="content">　　治产后百病及中风痱痉或背强口噤或但烦热苦渴或头痛背重或身痒者呕逆直视此风冷湿及劳伤所为大豆（五升） 清酒（一斗）

　　上二味以铁铛猛火熬豆令极热焦烟出以酒沃之去滓服一升日夜数过服之尽更合小汗则愈一以活两

　　姜黄丸

　　崔氏疗妊娠漏胞干姜黄（四两） 干姜（二两）

　　上为末酒服方寸匕日再服空心食前

　　干姜丸

　　治崩中漏下青黄赤白干姜 细墨上等分为细末醋糊和丸如梧桐子大每服三十丸温酒空心下

　　涌泉散

　　下奶防风（一两） 葱白（二十茎）

　　上用无灰酒一升同煎至八分时时服一日尽之

　　备急散

　　治妇人冲任血气不实虚弱心忪头眩脐腹 疼血海虚冷漏下赤白及月水不定等疾百草霜（二两） 荆芥穗（二钱）

　　上为细末每服二钱温酒调下须臾更一服立效食前

　　二圣散

　　治妇人产后血上攻迷闷不醒人事当归 五灵脂上等分为细末每服一二钱以酒童子小便各半盏调服不以时

　　车前子散

　　治妊娠患淋沥水道热不通车前子 葵根上等分为末每服三钱水一盏半煎至七分去滓温服不以时

　　豆淋酒

　　治产后诸风（一名紫汤）

　　羌活（一两） 黑豆（半升炒热）

　　上以酒一升先煮羌活五六沸去羌活乘热沃在所炒豆上煎三五沸倾入瓷器中以纸盖却去豆温饮

　　坚中丹

　　治室女白沃半夏 猪苓（各一两去皮别为末）

　　上同炒半夏黄色却将猪苓末盖半夏地上以盏合定经宿去苓只取半夏末之以水糊为丸如梧桐子

　　白术茯苓散

　　治妊娠大小腿肿及有黄水小便或涩白术 白茯苓（各一两）

　　上为细末每服一二钱煎陈皮汤调下不以时

　　神验膏

　　治难产腊月猪脂（半斤） 葱白（二七茎锉碎）

　　上相和煎成膏不以时热酒调一匙

　　葱白阿胶散

　　治妇人里急不已阿胶 葱白（同锉等分）

　　上以水煎温服立效不以时

　　治吹奶法

　　产后吹奶最宜急治奶下结脓透至死者连与皂角散栝蒌散敷以天南星散急以手揉之

　　皂角散

　　治奶下结脓皂角（烧灰） 蛤粉上等分研细热酒调一字或半钱急以手揉之

　　栝蒌散

　　治产后骨节肌肤热痛亦可服栝蒌末（一两） 乳香（一钱）

　　上研匀温酒调二钱不以时服

　　天南星散

　　治产后头痛面肿亦可用天南星末上用温酒调以翎涂之

　　大圣散

　　治崩中不止诸药不能治者乌贼鱼骨上为细末每服二钱如下殷物黑色用胡姜酒下红色煎木贼汤调下

　　大豆煎

　　男女新久肿及恶暴风入腹妇人新产上溷清风入脏腹中如马鞭者嘘吸短气咳嗽大豆（一升拣令净）

　　上以水五斗煮之得一斗三升澄清去下浊者纳釜中以一斗半美酒纳汁中煎取九升宿勿食旦服三此由

　　荆芥汤

　　荆芥（浓煎绞汁半升）

　　上顿服将荆芥浓煎汤置盆内坐病患在上熏之及淋

</div>
    <div class="pagination">
<a href="鸡峰普济方_page96.html">上一页</a><span>...</span><a href="鸡峰普济方_page92.html">92</a><a href="鸡峰普济方_page93.html">93</a><a href="鸡峰普济方_page94.html">94</a><a href="鸡峰普济方_page95.html">95</a><a href="鸡峰普济方_page96.html">96</a><span class="current-page">97</span><a href="鸡峰普济方_page98.html">98</a><a href="鸡峰普济方_page99.html">99</a><a href="鸡峰普济方_page100.html">100</a><a href="鸡峰普济方_page101.html">101</a><a href="鸡峰普济方_page102.html">102</a><span>...</span><a href="鸡峰普济方_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
