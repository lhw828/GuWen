<!DOCTYPE html>
<html>
<head>
    <meta charset="UTF-8">
    <title>普济方四库 - 第 1488 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1488 页/共 1812 页</h1>
    <div class="content">　　右为散研细每服二钱空心温酒调下渐加至三钱如欲作丸即炼蜜丸如梧桐子大温酒下二十丸
　　治难产数日不生子死腹内方
　　取拣净川椒二斤分为二分蒸之以布褁更互热熨产妇脐腹中死胎便出
　　治产经数日不出或子死腹中母欲死
　　以瞿麦煑浓汁服之
　　麦门冬丸　治姙娠数日不产益气滑胎
　　麦门冬【去心】　芎防　厚朴【去粗皮姜炙】　枳殻【去穰麸炒】芍药　赤茯苓【去皮各二两】　大黄【炒半两】　梹榔【煨三枚】诃棃勒【煨取皮五枚】
　　右为末炼蜜和涂酥为剂捣熟丸如菉豆大每服二十丸空心酒下
　　瞿麦汤　治姙娠数日不产滑胎易产
　　瞿麦【去根剉】　榆白皮　木通【各二两】　滑石【一两】冬葵子【拣净防炒一合】
　　右为散每服四钱匕水一盏半煎至七分去滓空心温服
　　葵子汤　治姙娠数日不产自由体性
　　冬葵子【炒一合】　滑石　瞿麦【去根各一两】　丹参【一两半】
　　右为散每服四钱水一盏半煎七分去滓下牛酥白蜜各半合再煎六分食前服温入月预服
　　治姙娠数日不产令易产方
　　以铜弩牙一只烧通赤投半盏食醋中临产服之一方酒服
　　如圣散　治姙娠数日不产
　　用生过蚕纸烧灰研为细散每服二钱温酒调下不计时
　　治妇人难产数日不下至危急者
　　用官桂去麄皮剉碎畧炒铁器不妨碾为细末每服三钱白汤调下立产此药湏旋合乃佳
　　加味芎归汤　治产五七日不下埀死者及矮弱女子交骨不开者
　　用川芎当归各一两自死干殻一个酥炙生男女者妇人头髪一握焼存性共为散每服三钱水一盏半煎服屡効约人行五里生胎死胎俱下无自死殻鑚废殻亦可
　　催生防葵散　治难产三两日不得产喘息不调腹内疼痛
　　防葵【一两】　滑石【三分】　硃砂【一分别研】　冬葵子【三分】木通【三分】　瞿麦【三分】　榆白皮【三分剉】　　飞生皮【一分烧灰】
　　右为散每服四钱水一中盏煎至六分去滓温服
　　治难产或经日三五日不分娩兼子死腹中方
　　当归【三分防炒】　甲【三分涂酥炙令黄捣末】
　　右先取产多者妇人发半两烧为灰细研入当归末以水一大盏半煎取八分后下甲末煎五七沸分为二服如行人四五里便服
　　治姙娠临月数日不产觉不安服药令儿手持出方
　　古文钱【八枚烧令赤内醋中九遍为末】　槐子【一两末】
　　右和研令匀炼蜜为丸如桐子大取朱粉着铜器中揺动使丸令赤七月七日午时合之每服以东流水下三丸神验
　　治三日不产方
　　取防头烧灰细研以新汲水调服一钱立効
　　又方
　　右烧甲成灰研新汲水调下一钱立効酒调亦可
　　又方
　　取门限里土三指撮酒调服之
　　又方
　　取羚羊角屑烧研为末酒调一钱服
　　治七八日不产至困方
　　黄明胶【一两】
　　炙黄焦用好酒一大盏煎不住手烊胶约一二十沸内新生鸡子一枚打破塩一钱相和顿服之立产
　　治七八日不产至困方【药阙】
　　以前药治度服一服令妇人坐倚物上伸腿腰大口作二次服取鸬鷀头手执之
　　又方
　　取益母草捣汁三合服之立下如无生者干者一握以水一大盏煎取半盏去滓温服
　　治产经数日不出或子死腹中母气欲絶
　　瞿麦【六两】　通草　桂心【各三两】　牛膝【四两】　榆白皮【一升】
　　右防咀水九升取三升去滓分三服
　　治数日不产胎上冲心欲闷絶方
　　榆白皮　滑石　当归　车前子　益母草【以上各半两】
　　右为细末煎生姜小便调下二钱
　　治经日不产
　　蒲黄　地龙　陈皮【各等分】
　　右将地龙洗去土于新瓦上焙令防黄各为末三处捣之各抄一钱新汲水调服立产
　　牛酥散　治数日不产胎上冲心欲死
　　牛酥【半两】　冬葵子【炒一合】　滑石【三分】
　　右以二味为末和牛酥置生绢袋内盛之用酒一升煎七合去滓袋子令温每服半盏一二服如未下更服之
　　茱茰汤　治妇人数日不产下体已冷无药甚窘以椒橙茱茰等叶浓煎汤可下手则和脐腹人门处皆淋洗即刻气温血行遂产或以红花数两速浓煎汤扶女于櫈上以绵帛蘸水遏之又以水洗帛上两头仍以器盛水又暖又淋乆而苏遂生男子盖遇严冬血冷凝滞不行温则行矣血行则产即易也
　　治难产三日不出
　　以车轴脂吞大豆许两丸一方车脂书儿足底作出字一方用酒
　　又方
　　烧药杵七八遍令赤内酒中饮之立产铁器亦得
　　又方
　　右烧大刀镮以酒一杯沃之顿服即出救死不分娩者
　　酥葵膏
　　治姙娠数日不产或生不顺理百方不得安方见本门难产类
　　逆产【附论】
　　夫逆产者盖因姙娠初觉腹痛产时未至惊动伤早儿囬转未竟便用力产之即令逆也又或安胎之处及坐卧湏顺四时方面并避五行禁忌若触犯者多致灾祸
　　方
　　乌金散　治横生倒产子死腹中胎衣不下
　　当归【酒浸】　没药　生干地黄　蒲黄【生用】　芍药【炒】红蓝花【各一两】　鲤鱼鳞【腊月者佳】　桂【各二两】
　　血余【小儿胎髪真者二枚】
　　右将血余鲤鱼鳞二味用销银锅子先以炭火烧灰没药研余为散和匀每服二钱温酒调下不拘时
　　滑胎煎　治难产经三日或横倒不出垂死
　　瞿麦【取穂一两】　酥【五两】　滑石　葵子【各三两】　白蜜【四两】黒豆皮【一合】　牛膝【去苖二两】
　　右除酥蜜外为末将酥蜜炼熟入诸药末及明乳香五两煎以瓷器盛每服半匙温酒或汤化下不拘时
　　救生散　治孕妇逆生其证孕妇欲产时遇腹痛不肯舒伸行动多是曲卧腰眼忍痛其儿在腹不能转动故脚先出谓之逆生湏臾不救则子母俱亡矣乌蛇脱【一条】　蝉脱【二七个】　血余【一团即胎发】
　　右烧灰每服二钱温酒下并进二服仰卧霎时一手儿手心足心令转其儿即时顺生子母俱活用槐角子尖刺小儿脚心尤妙
　　治逆产法
　　大蒜【七颗去皮】　生姜【半两】　葱白【去青三十茎各碎】
　　右置在一盆子中以百沸汤五碗乗热投于盆中速扶产妇于盆上坐候冷易之凡三易则胎正
　　又方
　　取蒲黄用水调涂儿足心底
　　又方
　　取丹砂末半钱蜜调涂儿足底
　　又方
　　取牛齝涎绞以温酒和服之
　　治逆生方
　　以塩涂儿足底一方用塩粉涂和又急爪搔之并以塩摩产妇腹上即顺
　　治逆产横产不出手足先见者
　　以蛇蜕皮烧为末服一刀圭靣向东酒服即顺一方猪膏和丸服
　　又方
　　取蝉殻二枚治为末三指撮许温酒服之一方作蟾蜍二枚为末酒服
　　又方
　　以手中指取釡底墨交尽儿足下顺生
　　催生如圣散
　　用黄蜀葵花不拘多少焙干为末熟汤调下二钱或有漏血胎臓干澁难产痛极者并进三服良乆腹中气寛胎滑即时产下如无花时只用葵子烂研半合以酒调滤去滓温过顿服亦治打扑伤损如胎死不下煎红花温酒调下一方花为末入麻油顺流熟水调下一方用葵子一味研墨或研硃砂为衣每服四十九粒温酒下济生兼服紫苏饮或黑神丸亦佳又歌云葵子炒香七十粒研烂酒调济君急若使临危产难时免得全家俱啼泣
　　治妇人倒产
　　右麻蕡吞二七枚即正
</div>
    <div class="pagination">
<a href="普济方四库_page1487.html">上一页</a><span>...</span><a href="普济方四库_page1483.html">1483</a><a href="普济方四库_page1484.html">1484</a><a href="普济方四库_page1485.html">1485</a><a href="普济方四库_page1486.html">1486</a><a href="普济方四库_page1487.html">1487</a><span class="current-page">1488</span><a href="普济方四库_page1489.html">1489</a><a href="普济方四库_page1490.html">1490</a><a href="普济方四库_page1491.html">1491</a><a href="普济方四库_page1492.html">1492</a><a href="普济方四库_page1493.html">1493</a><span>...</span><a href="普济方四库_page1489.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
