<!DOCTYPE html>
<html>
<head>
    <meta charset="UTF-8">
    <title>普济方四库 - 第 1278 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1278 页/共 1812 页</h1>
    <div class="content">　　跌折肢体并攧扑损伤筋骨折者
　　以肥皂炒枯为末用旋煮糯米糕同捣为膏子敷贴患处以杉木片绑缚仍酒调肥皂末一捻许咽下即时接上
　　治伤出肠肚在外不破不伤肚者
　　以鍼穿桑根白皮缝合其患可痊如无桑白皮用丝线缝合亦得也如不入以手剥肋肠自入也
　　又方
　　治人头骨断不伤气喉食喉外随时用物系住用正三二日其骨自接仍随证以药治之
　　治跌骨防
　　用白及一味为末酒调服神効又云其功不减自然铜与五铢钱
　　接骨丹　治攧扑伤折
　　钱【五十文炭火煅醋淬碎半两】　乳香【半两透明者】　五灵脂【半两】羊胫骨炭【半两】
　　右为末每服半钱蜜调成膏以酒化开服之次吃独栗三两个止可一服次进乌金散
　　乌金散　伤折接骨如神
　　桑白皮【一两焙剉】　独栗连殻【切焙一两炒】　自然铜【一两煅淬研】　羊胫炭【二两】
　　右为末每服二钱无灰酒调下日三服伤折在上食后服在下食前服
　　止痛方
　　乳香　没药【盐炒】　当归【火煨】　紫金皮【醋炒】　白芷刘寄奴　黒牵牛
　　右等分依前大接骨方煅制伤痛不止者先服此即止
　　又方
　　麻黄【三两内去一两节】　甘草【三钱】
　　右为末每服五钱匕整骨了热酒下令醉
　　补骨脂丸　接骨止痛生肌肉续筋脉
　　补骨脂【炒香】　乳香【别研】　自然铜【烧红酒淬七遍】　石亭脂【别研】　续断【酒浸】　木鼈【去殻取肉别研上六味】　乌雄鸡【一只去毛皮肠肚内皆不用只取血并骨入药】　乌鼈【一枚刳去肠胃如无只使鼈甲代之亦可也】
　　右件鼈或鼈甲和鸡血骨就砧上刴烂令极细烈焙干为末料与前药末等分拌和匀酒煮面糊为丸如梧桐子大每服五十丸加至一百丸温酒盐汤任下不拘时候
　　又方
　　乳香　没药　苏木　川芎　当归　血竭　赤小豆　石南藤　紫金皮　小含笑花叶　白茅根
　　又缚傅药
　　南星　黄蘗皮　赤小豆
　　右用姜黄末生姜汁调傅
　　又方　治骨折
　　败版【一个百孔已上不妨火煅白为度】　生姜【肥大者自然汁】
　　右碾殻为末入乳香匀用药末一合浸少时煮粥研细入姜汁更研方用前药两匙入研匀再于瓦内蒸令极热上骨折处仍先用葱汤洗令骨内热筋骨活络方可敷之候干再换三五度即瘥
　　又方
　　用苎根竹根切片无灰酒一盏整骨了日进三服
　　又方
　　用雄蟹殻不拘多少用水蛭去两头尖同蟹殻炒焦黄尽去水蛭研殻为末热酒调连尽三服毕吃白汤防一碗不用盐不问寒暑被盖取汗为度
　　又方
　　用木鼈子肉细磨水调抹之
　　彭氏黒龙散　治伤损筋骨碎断差爻每用先洗葱汤药水淋洗整拔平正看热令用姜汁或纸或帛随大小裹贴有破留口别用饮药如骨断碎斟酌夹缚三日一次淋洗换药不可去夹以待骨续如刀箭兽龁成疮坏烂擦践肿痛用姜汁和水调贴有破留口川山甲【六两】　丁皮【六两】　当归【二两】　百草霜　枇杷叶【畧用皆一字】
　　右为细末姜汁和水调贴
　　又方
　　用川乌一个先将好腊糟入紫油缸内次用糟盫了盖定有患取此川乌如梧桐子大用饭三五粒为丸冷水下糟抹患处
　　桃红散【出永类钤方】　贴伤折筋骨肿痛
　　草乌【三个去皮见血者不可用】　飞罗麪【半斤】　国丹【三钱】　贝母【半两】　天南星【半两】
　　右为细末生姜自然汁调贴如作潮热茶清调贴如皮破见血者去草乌恐坏皮肉若轻者血聚以萝卜叶研罨患处帛缚之
　　治胷脇诸骨伤断【出永类钤方】
　　右以黄云膏木菖蒲炒常红用内消如肿加生者五两即何首乌白芷生用风加一两赤芍药生二两痛亦加土独活生三两常用为末温热酒调涂
　　诸损敷贴【出永类钤方】
　　当归【三两】　白芷【三两】　肉桂【半两】　薫陆香　没药【各一两】
　　右为末姜汁调白芷一味自佳
　　欧阳氏贴损【出永类钤方】
　　白芷　赤芍药　南星　天花粉　木腊叶　牡丹皮【少许】
　　右为末姜汁调贴
　　彭氏风流散【出永类钤方】
　　石膏【十个泥固济火煅】白矾【飞二两】　枇杷叶【少许】　松脂　黄丹【各一两】
　　右为末伤经乆者药水洗后用疮干用油调傅新破伤忌风湿
　　治损折骨活血住痛虚弱及经乆未安【出永类钤方】
　　附子【八分炮】　泽兰【一两】　川椒【去目及第二重皮炒半两放冷】　甘草【半两】　当归　川芎　独活【各半两】　白芷【一两】　川乌【八钱】
　　右为细末细嚼生姜酒调如刀伤不用酒骨断皮不破加乳没浸酒调体弱伤损气痛茴香姜酒调看虚实每服加少乌末脑上有伤头痛不止荆芥川芎各半两白芷一两荜澄茄二钱为末热酒调
　　治伤损筋折骨先用趂痛散止痛【出永类钤方】
　　川独活　川五灵脂【别研】　乳香【别研】　白芷　北茴香【各一两】　防风　百草霜　没药【各半两】　浄生地黄【二两半】　赤芍药【二两】　杜白芷【三两】　桔梗　草乌【二钱小麦汁煮透去皮尖焙】
　　右为细末每一大钱煨葱头或炒松节姜酒调下
　　接骨散【出永类钤方】　治诸伤筋折肿痛服之住痛消肿白芍药【二两】　破故纸【炒一两】　自然铜【醋淬】　没药【别研】羊胫骨炭【各一两】　白茯苓　骨碎补【去皮各一两】　川乌【炮】　木鼈【去殻并油煨各半两】　虎骨【随多少醋煮别研】
　　右为末每一大钱依前汤使调下烧羊胫骨炭法四五月収麻羊粪用茆一层又加粪一层尽意烧之存性合了烟令作炭先办姜汁童便候炭成将入汁内淬晒干为末
　　筋骨散【出永类钤方】　治新旧损除痛壮筋骨
　　生地黄　赤芍药　当归　石南藤【各二两】　杜白芷　骨碎补【炒去毛各三两】　五灵脂　肉桂　山桂皮荆芥穂【各一两】　桔梗【四两】　川乌　雄黒豆【煮去皮四】
　　【两】　草乌【制半两】
　　右为末姜汁和酒调妇人风损痹痛煨葱酒调下
　　接骨续筋住痛生血周心竹甚神秘之内加玉真散二味又胜诸方【出永类钤方】
　　乳香　没药　自然铜【醋淬七次】　南木香　生地黄熟地黄　川羌活　川芎　当归　防风　南
　　星　松嫩心【去皮】　粉　侧柏叶【醋煮加倍用】　草乌【数个制去皮尖痛加作五七个】　柘木【火中煨存性作炭】
　　右前药各等分侧柏柘炭加一倍用细末生姜自然汁调下或蜜丸如弹子大生姜和酒调细嚼之
　　神效接骨丹【出卫生寳鉴】　治男子妇人老防筋折骨扑损及治寒湿脚腿疼或一切恶疮疼痛不止
　　南乳香　没药　南白胶　蜜陀僧【四两另研】　香白芷　红豆　大豆　赤芍药　当归【水洗三遍】　子仁　水蛭【已上各等分】　自然铜【火烧过令通红醋淬红烧如银为度用之】
　　右为细末黄蜡为丸如弹子大每服一丸用黄米酒一盏煎开和滓温服年少者又一服老者加添服病在上食后病在下食前此药内自然铜水蛭子加桂花川练子茴香为细末酒麪为丸如桐子大每服十五酸石榴汤送下食前日进二服治小肠如神一切脐腹疼痛并皆治之此药功效不可具述
　　神仙透骨丹【出永类钤方】　骨防八分可用此药
　　当归【四两】　川独活【三两】　乳香　白胶【半两镕过用制生熟地黄各一两】　自然铜【醋淬半两】　侧柏叶【四两酒蒸焙】　肉桂【半两】石南藤【二两】
　　右为细末糯米糊弹子大国丹为衣每一丸炒松节或畨降节酒下看损上下服亦可如梧桐子大每三十丸药加松条节好土珠荆芥桔梗各二两脚气入骨痛木浸酒黒豆炒烟起浸酒
　　小红丸【出永类钤方】　　治诸伤劳损踒折筋骨风湿挛拳壮筋骨活经络生气血
　　川乌　何首乌　苍术　蛇牀子　五灵脂　白胶香　赤小豆　牛膝　当归【各制浄一两】　乳香【二钱】
　　酒糊丸如菉豆大每服三十丸酒下
　　大红丸【出永类钤方】　治证同上不问新旧经年诸损伤孕妇勿服
　　赤白芍药【兼用一斤】　何首乌【一斤焙】　川乌头【一斤七两炮】当归【七两】　骨碎补【麦制一斤】　牛膝【十两】　净北细辛
　　【八两】　青桑灰【三斤或不用】　赤小豆【二升】　自然铜【二两醋淬】
　　细末醋丸梧子大信州朱为衣每服二十丸温酒下
　　黒神丸【出永类钤方】　治证同上
　　白敛【一斤】　白及【四两】　当归【四两】　白芍药【剉】　南星【六两】　川乌【三两】　骨碎补【制八两】　牛膝【九两】　百草霜【半两】　赤小豆【一升】
　　右为末醋糊丸如桐子大汤使同上一方加细辛或白鲜皮
　　接骨散【出百一选方】　治折伤
　　黄狗头骨【一个汤去毛便以泥皮去之炭煅过去泥为末】　官桂末　牡蛎【亦泥固火煅】
　　右三味各为细末每用狗头末五钱入牡蛎末三钱桂末二钱并抄以糯米粥铺绢帛上糁药在粥上裹损伤处大段折伤者上更以竹片夹之少时即痒不可抓之轻以手拍三两日效
　　治四肢骨破及筋伤蹉跌及踠折【出本草】
　　以水二升防三升渍之搅取汁饮之及止心闷
　　治腕折骨痛不可忍【出本草】
　　用火麻根及叶捣取汁三升饮之非时即煮干麻汁服亦同主挝打瘀血心腹满气短皆効【麻根即今人绩布麻种子也】
　　疗骨【出本草】
　　取虎头为末水服方寸匕
　　治筋骨疼痛【出本草】
　　用马接脚皮并续筋金棱藤三味洗净去麄皮焙干等分捣罗为末温酒调服二钱匕续筋即葍旋根也


</div>
    <div class="pagination">
<a href="普济方四库_page1277.html">上一页</a><span>...</span><a href="普济方四库_page1273.html">1273</a><a href="普济方四库_page1274.html">1274</a><a href="普济方四库_page1275.html">1275</a><a href="普济方四库_page1276.html">1276</a><a href="普济方四库_page1277.html">1277</a><span class="current-page">1278</span><a href="普济方四库_page1279.html">1279</a><a href="普济方四库_page1280.html">1280</a><a href="普济方四库_page1281.html">1281</a><a href="普济方四库_page1282.html">1282</a><a href="普济方四库_page1283.html">1283</a><span>...</span><a href="普济方四库_page1279.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
