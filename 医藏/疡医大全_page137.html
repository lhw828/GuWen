<!DOCTYPE html>
<html>
<head>
    <meta charset="UTF-8">
    <title>疡医大全 - 第 137 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 137 页/共 163 页</h1>
    <div class="content">　　又方芝麻 槐角子（各一升）同炒研细，每清晨白汤调服二合，七日即愈。
　　又方 陈琉璃阴阳瓦焙研极细，土茯苓煎汤调服二钱。
　　又方白果肉 红枣肉 肥皂子（各四十九粒）共捣为丸，每早土茯苓汤送下三钱。
　　又方 羊粪不拘多少，阴阳瓦焙存性，每服三钱，好酒送下，数服自愈。
　　又方红枣肉 核桃肉 轻粉（各三钱）共研细作丸，分九服。每服三十丸，朱砂为衣，疮上食后服，疮下空心服。七日疮愈，换用花椒七粒泡汤送下。
　　
　　梅疮神效丸
　　（《锦囊》）棉花核（炒） 肥皂核（炒黄） 广胶（麸皮拌，炒）槐花米（炒） 马料豆（炒） 麻子（炒，各半升）为末，雄猪胆汁为丸，每服五钱，酒送下，生在上身者加穿山甲土炒，二两。
　　又方（《锦囊》）朱砂（二钱） 雄黄（一钱五分） 苦参 荆芥 天麻 麻黄 面粉 牛蒡子 槐角子（各三钱）上为末，用糖心鸡蛋为丸，桐子大，每服三十丸，用鸡汤或羊肉汤送下，一日一服，表出毒瓦斯，再不发。忌一月房室。神效。
　　杨梅疮后肿块方（《锦囊》）冷饭团（十五两） 防风 薏苡仁 木通 金银花 防己 白鲜皮 木瓜 皂角刺茯苓（各五钱） 白芥子（四钱） 归身（七钱）分二十服。每用水煎，空心、午饭后、晚饭前各一服。忌鸡、鱼、生冷、房事及煎炒、茶酒，十余日立效。虚弱人加人参五钱，其妙不可尽述。
　　梅疮遍身臭烂 大蛤蟆一只，竹刀腹上割一小孔，将大红枣填满，再加蟾酥五分，用线扎好，麻油半斤入砂锅内炙至黄色为度，取出研细，瓷瓶收贮。每服三分，无灰酒调服取汗，五日痊愈。
　　
　　忍冬汤
　　金银花（一两） 黑料豆（二两） 土茯苓（四两） 甘草（三钱）白水煎。每日一剂，酒助药力。
　　
　　金蝉脱甲酒
　　 梅疮不拘新久轻重，皆验。并治结毒，筋骨疼痛，诸药不效者更妙。好酒五斤，大蛤蟆一个浸酒内，封瓶口，煮两柱香取起。待次日随量之大小饮醉为度。冬夏盖被出汗为效；所剩之酒，次日只服量之一半，酒尽疮愈。服酒后七日不见风，要紧。忌口味、房事，百日除根。
　　久不收口 陈肥腊肉切薄片粘贴，日三易，先以千里光煎水洗之。
　　
　　神应散
　　何首乌 天花粉 荆芥穗 苦参 防风（各一两） 肥皂核（烧存性） 薄荷叶（各五钱）共为末，分十服。每日用新鲜白土茯苓八两，雄猪肉四两，入前药，一服用水七碗煮烂去渣，其肉听食，其汤代茶饮之，不过十日痊愈，再无余毒。如善啖肉者，可作大剂与之。
　　
　　先天一气酒
　　 治杨梅疮筋骨疼痛。铅七斤打成片，剪碎，用上好堆花烧酒十五斤，将铅片浸酒内，泥封坛口，隔汤文武火煮一昼夜，埋土中，一七退火气，早晚任服一二杯。待筋骨不痛，然后服八宝丹收功。
　　
　　蜒蝣槐花丸
　　（沈员峤）。槐花拣净炒，研细，用蜒蝣捣丸，空心酒服三钱。
　　口上杨梅疮 先将豆腐渣焙热，将布囊盛之。熨嘴，俟作痒时以胆矾涂之即愈。
　　
　　翠云散
　　铜绿 胆矾（各五钱） 熟石膏 轻粉（各一两）共研极细末，瓷瓶收贮，湿疮干掺。干疮公猪胆汁调点，一日点三次，自愈。
　　又方 杏仁四十九粒，泡去皮、尖，压去油取霜，研极细，入轻粉三钱，冰片五分，再研匀，猪脊髓调点。若疮一二个既大且硬，可先用白降丹少许拔去毒瓦斯，后用此药收功。
　　
　　鹅黄散
　　（《正宗》） 梅疮溃烂成片，脓秽多而疼甚者宜之。
　　石膏（ ） 黄柏（炒） 轻粉（各等分）研为细末，干掺烂上，即可生疤，再烂再掺，毒尽乃愈，此解毒止痛收干之妙药也。
　　
　　梅疮点药
　　（《启玄》）白砒 精猪肉（各一两） 红枣肉（五钱）共捣如泥，外用黄泥固好， 红取出研细末，用鹅胆调搽如神。
　　
　　又不疼点药
　　（《启玄》）真轻粉 杏仁皮 松花粉（各一钱） 冰片（一分）用鹅胆汁调搽。
　　
　　梅疮灵药
　　（《启玄》）水银 皂矾（各一两） 火硝 明矾 青盐（各一两二钱五分）共研，入阳城罐内，盐泥固济，先文后武，打三炷香，取出冷定听用，点梅疮神效。一方多雄黄、朱砂各三钱。
　　
　　白粉霜
　　（点杨梅疮。）水银（一两） 食盐 明矾 皂矾 火硝（各二两） 雄黄 朱砂（各三钱）除水银不研，将六味研末，入阳城罐内，中间放水银，上以铁盏盖好，再用铁线扎紧，以牡蛎盐泥封口，晒干，裂缝补好，照升药法，升打三蛀香为度。冷定取开，刮下盏内灵药，每用一二厘，冷水调点，三四次愈。
　　
　　梅疮膏药
　　 猪油熬去渣一两，加香油三钱同熬，离火稍冷，加乳香、没药各五钱，儿茶七钱，研细搅匀，又入冰片、麝香各一分，轻粉五分，临用摊贴神效。
　　又膏方 老松香一斤，河井水煮九次，先用麻油四两炼滴水成珠，入煮过松香，胆矾、铜绿二味只各用一两，研细搅匀，收膏摊贴。
　　
　　梅漏膏
　　 麻油半斤熬至滴水成珠，入白蜡五钱熔尽，入血竭、儿茶、乳香、没药各五钱，胆矾一钱，再下飞丹二两，铅粉五钱，离火入冰片一分，麝香二分，搅匀成膏，欲去污肉，加龙骨、赤石脂各二钱。
　　
　　五宝丹
　　（丁惠生。）杏仁（五粒，去皮，乳霜） 轻粉（五分） 银珠（三分） 冰片（一分） 麝香（五厘）共研极细末。破者干掺，未破者水调涂之，隔日痂脱自愈。
　　
　　洗梅疮法
　　黄连 黄芩 黄柏 黄蜡 白芨（各五钱） 川椒（三钱） 食盐（少许） 煎汤洗之。
　　又方 用前汤入好醋少许，加冬青叶三四十斤同煎，取叶贴疮上。渣再煎汤洗。
　　又方 土菖蒲煎汤洗疮，易于收口。
　　又方臭梧桐 金银花 野菊花（各等分）煎汤入旧马桶内熏之，一日二次。有痔漏加枸杞子。
　　
　　通仙五宝散
　　（王范泉传。）钟乳粉（三钱六分） 琥珀 冰片（各六分） 大丹砂（二钱四分） 飞白面（炒，一钱八分）各称足和匀，分十二服，每日用土茯苓一斤，水煎十二碗，清晨一碗入药一服，服其土茯苓汤，须一日服尽。不可别饮汤水并茶，重者再服一料，无不愈者。忌鸡、鹅、牛、羊、房事。此方古今第一。
　　
　　初起熏法
　　（《秘本》）。辰砂末一钱，绵纸分作七条，香油浸透，每次熏二条，熏时板凳坐着，夏天用单被，冬天用夹被盖之，不可出气，要口含水，恐伤口皮，熏完吐去，不可咽下，其效如神。（此方弱人不宜轻试。）
　　搜风解毒汤
　　（《泮霞仙秘录》）。治梅疮不犯轻粉，重者月余，轻者半月余。
　　土茯苓（一两） 薏苡仁 金银花 防风 白鲜皮 木瓜（各五分） 皂荚子（四分） 气虚加人参（七分），血虚加当归（七分）。
　　白水煎，日三服。忌茶并毒物房事。
　　
　　西圣复煎丸
　　（扶沟宝林僧传）。已破危笃，百方不效，用此如神。
　　丁香（焙） 乳香（去油） 没药（去油） 儿茶（各一两） 血竭 阿魏 白花蛇（各四两） 飞白面（一斤，炒） 白蜜（六两） 香油（四两） 枣肉（八两，研末）捣丸弹子大。每用一丸，土茯苓四两煎汤化服。
　　
　　五宝霜
　　（《怀德堂秘方》）水银（一两） 朱砂 雄黄（各二钱五分） 白矾 绿矾（各二两五钱）研匀罐盛，灯盏盖定，盐泥固济，文武火炼升，罐口扫收。每以升药三钱，入乳香、没药各五分，研细末掺太乙膏贴之，绝效。
　　杨梅结毒。（秘方。）皂荚 五加皮 当归 白鲜皮 金银花（各二两）分八贴，每贴加土茯苓四两煎服。
　　杨梅疮经验方（周鹤仙方。）牛角 羊角 穿山甲（各二两） 皂角刺（三钱） 生大黄（十二两）牛羊角、穿山甲三味用湿纸裹，煨焦取净末如前数，同皂角刺、生大黄合为细末，每服五钱，陈酒调服。出恭时宜于空地上解完即将土掩之，恐恶气害他人也。间二日再服一服，最重者不过三服，神验。
　　又方（周鹤仙方）。土茯苓二斤，用石打碎，猪胰子一个去油，水四升，同熬成二升，去渣，再兑入好酒二斤，金银花、生地、桔梗、当归各五钱，熬成二升，温服。
　　渣再煎减半，四服痊愈。此天下第一奇方也。
　　神方（周鹤仙方。）生大黄 麻黄 黄 蝉蜕 陈皮（各四两） 猪肉（一斤四两为六块）作一剂，酒六碗，水六碗，煎六碗。每日食肉一块，汤一碗，分作六日吃，三天发汗，三天长齐，三天贯浆，三天结靥，共十二天痊愈。并无回毒，屡验。只用一剂，不可以平易忽之。
　　又方（周鹤仙方。）雄黄（一钱五分） 轻粉（一钱） 杏仁（去皮、尖，三十粒）共为末，先将疮洗净，用雄猪胆汁调搽，二三日即愈。百发百中，天下第一方也。
　　小儿梅疮起于口内，延及身肤。（《外科发挥》）。土茯苓末，乳汁调服，月余自愈。
　　杨梅疮神方（潘大章）。
　　石膏 飞滑石（各一钱八分） 生甘草（一钱） 朱砂 生明矾 血竭 乳香（去油） 没药（去油，各六分） 冰片（一分） 麝香（八厘）上乳细末约重七钱，分作七服。每用土茯苓一斤打碎，一半铺瓦铫内，将药放土茯苓上；又将这一半土茯苓盖上，水四碗，以二碗分二次，一日服完。七日七服，自效。
　　杨梅疮初起先服三四剂，升发毒瓦斯。
　　川芎 升麻 连翘 金银花 当归尾 甘草节 黄芩 羌活 黄柏 生地黄 白葛根 穿山甲 白芷 蝉蜕 赤芍 防风 水酒同煎服。
　　后服此方三四剂痊愈。
　　人参（五分） 川芎 防风 薏苡仁 金银花 牛蒡子 甘草 牛膝 苍术（同陈皮炒，去陈皮） 土茯苓 皂角刺 生地黄 当归 羌活 木通 水酒同煎服。
　　
　　梅疮搓药
　　胆矾（五钱，研碎，纸包，面裹，煨熟，取研细末一钱） 没药（八分） 京墨调搓。
　　刘氏杨疮秘方蝉蜕（二两五钱） 威灵仙 白蒺藜（炒，去刺，各二两） 防风（五钱） 麻黄（头一剂冬用一两，夏用三钱，春秋只用五钱）先用羊肉一斤，煮烂，将羊肉取起只用汤，吹去汤上浮油，患人每岁加胡椒一粒为引，将药入汤内，煎成一大碗。再将前煨汤的熟羊肉入酱油，用酒饭任意吃之；再服煎药，盖被取大汗透，次日必要洗浴，连头发内都要洗透，不然恐有落发之患。第二剂去麻黄加大黄，（年幼、壮实者用五钱，年纪大弱者用三钱。）药用水煎，不用羊肉汤，药煎好，方下大黄一二十沸即服，俟行过四五次，即以温粥补之即止。第三剂去大黄加人参（多寡听用）煎服，渣再煎服。第四剂去人参加土茯苓半斤，犍猪肉四两同煎服，再服三剂，共七剂痊愈。
　　
　　老君丹
</div>
    <div class="pagination">
<a href="疡医大全_page136.html">上一页</a><span>...</span><a href="疡医大全_page132.html">132</a><a href="疡医大全_page133.html">133</a><a href="疡医大全_page134.html">134</a><a href="疡医大全_page135.html">135</a><a href="疡医大全_page136.html">136</a><span class="current-page">137</span><a href="疡医大全_page138.html">138</a><a href="疡医大全_page139.html">139</a><a href="疡医大全_page140.html">140</a><a href="疡医大全_page141.html">141</a><a href="疡医大全_page142.html">142</a><span>...</span><a href="疡医大全_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
