<!DOCTYPE html>
<html>
<head>
    <meta charset="UTF-8">
    <title>疡医大全 - 第 82 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 82 页/共 163 页</h1>
    <div class="content">　　《心法》曰：乳头属足厥阴肝经。如暴怒或抑郁，肝经怒火不能施泄，是以乳头破裂，痛如刀刺，或揩之出血，或流粘水，或结黄脂。治当以加味逍遥散主之。
　　
　　
　　卷二十　胸膺脐腹部乳头破裂门主方
　　验方 取秋后冷露茄子裂开者，阴干烧存性，研细，水调敷。
　　又方 胭脂、蛤粉研细，敷之。
　　
　　
　　卷二十　胸膺脐腹部乳衄门主论
　　妇女乳房并不坚肿结核，唯乳窍常流鲜血，此名乳衄。乃属忧思过度，肝脾受伤，肝不藏血，脾不统血，肝火亢盛，血失统藏，所以成衄也。治当平肝散郁，养血扶脾为主。（澄论。）
　　
　　卷二十　胸膺脐腹部乳汁自流不禁门主论
　　冯鲁瞻曰：其有乳汁自出者，若胃气虚而不能敛摄津液者，宜补胃气以敛之；若气血大虚，气不卫外，血不荣里，而为妄泄者，宜调补荣卫以止之；若未产而乳自出者，谓之乳泣，生子多不育；若产妇劳役，乳汁涌下，此阳气虚而厥也，独参汤主之。（《锦囊》）
　　
　　卷二十　胸膺脐腹部乳汁自流不禁门主方
　　
　　十全大补汤
　　人参 于白术 甘草（炙） 白茯苓 当归 白芍药 川芎 熟地黄 肉桂 黄 （蜜炙）姜枣为引，煎服。
　　
　　
　　卷二十　胸膺脐腹部乳疳门主论
　　申斗垣曰：有养螟蛉之子，为无乳强与吮之，久而成疮，经年不愈，或腐去半截，似破莲蓬样，苦楚难忍，内中败肉不去，好肉不生，乃阳明胃中湿热而成，名曰乳疳。（《启玄》）　r乳疳　p04-a41a137.bmp　r凡初生女孩，必须于月子内大人以手挤其两乳，使乳头长出。若不知此，长大其女必是一对瞎奶。生育之后，乳头微露，大半藏在乳房之内，小儿吮乳，每每吮破乳头，化去一半，疼痛难忍。若畏痛不与小儿吮食，必肿胀成乳痈矣。务令产妇忍痛令儿吮之，外搓玉红膏、珍珠散自愈。澄曾看一小儿，初生吐乳，血膜与乳相间，细询产妇，始知产妇是瞎奶，被小儿吮破溃烂，所以小儿吐出之物，系乳中吮出之血膜也。只治产妇之乳，小儿不药而愈。（自识。）
　　
　　卷二十　胸膺脐腹部乳痞门主论
　　陈远公曰：有左乳内忽大如桃，又不疼，色亦不赤，身发热，体渐瘦损，人以为痰气郁结也。谁知肝气不舒乎？夫乳属阳明，乳肿宜责阳明矣。而余独谓之肝，不起世人之疑乎？夫阳明胃土最畏肝木，肝气亦不舒矣。盖胃见木之郁，唯恐来克，畏首畏尾，伏而不扬；乳又近两胁，两胁肝之位也，与肝相远尚退缩不敢舒，今与肝为邻，亦何敢吐气哉？气不舒而肿满之形成，气不敢舒而畏惧之色现，不疼不赤，正见畏惧也。治法不必治胃，但治肝而肿自消矣。用加味逍遥散：柴胡二钱，白芍五钱，陈皮五分，当归、栝蒌、半夏、白术、茯神各三钱，人参、甘草、川芎各一钱，水煎服。十剂内消矣。去栝蒌又十剂，不再发矣。此方解肝之滞，肝解而胃气不解而自舒；盖以栝蒌、半夏专治胸中积痰，痰去肿尤易消也。《冰鉴》）陈实功曰：乳癖乃乳中结核，形如丸卵，或坠重作痛，或不痛，皮色不变，其核随喜怒消长，多由思虑伤脾，怒恼伤肝，郁结而成也。
　　窦汉卿曰：奶 ，是十五六岁女子经脉将行，或一月两次，或过月不行，多生寡薄形体虚弱。乳上只有一核可治；若串成三四个难治。宜调经开郁治之，多用夏枯草。
　　　r乳痞　p04-a41a138.bmp　r又曰：乳癖，乃五六十岁老人多生此疾，不成脓不可用凉药敷服，逼令毒入脏腑则危。
　　冯鲁瞻曰：奶栗即乳栗，又名乳癖。破者少有生，须用参、 、归、芍大补兼解毒，外以丁香末敷之。（《锦囊》）申斗垣曰：如妇人年近五十以外，气血衰败，当时郁闷，乳中结核，天阴作痛，名曰乳核。久之一年半载，破而脓水淋漓，日久不愈，名曰乳漏。（《启玄》）岐天师曰：男子乳房忽然壅肿如妇人之状，按之疼痛欲死，经年累月不效者，乃阳明之毒瓦斯结于乳房之间也。然此毒非疮毒，乃痰毒也。若疮毒何能经久，必然外溃，今经年累月，壅肿如故，非痰毒而何？法当消其痰，通其瘀，自然奏功如响矣。以化圣通滞汤主之。此方妙在金银花与蒲公英直入阳明之经，又得清痰通滞之药为佐，附子引经，单刀直入，无坚不破，又何患痰结之不消。或疑附子大热，诸痛皆属于火，似不可用，殊不知非附子不能入于至坚之内，况又有栀子、芍药之酸寒，虽附子大热，亦解其性之烈矣，又何疑于过热哉。（《秘录》）
　　
　　卷二十　胸膺脐腹部乳痞门主方
　　
　　军门立效散
　　甘草节（半寸长九段） 川椒（三十粒） 天花粉（五钱） 皂角刺（三钱）酒水同煎，临服入去油乳香末一钱，冲服。
　　又方生麻黄（八分） 陈香橼（一枚） 甘草 天花粉（各八钱） 栝蒌（一枚） 金银花（六钱） 黄芩（三钱） 棉花核（黑色者五钱）生酒煎服出汗。
　　
　　化圣通滞汤
　　（岐天师）金银花 蒲公英（各一两） 天花粉 白芥子（各五钱） 白芍药 通草 山栀仁（炒）白茯苓（各三钱） 柴胡（二钱） 熟附子 木通（各一钱） 水煎服。
　　消多年乳核 煤炭研细，生蜜和丸绿豆大。每服五十丸，蒲公英煎汤下。
　　消远年近日乳核乳痞。
　　人中白（ 四两） 雄鼠粪（九十九粒）研细米汤为丸。每服一钱，无灰酒下，以消为度。
　　
　　
　　卷二十　胸膺脐腹部乳岩门主论
　　　r乳岩　p04-a41a139.bmp　r陈远公曰：有生乳痈，已经收口，因不慎色，以至复烂，变成乳岩。现出无数小疮口，如管如孔，如蜂窝状，肉向外生，经年累月不愈，服败毒之剂，身益野狼狈，疮口更腐烂，人以为毒深结于乳房也，谁知气血大亏乎？凡人乳房内肉外长而筋束于乳头，故伤乳即伤筋也。此处生痈，原宜急散，迟恐有筋弛难长之患，况又泄精损伤元气，安得不变出非常乎！当失精后，即大用补精填髓之药，尚不至如此之横，今既阴虚而成岩，又因岩而败毒，不亦益虚其虚乎？治法必大补气血，以生其精，不必泄毒，以其无毒可泄耳。用化岩汤：人参、黄 、忍冬藤、当归各一两，白术二两，茜草、白芥子各二钱，茯苓三钱。水煎服。二剂生肉，又二剂脓尽疼止，又二剂漏管重长，又二剂全愈，再二剂不再发也。此方全补气血，不去败毒，虽忍冬乃消毒之味，其性亦补，况入于补药亦纯于补矣。惟是失精以变岩，似宜补精，今止补气血何也？盖精不可速生，而功又缓，不若大补气血，反易生精，且乳房属阳明，既生乳岩而阳明必无多气多血矣。今补气血则阳明经旺，自生精液以灌乳房，又何必生精以牵制参 之功乎？所以不用填精之味也。（《冰鉴》）陈实功曰：乳岩乃忧郁伤肝，思虑伤脾，积想在心，所愿不得志者，以致经络痞涩，聚结成核。初如豆大，渐若棋子，半年一年，三载五载，不疼不痒，渐长渐大，始生疼痛，痛则无解，日后肿如堆栗，或如覆碗，紫色气秽，渐渐溃烂，深者如岩穴，凸者如泛莲，疼痛连心，出血则臭，其时五脏俱衰，四大不救，名曰乳岩。凡犯此者，百人百死，如能清心静养，无挂无碍，不必勉治，尚可苟延，当以益气养荣汤主之。（《正宗》）又曰：凡中年无夫之妇，得此更易于死。
　　又曰：男子患此，名曰乳节，与妇女微异。女伤肝胃，男损肝肾。盖怒火房欲过度，由此肝虚血燥，肾虚精怯，气脉不得上行，肝经无以荣养，遂结肿痛。
　　又曰：治当八珍汤加山栀、丹皮；口干作渴，宜加减八味丸、肾气丸；已溃十全大补汤，则易于生肌完口也。
　　汪省之曰：乳岩四十以下者可治，五十以下者不治。治之则死，不治反得终其天年。（《理例》）冯鲁瞻曰：妇人有忧怒抑郁，朝夕累积，脾气消阻，肝气横逆，气血亏损，筋失荣养，郁滞于痰，结成隐核，不赤不痛，积之渐发，数年渐大，内溃深烂，名曰乳岩，以其疮形似岩穴也。慎不可治。此乃七情所伤，肝经血气枯槁之证。治法 痛寒热初起，即发表散邪，疏肝之中兼以补养气血之药，如益气养荣汤、加味消遥散之类，以风药从其性，气药行其滞，参、 、归、芍补气血，乌药、木通疏积利壅，柴、防、苏叶表散，白芷腐脓，通荣卫，肉桂行血和脉。轻者多服自愈，重者尚可苟延。
　　若以清凉行气破血，是速其亡也。（《锦囊》）窦汉卿曰：女子已嫁未嫁俱生此候，乃阴极阳衰，虚阳与血相积，无阳积安能散，故此血渗入心经而成此疾也。若未破可治，已破即难治。
　　胡公弼曰：乳岩乃性情每多疑忌，或不得志于翁姑，或不得意于夫子，失于调理，忿怒所酿，忧郁所积，浓味酿成，以致厥阴之气不行，阳明之血腾沸，孔窍不通，结成坚核，形如棋子。或五七年不发，有十余年不发者，或因岁运流行，或因大怒触动，一发起烂开如翻花石榴者，名曰乳栗，凡三十岁内血气旺者可治，四十以外气血衰败者难治。（《青囊》）
　　
　　卷二十　胸膺脐腹部乳岩门主方
　　内消乳岩、乳癖奇方 将壁上活壁 用针扦住，乘活以竹纸包如小球，食后白汤吞下。每日服一次，不过数日，乳内即痒，如 蛛走状，其核自消。
　　又方 生蟹壳砂锅内炒脆，磨极细末，热酒调服二钱，或打糊为丸，每服三钱，酒下不可间断，消尽为止。
　　乳吹乳痞乳岩并一切无名大毒。
　　黄牛大角内嫩角（火 存性一两） 鹿角（火焙黄色八钱） 枯白矾（三钱）和研极细末。热酒调服三钱。
　　乳中有小块不消不痛不痒，即名乳岩，宜早治，至六七年后，溃烂不救。（钱青抡。）川贝母 连翘 栝蒌仁 当归 炙甘草（各二钱） 柴胡 金银花 白芨 何首乌白芷 蒲公英 半夏（各一钱五分） 川黄连（酒炒） 漏芦（各一钱） 金橘叶（四十片） 半枝莲（捣碎二两）先将夏枯草半斤和酒水五碗，煎至三碗，去渣入前药同煎就一大碗，加去油乳香、没药细末各七分，不拘时服，外用五倍子焙干为末，醋调服。
　　消乳岩丸方（钱青抡。）夏枯草 蒲公英（各四两） 金银花 漏芦（各二两） 山茨菇 雄鼠粪（两头尖） 川贝母（去心） 连翅 金橘叶 白芷 甘菊花 没药（去油） 栝蒌仁 乳香（去油） 茜草根 甘草广陈皮 紫花地丁（各一两五钱）上为细末，炼蜜为丸，每早晚食后送下二三钱，戒气恼。一方去栝蒌仁加天花粉、桔梗、广胶，用夏枯草熬膏为丸。
　　乳岩初起。（钱青抡。）青皮 甘草（各等分）共研细末，每服二钱，用人参汤入生姜汁调，细细呷之，一日夜五六次至消乃已，神验。年壮者不必用人参。
　　
　　
　　卷二十　胸膺脐腹部乳少门主论
　　冯鲁瞻曰：乳汁不行有二：有气血盛而壅闭不行，有气血虚而燥涩不行。虚者补之，如十全、八珍之类是也；盛者疏之，如麦门冬、栝蒌仁、葵子、猪胰、木通、漏芦、猪蹄之类是也。（《锦囊》）产妇冲任血旺，脾胃气壮，饮食调匀，则乳足而浓，以生化之源旺也。若脾胃气弱，饮食少进，冲任素亏，则乳少而薄，所乳之子，亦怯弱而多病。其乳以浓白光彩，入盏中上面莹然如玉为上，黄色清薄为下，不可哺儿。乳母宜择肥瘦适中，无病经调善食者佳，太肥则多痰，太瘦则多火，儿饮其乳亦复如是。如一儿昏睡，竟日不醒，举家惊惶，求医投药罔效，一高医诊之曰：此儿中酒，得乳母曾痛饮乎，询之果然，停药而醒，可见利害相关明矣。然李时珍曰：人乳无定性，随饮食性气而变。故饮食调摄乳母，不可不慎也。
　　
　　
　　卷二十　胸膺脐腹部乳少门主方
　　
　　通脉汤
　　 治乳少或无乳。
　　生黄 （一两） 当归 白芷（各五钱）七孔猪蹄一对煮汤，吹去浮油煎药一大碗服之。覆面睡，即有乳。或未效，再一服，无不通矣。
　　如新产无乳者，不用猪蹄，只用酒水各一半煎服，体壮者加好红花三五分，以消恶露。
　　乳少 红豆煮熟连汤吃。乳如涌泉。
　　
　　下乳天浆饮
　　当归 白芍药 川芎 麦门冬 通草 穿山甲（炒） 漏芦 天花粉 甘草 白茯苓 熟地 王不留行（各一钱） 白水煎。
　　又方 通草煨猪前蹄连汤食之。
　　又方穿山甲 王不留行（各等分）研细末热酒调服三钱催乳。
　　穿山甲（ 赤色五钱） 陈皮（酒制三钱）研细末分三服，米泔水调下，一日夜服完。
　　产后乳脉不行身体壮热宜玉露散（《良方》）桔梗 川芎 白芷 赤芍 人参 赤茯苓 当归 甘草 水煎服。
　　又方 莴苣子、糯米各一半，细研，水一碗搅匀，入甘草末一钱煎，频频呷服。
　　催乳。
　　当归 生黄 通草（各二钱） 木通（一钱） 穿山甲（炒研） 瞿麦（各一钱五分） 王不留行（一钱二分）雄猪七星蹄酒煮连汤饮。
　　产后无乳。
　　穿山甲七片炒研，王不留行三钱，犍猪蹄七星者一只，同煮汁饮之，其乳如泉。
　　乳少 雄猪外肾一具，阴阳瓦焙存性研末，无灰酒冲服，乳汁必多。
　　乳汁清稀 产妇初生三日，用炭灰少许和粥内食之，乳汁自稠。
　　下乳 莴苣五根煎汤服。
　　下乳 穿山甲五钱烧存性，研细末酒调服。
　　
　　
　　卷二十　胸膺脐腹部回乳门主论
　　薛立斋曰：妇人气血方盛，乳房作胀，或断乳胀痛，牵引胸胁，服之自消。
　　麦芽三两炒，热水煎服，立消。（麦芽取其消散精华以绝乳之源也。麦芽耗散之力可见，故本草谓其能消肾也。）
　　
　　卷二十　胸膺脐腹部回乳门主方
　　回乳四物汤 产妇无儿食乳，以致乳汁肿胀坚硬，疼痛难忍。
　　熟地 当归 白芍药 川芎（各二钱） 大麦芽（二两炒为粗末）水二盅，煎八分，食远服。用裹脚布速紧两乳，以手揉按，其肿自然消散，甚者再用一服。
　　又方 浮小麦煎浓汁，服之自消。
　　
　　
　　卷二十　胸膺脐腹部乳汁闭塞胀痛门主方
</div>
    <div class="pagination">
<a href="疡医大全_page81.html">上一页</a><span>...</span><a href="疡医大全_page77.html">77</a><a href="疡医大全_page78.html">78</a><a href="疡医大全_page79.html">79</a><a href="疡医大全_page80.html">80</a><a href="疡医大全_page81.html">81</a><span class="current-page">82</span><a href="疡医大全_page83.html">83</a><a href="疡医大全_page84.html">84</a><a href="疡医大全_page85.html">85</a><a href="疡医大全_page86.html">86</a><a href="疡医大全_page87.html">87</a><span>...</span><a href="疡医大全_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
