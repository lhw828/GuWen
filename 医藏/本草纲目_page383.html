<!DOCTYPE html>
<html>
<head>
    <meta charset="UTF-8">
    <title>本草纲目 - 第 383 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 383 页/共 603 页</h1>
    <div class="content">　　【气味】辛，温，无毒。

　　时珍曰：气味俱薄，浮而散，阳也。入手太阴、足阳明经。

　　之才曰：芎 为之使。恶五石脂，畏菖蒲、蒲黄、黄连、石膏、黄环。

　　【主治】五脏身体寒热，风头脑痛面 。久服下气，轻身明目，增年耐老（《本经》）。

　　温中解肌，利九窍，通鼻塞涕出，治面肿引齿痛，眩冒身兀兀如在车船之上者，生须发，去白虫（《别录》）。通关脉，治头痛憎寒，体噤瘙痒。入面脂，生光泽（大明）。鼻渊鼻鼽，鼻窒鼻疮，及痘后鼻疮，并用研末，入麝香少许，葱白蘸入数次，甚良【发明】时珍曰：鼻气通于天。天者，头也、肺也。肺开窍于鼻，而阳明胃脉环鼻而上行。

　　脑为元神之府，而鼻为命门之窍。人之中气不足，清阳不升，则头为之倾，九窍为之不利。辛夷之辛温走气而入肺，其体轻浮，能助胃中清阳上行通于天。所以能温中，治头面目鼻

　　木部第三十四卷　木之一

　　沉香

　　（《别录》上品）【释名】沉水香（《纲目》）、蜜香。

　　时珍曰：木之心节置水则沉，故名沉水，亦曰水沉。半沉者为栈香，不沉者为黄熟香。

　　《南越志》言：交州人称为蜜香，谓其气如蜜脾也。梵书名阿迦 香。

　　【集解】恭曰：沉香、青桂、鸡骨、马蹄、煎香，同是一树，出天竺诸国。木似榉柳，树皮青色。叶似橘叶，经冬不凋。夏生花，白而圆。秋结实似槟榔，大如桑椹，紫而味辛。

　　藏器曰：沉香，枝、叶并似椿。云似橘者，恐未是也。其枝节不朽，沉水者为沉香；其肌理有黑脉，浮者为煎香。鸡骨、马蹄皆是煎香，并无别功，止可熏衣去臭。

　　颂曰：沉香、青桂等香，出海南诸国及交、广、崖州。沈怀远《南越志》云：交趾蜜香树，彼人取之，先断其积年老木根，经年其外皮干俱朽烂，木心与枝节不坏，坚黑沉水者，即沉香也。半浮半沉与水面平者，为鸡骨香。细枝紧实未烂者，为青桂香。其干为栈香。其根为黄熟香。其根节轻而大者，为马蹄香。此六物同出一树，有精粗之异尔，并采无时。刘恂《岭表录异》云：广管罗州多栈香树，身似柜柳，其花白而繁，其叶如橘。其皮堪作纸，名香皮纸，灰白色，有纹如鱼子，沾水即烂，不及楮纸，亦无香气。沉香、鸡骨、黄熟、栈香虽是一树，而根、干、枝、节，各有分别也。又丁谓《天香传》云：此香奇品最多。四香凡四名十二状，出于一本。木体如白杨，叶如冬青而小。海北窦、化、高、雷皆出香之地，比海南者优劣不侔。既所禀不同，复售者多而取者速，其香不待稍成，乃趋利戕贼之深也。

　　非同琼管黎人，非时不妄剪伐，故木无夭札之患，得必异香焉。宗 曰：岭南诸郡悉有，傍海处尤多。交干连枝，冈岭相接，千里不绝。叶如冬青，大者数抱，木性虚柔。山民以构茅庐，或为桥梁，为饭甑，为狗槽，有香者百无一、二。盖木得水方结，多在折枝枯干中，或为沉，或为煎，或为黄熟。自枯死者，谓之水盘香。南恩、高、窦等州，惟产生结香。盖山民入山，以刀斫曲干斜枝成坎，经年得雨水浸渍，遂结成香。乃锯取之，刮去白木，其香结为斑点，名鹧鸪斑，燔之极清烈。香之良者，惟在琼、崖等州，俗谓之角沉、黄沉，乃枯木得者，宜入药用。依木皮而结者，谓之青桂，气尤清。在土中岁久，不待 剔而成薄片者，谓之龙鳞。削之自卷，咀之柔韧者，谓之黄蜡沉，尤难得也。承曰：诸品之外，又有龙鳞、麻叶、竹叶之类，不止一、二十品。要之入药惟取中实沉水者。或沉水而有中心空者，则是鸡骨。谓中有朽路，如鸡骨中血眼也。时珍曰：沉香品类，诸说颇详。今考杨亿《谈苑》、蔡绦《丛谈》、范成大《桂海志》、张师正《倦游录》、洪驹父《香谱》、叶廷 《香录》诸书，撮其未尽者补之云。香之等凡三：曰沉，曰栈，曰黄熟是也。沉香入水即沉，其品凡四：曰熟结，乃膏脉凝结自朽出者；曰生结，乃刀斧伐仆，膏脉结聚者；曰脱落，乃因水朽而结者；曰虫漏，乃因蠹隙而结者。生结为上，熟脱次之。坚黑为上，黄色次之。角沉黑润，黄沉黄润，蜡沉柔韧，革沉纹横，皆上品也。海岛所出，有如石杵，如肘如拳，如凤雀龟蛇，云气人物。及海南马蹄、牛头、燕口、茧栗、竹叶、芝菌、梭子、附子等香，皆因形命名尔。其栈香入水半浮半沉，即沉香之半结连木者，或作煎香，番名婆木香，亦曰弄水香。其类有刺香、鸡骨香、叶子香，皆因形而名。有大如笠者，为蓬莱香。有如山石枯槎者，为光香。

　　入药皆次于沉香。其黄熟香，即香之轻虚者，俗讹为速香是矣。有生速，斫伐而取者。有熟速，腐朽而取者。其大而可雕刻者，谓之水盘头。并不堪入药，但可焚 。叶廷 云：出渤泥、占城、真腊者，谓之番沉，亦曰舶沉，曰药沉，医家多用之，以真腊为上。蔡绦云：占城不若真腊，真腊不若海南黎峒。黎峒又以万安黎母山东峒者，冠绝天下，谓之海南沉，一片万钱。海北高、化诸州者，皆栈香尔。范成大云：黎峒出者名土沉香，或曰崖香。虽薄如纸者，入水亦沉。万安在岛东，钟朝阳之气，故香尤酝藉，土人亦自难得。舶沉香多腥烈，尾烟必焦。交趾海北之香，聚于钦州，谓之钦香，气尤酷烈。南人不甚重之，惟以入药。

　　【正误】时珍曰：按：李 《海药本草》谓沉者为沉香，浮者为檀香。梁元帝《金楼子》谓一木五香：根为檀，节为沉，花为鸡舌，胶为熏陆，叶为藿并误也。五香各是一种。所谓五香一本者，即前苏恭所言，沉、栈、青桂、马蹄、鸡骨者是矣。

　　【修治】 曰：凡使沉香，须要不枯，如觜角硬重沉于水下者为上，半沉者次之。不可见火。时珍曰：欲入丸散，以纸裹置怀中，待燥研之。或入乳钵以水磨粉，晒干亦可。若入煎【气味】辛，微温，无毒。 曰：苦，温。大明曰：辛，热。元素曰：阳也。有升有降。

　　时珍曰：咀嚼香甜者性平，辛辣者性热。

　　【主治】风水毒肿，去恶气（《别录》）。主心腹痛，霍乱中恶，邪鬼疰气，清人神，并宜酒煮服之。诸疮肿，宜入膏中（李 ）。调中，补五脏，益精壮阳，暖腰膝，止转筋、吐泻冷气，破症癖，冷风麻痹，骨节不任，风湿皮肤瘙痒，气痢（大明）。补右肾命门（元素）。

　　补脾胃，及痰涎、血出于脾（李杲）。益气和神（刘完素）。治上热下寒，气逆喘急，大肠虚闭，小【附方】新七。

　　诸虚寒热，冷痰虚热：冷香汤：用沉香、附子（炮）等分，水一盏，煎七分，露一夜，空心温服。（王好古《医垒元戎》）胃冷久呃：沉香、紫苏、白豆蔻仁各一钱。为末。每柿蒂汤服五、七分。（吴球《活人心统》）心神不足，火不降，水不升，健忘惊悸：朱雀丸：用沉香五钱，茯神二两，为末，炼蜜和丸小豆大。每食后人参汤服三十丸，日二服。（王 《百一选方》）肾虚目黑，暖水脏：用沉香一两，蜀椒（去目，炒出汗）四两，为末，酒糊丸梧桐子大。

　　每服三十丸，空心，盐汤下。（《普济方》）胞转不通：非小肠、膀胱、厥阴受病，乃强忍房事，或过忍小便所致，当治其气则愈，非利药可通也。沉香、木香各二钱，为末。白汤空腹服之，以通为度。（《医垒元戎》）大肠虚闭，因汗多，津液耗涸者：沉香一两，肉苁蓉（酒浸焙）二两，各研末，以麻仁研汁作糊，丸梧桐子大。每服一百丸，蜜汤下。（严子礼《济生方》）檀香、乳香等分， 于盆内。抱儿于上熏之，即起。（鲜于枢《钩玄》）

　　木部第三十四卷　木之一

　　蜜香

　　（《拾遗》）【释名】木蜜（《内典》）、没香（《纲目》）、【集解】藏器曰：蜜香生交州。大树，节如沉香。《法华经》注云：木蜜，香蜜也。树形似槐而香，伐之五、六年，乃取其香。《异物志》云：其叶如椿。树生千岁，斫仆之，四、五岁乃往看，已腐败，惟中节坚贞者是香。 曰：生南海诸山中。种之五、六年便有香。《交州记》云：树似沉香无异也。时珍曰：按：《魏王花木志》云：木蜜号千岁树，根本甚大，伐之四、五岁，取不腐者为香。观此，则陈藏器所谓生千岁乃斫者，盖误讹也。段成式《酉阳杂俎》云：没树出波斯国、拂林国人呼为阿KT 。树长丈余，皮青白色，叶似槐而长，花似橘花而大。子黑色，大如山茱萸，酸甜可食。《广州志》云：肇庆新兴县出多香木，俗名蜜香。辟恶气，杀鬼精。《晋书》云：太康五年，大秦国献蜜香树皮纸，微褐色，有纹如鱼子，极香而坚韧。观此数说，则蜜香亦沉香之类，故形状功用两相仿佛。《南越志》谓：交人称沉香为蜜香。《交州志》谓：蜜香似沉香。《岭表录异》言：栈香皮纸似鱼子。尤可互证。杨慎《丹铅录》言蜜树是蜜蒙花树者，谬也。又枳 木亦名木蜜，不知亦同类否？详见果部。

　　【气味】辛，温，无毒。

　　【主治】去臭，除鬼气（藏器）。辟恶，去邪鬼尸注心气

　　木部第三十四卷　木之一

　　丁香

　　（宋《开宝》）【校正】并入《别录》鸡舌香。

　　【释名】丁子香（《嘉 》）、鸡舌香。

　　藏器曰：鸡舌香与丁香同种，花实丛生，其中心最大者为鸡舌（击破有顺理而解为两向，如鸡舌，故名），乃是母丁香也。禹锡曰：按：《齐民要术》云：鸡舌香，俗人以其似丁子，故呼为丁子香。

　　【集解】恭曰：鸡舌香树叶及皮并似栗，花如梅花，子似枣核，此雌树也，不入香用。

　　其雄树虽花不实，采花酿之以成香。出昆仑及交州、爱州以南。 曰：丁香生东海及昆仑国。

　　志曰：丁香生交、广、南番。按：《广州图》上丁香，树高丈余，木类桂，叶似栎叶。花圆细，黄色，凌冬不凋。其子出枝蕊上如钉，长三、四分，紫色。其中有粗大如山茱萸者，俗呼为母丁香。二月、八月采子及根。一云：盛冬生花，子，至次年春采之。颂曰：鸡舌香，《唐本草》言其木似栗；《南越志》言是沉香花；《广志》言是草花蔓香口。其说不定。今人皆以乳香中拣出木实似枣核者为之，坚顽枯燥，绝无气味，烧亦无香，用疗气与口臭则甚乖疏，不知缘何以为鸡舌也？京下老医言：鸡舌与丁香同种，其中最大者为鸡舌，即母丁香，疗口臭最良，治气亦效。葛稚川《百一方》：治暴气刺心痛，用鸡舌香酒服。又《抱朴子》书：以鸡舌、黄连，乳汁煎之，注目，治百疹之在目者皆愈，更加精明。古方治疮痈五香连翘汤用鸡舌香，而孙真人《千金方》无鸡舌，用丁香，似为一物也。

　　其采花酿成香之说，绝无知者。慎微曰：沈存中《笔谈》云：予集《灵苑方》，据陈藏器《拾遗》，以鸡舌为丁香母。今考之尚不然，鸡舌即丁香也。《齐民要术》言鸡舌俗名丁子香。《日华子》言丁香治口气，与《三省故事》载汉时郎官日含鸡舌香，欲其奏事芬芳之说相合。及《千金方》五香汤用丁香无鸡舌，最为明验。《开宝本草》重出丁香，谬矣。今世以乳香中大如山茱萸者为鸡舌，略无气味，治疾殊乖。承曰：《嘉 补注》及苏颂《图经》引诸书，以鸡舌为丁香。《抱朴子》言可注眼。但丁香恐不宜入眼，含之口中热臭不可近。乳香中所拣者，虽无气味，却无臭气，有淡利九窍之理。诸方用治小儿惊痫，亦欲其达九窍也。 曰：丁香有雌、雄。雄者颗小；雌者大如山茱萸，更名母丁香，入药最胜。时珍曰：雄为丁香，雌为鸡舌，诸说甚明，独陈承所言甚为谬妄不知乳香中所拣者，乃番枣核也，即无漏子之核，见果部。前人不知丁香即鸡舌，误以此物充之尔。干姜、焰硝尚可点眼，草果、阿魏番人以作食料，则丁香之点眼、噙口，又何害哉？【气味】辛，微温，无毒。时珍曰：辛，温。

　　【主治】风水毒肿，霍乱心痛，去恶气（《别录》）。吹鼻，杀脑疳。入诸香中，令人身香（甄权）。同姜汁，涂拔去白须

　　丁香

　　（《开宝》）【气味】辛，温，无毒。时好古曰：纯阳。入手太阴、足少阴、阳明经。

　　曰：方中多用雌者，力大。膏煎中若用雄，须去丁，盖乳子发人背痈也。不可见火。

　　畏郁金。

　　【主治】温脾胃，止霍乱拥胀，风毒诸肿，齿疳 。能发诸香（《开宝》）。风疳 骨槽劳臭，杀虫辟恶去邪，治奶头花，止五色毒痢、疗五痔（李 ）。治口气、冷气、冷劳反胃、鬼疰、蛊毒，杀酒毒，消 癖，疗肾气、奔豚气、阴痛、腹痛，壮阳，暖腰膝（大明）。疗呕逆，甚验（保升）。去胃寒，理元气。气血盛者勿服（元素）。治虚哕，小儿吐泻，痘疮胃虚，灰白不【发明】好古曰：丁香与五味子、广术同用，治奔豚之气。亦能泄肺，能补胃，大能疗肾。

　　丁香气味尤佳。震亨曰：口居上，地气出焉。脾有郁火，溢入肺中，失其清和之意，而浊气上行，发为口气。若以丁香治之，是扬汤止沸尔。惟香薷治之甚捷。时珍曰：宋末太医陈文中，治小儿痘疮不光泽，不起发，或胀或泻，或渴或气促，表里俱虚之证。并用木香散、异攻散，倍加丁香、官桂。甚者丁香三、五十枚，官桂一、二钱。亦有服之而愈者。此丹溪朱氏所谓立方之时，必运气在寒水司天之际，又值严冬郁遏阳气，故用大辛热之剂发之者也。

　　若不分气血虚实寒热经络，一概骤用，其杀人也必矣。葛洪《抱朴子》云：凡百病在目者，以鸡舌香、黄连、乳汁煎注之，皆愈。此得辛散苦降养阴之妙。陈承言不可点眼者，盖不知此理也。

　　【附方】旧九，新十七。

　　暴心气痛：鸡舌香末，酒服一钱。（《肘后方》）干霍乱痛，不吐不下：丁香十四枚，研末，以沸汤一升和之，顿服。不瘥更作。（思邈《千金方》）小儿吐泻：丁香、橘红等分，炼蜜丸黄豆大。米汤化下。（刘氏《小儿方》）小儿呕吐不止：丁香、生半夏各一钱，姜汁浸一夜，晒干为末，姜汁打面糊丸黍米大。

　　量大小，用姜汤下。《全幼心鉴》婴儿吐乳：小儿百日 内吐乳，或粪青色。

　　用年少妇人乳汁一盏，入丁香十枚，陈皮（去白）一钱，石器煎一、二十沸，细细与服。

　　（陈文中《小儿方》）小儿冷疳，面黄腹大，食即吐者：母丁香七枚，为末，乳汁和蒸三次，姜汤服之。（《卫生易胃冷呕逆，气厥不通：母丁香三个，陈橘皮一块（去白焙），水煎，热服。（《十便良方》）。

</div>
    <div class="pagination">
<a href="本草纲目_page382.html">上一页</a><span>...</span><a href="本草纲目_page378.html">378</a><a href="本草纲目_page379.html">379</a><a href="本草纲目_page380.html">380</a><a href="本草纲目_page381.html">381</a><a href="本草纲目_page382.html">382</a><span class="current-page">383</span><a href="本草纲目_page384.html">384</a><a href="本草纲目_page385.html">385</a><a href="本草纲目_page386.html">386</a><a href="本草纲目_page387.html">387</a><a href="本草纲目_page388.html">388</a><span>...</span><a href="本草纲目_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
