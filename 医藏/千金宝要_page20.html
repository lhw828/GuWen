<!DOCTYPE html>
<html>
<head>
    <meta charset="UTF-8">
    <title>千金宝要 - 第 20 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金宝要 - 第 20 页/共 24 页</h1>
    <div class="content">　　又方：灸耳后发际直脉上七壮。

　　去面 ，成炼松脂为末，温酒服三合，日三服，尽三升，无不瘥。

　　又方：白附子末，酒和敷之即落。

　　香港脚肿已入 小腹胀，小便涩少，取乌特牛尿一升，一服，日二。取消乃止。又云羸瘦人二分尿，一分牛乳，合煮乳结服。

　　口中疮久不瘥，入胸中，并生疮三年以上不瘥者，浓煎蔷薇根汁含之，又稍稍咽之，日三夜又方：角蒿灰敷之，一宿知，二宿瘥。有汁吐，不得咽也。

　　癣，捣刺蓟汁服之。又服地黄汁佳。又烧蛇蜕一具酒服。又服驴尿良。又捣莨菪根，蜜和敷之。（一无根字。）

　　又方：热拓煎饼，不限多少，日一，遍薄之良。

　　又方：醋煎艾涂之。又捣羊蹄根和乳涂之。

　　瘿，昆布二两洗，切如指大，酢渍含咽，汁尽愈。

　　又方：海藻一斤，（又云三两）。小麦面一升，以三年酢一升，面末曝干，往反酢尽，捣为散，酒服方寸匕，日三。忌努力。

　　瘿，上气短气，灸肺 百壮。

　　瘿，上气胸满，灸云门五十壮。

　　肉瘤勿治，治则杀人。又云不得针灸。

　　阴 ，取杨柳枝脚趾大，长三尺，二十枚，水煮令极热，以故布及毡掩肿处，取热柳枝更互柱之，如此取瘥。

　　浸淫疮，以煎饼乘热拓之。亦治湿癣。

　　又方：猪牙车骨年久者，椎破烧令脂出，热涂之。

　　又方：取苦楝皮或枝，烧作灰敷。干者，猪膏涂。并治小儿秃疮，诸恶疮。

　　疮：酢一升，温令沸，以生薤一把内酢中，封疮上瘥止。

　　又方：炒腊月糟薄之。

　　又方：烧故履系末敷之。

　　又方：烧松根，取脂涂之。

　　燥 疮，酢和灰涂之，又热牛屎涂之。

　　疥疮，痒不可堪，羊蹄根净去上，细切，熟熬，以酢和熟捣，净洗疮，敷上一时间，以冷又方：灸足大趾奇间二七壮。灸大趾头亦佳。

　　白癜，平旦以手掉取韭头露涂之，极效。

　　卷之五

　　痔第十七

　　痔，以蒲黄水服方寸匕，日三良。又取桑耳作羹，空腹饱食之，三日食佳。

　　痔下血及新产漏下，好矾石一两 附子一两，末之，白蜜丸如梧子大，酒服二丸，日三。

　　稍五痔十年者，涂熊胆，取瘥止。一切方皆不及此神良。

　　又方：七月七日多采槐子，熟捣取汁，内铜器中，重绵密盖，着宅中高门上曝之二十日以上，煎成如鼠屎大，内谷道中，日三。亦主 及百种疮。

　　又方：痔下血及新产漏下，常食 竹叶及煮羹粥大佳。

　　又方：虎头、犀角，末之，如鸡子大，和不经水猪脂大如鸡子，涂疮上取瘥。

　　五痔，取槐根煮，洗之。

　　又方：取桃根煮，洗之。

　　痔出脓血，有虫，傍生孔窍，槐白皮一担，锉，内釜中煮，令味极出，置大盆中，适寒温，久冷，五痔便血，灸脊中百壮。

　　五痔，便血失屎，灸回气百壮。穴在脊穷骨上。

　　肛出，女萎一斤，以器中烧，坐上熏之，实时入。

　　脱肛，蒲黄二两，以猪脂和，敷肛上，内之二三愈。

　　肠随肛出者，生栝蒌根取粉，以猪脂为膏，温涂，随手抑按，自得缩入。

　　冷痢脱肛，枳实一枚，石上磨令滑泽，钻安柄，蜜涂炙令暖，熨之，冷更易之，取缩入止又方：铁精粉内上按令入即愈。

　　又方：生铁三斤，以水一斗，煮取五升，出铁，以汁洗，日再。

　　因寒冷脱肛，灸脐中，随年壮。又灸横骨百壮。

　　又方：灸龟尾七壮。即后穷骨是也。

　　卷之六

　　《千金》论曰：上医医未病之病，中医医欲病之病，下医医已病之病。思以谓知病于未病之前者，此上智之所能也。知病于欲病之初者，此中智之所及也。若夫已病而求医，则常情同然，不必论其智不智也。孙氏曰：圣人设教，欲家家自学，人人自晓。尊亲有疾，不能疗之者，非忠孝也。斯言可谓切至矣。

　　气不调，百病自生。众病积聚，皆起于虚。又曰：虚生百病。药石有相欺者，入人腹中，遂相门争，力甚刀剑。言不知性气者，不可服也。凡服食药饵，须量自己性理所宜，不可见彼得力我便服之。

　　人患疮痍未瘳，不得合阴阳。

　　妇人妊娠，食羊肝，令子多厄。食山羊肉，令子多病。食驴肉，延月。食兔、犬肉，令子无音声并缺唇。食骡肉，产难。食鸡子及干鲤鱼，令子多疮。食椹并鸭子，令子倒出。食雀肉并豆酱，令子面多 黑子。食雀肉饮酒，令子心淫情乱，不畏廉耻。食鳖，令子短项。

　　食冰酱，绝胎。多经大惊者，生子患癫。向非常地大小便，必半产杀人。秽污、死丧家人来看视产妇，则难产伤儿。不根据产图，令子母多妨。产乳若在反支月者，浣濯水以器盛，出此忌月方覆之。产妇人众看则难产，临产忧悒则难产。儿已生，不得自视秽污。便利干悬厕之上，成十二痼疾。产后百日内勿行房。大忌上厕，只室中上盆佳。暑月产卧，忌取凉。百日忌服转泻药。月经不去，大忌合阴阳，生十二疾。卧湿冷地，大忌合阴阳，生十二疾。大忌以冷水洗浴，合阴阳生十二疾。

　　小儿初生，不以绵裹指拭口中青泥恶血，则入腹生百病。初生举之迟则中寒。脐带隔衣咬断之，不得以刀子截。脐带留至足趺，短则中寒下痢。断脐后浴者，水入脐令儿腹痛。脐带中多有虫，不去之，则入腹成疾。脐留六寸，长则伤肌，短则伤脏。脐不以时截及 汁不尽，则寒生脐风。儿生，男以父、女以母故衣裹之，过浓伤皮肤，害血脉，发杂疮而黄。新生儿衣暖太浓，令筋骨缓弱。解脱儿脐及换衣，如冬月须闭户生火。三日，朱蜜食多则脾胃冷，腹胀，喜阴痫，气急变噤而乖。脐带疮未愈，数洗浴，令儿患阴颓。儿太饱则吐及风中脐。夏不去热乳，令儿呕逆；冬不去寒乳，令儿咳痢。母新房以乳儿，令儿羸瘦，交胫不能行。母有热以乳儿，令变黄，不能食。母怒以乳儿，令喜惊，发气疝，又令上气癫狂。母新吐下以乳儿，令儿虚羸。母醉以乳儿，令儿身热腹满。乳儿当极 ，散其热气，勿令奔出。

</div>
    <div class="pagination">
<a href="千金宝要_page19.html">上一页</a><span>...</span><a href="千金宝要_page15.html">15</a><a href="千金宝要_page16.html">16</a><a href="千金宝要_page17.html">17</a><a href="千金宝要_page18.html">18</a><a href="千金宝要_page19.html">19</a><span class="current-page">20</span><a href="千金宝要_page21.html">21</a><a href="千金宝要_page22.html">22</a><a href="千金宝要_page23.html">23</a><a href="千金宝要_page24.html">24</a><a href="千金宝要_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
