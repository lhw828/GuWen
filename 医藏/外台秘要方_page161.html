<!DOCTYPE html>
<html>
<head>
    <meta charset="UTF-8">
    <title>外台秘要方 - 第 161 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 161 页/共 226 页</h1>
    <div class="content">　　仲景三物备急丸司空裴秀为散用疗心腹诸卒暴百病方
　　大黄　　　干姜　　巴豆【各一两去皮心熬别捣如脂】
　　右药各须精新好药捣筛蜜和更捣一千捣丸如梧子或小豆服三丸老小量之为散不及丸也若中恶客忤心腹胀满卒痛如锥刀刺痛气急口噤停尸卒死者以暖水若酒服之或不下捧头起灌令下咽须臾差如未更与三丸以腹中雷鸣转即吐下便愈若口巳噤亦须折齿灌之令入尤妙神验忌芦笋猪肉冷水肥腻
　　又理中丸疗三焦不通呕吐不食并霍乱吐痢不止者并主之方
　　人参　　　干姜　　白术　　　甘草【各三两炙】
　　右四味捣筛蜜和如梧子空腹以饮汁服十五丸忌桃李雀肉海藻菘菜
　　延年驻车丸主赤白冷热血痢腹痛者方
　　黄连【六两】　干姜　　当归　　　阿胶【各三两】
　　右四味捣筛以三年米醋煑胶令消和药众手撚丸如梧子每以饮下三十丸日再服亦疗产妇下痢不止者服之甚验忌猪肉冷水粘腻等物
　　救急五香丸疗诸毒疰气心腹胀满大小便不通鬼疰心痛不可忍方
　　牛黄【研】　　犀角【屑各三分】　升麻　　　沉香薫陆香　　当归　　　桂心　　　青木香麝香【研】　　雄黄【研如粉】　鬼箭羽　　巴豆【去心皮熬】诃梨勒皮　朱砂【研】　　槟榔　　　干姜吴茱萸　　甘草【炙】　　豆蔲【各四分】　桃仁【去尖皮熬】附子【炮各五分】
　　右二十一味捣筛蜜和丸如梧子以暖水服三丸至五丸如不利更服以利为度此方甚验人乆不忌海藻菘菜猪肉冷水生葱芦笋生血物等
　　必効玉壶丸主万病与麝香丸同効方
　　雄黄【研】　　朱砂【研】　　巴豆【去心皮熬】　附子【炮去皮】
　　特生礜石【烧半日研】　　　　藜芦【各三两炙】
　　右六味捣筛蜜和丸如小豆以饮服二丸得利病差小儿黍粟一丸以意量之
　　又青木香丸疗一切气腹胀满心痛气冷食不消方青木香　　槟榔仁【各六分】芍药　　枳实【炙】诃藜勒【皮各五分】桂心【四分】　大黄【十二分】
　　右七味捣筛蜜和丸如梧子饮下十五丸以意増减之常令溏利甚效
　　又五补七宣者丽正殿脩书学士李公所公名子昭字云卿赵郡人幼志道法以栖名山徃来茅嵩山经三十载云五补七宣丸方
　　人参　　　茯苓　　　地骨皮　　干地黄牛膝【等分】
　　右五味捣筛蜜和丸如梧子空腹以酒饮下三十丸稍稍增至五十丸日再此是五补丸服至五日十日及半月日觉气拥即服七宣丸服经二三日觉气散还服五补丸若病候未退即稍稍増之常自审以取调适终须五补及七宣丸并须合服之夫人所疾皆因风不宣散即成拥缓热风若气不流行即成痃癖冷气转生众病皆因此由寻其本源都为不闲将理觉虚则补觉风气拥即利利即腰背更虚且凡是利药皆急服便透过未能蓄泄诸病凡是补药皆滞服未见效先觉风气发动明知宣补必借兼行故其人授余二法名曰五补七宣所以安七魄镇五藏坚骨髓养神明乆服长生百病日去发黑行及奔马
　　又七宣丸方
　　大黄【十五两】　枳实【炙】　青木香　　柴胡
　　诃黎勒皮【各五两】　　　　桃仁【六两去尖皮熬】甘草【四两炙】
　　右七味捣筛蜜和丸如梧子以酒服二十丸稍加至五十丸病在下空腹服病在上食后服之以宣利为度増减以意量之若风气结聚宿食不消兼沙石皮毛在腹中服经七八日乃尽出下似牛涎鱼脑等若病深痼则须半月或一月専服之不用五补丸若积年腰膝疼痛寒冷如氷石脚气冲心愦闷将死头旋暗倒肩背重闷心腹胀满胷膈闭塞风毒肿气连及头面及大小便或利澁脾胃气不理不能饮食夜卧脚转筋脉掣痛恍恍然眠寝不安等疾以饮服之尽差此药功效不可尽説如前十数种病则须服七宣丸自外轻病不妨与五补丸兼服循环不辍补养无限不问男女老小并可服饵但须量气力细察之加减服若是初生孩子可与三丸五丸稍稍加之取通利其二方当须经乆常服不限春秋冬夏朝夕行止勿间药性甚善禁如常法
　　近効大麝香丸疗积年心痛尸疰蛊毒症癖气承心肋下有块温瘴毒气精魅邪气或悲或哭蛇蝎蜂螫等方麝香【研】　　牛黄【研】　　藜芦【炙】　　朱砂【研】芍药　　　当归　　　茯苓　　　桔梗鬼箭羽　　金牙【研】　　乌头【炮】　　桂心吴茱茰　　贯众【各一分】　雄黄【一分半研】　干姜人参　　　大虫骨【各二分炙】蜈蚣【二寸去足】　蜥蜴【半枚去牙
　　炙】　　　　巴豆【二十枚去心皮熬】
　　右二十一味捣筛蜜和丸如梧桐子饮下三丸如未下以热饮投之即利三行后以酢饭止之即定然后煮饭葱薤食之忌冷水猪肉如蛇蝎蜂螫取一丸研和涂之即差精魅狐狸之属抛砖瓦或如兵马行夜发者是鬼魅无早晩每日服二丸只三两日即定仍每日烧一丸熏身体衣服无忌以三五丸用绯绢袋子盛带左臂上辟大虫毒蛇精魅鬼气等病
　　又犀角丸疗痈肿肠痈乳痈发背一切毒热肿服之肿脓化为水神方
　　犀角【屑十二分】　川升麻　　黄芩　　　防风人参　　　当归　　　黄芪　　　干姜【一作干蓝】蓼实【一方无】　黄连　　　甘草【炙】　　栀子【各四分】大黄【五分】　巴豆【二十四枚去心皮熬】
　　右十四味如法捣筛蜜和更捣三千杵丸如梧子以饮服三丸至五丸以利为度或不利投以热饮如利以冷浆水粥止之未差每日服一丸以意量之肿消散为度若下黄水或肿轻皮皱色变即是消忌如药法効验不可论之
　　又黄连丸疗痢无问冷热并主之方
　　黄连【一两】　茯苓【二两】　阿胶【一两】
　　右三味捣筛以水消胶和众手丸暴干有痢空腹以饮下十五丸日再以差止甚效
　　又加减麻仁丸疗积年患气不能食饮兼食不消化风气冷气热气冲上痃癖气并乳石气发动并疗之服经三四日自觉有效方
　　蜀大黄【锦文者四两】　　　　人参【二两】
　　诃黎勒皮【四两】　　　　大麻仁【二两】
　　右四味捣筛依法以蜜和丸每服十丸二十丸増减以意量之以溏利病除亦不损人雍州王长史常服三十余年八十嵗万病皆无百无所忌补理腰脚服经七八日腰肾先冷者即下脓水腰脚轻徤以酒饮下之并得
　　又三黄丸疗五劳七伤消渇不生肌肉妇人带下手足寒热主一切热方
　　春三月用　　黄芩【四两】　大黄【二两】　黄连【四两】夏三月用　　黄芩【三两】　大黄【一两】　黄连【四两】秋三月用　　黄芩【六两】　大黄【一两】　黄连【二两】冬三月用　　黄芩【六两】　大黄【一两】　黄连【三两】右三味随时月捣筛蜜和丸如梧子日服七丸诸病悉除
　　古今诸家散方六首
　　千金小金牙散疗南方瘴疠疫气脚弱风邪鬼注方金牙【五分研】　牛黄【一分研】　天雄　　　萆薢黄芩　　　蜀椒【汗】　　由跋　　　雄黄【研】朱砂【研】　　乌头　　　桂心　　　莽草【炙】麝香【研各二分】　萎蕤　　　细辛　　　犀角【屑】
　　干姜【各三分】　蜈蚣【一枚长六寸者炙】　　　　黄连【四分】
　　右十九味治下筛为散合牛黄麝香捣三千杵以温酒服五钱匕日三夜二以知为度以绛袋盛男左女右带一方寸匕省病问孝不避夜行涂鼻人中辟鬼恶毒气晨昬雾露亦涂之佳
　　崔氏五香散疗疰忤邪气或热或寒时气在骨节间似差似剧兼主百病方
　　沉香　　　丁香　　麝香　　　薰陆香鬼箭羽　　当归　　豆仁【各四分】牛黄
　　鬼臼　　　橘皮　　金牙【各三分烧】　犀角【屑】羚羊角【屑】　大黄【各六分】　升麻　　　桔梗桃仁【去尖皮熬】　光明砂【研】　安息香【各二分研】
　　右十九味捣筛为散以汤饮酒随病服一方寸匕日再服病差即停亦可蜜丸如梧子服十丸
　　又备急散疗卒中恶心痛胀满欲吐短气方
　　大黄【二两】　桂心【四分】　巴豆【一分去皮熬研】
　　右三味捣筛为散取一钱匕以汤七合和服当吐下即愈甚妙
　　紫雪散疗脚气毒遍内外烦热口中生疮狂易呌走及解诸石草药毒发邪热卒黄等瘴疫毒疠卒死温疟五尸五注心腹诸疾腋缓刺切痛蛊毒鬼魅野道热毒小儿惊癎百病方
　　黄金【一百两】　寒水石　　石膏【各三斤一本用滑石】
　　参【一斤】　羚羊角【屑】　犀角【屑】　　沉香青木香【各五两】丁香【一两】　甘草【八两炙】
　　右十味切以水三斗煮取一斗去滓取硝石四升芒硝亦可用朴硝十斤投汁中微火煎以柳木箆搅勿住手欲凝入盆中内朱砂三两麝香一两急搅即成霜雪紫色以水和一二分服之以意加减一剂十年用之神妙脚气乳石天行热病等服之若神【千金翼有礠石三斤滑石一斤升麻一斤丁香用四两朴硝用四升麝香用二分】
　　仙人链綘雪疗一切病肺气积聚欬逆呕吐脓血丹石毒发天行时气一切热病诸黄疸等心风昬乱心怯徤忘四肢烦热头痛眼赤大小便不通烦闷不安骨节疼痛赤白痢血痢热毒痢宿食不消化心腹胀满出气不得下一切诸毒药脚气等饮酒多醉困乆痢不差孩子惊癎等以上和水服之产后一切诸病堕胎和酒服之方
　　朴硝【十斤】　升麻【三两】　大青　　　桑白皮槐花【各二两】　犀角【屑】　　羚羊角【屑各一两】苏方木【六两】竹叶【两】　　诃黎勒　　山栀子【三十枚】槟榔仁【二十
　　颗】　　　　朱砂【半大两研】
　　右十三味以水二斗渍一宿煎取一斗去滓入锅内朴硝链烊搅勿住手欲凝出于盆中搅入朱砂麝香讫雪成收于垍器中密封有疾量取之和水服之以利病除身轻目明四肢调适疗一切病神验老小量之【上云入朱砂麝香未见分两】
　　近効肾沥汤煑散主除风下气彊腰脚明耳目除痰饮理荣卫永不染时气诸风疾方
　　黄芪　　　芎防　　　茯苓　　　五味子防风　　　泽防　　　独活　　　参人参　　　牛膝【各六两】　麦门冬【去心】地骨皮【各八
　　两】　　　　桂心　　　甘草【三两炙】　丹参【五两】
　　右十五味切如大豆分作二十四贴贴着生姜一两切杏仁十四枚去尖碎以水三升煮一贴取一升去滓澄清取九合顿服每日一贴晩间以气下心胷空妙十服以后身力不可当常须防惜将养之以饮食补之每年春夏秋冬服一剂胜服肾气丸二十剂永不患风气先有诸病自然除差张中丞自服以来神效不可言以为乳石力不可比今服不阙效验妙【方云肾沥汤恐须用猪肾汤煎】
　　古今诸家膏方四首
　　广济神明膏主诸风顽痹筋脉不利疗癣诸疮痒方
　　前胡　　　白术　　白芷　　　　芎防【并切】椒【去目】　　吴茱萸【各一升】附子【三十枚去皮切】当归细辛　　　桂心【各二两切】
　　右十味以苦酒渍一宿令浥浥然以成链猪膏一斗微火煎十沸以来九上九下候附子白芷色黄绞去滓膏成病在外摩之在内以酒服枣核大疥癣等疮皆疗之并去诸风病亦摩折伤被打等【崔氏云药滓酒浸服之亦大疗诸病】
　　崔氏陈元膏防稽太守思翊昧死再拜上书
　　皇帝陛下思幸得典郡视事六年处地下湿身病苦痹饮食衰少医疗不差命在旦暮苍梧道士陈元卖药于市思取药摩之日至再十五日平复思男尝堕马苦为腰痛天阴雨转发思取元膏摩之复愈思妻年四十五苦心腹积聚得病三年思复从元取膏摩之六日下宿食即愈思铨下郭少苦头思取膏摩三日鼻中下水二升所病即愈思知元药验谨取元本方奉上
　　当归【三两一方陇西者】　　　　生地黄【二斤捣取汁】
　　附子【三两】　细辛【二两】　桂心【一两】　天雄【三两去皮】干姜【二两】　丹砂【一两研】　芎防【二两】　雄黄【二两半研】乌头【三两】　苦酒【三升】　白芷【一两】　松脂【半斤】不中水猪脂【十斤链去滓】
　　右十五味防咀以地黄汁苦酒渍一宿取猪脂内诸药微火煎之令十五沸膏成去滓内朱砂等末熟搅勿令妇人鸡犬孝子恶疾不具足人小儿等见有人若胷胁背痛服之七日所下状如鸡子汁者二升即愈又有人若胁下积聚如杯摩药十五日即愈又有人苦脐傍气如手药摩之去中黄穰者升许即愈有人患腹切痛时引背痛数年以膏摩之下如蛊者三十枚即愈又有妇人若月经内塞无子数年膏摩少腹并服如杏子一枚十日下崩血二升即愈其年便有子又疗风搔肿起累累如大豆以膏摩之五日即愈老少患脚膝冷痛摩之五日便愈又有人若头项痛寒热瘰摩头及病上即愈又有人患面目黎黑消瘦是心腹中病服药下如酒糟者一升余即愈内外诸风及腹中积聚可服之有病无不愈所疗人无数不可悉记
　　又乌膏疗一切疮引脓生肌兼杀疮中虫方
　　乌麻油【一升】　黄丹【上好者二两罗之】　　　蜡【一两链浄滤】薰陆香【乳头者一两末】松脂【半两末以上并大升两】
　　右五味缓火煎油三分减一下铛待冷乃内黄丹更上煎之又三分减一又停待冷次内薰陆香末上火煎销尽又内蜡及松脂防膏稍稠即防于铁上试斟酌硬软适中乃罢先问所患疮如热即除薰陆及松脂疮如乆不差此涉于冷即依方合其贴杖疮者油若一升地黄汁半合和煎黄丹二大两蜡一小两余准上法此膏不须硬也
　　近効莲子草膏疗一切风耳聋眼闇生发变白坚齿延年本是婆罗门方
　　莲子草汁【三升】生巨胜油【一升】生乳【一升不食糟者】甘草【一大两末】
　　右四味和于锅中煎之缓火令鱼眼沸数搅之勿住手看上沫尽清澄滤不津垍器中贮之云本方有青莲蘂六分龙脑花三分郁金香二分并末先煎诸药三分减一次下汁及油等膏成每欲防即仰卧垂头牀下一孔中各防如小豆许乆乃起有唾唾却勿咽之起讫即啜少热汤饮防经一年白发尽黑秃处并出韩庶子处得每用验
　　古今诸家煎方六首
　　广济阿魏药煎方
　　阿魏【四分】　豆蔲仁【七颗细研】生姜【十二分】　人参【八分】甘草【八分炙】　鼈甲【十□分炙】　藕汁【二升】　诃黎勒【七枚去核】　　　牛膝【半斤】　白蜜【一升】　地黄汁【二升】
　　右十一味下地黄等汁煎次下药末防火煎搅勿住搅如饧于不津器盛每取一匙酒和服之
　　又鹿角胶煎疗五劳七伤四肢沉重百事不任怯怯无力昬昬欲睡身无润泽腰疼顽痹脚弱不便不能乆立胷胁胀满腹中雷鸣春夏手足烦热秋冬腰膝冷疼心悸徤忘肾气不理五藏风虚并悉疗之方
　　鹿角胶【二斤捣碎作四分于铛中熬令色黄】紫蘓子【二升以酒一升研滤取汁】生地黄【一斤取汁】生姜【一斤汁】　黄牛酥【一升】白蜜【三斤】
　　右六味先煎地黄汁蘓子汁生姜汁等二十余沸次下酥蜜又煎三五沸次以蜜并胶末下之搅令相得胶消尽煎即成矣以器盛之空腹以酒调二合服之日再此药补五藏益心力实骨髓生肌肉理风补虚耳聦目明腰脚甚效验一两剂彊徤披览十倍常时【忌羊血芜荑】
　　又主冷气益气力温中下气蒜煎方
　　剥了蒜【二升】牛乳【五升】　牛膝【一大斤末】
　　右三味以蒜内牛乳中煎之候蒜消尽搅勿住手下牛膝末煎成于器中贮之食前以酒和两匙服【忌羊血】
　　又地黄煎主妇人丈夫血气劳骨热日渐瘦悴方生地黄汁【二升】甘草【三两炙末】　豉心【一升】　葱白【切一升】牛酥【半斤】　藕汁【二升】　白蜜【一升】
　　右七味以小便六升煮葱防等取二升绞去滓次下地黄藕汁更煎取三五沸下酥蜜搅勿住手似稀饧以器贮之每服一匙渐至三匙成煎桑枝熬煎汤调和服之犹妙桃仁汤亦良
　　小品单地黄煎主补虚除热散乳石痈疽疮疖等热方生地黄随多少取汁于铜鉢中重汤上煮勿盖釜令气得泄煎去半更以新布滤绞去麤滓秽又煎令如饧成矣此用地黄须肥大味浓者作煎甘美东南地黄坚细味薄作煎咸不美
　　近効地黄煎疗肺气欬补心肺令髭发不白方生地黄汁【二升】麦门冬汁【五升】生姜汁【五合】　紫菀【三两】贝母　　　欵冬花　　甘草【炙各三两】
　　右七味切以水七升煮服三大升去滓却入锅中下地黄汁麦门冬姜汁等三十沸下蜜一升煎如饧成矣盛不津器中冷含如许増加量之【一方有人参三两】
　　古今诸家酒一十二首【并代茶饮列于下】
　　千金天门冬酒疗五藏六腑大风洞泄虚弱五劳七伤症结滞气冷热诸风癎恶疾耳聋头风四肢拘挛猥退歴节风万病皆主之乆服延年轻身齿落更生发天门冬【与百部相似天门冬味甘两头方百部细长而味苦令人利】
　　右一味捣取汁一斗渍麴二升以糯米二斗麴发准家醖法酿之春夏极冷下饭秋冬稍温如人肌下饭酒熟取清饮一盏常令酒气相接勿至醉吐慎生冷酢滑鸡猪鱼蒜特忌鲤鱼亦忌油腻此是一斗法余一石二石亦准此以为大率服药酒十日觉身体隠大痒二十日更大痒三十日乃渐止此是风气出去故也四十日即觉身心朗然大快似有所得五十日便觉大快当风坐卧觉风不着人身中诸风悉尽用米法先浄淘暴炕令干临欲用时更别取天门冬汁渍米干洒炊余汁拌饭甚宜密封取天门冬汁法净洗心皮水寸切捣押各三四遍令滓干如草乃止此酒初熟味酸仍作臭泔腥气但依式服之乆停则香美余酒皆不及也封四七日佳凡八九月即少少合至十月多合拟到来年五月三十日以来相续服之春三月亦得合入四月不得合服酒若得散服得力倍速散方如左
　　天门冬去心及皮暴干捣筛以上件酒服方寸匕日三加至三匕乆服长生凡酒亦得服
　　又大金牙酒疗瘴疠毒气中人风冷湿痹口防面戾半身不随手足拘挛歴节肿痛甚者少腹不仁名曰脚气无所不疗方
　　金牙【一斤烧】　白术　　　附子　　　侧子天雄　　　苁蓉　　　茯神　　　当归防风　　　芎防　　　黄芪　　　薯蓣细辛　　　桂心　　　茵芋　　　地骨皮五加皮　　杜仲　　　萆薢　　　狗脊萎蕤　　　白芷　　　厚朴　　　枳实【炙】桔梗　　　黄芩　　　逺志【去心】　蔓荆子【各三
　　两】　　　　人参【二两】　独活【半斤】　石南【二两】磁石【十两烧】　丹参　　牛膝【各五两】　薏苡仁【一升】麦门冬【一升去心】生石斛【八两】　生地黄【切二升】蒴藋【四两】
</div>
    <div class="pagination">
<a href="外台秘要方_page160.html">上一页</a><span>...</span><a href="外台秘要方_page156.html">156</a><a href="外台秘要方_page157.html">157</a><a href="外台秘要方_page158.html">158</a><a href="外台秘要方_page159.html">159</a><a href="外台秘要方_page160.html">160</a><span class="current-page">161</span><a href="外台秘要方_page162.html">162</a><a href="外台秘要方_page163.html">163</a><a href="外台秘要方_page164.html">164</a><a href="外台秘要方_page165.html">165</a><a href="外台秘要方_page166.html">166</a><span>...</span><a href="外台秘要方_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
