<!DOCTYPE html>
<html>
<head>
    <meta charset="UTF-8">
    <title>普济方四库 - 第 879 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 879 页/共 1812 页</h1>
    <div class="content">　　右为末入研药令匀炼蜜和捣三百杵丸如桐子大每日空心以盐汤或温酒下二十丸不问少老并宜服之
　　补真丸　补元气壮筋骨明目驻顔
　　蘹香子【炒一两】附子【炮制去皮脐】巴防天【去心各半两】陈橘皮【汤浸去白焙一两】青橘皮　补骨脂　青盐【研各十两】牛膝【去苗酒浸一宿切焙干】蜀椒【去目闭口者炒出汗取红各一两】
　　右为细末用羊肾一对去筋膜细切于砂盆内研令极细入酒半斤煑成糊和丸如桐子大每服三十丸空心温酒或盐汤下
　　蘹香子丸　补虚损除风冷壮筋骨明耳目
　　蘹香【二两炒】川楝子【二两】陈橘皮【二两去白穰】川乌头【二两炮制去皮脐】萆薢【二两】地龙【二两去土微炒】旋覆花　蜀椒【去目闭口者炒出汗各二两】
　　右为末炼蜜和丸如桐子大每服二十丸空心临卧酒下
　　萆薢丸　补虚壮筋骨益气血
　　萆薢【一两半】当归【剉】干姜【炮】厚朴【去皮姜汁制炙】桂【去皮】附子【炮制去皮脐各一两】陈橘皮【汤泡去白焙六两】京三棱【炮剉】
　　右为细末酒煑糊丸如桐子大每服三十丸空心食前盐汤下
　　补气丸　补虚壮筋骨治脐下撮痛及小肠气
　　葫芦巴【炒】良姜【炒】补骨脂【炒】乌头【炮制去皮脐】葳灵仙【去土各半两】蘹香子【炒一两半】槟榔【生二枚】
　　右为细末醋煑糊和丸如桐子大每服十五丸空心温酒下
　　肉苁蓉丸　补元气壮筋骨益精驻顔
　　肉苁蓉【酒浸切焙】牛膝【去苗酒浸一宿切】葫芦巴【炒】蜀椒【去目并闭口者炒出汗】楝实【去核炒】蘹香子【炒各一两】青盐【炒研半两】
　　右为细末用猪肾一只去筋膜细切将浸药酒煑熟研烂入前件药末和匀为丸如桐子大每服二十丸加至三十丸空心温酒下
　　麋角丸【出圣恵方】补暖下焦治风虚壮筋骨
　　麋角屑【三两酥拌微炒】巴防【三两】肉豆防【二两去壳微炒】当归【一两微炒】槟榔【二两】硫黄【二两细研水飞过】干姜【一两炮制剉】
　　右为末入硫黄同研末炼蜜和捣三五百杵丸如桐子每服空心以温酒下三十丸
　　续命丸　补虚益气血实丹田悦顔色壮筋骨
　　干栢叶【一斤】甘菊花【未开者】白茯苓　熟干地黄【焙四两】松脂【一斤用桑柴灰汁二斗煑令白色为度】
　　右为细末炼蜜丸如桐子大每服三十丸空心温酒下
　　萆薢煎丸　补益丹田壮筋骨
　　萆薢【一斤用新米泔水洗净焙干入新瓦罐子内以酒五升浸用油单纸密封口放日中晒一七日焙干为末】补骨脂【炒四两】狗脊【去毛醋炙】巴防天【去心】牛膝【去苗酒浸切焙】蘹香子【以盐二两同炒各二两】
　　右以蜜胡桃仁相和如稀后入补骨脂等末和丸如桐子大每日空心以温酒下三十丸一方炼蜜和匀如饴盛瓦器中旦日以温酒化下一熟水亦可久服延年益气忌芸台羊血○删繁本草注云补骨脂令多以胡桃合服此法出于唐郑相国自序云予为南海节度年七十有五越地卑热湿伤于内外众疾俱作阳气衰絶服乳石补益之药百端不应元和七年有诃陵国舶主李摩诃知予病状遂传此方其药予初疑而未服摩诃稽颡固请遂服之经七八日而觉应验自尔常服其功神验十年二月罢郡归录传之○破故纸十两汤浸去细皮研如泥即入前药更以好蜜和搅令匀如糖盛于瓷器中旦日暖酒二合调药一服之便以饭压之如不饮人暖熟水调亦得服尔久则延年益气悦心明目补添筋骨但忌食芸台羊血余无忌此物本自外番随海舶而来非中华所有番人呼为补骨脂讹语为破故纸也妇人服之亦佳
　　沈香丸　调顺脾胃补益真气进饮食壮筋骨治虚乏轻腰膝
　　沈香　丁香【肥者】南木香　舶上茴香【炒香】补骨脂【炒】南番葫芦巴【炒】石斛【去根】川芎　巴防【去心】牛膝　青橘皮【去穰以上各一两】附子【半两炮】
　　右为末炼蜜丸如桐子大每服三十丸空心温酒下饭饮亦得久服尤妙
　　鹿茸丸【出十便方】补真气暖肾脏缩小便退隂进阳壮筋骨耐寒暑进饮食
　　鹿茸【二两】苁蓉【焙干秤】附子　山药　地黄　牛膝破故纸【各一两】桂　麝香【一分】
　　右捣罗为末以酒蜜各一半炼熟丸如桐子大每服三五十丸空心酒下
　　香茸丸又方【出十便良方】
　　熟干地黄【五两】兎丝子【四两另末】鹿茸【三两】
　　右为细末入麝香半钱炼蜜杵丸如桐子大每服三十丸至五十丸温酒盐汤下
　　香苓丸【出王氏博济方】补助元气壮筋骨进饮食疗膀胱小肠等气疾
　　茴香【舶上者慢火炒令香】金铃子【麸内炒过】芸台子【炒】大附子【炮制去皮脐】桑螵蛸【略炒】马蔺花【醋浸一宿炒令紫色各一两】
　　右件六味拣令净同杵为末酒煑面糊丸如桐子大每服空心盐汤下三十丸
　　养肝丸【出朱氏集验方】治养血气壮筋骨
　　白芍　禹余粮【煆】苁蓉　黄茋【蜜炙】当归　茯神杜仲　鹿角胶【炒一两半】牛膝　木　川续断　栢子仁　石菖蒲【各半两】
　　右为末醋糊丸如桐子大早空心盐汤下
　　青盐丸【出圣济总录】固丹田壮筋骨
　　青盐【细研一两】蜀椒【去目闭口者一两半】肉苁蓉【酒浸一宿切焙】巴防天【去心各二两】牛膝【酒浸一宿焙】
　　右为细末用獖猪肾一对去脂膜细切研烂以浸药酒为膏丸如桐子大焙干每服五十丸空心食前温酒或盐汤下
　　附子丸【出朱氏博济方】大壮筋骨补益丹元进饮食化气治脚气腰膝乏力行步艰难或脚疼痛或下注成疮大附子【十两用黒豆一升水五升不犯铁器内慢火煑豆熟附子软为度切作片子焙令干】川芎【六两】木末　牛膝【半斤】羌活【四两】
　　右为末蜜三斤和匀如膏可丸如桐子大空心食前盐汤温酒任下十五丸或二十丸
　　消谷助筋骨行荣卫明目轻身【出本草】
　　以榧实多食一二升佳不发病令人能食
　　补中益气坚筋骨通血脉兴阳道
　　用陈仓米作饭干食之
　　补虚治风【附论】
　　夫风者百病之始也清净则肉腠闭拒虽有大风竒毒弗之能害体虚之人本脏亏耗风邪易乗其证或心神惊悸手足颤掉筋脉拘急凡此之类皆因虚挟风所致法宜补药中加以治风之剂
　　方
　　地仙丸　治风顺气补元阳活血大壮筋骨滑肤明益寿驻顔久服轻身
　　萆薢　防风【去义】白蒺防【炒】狗脊【去毛】乌药【剉】附子【炮制去皮脐】白附子【炮】赤小豆【拣】地龙【去土】骨碎补【炒】蘹香子【炒】羌活【去芦】天南星【炮】黄耆【剉炒各半两】牛膝【酒浸切焙】肉苁蓉【酒浸切焙】何首乌【去黒皮】蜀椒【去合口者及目炒出汗】覆盆子【去蒂各一两】木鳖子【三分】
　　右为末酒煑面糊为丸如桐子大每服二十丸空心食前盐汤或酒茶任下男子久冷元气虚惫脚手疼痛等疾皆可服之
　　神厚朴丸　治真元虚弱风寒冷气入肠间使心腹暴痛背脊酸疼肠鸣泄防心虚嗜卧兼调隂阳和脏腑散风冷外邪补丹田正气
　　厚朴【去皮生姜汁炙】枳殻【去穰麸炒】蘹香子【炒香】肉豆防【去壳】桂【去粗皮】白术【各一两】丁香　荜澄茄
　　右为细末酒煑面糊为丸如桐子大每服十五至二十丸空心温酒或盐汤下妇人久冷亦可服
　　磁石丸【出圣恵方】暖腰肾壮筋骨明耳目利脚膝
　　磁石【三两烧醋碎七次细研水飞过】雄黄【二两细研水飞过】桂心末【二两】牛酥【一分】雄雀粪【一分】兎丝子【二两酒浸三日曝干另捣为末】
　　右将磁石雄黄二味取鸡子二枚打破小头作孔出白调和二味令匀却入于鸡子殻内以数重纸糊定后却与鸡同抱之二十日后取出细研并兎丝子桂心二味末入牛酥等以蜜和丸如菉豆大每日空心以温酒下三十丸补肾气壮元阳神効
　　苁蓉丸　补壮筋骨
　　苁蓉【酒浸一宿切焙】附子【炮制去皮脐】牛膝【去苗酒浸一宿切焙】鹿茸【酥炙去毛半两】兎丝子【酒浸二宿另捣末各一两】
　　右为细末酒煑面糊为丸如桐子大每服三十丸盐汤或白汤下
　　乌头丸　补元脏壮筋骨益气力疗风寒湿痹暨手足不随【方见本门补虚治风类六味乌头丸】
　　何首乌丸　壮筋骨乌润髭发益血脉助阳气一切风攻手足沈重皮肤不仁徧身麻木风劳风疾
　　何首乌【净洗以竹刀刮去皮切一斤与浄黒豆一升同用新汲水浸一宿炊以豆烂为度取出暴干】天南星【炮去皮脐】菖蒲【小者去皮毛各四两】牛膝【去苗酒浸焙半斤】
　　右为末以酒四升醋二升慢火熬竹箆子不住手搅将药杵和丸如桐子大空心食前温酒下三十丸临卧盐茶下十丸
　　补骨脂丸【出圣恵方】暖下元补筋骨久服令人壮健泽顔色及因感湿阳气衰絶
　　补骨脂【五两微炒捣罗为末】胡桃仁【二两研如脂】蜜【四两】诃梨勒皮没药　细辛【去苗叶洗焙】天麻　独活【去芦】赤石脂
　　当归　芎防【半两】防风【去义各三分】
　　右为细末酒煑面糊为丸如桐子大每服二十丸至三十丸温酒下米饮亦得空心食前服如呼吸冷气心腹疼痛里急后重亦宜温酒下二服
　　牛膝苁蓉丸　治本脏虚冷暖壮筋骨去风明目牛膝【切酒浸焙】苁蓉【酒浸三日焙干用】补骨脂【炒】葫芦巴　蘹香子【炮】枸杞子　楝实　巴防天【去心】白附子【炮】附子【炮制去皮脐】青盐　羌活【去芦头】蜀椒【去目并合口者炒出汗】独活【去芦头】白蒺防【炒】黄耆【剉炒各一两】
　　右为细末分三处将二处药用前浸牛膝苁蓉酒煑面糊为丸如桐子大每服空心温酒下二十丸至三十丸服一月面上红脐下暖进饮食减昏困为验余药为散子如伤冷腹痛用羊肾或羊肉上掺药一钱青盐半钱炙得香熟吃以温酒下如患小肠气及小便赤毎服一钱入蘹香子青盐少许水一盏煎至八分空心食前服
　　万安丸　治虚损大补
　　干蝎【炒二两】白花蛇【酒浸取肉炙】桃仁【去皮尖双仁炒研各四两】防榔【剉】苁蓉【酒浸切】木香　当归【切焙】蘹香子【炒】羌活【去芦头】芎防　天麻　桂【去粗皮】沈香【剉】白附子【炮】阿魏【米醋研用】安息香【研各一两半】
　　右为末用蜜一斤拌和为丸如鸡子大每服温酒或茶嚼一丸
　　硇砂煎丸　治男子脾肾风劳大补益元脏和一切气【方见本门补虚益气类】
　　椒红丸　治本脏虚损补暖逐风冷聪明耳目
　　蜀椒【去子并合口者八两以火烧一坑子泼酒在上次倾椒在上急用一新瓦盆合定四缝以新土宻封一伏时取出杵取红不用白】附子【炮制去皮脐二两】木香　肉豆防【去壳各四两】陈橘皮【汤浸去白焙二两】生姜【四两切作片炙黄】巴防天【去心】苁蓉【酒浸切焙】牛膝【酒浸切焙】五味子【炒】桂心【去粗皮】补骨脂【微炒黄】蘹香子【微炒】蒺防子【炒去角各一两】防榔【剉半两】
　　右为末用羊肾四对去筋膜细剉入青盐二两于砂盆内同研和前药为丸如桐子大若调时更入少面糊和丸每日温酒下三十丸盐汤下亦得空心食前服
　　天仙丸　治肾脏久虚补暖逐风
　　木香【一两】硫黄【二两栁木罐研一七日频以甘草水洒】蘹香子【微炒四两】桂【去粗皮】附子【炮制去皮脐三两】葫芦巴　补骨脂　金铃子巴防天【去心】防榔【剉】牛膝【切酒浸焙】萆薢　青橘皮【浸去白焙】沈香【剉各一两】
　　右为末酒煑面糊为丸如桐子大空心盐汤或酒下十五丸加至二十丸加五味子尤佳此药亦名大玉辰丹
　　蛜丸【出圣恵方】治肾脏久积风冷小腹气滞腰膝痠痛脐脇冷痛饮食减少四肢无力
　　蛜　天麻　附子【炮制去皮脐】木香　补骨脂　葫芦巴　牛膝【去苗】石斛【去根剉】防榔　巴防天　硫黄【细研水飞过】硇砂【细研】阿魏【研入】桃仁【汤泡去皮尖二仁不用另研如膏以上各一两】
　　右为末入研了药令匀用酒三升入前药末中拌匀搅以慢火如膏和余上药末更捣三二百杵丸如桐子大每服以熟生姜酒下二十丸
　　肉苁蓉煎丸　治上热下冷元脏风虚膀胱气四肢腰脚无力疼痛头目昏腹脇妨闷大虚补益
　　肉苁蓉【好肉者酒浸薄切焙干秤一斤】巴防天【去心】附子【炮制去皮脐】蘹香子【微炒各四两】牛膝【去苗用半斤酒浸一宿炒干与苁蓉二味捣罗为末用无灰酒二升入银石瓮器中重汤煎成膏】葫芦巴　桂【去皮】木香　青橘皮肉豆防【去壳】白附子【炮】山芋　干蝎【用黄色头尾全者微炒各】
　　【二两】
　　右除膏外细捣罗为末膏成稀稠得所便入诸药末一处和丸如桐子大空心温酒或盐汤下二十丸恐药輭但于盘内摊可丸即丸入新瓷器中盛服药一月见効百日后诸病俱退
　　仙茅丸　治风顺气调利三焦明耳目益真元壮筋骨驻顔色
　　仙茅【切片刮去皮米泔浸暴干】羌活【去芦头】白术　狗脊【去毛】白茯苓【去皮各一两】姜黄　菖蒲　白牵牛【各一两半】威灵仙【去土二两】何首乌【去黒皮】苍术【浸切焙各一两】防风
　　右并生用细捣为末以生白蜜和为剂再入臼杵一二千下丸如桐子大每服十五丸至二十丸冷水下不嚼妇人月事不通红花酒下半月见効
　　却老苁蓉丸　治肾脏虚损补真脏气丹田风冷调顺隂阳和胃进食
　　肉苁蓉【酒浸切焙二两】山芋　五味子【炒各一两】泽防　兎丝子【酒浸三日焙干另研取末】赤石脂【研】白茯苓【去粗皮】山茱萸【焙】熟地黄【焙】覆盆子【去梗】石斛【去根各一两】巴防天【去心】
　　右为细末酒煑面糊入蜜少许同和丸如桐子大毎服二十丸至三十丸温酒下粟米饮亦得空心食前服
　　硇砂丸【出圣惠方】治肾脏风冷气脐腹疼痛
　　硇砂　干姜【炮制剉】防榔　当归【剉微炒】桂心　干蝎【微炒】苦楝子　乌蛇肉【酥拌微炒】蘹香子　附子【炮制去皮脐】沈香子【以上各一两】木香
　　右为末用好酒一升先煎硇砂消后用纱绢滤去石相次下诸药末慢火煎之可丸即如鸡头大患者以热酒化二丸服
</div>
    <div class="pagination">
<a href="普济方四库_page878.html">上一页</a><span>...</span><a href="普济方四库_page874.html">874</a><a href="普济方四库_page875.html">875</a><a href="普济方四库_page876.html">876</a><a href="普济方四库_page877.html">877</a><a href="普济方四库_page878.html">878</a><span class="current-page">879</span><a href="普济方四库_page880.html">880</a><a href="普济方四库_page881.html">881</a><a href="普济方四库_page882.html">882</a><a href="普济方四库_page883.html">883</a><a href="普济方四库_page884.html">884</a><span>...</span><a href="普济方四库_page880.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
