<!DOCTYPE html>
<html>
<head>
    <meta charset="UTF-8">
    <title>普济方 - 第 2565 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2565 页/共 3614 页</h1>
    <div class="content">　　若脉洪实。或断绝不足似死脉。或细数弦驶。其所犯非一。此脉无医不识也。热多则弦驶。

　　有癖则洪实。急痛则断绝。

　　（出圣济总录）

　　但宜寒食。自无所苦。非死唯勤

　　。节度为妙。盖若人已困而脉不绝。为药气盛行于百脉。人之真气已尽。药气尚自行。故不绝。非生气也。

　　压丹石药

　　（出本草）以蚬糟煮服之。良。

　　压丹石

　　（出本草）取白冬瓜一颗。和桐叶与猪肉食之。

　　压丹石

　　（出本草）取猕猴桃捣汁。和生姜汁服之。佳。

　　压丹石热

　　（出本草）以苦瓜食之。

　　石泉公王方庆岭南方。服乳石补壅法云。南方养生治病。无过丹砂。遂着此方。

　　（出本草）用升麻末三两。研炼了。光明砂一两。二物相合。蜜丸如梧桐子大。每日食后。服三丸。

　　压丹石毒

　　（出本草）以蚌肉食之。

　　治石药过剂者

　　（出本草）以白鸭屎末。和水调服之瘥。

　　卷二百六十　乳石门

　　乳石将适失度（附论）

　　夫服饵药剂。皆有程序。戒慎将适。每务周至。矧乳石剽悍。尤当谨畏。炼食之后。宜如何速能

　　方

　　治乳石发动。咽痛鼻塞。清涕出者。此为衣温近火方。

　　（出圣济总录）宜速脱衣。当风取冷。以冷石熨咽鼻即瘥。

　　治乳石发动。辄安卧不与人语者。此为热盛食少失性方。

　　（出圣济总录）宜与热酒冷洗冷食自劳。即瘥。

　　治乳石发动。耳鸣如风声。又有汗出者。此为自劳过度。阳事不节气上方。

　　（出圣济总录）宜数饮食补之。节禁阳事。即瘥。

　　治乳石发动。服药心闷乱者。此为服温药与疾争力方。

　　（出圣济总录）当大吐或不吐。病当困毙。若吐不绝者。可冷食饮即瘥。若绝不识人。口不开者。亦当琢齿

　　治乳石发动。似伤寒温疟者。此为犯热方。

　　（出圣济总录）宜以常治伤寒温疟药救之。但勿服热药耳。其伤寒药等。皆除破癖。不与寒食相妨。故通服

　　治乳石发动。脱衣便寒。着衣便热。此为脱着失度方。

　　（出圣济总录）小寒自可着衣。小温便可脱衣。及冷水洗之即爽。应洗勿疑。若忍之。则病成矣。

　　治乳石发动。夜不得睡者。此为食少。热在内方。

　　（出圣济总录）当服大黄黄芩栀子三黄汤。数进冷食。自得睡也。

　　治乳石发动。眩晕欲倒者。此为衣浓犯热方。

　　（出圣济总录）宜冷水淋头并洗之。即瘥。

　　治乳石发动百节酸疼者。此为卧处太浓。又盖覆被衣温浓。脚疼欲折方。

　　（出圣济总录）当单床薄被衣。勿怠行役。或以冷水洗。勿着故垢衣。虽冬寒亦须散发受风。仍以冷石熨其

　　卷二百六十　乳石门

　　乳石发动（附论）

　　内经谓。石药性悍。非性缓心和人。不可服。夫圣人垂训深矣。世之服乳石者。至于轻生伤和刚暴勇猛之剂。以靳补养。积之畎浍。泄之尾闾。果何所赖耶。说者。以益气补精。安五脏。

　　通百节。利九窍。延年益寿。利人如此。其多谓不可不食其食也。乃分稚强壮之先后。又以石精石滓。分上士下士所服之优劣。夫以其有益于人。必欲资是以祛沉痼疾可也。当气体调和。荣卫流通。亦何必区区于炼饵哉。胡不考服石之后。将护多端。一失其度。发作异态。饮食之细。则有或热或温之过。衣服坐卧。则有温衣久坐久停之患。其他六反。七急。八不可。三无疑。又欲谨畏而力行。倘有不慎。疾不旋踵。与其服食失度。自诒伊芳戚。曷若清净恬淡。克保冲和。今叙疾病之由。庶几无轻饵。神农桐君。深达药性。相制相反畏恶。备于本草。而江左有道制散对治云。钟乳动术。令人头痛目眶疼。术动钟乳。则胸塞气短。海蛤动钟乳。则目疼短气。虽患不同。其源一矣。其五石散。自后入发动将疗。亦非古法。乃云。钟乳与术更互相动。本草虽无正文。而经方备载。今故存焉。

　　方

　　术香丸疗天行。丹石发动。上下壅隔不通。头痛口苦不食。

　　青木香紫葛紫参玄参丹参苦参人参石膏代赭石细辛桂心独活苁蓉有患丈夫服三丸。强者。服五丸。余。即量与之。以饮下得快利。三两行即

　　荠汤治石毒卒发。栗栗如寒。或欲饮食。或不欲饮食。若紫石英发动。亦热

　　闷。喜荠（二两）甘草（炙微赤锉）蓝子赤茯苓赤芍药黄芩（各半两）蔓荆子（一两）上

</div>
    <div class="pagination">
<a href="普济方_page2564.html">上一页</a><span>...</span><a href="普济方_page2560.html">2560</a><a href="普济方_page2561.html">2561</a><a href="普济方_page2562.html">2562</a><a href="普济方_page2563.html">2563</a><a href="普济方_page2564.html">2564</a><span class="current-page">2565</span><a href="普济方_page2566.html">2566</a><a href="普济方_page2567.html">2567</a><a href="普济方_page2568.html">2568</a><a href="普济方_page2569.html">2569</a><a href="普济方_page2570.html">2570</a><span>...</span><a href="普济方_page2566.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
