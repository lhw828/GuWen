<!DOCTYPE html>
<html>
<head>
    <meta charset="UTF-8">
    <title>普济方 - 第 2696 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2696 页/共 3614 页</h1>
    <div class="content">　　治恶疮痂痒破血

　　（出本草）以狗胆汁敷之。河内太守刘勋女病。在左膝疮痒。华佗视之。以绳系犬后足。不得行。

　　断犬

　　治恶疮肿未溃者

　　（出本草）煮白茅针服之。一孔二针。

　　治恶疮

　　（出本草）用灰捣碎和油。敷之。

　　治恶疮久不瘥

　　（出本草）用屋内床下虫尘土。干敷之。亦可油调。涂之。

　　治恶疮疥癞

　　（出本草）以杨梅皮根煎汤。洗之。忌生葱。

　　治恶疮疥癣有虫者

　　（出本草）以马疡木根皮为末。和油涂之。

　　治恶疮疽、、疥、痈、蚁等。

　　（出本草）并以朝生暮落花日干末。和油涂之。一名狗尿台。

　　治诸恶疮疡

　　（出本草）以当归煮。饮之。

　　治恶疮

　　（出本草）以野狼牙煎汁。洗之。

　　治恶疮

　　（出本草）以邪蒿煮。冷热和酱醋。食之。

　　治恶疮久不瘥者

　　用三家洗碗水。煎令沸。以盐投中洗之。不过三五度。立效。

　　治恶疮

　　以益母草捣。敷之。

　　治恶疮经年不瘥者。及灸疮上出血。令不中风水。

　　以青布烧作黑灰。敷之。

　　治恶疮入水不烂。及虎野狼咬疮。

　　以青布和蜡烧熏之。出水毒。

　　治多年恶疮。百方不瘥。或痛走不已者。

　　烂捣马齿苋敷上。不过三两遍。瘥。

　　治恶疮

　　用土槟榔细研。油涂之。即阶除间蟾蜍屎也。

　　治恶疮

　　以酢浆草捣敷之。杀诸小虫。

　　治恶疾遍身疮者。

　　取水中浮萍浓煮汁。溃浴半日多效。此方甚奇也。

　　治恶疮

　　以孔雀粪敷之。

　　治恶疮并止血

　　以白马鬃烧灰敷之。

　　治恶疮肿

　　用剪刀草茎叶。烂捣如泥涂敷。

　　治恶疮痈肿。疼痛未溃。

　　取毛建草叶煎捣敷之。不得入疮。令人肉烂。

　　治恶疮肿

　　以羚羊角生摩。和水涂疮肿上。

　　治恶疮热毒。痈肿。赤白游风。蚀等疮。北人呼肿曰游。

　　用石蒜和水敷之。

　　治恶疮疥癣

</div>
    <div class="pagination">
<a href="普济方_page2695.html">上一页</a><span>...</span><a href="普济方_page2691.html">2691</a><a href="普济方_page2692.html">2692</a><a href="普济方_page2693.html">2693</a><a href="普济方_page2694.html">2694</a><a href="普济方_page2695.html">2695</a><span class="current-page">2696</span><a href="普济方_page2697.html">2697</a><a href="普济方_page2698.html">2698</a><a href="普济方_page2699.html">2699</a><a href="普济方_page2700.html">2700</a><a href="普济方_page2701.html">2701</a><span>...</span><a href="普济方_page2697.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
