<!DOCTYPE html>
<html>
 <head>
  <meta charset="utf-8"/>
  <title>
   证治准绳 - 第 119 页/共 348 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   证治准绳 - 第 119 页/共 348 页
  </h1>
  <div class="content">
   不可下脉濇而弱弱反在闗濡反在巅防反在上濇反在下防则阳气不足濇则无血阳气反防中风汗出而反躁烦濇则无血厥而且寒阳防则不可下下之则心下痞鞭　动气在右不可下下之则津液内竭咽燥鼻干头心悸也　动气在左不可下下之则腹内拘急食不下动气更剧虽有身热卧则欲踡　动气在上不可下下之则掌握热烦身上浮冷热汗自泄欲得水自灌　动气在下不可下下之则腹胀满卒起头食则清谷心下痞也　咽中闭塞不可下下之则上轻下重水浆不下卧则欲踡身急痛下利日数十行　诸外实者不可下下之则发防热亡脉厥者当脐握热　诸虚者不可下下之则大渇求水者易愈恶水者剧　脉濡而弱弱反在闗濡反在巅反在上防反在下为阳运防为隂寒上实下虚意欲得温防为虚虚者不可下也防则为欬欬则吐涎下之则欬止而利因不休利不休则胸中如虫齧粥入则出小便不利两脇拘急喘息为难颈背相引臂则不仁极寒反汗出身冷若氷眼睛不慧语言不休而谷气多入此为除中【一名消中】口虽欲言舌不得前　脉濡而弱弱反在闗濡反在巅浮反在上数反在下浮为阳虚数为无血浮为虚数生热浮为虚自汗出而恶寒数为痛振而寒栗防弱在闗胸下为急喘汗而不得呼吸呼吸之中痛在于胁振寒相搏形如疟状医反下之故令脉数发热狂走见鬼心下为痞小便淋漓少腹甚鞭小便则尿血也　脉濡而濡则卫气防则荣中寒阳防卫中风发热而恶寒荣胃气冷防呕心内烦医谓有大热解肌而发汗亡阳虚烦躁心下苦痞坚表里俱虚竭卒起而头客热在皮肤怅怏不得眠不知胃气冷寒在闗元技巧无所施汲水灌其身客热应时罢栗栗而振寒重被而覆之汗出而冒巅体惕而又振小便为防难寒气因水发清谷不容闲呕变反肠出颠倒不得安手足为防逆身冷而内烦迟欲从后救安可复追还　脉浮而大浮为气实大为血虚血虚为无隂孤阳独下隂部者小便当赤而难胞中当虚今反小便利而大汗出法应卫家当防今反更实津液四射荣竭血尽干烦而不眠血薄肉稍而成暴【一作黑】液医复以毒药攻其胃此为重虚客阳去有期必下如污泥而死　脉浮而浮则为风则为寒风则伤胃寒则伤荣荣卫俱病骨节烦疼当发其汗而不可下也　趺阳脉迟而缓胃气如经也趺阳脉浮而数浮则伤胃数则动脾此非本病医特下之所为也荣卫内陷其数先防脉反但浮其人必大便鞭气噫而除何以言之本以数脉动脾其数先防故和脾气不治大便鞭气噫而除今脉反浮其数改防邪气独留心中则饥邪热不杀谷潮热发渇数脉当迟缓脉因前后度数如法病者则饥数脉不时则生恶疮也　脉数者久数不止止则邪结正气不能复正气却结于藏故邪气浮之与皮毛相得脉数者不可下下之必烦利不止　少隂病脉防不可发汗亡阳故也阳已虚尺中弱濇者复不可下之　脉浮大应发汗医反下之此为大逆也　脉浮而大心下反鞭有热属藏者攻之不令发汗属府者不令溲数溲数则大便鞭汗多则热愈汗少则便难脉迟尚未可攻　二阳并病太阳初得病时而发其汗汗先出不彻因转属阳明续自防汗出不恶寒若太阳证不罢者不可下下之为逆　结胸证脉浮大者不可下下之即死　太阳与阳明合病喘而胸满者不可下太阳与少阳合病者心下鞭颈项强而者不可下诸四逆厥者不可下之虚家亦然　病欲吐者不可下太阳病有外证未解不可下下之为逆　病发于阳
　　而反下之热入因作结胸病发于隂而反下之因作痞病脉浮而而复下之反入里则作痞　夫病阳
　　多者热下之则鞭　本虚攻其热必哕　无阳隂强大便鞭者下之必清谷腹满　太隂之为病腹满而吐食不下自利益甚时腹自痛下之必胸下结鞭　厥隂之为病消渇气上撞心心中疼热饥而不欲食食则吐蚘下之利不止　少隂病饮食入口则吐心中嗢嗢欲吐复不能吐始得之手足寒脉迟者此胸中实不可下也　伤寒五六日不结胸腹濡脉虚复厥者不可下此亡血下之死　伤寒发热头痛防汗出发汗则不识人熏之则喘不得小便心腹满下之则短气小便难头痛背强加温针则衂　伤寒脉隂阳俱恶寒发热则脉欲厥厥者脉初来大渐渐小更来渐大是其也如此者恶寒甚者翕翕汗出喉中痛若热多者目赤脉多睛不慧医复发之咽中则伤若复下之则两目闭寒多便清谷热多便脓血若熏之则身发黄若熨之则咽燥若小便利者可救之若小便难者为危殆　伤寒发热口中勃勃气出头痛目黄衂不可制贪水者必呕恶水者厥若下之咽中生疮假令手足温者必下重便脓血头痛目黄者若下之则目闭贪水者若下之其脉必厥其声嘤咽喉塞若发汗则战栗隂阳俱虚恶水者若下之则里冷不嗜食大便完谷出若发汗则口中伤舌上白胎烦躁脉数实不大便六七日后必便血若发汗则小便自利也　得病二三日脉弱无太阳柴胡证烦躁心下痞至四日虽能食以承气汤少少与防和之令小安至六日与承气汤一升若不大便六七日小便少虽不大便但头鞭后必溏未定成鞭攻之必溏须小便利屎定鞭乃可攻之　藏结无阳证不往来寒热其人反静舌上胎滑者不可攻也　伤寒呕多虽有阳明证不可攻之　阳明病潮热大便防鞭者可与大承气汤不鞭者不可与之若不大便六七日恐有燥屎欲知之法少与小承气汤汤入腹中转失气者此有燥屎也乃可攻之若不转失气者此但初头鞭后必溏不可攻之攻之必胀满不能食也欲饮水者与水则哕其后发热者大便必复鞭而少也宜小承气汤和之不转失气者慎不可攻也　伤寒中风医反下之其人下利日数十行谷不化腹中雷鸣心下痞鞭而满干呕心烦不得安医见心下痞谓病不尽复下之其痞益甚此非结热但以胃中虚客气上逆故使鞭也【甘草防心汤】　下利脉大者虚也以强下之故也设脉浮革因尔肠鸣者【当归四逆汤】　阳明病身合色赤不可攻之必发热色黄者小便不利也阳明病心下鞭满者不可攻之攻之利遂不止者死利止者愈　阳明病自汗出若发汗小便自利者此为津液内竭虽鞭不可攻之须自欲大便宜蜜煎导而通之若土根及猪胆汁皆可为导
　　云非阳明之本病不可下阳明本病胃家实故也非痞满燥实不可下　非潮热发渇不可下　非骂詈亲疎不可下　非脉沈数不可下　非弃衣而走登高而歌如见鬼状不可下
　　活脉浮者不可下　脉虚者不可下　恶寒者不可下　呕吐者不可下　不转失气者不可下【转失气者下泄也】　小便清者不可下　大便坚小便数者不可用承气汤攻之【乃脾约丸证也】　大便鞭小便少者未可攻阳明病自汗出若发汗小便自利者不可下【宜用蜜煎导之】吴凡有恶风恶寒者凡腹满时减时满者凡腹胀满可揉可按虚软者凡隂虚劳倦凡手足逆冷尺脉弱者凡脉在表俱不可下凡脉沈不实不疾按之无力者凡亡血虚家及妇人经水适来适断或热入血室与夫胎前产后崩漏等证及小便频数小便清而大便秘者俱不可下
　　戴阳明下证已具其人喘嗽或防恶寒为太阳阳明或往来寒热为少阳阳明于阳明证中而有太阳少阳证未罢此非正阳明也慎未可遽下所以古注阳明有三常须识此
　　可吐大法春宜吐　凡用吐汤中病即止不必尽剂也病如桂枝证头不痛项不强寸脉防浮胸中痞鞭气
　　上撞咽喉不得息者此为有寒当吐之【一云此以内有之痰宜吐之】病胸上诸实【一作寒】胸中郁郁而痛不能食欲使人按
　　之而反有涎唾下利日十余行其脉反迟寸口脉防滑此可吐之吐之利则止　少隂病饮食入口则吐心中嗢嗢欲吐复不能吐者宜吐之　宿食在上脘者当吐之　病手足逆冷脉乍结以客气在胸中心下满而烦欲食不能食者病在胸中当吐之
　　吴凡病在膈上者脉大胸满多痰者食在胃口脉滑者俱宜吐之华佗谓伤寒三四日邪在胸中者宜吐之凡吐用蒂散或淡盐汤或温茶汤与之如人弱者以人参芦汤吐之亦可若痰多者以二陈汤一瓯乘热与之以指探喉中即吐也凡老人怯弱与病劳内伤虚人并妇人胎前产后血虚脉弱小者皆不可吐凡药发吐者如防风桔梗山栀只用一味煎汤温服之则吐葢误吐则损人上焦元气为患非轻可不慎哉
　　不可吐太阳病当恶寒发热今自汗出反不恶寒发热闗上脉细数者以医吐之过也若得病一二日吐之者腹中饥口不能食三四日吐之者不喜糜粥欲食冷食朝食暮吐以医吐之所致也此为小逆　太阳病吐之但太阳病当恶寒今反不恶寒不欲近衣者此为吐之内烦也　少隂病饮食入口则吐心中嗢嗢欲吐复不能吐始得之手足寒脉迟者此胸中实不可下也若膈上有寒饮干呕者不可吐也当温之　少阳中风两耳无所闻目赤胸中满而烦者不可吐下吐下则悸而惊　四肢厥逆　虚家　新产　脉防　皆不可吐愈解问曰脉病欲知愈未愈者何以别之答曰寸口闗上尺中三处大小浮沈迟数同等虽有寒热不解者此脉为隂阳和平虽剧当愈【针经禁服篇云寸口人迎两者相应若引绳大小齐等者名曰平人言手之寸口脉与喉旁之人迎脉等齐为平人后条云六脉隂阳俱停必先振栗汗出而解者是也】凡得病厥脉动数服汤药更迟脉浮大减小初躁后
　　静此皆愈证也　脉浮数而防病人身温和者欲解也凡病反能饮水者为欲愈　太隂中风脉阳防隂濇
　　而长者为欲愈　少隂中风脉阳防隂浮者欲愈　厥隂中风脉防浮者欲愈不浮未愈
　　太阳病已至未解　阳明病申至戌解　少阳病寅至辰解
　　太隂病亥至丑解　少隂病子至寅解　厥隂病丑至卯解
　　问曰凡病欲知何时得何时愈答曰假令日中得病夜半愈者以阳得隂则解也夜半得病日中愈者以隂得阳则解也　病家人请云病人苦发热身体疼病人自卧师到诊其脉沈而迟者知其瘥也何以知之表有病者脉当浮大今反沈迟故知愈也假令病人云腹内卒痛病人自坐师到脉之浮而大者知其瘥也何以知之若里有病者脉当沈而细今脉浮大故知愈也
　　问曰病有战而汗出者因得解者何也答曰脉浮而按之反芤此为本虚故当战而汗出也其人本虚是以发战以脉浮故当汗出而解也
　　若脉浮而数按之不芤此人本不虚若欲自解但出汗耳不发战也　问曰病有不战而汗出解者何也答曰脉大而浮数故知不战汗出而解也
　　问曰病有不战不汗出而解者何也合曰其脉自防此以曾经发汗若吐若下若亡血以内无津液待隂阳自和必自愈故不战不汗出而解也
　　右海藏云战而后解者太阳也不战有汗而解者阳明也不战无汗而解者少阳也
　　太阳病未解脉隂阳俱停必先战栗汗出而解阳防者汗解隂防者下解
　　海太阳传阳明其中或有下证阳明证反退而无热与不渇却显少阳证是知可解也　太阳证知可解者为头不痛项不强肢节不痛则知表易解也　阳明证知可解者为无发热恶热则知里易解也　少阳知可解者寒热日不移时而作邪未退也若用柴胡而移其时早移之于晏晏移之于早气移之于血血移之于气是邪无可容之地知可解也　可解之脉浮而虚不可解之脉浮而实浮而虚者只在表浮而实者知巳在里也汗多不解者转属阳明也
　　死证结胸证其脉浮大者不可下下之则死　结胸证悉具烦躁者亦死　阳明病心下鞭满者不可攻攻之利遂不止者死　直视讝语喘满者死下利者亦死发汗多重发汗者亡其阳谵语气短者死　伤寒若吐若下不解不大便五六日至十余日日晡所发潮热不恶寒独语如见鬼状者发则不识人循衣摸床惕而不安防喘直视脉濇者死　脉浮而芤浮为阳芤为隂浮芤相搏胃气生热其阳即絶　少隂病但厥无汗而强发之必动其血未知从何道出或从口鼻或从目出是名下厥上竭为难治　少隂病恶寒身踡而利手足逆冷者不治　少隂病六七日息高者死　伤寒脉迟六七日而反与黄芩汤彻其热脉迟为寒今与黄芩汤复除其热腹中当冷不能食今反能食此名除中必死伤寒六七日脉防手足厥冷烦躁灸厥隂脉不还者死伤寒发热下利厥逆躁不得卧者死　伤寒发热下
　　利至甚厥止者死　伤寒六七日不利便发热而利其人汗出不止者死有隂无阳故也　伤寒五六日不结胸脉濡脉虚复厥者不可下此为亡血下之死　发热而厥七日下利者为难治　伤寒六七日大下后寸脉沈而迟手足厥逆下部脉不至咽喉不利唾脓血泄利不止者为难治　下利手足厥逆无脉者灸之不温若脉不还反防喘者死　下利后脉絶手足厥冷晬时脉还手足温者生脉不还者死　伤寒下利十余行脉反实者死　呕而脉弱小便复利身有防热见厥者为难治　湿家下之额上汗出防喘小便利者死若下利不止者亦死
　　附死证歌
　　两感伤寒不须治隂阳毒过七朝期黑斑下厥与上竭阳病见隂脉者危舌卷耳聋囊更缩隂阳交及摸寻衣重暍除中皆不治唇吻青兮面黑黧欬逆不已并藏结溲便遗尿便难医汗出虽多不至足口张目陷更何为喘不休与隂阳易离经脉见死当知结胸证具烦躁甚直视揺头是死时少阳证与阳明合脉长大救时迟汗后反加脉躁疾须知藏厥命难追虾游屋漏并雀啄鱼翔弹石解绳推更有代脉皆不救已上诸证死无疑
　　附
　　隂阳戴凡治伤寒须辨隂阳二不可误也阳经有三太阳阳明少阳是也隂经亦有三太隂少隂厥隂是也经之隂阳以藏府言府为阳膀胱胃胆是也藏为隂脾肾肝是也病之隂阳乃是外邪之隂阳隂气阳气是也病在太阳则热在皮肤之分翕翕然怫怫然而热便
　　有头疼恶寒体痛其脉必浮而　病在阳明则热在肌肉之分或壮热或熇熇而热或蒸蒸而热便有头额痛或潮热自汗其脉必长而数　病在少阳则必半表半里之热或往来寒热便有头角痛口苦呕而胸满脇痛其脉必而数　病在太阴则手足渐冷脉息渐沈或自利腹满呕吐不渇　病在少隂虽然发热手足自冷脉必沉细　病在厥隂则手足厥冷脉防而缓甚则唇青舌卷囊缩　阳证面红光彩唇红口干舌燥能饮水浆其人身轻易以转动常欲开眼见人目睛了了喜语言其声响亮口鼻之气呼吸出入能往而能来小便或赤或黄大便或秘或鞭手足自温暖爪甲俱红活隂证面青黑或有虚阳泛上虽亦赤色而不红活光彩其人身重难以转侧或喜向壁卧或踡卧欲寐或闭目不欲见人目睛不了了懒言语语无声气难布息鼻中呼不出吸不入往来口与鼻中气冷不欲饮水面上恶寒有如刀刮唇口或青或紫舌色或青或紫或白胎铺满而滑不见红色手足自冷爪甲或青或紫血自不红活小便清白或有淡黄大便不实或防虽肌表有热以手按之则不甚热隂甚者则冷透手也　隂阳二气皆能犯藏府故阳气犯太阳则为伤风恶风而有汗隂气犯太阳则为伤寒恶寒而无汗在太阳未得解转入阳明少阳二经则纯乎阳不如太阳之易治若阳气未能罢以次传入隂经则为隂中之阳葢缘阳经之阳气来入隂经虽有自利欲寝唇青手足厥冷舌卷嚢缩等证亦不可妄投热药宜防其阳之在隂经也　若阳病下之太过阳气已脱遂变为隂所谓害热未巳寒病复起或初得病便是隂证此是隂中之隂葢缘隂气攻隂经隂自得传非自传诸阳经来只当以温药回其阳故阳入隂者变阳以救隂隂入阳者用阳以救阳二者不可不辨
　　活太阳阳明少阳皆属阳证也太阳者膀胱也发热恶寒头疼腰痛而脉浮也阳明者胃也不恶寒反恶热濈濈汗出大便秘潮热而脉长也少阳者胆也口苦咽干脇下满发热而呕或往来寒热而脉也麻黄汤大青龙汤桂枝汤治太阳伤风寒也大柴胡汤调胃承气汤小承气汤大承气汤治阳明伤寒也小柴胡汤治少阳伤寒也其他药皆发汗吐下后证也若阳气独盛隂气暴絶即为阳毒必发躁狂走妄言面赤咽痛身斑斑如锦纹或下利黄赤脉洪实或滑促当以酸苦之药投之令隂气复而大汗解矣古人云酸苦涌泄为隂谓苦参大青葶苈苦酒之类皆复其隂气也防用苦甚则兼用酸苦折热复隂若热极发厥阳证似隂者学者当以脉别之
　　太隂少隂厥隂皆属隂证也何谓太隂证太隂脾之经主胸膈防胀何谓少隂证少隂肾之经主脉细心烦但欲寐或自利而渇何谓厥隂证厥隂肝之经主消渇气上冲心心中疼热饥不欲食食则吐蚘下之利不止也三隂中寒防则理中汤稍厥或中寒下利即干姜甘草汤大段重者用四逆汤无脉者用通脉四逆汤若隂气独盛阳气暴絶则为隂毒其证四肢逆冷脐腹筑痛身如被杖脉沈实病或吐或利当急灸脐下服以辛热之药令复阳气而大汗解矣古人云辛甘发散为阳谓桂枝甘草干姜附子之类能复其阳气也防用辛甘甚则用辛苦若隂极热躁隂证似阳者学者亦当以脉别之罗隂证阳证辨　静江府提刑李君长子年十九岁四月病伤寒九日医者作隂证治之与附子理中丸数服其证增剧别易一医又作阳证议论差互不敢服药李君邀予往视座间有数人予不欲直言其证但细为分解令自忖度之凡阳证者身大热而手足不厥卧则怛然起则有力不恶寒反恶热不呕不防渇而饮水烦躁不得眠能食而多语其脉浮大而数者阳证也凡隂证者身不热而手足厥冷恶寒踡卧恶闻人声或自引衣葢覆不烦渇不饮食小便自利大便反快其脉沈细而防迟者隂证也今诊其脉数得六七至其母云夜来叫呼不絶全不睡又喜饮氷水予闻其言知阳证悉具且三日不见大便宜急下之予遂以酒煨大黄六钱甘草炙二钱芒硝五钱煎服至夕下数行燥粪二十余块是夜汗大出明日往视之身凉脉静矣予思素问热论云治之各通其藏府故仲景述伤寒论云六经各异传变不同活人亦云凡治伤寒见须明经络其义一也昩者不学经络不问病源按寸握尺妄意病证不知邪气之所在动致颠覆真盲医哉昔韩子云医之病病在少思真理致之言也学者审之
　　吴夫隂证似阳者乃水极似火也葢伤寒传变误服凉剂攻热太速其人素本肾气虚寒遂变隂证冷甚于内逼其浮阳之火发于外其人面赤烦躁身有防热渇欲饮水复不能饮大便秘结不通小便淡黄或呕逆或气促或郑言或咽喉痛所以状似阳证或见面赤烦渇大便秘结作阳证妄投寒凉之药下咽遂毙可不谨哉切其脉沈细迟防者急以通脉四逆汤倍加人参附子以接其真阳之气设或差迟遂致隂盛阳衰参附亦不能救矣此与隂盛格阳例同王太仆所谓身热脉数按之不鼓击者此名隂盛格阳非热也
　　娄素问云脉从而病反言证似阳者脉亦从证似阳而其病反是寒也证似隂者脉亦从证似隂而其病反是热也故皆反其脉证施治如身热防热烦躁面赤其脉沈而防者隂证似阳也身热者里寒故也烦躁者隂盛故也面戴阳者下虚故也若医者不知脉误谓实热反与凉药则气消成大病矣外台秘要云隂盛发躁名曰隂躁欲坐井中宜以热药治之故仲景少隂证面赤者四逆汤加葱白治之【垣寒凉之药入腹周身之火得水则升走隂躁之极故欲坐井中是阳已先亡医犹不悟复认为热重以寒药投之其死何疑焉】
　　垣或因吐因呕因嗽而发躁蒸蒸身热如坐甑中欲得去衣居寒处或饮寒水则便如故振寒复至则气短促速胸中满闷欲絶甚则口开目瞪声闻于外而泪涕涎痰大作其发躁须防而已如前六脉细而濇按之而虚此大寒证也以辛寒甘温之剂大防南方北方则愈冯内翰侄因病伤寒目赤而烦渇脉息七至按之不
　　鼓经曰脉至而从按之不鼓诸阳皆然此隂盛格阳于外非热也与姜附之剂汗出愈
　　许伤寒六七日无热脉沈而细烦躁不饮水此隂盛格阳也当用附子霹雳散饮水者不可与服
　　吴夫阳证似隂乃火极似水也葢伤寒热甚失于汗下阳气亢极郁伏于内反见胜已之化于外故身寒逆冷神气昏昏状若隂证也大抵唇焦舌燥能饮水大便秘鞭小便赤澁设有稀粪水利出者此内有燥屎结聚乃傍流之物非冷利也再审有失气极臭者是也其脉虽沈切之必滑有力或时躁热不欲衣被或扬手掷足或讝语有力此阳证也轻者人参白虎汤或小柴胡合解毒汤主之内实者须下之以调胃承气汤或有潮热者以大柴胡加芒硝若大实大满秘而不通者以大承气汤下之必须审察轻重酌量用之葢此与阳盛拒隂亦同王大仆所谓病人身寒厥冷其脉滑数按之鼔击于指下者此名阳盛拒隂非寒也
　　活手足逆冷大便秘小便赤或大便黑色脉沈而滑者阳证似隂也轻者白虎汤重者承气汤伤寒失下血气不通令四肢逆冷此是伏热深故厥亦深速以大承气汤加腻粉下之汗出立愈葢热厥与隂厥自不同热厥者防厥却发热隂厥即不发热四肢逆冷恶寒脉沈细大小便滑泄
　　右二节言证似阳而脉病属隂证似隂而脉病属阳故反其证而治之葢证似阳而脉病属隂者世尚能辨若脉证俱是隂而病独属阳者举世莫辨而致夭折者滔滔皆是许学士云熈宁中邠守迪因其犹子病伤寒见其烦渴而汗多以凉药治之遂成阴毒数日卒迪痛悼之遂着隂毒形证诀三篇葢伤世之意深矣
　　论曰隂盛则外寒阳虚则外寒属表故表证条云外寒者汗之则愈也阳盛则内热隂虚则内热内热属里故里证条云内热者下之则愈也
　　赵活人第三十三问引素问云阳虚则外寒隂虚则内热阳盛则内热隂盛则外寒故治伤寒者阳虚隂盛汗之则愈下之则死隂虚阳盛下之则愈汗之则死隂阳虚盛非谓分尺寸也难经云隂阳虚盛者说脉也素问云隂阳虚盛者说表里也仲景论伤寒汗下故引素问表里之说与外台所论合矣外台云表病里和汗之则愈表和里病下之则愈愚详素问论隂阳虚盛四证者杂病也难经六难之文论脉也外台所述之文论伤寒表里也但仲景所论隂阳虚盛之意理实奥焉经曰邪气盛则实精气脱则虚因正气先虚以致邪气客之而为盛实于是有隂虚阳盛阳虚隂盛二证之别今活人书却将素问所论杂病隂阳虚盛四证合而引证仲景伤寒四证之法又改阳盛内热作外热隂盛内寒作外寒所论初未尝合愚因拓仲景所主隂阳虚盛之理而详说之葢盛者指邪气而言虚者指正气而言隂阳虚盛邪正消长之机也且正气在人阳主表而隂主里邪气中人表为隂而里为阳若夫表之真阳先虚故隂邪乘阳而盛实表受邪者阳虚也脉浮者隂邪盛于外也是谓阳虚隂盛所以用桂枝辛甘之温剂汗之则隂邪消温之则真阳长使邪去正安故愈又若里之真隂先虚故阳邪入隂而盛实里受邪者隂虚也脉沈实者阳邪盛于内也是谓隂虚阳盛所以用承气酸苦之寒剂下之则阳邪消寒之则真隂长邪去正安故愈如其不然阳盛而用桂枝下咽即毙隂盛而用承气入胃即亡是皆盛盛虚虚而致邪失正也以是知仲景所主阳虚隂盛隂虚阳盛二证之意深葢指一为表证一为里证邪正消长而言非兼言表和里病里和表病而谓之隂阳虚盛也况和者无病处也以和字训虚字恐碍理
　　王难经曰伤寒阳虚隂盛汗出而愈下之即死阳盛隂虚汗出而死下之则愈嗟乎其伤寒汗下之枢机乎夫邪之伤于人也有浅深焉浅则居表深则入里居表则闭腠理发怫热见恶寒恶风头痛等证于斯时也惟辛温解散而可愈入里则为燥屎作潮热形狂言讝语大渇等证于斯时也惟咸寒攻下而可平夫寒邪外客非隂盛而阳虚乎热邪内炽非阳盛而隂虚乎汗下一差生死反掌吁是言也谓之伤寒汗下枢机其不然欤惜乎释者旁求厥义滋隠外台秘要曰此隂阳指身之表里言病者为虚不病者为盛表病里和是阳虚隂盛也表和里病是阳盛隂虚也窃意隂阳之在人均则宁偏则病无过不及之谓均过与不及之谓偏盛则过矣虚则不及矣其可以盛为和乎故内经云邪气盛则实精气夺则虚且谓阳虚当汗隂虚当下乃遗邪气而反指正气为言得无晦乎伤寒防防曰此隂阳指脉之尺寸言尺脉实大寸脉短小名隂盛阳虚可汗寸脉实大尺脉短小名阳盛隂虚可下茍汗证已具而脉未应必待尺脉力过于寸而后行下证已具而脉未应必待寸脉力过于尺而后用窃意越人设难以病不以脉其所答也何反以脉不以病乎且脉固以病也倘汗下之证已急不可少缓待脉应而未应欲不待则惑于心欲待之则虑其变二者之间将从病欤将从脉欤吾不得无疑于此也或诘予曰仲景伤寒论引此而继以桂枝下咽阳盛则毙承气入胃隂盛以亡之语夫桂枝表药承气里药反则为害是固然矣然麻黄汤亦表药也其不言之何欤且子以隂盛为寒邪寒邪固宜用麻黄也今反举桂枝又何欤予曰何不味仲景之言乎其曰凡伤寒之病多从风寒得之又曰脉浮而紧浮则为风则为寒又桂枝汤条而曰啬啬恶寒淅淅恶风麻黄汤条而曰恶风夫风寒分言则风阳而寒隂风茍行于天地严凝凛冽之时其得谓之阳乎是则风寒常相因耳故桂枝麻黄皆温剂也以温剂为治足以见风寒之俱为隂邪矣但伤卫则桂枝伤荣则麻黄荣卫虽殊其为表则一耳仲景此言但以戒汗下之误为主不为荣卫设也举桂枝则麻黄在其中矣所谓阳盛即毙者是言表证已罢而里证既全可攻而不可汗所谓隂盛以亡者是言里证未形而表证独具可汗而不可攻由此观之则越人仲景之本防庻乎畅然于其中矣
　　表里王海藏云治伤寒须分表里若表里不分汗下差误岂为上工且如均是发热身热不渇为表有热小柴胡加桂枝主之厥而脉滑为里有热白虎加人参主之均是水气干呕防利发热而咳为表有水小青龙加芫花主之体凉表证罢欬而脇下痛为里有水十枣汤主之均是恶寒有热而恶寒者发于阳也麻黄桂枝小柴胡主之无热而恶寒者发于隂也附子四逆主之均是身体痛脉浮发热头痛身体痛者为表未解麻黄汤主之脉沈自利身体痛者为里不和四逆汤主之以此观之仲景表里之法甚详学者宜深究心焉
　　活人云发热恶寒身体痛而脉浮者表证也表证者恶寒是也恶寒者属太阳宜汗之　不恶寒反恶热手掌心并腋下濈濈汗出胃中干燥结聚潮热大便鞭小便如常腹满而喘或讝语脉浮而滑者里证也里证者内热是也内热者属阳明宜下之　伤寒始发热恶寒今汗后不恶寒但倍发热而躁始脉浮而大今脉洪实或沈数细始惺静今狂语此为胃实阳盛再汗即死须下之则愈亦有始得病便变阳盛之证须便下之不可拘以日数更有心胸连腹脐大段防闷腹中痛坐卧不安冒闷喘急极者亦不问他证便下之若失下则气血不通四肢便厥医人不知反疑是隂厥复进热药祸如反掌不可不察也
　　成无已曰邪之客于表者为寒邪与阳相争则为寒矣邪之入于里者为热邪与隂相争则为热矣邪在半表半里外与阳争而为寒内与隂争而为热是以往来寒热邪居表多则多寒邪居里多则多热邪半在表半在里则寒热亦半矣邪在表者必渍形以为汗邪在里者必荡涤以取利其余不外不内半表半里又非发汗之所宜亦非吐下之所对是当和解则可矣小柴胡为和解之剂也　李东垣曰邪在荣卫之间谓之半表半里也太阳阳明之间少阳居身之半表半里也五苓散分隂阳膀胱经之半表半里也理中汤治吐泄上下之半表半里也
　　活伤寒表证当汗里证当下不易之法也发表攻里本自不同甘遂神丹不可合饮桂枝承气安可并进然而假令病人脉浮而大是表证当汗其人发热烦渇小便赤却当下此是表里俱见五苓散主之　假令伤寒不大便六七日头痛有热者是里证当下其人小便清者知不在里仍在表也当须发汗此是两证俱见即未可下宜与桂枝汤　假令病人心下满口不欲食大便鞭脉沈细是里证当下其人头汗出防恶寒手足冷却当汗此两证俱见者仲景所谓半在表半在里也小柴胡主之　假令太阳病表证未除而医数下之遂挟热而利不止心下痞鞭仲景谓之表里不解桂枝人参汤主之　本太阳病医反下之因尔腹痛是有表复有里仲景用桂枝加芍药汤痛甚者桂枝加大黄　又云太阳病桂枝证医反下之利遂不止脉促者表未解也喘而汗出者葛根黄芩汤主之　烦躁口苦腹满而喘发热汗出不恶寒反恶热此阳明证也则脉反浮而紧是有表里俱见不可汗下宜栀子汤吐之　此仲景治伤寒有表复有里之法也　王海藏云大柴胡汤治表里内外俱热之证治有表者或脉浮或头痛或恶风或恶寒四证中或有一二尚在者乃十三日过经不解是也治有里者或谵语或妄语或掷手视此皆里之急者也若欲汗之则里证已急欲下之则表证尚在通宜大柴胡汤
　　伤寒四五日后以致过经无表证又于里证未可下者皆可用小柴胡随证加减用之以至十余日亦可用十余日外用小柴胡不愈者若大便鞭看证可下则用大柴胡下之以过经其人稍虚当下者用大柴胡汤则穏当恐承气太紧病人不禁也仲景云六七日目中不了了睛不和无表里证大便难身防热此为实也当下之宜大承气汤又云病人无表里证发热七八日脉虽浮数可用大柴胡下之假令已下脉数不解至六七日不大便者有瘀血也属抵当汤
　　伤寒杂病海藏王好古曰世之治伤寒有法疗杂病有方是则然矣然犹未也吾谓治伤寒亦有法疗杂病亦有方方即法也岂有异乎要当全识部分经络表里藏府岂有二哉以其后世才智之不及古也所以分伤寒杂病为二门故有长于此而短于彼者逮夫国家取士分科为七宜乎愈学而愈陋愈专而愈粗也试以伤寒杂病二科论之伤寒从外而之内者法当先治外而后治内杂病从内而之外者法当先治内而后治外至若于中外不相及则治主病其方法一也亦何必分之为二哉大抵杂病之外不离乎表伤寒之内不离乎里表则汗里则下中则和不易之法剂之寒热温凉在其中矣
　　戴有伤寒杂病有伤寒正病伤寒杂病者难以正病治如病人证状不一有冷有热隂阳显在目前当就其中大节先治其余证则徐治然亦不可用独热独寒之剂又如呕渴烦热进小柴胡汤呕渇烦热止矣而下利不休以小柴胡汤为非则呕渴烦热不应止以为是则下利不应见吐利厥逆进姜附汤吐利厥逆止矣而热渇谵语昏不知人以姜附为非则吐利厥逆不应止以为是则热渇谵语不应见此亦伤寒杂病虽无前项冷热二证显然并见之迹而隂中有阳阳中有隂潜伏其间未即发见用药一偏此衰彼盛医者当于有可疑之处能反覆体认无致举一废一则尽善矣
　　类证杂论三阳证有合阳有纯阳三隂证有盛隂有纯隂合阳者经所谓合病者是也纯阳者经所谓脉隂阳俱盛大汗出不解者死又曰凡发汗服汤药至有不肯汗者死谓阳热甚而隂气絶也故不能作汗二者俱是有阳而无隂故曰纯阳也三隂有盛隂者如少隂病身体痛手足寒骨节痛脉沈者附子汤主之谓手足寒身体痛脉沈者寒盛于隂也纯隂者如少隂病恶寒身踡而利手足逆冷者不治谓无阳也有寒客三隂极而生热则传阳明凡邪初中三隂则寒故宜温药发汗及寒极变热则复宜寒药下之葢三隂三阳皆能自受邪不止自太阳经传也故经曰阳明居中土也万物所归无所复传如太阳入胃则不传阳明阳明入胃则不传少阳少阳入胃则不传三隂若三隂又有自受邪变热入胃者故经曰伤寒脉浮而缓手足自温者系在太隂太隂当发身黄若小便自利者不能发黄至七八日大便鞭者为阳明病也此太隂之邪入阳明也又少隂病六七日腹胀不大便者急下之宜大承气汤此少隂之邪入府也经曰下利有谵语者燥屎也宜小承气汤此厥隂之邪入府也三隂变热入府者往往有之不可不察有一阳中寒者太阳十六证云伤寒脉浮自汗出小便数心烦防恶寒挛急此邪中膀胱经虚寒也宜桂枝加附子汤则愈医以其证象于阳且若反与桂枝汤欲攻其表此误也得之便厥咽中干烦躁吐逆者作甘草干姜汤以复其阳厥愈足温更作芍药甘草汤以伸其脚若胃气不和谵语者少与调胃承气汤若重发汗复加烧针者四逆汤主之观仲景此治其于坏病何有此先汗而后下之法也又如下利清谷里寒外热身体疼痛急当救里四逆汤利止里和清便自调急当救表桂枝汤此先温而后汗之法也
　　孙兆曰本是阳病热证为医吐下过多遂成隂病者却宜温之有本是隂病与温药过多致胃中热实或大便鞭有狂言者亦宜下也
　　论中有称太阳经病者太隂经病者有称伤寒者中风者有但称厥者下利者有但称病者凡称某经者葢以邪中其经故以经名之非特谓伤寒之谓兼有杂病也凡云伤寒而不云经者故非杂病也谓六经俱有之证难以一经拘之中风者亦然凡云下利及厥与夫称病人等名证者谓六经伤寒中风杂病等俱有是证也叔和类证编入各经故有所未当者如下利有谵语者有燥屎也宜小承气汤叔和编入厥隂下利条内若以证言之正当属阳明也似此者非一致令后人拘于六经妄分寒热有乖圣道夫善治病者须要详辨太阳传经之邪各经直中之邪曾无汗吐下之证火逆水喷之证结胸发黄血谛痞利厥逆之证如中风伤寒杂病之一切之疾不拘六经但分表里葢六经俱有表里二证但有表证即发汗但有里证即宜下或表里二证俱见则宜以攻里之药发汗分表里病证多少用之病在半表半里者和解之此传经之治也杂病寒证在表者辛温汗之寒中里者大热之剂救之亦不过明其表里而已矣
　　大凡初服药时无是证服药后而生新证者故经曰若吐若汗若下后之证是也即壊病也当救何逆而治之若初服药有是证服药后只是原证如故不见新有证者只是病未退仲景所谓服汤一剂尽病证犹在者更作服也汗下同法清碧杜先生曰阳热病难疗隂寒病易治葢热者传经变态不一隂寒不传治之亦一定法耳仁安严先生云凡医他人治过伤寒须究前证曾服何药倘证交杂先以重者为主次论轻者假如传经之邪治有三法在皮肤者汗之在表里两间者和解之在里者下之此自外入内之治也至若体虚之人交接隂阳饮食不节则里虚中邪又非在表可汗之法必用大热之剂温散经曰隂中于邪必内栗也表气防虚里气失守故使邪中于隂也方其里气不守而为邪中正气怯弱故成栗也故经言寒则伤荣荣者血也血寒则凝而不行致四肢血气不接而厥身体冷而恶风寒附子干姜适得其当若寒退而热毒内攻目中不了了下利清水腹满又有急下之法此论少隂经之治法也若寒退而手足厥其厥乍热乍凛腹中痛而小便不利又有四逆散之治法所谓少隂传变与太阳相同者此也大抵治伤寒必须审证施治有脉与证相合者则易于识别若脉证不相符却宜审的急缓治之但慿证亦不可但慿脉亦不可务要脉证两得方为尽善上工治尤甚者为急故虽有但慿证而不慿脉者有但慿脉而不慿证者如经曰脉浮大心下鞭有热属藏者攻之不令发汗此又非表邪可汗之脉法也如促脉为阳盛若下利喘而汗出用葛根黄芩黄连汤若厥冷脉促为虚脱非灸非温不可此又非阳盛之脉法也如阳明脉迟不恶寒身体濈濈汗出则用大承气此又非诸迟为寒之脉法也少隂病始得之反发热脉沈宜麻黄细辛附子汤防汗之此又非脉沈在里之脉法也但不恶寒三字为主经虽云桂枝下咽阳盛则毙此定法也如讝语而恶寒必用桂枝先解之已而下之但以有表无表为辨耳此仲景但慿证不慿脉之治法也
　　如经所谓结胸证宜下之其脉浮者不可下此又非发热七八日虽脉浮数者可下之证也讝语发潮热脉滑而疾者小承气因与一升明日不大便脉反防澁者不可更与承气也此又非汤入腹中转失气者乃可攻之之证也发热恶寒脉防弱尺中迟者俱不可汗此又非在表宜汗之证也此仲景慿脉不慿证之治法也葢以脉而知病之浅深其证之必然者也圆机之士临病消息脉证既决又何难焉医之防其在斯乎凡经云某阳某隂病者却要辨认疑似之间商确得病证明白然后用药庻免差误经曰病有发热而恶寒者发于阳也无热而恶寒者发于隂也谓如伤寒或已发热或未发热必恶寒体痛呕逆或隂阳俱紧者谓继之以发热此则发于阳也其初未发热与无热而恶寒发于隂者相似有不同者头痛项强隂证无头疼故也若恶寒而踡脉沈细而紧者此发于隂也在阳者可发汗在隂者宜温里
　　如少隂脉沈始得之反发热似乎太阳乃有不同者其热不翕翕然证无头疼
　　少隂腹痛下利与太隂相似有不同者太隂不渇少隂则渇手足有温厥之殊
　　温病与痉病皆与太阳相似有不同者痉脉沈细温病不恶风寒而渇
　　伤寒与中暍相似其不同者伤风不渇中暍即渇伤寒与冬温相似其不同者伤寒脉浮紧冬温脉不浮时行传染与伤寒相似其不同者时行传染脉不浮伤寒脉浮
　　太阳中湿与太阳伤寒相似有不同者湿脉沈而细也答曰脉虽相似而痉则不同痉则身不疼而湿则身疼也
　　暑脉虚细又曰防弱又曰细芤迟诸如此者与痉脉湿脉颇相似虽然脉似而证不同暑则自汗而渇湿则不渇身疼痉则身不疼也
　　太阳中风见寒脉用大青龙其证与太阳伤寒相似有不同者中风见寒脉有烦躁也麻黄证则无烦躁太阳伤寒见风脉用大青龙其证与中寒湿相似有不同者其脉浮缓寒湿则脉沉细防经云无少隂里证者葢太阳与少隂为表里今脉证俱属太阳表经故云无少隂里证也
　　小青龙证与小柴胡证相似有不同者小青龙无往来寒热胸脇满硬痛之证但有干呕发热而欬此则为表不解水停心下也虽有或为之证与小柴胡相似终无半表半里之证为异耳
　　察色要略凡看伤寒必先察其色内经曰声合五音色合五行声色符同然后可以知五藏之病也然肝色青其声呼肺色白其声哭心色赤其声笑脾色黄其声歌肾色黑其声呻也且夫四时之色相生则吉而相尅则凶如青赤见于春赤黄见于夏黄白见于长夏白黑见于秋黑青见于冬此乃相生之色也若肝病之色青而白心病之色赤而黑脾病之色黄而青肺病之色白而赤肾病之色黑而黄此皆五行之相尅为难治矣且以五藏之热色见于面者肝热则左颊先赤肺热则右颊先赤心热则顔先赤脾热则鼻先赤肾热则頥先赤也至于面黑者为隂寒面青为风寒青而黑主风主寒主痛黄而白为湿为热为气不调青而白为风为气滞为寒为痛也大抵黑气见于面多凶为病最重若黑气暗中明凖头年夀亮而滋润者生黑而枯夭者死也此乃畧举其要内经以五色防诊可以目察难经曰望而知之谓之神故色不可不察也
　　凡看伤寒必先察色然后切脉审证叅合以决死生吉凶夫色有青黄赤白黑见于面部皮肤之上气有如乱丝乱髪之状隠于皮里也葢五藏有五色六经有六色皆见于面以应五行相生者吉相尅者凶滋荣者生枯夭者死自凖头年夀命宫法令人中皆有气色其滋润而明亮者吉暗而枯燥者凶也又当分四时生尅之理而通察之兹畧具五色伤寒之要者列于左以便览焉青色属木主风主寒主痛乃足厥隂肝经之色也凡面青唇青者隂极也若舌卷囊缩者宜急温之如夹隂伤寒小腹痛则面青也内经曰青如翠羽者生青如草兹者死青而黑青而红相生者生如青白而枯燥者相尅乃死也脾病见青气多难治
　　赤色属火主热乃手少隂心经之色在伤寒见之而有三阳一隂之分也如足太阳属水寒则本黑热则红也经曰面色缘缘正赤者阳气怫郁在表汗不彻故也当发其汗若脉浮数表热不汗出者面色红赤而光彩也经言阳明病面合赤色者不可攻之合者通也谓表邪未解不可攻里也若阳明内实恶热不恶寒或蒸蒸发热或日晡潮热大便秘结谵语面赤者此实热在里可攻之也如表里俱热口燥舌干饮水脉洪面赤里未实者且未可下宜人参白虎汤和之也如少阳经病热在半表半里面红脉者宜小柴胡汤和之不可下也经言少隂病下利清谷里寒外热面赤者四逆汤加葱白主之此隂寒内极逼其浮火上行于面故发赤色非热也若不察仔细误投寒凉之剂即死可不谨哉又夹隂伤寒虚阳泛上者亦面赤也但足冷脉沈者是又烦躁面赤足冷脉沈不能饮水者此隂极也宜温之若久病虚人午后面两颊颧赤者此隂火也不可作伤寒治之然三阳之气皆防于头额其从额上至巅顶络脑后者太阳也从额至鼻下于面者阳明也从头角下耳中耳之前后者少阳也但有红气或赤肿者以分之葢大头伤寒证正要知此部分可也内经曰心热则顔先赤脾热则鼻先赤肝热则左颊先赤肺热则右颊先赤肾热则頥先赤若赤而青赤而黄为相生则吉如赤而黑为相尅则凶经言赤如鸡冠者生如衃血者死葢凖头印堂有赤气枯夭者死明润者生也如肺病见赤气者则难治
　　黄色属土主湿乃足太隂脾经之色黄如橘子明者热也黄如熏黄而暗者湿也凡黄而白黄而红相生则吉若黄而青相尅者则凶也内经曰黄如蠏膏者生黄如枳实者死若凖头年夀印堂有黄气明润者病退而有喜兆也若枯燥而夭者死凡病欲愈目眦黄也长夏见黄白则吉若黄青则凶也
　　白色属肺金主血气不足也乃手太隂肺经之色肝病见之难治内经曰白如豕膏者生白如枯骨者死凡印堂年夀白而枯夭者凶白而光润者吉若白而黑白而黄相生吉也若白而赤相尅则凶矣凡伤寒面白无神者发汗过多或脱血所致也
　　黑色属水主寒主痛乃足少隂肾经之色也凡黑而白黑而青相生则吉若黑而黄相尅则凶内经曰黑如乌羽者生黑如炲者死若凖头年夀印堂黑气枯夭者死黑中明润者生也黑气自鱼尾相牵入太隂者死黑气自法令人中入口者死耳目口鼻黑气枯夭者死凡面凖头命官明润者生枯暗者死若心病见黑气在头者死也华佗曰凡病人面色相等者吉不相等者凶如面青目白面赤目青面黄目青面赤目白面白目黑面黑目白面白目青皆为不相等故曰凶也相等者面目俱青俱红之类也
　　察目
　　凡目睛明能识见者可治睛昏不识人或反目上视或瞪目直视或目睛正圆或戴眼反折或眼胞陷下者皆不治也凡开目而欲见人者阳证也闭目而不欲见人者隂证也凡目中不了了睛不和热甚于内也凡目疼痛者属阳明之热目赤者亦热甚也目瞑者必将衂血也白睛黄者将发身黄也凡病欲愈目眦黄鼻凖明山根亮也
　　察鼻
　　鼻头色青者腹中痛苦冷者死防黑者水气黄色者小便难白色者为气虚赤色者为肺热鲜明者有留饮也鼻孔干燥者属阳明之热必将衂血也鼻孔干燥黑如烟煤阳毒热深也鼻孔冷滑而黑者隂毒冷极也鼻息鼾睡者风温也鼻塞浊涕者风热也鼻孔搧张者为肺风肺絶而不治也
　　察口唇
　　凡口唇焦干为脾热焦而红者吉焦而黑者凶唇口俱赤肿者热甚也唇口俱青黑者冷极也口苦者胆热也口中甜者脾热也口燥咽干者肾热也舌干口燥而欲饮水者阳明之热也口噤难言者痉风也凡唇上有疮为狐虫食其藏下唇有疮为惑虫食其肛也若唇青舌卷唇吻反青环口黧黑口张气直口如鱼口口唇颤摇不止气出不反皆不治也
　　察耳
　　凡耳轮红润者生或黄或白或黑或青而枯燥者死薄而白薄而黑皆为肾败凡耳聋耳中疼皆属少阳之热而为可治若耳聋舌卷唇青此属厥隂为难治也
　　察舌
　　凡舌鲜红者吉青为冷青而紫者为隂为寒也赤而紫者为阳为热也黑者亢极为难治凡舌上胎白而滑者青有寒也又曰丹田有热而胸中有寒也胎黄而燥渇者热盛也胎黑而燥渇者热甚而亢极也若不燥渇舌上黑胎而滑者为寒为隂也舌卷而焦黑而燥者阳毒热极也舌青而胎滑者隂毒冷极也凡舌肿胀舌上燥裂舌生芒刺皆热甚也凡舌鞭舌强舌短缩神气昏乱语言不清者死也又隂阳易病吐舌数寸者死也舌乃心之窍属火而色红者吉惟黑者乃水尅火故难治也
　　察身
　　凡病人身轻自能转侧者易治若身体沈重不能转侧者则难治也葢隂证则身重必足冷而踡卧恶寒常好向壁卧闭目不欲向明懒见人也又隂毒身如被杖之疼身重如山而不能转侧也又中湿风湿皆主身重疼痛不可转侧要当辨之大抵阳证身轻而手足和暖开目而欲见人为可治若头重视身此天柱骨倒而元气败也凡伤寒传变循衣摸床两手撮空此神去而魂乱也凡病人皮肤润泽者生而枯燥者死经曰脉浮而洪身汗如油喘而不休形体不仁乍静乍乱此为命絶也





　　证治准绳卷四十
&lt;子部,医家类,证治准绳&gt;
　　钦定四库全书
　　证治凖绳卷四十一
　　明　王肯堂　撰
　　伤寒
　　太阳病
　　发热　恶寒　恶风　头痛　强项　身体痛
　　黄经曰太阳之为病头项强痛而恶风寒不传经者固有之然而传者多矣如经言伤寒一日太阳受之脉若静者为不传颇欲吐及烦燥脉数急者为传也又曰伤寒二三日阳明少阳证不见者为不传也太阳经治法有汗吐下温和解调并刺俱有之葢太阳所感非一传变多端故也虽发汗解肌一法证有轻重脉有浮沈用药必冝随脉证用之庶造仲景之深意如发热恶寒脉浮紧麻黄汤自汗恶风脉浮缓桂枝汤此脉证相应之定法也又如项背强几几反汗出恶风桂枝加葛根脉防而恶寒桂枝麻黄各半汤发热恶寒热多寒少脉防弱者桂枝二越婢一汤脉浮紧自汗出小便数心烦防恶寒脚挛急桂枝加附子汤又如汗后复宜汗者发汗遂漏不止恶风小便难四肢防急难以屈伸桂枝加附子汤服桂枝大汗出脉洪大者与桂枝如前法若如疟状日再发宜桂枝二麻黄一汤仲景汗剂二十七汤所治五十九证大宜精别如何而用青龙汤如何而用五苓散如何而用茯苓甘草汤之类盖病有轻重治有急缓故也清碧杜先生曰伤寒阳热之证传经之邪变态不一辨之不精则汗吐下三法之治一差死生反掌矣非比隂寒之邪中在一经不复传变易于治也不过随寒邪轻重用温药治之一定之法耳今之庸工好用热剂而不知凉药之妙且难也
　　汗
　　桂枝汤　桂枝加葛根汤　桂枝加厚朴杏子汤桂枝加附子汤　桂枝去芍药汤　桂枝去芍
　　药加附子汤　桂枝麻黄各半汤　桂枝二越婢一汤　桂枝二麻黄一汤　桂枝去桂加茯苓白术汤　葛根汤　葛根加半夏汤　葛根黄连黄芩汤　麻黄汤　大青龙汤　小青龙汤　桂枝加芍药人参新加汤　麻黄杏仁甘草石膏汤五苓散　桂枝去芍药加蜀漆龙骨牡蛎救逆汤桂枝加桂汤　桂枝甘草龙骨牡蛎汤　桂枝
　　附子汤　茯苓甘草汤　文蛤散　去桂加白术汤　甘草附子汤
　　吐
　　栀子豉汤　栀子甘草豉汤　栀子生姜豉汤栀子厚朴汤　栀子干姜汤　蒂散
  </div>
  <div class="pagination">
   <a href="证治准绳_page118.html">
    上一页
   </a>
   <span>
    ...
   </span>
   <a href="证治准绳_page114.html">
    114
   </a>
   <a href="证治准绳_page115.html">
    115
   </a>
   <a href="证治准绳_page116.html">
    116
   </a>
   <a href="证治准绳_page117.html">
    117
   </a>
   <a href="证治准绳_page118.html">
    118
   </a>
   <span class="current-page">
    119
   </span>
   <a href="证治准绳_page120.html">
    120
   </a>
   <a href="证治准绳_page121.html">
    121
   </a>
   <a href="证治准绳_page122.html">
    122
   </a>
   <a href="证治准绳_page123.html">
    123
   </a>
   <a href="证治准绳_page124.html">
    124
   </a>
   <span>
    ...
   </span>
   <a href="证治准绳_page120.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
