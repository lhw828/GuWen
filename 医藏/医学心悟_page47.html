<!DOCTYPE html>
<html>
<head>
    <meta charset="UTF-8">
    <title>医学心悟 - 第 47 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医学心悟 - 第 47 页/共 63 页</h1>
    <div class="content">　　《易》曰：干道成男，坤道成女。干刚用事，得阳气之专者，则多男；坤柔用事，得阴事之全者则多女，此定理也。男子平时，清心寡欲，养其干健之体，则所感而生男矣。至于受胎时日之法，谓断经一、二日，感者成男，三、四、五日，感者成女。诚以一、二日间阴气方亏，则阳气当胜，故生男。三、四、五日，阴血既回，则阳气不胜，故生女。此乾坤之性情，刚柔之体用也。今方家备载转女为男之法，有束皮革者，有佩雄黄者，有暗藏雄鸡羽于席下者，有暗藏斧于床下，而系刃向下者，种种诸法，或验或不验。其验者，安知其非幸中耶？终不若讲究本原为合理也。

　　卷四

　　诊妇人有孕法

　　经谓妇人有孕者，身有病而无邪脉也。有病，谓经闭。无邪脉，谓脉息如常，不断绝也经又云：手少阴脉动甚者，孕子也。少阴，心也，心主血脉，心脉旺则血旺，而为孕子之兆。经又云：阴搏阳别，谓之有子。言二尺脉旺，与两寸迥别，亦为有孕。以上三者，但得其一，即为孕脉。分而占之，合而推之，而孕脉无遁情矣。或谓流利雀啄，亦为孕脉，何也？答曰：流利者，血正旺；雀啄者，经脉闭塞不行，故脉疾而歇至，此数月之胎也。不知者断为病脉，则令人耻笑。或谓：孕有男女，何以脉而知之也？答曰：左寸为太阳，脉浮大，知为男也。右寸为太阴，脉沉实，知为女也。若两寸皆浮大，主生二男。两寸皆沉实，主生二女。凡孕脉，弦紧滑利为顺，沉细微弱为逆也。

　　卷四

　　验胎法

　　妇人经水不行，已经三月，或脉不应指，或经事偶见，法当验之。用川芎为细末，煎艾汤，空心调下二钱，腹内微动，则有胎，不动者，非胎也。

　　卷四

　　食忌

　　有孕之后，凡忌食之物，切宜戒谨：一食鸡子、糯米，令子生寸白虫。一食羊肝，令子多疾。一食鲤鱼，令儿成疳。一食犬肉，令子无声。一食兔肉，令子缺唇。一食鳖，令子项短。一食鸭子，令子心寒。一食螃蟹，多致横生。一食雀肉，令子好淫。一食豆酱，令子发哮。一食野兽肉，令子多怪疾。一食生姜，令子多指。一食水鸡、鳝鱼，令子生癞。一食骡如此之类，无不验者，所当深戒。

　　卷四

　　药忌

　　娠孕药忌歌，凡数十种。推之尚不止此，然药中如斑蝥、水蛭、蛇蜕、蜈蚣、水银、信砒等药，皆非恒用之品，姑置勿论。兹特选其易犯者，约纂数语，俾医家举笔存神，免致差误。其他怪异险峻之品，在有孕时，自应避忌，不待言也。

　　乌头附子与天雄，牛黄巴豆并桃仁，芒硝大黄牡丹桂，牛膝藜芦茅茜根，槐角红花与皂角，三棱莪术薏苡仁，干漆 茹瞿麦穗，半夏南星通草同，干姜大蒜马刀豆，延胡常山麝莫闻，此系妇人胎前忌，常须记念在心胸。

　　上药忌禁犯，似矣。然安胎止呕，有用半夏者，娠孕热病，有用大黄者，娠孕中寒，有用干姜、桂、附者，是何说也？昔黄帝问于岐伯曰：妇人重身，毒之如何？岐伯对曰：有故无殒，亦无殒也，大积大聚，其可犯也，衰其大半而止。有故者，谓有病。无殒者，无损乎胎也。亦无殒者，于产母亦无损也。盖有病则病当之，故毒药无损乎胎气。然必大积大聚，病势坚强，乃可投之，又须得半而止，不宜过剂，则慎之又慎矣。用药者，可不按岐黄之大法耶？

　　卷四

　　恶阻

　　娠妊之际，经脉不行，浊气上于清道，以致中脘停痰，眩晕呕吐，胸膈满闷，名曰恶阻。法当理脾化痰，升清降浊，以安胃气，用二陈汤加枳壳主之。若脾虚者，用六君子汤，加苏梗、枳壳、砂仁、香附主之。其半夏，虽为妊中禁药，然痰气阻塞中脘，阴阳拂逆，非此不除。以姜汤泡七次，炒透用之，即无碍也。若与参、术、同行犹为稳当。凡安胎气，止呕、定眩，须用白术为君，而以半夏、茯苓、陈皮、砂仁佐之，往往有效。夫妊娠恶阻，似属寻常，然呕吐太多，恐伤胎气，医者可不善为调摄乎！

　　二陈汤 六君子汤

　　（俱见类中。

　　卷四

　　胎动不安

　　娠妊胎动不安，多因起居不慎，或饮食触犯禁忌，或风寒搏其冲任之脉，或跌仆伤损，或怒动肝火，或脾气虚弱，宜各推其因而治之。大法，若因母病而胎动，但治其病而胎自安若因胎动而致病，但安其胎而母病自愈。再诊其色，若面赤舌青，则子难保，若面青舌赤吐沫，母亦难全。娠妊中切宜戒谨。

　　卷四　胎动不安

　　安胎饮

　　当归 川芎 白芍药（酒炒） 大熟地（九制） 茯苓 阿胶（各一钱） 甘草（炙） 艾叶（各三分） 白术（二钱水煎服。

　　若起居不慎，加人参、黄 、杜仲、续断；若饮食触犯，加人参、倍加白术；若风寒相搏，当按经络以祛风寒；若跌仆伤损，另用佛手散，加青木香、益母草；若怒动肝火，本方加柴胡、山栀；若脾气虚弱，去熟地，加人参、扁豆、陈皮。然因时调治，对证处方，全在

　　卷四　胎动不安

　　佛手散

　　当归（五钱） 川芎（二钱五分水煎，酒冲服。若跌仆伤重，加青木香一钱五分，益母草三钱。

　　卷四

　　胎漏

　　女人之血，无孕时，则为经水；有孕时，则聚之以养胎，蓄之为乳汁。若经水忽下，名曰漏胎，血沥尽，则胎不保矣。大法，若因风热动血者，用四物汤，送下防风黄芩丸。若因血虚，用本方加茯神、阿胶、艾叶。若因怒动肝火，用加味逍遥散。若去血太多，用八珍汤如不应，用补中益气汤。凡脾虚下陷、不能摄血归经者，皆宜补中益气。假如气血俱盛而见血者，乃小儿饮少也，不必服药。

　　四物汤

　　（见虚劳。

　　卷四　胎漏

　　防风黄芩丸

　　细实条芩（炒焦） 防风（各等分上为末，酒糊丸，桐子大。每服二钱，食前开水送下。

　　加味逍遥散

　　（见类中。

　　八珍汤

　　（见虚劳。

　　补中益气汤

　　（见类中。

　　卷四

　　子悬（子眩

　　子悬者，胎上逼也。胎气上逆，紧塞于胸次之间，名曰子悬。其症由于恚怒伤肝者居多亦有不慎起居者，亦有脾气郁结者，宜用紫苏饮加减主之。更有气逆之甚，因而厥晕，名曰子眩。并用前药主之。然子眩有由脾虚挟痰者，宜用六君子汤。若顽痰闭塞，而脾气不虚者，二陈汤加竹沥、姜汁。虚实之间，所当深辨也。

　　卷四　子悬（子眩

　　紫苏饮

　　治子悬，并催生顺产，神效。

</div>
    <div class="pagination">
<a href="医学心悟_page46.html">上一页</a><span>...</span><a href="医学心悟_page42.html">42</a><a href="医学心悟_page43.html">43</a><a href="医学心悟_page44.html">44</a><a href="医学心悟_page45.html">45</a><a href="医学心悟_page46.html">46</a><span class="current-page">47</span><a href="医学心悟_page48.html">48</a><a href="医学心悟_page49.html">49</a><a href="医学心悟_page50.html">50</a><a href="医学心悟_page51.html">51</a><a href="医学心悟_page52.html">52</a><span>...</span><a href="医学心悟_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
