<!DOCTYPE html>
<html>
<head>
    <meta charset="UTF-8">
    <title>本草经集注 - 第 48 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 48 页/共 72 页</h1>
    <div class="content">　　味酸，微寒，无毒。主补中，益气力，止泄利，除蚁 。

　　雉虽非辰属，而正是离禽。丙午日不可食者，明其王于火也。（《新修》二三二页，《大观》卷十九，《政和》四○三页）

　　虫兽三品　中品

　　鹰屎白

　　主治伤挞，灭瘢。

　　只单用白，亦不能灭瘢。复应合诸药，僵蚕、衣鱼之属以为膏也。（《新修》二三二页，《大观》卷十九，《政和》四○二页）

　　虫兽三品　中品

　　雀卵

　　味酸，温，无毒。主下气，男子阴痿不起，强之令热，多精有子。

　　脑：

　　主治耳聋。

　　头血：

　　主治雀盲。

　　雄雀屎：

　　主治目痛，决痈疖，女子带下，溺不利，除疝瘕。五月取之良。雀性利阴阳，故卵亦然。

　　术云：雀卵和天雄丸服之，令茎大不衰。人患黄昏间目无所见，谓之为雀盲，其头血治之。雄雀屎，两头尖是也，亦治龋齿。雀肉不可合李食之，亦忌合酱食，妊身尤禁也。（《新修》二三三页，《大观》卷十九，《政和》四○一页）

　　虫兽三品　中品

　　鹳骨

　　味甘，无毒。主治鬼蛊诸疰毒，五尸，心腹疾。

　　鹳亦有两种，似鹄而巢树者为白鹳，黑色曲颈者为阳乌鹳。今宜用白者。（《新修》二三四

　　虫兽三品　中品

　　雄鹊

　　味甘，寒，无毒。主治石淋，消结热。可烧作灰，以石投中散解者是雄也。

　　五月五日鹊脑入术家用，一名飞驳乌。鸟之雌、雄难别，旧言其翼左覆右是雄。右覆左是雌。又烧毛作屑，纳水中，沉者是雄，浮者是雌。今云投石，恐止是鹊尔，余鸟未必尔，并未识之。（《新修》二三四页，《大观》卷十九，《政和》四○四页）

　　虫兽三品　中品

　　伏翼

　　味咸，平，无毒。主治目瞑痒痛，治淋，利水道，明目，夜视有精光。久服令人喜乐，媚好，无忧。一名蝙蝠。生太山川谷，及人家屋间。立夏后采，阴干。（苋实、云实为之伏翼目及胆，术家用为洞视法，自非白色倒悬者，亦不可服之也。（《大观》卷十九，《政和》四○二页）

　　虫兽三品　中品

　　皮

　　味苦，平，无毒。主治五痔，阴蚀，下血赤白五色，血汁不止，阴肿，痛引腰背，酒煮杀之。又治腹痛，疝积，亦烧为灰，酒服之。生楚山川谷田野。取无时，勿使中湿。（得酒良，畏桔梗、麦门冬。）

　　田野中时有此兽，人犯近，便藏头足，毛刺人，不可得捉，能跳入虎耳中。而见鹊便自仰腹受啄，物有相制，不可思议尔。其脂烊铁注中，内少水银，则柔如铅锡矣。（《大观》卷二

　　虫兽三品　中品

　　石龙子

　　味咸，寒，有小毒。主治五癃邪结气，破石淋，下血，利小便水道。一名蜥蜴，一名山龙子，一名守宫，一名石蜴。生平阳川谷，及荆山石间。五月取，着石上令干。（恶硫黄、斑蝥、芜荑。）

　　其类有四种：一大形，纯黄色，为蛇医母，亦名蛇舅母，不入药；次似蛇医，小形长尾，见人不动，名龙子；次有小形而五色，尾青碧可爱，名断蜴，并不螫人；一种喜缘篱壁，名蜓，形小而黑，乃言螫人必死，而未常闻中人。案东方朔云：“若非守宫则蜥蜴”。如此蜓名守宫矣。以朱饲之，满三斤，杀，干末以涂女子身，有交接事便脱，不尔如赤志，故谓守宫。今此一名守宫，犹如野葛、鬼臼之义也，殊难分别。（《大观》卷二十一，《政和》四三二页）

　　虫兽三品　中品

　　露蜂房

　　味苦、咸，平，有毒。主治惊痫螈 ，寒热邪气，癫疾，鬼精蛊毒，肠痔，火熬之良。

　　又治蜂毒，毒肿。一名蜂场，一名百穿，一名蜂 。生 山谷。七月七日采，阴干。（恶干姜、丹参、黄芩、芍药、牡蛎。）

　　此蜂房多在树腹中及地中，今此曰露蜂房，当用人家屋间及树枝间苞裹者。乃远举 ，未解所以。（《大观》卷二十一，《政和》四二四页）

　　虫兽三品　中品

　　樗鸡

　　味苦，平，有小毒。主治心腹邪气，阴痿，益精强志，生子，好色，补中，轻身。又治腰痛，下气，强阴多精，不可近目。生河内川谷樗树上。七月采，曝干。

　　形似寒 而小，今出梁州，方用至稀，惟合大麝香丸用之。樗树似漆而臭，今以此树上为

　　虫兽三品　中品

　　蚱蝉

　　味咸、甘，寒，无毒。主治小儿惊痫，夜啼，癫病，寒热，惊悸，妇人乳难。胞衣不出，又堕胎。生杨柳上。五月采，蒸干之，勿令蠹。

　　蚱字音作笮，即是 蝉。 ，雌蝉也，不能鸣者。蝉类甚多。庄子云：蟪蛄不知春秋，则是今四月、五月小紫青色者。而《离骚》云：蟪蛄鸣兮啾啾，岁暮兮不自聊，此乃寒 尔，九月、十月中鸣甚凄急；又二月中便鸣者名 母，似寒 而小；七月、八月鸣者名 ，色青。

　　今此云生杨柳树上是。《诗》云：鸣蜩 者，形大而黑，伛偻丈夫，止是掇此，昔人啖之。故《礼》有雀 蜩范，范有冠，蝉有 ，亦谓此蜩。此蜩复五月便鸣。世云五月不鸣，婴

　　虫兽三品　中品

</div>
    <div class="pagination">
<a href="本草经集注_page47.html">上一页</a><span>...</span><a href="本草经集注_page43.html">43</a><a href="本草经集注_page44.html">44</a><a href="本草经集注_page45.html">45</a><a href="本草经集注_page46.html">46</a><a href="本草经集注_page47.html">47</a><span class="current-page">48</span><a href="本草经集注_page49.html">49</a><a href="本草经集注_page50.html">50</a><a href="本草经集注_page51.html">51</a><a href="本草经集注_page52.html">52</a><a href="本草经集注_page53.html">53</a><span>...</span><a href="本草经集注_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
