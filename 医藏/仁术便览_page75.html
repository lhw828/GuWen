<!DOCTYPE html>
<html>
<head>
    <meta charset="UTF-8">
    <title>仁术便览 - 第 75 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁术便览 - 第 75 页/共 100 页</h1>
    <div class="content">　　卷四

　　刀箭疮

　　刀箭枪伤，敛口生肌，神效。

　　降真香（火炙，去油，四两好） 五倍（大红色者，二两） 乳香 没药 血竭 儿茶细辛 川乌 龙骨（ 。各五钱）共为极细末敷，马都大人边上救人数万。

　　一方 治箭镞入骨，不可拔。

　　取巴豆七粒，微熬，与蜣螂同研，涂伤处。须臾定痛，微忍，待痒至极不可忍，便憾动镞，即拔之立出，速以生肌膏贴。兼治背疮。

　　刀疮药 五月五日用韭菜汁合锻石捣成饼，阴干。止血，定痛，生肌，不怕风。

　　一方 吞针刺喉内不能出。用磁石磨令圆，线系以物，送针处，引针出。

　　一方 专治刀箭伤，止血，定痛。

　　定粉（一两） 枯白矾（二钱，另研） 没药（另研） 乳香（另研。各一两） 风化锻石（一两）上各研为末，和匀掺上。

　　卷四　疥癣疮

　　【大枫膏】

　　治一切干湿疥，并脓窠烂疮。

　　大枫子（连壳二两，去壳用仁） 枯矾（四两） 蛇蜕（烧存性，三分） 樟脑（三分）

　　蜂窠（烧存性，三分） 水银（五分） 地沥青（四两）

　　上为末，同地沥青再入水银，研匀涂之。

　　治多年不愈顽癣方轻粉（五分） 川槿皮（一钱） 斑蝥（七个） 大枫子（七个，去壳）

　　上用河井水各一钟，将药同煎一时，露一宿，蘸药水涂之。

　　一方 治疥癣疮，化硫黄一两，花椒细末一两，合一处，研香油调敷。

　　一方 用露蜂房各桶内装入硫黄细末，再入油火烧，待流下热油，手搽疮上，揉搓火烤，神效。

　　又方 用香油半斤，鸡子黄四个，同熬至鸡子黑成油，下火，入硫黄末二两，乘热用石研成一家，成膏，再入朝脑三钱，再研搽。一应干湿疥，先抓破搽药火考搓。

　　一方 治杖疮后受风湿毒瓦斯，两腿及遍身成癣癞，疮痒难受。用鸡子十余个，煮熟去白留黄，捏碎。铁勺内炒黑见油，即抛出。不抛油，即枯干矣。用此油搽极好。 内服荆防败毒散，不然

　　卷四　疥癣疮

　　【八宝散】

　　治干湿癣疮。

　　大腹皮 槟榔 破故纸 藿香 硫黄 轻粉 枯矾（各等，研敷）

　　一方 治顽癣浮萍 苍术 苍耳（各一两） 苦参（一两半） 黄芩（五钱） 香附（二钱半）

　　上为末，酒糊为丸。空心，白汤下百丸。

　　卷四　疥癣疮

　　【膘疮第一夹纸膏。】

　　乳香 没药 官粉（各一钱） 铜绿 银朱 儿茶（各五分）

　　上为末，油调，摊油纸上，夹药在内，针刺二三十孔，贴疮上，不可动。三日翻转再贴缚住一方 治癣疮。用白芷、草乌、南星等分为末，同牛舌头根捣烂，搓搽之。

　　一方 治干癣。用枯矾、硫黄末、姜片蘸搽之，湿则油调枯矾末搽之。

　　一方 治甲疽。同绿矾五钱，烧芦荟一钱， 分麝香一分研，绢袋盛，将患指入药袋中包扎住好。

　　一方 治甲疽疮，或因割甲伤肌，或甲长浸肉，遂成疮肿。枯矾为末，敷之。

　　一方 治蛇窠疮。先用雄黄末搽，如有白泡再用海金沙末搽好。

　　又方 治蛇窠疮，走动疼痛。内服雄黄、靛花水调各一钱。 外用雄黄、靛花各一钱，蜈蚣一条，共研细末，水调敷效。

　　一方 治蛇蝎咬人。用雄黄、靛花各一钱，新汲水调服，最解毒。外自嚼甘草烂敷上效。

　　一方 治手指大指次指隔界处忽生肿毒，痛不可忍，若不急治，烂人手足。用鲜螃蟹研烂一方 治手指甲头肿。取乌梅核中仁研，米醋调入溃肿处，自愈。

　　一方 治脚缝烂疮，及两手两脚烂疮。细茶嚼烂涂之，即解热燥湿，其疮立愈。

　　一方 治远年近日风痒脚疮流黄水者。猪胆炙黄柏末敷，先用花椒汤洗。

　　一方 治腿上一切寒湿疮。取鸽子粪不拘多少，炒过研细。如疮湿，干搽。如疮干燥痛，加黄丹少许，桐油调搽。

　　一方 治头疮。用猪油二钱，半生半熟，调雄黄末、水银各二钱，和匀搽。

　　一方 治头白、秃疮、白癣疮。用白芥子末，滚水调，乘热搽好，先剪去发，洗净。

　　一方 治头面生疮，燥痒，黄水出。硫黄、密陀僧各二钱，轻粉少许，调油搽。

　　一方 治小儿头生白秃疮。用榆白皮为末，醋调涂，虫当出，愈。

　　一方 治面上耳边浸淫疮，黄水出，久不愈者。名香遍疮。亦治两口角生疮。羯羊须 荆芥穗 干枣去核，各烧存性，入腻粉五分，油调搽。

　　一方 头生黄水疮，即肥疮。

　　黄柏 黄连 蓖麻仁 草决明 轻粉（少） 疼，香油调。痛痒，醋调搽。

　　一方 治蝼蛄疮未破者。不犯人神，日午时北房门限前侧卧，于耳前有穴名蝼蛄穴，麦粒大一方 治蝼蛄疮，已破或未破。用蓖麻子仁一百个，黄香一两，杏仁七个，捣烂，敷之。

</div>
    <div class="pagination">
<a href="仁术便览_page74.html">上一页</a><span>...</span><a href="仁术便览_page70.html">70</a><a href="仁术便览_page71.html">71</a><a href="仁术便览_page72.html">72</a><a href="仁术便览_page73.html">73</a><a href="仁术便览_page74.html">74</a><span class="current-page">75</span><a href="仁术便览_page76.html">76</a><a href="仁术便览_page77.html">77</a><a href="仁术便览_page78.html">78</a><a href="仁术便览_page79.html">79</a><a href="仁术便览_page80.html">80</a><span>...</span><a href="仁术便览_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
