<!DOCTYPE html>
<html>
<head>
    <meta charset="UTF-8">
    <title>普济方 - 第 2463 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2463 页/共 3614 页</h1>
    <div class="content">　　解野狼毒方

　　（出千金方）用杏仁、蓝汁、白蔹、盐、木占斯。各绞汁调服瘥。蓝汁亦解。

　　解巴豆毒方

　　（出千金方）用煮黄连汁大豆汁小豆藿、菖蒲屑、及煮寒水石各件。取汁并皆可服。甚良。

　　解蜀椒毒方

　　（出千金方）用葵子汁、蒜、桂汁、豉汁、人尿、冷水土浆饮之。一方、以鸡毛烧。吸烟、及水调服。

　　一

　　解斑蝥芫菁毒方

　　（出千金方）用猪膏、大豆汁、戎盐、蓝汁服之。一方用盐汤、煮猪膏巴豆饮之。一方用大小黑豆汁服之

　　解莨菪毒方

　　（出千金方）

　　专治食莨菪。闷乱如卒中风。或似热盛狂病。服药即

　　剧。

　　上饮甘草汁。及蓝青汁即愈。一方治中砒毒。用蓝汁同甘草汁饮之。

　　解钩吻毒方

　　（出千金方）

　　专治钩吻毒。困欲死。面青、口噤、逆冷、身痹。肘

　　后方云。钩吻用荠八两咀。以水六升。煮取三升。如人体冷热。服五合。日三夜二。浓煮为一方煮汁饮之。一方啖葱涕尤佳。

　　解毒方解中一切毒药。口唇麻、目暗、心腹如刀刺。或吐出血。

　　用石绿不拘多少。研细。每服一钱。研莱菔之汁调下。立吐。得毒出。即服和气药调补。

　　升麻汤治药毒。吐出。

　　用升麻半两为散。食后及夜卧。温水调下一钱匕。服半月后。一切毒药入口。即吐出。

　　宜常

　　太白散解药毒。

　　用山芋三两为散。每服二钱匕。新汲水调下。日三服。

　　僵蚕散解一切药毒。

　　用白僵蚕直者。炒为散。每服一钱。粥饮调下。吐出毒物瘥。一方用酒醋水三般。同为一盏

　　麻仁饮

　　用大麻仁五合。研如膏。入水二盏。搅令匀。取汁饮之。

　　解踯躅毒方

　　（出千金方）用栀子仁四两为散。冷水调下二钱。若未效。再服。

　　解藜芦毒方

　　用雄黄一两细研。煎葱汁调下一钱。如未效再服。一方用温汤饮之。并解。一方用冷酒服。

　　解甘遂毒方

　　（出千金方）用大豆不拘多少。去皮以水研取汁。每服一盏。未效再服。一方、大小黑豆。水调服。

　　解一

　　解大戟毒方

　　（出千金方）用菖蒲一两为散。每服二钱。以温汤调下。

　　解杏仁毒方

　　（出千金方）用蓝实。不拘多少。研取汁。水和服之。亦解毒药。

　　解桔梗毒方

　　（出千金方）用糯米二合洗净。煮白淡汤粥食之。

　　解砒毒鼠莽毒方（出医方大成）用金线重楼。磨水服之即愈。又用乌根。擂水亦好。又用大黑红豆。煮汁服之。并瘥。

　　解射毒方

　　蓝汁竹沥葛根屑蚯蚓屎藕节汁大小黑豆上各味备急。皆能解散诸毒。但以一味

　　解砒毒方

　　用早禾杆烧灰。新汲水淋汁。绢帛滤过。冷水服一碗。毒从下利即安。

　　解鼠莽草毒方

　　用玉簪花根。研取自然汁半盏灌之。如吐再一服。一方、解毒玉簪花根。水调服之。

　　解砒毒方

</div>
    <div class="pagination">
<a href="普济方_page2462.html">上一页</a><span>...</span><a href="普济方_page2458.html">2458</a><a href="普济方_page2459.html">2459</a><a href="普济方_page2460.html">2460</a><a href="普济方_page2461.html">2461</a><a href="普济方_page2462.html">2462</a><span class="current-page">2463</span><a href="普济方_page2464.html">2464</a><a href="普济方_page2465.html">2465</a><a href="普济方_page2466.html">2466</a><a href="普济方_page2467.html">2467</a><a href="普济方_page2468.html">2468</a><span>...</span><a href="普济方_page2464.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
