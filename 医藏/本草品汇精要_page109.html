<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 109 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 109 页/共 249 页</h1>
    <div class="content">名竹实也○桃竹笋味苦有小毒主六畜疮中蛆捣碎内之蛆尽出亦如皂李叶能杀蛆虫南人谓之黄
笋灰汁煮可食不尔戟人喉其竹丛生丑类非一张鼎食疗云慈竹夏月逢雨滴汁着地生蓐似鹿角色
白取洗之和姜酱食之主一切赤白痢极验罂子桐子有大毒压为油毒鼠主死摩疥癣虫疮毒肿一名
虎子桐似梧桐生山中○马疡木根皮有小毒主恶疮疥癣有虫者为末和油涂之出江南山谷树如枥
也○木细辛味苦温有毒主腹内结积症瘕大便不利推陈去恶破冷气未可轻服令人利下至困生终
南山冬月不凋苗如大戟根似细辛
卷之二十一木部下品之下
木之木
无毒 植生
紫荆木主破宿血下五淋浓煮服之（名医所录）【名】紫荆树 紫珠【苗】〔图经曰〕木似
黄荆叶小无桠花深紫色或云田氏之荆也至秋子熟圆如小珠名紫珠其花皮功用亦同〔衍义曰〕
紫荆木春开紫花甚细碎共作朵生出无常处或生于木身之上或附根上枝下直出花花罢叶出光紧
微圆今人多植于庭院间花艳可爱【地】〔图经曰〕生江东林泽间今处处有之【时】〔生〕春生
叶〔采〕无时【收】日干【用】木皮花【质】类黄荆【色】苍【味】苦【性】平泄【气】味
浓于气阴中之阳【臭】朽【主】通小肠破宿血【制】锉碎用或煮汁用【治】〔疗〕〔陈藏器云
〕治痈肿喉痹飞尸蛊毒肿煮汁洗疮肿除血长肤【解】诸物毒及下 蛇虺虫蚕狂犬等毒
卷之二十一木部下品之下
木之木
无毒 植生
紫真檀主恶毒风毒（名医所录）【苗】〔唐本注云〕树如檀此物出昆仑盘盘国虽不生中华
人间遍有之【地】〔陈藏器云〕出南海【时】〔生〕春生叶〔采〕无时【收】阴干【用】木【质
】类降真香【色】紫赤【味】咸【性】微寒软【气】气薄味浓阴中之阳【臭】香【主】心腹
痛【制】锉碎用【治】〔疗〕〔陶隐居云〕治金疮止血淋及摩涂风毒诸肿〔陈藏器云〕治霍
乱中恶鬼气杀虫
卷之二十一木部下品之下
木之木
有毒附子无毒 植生
乌臼木根皮主暴水症结积聚（名医所录）【苗】〔唐本注云〕树高数仞叶似梨杏花黄白子
黑色其叶好染皂子多取压为油涂头令黑变白然灯极明〔衍义曰〕叶似小杏叶但微薄而绿色差
淡八九月子熟初青后黑分为三瓣者是也【地】〔图经曰〕生山南平泽【时】〔生〕春生叶〔采〕
不拘时取根皮【收】日干【用】木根皮【色】紫白【味】苦【性】微温泄〔子〕凉【气】气
浓于味阳中之阴【臭】朽【主】头风积聚【制】以慢火炙令脂汁尽黄干后用【治】〔疗〕〔
日华子云〕根皮除头风通大小便〔陈藏器云〕子去阴下水【禁】子令人下痢
卷之二十一木部下品之下
木之走
无毒 蔓生
南藤主风血补衰老起阳强腰脚除痹变白逐冷气排风邪亦煮汁服亦浸酒冬月用之（名医所
录）【名】丁公藤【苗】〔图经曰〕此藤依南木而生故名南藤茎如马鞭有节紫褐色叶如杏叶而
尖南史解叔谦雁门人母有疾夜于庭中稽颡祈告闻空中云得丁公藤治即瘥访医及本草皆无至宜
都山中见一翁伐木云是丁公藤疗风乃拜泣求得之及授渍酒法毕失翁所在持归制服之母疾遂愈
因名丁公藤也【地】〔图经曰〕生南山山谷今荣州蓝田有之〔道地〕泉州【时】〔生〕春生苗
〔采〕八月或不拘时取藤【收】日干【用】藤【质】类紫藤【色】紫褐【味】辛【性】温散
【气】气之浓者阳也【臭】朽【主】排风除痹【制】锉碎用【治】〔疗〕〔别录云〕除诸风
卷之二十一木部下品之下
木之木
无毒 植生
盐麸子主除痰饮瘴疟喉中热结喉痹止渴解酒毒黄胆飞尸蛊毒天行寒热痰嗽变白生毛发○
树白皮主破血止血蛊毒血痢杀蛔虫并煎服○根白皮主酒疸（名医所录）【名】叛奴盐【苗】〔图
经曰〕叶如椿其子秋熟作穗粒如小豆上有盐似雪食之酸咸止渴〔陈藏器云〕蜀人谓之酸桶博
物志云酸桶七月出穗上有盐着可为羹亦谓之酢桶吴人名为乌盐是也【地】〔图经曰〕生吴蜀
山谷【时】〔生〕春生叶〔采〕七八月取子【收】日干【用】子根皮【质】类小豆【色】白
【味】酸【性】微寒收【气】气薄味浓阴也【臭】朽【主】痰饮喉痹【制】干捣末用【治】
〔疗〕〔陈藏器云〕除头风白屑【合治】根白皮捣碎合米泔浸一宿平旦温服一二升治酒疸【解
】蛊毒药毒酒毒
卷之二十一木部下品之下
木之木
无毒 植生
杉材主疗漆疮（名医所录）【苗】〔图经曰〕木类松而劲直叶附枝生若刺针尔雅云 （音
彼）
（胡甘切与杉同）郭璞注云 似松生江南可以为船及棺材作柱埋之不腐也又杉菌味苦辛微
温
生积年杉木上若菌状〔衍义曰〕杉其干端直大抵如松冬不凋但叶阔成枝庐山有万杉寺即此杉
也【地】〔图经曰〕出宜州庐山今南中深山处处有之【时】〔生〕经冬不凋〔采〕无时【收】
日干【用】木有油者良【质】类松而劲直【色】紫【味】辛【性】微温散【气】气之浓者阳
也【臭】香【主】心腹胀痛【制】锉碎或煮汁用【治】〔疗〕〔唐本注云〕除心腹胀痛去恶
气水煮捋香港脚肿满〔日华子云〕治风毒贲豚霍乱上气煎服并淋洗
卷之二十一木部下品之下
木之草
无毒（陈藏器云）有小毒 植生
接骨木主折伤续筋骨除风痒龋齿可作浴汤（名医所录）【名】木蒴 【苗】〔图经曰〕木
高一二丈花叶都类陆英水芹辈但树高硕尔其木轻虚无心斫枝插土易活人家亦种之【地】〔图
经曰〕旧不着所出州土今近京皆有之【时】〔生〕春生叶〔采〕无时【收】日干【用】木叶
根皮【质】类陆英【色】青白【味】苦【性】平泄【气】味浓于气阴中之阳【臭】朽【主】
折伤续筋骨【制】锉碎用【治】〔疗〕〔陈藏器云〕根皮消痰饮下水肿及痰疟煮服当下及吐立
瘥
多服令人吐
卷之二十一木部下品之下
木之木
有毒 植生
枫柳皮主风龋齿痛（名医所录）【苗】〔唐本注云〕叶似槐茎赤根黄六月子熟绿色而细
【地】
〔图经曰〕出原州【时】〔生〕春生叶〔采〕无时【收】日干【用】茎皮【色】赤白【味】
辛【性】大热散【气】气之浓者阳也【臭】腥【主】止痢齿痛【制】锉碎用【治】〔疗〕〔
陈藏器云〕止水痢〔别录云〕治中热游及火烧外痛烧末敷兼治炙疮
卷之二十一木部下品之下
木之木
无毒 植生
赤爪（侧绞切）木主水痢风头身痒○实味酸冷无毒汁服主水痢沐头及洗身上疮痒（名医
所
录）【名】〔子〕羊 鼠查 【苗】〔唐本注云〕树小高五六尺叶似香 子似虎掌爪木如小林
檎赤色尔雅云栎其实 有 草自裹其子房生为 又爪木名羊 鼠查 此乃名同尔 似小查而
赤人食之也【地】〔图经曰〕生平陆所在有之〔唐本注云〕出山南申安随等州〔陈藏器云〕
生高原【时】〔生〕春生叶〔采〕无时【收】日干【用】木实【质】类小林檎【色】赤【味】
苦
器云〕洗漆疮
卷之二十一木部下品之下
木之木
无毒 植生
桦木皮主诸黄胆浓煮饮之良（名医所录）【苗】〔别录云〕树似山桃而高硕皮堪为烛取脂
烧辟鬼〔衍义曰〕今人取皮裹鞍弓KT 但皮上有紫黑花匀者为佳【地】出上谷所在有之〔道
</div>
    <div class="pagination">
<a href="本草品汇精要_page108.html">上一页</a><span>...</span><a href="本草品汇精要_page104.html">104</a><a href="本草品汇精要_page105.html">105</a><a href="本草品汇精要_page106.html">106</a><a href="本草品汇精要_page107.html">107</a><a href="本草品汇精要_page108.html">108</a><span class="current-page">109</span><a href="本草品汇精要_page110.html">110</a><a href="本草品汇精要_page111.html">111</a><a href="本草品汇精要_page112.html">112</a><a href="本草品汇精要_page113.html">113</a><a href="本草品汇精要_page114.html">114</a><span>...</span><a href="本草品汇精要_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
