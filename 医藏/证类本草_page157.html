<!DOCTYPE html>
<html>
<head>
    <meta charset="UTF-8">
    <title>证类本草 - 第 157 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 157 页/共 244 页</h1>
    <div class="content">　　外台秘要伤寒病，欲令不劳复。头垢烧，水丸如梧桐子大，饮服一丸。千金方：治百邪鬼魅。

　　水服头垢一小豆大，故腻头巾无毒。天行劳复，渴，浸取汁，暖服一升。又方：主食自死鸟兽肝中毒。取故头巾垢一钱匕，热汤中烊服之。三年头 ，主卒心痛，沸汤取汁饮，以头 于闲处，碗覆之，同时开愈。头 即缚髻帛也。肘后方：犬咬人重发疮。以头垢少许纳疮中，以热牛屎敷之。葛稚川治紧唇，以头垢敷之。梅师方：治马肝杀人。取头垢一分，熟水调下。

　　钱相公箧中方：治蜈蚣咬人，以头垢腻和苦参末，酒调敷之。刘涓子治竹木刺在肉中不出。以头垢涂之即出。伤寒类要伤寒天行病后劳复，含头垢如枣核大一丸。服气精义云刘君安烧己发合头垢等分合服，如大豆许三丸。名曰还精，令头不白。

　　卷第十五

　　人牙齿

　　平。除劳治疟，蛊毒瓦斯。入药烧用。

　　齿 ，温。和黑虱研涂，出箭头并恶剌，破痈肿。

　　葛稚川治乳痈。取人牙齿烧灰细研，酥调贴痈上。李世绩治箭头不出及恶刺，以齿 和黑虱研涂之。

　　卷第十五

　　耳塞

　　温。治癫狂鬼神及嗜酒。又名脑膏、泥丸脂。（以上二种新分条 见日华子。）

　　卷第十五

　　人屎

　　寒。主疗时行大热狂走，解诸毒，宜用绝干者捣末。沸汤沃服之。

　　东向圊（音青）厕溺坑中青泥，疗喉痹，消痈肿，若已有脓即溃。

　　陶隐居云：交广俚（音里）人，用焦铜为箭镞射人，才伤皮便死，唯饮粪汁即瘥。而射猪、狗不死，以其食粪故也。时行大热，饮粪汁亦愈。今近城寺别塞空罂口，纳粪仓中，积年得汁，甚黑而苦，名为黄龙汤，疗温病垂死皆瘥。唐本注云：人屎，主诸毒，卒恶热黄闷欲死者。新者最效，须与水和服之。其干者烧之烟绝，水渍饮汁，名破棺汤。主伤寒热毒，水渍饮弥善。破疔肿开，以新者封之，一日根烂，臣禹锡等谨按日华子云：粪清，冷。腊月截淡竹，去青皮，浸渗取汁。治天行热狂、热疾、中毒、并恶疮、蕈毒，取汁服。浸皂荚、甘蔗，治天行热疾。

　　外台秘要治小儿阴疮，烧灰敷之瘥。又方：治骨蒸热，非其人莫浪传。取屎干者，烧令外黑，夜以水三升渍之，稍稍减服。小便用童子者佳。千金方：治产后阴下脱。人屎炒令赤，以酒服方寸匕，日三。又方：治山中树木菌毒，以粪汁服之。又方：治蛇咬。以屎浓敷上，后帛裹之，即消。又方：治人癫狂不识人。烧屎灰，以酒服之。又方：治鬼舐头。取儿粪，腊月猪脂和敷。肘后方：治发背欲死。烧屎作灰，醋和如泥，敷肿处，干即易，良。斗门方：治热病及时疾，心躁狂乱奔走，状似癫痫，言语不定，久不得候冷取出，于地上以盆盖之，又半日许，细研如面。新汲水调下三钱。或未退再作，瘥。姚氏方：毒箭有三种：交广夷州用焦铜作箭镞。岭北诸处以蛇毒螫物汁，着筒中渍箭镞。此二种才伤皮，便洪脓沸烂而死。若中之，便饮屎汁，并以敷之亦可疗，唯此最妙。又一种用射以涂箭镞，人中之亦困，若着实处不死，近腹亦宜急疗。今葛氏方，是射 者耳。又方：食郁肉鬼者。绞人屎汁饮数合。又治温病劳复及食劳。烧屎灰，酒服方寸匕。博物志枫树上生菌，人食即令人笑不止。饮土浆、屎汁愈。

　　衍义曰：人屎，用干陈者为末，于阴地净黄土中，作五、六寸小坑；将末三、两匙于坑中，以新汲水调匀，良久，俟澄清，与时行大热狂渴须水人饮之，愈。今世俗谓之地清，然饮之勿极意，恐过多耳。又治一切痈疖热毒肿，脓血未溃，疼痛不任。用干末、麝香各半钱，同研细，抄一豆大，津唾贴疮心，醋面钱子贴定，脓溃出，去药。

　　卷第十五

　　人溺

　　疗寒热头疼，温气。童男者尤良。

　　陶隐居云：若人初得头痛，直饮人尿数升，亦多愈，合葱、豉作汤，弥佳。唐本注云：尿，主卒血攻心，被打内有瘀血。煎服之，一服一升。又主症积满腹，诸药不瘥者。服之皆下血片块，二十日即出也。亦主久嗽上气失声。尿坑中竹木，主小儿齿不生，正旦刮涂之即生。

　　日皲裂，能润泽人。蛇、犬等咬，以热尿淋患处。难产及胞衣不下，即取一升，用姜、葱各一分，煎三、两沸，乘热饮，便下。吐血、鼻洪，和生姜一分绞汁，并壮健丈夫小便一升，乘热顿饮，瘥。今按陈藏器本草云：溺，寒。主明目，益声，润肌肤，利大肠，推陈致新，去咳嗽肺痿，鬼气 病。弥久停臭者佳。恐冷，当以热物和温服。久臭溺，浸蜘蛛咬，于大瓮中坐浸；仍取乌鸡屎炒，浸酒服。不尔，恐毒入。口中涎及唾，取平明未语者，涂癣疥良。

　　杨氏产乳疗伤胎血结心腹痛。取童子小便，日服二升，瘥。

　　衍义曰：人溺，须童男者。产后温一杯饮，压下败血恶物。有饮过七日者；过多，恐久远血脏寒，令人发带病，人亦不觉。气血虚无热者，尤不宜多服。此亦性寒，故治热劳方中亦用。

　　卷第十五

　　溺白（鱼靳切）

　　疗鼻衄，汤火灼疮。

　　唐本注云：溺白 ，烧研末，主紧唇疮。臣禹锡等谨按日华子云：人中白，凉。治传尸热劳，肺痿，心膈热，鼻洪，吐血，羸瘦渴疾。是积尿 入药。

　　经验方：治血汗，鼻衄五、七日不住，立效。以人中白不限多少，刮在新瓦上，用火逼干，研，入麝香少许，用酒下。又方：秋石还元丹：大补，暖。悦色进食，益下元。久服去百疾，强骨髓，补精血，开心益志。炼人中白方：男子小便十石，更多不妨。先 大锅灶一副，于空屋内，锅上用深瓦甑接锅口令高，用纸筋杵锻石，泥却甑缝并锅口，勿令通风。候干，下小便，只可于锅中及七、八分以来，灶下用焰火煮。专令人看之，若涌出，即添冷小便些小。

　　勿令涌出，候干细研，入好合子内，如法固济，入炭炉中 之。旋取三、二两，再研如粉，煮枣瓤为丸，如绿豆大。每服五、七丸，渐至十五丸，空心温酒、盐汤下。久服，脐下常如火暖，诸般冷疾皆愈。久年冷劳虚惫甚者，服之皆壮盛。其药末常近火收，或时复养火三、五日，功效大也。

　　卷第十五

　　妇人月水

　　解毒箭并女劳复。（新补 见陶隐居。）

　　陈藏器云经衣，主金疮血涌出，取衣热炙熨之。又烧末敷虎、野狼伤疮，烧末酒服方寸匕，日三。主箭镞入腹。梅师方：治丈夫热病瘥后，交接复发，忽卵缩入肠，肠中绞痛欲死。烧女人月经赤衣为灰，熟水调方寸匕服。又方：治剥马被骨刺破毒欲死。以月水敷疮口，立效。孙喉，烧妇人月经衣酒服。又方：治马血入疮中，以妇人月经血涂之。扁鹊云治阴阳易伤寒。烧妇人月臾骨坏。以月水、屎汁解之。

　　卷第十五

　　浣（音昆）汁

　　解毒箭并女劳复亦善。扶南国旧有奇术，能令刀斫不入，唯以月水涂刀便死。此是污秽，坏神气也。人合药，所以忌触之。此既一种物，故从屎、溺之例。（新补 见陶隐居。）

　　卷第十五

　　人精

　　和鹰屎，亦灭瘢。（新补 见陶隐居。）

　　千金方：去面上靥。人精和鹰屎白，敷之三日愈，白蜜亦得。肘后方：治瘤。人精一合，半合亦得，青竹筒盛，火上烧炮之，以器承取汗，密置器中。数敷瘤上，良。又方：治汤火灼，令不

　　卷第十五

　　怀妊妇人爪甲

　　取细末置目中，去翳障。（新补 见陈藏器。）

　　臣禹锡等谨按日华子云：手爪甲，平，催生。

　　葛稚川治忍小便胞转。自取爪甲烧灰，水服。又方：治妇人淋。自取爪甲烧灰，水服。

　　亦治尿血。

　　衍义曰：人指甲，治鼻衄，细细刮取，俟血稍定，去瘀血，于所衄鼻中搐之，立愈。独不可备，则众人取之，甚善。衄药，并法最多，或效或不效，故须博采，以备道途、田野中用。

　　卷第十五

</div>
    <div class="pagination">
<a href="证类本草_page156.html">上一页</a><span>...</span><a href="证类本草_page152.html">152</a><a href="证类本草_page153.html">153</a><a href="证类本草_page154.html">154</a><a href="证类本草_page155.html">155</a><a href="证类本草_page156.html">156</a><span class="current-page">157</span><a href="证类本草_page158.html">158</a><a href="证类本草_page159.html">159</a><a href="证类本草_page160.html">160</a><a href="证类本草_page161.html">161</a><a href="证类本草_page162.html">162</a><span>...</span><a href="证类本草_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
