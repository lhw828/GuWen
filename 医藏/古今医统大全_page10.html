<!DOCTYPE html>
<html>
<head>
    <meta charset="UTF-8">
    <title>古今医统大全 - 第 10 页/共 402 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今医统大全 - 第 10 页/共 402 页</h1>
    <div class="content">　　
　　卷之一　历世圣贤名医姓氏
　　元
　　不知何郡人，善医，诊视有异见。一妇怀孕二岁，一妇孕十四月，俱不产。 诊视曰：非孕也，疾也。作剂饮之。孕二岁者，下肉块百余，孕十四月者，下大蛇。二妇俱得活。
　　
　　卷之一　历世圣贤名医姓氏
　　元
　　字齐卿，泰安人，业医，有活人之妙，注《难经》五卷。泰定上其书，授医学博士。
　　
　　卷之一　历世圣贤名医姓氏
　　元
　　字均章，号中阳老人，吴郡人。志行高洁，见道真明，尤邃于医学。屏世虑，隐居吴之虞山，人称隐君。所着方书，超出群表，自幼及壮至老，调摄有序，论证有旨。至于诸痰诸饮挟火为患，悉究精详，制有滚痰丸，最神效，名《泰定养生主论》。
　　
　　卷之一　历世圣贤名医姓氏
　　元
　　字进之，为元祖翰海留守，掌医药，医迈常人，药有奇效。世祖足疾，进药，味苦不饮，祯曰：良药苦口利于病，忠言逆耳利于行。世祖然之，遂饮药而愈。
　　
　　卷之一　历世圣贤名医姓氏
　　元
　　字子敬，世称太无先生，精于医术，得金刘完素之传，旁通张从正、李杲二家之书，有异见。
　　惟好静僻，厌与人接，惟丹溪为得意弟子，遂尽教以其所学云。
　　
　　卷之一　历世圣贤名医姓氏
　　元
　　字彦修，号丹溪，浙之义乌人。自幼好学，日记千言。业举子，讲道八华山，拜许文懿公。
　　一日公谓以己疾久之，非精于医者，弗能起，子多敏颖，其游艺于医而济人乎？于是丹溪复致力于医方。既而悟曰：执古方以疗今病，其势难全，必也参之以《素》、《难》，活泼权衡，乃能济世。遂出游求师，渡浙走吴，历南徐建业，皆无所遇。及还武林，闻太无先生，往拜之，数谒弗得接，求见愈笃，先生始接之。以刘张李三家之书为之敷扬其旨，彦修受教而医益神，名益着，四方求疗者，辐辏于道。按证施方，录为医案可考，又着《格致余论》发其秘云。
　　
　　卷之一　历世圣贤名医姓氏
　　元
　　字伯仁，号樱宁生，父官江南，居仪真而生生。幼敏颖，日记万言，操笔为文，有思致。师王居中求医学，居中教以黄岐《素问》之旨，公遂论次，分理脉候、病能、脏象、经度、针刺、运气，别类抄而读之。居中曰：善哉，子学之得其道也。自是生学日进，益参张仲景、李明之、刘守真三家之秘，所疗无不神效。又着《十四经发挥》、《诊家枢要》、《本草会韵》等书，凡若干卷行世。
　　
　　卷之一　历世圣贤名医姓氏
　　元
　　字用和，宣州人，工医药，有符咒治疗捷效，人称神医。
　　
　　卷之一　历世圣贤名医姓氏
　　元
　　字震父，姑苏人，工于医，尝着《医学会同》二十卷。推五运六气之标本，察阴阳升降之左右，以定五脏六腑之虚实，会经脉气血之流注，愈病回生，率与他医异。由平江医学教授，擢江浙医学提举。
　　
　　卷之一　历世圣贤名医姓氏
　　元
　　名干孙，震父之子，医实跨灶，甚仁浓，求疗不分贵贱，辄尽心药之，无有不效。着有《医学启蒙论》、《十二经络》、《十药神书》行世。《医史》。
　　
　　卷之一　历世圣贤名医姓氏
　　元
　　昆山人，字安道。学究天人，文章冠世，极探医源，直穷奥妙。推演东垣之旨，谓其不着有余之伤，故着内伤余义，名曰《溯洄集》。又备常与变，作《伤寒立法考》，医史补传有《百病钓玄》二十卷，《医韵统书》一百卷。所存者惟《伤寒溯洄》而已，《钩玄》、《韵统》则未之见也。
　　使二书俱存，其有补于医道，又岂小哉？顾其真书沦没，而《脉诀》、《钤法》等伪书行世，岂天不欲后世斯民跻于寿域也耶？噫！
　　卷之一　历世圣贤名医姓氏
　　元
　　字以德，号云居，江浦人。丹溪弟子，有高致，精医术。张士诚据吴，召，不往，挈家隐华亭乡中，以活人为心。医造阃奥，沉 悉能起，着有《医学宗旨》、《金匮衍义》等书行世。
　　
　　卷之一　历世圣贤名医姓氏
　　元
　　字仲贤，号敕山老人，吴郡人。少涉经书，尤究轩岐之旨，活人甚多。乃订新安张季明《医说》，演《灵枢》、《素问》，《原机启微》等论行于世。
　　
　　卷之一　历世圣贤名医姓氏
　　元
　　字符膺，号沧州翁，四明人，博学精医，有异见。凡有奇病，辄以奇方治之，无不愈。时一人两目视物皆倒植，求疗于翁。询其由，大醉后得大吐，须臾而目视则倒。翁诊其脉，左关浮促，知其饮酒大吐，上焦反复，以致胆腑颠倒，视物则然，法当复吐，以正其气，遂用藜芦瓜蒂散以涌之，后则复正。
　　
　　卷之一　历世圣贤名医姓氏
　　元
　　名起宗，建业人，任儒学教授，文学以作圣为己功。谓医为性命之学，遂潜心以究《内经》之秘，撰五运六气之旨，刊《脉诀》之误，辟邪说，正本源，诚有功于医者也。
　　
　　卷之一　历世圣贤名医姓氏
　　皇明
　　姓刘氏，讳基，字伯温，江浙人。天资博学，文武全材，上穷天道，下极人文。三教九流，百技之书，过目不忘。识天子于尘俗中，佐太祖开基，有大勋，不在张良、诸葛之下。封国公，食禄二千石，辞，改封诚意伯。常谓：民生日用之书，先五伦，次医方，次易数，三者为民立身立命之本。盖不可以不敷教而广其传也。集有《经效医方》《多能鄙事》行世。
　　
　　卷之一　历世圣贤名医姓氏
　　皇明
　　丹溪弟子，博学精医。洪武中征为太医院使，眼界无人，及荐蒋用文入院，会谈，大喜曰：吾儒而为医，兹来共昌吾道，乃国家民命之大幸也。所着有《订证丹溪金匮勾玄》三卷，《证治要法》、《证治类方》若干卷行世。
　　
　　卷之一　历世圣贤名医姓氏
　　皇明
　　吴郡人，有学不仕，资师于原礼，留心于医药，不以势利，郡守往访，避之而弗见。
　　
　　卷之一　历世圣贤名医姓氏
　　皇明
　　名寅，姑苏吴县人。少习举业，弗利，遂攻医。受业浓礼，得秘传，治病奇效，医名大振，永乐征为太医院御医。太宗召入宫诊母后，奏六脉离经，将近分解，果得一太子，嘉迁太医院使。
　　
　　卷之一　历世圣贤名医姓氏
　　皇明
　　名武生，句容人。少明敏，及长博览经籍，精医学而造其妙，治疗异效，名著四方。事母至孝。永乐间迁太医院判。仁宗皇帝问保和之要，对曰：在养正气，正气旺，邪气无由而入，是亦王道之说也。所着有《治效方书》。
　　
　　卷之一　历世圣贤名医姓氏
　　皇明
　　字宗浓，关中人，博览群书，尤精医学。父受业于丹溪之门，及纯医名大着。所纂《伤寒治例》、《玉机微义》、《医经国小》行世。
　　
　　卷之一　历世圣贤名医姓氏
　　皇明
　　名渊，丹徒人，家世业医，受渊尤精，永乐间征为太医院使。
　　
　　卷之一　历世圣贤名医姓氏
　　皇明
　　字诚庄，吴郡人，聪明好学，善医方。洪武中，肃王疾，召诊。问知平日嗜乳酪，只烹浓茶饮之而愈。王问，对曰：茶能涤膈中之腻故也。王神其术，遂奏授本府良医云。
　　
　　卷之一　历世圣贤名医姓氏
　　皇明
　　太祖高皇帝子，封宁献王，幼性敏颖，有过人之资，博涉经史，诸子百氏之书，无不该览，过目辄解奥旨，而各造其妙。诚哉，宗室之白眉也。尤以生物为心，独精于医方，尝谓：人与物均禀化于大君，荣悴之理则一。人之有身也，七情交激于内，六淫相荡于外，而疾生焉。苟不济以医药，则犹颠危而不知扶持也，其可乎哉！所着《活人心方》、《乾坤生意》、《肘后》等方行于世。
　　
　　卷之一　历世圣贤名医姓氏
</div>
    <div class="pagination">
<a href="古今医统大全_page9.html">上一页</a><span>...</span><a href="古今医统大全_page5.html">5</a><a href="古今医统大全_page6.html">6</a><a href="古今医统大全_page7.html">7</a><a href="古今医统大全_page8.html">8</a><a href="古今医统大全_page9.html">9</a><span class="current-page">10</span><a href="古今医统大全_page11.html">11</a><a href="古今医统大全_page12.html">12</a><a href="古今医统大全_page13.html">13</a><a href="古今医统大全_page14.html">14</a><a href="古今医统大全_page15.html">15</a><span>...</span><a href="古今医统大全_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
