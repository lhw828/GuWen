<!DOCTYPE html>
<html>
<head>
    <meta charset="UTF-8">
    <title>普济方 - 第 605 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 605 页/共 3614 页</h1>
    <div class="content">　　明白矾乳香麝香（少许）上同研细。轻手擦良久。盐汤灌漱。

　　神效散

　　治牙缝血出。

　　草乌头青盐皂荚（各一分）上瓦器内烧灰存性。每用一字揩齿立效。

　　生地黄汤

　　治齿龈血出。

　　生地黄大豆柳枝上等分将豆及柳枝炒焦。以无灰酒四盏沃之。即下地黄根。煎五六沸

　　治齿龈血出不止方。

　　干地龙末白矾灰麝香末上同研令匀。于湿布上涂药。贴于患处。

　　一方治齿龈间津液血出不止。

　　细辛（二两）甘草（一两）上咀。以酸酒二升。煎取一升。日夜旋含之。及热尤良。

　　必胜散

　　治齿衄。

　　蒲黄螺儿青（等分）上等分为细末。每用少许擦患处。少待。用温盐水漱之。

　　荆槐散

　　治牙宣出血或痛。

　　槐枝荆芥穗上等分为末。擦牙仍煎服。

　　胡粉散

　　治牙出血不止。

　　胡粉麝香（各半钱）上同研细散。临卧净揩牙。漱口讫。干贴。兼能牢牙。

　　治齿龈间。津液血出不止。

　　用矾石一两。烧水三升。煮取一升。先拭血。乃含之。以后不用。朽人牙齿。根落不用之可

　　又方

　　治齿根血出。

　　用苦竹叶浓煮。与盐少许。寒湿得所。含之。冷即吐。一方无盐。

　　又方

　　治齿出血不止。

　　用刮生竹皮二两。苦酒浸之。令其人解衣坐。使人含其背上三过。仍取竹茹浓煮汁。

　　勿与

　　治酒醉牙齿涌血。

　　用烧钉令赤。注血孔。立止。

　　治酒醉齿有血出。

　　用枸杞为末。煎汤漱之。然后吞下立止。根亦可。

　　灵芝散

　　治出血齿痛。

　　用川五灵芝。以米醋煎汁含咽。

　　治齿疼。龈间出血极验。

　　用盐末。每夜浓封齿。龈上有汁沥尽。及卧其汁出时。仍叩齿勿住。不过十夜。疼血止。

　　更

　　又方

　　用食茱萸。又齿痛酒煎含之。

　　治牙疼。肉烂血出不止。

　　用草乌头大者。去皮脐。高良姜等分为散。先用温盐汤漱口了。药少许揩齿。涎出立效。

　　凡齿宣露。多是疸及蚀。

　　用角松灰。夜涂齿上龈间使满。勿使食油菜。三度即瘥。食油菜即发。并桂心常忌沙糖干枣

　　又方

　　（出肘后方）每日二捻东墙衣。口中暖水含。扣百遍。常为勿脱。不五日宣齿即牢。良验。凡齿痛疼。

　　皆

　　治齿缝勿煞。血出不止方。

　　用胡桐泪半两。研罗为末。贴齿缝。如血出不止。再贴神效。

</div>
    <div class="pagination">
<a href="普济方_page604.html">上一页</a><span>...</span><a href="普济方_page600.html">600</a><a href="普济方_page601.html">601</a><a href="普济方_page602.html">602</a><a href="普济方_page603.html">603</a><a href="普济方_page604.html">604</a><span class="current-page">605</span><a href="普济方_page606.html">606</a><a href="普济方_page607.html">607</a><a href="普济方_page608.html">608</a><a href="普济方_page609.html">609</a><a href="普济方_page610.html">610</a><span>...</span><a href="普济方_page606.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
