<!DOCTYPE html>
<html>
<head>
    <meta charset="UTF-8">
    <title>疡医大全 - 第 45 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 45 页/共 163 页</h1>
    <div class="content">　　升黄灵药加宫粉一两六钱。
　　升紫灵药加陀僧一两六钱，火候宜小。
　　升白灵药法生铅 水银（各一两） 硼砂（三钱）先将铅化开入水银，即取出为末，再入硼砂共研听用。 食盐、火硝、枯矾各五钱。
　　先将盐硝矾三味共研一处，下锅炒炼干，再研细分作二股，取羊城罐将一股装在下，将汞、铅、硼装在中间，再将一股装在上面，用铁盏盖罐口上，以铁梁压住；铁线扎定，软石膏细末腊封口阴干，炉中用铁钉三根为三足，置罐于上，先文后武炼三炷香，取起冷定开看，刮下研细用。 时若罐口有烟出，用新笔蘸水涂之。
　　芦甘石法 取洁白轻而有声的芦甘石，捶黄豆大，用竹纸包四五层，以线缚圆，外用紫土入新绵捶匀，包在内约一指浓为圆球，阴三五日，收净处候干，将干用线络挂檐前晒极干透。择吉日用铁线缚数道，平地上砌砖炉，留门扇风，炉中用大钉三根为足，置炭火将球悬炉上炙一炷香，方可下炉。 三炷香，先取童便一小缸入黄连、黄柏、黄芩各六钱，侵半日滤清，将球徐徐入童便内浸一宿，取出研细水飞，再研听用。
　　
　　八宝散
　　 治诸般外障翳膜，花陷 疮，并风眼痼眼，红涩羞明眵泪。
　　芦甘石（ 、一两） 头号药（三钱） 共研极细用。
　　
　　灵光散
　　 治外障 疮，攀睛 肉，蚬肉蟹睛，俱宜点之。
　　芦甘石（ 、一两） 灵药（一钱、重者或二三钱）共研极细末，必须调点患处少许，将目久闭，候痛止药性散尽方可拨去，用绢拭去令净，以热水洗之。
　　凡病重者连点七日，眼胞发肿，方可歇药。避风调理，七日看患处有病再点。
　　但此药最痛，若要除病，须耐心方效。 疮蚬肉，重者点净灵药少许，将目久闭，性退之后，化而为眵。虚弱者不可点。
　　点翳方 用萝卜子一粒研细去壳，以灯草蘸唾津调点翳上，不过一二次即落。
　　
　　
　　卷十一　眼目部外障门主论
　　天行赤眼外障 按此证初患之时，皆因天行时气受之者，两目赤肿 ，紧涩羞明，头痛泪出，鼻塞眵多，脏腑秘结，宜芍药清肝散；（荆芥、防风、柴胡、薄荷、川芎、赤芍、羌活、炒栀、知母、甘草、桔梗、大黄、黄芩、滑石、前胡、石膏、芒硝。）大便秘结者，服羌活胜风汤。（羌活、前胡、荆芥、枳壳、防风、白术、黄芩、柴胡、薄荷、川芎、桔梗、大黄、白芷调治。）赤眼生翳外障 按此证皆因患赤眼之时，不避辛苦，外受风日，内多房劳，耗伤元气，以致缠延不愈。时常赤肿，或痒或痛，泪出难睁，风热伏积不散，上胞凝血，磨擦睛珠，渐生翳膜，宜镰洗去上胞瘀血。
　　暴风客热外障 按此证皆由肺火壅塞，热气上冲，以致白睛陡红肿壅起，乌珠内陷，日夜肿胀，疼痛泪出难睁，宜服清金桑皮散。（桑皮、元参、赤芍、防风、菊花、杏仁、黄芩、枳壳、桔梗、旋覆花、升麻、葶苈子。）又肺经火盛热结，白珠红肿，微觉胀疼，近黑珠边起一二小泡，大便干结者，宜泻肺汤。黄芩、羌活、桔梗、元参、大黄、芒硝、地骨皮。
　　两 赤脉外障 按此证皆因心与小肠膀胱经蕴热，或食五辛煎炒热物，致使亢阳上炎，火气炽盛，故大小 赤脉贯睛，兼小便涩痛，红赤如淋，服八正散。（瞿麦、炒栀、大黄、甘草、灯心、 蓄、木通、滑石、车前子。）睑生 疮外障 按此证皆因脾胃二经停积，风热作痒流泪，用手搓揉，或误服寒凉之剂，致使眼胞内瘀血凝滞不散，故生血缕，后因劳役酒色过度，渐成坚硬疙瘩，形如花椒相似，内有白浆磨擦瞳人，即生翳膜。治法定镰洗去瘀血，轻者羌活胜风汤，重者防风散结汤，（防风、羌活、前胡、柴胡、苍术、黄芩、黄连、独活、白芍、防己、红花、当归尾、甘草、白茯苓、苏木，此药治上下胞内瘀血不散，并镰洗后系从权，若多服则耗血慎之。）点乌金膏或灵光散。俟病去大半，服清热消凝丸。（治淫热反克，风热不散，白睛如血贯，有热而血滞者，川芎、当归、荆芥、薄荷、羌活、 本、菊花、滑石、石膏、连翘、山栀、甘草、黄芩、白术、桔梗炼蜜为丸，每丸重一钱三分，临卧时须清茶调服。）睑生风粟外障 按此证皆因脾经受风，致使血壅热积不散；或为病已久，肿涩难睁，亦与 疮相类。但只胞内生小窠如粟米，坚硬白色，磨擦睛珠，泪出涩痛，渐生翳膜。治法先针刺出风粟白浆，服胜风汤、羚羊角散。（羚羊角、犀角、知母、元参、大黄、芒硝、黄芩、桔梗、防风。）白翳花陷外障 按此证皆因七情五贼，饥饱劳役，损伤脾胃，兼之肝血不足，以致睛疼如刺，刺应太阳，眼睫无力，常欲垂闭，泪出羞明，珠上即生白翳陷下，如粟米鱼鳞之状。先服柴胡复生汤；珠痛者，服当归养荣汤；（熟地、当归、白芍、川芎、羌活、防风、白芷。）瘾涩难开服当归活血汤；（当归、黄 、甘草、升麻、柴胡、白芷、防风、蔓荆子。）元气虚弱者服补中益气汤。花陷不起者亦可服。
　　蝇头蟹睛外障 按此证皆因肝肾俱劳，火邪炎热之极，兼之七情郁结，以伤脾土，脾土既病，则失生生之职，不能含血上荣于目，故睛珠疼极，泪出难睁，或因暴怒，乌珠上暴起蓝黑翳如蝇头蟹睛之状，离瞳人而起者，名为离睛蟹眼，当瞳人而起者，名为蝇头，先服柴胡复生汤；（白芍、川芎、 本、柴胡、苍术、甘草、白芷、茯苓、羌活、黄芩、蔓荆子、薄荷、独活、桔梗、五味子。）痛不止，服当归养荣汤，次服黄 汤、神效补肝散；虚者冲和养胃汤，后服石斛夜光丸，俱加五味子以敛之；点推云散、八宝散。此证外点内服，必要积以岁月，其翳方能收复，亦有不能去者。
　　黑翳如珠外障 按此证皆因肾虚肝热，子母俱亏，其病感受，大抵与前证相仿。睛珠疼痛，泪出难睁，羞明怕日，乌珠上边生黑翳，突起如黑豆，先服黄 汤、（人参、黄 、知母、白茯苓、远志、大黄、防风、地骨皮。）育神夜光丸。（人参、生地、熟地、天门冬、麦门冬、钗斛、牛膝、当归、枳壳、枸杞子、地骨皮、菟丝子、菊花、远志炼蜜为丸，白汤下。）血翳包睛外障 按此证皆因脾受风热，更兼肝肾虚劳，上胞有病，磨擦睛珠；内因积热，外感风邪，遂使凝血不散，渐生翳膜。上有红丝纵横错贯，遮蔽瞳人，难以视物。治法先宜镰洗去上胞瘀血，先服胜风汤兼当归散，（当归、生地、熟地、黄连、山栀、赤芍、桑白皮、防己、龙胆草。）后服石斛夜光丸，点乌金膏。如有客热风痰之证，则宜育神夜光丸。
　　血灌瞳人外障 按此证皆因肝心火盛，载血上贯目中。心者君主之官，神之舍也，属火宜静，或因大惊伤心，大怒伤肝，心神散乱，以致火性妄动，载血错经，妄行灌注于目，遮蔽瞳人，红色不分黑白，疼痛难睁，惊狂骂詈，如见鬼神。目乃五脏六腑之精华，荣卫魂魄之所常营也，亦神气之所主也，神乱则魂魄散，故言语狂乱见矣。治法宜急砭迎香穴（在鼻孔内两旁。）即愈。初病一二日，红色即可砭；若日久如圆眼核紫黄色，则不治矣。（砭法：取粗茶叶篓上箬叶二片，以中间硬梗为脊，剪针长一寸四五分，如剑形，头尖身阔，取其至鼻内小孔穴处即止，不能往上也。用时将针安放鼻内，向穴处余八九分，在外用手突然往上一送，出血数匙，便勿再砭。）即令卧暖处不可惊动，久睡自醒，其妙如神。后服川芎行经散加五灵脂数剂，行其积血自愈。
　　鸡冠蚬肉外障 按此证属脾胃二经热积，外受风邪，致使血凝不散，上胞内壅瘀血一块，软而紫黑色即鸡冠；下胞内生瘀肉一条，软而淡红色即蚬肉。宜镰去瘀血，服抽风散，（元参、黄芩、桔梗、防风、细辛、车前、大黄、芒硝。）点灵药乌金膏。
　　肉攀睛外障 按此证初患赤眼，临风不避辛苦，延久而成；或因热足下于冷水，或因站立行房，致伤阳 经络者。其脉起于足，上行至头面属目内 ，此经既伤，内 即生赤脉如缕，缕根生瘀肉，瘀肉生黄赤脂，脂则横侵黑睛，渐蚀神水，或兼锐 而病者，合于太阳经也。治法：如未蚀黑珠者，服胜风汤加蔓荆子、拨云退翳丸：（川芎、荆芥、菊花、甘草、黄连、蛇蜕、当归、川椒、蝉蜕、密蒙花、蔓荆子、地骨皮、白蒺藜、木贼草、桃仁、薄荷、天花粉，炼蜜丸，重八分，每服一丸，食远清茶调下。有翳米泔水调下，睛昏当归汤调下，内障者用木香汤调下。）有热兼服还阴救苦汤。已蚀神水者，另有割法，详载《银海拨萃》。
　　白膜侵睛外障 按此证皆因肺热肝虚，肾水亏弱，肾水不能生肝木，故肝受肺之邪热所克。乌珠周遭渐生白色如翳，日久渐遮瞳人，终有昏暗之患。先服泻肺汤以泻肺经之实热，后服育神夜光丸加天冬、麦冬滋阴补肾。
　　膜入水轮外障 按此证皆由目病已久，抑郁不舒，更兼调理失宜，房劳太过，以致肝肾亏虚，渐生翳膜。始而蓝色若蝇翅，日久则白浓矣。宜冲和养胃汤、石斛夜光丸。
　　黄膜上冲外障 按此证皆因胃经邪热凝滞气血，以致白睛下边红赤生翳，黄色冲上黑珠，涩痛泪出，羞明难睁。脾胃属土，土色黄，胃伤则土之正色见也。先服防风通圣散泻去积热，后服通脾泻胃汤，（天门冬、麦门冬、茺蔚子、元参、知母、黄芩、大黄。）点琥珀散。
　　赤膜下垂外障 按此证皆因上胞脾经风热，血积成 ，目珠被其磨擦，肿痛泪出，羞涩不睁，热壅不能疏泄，血愈凝滞不行，乌珠即生赤膜，目上垂下红色，渐遮瞳人。宜镰洗去上胞瘀血；散目中瘀血，宜川芎行经散，点八宝散、推云散。
　　逆顺生翳外障 按此证乌珠生翳，自上而下者谓之顺，属脾经；从下而上者谓之逆，属胃经，起自脾胃，证见肝经，日久渐遮神水，皆因身体虚弱，气血不足，以致诸经感受邪热，使血凝滞不行，磨擦而生翳膜，此翳最难去。初宜服拨云退翳丸兼育神夜光丸，点八宝散、推云散；若翳自下而上者，服防风通圣散一二剂即去。
　　风吹出睑外障 按此证皆因脾胃二经感受风热，日积月累，壅滞胞睑之间。盖睑受风则皮紧，脾受风则肉壅，皮紧肉壅，故眼皮或上或下，翻转在外，上生瘀肉红紫色，眵泪如脓。治法先宜镰洗去瘀血，服胜风汤，点乌金膏、灵光散。久则不可也。
　　迎风流泪外障 按此证皆因肾肝亏损。盖肝虚则泪不收，泪者肝之液，目乃肝之窍，液之道也，肝木生于肾水，水衰不能生木，母子两虚，邪火内燔于目，外遇风吹，肝木为其摇动，是以液道开而泪不收。初起无他证，惟浸浸泪出，拭去又流，经冬病者多年久，不分四季宜服四物补肝散、育神夜光丸。若不早治，两眼俱黑色，昏暗不明者。（生地、熟地、川椒等分，炼蜜丸，每早晚淡盐汤送下二三钱。）痒极难当外障 按此证皆因心经火邪，脾经风热，久伏不散，攻冲目中，忽遇风邪干触，遂作痒难禁，用手揉擦，亦不能止。盖痒非谓虚也，乃火与风也，风触则火发，风火相并故作痒耳。久则两睑赤烂，羞涩难开，眵多若糊。若胞内有瘀血，宜镰洗，先服 本疏风散，（川芎、 本、羌活、防风、蝉蜕、细辛。）点八宝散。
　　偏睛脓血外障 按此证皆因肝火旺盛，积热壅毒，乌珠内有脓自下灌上，或珠高起如疮样，流出脓水。盖肝脏生火藏血，上荣乌珠，火盛气冲血脉，凝滞不行，阴阳相搏乃化为脓。发时苦头痛珠疼，外寒内热，涕泪交流，食眠不得，四肢倦困昏闷，俱火之象也。宜撤脓撒火，服黄 汤；候脓净，次服柴胡复生汤，点琥珀散、八宝散。
　　鹘眼凝睛外障 按此证乃气血不分，混结而成。初患无痛疼，但上胞肿起如豆许，渐渐长大，内有紫 ，大抵人身气血不欲相混，混则阻滞于皮肤之间，遂成此病。初治须择人神所在不犯之日，翻转眼皮向外于紫斑处，用眉尖刀刺破患处，以大指捻出黄脂后，服防风散结汤；如初起略觉有碍，用白酒煎消毒饮（归尾、甘草、白芷、陈皮、赤芍、防风、天花粉、金银花、皂角刺。）数剂亦消。夫名鹘眼凝睛者，盖鹘乌之眼凝视不运，此病长大坚硬，碍塞睛珠，视物不能运动，故以名之。
　　痛极憎寒外障 按此证皆因房劳思虑，以伤心肾阴血；劳役饥饱，以伤胃腑阳气。气血两伤，水火不能升降，皮肤间无阳卫外护，为风寒之气乘虚以侵攻冲于头，伏而不散。头为诸阳之会，邪正相搏，故头痛不可忍，目珠红肿流泪；火邪上逆不降，则阴气触并于下，故足膝逆冷，身憎寒战。治法宜补阴降火，服附子猪苓汤。
　　打撞伤损外障 按此证皆因被物打撞。手拳打着眼珠，突出一二寸者，登时急用手掌擦热托定眼珠，而珠系一得热气，自然紧缩就上，仍收眼眶中。但不可洗去血。外即用熟地黄捣膏摊薄绢封贴眼上，日换三次，服除风益损汤。（川芎、白芍、当归、熟地、 本、前胡、防风。）打撞积血外障 按此证皆因被物打撞，胞睑凝血，肿痛难开，白睛红如血灌，服川芎行经散。（川芎、羌活、独活、荆芥、薄荷、防风、白芷、柴胡、枳壳、桔梗、当归、茯苓、红花、甘草、蔓荆子。）打刺生翳外障 按此证皆因被物打刺，积血未散，或刺痕未痊，久则珠上生白翳遮睛。有脓血者服川芎行经散；血虚者服除风益损汤；翳膜者用八宝散、推云散缓点之。
　　伤寒愈后外障 按此证皆因大病后清阳之气不升，余邪上炽不休而走空窍。其病瘾涩赤胀，生翳羞明，头脑骨痛，宜服胜风汤升发清阳。
　　又一证乃因用辛热之剂发表太过，以致气虚身弱，时病虽愈而瞳仁渐渐散大。盖辛主散，热则助火上乘于胸中，故睛散，经所谓壮火散气耳。先用胜风汤重加五味子以收耗散之气，数剂之后，兼服冲和养胃汤，后用石斛夜光丸倍加五味子自愈。
　　痛如针刺外障 按此证皆因心经潜伏壅热，风毒上攻，故病白珠淡红，流泪瘾涩难开，内 时时痛如针刺。宜服洗心散，（黄连、黄芩、桔梗、大黄、知母、元参、荆芥、赤芍、当归。）点琥珀散。
　　瞳人干缺外障 按此证复因肾水亏损，反受火制，故瞳人小如芥子，而且缺内有脑脂凝结，或黄或白。此系内障因头痛而起，故列于外障。初病头痛难忍，坐卧不宁，宜补肾清肝退火为主，久则不见三光不治也。
　　停肉瘀血外障 按此证皆因连患时眼未愈，不避劳苦，见风太早，以致脾胃受风，肝气不和，使瘀血凝滞胞睑之间，两胞肿涩，眵泪胶粘。先用镰洗，服胜风汤，点琥珀散；若不愈，点乌金膏、灵光散。
　　羞明怕日外障 按此证皆因病目久延不愈，郁火内炎，邪风外客，致使脾家感受，积伏于胞睑之间，但胞睑属脾，盖脾统血，邪气既盛则血无所归，故见阳气光明，禁不能敌，是以嚏泪交作， 羞明，怕日难睁。宜服泻脾汤、（黄芩、桔梗、苍术、桃仁、大黄、车前、甘草。）胜风汤，点琥珀散。
　　肝经积热外障 按此证皆因肝家劳苦，蕴积风热，兼以七情之气，郁结不散，冲于脑，攻于目，致目赤色生翳，或聚或散，时发时好。初觉颇轻，年久渐重，宜胜风汤，点琥珀散、八宝散。
　　热毒痈疽外障 按此证皆因过食五辛煎炒炙 之物，或热水洗浴太过，热毒上攻，蒸气入脑，致生痈疽。其病自上胞内 起，红肿疼痛，即服消毒饮，轻者可以内消，重者可以外托。或上胞或白睛出脓者，可保无虞，但肝经黑珠出脓者，则损目失明。若服消毒饮出脓之后，身体虚弱者服补中益气汤加减用之可也。
　　夜间珠痛外障 按此证皆因肝经血不足，肝气壅塞，兼以寒气相乘，以致血病不行，夜间珠痛头疼，泪出不止，筋脉俱痛。盖目为血脉之宗，又为肝经之窍，系于脑，带于肝，肝藏血，气顺则血行循目系上荣，目中光彩而明，气逆而血病，则目无所养，邪并而痛；况夜属阴，正寒气旺盛之时，肝气既逆，又遇寒阴乘之，邪正相搏，是以泪出疼痛。治宜疏风活血，服神效补肝散。
　　回回头痛外障 按此证乃回教之人以水洗浴，从头倒浇至足，其湿发渍于头上，冷风侵入睛中，以致头痛目系凝滞瘀血，眼弦紧急。大抵头为诸阳之会，阳为火，宜散而不宜伏，目为气血之宗，宜暖而不宜寒，既受冷湿所伤，乃成凝痛之病。宜洗轮散。（当归、白术、羌活、山栀、牛蒡、甘草。）旋螺突起外障 按此证皆因脏腑俱劳，积伏热毒，以致攻冲于目。睛珠忽然肿硬突出，如痈如疽，流脓流血，俱已溃损，不治之证，只可消肿定痛而已。
　　辘轳转关外障 按此证皆因肝脏风热邪毒，兼以原患疮毒，余毒未尽，上攻于头，害走空窍。目禀脏腑之精凝结而成，毒攻其间，不即发出，自根底壅长瘀肉，将珠托出眶外，胀大如瘤，挂于颧上，睛珠不能转动，瞳人直视，胞睑还自启闭，虽无疼痛等证，断不能治。日久加以七情郁结，毒邪攻急，忽然痛肿破裂而已。盖直视者，太阳经绝也，不独目不能治，命亦随之而倾。
　　胞肉凝脂外障 按此证皆因脾胃二经感伏风热淫邪，凝血在内不散，攻于上下胞。紫黑浮肿，闭不能开，如胶粘腻，先服祛风散，（黄 、当归、茯苓、元参、苍术、白芷、防风、姜活、菊花、茺蔚子、 本、甘草。）镰洗瘀血，服胜风散，点乌金膏并灵光散。
　　妇女经水过多外障 按此证皆因行经去血过多或血崩漏血，产后下血过多，以致肝脾亏损。盖肝藏血，脾统血，二经既伤，则血少火盛，遂有上炎之患，攻冲头目，致令头痛目暗，珠疼泪流，赤涩生翳，如粟米、鱼鳞陷下，先服芎归补血汤、（当归、川芎、生地、天冬、熟地、白芍、防风、甘草、白术、牛膝。）四制香附丸，（酒、盐、童便、醋四制香附、当归、白芍、熟地、川芎、人参、黄柏、白术、泽兰叶、益母草，炼蜜丸。每服三钱，空心白汤送下。一方少人参、白术。）点琥珀散、八宝散。
　　妇女经血逆流外障 按此证皆因心脾伤损。凡室女、童子积想在心，不得遂志，思虑过度，多致劳损心神，男子则神色败，女子则经水闭，邪火上炎，逼血错经妄行，逆注于目，乌珠上下红如血灌，甚者乌睛周遭如 肉生起。若血翳包睛相似，须服通经破血汤，（川芎、生地、黄连、甘草、连翘、苏木、甘菊花、归尾、赤芍、黄芩、羌活、大黄、红花、刘寄奴、元明粉、木贼草。）使翳膜自消而经血调顺后，点琥珀散并八宝散。
　　小儿疳眼外障 按此证皆因过食生冷面食，兼之饥饱不均，以致脾胃伤损，日积月累，酿而成病。腠理不密，令目怕日羞明，眵多流脓，珠痛生翳，或陷下，或生蟹睛，腮下瘰 口疳，好啼善饥，肌肉消瘦，身热发黄，肚腹疼痛，治当理脾胃，平肝木，切忌寒凉通利之剂。先服茯苓燥湿汤、（人参、白术、蔓荆子、羌活、甘草、白茯苓、防风、前胡、枳壳、独活、柴胡、川芎、苍术、泽泻、苏薄荷。）人参启脾丸、（人参、白术、茯苓、山药、莲肉、陈皮、泽泻、甘草、山楂肉，用荷叶煮老米糊丸如桐子大，每服三五十丸，清米饮送下。）九味芦荟丸。
　　（芦荟、芜荑、当归、川芎、白芍、甘草、胡黄连、广木香、龙胆草，炼蜜丸，重一钱，临卧清米汤送下。）若初起目瞪无神，睛绉如蚕腹，腹大，下痢红白，乃不治之候，不久当殒。
　　小儿胎元外障 按此证皆因其母怀孕，过食五辛热毒之物，或浴水过热，感受热毒，攻及小儿之目，致生下时儿目即病，或一二月而病，或百日之外始病，皆系胎毒未散。其证疼痛泪出，赤涩难睁，羞明怕日，乌睛生翳，突起如黑豆，甚则红肿不开，眵泪如糊，宜服除热饮、（甘菊花、茺蔚子、知母、黄芩、木贼草、元参、大黄、防风、竹叶十片为引。）燥湿汤。亦有食乳母热毒之乳而病者。
　　小儿斜视外障 按此证皆因痘后、痧后风邪入脑，致令目系带转，故睛珠不能正视；亦有惊振所伤者。宜服消风散、防风通圣散，（荆芥、薄荷、桔梗、川芎、白术、石膏、甘草、大黄、防风、连翘、黄芩、当归、白芍、滑石、山栀、芒硝，水煎食后服，大便不实者减硝黄。）兼养血之剂。
　　
　　
　　卷十一　眼目部外障门主方
　　服矾法 如遇每年常患火眼之人，传服此法奇验。每逢冬令交四九第一日起，每早吞生明矾五七分。如此九日，可保一年不患火眼。
　　将矾打碎，拣去大块，扫去细末，只取匀净小块五七分，开水一盅，先吃一口咽于喉舌，将矾置于手掌心内送下喉间，再用开水吞之。倘有未曾咽下之矾，用水漱吐出，则不涩矣。
　　又方 用生红枣去核，纳皂矾少许，捏紧，入火 存性，泡开水，洗火眼如神。
　　又方川黄连（一钱） 生明矾（八分） 大黑枣（一枚、去核） 水一盅煎洗。
　　又方 王瓜一条去穣，纳皂矾少许化水，以水洗之。
　　又方防风 薄荷叶 当归 杏仁 朴硝 川黄连 烧盐（各等分） 枯矾 铜青 硼砂（各少许）上为末，每用三分，井水浸洗。
　　又方大红枣（二枚，去核，入明矾、铜绿各三分于内，扎紧，湿纸包， 成性，打碎） 川黄连（三分）入绢包好，水二盅煎一半，入冰片少许，每日洗三四次。
　　又方花椒（七粒） 川黄连 胆矾（各一分） 桑叶（七片）滚汤泡汁，待温洗之。
　　又方 红枣一枚去核入青矾一分五厘于内，以火 红，加古钱一枚，同枣入水碗中，露一宿，炖温洗之。
　　洗眼明目日期 皮硝六钱煎水。
　　正月 初五日 二月 初一日三月 初四日 五月 初一日六月 初四日 七月 初二日八月 初一日 九月 初三日十月 初六日 十二月 初五日又方 生姜洗净，捣取自然汁，磁盆贮，烈日晒干刮取，瓷瓶密贮。每用少许点大眼角。
　　又方 朴硝泡水，频洗。一切风火湿眼，可免眼角破烂。
　　又方小茴香（一钱） 冰糖 黑葡萄干（各二钱） 铜绿（八分） 明矾（六分）天水一碗或雪水浸，露一宿冷洗。如有翳障加海螵蛸去甲，二钱。
　　又方防风 荆芥（各五分） 杏仁 桃仁（各十粒） 胆矾 枯矾（各一分）水一碗，将药投入，隔水煮透取起洗之。
　　又方杏仁（七粒，去皮、尖，研） 甘草（一钱）入水碗内，纸盖，饭上蒸；再入皂矾一钱，略煎先熏后洗，立消。
　　又方 凡风热眼作痛、作痒及天行害眼、赤眼、风泪眼，用皮硝六钱，新汲水一盅，煎七分，入瓷器内，候冷定洗眼，每日洗四五次，眼须微开，令水入目内，用中指擦五遍，如痒甚加明矾一二钱泡洗即止。
　　又方川黄连 皂矾（各三分）水洗一时，搽数次，肿痛自消。
　　又方胡黄连 白蒺藜 炒黄芩 石决明 苏薄荷 当归 北细辛 家菊花 木贼草黑山栀 粉甘草 连翘 蝉蜕 怀熟地 陈皮 龙胆草上各一钱，水三碗，煎一半，临卧温服，戒气恼。
　　又方（岐天师） 洗实火眼，红肿如含桃，泪出不止，酸痛羞明多眵。
　　黄连（一钱） 明矾（三分） 荆芥（五分） 花椒（七粒） 生姜（一片）水煎半碗，乘热洗之，一日洗七次，明日即愈。
　　又方（岐天师） 洗虚火眼红而不痛不涩，无泪无眵。
　　人乳（半盅） 生地黄（二钱） 明矾（五厘） 葳蕤仁（五分、去壳取仁，一分研碎）水半盅同人乳煎取药汁少许，洗七次，明日愈。
　　又方（雷真君）柴胡 防风（各二分） 黄连（三分） 明矾（一分） 花椒（三粒）水半盅入药，饭上蒸，洗眼如神，一日洗三次，二日即止痛。
　　又方（张仲景）人参 黄连 明矾（各三分） 大黑枣（一个） 人乳（一合）水半盅同煎二沸，即取洗眼，日七次，三日愈。此方洗虚实眼神效。
　　又方（冯鲁瞻）真川连（三钱） 生粉草（六分） 杏仁（去皮、生用八粒） 铜青（三分） 胆矾（一分） 大圆枣（一枚）上味称准，不得加减分厘，头煎与二煎和匀，用新棉花收之，乘热擦眼，以喉中作苦为度。余者晒干，可藏数十年。此料可治十数人，不拘风火眼，频洗立效。老眼昏花流泪者，洗之如少年。
　　又方（冯氏儿科）当归 郁李仁（打碎） 防风（各一钱） 黄连（七分） 荆芥（八分） 胆矾 明矾（各三分） 杏仁（去皮、尖，七粒）水煎温和，洗眼避风。
　　又方铜绿 生黄连（各五分） 明矾（二分） 朴硝（三分） 防风 荆芥（各八分） 当归尾（七分） 杏仁（七粒）滚汤泡透，频频温洗。
　　
　　胜风汤
　　（《何氏济生》） 治风热上攻，白珠赤甚，暴肿痛甚者立效。
　　白术（土炒，五分） 柴胡（七分） 枳壳（炒） 羌活 白芷 川芎 独活 防风 前胡 薄荷桔梗（各四分） 荆芥 甘草（各三分） 黄芩（六分） 杏仁（去皮、尖，炒，三分） 水煎服烂弦眼加蝉蜕（去足翅） 僵蚕（炒、各六分）赤肿作痛 生地酒浸，捣烂浓涂眼上。
　　又方 豆腐切片，乘温贴眼胞上。
　　又方 鸡蛋煮熟去壳，剖两开去黄，乘热合眼上。
　　又方 临睡以水湿透眼眶上下，将眼合紧，用筛过明矾末浓敷一宿，肿痛自消。
　　风火赤眼云翳点药（北京僧授）蕤仁（去心、皮、膜、油，净、一钱） 硼砂（飞净、二分五厘） 冰片（二厘） 野荸荠（取粉、五分） 明矾（极细、五厘） 麝香（一厘）加金箔十张，研极细，瓷瓶密贮，点两目 内。
　　
　　真人碧雪膏
　　 治男妇冷泪常流，并暴赤眼点之神效。腊月内三辰日，取羯羊胆十数个，将蜜装胆内，绵纸虚茏，吊檐下一七日，鸡翎扫下胆上霜，瓷瓶密贮，以骨簪排点眼角内。
　　诸般目疾。
　　荆芥 甘菊花 白芷 鲜薄荷 防风 密蒙花 甘草 黑芝麻 川芎（各等分）共磨细，每日早、中、晚清茶调服二钱。
　　点风火眼昏眼，云翳攀睛。
</div>
    <div class="pagination">
<a href="疡医大全_page44.html">上一页</a><span>...</span><a href="疡医大全_page40.html">40</a><a href="疡医大全_page41.html">41</a><a href="疡医大全_page42.html">42</a><a href="疡医大全_page43.html">43</a><a href="疡医大全_page44.html">44</a><span class="current-page">45</span><a href="疡医大全_page46.html">46</a><a href="疡医大全_page47.html">47</a><a href="疡医大全_page48.html">48</a><a href="疡医大全_page49.html">49</a><a href="疡医大全_page50.html">50</a><span>...</span><a href="疡医大全_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
