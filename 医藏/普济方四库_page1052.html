<!DOCTYPE html>
<html>
<head>
    <meta charset="UTF-8">
    <title>普济方四库 - 第 1052 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1052 页/共 1812 页</h1>
    <div class="content">　　长生不死【出本草方】
　　以吉云草食之
　　延年愈百病【出本草方】
　　取日照草木上霜皆五色者服之昔东方朔盛得五盒汉武帝以赐羣臣老者皆少病皆除
　　小丹法【出本草方】　拘魂制魄
　　以柏子细筛去滓松脂十斤以和柏子雄黄各二斤色如赤李合药臼中复捣如蒸药一日如饵正坐北向平旦顿服五丸百日之后与神人交见
　　造桂浆法【出本草方】　夏月饮之解烦渇益气消痰
　　用桂末二大两白蜜一斤以水二斗先煎取一斗待冷入新甆瓶中后下二物搅二三百转令匀先以油单一重覆上加纸七重以防封之每日去纸一重七日开之药成气香味美格韵絶髙今人多作故并着其法
　　抱朴子服生银法【出本草方】
　　以生银麦浆化之亦可以朱草酒饵之亦可以龙骨錬之然日三服服輙大如弹子者俱不及金玉可为地仙也
　　洞仙经文【出本草方】
　　取大麻日中服子末三升东行茱茰根剉八升渍之平旦服之二升至夜虫下要见鬼者取生麻子菖蒲鬼臼等分杵为丸弹子大每朝向日服一丸限满百日即见鬼也
　　三洞要录云【出本草方】
　　地榆草剉一升稻米一升白玊屑一升三物取白露汁二升置铜噐中煑米熟绞取汁玉屑化为水名曰玊液以药内杯美醴中所谓神玉浆也
　　变白轻身【出本草方】
　　以枸子二升十月上亥日采采时面东滴生地黄汁三升以好酒二升于甆瓶内浸二十一日取出研令地黄汁同浸搅之却以纸三重封其头子更浸至立春前三十日开瓶可逐日空心饮一杯至立春后髭变白补益精气服之及老轻身无比
　　服玉屑方【出本草方】
　　玊屑服之与水饵之俱令人不死所以不及金者令人数数发热似寒食散状也若服玊屑者宜十日輙一服雄黄丹砂各一刀圭散发洗沐寒水迎风而行则不发热也
　　太极真人青精干石防饺法【出本草方】
　　以生白梗米一斛五斗更防治浙取一斛二斗南烛木叶五斤燥者用三斤亦可杂茎皮益加煑取汁极令清冷以防米米释炊之防【即搜字也】今课其时月从四月生新叶至八月末色皆深九月至三月周宿色皆浅可随时进退其斤两宁少勿多合采软枝茎皮于石臼中捣碎假令四五日中作可用二斤熟防以斛二斗汤渍染得一斛以九斗淹斛二斗米比来尔用水渍一二宿不必随汤煑渍米令上可走虾周时乃漉而炊之初渍米正作绿色既得蒸便如绀若一过汁渍不得好色亦可淘去更以新汁渍之洒濩皆用此石当今饭作正青色乃止向所余汁一斗以共三过洒饭预作髙格暴令干当三过蒸暴每一燥輙以青汁搜令浥浥耳目可服二升勿服血食亦以填胃补髄消灭三虫
　　服术法【出本草方】
　　二月三月八月九月采干亦可食用或合白茯苓或合石菖蒲并捣末旦日水调服晚再进乆乆弥佳又取生术去土水浸再三煎如饴糖酒调饮之更善
　　服玊法【出本草方】
　　玉元真饵之其命无极令人举身轻飞不但地仙而已然其道迟成服一二百斤乃可知也玊可以乌米酒及地榆酒化之为水亦可以葱浆水消之为粒亦可饵以为丸可烧为粉服一年已上入水中不濡
　　服五云之法【出本草方】
　　或以桂葱水玉化之以为水或以露于铁噐中以元水熬之为水或以消石合于筒中埋之为水或以蜜搜为酪或以秋露渍之百日韦囊挺以为粉或以无□草樗血合饵之服之一年百病除三年老公成童子五年则役使鬼神入大水不濡践棘而不伤肤与仙人相见他物埋之即朽着火即焦而五云内猛火中经时终不焦埋之永不腐故能令人长生也服经十年云气常覆其上夫服其母以致其子理之自然也
　　抱朴子饵雄黄法【出本草方】
　　用雄黄蒸煑或以酒服或以消石化为水乃凝之或以猪胴褁蒸之于赤土下或以松脂和之或以三物炼之引之如布白如氷服之皆令人长生百病除三尸下瘢痕灭黒堕齿生千日玉女来侍可使鬼神又云玉女常以黄玉为志大如黍米在鼻上是真玉女无此志者鬼试人也
　　神仙去三尸九虫【附论】
　　颍阳书曰人之腹中尽有三尸为人大害三尸者托隂气以成灵感私欲而致用邪蕴脏腑非天机清明至难沈浊者鲜不易其心矣欲生则三尸生欲灭则三尸灭故至人云欲者不欲不欲者欲反复自明之谓也成道之速者欲去三尸先外去色味名利内平喜怒爱恶寂然虚静尸乃无处潜留则遁迹而逝矣又曰每至夜半起端坐私诵妙灵名彭倨彭质彭矫七徧【无令耳闻】依守清净法动用消息之宜继昼不睡甲子庚申守之亦尔则妙灵飞去心神凝定五方秀气入于灵台于童子童子者人神至精也精则成圣荡则成愚是故圣人脩之以真行之以勤若能克己励志不出三年其道成矣心生光明乆习弥广【南华谓之虚室生白】秀发灵台即布日积数并三元六甲本命算以次扣之乾坤六甲天人玉女献五方色数于童子合于天地天地不违合于万象万象不却所求随意而应知来藏往出有入无不可得而名心有进纲退纪之法变竒乘除之数五音六律消息加减剖析神明天道隐故不言而行自彰门之能事长生之妙术尽于此矣○又曰妙灵三尸也常以庚甲之夜上告天地记人罪过及人生籍令人早亡魂则升天魄入于泉唯上尸独在地上游行相承而为鬼或四时八节三牲祭礼不精辄与人作祸苦心痛注忤伐人生命上尸彭倨在人头中専伐人眼故目暗面绉口臭齿疼脱落中尸彭质在人腹中伐人五脏令人少气力多忘好恶事敢食众生血肉或为恶梦惊恐不安汗流不止下尸彭矫在人足中令人下闗搔扰五情踊动不能自禁若三尸为祟则害于子孙传注不絶如学道之人不先去尸虫徒服良药断糓絶味勤于吐纳以求长生终不可得将知至道须究其害每至庚申日其夜不寐守之至明若觉体重疲倦宜可少眠须令数觉此三尸虫即不得上告天地太上科律云六月八日及庚申日夜北帝开诸罪门聴羣鬼物下询诉讼其人罪满五千则当死一守庚申三尸振伏七守庚申永絶乃得精神安宅骸室常存五神恬静不复搔扰迷乱每夜欲卧时扣齿三七通左手抚心呼三尸名三徧则不复为害又常以寅日去手爪甲午日去足爪甲年中七月十六日去手足爪甲烧之作灰和水服之三尸九虫永自消灭又江南芸草香三尸所恶之草煎汤沐浴三尸自去矣又以三月四日取桃叶五升熟捣脱衣避风宻室中坐其上令气入腹中从旦至暮尸虫悉出但疾中难者莫过于癞次是痨痩一染后子孙相传时呼尸欲断此疾须禁絶三尸九虫邪气伏尽即入诸药世人得此疾自言宿业甘心受毙岂不惑哉是故上士修徳以伏之中士守庚申以制之下士饵药以除之
　　方
　　贯众方　神仙去九虫方一曰蛔虫状如□长四寸令人腹鸣二曰长虫亦名蚢虫长一尺令人心痛三曰白虫长一寸生子孙转大或长至四五尺亦能杀人四曰肉虫状如烂李令人烦懑五曰肺虫状如蚕令人六曰胃虫如虾蟇令人呕吐不喜七曰鬲虫如瓣令人多睡八曰赤虫生肉令人腹鸣九曰蛲虫至防细状如菜子羣虫之上也令人劳剧多则为癞病亦为人痈疽疮疥瘘癣蚤风最宜服【出圣恵方】贯众【二两一分去伏虫】白雚芦【三两去蚢虫】蜀漆【三分去白虫】芜荑【一两一分去肉虫】雷丸【一两五钱去赤虫】白僵蚕【一两去鬲虫】石蚕【一两一分去蛲虫】厚朴【一两一分去肺虫】狼牙子【一两去胃虫】
　　右并切熬令黄捣罗为末炼蜜和丸如梧桐子大粉浆服五丸日渐加至十丸经十五日积聚下六十日百病瘥妇女服之絶孕还生子服药须先斋戒即尸虫奔散神灵来辅矣
　　又方【出圣济总录】
　　青木香　白防榔【剉】桂【去粗皮各等分】
　　右麄捣筛每服三钱以水一盏煎至七分去滓温服
　　真人去三尸方【出圣济总録】
　　狗【去毛七两】干漆【二两】芜荑【三两】
　　右同熬捣罗为末炼蜜和丸如梧桐子大每服七丸米饮下三七日三尸自去或下形如小儿收以绵帛褁之抛东流水哭之三声呪曰汝是地鬼我是天仙急急如律令回归易道慎勿反顾太上科仪以甲子日洒扫庭中以半夜放案案上安新汲水三杯一东一中一西烧降真白胶乳头香至心北面三位檷拜郡郷里曾孙臣某稽首再拜长跪曰奉请上皇神人上皇真人北极三台君南斗北斗中斗东斗西斗君司命司録司非司危君中宫戊巳金紫金老君日元君三光四时五行五相尊神天师六甲父母愿垂元感降临坐席即伏存思诸神来降定讫乃起再拜曰诸神永降去身中三尸九虫令臣某学道登仙长生度世伏受神防言讫长跪愿诸神明日君月夫人乞赐神水降臣某头中尸彭倨便取东杯水饮毕又言诸神明日君月夫人降臣某腹中尸彭质取中央杯水饮毕又言诸神明日君月夫人赐神水降臣某足中尸彭矫便取西杯水饮之饮毕再拜毕右廻入室寝当自有梦应见人啼泣谢去或不啼泣但谢而去者皆是騐也若无应即后甲子再拜为之应乃止夫觉与阳合寐与隂并觉多则魂强寐多则魄壮魂强为生之徒魄壮为死之路常须拘制之上魂名爽灵字浮逰中魂名胎光字合明下魂名幽精字党形魂欲上天魄欲入泉魂魄还观其道自然生随魂死随魄魂好外沈但虚心任气五神无媱役自然神真契道○大防灵书曰每月三日十三日二十三日夕三魂离其身当须摄之法去枕仰眠交足左压右交手心上瞑目闭气三息存心中赤气和鸡从心内出上咽中相次觉体小热则呼三魂名叩齿防呼爽灵延年胎光益禄幽精絶死三呼讫即防呼叩齿三通曰太防元宫　中黄始清　内炼三魂　三神交宁神寳玉室　与我俱生　不得妄动　鍳者天灵若欲飞行　唯诣上清　欲不饥渇　自饮玉津
　　每月晦朔望七魄不守尤须作意制之叩齿七通一呼之女即十四通呼之尸荀伏矢雀隂天贼飞毒除秽魄师呼讫呪曰
　　太上髙尊　上皇至真　万神安颠　七魂佩身不得越错　与恶为羣　长居室后　俱化成仙永守身形　保我得真　游行上宫　同为黄宾
　　夏禹去三尸方【出圣济总録】
　　木香　柏子香　松香　蘹香子【各一两】
　　右用木臼杵为末蜜丸甆噐収净室存神安住之处烧之合时向王方和之亦可服
　　安神妙香丸【出圣济总録】　颠固肠胃不生饥渇守炼五蔵消灭九虫绵永胎息
　　丹砂【五钱研如粉】松脂【三两炼十次取一两半】鹤虱　人参　白茯苓【去黒皮】狗【去毛】贯众【研如粉各五钱】蜡【二两】蜜【链】乳香【研如粉】禹余粮【烧三度研如粉各一两】
　　右各捣研为末取十五日合和先入蜜蜡松脂三味于铫子内化为汁和九味丸之如皂子大至诚祝曰愿辟除谷气咽息冲和便用糯米一升杏仁二合去皮尖防仁细研白蜡一两相和煑粥饱食一顿须防服大豆一合熟者仍服药一丸得十八日续更服一丸得三十四个月又服一丸即终身永无饥渇戒五辛色欲盐醋等物若虑无力吃枣肉三七枚助之一月后更不服服时用乳香汤下渇即吃茯苓汤若要开食时吃葵菜汤一盏其药自下收取用乳香水洗三五次于土坑内焙三七日留待再服转加灵效开食时煑淡麫饭一小碗许合药了用云母粉収之
　　金简煎【出圣济总录】　辟糓固气却灭三尸消荡九虫安和五脏镇守三田轻身强志拘魂制魄延永胎根乳香【四两】牛乳【一斗银石噐中盛并乳香于重汤内煑旋旋烧牛乳汁以乳香化为度】赤石脂【半斤细研水飞过于纸箱内沙上渗干入夹绢袋盛于饭上炊九次每次出焙干又炊以饭熟为度】丹砂【四两研水飞过纸箱内盛沥干秤】蜜【银噐盛重汤内熬以绢袋滤过秤取四两】
　　右将蜜分作九分每一分拌乳香等入新竹筒中盛大竹可三四枚盛了次用新桑白皮扎塞定筒中令宻以大黑豆夹水拌铺在大甑底坐竹筒次又以豆夌盖覆过竹筒再盖覆如法慢火炊一日三四次添水炊至夜取出筒倾药出以甆噐盛了入焙笼内火焙一夜或未干又焙令极干再取蜜一分拌药令匀又以新桑白皮塞了再入水洒拌豆麦令匀又依前再炊一日如前用热水洒三四次炊一日至夜依前取焙之如此九炊九焙放干成煎每服抄一大匙许仍须先匀作一百二十服须先服药牀如要服药牀忌盐醋如要治中风摊缓半身不遂口眼防斜语澁神昏者分作一百四十服亦须先服药牀
　　住食药牀方【出圣济总录】
　　白茯苓【去黑皮一两】大麦面【半斤】桑根白皮【三两】
　　右同捣罗为末拌匀和作面剂煑作碁子淡吃服此一斤四两次服半月计面一秤药计六十两充为药牀半月后方得吃金简煎金简煎每用温酒调服如日内饥即得服酒一盏或两盏如渇即饮一两盏温水睡眠自在
　　亡虫丸【出圣济总録】去三尸
　　紫苑【去苗上醋煑熟焙半斤】射干【一钱】白龙骨【半两】
　　右先将紫苑捣末次捣射干白龙骨和匀为散每日服一钱空心甘泉水调下念三尸名即尸亡矣
　　广福延龄丹【出圣济总录】　去三尸洁腑脏镇七魄明耳目丹砂【研如粉】雄黄【研如粉】人参　白茯苓【去黒皮各二两】白术乳香【研细各四两】
　　右各捣研为末和匀入银噐中用白蜜和如稀膏以油单封口又以水和白面褁噐物外厚两指许每日于饭上炊饭熟取下如此半月如药干更入蜜丸如梧桐子大空心温酒下二十丸忌羊血其功甚大
　　神仙巨胜丸【出圣济总录】　轻身壮阳却老还童去三尸下九虫除万病
　　巨胜【酒浸一宿九蒸九焙】牛膝【酒浸切焙】巴防天【去心】天门冬【去焙】山芋　熟地黄【焙】栁桂【去麄皮】酸枣仁　覆盆子逺志【去心】兎丝子【酒浸另捣焙干】菊花　人参　白茯苓【去黒皮各一两】
　　右防择净捣罗为末炼蜜为丸如梧桐子大每日空心温酒下二十丸服一月身轻体健万病不侵
　　青丸子返童散【出圣济总录】　轻身延年除百病去三尸天门冬【去心焙】人参　白茯苓【去黒皮】麦门冬【去心焙】白菊花【各六两】
　　右捣罗为散每日温酒或米饮调下三钱匕不拘时候服之服三年觉身轻
　　神仙雄黄丸【出圣济总录】　去三尸百虫美顔色明耳目
　　雄黄　松脂【等分】
　　右择雄黄如鸡冠色不杂砂石者先捣研罗极细次以松脂和杵为丸如弹子大每旦以酒研下一丸服至十日腹中三尸百虫自下面上紫黒皆除服及一月百病自瘥耳目聪明乆服致神仙二勿借与人衣服皮履损人药力精气常欲飞去常须净洁为佳
　　神仙出三虫方【出圣恵方】
　　附子【二两炮制去皮脐】芜荑【三升】干漆【二两捣碎炒令烟出】
　　右捣细罗为散每服一合空心以水调服日晚再服七日上尸九日中尸十二日下尸并出其形似人绵袋褁之送于东流水哭之祝曰子死属地我当升天与子长隔易道而归更勿囬顾三日之中当慎少语
　　又方【出圣恵方】
　　白茯苓【十斤去皮晒干捣罗为末】商陆【白者五斤削去皮细切与茯苓同用酒浸】糯米麫【五斤】糯米【五斗净淘炊为饭俟冷与上三味相和】
　　右等入水五斗并酿于瓮中封三七日药成压取汁别用黒豆熬捣罗为末炼蜜和丸如弹子大每日用药汁一合化破一丸服之十日以后渐加如鸡子黄大上尸百日中尸六十日下尸三十日悉皆烂出上黒名彭琚中青名彭瓆下白名彭矫此虫与身俱生能兴三业常欲人速死至晦朔旦伺人罪过上白天公上尸好车马衣服中尸好五味饮食下尸好色欲三尸若去人皆不思不饥长生不老
　　神仙去三尸方【出圣恵方】
　　干熟地黄【三两】干漆【半两捣碎炒令烟出】桂心【一两】
　　右捣罗为末炼蜜和丸如梧桐子大饭后水服七丸以知为度十日三尸尽出矣
　　神仙去三尸方【出圣恵方】
　　用硃砂五两细研水飞过以好酒五合渍之五宿出暴干候可丸即丸如麻子大每服十丸水下日三至十日诸虫悉下若有病癞皆愈
　　神仙去三尸方【出圣恵方】
　　丹砂【一斤细研水飞过】淳漆【二升】醋【一升】
　　右相和入于铛中防火煎令可丸即丸如麻子大每日早辰以净水下五丸三十日百病愈三尸去服之百日肌骨强服之千日司命削去死籍与天地相保改形易体变化无常日中无影
　　去三虫丸方【出千金方】
　　用生地黄汁三斗东向灶苇火煎三沸内清漆二升以荆匕搅之日移一尺内直丹三两复移一尺内子末三升复移一尺内大黄末三两防火勿令焦候可丸丸如梧桐子大先服一丸日三浊血下鼻中三十日诸虫皆下五十日百病愈面色有光泽
　　又方【出千金方】
　　漆【半斤】大黄【六两末】酒【一升半】芜菁子【三升末】
　　右以防火合煎令可丸丸如梧桐子大先日服三丸十日浊血下出鼻中三十日虫皆烂下五十日身光泽一年行及奔马消息四体安稳乃可服草药其余法在三虫篇偹述
　　神仙去三尸方【出圣恵方】
　　三月三日取桃叶绞汁一升以醋一合同煎取五合平旦分温二服
　　神仙治百疾去三虫耳目聪明方【出圣恵方】
　　用槐子仁不限多少捣令烂丸如酸枣大每服十丸水下日三服长服神仙
　　神仙去三尸方【出圣恵方】
　　用商陆白者二十斤削去皮以酒渍煎之令烂隂干捣细罗为末每服二钱以酒调食后服之日三服三百日尸大如手出取埋之祝曰伏尸当入地我身属天复去勿顾视服药忌食犬肉生鱼合药以正月五日七日良诸仙药当先去尸尸去作法后始神仙
　　通神长生法【出本草方】
　　抱朴子内篇云淳漆不枯者服之通神长生或以大蠏投其中或以云母水或以玉水合之服九虫悉下恶血从鼻出一年六甲行厨至也陶隐居云生漆毒烈人以鸡子和服之去虫用蠏消之为水炼服能长生
　　服漆叶方【出本草方】
　　华佗传云彭城樊阿少师事佗求服食法佗授以漆叶方服之去三虫利五脏轻身益气使人头不白阿从其言年五百余岁漆叶所在有之青黏生丰沛彭城及朝歌一名地节一名黄芝主理五脏益精气
　　神仙辟糓【附论】
　　人以胃气为本水谷所以致养山林之士乃有休粮辟谷者其说悉本神农之书究其性味非养气而轻身则必坚重而却老神仙之术有出乎此理或然也
　　方
　　真人辟谷云母丸【出圣济总录】
　　云母粉　大豆黄　白茯苓【去黑皮】松脂【链】巨胜【汤脱皮蒸】蜡【炼各一斤】椒【去目及闭口者炒出汗十两】
　　右捣研五味为末炼松脂并蜡蜜和剂初服如弹丸大温酒下日再服
</div>
    <div class="pagination">
<a href="普济方四库_page1051.html">上一页</a><span>...</span><a href="普济方四库_page1047.html">1047</a><a href="普济方四库_page1048.html">1048</a><a href="普济方四库_page1049.html">1049</a><a href="普济方四库_page1050.html">1050</a><a href="普济方四库_page1051.html">1051</a><span class="current-page">1052</span><a href="普济方四库_page1053.html">1053</a><a href="普济方四库_page1054.html">1054</a><a href="普济方四库_page1055.html">1055</a><a href="普济方四库_page1056.html">1056</a><a href="普济方四库_page1057.html">1057</a><span>...</span><a href="普济方四库_page1053.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
