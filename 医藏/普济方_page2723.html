<!DOCTYPE html>
<html>
<head>
    <meta charset="UTF-8">
    <title>普济方 - 第 2723 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2723 页/共 3614 页</h1>
    <div class="content">　　自然铜密陀僧（各一两并研）甘草（三两为末）黄柏（二两为末）上一处研细。收净器

　　烟熏迷闷欲绝

　　用萝卜嚼汁下咽即生。干者新水擂烂。饮之。

　　凡被火伤

　　（出医集成）急以火灸。虽极痛。强忍一时即不痛。勿以冷物之。热气不出烂人筋也。

　　薤白膏治火烧疮。

　　治汤火所伤

　　（出百一选方）用柿漆涂之。更无瘢痕。

　　治一切汤火所伤方

　　（出本草）初着即以女人乳汁。涂之瘥。

　　治汤火疮。虽脓水出。皮肉溃烂者。不过敷两三次即安。

　　（出百一选方）

　　蛇莓

　　（本草音缪）上烂捣敷之。以瘥为度。钱文子佃客。因遗火烧灼。遍身溃烂。偶遇一道人敷此方。用之即

　　又方

　　（出百一选方）用黄瓦刮取细末。湿者干掺药。干者麻油调涂。

　　又方

　　（出百一选方）以薤白不拘多少。捣烂。以鹅翎敷之。更无瘢痕。

　　又方

　　（出百一选方）王仲杞以干甑草。烧灰存性敷之。

　　凝石散

　　（出杨氏家藏方）

　　治汤火所伤。皮肉溃烂。赤肿痛。脓水不干。或

　　疮痂未退。肌寒水石（三两成粉）蛤粉（一两）上同研匀。每用鸡清入生油调稀。以翎毛药扫伤处

　　无痕散

　　（出杨氏家藏方）

　　治汤火伤。

　　腊茶（不拘多少）上为细末。用煮酒脚调敷。如无煮酒脚。只用好酒亦得。

　　神效散

　　（出杨氏家藏方）

　　治头面汤泼火伤肌肉。虽已平复。遂成瘢痕。鬓发

　　不生。

　　江茶生面（各等分）上研匀。用生麻油调涂患处。一日易之。

　　如汤伤

　　（出如宜方）以水花晒干。油调敷之。火疮通用。又生柏叶擂烂涂。又用柳白皮末药妙。

　　如火伤

　　（出如宜方）用香油、白水相等成膏。调寒水石末涂之。又用久藏腌卵灰搽。又黄芩末水调敷。

　　黄柏散

　　（出杨氏集验方）

　　治汤火疮。

　　鸡子壳黄柏树皮朴硝上等分为末。白水调涂。极妙。

　　汤火伤

　　（出东垣兰室方）寒水石大黄（烧）黄柏（油烧各等分）上为末敷之。

　　如神散

　　（出危氏方）

　　治汤火方。

　　以里陈江茶着叶烧灰。碾细罗过。用生油、轻粉调敷。若湿者干掺。痛止无痕。陈侍制桷。

　　效。

　　近效方

　　（出危氏方）

</div>
    <div class="pagination">
<a href="普济方_page2722.html">上一页</a><span>...</span><a href="普济方_page2718.html">2718</a><a href="普济方_page2719.html">2719</a><a href="普济方_page2720.html">2720</a><a href="普济方_page2721.html">2721</a><a href="普济方_page2722.html">2722</a><span class="current-page">2723</span><a href="普济方_page2724.html">2724</a><a href="普济方_page2725.html">2725</a><a href="普济方_page2726.html">2726</a><a href="普济方_page2727.html">2727</a><a href="普济方_page2728.html">2728</a><span>...</span><a href="普济方_page2724.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
