<!DOCTYPE html>
<html>
<head>
    <meta charset="UTF-8">
    <title>普济方四库 - 第 1314 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1314 页/共 1812 页</h1>
    <div class="content">　　桂心【一两半】　当归【剉微炒】　白术　诃梨勒皮　木香　食茱茰　芎防　枳殻【麸炒微黄】　椒红【微炒各一两】
　　右为末以酒煮麪糊和丸如梧桐子大每服二十丸食前生姜汤下
　　伤寒【附论】
　　夫古人治病先论其所主男子调其气妇人调其血血室不蓄则二气谐和血室凝结则水火相行气口盛即宜下人迎盛即宜汗妇人左关浮不可下当发其汗以救血室荣卫得和津液自通浃然汗出而解仲景云妇人伤寒经水适防昼日明了暮则谵语如见鬼状此为热入血室无犯胃气及上二焦无犯胃气言不可下也小柴胡汤治之若行汤迟则热入胃令津燥中焦上焦不荣成血结胷状须当针期门也五行相尅以生相扶以出平居之日水常养扵木水相生则养荣血室血室不蓄则脾无蕴积脾无蕴积则刚燥不生刚燥生若犯胃气则昼夜谵语喜忘小腹满小便赤利属抵当汤证也伤寒胃实谵语宜下之妇人热入血室谵语者不可下也虽然妇人伤寒与男子治法不同男子先调气女子先调血此大畧之词耳要之脉无汗名伤寒脉缓有汗为伤风热病脉洪大中暑脉细弱其证一也假如中暍用白虎胃实用承气岂必调血而后行汤耶仲景伤寒论所以不分妇人者良亦在学者皆可随病扵男子药证中以意选用也夫妇人恶寒者亦有阴阳二证发热而恶寒者发于阳也无热而恶寒者发扵阴也发于阳者宜解表发于阴者宜温里阳脉必浮数阴脉必沈细又有汗后利后恶寒及背恶寒已上疾证不复繁引尝治一妇人但恶寒别无他证六脉平静遂用败毒散而安此药能去表中风邪故也经云恶寒家慎不可过当覆衣被及近火气寒热相搏脉道沈伏愈令病人寒不可遏但去被撤火兼以和表之药自然不恶寒矣妇人恶寒尤不可近火寒气入腹血室结聚针药所以不能治矣新产妇人有三病一者病痓二者病郁冒三者大便难亡血复汗寒多故令郁冒又曰产妇人郁冒其脉微弱不能食大便坚所以然者血虚而厥厥而必冒冒家欲解必大汗出以此观之郁冒为虚寒可知矣又或少阴病下利止而头时时自冒者又为死证盖谓其虚极而脱也观其郁冒幸勿忽焉产妇伤寒或妇人伤寒可得闻与曰伤寒三百九十七条一百一十三方此张氏截然之笔削也于某证则有某药曷尝以男子为别哉要之月事来产前产后男子所无请发眀其蕴以解世俗之惑盖妇人发热恶寒经水适来经曰热除续生寒热而胷满谵语者是则邪气结扵胷膈随其实而取之伤风经曰续生寒热发作似疟而经水适防者是则血结不行当以小柴胡汤散之所谓治之而愈者此也经曰如伤寒发热经水适来昼醒暮谵如见鬼状是里无留邪气随血行所谓不治自愈者此也前吐血方血归条并扵犀角地黄汤桃仁承气汤抵当汤丸之类言之详矣抑产前产后治将何择焉曰产前安胎产后消瘀于是遵依条例斟酌轻重而调理之安胎者何桑寄生阿胶缩砂乌药他如桂枝半夏桃仁大黄堕胎入燥热等辈则不可轻用也消瘀者何川芎蒲黄赤芍药生地黄为要药他如内补拦住败血之剂则不可轻进也朱氏以阿胶桑寄生人参茯苓白术等为细末糯米饮调剂为孕妇安胎以红花一分官桂芍药甘草半夏姜枣同煎为解散表消瘀以葱白生姜大剂浓汁为产前发散以小柴胡汤去半夏和解热入子宫郭稽中路枳殻防风甘草半夏防服主之大便秘涩以蜜道一法真可活人然则产妇证治观之可以问津索涂矣虽然知安胎则不可不调气知消瘀则不可不扶虚枳殻香附陈皮以调气也当归川芎黄耆人参以扶虚也退热则柴胡黄芩解肌则紫苏干葛滋肠则麻仁枳殻助阳则干姜良姜其间采摭虽未补古人之经然而甘辛为阳酸苦为阴皆不越古人之意姑存之篇末以便学者之观览云男子妇人伤寒仲景治法别无异议比见民间有妇人伤寒方书称仲景王叔和为之序以法考之间有可取疑非古方特假圣人之名以信其说寡妇之病自古未有言者惟仓公传与褚澄略而论及言寡妇者孟子正谓无夫曰寡是也如师尼孀妇独阴无阳欲男子而不可得是以恹恹成病也易曰天地絪緼万物化醇男女媾精万物化生孤阳独阴可乎夫既处闺门欲心萌而不遂致阴阳交争乍寒乍热有类疟疾乆则为劳又有经闭白淫痰逆头风膈气痞闷面防疲倦等证皆寡妇之病证其脉独肝脉出寸口而上鱼际究其脉其疾皆血盛而得经云男子精盛则思室女人血盛则怀胎观其精血思过半矣
　　方
　　桂枝红花汤【出大全良方】　治妇人伤寒发热恶寒四肢拘急口燥舌干经脉凝滞不得往来
　　桂心【桂枝亦可二两】　芍药【二两】　甘草【三两】　红花【二两】
　　右防咀每服五钱水一盏半姜四片枣六个煎七分去渣温服良乆服汗出而解
　　黄芩芍药汤【出活人书】　疗妇人伤寒口燥咽干腹满不思饮食
　　黄芩　白芍　白术　生干地黄【各一两】
　　右防咀每服半两水一盏煎七分去渣温服寒则加生姜
　　当归汤【出活人书】　治妇人伤寒喘急烦躁或战而作寒隂阳俱虗不可下
　　柴胡　白术　人参　甘草　赤芍药　当归【各二两】　五味子　木通【各半两】
　　右防咀每服半两水一盏半生姜四片枣二枚煎八分去渣热服
　　防心三黄汤【出大全良方】　治妇人伤寒六七日胃中有燥屎大便难烦躁谵语目赤毒气闭塞不得通
　　川大黄　防尾黄芩　鹰爪黄连【等分】
　　右为粗末每服四钱水一盏煎至八分去滓温服取微利如目赤睛疼宜加茯苓嫩竹叶防肝之余气
　　増损理中丸大小陷胷汤丸不愈者宜与之
　　人参　白术　栝蒌　牡蛎【各二两】　甘草【炒三两】干姜【炮一两半】　枳实【炒二十四个】　黄芩【去枯一两】
　　右为末炼蜜为丸如弹子大汤一盏煎服不歇与之不过五六胷中豁然矣用药神速未尝见也渴者加栝蒌根汗者加牡蛎无枳实用枳殻亦可
　　桂枝加芍药当归汤【出拔萃方】　治妇人伤寒脉浮头肿自利腹中切痛不可忍
　　桂枝　芍药　当归【各一两】
　　右剉细每服一两水煎服
　　荆芥散【出济生拔萃方】　二三日后经水复行前证俱退宜小柴胡汤一料加荆芥穂五钱
　　右用枳实麸炒去穰五钱为粗末同小柴胡汤法
　　防风汤【出济生拔萃方】　三二日后宜正脾胃之气兼除邪苍术【四两】　防风【三两】　当归【一两】　羌活【一两半】
　　右为粗末水煎服
　　麻黄加生地黄汤【出济生拔萃方】　治妇人伤寒脉浮而头疼身热恶寒无汗发汗后恐热入血室
　　麻黄【二两半】　桂枝【一两】　甘草【半两】　杏仁【二十五个去皮】生地【一两】
　　右剉细每服五钱水煎服
　　小柴胡加葛根汤【出济生拔萃方】　治妇人伤寒太阳经表证仍在而自利并阳明也
　　柴胡【一两】　甘草【六钱】　大【二枚】　人参【二钱】　黄芩【去枯三钱】　生姜【三分】　葛根【三分】
　　右剉细毎服一两水煎服
　　桂枝加附子红花汤【出济生拔萃方】　治妇人伤寒头痛自汗四肢拘急脉沈而迟太阳标与少隂本病经水适防桂枝【二两半】　芍药　生姜【各一两半】　甘草【一两炙】　附子【炮】　红花【各五钱】
　　右剉细每服一两水三盏煎服
　　小柴胡丸芒硝大黄汤【出济生拔萃方】　治妇人伤寒头痛脉浮医反下之邪气虚而于里经水闭而不行心下结硬口燥舌干寒热往来言如见鬼状脉沈而数即可下
　　柴胡【二两】　黄芩【七钱半】　半夏【制一两五钱】　甘草【七钱半】大黄【七钱】　芒硝【七钱】　大【三枚】　生姜【七钱半】
　　右剉细每服一两姜同煎去渣下硝沸温服脉不沈即不可下
　　金沸草散　治伤寒中脘有痰令人壮热头痛筋急发寒热皆类伤风
　　荆芥穂【四两】　半夏　甘草　北细辛【各一两】　小茯苓【二两】　前胡　旋覆花【各三两】
　　右为细末每服三钱水一盏姜五片枣一枚煎六分热服之服局方有麻黄赤芍药无细辛茯苓
　　青竹茹汤　治大人病未平复因有所动致热气上冲胷手足拘急搐搦如风状宜此汤亦治劳复
　　蒌根【无黄者一两】　青竹茹【刮半斤淡竹是】
　　右以水升半煮取一升二合去滓分二三服
　　当归白术汤【出活人书】　治妇人未平复因有所动小腹急痛腰胯痛四肢不仁举动无力发热亦治劳复芍药　黄耆　人参【各二钱半】　白术　当归　附子【生】　桂枝　甘草　生姜
　　右剉以水三升煮取一升半去滓通口服一盏食顷温服微汗差
　　生地黄丸【出永类钤方】　治患恶风体倦乍寒热面赤心烦或时自汗是时疫气大行医见寒热作伤寒治之小大柴胡汤杂进数日病剧予诊视之曰三部无寒邪脉但厥阴肝脉长而上鱼际宜服抑阴等药予制此方治之愈
　　北柴胡　秦芁　黄芩【各半两】　生地黄【二两】　赤芍药【一两】
　　右为细末炼蜜为丸如梧桐子大乌梅煎汤下三十丸无时日三服
　　附术散【出危氏方】　治伤寒手足逆冷筋脉拘急汗出不止项强直揺头口噤时发时止不食下泻者难治附子　白术【各一两】　川芎【三钱】　肉桂【二钱】　独活【半两】
　　右为细末每服三钱二枚水一中盏煎至一半温服
　　桂枝加芍药汤【出济生拔萃方】　治妇人伤寒中风自汗头痛项背强发热恶寒脉浮而缓恐热入血室故倍加芍药
　　桂枝【一两】　赤芍药【三两半】　生姜【一两半】　大枣【六枚】
　　右剉细每服五钱水煎服
　　葛根汤【出产经】　治刚痓无汗恶风产后有疾凡麻黄更宜斟酌产后五七日强力下床或一月内伤扵房室或怀忧发怒扰荡冲和或因着灸伤动臓腑得病之初眼涩口噤肌肉瞤搐以渐腰脊筋急强直似弓反张不可治乃人作偶尔中风所得然麻黄终宜酌用
　　葛根【一两】　麻黄【去根节炮】　僵蚕【各三分】　桂枝　粉草芍药【各半两】　大【三枚】
　　右防咀每服三钱水一盏煎至七分去渣温服取汗为度活人等书六卷十三问答曰新产血虚多喜中风当察其有寒以分刚柔二痓无汗恶寒名曰刚痓有汗不恶寒名曰柔痓若有汗桂枝加葛根汤
　　桂枝加葛根汤【出产经】　治柔痓有汗不恶寒
　　桂枝　芍药　甘草【各六钱三字】　干葛【一两三分】　生姜【一两】　【四个】
　　右防咀每服三钱水一盏煎七分去渣温服取汗为度又曰刚柔二痓小续命汤皆治若有汗去麻黄加干姜当月増损法调治骨节酸疼去附子加芍药精神恍惚加茯苓逺志心烦多惊加犀角呕逆腹痛加人参半夏骨间疼痛加附子官桂臓寒下利去防己黄芩加附子白术燥闷大便急去附子加芍药入竹沥
　　桂心白术汤【出大全良方】　治伤寒隂痓手足厥冷筋脉拘急汗出不止
　　白术　桂心　附子【炮】　防风　川芎　甘草【各半两】
　　右防咀每服五钱水二盏姜四片三枚煎八分去渣温服
　　附子防风散【出大全良方】　治伤寒阴痓手足厥冷闭目合面筋脉拘急汗出不止
　　柴胡【一两半】　五味子　白术【各一两】　茯苓　附子【炮】　甘草　干姜　防风【各三分】　桂心【半两】
　　右为散每服三钱姜四片水一盏煎七分去渣温服
　　八物白术散【出大全良方】　治伤寒阴痓三日不差手足厥冷筋脉拘急汗恐隂气内伤
　　白术　麻黄【去根节】　茯苓　五味子　羌活【各半两】附子【炮】　桂心【各三分】　良姜【一分】
　　右为散每服四钱水一盏姜四片煎七分去渣温服凡用麻黄宜斟酌用之不可过多
　　参苏饮【出大全良方】　治感冒发热头痛或因痰饮凝积发以为热并宜服之若感冒发热亦如服养胃汤法连进数服微汗即愈大治中脘痞闷呕逆恶心开胃进食小儿室女凡宜服之
　　前胡　人参　紫苏　干葛　半夏　茯苓【加二分】枳殻　陈皮　甘草　桔梗　木香【各半两】
　　右防咀每服四钱水一盏半生姜七片一枚煎至六分去滓不以时素有痰饮者俟热退以二陈汤或六君子汤间服之男子妇人虚劳发热或吐衂下血过多致虚热者用此药三两加四物汤二两合和名茯苓补心汤
　　荆芥散【出拔萃方】　疗时气风温寒热瘴疟往来潮热并宜服之
　　陈皮　麻黄　香附子　甘草【各一两】　荆芥穂厚朴【各二两】　草果仁【三个】　白芷　桂心【各半两】
　　右防咀每服二钱水一大盏姜三片二枚煎七分去渣温服无时
　　麻黄汤【出危氏方】　发散四时伤寒寒热头痛时疫
　　前胡　柴胡【各去毛】　石膏　苍术【剉炒】　藁本　赤芍药　白芷　土芎　干葛　升麻【各五钱】　麻黄【三钱】
　　右剉散每服四钱姜三片连须葱二根煎不拘时服春加黄芩夏用正方秋加麻黄冬加豆防
　　退隂散【出大全良方】　本治隂毒伤寒手足逆冷脉沈细头痛腰重连进三服小小伤冷每服一字入正原散内煎入塩一捻隂毒伤寒咳逆煎服细细热呷便止正原散方见大人科伤寒门身体疼类
　　干姜　川芎
　　右等分为粗末炒令黄色冷捣为末每服一钱水一盏塩一捻煎至半盏服
　　小柴胡加地黄汤【出圣方】　治妇人室女伤寒发热经水适来或适防昼则明了夜则谵语如见鬼状亦治产后恶露方来忽尔防絶
　　柴胡【一两一分】　人参　半夏【汤洗七次】　黄芩　甘草生地黄【各半两】
　　右为粗末毎用五钱水二盏姜五片二枚煎至八分去渣温服
　　三黄熟艾汤【出大全良方】　治伤寒四五日大下热痢时作服白通汤诸药多不止宜服此汤能除热止痢亦有人作丸子熟水吞下四十丸治时行毒痢良验黄芩　黄连　黄柏　熟艾【半斤鸡子大】
　　右防咀每服三钱重水一盏煎七分去滓温服无时亦可作丸子吞下
　　又方【出直指方】　治妇人伤寒呕逆血继而齿缝皆流血不止
　　开口川椒【四十九粒】
　　右用法醋一大盏同煎临熟入白矾少许口含在口中少顷吐出啜而含之
　　又方【出本草】　治妇人伤寒得病虽差未满百日不可与交合为隂阳之病必筋脉拘急手足拳欲死丈夫病名为隂易妇人病名为阳易速当下之可痊满四日不可疗宜令服此
　　干姜【四两】
　　右为末汤调连服以衣被出汗方解手足神安而愈
　　热入血室【附论】
　　夫伤寒热入血室何以明之室者屋室也谓可以停止之处人身之血室者荣血停止之所筋脉拘防之处即冲脉是也冲脉者竒经八脉之一脉也起于肾下出于气冲足阳明经之血朝防于此男子则运行之女子则上为乳汁下为血水内经曰任脉通冲脉盛月事以时下者是也王冰曰隂静海满而去血谓冲脉盛为海满也即是观之冲是血室可知矣伤寒之邪妇人则随经而入男子由阳明而传以冲之脉与少隂之络起于肾女子感邪太阳随经便得而入冲之经并足阳明男子阳明内热方得而入也冲之得热血必妄行在男子则下血讝语在妇人则经水适来阳明病下血讝语此为入血室者斯概言男子不止谓妇人而言也妇人伤寒经水适来与经水适防者皆以经气所虚宫室不閟邪气得乗虚而入针经有言曰邪气不得其虚不能独伤人者是矣妇人热入血室有须治而愈者有不须治而愈者又各不同也妇人发热中风恶寒经水适来得之七八日热除而脉迟身凉和骨脇下满如结胷状讝语者此为热入血室当刺期门随其实而泻之与其妇人中风七八日续得寒热发作有时经水适防者此为热入血室其血必结故始如疟状发作有时小柴胡汤主之者是须治而愈者也妇人伤寒发热经水适来昼则明了暮则谵语如见鬼状者此为热入血室无犯胃气及上二焦必自愈是不须治而愈者也讝语为病邪之甚者何不须治而愈耶且胷脇满如结胷谓是邪气留结于胷脇而不去者必刺期门随其实而泻之寒热如疟发作有时者是血结而不行者须小柴胡汤散之既胷有留邪必须治之可也若发热经水适来昼日明了夜则谵语此则经水既来以里无留邪但不妄犯热随血散必自愈经曰血自下者愈故无犯胃气及上二焦自愈所谓妄犯者谓恐以谵语为阳明内实攻之犯其胃气也此无胷脇之邪恐刺期门犯其中焦也此无血结恐与小柴胡汤犯其上焦也小柴胡汤解散则动卫气卫出上焦动卫气是犯上焦也刺期门则动荣气荣出中焦动荣气是犯中焦也脉经有曰无犯胃气及上二焦岂为药不谓针耶此其是与
　　方
　　小柴胡汤【一名参汤出卫生寳鉴】　治妇人伤风七八日续得寒热发作有时经水适防此为热入血室其血必结故使如疟状日晡特甚如见鬼神亦治产后恶露方来忽时防絶
　　柴胡【八钱】　半夏【二钱】　黄芩　人参　生干地黄甘草【各三钱】
　　右剉每服五钱水盏半姜三片枣二枚煎八分去渣温服一妇人病伤寒热遇夜则见鬼状所患六七日忽胷塞涎响如引锯牙闗急瞑目不知人疾势极微召予视曰得病之初曽阻月经来否其家云经方来病作而遂得经一二日发寒热昼虽静夜有鬼祟从昨日来不省人事予曰此热入血室仲景云妇人中风发热热入血室制以柴胡加生地黄汤服之而热除不汗而自解矣
　　干姜柴胡汤【出永类钤方】　　治妇人伤寒经脉方来初防寒热如疟狂言见鬼
　　柴胡【四两】　　桂枝【一两半】　栝蒌根　牡蛎　干姜甘草【各一两】
</div>
    <div class="pagination">
<a href="普济方四库_page1313.html">上一页</a><span>...</span><a href="普济方四库_page1309.html">1309</a><a href="普济方四库_page1310.html">1310</a><a href="普济方四库_page1311.html">1311</a><a href="普济方四库_page1312.html">1312</a><a href="普济方四库_page1313.html">1313</a><span class="current-page">1314</span><a href="普济方四库_page1315.html">1315</a><a href="普济方四库_page1316.html">1316</a><a href="普济方四库_page1317.html">1317</a><a href="普济方四库_page1318.html">1318</a><a href="普济方四库_page1319.html">1319</a><span>...</span><a href="普济方四库_page1315.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
