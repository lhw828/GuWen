<!DOCTYPE html>
<html>
<head>
    <meta charset="UTF-8">
    <title>玉机微义 - 第 19 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉机微义 - 第 19 页/共 45 页</h1>
    <div class="content">　　卷十七　血证门

　　论结阴便血

　　卫生宝鉴云真定史十年四十二形体本瘦秋时因勉强饮酸酒数杯少时腹痛次传下利无度待十余日便后见血或红或紫腹鸣时痛诸医以为血热用芍药柏皮丸治之未效仍不欲食食则呕酸形体愈瘦面色青黄不泽心下痞恶冷物口干时有烦燥不得安卧诊时脉弦细而微迟手足稍冷经曰结阴者便血一升再结二升三结三升又邪在五脏则阴脉不和阴脉不和则血留之结阴之病阴气内结不得外行无所禀渗入肠间故便血也外灸中脘三里气海等穴内服平胃地榆汤而愈按此治例实内伤法也宜与积聚门叙积之始兼看

　　卷十七　血证门

　　血属阴难成易亏论

　　丹溪曰经云人年至四十阴气自半而起居衰矣又曰男子六十四而精绝女子四十九而经断夫以阴气之成止供给二十年之运用已先亏矣人之情欲无涯此难成易亏之阴气若之何而可以纵欲也谨按或曰经云荣者水谷之精也和调五脏洒陈于六腑乃能入于脉也源源而来生化于脾总统于心脏受于肝宣布于肺施泄于肾灌溉一身目得之而能视耳得之而能听手得之而能摄掌得之而能握足得之而能步脏得之而能液腑得之而能气是以出入升降濡润宣通者由此使然也注之于脉少则涩充则实常以饮食日滋故能阳生阴长取汁变化而赤为血也生化旺则诸经恃此而长养衰耗竭则百脉由此而空虚可不谨养哉故曰血者神气也持之则存失之则亡是知血盛则形盛血弱则形衰神静则阴生形役则阳亢阳盛则阴必衰又何言阳旺而生阴血也盖谓血气之常阴从乎阳随气营运于内苟无阴以羁束则气何以树立故其致病也易调治也难以其比阳常亏而又损之则阳易亢阴易乏之论可以见矣诸经有云阳道实阴道虚阴道常乏阳常有余阴常不足以人之生也年至十四经行至四十九而经断可见阴血之难成易亏如此阴气一伤所变之证妄行于上则吐衄衰涸于外则虚劳忘反于下则便红稍热膀胱则癃闭溺血渗透肠间则为肠风阴虚阳搏则为崩中湿蒸热瘀则为滞下热极腐化则为脓血火极似水血色紫黑热胜于阴发为疮疡湿滞于血则为痛痒瘾疹皮肤则为冷痹蓄之在上则人喜忘蓄之在下则人喜狂坠恐跌仆则瘀恶内凝若分部位身半以上同天之阳身半以下同地之阴此特举其所显之证者治血必血属之药欲求血药其四物之谓乎河间谓随证辅佐谓之六合汤者详言之矣余故陈其气味专司之要不可不察夫川芎血中气药也通肝经性味辛散能行血滞于气也地黄血中血药也通肾经性味甘寒能生真阴之虚也当归分二治血中主药也通肝经性味辛温全用能活血各归其经也芍药阴分药也通脾经性味酸寒能和血治虚腹痛也若求阴药之属必于此而取则焉脾胃论有云若善治者随经损益摘其一二味之所宜为主治可也此特论血病而求血药之属者也若气虚血弱又当从长沙血虚以人参补之阳旺则生阴血也若四物者独能生血分受伤为气不虚也辅佐之属若桃仁红花苏木血竭牡丹皮者血滞所宜蒲黄阿胶地榆百草霜棕榈灰者血崩所宜乳香没药五灵脂凌霄花者血痛所宜苁蓉锁阳牛膝枸杞子益母草夏枯草败龟板者血虚所宜乳酪血液之物血燥所宜干姜桂者血寒所宜生地黄苦参血热所宜特取其正治大略耳以能触类而长可谓应无穷之变矣

　　卷十七　血证门

　　论治血证大法

　　东垣曰伤寒家衄血者仲景言不可发汗盖为脉微也若浮紧者麻黄汤浮缓者桂枝汤脉已微者二药俱不可用宜黄芩芍药汤主之杂病见血多责其热如衄血出于肺以犀角升麻栀子黄芩芍药生地黄紫参丹参阿胶之类主之咯唾血者出于肾以天门冬麦门冬贝母知母桔梗百部黄柏远志熟地黄之类主之痰涎血者出于脾葛根黄 黄连芍药当归甘草沉香之类主之呕吐血出于胃也实者犀角地黄汤主之虚者小建中汤加黄连主之血证上行或唾或呕或吐皆逆也若变而下行为恶痢者顺也血上行为逆其治难下行为顺其治易故仲景云蓄血证下血者当自愈也与此意同若无病之人忽然下痢其病进也今病血证上行而复下行恶痢者其邪欲去是知吉也经曰诸见血身热脉大者难治是火邪胜也身凉脉静者易治是正气复也故脉诀云鼻衄吐血沉细宜忽然浮大即倾危此之谓也

　　卷十七

　　血证治法

　　妇室经血诸证详见妇人门

　　卷十七　血证治法

　　治风之剂

　　败毒散治风热流入大肠经下血不止若因酒毒加黄连方见咳门按此出少阳例表里药也本事方槐花散治肠风脏毒下血槐花(炒) 柏叶(杵) 荆芥穗 枳壳(等分)上为末每服二钱空心米饮送下拔萃方结阴丹治肠风下血脏毒下血枳壳(炒) 威灵仙 黄 陈皮 椿根 何首乌 荆芥穗(等分)上为末酒糊丸桐子大每五七十丸米饮下入醋少许按此二方手太阴阳明药也济生加减四物汤治肠风下血不止侧柏叶 生地黄 当归 川芎(各一两) 枳壳 荆芥穗 槐花(炒) 甘草(各半两炙)上咀每四钱入乌梅姜同煎按此手足厥阴太阴药也大抵此药主补血凉血而以风为虚象者盖非风客于肠间也东垣黄 芍药汤治衄多岁面黄眼涩多眵手麻黄 (三两) 甘草(炙二两) 升麻 葛根 芍药(各一两) 羌活(半两)上 咀每三钱水煎温服按此手足太阴阳明药也然血虚久则阳分亦虚矣故血不足则麻木阴虚火动变证百出亦实非风也此出升阳滋阴例

　　卷十七　血证治法

　　治寒之剂

　　东垣麻黄桂枝汤治感寒发衄脉微弱者麻黄 黄 白芍 甘草(各一钱) 桂枝 当归(各半钱) 人参(一分) 麦门冬(三分)五味子(五个)上 咀作一服水煎按此太阳例药也伤寒论有例兹不详录济生断红丸治脏腑虚寒下血不止面色痿黄羸瘦侧柏叶(炒) 川续断(酒浸) 鹿茸(醋煮) 附子(炮) 黄 阿胶(炒) 当归(各一两)白矾(枯一两)上为末醋煮米糊丸如梧子大每七十丸空心米饮送下按此厥阴例药也宝鉴平胃地榆汤治结阴便血白术 陈皮 茯苓 浓朴 葛根(各半钱) 地榆(七分) 干姜(五分) 炙甘草 当归炒曲 白芍 人参 益智仁(各三分) 苍术 升麻 附子(炮各一钱)上 咀作一服水煎加姜枣按此少阴例药也

　　卷十七　血证治法

　　治暑之剂

　　局方黄连香薷饮治伏暑纯下鲜血方见暑门按此手少阴足太阴药心主血脾裹血也枇杷叶散治水毒攻心呕吐鲜血香薷(二钱) 浓朴(一钱半) 甘草(炙) 麦门冬 干木瓜 白茅根(各一钱) 枇杷叶陈皮 丁香(各半钱)上细末每二钱入姜煎按此手足太阴经药中热者慎之

　　卷十七　血证治法

　　治湿之剂

　　胃风汤治风湿乘虚入于肠胃下瘀血者方见滞下门拔萃升阳和血汤治肠癖下血作派其血唧出有力而远射四散如筛春二月中下二行腹中大作痛乃阳明气冲热毒所作也当去湿毒和血而愈生地黄 牡丹皮 生甘草(各半钱) 炙甘草 黄 (各一钱) 当归身 熟地黄 苍术秦艽 肉桂(各三分) 陈皮(二分) 升麻(七分) 芍药(一钱半)上 咀作一服水煎当归和血散治肠癖湿毒下血槐花 青皮(各六分) 当归身 升麻(各二钱) 川芎(四分) 荆芥穗 熟地黄 白术(各六分)上为末每服三二钱米饮调下按此诸方疏风胜湿药也然湿热者多宜从滞下法择用

　　卷十七　血证治法

　　治热之剂

　　局方龙脑鸡苏丸治膈热咳嗽或吐血衄血方见热门甘露饮治男女血妄流溢或吐或咯衄血齿龈臭出血并治之方见热门简易选奇黄 散治咳血成劳黄 麦门冬 熟地黄 桔梗 白芍(各半两) 甘草(四钱)上 咀每服半两水煎按此手太阴足少阴药也济生犀角地黄汤治郁热不解干经络随气涌泄为衄血或清道闭塞流入胃脘吐出清血如鼻衄吐血不尽余血停留致面色痿黄大便黑者并宜服犀角 生地黄 白芍 牡丹皮(等分)上 咀每四钱水煎按此足太阴药也良方四生丸凡吐衄血阳乘于阴血热妄行宜此生荷叶 生艾叶 生柏叶 生地黄(等分)上烂研丸如鸡子大每一丸水煎服或用盐汤化下河间生地黄散治郁热衄血咯血吐血枸杞 柴胡 黄连 地骨皮 天门冬 白芍 甘草 黄芩 黄 生地黄 熟地黄(等分)上 咀水煎服下血者加地榆按此二方手足少阴太阴药也局方槐角丸治五种肠风下血痔痿脱肛下血并宜服之槐角(炒一两) 地榆 黄芩 当归 防风 枳壳(面炒各半斤)上为末酒糊丸如梧子大每三四十丸空心米饮下按此虽有治风例而性味辛苦寒故从热剂少阳药也秘方枳壳汤治便血下血枳壳(一两面炒) 黄连(一两以槐花四两同炒去花不用)上二味水煎取浓食前温服按此又气例药也

　　卷十七　血证治法

　　治火之剂

　　黄连解毒汤大金花丸方并见火门

　　卷十七　血证治法

　　理气之剂

　　三因茯苓补心汤治心气虚耗不能藏血以致面色黄瘁五心烦热咳嗽唾血半夏 前胡 紫苏 茯苓 人参 枳壳(炒) 桔梗 甘草 干葛(各半两) 当归(一两三钱) 川芎(三分) 陈皮 白芍(各二两) 熟地黄(一两半)上 咀每半两入姜枣煎本事槐角散治肠胃不调胀满下血苍术 浓朴 陈皮 当归 枳壳(各一两) 槐角(二两) 甘草 乌梅(各半两)上 咀每五钱水煎服按以上又气血药也然三因方虽云补剂而杂以发表之药姑存之收入此理气例

　　卷十七　血证治法

　　补剂

　　济生鸡苏散治劳伤肺经唾内有血咽喉不利鸡苏叶 黄 生地黄 阿胶(炒) 贝母 白茅根(各一两) 桔梗 麦门冬 蒲黄 甘草(各半两炒)上 咀每四五钱入姜煎归脾汤治思虑伤脾不能统摄心血以此致妄行或吐血下血白术 茯神 黄 龙眼肉 酸枣仁(各一两) 人参 木香(各半两) 甘草(炙二钱半)上 咀每四五钱入枣姜煎东垣麦门冬饮子治吐血久不愈者五味子(十个) 麦门冬(去心) 黄 (各一钱) 当归身 人参 生地黄(各半钱)上 咀水煎服金匮赤豆当归散治先血后粪此近血也赤豆(浸出芽) 当归上二味为散浆水调服三因伏龙肝汤治先粪后血此远血也伏龙肝(半斤) 甘草(炙) 白术 阿胶 黄芩 熟地黄(各三两)上 咀每四五钱水煎服发灰散治小便尿血或便前便后亦远近之谓也发灰上一味每二钱以米醋二合汤少许服井花水调亦得玉屑膏治尿血黄 人参(等分)上为末用萝卜大者切一指浓四五片蜜淹少时蜜炙干尽蜜二两为度勿令焦点药末吃不以时仍以盐汤送下按以上诸方平补药也然病体亦有寒热气积等因不同用者自宜求责

　　卷十七　血证治法

　　止涩之剂

　　三因龙骨散治衄过多龙骨不以多少研为末以少许吹入鼻中凡九窍出血皆可用御药院方麝香散治衄不止白矾(枯) 龙骨(粘舌者各另研半两) 麝香(半字)上拌匀每先将冷水洗净鼻内然后用药吹入孔内或以湿纸蘸入尤妙济生乌梅丸治便血不止乌梅三两烧存性为末用好米醋打糊丸如梧子大每七十丸米饮下经验方治泻血百药煎一两(半两烧为灰)上和饭丸如梧子大每三四十丸空心米饮下或作末服三二钱又方干柿烧灰饮调下二三钱杂方试效方治吐血不止以三棱针于气冲出血立愈鼻衄不止或素有热而暴作诸药无验者以纸一张作八帖或十帖于极冷水内湿过置项中不止仍以热熨斗于湿纸上熨之立止

　　卷十七　血证治法

　　灸法

　　便血不止宜灸等穴劳宫(手厥阴经)大白(足太阴经)会阳(足太阳经)三里(足阳明经)按血证宜灸等穴详见资生等经兹不备录然火热脉盛实者非所宜也

　　卷十七　血证治法

　　通利之剂

　　拔萃犀角地黄汤治热郁血结上焦寸脉芤犀角 生地黄(二两) 黄芩(一两半) 黄连(一两) 大黄(半两)上 咀每两水煎食后服之桃仁承气汤治血结胸中心下手不可近为中焦蓄血无寒热胸满嗽水不欲咽喜妄昏迷其人如狂桃仁(半两) 大黄(一两) 甘草(二钱半) 桂 芒硝(各三钱)上 咀每两入姜煎服抵当汤治下部蓄血即脐下手不可近或其人发狂少腹满硬小便自利大便反黑如狂者在中发狂者在下也大黄 水蛭(炒各半两) 虻虫(三钱去翅足) 桃仁(三钱)上制每五钱水煎服如作丸炼蜜和当归导滞汤治跌搏坠击损伤血滞于中大黄 当归(等分)上 咀每一两或半两水煎服按以上血滞证诸方也盖蓄血有上中下之分故药亦随而轻重之也至血热血积阴虚等证例见各门兹不详录

　　卷十七　血证治法

　　解郁之剂

　　丹溪越鞠丸治血郁桃仁 香附子 红花 抚芎 青黛(等分)上为末糊丸每四五十丸食前服

　　卷十八

　　内伤门

</div>
    <div class="pagination">
<a href="玉机微义_page18.html">上一页</a><span>...</span><a href="玉机微义_page14.html">14</a><a href="玉机微义_page15.html">15</a><a href="玉机微义_page16.html">16</a><a href="玉机微义_page17.html">17</a><a href="玉机微义_page18.html">18</a><span class="current-page">19</span><a href="玉机微义_page20.html">20</a><a href="玉机微义_page21.html">21</a><a href="玉机微义_page22.html">22</a><a href="玉机微义_page23.html">23</a><a href="玉机微义_page24.html">24</a><span>...</span><a href="玉机微义_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
