<!DOCTYPE html>
<html>
<head>
    <meta charset="UTF-8">
    <title>严氏济生方 - 第 18 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>严氏济生方 - 第 18 页/共 59 页</h1>
    <div class="content">　　治忧思过度，邪伤脾肺，心腹膨胀，喘促胸满，肠鸣气走，漉漉有声，大小便不利，脉虚紧而涩。

　　紫苏子（一两） 大腹皮 草果仁 半夏（汤泡七次） 浓朴（去皮，姜制，炒） 木香（不见火） 桔红 木通 白术 枳实（去瓤，麸炒） 人参 甘草（炙。各半两）

　　上 咀，每服四钱，水一盏半，生姜五片，枣二枚，煎至七分，去滓，温服，不拘时候。

　　胀满门　胀满论治

　　枳实汤

　　治腹胀发热，大便秘实，脉多洪数，此名热胀。

　　枳实（去瓤，麸炒，半两） 浓朴（姜制，炒，一两） 大黄（酒蒸） 甘草（炙。各三钱） 桂心（不见火，二钱半）

　　上 咀，每服四钱，水一盏半，生姜五片，枣二枚，煎至七分，去滓，温服，不拘时候。

　　呕

　　胀满门　胀满论治

　　朴附汤

　　治老人虚人中寒下虚，心腹膨胀，不喜饮食，脉来浮迟而弱，此名寒胀。

　　附子（炮，去皮） 浓朴（姜制，炒）

　　上二味等分， 咀，每服四钱，水二盏，姜七片，枣子二枚，煎至八分，去滓，温服，不

　　胀满门　胀满论治

　　强中汤

　　治脾胃不和，食啖生冷，过饮寒浆，多致腹胀，心下痞满，有妨饮食，甚则腹痛。

　　干姜（炮，去土） 白术（各一两） 青皮（去白） 桔红 人参 附子（炮，去皮脐）

　　浓朴（姜制上 咀，每服四钱，水一盏半，生姜五片，大枣二枚，煎至七分，去滓，温服，不拘时候。

　　胀满门　胀满论治

　　桂香丸

　　治大人小儿过食杂果，腹胀气急。

　　肉桂（不见火，一两） 麝香（别研，一钱）

　　上为细末，饭丸如绿豆大，大人十五丸，小儿七丸，不拘时候，熟水送下，未痊再服。

　　胀满门　胀满论治

　　独圣汤

　　治脾胃不足，过食瓜果，心腹胀坚，痛闷不安。

　　盐（五合）

　　上用水一升煎消，顿服，自吐下即定。或因食麦，令人腹胀，酒和姜汁饮一两杯即消。

　　胀满门　胀满论治

　　大正气散

　　治脾胃怯弱，风寒湿气伤动冲和，心腹胀满，有妨饮食。

　　浓朴（姜制，炒） 藿香叶 半夏（汤泡七次） 桔红 白术（各一两） 甘草（炙） 槟榔桂枝（不见火） 枳壳（去瓤，麸上 咀，每服四钱，水一盏半，生姜五片，枣子二枚，煎至七分，去滓，温服，不拘时候。

　　水肿门

　　水肿论治

　　水肿为病，皆由真阳怯少，劳伤脾胃，脾胃既寒，积寒化水。盖脾者土地，肾者水也。

　　肾能小便不利，外肾或肿，甚则肌肉崩溃，足胫流水，多致不救。歧伯所谓：水有肤胀、鼓胀、肠覃、石瘕，种类不一，皆聚水所致。夫水之始起也，目裹微肿，如卧蚕起之状，颈脉动，喘时咳，阴股间寒，足胫肿，腹乃大，为水已成，以手按其腹，随手而起，如裹水之状，此其候也。又有蛊胀，腹满不肿；水胀，面目四肢俱肿。

　　治蛊以水药，治水以蛊药，非其治也。治疗之法，先实脾土，脾实则能舍水，土得其政，面色纯黄，江河通流，肾水行矣，肿满自消。次温肾水，骨髓坚固，气血乃从。极阴不能化水而成冰，中焦温和，阴水泮流，然后肿满自消而形自盛，骨肉相保，巨气乃平。然此病证不可治者有五（五证见巢氏病源），然水病最难治。特须慎于口味，戒房劳谑戏，若不能戒此，愈而复病者多矣。经云：治水之法，腰以上肿宜发汗，腰以下肿宜利小便，此至当之论。

　　然肿满最慎于下，当辨其阴阳。阴水为病，脉来沉迟，色多青白，不烦不渴，小便涩少而清，大腑多泄，此阴水也，则宜用温暖之剂，如实脾散、复元丹是也；阳水为病，脉来沉数，色多黄赤，或烦或渴，小便赤涩，大腑多闭，此阳水也，则宜用清平之药，如疏凿饮子，鸭头丸是也。又有年少，血热生疮，变为肿满，烦渴，小便少，此为热肿。素问所谓：结阳者肿四肢是也。

　　水肿门　水肿论治

　　实脾散

　　治阴水，先实脾土。

　　浓朴（去皮，姜制，炒） 白术 木瓜（去瓤） 木香（不见火） 草果仁 大腹子 附子（炮，去皮脐） 白茯苓（去皮） 干姜（炮，各一两） 甘草（炙，半两）

　　上 咀，每服四钱，水一盏半，生姜五片，枣子一枚，煎至七分，去滓，温服，不拘时候。

　　水肿门　水肿论治

　　复元丹

　　治阴水，次温肾水。

　　附子（炮，二两） 木香（煨） 茴香（炒） 川椒（炒出汗） 独活（去芦） 浓朴（姜制，炒） 橘红 吴茱萸（炒） 桂心（不见火） 白术 肉豆蔻（面裹煨） 槟榔（各半两） 泽泻（一两）

　　上为细末，面糊为丸，如梧桐子大，每服七十丸，用紫苏汤送下，空心食前。

　　水肿门　水肿论治

</div>
    <div class="pagination">
<a href="严氏济生方_page17.html">上一页</a><span>...</span><a href="严氏济生方_page13.html">13</a><a href="严氏济生方_page14.html">14</a><a href="严氏济生方_page15.html">15</a><a href="严氏济生方_page16.html">16</a><a href="严氏济生方_page17.html">17</a><span class="current-page">18</span><a href="严氏济生方_page19.html">19</a><a href="严氏济生方_page20.html">20</a><a href="严氏济生方_page21.html">21</a><a href="严氏济生方_page22.html">22</a><a href="严氏济生方_page23.html">23</a><span>...</span><a href="严氏济生方_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
