<!DOCTYPE html>
<html>
<head>
    <meta charset="UTF-8">
    <title>普济方四库 - 第 1482 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1482 页/共 1812 页</h1>
    <div class="content">　　用酸豚草俗名老鸦酸煎汤用草坐不开孔熏收一半稍温下手洗并收入而安
　　治妇人子宫出不可忍
　　用萆麻子涂顶心吸如入即洗去药亦妙
　　治妇人防疾
　　用温水先洗软却用飞鼠粪烧烟熏之
　　又方
　　用黄栢一两为末浸冷水洗
　　治产后隂肿下脱肠出玉门不闭
　　用石灰一斗熬令黄以水三斗投灰中放冷澄清取一斗二升缓缓洗一方可烧草以水二斗投灰中坐湏臾
　　疗产后隂下脱
　　用兎头烧作末傅之瘥
　　治产后隂脱
　　用车釭头脂烧作灰内酒中分温三服
　　治产后隂脱下
　　用慎火草一斤隂干以酒五升煑取汁分温四服
　　治产后隂下脱疗隂肿
　　以铁精粉推内之【又炙脐下攒交二七壮】
　　治产后隂下脱
　　用人屎炒令赤以酒服方寸匕日三服
　　治妇人产后隂下脱
　　取蛇床子一升布裹炙熨之亦疗中痛
　　治隂脱
　　以铁精羊脂二味搅令稠布裹炙热熨推内之瘥
　　治产后隂痛
　　以诃棃勒和蜡烧熏及热煎汤熏通手后洗
　　不语【附论】
　　夫产后不语何答曰人心有七孔三毛产后虚弱多致停积败血闭于心窍神志不能明了又心气通于舌
　　心气闭塞则舌亦强矣故令不语也
　　方
　　七寳饮　治产后不语败血闭于心窍神志不能守舎又心气闭则舌强不语
　　川芎　人参　石菖蒲　生地黄【各一两】细辛【一钱】防风【半钱】硃砂【半钱别研】
　　右为细末每服一钱薄荷汤调下不拘时地黄腻膈以当归代之効尤甚
　　孤凤散　治产后闭目不语
　　用白矾细研每服一钱以热水调下
　　乍见鬼神【附论】
　　夫产后乍见鬼神者何答曰心为一身之主因产后耗伤血脉心气虚则败停积上干于心心不受触遂致心中烦躁卧起不安乍见鬼神言语颠错医人不识呼风邪如此治之必不得愈但服调经散每服加龙脑一撮得睡即安
　　方
　　小调经散【方见本门浮肿类本方无龙脑】
　　八寳散【一名七寳散】　治产后乍见鬼神【方见本门不语类】
　　甘草小麦大枣汤　治妇人脏躁喜悲伤欲哭象如神灵作数欠伸
　　甘草【三两】小麦【一升】大【十枚】
　　右三味以水六升煑取三升温分三服亦补脾气
　　调经散　产后血虚心无所主躁不安乍见鬼神言语颠错
　　麝香　琥珀【并细研】桂心【各一两】芍药　当归【各一分】乳香【研】细辛【各半两】
　　右为末每半钱姜汁同温酒调下
　　诸疾方
　　大圣散　治妇人血海虚冷久无子因产后败血冲心中风口噤子死腹中擘口灌之湏臾生下堕胎攻刺腹痛横生逆生胎衣不下血运血崩血癖血入四肢应血脏有患及诸风气伤寒吐逆咳嗽寒热往来遍身生疮头痛恶心经脉不调赤白二带下乳生恶气胎宫虚冷曽堕胎崩中不足因此成疾及室女月水不通常服暖子宫和血脉恱顔色退风冷治百病兼治男子五劳七伤虚损等病
　　泽兰叶　石膏【各一两】桔梗　厚朴【姜炙】吴茱茰【汤洗七次炒】白茯苓　卷栢【去枝】北细辛【去叶】栢子仁　防风【各一两】人参【三两】川芎【一两二分】藁本　川乌【炮去皮脐】干姜　黄耆五味子　白芷　丹参　川椒【去子闭目者炒出汗】白术【各三两】当归　芍药　甘草【炙】芜荑仁【各一两二分】阿胶【炒】生地黄　白微【各半两】肉桂【去皮一两】
　　右为末每服二钱空心热酒调下急卒有患不拘时服产后不问下血多少湏日进黑神散二服下血少者以大圣散间之至一服腹中无痛处方服四物建中汤之类若早服则补住败血为后患不浅黑神大圣散非逐血药但能推陈致新多饮不妨
　　胜金丸　治血晕血气及滞血不散便成症瘕兼防面色黄肿呕吐恶心头目晕口吐清水四肢羸弱五脏虚怯常日睡多吃少久为劳疾如此所患宜服之泽兰叶【四两】芍药　芜荑仁　甘草　当归　芎防【各六分】干姜　桂心【各三分】石膏　桔梗　细辛　厚朴　呉茱萸　栢子仁　防风　乌头【炮】白微枳殻　南椒　石灰　蒲黄　石斛　茯苓【各三分】白术　白芷　人参　青木香　藁本【各一分】
　　右拣择上等州土如法脩制为末炼蜜丸如弹子大有所患热酒研一丸入口便愈忌生冷热物若胎死不下胎衣在腹中并炒盐酒服未效再服
　　牡蒙丸　治妇人产后十二症病带下无子皆是冷风寒气或产后未满百日胞胳血未尽便利久悬圊上及久坐湿寒入胞里结在小腹牢痛为之积聚小如鸡子大者如拳按之跳手隠隠然或如蛊齧或如针刺气时抢心两脇支满不能食饮食不消化上下通流或守胃管痛连自出子门不正令人无子腰胯疼痛四肢沉重淫跃一身尽肿乍来乍去大便不利小便淋沥或下如腐肉青黄赤白黑等如豆汁
　　干姜　防虫　牡丹　牡蒙　厚朴　消石　前胡　蜀椒　黄芩　桔梗　茯苓　细辛　葶苈人参　芎防　呉茱萸　桂心【各二十八铢】大黄【二两半】附子【一两六铢】当归【半两】
　　右为末蜜和更万杵丸如梧桐子大空心酒服三丸日三不知则加之至五六丸下赤白青黄物如鱼子者病根出矣
　　増损泽兰丸　治产后百病理血气补虚劳
　　泽兰　甘草　当归　芎防【各四十二铢】附子　干姜白术　白芷　桂心　细辛【各一两】防风　人参牛膝【各三十铢】栢子仁　干地黄　石斛【各三十六铢】藁本厚朴　芜荑【各半两】麦门冬【二两】
　　右为末蜜和丸如梧桐子大空腹酒服十五丸至二十丸
　　羊肉杜仲汤　治产后腰痛咳嗽
　　羊肉　杜仲　紫苑　当归　桂心　白术【各三两】五味子　细辛　欵冬花　人参　厚朴　芎防附子　萆觧　甘草　黄耆【各二两】生姜【八分】大【三十枚】
　　右防咀以二斗半煑肉取汁一斗五升去肉内药煎取三升半去滓分五服日三夜二
　　应病散　治妇人胎前产后百病诸般崩漏
　　人参　白茯苓【去皮】白术【麸炒】白防【去芦用根】当归【各半两】白芷【半两】甘草【三分半】京芍药【半两】元胡索【五钱】桂【不见火】赤石脂【火煅红】牡丹　藁本【各半两】没药【三分】沉香【三钱】
　　右为细末每服二钱入炼蜜大半匙热酒调服如骨蒸热入童子小便一盏煎服不能饮酒不用小便姜自然汁调服产后热亦用酒蜜服有胎或产后皆可服也
　　当归丸　治产后虚羸及伤血过多虚竭少气脐腹拘急痛引腰背面白脱色嗜卧不眠唇口干燥心忪烦倦手足寒热头重目不思饮食或劳伤冲任内积风冷崩中漏下淋沥不防及月水将行腰腿重疼及治男子妇人从髙坠下内有瘀血下血等病一名大効内补丸
　　真蒲黄【炒三分半】熟地黄【十两】阿胶　当归　续防　干姜　甘草　芎防【各四两】附子【炮去皮脐】　白术　白芷呉茱萸【汤洗七次各三两】肉桂　白芍药【各二两】
　　右为细末炼蜜丸如桐子大每服三十丸食前以温酒下渐加五十丸一方加杜仲鹿茸肉苁蓉北五味子
　　神授散　治妇人产后一切疾病不问大小以致危笃不能治者
　　牡丹皮　白芍药　桂心　陈皮　青皮【各半两】当归　百合【水浸】川芎　甘草　干姜【炮各一两】人参　神麯　麦蘖【炒各三钱】红花【一钱半】
　　右为末每服二钱水一盏姜三片一枚煎七分空心服孕妇忌服
　　当归人参散　治产后虚损痿弱难以运动疼痛不思饮食
　　当归　白术　黄芩　芍药　大黄　茯苓　陈皮【各五钱】人参　黄耆　厚朴【姜汁炙】川芎　官桂【各三钱】甘草【一两】枳殻【各二钱半】
　　右为末每服三钱水一盏半姜三片煎六分去滓不拘时温服如大小便闭以此散下和中丸
　　神仙索金丹　治妇人产后血晕血虚血积不散寒热往来胷膈不寛气喘不进饮食骨节疼痛生新血逐败血止肚痛
　　金滕　川牛膝　当归　川芎　麻黄　元胡索官桂　神麯　荆芥　粉草　赤芍药　熟地黄雄黑豆【各二两】
　　右为末温酒调或当归童子小便任下
　　治产劳方
　　人参　当归　陈皮　半夏　乌梅　甘草　麻黄根　干姜　莲肉　胡桃　杏仁　小麦【各一钱半】青色鹁【一个】
　　右防咀乘在鹁鸽肚内用水二碗煎八分酒一大盏再煎八分温服将鹁鸽肉吃再将鸽骨并药柤再煎连饮二服却将骨药晒干研为末炼蜜为丸如梧桐子大或酒入盐汤空心服三十丸无不应验功効非常
　　黒散子　治产后一切疾神効
　　鲤鱼皮【三两烧灰】芍药　蒲黄【各二两】没药　桂心　好墨　卷栢　青木香　麝香【各一两】男髪灰　铛墨【各半两】当归
　　右为末以新瓷器盛蜜封勿令走气每产后以好酒调下一钱如血晕冲心下血不尽脐下搅刺疼痛不可忍块血症血疾甚日加两服不拘时候忌冷物果子粘食
　　呉茱萸汤　治产后虚劳百症悉皆治之
　　呉茱萸【一两半泡七次】桔梗　福姜【炮】甘草【炙】麦门冬【去心】半夏【泡七次】防风　真细辛　白茯苓　牡丹皮桂心　当归【酒炒各半两】
　　右防咀每服三钱水三盏半煎七分顿服
　　温经汤　治女人曽经小产或带下三十六病腹胀唇口干日暮发热小腹急痛手足烦热大腑不调时时泄痢经脉不调久不怀孕冲任虚损月候不匀或崩中去血过多不止
　　呉茱萸【三两】白芍药　当归　芎防【各三两】麦门冬半夏【各三两半】人参　阿胶　牡丹皮【去心】甘草　桂心【各一两】
　　右为末每服三钱水一盏姜五片煎七分去滓空心食前服忌生冷羊肉发物等
　　黑龙丹　治产后难生或胎衣不下产后血晕不省人事状如中风血崩恶露不止腹中血刺疼痛血滞浮肿血入心经语言颠倒如见鬼神身热头痛或类疟疾胎前产后一切危急垂死黒龙丹灌三四丸救活一切血疾垂死恶证妙不可言
　　当归【去芦】川芎【大者】地黄【生干】五灵脂【去石】良姜【各一两净用菉豆炒合】硫黄【各钱半】花蘂石　琥珀【真的各一钱】百草霜【五两别研】
　　右两项末煮醋糊为丸弹子大每服一丸烧通赤以生姜自然汁与无灰酒各一合童子小便半盏搅和投药于中研化顿服应有危证灌此入口无不作効○产后一切血疾淋露不快儿枕不散积瘕坚聚按之撄手寒痛攻心垂死但灌药下咽立効和剂方名琥珀黑龙丹唇青沬出子母皆致不救若两脸微红母却得生详审用之姙娠得病用附子等剂医家惟恐堕胎且如服他药不効日月因循养成大病子母皆殂是爱指失掌岂不先救母斯若有实对证用药治疗终不致于俱殒也昔有朱汴水部施黑龙丹丸产后诸病危死者无不愈郡中及村落人赖以全活者甚众汴受代归妇人数千号泣遮道送行効应如神果不可尽述
　　黑琥珀散　治产后一切疾病产前胎死产横生逆生产后衣不下衣带先防遍身疼痛口干心闷非时不语如血晕眼花言语为暗乍寒乍热悮以为疟疾四肢浮肿悮以为水气言语颠狂乍见鬼神误以为邪祟腹脇胀满呕逆不定误以为翻胃大便秘澁小便出血误为五淋及恶露未尽经候未还起居饮食便不戒忌血气之疾即聚成块散即上冲气急心痛咳嗽睡多惊悸盗汗崩败中症绕脐刺痛或即面赤因变骨蒸皆冝多服此药若产后鼻衂口黒色气短喉中喘中风口噤皆为难治须急服之凡未产前冝一両服能安神顺胎产后虽无疾七日内亦进一二服能散诸病或因惊恐变生他证当连服取効
　　琥珀【研别制】硃砂【别研】百草霜【别研】新罗白附子【炮】松墨【烧】黑衣【皂屋尘是也】血猫灰【鲤鱼鳞是也烧为末各半两】麝香【研】当归【去芦】白蚕【即僵蚕是也各一分】
　　为散每服二钱炒姜温酒和童子小便调下食前一方有桂心半两无小便
　　大黑神散　治妇人产后众疾并皆治之
　　生熟地黄【生者半两熟一两】甘草【炙一两】当归【酒浸半日燥称】肉桂【各三两一分】干姜【炮一两一分】白芍药　真蒲黄【纸裹炮各一两】极小黑豆【炒去皮一两半一方作黒豆】附子【炮六钱去皮脐重二钱】
　　右为末每服二钱产后一旬内并以童子小便温调服○胎毙腹中温酒下○月内不语加独活末酒调下衣带防胞衣不下血晕口干心闷乍寒乍热四肢浮肿凡有此症并宜服之○恶露不尽血气刺痛入炒三棱加延胡索各半钱酒调下○小便不通或出血加琥珀末半钱米汤调下大便秘加大麻仁半钱煎枳殻汤下水防加干姜末陈米饮下恶痢浓瞿麦汤下中风手足夣搐加荆芥末煎汤下遍身疼痛加黄耆末酒下血崩浓煎艾汤下咳微汗加人参白术末姜汤下血渴加蒲黄干葛汤下米饮亦可呕逆恶心煎人参陈皮汤鼻衂煎芋根汤下○鼻衂非常口鼻黑色汗如雨气急喘嗽皆不治○局方黑神散于本方去附子生地黄七味各一两黑豆炒去皮二两为末温酒半盏童子小便半盏同煎五分调二钱连进二服无时服○产寳云胎死不下产母舌青者去蒲黄加熟附子半两若心腹刺痛加元胡索末半钱温酒调下鲍氏方内血晕荆芥烧灰存性同药调下【詹疗方云昔有永嘉法曹司马逑妻分娩亟赎黑神散三贴与服恶血稍多进第二服其血如倾扶防登床耳间如皷声者数百二三婢重手按其头稍定急服当归鹿茸二物汤夜以继日而皷声渐逺半月平复则知黑神散亦未猛进也此卢祖常易简紏缪中载然谓遇产后自不可以易用药况市黒神散安可不辨其精粗真伪耶本方加川芎一两】
　　乌金散　治产后血晕败血不止淋沥不防脐腹疼痛头目昬无力汗多又治崩中下血过多不止并宜服之
　　麒麟竭　百草霜　乱髪【要男者烧】好松墨【煆醋淬】延胡索　鲤鱼鳞【烧为末】当归　肉桂　赤芍药【各等分】
　　右为末每服二钱温酒调下
　　蒲黄汤　治产后余疾胷中少气腹痛头疼血未除腹中胀满欲死方
</div>
    <div class="pagination">
<a href="普济方四库_page1481.html">上一页</a><span>...</span><a href="普济方四库_page1477.html">1477</a><a href="普济方四库_page1478.html">1478</a><a href="普济方四库_page1479.html">1479</a><a href="普济方四库_page1480.html">1480</a><a href="普济方四库_page1481.html">1481</a><span class="current-page">1482</span><a href="普济方四库_page1483.html">1483</a><a href="普济方四库_page1484.html">1484</a><a href="普济方四库_page1485.html">1485</a><a href="普济方四库_page1486.html">1486</a><a href="普济方四库_page1487.html">1487</a><span>...</span><a href="普济方四库_page1483.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
