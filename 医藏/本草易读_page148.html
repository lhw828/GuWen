<!DOCTYPE html>
<html>
<head>
    <meta charset="UTF-8">
    <title>本草易读 - 第 148 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 148 页/共 194 页</h1>
    <div class="content">　　本草易读卷六

　　槟榔二百五十八

　　苦，辛，温，涩。无毒。降气消谷，逐水豁痰，生肌止痛，除烦破症。疗香港脚之胀满，治泻痢之后重，解二便之气秘，除肿胀之气水。杀寸白而逐三虫，疗诸疟而御瘴疠。下一切气，除诸般风。大腹子治同。

　　岭南、交广诸处皆有之。木高五七丈，正直无枝，皮似青桐，节似桂枝。叶生木端，似芭蕉出，旁有刺如棘针。一房数百实，皆有皮壳。

　　痰涎为害，末服之。（验方第一。）

　　呕吐痰水，同陈皮服。（第二。）

　　醋心吐水，方同上，蜜汤下。（第三。）

　　伤寒痞满，同枳实为末，黄连汤下。（第四。）

　　伤寒结胸，酒煎服。（第五。）

　　蛔厥腹痛。同上。腹痛脉浮洪，是虫痛也。（第六。）

　　寸白虫病，末服之。（第七。）

　　本草易读卷六\槟榔二百五十八

　　大腹皮

　　黑豆水洗晒干，入灰火烧煨切用。大腹子皮也。

　　辛，微温，无毒。解水气之浮肿，除诸气之上攻；止霍乱而通二肠，理香港脚而消痞满。

　　出岭表、滇南。与槟榔相似，是槟榔中之一种，但小异耳。彼处通呼槟榔。今所用即槟榔皮

　　本草易读卷六

　　川椒红二百五十九

　　去闭口者。

　　辛，温，有毒。入手足太阴、右肾命门。温中散寒，祛风除湿，下气逐水，消食除痹。

　　止寒嗽而疗久痢，消水肿而破症结，解蛊毒而杀蛔虫，止咳逆而除腹痛。疗腰脚之痿痹，治精溺之滑数，除产后之宿血，止历节之风痛。坚齿发而明目，下乳汁而灭瘢。花椒红治同。（即近时花椒，蜀川者胜。）

　　本草易读卷六\川椒红二百五十九

　　椒目

　　苦，辛，有小毒。治水肿而利小便，止崩带而除气喘。

　　手足心肿，风也。花椒、食盐为末，醋合敷。（验方第一。）

　　风牙痛，花椒醋煎含漱。（第二。）

　　囊痒，同葱头煎洗之。（第三。）

　　水气肿满，杵研酒下。（第四。）

　　崩中带下。同上。（第五。）

　　痞满肿痛，同上，水下。（第六。）

　　本草易读卷六

　　胡椒二百六十

　　辛，大温，无毒。温中下气，祛痰除湿。止心腹之寒痛，暖肠胃之冷痢，解齿痛之浮热，除胃寒之吐逆。消宿食而止霍乱，破冷积而消阴毒。杀一切鱼肉毒，解诸般风冷气。毕澄茄主治略同，一类二种耳。

　　胡椒生西戎，今南番诸国及交趾、滇南诸地皆有之。蔓生附树，叶如扁豆、山药。正月开黄而生。

　　心腹冷痛，一岁一粒酒下。（验方第一。）

　　心下大痛，同乳香姜水下。（第二。）

　　虚寒反胃，醋丸服。（第三。）

　　发散寒邪，同丁香为末，葱白捣合。敷两手心，合掌握定，夹大腿内侧发汗。（第四。）

　　风虫牙痛，同绿豆捣碎，绵包咬痛处。（第五。）

　　本草易读卷六

　　吴茱萸二百六十一

　　汤浸炒用。蓼实为使，恶丹参、硝石、白垩，畏紫石英。

　　辛，温，有小毒。入足阳明、太阴、少阴、厥阴经。温中下气，止痛除湿，开郁化滞，祛痹杀虫。止心腹之冷痛，除腰脚之痿弱，住胃冷之吐泻，解遍身之痹痛，下产后之余血，退心中之吞酸。平转筋而疗香港脚，消水肿而除疝气。肠风痔血最灵，舌苦口疮亦效。咽膈不通之疾，胸胁痞满之 。

　　生上谷、冤句。九月采实。今处处有之。木高丈余，叶似椿而阔浓，紫色。三月开红紫细花似椒子。

　　酸心上攻，水煎服或嚼数粒，大效。（验方第一。）

　　转筋入腹，酒煎服。（第二。）

　　霍乱干呕，水煎服。（第三。）

　　赤白痢下，同黄连丸服。（第四。）

　　腹中症块，捣末酒煮，布包熨之，更番，消乃止。（第五。）

　　小儿口疮，醋合敷足心。（第六。）

</div>
    <div class="pagination">
<a href="本草易读_page147.html">上一页</a><span>...</span><a href="本草易读_page143.html">143</a><a href="本草易读_page144.html">144</a><a href="本草易读_page145.html">145</a><a href="本草易读_page146.html">146</a><a href="本草易读_page147.html">147</a><span class="current-page">148</span><a href="本草易读_page149.html">149</a><a href="本草易读_page150.html">150</a><a href="本草易读_page151.html">151</a><a href="本草易读_page152.html">152</a><a href="本草易读_page153.html">153</a><span>...</span><a href="本草易读_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
