<!DOCTYPE html>
<html>
 <head>
  <meta charset="utf-8"/>
  <title>
   鍼灸问对 - 第 2 页/共 4 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   鍼灸问对 - 第 2 页/共 4 页
  </h1>
  <div class="content">
   或曰针三隂交主何病也
　　曰足之三隂从足走腹太隂脾经循内踝上直行厥隂肝经循内踝前交入太隂之后少隂肾经循内踝后交出太隂之前故谓之三隂交脾主中肾肝主下中下焦气一穴可以尽之故非危疾急证与三隂俱有干者不可轻刺脾肾气常不足肝虽有余亦是宿血之藏误刺则脱人元气不可不慎
　　或曰伤寒刺期门穴者何如
　　曰十二经始于手太隂之云门以次而传终于足厥隂之期门期门者肝之募也伤寒过经不解刺之使其不再传也妇人经脉不调热入血室刺之以其肝藏血也胸满腹胀脇下肥气凡是木郁诸疾莫不刺之以其肝主病也经云穴直乳下两肋端又曰在不容傍一寸五分古人説得甚明今人不解用也
　　或曰刺胸腹者必避五藏何谓也
　　经曰中心一日死中肝五日死中脾十日死中肾六日死中肺三日死中胆日半死中膈者皆为伤中其病虽愈不过一嵗必死刺胸腹者必以布憿着之乃从单布上刺刺之不愈复刺　刺跗上中大脉血出不止死刺面中溜脉为盲刺头中脑户入脑立死刺舌下中脉太过血出不止为瘖刺足下布络中脉血不出为肿中大脉令人仆脱色刺气街中脉血不出为肿刺脊间中髓为偃刺乳上中乳房为肿刺缺盆中内陷气泄刺手鱼腹内中陷为肿无刺大醉无刺大怒无刺大劳无刺大渴无刺大惊无刺大饥人无刺新饱人刺隂股中大脉血出不止死刺客主人内陷中脉为聋刺膝膑出液为跛刺臂太隂脉出血立死刺足少隂脉重虚出血为舌难言刺膺中陷中肺为喘逆刺肘中内陷为不屈伸刺隂股下三寸内陷为遗溺刺腋下脇间内陷令人欬刺少腹中膀胱溺出令少腹满刺腨肠内陷为肿刺眶上陷骨中脉为盲刺关节中液出不得屈伸又曰毋刺浑浑之脉熇熇之热漉漉之汗如大风大雨严寒盛暑卑湿烦燥便黑吐血暴然失听失明失意失神失便溺及七情五伤皆不可刺乘车马逺来亦血气定然后刺之【机】按今医但问某病便针某穴求其如经所言不犯针禁不夭人寿者几何人哉
　　问曰针刺失宜亦能杀人否乎
　　经曰人之所受气者谷也谷之所注者胃也胃者水谷气血之海也海之所行云气者天下也胃之所出气血者经隧也经隧者五藏六府之大络也迎而夺之而已矣迎之五里中道而止五至而已五往而藏之气尽矣故五五二十五而竭其输矣【气之息道一呼一吸为一至故此云五里者五至而已过其数藏气尽更过其数极其输矣五往者五至已往则六至七至也】所谓夺其天气者也非能絶其命而倾其夀乎又曰防门而刺之者死于家中入门而刺之死于堂上【机按胃经固多气血若写之太过则夭寿矣夫以多气多血之经尚戒写之太过余经可轻写乎】
　　或曰针灸宜避天忌日何也
　　经曰左足应立春其日戊子己丑左脇应春分其日己卯左手应立夏其日戊辰己巳膺喉首头应夏至其日丙午右手应立秋其日戊申己未右脇应秋分其日辛酉右足应立冬其日戊戌己亥腰尻下窍应冬至其日壬子六府膈下三藏应四季中州其日戊巳大禁太乙所在日【即前所云】凡此九者善八正所在之处所主左右上下身有痈肿欲治之无以其所值之日溃治之是谓天忌日也又曰春三月人气在左无刺左足之阳夏三月人气在右无刺右足之阳秋三月人气在右无刺右足之隂冬三月人气在左无刺左足之隂
　　或曰刺荣无伤卫刺卫无伤荣何谓也
　　曰荣为隂行于脉中卫为阳行于脉外各有浅深故针阳必卧针之以阳气轻浮过之恐伤于荣也刺隂者先以左手按所刺之穴良乆令气散乃内针不然则伤卫气也
　　或曰刺骨者无伤筋刺筋者无伤肉刺肉者无伤脉刺脉者无伤皮何谓也
　　曰此谓刺浅不至所当刺之处也如病在骨当刺至骨但针至筋而去则伤筋矣
　　或曰刺皮无伤肉刺肉无伤筋刺筋无伤骨何谓也
　　曰此戒过分太深也如病在皮中针至皮中而止无令深入伤肉也
　　或曰春夏刺浅秋冬刺深何谓也
　　经曰春气在毛夏气在皮秋气在分肉冬气在筋骨浅深之应也是知春夏之气浮而上人之气亦然故刺之当浅欲其无太过也秋冬阳气沉而下人之气亦然故刺之当深欲其无不及也经曰必先嵗气无伐天和此之谓也
　　或曰春夏各致一隂秋冬各致一阳何谓也
　　难经曰致取也春夏气温必致一隂者春夏养阳之义也初下针则沈之至肾肝之部其得气乃引针而提之至于心肺之分所谓致一隂也秋冬气寒必致一阳者秋冬养隂之义也初内针浅而浮之当心肺之部其得气推针纳之达肾肝之分所谓致一阳也此则古人特推其理有如此耳凡用针补写自有所宜初不必以是相拘也
　　或曰针家亦诊脉否
　　经曰凡将用针必先诊脉视气之剧易乃可以治也五藏之气已絶于内【言脉口气内絶不至】用针者反实其外之病处与阳经之合有留针以致其阳气阳气至则内重竭重竭必死其死也无气以动故静五藏之气已絶于外【言脉口气外絶不至】　补足厥隂二写一补日一取之人迎二盛写足太阳补足太隂二写一补二日一取之人迎三盛写足阳明补足太隂二写一补日二取之脉口一盛写足厥隂补足少阳二补一写日一取之脉口二盛写足少隂补足太阳二补一写二日一取之脉口三盛写足太隂补足阳明二补一写日二取之所以日二取之太隂主胃富于谷气故可日二取之也【已上补写皆必切而验之踈取之上气和乃止】人迎与脉口俱盛三倍已上命曰隂阳俱溢如是者不开则血脉闭塞气无所行流淫于中五藏内伤如此者因而灸之则变易而为他病矣【机按此节全凭察脉盛衰以知病在何经乃可随病以施针刺也苟不胗视则经脉之虚实补写之多寡病症之死生懵然皆无所知矣于此而妄施针灸宁免粗工之诮哉故集见于此俾后之针士必先以诊视为务也】
　　经曰脉之诸急者多寒缓者多热大者多气少者小者血气皆少滑者阳气盛微有热濇者少血多气微有寒刺急者深纳而乆留之缓者浅内而疾发针以去其热大者微写其气无出其血滑者疾发针而浅内之以写阳气而去其热濇者必中其脉顺其逆顺而乆留之必先按而循之已发针疾按其痏小者隂阳形气俱不足勿取以针而调以甘药也
　　经曰凡刺之属一刺则阳邪出再刺则隂邪出三刺则谷气至而止所谓谷气至者已补而实已写而虚故以知谷气至也邪气独出者隂与阳未能调痛虽不随针已病必衰去矣隂盛而阳虚先补其阳后写其隂而和之隂虚而阳盛先补其隂后写其阳而和之三脉动于足大指之间【三脉盛虚和也】必审其实虚虚而写之是谓重虚重虚病益甚凡刺用针者反实其内取其四未之输有留针以致其隂气气至则阳气反入入则逆逆则死其死也隂气有余故躁故曰上工平气中工乱脉下工絶气危生【机按此言工不诊脉妄行针刺故不免于絶气危生】
　　经曰持其脉口人迎以知其隂阳有余不足平与不平也不病者脉口人迎应四时也上不相应而俱往来也六经之脉不结动也是谓平人少气者脉口人迎俱少而不称尺寸也如是者则隂阳俱不足补阳而隂竭写隂则阳脱如此亦弗灸可将以甘药不已者因而写之则五藏气壊矣又曰寸口主中人迎主外两者相应俱往俱来若引绳大小齐等春夏人迎微大秋冬寸口微大如是者命曰平人人迎大一倍于寸口病在足少阳一倍而躁在手少阳人迎二倍病在足太阳二倍而躁在手太阳人迎三倍病在足阳明三倍而躁在手阳明【盛则为热虚则为寒则为痛痒代则乍甚乍闭盛则写之虚则补之痛则取之分肉代则取血络见饮药陷下则灸之不盛不虚以经取之名曰经刺】人迎四倍者且大且数名曰溢阳溢阳为外防死不治必审按其本末察其寒湿以验其藏府之病寸口大于人迎一倍病在足厥隂一倍而躁在手心主寸口二倍病在足少隂二倍而躁在手少隂寸口三倍病在足太隂三倍而躁在手太隂【盛则胀满寒中食不代虚则热中出糜少气溺色变则痛痒代则乍痛乍吐盛则写之虚则补之则先刺而移灸之代则取血络而后调之陷下则徒灸之陷下者血结于中中有着血血寒故宜灸之不盛不虚次经取之】寸口四倍者名曰内关内关者且大且数死不治必审察其本末之寒湿以验府藏之病也人迎与太隂脉口俱四倍已上命曰关格关格者与之短期人迎一盛写足阳明此者以指按之动脉而实且疾者疾写之虚而徐者则补之邪气来也而疾谷气来也徐而和脉实深刺之以写其气脉虚者浅刺之使精气无得出以养其脉独出其邪气乆病者邪气深入深内而乆留之间日而复刺之必先调其左右去其血脉刺道毕矣【机按此节不惟详于刺法而亦详于诊法但诊则以指行间动脉也脉实而疾则深刺以写脉虚而徐则浅刺以补邪气脉来而疾客气脉来徐而和学者于此而察识之则临病施针庶免妄治之失矣】
　　经曰必先明知十二经络之本末皮肤之寒热脉之盛衰滑濇其脉滑而盛者病日进虚而细者乆以持大而濇者为痛痹寸口与人迎脉小大等及浮沉等者病难已大便赤办飱泄脉小手足寒难已手足温而易已审其尺之缓急大小滑濇肉之坚脆而病形定矣【机按今之针士多不诊脉未免有误刺害论】
　　或曰针家亦察色否
　　经曰视目之五色以知五藏决死生视其血脉察其色以知其寒热痹故目赤色病在心白在肺青在肝黄在脾黑在肾黄色不可名病在胸中诊血脉者多赤多热多青多痛多翳　乆痹多赤多黒多青皆见者寒热身痛而色微黄齿垢黄甲上黄黄疸也　诊目痛赤脉从上下者太阳病从下上者阳明病从外走内者少阳病　耳间青脉起者掣痛【机按切脉观色医之大要今之针士置而弗论此刺法所以不古若而愈疾亦十无一二也故集次灵枢察色数条于此后之学者扩而充之庶几如经所谓能合色脉可以万全者矣】

　　针灸问对卷上
&lt;子部,医家类,鍼灸问对&gt;
　　钦定四库全书
　　针灸问对卷中
　　明　汪机　撰
　　或曰经云五藏五俞五五二十五俞六府六俞六六三十六俞经脉十二络脉十五凡二十七气以上下所出为井所溜为荣所注为俞所行为经所入为合又云五藏有六府六府有十二原者何谓也
　　曰井譬如谷井泉源之所出也经穴之气所生则自井始而溜荣注俞过经入合【合者防也如水防于海】又以井主东方木木者春也万物发生之始故隂井属乙木乙隂木也乙与庚合故阳井属庚金庚阳金也隂木柔阳金刚刚柔相配夫妇之道则有父子之相生是以肝木大敦隂井木生隂荣行间火火生隂俞大冲土土生隂经中封金金生隂合曲泉水　心之少冲井木少府荣火神门俞土灵道经金少海合水　脾之隠白井木大都荣火太白俞土商坵经金隂陵泉合水　肺之少商井木鱼际荣火大渊俞土经渠经金尺泽合水　肾之涌泉井木然谷荣火大谿胃土复溜经金隂谷合水　心包之中冲井木劳宫荣火大陵俞土间使经金曲泽合水此隂经之穴以次而相生也　胆之窍隂阳井金生阳荣侠谿水水生阳俞临泣木木生阳经阳辅火火生阳合阳陵泉土　小肠少泽井金前谷荣水后谿俞木小海合火　胃之厉兑井金内庭荣水陷谷俞木解谿经火三里合土　大肠之商阳井金二间荣水三间俞木阳谿经火曲池合土　膀胱之至隂井金通谷荣水束骨俞木昆仑经火委中合土　三焦之关冲井金液门荣水中渚俞木支沟经火天井合土此阳经之穴以次而相生也六府又有原者经曰以三焦行于诸阳故又置一俞而名曰原五藏则以俞为原　肺俞大渊心俞大陵肝俞大冲脾俞大白肾俞大谿是也　膀胱俞束骨过于京骨为原胆俞临泣过于坵墟为原胃俞陷谷过于冲阳为原三焦俞中渚过于阳池为原小肠俞后谿过于腕骨为原大肠俞三间过于合谷为原葢五藏隂经止以俞为原六府阳经既有俞仍别有原也藏之俞府之原皆三焦之所行气之所留止也主治五藏六府之有病也名之曰原以脐下肾间动气人之生命十二经之根本三焦则为原气之别使主通行上中下之三气经歴于藏府也故曰下焦禀真元之气即原气也经曰五藏有六府六府有十二原十二原出于四关【言井荣俞经合手不过肘足不过膝】四关主治五藏五藏有疾当取之十二原十二原者五藏之所以禀三百六十五节气味也【节之交三百六十五会者络脉之渗灌诸节者也】五藏有疾应出十二原明知其原覩其应而知五藏之害矣
　　或曰五藏募皆在隂俞皆在阳何谓也
　　难经曰隂病行阳阳病行隂故募在隂俞在阳募与俞五藏孔穴之总名也在腹为隂谓之募言经气聚于此也在府为阳谓之俞言经气由此而输于彼也募在腹者肺募中府心募巨阙脾募章门肝募期门肾募京门俞在背者肺俞在背第三椎下心俞在第五椎下肝俞在第九椎下脾俞在十一椎下肾俞在十四椎下皆侠脊两傍各一寸五分隂病行阳阳病行隂者隂阳经络气相交贯藏府腹背气相通应所以隂病有时而行阳阳病有时而行隂也针法曰从阳引隂从隂引阳或曰六府各有俞【背俞】风寒湿气中其俞而饮食应之循俞而入各舍其府也针治奈何
　　经曰五藏有俞【井荣俞经合之俞】六府有合【六府合穴】各有所发各随其过【经脉所经过处】则病瘳矣
　　或曰灵枢难经以大陵为心之原而又别以兑骨为少隂之原诸家针灸书并以大陵为手厥隂心主之俞以神门在掌后兑骨之端者为心经所注之俞似此不同者何也
　　灵枢七十一篇曰少隂无俞心不病乎岐伯曰其外经病而藏不病故独其经于掌后兑骨之端也其余出入曲折行之疾徐皆如手少隂心主之脉行也又第二篇曰心出于中冲溜于劳宫注于大陵行于行间入于曲泽手少隂也【按中冲以下并手心主经俞灵枢直指为手少隂而手少隂经俞不别载也】素问缪刺篇曰刺手心主少隂兑骨之端各一痏又气穴篇曰藏俞五十穴【王注】五藏俞惟有心包络井俞之穴而亦无心经井俞穴又七十九难曰假令心病写手心主俞补手心主井详此前后各经文义则知手少隂与手心主同治也
　　或曰井荣俞经合主何病也
　　曰六十八难注云心下满肝木病也足厥隂之支从肝贯膈上注肺故井主心下满也荣主身热心火病也俞主体重节痛脾土病也经主喘欬寒热肺金病也合主逆气而泄肾水病也此举五藏之病各一端为例余病可以类推而互举也不言六府者举藏足以该之或曰诸经之井皆在手指足指稍肌肉浅薄之处不足使为补写也刺之奈何
　　经曰设当刺井者只写其荣以井为木荣为火火者木之子也此专为写井者言也若当补井则必补其合故经言补者不可以为写写者不可以为补各有攸当也补写反则病危可不谨哉
　　或曰经以井荣俞经各系于四时何谓也
　　经曰春刺井者邪在肝夏刺荣者邪在心季夏刺俞者邪在脾秋刺经者邪在肺冬刺合者邪在肾也
　　或曰南唐何若愚谓三焦是阳气之父心包络是隂气之母二经尊重不系五行所摄主受纳十经血气养育故只言十经隂阳二脉逐日各注井荣俞经合各五时晨毕每日遇阳干合处注于三焦遇隂干合处注于包络此二经亦各注井荣俞经合五穴也阳干注府隂干注藏如甲日甲戌时胆气初出为井然甲与已合己巳时脾出血为井又如乙日乙酉时肝出血为井然乙与庚合庚辰时大肠出血为井隂阳并行流注无休阳日气先脉外血后脉内隂日血先脉外气后脉内交贯而行甲戌时至甲申为阳干合处己巳时至己卯为隂干合处余经日辰皆依此推阳日阳时则阳经穴开病在阳经宜俟阳经穴开针之隂经亦然假如胆属足少阳阳木故甲日甲戌时胆引气出窍隂【井木】丙子时流于小肠前谷【荣火】戊寅时注于胃陷谷【俞土】并过本原坵墟庚辰时经于大肠阳谿【经金】壬午时入于膀胱委中【合水】此五府井荣俞经合穴开时也至甲申时气纳三焦之关冲【井】液门【荣】中渚【俞】阳池【原】支沟【经】天井【合】穴亦开焉　肝属足厥隂乙木故乙日乙酉时肝引血出大敦【井木】丁亥时流于心之少府【荣火】己丑时注于脾之太白【俞土】辛卯时经于肺之经渠【经金】癸巳时入于肾之隂谷【合水】此五藏井荣俞经合穴开时也至乙未时血纳包络之中冲【井】劳宫【荣】大陵【俞】间使【经】曲泽【合】穴亦开焉　小肠属手太阳阳火故丙日丙申时小肠引气出少泽【井火】戊戌时流于胃内庭【荣土】庚子时注于大肠三间【俞金】过本原腕骨壬寅时经膀胱昆仑【经水】甲辰时入胆腕骨【合木】丙午时气纳三焦　心属手少隂隂火故丁日丁未时心引血行少冲【井火】乙酉时流于脾大都【荣土】辛亥时注于肺大渊【俞金】癸丑时经于肾复溜【经水】乙卯时入于肝曲泉【合木】丁巳时血纳包络　胃属足阳明阳土故戊日戊午时胃引气出厉兑【井土】庚辰时流于大肠二间【荣金】壬戌时注于膀胱束骨【俞水】并过本原冲阳甲子时经于胆阳辅【经木】丙寅时入于小肠少海【合火】戊辰时气纳三焦　脾属足太隂隂土故己日己巳时脾引血行隠白【井土】辛未时流于肺鱼际【荣金】癸酉时注于肾太谿【俞水】乙亥时经于肝中封【经木】丁丑时入于心少海【合火】己卯时血纳包络　大肠属手阳明阳金故庚日庚辰时大肠引血出商阳【井金】壬午时流于膀胱通谷【荣水】甲申时注于胆临泣【俞木】丙戌时经于小肠阳谷【经火】戊子时入于胃三里【合土】庚寅时气纳三焦　肺属手太隂隂金故辛日辛卯时肺引血行少商【井金】癸巳时流于肾然谷【荣水】乙未时注于肝太冲【俞木】丁酉时经于心灵道【经火】己亥时入于脾隂陵泉【合土】辛丑时血纳包络　膀胱属足太阳阳水故壬日壬寅时膀胱引气出至隂【井水】甲辰时流于胆侠谿【荣木】丙午时注于小肠后谿【俞火】并过本原阳谷戊申时经于胃侠谿【经土】庚戌时入于大肠曲池【合金】壬子时气纳三焦　肾属足少隂隂水故癸日癸亥时肾引血出涌泉【井水】乙丑时流于肝行间【荣木】丁卯时注于心神门【俞火】己巳时经于脾商坵【经土】辛未时入于肺尺泽【合金】癸亥时血纳包络三焦属手少阳壬子时三焦出关冲【井金】甲寅时流于液门【荣水】丙辰时注于中渚【俞木】并过本原阳池戊午时经于支沟【经火】庚申时入于天井【合土】　心主包络属手厥隂癸丑时包络出中冲【井木】乙卯时流于劳宫【荣火】丁巳时注于太谿【俞土】己未时经于间使【经金】辛酉时入于曲泽【合水】何公此法刋布古今名曰子午流注葢谓左转从子能外行诸阳右转从午能内行诸隂于经亦有据乎
　　曰此皆臆説素难不载不惟悖其经防而所説亦自相矛盾者多矣彼谓阳日阳时阳经穴开故甲子日甲戌时甲胆窍隂井开此固然也丙子时属于乙丑日辰乃隂日阳时也而谓丙小肠前谷荣穴开其与阳日阳时之説合乎否乎经曰邪气者常随四时之气血而入客也因其隂气则入隂经因其阳气则入阳脉不可为度然必从其经气辟除其邪则乱气不生四时之气所在如春气在经脉夏气在孙络秋气在皮肤冬气在骨髓之类故曰春刺井夏刺荣季夏刺俞秋刺经冬刺合亦因四时之气所在而刺之也又曰谨其时病可与期葢言谨其气之所在之时而刺之是谓逢时如病在三阳必其气在于阳分而刺之病在三隂必其气在于隂分而刺之故古人刺法惟以气之所在之处穴俞为开气之不在之处穴俞为阖并无所谓阳日阳时阳穴开隂日隂时隂穴开之説又尝考之经曰补写以时与气开阖相合者气当时刻谓之开已过未至谓之阖葢邪来朝应之时如波陇起察其在何穴分即于此时而刺之谓之开若依何公某穴某时某穴开宜刺某穴或遇邪至所定时穴刺之固宜或邪已过未至亦依其所定时穴刺之宁不反増其病耶经曰刺不知四时之经病之所在反之则生乱气此之谓也经曰隂井木阳井金隂荣火阳荣水隂经土阳经木隂俞金阳俞火隂合水阳合土今何公尽变其法皆以十干配之十经取干旺日时而注井荣俞经合故甲日甲时取属甲胆而甲胆阳井之金亦依日干而变为木小肠前谷荣水亦依日干而变为火然三焦包络又依难经而无所变颠倒错乱如此与经合乎否乎周身十二经各有井荣俞经合其所主病亦各不同假如病在肝宜针肝之荣穴行间乃曰乙日肝之荣穴不属行间而属心之荣穴少府舍肝之荣而针心之荣是谓乱经病可去乎不可去乎又谓阳日气先血后隂日气后血先此亦不通之论就以彼之所言证之彼云甲与己合己日己巳时脾引血出甲戌时胆引气行固合隂日血先气后説矣然甲日己巳时居前而脾亦可引血先出甲戌时居后而胆亦可引气后行如此则阳日血亦可先气亦可后矣何其言之不审耶【机】按经曰荣者水谷之精气其始从中焦注手太隂阳明以次相传至足厥隂复还注手太隂入于脉与息数呼吸应此经脉行度终始也荣气一周于身外至身体四肢内至五藏六府无不周徧故其五十周无隂阳昼夜之殊与卫气之行不同卫者水谷之悍气出于上焦行于脉外温分肉充皮肤司开阖不与脉同行不与息数同应昼但周阳于身体四肢之外不能入五藏六府之内夜但周隂于五藏六府之内不能出身体四肢之外故必五十周至平旦方与荣大防于肺手太隂也荣卫之行各有常度如此而谓阳日气先血后隂日气后血先不自知其乱经防也大矣岂可为法于天下可传于后世哉【难经言荣气之行常与卫气相随上下由息而动巢元方谓气行则血行气住则血住似皆未达荣卫异行之防也】
　　或曰指微赋言养子时刻注穴者谓逐时干旺气注藏府井荣之法也每一时辰相生养子五度各注井荣俞经合五穴昼夜十二时气血行过六十俞穴也假令甲日甲戌时胆统气出窍隂穴为【井木】流至小肠为荣【火气】过前谷穴注至胃为俞【土气】过陷谷穴并过本原坵墟穴行至大肠为经【金气】过阳谿穴入于膀胱为合【水气】入委中穴而终是甲戌时木火土金水相生五度一时辰流注五穴毕也与七韵中所説亦相通否
　　曰荣卫昼夜各五十度周于身皆有常度无太过无不及此平人也为邪所中则或速或迟莫得而循其常度矣今何公于七韵中谓井荣俞经合五穴每一穴占一时如甲日甲戌时胆出窍隂丙子时流于小肠前谷戊寅时流于胃合谷并过本原坵墟庚辰时行于大肠阳谿壬午时入于膀胱委中再遇甲申时注于三焦六穴带本原共十二穴是一日一夜气但周于此数穴也且五藏五府于经井荣俞经合每一穴占一时独三焦六穴占一时包络五穴占一时而赋乃言甲戌一时木火土金水相生五度一时流注五穴毕与韵中所语大不相合赋与韵出于一人何其言之抵牾若是不知不善于措辞耶不知赋韵两不相通耶赋注又言昼夜十二时血气行过六十俞穴考其针刺定时昼夜周环六十首图乃知一时辰相生养子五度之説矣假如甲日甲戌时甲阳木也故胆始窍隂木生前谷火火生陷谷土过坵墟原土生阳谿金金生委中水再遇甲申时注于三焦关冲液门中渚阳池支沟天井六穴不特甲戌时为然一日之中凡遇甲时皆如甲戌时所注之穴也又如乙日乙酉时乙隂木也故肝始大敦木木生少府火火生太白土土生经渠金金生隂陵水再遇乙未时注于包络中冲劳宫大陵间使曲泽五穴不特乙日乙酉时为然一日之中凡遇乙时皆如乙酉时所注之穴也所注皆在本日本时本经注于井穴已后时辰不注井穴已前时辰如癸日癸亥时主肾注于井次至甲子时胆经所注一如甲日甲戌时所注之穴也次至乙丑时肝经所注一如乙日乙酉时所注之穴也次至丙寅时小肠所注一如丙日丙申时所注之穴也举此为例余可类推此所谓昼夜十二时气血行过六十俞穴也但与七韵所説不合莫若删去七韵秪存此説庶免后人心蓄两疑犹豫而不决也虽然二説俱与素难不合无用其法犹辨论之不置者将使读者不待思索一览即觧其意矣
　　问曰保命全形论所言刺法古圣传心之要典也今之针士畧无一言以及之何耶
　　曰古语防奥必须沈潜玩味乃能深契今人喜简厌繁但求熟于歌赋其于圣经视为虚文孰肯留心于此哉今吾子有志于此可谓知本者矣敢详述之于左岐伯曰凡刺之真必先治神【专其精神不妄动乱刺之真要其在兹乎】五藏已定九法已偹后乃存针【先定五藏之脉偹循九之诊而有太过不及者然后乃存意于用针之法】众脉不见众防弗闻内外相得无以形先【众脉谓七诊之脉众防谓五藏相乘外内相得言形气相得也无以形先言不以巳形之盛衰寒温料病人之形气使同于巳】可玩徃来乃施于人【玩谓玩弄言精熟也经曰谨熟隂阳无与众谋此其类也】人有虚实五虚勿近五实勿逺至其当发间不容瞚【人之虚实非其逺近而有之盖由气血一时之盈缩耳然其未发则如云垂而视之可久至其发也则如电灭而指所不及迟速之殊有如此矣○瞚音舜太素作眴】手动若务针耀而匀【手动用针心如专务于一事针耀而匀谓针形圆净上下匀平也】静意视义观适之变是谓防防莫知其形【言血气变化之不可见也故静意视息以义斟酌观所调适经脉之变易耳虽且针下用意精防而测量之犹不知形容谁为其象也○新校正云观其者形容荣卫之不形于外而工独知之以日之寒温月之虚盛四时气之浮沉五相合而调之工常先见之然而不形于外故曰观其】见其乌乌见其稷稷从见其飞不知其谁【乌乌叹其气至稷稷嗟其已应言所针之得失如从空中见飞鸟之徃来岂复知其所使之元主即是但见经脉盈虚而为信亦不知其谁之所召遣耳】伏如横弩起如发机【血气之未应针则伏如横弩之安静其应针也则起如机发之迅疾】帝曰何如而虚何如而实【言血气既伏如横弩起如发机然其虚实岂留呼而可为准定耶虚实之形何如而约之】岐伯曰刺虚者须其实刺实者须其虚【刺虚须其实者阳气隆至针下热乃去针也刺实须其虚者留针隂气隆至针下寒乃去针也言要必气至为约不必守息数而为定法】经气已至慎守勿失【勿变更也无变法而失经气也】深浅在志逺近若一如临深渊手如握虎神无营于众物【深浅在志知病之内外也逺近如一深浅其等也如临深渊不敢堕也手如握虎欲其壮也神无营于众物静志观病人无左右视也】
　　问曰灵枢第一篇针之大经大法不可不读也其中义有不可晓者奈何
　　曰此上古之书传写已久其中多有缺误但当通其所可通缺其所可疑也岐伯曰小针之要易陈而难入【易陈者易言也难入者难着于人也】粗守形【守刺法也】上守神【守人之血气有余不足可补写也】神乎神客在门【神客者正邪共防也神正气客邪气在门者邪循正气之所出入也】未覩其疾恶知其原【先知邪正何经之疾然后乃知所取之处也】刺之防在速迟【徐疾之意也】粗守关【守四肢而不知血气邪正之徃来也】上守机【知守气也】机之动不离其空【知气之虚实用针之疾徐也】空中之机清静而防【针以得气宻意守气勿失也】其来不可逢【气盛不可补也】其往不可追【气虚不可写也】知机之道者不可挂以髪【言气易失也】不知机道叩之不发【言不知补写之意血气已尽邪气不下也】知其徃来【知气之逆顺盛虚也】要与之期【知气之可取之时也】粗之闇者【不知气之防宻也】妙哉工独有之【尽知针意也】徃者为逆【言气之虚小小者逆也】来者为顺【言形气之平平者顺也】明知逆顺正行无问【言知所取之处也】迎而夺之【写也】乌得无虚追而济之【补也】恶得无实迎之随之以意和之虚则实之【言气口虚而当补也】满则防之【言气口盛而当写也○针解曰气虚则实之者针下热也气实乃热也满而防之者针下寒也气虚亦寒也】菀陈则除之【去血脉也】邪胜则虚之【言诸经有盛者皆写其邪也○针解曰出针勿按穴俞且开故得经虚邪气发泄也】徐而疾则实【言徐内而疾出也○针解曰徐出谓得经气已久乃出之疾按谓针出穴已疾速按之则真气不泄经脉气全故实】疾而徐则虚【言疾内而徐出也○针解曰疾出谓针入穴已至于经脉则疾出之徐按谓针出穴已徐缓按之则邪气得泄精气复间故虚】言实与虚若有若无【言实者有气虚者无气也○针解曰言实与虚者寒温气多少也寒温谓经脉隂阳之气若无若有者疾不可知也言其昧不可即而知也不可即知故若无慧然神悟故若有也】察后与先若亡若存【言气之虚实补冩之先后也察其气之已下与常存也】为虚与实【针解曰为虚与实者工勿失其法】若得若失【言补则秘然若有得写则怳然若有失也○针解曰若得失者离其法也妄为补写离乱大经误补实者转令若得误写虚者转令若失也○难经曰实之与虚者牢濡之意气来实牢者为得濡虚者为失气来实牢濡虚以随济迎夺而为得失也言实与虚若有若无者谓实者有气虚者无气也言虚与实若得若失谓补者秘然若有得也冩者怳然若有失也得失有无义实相同故交举而互言之】虚实之要九针最妙【针解曰为其各有所宜也热在头身宜镵针肉分气满宜员针脉气虚少宜鍉针冩热出血发泄固病宜锋针破痈肿出脓血宜铍针调隂阳去暴痹宜圆针刺治经络中痛痹宜毫针痹深居骨解腰脊节腠之间者宜长针虚风舍于骨解皮肤之间者宜大针此谓各有所宜也】补冩之时【与气开阖相合也气当时刻谓之开已过未至谓之阖】以针为之【九针各不同形长短锋頴不等或补或写宜随其疗而用之也○机按此节示人当知圆机活法不可守经无权与夫邪正之所当别虚实之所当知补冩之所当审皆针家之要务学者不可不熟读也】
　　写曰必持纳之放而出之排阳出针邪气得写按而引针是谓内温血不得散气不得出也补曰随之随之意若忘之若行若按如蚊虻止如留如还去如絶令左属右其气故止外门已闭中气乃实必无留血急取诛之持针之道坚者为宝正指直刺无针左右神在秋毫属意病者审视血脉者刺之无殆方刺之时必在悬阳及与两卫神属勿去知病存亡血脉者在腧横居视之独澄切之独坚【机按此节文义不相防恐有脱悮且针解篇亦置之不释可见非错简则衍文】问曰灵枢首篇多有脱误既闻命矣其中云悬阳两卫亦有义乎否乎
　　曰此节文义亦不甚莹今姑随文释义以俟明哲正焉悬者悬逺也谓皮肤浮浅之气为天之阳与地之隂相悬隔也故曰悬阳卫者气也行于阳为卫之阳行于隂为卫之隂故曰两卫总而言之悬阳两卫同一气也分而言之皮肤者为悬阳肌肉者为卫之阳筋骨者为卫之隂经曰内有隂阳外亦有隂阳在内者五藏为隂六府为阳在外者筋骨为隂皮肤为阳故曰病在隂之隂者刺隂之荣俞病在阳之阳者刺阳之合病在阳之隂者刺隂之经病在隂之阳者刺络脉是也神属勿去者正气犹相附属也经曰身居静处占神往来又曰入藏者死以神去也存亡者死生也血脉在腧横居者言邪入血脉注于穴腧则横逆也经曰血气溢是也澄者静而明也经曰沉而留止又曰病深专者刺大藏是也坚者强而急也经曰察其脉之缓急肉之坚脆而病形定矣是也葢谓工之用针当知气之邪正病之生死也初则浅之以皮肤之气次则深之以肌肉之气又次则深之以筋骨之气若邪虽内舍而神犹附属者则病尚可以生也或邪入血脉注于经腧而横逆者则神将去矣邪之横逆审而视之则渊澄而可见切而按之则劲急而可辨用针之际岂可不谨其乎
　　问曰迎而夺之恶得无虚随而济之恶得无实然古今所论迎随之义及所用迎随之法各各不同愿发明之
　　曰素难所论刺法之正也今医所传无稽之言也不求诸古而师诸今所谓下乔木入幽谷岂能升堂而入室哉兹以古法释之于前以今法辨之于后则古是今非判然如黑白矣岐伯曰迎而夺之恶得无虚言邪之将发也先迎而亟夺之无令邪布故曰卒然逢之早遏其路又曰方其来也必按而止之此皆迎而夺之不使其传经而走络也仲景曰太阳病头痛七日已上自愈者以行其经尽故也若欲作再经者针足阳明使经不传则愈刺疟论曰疟方欲热刺跗上动脉开其孔出其血立寒方欲寒刺手阳明太隂足阳明太隂随井俞而刺之出其血此皆迎而夺之之验也夫如是者譬如贼将临境则先夺其便道断其来路则贼失其所利恶得不虚而流毒移害于此而可免矣随而济之恶得无实言邪之已过也随后以济助之无令气忤故曰视不足者视其虚络按而致之刺之而刺之无出其血无泄其气以通其经神气乃平谓但通经脉使其和利抑按虚络令其气致又曰太隂病至则善呕呕已乃衰即取之言其衰即取之也此皆随而济之因其邪过经虚而气或滞郁也经曰刺微者按摩勿释着针勿斥移气于不足神气乃得【按摩其病处手不释散着针于病处亦不推之使其人神气内朝于针移其人神气令自充足则微病自去神气复常】岐伯曰补必用员员者行也行者移也谓行未行之气移未复之脉此皆随而济之之证也所以然者譬如人弱难步则随助之以力济之以舟则彼得有所资恶得不实其经虚气郁于此而可免矣迎夺随济其义如此【他章又曰追而济之注云追补也或云追随同一意灵枢曰补曰随之随之之意若忘之又若留若按如蚊虻止此又相徐缓之意后人训道有随即之意谓邪去经虚随即用补以助之○愚谓补法兼此数义故其所释各有不同】难经曰迎而夺之者写其子也随而济之者补其母也假令心病火也土为火之子手心主之俞太陵也实则写之是迎而夺之也木者火之母手心主之井中冲也虚则补之是随而济之也迎者迎于前随者随其后此假心为例余可类推补写云手心主所谓少隂无俞手少隂与手厥隂同治也调气之方必在隂阳者内为隂外为阳里为隂表为阳察其病之在隂在阳而调之也如隂虚阳实则补隂写阳阳虚隂实则补阳写隂或阳并于隂隂并于阳或隂阳俱虚俱实皆随其所见而调之【一説男外女内表阳里隂调隂阳之气者如从阳引隂从隂引阳阳病治隂隂病治阳之类也】机按素难所论迎随不同者素问通各经受病言难经主一经受病言病合于素问者宜依素问各经补写之法治之病合于难经者宜从难经子母迎随之法治之各适其宜庶合经意○又按珠经曰五运之中必折其欝气先取化源其法太阳司天取九月写水之源阳明司天取六月写金之源少隂司天取三月写火之源太隂司天取五月写土之源厥隂司天取年前十二月写木之源乃用针迎而取之之法也【详】此迎取之法乃治气运胜实滛欝故用此法以治之与素难之法不同也
　　赋曰足之三阳从头下走至足足之三隂从足上走入腹手之三阳从手上走至头手之三隂从腹下走至手撚针逆其经为迎顺其经为随假如足之三阳从头下走至足撚针以大指向后食指向前为逆其经而上故曰迎以大指向前食指向后为顺其经而下故曰随三隂亦准此法
　　机按经曰迎者迎其气之方来而未盛也写之以遏其冲何尝以逆其经为迎随者随其气之方徃而将虚也补之以助其行何尝以顺其经为随所言若是其诞妄可知矣岂可示法于人哉
　　赋曰迎者迎于前随者随于后迎接犹提也随送犹按也针在孔穴之内如舟在急流之中拽上曰逆撑下曰顺拽上犹提也撑下犹按也故曰迎而夺之有分寸随而济之有浅深又曰动退空歇迎夺右而写凉推内进搓随济左而补暖动退空三字明言提而出也推内进三字明言按而入也迎随即提按也
　　机按经言提针为写按针为补是知提按只可以言补写不可以释迎随之义
　　赋曰吸而撚针左转为写为迎呼而撚针右转为补为随
　　机按经曰吸则内针无令气忤静以久留无令邪布吸则转针以得气为故呼引针呼尽乃去大气皆出故命曰冩　呼尽内针静以久留以气至为故如待所贵不知日暮其气已至适而自防吸引针气不得出各在其处推阖其门令神气存大气留止故命曰补【呼谓气出吸谓气入转谓转动扪循谓手摸欲气舒缓切谓指按使经脉宣散推按谓排蹙其皮以闭穴弹努使脉气填满下置针凖定审视气已平调则慎守勿更改使疾更生也即此观之则呼吸亦可以言补写不可以释迎随且古人用针但曰转曰动而已并无所谓左转为写右转为补可见赋中所説率多无稽之谈学者师之宁免谬妄】
　　或曰针灸书有针法歌括又有宏纲陈氏针法今详述之以求质正庶使知有所适从也○歌曰先説平针法含针口内温按揉令气散掐穴故教深持针安穴上令他一声随归天部停针再至人次提针向病针退天地人【掐穴着力重些最好令一声左右用针转入孔穴则针易入不差病人亦不知痛】补必随经刺令他吹气频随吹随左转逐归天地人待气停针乆三弹更熨温出针口吸气急急闭其门泻欲迎经取吸则内其针吸时须右转依次进天人转针仍复吸依法要停针出鍼吹出气揺动大其门【凡出针不可猛出猛出必见血也必须作两三次徐徐转而出之有晕针者夺命穴救之穴在手膊上侧筋骨陷中从肩至肘正在当中即是虾蟇儿上边也】○宏纲陈氏谓取穴既正用左手大指掐穴右手置针穴上令一声随内鍼至分寸鍼数穴毕停少时用右手大指及食指持鍼细细动揺进退搓然如手颤之状谓之催气约行五六次觉鍼下沉却用冩法令患人呼气一口随呼转鍼如针左边以右手大指食指持针大指推前食指向后轻提针头左转若针数穴俱依此法转毕仍用右手大指食指持针却用食指连搓三下谓之飞却轻提住针头左转畧退半分许谓之三飞一退依此行至五六次觉针下沉是气至极矣再轻提住针头左转一二次如针右边以左手大指食指持针大指向前食指向后依前法轻提针头右转是针右邉写法欲出针时令欬一声随欬出针此谓之写　补则依前法催气毕觉针下气至却行补法令患人吸气一口随吸转针如针左邉捻针头转向右边以我之右手大指食指持针以大指向后食指向前仍捻针深入一二分使真气深入肌肉之分如针右邉捻针头转向左邉以我之左手大指食指持针食指向前大指向后仍捻针深入一二分若针数穴俱依此法行毕停少时却用手指于针头上轻弹三下如此三次仍用我之左手大指食指持针以大指连搓三下谓之飞将针深进一二分轻提针头转向左邉谓之一进三飞依此法行五六次觉针下沉或针下气热是气至足矣令病人吸气一口随吸出针急以手按其穴此谓之补
　　机按已上二法大同小异但陈氏以搓为飞他家以进为飞无从可考莫知谁是其余有可议者详辨于后兹不复赘
　　或曰撚针之法有左有右有内有外男子左写右补女人右写左补何谓也
　　曰以食指头横纹至指稍为则撚针以大指食指相合大指从食指横纹撚上进至指稍为左为外从指稍撚下退至横纹为右为内内针之时须一左一右撚入穴俞经曰知为针者信其左不知为针者信其右谓当刺时先以左手厌按弹努爪切使气来如动脉应指然后以右手持针刺之待气至针动因推针而内之是谓补动针而伸之是谓写古人补写心法不出乎此何尝有所谓男子左写右补女人左补右写也哉是知补写转针左右皆可但当识其内则补伸则写耳后人好竒广立诸法徒劳无益
　　或曰今针家有十四法又有青龙摆尾白虎摇头苍探穴赤凤迎源龙虎交战龙虎升腾子午捣臼烧山火透天凉阳中隠隂隂中隠阳抽添法调气进气纳气留气种种诸法亦可师欤否欤
　　曰此法多出金针赋观其自序可谓得之难宝之至考其针法合理者少悖理者多错杂紊乱繁冗重复今敢条陈以俟明哲
　　三才法
　　补者呼气初针刺至皮内号曰天才少停进针刺至肉内号曰人才又停进针刺至筋骨之间号曰地才得气补之再停良乆退针人部待气沉倒针朝病进退往来飞经走气尽在其中　写者吸气针至天部少停直至地部得气写之再停良乆退针人部待气沉倒针朝病施法同前少停者三息也再停者五息也
　　经曰徐而疾则实疾而徐则虚者谓徐出针而疾按之则真气不泄而实也疾出针而徐按之则邪气得出而虚也赋言内针作三次进出针作三次退与经文徐而疾疾而徐之意大不相合且针出内而分三才肉厚穴分用之无碍肉薄去处法将何施故针者惟当察其肉之厚薄而酌其宜庶几无害经曰刺有浅深各正其理此之谓也他篇又云补法三次进一次退【假如此穴五分先针入二分得气再入二分得气更入一分撞五分止然后急出其针便以左手大指按其针孔勿令出血】写法一次进三次退【假如此穴合针五分便针入五分得气便退针二分少停又退二分少停得气则起针慢出不闭针孔令其气出】　与此补作三次进二次退写作二次进三次退前后所言亦自相矛盾矣经曰义无斜下者欲端以正也谓指直刺针无左右也惟针阳分或卧针取之赋言倒针朝病与经相反其曰飞经走气考经无载不敢妄议
　　气法
　　病未退者针下如根推之不动转之不移此为邪气吸拔其针未可出针出则病复再须补写停以待之直病势已退针下防松如鱼吞钩之状乃真气至也方可出针豆许搓而停之补者吸之去疾急扪其穴写者呼之去徐不闭其穴
　　经曰八正者所以八风之虚邪以时至者也四时者所以犯春夏秋冬之气所在以时调之也然八正谓八节之正气也八风者【东方婴儿风南方大弱风西方刚风北方大刚风东北方凶风东南方弱风西南方谋风西北方折风】虚邪也谓乘人之虚而为病者也以时至者谓天应太乙移居以八节之前后风朝中宫而至者也【义具天元玉册○如立春节前后数日宜东北风若于此时而得西南风乃从后冲来谓之虚邪如春分节前后数日宜东风若遇西风亦谓之虚邪应时者为正冲时者为邪】八正虚邪宜避之而勿犯若以身之虚而逢天之虚两虚相感其气至骨入则伤五藏故曰天忌不可不知也四时之气所在谓春气在经脉夏气在孙络秋气在皮肤冬气在骨髓也【机】按此以八节之正气八风之虚邪应时而来者谓之正非时而至者谓之邪人能而避之无用于针刺也或有所犯当随四时之气所在而调之此亦气之法也故集见于此
　　经曰凡刺必日月星辰四时八正之气气定乃刺之如二分二至前后五日气未定也然日月者谓日之寒温月之空满也月始生则血气始精卫气始行月郭满则血气实肌肉坚月郭空则肌肉减经络虚卫气去形独居是以天寒无刺天温无凝月生无写月满无补月郭空无治是谓因天时而调血气也【标幽赋谓午前卯后太隂生而疾温离左酉南月死朔而速冷此以月之生死为期午前卯后者辰巳二时也当此之时太隂月生是故月郭空无写宜疾温之离左酉南者未申二时也当此之时太隂月死是故月郭盈无补宜速冷之将一月此一日也又云望不补晦不写不夺而朔不济者望每月十五日也晦每月三十日也有上下上或初七或初八下或二十二或二十三朔每月初一日也】四时八正之气者谓四时正气八节之风来朝于太乙者也【义具天元玉册中】谨其气之所在而刺之气定乃刺者谓八节之风气静定乃可以刺经络之虚实故厯忌云八节前后各五日不可刺灸以气未定故也【机】按此亦因天时而用针刺皆气之法也故附次焉
　　经曰水下一刻人气在阳分水下二刻人气在隂分故病在三阳必气在阳分而刺之病在三隂必气在隂分而刺之谨气之所在是谓逢时是知气之所在谓之实谓之来气之不在谓之虚谓之去故云刺实者刺其来也刺虚者刺其去也此言气之存亡之时以虚实而刺之是也故曰谨其时病可与期失时反百病不治此之谓也又曰邪气者常随四时之气血而入客也至其变化不可为度然必从其经气辟除其邪则乱气不生失时反者如春气在经脉反刺络脉令人少气夏气在孙络反刺经脉令人解防秋气在皮肤反刺筋骨令人寒栗冬气在骨髓反刺肌肉令人善忘故刺不知四时之经病之所在反之则生乱气
　　经曰写实者气盛乃内针针与气俱内以开其门如利其户针与气俱出精气不伤邪气乃下外门不闭以出其疾揺大其道如利其路是为大写必切而出大气乃屈【切急也疾出其针也大气大邪之气】补虚者持针勿置以定其意呼内针气出针入针孔四塞精无从去方实而疾出针气入针出热不得还闭塞其门邪气布散精神乃存动气时近气不失逺气乃来是谓追之【言但闭宻其穴俞勿令其气散写近气已至之气逺气未至之气欲动经气而为补必水刻气之所在而刺之是谓得时而调之追补也】经曰邪气中人因其隂气则入隂经因其阳气则入阳脉无常处也在阳与隂不可为度从而察之三部九卒然逢遇早遏其路【谓即写之径路既絶则邪气无能为矣此所谓迎而夺之也】帝曰气奈何岐伯曰夫邪去络入于经也舍于血脉之中如涌波之起时来时去不常在于所之处故曰方其来也必按而止之止而取之又曰无逢其冲而写之【冲谓应水刻数之平气也工以为邪而写之则误矣】故曰其来不可逢也邪不审若邪已过而写之则真气脱脱则不复邪气复至而病益畜故曰其往不可追也【邪已随经脉流去不可复追使还也】待邪至时发针写矣若先若后血气已虚其病不可取故曰知其可取如发机不知其取如扣椎【机者动之防应之速椎者动之甚觉之迟智者动之防而即知故先时而早治愚者动之甚尚不觉故后时而失治机防椎大因以喻之】故曰知机道者不可挂以髪不知机者扣之亦不发【髪防物也不可挂以髪比髪更防矣言气防动知机者而即知也故曰上工之取气乃救其萌芽是也椎者大杵也言气已大动彼顽者犹且不觉正如以杵撞击亦不知也故曰下工守其已成因败其术是也】
　　经曰真邪以合波陇不起之奈何曰审扪循三部九之盛虚而调之察其左右上下气不相类及相减者审其病藏以期之【期谓病在阳则气在阳分而刺之病在隂则气在隂分而刺之如水下一刻人气在阳分是也】故曰不知三部九病脉之处不可以为工　经曰三部九者头为上部手为中部足为下部部各有三三而三之合则为九上部天两额动脉头角之气上部地两颊动脉口齿之气上部人耳前动脉耳目之气中部天手太隂经渠动脉以肺中部地手阳明合谷动脉以胸中中部人手少隂神门动脉以心下部天足厥隂五里动脉以肝下部地足少隂太谿动脉以肾下部人足少隂萁门动脉以脾胃经曰人身三隂三阳其气以何月各王几日难经云冬至之后得甲子少阳王复得甲子阳明王复得甲子太阳王复得甲子太隂王复得甲子少隂王复得甲子厥隂王王各六十日此三隂三阳之王时日也少阳之至阳气尚防故其脉乍大乍小乍短乍长阳明之至犹有隂也故其脉大而短太阳之至阳盛极也故其脉洪大而长阳极盛则变而之隂故夏至后为三隂用事之始太隂之至隂气尚防故其脉大而长少隂之至隂渐盛也故其脉细而防厥隂之至隂极盛也故其脉沉短以敦隂盛极则变而之阳仍复三阳用事之始也此则三隂三阳之王脉
　　春温夏暑秋凉冬寒故人六经之脉亦随四时隂阳消长迭运而至也故曰治不本四时不知日月不审逆从不可以为工【逆从谓病有可治不可治也】
　　经云厥隂之至其脉少隂之至其脉钩太隂之至其脉沉少阳之至大而浮阳明之至短而濇太阳之至大而长亦随天地之气卷舒也如春夏洪秋毛冬石之类则五运六气四时亦皆应之而见于脉耳难经所论以隂阳始生之浅深而言之也
　　经曰客气谓六气更临之气主气谓应四时正王春夏秋冬也○五藏各以时受病非其时传以与之【时谓王月如乘秋则肺先受邪乘春则肝先受邪之类非王月受邪故各传以与之】○邪气客于身取之以时故曰春取络脉夏取分腠秋取气口冬取经输凡此四时各以其时为齐络脉治皮肤分腠治肌肉气口治筋脉经输治骨髓【邪者不正之名风寒暑湿饥饱劳逸皆是邪可取之时而取之如春气在经脉之类】○合人形以法四时五行而治五行者更贵更贱【当时贵失时贱】以知死生而定五藏之气间甚之时【机】按赋言针下沉为邪气盛针下防松为正气至此但可以气于针下也必须究素难诸説始知四时八节何者为邪何者为正犯之而有其时中之而有其处或以波陇之起而察其外或以三部九而诊其内知脉之异于常者为邪审脉之应于时者为正如此则取之以时治之有凖庶几万举而万全也苟不知此徒以赋言针下沉为邪防松为正或逢其冲而误作邪者有也或追其徃而谬为正者有也宁免偏之为害哉故比次素难诸説于此实所以发赋之所未发欤
　　或曰灵枢经言水下一刻人气在太阳二刻人气在少阳三刻人气在阳明四刻人气在隂分是一时辰气周于身仅二度一日一夜气周于身只得二十五度与日行阳二十五度夜行隂二十五度昼夜周身五十度之説不合今医才言气多从此説是欤非欤
　　灵枢卫气行篇云荣气周身五十度无分昼夜卫气昼但行阳二十五度不能入于隂夜但行隂二十五度不能出于阳荣卫虽不同行而周于身五十度皆同也故水下一刻人气在三阳水下二刻人气在隂分水下三刻人气在三阳水下四刻人气在隂分是一时八刻周身四度有竒方合昼夜周身五十度之説此指荣气言也他篇又谓一时八刻周身二度虽亦灵枢经文以理言之当从衍也
　　十四法
　　一切　凡欲下针之时用两手大指甲于穴傍上下左右四围掐而动之　如刀切割之状令血气宣散次用法者掐也用左手大指甲着力掐穴右手持针挿穴有准此下针之法也
　　二揺　凡退针出穴之时必须摆撼而出之青龙摆尾亦用揺法故曰揺以行气此出针法也
　　三退　凡施补写出针豆许补时出针冝冩三吸冩时出针宜补三呼再停少时方可出针又一冩法一飞三退邪气自退其法一挿至地部三提至天部挿针宜速提针作三次出每一次停三息宜缓提时亦宜吸气故曰退以清气飞者进也
　　四动　凡下针时如气不行将针揺之如揺铃之状动而振之每穴每次须摇五息一吹一摇按针左转一吸一摇提针右转故曰动以运气白虎摇头亦用此法又曰飞针引气以大指次指撚针来去上下也五进　下针后气不至男左女右转而进之外转为左内转为右春夏秋冬各有浅深又有补法一退三飞真气自归其法一提至天部三进入地步提针宜速进针三次每停三息宜缓进时亦宜吹气故曰进以助气
　　六循　下针后气不至用手上下循之假如针手阳明合谷穴气若不至以三指平直将指面于针邉至曲池上下往来抚摩使气血循经而来故曰循以至气
　　七摄　下针之时气或澁滞用大指食指中指三指甲于所属经分来往摄之使气血流行故曰摄以行气
　　八努　下针至地复出人部补写务待气至如欲上行将大指次指捻住针头不得转动却用中指将针腰轻轻按之四五息乆如拨努机之状按之在前使气在后按之在后使气在前气或行迟两手各持其针仍行前法谓之龙虎升腾自然气血搬运故曰努以上气一説用大指次指撚针名曰飞针引气至也如气不至令病人闭气一口着力努之外以飞针引之则气至矣
　　九搓　下针之后将针或内或外如搓线之状勿转太令人肥肉针难以进退左转挿之为热右转提之为寒各停五息乆故曰搓以使气【机】按经曰针入而肉著者热气因于针则针热热则肉着于针故坚焉兹谓转针与经不同
　　十曰弹补写之如气不行将针轻轻弹之使气速行用大指弹之像左补也用次指弹之像右写也每穴各弹七下故曰弹以催气
　　十一盘　如针腹部软肉去处秪用盘法兼子午捣臼提按之诀其盘法如循环之状毎次盘时各须运转五次左盘按针为补右盘提针为写故曰盘以和气如针关元先刺入二寸五分退出一寸只留一寸五分在内盘之且如要取上焦之病用针头迎向上刺入二分补之使气攻上脐下之病退出二分十二扪　补时出针用手指掩闭其穴无令气泄故曰扪以养气【一説】痛处未除以手扪摩痛处外以飞针引之除其痛也
　　十三按　欲补之时以手捻其针按之如诊脉之状毋得那移再入每次按之令细细吹气五口故曰按以添气添助其气也
　　十四提　欲写之时以手捻针慢慢伸提豆许无得大转动再出每次提之令细细吸气五口其法提则气往故曰提以抽气
　　经曰针有补写之法非必呼吸出纳针也知为针者信其左不知为针者信其右当刺之时先以左手厌按其所针荣俞之处弹而努之爪而下之其气之来如动脉之状顺针而刺之得气因推内之是谓补动而伸之是谓写不得气乃与男外女内又不得气者死注言弹而努之鼓勇之也【或以拇指拉其中指令中指搏击其穴或以食指交于中指令食指轻弹其针处也】爪而下之掐之稍重皆欲致其气之至也气至指下如动脉之状乃乘其至而刺之顺犹循也乘也停针待气气至针动是得气也因推针而内之是谓补动针而伸之是谓写此古人补写非呼吸出内者也若停针气乆而不至乃与男子则浅其针而之于卫气之分女子则深其针而之于荣气之分如此而又不得气病不可治矣前言气来如动脉状未刺之前左手所之气也后言得气不得气针下所之气也【机】按古人针法厌按弹努爪切多用左手施之于未刺之先以致其气气至顺针刺之别无法也今之针法虽十有四多用右手施之于既针之后未针之前不闻有致气之説古人针入气至补则推而内之而已写则动而伸之而已气若不至停针待之而已待之不至不过男则浅针之于卫分女则深针之于荣分何尝有所谓飞针引气提针运气种种诸法者哉且今之十四法字虽异而法实同言虽殊而意则复观其设心无非夸多衒能巧施手势以骇人之视听也殊不知众人信之乌可与识者道哉兹焉援古证今知针者必有所别
　　青龙摆尾　如扶船舵不进不退一左一右慢慢拨动又云青龙摆尾行气龙为阳属之故行针之时提针至天部持针摇而按之如推船舵之缓毎穴左右各摇五息如龙摆尾之状兼用按者按则行卫也白虎摇头　似手摇铃退方进员兼之左右摇而振之又云行针之时开其上气闭其下气气必上行开其下气闭其上气气必下行如刺手足欲使气上行以指下抑之欲使气下行以指上抑之用针头按住少时其气自然行也进则左转退则右转然后摇动是也又云白虎摇头行血虎为隂属之故行针之时挿针地部持针提而动之如摇铃之状每穴每施五息退方进员非出入也即大指进前往后左右畧转提针而动之似虎摇头之状兼行提者提则行荣也龙补虎写也
  </div>
  <div class="pagination">
   <a href="鍼灸问对.html">
    上一页
   </a>
   <a href="鍼灸问对.html">
    1
   </a>
   <span class="current-page">
    2
   </span>
   <a href="鍼灸问对_page3.html">
    3
   </a>
   <a href="鍼灸问对_page4.html">
    4
   </a>
   <a href="鍼灸问对_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
