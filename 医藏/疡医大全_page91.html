<!DOCTYPE html>
<html>
<head>
    <meta charset="UTF-8">
    <title>疡医大全 - 第 91 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 91 页/共 163 页</h1>
    <div class="content">　　
　　卷二十三后阴部
　　自尾闾谷道起至臀股止，一切痔漏疮疽，皆汇于此部中，以便检阅参治。
　　
　　
　　卷二十三　后阴部鹳口疽门主论
　　《灵枢》曰：发于尻名曰锐疽。其状赤坚大。急治之，不治，三十日死矣。
　　《鬼遗方》云：涌泉疽，肿起发，太阴（太阴，尻尾前是也。）如伏鼠，二十日不穴死，十日可刺，发清脓赤黑者死，白色可治。
　　陈实功曰：此乃三阴亏损，督脉之经浊气湿痰流结而成。其患发在尾闾之穴高骨尖上。初起形似鱼胞，久则突如鹳嘴，朝寒暮热，日轻夜重，溃后稀脓出而无禁，又或鲜血出而不停。凡发此者，壮年犹可，老者可危。（《正宗》）汪省之曰：初起滋阴除湿，已成和气养荣，已溃滋肾保元。久而成漏，宜琥珀蜡矾丸、先天大造丸兼服。（《理例》）澄曰：鹳口疽老弱难敛，易于成漏。
　　
　　
　　卷二十三　后阴部尾闾发门主论
　　　r尾闾发　p04-a41a177.bmp　r王肯堂曰：尾闾发生于尾闾穴，乃督脉所主，最痛难忍，更难得脓。（《准绳》）又曰：病HT 生尾 骨处，结毒如桃李之大，红赤 痛，不能行动。
　　申斗垣曰：得之奔走劳伤，或久坐血凝气滞者易治。得之酒色过度，忍精强战，督脉亏损者，破必成漏，难以收功。（《启玄》）
　　
　　卷二十三　后阴部臀痈门主论
　　　r臀痈　p04-a41a178.bmp　r王肯堂曰：肿高根浅为臀痈，肿平根深为臀疽，俱属足太阳膀胱经湿热所致。（《准绳》）薛立斋曰：臀乃膀胱经部分也，居小腹之后，此阴中之阴，其道远，其位僻，虽太阳多血，气运难及，血亦罕到，中年后尤虑此患。治者毋伤脾胃，毋损气血，但当固根本为主。
　　陈实功曰：臀痈生于小腹之后，位远僻奥，气亦罕到，血亦少来，凡生此者，湿热流结凝滞而成。此证必须托毒外发，庶不内攻。初起毒从五脏蕴积者，患必有头，红肿坠重如石，内必口干发热。治当通利积热，外以膏贴金黄散，敷四围，拔出瘀脓血，内兼补托自愈；若误用败毒寒剂，外敷凉药，冰凝气血，毒瓦斯不得外泄，反致内攻。如疮头软陷无脓，根脚平散不痛，口干烦躁谵语，痰喘气粗，恍惚不宁者，俱为不治。但此证多从毒积五脏，自内至表者，十有八九；风寒暑热，自外至里者，百中一二；尝既出而复入里者，终为死候。（《正宗》）申斗垣曰：臀疽乃太阳膀胱经多血少气，生于承扶穴最痛，宜托之。生于实处者易治。近大小便处者，难治。（《启玄》）冯鲁瞻曰：痈发于臀，乃膀胱之湿毒蒸热，或禀赋阴虚，此地最难高耸溃脓。大宜托里为要。（《锦囊》）朱丹溪曰：臀痈生于臀上胯下近大腿处，由湿热相侵，气血凝聚郁毒而成。形如大盘，肿阔盈尺，上覆其腰，下遮其胯，此为阴中之阴，务须宣热拔毒，大补气血，培养肾胃，滋补根源。如此庶血易聚而脓易作，毒易出而热可宣，不然经年累月，肿仍如故，疼痛日深。是以中年之后，犹虑患此。一见虚弱便与滋补，可保终吉。若妄以清凉败毒内服外敷，则气血得寒益凝，多致不救。
　　
　　
　　卷二十三　后阴部臀痈门主方
　　臀痈 五爪龙草连根捣汁，酒冲服，日进四五次，脓从大便出。未成者立消，已成脓者以渣敷上，立消。洗臀痈溃后并治股疮。
　　苦参 金银花 白芷 当归 黑皮硝（各等分）绢包，砂铫内煎浓汁，先熏后洗。
　　消臀痈。
　　金银花（四两） 甘草节（一两）熬膏，每日空心和酒服。渣留煎汤熏洗。
　　
　　
　　卷二十三　后阴部痤痱疮门主论
　　　r坐板疮　p04-a41a179.bmp　r陈实功曰：痤痱疮者俗名坐板疮。生于两股，密如撒粟，尖如芒刺，痒痛非常，浑身毛刺。此因热体见风，毛窍所闭，或因患疮湿热留结于此。洗用苦参汤，甚者皮损粘衣，治以鹅黄散主之。（《正宗》）蒋示吉曰：坐板疮或有因久坐卑湿之地，或坐烈日石上，酿成湿热，皆能致之。（《说约》）申斗垣曰：此乃脾经湿热，湿毒郁久而成，最痛最痒。况股乃至阴之所，血亦罕来，药力少至，当用外治之药治之。（《启玄》）《心法》曰：坐板疮一名风疳。
　　
　　
　　卷二十三　后阴部痤痱疮门主方
　　
　　苦参汤
　　 治坐板疮作痒，抓之又疼，坐如糠稳，难以安睡。
　　苦参（四两） 大菖蒲（二两）河水五瓢，同煎数滚，添水二瓢盖片时，临洗入公猪胆汁四五枚，淋洗患上，不二三次全愈。愈后避风，忌发物。
　　又方 槽坊吊大麦酒底水，洗三四次，效。
　　
　　鹅黄散
　　 治痤痱疮作痒，抓之皮损，随后又疼，用此扑之。
　　绿豆粉（一两） 黄柏（三钱） 轻粉（二钱） 滑石（五钱）研细以软绢帛蘸药，扑于患上，止痛收干。
　　又方姜黄（一钱） 当归 苦参（各五分） 红花（三分）用麻油一盏同药熬枯，滤去渣，入研细松香末五钱，搅成嫩膏，日搽二次。忌口味。
　　又方麻黄 枯矾 猪油煎枯滤清，以热油擦之。
　　又方（岐天师）轻粉（一钱） 冰片（半分） 杏仁（去皮尖十四粒） 萝卜种子（三钱）研细，擦之。
　　又方 鸡蛋一个。凿孔入硫黄、明矾细末各三钱，调匀糊口，灰火内 研细，麻油调搽。
　　又方（《醒斋笔记》）松香（五钱） 雄黄（一钱） 如湿加苍术（二钱）研末和匀。棉纸条作捻两个，蜡猪油溶化浸透，火烧滴下油，搽疮上立效。
　　又方 明矾煎汤洗。
　　又方 冬青叶、牛舌草煎汤熏洗。
　　又方松香（五钱） 雄黄（一钱）研细。如湿痒加苍术三钱和匀。以棉纸卷成药条，用腊月猪油或麻油浸透，点火烧着，取滴下油搽之。加潮脑治疥。
　　又方芫花 川椒 黄柏熬汤温洗，即消。
　　毒盛痒痛不止 油缸青布三指宽一条，香油调雄黄末一钱，摊于布上，卷紧燃着，吹灭焰头向疮薰之，痒痛即止。
　　坐板疮。
　　朱砂 雄黄（各一钱） 轻粉 枯矾 黄柏（各三钱）研细。先用川椒煎洗，后搽。
　　坐板疮并阴囊发痒 陈荷叶煎汤，入白矾洗一二次坐板疮（陈 友。）生白萝卜捣烂擦之，不过三次。或萝卜子研细擦。
　　又方 硫黄一块，放豆腐内煮数滚，加苍术各等分，为末。用腌猪油捣烂搽。
　　
　　
　　卷二十三　后阴部痔疮门主论
　　　r痔疮　p04-a41a180.bmp　r陈实功曰：夫痔者，乃素有湿热，过食炙 ，或因久坐而血脉不行；又有七情，过伤生冷，以及担轻负重，竭力远行，气血纵横，经络交错；又或酒色过度，肠胃受伤，以致浊气瘀血流注肛门；又有妇人临产用力过甚，血逆肛门，亦能致此。初起为痔，久则成漏。（《正宗》）陈远公曰：人肛门内外四旁忽生红瘰，先痒后疼，后成为痔。日久不愈，此用湿热所致也。而得之纵饮者为多，江南人常多患此，皆由地之湿热，加之酒热之毒，所以结于肛门不能遽化也。夫肛门通于大肠，凡有湿热应随大便同出，何以积而成痔？盖湿在大汤，不能久留，必尽趋肛门，而肛门为大肠锁钥，有防范之司，不容湿热出于门外，于是蓄积既久，而湿热之毒肛门独受之矣。有毒必然外形，不生肛门之内，必生肛门之外，虽内外少殊，而作楚则一也。治法乌可舍湿热而他求乎！但肛门去脾胃甚远，化湿热之毒，必假道于脾胃，肛门未必受益，而脾胃先损，所以无功耳。故用药必须毋损于脾胃，有益于肛门者，始可奏功。益后汤治之：白芍、茯苓、山药、薏仁各一两，地榆三钱，穿山甲一片土炒，水煎服，四剂肛门宽快，又四剂内外痔消，再以此方十倍蜜丸，每日开水下五钱，服完一料不再发。（《冰鉴》。
　　此方利水去湿，既无损于脾胃，又有益于脾与肛门两得也。）又曰：有肛门边先生小疖，因不戒酒色，以致腐烂变成痔漏，不能收口，长成肉管，每年一管，流脓淌血，甚以为苦。世人治法多用刀针挂线，徒受苦楚而内毒未除，外口难长，经年累月，难以奏功，岂漏疮终不可治乎？抑犯酒色之戒乎？皆治不得法耳。夫肛门之肉，不比他处，肛门之皮，亦不比他处，他处肌肉非横生即直生，惟肛门肌肉有纵有横，最难生合，况大便不时出入，加以刀针挂线是已伤又伤，安能遽长皮肉乎！故刀针挂线，切戒轻试，惟消湿热之毒内治为佳，然漏卮既久，勿论漏不可止，而气血反伤，终难奏效也。当于补中兼消，则何患漏之不痊哉！青龟丸：乌龟一个，茯苓五两，黄 八两，当归三两，人参二两，薏仁六钱，穿山甲五钱土炒，瓦松二条，阴干不可见火，白芷、槐米、干青苔各一两，羊蹄后爪四副，土炒，研末。将龟石臼内捣死，以药末拌之，饭锅内蒸熟，将龟肉与甲火焙干为末，同前药蜜丸，每日服三钱。一月漏痔干，二月漏痔满，服完全愈不复发。但服丸时，必戒酒色三月，倘犯之不能奏功。（此方治漏神效，非俗方可比，有不可思议之炒，去湿而不散气，败毒又不损血，补破于无形，填隙于有孔，愿人敬信此方，坚三月之戒，以去宿疾也。）又曰：有大便时，先射血几许，始下粪者，人以为便血证，谁知肛门暗生血痔乎！夫痔久必变漏，宜流脓血，殊不知受病不同，见证亦异，此多得过饮火酒，热走直肠而不得遽泄，乃结成小痔，久则皮破血出，此血乃外出直肠之外，非出直肠之中，乃膀胱之血也。夫膀胱化气而不化血，酒毒渗入膀胱，将酒气化水出于阴器，而酒毒烁血不能从阴器而出，不得趋大肠肛门而出矣。无奈门径各别，户口牢闭，无可出路，而酒毒结直肠之外，毒向内攻而直肠之痔生矣。痔生必破，有隙可乘，而膀胱之血注之，久则以血引血，不但膀胱之血尽归之也，乘大便之开关，血先夺门而出耳。治当急填其隙，使血出而无路，然私窦既开，漏卮易泄，不急清上游之源，而但截下流之隙，非计之善也。清源散：黄连、槐花、地榆、人参各三钱，茯苓、白术各五钱，车前子、葛根各三钱，白芷三分，穿山甲土炒一钱，研末，三七根研末三钱，水煎调末服，三剂血较前更多，减去黄连，又三剂血止痔愈。必须戒酒，终身勿服也。若女色只忌三月，永不再发。倘不能禁，不必徒治渎吾方也。此方炒在多用黄连以解酒热之毒，所谓清源也。上游无病，下流自安，各药又分派得宜，无非去湿化热，堵截有方，故庆平成，何患洪流冲决哉。
　　蒋示吉曰：痔类不一，有牛奶痔、鸡心痔、鸡冠痔、菱角痔、莲花痔、珍珠痔、珊瑚痔、蜂窝痔、鸡肝痔、翻花痔、穿肠痔、鼠奶痔、樱桃痔、鼠尾痔、核桃痔、蚬肉痔、内痔、外痔，因形定名，总不外乎醉饱入房，膏粱醇酒，负重致远，以致湿热风燥，浊气瘀血流注肛门，俱能生痔。妇人产后用力太过，瘀血凝滞，亦能致此。毒浅者其形正而平常，毒深者其形异而顽恶。久则崩溃成漏，新则坠重刺疼，甚者粪从孔出，血自窍流。气血日亏，形容日削，治法当以凉血行气为主，其外治法，须分内外，内痔以唤痔、枯痔之法治之，外痔疼甚者清之，头大蒂小者线结之，头小根大者枯之。（《说约》）又曰：凡疮久不收口，日流脓水，甚而医家任意以纸捻 入，日逐磨 ，渐生脓管，如灯草葱管，遂名曰漏证。此皆气血亏损，热毒郁结，使荣卫营运而失职也。
　　遍身虚怯处多有之，惟痔疮成漏最易。若用刀针挂线，徒受痛楚，不若以推车客散内消之为妙也。内服十全大补汤、补中益气汤以培助之。
　　冯鲁瞻曰：痔漏其名有五：曰牡，曰牝，曰气，曰血，曰酒。又有肠风痔、脉痔、雌雄痔，皆五痔之别名也。初生具在肛边，状如鼠乳，或结小核，痒痛注闷，甚者身热恶寒，皆由房劳饮酒过度，久嗜甘肥，不慎醉饱，以致阴阳劳挠血脉，肠渗漏，冲注下部而成。治法，始觉便服秦艽、槐角、连翘、土贝之类，外用熏洗以取内消，倘仍姿情嗜欲，则腐溃脓血，逗留日久，傍穿窍穴，即变为漏。必须补气血，慎调摄，方可以渐收功。（《锦囊》）又曰：痔者，肛门之傍生疮肿痛者是也。亦有生疮有孔，恶水不干，而为漏者。
　　皆由母食酒面 炙，在胎受之，或因后天失调，心经蕴热，热传于肺，注于大肠而成者。治小儿痔疮，宜内服凉血解毒，外用熏洗可也。
　　又曰：痔漏之源，受病者，燥气也，为病者，湿热也。皆由酒色过度，湿而生热，充于脏腑，溢于经络，坠乎谷道左右，冲突为痔。虽见证于大肠，实阴虚而火实所致，经所谓开窍于二阴，久则溃而成漏。然痔轻而漏重，痔实而漏虚。治痔不过凉血清热，治漏初则凉血清热燥湿，久则涩窍杀虫，兼乎温散。或曰痔漏，火是根源，何故而用湿涩？殊不知痔只出血，始终是热，漏流脓水，始是湿热，终是湿寒，不用温药，何以去湿而散寒乎！非止痔漏，百病中多有始热而终寒者，即如泻利呕吐，初则肠胃气实而热，久则肠胃虚为寒。丹溪下血条云：下血久不愈者，后用温剂，正此义也。
　　朱丹溪曰：漏疮须先服补药生气血，参、术、 、归为主大剂服之，随以附子末唾和作饼如钱浓，以艾炙之，漏大炷大，漏小炷小，灸令微热，不可使痛，干则易饼再灸，如困则止，来日又灸，直至肉平为效。亦有用附子片灸，仍用前补剂膏贴之，尤妙。（治漏法。）李东垣曰：肠头成块者，湿也；作大痛者，风也；大便燥结者，兼受火热也。是湿热风燥四气合邪，法当泻火润燥，疏风和血止痛，是其治也。（《十书》）冯鲁瞻曰：痔漏初起，须用芩、连之类，以凉大肠，枳壳以宽大肠。涩窍用赤白石脂、枯矾、黄丹、脑子之类。（《锦囊》）又曰：痔漏若能味无味之味，正味足矣，事无事之事，百事备矣。若服饵调节谨慎合宜，未有不瘥者也，若不知谨慎，强治无功。
　　窦汉卿曰：大法治痔以凉血为主，如肛旁别有一窍出脓血，名曰单漏。治之宜温暖之剂补其内，生肌之药敷其外。
　　窦梦麟曰：窍在皮肤者易愈，脏腑有损而致窍者，未易治也。
　　《养生必效方》载：干义传，僧觉海少年患痔疾，其行业比冰霜，缘此饱食久坐，知痔疾者，不必酒色过度矣。故《素问》云：因而饱食，筋脉横解，肠 为痔。三神丸治僧道痔疾，故治有不同也。
　　岐天师曰：人有粪门内拖出一条，似蛇非蛇，或进或出，便粪之时，又安然无碍，此乃大肠湿热之极，生此怪物，长于直肠之间，非蛇也乃肉也。但伸缩如意，又似乎蛇，法当用逐邪杀蛇丹服之，外用好木耳一两煎汤洗之，洗后用冰片一分，研末扫上，扫尽即缩进而愈，神验。（《秘录》）澄曰：治痔漏鹳口等证，患者欲坐不能，须用定铺极浓芦花坐垫，中开一洞，将患处坐向洞中，自无压挤伤疮之患。
　　
　　
　　卷二十三　后阴部痔疮门主方
　　诸痔初起煎方槐角子（黑牛胆制） 生地 当归 连翘 枳壳 升麻 荆芥穗 陈皮 防风 地榆（各等分） 黄连 黄柏 黄芩（此三味春秋用七分，夏用一钱五分，冬用五分）水煎空心服。大便秘加蒸大黄、火麻仁。
　　又方柴胡 甘草 浓朴 独活 生地 牡丹皮 陈皮 槐角子 黄芩 白芍 金银花 当归 黄柏 水煎服。
　　痔疮初起大便下血，未破无脓，皆可内消。
　　象牙（ ） 白僵蚕（ ） 地榆（ ） 胡黄连（各一两） 槐花（火酒拌炒） 贯众（火酒拌炒） 生地（各二钱） 石燕（一对，火 醋淬）研细蜜丸。清晨淡盐汤送下二钱。
　　
　　熊胆散
　　 痔疮坚硬作痛，脱肛肿泛不收。冰片一分，熊胆二分，研细。先将大田螺一个，用尖刀挑起螺靥，入药在内，放片时，待螺化出浆水，用鸡翎扫痔上，频频用之即愈。
　　又方 田螺水养伺其靥开，入冰片少许，螺自化水，鸡翎扫上。
　　又方 槐花研末。灌入雄牛胆内阴干为丸，白汤送下三钱。
　　又方 雄鹅胆汁调冰片搽之。
　　又方白鹅胆（取汁，三四枚） 熊胆（二分） 冰片（一分）调匀，涂痔上。
　　又方橄榄核（ 灰） 熊胆（二钱） 冰片（六分）研匀，鹅胆汁调搽。
　　内痔 树上干桃枚，阴阳瓦焙干，再入冰片三分入瓶内，加猪胆汁挤入肛内。
　　立止痔疼 乌梅肉七枚，阴阳瓦焙研细末，冰片三分，儿茶七分，研细末，先以瓦松皮硝汤洗过，再搽。
　　又方 活蚯蚓洗净泥土，捣烂冲热酒服，外用猪胆调杏仁冰片末，鸡翎扫上。
　　痔内生虫 鳗鲡鱼骨烧烟薰肛门，其痔内虫尽死。
　　药线方 诸痔瘿瘤，凡根蒂小而头面大者，用此线系，其患根自落。
　　芫花（五钱） 壁钱（二钱） 白色细扣线（三钱）水一碗，同浸小瓷罐内，慢火煮，水干为度，取线阴干，凡遇前患，用线一根，患大者二根，双扣系于根蒂，两头留线，日渐紧之，其患自然冰冷紫黑，枯落后长肉药收口。
　　又方 蜘蛛网四边粗丝合成线，结患根上。
　　
　　枯痔法
　　 凡痔疮泛出，即用此药涂之，痔自干黑枯落。欲用此方，四边好肉须先用护痔散护住良肉。
　　明矾（四两） 轻粉 朱砂（各三钱） 白砒（四钱）先将矾入铜杓内 滚，次入砒末搅匀，以矾枯为度，去火毒片时，次入轻粉、朱砂，再研极细，瓷罐收贮。每日辰、午、申三时，以温汤洗净痔上，唾津调涂，七八日其痔自然枯尽，方上生肌药。
　　
　　护痔散
　　白芨 大黄 苦参 寒水石 绿豆粉 黄柏（各等分）研细热水调涂四边好肉上，方搽枯痔药。
　　
</div>
    <div class="pagination">
<a href="疡医大全_page90.html">上一页</a><span>...</span><a href="疡医大全_page86.html">86</a><a href="疡医大全_page87.html">87</a><a href="疡医大全_page88.html">88</a><a href="疡医大全_page89.html">89</a><a href="疡医大全_page90.html">90</a><span class="current-page">91</span><a href="疡医大全_page92.html">92</a><a href="疡医大全_page93.html">93</a><a href="疡医大全_page94.html">94</a><a href="疡医大全_page95.html">95</a><a href="疡医大全_page96.html">96</a><span>...</span><a href="疡医大全_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
