<!DOCTYPE html>
<html>
<head>
    <meta charset="UTF-8">
    <title>普济方 - 第 1970 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1970 页/共 3614 页</h1>
    <div class="content">　　蜀椒（去目并闭口者炒出汗一分）乌梅（一枚）上咀。以水二盏。煎取一盏。再入蜜一匙

　　木瓜汤

　　（出圣济总录）

　　治霍乱转筋。

　　木瓜（汁一盏）木香（末一钱）上以热酒调下。不拘时。

　　治霍乱转筋。心痛鼻红。并兼痢。后人不分寒热急痛。

　　用艾叶和蜡。并诃子烧黑。艾叶绞汁。煎服亦可。

　　治脚转筋。疼痛挛急者。

　　（出肘后方）用松节一两。细锉如米粒。乳香一钱拌用。银器内。慢火炒令焦。只留一分性。出火毒。

　　研

　　高良姜汤疗霍乱吐利。转筋欲入腹。

　　高良姜桂心（各四两）上切。以水七升。煮取二升。去滓。分三服。如人行四五里一服。

　　治霍乱转筋。

　　（出千金方）用旧木梳。烧灰为末。酒一匙。小者。永瘥。

　　又方

　　（出千金方）用车毂中脂。涂足心下。瘥。

　　又方

　　（出本草）用柏叶。擂裹脚上。及煎汁淋之。又用柏树末。煮酒淋之。暖物裹脚瘥。

　　又方

　　用楠木皮。煎汤洗之。

　　又方

　　（出本草）用皂角末。吹一字。入鼻得嚏。即瘥。

　　又方

　　用醋调南星末敷之。及用老壁土佳。

　　又方

　　（出本草）用单绳头尾。烧灰。和南星敷。却以桑白皮。缚敷处即止。

　　桃仁煎

　　（出圣惠方）

　　治霍乱转筋不止。

　　用桃仁一千枚。汤浸去皮尖双仁。研如面。以牛乳五升。同入浆水。于铜器内盛。在重汤内

　　生姜酒

　　（出肘后方）

　　治霍乱转筋。入腹欲死。亦治痢不止。

　　用生姜五两切。以无灰酒一升。煎取八合。顿服便瘥。

　　鸡屎白汤

　　（出十便良方）

　　治霍乱。转筋入腹。或腹中如欲转。臂脚直。脉上

　　下

　　行。微弦。

　　用鸡白粪。炒一两为粗末。每服二钱。以水七合。煎三沸。去滓顿服。勿令病患知之。

　　一方

　　盐拓方

　　（出肘后方）

　　治霍乱转筋入腹。

　　用盐三合。以水五升。煎取三升。浸青布。拓转筋上。一方煮令热。熏灼。再渍手足。

　　在胸极咸

　　苦酒絮裹足方

　　（出肘后方）

　　治霍乱转筋。

　　用苦酒一升半。取衣絮。纳苦酒中。煮令温。从转筋处裹之。一方浸毡裹转筋上。令以米粉

</div>
    <div class="pagination">
<a href="普济方_page1969.html">上一页</a><span>...</span><a href="普济方_page1965.html">1965</a><a href="普济方_page1966.html">1966</a><a href="普济方_page1967.html">1967</a><a href="普济方_page1968.html">1968</a><a href="普济方_page1969.html">1969</a><span class="current-page">1970</span><a href="普济方_page1971.html">1971</a><a href="普济方_page1972.html">1972</a><a href="普济方_page1973.html">1973</a><a href="普济方_page1974.html">1974</a><a href="普济方_page1975.html">1975</a><span>...</span><a href="普济方_page1971.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
