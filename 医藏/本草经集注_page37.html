<!DOCTYPE html>
<html>
<head>
    <meta charset="UTF-8">
    <title>本草经集注 - 第 37 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 37 页/共 72 页</h1>
    <div class="content">　　草木下品

　　黄环

　　味苦，平，有毒。主治蛊毒，鬼疰，鬼魅，邪气在脏中，除咳逆寒热。一名凌泉，一名大就，生蜀郡山谷。三月采根，阴干。（鸢尾为之使，恶茯苓、防己。）

　　似防己。亦作车辐理解。《蜀都赋》所云：青珠黄环者，或云是大戟花，定非也。世用甚

　　草木下品

　　巴戟天

　　味辛、甘，微温，无毒。主治大风邪气，阴痿不起，强筋骨，安五脏，补中，增志，益气。治头面游风，小腹及阴中相引痛，下气，补五劳，益精，利男子。生巴郡及下邳山谷。

　　二月、八月采根，阴干。（覆盆子为之使，恶朝生、雷丸、丹参。）

　　今亦用建平、宜都者，状如牡丹而细，外赤内黑，用之打去心。（《大观》卷六，《政和》一六五页）

　　草木下品

　　石南草

　　味辛、苦，平，有毒。主养肾气，内伤阴衰，利筋骨皮毛。治脚弱，五脏邪气，除热。

　　女子不可久服，令思男。实：杀蛊毒，破积聚，逐风痹。一名鬼目。生华阴山谷。二月、四月采叶，八月采实，阴干。（五加为之使。）

　　今庐江及东间皆有，叶状如枇杷叶，方用亦稀。（《新修》一五一页，《大观》卷十四，《政和》三五一页）

　　草木下品

　　女菀

　　味辛，温，无毒。主治风寒洗洗，霍乱，泄痢，肠鸣上下无常处，惊痫，寒热百疾。治肺伤咳逆出汗，久寒在膀胱支满，饮酒夜食发病。一名白菀，一名织女菀，一名苑。生汉中川谷或山阳，正月、二月采，阴干。（畏卤咸。）

　　比来医方都无复用之。市人亦少有，便是欲绝。别复有白菀似紫菀，非此之别名也。（《大观》卷八，《政和》二三七页）

　　草木下品

　　地榆

　　味苦、甘、酸，微寒，无毒。主治妇人乳 痛，七伤，带下十二病，止痛，除恶肉，止汗，治金疮。止脓血，诸 恶疮，热疮，消酒，除消渴，补绝伤，产后内塞，可作金疮膏。

　　生桐柏及宛朐山谷。二月、八月采根，曝干。（得发良，恶麦门冬。）

　　今近道处处有，叶似榆而长，初生布地，而花子紫黑色如豉，故名玉豉。一茎长直上，根亦入酿酒。道方烧作灰，能烂石也。乏茗时，用叶作饮，亦好。（《大观》卷九，《政和》）

　　二

　　草木下品

　　五加皮

　　味辛、苦，温、微寒，无毒。主治心腹疝气，腹痛，益气，治 ，小儿不能行，疽疮，阴蚀。男子阴痿，囊下湿，小便余沥，女人阴痒及腰脊痛，两脚疼痹风弱，五缓虚羸。补中益精，坚筋骨，强志意。久服轻身耐老。一名豺漆，一名豺节。五叶者良。生汉中及宛朐。

　　五月、七月采茎。十月采根，阴干。（远志为之使，畏蛇蜕皮、玄参。）

　　今近道处处有，东间弥多，四叶者亦好，煮根茎酿酒，至益人，道家用此作灰，亦以煮石○一页）

　　草木下品

　　泽兰

　　味苦、甘，微温，无毒。主治乳妇内衄，中风余疾，大腹水肿，身、面、四肢浮肿，节中水，金疮，痈肿疮脓。产后金疮内塞。一名虎兰，一名龙枣，一名虎蒲。生汝南诸大泽傍，三月三日采，阴干。（防己为之使。）

　　今处处有，多生下湿地。叶微香，可煎油，或生泽傍，故名泽兰，亦名都梁香，可作浴汤。人家多种之，而叶小异。今山中又有一种甚相似，茎方，叶小强，不甚香。既云泽兰，又生泽傍，故山中者为非，而药家乃采用之。（《大观》卷九，《政和》二二二页）

　　草木下品

　　紫参

　　味苦、辛，寒、微寒，无毒。主治心腹积聚，寒热邪气，通九窍，利大小便。治肠胃大热，唾血，衄血，肠中聚血，痈肿诸疮，止渴，益精。一名牡蒙，一名众戎，一名童肠，一名马行。生河西及宛朐山谷，三月采根，火炙使紫色。（畏辛夷。）

　　今方家皆呼为牡蒙，用之亦少。（《大观》卷八，《政和》二一一页）

　　草木下品

　　蛇全

　　味苦，微寒，无毒。主治惊痫，寒热，邪气，除热，金疮，疽痔。鼠 ，恶疮，头疡。

　　治心腹邪气，腹痛，湿痹。养胎，利小儿。一名蛇衔。生益州山谷。八月采，阴干。即是蛇衔，蛇衔有两种，并生石上。当用细叶黄花者，处处有之。亦生黄土地，不必皆生石上也。

　　（《大观》卷十，《政和》二五三页）

　　草木下品

　　草蒿

　　味苦，寒，无毒。主治疥瘙痂痒，恶疮，杀虱，留热在骨节间，明目。一名青蒿，一名方溃。生华阴川泽。处处有之，即今青蒿，人亦取杂香菜食之。（《大观》卷十，《政和》二五○页）

　　草木下品

　　菌

　　味咸、甘，平、微温，有小毒。主治心痛，温中，去长虫、白癣、蛲虫，蛇螫毒，症，诸虫。疽蜗，去蛔虫、寸白，恶疮。一名 芦。生东海池泽及渤海章武。八月采，阴干。

　　（得酒良，畏鸡子。）

　　出北来，此亦无有，形状似菌。云鹳屎所化生，一名鹳菌。单末之，猪肉 和食，可以遣

</div>
    <div class="pagination">
<a href="本草经集注_page36.html">上一页</a><span>...</span><a href="本草经集注_page32.html">32</a><a href="本草经集注_page33.html">33</a><a href="本草经集注_page34.html">34</a><a href="本草经集注_page35.html">35</a><a href="本草经集注_page36.html">36</a><span class="current-page">37</span><a href="本草经集注_page38.html">38</a><a href="本草经集注_page39.html">39</a><a href="本草经集注_page40.html">40</a><a href="本草经集注_page41.html">41</a><a href="本草经集注_page42.html">42</a><span>...</span><a href="本草经集注_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
