<!DOCTYPE html>
<html>
<head>
    <meta charset="UTF-8">
    <title>普济方四库 - 第 1569 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1569 页/共 1812 页</h1>
    <div class="content">　　右大黄为末后入巴豆朴硝一处细研用油单包藏如有前患每服半钱热茶下吐下顽涎立愈如小儿胸喉惊吊等痰先服龙脑地黄膏一服次服此药一字看虚实加减只是一二服见效不宜频服如吐泻不定以葱白汤调下立效
　　控心丸【出仁存方】　治惊风发热涎盛喉鸣
　　天南星【一个】　干薄荷末【一钱】　大活地龙【九条入南星末令涎出取用】
　　右用白面少许为丸如麻子大每服五丸薄荷汤化下
　　治惊风不省用药无效者【出济世方】
　　蝎稍　硃砂【各半钱】　地龙【二条】
　　右为末将地龙水浸取涎和作丸放地龙于旧处煎金银薄荷汤下
　　镇心丸【出直指方】　治诸风顽痰喉风纒喉痹
　　北矾【火煆枯水飞过】　直僵蚕【米醋浸焙各一两】　天南星【切片皂角水浸一宿焙二分】
　　右为末稀粥糊为丸麻子大每服五丸姜汤下喉风用皂角水研开灌
　　寒水石散【出防防新书】　小儿之病多因惊则心气不行欝而生涎遂成大疾宜常服利小肠去心热自少惊涎亦不成疾一名坠痰散
　　寒水石　滑石【各三两】　甘草【半两】
　　右以水研如泔浆细研无声量儿大小暑月冷水调下寒月温汤调下被惊及心热坐卧不安者服之即安加薄荷龙脑尤妙
　　南星散【一名南星饮出直指方】　驱风豁痰
　　南星【重八九钱以上者用一个就地上作坑深七八寸用火炙五遍烧令通红以好米醋半盏洒入坑中即纳南星于内以火烧调蜜姜汁入之用盆盛】
　　右为末入琥珀全蝎研匀每服半钱姜防风汤调下
　　三黄丸【出典药方】　治小儿惊风入肠一切咳嗽气急有痰解三焦积痰身上生疮及消疮气
　　雄黄【研】　欝金【各一钱】　江子【去皮三粒】
　　右为细末和匀用饭丸萝卜子大每服五丸至八丸十丸薄荷汤下米饮亦得
　　通膈丸
　　大黄　牵牛　木通【各等分】
　　右为细末滴水丸如粟粒大每服三十五丸量虚实加减
　　大黄散【出防防新书】
　　大黄　芍药【等分】
　　右为末猪胆汁调贴之
　　乳香散【出防防新书】　治小儿惊风涎溢闷絶慕死宜用亦不吐出涎只此压发搐
　　甘草　乳香【各末一钱七】
　　右为细末每服半钱或一字童子小便下妙
　　注唇膏【出防防新书】　治小儿令永不生风痰症心无惊多红润唇脸如丹常服无疳积诸癖疾患
　　白僵蚕【一两去头足直者为末以姜汁和为饼子于火上炙干再为末复以汁为饼干为度】硃砂【二钱细研用水一碗浸洗三遍去黄色倾纸上干研如细粉】
　　右同合和研匀炼蜜为膏入甆合子内贮每用如鸡头大三嵗一丸
　　惊散【出危氏方】
　　半夏【生一钱】　皂角【半钱】
　　右为末用豆许以管子吹入鼻立醒
　　开关圣散【一名回命散又名圣散子出直指方】　治惊风吊眼
　　赤足蜈蚣【一条中分为两各用葱汁浸一夜焙干】　全蝎【一个中分为两片各同左右二味】
　　右为末左眼翻左手搐以左药末入左鼻孔右眼翻右手搐以右药末入右鼻孔双眼翻双手搐兼用之神效
　　不惊圎【出鲍氏方】　治惊风上视气急
　　枳殻【炒黄】　淡豆防【等分】
　　右为末每服一字或半钱急风薄荷自然汁下慢风荆芥汤下入酒五滴非慢脾风足冷者不治
　　猪牙皂角【四挺不湾者去皮】　白矾【半钱】
　　右为细末小者一字大者半钱温汤调下此药不必大吐但微吐冷涎便醒
　　惊风后瞳人不正
　　阿胶【三钱炒】　人参【一钱】　研为末薄荷汤调下
　　治小儿惊风【出济生防粹方】　济生防粹
　　白羊头【一个】　丁香【一两】
　　右同熬至软令乳母空心尽食之
　　二圣膏【一名蝉殻散】　治小儿眼口防斜
　　蝉蜕【一两五月五日取东行枝上者】　寒食日面【一两】
　　右为末酽醋调纸摊如膏药贴患处左斜贴右右斜贴左如口正水洗下一方取七月七日东行枝上蝉退依前法用
　　防风丹【出仁存方】　治惊风神困多睡
　　全蝎　白附子【各等分】
　　右为末蜜丸如龙眼大每服一丸用麝香荆芥汤下
　　南星醒神散【出直指方】　治小儿惊风痰热
　　天南星【不去皮切片】　生姜【切片各等分】
　　右用竹籖一条以南星并姜相间挿定次用轻粉少许掺南星生姜片间风干为末每服一字薄荷紫苏泡汤调下大人服半钱或吐或汗或下即病气出也
　　夺命散【一名礞石散出医方大成】　大控风涎不问慢惊风急惊风壅痰寒咽间其响如大潮百药不能过咽命在须臾医者技穷以待其尽殊不知世有妙方服此药后良久药褁涎出从便下如稠涕胶粘乃药之神效故也然后随证用药调理如无此证不须服一方次服花蛇川乌全蝎蜈蚣等药治慢惊此药神验不动臓不伤真气
　　青礞石　熖硝【各一两】
　　右以沙锅盐泥固济炭火煆通赤须待硝尽为灰药令如金色取出研为极细末煎薄荷膏丸菉豆大每服二丸如急惊风痰壅上身热如火浓煎薄荷汤入少许调匀温服之或煎荆芥汤调下如慢惊风脾用南木香煎汤调下然青礞石熖硝古文钱等药利痰然其性非胃家所好须以木香佐之加青州白丸三粒研为细末用生姜自然汁调若稀入熟蜜调匀微温服但先用此药入喉其痰坠下功有万全夺天地之造原得之圣僧累累有验
　　治小儿惊神不安【出本草】
　　以虎胆研水服之
　　治大人小儿口噤牙关不开者
　　天南星【生末一钱】　脑子【少许】
　　右和研用指蘸生姜自然汁蘸药于左右大牙根上擦之立开
　　治小儿夜惊大人因惊失心方
　　取震肉作脯与食之此畜为天雷所霹死者是也服之神效
　　羚羊角丸【出全婴方】　治小儿惊风退后诸病之后筋脉缓弱骨气尚虚脾肾不足五六嵗不能行
　　羚羊角　虎胫骨　生干地黄　酸枣仁【去皮】　白茯苓【各半两】　桂心【去皮】　防风　当归　黄芪【各一分】
　　右为末炼蜜为丸如鸡头子大两嵗一丸白汤化下
　　薏苡散【出全婴方】　治小儿因惊风及诸病之后手挛不展是肝气不足内伤风邪
　　薏苡仁【三分】　当归　桂心【各一两】　酸枣仁【去皮】　甘草　防风　秦艽【去苗各半两】
　　右防咀三嵗一钱水半盏煎至三分去滓无时服
　　当归散【出直指方】　治小儿惊因风及诸病后脚不展指挛缩不伸
　　当归　麻黄【各半两】　羗活　人参　杜仲【去皮】　酸枣仁【去皮】　桂心【一分】
　　右为末一嵗一钱水一盏姜三片煎三分去滓无时服
　　治小儿未满月受惊似中风欲死者
　　用硃砂以新汲水浓磨汁涂五心上立瘥最有神效
　　小儿浴汤主惊忤【出防防新书】
　　以升麻取叶捣汁作汤浴之
　　治小儿惊方
　　取燕窠与燕屎不拘多少以作汤浴儿疗惊邪
　　治小儿被惊方卒惊似有痛处而不知疾状
　　取雄鸡冠血一二嵗每服用少许滴在口中三四嵗如每服取一橡斗子汁滴在口中一日二服
　　治小儿生下即惊方【出圣惠方】
　　用剪父母指甲烧灰井花水丸麻子大日进三服夜一服亦治客忤一方面糊为丸
　　全蝎散【出直指方】　治小儿惊风不语通窍豁痰大小通用全蝎七枚各用紫苏叶包涂蜜炙为细末每服一字姜汁入蜜搜和含化亦治大人风涎一方薄荷叶褁炙同研为末汤下
　　治惊风坠涎【出氏活婴方】
　　用天南星一个重一两酒浸七伏时取出于新瓦上周回炭火炙令干裂置于湿地上去火毒用瓷器合盛之冷捣末入硃砂一钱每服半钱荆芥汤调下每日空心午时进一二服
　　一方治小儿牙关不开
　　用天南星一个煨熟纸褁封角不要透气于细处剪鸡头大一窍子透气于鼻中牙关立开
　　又方【出全婴方】　治小儿眼中防斜
　　以巴豆七粒烂研防右涂右手心防左涂左手心内仍采取一叶安手心须臾即正洗去药并频抽掣中指立效
　　治小儿惊风【出本草】
　　用蝎一个不去头尾薄荷四叶褁合火上炙令薄荷焦同碾为末作四服汤下大人风涎只一服
　　治小儿惊疾皆因积气风热成痰涎惊药多用硃蝎附性烈力大婴儿肠胃脆弱多不堪徃徃致害用逺志去心煎汤随时饮之
　　辰砂丸　治惊风涎潮作及胃热吐逆不止
　　辰砂【另研】　水银沙子【各一分】　龙脑　麝香【半钱】　天麻【一分】　牛黄【半钱】　蝉蜕【去头足】　白僵蚕　干蝎【一分去毒炒】　犀角末　麻黄【去节】　天南星【酒浸七次切焙干各二分】
　　右为末再研匀热蜜为丸如菉豆大硃砂为衣每服二十丸或五七十丸食后服薄荷汤送下
　　大青膏
　　天麻【一分末】　白附子【末生一钱半】　青黛【一钱研】　麝香【一字匕】　乌稍肉【酒浸为末半钱】　天竺黄【一字匕】
</div>
    <div class="pagination">
<a href="普济方四库_page1568.html">上一页</a><span>...</span><a href="普济方四库_page1564.html">1564</a><a href="普济方四库_page1565.html">1565</a><a href="普济方四库_page1566.html">1566</a><a href="普济方四库_page1567.html">1567</a><a href="普济方四库_page1568.html">1568</a><span class="current-page">1569</span><a href="普济方四库_page1570.html">1570</a><a href="普济方四库_page1571.html">1571</a><a href="普济方四库_page1572.html">1572</a><a href="普济方四库_page1573.html">1573</a><a href="普济方四库_page1574.html">1574</a><span>...</span><a href="普济方四库_page1570.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
