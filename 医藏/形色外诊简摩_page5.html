<!DOCTYPE html>
<html>
<head>
    <meta charset="UTF-8">
    <title>形色外诊简摩 - 第 5 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>形色外诊简摩 - 第 5 页/共 18 页</h1>
    <div class="content">　　西方生燥，燥生金，金生辛，辛生肺，肺生皮毛，皮毛生肾。其在天为燥，在地为金，在体为皮毛，在气为成，在脏为肺。其性为凉，其德为清，其用为固，其色为白，其化为敛，其虫介，其政为劲，其令雾露，其变肃杀，其眚苍落，其味为辛，其志为忧。忧伤肺，喜胜忧，热伤皮毛，寒胜热，辛伤皮毛，苦胜辛。（阴阳应象有在音为商，在声为哭，在变动为咳，在窍为鼻。）

　　北方生寒，寒生水，水生咸，咸生肾，肾生骨髓，髓生肝。其在天为寒，在地为水，在体为骨，在气为坚，在脏为肾。其性为凛。其德为寒，其用为（阙），其色为黑，其化为肃，其虫鳞，其政为静，其令（本阙），其变凝冽，其眚冰雹，其味为咸，其志为恐。恐伤肾，思胜恐，寒伤血，燥胜寒，咸伤血，甘胜咸。（阴阳应象有在音为羽，在声为呻，在变动为栗，在窍为耳。又按：以例推之，中央热伤皮毛，寒胜热，当作燥伤皮毛，热胜燥。北方寒伤血，燥胜寒，当作寒伤骨，湿胜寒。盖湿热二气相合，热胜燥，是热而湿也。湿胜寒，是湿而热也。此五节字字精切，果能参透，万病机括，无不贯澈。上《素问》。）

　　假令得肝脉，其外证，善洁，面青，善怒。其内证，脐左有动气，按之牢若痛。其病，四肢满闭，淋溲便难，转筋。有是者肝也，无是者非也。（满闭，即满痹也。旧以闭淋二字句，误。）

　　假令得心脉，其外证，面赤，口干，喜笑。其内证，脐上有动气，按之牢若痛。其病，烦心，心痛，掌中热而 。有是者心也，无是者非也。

　　假令得脾脉，其外证，面黄，善噫，善思，善味。其内证，当脐有动气，按之牢若痛。其病，腹胀满，食不消，体重节痛，怠堕嗜卧，四肢不收。有是者脾也，无是者非也。

　　假令得肺脉，其外证，面白，善嚏，悲愁不乐，欲哭。其内证，脐右有动气，按之牢若痛。其病，喘咳，洒淅寒热。有是者肺也，无是者非也。

　　假令得肾脉，其外证，面黑，善恐欠。其内证，脐下有动气，按之牢若痛。其病，逆气，小腹急痛，泄而下重，足胫寒而逆。有是者肾也，无是者非也。（上《难经》。）

　　卷上　形诊病形类

　　五脏病证总例篇

　　（出《难经》）

　　凡病从前来者为实邪，从后来者为虚邪，从所不胜来者为贼邪，从所胜来者为微邪，自病为正邪。假令心病，中风得之为虚邪，伤暑得之为正邪，饮食劳倦得之为实邪，伤寒得之为微邪，中湿得之为贼邪。

　　假令心病，何以知中风得之。然其色当赤。何以言之。肝主色，自入为青，入心为赤，入脾为黄，入肺为白，入肾为黑。肝为心邪，故知当赤色也。其病，身热，胁下满痛，其脉浮大而弦。

　　何以知伤暑得之。然当恶臭。何以言之。心主臭，自入为焦臭，入脾为香臭，入肝为臊臭，入肾为腐臭，入肺为腥臭。故知心病，伤暑得之，当恶臭也。其病，身热而烦，心痛，其脉浮大而散。

　　何以知饮食劳倦得之。然当喜苦味也。虚为不欲食，实为欲食。何以言之。脾主味，入肝为酸，入心为苦，入肺为辛，入肾为咸，自入为甘。故知脾邪入心，当喜苦味也。其病，身热，而体重嗜卧，四肢不收，其脉浮大而缓。（喜苦味，非心喜之，谓口中常患苦也。）

　　何以知伤寒得之。然当谵言妄语。何以言之。肺主声，入肝为呼，入心为言，入肾为呻，入肺为哭。故知肺邪入心，为谵言妄语也。其病，身热，洒洒恶寒，甚则喘咳，其脉浮大而涩。（寒本肾邪，此以为肺，必兼燥也。谵妄脉涩，皆出于燥。）

　　何以知中湿得之。然当喜汗出不可止。何以言之。肾主液，入肝为泣，入心为汗，入脾为涎，入肺为涕，自入为唾。故知肾邪入心，为汗不可止也。其病，身热，小腹痛，足胫寒而逆，其脉沉濡而大。

　　卷上　形诊病形类

　　五脏病证总例篇

　　（出《素问》）

　　风胜则动，热胜则肿，燥胜则干，寒胜则浮，湿胜则濡泄，甚则水闭 肿。

　　厥阴所至，为里急，为支痛，（支柱妨也。）为 戾，为胁痛呕泄。（所至，谓主令也。后同。）

　　少阴所至，为疡胗身热，为惊惑、恶寒战栗、谵妄，为悲妄、衄蔑，为语笑。

　　太阴所至，为积饮痞隔，为惊惑蓄满，为中满，霍乱吐下，为重， 肿。（重，体重也，如怠惰四肢不举，湿胜则缓故也。）

　　少阳所至，为嚏呕，为疮疡，为惊躁瞀昧暴病，（即暴痛也。）为喉痹、耳鸣、呕涌，为暴注、 螈、暴死。

　　阳明所至，为浮虚，为鼽。尻阴股膝髀 足病，（即痛字。）

　　为皴揭，为鼽嚏。

　　太阳所至，为屈伸不利，为腰痛，为寝汗，为流泄禁止。

　　卷上　形诊病形类

　　尺肤滑涩肘臂掌脐寒热决病篇

　　（出《灵枢》）

　　审其尺之缓急大小滑涩，肉之坚脆，而病形定矣。

　　视人之目窠上微痈，（一作拥、雍。）如新卧起状，其颈脉动，时咳，按起手足上， 而不起者，风水肤胀也。（水胀篇：按其腹，随手而起，如裹水之状者，水也； 而不起，腹色不变者，肤胀也；腹筋起者，臌胀也。）

　　尺肤滑以淖泽者，风也，尺肉弱者，解 ，（尺脉缓涩，谓之解 。）安卧脱肉者，寒热不治。

　　尺肤滑而泽脂者，风也，尺肤涩者，风痹也；（面部阙中，色以薄泽为风，冲浊为痹。）尺肤粗如枯鱼之鳞者，水 饮也，尺肤热甚，脉盛躁者，病温也，其脉盛而滑者，汗且出也。（人一呼脉三动，一吸脉三动，而躁，尺热，曰病温；尺不热，脉滑，曰病风；脉涩，曰痹。）

　　尺肤寒，其脉小者，泄，少气。（尺寒脉细，谓之后泄。）

　　尺肤炬然，（《脉经》作 然，下并同。）先热后寒者，寒热也；尺肤先寒，久持之而热者，亦寒热也。（寒热，疟之类也。）

　　尺涩脉滑，谓之多汗。（滑者阴气有余，为多汗而身寒。）脉粗尺常热者，谓之热中。（脉粗大者，阴不足，阳有余，为热中也。）

　　肘所独热者，腰以上热。手所独热者，腰以下热，肘前独热者，膺前热。肘后独热者，肩背热。

　　臂中独热者，腰腹热。肘后粗以下三四寸热者，肠中有虫。掌中热者，腹中热。

　　（《难经》以掌中热而 ，为心病。）掌中寒者，腹中寒。尺炬然热，人迎大者，当夺血。（人迎指喉脉言，谓此象将必夺血也。当作尝，非。）尺坚大，脉小甚，少气，色白， 有加，立死。

　　胃中热，则消谷，令人悬心善饥。脐以上皮热，肠中热，则出黄如糜。脐以下皮寒，（当作热。）胃中寒，则腹胀。肠中寒，则肠鸣飧泄。胃中寒，肠中热，则胀而且泄。胃中热，肠中寒，则疾饥，小腹痛胀。

　　卷上　形诊病形类

　　百病头身手足寒热顺逆死生篇

　　寒气暴上，（因寒而气上暴喘也。）脉满而实，何如。曰：实而滑则生，实而逆则死。脉实满，手足寒，头热，何如？曰：春秋则生，冬夏则死。脉浮而涩，涩而身有热者死。其形尽满，（身面俱肿。）何如？曰：其形尽满者，脉急大坚，尺涩而不应也。如是者，从则生，逆则死。所谓从者，手足温也。所谓逆者，手足寒也。（上喘满 肿。）

　　肠 便血，何如？曰：身热则死，寒则生。脉悬绝（此专指悬绝小也，不言小者，对下文滑大而可知也。）则死，滑大则生。肠 下白沫，何如？曰：脉沉则生，浮则死。肠 ，身不热，脉不悬绝，何如？曰：脉滑大者生，悬涩者死，以脏期之。

　　泄及便脓血诸过者切之，涩者阳气有余也，滑者阴气有余也。阳气有余为身热无汗，阴气有余为多汗身寒，阴阳俱有余则无汗而寒。（此发明滑涩寒热之义也。）

　　肾脉小搏沉为肠 下血，血温身热者死。（《素问》。）

　　下利，脉大者，为未止。脉微弱数者，为欲自止，虽发热不死。少阴病，吐利，手足不逆冷反发热者，不死。脉不至者，灸少阴七壮，脉还，手足温者生，不者死。下利，恶寒而蜷卧，手足温者可治。逆冷者死。（身热有不死者，其热在初起为外感，在日久为胃中湿热，非阴虚血竭孤阳飞越之躁热。上肠 下利。仲景。）

　　脉至如搏，血衄，身热者死。脉来悬钩浮，为常脉。（《素问》。）

　　吐血，咳逆上气，其脉数，而有（一作身。）热，不得卧者死。（此虚劳败候，自古无治法矣。上衄血吐血。仲景。）

</div>
    <div class="pagination">
<a href="形色外诊简摩_page4.html">上一页</a><a href="形色外诊简摩.html">1</a><a href="形色外诊简摩_page2.html">2</a><a href="形色外诊简摩_page3.html">3</a><a href="形色外诊简摩_page4.html">4</a><span class="current-page">5</span><a href="形色外诊简摩_page6.html">6</a><a href="形色外诊简摩_page7.html">7</a><a href="形色外诊简摩_page8.html">8</a><a href="形色外诊简摩_page9.html">9</a><a href="形色外诊简摩_page10.html">10</a><span>...</span><a href="形色外诊简摩_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
