<!DOCTYPE html>
<html>
<head>
    <meta charset="UTF-8">
    <title>是斋百一选方 - 第 61 页/共 78 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>是斋百一选方 - 第 61 页/共 78 页</h1>
    <div class="content">　　又方敷药。

　　麝香（三十文，研）白芨（半个）坯子胭脂（十文）软石膏（五文，猛火过）黄柏（五文，炙，醋淬七遍）木鳖子（二个，去皮，杖子札之，炙，醋淬七遍）上为细末，如烂甚者，入炒黄丹三斡耳子。

　　又方，竹蛀屑（少许）金花胭脂（四个）海螵蛸（一个）麝香（三十文）石膏（五文，猛火上为细末敷之。

　　又方，玄胡索（五文）轻粉（五文）石膏（五文，同前法）枇杷叶（四个，净洗，去毛）活上为末敷之。

　　[卷之十五　第二十三门] 治肿不下 

　　冬青叶小甘草上等分，煎汤，以五升瓶盛汤，浸三、两时必下。

　　[卷之十五　第二十三门] 治烂甚出脓不净者 

　　以活地龙二十条，净洗了，用瓶子盛之，以重纸裹，开一窍，夜间入患脓尽，明日敷药，如觉痒不妨，不可令患人知。

　　[卷之十五　第二十三门] 治尿不出方 

　　用白盐，以湿纸裹，烧成白花，吹入立效！ 

　　[卷之十五　第二十三门] 治血出不止 

　　以熟艾裹之，然后再以绢裹，立定。以上八方，绍兴一小人王小八者，以卖糕为业，不知何处得此方，治人甚验，所得颇浓，遂弃业行医，因赂其妻兄郑二而得之。

　　[卷之十五　第二十三门] 治下疳 

　　季毅传。

　　五倍子甘草滑石（各一钱）虢丹（一字）上为细末，先以甘草汤或浆水洗之，敷药。

　　[卷之十五　第二十三门] 治结成肿实未溃 

　　小便不通者。

　　葱不拘多少，碎切，入麻油内煎令黑色，去葱不用，只收油，趁微热，通手逐旋涂上，自消。

　　[卷之十五　第二十三门] 神仙固真丹 

　　葛丞相云，上元县尉刘处浓服之奇效，专治遗泄不禁之疾。辛亥年以传留丞禹余粮石中黄赤石脂紫石英石燕子（五件各一两，炭火通红，以米醋三升，淬尽为度）龙骨（瓦上火）牡蛎（盐泥固济，火令白，各一两）上同为末，以白茯苓四两，人参二两，青盐一两，为末，入无灰酒约度多少，打糊拌和众药为丸，以朱砂为衣，如鸡头大，每服二丸至三丸，酒或盐汤下，食前空心、临卧服。

　　治遗泄，平江谭医云，寻常只治心肾，未有安者，以《素问》、仲景考之，当治脾，此药屡效。

　　浓朴（去皮取肉，略使姜汁制，为细末，二两）羊胫（炭火过，通红取出，窨杀，别研如粉，一两）上二味，白水面糊为丸，如梧桐子大，每服百丸至三百丸，米汤下。

　　[卷之十五　第二十三门] 治阴汗神妙 

　　密陀僧（好者，研令极细如蚪粉扑使） 

　　[卷之十五　第二十三门] 治阴囊上生湿疮 

　　黄水流注，有妨行步，倪尉传。

　　白矾不以多少，碾为细末，入冷水内，洗疮即愈！又方，五倍子黄柏滑石轻粉上四味等分，为细末，贴之，数次即愈！ 

　　[卷之十五　第二十三门] 治阴疮痒痛 

　　出黄水，久不瘥者。

　　腊茶五倍子（等分）腻粉（少许）上同为细末，先以浆水葱椒汤洗之，频敷。

　　又方，铜钱（一百文）乌梅（七个）盐（七钱匕）上水一碗半，煎至一碗，热洗。二方相须用之，无不即效。

　　[卷之十五　第二十三门] 治阴疮 

　　坯子胭脂真绿豆粉上同研匀，敷之。

　　[卷之十五　第二十三门] 治奔豚气 

　　褚日新传，谢景愚家方。

　　诃黎勒槟榔（鸡心者，各五个）上各将两个半炮过带性，余两个半只生用，并切作咀，分四服，用水二大盏，入新紫苏三十叶，若陈者添十叶，煎至八发，通口遇发时半饥半饱服，急时不拘时。

　　[卷之十五　第二十三门] 茴香金铃丸 

　　治奔豚气，马梦山府判方。

　　金铃子（每个锉作四片，用僵蚕半两去丝嘴同炒，令香熟，去僵蚕不用）茴香（微炒）马蔺花吴茱萸（汤洗七次，炒令香熟）石茱萸（酒浸，炒令香熟）山茱萸青皮陈皮（以上上件为细末，酒糊丸如梧桐子大，每服三、五十丸，温酒、盐汤食前服。

　　[卷之十五　第二十三门] 治奔豚气 

　　叶道人二方。

　　木馒头（干者，四两，细锉，先以皮入铫子炒，次下子，并炒黄色）茴香（二两，炒）上为细末，每服二钱，空心酒调下。

　　[卷之十五　第二十三门] 治奔豚气 

　　以酒醋各三分盏，煎吴茱萸十余粒，候三、两沸，用调平胃散三钱，空心服。此药亲曾服，果有功效，但不能去根。

　　[卷之十五　第二十三门] 养气汤 

　　散寒气，亦治奔豚。

　　茴香（炒）丁香（各半两）良姜（三两，麻油炒）甘草（三钱，炙）白豆蔻仁（四钱）上为细末，每服二钱，入盐少许，沸汤调下，食前服。

　　[卷之十五　第二十三门] 去铃丸 

　　一名资政丸，王吉老传。

　　杜茴香一斤，以老生姜二斤，取自然汁浸茴香一夜，约姜汁尽入茴香内，以好青盐二两同炒赤，取出，焙燥，碾罗为末，无灰酒煮糊为丸，如梧桐子大，每日空心食前服三十丸或五有效。寻常治疝气药，多是疏导，久而未有不为害者，此药用姜汁专一发散，而无疏导之害，此 

</div>
    <div class="pagination">
<a href="是斋百一选方_page60.html">上一页</a><span>...</span><a href="是斋百一选方_page56.html">56</a><a href="是斋百一选方_page57.html">57</a><a href="是斋百一选方_page58.html">58</a><a href="是斋百一选方_page59.html">59</a><a href="是斋百一选方_page60.html">60</a><span class="current-page">61</span><a href="是斋百一选方_page62.html">62</a><a href="是斋百一选方_page63.html">63</a><a href="是斋百一选方_page64.html">64</a><a href="是斋百一选方_page65.html">65</a><a href="是斋百一选方_page66.html">66</a><span>...</span><a href="是斋百一选方_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
