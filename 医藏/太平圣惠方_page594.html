<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 594 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 594 页/共 791 页</h1>
    <div class="content">　　又方。

　　上两手各把一石燕。立产。

　　又方。

　　大麻根（三茎锉）上以水一大盏。

　　煎至五分。去滓。温服立出。

　　又方。

　　上麝香一钱。研水和服之。立出。

　　又方。

　　上取腊月兔脑髓。涂于一张薄纸上。更用一张合拓。象 纸一般。槌三五十下。每遇难生。看大小书符子。画天生两字。以醋汤下极效。

　　令产安稳。沉香汤。从心上洗。即平安方。

　　沉香（一两） 水马（一两） 飞生鸟毛（一分） 零陵香（一分） 粗（詹）唐香（一分） 龙骨（脑）上件药。以水一斗五升。煎取一斗。去滓。待至临欲平安时。用汤如人体。即从心上洗三五

　　卷第七十七

　　治难产符

　　\符图\朱画烧灰。和水。令产妇服之。此符累用有效。

　　\符图\觉不安稳。白纸画此二符吞之。

　　\符图\觉不安稳。白纸画贴枕上。

　　\符图\白纸画。贴于产妇卧处其壁上。

　　\符图\八月一日画于床四脚及房内四角吉。

　　\符图\白纸画。亦吞之。

　　\符图\白纸画。亦吞之。

　　\符图\此四符。八月一日。墨画鞋底上。及密安产妇席褥下。勿令知。

　　\符图\此三符。难产者即墨画吞之。

　　卷第七十七

　　难产符文

　　阴阳所育生气。十月日满不停。若男若女。上属明星。司命所催。胞衣俱生。急急如律令。

　　卷第七十七

　　治数日不产诸方

　　夫难生产者。缘胎气已成。子居胎中。每食母血。食血有余。遂结成块。俗将为儿枕子。

　　欲强说异端。月数将满。才觉腹痛转动。便相告报。傍人扰扰。产妇惊怖不安。心气蓄结。是故难产。要知十月满足。不得妄有惊忧。或觉腹痛之时。但令老妇安存。莫遣人多。无使挥霍。腹痛稍频。衣破浆行。须臾即生也。

　　治数日不产。胎上冲心。欲闷绝方。

　　酥（一两） 冬葵子（一合） 滑石（半两）上件药。内二味捣为末。用生绢袋子盛。以酒一大盏。煎十沸后。下酥。更煎一两沸。

　　分温又方。

　　榆白皮（锉） 滑石 当归 车前子 益母草（以上各半两）上件药。捣细罗为散。煎生姜小便调下二钱。

　　治妊娠。十一月不产。自由体性。宜服葵子散方。

　　冬葵子（一合） 滑石（一两） 瞿麦（半两） 丹参（半两）上件药。捣粗罗为散。每服二钱。以水一中盏。入酥一茶匙。

　　煎至六分。去滓温服。

　　治妊娠临月。数日不产。觉不安。服药令儿手持出方。

　　照子鼻（八枚烧令赤纳醋中淬九遍捣罗为末） 槐子（十两末）上件药。和研令匀。炼蜜和丸。如梧桐子大。取米粉着铜器中摇动。使丸令赤。七月十日午治三日不产方。

　　上取鼠头烧灰细研。以新汲水调服一钱。立效。

　　又方。

　　上烧龟甲成灰。研。以新汲水调下一钱。立效。

　　又方。

　　上取门限里土。三指撮。酒调服之。

　　又方。

　　上取 羊角屑。烧研为末。酒调服一钱。

　　治七日不产至困方。

　　黄明胶（一两炙黄焦）上以好酒一大盏。不住手搅胶。约一二十沸。纳新生鸡子一枚。打破。盐一钱相和。顿服之治难产。三两日产不得。喘息不调。腹内 痛。催生防葵散方。

　　防葵（一两） 滑石（三分） 朱砂（一分细研） 冬葵子（三分） 木通（三分锉） 瞿麦（三分）上件药。捣粗罗为散。每服四钱。以水一中盏。

　　煎至六分。去滓。温服。

　　治难产。三（二）日气力乏尽。不能生者。此有宿病。宜服此方。

</div>
    <div class="pagination">
<a href="太平圣惠方_page593.html">上一页</a><span>...</span><a href="太平圣惠方_page589.html">589</a><a href="太平圣惠方_page590.html">590</a><a href="太平圣惠方_page591.html">591</a><a href="太平圣惠方_page592.html">592</a><a href="太平圣惠方_page593.html">593</a><span class="current-page">594</span><a href="太平圣惠方_page595.html">595</a><a href="太平圣惠方_page596.html">596</a><a href="太平圣惠方_page597.html">597</a><a href="太平圣惠方_page598.html">598</a><a href="太平圣惠方_page599.html">599</a><span>...</span><a href="太平圣惠方_page595.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
