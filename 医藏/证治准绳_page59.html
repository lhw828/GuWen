<!DOCTYPE html>
<html>
<head>
    <meta charset="UTF-8">
    <title>证治准绳 - 第 59 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 59 页/共 348 页</h1>
    <div class="content">　　右共为细末每服二钱用白蜜三匙姜汁二匙调服五更时进病势重者七日行一次稍轻者半月一次轻者一月一次或二十日一次以三五遍为度
　　防风天麻丸　治疠风癞病此方料是神仙所传一年中常疗数人初服药有呕吐者不可怪服药得安如故其効如神
　　防风【去芦】天麻　升麻　白附子【炮】定风草　细辛【去苗】川芎　人参【去芦】丹参【去芦】苦参【去芦】参【去芦】紫参【去芦】蔓荆子　威灵仙　穿山甲【炒】何首乌【各一两另捣为末】蜈蚣【一对】
　　右为细末与何首乌末拌匀每药末二两胡麻一升淘净晒干炒香熟另碾为极细末与药末一处拌匀炼蜜和丸共作九十丸毎服一丸细嚼温浆水送下不拘时日三服宜食淡白粥一百二十日病人大忌房劳将息慎口
　　歙墨丸　治疠风神効
　　歙墨【烧存性】两头尖　甘草【炙】香白芷　防风【去芦各二两】乳香【三钱另研】川芎【一两】五灵脂【三两净】麝香【三钱另研】
　　右为细末酒糊丸每两作十丸毎服一丸食后细嚼温酒送下茶清亦得日进二服
　　乳香丸　治疠风神効
　　通明乳香【二十两】苦参【肥好者去芦剉四两】
　　右先用好酒五升浸苦参于瓶内以重汤煮一伏时常用文武火慢熬令小沸为一伏时取出泸去柤将酒浸乳香于银砂石器内煎如饧入天麻【四两为末】大麻仁【二两叧研如膏】入于乳香膏内搅令匀慢火熬之丸梧桐子大每服二十丸用酒送下空心及晚食前服之
　　大麻仁酒法　大麻仁三升水淘净干以酒一斗浸一宿和酒研取白汁用生绢泸过却入甆瓶中重汤煮数沸即止每服一小盏温过下药仍兼紫茄子根散相间服之
　　紫茄子根散
　　紫茄子根【一斤细切曝干捣罗为末】白芍药【二两末】炙甘草【一两末】
　　右件药末相和令匀每服二钱温酒调下日进三服自早至晚常令均匀服之
　　神仙退风丹
　　知母　贝母　乌梅肉　海桐皮　金毛狗脊
　　右各等分为细末炼蜜和丸如桐子大每日空心日中临睡各服三十丸又每夜第一次睡觉时急于头边取三十丸便服并用羊蹄根自然汁下大忌酒及房事一切发风之物只吃淡粥一百日皮肉渐皆复旧半年后须忌房事服药时每夜专用一二勤谨人就病人睡处坐守等第一次睡觉时便扶起吃药一服华宫使亲见林承务服之取効治疠风如此神妙若不禁忌恐无益也
　　天麻散　治一切疠风癞病
　　天麻【二两】何首乌　胡麻子【各三两】蔓荆子　菖蒲威灵仙　荆芥穗　地骨皮　苦参【去芦】白蒺藜甘菊花　牛蒡子【炒各一两】薄荷【半两】
　　右为细末每服三钱温酒调下茶清亦得日进二服先食前服半月次食后服半月大有神効
　　蔓荆子散　治肺脏蕴热风毒如癞变成恶风
　　蔓荆子【生用】甘菊花　枸杞子　苦参【去芦各四两】天麻【二两】天南星【姜制】胡麻【各一两炒熟捣为末】
　　右为细末每服二钱煎荆芥汤调下茶清亦可日进二服不拘时
　　苦参散
　　苦参【取头末秤二两】猪肚【一具去脂】
　　右用苦参末掺猪肚用线缝合隔宿煮软取出洗去元药先不吃饭一日至第二日先饮新水一盏后将猪肚食之如吐了须再食之食罢待一二时用肉汤调无忧散五七钱俟取出小虫一二万为効后用不蛀皁角一升去皮及子捶碎用水四盌煮至一盌用生绢滤去查后再入苦参末搅熟稀面糊膏子相似取出放冷再冲入后药相和
　　何首乌【去皮二两】防风【去芦一两半】当归【去芦一两】芍药【五钱】人参【去芦三钱】
　　右为细末入皁角膏子为丸如桐子大毎服三五十丸温酒或茶清送下不拘时日进三服后用苦参荆芥麻黄煎洗浴
　　何首乌散　治疠风癞疾
　　何首乌【一斤入白米泔浸一十日夏月逐日换水用竹刀刮令碎九蒸九晒】胡麻子【四两九蒸九晒】
　　右为细末每服二钱食前温酒或薄荷汤调下
　　追命散
　　川大黄　皁角刺【各半两】川郁金【五两】
　　右为细末每服三大钱用好真小油入无灰酒调药末觑虚实加减服之取下虫多年者其虫色黒日近者其虫色赤隔三二日再服直无虫方是病瘥即止其药后只服平常风药及诸补药此药大有功効下药切不可许病人知恐虫藏匿则病难愈六十日内用清斋戒房色欲却一切俗念亦不可嗔怒常净口念孝经善言服救苦救难观世音菩萨名号万千百声最好心絶一切恶念此病易疗故发善言戒劝伏幸聴信
　　六香散　淋渫癞病其効如神
　　甘松【去土】零陵香　香白芷　茅香【去土剉】香附子【炒】藿香　川芎【各二两】三柰子【半两】
　　右除三柰子另研余七味同为防咀分作四剂每用一剂以水六大碗煎至三碗去查却入三柰子搅匀乗热洗疮若疮不破用镵针于疙瘩疮上刺破令恶血出尽然后淋洗一伏时洗一畨浴室毋令透风卧处须令暖和得所一月之间不可出外水火亦就其中洗了拭干用八金散点若热不可饮冷水
　　八金散
　　金精石　银精石　阳起石　精石　磁石石膏　滑石　禹余粮石
　　右件各等分碾末入金银钳锅子内盛之用盐泥固济口以文武火煅炼红透放冷研如粉入水银半两轻粉一钱研令不见星子却入余药再研匀令患人先洗疮处拭干便用小油调稠硬作剂子于有疮处擦上药兼治疙瘩擦药之后大忌饮水宜禁身静坐至三四日口中涎出为度二次药了用贯众汤漱其口不可咽下药汁两手便洗净不可近口鼻耳目第四日一伏时依前上药第七日不可更用见効即止
　　贯众汤　漱口安牙
　　贯众【四两】
　　右为防咀用净黒豆半升水三盌煮软若用前药毕将此药急漱其口以去其毒恐伤牙齿也　一方加黄连
　　渫洗疠疮药
　　何首乌　荆芥　防风　马鞭草　蔓荆子【各等分】
　　右每用十两水一斗煎数沸无风处洗出汗
　　解毒散　治风疮解外毒
　　巴豆肉　皮硝【各一两】黄蜂窠　黒狗脊【各七钱】白芷雄黄　猪牙皁角　羊蹄根　轻粉　蝉蜕【去土】枯矾　寒水石【各五钱】
　　右为末腊猪油调搽外毒既去却搽黄连散　愚按洗药虽能疎通腠理而损元气解毒散虽能攻毒而伤良肉不宜多用
　　黄连散　治疠疮清热解毒
　　黄连【五两】五倍子【一两】
　　右为末唾津调涂之
　　白丁香散　治疠风眼中生胬肉
　　白丁香　贝母
　　右为细末人乳汁调点眼内
　　治疠风眉须已落却令再生
　　乌芝麻油【一升】丁香【一两】生姜汁　生铁末【各一合】附子木香　诃棃勒皮　垣衣【各七钱半】
　　右为细末入油及生姜汁中以不净器盛于马粪中埋三七日药成涂之便効
　　侧柏叶丸　治疠风癞疾令眉须再生
　　侧柏叶【不拘多少】
　　右件药九蒸九曝为细末炼蜜和丸如梧桐子大毎服五十丸熟水送下日三夜一服之
　　生眉膏　治眉毛脱落
　　白花蛇　乌蛇　羊粪【炒黒】土马鬃　半夏【各等分炒黒】
　　右为末用生姜汁调匀擦在眉上一日涂一次为佳
　　鹤膝风
　　蛜丸【寳鉴】治鹤膝风及腰膝风缩胡楚望博士病风疰手足指节如桃李痛不可忍服之悉愈
　　蛜【一条头尾全者】白附子　阿魏【研】桂心　白芷【各一两】乳香【七钱五分】当归　北漏芦　芍药　威灵仙　地骨皮　牛膝　羌活　安息香　桃仁【已上各一两生同安息香研】没药【七钱五分】
　　右十六味蛜桃仁白附子阿魏桂心白芷安息乳香没药丸味同童子小便并酒二升炒熟另处入余药为末蜜丸弹子大空心温酒化下一丸无时
　　换骨丹通治风兼治鹤膝风
　　防风　牛膝　当归　虎骨【酥炙各一两】羌活　独活败板　秦艽　萆薢　松节　蚕沙【各一两】枸杞子　茄根【洗净二两】苍术【四两】
　　右为末酒糊丸服
　　经进地仙丹　治肾气虚惫风湿流注脚膝痠疼行步无力
　　川椒【去目及闭口者炒出汗】附子【炮】苁蓉【酒浸焙各四两】覆盆子兔丝子【制】羌活　白附子　防风　牛膝【酒浸】何首乌　南星【姜制】萆薢　赤小豆　狗脊【去毛】乌药　骨碎补【去毛各三两】人参　黄茋【各一两半】茯苓　白术　甘草【各一两】川乌【炮一两】地龙【去土】木鼈【去殻各三两】
　　右为末酒糊丸桐子大毎服四十丸空心温酒下
　　五积散【见中风】　　　　　小续命汤【见中风】
　　六味丸　　　　　　　十全大补汤【俱见虚劳】
　　大防风汤　治足三隂经亏损外邪乗虚患鹤膝风或附骨疽肿痛或肿而不痛不问已溃未溃用三五剂后更用调补之剂
　　川芎【一钱五分】辣桂　黄芪【各五分】白芍药　附子　牛膝【各一钱】白术　羌活　人参　防风【各二钱】杜仲熟地黄　炙甘草【各五分】
　　右水煎服
　　补中益气汤【见劳倦】　　　四物汤　　四君子汤
　　六君子汤　　　　　　八珍汤　　八味丸【俱见虚劳】当归补血汤【见劳倦】
　　破伤风
　　羌活防风汤【保命】治破伤风脉浮初传在表
　　羌活　防风　川芎　藁本　当归　芍药　甘草【各四两】地榆　细辛【各二两】
　　右防咀每服五钱水二盏煎八分热服量紧慢加减用之　热盛加黄芩黄连【各二两】大便秘加大黄【一两】自汗加防风白术【各半两】
　　防风汤　治破伤风同伤寒表证未传入里急宜服此
　　防风　羌活　独活　川芎【各等分】
　　右防咀水煎服后调蜈蚣散大効
　　九味羌活汤
　　羌活　防风　苍术【各一两半】细辛【五钱】川芎　白芷生地黄　黄芩　甘草【各一两】
　　已上九味防咀每服一两水煎
　　蜈蚣散
　　蜈蚣【一对】鱼鳔【五钱炒】左蟠龙【半两炒烟尽】
　　右为细末用防风汤调服如前药解表不已觉直转入里当服左龙丸服之渐渐看大便輭硬加巴豆霜
　　白术防风汤　若服前药已过藏腑和有自汗者宜服此药
　　白术　黄茋【各一两】防风【二两】
　　右防咀每服七钱水二盏煎一盏去滓温服
　　破伤风藏　秘小便赤用热药自汗不休故知无寒也宜速下之先用芎黄汤三二服后用大芎黄汤下之
　　芎黄汤
　　川芎【一两】黄芩【六钱】甘草【炙二钱】
</div>
    <div class="pagination">
<a href="证治准绳_page58.html">上一页</a><span>...</span><a href="证治准绳_page54.html">54</a><a href="证治准绳_page55.html">55</a><a href="证治准绳_page56.html">56</a><a href="证治准绳_page57.html">57</a><a href="证治准绳_page58.html">58</a><span class="current-page">59</span><a href="证治准绳_page60.html">60</a><a href="证治准绳_page61.html">61</a><a href="证治准绳_page62.html">62</a><a href="证治准绳_page63.html">63</a><a href="证治准绳_page64.html">64</a><span>...</span><a href="证治准绳_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
