<!DOCTYPE html>
<html>
<head>
    <meta charset="UTF-8">
    <title>医心方 - 第 228 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 228 页/共 249 页</h1>
    <div class="content">　　又云：以夜半后生气时泻精，有子皆男，必寿而贤明高爵也。（今按：《大清经》云：从夜半日中为生气，从日中至夜半为死气。）

　　又云：王相日、贵宿日尤吉。（其曰有本书。）

　　《产经》云：黄帝曰：人之始生，本在于胎合阴阳也。夫合阴阳之时，必避九殃。九殃者，日中之子，生则呕逆，一也；夜半之子，天地闭塞，不喑则聋盲，二也；日蚀之子，体戚毁伤，三也；雷电之子，天怒头威，必易服狂，四也；月蚀之子，与母俱凶，五也；虹霓之子，若作不祥，六也；冬夏日至之子，生害父母，七也；弦望之子，必为乱兵风盲，八也；醉饱之子，必为病癫、疽、痔、有疮，九也。

　　又云：有五观子生不祥：月水未清，一观也；父母有疮，二观也；丧服未除有子，三观也；温病未愈有子，身亲丧，四观也；妊身而忧恐重复惊惶，五观也。

　　《玉房秘诀》云：合阴阳有七忌：第一之忌，晦朔弦望，以合阴阳，损气，以是生子，子必刑残，宜深慎之。

　　第二之忌，雷风天地感动，以合阴阳，血脉涌，以是生子，子必痈肿。

　　第三之忌，新饮酒饱食，谷气未行，以合阴阳，腹中膨亨，小便白浊，以是生子，子必癫狂。

　　第四之忌，新小便，精气竭以合阴阳，经脉得涩，以是生子，必妖孽。

　　第五之忌，劳倦重担，志气未安，以合阴阳，筋腰苦痛，以是生子，必夭残。

　　第六忌，新沐浴，发肤未燥，以合阴阳，令人短气，以是生子，子必不全。

　　第七忌，兵坚盛怒，茎脉痛，当令不合，内伤有病。如此为七伤。

　　又云：人生喑聋者，是腊目暮之子。腊暮百鬼聚会，终夜不息，君子斋戒，小人私合阴阳，其子必喑聋。

　　人生伤死者，名曰火子。燃烛未灭而合阴阳，有子必伤，死市人。

　　人生癫狂，是雷电之子，四月五月大雨霹雳，君子斋戒，小人私合阴阳，有子必癫狂。

　　人生为虎野狼所食者，重服之子，孝子戴麻，不食肉，君子羸顿，小人私合阴阳，有子必为虎野狼所合。

　　人生溺死者，父母过藏胞于铜器中，覆以铜器，埋于阴垣下，入地七尺，名曰童子裹，溺死水中。

　　又云：大风之子多病，雷电之子狂癫，大醉之子必痴狂，劳倦之子必夭伤，月经之子兵亡，黄昏之子多变，人定之子不暗则聋，日入之子口舌不祥，日中之子癫病，晡时之子自毁伤。

　　又云：素女曰：求子法自有常体，清心远虑，安定其襟袍，垂虚斋戒，以妇人月经后三日，夜半之后，鸡鸣之前，嬉戏令女盛（咸，或本）动，乃往从之，适其道理，同其快乐，却身施泻，下精，欲得去玉门入半寸，不尔过子宫，千翼。勿过远至麦齿，远则过子门，不入子户。若依道术，有有子贤良而老寿也。

　　又云：彭祖曰：求子之法，当蓄养精气，勿数施舍，以妇人月事断绝，洁净三五日而交有子，则男听明才智，老寿高贵，生女清贤，配贵人。

　　又云：常向晨之际，以御阴阳，利身便躯，精光益张，生子富长命。

　　又云：素女曰：夫人合阴阳，当避禁忌，常乘生气，无不老寿。若夫妇俱老，虽生化有子，皆不寿也。

　　又云：男女满百岁，生子亦不寿，八十男可御十五、十八女，则生子不犯禁忌，皆寿老。

　　女子五十得少夫，亦有子。

　　又云：妇人怀子未满三月以成子，取男子冠缨烧之，以取灰，以酒尽服之，生子富贵明达，秘之秘之。

　　又云：妇人无子，令妇人左手持小豆二七枚，右手扶男子阴头纳女阴中，左手纳豆着口中，女自男阴同入，闻男阴精下，女仍当咽豆，有效，万全不失一也。

　　洞玄子云：几欲求子，候女之月经断后，则交接之。一日三日为男，四日五日为女，五日以后，徒损精力，终无益也。交接泄精之时，候女快来，须与一时同泄，泄必须尽。先令女正面仰卧，端心一意，闭目内想，受精气。故老子曰：夜半得子为上寿，夜半前得子为中寿，夜半后得子下寿。

　　又云：凡女子怀孕之后，须行善事，勿视恶色，勿听恶语，省淫欲，勿咒咀，勿骂詈，勿惊恐，勿劳倦，勿妄语，勿忧愁，勿食生冷醋滑热食，勿乘车马，勿登，勿临深，勿下 ，勿急行，勿服饵，勿针灸。皆须端心正念，常听经书，遂令男女如是，聪明智慧，忠真贞良，所谓胎教者也。

　　卷第二十八

　　好女第二十二

　　《玉房秘诀》云：冲和子曰：婉KT 淑慎，妇人之性美矣。夫能浓纤得宜，修短合度，非徒取悦心目，抑乃尤益寿延年。

　　又云：欲御女，须取少年未生乳、多肌肉、丝发小眼、眼精白黑分明者。面体濡滑、言语音声和调而下者，其四肢百节之骨皆欲令没，肉多而骨不大者，其阴及腋下不欲有毛，有毛当令细滑也。

　　《大清经》云：黄帝曰：入相女人云：何谓其事？素女曰：入相女人，天性婉顺，气声濡行，丝发黑，弱肌细骨，不长不短，不大不少，凿孔欲高，阴上无毛，多精液者，年五五以上，三十以还，未在产者。交接之时，精液流漾，身体动摇，不能自定，汗流四逋（通或本），随人举止，男子者虽不行法，得此人由不为损。

　　又云：细骨弱肌，肉淖KT 泽，清白薄肤，指节细没，耳目准高鲜白，不短不辽，浓髀，凿孔欲高而周密，体满，其上无毛，身滑如绵，阴淖（倬），如膏，以此行道，终夜不劳，便利丈夫，生子贵豪。

　　又云：凡相贵人尊女之法，欲得滑内弱骨，专心和性，发泽如漆，面目悦美，阴上无毛，言语声细，孔穴向前，与之交会，终日不劳，务求此女，可以养性延年矣。

　　卷第二十八

　　要女第二十三

　　《玉房秘诀》云：若恶女之相，蓬头KT 面，槌项结喉，麦齿雄声，大口高鼻，目睛混浊，口及颌有高毛似鬓发者，骨节高硕，黄发少肉，阴毛大而且强，人又多逆生，与之交会，皆贼损人。

　　又云：女子肌肤粗不御，身体 瘦不御，常从高就下不御，男声气高不御，股胫生毛不御，嫉妒不御，阴冷不御，不快善不御，食过饱不御，年过四十不御，心腹不调不御，逆毛不御，身体常冷不御，骨强坚不御，卷发结喉不御，腋偏臭不御，生淫水不御。

　　《大清经》云：相女之法，当详察其阴及腋下毛，当合顺而濡泽，而反上逆，臂胫有毛，粗不滑泽者，此皆伤男，虽一合而当百也。

　　又云：女子阴男形，随月死生，阴雄之类，害男尤剧。赤发KT 面， 瘦痼病无气，如此之人，无益于男也。

　　卷第二十八

　　禁忌第二十四

　　《玉房秘诀》云：冲和子曰，《易》云：天垂象，见吉凶，圣人象之。《礼》云：雷将发声，生子不成，必有凶灾。斯圣人作诫（诚），不可不深慎者也。若夫天变见于上，地灾作于下，人居其间，安得不畏而敬之？阴阳之合，尤是敬畏之大忌者也。

　　又云：彭祖云：消息之情，不可不去，又当避大寒大热，大风雨、日月蚀、地动雷电，此天忌也。醉饱喜怒，忧悲恐惧，此人忌也。山川神祗杜穗，井灶之处，此地忌也。既避三忌，犯此忌者，既致疾病，子必短寿。

　　又云：凡服药虚劣及诸病未平复，合阴阳，并损人。

　　又云：月杀不可以合阴阳，凶；又云：建、破、执定日及血忌日不可合阴阳，损人。又云。

　　彭祖云：奸淫所以使人不寿者，未必鬼神所为也。或以粉纳阴中，或以象牙为男茎而用之，皆贼年命，早老速死。

　　《虾墓图经》云：黄帝问于歧伯曰：男女所俱得病者，何也？歧伯对曰：以其不推月之盛毁，之暗明，不知其禁而合阴阳，是故男女俱得病也。

　　月生四日不可合阴阳，发痈疽；月生六日不可合阴阳，是故男女俱得病也。

　　月生九日不可合阴阳；月生十五日不可合阴阳，女子中风病大禁，月毁三十日不可合阴阳，禁。

</div>
    <div class="pagination">
<a href="医心方_page227.html">上一页</a><span>...</span><a href="医心方_page223.html">223</a><a href="医心方_page224.html">224</a><a href="医心方_page225.html">225</a><a href="医心方_page226.html">226</a><a href="医心方_page227.html">227</a><span class="current-page">228</span><a href="医心方_page229.html">229</a><a href="医心方_page230.html">230</a><a href="医心方_page231.html">231</a><a href="医心方_page232.html">232</a><a href="医心方_page233.html">233</a><span>...</span><a href="医心方_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
