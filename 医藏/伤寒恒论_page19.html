<!DOCTYPE html>
<html>
<head>
    <meta charset="UTF-8">
    <title>伤寒恒论 - 第 19 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒恒论 - 第 19 页/共 40 页</h1>
    <div class="content">　　十六、阳明中风，口苦咽干，腹满微喘，发热恶寒，脉浮而紧，若下之，则腹满，小便难也。
　　
　　郑论：此阳明而兼太、少证，何也？口苦咽干，所现者少阳之经证；微喘，发热恶寒，所现者太阳之表邪；脉现浮紧，风寒之征。此证虽云阳明，而阳明胃实之证未见，故曰：若下之，则腹满、小便难，此是教人不可下。若下则引邪入太阴，故见腹满，中枢失职，转输必乖，故见小便难，此刻总宜照三阳并病法治之可也。
　　
　　【阐释】本条是三阳合病，但以太阳和阳明证最重，所以称做阳明中风。
　　
　　重点在于阳明，邪热在经，禁用下法，否则引邪深入。仲景未出方治，郑氏说：总宜照三阳并病法治之可也。笔者认为三阳经症同见，即以三阳之方治之，一举祛邪外出，桂麻各半汤加柴、葛、苓、夏主之。
　　
　　十七、阳明病，脉浮而紧，咽燥口苦，腹满而喘，发热汗出，不恶寒，（而）反恶热，身重。若发汗则（燥）〔躁〕，心愦愦①，反谵语；若加温针，必休惕②，烦〔躁〕不得眠；若下之，则胃中空虚，客气动隔，心中懊憹③，舌上苔者④，（宜）栀子豉汤主之。若渴欲饮水，口干舌燥者，白虎加人参汤主之。若脉浮发热，渴欲饮水，小便不利者，猪苓汤主之。、、
　　
　　①愦愦：烦乱貌。
　　
　　②休惕：恐惧貌。
　　
　　③懊憹：烦闷不舒。
　　
　　④舌上苔者：是舌上有黄白薄腻的苔垢。
　　
　　郑论：论阳明证，而揭出数端，学者当细体求，探其病情，相机施治。但身重二字有误，必是身轻，与阳明证方符，若是身重，则又属少阴也，与此不合，原文变换太冗，俱宜按病治去，不可固执。
　　
　　【阐释】此条亦三阳并病也。然冠以阳明病者，以其中阳明病居多也。脉浮而紧，表邪未罢，太阳也；咽燥口苦者，少阳也；发热汗出，不恶寒，反恶热，腹满而喘者，阳明也。若汗、下、烧针，俱不可用。如误用之，就发生原文所说病变。这些病变都是由于里热加剧，则当用栀豉汤治之。若前证外，更加渴欲饮水，口干舌燥者为阳明经气之燥热，则用白虎加人参汤以解热生津。若渴欲饮水，小便不利者，是阳明饮热并盛，津液不得下通，猪苓汤利小便，以泻下焦之热也。故郑氏曰：“原文变换太冗，俱宜按病治去。”是教人细心体求，不可粗心大意。
　　
　　猪苓汤方（校补）
　　
　　猪苓（去皮）、茯苓、泽泻、阿胶、滑石（碎）各一两上五味，以水四升，先煮四味，取二升，去渣，纳阿胶烊消，温服七合，日三服。
　　
　　【方解及其应用范围】本方滋燥利水，猪苓、泽泻都能利小便以泻肾与膀胱之湿；茯苓利小便以渗脾肺之湿；滑石利窍泄热；阿胶育阴润燥去烦渴。治疗阴液不足，发热水气不利的疾患，有很好疗效。近代推广本方以治膀胱炎、尿道炎、血尿、淋病等，以其利尿作用来治疗上述诸病有显效。
　　
　　十八、太阳病，寸缓关浮尺弱，其人发热汗出，复恶寒，不呕，但心下痞者，此以医下之也。（若）〔如〕其不病人不恶寒（但）〔而〕渴者，此转属阳明也。小便数者，大便必鞭，不更衣十日，无所苦也。
　　
　　渴欲饮水，少少与之，但以法救之。渴者，宜五苓散。
　　
　　郑论：据脉象病情，乃太阳经证，本桂枝汤法，非可下之法，若未下而见不恶寒，独发热而渴，此阳明的候，乃白虎汤法。至小便数，大便鞭，不更衣，十余日无所苦，虽在胃腑，其邪未实，故不言下。所云渴欲饮水，亦非五苓的候，当是小便短数而渴，方是五苓的候，学者须知。
　　
　　【阐释】本条整个内容都是辨证，可分为四节，自“太阳病”至“此以医下之也”为第一节，此表证与里证之辨；自“如其不下者”至“此转属阳明也”为第二节，此误下成痞与未误下邪传阳明之辨；自“小便数者”至“无所苦也”为第三节，此承气证与脾约证之辨；自“渴欲饮水”至“五苓散”为第四节，此胃燥口渴与停水口渴之辨。总之治病必求其本，必须审证精确，才能施治无误。
　　
　　十九、阳明病，脉浮而紧者，（自）必潮热①，发作有时；但浮者，必盗汗出②。
　　
　　①潮热：有定时的发热，有如潮汛一样。
　　
　　②盗汗：睡眠中出汗，犹盗贼之出没于夜间，故名盗汗。
　　
　　郑论：按脉浮紧，乃风寒之征，阳明之脉，应见长、大、洪、实，乃为的候。此言浮紧，自必潮热，但浮者，必盗汗出，是亦凭脉而定病，未必尽当。潮热，亦必审其虚实，盗汗，亦必究其源委，若执脉而言，恐非正法。
　　
　　【阐释】脉浮紧、发热、恶寒，是太阳病。若阳明病脉浮紧而见潮热，是热蒸于外，邪实于里，故潮热发作有时；脉但浮而不紧，此为热越在外，盗汗乃出。故郑氏说：＂凭脉而定病，未必尽当。”故临床诊断上，必须脉证合参，不能轻率。
　　
　　二十、阳明中风，脉弦浮大而短气，腹都满①，胁下及心痛，久按之气不通②，鼻干，不得汗，嗜卧，一身及（面）目悉黄，小便难，有潮热，时时哕③，耳前后肿，刺之小差，外不解，病过十日，脉续浮者，与小柴胡汤。脉但浮，无余证者，与麻黄汤；若不尿，腹满加哕者，不治。、
　　
　　郑论：称阳明中风，是邪已确在阳明，至所现病情脉象，实阳明而兼少阳、太阳两经之证，三阳病势弥漫已极，理应照三阳并病法治之。至所主柴胡、麻黄二方，皆是相机而行之法。
　　
　　①腹都满：作腹部满解。
　　
　　②久按之气不通：言不按气已短，若久按之气愈不通，盖言其邪气充斥也。
　　
　　③哕（yuě月，上三声）：呕吐。
　　
　　【阐释】此节称阳明中风，而兼及太阳少阳之证也。而曰阳明者，以阳明症居多。本节证情比较复杂，不论是辨证或治疗，都存在着一定的困难，必须针对着病情的趋势而因势利导，故先刺足阳明三里穴，宣泄经络闭郁之热。“刺之小差，外不解”，是知针刺后里热已解。至所主小柴胡汤、麻黄汤，诚如郑氏所说：“皆是向机而行之法也”。又原文中有“耳前后肿”即《内经》所谓发颐。
　　
　　俗所谓痄腮也，乡间称寸耳寒，西医称流行性腮腺炎。此病小儿患者很多，笔者常用麻桂各半汤治之，一、二剂即愈。
　　
　　二十一、阳明病，脉迟④，食难用饱，饱则微烦头眩，必小便难，此欲作谷瘅⑤。虽下之，腹满如故，所以然者，脉迟故也。
　　
　　④脉迟：即脉搏跳动得慢。
　　
　　⑤谷瘅（dàn淡）：指食不消化症。
　　
　　郑论：此论而推其所以然之故，曰脉迟。迟则为寒，寒甚即不消谷，理之常也。本非热结可下之证，即下之，而胀仍如故，是下之更失宜，欲作谷瘅，亦阴黄之属也。小便难者，亦中宫转输失职之所致，学者当于迟字处理会可也。
　　
　　【阐释】下之腹满如故，此不当下也。脉迟则寒，阳明虚寒，其满不过虚热内壅，非结热当下之候。法当先行温中，如理中汤、甘草干姜汤，然后少与调胃承气，微和胃气可也。谷瘅，水谷之湿，蒸发而身黄也，亦即阴黄证，可用附子理中汤加茵陈治之。此条亦见于《金匮》黄瘅病篇。
　　
　　二十二、阳明病，若中寒（而）〔者〕，不能食，小便不利，手足濈然汗出①，此欲作固瘕②，必大便初鞭后溏；所以然者，以胃中冷③，水谷不别故也④。
　　
　　①濈（jǐ及）然：汗出貌，濈，本义为水外流。
　　
　　②固瘕（jiǎ甲）：是一种寒气结积的病证，其特征为大便先鞕后溏。腹中结块谓之瘕。
　　
　　③胃中冷：指胃阳不足，消化机能失职的意思。
　　
　　④水谷不别：水湿停滞，不能从小便而去，而与谷物相混。
　　
　　郑论：按中寒故不能食，不食则中宫气衰，转输失职，故小便不利○手足自汗者，脾主四肢，不能收束脾中血液也，（具）〔其〕所以然之故，曰胃冷，其所现一切，俱胃冷所致，毋庸别议○至于固瘕者，盖溏泄久而不止之谓也。
　　
　　【阐释】本条是胃阳不足，复感寒邪的阳明中寒证。不能食、手足汗出、大便初鞭后溏等，俱胃冷所致。法当扶脾胃之阳，阳旺则诸症自愈。笔者认为可选用理中汤加砂仁治之。
　　
　　二十三、阳明病，初欲食，小便反不利，大便自调，其人骨节疼，翕翕如有热状，奄然发狂⑤，濈然汗出而解者，此水不胜谷气⑥，与汗共并，脉紧则愈。
　　
　　⑤奄然：忽然。
　　
　　⑥谷气：即水谷的精气，在这里可作正气解。
　　
　　郑论：其所称阳明病，初欲食者，是胃中尚有权也。胃中有权，转输自不失职，何以小便反不利？不利者，是病在膀胱，而不在胃也。观胃与大肠相为表里，胃气尚健，故见大便自调，骨节疼，翕然如热状者，是气机鼓动，邪从骨节而出，翕然如狂，濈然汗出，是邪从汗出而解也。书云：“战汗而解，狂汗而解”，即此。其中全赖水谷之气胜，而邪并水谷之气而出。脉紧者，言气机盛。非指邪盛也。
　　
　　【阐释】此承前条，而论阳明中风证也。骨节疼，翕翕如有热状，皆是表证，而里热未成，所以始终病从表解，一汗而愈。郑氏所论极是，笔者从之。
　　
　　二十四、阳明病，不能食，攻其热必哕，所以然者，胃中虚冷故也。以其人本虚，故攻其热必哕，原文
　　
　　郑论：经云：胃热则能消谷。此云不能食，明是胃寒不能消谷也。即或有挟热情形，当于温中药内，稍加一二苦寒，则得调燮之妙。若专于攻热，而不温中，岂非雪地加霜，能不致哕乎？
　　
　　【阐释】阳明病不能食，既有属于实热的，也有属于虚寒的。此条之不能食，实由阳明胃腑虚冷，若误攻其热，则病呃逆，必犯虚虚之祸。这时的救逆，原文中未出方法，可用附子理中汤加吴茱萸，以祛寒降逆而止呃逆。
　　
</div>
    <div class="pagination">
<a href="伤寒恒论_page18.html">上一页</a><span>...</span><a href="伤寒恒论_page14.html">14</a><a href="伤寒恒论_page15.html">15</a><a href="伤寒恒论_page16.html">16</a><a href="伤寒恒论_page17.html">17</a><a href="伤寒恒论_page18.html">18</a><span class="current-page">19</span><a href="伤寒恒论_page20.html">20</a><a href="伤寒恒论_page21.html">21</a><a href="伤寒恒论_page22.html">22</a><a href="伤寒恒论_page23.html">23</a><a href="伤寒恒论_page24.html">24</a><span>...</span><a href="伤寒恒论_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
