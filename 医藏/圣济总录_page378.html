<!DOCTYPE html>
<html>
<head>
    <meta charset="UTF-8">
    <title>圣济总录 - 第 378 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 378 页/共 447 页</h1>
    <div class="content">　　治小儿癖气，手脚心热。面色黄，不下食，日渐羸瘦。往往复卧，久不治变成恶病，入夏即泻痢。木香丸方木香 茯神（去木） 人参 白术 枳壳（去瓤麸炒） 当归（切炒） 京三棱（煨锉）知母（焙各一两） 鳖甲（醋炙去裙 三分） 大黄（锉炒） 生姜（切焙） 槟榔（煨锉） 桂（去粗皮各一分）上一十三味，捣罗为末，炼蜜和丸，如麻子大，一二百日儿，每服一丸，二三岁儿，二丸至三丸，并空腹日晚米饮下，微利下恶物为度，更随儿大小增减。

　　治小儿症癖。大鳖甲丸方鳖甲（醋炙去裙 ） 犀角（镑） 丹砂（研） 桂（去粗皮各半两） 大黄（锉炒） 当归（切焙） 萆 （炒） 代赭（捣研） 巴豆（去皮心膜研如膏各一两） 枳壳（去瓤麸炒） 牛黄（研）麝香（研各一分）上一十二味，捣研为末。炼蜜和丸，如麻子大，三四岁儿，每服二丸至三丸，空心新汲水下，瘥即止，更随儿大小加减。

　　治小儿食癖，本于肠胃气弱，吃食不化，结聚不散，腹中隐隐成块，按之即痛，芍药丸方芍药 大黄（锉炒） 鳖甲（醋炙去裙 ） 麻仁（研各三分） 防葵 陈曲（炒） 白术（各一分）上七味，捣研为末，炼蜜和丸。如绿豆大，一岁儿，每服三丸。三岁至五岁五丸，并温熟水下，日再，更量儿大小加减。

　　治小儿脾积气。三棱丸方。

　　京三棱（锉） 石三棱（锉） 鸡爪三棱（锉） 莪术（锉各半两） 木香（一分）上五味，并生杵罗为末。酒煮面糊和丸，如麻子大，腻粉为衣，每服五丸，乌梅生姜汤下，量儿大小加减。

　　治小儿症瘕食癖。京三棱散方京三棱（煨锉） 鳖甲（醋炙去裙 ） 枳壳（去瓤麸炒） 陈曲（炒） 大腹子（锉）诃黎勒皮（半生半熟） 浓朴（去粗皮生姜汁炙） 麦 （炒） 莪术（煨锉） 青橘皮（去白焙各一分）上一十味，捣罗为散。六七岁儿，每服半钱匕，空腹米饮调下，日三，更量儿大小加减。

　　治小儿食疳，长肌肤，益颜色。化宿食，治腹胀，破积聚，和气调中。槟榔丸方槟榔（锉） 丹砂（研） 阿魏（面裹煨熟） 代赭（研） 乳香（研） 木香 五灵脂（炒） 肉豆蔻（去壳各一两） 巴豆（去皮心膜出油尽半两） 蟾头（一枚炙焦）上一十味，杵研匀细。面糊和丸，如黍米大，每服二丸，温生姜汤下，更量儿大小加减。

　　治小儿脾积气肌瘦。胆矾丸方石胆矾（研） 芦荟（研各半两） 龙脑（研） 麝香（研各一钱） 丹砂（研） 胡黄连末（各一分） 黄连末（一两用 猪胆一枚入末在内以好醋煮十余沸取出挂候干研为末）上七味，同研匀细，醋煮面糊和丸，如绿豆大，每服十丸，早晨临卧，温米饮下，更量儿大小加减。

　　治小儿奶癖食癖，每至午后，时作寒热，微有咳嗽，胁肋癖硬。炼青丸方太阴玄精石（一分） 粉霜 砂（各一钱） 轻粉（二钱） 白面（三钱）上五味，同研极细，滴水和成饼子。文武火烧熟再研，滴水丸如黄米大，每服七丸，浆水下，三岁以下五丸，更量儿加减。

　　治小儿癖气，发即腹胁 痛，减食黄瘦。鳖甲丸方鳖甲（去裙 醋炙二两） 防葵 人参（各五分） 诃黎勒皮（七枚） 大黄（蒸一两）桑菌（三分） 郁李仁（去皮炒一两半）上七味，捣罗为末，炼蜜丸如绿豆大，每服三丸至五丸，空腹米饮下，更量大小加减。

　　治小儿症瘕，腹痛胀满，或作块。或皮肤浮肿，不能食。雄鼠粥方雄鼠肉（五两切炙） 陈橘皮（去白焙半两） 鳖甲（醋炙去裙 ） 京三棱（煨锉） 郁李仁（去皮研各三分） 生姜（切焙半两）上六味，粗捣筛。作三帖，每帖以水一升，煎去滓取半升，入粳米一合，五味煮作粥，空腹食之。

　　治小儿气癖，上下左右，移动不常。木香丸方木香（一分） 白槟榔（锉三分） 大黄（蒸焙锉） 枳实（麸炒各三分） 附子（炮裂去皮脐） 干姜（炮各半分） 朴硝（一两）上七味，捣研为末。炼蜜和丸，如绿豆子大，每服三丸至五丸，空腹温汤下，更量大小加减。

　　治小儿水癖，按之作声。牵牛子丸方牵牛子（炒） 枳壳（去瓤麸炒各半两） 柏皮（去粗皮炙） 甘遂（炒） 桂（去粗皮） 牡丹皮（各一分） 大黄（锉三分）上七味，捣罗为末，蜜和丸，如绿豆子大，每服五丸，空腹温汤下，量大小加减。

　　卷第一百七十七

　　小儿骨蒸

　　论曰水为阴，火为阳，水者精气也。火者阳气也，小儿精气未盛，体性多热，若衣裘伤浓，过食热物，或患时气大病之后，重亡津液，阳气偏盛，水不胜火，腑脏积热，熏灼肌体，甚则销铄骨髓，是为骨热之病，久不已，变成骨蒸也。

　　治小儿十五岁以下，骨蒸热劳，盗汗体热咳嗽，烦躁发渴，长肌肉，退热。桃仁青蒿煎丸方 桃仁（汤浸去皮尖研半两） 麝香（研一分） 柴胡（去苗） 丹砂（研） 紫菀（去苗土）鳖甲（去裙 醋炙各一两）上六味，除麝香丹砂外，并捣罗为末，共研匀。用青蒿汁，童子小便。生地黄汁，各一盏，于银石器内熬汁，入药末一半，慢火再熬，搅得所，余药末尽和匀，杵三二百下，丸如绿豆大，每服五七丸至十丸，空心食前，煎陈粟米饮下，日三服。

　　治小儿不生肌肤，羸瘦骨热，小便黄赤。麦门冬丸方麦门冬（去心焙一两） 人参 黄 （锉） 青蒿子 黄连（去须） 桑根白皮（锉） 地骨皮 枳壳（去瓤麸炒各半两） 柴胡（去苗三分）上九味，捣罗为末，炼蜜丸如绿豆大，每服五丸至七丸，温熟水下，量儿大小加减。

　　治小儿骨热生风。龙胆丸方龙胆（一两） 熊胆（研一分） 马牙硝（研） 朴硝（研） 山栀子（去皮） 玄参 人参枳壳（去瓤麸炒） 柴胡（去苗） 当归（切焙） 陈橘皮（去白焙各半两） 麝香（研半钱）沉香（半两） 甘草（炙锉） 赤茯苓（去黑皮各一两）上一十五味，除研外，捣罗为末，共研匀，炼蜜丸如梧桐子大，一岁一丸，温水化下。

　　治小儿骨热日晚发热面赤，五心烦躁，四肢无力，饮食减少。夜多盗汗，面色萎黄。犀角汤方 犀角（镑） 柴胡（去苗） 枳壳（去瓤麸炒） 麦门冬（去心焙） 赤茯苓（去黑皮）芍药 大黄（锉炒） 桑根白皮（锉） 黄 （锉） 人参（各一分） 鳖甲（去裙 醋炙半两）上一十一味，粗捣筛。每一钱匕，水一盏，入桃仁七枚，去皮尖，浆水煮过，麦门冬四十九粒去心，煎至七分，去滓分温三服，食后临卧。

　　治小儿潮热，骨蒸羸瘦，久嗽咳喘。犀角汤下生犀角（镑半两） 柴胡（去苗） 秦艽（去苗土各一两） 白术 人参 赤茯苓（去黑皮）木香（各半两） 甘草（炙一分）上八味，粗捣筛。每服一钱匕，水七分、一盏，入小麦三七粒，同煎至六分，去滓温服，日三。

　　治小儿肌瘦，五心潮热，解骨热，长肌肉益气。保童丸方丹砂（研一分） 大黄（锉炒） 赤芍药 栀子仁（各半两） 知母（切焙） 鳖甲（去裙醋浸炙各一两） 人参 胡黄连（各半两）上八味，除研外，捣为细末。入丹砂同研，浸蒸饼为丸，如小绿豆大，每服五丸至十丸，温蜜汤或人参汤下。

　　治小儿骨热劳疾，面黄肌瘦发热，夜卧有汗。胡黄连丸方胡黄连 夜明砂 五灵脂（各半两） 柴胡（去苗一两） 麝香（研半钱） 鳖甲（去裙醋炙） 人参（各半两）上七味，捣罗为末，用猪胆汁煮面糊，丸如绿豆大，每服十丸至十五丸。米饮下，不拘时。

　　治小儿骨热皮肤疮，肌体瘦弱，身热。连翘汤方连翘 山栀子（去皮） 甘草（炙） 黄芩（去黑心） 秦艽（去苗土） 防风（去叉）麦门冬（去心焙各一两） 知母（焙） 荆芥穗（各半两）上九味，粗捣筛。每服一钱匕，水七分，煎至四分，去滓食后临卧温服。

　　治小儿骨蒸潮热，瘦瘁颊赤，烦躁盗汗。食不生肌，病后余毒久不解。羚羊角汤方羚羊角（镑） 地骨皮 秦艽（去苗土） 麦门冬（去心焙） 枳壳（去瓤麸炒） 大黄（锉炒） 柴胡（去苗） 赤茯苓（去黑皮） 芍药 桑根白皮（锉） 黄 （锉） 人参鳖甲（去裙 醋炙各一两）上一十三味，粗捣筛。每服一钱匕，水一盏，入青蒿少许，煎至六分，去滓食后温服，量儿大小加减。

　　治小儿骨热，十五岁以下骨蒸热劳，遍身如火，日渐黄瘦，夜卧多汗，咳嗽烦渴。丹砂丸方丹砂（二两飞研） 柴胡（去苗为末四两）上二味研匀，用 猪胆汁拌和，饭甑上蒸一次，候冷丸如绿豆大，每服十丸，用桃仁乌梅煎汤下，日三服。

　　卷第一百七十七

　　小儿痰实

　　论曰小儿乳食不下，吐涎沫而微壮热者，痰实也。此因乳哺冷热不调，停积胸膈，或水饮留滞，气不升降，致令痰热壅滞，壮热烦闷，心神不宁，不瘥则变惊痫之病。

　　治小儿痰实，壮热头痛。石膏汤方石膏（别捣研一两一分） 大黄（锉炒一两半） 柴胡（去苗一两一分） 升麻 知母（焙）黄芩（去黑心） 芍药 枳实（去瓤麸炒各三分） 甘草（炙一两半） 大青（半两）上一十味，粗捣筛。每二钱匕，水一盏，入生姜少许，同煎至六分，去滓分温三服，量大小加减。

　　治小儿八岁以上，热结痰实，不能食。大黄汤方大黄（锉炒一两） 柴胡（去苗） 升麻 黄芩（去黑心） 知母（焙） 芍药 栀子仁（各三分） 枳实（去瓤麸炒黄半两） 细辛（去苗叶一分）上九味，粗捣筛。每二钱匕，水一盏，入竹叶十片，同煎至六分，去滓分温三服。早晚各一，量儿大小加减。

　　治小儿百日以来痰实。柴胡汤方柴胡（去苗三分） 当归（切焙一分） 赤茯苓（去黑皮） 大黄（锉炒各半两） 甘草（炙一分）上五味，粗捣筛。每一钱匕，水半盏，煎至三分，去滓分温三服，早晚各一，量儿大小，以意加减。

　　治小儿百日以来，痰实壮热兼惊。龙齿汤方龙齿 大黄（锉炒各一分） 枳壳（大者一枚去瓤麸炒黄） 朴硝 甘草（炙锉各一分）上五味，粗捣筛。每服一钱匕，水半盏，煎至三分，去滓食前温服，日二，量儿大小加减。

　　治小儿百日以来痰实。人参饮方人参（半两） 赤芍药（一分）上二味，粗捣筛。每一钱匕，水半盏，入生姜一片，同煎至三分，去滓分温三服，量儿大小加减。

　　治小儿痰实壮热。茯苓汤方赤茯苓（去黑皮） 人参 黄芩（去黑心） 大黄（锉炒各半两）上四味，粗捣筛。八九岁儿，每服二钱匕，水一盏，煎至半盏，去滓温服、日再。更量儿大小加减。

　　治小儿痰壅结实。四通汤方桔梗（炒） 大黄（锉炒各半两） 陈橘皮（汤浸去白焙） 紫菀（去苗土各一分）上四味，粗捣筛。每服一钱匕，水八分，煎至四分，去滓食后温服，日再，更量儿大小加减。

　　卷第一百七十七

　　小儿客忤

　　论曰小儿无故吐下青黄赤白色，水谷解离。腹痛夭矫反倒，面变五色，其状似痫。但眼不上戴者，名曰客忤。此由小儿血气未充，精神未定，忽见非常之物。或见未识之人，或为异类触犯，暴然发作，故名客忤。诊其脉弦急数者，忤也。若乳母醉后，及房劳喘困气乏，即便乳儿，最为切忌，剧则不可救矣。

　　治小儿客忤猝痛，及气满常腹痛。麝香汤方半夏（汤洗十遍生姜汁炙） 黄 （各一两） 甘草（炒） 干姜（炮） 桂（去粗皮各半两）上五味，粗捣筛。一二岁儿，每一钱匕，水七分，煎至四分，去滓纳麝香少许，分温二服，不拘时候，更随儿大小加减。

　　治小儿客忤吐利。白石脂汤方白石脂（一两） 蜀漆（半两） 附子（炮制去皮脐一分） 牡蛎（ 一两）上四味，锉如麻豆。一二岁儿，每一钱匕，水七分，煎至四分，去滓分温二服，空心午后，更量儿大小加减。

　　治小儿客忤，惊啼壮热。犀角散方犀角（镑） 麦门冬（去心焙） 钩藤 丹砂（研各一分） 牛黄（研半分） 麝香（研三大豆许）上六味，捣研为散，每服半钱匕，煎金银汤调下，不计时候。

　　治小儿客忤腹满痛，大便不通。人参汤方人参 龙胆 钩藤 柴胡（去苗） 黄芩（去黑心） 桔梗（炒） 赤芍药 茯神（去木） 当归（切焙各半两） 蜣螂（去足炙二枚） 大黄（锉炒一两）上一十一味，粗捣筛。每一钱匕，水一盏，煎至五分，去滓分温二服，更量儿大小加减。

　　治小儿客忤惊啼方牛黄（末一字） 猪乳（一栗壳许）上二味相和，渐渐滴儿口中。

　　治小儿猝忤， 啼腹坚满。雀屎丸方雀屎（一两一分） 当归（切焙半两）上二味，捣罗为末。炼蜜丸如麻子大，五十日儿，每服一丸，以奶汁下，空心午后服，更量儿大小加减。

　　治小儿中忤欲死，心腹痛。雄黄散方雄黄 麝香（各一分）上二味，细研为散。周 儿每服一字，用刺鸡冠血调灌之，空心午后服，更量儿大小加减。

　　治小儿客忤惊邪鬼魅，安神。犀角丸方犀角（镑） 车前子 白茯苓（去黑皮） 人参（各半两） 雄黄（研一两）上五味，捣研为末。取桃白皮十两。桃符十两，水三升，煎一升，去滓煎成膏，和前药丸如麻子大，每服三丸，桃柳汤下。

　　治小儿中客忤，吐青白沫，及食饮皆出。腹中痛气欲绝。桂参汤方桂（去粗皮一两） 人参（一分）上二味，粗捣筛。一二百日儿，每半钱匕，水半盏，煎至三分，去滓分温三服，儿大以意增之。

　　治小儿猝中客忤，惊啼大叫。伏龙肝膏方伏龙肝（研二两） 鸡子（去壳一枚） 地龙粪（研一两）上三味，相和研匀，或干更入少水，调如膏，先用桃柳汤浴儿，后将药涂儿五心，及顶门上。

　　治小儿中客忤，吐青白沫，及食饮皆出，腹中痛，气欲绝。桂枝汤方桂（去粗皮一两）上一味，粗捣筛。一二百日儿，每半钱匕，以水半盏，煎至三分，去滓分温三服，空心午后，更量儿大小加减。

</div>
    <div class="pagination">
<a href="圣济总录_page377.html">上一页</a><span>...</span><a href="圣济总录_page373.html">373</a><a href="圣济总录_page374.html">374</a><a href="圣济总录_page375.html">375</a><a href="圣济总录_page376.html">376</a><a href="圣济总录_page377.html">377</a><span class="current-page">378</span><a href="圣济总录_page379.html">379</a><a href="圣济总录_page380.html">380</a><a href="圣济总录_page381.html">381</a><a href="圣济总录_page382.html">382</a><a href="圣济总录_page383.html">383</a><span>...</span><a href="圣济总录_page379.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
