<!DOCTYPE html>
<html>
<head>
    <meta charset="UTF-8">
    <title>外台秘要方 - 第 81 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 81 页/共 226 页</h1>
    <div class="content">　　右十味切以水七升先煮石膏等取二升去滓下生地黄汁更煎取四升绵捩分为四服若须利泄加芒硝三两分为三服余一服停下芒硝留晩若热不止更进服之得利泄止后一服也忌海藻菘菜芜荑
　　又疗脾劳热有白虫长一寸在脾为病令人好呕胷中塞呕而不出前胡吐热汤方
　　前胡　　　白术　　　赤茯苓　　枳实【炙】细辛　　　旋复花　　杏仁【去尖皮双仁】龙胆常山　　　松萝【各三两】　竹叶【切一升】
　　右十一味切以水一斗煮取三升去滓分为三服若腹中热满加芒硝山栀子仁黄芩各三两苦参二两加水二升忌酢物桃李雀肉生葱生菜
　　又疗脾劳热有白虫在脾中为病令人好呕茱茰根下虫酒方
　　东行茱茰根【大者一尺】大麻子【八升】橘皮【二两切】
　　右三味剉茱茰根麻子并和以酒一斗渍一宿微火上薄暖之三上三下绞去滓平旦空腹为一服取尽虫便下出或死或半烂或下黄汁凡作药法禁声勿语道作药虫便下验【并出第七卷中】
　　千金疗脾劳实热四肢不用五藏乖皮胀满肩息气急不安承气泄实热半夏汤方
　　半夏【洗】　　宿姜【各八两】　橘皮　　　芍药【各八两】茯苓　　　白术　　　杏仁【各三两去皮尖两仁研】大枣【二十枚擘】　竹叶【切一升】
　　右九味切以水一斗煮取三升去滓分为三服忌羊肉饧大酢桃李雀肉等【删繁同出第十五卷中】
　　脾劳虚寒方三首
　　删繁疗脾劳虚损消瘦四肢不举毛悴色天牛髓补虚寒丸方
　　牛髓　　　鹿髓　　　羊髓　　　白蜜
　　酥　　　　枣肉【研为脂各一升】人参【四分】　桂心茯苓【各四分】　生地黄【十斤切酒二升渍三宿出暴还内酒中取尽暴干】干姜　　　白术　　　芎防【各五分】　甘草【六分】
　　右十四味筛内五髓中微火煎搅可为丸如梧子初服三十丸加至四十丸为剂日再服温清酒进之忌海藻菘菜生葱芜荑桃李雀肉酢【髓字恐误并酥蜜为五物尔】
　　又疗脾虚劳寒饮食不消劳倦气胀噫满忧恚不解人参消食八味等散方
　　人参　　　茯苓　　　陈麦麴【熬】　麦蘖【熬】白术　　　吴茱茰　　厚朴【炙】　　防榔仁【炙各八分合子用】
　　右药筛为散食后服方寸匕日再服清酒进之忌酢物桃李雀肉等【千金同并出第七卷中】
　　千金疗脾虚寒劳损气胀噫满食不下通噫消食膏酒方
　　猪膏【二升】　宿姜汁【五升】吴茱茰【一升】白术【一斤】
　　右四味筛茱茰术等二物为细散内姜汁膏中煎取六升温清酒一升进方寸匕日再忌桃李雀肉等【删繁同出第十五卷中】
　　脾实热方六首
　　千金疗脾实热舌本强直或梦歌乐而体重不能行泻热汤方
　　前胡　　　茯苓【各三两】　龙胆　　　细辛【各三两】芒硝【三两】　参　　　大青【各二两】　苦竹叶【切一升】杏仁【四两去尖皮两仁者】
　　右九味切以水九升煮取三升分三服忌酢物生菜
　　又射干汤主疗与前方同
　　射干【八两】　大青【三两】　石膏【十两碎绵褁】赤蜜【一升】
　　右四味切以水五升煮取一升五合去滓下蜜煎取二升分三服
　　又疗脾热胁痛热满歇目赤不止口唇干裂方
　　石膏【一斤碎绵褁】生地黄汁【一升】赤蜜【一升】淡竹叶【切五升】
　　右四味以水一斗二升煮竹叶取七升去滓澄清煮石膏取一升五合去滓下地黄汁两沸下蜜煎取三升细细服之忌芜荑
　　又疗脾热偏一边痛胷满胁偏胀方
　　茯苓　　　橘皮　　　泽防【各三两】　石膏【八两碎绵褁】桑白皮根【一升】芍药　　　白术【各四两】　桂心
　　人参【各二两】　生姜【切一升】　半夏【六两洗】
　　右十一味切以水一斗二升煮取三升分为三服若须利加芒硝二两忌羊肉饧桃李雀肉生葱酢物【并出第十五卷中】
　　千金翼泻脾汤主脾藏病气实胷中满不能食方茯苓　　　厚朴【炙各四两】　甘草【炙】　　人参黄芩【各二两】　桂心【五两】　生姜【八两】　半夏【一升洗】
　　右八味切以水七升煮取三升分为三服此方又主冷气在脾藏走出四肢手足流肿亦逐水气忌海藻菘菜羊肉饧生葱酢物等
　　又主脾气实其人口中淡甘卧愦愦痛无常处呕吐反胃方
　　大黄【六两】
　　右一味以水六升煮取一升分再服又主食即吐并大便不通者加甘草二两煮取二升半分为三服忌海藻菘菜【并出第十七卷中】
　　泻脾丸主脾气不调及腹满方三首
　　深师调中利饮食除胃中积聚寒热老人将服长肌肉令人光泽泻脾丸方
　　黄芩　　　杏仁【去尖皮两仁熬】泽泻　　　通草芎防　　　桂心　　　白术　　　干姜【各五分】茯苓　　　黄芪　　　干地黄【各六分】附子【二分炮】麦门冬【四分去心】
　　右十三味筛蜜和服如梧子二丸日三服忌猪肉冷水桃李雀肉生葱酢芜荑等物【出第十三卷中】
　　千金翼泻脾丸主脾气不调有寒热或下闭塞调五藏不利呕逆饮食者方
　　大黄【六分】杏仁【去尖皮两仁熬】附子【炮】　　当归
　　干姜　　桂心【各四分】　人参　　　细辛
　　芍药　　茯苓　　　半夏【洗】　　黄芩
　　蜀椒【各三分汗】参【三分】
　　右十四味筛蜜和丸如梧子饮服六丸日三増至十丸忌猪羊肉冷水饧生葱生菜酢等物【深师无半夏附子】
　　又防脾丸主毒风在脾中流肿腹满短气食辄向向不消时时微下方
　　当归【三分】　吴茱茰【二分】　干姜【二分】　大黄【二分】狼毒【炙一分】　桂心【三分】　芎防【二分】　蜀椒【汗二分】白薇【一分】　甘遂【熬一分】　附子【炮二分】　葶苈【熬令紫色三分】
　　右十二味筛蜜和丸如梧子饮服三丸日三忌猪肉冷水生葱【并出第十七卷中】
　　温脾汤主脾气不足及不调下痢方六首
　　深师厚朴汤疗冷实服温脾汤不差乃服此汤方厚朴【四两炙】　桂心【二两】　枳实【三两炙】　生姜【五两】
　　右四味切以水五升煮取二升分为三服相去五里久不过五剂忌生葱
　　又温脾汤疗脾胃中冷结实头痛壮热但苦下痢或冷滞赤白如鱼脑方
　　人参【一两半】　干姜　　　附子【炮各二两】　大黄【三两】
　　右四味切以水六升煮取一升半分为三服忌猪肉冷水
　　又大温脾汤疗脾胃中冷不得食又谷不消向向胀满时苦下痢方
　　黄芩　　　人参　　　芍药　　　附子【炮各一两】甘草【炙】　　干姜　　　大黄　　　厚朴【炙各二两】
　　右八味切以水八升煮取二升八合分为三服亦可四服得下佳不下须防复服甚良忌猪肉海藻菘菜【并出第二十一卷中】
　　千金翼温脾汤主脾气不足虚弱下痢上入下出方干姜　　　大黄【各三两】　人参　　　附子【炮】甘草【炙各二两】
　　右五味切以水八升煮取二升半去滓分为三服忌海藻菘菜猪肉冷水【深师文仲同】
　　又温脾汤主脾气不足水谷下痢腹痛食不消方半夏【四两洗】　干姜　　　赤石脂　　白石脂厚朴【炙】　　桂心【各三两】　当归　　　芎防附子【炮】　　甘草【炙】　　人参【各二两】
　　右十一味切以水九升煮取三升分为三服忌海藻菘菜猪肉冷水羊肉饧生葱
　　又健脾汤主脾气不调使人身重如石饮食即呕四肢酸削不收方
　　芍药　　　甘草【炙】　　黄芪【各一两】　生姜【二两】生地黄【一两】　白蜜【一升】
　　右六味切以水九升煮取三升去滓内蜜搅令调煎令微沸服八合日三夜一忌海藻菘菜芜荑【深师同出第十七卷中】
　　温脾丸主脾胃中冷及不足方四首
　　深师疗宿寒脾胃中冷心腹胀满食不消化温脾丸方大黄【二两】　麦麯【熬】　　干姜【各三两】　厚朴【炙】附子【炮】　　当归　　　甘草【炙】　　桂心人参　　　枳实【炙各一两】
　　右十味筛下蜜和服如梧子十五丸日三増至二十丸亦得食已服之无当归者用芎防一两代之忌猪肉冷水海藻菘菜生葱等
　　又疗藏气不足温养五藏消水谷下气令人能食温脾丸方
　　法麴【五两熬】　干姜【炮】　　枳实【炙各五两】　附子【三两炮】人参　　　甘草【炙各二两】　蜀椒【一两汗】
　　右七味筛蜜和服如梧子十五丸酒饮皆得不知増之忌猪肉冷水海藻菘菜【并出第十三卷中】
　　千金翼大温脾丸主脾胃中冷水谷不化胀满或时寒极方
　　法麴【五合熬】　甘草【炙】　　桔梗　　　人参干姜【各三两】　桂心【五两】　附子【炮】　　细辛【各二两】枳实【三枚炙】　吴茱茰　　大麦蘖【熬各五两】
　　右十一味筛蜜和丸如梧子酒服七丸日三加至十五丸忌海藻菜猪肉生菜
　　又温脾丸主脾胃气弱大腹冷则下利少腹热则小便难气向腹满喘气虚乏干呕不得食温中消谷疗脾益气方
　　法麴【熬】　　吴茱茰　　小麦蘖【各五合熬】枳实【三枚炙】甘草【炙】　　桂心　　　厚朴【炙】　当归
　　茯苓【各三两】　细辛　　　干姜　　麦门冬【去心】人参　　　桔梗　　　附子【各一两炮】
　　右十五味筛蜜和丸如桐子空腹饮服七丸日三亦可加大黄二两忌海藻菘菜猪肉冷水生葱生菜酢物【文仲肘后同并出第十七卷中】
　　肉极论一首
　　删繁论曰凡肉极者主脾也脾应肉肉与脾合若脾病则肉变色又曰太阴遇病为肌痹肌痹不已复感于邪内舍于脾体淫淫如鼠走其身上津液脱腠理开汗大泄鼻上色黄是其相也凡风气藏于皮肤肉色则败以季夏戊巳日得之于伤风为脾风脾风之状多汗隂动伤寒寒则虚虚则体重怠堕四肢不欲举不嗜饮食食则欬欬则右胁下痛阴阴引肩背不可以动转名曰厉风里虚外实若阳动伤热热则实实则身上如鼠走唇口壊皮肤色变身体津液脱腠理开汗大泄名曰恶风而须决其刚纪知其终始阴阳动静肉之虚实实则泻之虚则补之善疗病者风始入肉皮毛肌肤筋脉之间即须决之若入六腑五藏则半生半死鶣鹊曰肉絶不疗五日死何以知之皮肤不通外不得泄肉应足太阴足太阴气絶则脉不营其口唇口唇者肌肉之本也脉不营则肌肉濡肌肉濡则人中满人中满则唇反唇反则肉先死甲笃乙死木胜土若使良医妙药终不可疗【千金同出第八卷中】
　　肉极热方四首
　　删繁疗肉极热肌痹淫淫如鼠走身上津液脱腠理开汗大泄为脾风风气藏于皮肤肉色则败鼻见黄色麻黄止汗通肉解风痹汤方
　　麻黄【去节】　枳实【炙】　　防风　　白术
　　细辛【各三两】　石膏【八两碎绵褁】生姜　　附子【炮各四两】甘草【炙】　　桂心【各二两】
　　右十味切以水九升先煮麻黄去沫下诸药煮取三升分三服忌猪肉海藻菘菜生葱生菜桃李雀肉等【千金同】
　　又疗肉极热则体上如鼠走或风痹唇口壊皮肤色变石南散方
　　石南【炙五分】　薯蓣　　　天雄【炮】　　桃花菊花　　　甘草【炙各四分】　黄芪【三分】　山茱茰【七分】真珠【二分】　石膏【八分碎】　升麻　　　葳防【各六分】
　　右十二味筛为散服方寸匕食后服日再温清酒进之忌猪肉海藻菘菜【千金同并出第八卷中】
　　千金疗肉极热则身体津液脱腠理开汗大泄厉风气下焦脚弱越婢汤方
　　麻黄【六两去节】　石膏【八两碎绵褁】生姜【二两】　甘草【炙二两】附子【炮一枚】　大枣【十五枚擘】
　　右六味切以水七升煮取二升五合去滓分为三服一名起脾汤忌猪肉海藻菘菜【本方无附子删繁同出第七卷中】
　　又疗肉极虚热肌肤淫淫如鼠走津液脱腠理开汗大泄或痹不仁四肢急痛西州续命汤方
　　麻黄【去节】　生姜【各三两】　当归　　石膏【碎绵褁各二两】芎防　　　桂心　　　甘草【炙】　　黄芩防风　　　芍药【各一两】　杏仁【四十枚熬去尖皮两仁】
　　右十一味切以水九升先煮麻黄去上沫下诸药煮取二升去滓分为四服日再忌海藻菘菜生葱【删繁同出第八卷中】
　　肉极寒方五首
　　千金疗肉极虚为脾风阴动伤寒体重怠堕四肢不欲举闗节疼痛不嗜饮食虚极所致大黄芪酒方
</div>
    <div class="pagination">
<a href="外台秘要方_page80.html">上一页</a><span>...</span><a href="外台秘要方_page76.html">76</a><a href="外台秘要方_page77.html">77</a><a href="外台秘要方_page78.html">78</a><a href="外台秘要方_page79.html">79</a><a href="外台秘要方_page80.html">80</a><span class="current-page">81</span><a href="外台秘要方_page82.html">82</a><a href="外台秘要方_page83.html">83</a><a href="外台秘要方_page84.html">84</a><a href="外台秘要方_page85.html">85</a><a href="外台秘要方_page86.html">86</a><span>...</span><a href="外台秘要方_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
