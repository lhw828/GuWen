<!DOCTYPE html>
<html>
<head>
    <meta charset="UTF-8">
    <title>圣济总录 - 第 393 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 393 页/共 447 页</h1>
    <div class="content">　　小儿瘰结核

　　论曰小儿身生热疮，久不瘥者，必生瘰 。其状作结核，在皮肉间，三两个相连累也，是风邪搏于血气， 结所生也。

　　治小儿瘰 肿疼痛，身体壮热，大肠壅滞，小便赤涩，心神烦躁，少得眠卧。犀角散方犀角（镑屑一两） 恶实（一两） 连翘（二两） 麝香（研一两） 木通（锉炒一两）玄参（二两） 沉香（锉一两半） 丁香（一两半） 朴硝（一两）上九味，粗捣筛，每服二钱匕，以水一盏，煎至六分，去滓分温三服，早晨日午晚后各一。以利为度，更量儿大小，以意加减。

　　治小儿颈生瘰 。榆白皮敷方上以榆白皮，烂捣如泥，封颈上，频易。

　　治小儿瘰 。铅丹涂方铅丹（三两）上以铫子熬，当有脚如黑灰，取脚不计多少，更研如粉。用面脂调涂，以故帛贴，数拭患处，有恶汁出，拭却更贴，半月瘥，内消不作疮，极效。

　　治小儿瘰 ，连缀如梅李核状。 砂丸方砂 砒黄（各一分）上二味，研如粉，用糯米饭为剂，拈如小麦粒大，有患者，即烙破纳一丸，五日一换，后用生肌膏。

　　治小儿瘰 。生肌膏方铅丹（半两） 杏仁（汤浸去皮尖双仁炒一两） 蛇蜕皮（炙焦一条） 蜡（半两） 头发（如胡桃大一团） 菜子油（半斤） 皂荚（去黑皮并子三寸）上七味，先捣杏仁蛇皮皂荚如粉，与诸药于铫子中煎，以柳篦子不住手搅成膏。但有疮，涂贴日换，无不瘥者。

　　治小儿瘰 结核，久不瘥，追毒。斑蝥膏方斑蝥（二枚去翅足及头炒） 巴豆（二十枚去皮心浆水煮） 松脂（三分）上三味，先研二味为粉，次入松脂熔化，搅令匀，更捣一二百杵，作饼热贴在瘰 上。

　　药力尽别换，以瘥为度。

　　治小儿脑热结瘰 ，连两耳下肿痛，身体寒热，坐卧不安，食饮不下。玄参膏方玄参 紫葛 黄药子 大黄（锉炒令黄） 木香 卷柏 芒硝 紫檀香（各一两）上八味，捣罗为细末，以鸡子白调和，稀稠得所。涂于疮上，疮肿破时，则去芒硝涂之。

　　治小儿瘰 结核寒热。防风丸方防风（去芦头） 连翘 桑根白皮（炙锉） 牡丹皮 白头翁 黄柏（去粗皮微炙） 豉（炒令黄） 独活（去芦头） 秦艽（去苗土各一两） 海藻（洗去咸焙三两）上一十味，捣罗为细末，炼蜜丸如麻子大，每服三丸，米饮下，早晨日晚各一服，更量儿大小加减。

　　治小儿瘰 。麝香散方麝香（研一分） 鸽粪（炒三遍秤一两）上二味，再同研如粉，每服半钱匕，酒调下。日二服，早晨晚后各一，更量儿大小加减。

　　治小儿热毒风肿瘰 ，内消。赤小豆散方赤小豆（炒） 猪牙皂荚（炙去黑皮并子） 黄药子 硝石 大黄（锉炒） 木鳖子（去壳各一两）上六味，捣为散，每用量疮大小，以不语津唾调涂，干即易，以瘥为度。

　　卷第一百八十二

　　小儿恶疮

　　论曰小儿气血纯阳，肌肉柔脆，风毒邪热，易以致伤。若营气不从，逆于肉理，结成悍毒疼痛肿 非常，故名恶疮，其候或痒或痛，或赤根隐肉，硬不作脓，或穿穴作脓，久不得瘥，治法随内外证疗之，则疮可愈。

　　治小儿恶疮。铅丹膏方铅丹（十两） 风化锻石 猪脂（各一斤）上三味，将二味同研细，以猪脂搜作饼，火烧通赤。如此五度，药成捣罗为末，湿疮干贴，如干疮，即作膏，用猪脂调纸上贴。

　　治小儿恶疮。大黄汤洗方大黄（生锉） 黄连（去须） 黄芩（去黑心） 泽兰 白矾枯 石楠（各一两） 戎盐（一分） 蛇床子（炒三合）上八味，粗捣筛，每以二两用水三升，煮取二升，去滓适寒温，以绵絮纳汤中，蘸洗之，日三。

　　治小儿恶疮。茵芋汤浴方茵芋（一两） 甘草（锉） 苦参（各三两） 细辛（去苗叶） 黄连（去须各二两） 蕤仁（二十枚去皮） 上六味，粗捣筛，每以三两用水五升浸汁，煮取三升，去滓浴儿，逐日用。

　　治小儿恶疮，遍身如麻豆状，包裹脓汁，乍痛乍痒。甘草散方胡粉（炒令黄色五两） 黄连（去须） 黄柏（去粗皮锉各三两）上三味，捣罗二味为散，与胡粉相和，一处研匀，敷疮上，日再，立验。

　　又方豆豉（炒黄一合）上一味，捣罗为末，敷疮上。

　　又方虾蟆（一枚烧灰）上一味，捣罗为细散，入麝香一分，一处同研匀，干敷疮上。

　　又方柳枝叶（三握锉）上一味，用水五升，煮至三升，去滓入盐少许，淋洗疮上。

　　治小儿头上恶疮，黄粉膏方胡粉 黄连末（各一两） 水银（三分） 糯米（二十二粒研） 赤小豆（十四粒和黄连捣）上五味，先将水银于手掌中唾研化后，即以麻油调药，入水银和匀，涂疮上。

　　卷第一百八十二

　　小儿冻烂疮

　　论曰小儿肌肉柔脆，外邪易侵，故风寒搏于肌肉，凝于气血。则致皴裂，久而生疮。或痒或痛，其状 肿，破出脓汁，多在两耳，或手足间，故谓之冻烂疮。

　　治小儿冻疮，蜀椒汤方蜀椒（去目并闭口炒出汗） 盐（各二两）上二味，以清酒五升，煎至二升，数数蘸之，其药可五六日用。

　　治小儿冻足烂疮。附子散方附子（生锉二枚） 干姜（炮二两）上二味，捣罗为散，入绵中装袜，如有疮脓，即调腊月猪脂涂之。

　　治小儿冻耳成疮，或痒或痛。黄柏散涂方黄柏（去粗皮炙锉） 白蔹（各半两）上二味，捣罗为散，先用汤洗疮，后以生麻油调涂之。

　　治小儿冻脚，或痒或痛。小麦汤方小麦（半升） 穣草（三握锉）上二味，用醋一升，水二升，同煮至二升，去滓放温洗足。

　　治小儿冻手皴折痛。白蔹散方白蔹（二分） 白芨（半两） 生油麻（二合生捣烂）上三味，将白蔹白芨，同捣罗为散，与油同研匀，更入炊莱菔一枚烂研，以酒调如糊，先以童子小便洗手，后涂手上。

　　治小儿冻耳并手面皴痛。 猪 膏方猪 （一具）上一味，研如膏，入浆水少许，候稀稠得所，先用童子小便，洗手面，后以匙抄少许，匀涂手面上。

　　治小儿冻疮，手足指欲堕，及耳欲落。柏叶膏方柏叶（炙干为末三两） 杏仁（二十枚汤浸去皮尖别捣如膏） 麻油（三两） 头发（一团如鸡子大） 盐（研一分） 乳香（研半分） 蜡（半两）上七味，先煎油蜡沸，即下诸药，以发消为度，搅匀贮瓷器中。每用先以小便洗疮，绵缠手指 干，浓涂膏，即以软帛裹之。如脚指相掩处，尤须多用膏，裹帛纱，浓以绵裹，勿令寒气得入，每两日一洗疮换药。稍愈后，三四日一换。

　　卷第一百八十二

　　小儿疥

　　论曰小儿疮疥，率因于蛲虫变化而生，小儿多此疾。仍喜生于手足指缝间，浸淫遍体，近暖，及衣服过浓，则痒闷不任，搔之黄汁出。疼痛不止，盖由风热，客于脾肺，散于肌肉，熏发皮肤使然也。

　　治小儿风热肺疳，皮肤生疥，鼻内疮痒。苦参丸方苦参末（四两以酒三升熬成膏） 胡黄连（二分） 黄连（去须一两） 楝实（去皮炒）芜荑（炒） 蜣螂（去皮翅炙） 木香（各二两）上七味，捣罗六味，为末。入苦参膏，内和捣，千杵如硬，入蜜，少许和丸，如麻子大，一二岁儿，每服五丸，食后温水下，更量儿大小加减。

　　治小儿疮疥。三黄散涂方黄连（去须） 黄柏（去粗皮炙） 臭黄（研） 赤小豆（各二两） 水银（半两研）上五味，将黄连黄柏赤小豆三味，捣罗为散，与小银臭黄同研匀细，旋取油调涂疮上。

　　治小儿疮疥体热。黄连散涂方黄连（去须） 黄柏（去粗皮炙） 秫米（炒各一两） 赤小豆 腻粉（研各一分）上五味，捣研为散，油调涂旧帛上，先洗去疮痂，封之。

　　又方黄连（去须为末） 糯米粉（各二两） 水银（一两研） 胡粉（炒研一两半） 吴茱萸（汤浸炒为末） 赤小豆（为末各一分）上六味，先以水银和津于手中，研如泥，次以猪脂四两，入瓷器内，慢火化去滓。下五味药末，搅匀成膏，先洗疮，拭干涂之。

　　治小儿疮疥，蛇床子散方蛇床子 吴茱萸（汤浸焙炒） 硫黄（研） 芜荑仁（研各一分） 腻粉（少许研）上五味，捣研为散，用油一合，入葱一茎同煎。候葱黄色，停冷调药涂之。

　　治小儿头面疮疥癣，大麻子涂方大麻子（五升）上一味，捣末水和，绞汁涂疮上。

　　卷第一百八十二

　　小儿癣

　　论曰小儿体有风热，脾肺不利，或湿邪搏于皮肤，壅滞血气，皮肤顽浓，则变诸癣。或斜或圆，渐渐长大，得寒则稍减，暖则痒闷，搔之即黄汁出，又或在面上，皮如甲错干燥，谓之奶癣。此由饮乳，乳汁渍着乃生，复以乳汁洗之，即瘥。

　　治小儿 癣风痒。雌黄膏方雌黄（研） 黄连（去须） 莽草 蛇床子（炒） 黄柏（去粗皮炙） 苦参 芜荑（炒各半两） 藜芦 硝石（研各一分） 松脂（二两半） 杏仁（汤浸去皮尖双仁别研如膏一两）上一十一味，除雌黄松脂杏仁外，捣罗为末，取腊月猪脂半斤，和松脂入铛中，煎令沸，下杏仁，次下诸药末，搅匀凝为膏，每用先以醋泔洗拭干涂之，日三。

　　治小儿癣疥赤肿，及湿癣久不瘥。黄连膏方黄连（去须） 黄柏（去粗皮炙） 蛇床子（炒） 茹 石（火 别研） 水银（手掌内唾研如泥入膏中各一两）上六味，捣罗前四味为末，以腊月猪脂四两，同入铫子内，煎四五沸，下 石末，又煎三两沸，取下良久。下水银，搅如稀泥候冷，先以清泔皂荚汤洗，拭干，以火炙痒涂之，日三。

　　治小儿一切疮癣，痒痛不止。桑螵蛸散方桑螵蛸（十枚烧存二分性） 腻粉（一钱） 麝香（半钱）上三味，研为细散，生油脚调，鸡翎扫，候干有裂处，再扫。

　　治小儿湿癣。附子散方附子（生去皮脐） 雄黄（研） 白矾（烧灰研） 吴茱萸（汤浸炒各一分） 米粉（半两）上五味，捣研罗为散，每日三次，用绵 扑之。

</div>
    <div class="pagination">
<a href="圣济总录_page392.html">上一页</a><span>...</span><a href="圣济总录_page388.html">388</a><a href="圣济总录_page389.html">389</a><a href="圣济总录_page390.html">390</a><a href="圣济总录_page391.html">391</a><a href="圣济总录_page392.html">392</a><span class="current-page">393</span><a href="圣济总录_page394.html">394</a><a href="圣济总录_page395.html">395</a><a href="圣济总录_page396.html">396</a><a href="圣济总录_page397.html">397</a><a href="圣济总录_page398.html">398</a><span>...</span><a href="圣济总录_page394.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
