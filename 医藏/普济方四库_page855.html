<!DOCTYPE html>
<html>
<head>
    <meta charset="UTF-8">
    <title>普济方四库 - 第 855 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 855 页/共 1812 页</h1>
    <div class="content">　　甘草【炙剉】石滑【碎】鬰金【各半両】
　　右为散每服一钱以温水调下日三一方治卒小便淋沥不通甘草生用
　　茅根汤【出圣惠方】治沙石淋及脐下妨闷
　　茅根【细剉一升】葛花【为末一両】露蜂房【炙为末二両】
　　右为分作三服每服以水三盏煎一盏去滓空心温服当下沙石
　　木通汤【出圣惠方】治沙石淋
　　木通　滑石【碎各一両】冬葵子【二両】
　　右捣筛每服五钱以水一盏半同煎至八分去滓温服一方治小便不利赤澁疼痛以米饮葱白汤调下一钱以利为度
　　疗石淋方
　　栢子仁　芥子　滑石【各等分】
　　右为散以麦汁饮服方寸匕日三服効
　　车前子草散【出圣惠方】治石淋水道澁痛频下沙石
　　车前子草【二両】榆白皮【一両剉】乱髪【如鸡子大烧灰】
　　右细剉以水二大钟煮取一盏半去滓入乱髪灰更煎三二沸食前为三服服
　　车前子散　治沙石淋
　　车前子　槟榔【剉各一両】
　　右为散每服二钱煎木汤调下
　　二栁汤　治小肠淋沙石难出疼痛
　　胡椒　扑硝【各一両】
　　右为散温汤调下二钱并二服
　　葵子散【一名滑石散出直指方】治肾为热所乗热结则成名淋水茎中中痛尿不能出引膀胱里急痛甚则闷絶也小便中出沙石
　　治沙石淋方
　　黒豆　粉草
　　右以新水煎乗热入滑石末一钱调和空心服
　　疗石淋及诸淋方
　　石首鱼头骨　当归
　　右为散以水二升煮煎一升顿服立愈单用鱼头骨亦佳
　　石韦散　治石淋水道澁痛频下沙石
　　石韦　滑石【各三分】
　　右为散用米汁若蜜服一刀圭日二服调下一方食前粥饮下
　　治石淋水道澁痛频下沙石【出圣惠方】
　　赤栁根【半両】滑石【二両】
　　右为散以水三大盏煎取一盏半食前分为三服
　　鸡白散【出十便良方】治膀胱虚热下沙石澁痛水道
　　鸡粪白【一両微炒】雄鸡胆【半両】
　　右同研令细每于食前以温酒调下一盏以利为度
　　菝葜散　治沙石淋重者取出根
　　用菝葜二両捣为细末每服一钱以米饮调下服毕用地椒煎汤浴连腰浸须臾即通
　　独圣散　治沙石淋
　　用黄蜀葵花炒一両捣为细末每服一钱食前米饮调下
　　治石淋方【出传信通用方】
　　取浮石使满一手许去下节以水三升酢一升煮取二升澄清服一升不过三服沙石下亦治嗽醇酒热服之一方治沙石淋极疼痛者为末每服一钱热酒调下
　　又方
　　用桃胶枣许大夏以冷水三合和服日三当下石子如豆卵石尽止亦治小便出血
　　灵苖汤【出经验良方】治沙淋
　　用瓦松即屋上无根种草是也捣细浓煎汤乗热薰洗小腹约両时辰即通
　　治沙石淋痛不可忍【出圣惠方】
　　用九肋鼈甲一个酥炙令脆研为细末酒调服一匙当下沙石出以効为度一方无酥炙
　　治沙淋【出圣惠方】
　　用萱草根捣汁饮之亦取嫩苖煮汁服之如酒疸黄色如金遍身立効如无处取苗蓿根汁亦得
　　治茎中淋石
　　取尿白暴之半亁熬令香末以露饭饮服方寸匕亦用鸡尿白
　　治石淋
　　用瞿麦子捣为末酒服方寸匕日三三日当下石
　　又方【出圣惠方】
　　用古文钱按钱青者是大钱煮汁服之主五淋磨入目主盲障肿赤和薏苡根煮服主心腹痛煮此钱以新汲水投服
　　治石淋便中有石子者
　　用胡桃肉一升细米煮浆粥一升相和顿服即瘥
　　治石淋
　　用雄鹊烧灰淋取汁饮之石即下若烧作灰以作散鲜者是雄鹊也又烧毛作屑入水中沉者是雄也又其翼右覆是雄也其雄鹊一名飞升駮鸟也
　　疗淋方
　　取人家篱墙上莲蔓葎阔掘出见其根挽断以杯于坎中承其汁服之一升石自当出若不出更服一升
　　又方
　　取牛角烧灰服方寸匕日五六服任意饮酒
　　治石淋方
　　用鲤鱼齿一升捣筛以三岁苦酒和分为三服经宿不食日初服一分日中服一分日暮服一分
　　疗石淋方
　　取鸡子陈者一枚用醇苦酒一升以鸡子合黄酒置器中以油纸三四重宻封头不令透水沉井中一宿平旦取出剥去皮呑其黄石消去也
　　又方
　　用生笔叶捣绞取汁三升为三服苦毒石自出
　　治膀胱虚热下沙又澁痛利水道
　　取故甑箆烧灰细研每于食前以温酒调下一钱
　　又方
　　用滑石以水一小盏浓磨服之
　　又方
　　用鸡粪炒细研为末每服以冷水调下一钱旦服至食时当下石出
　　又方【一名下石散】
　　用鷰粪细研为末每服以冷水调下二钱旦服至晩当下石出
　　金葵散　治石淋
　　用五月五日葵子微炒为末每于食前以温酒调下一钱当下石出收取淋石遇有人患石淋以水研淋石吃更佳
　　来复丹
　　淋凝脂而易散石淋结块而难消攻疗石淋専用枳殻散空心食前呑来复丹为妙但恐大阴精石不得其真维得真料而长服关格开通而大便洞防石块自小便出
　　定磁散　治沙石淋
　　真定磁　赤芍药
　　右等分为细末浓煎灯心汤空心调服
　　治石淋取石下了当吃此両方以除病根
　　紫花　杏仁　桔梗　羌活　芍药　麻黄　蔓荆子　前胡　荆芥穗【各等分】
　　右细杵罗为煮散每服二钱以水一盏生姜一片同煎取八分食后去滓热服体气若进凉药不得不吃此药却吃后方也
　　续断　龞甲　鸡内金　川芎　茯苓　石槲牛膝　莵丝子【各半両】枳殻　南彬　木通草【各一両】
　　右为细末将硇砂三铢化熟汤些小对炼蜜丸如梧桐子大空心盐汤下三十丸若上焦热骨槽热甚吃前方少吃此方若气虚下部虚而上焦不热甚吃此方少吃前方也病者自量脏腑进服免有误失
　　治石淋小便时沙石下血塞其水道疼痛不可忍经及时日水道不通其气上攻头痛面目浮肿则四枝八节俱肿其石大者如核坚硬而有棱角其石小者惟碎石相结通下即碎宜服此取石方若体气健大腑热者先吃后方数盏方吃此取石方
　　滑石　射干　知母　冬葵子【各一分】通草【三分】
　　右为细末每服二钱半水一盏半苦竹叶十片同煎取一盏煎食后去滓热服若大腑脏热头痛者此因体气壮健先进后方药二三盏然后吃取石方
　　治石淋水道不通却头痛眼昏先宜吃此方
　　麻黄【去根】荆芥穗　蔓荆子　羌活　射干　知母防风　紫莞【去沙】牵牛　半夏【二铢】
　　右杵罗为细末每服二钱水一盏煎取九分食后去滓热吃
　　琥珀汤　治石淋
　　琥珀　当归末【半両】淋石【一分研】
　　右为细末每服二钱米饮调下不瘥服后药
　　治石淋发烦闷
</div>
    <div class="pagination">
<a href="普济方四库_page854.html">上一页</a><span>...</span><a href="普济方四库_page850.html">850</a><a href="普济方四库_page851.html">851</a><a href="普济方四库_page852.html">852</a><a href="普济方四库_page853.html">853</a><a href="普济方四库_page854.html">854</a><span class="current-page">855</span><a href="普济方四库_page856.html">856</a><a href="普济方四库_page857.html">857</a><a href="普济方四库_page858.html">858</a><a href="普济方四库_page859.html">859</a><a href="普济方四库_page860.html">860</a><span>...</span><a href="普济方四库_page856.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
