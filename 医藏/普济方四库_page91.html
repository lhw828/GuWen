<!DOCTYPE html>
<html>
<head>
    <meta charset="UTF-8">
    <title>普济方四库 - 第 91 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 91 页/共 1812 页</h1>
    <div class="content">　　右为末炼蜜为丸如梧桐子大空心日午夜卧温酒下盐汤亦得
　　肉苁蓉丸【出圣济总録】治肾气虚损羸瘦饮食不作肌肤腰膝疼痛
　　肉苁蓉【酒浸一宿】石斛【去根】磁石【火煅醋淬七次】鹿茸【酥炙】桂【去粗皮】巴防天【去心】杜仲【炒去丝】木香【各一两】覆盆子【一两】
　　右为末炼蜜为丸如梧桐子大每服二十丸至三十丸温酒下盐汤亦得空心日午临晩服
　　肉苁蓉丸【出圣济总録】治肾臓虚损小便数滑胫无力渐羸瘦
　　肉苁蓉【酒浸一宿】附子【炮去皮脐】白蒺藜【炒去角】桑螵蛸【炒各二两】五味子【炒】龙骨【研各一两】黄耆【炒】丝子　石斛【去根各一两半】
　　右为末炼蜜丸如梧桐子大每服二十丸空心盐汤下
　　石钟乳丸【出圣济总録】治肾臓虚损骨痿羸瘦行无力短气不足腰背相引疼痛
　　石钟乳【二两】丝子【酒浸研为末一两】五味子【一两】蛇床子【一两】黄耆【二两】续断【一两】萆薢乌头【炮去皮脐各一两】
　　右为末酒糊为丸如梧桐子大每服二十丸温酒下空心日午夜服
　　丝子丸【出圣济总録】治肾臓虚损精髓枯竭形体瘦弱筋骨痿软昼夜疼痛腰膝冷痹耳内虚鸣宜服丝子【酒浸三日】肉苁蓉【酒浸】天雄【炮去皮脐各二两】骨碎补【去毛一两】薏苡仁【炒】地龙【去土焙干各一两】石硫黄【研半两】
　　右为末酒煮糊丸如梧桐子大空心温酒或盐汤下二十丸加至三十丸
　　鹿茸丸【出圣济总録】治肾臓伤惫腰膝无力形瘦骨痿头目昏沈时忽发晕项背疼痛不得俛仰
　　鹿茸【酥炙】天雄【炮去皮脐】白附子　鹿髓【去膜别研如膏各一两】腽肭脐【一对酥炙】
　　右以四味为末与鹿髓同研和令匀炼蜜和丸如梧桐子大温酒下三十丸日三两服
　　巴防天丸【出圣济总録】治肾臓冷虚体羸瘦骨痿腰脚疼痛脐腹冷痛饮食无味行坐无力夜多梦泄耳内蝉鸣
　　巴防天【去心】补骨脂【炒各半两】附子【炮去皮脐】蘹香子【炒两】
　　右为末用酒熬一半成膏一半杵和丸如梧桐子大每服二十丸空心食前盐汤下
　　肾虚多唾【附论】
　　夫水饮非升降不能导非阳气不能消烁肾虚多唾者肾臓不足阳气虚防而又隂寒凝结停滞于胸膈之间不能消烁水饮上溢于齿牙故喜唾也夫肾主于水其下为膀胱是肾之腋主于津液二经允象于水故为表也若臓腑和平水液下流于小腹若肾气劳损膀胱虚弱隂气不足阳气有余则上生热心胸壅滞水饮停积故令常唾也
　　赤茯苓丸【出圣恵方】治肾虚损上壅痰滞常唾稠浊腹脇胀满吃食无味
　　赤茯苓【一两】甜瓜子【三分】人参【三分去芦】旋复花【三分】半夏【一两】梹榔【三分】枳殻【半两麸炒】草豆蔲【半两去皮】前胡【三分】附子【炮去皮脐】厚朴【三分去粗皮姜汁制】
　　右为末以生姜汁煮糊和丸如梧桐子大每服食前服以姜枣汤下二十丸
　　白术丸【出圣济方】治肾臓虚损心膈痰涎壅滞常唾胸脇闷白术【一两】赤茯苓【一两】附子【三分炮去皮脐】桂心【一两】紫苑【三分】诃黎勒【一两】前胡【一两】桔梗【一两去芦】人参【一两】陈皮【三分】梹榔【半两】半夏【一两防炒】
　　右为末以生姜汁面糊丸如梧桐子大食前以枳殻汤下二十丸
　　泽防散【出圣恵方】治肾臓虚损上壅痰涎结聚常唾胃弱少食宜服
　　泽防【一两】人参【三两】旋复花【三分】麦门冬【三分去心】枳实【五钱麸炒】前胡【三分】桔梗【三分】甘草【一两炙】杏仁【去皮尖三分】半夏【二两炒】
　　右为散每服三钱以水一钟入生姜半分煎至六分去滓食前服
　　人参散【出圣恵方】治肾臓虚损冷气所攻下焦虚冷壅滞唾液稠粘
　　人参【一两】五味子　白术　附子【炮去皮脐】细辛　半夏【各半两】前胡　黄耆　桂心【各半两】枳实【麸炒】甘草【各三分】
　　右防咀如麻豆大每服三钱水一盏生姜三片煎至七分去滓温服
　　半夏丸　治肾臓虚损壅塞唾液不休心胸烦闷半夏【汤浸七遍去滑为术三两】前胡【一两】赤茯苓　梹榔　陈皮【去白】诃子　枳殻【麸炒】人参　桔梗【炒】五味子【各半两】附子【炮去皮脐半两】
　　右为末面糊为丸如梧桐子大毎服二十丸至三十丸食前温酒生姜汤下
　　前胡汤　治肾臓虚损头目昏顺三焦气利胸膈进饮食
　　前胡【一两】白茯苓【三钱】木香【五钱】附子【炮去皮脐】大腹皮【一两】桔梗【半两炒】枳殻【麸炒半两】五味子【一两】甘草【炙半两】半夏【半两生姜自然汁四两水一升于银器内浸晒干焙】
　　右剉如麻豆大每服五钱水二盏入生姜三片同煎至一盏去滓食前服
　　前胡散【出圣恵方】治肾臓虚损脾气乏弱津液不荣上焦生热常唾稠粘胸膈壅滞不欲饮食
　　前胡【一两】大腹皮【三钱】半夏【一两汤泡炒】杏仁【去皮尖炒一两】陈皮【去白三钱】泽防【一两】赤茯苓【一两】甘草【半两炙】
　　右为散每服三钱水一盏入姜三片煎至六分去滓食前温服
　　半夏散【出圣恵方】治肾臓虚损上热下冷心胷壅滞痰毒结实唾如筋胶饮食少进
　　半夏【一两汤浸七次炒】川乌头【半两去皮脐】防风【半两】旋复花【一两】前胡【二两】赤茯苓【一两】桂心【一两】白术【半两】甘草【半两炙】
　　右为散每服三钱水一钟入姜三片煎至六分去滓食前服
　　地黄汤　治肾虚多唾
　　熟地黄【焙】鹿茸【酥炙】巴防【去心】枸杞子　丹参　五加皮【各一两】车前子【一两】桂【三钱】防风【一两】
　　右防咀如麻豆大每服四钱水二盏煎至半盏去滓温服
　　茯苓汤　治虚损短气咽喉凝唾不出如胶【方见虚劳门虚劳少气类】
　　诃黎勒丸　治肾虚常唾
　　诃子　半夏【汤泡七次炒】桔梗　陈皮【去白】杏仁【去皮尖研】梹榔　五味子　泽防【各等分】
　　右捣七味为末入杏仁和匀生姜汁煮面糊丸如梧桐子大每服三十丸淡姜汤下
　　五味子丸治肾虚痰唾不休
　　五味子　白茯苓　前胡【各一两】半夏【汤泡七次炒】麦门冬【去心】山茱茰【各半两】贝母【三钱】
　　右为末炼蜜为丸如梧桐子大每服三十丸食前姜汤送下日二服










　　普济方卷三十二
<子部,医家类,普济方>
　　钦定四库全书
　　普济方卷三十三　　　明　周王朱橚　撰肾臓门
　　肾虚漏浊遗精【附论】
　　素问云夫肾精者身之本也葢五臓六腑皆有精肾为都会闗司之所命聴于心人能法道清净精气内持火来坎户水到离宫隂平阳秘精元宻固矣若夫思虑不节嗜欲过度使水火不交精元失守由是为赤浊白浊之患焉赤浊者是心虚有热也常因思虑而得之白浊者肾虚有寒也过于嗜欲而得之其状凝面如油光彩不定常时浊漏粘如膏糊皆思虑嗜欲之所致耳各分致病之由施以治法坎离既济隂阳协和然后火不上炎而神自清水不下渗而精自固安有赤浊白浊之患哉虽然思虑过度不特伤心亦能病脾脾土虚而肾不足故土邪克水亦令人便下浑浊史戴之又云夏则土燥而水浊冬则土坚而水清医若峻补则疾愈甚以中和之药疗之水火既济土自坚其精固矣遗精白浊二证脉息多濇医经曰男子二八肾气盛天癸至天癸者精之本也肾臓不足皆由不善卫生喜怒多劳忧愁思虑嗜欲过度起居不常遂致心火炎上而熄肾水散漫而无归上下不得交养心肾受病令人遗精白浊肾受病者亦令人遗精白浊皆心肾不交闗键不定之故耳肾病者当禁固之心病者当安宁之更有少壮之人情动于中所愿不得意淫于外一门内有是证者大要于治之法不宜秘固秘固则愈甚惟当以后方猪苓丸主之葢半夏有利猪苓导气使通之也但虚损精滑之人却不宜服无因而出者曰尿因见闻而出者曰精心不足而热赤曰赤浊心不足而肾冷者为白浊隂不升阳不降是以有清浊不分又有脾精不禁小便漏浊淋沥不止手足腰背酸疼用苍术等剂则脾精生于内也邪客于隂神不守舎故心有所感梦而后泄也其有少年气盛鳏旷多时强制情欲不自觉知此泄如瓶之满而溢者也人或有之是为无病勿药可矣心家气虚不能主宰或心受热阳气不收此泄如瓶之侧而出者也人多有之其病犹轻令和平之剂补之臓腑精弱其元久亏心不摄念肾不摄精此泄如瓶之碎而漏者也人或有之其病最重须当大补汤主之梦泄尤甚于房劳此世习闻其説者也又有神气消磨异性横生风邪乗虚致干其正往往与妖魅交媾是尤甚也宜用法药调治之
　　韭子丸【出千金方】治房室过度精泄自出不禁腰背不得屈伸食不生肌两脚苦弱此药治之
　　韭子【一升】甘草【一两】桂心【半两】紫石英【半两】当归【二两】禹余粮【一两】逺志【一两】山茱茰【一两】天雄【一两】紫苑【半两】薯蓣【半两】细辛【一两】茯苓【一两】姜蚕【半两】菖蒲【半两】人参【一两】杜仲【一两】白术【二两】干姜【二两】芎防【二两】附子　石斛【各一两】大枣【五十个】牛膝【半两】干漆【半两】天门冬【一两半】茯苓【一两】黄耆【一两】丝子【一两】干地黄【二两】蛇床子【半两】
　　右为细末入牛髓同白蜜膏合捣三五千杵空心服丸如梧桐子大每服十五丸日再服可加至二十丸
　　玉鎻固真丹【出危氏方】治心气不足思虑太过肾经虚损真阳不固旋有遗泄小便经嵗白浊或淡赤或如膏梦寐精泄甚则身体拘倦骨节酸疼饮食不进面色黧黒容枯肌瘦唇干舌燥虚烦盗汗举动力乏多服效白龙骨【半斤】磁石【醋淬七次】硃砂【各一两】牡蛎【煆一两】紫梢花【一两半】家韭子　丝子【各二两】鹿茸【酒浸炙】白茯苓【一两】川巴防【一两】官桂【一两】肉苁蓉【酒浸】桑螵蛸【酒浸】当归【各二两】木香【不见火】逺志【甘草水煮取肉】苍术【各一两】茴香【炒】吴茰【炒】川练子【炒】桑寄生【各半两】沈香【半两】黄耆【一两】绵附子【炮去皮脐一两】
　　右为末炼蜜和丸如梧桐子大毎服五十丸温酒盐汤下
　　棘刺丸　治虚劳诸气不足梦泄失精【方见虚劳门梦泄頬】八药灵砂丸【出危氏方】治诸虚百损白浊耳鸣
　　当归【酒浸】鹿茸【去毛盐水酒炙】黄耆【各一两】沈香【一两】北五味【半两】逺志【一两】酸仁【一两】茴香【炒】吴茱茰【去核】破故纸【炒】牡蛎【煆】熟地【二两】人参【一两】龙骨【煆】附子　巴防【各一两】硃砂【一两】
　　右为末酒糊和丸每服五十丸至七十丸温酒盐汤下
　　龙齿补心汤【出直格方】治诸虚不足潮热心内惊惕睡卧不宁小便油浊
　　龙齿【煆】人参　当归【酒浸】熟地【各一两】桔梗【焙】酸仁【半两】麦门冬【去心】半夏麴【各一两】白术【炒】甘草【各半两炙】枳殻【麸炒】白茯苓【去木】逺志【一两】肉桂【二钱半】黄耆【七钱半炙】
　　右为末每服三钱水盏半姜五片粳米一撮同煎不拘时服
　　鹿茸益精丸【出直格方】治心虚肾冷漏精白浊
　　鹿茸【去毛酥炙】桑螵蛸【瓦上焙】肉苁蓉　当归　巴防天【去心】丝子【酒浸】杜仲【盐水炒断丝】益智仁　川练子【去皮取肉】赤石脂　韭子【炒】禹余粮【煆用醋淬碎为度各三钱】破故纸山茱茰　龙骨【二两】滴乳香【一分】
　　右为末酒糊丸如梧桐子大每服七十丸食前白茯苓煎汤下
　　茸丸【出经验方】治心肾不交小便滑数精神耗散腰脚无力
　　鹿茸　肉苁蓉　干地黄　萆薢　杜仲　五味子　白茯苓【各二两】木瓜【一两】巴防　枸子　川牛膝　补骨脂　青盐【各二两】丝子　金铃子【各五两】莲肉【八两】
　　右依法炮制为末酒煮山药末糊为丸如梧桐子大每服五六十丸空心温酒或盐汤送下
　　暖肾丸【出直格方】治肾虚多溺或小便不禁而浊
　　葫芦巴【炒一两】破故纸【炒一两半】川练子【炒研一两】益智仁【二两】熟地黄【三两】鹿茸【酥炙】赤石脂【各一两】山茱茰【一两】代赭石【醋煅】龙骨【各半两】海螵蛸【一两】艾【醋炙】丁香　沈香　乳香【各二钱】禹余粮【醋煅碎三钱】
　　右为末糊丸桐子大每服五十丸煎石菖蒲汤送下
　　子午丸【出危氏方】治心肾俱虚梦寐惊悸常自烦闷短气不乐消渇停饮下赤白浊甚至四体无力眼昏形瘦耳鸣头晕恶风怯冷
　　榧子【去壳二两】莲肉【去心】枸杞子　白龙骨　川巴防【去心】破故纸【炒】真虎珀【各一两】芡实【一两半】赭石　白矾【枯】赤茯苓【各一两】白茯苓【二两】文蛤【半两】莲花【半两】牡蛎【煅一两】
　　右为末酒蒸肉苁蓉一斤烂研为丸如桐子大硃砂为衣煎萆薢汤空心吞下忌劳力房事
　　十四友丸　补诸虚不足益血收敛心气治怔忪不宁精神昏倦不安赤白浊甚【方见心脏门心虚类】
　　心肾丸【见诸虚门】治水火不济心下怔忪夜盗汗便赤梦遗鹿茸散　治臓腑久虚梦泄
　　鹿角屑【一两】鹿茸【酥炙一两】白茯苓【三钱】人参【一两】桑螵蛸【研一两】芎防【一两】当归【一两】破故纸【炒】龙骨【各半两】栢子仁【去殻】甘草【炙各一两】榧子【酒浸一宿半两】
　　右为末每服三钱半生姜五片三枚粳米百粒食前煎服
　　家韭子丸【出直格方】治肾气不足精遗【方见小便淋门遗精类】
　　逺志丸【出直格方】治肾不足遗精白浊惊悸健忘梦寐不安足胫酸疼
　　逺志【去心取肉】地黄【洗】天门冬【去心】龙齿【各一两研】麦门冬【去心】五味子【一两】车前子【半两】白茯苓【去木】地骨皮【各一两三钱】桂【六钱】山药【炒】熟地【一两半】
　　右为末炼蜜和丸如梧桐子大每服五十丸食前粳米汤送下
　　芡实丸【出危氏方】治思虑伤心房劳伤肾心肾不交精元不固面少顔色惊悸健忘梦泄小便赤澁遗精白浊足胫酸疼耳聋目昏【方见诸虚门补虚固精类】
</div>
    <div class="pagination">
<a href="普济方四库_page90.html">上一页</a><span>...</span><a href="普济方四库_page86.html">86</a><a href="普济方四库_page87.html">87</a><a href="普济方四库_page88.html">88</a><a href="普济方四库_page89.html">89</a><a href="普济方四库_page90.html">90</a><span class="current-page">91</span><a href="普济方四库_page92.html">92</a><a href="普济方四库_page93.html">93</a><a href="普济方四库_page94.html">94</a><a href="普济方四库_page95.html">95</a><a href="普济方四库_page96.html">96</a><span>...</span><a href="普济方四库_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
