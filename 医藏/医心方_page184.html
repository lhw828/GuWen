<!DOCTYPE html>
<html>
<head>
    <meta charset="UTF-8">
    <title>医心方 - 第 184 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 184 页/共 249 页</h1>
    <div class="content">　　卷第二十三

　　治产后月水不调方第四十八

　　《病源论》云：产伤动血气，虚损未复而风邪冷热之气客于经络，乍冷乍热，冷则血结，热则血消。故令血或多或少，乍在月前，或在月后，为不调也。

　　《子母秘录》云：产后月水闭，乍在月前，或在月后，腰腹痛，手足烦疼，唇口干，连年月水不通，血干着脊，牡丹丸方：苦参（十分） 牡丹（五分） 贝母（三分）

　　上三物，捣筛，蜜丸如梧子，先食以粥清汁，服七丸，日三。

　　卷第二十三

　　治产后月水不通方第四十九

　　《病源论》云：产后虚损未复，为风冷所伤。故令月水不通。

　　《葛氏方》云：产后月水不通方：桂心为末，酒服方寸匕。

　　又方：铁杵锤烧，纳酒中，服之。

　　《子母秘录》云：产后月事不通方：浓朴皮三大两，以水三大升，煮取一升，分三服。空腹服之，神验。

　　卷第二十三

　　治产后生疮方第五十

　　《录验方》治产后匝身生疮，状如灼疮，热如火方：桃仁，捣，和以猪膏，敷疮上，日二三过，便愈。

　　医心方卷二十三医心方卷二十三背记右KT KT （左右符俱以朱书之。）

　　东借十步西借十步南借十步北借十步上借十步下借十步壁方之中四十余步产妇借地恐有秽污或有东海神王北壁或有西海神王或有南海神王或有北海神王或有日游将军白虎夫人横去十文轩辕招摇举高十丈天狗地轴入地十丈急急如律令以上第七叶

　　卷第二十四

　　治无子法第一

　　《病源论》云：妇人无子，其事有三也。一者坟墓不嗣，二者夫妇年命相克，三者夫病妇疾，皆使无子。其若是坟墓不嗣，年命相克，此二者，非药能益。若夫病妇疾，须将饵，故得有效也。然妇人挟 无子，皆由劳伤血气，冷热不调。而受风寒，客于子宫，致胞内生疾。或月经涩闭，或崩内带下，致阴阳之气不和，经血之行乖候，故无子也。

　　又云：男人无子者，其精清如水，冷如铁，皆无子。

　　又云：泻精，精不射出，俱聚在阴头，亦无子也。

　　《千金方》云：凡人无子，当夫妻俱有五劳七伤所致。治之法，男服七子散，女服紫石门冬丸。

　　七子散方：五味（八分） 牡荆子（八分） 菟丝子（八分，渍酒三宿） 车前子（八分） 菥子（八分） 薯蓣（八分） 石斛（八分） 干地黄（八分） 杜仲（八分） 鹿茸（八分）

　　远志（八分） 附子（六分，炮） 蛇床子（六分） 芎 （六分） 山茱萸（五分） 天雄（五分，炮） 人参（五分） 茯苓（五分） 黄 （五分） 牛膝（五分） 桂心（十分） 巴戟天（三两） 苁蓉（七分） 钟乳（二两）

　　凡二十四味，酒服方寸匕，日二，以知为度，禁如法。不能酒者，蜜丸服。

　　紫石门冬丸方：紫石英（三两，七日研之，少得上浮即熟） 天门冬（三两） 当归（八分） 芎 （八分） 紫葳（八分） 卷柏（八分） 桂心（八分） 乌头（八分） 牡蒙（八分） 干地黄（八分） 石斛（八分） 禹余粮（八分） 辛夷心（八分） 人参（五分） 寄生（五分） 续断（五分） 细辛（五分） 浓朴（五分） 干姜（五分） 食茱萸（五分） 牡丹（五分） 牛膝（五分） 薯蓣（六分） 乌贼骨（六分） 甘草（六分） 柏仁（四分）

　　凡二十六味，捣筛，蜜和，酒服如梧子十丸，日三，渐增至三十丸，以腹中热为度，禁如药法。比来服者，皆不至尽剂即有身。

　　《僧深方》：庆云散治大（丈）夫阳气不足，不能施化，施化无所成方：天门冬（九两，去心） 菟丝子（一升） 桑上寄生（四两） 紫石英（二两） 覆盆子（一升） 五味子（一升） 天雄（一两，炮） 石斛（三两） 术（三两，熬，令反色）

　　素不耐冷者，去寄生，加细辛四两。

　　凡九物，冶合，下筛，以酒服方寸匕，先食日三。阳气少而无子者，去石斛，加槟榔十五枚。

　　承泽丸 治妇人下焦三十六疾不孕育及绝产方：梅核（一升） 辛夷（一升） 本（一两） 泽兰（十五合） 溲疏（一两） 葛上亭长（七枚）

　　凡六物，冶，下筛，和以蜜丸如蜱豆，先食服二丸，日三，不知稍增。

　　《极要方》疗无子不受精，精入即出，此子门闭也：山茱萸（一两） 酸枣（二两） 柏子仁（二两） 五味子（二两）

　　上，下筛，以好淳酒，丸如麻子，先食吞下二丸。颖川都尉张君夫人年四十八无子，服此药即生二男。药无禁。

　　《葛氏方》治妇人不生子方：以戊子日令妇人敞胫卧上西北首，交接。五月、七月、庚子、壬子日尤佳。

　　又方：桃花未舒者，阴干百日，捣末，以戊子日三指撮，酒服。

　　《耆婆方》云：常以四月八日，二月八日奉佛香花，令人多子孙，无病。

　　《新录方》云：正月始雨水，男女各饮一坏（杯），有子。

　　又方：常以戊子日日中时合阴阳，解发振，立得。

　　又方：灸中极穴，在脐下四寸。

　　《录验方》云：治妇人无子方：柏子仁（一升） 茯苓末（一升）

　　捣，合乳汁和服，如梧子十丸。（《葛氏方》同之。）

　　《枕中方》云：欲得生子日，子日正午时，面向南卧，合阴阳，（即）有验。

　　又云：老子曰：取井中虾蟆着户上，生子必贵。

　　《玉房秘诀》云：治妇人无子，令妇人左手持小豆二七枚，右手扶男子阴头纳女阴中，左手纳豆着口中，女自男阴同入，闻男阴精下，女仍当咽豆。有效万全，不失一也。女人自闻知男人精出，不得失时候。

　　又云：妇人怀子未满三月，以戊子取男子冠缨烧之，以取灰，以酒尽服之，生子富贵明达。秘之秘之。

　　《本草拾遗》云：夫尿处土令有子。壬子日，妇人取少许，水和服之，是日就房，即有娠也。

　　又云：正月十五日灯盏令人有子，夫妻共于灯下盗取，置卧床下，勿令人知，当此月有娠。

　　卷第二十四

　　知有子法第二

</div>
    <div class="pagination">
<a href="医心方_page183.html">上一页</a><span>...</span><a href="医心方_page179.html">179</a><a href="医心方_page180.html">180</a><a href="医心方_page181.html">181</a><a href="医心方_page182.html">182</a><a href="医心方_page183.html">183</a><span class="current-page">184</span><a href="医心方_page185.html">185</a><a href="医心方_page186.html">186</a><a href="医心方_page187.html">187</a><a href="医心方_page188.html">188</a><a href="医心方_page189.html">189</a><span>...</span><a href="医心方_page185.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
