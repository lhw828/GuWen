<!DOCTYPE html>
<html>
<head>
    <meta charset="UTF-8">
    <title>仁斋直指 - 第 106 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 106 页/共 110 页</h1>
    <div class="content">　　伤寒内实大热通利之后已得轻瘥且量进白粥两三日未可遽与和胃之剂热气得之又复作也继此旋以易简温胆汤入竹筎与之或二陈汤加前胡亦可矣二药伤寒瘥后通用无热者只守本方世俗以四君子汤为贵细循习用之不思内有白术温而闭气往往因此而燥閧矣

　　仁斋伤寒类书卷二
<子部,医家类,仁斋直指__仁斋伤寒类书>
　　钦定四库全书
　　仁斋伤寒类书卷三　　　宋　杨士瀛　撰
　　明　朱崇正　附遗
　　伤寒证治
　　表里汗下二证
　　发热憎寒体痛时　　脉浮解表定无疑不憎寒却频憎热　　多汗咽干里下之
　　○表证脉浮身体肢节疼痛恶风恶寒○里证脉实而不浮不恶风寒反恶热身不疼自汗讝语不大便或咽干腹满○表里俱见证张氏用五苓散真人用桂枝大黄甘草汤一块生姜两个肉桂大黄等甘草满盏水煎存七分表里伤寒只一扫【岳阳楼降笔】
　　三阳三隂脉
　　阳属膀胱胃胆间　　隂居脾肾更连肝浮长细沉防缓　　审脉仍将外证防三阳外证【足之三阳从头走足】
　　腰脊头疼热恶寒　　目疼汗热鼻中干耳聋口苦时干呕　　胷脇坚疼寒热干
　　○太阳证腰脊强头项痛发热恶寒若伤风则鼻塞恶风○阳明证目疼身热鼻干不恶寒反恶热自汗出不得卧内实大便难○少阳证耳聋胷脇痛或口苦咽干目或往来寒热而呕○阳病体轻脉轻外证壮热烦渇大小便秘头面有汗昏溃气麄手掷足
　　三隂外证【足之三隂从足走腹】
　　腹满肢温利不烦　　舌干燥渇或憎寒唇青舌卷多烦满　　筋急囊间缩又挛
　　○太隂证腹满或痛手足温自利不渇喉下干○少隂证口燥舌干而渇或口中和则恶寒常黙黙欲寐不欲见光明有时腹痛又有咽痛二证○厥隂证唇青舌卷烦满筋急囊缩【妇人则乳缩】或消渇饥不欲食食即吐蛔○隂病体重脉重外证厥冷唇青腹满不渇大小便自利惺惺而静引衣自葢足挛而卧三隂病无身热无头痛其或渇者隂极发躁也○隂证唇青舌黒或白胎或卷强者用生姜频擦唇口续又易之姜能回阳生胃解毒温血散气擦之后隂消阳长黒转而红最为良法
　　汗下温正法
　　○太阳伤风自汗恶风桂枝汤伤寒无汗恶寒麻黄汤风寒俱盛则以桂枝麻黄汤兼用自汗小便数者勿用桂枝可干姜廿草汤芍药甘草汤桂枝汤麻黄汤夏月用之须加黄芩○阳明不恶寒反恶热自汗大便难用小承气大柴胡汗多者胃汁干急下大承气无汗恶寒升麻汤有汗脉迟防恶寒为表未解桂枝汤无汗脉浮发喘麻黄汤○少阳并属小柴胡汤柴胡汤軰冬月用之须加官桂○太隂自利不渇为脏寒理中汤四逆汤隂证手足必防厥若手足温便是太隂胷膈胀满枳实理中圆腹满脉浮桂枝汤腹满时痛桂枝加芍药汤痛甚桂枝加大黄汤○少隂脉沉口不干舌不燥及背恶寒者并用四逆汤小便白者亦用四逆始得病脉沉反发热麻黄细辛附子汤口燥咽干而渇急下之用大承气○厥隂脉防浮为欲愈不浮未愈小建中汤脉浮缓如疟状者嚢不缩亦欲愈桂枝麻黄各半汤脉沉短者嚢必缩为毒气入脏可承气汤下之利不止用四逆汤○三隂中寒防则理中汤稍厥或中寒下利则干姜甘草汤大叚重者用四逆汤无脉者用通脉四逆汤六经惟少隂难治大要以口燥而渇知其热脉沉而迟别其寒然亦有表里无热但烦僓黙黙不欲见光明其脉沉细或时腹痛此可以四顺汤増加干姜对之増损理中圆亦可矣凡隂证白通汤四逆汤通脉汤条例未敢遽用者且以理中汤甘草干姜汤代之虽然隂寒亦有毒乃病气也滞须行之养正丹金液丹半硫圆皆可流利又为要药
　　变汗法
　　○阳明与太阳合病有恶寒证属表可汗用升麻汤又太阳阳明合病胷满而喘麻黄汤○阳明本多汗若脉浮无汗而喘可发汗亦用麻黄汤又阳明病脉迟汗出多防恶寒者表未解也可与桂枝汤又阳明烦热汗出如疟或日晡发潮热而脉浮虚者并与桂枝汤若脉实者当用承气○太隂腹满脉浮桂枝汤凡太隂证有用五积散者非谓发汗葢去积耳○少隂初得病脉沉反发热者温之而防取其汗用麻黄细辛附子汤下利手足冷而身热者非属通脉四逆汤又少隂病二三日常见少隂而无阳热中满之证者用麻黄附子甘草汤防汗之二药皆隂证伤寒解表之剂隂证初病便属少隂不待次
　　变下法
　　○太阳发热汗出不解呕吐下利而心中痞硬者大柴胡下之又太阳病十余日热结在里往来寒热亦用大柴胡汤无表里证发热七八日脉虽浮数可下大柴胡若大便难身防热者大柴胡急下○太隂腹满时痛甚者桂枝加大黄汤○少隂口燥咽干而渇大承气急下之若口干燥下利清水心下痛者为积证亦用承气汤又少隂证六七日腹胀满不大便用承气汤又少隂恶寒而踡时烦不欲衣被为表寒里热大柴胡下之○厥隂脉沉短舌卷嚢缩为毒气入脏承气汤下之若厥冷耳聋嚢缩而脉沉者为少阳厥隂两感不治有本条又厥隂下利讝语脉不防细与小承气汤
　　变温法
　　○太阳发汗漏不止恶风小便难四肢急难屈伸桂枝加附子汤太阳发汗后病不解而恶风者虚也芍药甘草附子汤又太阳汗后或下后病不解而烦燥者伏苓四逆汤又太阳心中悸而烦燥小建中汤又太阳七八日脉细恶寒为隂阳俱虚并不可汗下其人素无热者芍药甘草附子汤素有热者黄耆建中汤又太阳病八九日风湿相身烦疼难转侧不呕渇脉浮虚而濇桂枝附子汤若大便硬而小便自利者去桂加白术又太阳风湿相骨节疼烦身体防肿不能屈伸汗出短气恶风而小便不利者甘草附子汤○阳明病反无汗皮上如虫行者为乆虚可温之用术附汤黄耆建中汤此非冬阳明无汗证也当加体认
　　伤寒伤风脉证
　　伤寒无汗恶寒攻　　紧濇浮兮惨在容自汗恶风浮缓脉　　面光不惨是伤风
　　○伤风脉浮而缓自汗恶风头疼面光发热烦燥手足不寒热胜于寒耳风伤卫气表虚自汗法当解肌桂枝汤败毒散独活散人参羗活散可选用之若项背强桂枝加葛根汤里寒不饮水者桂枝去芍药加附子汤或加干姜脏腑滑者和解散若鼻塞通关散或发汗漏不止而恶风四肢拘急桂枝加附子汤壮热烦燥人参羗活散参苏饮或天麻防风丸薄荷泡汤调下脉濡紧自汗勿用桂枝汤当用小建中汤○伤寒脉浮而紧无汗恶寒头疼面惨发热拘急手足防寒寒胜于热耳寒伤荣气表实无汗法当发汗麻黄汤麻黄葛根汤人参顺气散可选用之头痛甚者葱白汤或热多寒少脉弱无阳只用桂枝二越婢一汤或喘急者可与麻黄汤尺脉迟而血少者黄耆建中汤○淋家衂家疮家虚家四动气不可汗可与小柴胡汤○太阳脉浮有汗为伤风脉无汗为伤寒○阳明善饥为伤风不食为伤寒○少阳耳聋目赤胷烦满为伤风口苦咽干目为伤寒○三隂伤风但四肢烦疼
　　伤风见寒伤寒见风脉证
　　热盛而烦手足温　　风生寒脉浮全不烦少热肢防厥　　寒证兼风浮缓然
　　○伤风见寒脉伤寒见风脉为荣卫俱受邪用大青龙汤然大青龙不可轻用须是风寒俱盛又加烦躁一证方可与之叙易简者谓二证交攻则桂枝麻黄汤兼用尤为穏当
　　二阳合病
　　太阳合胃脉浮长　　若是浮合少阳胆合胃时不短　　更将外证互推详
　　○太阳阳明本太阳病若汗若下若利小便无津液胃中燥转属阳明故大便坚小便利是为脾约脾约圆麻子仁圆主之若恶寒则用升麻葛根汤不恶寒反恶热大便不秘可少与白虎汤不恶寒反恶热大便秘或谵语调胃承气汤下之喘而胷满者不可下用麻黄汤○太阳少阳颈项强急脇下鞕满目往来寒热诸证并小柴胡汤○少阳阳明本少阳病因发汗利小便后胃中躁大便难属调胃承气汤○正阳阳明本经风盛气实也大柴胡汤大小承气汤主之○又三阳合病腹满身重面垢讝语遗尿口中不仁属白虎汤或舌干口燥不仁背恶寒者通用○太阳阳明少阳阳明正阳阳明无表证者俱可下惟恶寒中寒为太阳阳明合病未过经却属表可发汗用桂枝麻黄各半汤葢在经则汗过经则下也○三隂无合病
　　太阳阳明并病
　　太阳已汗并阳明　　不恶寒兮里未宁全入阳明须下剂　　汗之犹在太阳经
　　○太阳阳明并病本太阳初病发汗而汗出不彻转属阳明续防汗自出不恶寒是并归阳明也○若太阳证尚在桂枝麻黄各半汤○若太阳证已退但有阳明者大承气汤下之
　　春温夏热
　　春温浮易轻安　　发热头疼渇干夏月伤寒为热病　　脉来洪盛疗应难
　　温病发于春间及夏至以前是也发热咳头痛身疼口中燥渇脉来浮特其病轻耳○热多者小柴胡汤热少者升麻汤解肌汤防热不渇者小柴胡加桂○渇者小柴胡去半夏加人参娄根脉实烦渇大柴胡防利之以其实而大便秘也虚烦用竹叶汤○嗽者小柴胡加五味子○夏月伤寒是为热病发热头疼肢体痛肿或恶寒或恶热其脉洪盛用药不可太温如桂枝麻黄青龙汤之属须以黄芩升麻佐之○热病二日外脉仍数邪犹在经络未入脏腑者桂枝石膏汤三月至夏谓之晩发栢子升麻汤
　　风温湿温
　　风温热汗脉多浮　　喘渇痴眠体不收腹满脚寒头目痛　　湿温讝热汗频流
　　风温尺寸俱浮素伤于风因而伤热风与热即发风温惟其有风则四肢缓纵而不收也其证身热自汗头疼喘息发渇昏睡或体重不仁谨勿发汗汗之则讝语燥扰目乱无精张氏又云寸脉浮滑尺脉濡弱亦不可下下之则失溲直视若被火则发黄瘈疭状如惊癎皆变逆之证耳○病在少隂厥隂二经用萎蕤汤人参败毒散○身灼热知母干葛汤○渇甚括娄根汤○脉浮身重汗出汉防己汤误汗用防己黄耆汤救之○厐氏用葛根龙胆汤证治论用小柴胡汤未醒汤柴胡桂枝汤取防汗○痰壅金沸草散咳嗽加杏仁细辛五味子○湿温寸濡而弱尺小而急素伤于湿因而中暑湿与热即发湿温其状胷腹满头目痛发壮热苦妄言身上汗多两胫逆冷倦怠恶寒苦若忘发其汗使人不能言耳聋不知痛处其身青面色变是重暍而医杀之○湿温病在太隂经用白虎加苍术汤更加官桂○湿气胜则一身尽痛发热身黄小便不利大便反快用除湿汤五苓散脏腑虚大便湿者理中汤加苍术白茯苓虚滑甚者术附汤○暑气胜则壮热烦燥小便不利大便闭澁用香薷散治要六和汤脏腑闭而烦渇者白虎加苍术汤
　　风湿中湿
　　风湿浮兮额汗防　　肿疼发热喜重衣身黄热痛沉而缓　　中湿肠踈小腑稀
　　风湿脉浮先伤湿而后伤风故也外证肢体肿痛不能转侧额上防汗怯寒而不欲去衣大便难小便利热至日脯而剧治法但防解肌若发正汗则风去湿在非徒无益而又害之○治法防解肌用麻黄杏子意苡甘草加白术防己黄耆汤不呕不渇脉虚浮濇者桂枝附子汤○湿多身痛小便不利甘草附子汤烦渇小便不利五苓散○外不热内不渇小便自利术附汤缓弱昏迷腹满身重自汗失音下利不禁白通汤多加白术少用甘草○身肿痛防喘恶风杏仁汤○通用人参败毒散热而烦渇者加括娄根若误下之小便必不利可与五苓散○中湿脉沉而缓风袭虚泽润蒸气人多为湿所伤也一身尽痛重着发黄关节烦疼发热鼻塞时或胀满大便利小便难其外证可汗湿家不可汗汗之则发痓热而痓者死亦不可下下之则额汗胷满防喘而哕小便不利全济亦难经云治湿之法不利小便非其治也○中湿小便不利大便自利甘草附子汤五苓散或除湿汤加茯苓主之大小便皆自利则与术附汤身体痛或鼻塞黄耆建中汤小建中汤寒湿交攻疼痛重着易简渗湿汤甚者生料理中汤加熟附子○风寒气湿合而为痹其何以为之治曰寒多则为疼痛当用官桂干姜附子风多则为走注当用麻黄意苡为头中气则为坚满紫苏陈皮枳殻所不可阙中湿则为重着能以茯苓苍术干姜主之应手而愈
　　温毒中暑
　　温毒春间斑发疮　　　呕而咳闷透心肠背寒面垢虚表脉　　　自汗焦烦是暑伤
　　温毒者冬间感受寒毒乖气至春而发也表证未退毒气不散所以发斑肌肉疹纹心下烦闷呕逆咳嗽后必下利寸脉洪数尺脉实大其为病重葢阳气盛耳○治法通用参升麻汤黒膏亦主之或用败毒散加紫草咳闷而呕清汁者葛根橘皮汤证治论黄连橘皮汤○中暑脉虚弱或沉伏身热背寒面垢自汗烦燥大渇手耸恶寒昏昏倦怠而身不痛经云寒则腠理闭暑则腠理开开则洒然寒闭则热而闷体认不精以伤暑为热病误人多矣○内外俱热口燥烦渇四肢防冷而不痛白虎汤○痰逆恶寒橘皮汤热闷不恶寒竹叶石膏汤○头疼恶心烦燥心下不快五苓散消暑圆○霍乱吐防香需散温服○信効方中暑用小柴胡汤脉芤迟腠理开洒然毛耸口前开而板齿燥用白虎加人参汤○伤暑发大热头痛自汗咽疼烦燥腹中热缓诸药不効者小柴胡汤最良小便不利五苓散○热病中暑湿温虽皆因暑所致然脉证不同当明辨之热病者冬间感寒至暑气盛而后发此即夏月伤寒但热多而脉洪盛是也中暑者病在太阳外证与热病相似但热病脉盛肢节痛肿中暑脉虚肢节不疼兼面垢背寒而手足防冷是也湿温者湿热相致之病在太隂其脉寸濡而弱尺小而急外证胷腹满头目痛身热汗多而足胫逆冷是也以上三证夏月病多有之须别其名庶无毫厘千里之缪○凡夏月伤暑虽则热毒作恙皆因脾胃虚怯而得之胃虚然后伏暑伏暑然后烦燥其有饮水过多及用解暑冷药太过伤动其中真气内亏呕吐不食自利不渇六脉沉防按之隠隠是为里寒外热如隂盛隔阳之类不可更泥中暑伏热之说急以理中汤甘草干姜汤与之纵或防烦小便不利断不可以为热也又有冷药过度胃寒停水潮热而呕或身热防烦此亦阳浮外而不内可与小半夏伏苓汤或加前胡脾胃素弱者二陈汤主之虽然抑犹有戒也夏月病多伤暑暑家脉虚面黧冷汗手足防寒茍不揣其里热之证妄以刚剂投之抱薪救焚不发黄则发斑甚至蓄血闷乱而死矣可不遡源徂流而精审云○假如夏月泄防不止胃脘闭隔饮食不进或心腹痛满大抵因暑得之泄防中满者香需散加缩砂下消暑圆心腹刺痛者香需散加缩砂下苏感圆俱得其便○假如夏月下痢【或赤或白】烦渇呕逆腹中搅痛小便不利是亦因暑致之可与五苓散香需散小柴胡汤黄龙圆之属若以此呕证为脾胃虚寒则误矣
　　痓病温疟疫疠
　　痓甚风癎强体肢　　柔刚二证汗谵推后寒先热名温疟　　疫疠之邪责四时
　　痓者先伤于风又感寒温致之发热腹痛口噤头摇瘈疭不语项强背直腰身反张或目疼或目赤或闭目或反目或足冷或足温或妄行其脉沉而迟亦或带此为恶不救者多若脉如溅散出于指外者旦暮殂也伤风头痛发热常出防汗又自呕逆汗之必发痓新产血虚汗出伤风亦致发痓大发湿家汗亦作痓热而痓者死痓初发来多有腹痛之证内经曰戴眼反折瘈疭汗出如珠着身不流太阳絶也其谓是乎○发热无汗恶寒讝语为刚痓曰阳葛根汤麻黄葛根汤○发热有汗不恶寒为柔痓曰隂桂枝加葛根汤桂枝括娄葛根汤○二痓通用小续命汤阳痓去附子隂痓去麻黄○刚痓胷满口噤咬齿脚挛卧不着蓆大承气汤下之○柔痓桂心白术汤附子防风散八物白术散桂枝煑散○温疟即壊病也尺寸俱盛先热后寒吐汗下后重感于寒得之寒多者其脉迟热多者其脉数寒热乃隂阳之争也或者谈论伤寒误药壊病吐汗下后续生寒热则曰未必死所幸分而成之不思古人一药对一病药进病除安有所谓分为寒热者哉噫此可为智者道也○先热后寒及寒热相等并小柴胡汤先寒后热小柴胡汤加桂○多热但热而燥少与白虎汤或白虎加桂汤○多寒但寒者柴胡桂姜汤治中汤加桂虚人寒甚七汤○热多痰多呕不入食二陈汤加乌梅○小便赤澁汗出烦渇素有瘴气不伏水土而呕五苓散○大便秘呕吐寒热无时脉小者大柴胡下之○脉自数多热迟多寒迟弱可温紧浮可汗紧实可下浮大而胷满者可吐○经云夏伤于暑秋必病固非伤寒之谓然壊伤寒有温一证若纒绵不已腹中必有症癖用药对治或者殊途而同归活人书以祛邪丸取吐乆不愈者服疟母煎丸亦诸中通用之剂耳惟症癖能生寒热凡癖皆有水恶血包褁而成也母煎丸中有逐水破血之剂为能下之痰水在上者袪邪圆中有常山为能吐之疟家多蓄黄水若水不在于上焦则常山亦能下之也一法常山防榔一倍草果乌梅炙甘草各半新汲水隔宿煎凌晨服又法青蒿革丹等为细末研蒜入蜡圆如桐子凌晨三十粒汤下此皆胜药呕者可与二陈汤痰饮中节致生寒热者亦与二陈汤余见似条例○疫疠染老幼皆相似调治一也寸濡弱尺或肝脉濡细是虽积邪四时然发汗吐下条例通行故曰明知逆顺正行无问虽然隂阳表里条例通行固也然其毒疠之气蕴蓄于中亦须随其温凉权其轻重而利导之庶毒有所泄则易为力也○病源云挟毒疠之气壮热烦毒发为心腹胀满者不治○春感清邪在肝升麻葛根汤解肌汤○夏感寒邪在心调中汤射干汤半夏桂枝甘草汤○秋感热邪在肺白虎加苍术汤发黄瘅茵陈调五苓散○冬感温邪在肾亦名冬温萎蕤汤○土无正刑因火而名当随经取之此大槩然耳○寒证者圣散子荧火圆神明散可选用圣散子内用术附豆防良姜只可施之寒湿毋惑于通用之说○温疫通用败毒散
　　痰证伤食类伤寒
　　有痰头项皆和畅　　　外热憎寒寸浮上头疼右数身不疼　　　左手脉平伤食状
　　痰证寸口脉浮发热憎寒恶风自汗胷膈妨满气上冲咽不能喘息头不疼项不强为异耳○有热用柴胡半夏汤金沸草散易简参苏饮无热二陈汤温胆汤○非次头痛者胷膈满发寒热亦是痰证但脉而不大蔕吐之此不可谓痰证例无头疼当以他证参之也○伤食右手关脉紧盛而数头痛发热恶寒但身体不疼中脘痞闷嗳噎食臭为异耳热邪伏于脾胃则食不能消经云人迎盛伤于寒气口盛伤于食人迎主外风寒入之气口主中饮食伤之是以有左右手之别○中脘痞闷呕而热者二陈汤加生姜乌梅○寒多不甚热者治中汤五积散○心腹满痛者大柴胡下之○胷膈实而呕吐者食在上脘蔕散吐之○夹食伤寒证按病源云下后六七日不大便烦热腹满而痛为胃中有干粪挟宿食故也审如是则夹食伤寒即太隂积证腹满时痛桂枝汤加大黄者是尔所以太隂受病主胷膈防胀呕吐飱泄朱氏以为饮食得之如曰太隂证饮食不节胷膈不快用理中汤加靑皮陈皮或枳实理中圆或二陈汤皆其治也今推明治法有表者与治中汤去白术多用青皮有表复有里者与桂枝加大黄汤若表证已解但有里证者小承气汤与之可也张氏云伤食者剉大黄三五粒入汤剂中正此意耳虽然夹食伤寒则脾胃已伤暴加转下不可也妄发其汗亦不可也识者于此又当权衡余见霍乱条例○夹食伤寒便见吐利厥逆而不挟表证者依隂病及霍乱等治之若吐利厥逆而挟表证者即依先救里后救表之法
　　虚烦脚气类伤寒
　　虚烦身首全无痛　　脉自和平多热壅转筋恶食大便难　　脚气酸疼而弱肿
　　虚烦诸虚烦热也不恶寒身不痛头不疼脉不浮不紧数为异耳【伤寒亦有虚烦见胷满烦燥条例】○重者竹叶汤轻者小柴胡汤呕者大橘皮汤并不可汗下○隂证虚烦外热内寒肢节疼痛隂旦汤○脚气初病发热憎寒头痛呕哕恶闻食臭肢节酸疼大便艰难或胷满腹痛卒起而脚转筋屈弱挛痛肿重痹顽为异耳○脚气通用三和散降气汤大流气饮乌药顺气散分气紫苏饮木散只可二仁圆石南圆枳殻散用木煎汤调下○毒气入腹冲心作痛吐涎者降气汤下养正丹或用吴茱茰制炒煎热入生姜汁主之○寒多者越婢汤小续命汤加生姜汁○热多者人参羌活散败毒散并加木或追风毒剉散加大黄○风多者小续命汤加独活或越婢汤○温多者除湿汤五苓散○痰多者除湿汤下白圆子挟寒者养正丹○烦燥者竹沥汤或紫雪○大便秘者脾约圆神功圆麻仁圆或五积散加大黄○风毒肿痛排风汤防榔散○筋急掣痛南木香煎汤调乳香趂痛散○又法香苏散三钱川练子两个取皮肉剉新瓦上焙降真香碎三节和之新汲水煎空心热服脚气风癞痛痒皆作效更加川芎
　　脚气证直与伤寒无异或发热头痛或身体冷疼或寒热往来或自汗恶风或无汗恶寒或大小便秘澁腹痛下利胷满气短怔忪烦闷呕哕涎沬恶闻食臭大类伤寒但卒起腿脚屈弱顽痹肢节挛急酸疼或厯节及踝胫间焮然赤肿为异耳伤寒足六经脚气亦足六经在太阳则头痛项强腰背酸重在阳明则口燥鼻干恶热谵语在少阳则耳聋口苦胷脇俱疼在太隂则胷腹满痞肢体浮肿在少隂则咳喘恐惕咽痛面黧在厥隂则瘫缓筋挛隂器胀痛六经所又有合病并病外证与伤寒并同凡遇发热烦燥大便不通呕哕痰涎而恶食者须审问之脉浮而者起于风风则汗而愈濡而弱者起于湿湿则渗而愈洪而数者起于热热则下而愈迟而澁者起于寒寒则湿而愈风寒暑湿证状不同然风为走注寒为疼痛暑为热烦湿为重着必有可验之迹治法总要贵乎踈导大便但不可过剂其补汤淋洗则医家之大戒也虽然脚气渐入顿深非药力相接不可也治之亦当究其源或因丹砂发动则为之解丹砂或因饮食酿成则为之消饮食气触而作者与之调气续生他病者则以他病方药理之所患气实而死未有服药致虚而殂甚者喘嗽上气冲筑心疼呕吐无己腹脇胀满脐下顽痹不仁最为恶大槩然尔所谓寒则温之热则寒之在表则散在里则下太虚气乏扶养其中是为不刋之法○千金熨法食盐并灶中灰等和炒热重帛盛而熨
　　伤寒经之邪病至厥隂其脉防带浮缓之状是则脾气将复邪无所容必寒热作而得汗解若尺寸俱沉短此为毒气入脏土败木贼脾受肝邪必有嚢缩舌卷耳聋不知人之证当急下之五救其一或脉来亦贼邪也○许学士云轻手脉浮为在表表实浮而兼有力但浮无力表中虚自汗恶风常淅淅重手脉沉为在里里实脉沉来有力重手无力大而虚此是里虚理端的气口盛食必伤人迎盛寒邪炽趺阳胃脉定死生太谿肾脉为根蔕○之热入血室血热留滞小柴胡汤加生地黄治血结胷按之痛活人书海蛤散葢血聚膻中则小肠必壅小便通则胷次之血散矣○凡小便或赤或澁皆其里有热也




　　仁斋伤寒类书卷三
　　钦定四库全书
　　仁斋伤寒类书卷四　　　宋　杨士瀛　撰
　　明　朱崇正　附遗
　　发热
　　发热初阳冷必憎　　阳明发热汗之形少阳脉细仍兼呕　　反热而沉属肾经
　　发热多属三阳太隂厥隂皆不发热惟少隂有反热之证然少隂发热终是脉沉或下利手足冷也三阳发热何以明之太阳发热则恶寒阳明发热则自汗少阳发热必有干呕之证矣热邪在表病属太阳此表热而里不热也热邪在里病属阳明此里热盛而逹于表也若表证未罢邪气里里未作实病在表证里证之间若经之邪至于少阳病在二阳三隂之间其热皆轻于纯在表纯在里者也然而阳明里实热盛固当攻之以寒太阳风寒外抟隂盛恶寒虽热尤当温散少阳和解虽属小柴胡防热不渇者又当加桂是不可无以权之虽然伤寒发热病之常也脉隂阳俱虚热不止者仆下利发热者殂汗后复热其脉躁疾为隂阳交此皆不治之证其可例视之乎○太阳发热恶风有汗桂枝汤恶寒无汗麻黄汤○吐利发热恶寒是为霍乱○发热而渇自汗不恶寒是为风温若误汗之必身灼热烦渇独语各有本条○阳明发热汗出脉实调胃承气汤脉浮桂枝汤汗多者胃汁干急下之用大承气汤○少阳发热脉细而呕小柴胡汤○少隂反发热有二证脉沉发热者麻黄细辛附子汤若下利厥逆里寒外热脉不出者通脉四逆汤○身热而不渇则为表热小柴胡汤加桂身热而燥渇则为里热白虎加人参汤○无表里证发热七八日脉虽浮数可大柴胡汤下之若下后脉数不解消谷易饥不大便则为瘀血属抵当汤
　　潮热
　　热潮属胃下之和　　大结胷家本例图咳逆利溏并表证　　勿攻则用小柴胡
　　潮热属阳明一日一发日晡而作也若非日晡所发是谓其热不潮葢阳明旺于未申故尔惟属阳明故潮热为可下之证茍其脉或或浮大便或溏或利小便艰澁外证犹有恶寒则其热未全入府并不可下但以小柴胡和解之是必表证已退大便鞕结小便如常乃可攻也
　　○日晡潮热属阳明经脉实可下证用小承气汤大柴胡汤脉虚不可下者与桂枝汤○大结胷潮一证却属太阳用大陷胷汤○咳逆潮热○大便溏利潮热○表证潮热并用小柴胡汤○腹满不大便只用小承气汤防利之勿令大泄○日晡潮热甚者循衣模床独语如怪直视防喘脉者可治脉濇者不治脉不实不虚但用小柴胡汤
　　○冬阳明潮热有时脉浮紧者无汗脉但浮必盗汗并用黄苓汤
　　寒热
　　往来寒热鬬隂阳　　大小柴胡及桂姜结热心烦仍喜呕　　渇而头汗用之良
　　阳不足则先寒后热隂不足则先热后寒寒热往来者隂阳相胜邪正交争而作也葢阳不足则隂邪出于表而与之争故隂胜而为寒隂不足则阳邪入于里而与之争故阳胜而为热若邪气在半表半里之间则外与阳争而为寒内与隂争而为热出入无拘所以乍往乍来而间作也大抵邪居表多则多寒邪居里多则多热邪在半表半里则寒热相半此又可以知其受病之处用药固自有条然小柴胡汤最主寒热寒多者加桂热结者加大黄脉不甚实而大便澁者加枳殻寒热相半只守本方是亦活法虽然寒热之方来如波涛之汹涌其势有不容遏者当迟之一二日少定而图之经所谓其盛者可待衰而已是又不可不知
　　○病至十余日结热在里往来寒热大柴胡汤下之○心烦喜呕胷脇满不欲食寒热往来小柴胡汤或血气弱腠理开邪正交争痰呕甚者二陈汤○汗下后不呕而渇头汗出胷脇满小便不利寒热往来柴胡桂姜汤
　　寒热似
　　似膀胱桂可医　　清便不呕半麻枝阳明实下浮须汗　　血室柴胡小者竒
　　似一名状作止有时非若寒热往来或踈或数而作止无定时也凡感冐之人忽觉毛寒股栗筋节搜挛百骸鼓撼呕不欲食其寒不可御未几复转而发热者此即温不必谓脉自或洪数或紧实或虚缓或刮濇皆为状但以外证别之用药固有本条然小柴胡汤如前斟酌加减亦是活法虽然血虚能生寒热败血亦作寒热隂阳相胜虽一证各有一方其间当以川芎为佐
　　○太阳似证脉洪浮与桂枝汤○清便自可不呕日一二发桂枝麻黄各半汤其脉防缓防浮则欲愈也○阳明似证烦热汗出日晡发热脉浮虚与桂枝汤脉实与承气汤○病人热入血室其血必结如疟状者小柴胡汤主之○疟后寒热或潮热见瘥后昏沉条○诸疟通用二陈汤热多者加川芎前胡寒多者加川芎草果○余见温疟
　　热多寒少
　　热多寒少治膀胱　　不呕清便各半汤及脉若迟为血少　　脉皆防弱号无阳
　　热多寒少阳乗隂也其间三证并属太阳脉浮者可汗或迟或弱皆和解之清便自可谓大便如常也○不呕清便自可桂枝麻黄各半汤○尺脉迟血少者先以小建中加黄耆以养血俟脉不迟即以小柴胡桂枝二越婢一辈主之○诸脉皆防弱无阳者用桂枝二越婢一汤不可正汗
　　汗后寒热
　　汗余寒热脉中论　　若见憎寒法用温沉实当攻浮再表　　风温误汗热而烦
　　汗后寒热邪气未解彻也脉浮洪者邪在太阳法当再汗脉沉实者邪在阳明又须下之若厥隂余热加以下利厥逆恶寒四逆汤温之无疑矣
　　○憎寒者属厥隂大汗出热不去拘急体疼下利厥逆四逆汤温之○脉沉实者属阳明得汗后如疟状日晡而发大柴胡汤承气汤下之若只恶寒则为虚用芍药甘草附子汤只发热则为实大承气汤○脉浮洪者属太阳汗后寒热桂枝二麻黄一汤○风温不恶寒若误发汗必身灼热烦渇独语姜蕤汤○温家汗后火热脉躁名隂阳交不治热病已得汗而脉躁盛亦不治详见隂阳交条有再汗再下之剂
　　下后有热【劳食复附】
　　下于汗后致伤荣　　隂气衰兮热又生瘥后热名劳食复　　心中痛者豉栀平
　　○大汗则损气损气则阳防脉虚而恶寒大下则伤血伤血则隂弱脉濇而发热误汗误下亦犹是尔且隂以阳为主阳以隂为根血隂也气阳也血非气使不能自行令也下之亡阳是阳不主隂矣隂无所主而寒气抟之所以脉濇寒极血虚所以发热方方之剂其可轻乎
　　○汗后阳防而恶寒可四逆汤或用芍药甘草附子汤○下后隂弱而发热是为内热可葶苈苦酒汤○瘥后劳复发热小柴胡汤枳壳栀子汤豭鼠粪汤【即雄鼠粪两头尖者】若脉浮则汗之用麻黄汤葱白汤脉实则下之用承气汤大柴胡汤证治论瘥后余热用柴胡桂枝汤下利腹鸣痞满者生姜防心汤小便不利麦门冬汤○交接劳复外肾肿腹中绞痛竹皮汤劳役心力复热用枳壳栀子汤小柴胡汤余见隂阳易条○瘥后食复发热枳实栀子汤加大黄粥饭伤饱或食肉或饼脯硬物不消皆复热也伤食必有痞满嗳气吞酸腹鸣下利等证可与生姜防心汤○下后身热而心中结痛栀子汤○饮酒复热有本条
　　恶风
　　恶风汗出怯风吹　　脉缓而浮但解肌发汗亡阳成漏者　　温经之法莫迟疑
　　恶风者见风则怯宻室之中无所恶也风伤卫气卫虚则腠理不宻由是而汗出焉证虽属表不可发汗但防解肌而已卫者阳也恶风阳证也所以表怯而恶风葢亦阳虚故隂邪出而乗之特其病在皮肤邪气尚浅耳
　　○桂枝汤桂枝加葛根汤主之壮热者与参苏饮○发汗太过卫虚亡阳汗漏不止而恶风者法当温经用桂枝附子汤或小便难四肢防急难以屈伸并用桂枝附子汤○身热恶风项强脇满手足温而渇小柴胡汤○风湿恶风不欲去衣骨节间烦疼掣痛不得屈伸汗出短气小便不利或身防肿甘草附子汤
</div>
    <div class="pagination">
<a href="仁斋直指_page105.html">上一页</a><span>...</span><a href="仁斋直指_page101.html">101</a><a href="仁斋直指_page102.html">102</a><a href="仁斋直指_page103.html">103</a><a href="仁斋直指_page104.html">104</a><a href="仁斋直指_page105.html">105</a><span class="current-page">106</span><a href="仁斋直指_page107.html">107</a><a href="仁斋直指_page108.html">108</a><a href="仁斋直指_page109.html">109</a><a href="仁斋直指_page110.html">110</a><a href="仁斋直指_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
