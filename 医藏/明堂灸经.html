<!DOCTYPE html>
<html>
<head>
    <meta charset="UTF-8">
    <title>明堂灸经 - 第 1 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明堂灸经 - 第 1 页/共 6 页</h1>
    <div class="content">　　钦定四库全书　　　　　子部五
　　明堂灸经　　　　　　　医家类
　　提要
　　【臣】等谨案明堂灸经八卷题曰西方子撰不知何许人与铜人针灸经俱刋于山西平阳府其书専论灸法铜人惟有正背左右人形此则兼及侧伏较更详宻考唐志有黄帝十二经明堂偃侧人图十二卷兹或其遗法欤其曰明堂者钱曾读书敏求记曰昔黄帝问岐伯以人之经络尽书其言蔵于灵台之室洎雷公请问乃坐明堂授之后世言明堂者以此今医家记鍼灸之穴为偶人防志其处名明堂非也今考旧唐书经籍志以明堂经脉别为一类则曽之説信矣古法多鍼灸并言或惟言鍼或言鍼以该灸灵枢称鍼经是也自王焘外台秘要始力言误鍼之害凡鍼法鍼穴俱删不録惟立灸法为一门此书言灸不言鍼葢犹焘志也乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀











　　钦定四库全书
　　明堂灸经卷一






　　正人头面三十六穴
　　头部中行四穴
　　上星在颅上直鼻中央入髪际一寸陷容豆日灸三壮至百五壮止多灸拔气令人眼闇主头风头肿皮肿面虚鼻塞头痛面赤肿目痰疟振寒热汗不出目睛痛不能逺视
　　防在上星后一寸陷者中日灸二七壮七日停初灸之即痛五十壮不痛主疗鼻塞不闻香臭头风痛白屑起多睡惊癎戴目上不识人目面肿
　　前顶在防后一寸半骨陷中主头风热痛头肿风癎小儿惊癎面赤肿鼻多清涕项痛目
　　百防在前顶后一寸半顶中心灸百五壮即停三五日讫绕四畔以三棱针刺令出血以井花水淋之令宣气通频灸拔气上令眼闇主脱肛风癎青风心风角弓反张羊鸣多哭言语不择发时即死吐沫心中热闷头风多睡心烦惊悸无心力忘前失后吃食无味头重饮酒面赤鼻塞目泣出耳鸣聋
　　头第二行三穴
　　五处二穴在头上去上星傍一寸灸五壮止主目不明头风目脊强反折瘈疭癫疾头痛
　　承光二穴在五处后一寸明堂云二寸不灸
　　通天二穴在承光后一寸半灸三壮主项痛重暂起仆僵鼻塞喘息不利口防僻多涕鼽衂有疮
　　头第三行三穴
　　临泣二穴在目上眦直入髪际五分陷者中主风不识人风鼻塞腋下肿喜齧颊胷痹心痛不得反侧疟日西发脇下痛胷痹目翳多泪
　　目窻二穴在临泣后一寸灸五壮主诸阳之热逆头痛寒热汗出不恶寒目瞑唇吻强上齿龋痛目外眦赤逺视不明
　　正营二穴在目窻后一寸灸五壮主诸阳之热
　　正面部中行七穴
　　神庭在髪际直鼻上督脉上一寸髪际灸二七壮至百壮主肿气风癎癫风不识人羊鸣角弓反张披髪而上歌下哭多学人言语惊悸不得安寝头痛喘渴目不可视目泣出鼻清涕出
　　素髎在鼻柱端不宜灸
　　水沟在鼻柱下人中灸三壮主消渴饮水无多少水气徧身肿失笑无时节癫癎语不识尊卑乍喜乍笑牙关不开面肿唇动叶叶肺风状如虫行寒热头痛喘渴目不可视鼻不闻香臭口防僻不能开水浆不禁瘖不能言寒热卒中恶风水面肿
　　兑端在唇上端灸三壮主唇吻强上齿龋痛主癫疾吐沫小便黄舌干消渴衂血不止
　　龂交在唇内齿上龂缝灸三壮主鼻窒喘息不利鼻防僻多涕鼽衂有疮鼻息肉鼻头额頞中痛鼻中蚀疮口不能禁水浆防僻口噤不开项如拔不可左右顾面赤颊中痛心烦痛颈项急小儿面疮久不可
　　承浆在頥前下唇之下宛宛中灸四十九壮停四五日灸多则恐伤阳明脉断令风不差此艾炷止一分半大主痒偏风口防面肿消渴面风口不开口中生疮目瞑小便黄或不禁消渴嗜饮及暴哑不能言
　　廉泉在颔下结喉上舌本间灸三壮主舌下肿难言舌疭涎多欬嗽少气喘息呕沫口禁舌根急缩下食难面部第二行六穴
　　曲差二穴侠神庭傍一寸半在髪际灸七壮主心中烦满汗不出头项痛身热目视不明
　　攅竹二穴在眉头陷中不灸
　　精明二穴在目内眦外头畔陷者宛宛中不灸
　　巨髎二穴夹鼻傍八分直瞳子蹻脉灸七壮主疗风寒鼻凖上肿癕痛招摇视占瘈疭口僻目泪出多赤痛痒生白翳覆瞳子
　　迎香二穴在禾髎上一寸鼻孔傍五分不灸
　　禾髎二穴直鼻孔下夹水沟傍五分主鼻窒口僻鼻多清涕出不可止鼽衂有疮口噤不开
　　面部第三行五穴
　　肠白二穴在眉上一寸直瞳子主目瞳子痛痒逺视昏夜无所见目系急目上挿头目痛目眵背腠寒栗
　　承泣二穴在目下七分直瞳子不灸
　　四白二穴在目下一寸灸七壮主头痛目目眴泪出多防内眦赤痛痒生白肤翳目瞤动不息
　　地仓二穴侠口傍四分外如近下有脉微动者是日灸二七壮在肝七七壮艾炷如二分若大令人口转防如欲治灸承浆七七壮忌房事毒食主偏风口防失音不言不得饮水浆食漏落脉瞤动
　　大迎二穴在曲颔前一寸二分骨陷中动脉灸三壮主口噤不开引鼻中口缓不收不能言口失欠下牙齿痛恶寒寒热头痛瘰疬口防数欠气风疬口噤牙疼颊颔肿恶寒风壅面浮肿目不闭唇瞤动
　　面部第四行三穴
　　本神二穴在曲差傍一寸半髪际一云直耳上入髪际四分主痛癫疾呕吐涎沫小儿惊癎
　　丝竹空二穴在眉后陷中不灸
　　瞳子髎二穴在目外去眦五分【又名太阳又名前关】铜人云可灸二壮西方子曰不可灸
　　面部第五行五穴
　　头维二穴在额角髪际本神傍一寸半不灸
　　颧髎二穴在面颧骨下下亷陷中主目赤黄口防僻不能言及口僻痛恶风寒不可以嚼齿痛恶寒面赤眼瞤动不止频肿
　　上闗二穴在耳前上亷起骨开口取【又名客主人】灸三壮主青盲无所见耳痛鸣聋口防僻不能言唇吻强瘈疭口沫出目牙车不开口噤
　　下关二穴在客主人下耳前动脉下空下亷合口有空张口则闭灸三壮主耳痛鸣聋下牙齿痛齿龋痛耳有浓汁口防
　　颊车二穴在耳下曲颊端陷者中灸三壮主口癖痛恶风寒不可以嚼失瘖牙车疼颔颊肿颈强不得回顾





　　胷部中央直下七穴
　　天突在颈结喉下五寸宛宛中阴维任脉之防主欬上气噎胷中气喉内状如水鸡声肺痈唾脓血气壅不通喉中热疮不得下食夹舌本脉青暴怖气哽喉痹咽干急欬逆喘暴及肩背痛及漏颈痛
　　旋玑在天突一寸陷者中仰头取之任脉气之所发灸五壮主胷皮满痛喉痹咽水浆不下
　　华盖在璇玑下一寸陷中仰而取之任脉气之所发灸五壮主胷脇肢满痛引胷中欬逆上气喘不能言
　　紫宫在华盖下一寸六分陷中仰而取之亦任脉气之所发灸五壮主胷脇肢满痛膺骨疼饮食不下呕逆上气烦心
　　玉堂在紫宫下一寸六分陷中【又名玉英】任脉气之所发灸五壮主胷满不得喘息膺疼骨疼呕逆上气烦心主吐寒痰
　　膻中在玉堂下一寸六分陷中【又名元儿】横直两乳间任脉气之所发灸七壮至七七壮止主肺痈欬上气唾脓不得下食胷中气满如塞
　　中庭在膻中下一寸六分陷中任脉气之所发灸五壮主胷脇肢满心下满食饮不下呕逆吐食还出胷部第二行
　　腧府二穴在巨骨下去璇玑傍各二寸陷中仰而取之灸五壮主欬逆上气呕吐胷满不得食
　　或中二穴在腧府下一寸六分陷中仰卧取之灸五壮主胷脇肢满欬逆喘不能食饮上气涎出多唾呼吸喘悸坐不安席
　　神藏二穴在或中下一寸六分陷中仰而取之灸五壮主胸脇肢满欬不得息呕吐胷满不得食
　　灵墟二穴在神藏下一寸六分陷中仰而取之灸五壮主胷脇肢满引胷不得息呕吐胷满不得食
　　神封二穴在灵墟下一寸六分灸五壮主胷满不得息欬逆乳痈洒淅恶寒
　　步郎二穴在神封下一寸六分仰而取之灸五壮主胷脇支满鼻不通呼吸少气喘息不得举臂
　　胷部第三行
　　气户二穴在巨骨下夹腧府两旁各二寸陷中仰而取之灸五壮主胷脇注满喘逆上气呼吸有息不知食味
　　库房二穴在气户下一寸六分仰而取之灸五壮主胷脇支满欬逆上气呼吸不至息及肺寒欬喘唾脓血
　　屋翳二穴在库房下一寸六分陷中仰而取之灸五壮主身肿皮痛不可近衣淫泺瘈疭不仁主欬逆上气呼吸多唾浊沫脓血
　　膺窗二穴在屋翳下一寸六分陷中灸五壮主胷脇痈肿及肠鸣泄注及乳痈寒热短气卧睡不安
　　乳中二穴禁不灸
　　乳根二穴在乳下一寸六分陷中仰而取之灸五壮主胷中满痛及膺肿乳痈凄索寒热痛不可安仰胷部第四行
　　云门二穴在巨骨下夹气户两傍各二寸陷中灸五壮主呕逆上气胷脇彻背痛主喉痹胷中烦满欬喘不得息不得举臂胷脇短气上冲心
　　中府二穴在云门下一寸六分乳上三肋间动脉应手陷中灸五壮又名膺中腧主喉痹胷满塞寒热胷中满痛面腹肿及膈寒食不下呕吐还出及肺系急欬辄胷痛主上气欬唾浊涕肩背痛风汗出腹胀食饮不下憡憡詹热
　　周荣二穴在中府下一寸六分陷中仰而取之灸五壮主胷脇支满不得俛仰欬唾脓欬逆上气呼吸多唾泽沫脓血饮食不下
　　胷卿二穴在周荣下一寸六分陷中仰而取之灸五壮主胷脇肢满引胷背痛卧不得转侧
　　天谿二穴在胷卿下一寸六分陷中仰而取之灸五壮主乳肿痈溃主胷中满痛欬逆上气喉中作声主乳肿贲膺
</div>
    <div class="pagination">
<span class="current-page">1</span><a href="明堂灸经_page2.html">2</a><a href="明堂灸经_page3.html">3</a><a href="明堂灸经_page4.html">4</a><a href="明堂灸经_page5.html">5</a><a href="明堂灸经_page6.html">6</a><a href="明堂灸经_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
