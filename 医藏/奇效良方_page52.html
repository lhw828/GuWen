<!DOCTYPE html>
<html>
<head>
    <meta charset="UTF-8">
    <title>奇效良方 - 第 52 页/共 521 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>奇效良方 - 第 52 页/共 521 页</h1>
    <div class="content">　　疟疾通治方

　　治疟。

　　常山 鳖甲（醋炙黄，各三分） 虎头骨（炙，半两） 豉（炒，半分） 桃枝（一握）

　　柳枝上细锉，以酒一升，浸一宿，明日入生姜五片，煎取五合，去滓，空心分为二服。

　　卷之十二　疟门（附论）

　　疟疾通治方

　　治一切疟疾。

　　靛花（二两，东方） 桂心（一两，南方） 干姜（一两，西方） 巴豆（一两，北方）

　　硫黄上将五般药于盘内，据五方安排定，取四月二十八日夜安桌子上，于中庭露，以香一炉，当虔心。如是露七夜，至端午日早修合，将巴豆去壳，汤五十沸捣研，余药为散，入麝香，以薄糊调靛花末为丸，如樱桃大，合时忌女子等见，丸子焙干于盒内盛，发日净手取，以绵裹香火炙令热，男左女右，预前带安耳中，便利时除却，净手后再安耳中，不得女子捻触，女子患男子与安，忌一切荤腥果子（一方无麝香）。

　　卷之十二　疟门（附论）

　　疟疾通治方

　　治岚瘴鬼疟食疟频并者。

　　雄黑豆（一作小豆） 绿豆（各四十九粒） 信砒（半钱，另研） 黄丹（一钱，为衣）

　　上为末，于端午日同入乳钵内，滴水为丸，分作三十粒，每服一粒，用东南桃心七枝研汁，将井花水，早晨日欲出末出时吞之，醋汤亦得，其验不具言。三五月患者只一丸，服后大段者只微寒，若小可便绝去也。当发日服，忌荤腥，三日一服，孕妇不可服。一方有雄黄

　　卷之十二　疟门（附论）

　　疟疾通治方

　　治疟疾等证。

　　人言 雄黄（各一钱半） 白面（七钱半） 干胭脂（一钱）

　　上各研极细，和匀，滴水和为饼子，如棋大，每服三饼，临卧细嚼，冷水送下，忌湿面荤腥，生硬冷物，分作三十服，虚实大小，加减服之。

　　卷之十二　疟门（附论）

　　疟疾通治方

　　治疟疾。

　　信（一钱） 蜘蛛（大者三枚） 雄黑豆（四十九粒）

　　上为末，同研细，滴水和丸，如豌豆大，来日发，今夜北斗下献，早晨纸裹一丸塞耳中，一粒可治三人，其效如神。

　　卷之十二　疟门（附论）

　　疟疾通治方

　　治疟疾。

　　白扁豆（一两，炒） 绿豆（一两，炒） 好信（五钱，醋煮）

　　上为末，入白面四两，水和丸，如梧桐子大，临发日五更，用凉水送下，忌热物。

　　卷之十二　疟门（附论）

　　疟疾通治方

　　治一切疟疾。

　　常山（四两） 草果（二两，各炒存性）

　　上为末，薄糊为丸，如梧桐子大，临卧冷酒下四十丸，五更时再服三十丸，忌热物并羊肉。

　　卷之十二　疟门（附论）

　　疟疾通治方

　　黄丹 大蒜（小者亦可）

　　上二味，先将大蒜捣碎，后入黄丹为丸，朝东吞下。一方去蒜皮，再入大蒜五个，入辰砂末一钱，宿蒸饼丸，如梧桐子大，空心井花水下一丸，十岁以下，丸如麻子大，忌生冷油腻热物汤，合药时宜端午日。

　　卷之十二　疟门（附论）

　　疟疾通治方

　　上用桃仁一百个，去皮尖，大小于乳钵中细研成膏，不得犯生水，候成膏，入黄丹三钱，丸如梧桐子大，每服三丸，当发日面北，用温酒吞下，如不饮酒，井花水下亦得，须五月五日午时合，忌鸡犬妇人见。

　　卷之十二　疟门（附论）

　　疟疾通治方

　　治诸疟疾。

　　上用蛇蜕一条，或三五条，用炭火烧存性，研为细末，每服一字，无根水下，未发前一时服，忌鸡鱼冷物。一方用蛇皮塞两耳中，临发服少许。

　　卷之十二　疟门（附论）

　　疟疾通治方

　　昔黄帝问歧伯曰：疟多方少，愈者何？歧伯答曰：疟有十二种。帝曰：疟鬼字何，可得闻乎？歧伯曰：但得疟鬼字便愈，不得其字，百方不愈。曰：愿闻之。

　　寅时发者，狱死鬼所为，疗之以疟人着窑上，灰火一周，莫令火灭，即瘥。

　　卯时发者，鞭死鬼所为，疗之用五色衣烧作灰，三指撮着酒中，无酒用清水服之。

</div>
    <div class="pagination">
<a href="奇效良方_page51.html">上一页</a><span>...</span><a href="奇效良方_page47.html">47</a><a href="奇效良方_page48.html">48</a><a href="奇效良方_page49.html">49</a><a href="奇效良方_page50.html">50</a><a href="奇效良方_page51.html">51</a><span class="current-page">52</span><a href="奇效良方_page53.html">53</a><a href="奇效良方_page54.html">54</a><a href="奇效良方_page55.html">55</a><a href="奇效良方_page56.html">56</a><a href="奇效良方_page57.html">57</a><span>...</span><a href="奇效良方_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
