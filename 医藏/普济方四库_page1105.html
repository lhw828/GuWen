<!DOCTYPE html>
<html>
<head>
    <meta charset="UTF-8">
    <title>普济方四库 - 第 1105 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1105 页/共 1812 页</h1>
    <div class="content">　　乱发灰膏涂敷方【出圣济总録】　治湿瘑积年不瘥四邉肉青起
　　乱发灰　蛇蜕灰【各一分】猪脂【一两】
　　右细研二味以脂调如糊先用麴末一升石灰汤二升搅和令匀洗疮了涂敷疮上日三五度即瘥
　　羊蹄散【出千金方】　治乆瘑疥湿疮浸淫日广痒不可堪搔之黄水出瘥后复发
　　用羊蹄根去土细切熬以醋和熟捣浄洗疮敷之一时间以冷水洗之日一度又隂干作末痒时搔则汁出以粉之又以生葱根揩之一方取根勿令妇人小儿鸡犬见去土用白蜜相和捣敷疮上
　　干虾蟆涂敷方【出千金方】　治湿瘑
　　用干虾蟆一个烧灰细研为末以猪脂调涂敷疮上日三五度即瘥
　　胡鷰窠涂敷方【出圣惠方】　治湿瘑
　　用鷰窠取大者曽抱子窠罗为末先以浆水甘草盐煎汤洗疮了涂敷上日三五度即瘥若患恶刺以醋和糊涂里定三两日一易刺出即瘥或以白芷大腹皮煎汤先洗之后掺窠末
　　治燥瘑【出千金方】
　　醋和灰涂之
　　又方【出本草】
　　热牛屎涂之
　　治卒得瘑疮常对生两脚【出葛氏肘后方】
　　捣桃叶以苦酒和涂皮亦可用
　　治热毒风皮肤生瘑疮【出圣惠方】
　　螺殻【一两烂者】乱发【半两烧灰】龙胆末【半两】胡粉【半两】
　　右都研细末用油脚调涂之
　　月蚀疮【附论】
　　夫月蚀疮多小儿有之盖由嗜甘肥荣卫不清风热毒热之气蕴蓄脏腑其疮多生于两耳及鼻面间并下部诸孔窍侧侵蚀之甚则溃烂黄赤汁流达于筋骨月初则疮盛月晦则疮衰以其随月盈虚故名月蚀或谓小儿以手指月而生未必然也
　　方
　　兎头散【出圣济总録】　治月蚀下部湿防
　　腊月兎头【一枚烧过】代赭【一两】地黄叶灰【半两】虎头骨【炙令赤黒色二两】椇子【烧过七枚】小苏【半两】五月五日虾蟆【自死者一枚烧灰】
　　右为散以绵裹如枣核大内下部中兼每日空心新汲井花凉水调下半钱以瘥为度
　　胡粉散【出直指方】　治月蚀疮
　　胡粉【防炒黄】白矾【煆】虢丹【煆】黄连【净】轻粉【各二钱】胭脂【一钱】麝【少许】
　　右为末先以浆水入盐洗拭后掺药如疮干麻油调敷
　　水银膏【出圣济总録】　治月蚀疮多生在两耳上及窍傍随月盈虚
　　水银【一分】胡粉【研】黄连【去须为末】松脂【各半两】猪脂【四两】
　　右先熬脂令沸下松脂诸药末及水银搅令匀磁盒盛之先以盐汤洗疮涂敷日三五度
　　甘草散【出圣惠方】　治月蚀疮
　　甘草末　青蛙【自死者烧作灰】母猪蹄甲【烧作灰】救月杖【烧灰各一两】
　　右捣罗研拌以蜜调涂敷疮上日三五度一方无甘草
　　腻粉散【出圣惠方】　治月蚀疮
　　腻粉【一两】黄连【一两去须捣为末】胡粉【一两炒令防黄】松脂【一两】
　　右都细研先以温盐浆水洗疮令净拭干以散敷之如疮干用生油调涂以瘥为度
　　又方
　　虎头骨【研末】猪脂【各三两】浮萍【屑一两】
　　右和调如糊先用盐汤洗疮涂敷疮上日三五度
　　硫黄涂敷方【出圣济总録】　治月蚀疮息肉
　　石硫黄【细研】防茹【末各一两】斑猫【去足半两细研】
　　右捣研和匀先用盐汤洗疮后涂敷疮上如干者以猪脂调和涂敷日三五度
　　半夏根散【出圣济总録】　治月蚀湿虫疮防
　　半夏根【五月五日取一两】木瓜根　乌头【各一两】
　　右隂干细剉捣罗为末每取枣核许大以绵裹内糓道中日二为度
　　矾石涂敷方【出圣惠方】　治月蚀疮
　　矾石【研】石硫黄【研各半两】虾蟆【五月五日自死者一枚烧作灰】
　　右细研为末先以盐汤洗疮涂敷日三五上以瘥为度小儿耳后疮亦用甚效
　　茱茰汤　治月蚀疮息肉
　　茱茰根　地榆根　蔷薇根【各一两】
　　右细剉以水五升煎至二升半去滓温洗疮冷即止日三两度洗之仍敷以他药一方为末以盐汤洗疮敷之日三
　　防涂敷方【出圣济总録】　治蚀疮入鼻口及九窍孔并诸疮
　　防　虾蟆【五月五日取自死者一枚】
　　右将盐防不以多少填满虾蟆腹挂于屋比令干燥以纸泥裹之揑釜锅底下三炊乆烧之取去泥捣细研为细末涂敷疮上干即以猪脂和七月七日脩合亦得日三五上
　　鼔皮醋方【出圣惠方】　治月蚀疮
　　鼓皮【如手掌大】醋【二升】
　　右以醋浸皮经一宿取汁涂敷疮上日三五度又去醋烧作灰脂和敷之亦用救月杖鼔皮甚佳
　　酥粉涂敷方【出圣济总録】　治月蚀疮
　　酥【二两】胡粉【一两和研】
　　右调和如糊涂敷疮上日三五度
　　又方【出圣济总録】
　　射干【三两】甘草【一两炙】
　　右麄捣筛每服五钱用盐水一盏半煎至八分泸去滓空心温服午后晩间再煎服
　　涂敷方【出肘后方】　治卒得月蚀疮
　　虾蟇【一枚自死者】兎屎【月朢夜取】
　　右破虾蟆腹内兎屎满合定于炭内烧过细研为末涂敷疮上日三五度
　　又方【一名圣灰散出圣惠方】　治小儿月蚀疮耳后耳下或鼻内生疮是也
　　地龙粪【烧通赤为末】猪脂【各三两】
　　右调涂敷疮上日三五次以瘥为度
　　涂敷方【出圣惠方】　治卒得月蚀疮
　　取罗摩草研绞取汁涂敷日三五度
　　疗大人小儿卒得月蚀疮方【出圣惠方】
　　取五月五日虾蟇烧灰以猪膏和涂之瘥止
　　又方
　　取烛燃照疮使烛热气相及疮即愈
　　又方【出肘后方】
　　取虎头骨二两捣碎以猪脂一觔煎之以骨焦黄色为度去滓涂之
　　治月蚀疮隂疮瘘疮【出本草】
　　取鱁鳀鱼烧灰敷之【一名鳔生南海】
　　治月蚀疮及月割耳【出本草】
　　以救月杖烧为灰油和敷之
　　治耳后月蚀疮【出本草】
　　取桂子研碎敷摩疮上
　　治月蚀疮夫月蚀疮者生于两耳及鼻面间并下部诸孔窍侧及至筋骨月初则疮盛月末则疮衰以随月生因名之为月蚀疮也又小儿耳下生疮亦名月蚀世云小儿见月以手指之则病此疮也其生诸窍中则有虫矣乆不瘥则变成瘘也
　　以地龙粪一合用猪脂和令匀涂之
　　下注疮【附论】
　　夫足三隂之脉脾肾肝之三经也并起于足大小指之内循足附内踝前膁膝胫中若风热毒气乗之则荣卫凝涩稽留不行气脉下注于脚膝间故令皮肤肿硬结核成疮脓水不絶绵歴嵗年愈而复发以毒气自上而下如水之注故名下注疮此疮生于脚胫名不疰疮俗谓之挎口疮或因物打扑而成者其疮口狭皮肤极濶皮薄如竹膜极痒痛终日黄水流出延蔓而生甚者数年不愈又易于过他人患此者须忌房室则易愈
　　方
　　治膁疮方
　　防粪　杉树刺　鸡子殻　苦参　桃枝　栁枝松枝　麸浆　皂角　雀粪　松明【不拘多少】芍药木绵子　芝麻　桑枝　蛇殻　锅底煤　杜
　　当归须
　　右各四钱俱晒干将松明捶碎掘地一孔内椀一口用破箕片阁上如做松沥制度火尽掲起即将汁敷疮上自然痊疴忌酒麫一应发气热毒物
　　隔膁膏【出经验良方】　治内膁及外膁疮
　　当归　白芷　五倍子　黄连　雄黄【各半两】乳香【三钱末】没药　海螵蛸　血蝎　黄蘖　白敛　白芨　厚朴【各半两】黄丹【六钱】轻粉【木合三盠】
　　右为细末和乳香轻粉清油调成膏用油单贴药敷疮上绢帛缚定了有脓水出解开刮去不洁再贴药如此数次即愈须先用盐汤洗浄片帛拭干待片时水气干然后贴药
　　熨洗蒴汤【出圣惠方】　治脚疮乆伤风毒攻冲肿焮脓水不止
　　蒴【一两】藜芦【一两去苗头】欝金【一两】苦参【一两】白芷【一两】水荭【一两】甘草【一两生用】桑根白皮【一两】栁枝【去叶细剉五合】苦练子【细剉二合】藁本【半两】枳殻【半而】盐末【二两】
　　右细剉以水二斗煎取一斗五升滤去滓用软帛两事替换承蘸揾熨洗患处水冷为度余滓煎用
　　如圣丸【出圣济总録】　治脚膝下注先生疮热肿痛
　　草乌头【去皮大剉油煎令焦】枫香脂【研】赤小豆　踯躅花地龙【去土用火烧地赤色将醋洗过放地龙在上用碗盖一时许取用】威灵仙仙灵脾　蒺藜子【炒去角】干蝎【去土炒】白僵蚕【瓦上炒】天南星【泡】防风【去芦各半两】
</div>
    <div class="pagination">
<a href="普济方四库_page1104.html">上一页</a><span>...</span><a href="普济方四库_page1100.html">1100</a><a href="普济方四库_page1101.html">1101</a><a href="普济方四库_page1102.html">1102</a><a href="普济方四库_page1103.html">1103</a><a href="普济方四库_page1104.html">1104</a><span class="current-page">1105</span><a href="普济方四库_page1106.html">1106</a><a href="普济方四库_page1107.html">1107</a><a href="普济方四库_page1108.html">1108</a><a href="普济方四库_page1109.html">1109</a><a href="普济方四库_page1110.html">1110</a><span>...</span><a href="普济方四库_page1106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
