<!DOCTYPE html>
<html>
<head>
    <meta charset="UTF-8">
    <title>疡医大全 - 第 143 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 143 页/共 163 页</h1>
    <div class="content">　　卷三十五　诸疮部（下）火珠疮门主论
　　火珠疮其形如珠，始于发中相染不已，亦有伤命者。其热如烙，四畔红赤，中藏明亮如珠，此心肝二经积热炽盛而成。
　　
　　
　　卷三十五　诸疮部（下）火珠疮门主方
　　验方 生萝卜捣烂，将滴醋浸敷疮上。
　　
　　
　　卷三十五　诸疮部（下）热疮门主论
　　申斗垣曰：心神烦躁，遍身发疮，赤烂如火。（《启玄》）李东垣曰：热疮遍身发疮，脓血赤烂如丹，俨如火烧疮。
　　
　　
　　卷三十五　诸疮部（下）热疮门主方
　　验方（刘禹锡《传信方》）。鸡蛋五枚，煮熟去白取黄，乱发如鸡子大，相和于铁铫中，炭火熬之，初甚干，少顷即发焦，乃有液出，旋取置碗中，以液尽为度。取涂疮上，即以苦参细末敷之如神。
　　
　　二黄散
　　川黄连 黄柏（各三两） 赤小豆 绿豆粉（各一两） 寒水石 紫苏 漏芦（各七钱）共研细末。麻油调搽，一日三次。
　　
　　
　　卷三十五　诸疮部（下）寒疮门主论
　　窦汉卿曰：寒疮令人面上及遍身生疮似猫眼，有光彩，无脓血，久则近胫，此乃脾家湿热所化。宜服雄黄解毒丸，清肌渗湿汤，多食鱼、鸡、葱、蒜自愈。惟鲤、、鱼、虾、蟹不可食。（《全书》）《心法》曰：猫眼疮一名寒疮。每生于面及遍身，由脾经久郁湿热，复被外寒凝结而成。初起形如猫眼，光采闪烁无血，但痛痒不常，久则近胫。宜服清肌渗湿汤，外搓妙贴散。
　　
　　
　　卷三十五　诸疮部（下）冷疮门主论
　　申斗垣曰：身触风寒冷气，以致血涩不行，其疮顽滞不知痛痒，经久不愈。宜用椒附雄矾腻粉油调敷。（《启玄》）
　　
　　卷三十五　诸疮部（下）肉刺毛门主论
　　汪省之曰：肉刺毛隐隐生人遍身皮肤手足间，如虫钻刺，令人难忍。若一犯房欲，其毒直刺心胸，宜硼砂散主之。（《理例》）
　　
　　卷三十五　诸疮部（下）鱼脊疮门主论
　　窦汉卿曰：鱼脊疮者，乃脏中积冷，肾气虚寒，故虚热得传经络筋骨之间，发动不知何处。初生如疽疖，破时黄水流注，白泡似鱼脊。若不速治，肉烂脓流，命亦难保。（《经验》）
　　
　　卷三十五　诸疮部（下）赤炎疮门主论
　　申斗垣曰：赤炎疮乃手太阴肺经感受风热，肺主皮毛，其经多气少血，故遍身红疮点子，又名赤炎风，乃心火盛，血热也。有赤点，或有或无，久而不愈，变为厉风。（《启玄》）
　　
　　卷三十五　诸疮部（下）癌疮门主论
　　《直指方》云：癌疮上高下深，累垂如瞽眼，其中带青，头上各露一舌，毒孔透里，用生井蛙皮 存性，蜜水调敷良。（详《本草纲目》部。）
　　
　　卷三十五　诸疮部（下）瘭疮门主论
　　冯鲁瞻曰：瘭疮者，因风热毒瓦斯所乘，搏于皮肤，生瘭HT 而溃成疮，故名之。（《锦囊》）
　　
　　卷三十五　诸疮部（下）日晒疮门主论
　　申斗垣曰：此乃酷日晒曝，先疼后破而成疮，此辛勤劳作，佣工务农之人多有之。宜制柏散加青黛治之。（《启玄》）
　　
　　卷三十五　诸疮部（下）水渍疮门主论
　　申斗垣曰：车旋匠及染匠辛苦人，久弄水浆，不得停息，以致手丫湿烂，名曰水渍疮。（《启玄》）
　　
　　卷三十五　诸疮部（下）水渍疮门主方
　　验方（《启玄》）矾水浸洗数次自愈。
　　
　　
　　卷三十五　诸疮部（下）冻疮门主论
　　陈实功曰：冻疮乃天时严冷，气血冰凝而成，手足耳边开裂作痛。（《正宗》）申斗垣曰：冻疮先痛后肿，遇暖发烧，破流脓血。（《启玄》）《石室秘录》云：冻疮乃人不耐寒，而肌肤受冷，骤用火烘，乃成冻疮，至于耳上冻疮，必是人用手温之，反成此累也。
　　《正字通》云：今俗呼足跟冻疮曰灶瘃。
　　蒋示吉曰：冻疮乃肌肉寒极，气血不行，所谓死肌患也。初起紫斑，久则变黑，腐烂作脓，碧玉膏主之，生肌敛口。（《说约》）澄谓：热肌经冷风所激，凝滞成片作痒，此是冻风，切勿火烤。亦忌热手摸擦，越摸越甚，一经紫黑破损，即成冻疮，宜楝树果煎汤洗，极效。
　　
　　
　　卷三十五　诸疮部（下）冻疮门主方
　　冻疮开裂。
　　桐油（八两） 白蜡 黄丹（各一两）熬膏贴之。
　　又方 楝树果煎汤淋洗，即以楝树果擦之神效。
　　又方五倍子 牛鼻中绳（ 灰，各等分）研末，填冻裂处。
　　又方松香（二两） 黄蜡（一两）熬匀，瓦罐收贮，先以热汤洗，令皮软拭干，将药于慢火上炙化涂之。
　　冻耳冻跟 端午日取猪板油四两去皮膜，加乳香二分，轻粉三分，雄黄五分，研入米烧酒内拌匀，再入油拌过，俟收干放悬屋檐下阴干，搽之。
　　手足开裂经春夏不愈者。
　　生姜（捣汁） 红糟 食盐 腊猪油共研烂，擦入皲内，一时虽痛，少顷便软皲合，再用即安。
　　
　　免冻疮法
　　杏仁 天花粉（一两） 红枣（十枚） 猪胰（三副）共捣如泥，用好酒四杯浸于瓷器内，早晚搽手及头面。
　　冬月冻疮皮裂疼痛 黄蜡一两熔化，入松香三分搅匀，每以温汤洗拭裂处，用前药熔化，滴入裂缝，经旬即愈。
　　冻疮未破者，白矾研末一钱，百沸汤半盅搅和，鸡毛扫涂烘干，擦去患处白屑，再扫再烘，药尽自愈。
　　洗冻疮 秋茄根煎汤，乘热洗之。如皮破以螃蟹壳 灰掺之。
　　又方 白芨二两煎汤洗之，如烂破者，洗后用橄榄核烧研为末，搽之。
　　又方陈锻石、黄狗屎露天久者，变成白色，用炭火 过，各等分，研细末，以麻油调之敷上。虽成疮溃烂，敷上即止痛生肌。
　　冻疮久烂不愈 糖塔饼杓内炒成灰，研末一两，加冰片少许，干掺。
　　又方 独蒜煨，杵烂贴。
　　又方 熬熟桐油调密陀僧末敷。
　　又方 五倍子研末和牛骨髓填缝内，即好。
　　又方 荆芥煎汤洗之，三日愈。
　　又方 生附子为末，面水调敷。或加楝树子肉捣敷。
　　又方 麻雀脑子涂之。
　　又方 猪脑子加热酒洗。
　　又方 腊月羊油悬挂屋内，愈陈愈妙，搽之立愈。
　　又方 白芨末调敷裂处。
　　又方 羊屎不拘多少， 令存性，砂糖调敷。
　　又方 狗骨 存性，研末，香油调填裂拆内。
　　又方 附子皮煎汤洗。
　　又方 陈蜡烛油同白蜡搽之。
　　又方 糟汤浸洗，姜汁涂之。
　　脚指冻风烂化 棉花烧灰掺之。
　　冻疮 油胭脂搽之。
　　又方 玉红膏搽之。
　　又方 五倍子、猪油捣成膏，填入裂缝。
　　冻耳 姜汁煎涂。
　　冻跟 茄根煎汤洗。
　　免冻 樱桃擦耳，擦脚后跟。冬季不生冻疮。
　　冻疮 旧貂毛 存性，搓。
　　又方 冻疮已破者，用黄柏末七分，生皮硝三分。未破者，用黄柏末三分，生皮硝七分，俱用冷水调搓。
　　又方 鸽粪煎汤洗。
　　又方 蟹壳烧枯研细，菜油调搓。
</div>
    <div class="pagination">
<a href="疡医大全_page142.html">上一页</a><span>...</span><a href="疡医大全_page138.html">138</a><a href="疡医大全_page139.html">139</a><a href="疡医大全_page140.html">140</a><a href="疡医大全_page141.html">141</a><a href="疡医大全_page142.html">142</a><span class="current-page">143</span><a href="疡医大全_page144.html">144</a><a href="疡医大全_page145.html">145</a><a href="疡医大全_page146.html">146</a><a href="疡医大全_page147.html">147</a><a href="疡医大全_page148.html">148</a><span>...</span><a href="疡医大全_page144.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
