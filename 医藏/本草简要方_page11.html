<!DOCTYPE html>
<html>
<head>
    <meta charset="UTF-8">
    <title>本草简要方 - 第 11 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草简要方 - 第 11 页/共 46 页</h1>
    <div class="content">　　一名大贝母。亦产四明。

　　主治消肿逐瘀。化脓。祛风湿。除痰。疗乳岩乳痈疔肿瘰 恶疮蛇咬。土贝母饮。天花粉乳香（去油）没药白芷归尾土贝母赤芍独活川芎各一钱。甘草节陈皮各八分。穿山甲三片。

　　皂角刺一钱五分。银花二钱五分。防风一钱二分。好酒煎服。治乳痈初起。外以白芷梢土贝母天花粉各三钱。乳香（去油）一钱五分。研末酒调涂。

　　又方。大贝母核桃隔银花连翘各三钱。酒水煎服。治乳岩已破。

　　又方。土贝母八两。牛皮胶四两。（敲碎。牡蛎粉炒成珠）研末水泛丸绿豆大。每早晚用紫背天葵根三钱或海藻昆布各一钱。煎汤下三钱。治瘰 。不论已破未破。如未破外用土贝母研末。陈米醋调搽。数日即消。

　　又方。甘草（生炙各半）一两。皂刺（土炒）二钱五分。土贝五钱五分。半夏一钱五分。

　　甲片（炒黑）知母各二钱五分。加葱姜。水酒煎服。治手发背。

　　又方。甲片（炙捣）六钱。全当归白芷防风川断各五钱。花粉八钱。广皮皂刺三钱土贝母（研）苏木各二钱。银花一两。赤芍甘草节各六钱。乳香（炙另研）没药（炙另研）牛膝各一钱。

　　酒水各半煎汁去滓。入乳香没药末调服。取汗。治一切肿毒初起。

　　又方。毒蛇咬者。急饮麻油一碗。免毒攻心。即研土贝母末四五钱热酒冲服。再饮酒尽醉安卧。少时药力到处。酒化为水。从疮口喷出。水尽即以药渣敷伤口。垂死者皆活。

　　卷之二　草部一

　　山慈菇

　　主治。清毒。散结。风痫。牙痛。痈疔。瘰 （醋磨敷）蛇蛊狂犬咬伤。

　　万病解毒丸。山慈菇（去皮洗极净焙）二两。川五倍子（洗刮焙）二两。千金子（白者研纸压去油）一两。红芽大戟（去芦洗焙）一两五钱。麝香三钱。研末。糯米浓饮和之。木臼杵千下。一钱一锭。病重者连服取利。凡一切饮食药毒蛊毒。瘴气河豚。土菌。死牛马等毒。用凉水磨服一锭。或吐或利即愈。痈疽发背疔肿杨梅等一切恶疮。风疹赤游痔疮用凉水或酒磨涂。日数次立消。阴阳二毒伤寒狂乱。瘟疫。喉痹。喉风。用凉水入薄荷汁数匙化下。心气痛并诸气。用淡酒化下。泄泻痢下。霍乱。绞肠痧。薄荷汤下。中风中气口紧。眼歪。五癫五痫鬼邪。鬼胎筋挛骨痛。暖酒下。自缢溺水。冷水磨灌。传尸。痨瘵。凉水化服。取下恶物虫积为妙。久近疟疾。将发时水煎桃枝汤化服。妇女红花酒化服。小儿惊风五疳五痢。薄荷汤下。头风头痛酒研贴两太阳。诸腹鼓胀。麦芽汤下。风虫牙痛酒磨涂。亦吞少许。打扑损伤。松节煎酒下。汤火毒蛇恶犬及一切虫伤。冷水磨涂。仍服之。

　　卷之二　草部一

　　白茅根

　　主治。表散肺经之热。止咳血。利小便。水肿黄胆。小儿发疹宜多服此药。

　　白茅根汤。白茅根五钱。瞿麦茯苓各一钱五分。冬葵子人参各一钱二分。蒲黄桃胶滑石各七分。甘草五分。紫贝（ ）二个。江鱼牙四个。分二服。加生姜三片。灯芯二十茎。水煎或研末。每服二钱。木通汤调下。亦可治水肿。按此药宣而不猛。利而不烈。凡咳血固于肺热者。与藕节同服。因于伤者。与三七同服。因于痨者。与阿胶同服。皆能见效。

　　卷之二　草部一

　　龙胆草

　　主治补骨。泻火。益肝胆气。目中黄及睛赤肿胀。咽喉痛。肝胃有火惟脾胃两虚者忌之。

　　龙胆丸。龙胆草黄连使君子肉青皮各等分。研末。猪胆汁丸梧子大。每服三十丸。临卧热汤下。量儿大小加减。治疳病发热。

　　又方。龙胆草苦参牛蒡子（炒）各等分研末。蜜丸梧子大。每服二十丸。食后下。治眼胞粘睛赤烂成疮。

　　龙胆苦参丸。龙胆草一两。苦参三两。牛胆汁和丸梧子大。每服五丸。食前麦汤下。日三次。不减增服。治谷疸。劳疸。再加龙胆一两。栀子三七枚。猪胆汁和丸亦可。

　　龙胆饮。龙胆草栀子仁各二钱。防风山茵陈川芎玄参荆芥甘菊枳实甘草各一钱。研末。

　　每服一钱五分。食后茶下。治目赤肿痛。

　　龙胆泻肝汤。龙胆草（酒拌炒）柴胡泽泻各一钱。车前子（炒）木通生地（酒拌炒）当归尾（酒拌）栀子（炒）黄芩（酒炒）甘草各五分。水三大杯煎至一大杯。食远热服。更以美膳压之。

　　治肝经湿热不利。胁痛口苦。耳聋耳肿筋痿阴湿热痒。阴肿。白浊泄血。或腹中作痛。小便涩滞等症。

　　神仙活命汤。龙胆草二钱。玄参八钱。黄柏一钱五分。板蓝根栝蒌马兜铃生石膏杭白菊各三钱。生栀子二钱。生草大生地各一钱。谵语加犀角连翘各二钱。治白喉初起。

　　卷之二　草部一

　　细辛

　　主治。散风。通窍。破痰。利水咳逆。百节拘挛。凡血虚内热。气虚有汗者忌之。

　　细辛散。细辛甘草各六钱。枳实生姜栝蒌实干地黄白术各一两。桂心茯苓各一两五钱。

　　研末。每服方寸匕。温酒下。治胸痹连背痛。

　　细辛汤。细辛陈皮川芎半夏独活白茯苓白 炙

　　卷之三　草部二

　　当归

　　主治。和血。补血。破瘀。舒筋。疗痈疽金疮。尤能使子宫健全。故妇女一切病有关子宫者。必以此药为主。

　　当归丸。当归赤芍熟地川芎蓬莪术京三棱各三钱五分。神曲百草霜各二钱五分。研末酒丸梧子大。每服二三钱。熟汤下。治经水不调血积。

　　当归川芎散。当归川芎柴胡白芍白术各一钱。栀子（炒）一钱二分。丹皮茯苓各八分。

　　蔓荆子甘草各五分。水煎服。治血虚疮症。或风热。耳内痒痛生疮出水。或头目不清。寒热食少。妇女经水不调。胸膈不利。腹胁痞痛。凡肝气实者去白术加柴胡黄芩。气血虚去柴胡栀子蔓荆子。加人参黄 地黄。倍当归。脾虚。饮食少。去柴胡栀子蔓荆子。加茯苓白术。脾虚胸膈不利。加人参黄 。痰滞胸膈不利。加白术半夏。肝气不顺胸膈不利。或小腹痞满。

　　时时攻痛去当归白术。加青皮。肝血不足。胸膈不利。或小腹痞满。或时作痛。去栀子。加熟地。肝血虚寒。小腹时痛。加肉桂。日晡发热。加地黄。倍当归。

　　当归六黄汤。当归生地（炒）熟地黄柏黄芩黄连（三味均炒黑）各一钱。黄 （炒）二钱。水二杯煎至一杯。临卧服。不效加人参白术。治血虚盗汗。内热。晡热。如心血不足。加酸枣仁。（炒）当归木香汤。当归一两。木香五钱。青皮五加皮陈皮海桐皮丁香皮桑白皮地骨皮丹皮棕榈皮（煨存性）各一两。赤芍五钱。研末。每服一钱。水一盏。入香油一二滴。（或用古钱一枚洗净入之。）煎至七分。不拘时温服。治妇人血气虚劳。头目昏眩。音声沉重。舌根强硬。

　　言语謇涩。困睡盗汗。恍惚惊悸。面色萎黄。喘嗽频发。遍身疼痛。香港脚走注。四肢困惫。

　　背胛拘急。时发寒热。五心烦躁。唇干多渴。胸膈不利。咽喉噎塞。 羸瘦弱。

　　当归玄胡索汤。当归尾玄胡索各一钱五分。五灵脂蒲黄各一钱。赤芍肉桂红花各五分。

　　水酒各一盏。煎至一盏。入童便一盏同服。或用山楂肉一两。水煎一钟。加红砂糖五六钱。

　　好酒一二小杯。空腹时热服。治妇人产后腹中有块。上下时动。痛不可忍 当归芍药汤。归身白芍白术苍术（米泔水浸去皮）各五钱。黄 一两五钱。炙草生地各三分。柴胡二分。熟地陈皮各五分。研粗末。分作二服。水煎空腹服。治妇人劳役过度。脾胃虚弱。气短自汗。身热烦闷。不思饮食。四肢无力。大便时泻。崩中漏下。当归和血散。当归二钱。乳香五分。

　　没药一钱五分。白芍三钱。研细末。每服一钱。水煎温服。治疮疡未发出。内痛不可忍。及产前产后腹痛。

　　当归散。当归黄芩芍药川芎各一斤。白术八两。研末。酒下方寸匕。日再服。清热安胎。

</div>
    <div class="pagination">
<a href="本草简要方_page10.html">上一页</a><span>...</span><a href="本草简要方_page6.html">6</a><a href="本草简要方_page7.html">7</a><a href="本草简要方_page8.html">8</a><a href="本草简要方_page9.html">9</a><a href="本草简要方_page10.html">10</a><span class="current-page">11</span><a href="本草简要方_page12.html">12</a><a href="本草简要方_page13.html">13</a><a href="本草简要方_page14.html">14</a><a href="本草简要方_page15.html">15</a><a href="本草简要方_page16.html">16</a><span>...</span><a href="本草简要方_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
