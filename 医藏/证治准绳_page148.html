<!DOCTYPE html>
<html>
<head>
    <meta charset="UTF-8">
    <title>证治准绳 - 第 148 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 148 页/共 348 页</h1>
    <div class="content">　　成风客于中则经络急舌强难运用也
　　摇头言者里痛也
　　成里有病欲言则头为之战摇
　　行迟者表强也
　　成表强者由筋络引急而行步不利也
　　坐而伏者短气也
　　成短气里不和也故坐而喜伏
　　坐而下一脚者腰痛也
　　成内经曰腰者身之大闗节也腰痛为大闗节不利故坐不能正下一脚以缓腰中之痛也
　　里实防腹如怀卵物者心痛也
　　成心痛则不能伸仰防腹以按其痛
　　师曰伏气之病以意之今月之内欲有伏气假令旧有伏气当须脉之若脉微弱者当喉中痛似伤非喉痹也病人云实咽中痛虽尔今复欲下利
　　成冬时感寒伏藏于经中不即发者谓之伏气至春分之时伏寒欲发故云今月之内欲有伏气假有伏气已发当须脉之审在何经得脉微弱者知邪在少阴少阴之脉循喉咙寒气客之必发咽痛肾司开阖少阴治在下焦寒邪内甚则开阖不治下焦不约必成下利故云虽尔咽痛复欲下利
　　问曰人病恐布者其脉何状师曰脉行如循丝累累然其面白脱色也
　　成内经曰血气者人之神恐布者血气不足而神气弱也脉形似循丝累累然面白脱色者鍼经曰血夺者色夭然不泽其脉空虚是知恐怖为血气不足
　　问曰人不饮其脉何类师曰其脉自濇唇口干燥也成濇为阴虽主亡津液而唇口干燥以阴为主内故不饮也　此节疑有阙文
　　问曰人愧者其脉何类师曰脉浮而面色乍白乍赤成愧者羞也愧则神气怯弱故脉浮而面色改变不常也
　　问曰经説脉有三菽六菽重者何谓也师曰脉者人以指按之如三菽之重者肺气也如六菽之重者心气也如九菽之重者脾气也如十二菽之重者肝气也按之至骨者肾气也
　　成菽豆也难经曰如三菽之重与皮毛相得者肺部也如六菽之重与血脉相得者心部也如九菽之重与肌肉相得者脾部也如十二菽之重与筋平者肝部也按之至骨举指来疾者肾部也各随所主之分以藏气
　　假令下利寸口闗上尺中悉不见脉然尺中时一小见脉再举头者肾气也若见损脉来至为难治
　　成脉经曰冷气在胃中故令脉不通下利不见脉则冷气客于脾胃今尺中时一小见为脾虚肾气所乘脉再举头者脾为肾所乘也若尺中之脉更或减损为肾气亦衰脾复胜之鬼贼相刑故云难治是脾胜不应时也
　　问曰脉有相乘有纵有横有逆有顺何也师曰水行乘火金行乘木名曰纵火行乘水木行乘金名曰横水行乘金火行乘木名曰逆金行乘水木行乘火名曰顺也成金胜木水胜火纵者言纵任其气乘其所胜横者言其气横逆反乘所不胜也纵横与恣纵恣横之义通水为金子火为木子子行乘母其气逆也母行乘子其气顺也
　　问曰脉有残贼何谓也师曰脉有浮滑沉濇此六者名曰残贼能为诸脉作病也
　　成为人病者名曰八邪风寒暑湿伤于外也饥饱劳逸伤于内也经脉者荣衞也荣衞者隂阳也其为诸经脉作病者必由风寒暑湿伤于荣衞客于阴阳之中风则脉浮寒则脉中暑则脉滑中湿则脉濇伤于阴则脉沉伤于阳则脉浮所以谓之残贼者伤良曰残害良曰贼以能伤害正气也
　　问曰脉有灾怪何谓也师曰假令人病脉得太阳与形证相应因为作汤比还送汤如食顷病人乃大吐若下利腹中痛师曰我前来不见此证今乃变异是名灾怪又问曰何縁作此吐利答曰或有旧时服药今乃发作故名灾怪耳
　　成医以脉证与药相对而反变异为其灾可怪故名灾怪　自三菽六菽以下至灾怪脉凡五段皆诊治之法
　　问曰东方肝脉其形何似师曰肝者木也名厥阴其脉微濡弱而长是肝脉也肝病自得濡弱者愈也成难经曰春脉者肝东方木也万物始生未有枝叶故脉来濡弱而长故曰是肝之平脉肝病得此脉者为肝气已和也
　　假令得纯脉者死何以知之以其脉如直是肝藏伤故知死也
　　成纯者谓如直而不软此中无胃气为真藏之脉内经曰死肝脉来急益劲如新张弓
　　南方心脉其形何似师曰心者火也名少阴其脉洪大而长是心脉也心病自得洪大者愈也
　　成心王于夏夏则阳外胜气血淖溢故其脉洪大而长也
　　假令脉来微去大故名反病在里也脉来头小本大者故名覆病在表也上微头小者则汗出下微本大者则为闗格不通不得尿头无汗者可治有汗者不治成心脉来盛去衰为平来微去大是反本脉内经曰大则邪至小则平微为正气大为邪气来以表来微则知表和去以里去大则知里病内经曰心脉来不盛去反盛此为不及病在中头小本大者即前小后大也小为正气大为邪气则邪气先在里今复还于表故名曰覆不云去而止云来者是知在表脉经曰在上为表在下为里汗者心之液上微为浮之而微头小为前小则表中气虚故主汗下出防沉之而微本大为后大沉则在里大则病进内经曰心为牡藏小肠为之使今邪甚下行格闭小肠使正气不通故不得尿名曰闗格脉经曰阳气上出汗见于头今闗格正气不通加之头有汗者则阳气不得下通而上脱也其无汗者虽作闗格然阳未衰而犹可治也
　　西方肺脉其形何似师曰肺者金也名太阴其脉毛浮也肺病自得此脉若得缓迟者皆愈若得数者则剧何以知之数者南方火火尅西方金治当痈肿为难治也成轻虚浮曰毛肺之平脉也缓迟者脾之脉脾为肺之母以子母相生故云皆愈数者心之脉火尅金为鬼贼相刑故剧肺主皮毛数则为热热客皮肤留而不去则为痈疡经曰数脉不时则生恶疮
　　问曰二月得毛浮脉何以处言至秋当死师曰二月之时脉当濡弱反得毛浮者故知至秋死二月肝用事肝脉属木应濡弱反得毛浮者是肺脉也肺属金金来尅木故知至秋死他皆仿此
　　成当春时反见秋脉为金气乘木肺来尅肝夺王脉而见至秋肺王肝气则絶故知至秋死也
　　师曰脉肥人责浮瘦人责沉肥人当沉今反浮瘦人当浮今反沉故责之
　　成肥人肌肤厚其脉当沉瘦人肌肤薄其脉当浮今肥人脉反浮瘦人脉反沉必有邪气相干使脉反常故当责之
　　师曰寸脉下不至闗为阳絶尺脉上不至闗为阴絶此皆不治决死也若计其余命死生之期期以月节尅之也
　　成脉经曰阳生于寸动于尺阴生于尺动于寸寸脉下不至闗者为阳絶不能下应于尺也尺脉上不至闗者为阴絶不能上应于寸也内经曰阴阳离缺精气乃絶此阴阳偏絶故皆决死期以月节尅之者谓如阳絶死于春夏阴絶死于秋冬也
　　师曰脉病人不病名曰行尸以无王气卒仆不识人者短命则死人病脉不病名曰内虚以有谷神虽困无苦
　　成脉者人之根本也脉病人不病为根本内絶形虽且强卒然气脱则运僵仆而死不曰行尸而何人病脉不病则根本内固形虽且羸止内虚尔谷神者谷气也谷气旣足自然安矣内经曰形气有余脉气不足死脉气有余形气不足生
　　问曰翕奄沉名曰滑何谓也沉为纯阴翕为正阳阴阳和合故令脉滑闗尺自平阳明脉微沉食饮自可少阴脉微滑滑者紧之浮名也此为阴实其人必股内汗出阴下湿也
　　成脉来大而盛聚而沉谓之翕奄沉正如转珠之状也沉为藏气故曰纯阴翕为府气故曰正阳滑者阴阳气不为偏胜也闗尺自平阳明脉微沉者当阳部见阴脉则阴偏胜而阳不足也阳明胃脉胃中阴多故食饮自可少阴脉微滑者当阴部见阳脉则阳偏胜而阴不足也以阳凑阴分故曰阴实股与阴少阴之部也今阳热凑阴必熏发津液泄达于外股内汗出而阴下湿也　许沉为纯阴翕为正阳阴阳和合故名滑古人论滑脉虽云往来前却流利宛转替替然与数相似仲景三语而足也　按翕奄沉三字状得滑字最好夫翕者合也奄者忽也当脉气合聚而盛之时奄忽之间即已沉去是名滑也仲景恐人误认滑脉为沉故下文又曰滑者之浮名也曰沉曰浮若异而同更须慧解观上文者如转索无常也一句则知浮为转索无常之浮非轻手便得有常之名也沉为翕奄之沉非重取乃得一定之説也仲景下字具有史笔不可草草看过故赵嗣真曰今人不解作秦汉文字观可谓善读仲景之书矣
　　问曰曾为人所难脉从何而来师曰假令亡汗若吐以肺里寒故令脉紧也假令欬者坐饮冷水故令脉紧也假令下利以胃中虚冷故令脉紧也
　　阳舒缓阴急缩阴化为寒揫然収敛气血以坚其为脉也寜得不急经曰紧脉带数如切绳状一曰如转索无常故有寒则见
　　寸口衞气胜名曰高
　　寸口通闗尺而言高谓脉来浮而有力衞气主表浮以之其体在上今浮中有力是衞气盛也以其在上故谓之高有升而不降之义焉
　　荣气盛名曰章
　　章明也条也往来分明有条理也今滑脉为血实之诊殆近是乎
　　高章相名曰纲
　　纲总也以荣衞俱盛故谓之总
　　衞气弱名曰惵
　　举之濡弱恍忽故谓之惵
　　荣气弱名曰卑
　　荣主血为阴按以之其脉沉而无力故谓之卑
　　惵卑相名曰损
　　惵卑相阴阳俱虚总谓之损举按俱无力也
　　衞气和名曰缓
　　缓为胃脉胃合衞气衞气和故见缓脉
　　荣气和名曰迟
　　迟为脾脉脾合荣气荣气和故见迟脉
　　迟缓相名曰强
　　荣衞俱和故迟缓相不亦强乎
　　寸口脉缓而迟缓则阳气长其色鲜其顔光其声商毛髪长迟则阴气盛骨髓生血满肌肉紧薄鲜鞕阴阳相抱荣衞俱行刚柔相名曰强也
　　此释上一句之义此为平脉非病脉也
　　跌阳脉滑而紧滑者胃气实紧者脾气强持实击强痛还自伤以手把刃坐作疮也
　　成跌阳之脉以脾胃滑则谷气实是为胃实紧则阴气胜是为脾强以脾胃一实一强而相击故令痛也若一强一弱相则不能作痛此脾胃两各强实相击府蔵自伤而痛譬若以手把刃而成疮岂非自贻其害乎按此则敦阜大过之脉也
　　寸口脉浮而大浮为虚大为实在尺为闗在寸为格闗则不得小便格则吐逆
　　成经曰浮为虚内经曰大则病进浮则为正气虚大则为邪气实在尺则邪气闗闭下焦里气不得下通故不得小便在寸则邪气格拒上焦使食不得入故吐逆　丹谨按难经云吸入肾与肝夫盈天地之间者一元之气也气之升者为阳气之降者为阴肾足少阴也肝足厥阴也
　　位居下主吸与入其所吸之气不能达肾至肝而还者此阴之弱也浮大之脉属阳见于寸者阳气偏盛阴不得配之也为格主吐逆此无阴则呕谓见于尺者阴血不足阳往乘之也为闗主不得小便此东垣滋肾丸之意跌阳胃脉气不宣血不濡名曰闗格主水谷不化与食不得入亦阳有余阴不足故有升而无降也何注文不之及而以邪气闗格闭拒为言欤
　　跌阳脉伏而濇伏则吐逆水谷不化濇则食不得入名曰闗格
　　成伏则胃气伏而不宣中焦闗格正气壅塞故吐逆而水谷不化濇则脾气濇而不布邪气拒于上焦故食不得入　有妇人病吐逆大小便不通烦乱四逆渐无脉一日与大承气汤二盏至半夜渐得大便烦乱渐舒脉渐生翼日乃安即此是闗格也宜审之
　　脉浮而大浮为风虚大为气强风气相必成疹身体为痒痒者名泄风乆乆为痂
　　成痂者眉少髪稀身有干疮而腥臭内经曰脉风成疠
　　寸口脉弱而迟弱者衞气微迟者荣中寒荣为血血寒则发热衞为气气微者心内饥饥而虚满不能食也成衞为阳荣为阴弱者卫气微阳气不足也迟者荣中寒经中客邪也荣客寒邪而发热也阳气内微心内虽饥饥而虚满不能食也　缓迟与弱迟虽止一字之差却有千里之谬成氏不合注而分解无怪其上下不相同也
　　跌阳脉大而紧者当即下利为难治
　　成大为虚紧为寒胃中虚寒当即下利下利脉当微小反紧者邪气也故云难治经曰下利脉大者为未止　大为实大为虚上下纷纷更易不一者只要识得虚者正气虚实者邪气实之义　已上以脉知病
　　寸口脉弱而缓弱者阳气不足缓者胃气有余噫而吞酸食卒不下气填于膈上也
　　成弱者阳气不足阳能消谷阳气不足则不能消化谷食缓者胃气有余则胃中有未消谷物也故使噫而吞酸食卒不下气填于膈上也金匮要略曰中焦未和不能消谷故令噫　弱缓与迟缓亦不同
　　跌阳脉紧而浮浮为气紧为寒浮为腹满紧为绞痛浮紧相肠鸣而转转即气动膈气乃下少阴脉不出其阴肿大而虚也
　　成浮为胃气虚紧为脾中寒胃虚则满脾寒则痛虚寒相肠鸣而转转则膈中之气因而下泄也若少阴脉不出则虚寒之气至于下焦结于少阴而聚于阴器不得发泄使阴肿大而虚也
　　寸口脉微而濇微者卫气不行濇者荣气不足荣衞不能相将三焦无所仰身体痹不仁荣气不足则烦疼口难言衞气虚则恶寒数欠三焦不归其部上焦不归者噫而酢吞中焦不归者不能消谷引食下焦不归者则遗溲
　　成夫养成三焦者血也护三焦者气也荣衞俱损不相将而行三焦无所依仰身体为之顽痹而不仁内经曰荣气虚则不仁鍼经曰衞气不行则为不仁荣为血血不足则烦疼荣属心荣弱心虚则口难言衞为阳阳微则恶寒衞为气气虚则数欠三焦因荣衞不足无所依仰其气不能归其部金匮要略曰上焦竭善噫上焦受中焦气中焦未和不能消谷故令噫耳下焦竭即遗溺失便以上焦在膈上物未化之分也不归者不至也上焦之气不至其部则物未能传化故噫而酢吞中焦在胃之中主腐熟水谷水谷化则思食中焦之食不归其部则水谷不化故云不能消谷引食下焦在膀胱上口主分别清浊溲小便也下焦不归其部不能约制溲便故遗溲　三焦病各分其证自有三法存焉
　　跌阳脉沉而数沉为实数消谷紧有病难治
　　成沉为实者沉主里也数消谷者数为热也紧为肝脉见于脾部木来尅土为鬼贼相刑故云难治　按紧与当有分别恐未可便以紧为也首卷曰则为减金匮要略曰脉紧如转索无常者有宿食也以义求之则为虚而紧为实矣
　　寸口脉微而濇微者衞气衰濇者荣气不足衞气衰面色黄荣气不足面色青荣为根衞为叶荣衞俱微则根叶枯槁而寒栗欬逆唾腥吐涎沬也
　　子能令母虚肺主气气虚则脾色见于面而黄心主血血衰则肝见于面而青肺臭腥脾液涎也荣虚则寒栗衞虚则欬逆
　　跌阳脉浮而芤浮者衞气衰芤者荣气伤其身体瘦肌肉甲错浮芤相宗气衰微四属防絶
　　成经曰衞气盛名曰高高者暴狂而肥荣气盛名曰章章者暴泽而光其身体瘦而不肥者衞气衰也肌肉甲错而不泽者荣气伤也宗气者三焦归气也四属者皮肉脂髓也荣衞衰伤则宗气亦微四属失所滋养致断絶矣
　　寸口脉微而缓微者衞气疎疎则其肤空缓者胃气实实则谷消而水化也谷入于胃脉道乃行而入于经其血乃成荣盛则其肤必疎三焦絶经名曰血崩
　　成衞为阳微为亡阳脉微者衞气疎衞温分肉肥腠理衞气旣疎皮肤不得温肌则空虚也经曰缓者胃气有余有余为实故云缓者胃气实内经曰食入于胃淫精于脉是谷入于胃脉道乃行也鍼经曰饮而液渗于络合和于血是水入于经其血乃成也胃中谷消水化而为血气今衞疎荣盛是荣气强而衞气弱也衞气弱者外则不能固宻皮肤而气为之疎内则不能衞护其血而血为之崩经常也三焦者气之道路衞气疎则气不循常度三焦絶其常度也　按经文曰而入于经则而字乃承上文谷字水亦在其中矣注引鍼经水入于经乃是互文以见意仲景独重于谷故用而字若欠理防则血为水所化也岂理也哉玩合和于三字则成氏之説未莹
　　跌阳脉微而紧紧则为寒微则为虚微紧相则为短气
　　成中虚且寒气自短矣
　　少阴脉弱而濇弱者微烦濇者厥逆
　　成烦者热也少阴脉弱者阴虚也阴虚则发热以阴部见阳脉非大虚也故生微烦厥逆者四肢冷也经曰阴阳不相顺接便为厥厥者手足厥冷是也少阴脉濇者阴气濇不能与阳相顺而接故云逆也　此段不当作二证
　　跌阳脉不出脾不上下身冷肤鞕
　　成脾胃为荣衞之根脾能上下则水谷消磨荣衞之气得以行脾气虚衰不能上下则荣衞之气不得通营于外故跌阳脉不出身冷者衞气不温也肤鞕者荣血不濡也
　　少阴脉不至肾气微少精血奔气促迫上入胸膈宗气反聚血结心下阳气退下热归阴股与阴相动令身不仁此为尸厥当刺期门巨阙
　　成尸厥者为其从厥而生形无所知其状若尸故名尸厥少阴脉不出则厥气客于肾而肾气微少精血厥气上奔填塞胸膈壅遏阳气使宗气反聚而血结心下鍼经曰五谷入于胃其糟粕精液宗气分为三隧宗气积于胸中出于喉咙以贯心肺而行呼吸又曰荣气者泌其津液注之于脉化而为血以荣四末今厥气太甚宗气反聚而不行则絶其呼吸血结心下而不流则四体不仁阳气为厥气所拥不能宣发退下至阴股间与阴相动仁者柔也不仁者言不柔和也为寒热痛痒俱不觉知者也阳气外不为使内不得通荣卫俱不能行身体不仁状若尸也内经曰厥气上行满脉去形刺期门者以通心下结血刺巨阙者以行胸中宗气血气流通厥气退则苏矣
　　寸口脉微尺脉紧其人必虚损多汗知阴常在絶不见阳也
</div>
    <div class="pagination">
<a href="证治准绳_page147.html">上一页</a><span>...</span><a href="证治准绳_page143.html">143</a><a href="证治准绳_page144.html">144</a><a href="证治准绳_page145.html">145</a><a href="证治准绳_page146.html">146</a><a href="证治准绳_page147.html">147</a><span class="current-page">148</span><a href="证治准绳_page149.html">149</a><a href="证治准绳_page150.html">150</a><a href="证治准绳_page151.html">151</a><a href="证治准绳_page152.html">152</a><a href="证治准绳_page153.html">153</a><span>...</span><a href="证治准绳_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
