<!DOCTYPE html>
<html>
<head>
    <meta charset="UTF-8">
    <title>普济方四库 - 第 428 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 428 页/共 1812 页</h1>
    <div class="content">　　右为细末酒煑面糊为丸如桐子大每服五丸至七丸生姜汤下食后量虚实加减服之
　　五苓散【出医方大成】治伤湿有热小便赤少【方见中暑类】
　　独活散【出活人书方】治伤风湿
　　羌活　独活【并去芦头】枳殻【去穰麸炒通黄】防风　黄芩【细者】麻黄【沸汤泡三沸焙干秤】人参　细辛【华阴者】甘草【细剉炒赤】白茯苓　蔓荆子　甘菊花【各一两】石膏【水飞过二两】
　　右捣罗为末每服三钱水一盏生姜三片薄荷四五叶同煎至八分去滓防热呷如年高者以川芎代黄芩
　　知母干葛汤【出活人书】治风湿身体灼热甚者
　　知母【三钱】干葛【八钱】石膏【六钱】萎防【五钱】甘草【炙】黄芩木香　升麻　人参　防风　杏仁【炒】天南星【生】羌活　川芎【各二两】麻黄【去节四钱汤炮焙干】
　　右剉如麻豆大每服五钱水一盏半煎至一盏去滓服未効再服之
　　五痹汤【出如冝方】治风寒湿气客流肌体四肢顽麻不仁羌活　防己　白术　片子姜黄　海桐皮当归　白芍药【各一两】甘草【半两】
　　右防咀姜十片水二盏煎八分病在上食后服病在下食前服
　　除湿汤【出一百选方】治一切中湿自汗淅淅恶风翕翕发热阳虚自汗呼吸少气风湿风温表实里虚表虚里实腠理开疎气道壅塞虚汗盗汗目黄身肿小便不利胸膈溢满腰疼体痛呕吐涎沫葛丞相云甚有効验白术　白茯苓　苍术【米泔浸】藿香叶【去土】甘草橘红　厚朴　半夏【各一两】附子【六钱炮】生姜【二两】
　　右厚朴半夏生姜一处捣作饼子焙干同众药为麄末每服三钱水二盏姜皮十片煎至一盏不拘时服
　　轻脚丸【余居士选竒方】逐风去湿消肿行血止痛
　　地肤子【一两】白术【半两】赤茯苓【半两】木猪苓【半两去皮秤】舶上茴香【炮】泽泻　赤芍药　紫苏叶　葫芦芭防榔【俱半两】枳实【半两麸炒去穰】桃仁【一两去皮尖及双入麸炒秤】
　　右除桃仁外一处拌和令匀捣罗为末入桃仁炼蜜为丸捣三五百杵作如梧桐子大每服三五十丸空心紫苏汤下加至百丸旧有寒湿之疾每发时痛不可忍呻吟之声彻于外几濒于死忽遇道人授此方才服半料间或发作顿觉减前时服尽全料厥疾遂瘳信而服之其验如神
　　姜术汤【出衔药院方】温和中气外退寒湿治阳虚里寒外挟风冷头痛恶风战栗多汗风湿相抟捣身体疼痛腰背强直转侧不能又疗食寒饮冷内伤脾胃呕逆吐痰不思饮食
　　川姜　白术【炒】茯苓【各一两】附子【炮去皮脐】甘草【炙各半两】
　　右为麄末每服三钱水一盏半煎至八分去滓温服不拘时候
　　七味除湿汤【出澹寮方】治寒湿所伤身重体痛腠理开汗出大便溏泄小便或澁或利腰脚酸疼腿膝浮肿及胃寒呕逆悉主之
　　半夏面【炒】厚朴【姜制】苍术【米泔制各二两】藿香叶【去土】陈橘皮【去白】赤茯苓【去皮各一两】甘草【炙七钱】
　　右剉每服四钱水一盏半生姜七片二枚同煎至七分去滓食前温服
　　十八味流气饮【出朱氏集验方】治一身受风寒湿热诸邪毒周徧气脉上下不和
　　羌活　独活　人参　枳殻　陈皮　白术木香　防风　川芎　当归　桂皮　白芍药甘草　白芷　黄芪　天台乌药　白茯苓
　　右等分为细末用汤调下
　　省风散【出朱氏集验方】治气不和为风寒邪湿之气着于手足麻痹头重偏疼起居旋运四肢倦怠足胫缓弱掣痛无时每遇隂晦神气不清痰气相逆并宜预服羌活　防风　甘草　白茯苓【各半两】木香【一分】人参　陈皮【各三钱】天台乌药【三钱】白术【一两麸炒】南星【半两重者一只炮去皮切如豆大】附子【九钱炮去皮脐切】
　　右防咀每服四钱姜十片大二枚煎八分不拘时候服
　　黄耆六一汤【出朱氏集验方】治风湿相搏肌肉瞤动先服渗湿汤次用是药
　　黄耆　当归　甘草
　　右等分防咀水一盏姜煎空心服
　　骗马丹【出朱氏集验方】治风湿相抟手足疼痛及诸伤百损骨碎补【去毛】自然铜【醋煅】虎胫骨【酒炙】败【酒炙各一两】川乌【炮】草乌【炒去尖各四两】半两钱【五文醋煅】牛膝　地龙【去土】五灵脂　当归　乳香　没药　川芎　羌活萆薢【炙】藁本　天麻　防风　葳灵仙【去苗各半两】
　　右为细末酒糊为丸如梧桐子大每服三五十丸温酒下病在上食后服病在下食前服遍身疼痛不拘时服
　　除湿丸【家藏经验方】
　　黒牵牛【一斤炮带性】破故纸【四两】赤芍药【四两】钱子地龙【四两去土已上作末】白胶香【四两另研】
　　右用不蚛皂角三十鋋挪取浆入沙鉢内慢火熬成膏子和药丸如梧桐子大每服四十丸空心盐汤下才利便止老人虚人不宜服　临安南山招庆院文僧正者窠山为文室设塌其中乆之为湿气所逼半年足不能举因得此药乃能行遂求其方余在淳安忽左足沈重恐是湿气依方制服洞下即愈
　　茵蔯汤【出如宜方】治受湿瘀热发黄小便赤澁引饮
　　茵蔯【一两半】山栀子【十个】大黄【半两】
　　右防咀水煎如受湿轻宜增味导赤散
　　藿香正气散【出如宜方】治寒湿所伤身重腰脚酸疼或浮肿厚朴【制】陈皮【制】白术　桔梗【各三两】甘草【二两】半夏麯【二两】大腹皮　白芷　茯苓　紫苏　藿香【各三两】
　　右防咀姜水煎服
　　独活散【出朱氏集验方】治行履费力因卧湿地而得之胡伯才感此疾得唐接骨传此方一服而愈
　　独活【五两】川椒【三两】草乌【半斤】麻黄【三两】防风【二两】杉木节【一两】荆芥【一小把】葱【一握】
　　右煎汤熏蒸通得手用葱蘸汤洗以乆为度更先服小续命汤
　　姜附汤【出十便良方】治风湿体身周重肌自汗出
　　大附子【一两生用】干姜【三两】甘草【半两】
　　右为饮子每服四钱加生姜五片水一大盏不计时煎服
　　附子酒【出十便良方】治风除湿温络散寒邪
　　附子一个【半两已上者慢火炮去皮脐切作片子】
　　右用无灰酒五升浸附子春五夏三秋冬各浸七日每温服一盏常令酒气不断食后一方水煎入盐空心食前如疑更入生姜五片同煎亦得
　　二生汤【出十便良方】治体虚有风外受寒湿身如在空中
　　生附子　生天南星【各等分】
　　右防咀每服四大钱水一盏半生姜十片慢火煎至八分去滓服戊午年予在新安有此疾张医博子发授此方用三服愈
　　防御汤【出指南方】治脾中湿热
　　防御【一两一分】泽泻【二两半】白术【二两半】
　　右为细末每服三钱　米饮调下
　　秘传循经丸【出朱氏集验方】治男子妇人儿童室女诸经络风邪寒湿气血留滞流注作痛筋脉挛拳并皆治之常服亦可
　　南星【三两炮】地龙【三两去土】川当归【三两酒浸】川乌【三两炮去皮脐】豆饼【二两用黒豆不拘多少去皮好酒煑烂候酒干擂碎捻作饼子晒干用】乳香没药【各一两】
　　右为末酒煑面糊为丸如梧桐子大每服三十丸用温酒送下不拘时候服
　　循络丸【出朱氏集验方】治风湿流袭足膝筋骨肌肉疼痛外祖母乆苦此疾不得痊服此药而愈
　　五灵脂【二两】北防风【去芦】川萆薢【炮去皮脐】狗脊【去毛】大苍术【米泔浸】虎骨【打碎酒煑】川乌【生用各一两】草乌【一两炮去皮脐】没药【一两去砂】乳香【半两研去砂】
　　右为细末酒煮面糊为丸如桐子大每服三十丸加至五十丸温酒食前送不饮者木汤下此药可以常服如痛大作则以小续命汤加防榔羌活青皮煎汤痛止则勿服葢老人恐气虚体弱则易耗气尔
　　渗湿汤【出十便良方】治风虚湿冷头项拘急肢体疼倦或半身不遂手足麻痹或内积隂寒腹脇胀满饮食不进便利无度或风湿相抟自汗短气筋脉抽掣并皆治之
　　苍术　陈皮【去白】官桂　缩砂仁　厚朴　附子干姜【各四两】甘草【二两】
　　右为饮子不计时以生姜五片一个煎十铢服
　　又方【出十便良方】
　　苍术【二两半】附子　干姜　厚朴　肉荳蔲　陈皮细辛　桂　缩砂仁【各一两】甘草　丁香【各半两】
　　右为饮子每服三钱生姜五片京一枚同煎
　　薏苡仁煎【出十便良方】治寒湿抟袭经络筋脉挛急腿膝重痛行履艰难宜服之
　　薏苡仁　虎骨【各八两】天麻　防风　附子
　　羌活　桂心【各四两】乳香【二两】
　　右为细末酒煑面糊为丸如梧桐子大每服二十丸煎防风汤下不拘时候
　　茖葱丸【出卫生寳鉴】治寒湿筋骨冷痛不能举动
　　川乌头【去皮尖生用三钱】盐豉【三钱】黒牵牛【头末三钱】乳香【一钱】没药【一钱别研】
　　右为细末用肥葱一握洗去土用淡醋一升不犯铜鐡文武火煑葱醋一斤漉去滓慢火再熬成膏滴水中不散为度将前次末和成剂如桐子大每服一十丸或加至二十丸温酒送下大便防利则愈
　　术附汤【出指南方】治寒湿之证
　　白术【四两】芍药【一两】附子【一两半炮去皮脐】甘草【二两炙】
　　右为麄末每服五钱水二盏姜三片一枚煎一盏去滓温服
　　真定府张大年二十九素嗜酒至元辛未五月间病手指节肿痛屈伸不利膝膑亦然身体沈重心下痞不欲食食则欲吐面色痿黄精神短少至六月诊其脉沈而缓者脾也难经云腧主体重节痛腧者脾土所主四肢属脾葢以素饮酒加之时助湿气大胜流于四肢故为肿痛内经云诸湿肿痛皆属脾土仲景曰湿流关节肢体烦疼此之谓也以大羌活汤治之
　　大羌活汤【出卫生寳鉴】
　　羌活【一钱】升麻【一钱】苍术【半钱】独活【七分】防风【五分】茯苓【五分】泽泻【五分】葳灵仙【五分】当归【五分】白术【半钱】
　　内经以湿淫于内治以苦温以苦发之以淡渗之又云风能胜湿羌活独活苦温透关节胜湿故以为君升麻苦平葳灵仙苍术防风苦辛温发之者也故为臣血壅而不流则痛当归辛温以散之甘草甘温益气缓中泽泻醎平茯苓甘平又能利小便导其湿以淡渗之者也使风味相合上下分散其湿也
　　右防咀都作一处水二盏煎至一盏去滓温服食前一服食后一服忌酒湿面及生冷硬物不数日良愈
　　肾着汤【出如宜方】治中湿小便自利　经云治湿不利小便非其治矣又云中湿者脉多沈缓而防关节一身尽痛
　　人参　干姜　白术　甘草　茯苓【各等分】
　　右防咀每服四钱水煎服
　　除风湿羌活汤夫痿者湿热乗肾肝也当急去之不然则下焦元气竭尽而成软瘫必腰下不能动心烦寃而不止也若身重减气不短小便如常及湿热之令退时或所増之病气退者不用五味子泽泻茯苓猪苓黄蘗知母苍术白术之药只依本病中证候加减常服药亦须用酒黄蘗二分或三分如更时令清燥之气大行却加辛温泻之若湿气胜风证不退晕麻木不已【方见本门中寒类】
　　治当风卧湿遇冷所中等病
　　用黄粱米作饭食之
　　羌活汤治风湿乆不解攻注经络走注疼痛不可忍川芎　羌活　防风　肉桂　赤芍药　牡丹皮当归　续断　白芷【各一两】
　　用姜水煎温服食前





　　普济方卷一百十八
　　钦定四库全书
　　普济方卷一百十九　　明　周王朱橚　撰积热痼冷门
　　总论
　　一阴一阳之谓道偏阴偏阳之谓疾夫人一身不外乎阴阳气血相与流通焉耳如阴阳得其平则疾不生阴阳偏胜则为痼冷积热之患也所谓痼冷者阴阳沈痼而不解也积热者阳毒蕴积而不散也故阴偏胜则偏而为痼冷阳偏胜则偏而为积热古贤云偏胜则有偏害偏害则治偏胜不可不察也大抵真阳旣弱胃气不温复啖生冷氷雪以益其寒阴沍于内阳不能胜遂致呕吐涎沫畏冷憎寒手足厥逆饮食不化大腑洞泄小便频数此皆阴偏胜而为痼冷之证也其或阴血旣衰三焦已燥复饵酒炙丹石以助其热阳炽于内阴不能制遂致口苦咽干涎稠目澁膈热口疮心烦喜冷大便闭结小便赤淋此皆阳偏胜而为积热之证也施治之法冷者热之热者冷之痼者解之积者散之使阴阳各得其平则二者无偏胜之患矣　常政大论云治热以寒温而行之治寒以热凉而行之治温以清冷而行之治清以温热而行之　夫治热以寒温而行之者有三皆同大热在身止用黄芪人参甘草此三味者皆甘温虽表里皆热躁发于内扪而肌热于外能和之汗自出而解矣此温能除大热之至理一也热极生风及左迁入地补母以虚其子使天道右迁顺行诸病得天令行而必愈二也况天热在上大寒必伏于内温能退寒以助地气地气者在人乃胃之生气使正气旺三也治寒以热凉而行之者何也此亦有三皆同北方之人为大寒所伤其足肿胀乃寒胜则浮使之然也若火炙汤浴必烙肌见骨以新汲凉水浴之少时见完复矣更有大寒冻其面或耳若近火汤浴必脱皮或疮须先于凉房处停步时以温手烙熨必能完复此凉而行之除其大寒之理一也大寒之气必令毋实乃地道右迁入肺逆行于天以凉药投之使天道右迁而顺天令诸病得天令行而必愈二也况大寒在外其大热伏于地下者乃三焦包络天真元气所居之根蒂也热伏于中元气必伤在人之身乃胃也以凉药和之则元气充实而不伤三也
　　诸热【论】
</div>
    <div class="pagination">
<a href="普济方四库_page427.html">上一页</a><span>...</span><a href="普济方四库_page423.html">423</a><a href="普济方四库_page424.html">424</a><a href="普济方四库_page425.html">425</a><a href="普济方四库_page426.html">426</a><a href="普济方四库_page427.html">427</a><span class="current-page">428</span><a href="普济方四库_page429.html">429</a><a href="普济方四库_page430.html">430</a><a href="普济方四库_page431.html">431</a><a href="普济方四库_page432.html">432</a><a href="普济方四库_page433.html">433</a><span>...</span><a href="普济方四库_page429.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
