<!DOCTYPE html>
<html>
<head>
    <meta charset="UTF-8">
    <title>华佗神方 - 第 8 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 8 页/共 81 页</h1>
    <div class="content">　　三○○七·华佗接骨神方

　　本剂专治跌伤、打伤，手足折断。惟必先细心凑合端正后，以杉木板夹持之，不可顾患者之痛楚；再以下方使之服下。最多二服当愈，不必三服也。

　　羊踯躅三钱 炒大黄三钱 当归三钱 芍药三钱 丹皮二钱 生地五钱 土狗十个（捶碎） 土虱三十个（捣烂）红花三钱先将前药用酒煎成，再加自然铜末一钱，连汤服下。

　　卷三

　　三○○八·华佗愈风神方

　　本方凡四时诸风，俱可用之。

　　防风 羌活 五加皮 芍药 人参 丹参 薏苡仁 玄参 麦门冬（去心） 干地黄 大黄青木香各六分 松子仁 磁石各八分 槟榔子一钱 枳实（炙） 牛膝 茯神 桂心各八分上为末，蜜和为丸，如梧子，以酒服十五丸，日再服，稍稍加至三十丸为度。忌猪肉、鱼、蒜、生葱、酢、芜荑。

　　卷三

　　三○○九·华佗通便神方

　　久病之后，大便一月不通，毋庸着急。止补其真阴，使精足以生血，血足以润肠，大便自出。方用：熟地 玄参 当归各一两 川芎五钱 火麻仁一钱 大黄一钱 桃仁十个 红花三分蜜一碗和水煎服。

　　卷三

　　三○一○·华佗灌肠神方

　　大便闭结，常用之法，为用下剂。惟久用则成习性，故兼用本法。

　　豚胆一具，取汁入醋少许，取竹筒长三四寸者，以半纳谷道中，将汁灌入。一食顷，当便。又以花椒、豆豉水煎，用 根汁、麻油、泔淀三味合灌之，亦下；又以桃白皮、苦参、艾、大枣煎灌亦下；兼疗疳痢，及生恶疮者。待施术时，药须微温，勿过热勿过冷。

　　卷三

　　三○一一·华佗利小便神方

　　利小便药常品为车前、泽泻等。其效濡缓，不及用探尿管术之便。

　　以葱叶末端锐部，纳玉茎孔中，深达三寸许，以口微吹，便自通；又以盐末入葱吹之，令盐入孔茎中亦通。或以豚膀胱一具，于开孔处缚鹅羽管，吹之胀满，以丝缚扎上孔，即以羽管锐端入马口，手压膀胱，令气自尿管透入膀胱中，便自通。

　　卷三

　　三○一二·华佗按摩神术

　　凡人肢节腑脏，郁积而不宣，易成八疾：一曰风；二曰寒；三曰暑；四曰湿；五曰饥；六曰饱；七曰劳；八曰逸。凡斯诸疾，当未成时，当导而宣之，使内体巩固，外邪无目而入。

　　迨既感受，宜相其机官，循其腠理，用手术按摩疏散之。其奏效视汤液丸散神速。述如下：（一） 两手相捉纽捩如洗手法。（二） 两手浅相差翻复向胸。（三） 两手相捉共按 ，左右同。（四） 以手如挽五石力弓，左右同。（五） 两手相重按 徐徐捩身，左右同。

　　（六） 作拳向前筑，左右同。（七） 作拳却顿，此是开胸法，左右同。（八）如拓石法，左右同。（九）以手反捶背，左右同。（十）双手据地，缩身曲背，向上三举。（十一） 两手抱头宛转 上，此是抽胁。（十二） 大坐斜身，偏欹如排山，左右同。（十三） 大坐伸两脚，即以一脚向前虚掣，左右同。（十四） 两手拒地回头，此虎视法。左右同。（十五） 立地反勾身三举。（十六） 两手急相叉，以脚踏手足，左右同。（十七）起立以脚前后虚踏，左右同。（十八） 大坐伸两脚，用当相手勾所伸脚着膝中，以手按之，左右同。

　　上十八法不问老幼，日则能根据此三遍者。一月后百病悉除，行及奔马，补益延年，能食，眼明轻健，不复疲乏。

　　卷三

　　三○一三·华佗曼应丸神方

　　本方功用甚大，百疾可知。如遇结胸，油浆水下七丸，未动再服；积 食症，水下三丸；水气通身肿，茯苓汤下五丸；隔噎，丁香汤下三丸；因积成劳，鳖鱼汤下两丸；腹中一切痛，醋汤下七丸；小肠 癖，茴香汤下三丸；大小便不通，蜜汤下五丸；心痛，茱萸汤下五丸；猝死，以小便下七丸；白痛，干姜汤下一丸；赤痢，甘草汤下一丸；胃冷吐食，丁香汤下二丸。

　　甘遂三两 芫花三两 大戟二两 巴豆二两（去皮） 干漆二两 皂角七挺（去皮） 大黄三两（煨） 三棱三两 蓬莪术二两 槟榔一两 木通一两 当归五两 雷丸一两 黑牵牛五两桑白皮二两 五灵脂二两 砂三两 诃子一两（面裹、煨熟去面） 泽泻二两 栀子仁二两上药各细锉成末，入米醋二升，浸三日。入银石器中，慢火熬令醋尽，焙干再炒黄黑色，存性，入下药：木香 肉桂 陈皮（去白） 丁香 青皮（去皮） 肉豆蔻 黄 白术 没药 附子（泡裂去皮脐）以上各一两 芍药 川芎 白牵牛（炒） 天南星（水煮） 鳖甲（裂浸醋，炙令黄） 熟地黄（酒浸一宿） 牡丹皮 赤茯苓 芸苔子（炒） 干姜（泡裂去皮）以上各二两上同为末，与前药相合，醋糊丸，绿豆大。修合时须在净室中，运以至诚方验。

　　卷三

　　三○一四·华佗交藤丸神方

　　本剂功能驻颜长寿，祛百疾。

　　何首乌（即交藤根赤白者佳）用一斤 茯苓五两 牛膝二两上末之蜜为丸。酒下三十丸。忌食猪羊血。

　　卷三

　　三○一五·华佗补心丹神方

　　专治因惊失心，或因思虑过当，心气不宁，狂言妄语，叫呼奔走。

　　朱砂一分 雄黄一分（二物共研） 白附子一钱（为末）上拌匀，以猪心血为丸，如梧子大。更别以朱砂为衣。每服二丸，临卧用人参菖蒲汤下。常服一丸，能安魂魄，补心气，镇神灵。

　　卷三

　　三○一六·华佗明目丹神方

　　专治传尸虚痨，肌瘦面黄，呕吐、咳嗽不定。

　　雄黄五钱 兔粪二两 天灵盖一两（炙） 鳖甲一分 木香五钱 轻粉一分上为末。制法：酒一大升，大黄五钱，熬膏入前药为丸，弹子大，朱砂为衣。用时先烧安息香，令烟尽，吸之不嗽非传尸也，不可用此药。若烟入口嗽而不能禁止，乃尸也，宜用此药。五更初服，勿使人知，以童子小便同酒共一盏化为丸，服之。

　　卷三

　　三○一七·华佗醉仙丹神方

　　治五官虚气，风寒暑湿之邪，蓄积在中。久而不散，致偏枯不遂、麻木不仁。

　　麻黄一两（水煮焙干为末） 天南星七个（炮） 黑附子三个（炮） 地龙七条（去土）

　　先将麻黄末入酒一升，熬成膏，入余药为丸，如弹子大。每日食后及临卧时用酒化一两，服下汗出即效。

　　卷三

　　三○一八·华佗五胜散神方

　　治四时伤寒冒风，身热头痛，昏倦寒痰，咳嗽及中满，伤寒三日以前，服无不效。

　　甘草 石膏 白术 五味子各一两 干姜三分（炮）

　　上同为细末，每服以药二钱加水一盏，入生姜两片，枣子一个，同煎至七分。去滓温服。

</div>
    <div class="pagination">
<a href="华佗神方_page7.html">上一页</a><span>...</span><a href="华佗神方_page3.html">3</a><a href="华佗神方_page4.html">4</a><a href="华佗神方_page5.html">5</a><a href="华佗神方_page6.html">6</a><a href="华佗神方_page7.html">7</a><span class="current-page">8</span><a href="华佗神方_page9.html">9</a><a href="华佗神方_page10.html">10</a><a href="华佗神方_page11.html">11</a><a href="华佗神方_page12.html">12</a><a href="华佗神方_page13.html">13</a><span>...</span><a href="华佗神方_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
