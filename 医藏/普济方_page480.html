<!DOCTYPE html>
<html>
<head>
    <meta charset="UTF-8">
    <title>普济方 - 第 480 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 480 页/共 3614 页</h1>
    <div class="content">　　贴在鼻内痔上。一日三次。不过三日。即愈。

　　治鼻痔。

　　明矾（一两）蓖麻（七粒）盐梅（五个去核）上为一处。入麝香少许。捣杵为丸。

　　绵子包塞于鼻内。令着息肉。候化清水出。四边自然玲珑。其息肉自下。

　　治鼻中息肉渐大。气息不通。妨闷。

　　（出圣惠方）藜芦（三分去芦头捣为末）雄黄（细研）雌黄（细研各一分）上同研令匀。每用时以蜜调散。用纸捻蘸药点于息肉上。每日三度。则自消化。不得涂药在于两畔。恐涕落于药上。

　　又方

　　细辛釜底墨上为末水调涂方寸匕。

　　瓜丁散

　　（一名细辛散出直指方）

　　治有息肉。不闻香臭。此药敷之。即化黄

　　水。点滴至尽。不三四日遂愈。不复作。

　　瓜丁（即瓜蒂）细辛上等分为末。以绵裹如豆许塞鼻中。须臾即通。鼻中息肉。俗谓之鼻痔。无不效。

　　地龙散

　　（一名蚯蚓散出圣惠方）

　　治鼻中息肉。

　　地龙（去泥沙一分）猪牙皂荚（一瓣）上烧灰罗细。先洗鼻内令净。以蜜涂之。敷药少许在内。出清水尽。即息肉自除。

　　胡粉膏治鼻中息肉不通。

　　胡粉（炒）白矾（烧令汁尽等分）上为末。用青羊脂和成膏。以少许涂敷息肉上。

　　治鼻中息肉。并鼻衄。

　　（出海上方）用炙皮为末。绵裹塞之。三日。

　　治鼻中息肉。不闻香臭。

　　（出圣惠方）用烧矾石末。以面脂和。绵裹着鼻中。数日息肉随药消落。

　　又方

　　用狗头骨灰方寸匕。苦丁香半钱。研细吹鼻中。息化为水。一方细碾灰。猪脂和贴之。

　　又方

　　（出危氏方）或黄柏、苦参、槟榔、等分为末。以猪脂研敷。

　　又方

　　（出直指方）或青黛、槐花、杏仁研敷。

　　瓜蒂膏

　　（出圣惠方）

　　治鼻中息肉。不闻香臭。

　　用陈瓜蒂一分为末。以羊脂和成。时以少许敷之。一方为末。少许着鼻中必消。如此三四度。或以绵裹末塞鼻中。

　　地胆汁

　　（出肘后方）

　　治鼻中息肉。不通利。

　　用生地胆一枚。取汁涂息肉上。一宿得消。无生者。捣干为末。酒渍敷之。

　　雄黄散治鼻中息肉。

　　用雄黄五两。置砂锅中。以醋煮三复时取出。薄醋洗过。夜露晓收。三度。细研如粉。

　　每服二钱。温水调下。日再。不出半月息肉自出。神效。

　　治鼻塞息肉不通。

　　以细辛末少许。吹入鼻中自通。

　　治鼻中息肉。黑靥。

　　用青蒿烧灰。和锻石淋汁熬为膏。点息肉、黑靥。

　　又方

　　（出圣惠方）用蜣螂十枚。纳青竹筒中。以刀削去竹青油。单裹筒口令密。纳厕坑中四十九日。取出曝干。入麝香少许。同研细为散。涂息肉上。当化为水。

　　导引法治鼻息肉云。端坐直腰。以鼻纳气。以右手捻鼻。除目暗。泪若出。徐徐

　　闭目吐气。鼻中息肉、耳聋亦能除。又云。东向坐不息三通。以手捻鼻两孔。治鼻中息

　　肉。

　　又方

</div>
    <div class="pagination">
<a href="普济方_page479.html">上一页</a><span>...</span><a href="普济方_page475.html">475</a><a href="普济方_page476.html">476</a><a href="普济方_page477.html">477</a><a href="普济方_page478.html">478</a><a href="普济方_page479.html">479</a><span class="current-page">480</span><a href="普济方_page481.html">481</a><a href="普济方_page482.html">482</a><a href="普济方_page483.html">483</a><a href="普济方_page484.html">484</a><a href="普济方_page485.html">485</a><span>...</span><a href="普济方_page481.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
