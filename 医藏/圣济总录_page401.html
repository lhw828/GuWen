<!DOCTYPE html>
<html>
<head>
    <meta charset="UTF-8">
    <title>圣济总录 - 第 401 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 401 页/共 447 页</h1>
    <div class="content">　　平补。熟干地黄丸方熟干地黄（焙） 枳壳（去瓤麸炒） 地骨皮（洗焙） 菟丝子（酒浸别捣末） 牛膝（酒浸切焙各五两）上五味，杵罗为末，炼蜜丸如梧桐子大，每日空心盐汤下二十丸，加至三十丸。

　　平补。苁蓉四倍丸方苁蓉（酒浸一宿去粗皮切焙二两） 牛膝（酒浸一宿切焙四两） 菊花（六两） 枸杞子（八两）上四味，捣罗为末，炼蜜丸如梧桐子大，每服三十丸，空心温酒下。

　　平补，除风痰，益年寿。山芋四倍丸方山芋（半两） 枸杞子（一两） 甘菊花（二两） 熟干地黄（焙四两）上四味，捣罗为末，炼蜜丸如梧桐子大，空心食前盐汤下三十丸，温酒亦得。

　　平补五脏，壮筋骨，益颜色，美饮食。四金丸方肉苁蓉（酒浸一宿焙） 牛膝（酒浸一宿焙） 天麻 青盐（细研各三两）上四味，除盐外，捣罗为末，与盐和匀，用木瓜一枚，除心蒸烂去皮。入臼中与四味药同捣，丸如梧桐子大。若干，少少入酒丸，每服五十丸，空心夜卧暖酒吞下。

　　平补。枸杞丸方石斛（去根一两） 鹿茸（去毛酥炙） 地骨皮（各一分）上三味，焙，捣罗为末，以红枸杞子自然汁二合，无灰酒一合，白蜜半两，熬成膏。丸如梧桐子大，每服三十丸，空心温酒或生姜盐汤下。

　　平补。仙术丸方苍术（三斤米泔浸一宿切炒为末） 枸杞子（为末） 生干地黄（切焙为末各一斤）上三味，用好酒二升，先调枸杞末成膏，次将苍术地黄二药，同捣三百杵，丸如梧桐子大，每服三十丸，空心新汲水下。

　　平补诸虚，益精壮阳。补骨脂丸方补骨脂（炒） 松脂 山芋 白茯苓（去黑皮各八两） 杏仁（汤浸去皮尖双仁炒三升）胡桃肉 枣（各一斤） 鹿角胶（炙燥十两） 桂（去粗皮） 牛膝（酒浸切焙） 泽泻 菖蒲薏苡仁萆 槟榔（煨锉） 独活（去芦头） 蒺藜子（炒去角） 蛇床子（各一两） 生地黄（二十斤取汁）上一十九味，除地黄汁外，捣罗为末，煎地黄汁成煎，入药点蜜和丸。如梧桐子大，每服空腹温酒下三十丸。

　　补气血，强筋力。麋角丸方昔道士戴宁古，于城市中遇一醉人，召饮讫，送一诗曰：尾闾不禁沧溟竭，九转灵丹徒用说。惟有斑龙顶上珠，可补玉堂关下血（一本作阙）。约九月于峨眉山相见，宁古如期而往，果于太虚岩下见之，授以修养之术曰，子血气动荡，虚且竭矣。宜先服麋角丸，使血气有补，筋力壮盛，乃可行此术。宁古始悟斑龙之句，服之逾年，体轻色润。用其术，寿至一百七十，留方以遗后人。取大麋角五具或四具三具两具为一剂，如无麋角，以大鹿角代之。取当年新者为上，须看角根有斫痕处即堪用，退角根下平者不堪。先去尖一大寸，余各长七八寸截断，量令把镑得，即以物盛。垂于长流水中浸十宿，无流水。净盆中汲水浸亦得。每夜易，日满取出，削去皱皮，以利镑白处，至心即止，又以清米泔浸两宿，初经一宿即干握去旧水，置新绢上曝干。择去粗恶骨皮及镑不匀者。入无灰醇酒，于瓷器中浸两宿，其酒随药多少，浸之日满，并于净釜中，初武火煎一食久。又着文火微煎如蟹眼沸，以木蓖不住手搅，困则易人，不得住，时时添酒。屑消似稀胶，然后入牛乳五升，酥一升，以次渐下后药。

　　秦艽（去苗土） 人参 甘草（炙锉） 肉苁蓉（酒浸去皴皮焙） 槟榔（锉） 木通（锉） 菟丝子（酒浸两宿别捣各一两）上七味，捣罗为细末，投麋角膏中，再煎得所。放冷候可丸，即众手丸如梧桐子大。新瓷器中盛，空腹酒下三十丸，日加一丸，至五十丸为度。日二服，初服恐气涩，宜服槟榔汤，后乃不用。忌大黄大蒜，余无所忌。若丸时着手粘，即用少酥涂手，初服一百日。忌房室，服经一月，腹内诸疾自去。有微利勿怪，后渐多泄气能食。明耳目，补心神，安脏腑，填骨髓，理腰脚，能久立。服至二百日，面皱复展，有光泽。一年，齿落更生，强记，身轻若风，日行数百里。二年，常令人肥饱少食，老者复少，精力过倍，合时净室中，不得令鸡犬妇人见，妇人服之亦佳。

　　卷第一百八十五　补益门

　　峻补

　　论曰阴阳之气本自和平，过则生患。峻补之药，施于仓猝，缘阳气暴衰，真气暴脱。或伤寒阴证诸疾急于救疗者，不可缓也。盖人之禀受有限，嗜欲太过，疾病横生，固当助阳气以扶衰弱。则峻补诸方，经所谓补下治下制以急，急则气味浓者，此之谓也。

　　峻补一切虚冷。 金液丹方硫黄（好者研二十两）上一味，入罐子内，用盖子盖定。采石龙芮并水鉴草各一握烂捣，更入黄土一掬捣匀如泥。裹药罐子浓五六分，独罐口不裹，平地上四面簇炭五斤，上安熟火一斤烧之。候将通赤，专看口缝有碧焰起，急手拨火，将柴灰三斗浓盖，勿令透气，候冷拨灰取出。刮去泥土，如此至五度。若火候得所， 出如熟鸡子香为佳。若急要服，只 两度亦可。 毕，将炉子于净地中埋一宿出火毒，又取出用水煮一二十沸，然后敲破取药捣烂更点煎。水研烂如泥，以干为度，每一两药，用蒸饼一两水浸握干，入药和捣千杵，丸如梧桐子大晒干收。服法如后，每觉服脏稍秘，及饮食减少，似作寒热。速以温米饮服五十丸，早晨日午近晚各一服，如此服一二百丸，其疾当退。必逐下腹中积滞，次日再进一二服，候小便清为度。平时无患，逐日早服二十丸至三十丸，诸疾不生。若遇有患，不问冷热，并宜服之，以效为度。更不宜杂服他药，亦不得用他药吐泻。此药自然补泻，与常不同，不问男女老少，有患并服。若小儿有病，夜啼心惊，奶伤痰涎。无辜泻痢之类，并速研药一分，以米饮调灌之，日再。大人泻痢不止，以黄连贝母二味煎汤下，亦可丸服。若肠风痔疾，以白前末一钱匕调米饮下。若刀疮 疮，以末敷之。若久患气疾，肺疾积冷。及伤寒疟疾，胸膈不利，头疼壮热，并宜多服。伤寒之病，多被庸医误下他药。或发汗失时，不分阴阳，遂致难起。但多取此药，令日服一二百丸，得泻勿怪，泻尽病愈。此药可疗众疾，临时看深浅加减服之。除皮肤之疾不可服，病已者不必多服，石龙芮一名狗蹄草，水鉴草一名水田草。生稻田中，独茎四花，状如田字，如无此二草，以益母草代之。

　　治久冷，峻补元脏。青硫丸方硫黄（一斤洒甘草水研三日） 附子（炮裂去皮脐） 山茱萸（各四两） 牛膝（酒浸切焙三两） 白豆蔻（去皮） 肉豆蔻（去壳） 木香（各二两） 艾叶（焙干一两）上八味，捣研为末拌匀，蒸木瓜肉和捣，丸如梧桐子大。每服十丸至十五丸，空心盐汤下，如腰脚疼痛，用木瓜汤下。

　　治虚冷，补元阳，益气血。安息香丸方安息香 天雄（炮裂去皮脐） 硫黄（研） 阳起石（研） 附子（炮裂去皮脐） 钟乳（研）白矾（熬令汁枯研） 木香 蛇床子（炒） 白龙骨（研各一两）上一十味，捣研为末，更合研三日，用黄狗外肾去筋膜细研，以法酒同熬成膏，和剂丸如梧桐子大，每服二十丸，温酒下。

　　补元脏，治久冷。益神丸方硫黄（洒甘草水研一日） 木香 肉豆蔻（去壳） 槟榔（锉） 桂（去粗皮） 附子（炮裂去皮脐） 青橘皮（汤浸去白焙） 干姜（炮各一两）上八味，捣研为末和匀，用糯米粥丸如梧桐子大，每服十丸至十五丸，空心酒下。

　　治元脏久冷，益真气，进饮食，壮筋骨，驻颜色。玉壶丸方乌头（大者炮裂去皮脐十五枚） 砂（水飞研） 阳起石（ 研各一两） 硫黄（半两研）上四味，捣研为末，酒煮面糊，丸如梧桐子大。每服十五丸，空心盐汤下，妇人醋汤下。

　　治肾虚，脏气寒。生阳丹方硫黄（生研） 附子（炮裂去皮脐） 桂（去粗皮） 干姜（炮各一两）上四味，捣研为末，酒煮面糊。丸如梧桐子大，丹砂末为衣。每服二十丸，食前温艾汤下，温米饮亦得。

　　大补益，水火既济。四神丹方丹砂 雄黄 雌黄 硫黄（各一钱）上四味，研细入银锅子内歇口，炭火熔化，滴入水中，令成丸子。如绿豆大，每服二丸，空心温酒下。

　　治元阳气虚，补暖。金液丹方硫黄（甘草水浸柳水椎研水飞过） 阳起石（煨研） 石膏（ 研各四两）上三味，合研如粉，煎甘草汤煮糊。丸如梧桐子大，每服二十丸，温酒或盐汤下。

　　治元阳虚弱，风气攻注，脚膝疼痛。羌活硫黄丸方羌活（去芦头） 硫黄（研） 天雄（炮裂去皮脐） 香子（炒） 木香 天麻砂（水飞研各一两） 艾叶（四两）上八味，捣五味为末，用木瓜一枚，切开顶，去皮子，入硫黄 砂艾叶三味在内。再以元顶子密盖蒸烂，与前药末和捣。丸如梧桐子大，每服二十丸，盐汤或盐酒下。

　　治元气虚冷，面色黑黄，饮食减少，皮肉枯燥。正阳丸方硫黄（研） 菖蒲（去毛炒） 天雄（炮裂去皮脐） 阿魏（醋浸去砂石面和作饼炙各一两）沉香（锉） 浓朴（去粗皮生姜汁锉炙） 草豆蔻 干姜（炮） 桃仁（去皮尖双仁炒） 槟榔（锉各半两）上一十味，捣研为末，合研令匀，面糊丸如梧桐子大，每服十五丸，加至二十丸，空心食前盐汤下。

　　卷第一百八十五　补益门

　　补虚益气

　　论曰形不足者温之以气，精不足者补之以味，形精相感，气血生化。则营卫循流，不失其度，食饮不节，起居靡常，嗜欲之过，形劳精摇。则真气将耗，虚损之疾，由是而生，治法当补虚益气。

　　治虚损。白茯苓丸方白茯苓（去黑皮二两） 菟丝子（半两酒浸别捣） 熟干地黄（焙二两） 天雄（炮裂去皮脐） 石斛（去根） 肉苁蓉（酒浸去皴皮切焙各一两半） 石菖蒲 山茱萸 栝蒌根 山芋牛膝 赤石脂 细辛（去苗叶） 防风 续断 蛇床子（炒） 柏子仁（炒） 巴戟天（去心） 远志（去心） 杜仲（去粗皮炙各一两）上二十味，捣罗为末，炼蜜和丸。梧桐子大，每日空心温酒下三十丸。

　　治骨髓伤败，补虚益气。沉香续断丸方沉香（锉） 续断 牛膝（炒） 石斛 香子（炒） 补骨脂（微炒） 荜澄茄 山茱萸 防风（去叉） 熟干地黄 白茯苓（去黑皮） 杜仲（去粗皮炙） 肉苁蓉（酒浸切焙各三分）菟丝子（酒浸一宿别捣） 桂（去粗皮） 鹿茸（去毛酥炙） 附子（炮裂去皮脐） 泽泻 石龙芮（各一两） 巴戟天（去心） 桑螵蛸（炒） 芎 五味子 覆盆子 木香（各半两）上二十五味，捣罗为末，酒煮面糊，丸梧桐子大。每服三十丸，空心温酒或盐汤下。

　　治脏真衰耗，气羸力乏，胁肋虚胀，痞满喘急，肠鸣腹痛，头昏多倦，膝胫酸疼，肢体怠惰，饮食无味。 香乌药丸方香子（炒四两） 乌药（锉半斤） 石斛（去根四两） 葫芦巴（炒） 巴戟天（去心各二两） 乌头（炮裂去皮脐） 羌活（去芦头） 楝实（炮去皮各四两） 苍术（去黑皮半斤） 地龙（去土二两） 青盐（一两） 蜀椒（去目并闭口炒出汗二两） 马蔺花（醋拌炒） 赤小豆（各四两）上一十四味，捣罗为末，酒煮面糊。丸梧桐子大，每服二三十丸，温酒或盐汤下，空心食前。

　　治丈夫元脏风虚，气血劳伤，饮食减少，四肢疲乏，气劣心悸，上热下冷，口苦舌干。

　　威灵仙汤方威灵仙（酒浸去芦头） 仙灵脾（锉碎羊脂拌炒过） 防风（去叉） 人参 白茯苓（去黑皮） 羌活（去芦头） 独活（去芦头各三分） 附子（炮裂去皮脐） 柴胡（去苗一两半） 秦艽（童子小便浸一宿洗焙） 槟榔 木香（各三分） 鳖甲（童子小便浸一宿炙黄去裙 ） 黄（各一两） 枳壳（去瓤麸炒） 甘草（炙） 沉香 桂（去粗皮） 芎 （各三分） 苁蓉（酒浸切焙）巴戟天（酒浸一宿去心各一两） 牛膝（酒浸一宿切焙） 半夏（生姜汁浸一宿焙） 当归（酒浸一宿瓦上炒） 乌药（生米泔浸一宿锉焙各三分）上二十五味，锉如麻豆，每服五钱匕，水一盏半，姜五片，羊肾半枚，同煎减半，入酒半合，更煎三两沸，去滓适口服，空心午前各一服。

　　治形气衰惫，积气上攻，心膈不利，身体羸瘦，饮食无味。补益紫金丸方青蒿 柴胡（去苗各二两） 芍药 五加皮 续断 石斛（去根） 黄 羌活（去芦头各一两）以上八味，锉，以无灰酒童子小便各二升浸，置日中曝三日，逐日转动，日足漉出焙干。捣罗为末，其浸药之酒，留熬后药。

　　当归（切焙） 牛膝（酒浸切焙各一两） 桃仁（去皮尖麸炒） 肉苁蓉（酒浸切焙各一两半） 地黄汁（三升）以上五味，除地黄汁外，捣罗为末，同地黄汁并入前浸药酒内，慢火熬，时时搅转，令膏凝，即住火。

　　芎 人参 白茯苓（去黑皮） 桂（去粗皮） 附子（炮裂去皮脐） 蛇床子（炒） 卷柏（去根土炒） 蜀椒（去目并闭口炒出汗） 浓朴（去粗皮姜汁浸炙） 木香 荜澄茄（各一两）上二十四味，除十三味外，余一十一味，捣罗为末，并入药膏，同前八味拌和令匀，干不可丸。即添炼蜜，和丸如梧桐子大，每日空心日午温酒下三十丸，服一月。除百病，肌肤充实，颜色红润，进饮食。壮筋骨，暖血海，黑髭发，妇人屡经产育，血海冷惫，腰腹气痛，并能治之。

　　治下元伤惫，驻颜悦色。骨补丸方黄狗脊骨（一条两头去两节截为五段取 砂一两细研以浆水一升调搅令消化作水下脊骨在汁中浸三宿后用炭火炙干以汁刷之汁尽为末） 肉苁蓉（酒浸切焙） 桂（去粗皮） 附子（炮裂去皮脐） 干姜（炮各一两） 蛇床子（炒） 牛膝（酒浸焙干各半两） 鹿茸（一只酥炙） 阳起石（火 研为粉） 五味子 胡椒（各半两）上一十一味，捣罗十味为末，和前狗脊骨末，用枣肉五两酥一两相和，搜捣一二千杵。

　　硬软得所，丸如小豆大，曝干。每日盐汤下一十丸，服一月。其精温暖，两月精结实，三月精秘不泄，益颜色，壮筋力，百病不生。

　　补元脏，益脾胃，止脐腹疼痛，思饮食，固真气，美颜色。菟丝子丸方菟丝子（水淘去浮酒浸七日别捣取末） 萆 （各二两） 黑狗脊骨并髓（炙焦一两半）肉苁蓉（酒浸一宿切焙四两） 熟干地黄（二两焙） 枳实（微炒） 山芋（各一两）上七味，捣罗为末，酒煮面糊和丸。梧桐子大，每服三十丸，米饮下，空心食前。

　　治元脏气衰，风虚劳冷，腰脚无力，筋骨疼痛，日加痿瘁，饮食不化，脾泄泻痢，面无颜色，及治伤寒头痛。附子丸方附子（炮裂去皮脐四两） 砂（半两用浆水半升同附子慢火煎干） 沉香（一两） 蒺藜子（微炒去角三两）上四味，捣罗为末，炼蜜和丸。梧桐子大，每服二十丸，空心温酒下。如不饮酒，即以盐汤，渐加丸数，久服。

　　治下部虚损，腹内疼痛，不喜饮食，平补。肉苁蓉丸方肉苁蓉（二斤酒浸三日细切焙干）上一味，捣罗为末，分一半醇酒煮作膏，和一半入臼中捣五百下，丸如梧桐子大。每服二十丸，加至三十丸，温酒或米饮下，空心食前。

　　治脏真衰惫，面色萎黄，牙齿疏落，眼目昏暗，腰脚酸疼，四肢困乏，口苦舌干。久服延年益寿，补益精气，壮腰脚，和营卫。菖蒲丸方菖蒲（九节叶细如剑脊者八月取根阴干不限多少米泔浸硬竹刀刮去黑皮约一斤以淘净黑豆一斗分一半铺甑中次安菖蒲即将一半豆铺复炊之良久将釜水仍洒甑中俟过熟去豆取菖蒲用）上取菖蒲薄切焙干，捣罗为末，水浸炊饼和丸，如梧桐子大。每服三十丸，空心温酒或盐汤下，稍加丸数。

　　治上热下冷，五劳七伤，补虚益气。地黄沉香丸方沉香（锉） 鹿茸（酒浸去皮酥炙） 肉苁蓉（酒浸切焙） 牛膝（酒浸切焙） 附子（炮裂去皮脐） 菟丝子（酒浸一宿别捣为末各三两） 黄 （锉一两） 熟干地黄（焙四两） 蒺藜子（炒去角二两） 巴戟天（去心） 芎 石斛（去根） 木香 山茱萸 羌活（去芦头） 补骨脂炒）蛇床子（炒） 人参 楝实（取肉） 桂（去粗皮） 槟榔（锉） 香子 骨碎补（去毛）安息香（用胡桃瓤二枚先研各一两）上二十四味，捣罗为末，别取地黄自然汁七升，枣膏四两，酒三升，蜜半斤，酥五两，于银石器中熬如膏。放冷，入羯羊筒骨内髓半升，炼油去滓。和前末杵千百下，丸如梧桐子大，每空心温酒或盐汤下三十丸，加至四十丸。

　　治下经积冷，补虚损，益气血，壮筋骨。正元丹方附子（炮裂去皮脐） 阿魏（醋化面和作饼慢火炙各一分） 硫黄（研） 远志（去心）沉香（各半两） 槟榔（炮锉二枚） 木香 青橘皮（汤浸去白焙） 蜀椒（去目并合口炒取红）干姜（炮） 香子（炒） 桃仁（去皮尖双仁炒各半两）上一十二味，捣罗为末，酒煮面和丸，如梧桐子大。以丹砂为衣，每服十五丸至二十丸，食前温酒或盐汤下。

　　治五劳七伤，补虚益气。威灵仙丸方威灵仙 肉苁蓉（酒浸切焙） 补骨脂（炒） 龙骨 菟丝子（酒浸一宿别捣） 远志（去心） 人参 白茯苓（去黑皮） 熟干地黄（焙） 杜仲（去粗皮切炒） 续断 牛膝（酒浸切焙） 山芋山茱萸 附子（先去皮脐黑豆内煮透切焙） 五味子 泽泻 覆盆子 黄 （锉） 桂（去粗皮等分）上二十味，捣罗为末，炼蜜和丸如梧桐子大。每服三十丸，空心温酒或盐汤下，服一月后，减半常服。

　　治下脏积冷，补虚益气，润泽肌肤。黄 丸方黄 （锉） 肉苁蓉（酒浸切焙） 人参 防风（去叉） 桂（去粗皮） 桔梗（炒） 牛膝（酒浸切焙） 白术 芍药 白茯苓（去黑皮） 天雄（炮裂去皮脐） 附子（炮裂去皮脐各一两）上一十二味，捣罗为末，炼蜜和丸如梧桐子大。每服二十丸，温酒或盐汤下，空心服。

　　补虚损，益正气。巴戟天丸方巴戟天（去心一两） 沉香（锉半两） 山芋（一两） 菟丝子（酒浸一宿别捣一两半）香子（炒） 茯神（去木） 五味子 海桐皮（锉各一两） 牛膝（酒浸切焙一两半）上九味，捣罗为末，炼蜜丸如梧桐子大，空心食前盐汤下，或温酒下，十五丸至二十丸。

　　治脾肾风劳，补益元脏，和一切气。 砂煎丸方砂（研了水飞三两） 附子（一半炮裂去皮脐一半生） 天雄（如附子修制） 沉香（别为末） 木香 巴戟天（去心） 肉苁蓉（切焙） 牛膝（切焙） 香子（炒） 桂（去粗皮） 槟榔（锉） 当归（切焙） 补骨脂 干姜（一半炮一半生） 阿魏（各二两用米醋一升研化细绢滤去滓留醋用） 楝实（三两去核别为末）上一十六味，除沉香楝实 砂阿魏外，余药捣罗为末，先以沉香楝实二味末，用好酒一升，入银石铫子煎沸，入 砂慢火熬，欲尽。又添酒一升再熬，又欲尽，下阿魏醋并酒二升或三升，准前熬，将前药末分作五分，将二分入酒醋内慢火又熬，徐徐添酒一二升，成膏为度。倾入净器内，将前三分药末拌匀，杵一千下，丸如梧桐子大，每服二十丸，空心盐汤或温酒下，妇人无孕，当归酒下。

　　益气补精。枸杞丸方枸杞子（净择一斤） 肉苁蓉（酒浸切焙） 干枣肉 石斛（去根各八两） 远志（去心六两） 菟丝子（酒浸一宿别捣） 续断（各五两） 熟干地黄（十两） 天雄（炮裂去皮脐二两）上九味，捣罗为末，炼蜜和杵千百下，丸如梧桐子大。每服温酒下三十丸，五日后加至四十丸，十日后至五十丸，二十日后至六十丸，三十日后却减十丸，减至三十丸止，每日空心一服。

　　补精益气。仙灵脾酒方仙灵脾（六两锉鹅脂一两炒） 陈橘皮（汤浸去焙半两） 连皮大腹（锉） 槟榔（锉各三枚） 黑豆皮（一合） 桂（去粗皮一分） 豉（一合） 生姜（半分） 葱白（三茎切）上九味，锉碎，以生绢袋盛，用好酒一斗二升浸，挂药不令到底。 灰火外煨一复时，取出候冷，空心夜卧各一盏，服此酒后，更用此小浴药淋浴。壮阳气，紫稍花散方紫稍花 桂（去粗皮） 附子（炮裂去脐白） 马蔺花 牡蛎粉 蛇床子 五加皮 地骨皮 蜀椒（去目炒去汗） 白矾灰 防风（去叉等分）上一十一味，捣罗为末，每用一匙，水一升半，煎至七八合，乘热先熏通手浴之。

　　益气补不足，却老延年。附子天门冬散方附子（炮裂去皮脐二两） 石菖蒲 木香 桂（去粗皮） 天门冬（去心焙） 干姜（炮各一两）上六味，捣罗为散，每服一钱匕，温酒调下，空心服。

　　补虚益气，乌髭。枸杞煎丸方枸杞根叶花（不拘多少木臼中烂捣水煮一复时绞取浓汁五升入酒五升同熬成膏） 肉苁蓉（酒浸切焙） 附子（炮裂去皮脐） 白术（各二两） 熟干地黄（焙） 何首乌（锉碎用大豆蒸透焙干去豆） 补骨脂（炒各三两）上七味，捣罗为末，以煎膏和丸，如梧桐子大。每服三十丸，空心温酒下。

　　补虚益气，顺三焦，壮筋骨。补中丸方乌头（炮裂去皮脐） 威灵仙（去苗土） 巴戟天 苍术（米泔浸一宿切慢火焙干） 赤芍药（各一两）上五味，捣罗为末，酒煮面糊和丸，如梧桐子大，每服二十丸，温酒下，食前服。

</div>
    <div class="pagination">
<a href="圣济总录_page400.html">上一页</a><span>...</span><a href="圣济总录_page396.html">396</a><a href="圣济总录_page397.html">397</a><a href="圣济总录_page398.html">398</a><a href="圣济总录_page399.html">399</a><a href="圣济总录_page400.html">400</a><span class="current-page">401</span><a href="圣济总录_page402.html">402</a><a href="圣济总录_page403.html">403</a><a href="圣济总录_page404.html">404</a><a href="圣济总录_page405.html">405</a><a href="圣济总录_page406.html">406</a><span>...</span><a href="圣济总录_page402.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
