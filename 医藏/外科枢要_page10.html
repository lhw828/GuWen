<!DOCTYPE html>
<html>
<head>
    <meta charset="UTF-8">
    <title>外科枢要 - 第 10 页/共 23 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科枢要 - 第 10 页/共 23 页</h1>
    <div class="content">　　（男妇同治）

　　脱肛属大肠气血虚而兼湿热。有久痢气血俱虚而脱者，有因肾虚而脱者，有中气虚而脱者，有、茯苓。兼痔而痛者，四物加槐花、黄连、升麻。久痢者，补中益气汤加酒炒芍药。中气虚陷者，前汤加半夏、炮姜、茯苓、五味。肾虚者，六味丸。虚寒者，八味丸。肺与大肠为表里，肛者大肠之门，肺实热则秘结，肺虚寒则脱出，肾主大便，故肾虚者多患此症。

　　治验

　　举人于时正，素有痔。每劳役便脱肛，肿痛出水，中气下陷也。用补中益气汤加茯苓、芍药十余剂，中气复而即愈。后复脱作痛，误服大黄丸，腹鸣恶食几危。余用前汤，加炮姜、芍药，诸症渐愈，后去姜，加熟地、五味，三十余剂而愈。

　　一男子脾胃素弱，或因劳倦，或因入房，肛门即下，肿闷痛甚。用补中益气汤加麦门、五味，兼六味丸而愈。后因过饮，下坠肿痛，误用降火消毒，虚症蜂起。余用前汤加炮姜、木香，一剂，再用前汤，并加减八味丸，两月而安。

　　一儒者面白神劳，素畏风寒，饮食喜热，稍多必吞酸作泻，吸气觉冷，便血盗汗。余以为脾肾虚寒，用补中益气加炮姜、肉桂，五十余剂，八味丸斤许，诸症悉愈。

　　卷三

　　论肾脏风疮（九）

　　（男妇同治）

　　肾脏风属肾虚，风邪乘于 胫，以致皮肤如癣，或渐延上腿，久则延及遍身。外症则搔痒成疮，脓水淋漓，眼目昏花；内症则口燥舌干，腰腿倦怠，吐痰发热，盗汗体疲。治法用六味丸为主，佐以四生散。若脾胃虚弱者，用补中益气为主，佐以六味丸、四生散为善。

　　治验

　　钦天薛循斋，六十有一，两 患之，脓水淋漓，发热吐痰四年矣。此肾脏风症也，与六味丸、四生散而瘥。年余复作，延及遍身，日晡益甚，痰渴盗汗，唇舌生疮，两目昏赤，皆肾经虚内败也。用前丸，及补中益气汤加麦门、五味而愈。

　　卷三

　　论疮（十）

　　（妇人症见《女科撮要》、《妇人良方）

　　疮生于两 ，初起赤肿，久而腐溃或津淫搔痒，破而脓水淋漓。盖因饮食起居，亏损肝肾初起恶寒壮热，肿 作痛者，属湿热，用槟苏败毒散。若漫肿作痛，或不肿不痛者，属阴虚，用补阴八珍汤。若脓水淋漓，体倦食少，内热口干者，属脾虚，用补中益气加茯苓、酒炒白芍药。若午后热，或作痛，头目不清者，属阴火，前汤加酒炒黑黄柏，及六味地黄丸。若午后发热，至子时分方止，是血虚，前汤加芎、归、熟地。若郁结伤脾而甚，用归脾汤加柴胡、山栀。若怒动肝火而甚，用补中益气汤加川芎、山栀、黄芩。内热口干，肢体倦怠，或痰涎上升，或口舌生疮，属脾肾虚热，用六味地黄丸、补中益气汤。若患处黑黯，肢体畏寒，饮食少思，属脾肾虚败，用八味地黄丸。若误用攻伐，复损胃气，绝其化源，治亦难矣。

　　治验

　　鸿胪翟少溪，两 生疮，渐至遍身，发热吐痰，口燥咽干，盗汗心烦，溺赤足热，日晡益甚，形体日瘦，此肾经虚火也。用六味丸，一月诸症悉退，三月元气平复。

　　一男子左腿肿，肉色如故，寒热恶心，饮食少思，此脾气不足，而为外邪所感也。用六君，加藿香、桔梗、川芎，而寒热止；又用补中益气汤，而肿痛消。

　　陈湖陆懋诚，素因阴虚过饮入房，发热腿痛似 疮。用发表之剂，两腿肿黯，热气如雾，欲补加山药、山茱萸、附子一剂，脉症顿退；却去附子，又二剂，痊愈。

　　一男子先于两 ，后及遍身生疮，似疥非疥，时或脓水淋漓，两腿为甚，肢体倦怠，作痒烦热，年余不愈。余作肾经虚火，用加减八味丸而愈。

　　一男子腿患痈，服克伐之药，亏损元气，不能成脓。余为托里而溃，大补而敛，但大便结燥，用十全大补汤加麦门、五味而润，月余仍结，自服润肠丸，而泻不止。余用补中益气汤，送四神丸，数服而愈。

　　卷三

　　论足跟疮（十一）

　　（妇人症详见《妇人良方》）

　　足跟乃督脉发源之所，肾经所过之地。若饮食失节，起居失宜，亏损足三阳经，则成疮矣。

　　阴火也，前汤并六味丸。若痰涎上升，口舌生疮，属肾水干涸也，前汤并加减八味丸。凡此皆当滋其化源，若治其外则误矣。俗云：兔啮疮者，盖猎人被兔咬足跟，久而不敛，气血沥

　　治验

　　大尹陈汝邻，两腿酸软，或赤或白，足跟患肿，或痛或痒后痛，而或如无皮，或如皱裂，日晡至夜，胀痛 热。用补中益气汤加八味丸料，补其肝肾而愈。

　　一男子足跟作痛，热渴体倦，小便如淋，误用败毒散，致头痛恶寒，欲呕不食，吐痰咳嗽。此足三阴亏损，而药复伤。余用十全大补汤、加减八味丸，各五十余剂而愈。

　　一男子素不慎起居，内热引饮，作渴体倦，两足发热，后足跟作痛。或用清热除湿之剂，更晡热，此因足三阴亏损。朝用十全大补汤，夕用加减八味丸，外敷当归膏，两月余而愈。

　　其服消毒等药而殁者，不能枚举。

　　一男子亦患此，服消毒散，搽追蚀药，虚症叠出，其形体骨立，自分必死。余用十全大补，兼山茱、山药，两月余而愈。

　　一膏粱之人，两脚发热作渴，左尺脉数而无力。余谓：此足三阴亏损，防患疽。不信，反服。余用补中益气、六味地黄丸，百余服。而其不信，患疽以致不起者多矣！一妇人劳则足跟热痛，余以为三阴虚，用八珍汤而痊。后遍身搔痒，误服风药，发热抽搐，肝脉洪数。此肝家血虚火盛而生风，以天竺、胆星为丸，用四物、麦门、五味、芩、连、炙草、山栀、柴胡，煎汤送下而愈。

　　一妇人两足发热，两跟作痛，日晡热甚。余以为肝肾血虚，用加味逍遥散、六味地黄丸，五十余剂，诸症悉愈。

　　一妇人素血虚，因大劳，两足发热晡热，月经过期。或用四物、黄连，饮食少思，胸痞吐痰。用二陈、枳实、黄连，大便不实，吐痰无度，足跟作痛。余曰：足热晡热，月经过期，乃肝脾血虚也。胸痞吐痰，饮食少思，脾胃虚也。盖胃为五脏之根本，胃气一虚，诸症悉至。

　　先用补中益气汤加白茯苓、半夏，脾胃渐健。乃佐以六味地黄丸，以补脾肾，不两月而痊。

　　一妇人经候不调，发热晡热，胸膈不利，饮食少思。服清热宽中消导之剂，前症益甚，更兼肢体酸痛；服除湿化痰等药，经候两月一至；服通经降火等剂，两足跟趾作痛，其热如炙。

　　余以为足三阴亏损，用补中益气、六味地黄丸，两月诸症渐退；又用前汤并八珍散，两月而康。

　　一妇人足跟患肿，两腿酸软，或赤或白，或痒或痛，后或如无皮，或如皱裂，日晡至夜，胀痛 热。此足三阴亏损，用加减八味丸，及逍遥散加熟地、川芎，百余剂而愈。

　　卷三

　　论脚发（十二）

　　（男妇同治）

　　脚发之症，属足三阴经精血亏损，或足三阳经湿热下注。若色赤肿痛而溃脓者，属湿热下注，渴，小便淋漓者，阴败未传恶症也，为不治。其法：湿热下注者，先用隔蒜灸、活命饮以解壅毒，次服益气汤、六味丸，以补精气。若色黯不痛者，着肉灸、桑枝灸，以行壅滞助阳气，更用十全大补汤、八味丸，壮脾胃，滋化源，多有复生者。若专治其疮，复伤生气，吾未

　　治验

　　阁老靳介庵，脚趾缝作痒，出水肿 ，脚面敷止痒之药不应，服除湿之剂益甚。余以为阴虚湿热下注，用六味地黄丸、补中益气汤而愈。

　　大参李北溪，左脚赤肿作痛，此足三阳经湿热下注。先用隔蒜灸、活命饮一剂，其痛顿止，灸患处出水，赤肿顿消；次用托里消毒散四剂，灸患处，出脓而愈。

　　儒者杨举元患此。微肿痛微赤 ，此足三阴经阴虚湿热下注。用隔蒜灸、托里散而起发，用十全大补汤而脓成，又与加减八味丸，百剂而敛。

　　一儒者患此，肿硬色白，两月余矣。此足三阴经亏损，为外寒所侵，用大防风汤，及十全大土虚寒，而命门火不能相生。用八味丸、益气汤，百余剂。喜其年壮得愈。

　　一男子脚心发热，作渴引饮。或用四物、连、柏、芩、知母之类，腹痛作呕，烦热大渴，此半夏，而脾胃健，乃以加减八味丸，兼服半载而愈。

</div>
    <div class="pagination">
<a href="外科枢要_page9.html">上一页</a><span>...</span><a href="外科枢要_page5.html">5</a><a href="外科枢要_page6.html">6</a><a href="外科枢要_page7.html">7</a><a href="外科枢要_page8.html">8</a><a href="外科枢要_page9.html">9</a><span class="current-page">10</span><a href="外科枢要_page11.html">11</a><a href="外科枢要_page12.html">12</a><a href="外科枢要_page13.html">13</a><a href="外科枢要_page14.html">14</a><a href="外科枢要_page15.html">15</a><span>...</span><a href="外科枢要_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
