<!DOCTYPE html>
<html>
<head>
    <meta charset="UTF-8">
    <title>集验方 - 第 24 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>集验方 - 第 24 页/共 40 页</h1>
    <div class="content">　　胡粉、雄黄分等，末，着谷道中。（《医心方》卷七）

　　治 虫杏仁汤方。

　　杏仁五十枚，苦酒三升，盐一合，煮取五合，顿服之。（《医心方》卷七）

　　卷第八

　　治脱肛方

　　治脱肛熏方。

　　以女萎一升，以器中烧，坐上熏肛门即愈。（《外台》卷二十六）

　　治卒大便脱肛方。

　　灸鸠尾骨上七壮。（《外台》卷二十六）

　　治脱肛历年不愈方。

　　以生铁三斤，以水一斗，煮取五升以洗之，日再。（《外台》卷二十六）

　　卷第八

　　治阴肿痛、阴疮、阴痒方

　　治男子阴肿大如斗，核痛，人所不能治者方。

　　以雄黄一两研碎绵裹，甘草一尺，生用切，水一斗，煮取二升以洗之。忌海藻、菘菜。

　　（《又方取苋菜根捣薄之。（《外台》卷二十六）

　　又方取蔓荆根捣薄之。（《外台》卷二十六）

　　又方捣马鞭草薄之。（《外台》卷二十六）

　　治男子阴卒肿痛方。

　　灸足大趾本三炷。（《外台》卷二十六）

　　又方鸡翮（六枚烧） 蛇床子（等分）

　　上二味，为末，以饮服少许，随卵左右取鸡羽。（《外台》卷二十六）

　　又方桃核中仁熬，末，酒服如弹丸，不过三。（《肘后方》卷五）

　　治卒阴痛如刺，汗如雨出方。

　　小蒜（一斤） 韭根（一斤一方无） 杨柳根（一斤）

　　上三味，合烧，以酒灌之，及热气熏之，即愈。（《外台》卷二十六）

　　治阴恶疮方。

　　以蜜煎甘草末涂之，良。（《医心方》卷七）

　　治阴头生疮如安石榴花，大者如卷方。

　　虎牙、犀角，刀刮末，以猪膏煎令变色，去滓，日三涂。（《医心方》卷七）

　　又方以乌贼鱼骨末粉之，良。（《医心方》卷七）

　　又方鳖甲烧末，以鸡子白和敷之。（《医心方》卷七）

　　治阴痒生疮方。

　　嚼胡麻涂之。（《肘后方》卷五）

　　治大人小儿阴茎痒汁出方。

　　取生大豆刮去皮，熟嚼涂之。（《医心方》卷七）

　　卷第八

　　治病方

　　治 方。

　　取杨柳如脚大趾，长三尺，二十枚，以水煮令极熟，以故布干掩肿处，取柳枝更互拄之，如此取瘥止。（《外台》卷二十六）

　　又方以桃仁捣敷之，亦治妇人阴肿，干即易。（《外台》卷二十六）

　　灸卒 方。

　　以蒲横度口折之一倍增之，以布着小腹大横理，令度中央上当脐，勿使偏僻，灸度头及中央合二处，随年壮，好自养，勿举重、大语怒言、大笑呼唤。（《外台》卷二十六）

　　又方牵阴头正上向，灸茎头所极；又牵下向谷道，又灸所极；又牵向左右髀直下行，灸所极。

　　皆又法灸足厥阴，左右各三壮，穴在足大趾间是也。（《外台》卷二十六）

　　卷第八

　　治月蚀疮方

　　治大人小儿，卒得月蚀疮方。

　　五月五日虾蟆灰，以猪膏和涂之，瘥止。（《外台》卷二十九）

　　又方于月望夕取兔矢，仍内虾蟆腹中，合烧为灰末，以敷疮上，瘥止。（《外台》卷二十九）

</div>
    <div class="pagination">
<a href="集验方_page23.html">上一页</a><span>...</span><a href="集验方_page19.html">19</a><a href="集验方_page20.html">20</a><a href="集验方_page21.html">21</a><a href="集验方_page22.html">22</a><a href="集验方_page23.html">23</a><span class="current-page">24</span><a href="集验方_page25.html">25</a><a href="集验方_page26.html">26</a><a href="集验方_page27.html">27</a><a href="集验方_page28.html">28</a><a href="集验方_page29.html">29</a><span>...</span><a href="集验方_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
