<!DOCTYPE html>
<html>
<head>
    <meta charset="UTF-8">
    <title>针灸神书 - 第 23 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸神书 - 第 23 页/共 35 页</h1>
    <div class="content">　　问曰：何为血行、气行?答曰：气行者，麻。血行者，痛也。

　　问曰：气上，何以气血调匀?答曰：上刮七次，又战七次，气血相停，不伤荣卫。不知气血相停，如无目之人也。

　　卷三·琼瑶神书人部

　　二取气下之法讲论答问二十六法

　　二取气下之法，泻四次，即按七次，将针向下循。

　　问曰：血痛血行，气麻气行者，根据前一理。气下者何以气血调匀?答曰：下刮七次，战七次，相通。知道气下者，又不知冷热汗出者，此乃不为良医。

　　卷三·琼瑶神书人部

　　三取摄之法讲论答问二十七法

　　三取摄之法，何为摄?答曰：在有病，将针头再提，用七七贯穿经络，方谓之搜。补泻提按等，不使搜，病者不能除，所以见血气上下皆行也。

　　卷三·琼瑶神书人部

　　四取扪者讲论答问二十八法

　　四取扪者，何为扪?答曰：用气上、气下之法。扪，关关。开者，泻也；关者，补也。取血多用补，取气多用开。

　　卷三·琼瑶神书人部

　　五取弹努之法讲论答问二十九法

　　五取弹努之法，何也?答曰：取血者，先弹七七，下即补三四次。若是不止，将糊针眼上三寸，医人亲手打乞三下，此血即止。

　　卷三·琼瑶神书人部

　　六取进退之法讲论答问三十法

　　六取进退之法，何也?答曰：血来加进，气来加退。进者，主病患发热。退者，虚汗有冷，邪气出，正气归于

　　卷三·琼瑶神书人部

　　七取撞搓之法讲论答问三十一法

　　答曰：皮热不来者，补提勿转太紧。太紧者，摇摇十四下。病者浑身大热，方可左右取血为妙。

　　卷三·琼瑶神书人部

　　八取捻之法讲论答问三十二法

　　八取捻之法，何也?答曰：主病患不知人事，方可用捻。捻者，三也，是三才也。病者血气不来，上捻不来者，死不治也。

　　卷三·琼瑶神书人部

　　手足阳明答问三十三法

　　手足三阳三阴，表里引经，循摄气上、气下。

　　答曰：手法者在手，心传口授秘法。

　　卷三·琼瑶神书人部

　　六阴六阳本经秘法诀三十四法

　　太阳经 足膀胱，手小肠，上下循，下后补。

　　少阳经 足胆，手三焦，上下循，下后补刮。

　　少阴经 足肾，手心，下后刮战。

　　厥阴经 足肝，手包络，上下循，下后补。

　　阳明经 足胃，手大肠，上先提循，下后泻。

　　太阴经 足脾，手肺，上补，下后循提。

　　卷三·琼瑶神书人部

　　阴阳配合讲论三十五法

　　天有阴阳，风寒暑湿燥火，三阴三阳下应之。温凉寒热，四时气候温凉是也。温热者，天之阳也；寒凉者，天之阴也。此乃天之阴阳也。地有阴阳，金木水火土，生长化收藏下应之。

　　辛甘酸苦咸，五味是也。辛甘淡也，地之阳也；咸酸苦者，地之阴也。此乃地之阴阳也。阴中有阳，平旦至日中，天之阳也，阳中之阳也。阳中有阴，日中至黄昏，天之阴，阴中之阴人身之阴阳，故人亦应之。人身之阴阳，外为阳，内为阴；背为阳，腹为阴；脏为阴，腑为阳。心、肝、脾、肺、肾五脏为阴，胆与胃、大肠、小肠、膀胱、三焦六腑为阳。

　　所以知阴中之阴，阳中之阳也。阴阳者，何也?如冬病在阴，夏病在阳，春病在阴，秋病在阳，知其所则施针，循、气上、气下也。背为阳，阳中之阳，心也；背为阳，阳中之阴，肺也。腹为阴，阴中之阳，肝也；腹为阴，阴中之阴，脾也。

　　卷三·琼瑶神书人部

　　四时作用气上气下秘法讲论三十六法

　　不问所感病证，或温，或凉，或热，或寒。如春时有病，先取气上，后取气下；夏月有病，气自然行。以是不绝生化之源也。

　　卷三·琼瑶神书人部

　　琼瑶大师治小儿深得此理讲论三十七法

　　《内经》曰：必先遂其气，而无伐天和，是为至治。又曰：违时伐气。又曰：无伐生之气。此皆常道用针。春复秋冬，循环之法。若反其常，则阴阳气上气下，不可乱矣。

　　卷三·琼瑶神书人部

　　十二经络捷法人身造化讲论三十八法

　　凡刺之理，经络为始。经络者，能决死生处，有病调虚实，不可不通也。夫经者，内干五脏无端。常以平旦为纪。其脉始从中焦手太阴，出于手阳明，上行注足阳明，下行至跗上去大指间，与太阴相合，上行抵脾，注心，心注手少阴，出腋，下臂，次上巅，下注小指，合手太阳，循脊，下至尻下行注小指之端，循足心，注少阴，上行肾，注心，外散于胸中，循于心主脉，注腋，下臂，入两筋之间，入掌中，出中指之端，还注小指次指之端，合手少阳，上行膻中，散于三焦，注胆，出胁，注足少阳，下行至跗上，复从跗注大指间，合足厥阴，上注至肝，注肺，复出手太阴，此荣气之行也，逆顺之常。荣卫之行，常循其经。周身之度，一十六丈二尺，一日夜行八百十一丈，计五十度周身于卫气，则下循其经焉。昼则行阳，夜则行阴，行阳者行诸经，行阴者行诸脏。

</div>
    <div class="pagination">
<a href="针灸神书_page22.html">上一页</a><span>...</span><a href="针灸神书_page18.html">18</a><a href="针灸神书_page19.html">19</a><a href="针灸神书_page20.html">20</a><a href="针灸神书_page21.html">21</a><a href="针灸神书_page22.html">22</a><span class="current-page">23</span><a href="针灸神书_page24.html">24</a><a href="针灸神书_page25.html">25</a><a href="针灸神书_page26.html">26</a><a href="针灸神书_page27.html">27</a><a href="针灸神书_page28.html">28</a><span>...</span><a href="针灸神书_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
