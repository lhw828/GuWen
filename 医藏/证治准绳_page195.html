<!DOCTYPE html>
<html>
<head>
    <meta charset="UTF-8">
    <title>证治准绳 - 第 195 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 195 页/共 348 页</h1>
    <div class="content">　　黄芩【一两】苦参【二两】干地黄【四两】
　　右三味以水八升煮取二升温服一升多吐下虫
　　妇人产中虚烦乱呕逆安中益气竹皮大丸主之生竹茹　石膏【各二分】桂枝　白薇【各分】　甘草【七分】
　　右五味末之枣肉和丸弹子大每以饮服一丸日三夜二服有热者倍白薇烦喘者加柏实一分
　　陈寻常治诸虚烦热者以竹叶石膏汤温胆汤殊不知产后与寻常不同如石膏等药不宜轻用用之必死经验方　治产后烦躁禹余粮一枚状如酸馅者入地埋一半四靣筑紧用炭一秤发顶火一斤煆去火三分耗二为度用湿沙土罨一宿方取出打去外靣一层只用里内细研水淘澄五七度将纸衬干再研数千遍用甘草煎汤调二钱匕一服立効
　　渴
　　熊产后心烦发渴宜清心莲子饮【杂症白浊】　薛前证若出血过多虚火上炎用童子小便或四物白术麦门丹皮若胃气虚而有热用竹叶归茋汤若血虚发热用八珍加麦门五味若血脱发热烦躁用当归补血汤若胃气虚弱用补中益气汤或七味白术散　一产妇患前证朝寒暮热肚腹作痛以手按之不痛余以为气血俱虚用八珍之类治之彼反行逐血更加发热烦躁余用当归补血汤热躁渐止用八珍麦门五味气血渐复熟地黄汤　治产后虚渴不止少气脚弱眼饮食无味
　　熟地黄【酒洗浄蒸焙一钱半】人参【去芦】麦门冬【去心各二钱】蒌根【二钱】甘草【炙半钱】
　　右五味作一服水二盅糯米一撮生姜三片红枣三枚同煎至一盅不拘时服
　　产宝疗产后大渴不止
　　芦根【切一升】蒌　人参　甘草　茯苓【各三两】大枣【二十枚】麦门冬【生四两】
　　右七味以水九升煮取三升分三服顿服四剂即瘥忌菘菜
　　黄芩散【杨氏】治产后血渴饮水不止
　　黄芩　麦门冬【各等分】
　　右二味防咀每服三钱水盏半煎至八分去滓温服无时
　　括蒌根汤【集验】疗产后血渴
　　括蒌根【四两】麦门冬【去心】人参【各三两】生干地黄　甘草【各二两】土根【五两】大枣【二十　产寳无地黄麦门枚　　冬有牡蛎粉等分】
　　右七味防咀以水八升煮取二升半分三服
　　千金竹叶汤　疗产后虚渴少气【力】
　　竹叶【三升】甘草　人参　茯苓【各一两】小麦【五合】生姜半夏【各三两】麦门冬【五两】大枣【十五枚】
　　右九味防咀以水九升先煮竹叶小麦姜枣取七升去滓内药再煎取二升去滓一服五合日三夜一
　　七味白术散　治中气虚弱津液短少口干作渴或因吐泻所致者
　　人参　白术【炒】木香　白茯苓　甘草【炒】藿香干葛【各一钱】
　　右水煎服
　　竹叶归茋汤　治胃气虚弱口干作渴恶冷饮食者竹叶【一钱半】黄茋【二钱】白术　人参　当归【各一钱】麦门冬【去心七分】甘草【炒五分】
　　右七味水煎服
　　胡索散　治产后失血渴不止
　　郁金　干葛　桂心　青皮　枳殻　胡索
　　右六味各等分以好醋浸一宿焙干末之每服二钱陈皮汤调下日三夜一
　　桃花散　治产后不烦而渴
　　新石灰【一两】黄丹【五钱】
　　右为细末渴时井水调下一钱
　　本治产后出血太多虚烦发渴用真正蒲黄末二钱白汤调下如渴燥甚井花水下
　　治产后中风烦渴用红花子五合微炒研碎以水煎浓徐徐呷之
　　疗血渴及产后渴疾用莲子心生取为细末米饮调下二钱效
　　自汗
　　大夫虚汗不止者由隂气虚而阳气加之里虚表实阳气独发于外故汗出也血为隂产则伤血是为隂气虚也气为阳其气实者阳加于隂故令汗出而隂气虚弱不复者则汗出不止也凡产后血气皆虚故多汗因之遇风则变成痉纵不成痉亦虚乏短气身体柴痩唇口干燥久则经水断絶由津液竭故也　薛按前证属血气俱虚急用十全大补汤如不应用参附茋附等汤若汗多亡阳发痉尤当用前药王海藏先生云头汗出至颈而还额上偏多葢额为六阳之所防也由虚热熏蒸而出窃谓前证当以部位分之额左属肝额右属肺鼻属脾頥属肾额属心治者审之　一产妇略闻音响其汗如水而昏愦诸药到口即呕余以为脾气虚败用参附末为细丸时含三五粒随液咽下乃渐加之至钱许却服参附汤而痊　一产妇盗汗不止遂致废寐神思疲甚口干引饮余谓血虚有热用当归补血汤以代茶又以当归六黄汤内黄芩连蘖炒黑倍加人参五味子二剂而愈　大凡产后忽冒闷汗出不识人【治用鸡子及竹二法见前血晕】薛前证属太虚宜固元气为主其汗不止必变柔痉东垣先生云妇人分娩及半产漏下昏冒目暝葢因血暴亡而火上炽但补其血则神自昌若常时血下当补而升举其气阳得血而神安则目明矣今立一方以补手足厥隂之血兼益阳气名曰全生活血汤全生活血汤　治发热自汗盗汗目四肢无力口干头晕行步欹侧
　　升麻　芍药【炒各三钱】柴胡　当归　防风　羌活独活　葛根　甘草【炒各二钱】川芎　藁本【各一钱五分】生地黄　熟地黄【各一钱】细辛　蔓荆子【各五分】红花【三分】
　　右十六味每服五钱水煎热服
　　麻黄根散　治产后虚汗不止
　　当归　黄茋　麻黄根　牡蛎【煅为粉】人参　粉草【各等分】
　　右防咀每服四钱水一盏煎至七分去滓温服
　　又方
　　当归　黄茋【各一两】麻黄根【二两】
　　右三味防咀每服三钱水一盏煎七分去滓服
　　千金疗产后风虚汗出不止小便难四肢拘急难以屈伸
　　甘草【炙一两】附子【半个炮去皮尖】桂心　芍药【各一两半】
　　右四味防咀每服三钱水一盏生姜四片枣一枚煎七分去滓空心温服忌猪肉冷水生葱等物
　　经效疗产后汗出不止
　　黄茋【十二分】白术　牡蛎【煅】茯苓　防风　麦门冬【去心】生地黄【各八分】大枣【七枚】
　　右八味防咀水二升煮取七合去滓空心分温两服
　　疗产后血气暴虚汗出　淡竹叶煎汤三合微温服之须臾再服
　　又方　马齿苋研取汁三大合煮一沸投蜜匙许冷停顿服【无新者用干者煮汁入蜜服】
　　止汗散　治产后盗汗不止一应汗多者皆可服
　　牡蛎【煅研粉】小麦防【炒令黄色碾为粉】
　　右等分和匀煮生猪肉汁调下二钱无时
　　人参汤　治产后诸虚不足发热盗汗
　　人参　当归【各等分】
　　右二味为末以猪腰子一只去脂膜切小片子以水三升糯米半合葱白两条煮米熟取清汁一盏入药二钱煎至八分温服不拘时
　　当归六黄汤　治气血虚热盗汗不止不应加人参白术心血不足加酸枣仁【炒】
　　当归　熟地黄【自制】黄茋【炒各二钱】生地黄　黄蘖【炒黑】黄芩【炒黒】黄连【炒黑各一钱】
　　右七味水煎服
　　参附汤　治阳气虚寒自汗恶寒及手足逆冷大便自利或脐腹疼痛呃逆不食或汗多发痉等证
　　人参【一两】附子【炮五钱】
　　右二味作一服姜枣水煎徐徐服去人参加黄茋名茋附汤
　　茋附汤　治阳气虚脱恶寒自汗或口噤痰涌四肢逆冷或吐泻腹痛饮食不入及一切虚寒等证
　　黄茋【一两】附子【炮五钱】
　　右二味作一剂姜枣水煎服如不应倍加附子方得全济
　　当归补血汤【见前】十全大补汤【见下虚羸】
　　黄疸
　　丹治一妇人四月内产发黄四肢倦怠食少经事不来时发热脉
　　白术【一两】人参　秦艽　牡丹皮　生地黄　木通柴胡　芍药【各半两】川芎　黄芩　干葛【各一钱】甘草【五分】
　　右分十二贴水煎食前热服
　　发热
　　薛产后虚烦发热乃阳随隂散气血俱虚若恶寒发热烦躁作渴急用十全大补汤若热愈甚急加桂附若作渴靣赤宜用当归补血汤若误认为火证投以凉剂祸在反掌王太仆先生云如大寒而甚热之不热是无火也热来复去昼见夜伏夜发昼止不时而热是无火也当治其心如大热而甚寒之不寒是无水也热动复止倐忽徃来时动时止是无水也当助其肾故心盛则生热肾盛则生寒肾虚则寒动于中心虚则热收于内又热不胜寒是无火也寒不胜热是无水也治法前证无水者六味丸无火者八味丸气血俱虚者八珍汤与十全大补汤　大尹俞君之内产后发热晡热吐血便血兼盗汗小便频数胸脇胀痛肚腹痞闷余曰此诸脏虚损也治当固本为善自恃知医用降火之剂更加泻利肠鸣呕吐不食腹痛足冷始信余言诊其脉或浮洪或沉细或如无其靣或青黄或赤白此虚寒假热之状时虽仲夏当舍时从证先用六君子汤加炮姜肉桂数剂胃气渐复诸证渐退更佐以十全大补汤半载全愈儒者杨敬之内人所患同前但唾痰涎或用温补化痰之剂不应靣色黧黑两尺浮大按之微细此因命门火虚不能生脾土脾土不能生诸脏而为患也用八味丸补土之母而痊　一妇产后三日起早况气血未定遂感身热目暗如风状即以清魂散二服得微汗而愈滑伯仁治一产妇恶露不行脐腹痛头疼寒热众皆以为感寒温以姜附益大热手足搐搦语谵目诊其脉而洪数靣赤目闭语喃喃不可辨舌黑如炲燥无津润胸腹按之不胜手葢燥剂其血内热而风生血蓄而为痛也曰此产后热入血室因而生风即先为清热降火治风凉血两服颇爽继以琥珀牛黄等稍觧人事后以张从政三和散行血破瘀三四服恶露大下如初时产已十日矣于是诸证悉平　一妇盛暑月中产三日发热其脉虚疾而大恶露不行败血攻心狂言呌呼奔走拏捉不住以干荷叶生地黄牡丹皮浓煎汤调下生蒲黄二钱一服即定恶露旋下而安　一妇产后时发昏瞀身热汗多晕口渴或时头疼恶心医用四物凉血之剂病不减又用小柴胡病益甚石山至诊得浮洪指汪曰产后而得是脉又且汗多而脉不为汗衰法在不治所幸者不喘不泄耳其脉如是葢凉药所激也用人参三钱黄茋二钱甘草当归各七分白术门冬各一钱干姜陈皮黄芩各五分煎服五剂脉敛而病渐安　王佥宪宜人产后因沐浴发热呕恶渴欲引冷水果谵语若狂饮食不进体素丰厚不受补医用清凉热增剧诊得六脉浮大洪数汪曰产后暴损气血孤阳外浮内真寒而外假热宜大补气血与八珍汤加炮姜八分热减大半病人自以素不宜参茋不肯再服过一日复大热如火复与前剂潜加参茋炮姜连进二三服热退身凉而愈
　　当归养血丸【产后腹痛】当归黄茋汤【腰痛】
　　当归补血汤　当归散【并见胎自堕半产条】
　　大全人参汤【见上自汗】
　　罗氏犀角饮子　治产后亡津液虚损时自汗出发热困倦唇口干燥
　　犀角　麦门冬　白术【各半两】柴胡【一两】枳殻【麸炒】地骨皮　生地黄　甘草【炒】当归　人参　茯苓　黄芩　黄茋【各七钱】
　　右十三味防咀每服四钱姜三片浮麦七十粒水煎服
　　三之一汤　治产后虚劳发热日久不安
　　柴胡　黄芩　人参　半夏　川芎　当归　芍药　熟地黄　甘草【各一钱半】
　　右九味作一服水二盅姜三片红枣一枚煎一盅无时服
　　三分散　治产后日久虚劳发热
　　川芎　当归　芍药　熟地黄　白术　白茯苓黄茋【各一钱】柴胡　人参【各一钱半】黄芩　半夏　甘
　　草【各半钱】
　　右十二味作一服水二盅生姜三片红枣一枚煎至一盅食前服
　　加味逍遥散　治产后发热口干作渴唇裂生疮当归　白芍药　干葛【各二钱】生地黄　川芎　黄芩【各一钱半】人参【九分】麦门冬【九分】柴胡【一钱】乌梅【二个】甘草【六分】
　　右十一味剉散分作二服用水一盅煎至七分空心服
　　娄产后发热多属虚寒惟干姜加入补药中神效此丹溪法也
　　人参当归汤　治产后去血过多血虚则隂虚隂虚则生内热心胸烦满呼吸短气头痛闷乱晡时转甚与大病后虚烦相类【方见前产后虚烦】
　　徃来寒热
　　郭产后乍寒乍热者何答曰隂阳不和败血不散能令乍寒乍热产后血气虚损隂阳不和隂胜则乍寒阳胜则乍热隂阳相乗则或寒或热若因产劳伤脏腑血弱不得宣越故令败血不散入于肺则热入于脾则寒医人若误作疟疾治之则谬矣隂阳不和宜増损四物汤败血不散宜夺命丹又问二者何以别之时有刺痛者败血也但寒热无他证者隂阳不和也增损四物汤不一皆随病加减　薛产后寒热因气血虚弱或脾胃损乃不足之证经云隂虚则发热阳虚则恶寒若兼大便不通尤属气血虚弱切不可用发表防火若寸口脉防名阳气不足隂气上入于阳中则恶寒用补中益气汤尺部脉弱名隂气不足阳气下陷于隂中则发热用六味地黄丸大抵隂不足阳徃从之则阳内防而发热阳不足隂徃从之则隂上入而恶寒此隂阳不归其分以致寒热交争故恶寒而发热也当用八珍汤若病后四肢发热或形气倦怠此元气未复湿热乗之故耳宜补中益气汤若肌热大渴引饮目赤靣红此血虚发热用当归补血汤若认为寒则误矣　一产妇恶寒发热用十全大补加炮姜治之而愈但饮食不甘肢体怠倦用补中益气而安又饮食后犯怒恶寒发热抽搐咬牙难其脉视其靣色青中隠黄欲按其腹以手防之此肝木侮脾土饮食停滞而作用六君加木香一剂而安一产妇恶寒发热余欲用八珍加炮姜治之其家知
　　医以为风寒用小柴胡汤余曰寒热不时乃气血虚也不信仍服一剂汗出不止谵语不絶烦热作渴肢体抽搐余用十全大补汤二剂益甚脉沉大重按如无仍以前汤加附子四剂稍缓数剂而安　吴茭山治一妇人产后去血过多食后着脑头疼身痛寒热如疟左手大防有寒邪右手滑不匀食饮痰火也二者因虚而得宜养正祛邪遂以茯苓补心汤去地黄加羌活青皮防枣三服汗出身凉其患渐差然后以八物汤调理半月后全愈　一妇产后恶露未尽瘀血入络又感寒邪身热如疟即以生料五积散五贴恶露自下而寒热除又一妇产后恶露未尽因起抺身寒气客于经络乍
　　寒乍热脉紧而以葱白散二贴安　一少妇初产四日冷物伤脾胃但觉身分不快呕逆饮食少思心腹满闷时或腹脇刺痛晨恶寒晚潮热夜则恍惚谵语昼则抽搐颇类风状变异多端诸医莫测或作虚风或云血凝实热用甘温而行血以寒凉退实热如此半月不効汪至见医满座亦局缩诊其脉而紧遂令按之小腹急痛知瘀血未尽也思患者大热恶露已下未必还有余血偶因寒凉所伤瘀血停滞下焦日久客于经络所以变生诸证须得大调经散倍入琥珀化诸恶血成水其患方愈遂合前药服之五日后行恶水斗许臭不可近患人觉倦病势渐减然后以人参养荣汤数十贴月余如初
　　云产后徃来寒热四物内加小柴胡汤
　　保治日久虚劳防有寒热脉沉而数宜服柴胡四物汤川芎　当归　芍药　熟地黄【各一钱半】柴胡【八钱】人参黄苓　甘草　半夏【各三钱】
　　右九味为末水煎服
　　云产后徃来寒热脉者少阳也小柴胡加生地黄汤柴胡【二两】黄芩【五钱】人参【三钱】半夏【一两半汤洗】大枣【三枚】生地黄　栀子　枳壳【防炒各五钱】
</div>
    <div class="pagination">
<a href="证治准绳_page194.html">上一页</a><span>...</span><a href="证治准绳_page190.html">190</a><a href="证治准绳_page191.html">191</a><a href="证治准绳_page192.html">192</a><a href="证治准绳_page193.html">193</a><a href="证治准绳_page194.html">194</a><span class="current-page">195</span><a href="证治准绳_page196.html">196</a><a href="证治准绳_page197.html">197</a><a href="证治准绳_page198.html">198</a><a href="证治准绳_page199.html">199</a><a href="证治准绳_page200.html">200</a><span>...</span><a href="证治准绳_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
