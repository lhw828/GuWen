<!DOCTYPE html>
<html>
<head>
    <meta charset="UTF-8">
    <title>普济方四库 - 第 352 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 352 页/共 1812 页</h1>
    <div class="content">　　安息香【研】乳香【研各一两】麻黄【去根节二两】胡桃仁【汤浸去皮研一两半】干浮萍草【去土一两半】
　　右先捣麻黄浮萍草为末与研药拌匀链蜜和丸弹子大每服一丸温酒化下以汗出为效
　　羚羊角汤【出圣剂总録】　治偏风手足不遂四肢痹羚羊角【镑一两】独活【去芦头二两】防风【去义一分】乌头【炮去皮脐三分】
　　右剉如麻豆每服五钱以水三盏煎取一盏去滓分温二服空腹夜卧各一
　　羌活汤【出圣剂总録】　治偏风一边手足亸曳行履不得肌肉痹百日内能起
　　羌活【去芦头一两半】桂【去粗皮一两】葛根【一两】附子【一枚及半两者炮去皮脐】
　　右剉如麻豆每服五钱以水一盏半煮取一盏去滓分温二服临卧各一
　　麻子仁酒【出圣剂总録】　治偏风手足不随口面防斜麻子仁【二合炒】黒豆【二合小者炒令黄色】鸽粪【二合炒】垂栁枝【二握剉半寸长】
　　右先以酒七升煮栁枝及五升炒鸽粪麻仁黒豆等令黄乗热便投以栁枝酒须防去滓令净每服旋取温服二合至三合空心临卧各一服
　　急疗偏风膈上风热心经恍惚神情昏闷天隂心中愦愦如醉不醉者宜服
　　淡竹沥【三升若热多用竹沥冷多用荆沥】羚羊角屑【二分】石膏【十分碎绵裹】茯神【切六分】
　　右以水一升合竹沥煮取一升五合去滓食后欲消分为三服常能服之永不畏风发忌酢物
　　生地黄汤【出圣剂总録】　治偏风手足一边不收口目防戾言语蹇澁其汤不虚人老小并可服之
　　生地黄汁　竹沥　荆【各一升五合】
　　右别将羌活防风各一两去芦头并又剉附子一枚重半两者去皮脐生用作八九片入前三汁中慢火煎取一升半去滓每服用醇酒三合调化药二合暖服之日二夜一无问冬夏并宜服之
　　竹沥汤【出圣剂总録】　治偏风手足一边不随心神恍惚不知人舌强不能言才觉中风先服之
　　竹沥【二盏】生葛汁【一盏】生姜汁【三合】
　　右相和煎至五七沸去滓每冝防热服三合日可三服夜一服若觉四体稍快冝服前方麻黄汤
　　铁弹丸【出圣剂总録】　治偏风卒中风
　　五灵脂　乌头【去皮脐尖并生取净各等分】
　　右合研令匀滴新水硬和入臼中杵一千下丸如弹子大生绢袋子内盛之悬透风处每丸分四服烂嚼温酒吃下十服后一丸分二服更十日后却一丸分四服一月内必瘥如不吃酒薄荷茶叶亦得然不如酒服一方治中风肢体麻痹顽疼少力用链蜜为丸温酒化下食后
　　治偏风手足一边拘挛半身不随经年不瘥【出圣剂总録】
　　女真叶【一担】楸叶【一担】
　　右东西掘地方五尺深二尺为坑坑内先烧黄蒿苍耳令坑中赤热方出灰洒薄醋入二件叶欲满令匀即将病人就偏风不遂及疼痛处卧于叶上以衣厚盖令汗出为度经三月偏即瘥
　　独活酒【一名大紫豆汤】　治偏风一边不随口眼防斜【方见风痓类】石灰膏　治偏风口防斜【方见中风口眼防斜类】
　　又方
　　用鹿肉生贴正即除之如上贴左右
　　治偏风手足不遂皮肤不仁【出圣恵方】
　　用仙灵脾一斤细剉绢袋兠浸酒春夏三日秋冬五日厚粉重重封闭无使失气逐旋开随意暖饮常令醺醺不得大醉乆之无不効验合时切忌鸡犬见之
　　白鱼膏　治卒患偏风口防语澁【方见风口眼歪斜类】
　　治偏风半身不遂及癖疰
　　用桃仁一千七百枚去双仁皮尖以好酒一斗三升浸经二十日出晒干令细作丸每服二十丸还将桃酒服之
　　治偏风半身不遂兼失音不语
　　用生杏仁七枚不去皮尖日服从一七渐加至七七枚七七日周而复始后即以竹沥下之任意多少每料一升取效
　　附子酒　治偏风半身不遂冷癖【方见大风癞病类】
　　窦侍御仙酒【出家藏方】　治偏风手足拘挛半身不遂牛膝【净洗切半斤】牛蒡根【净洗炮半斤】大麻子【一升净洗炒】枸杞子【一合净洗】苍术【一斤洗净切】牛蒡子【净洗炒】蚕沙【净洗炒】秦艽【净洗切】桔梗【去芦头净洗切已上六味各一两】羌活【去芦头净切】防风【去芦头净切】
　　右件无灰酒二斗于银器内浸宻封七日每服一大盏食后温服常令有酒力
　　治偏风筋骨痈缓手足不随及腰软肤顽痹
　　以原蚕屎炒令热袋盛热熨之
　　治中偏风牵口面防斜【出本草】
　　取新硬石灰一合以醋炒调如泥于患人口唇上不患处一边涂之立便牵正如向右即于左边涂之向左即于右边涂之后才正如旧即须以水洗下大妙
　　治偏风中恶【出本草】以姜酒服之
　　治卒患偏风口防语澁【出本草】
　　取白鱼摩耳下防向左摩右防向右摩左正即止【衣鱼今人呼在衣书中虫也】
　　主偏风口防手足瘫患补虚益阳去冷气风痹【出本草】用龙手藤斟酌多少以醇酒浸近火令温空心服之取汗出
　　疗偏风半身不遂冷癖疰【出本草】
　　以附子一两生用无灰酒一升右附子防咀内于酒中经一七日隔日饮之一小合差
　　治半身不遂失音不语
　　取萆麻子油一升酒一斗铜鉢盛油着酒中一日煮之令酒油热服
　　导引法
　　养生方云一手长舒合掌一手捉颏挽之向外一时极势二七左右亦然手不动两向侧势急挽之二七去头骨急强风脑旋喉痹专内冷疰偏风又云一足蹹地一手向后长舒弩之一手捉涌泉急挽足弩手挽一时急势左右换易二七去上下偏风隂气不和







　　普济方卷九十六
<子部,医家类,普济方>
　　钦定四库全书
　　普济方卷九十七　　　明　周王朱橚　撰诸风门
　　风偏枯【论】
　　夫风偏枯者由血气偏虚则腠理开受于风湿风湿客于半身在分腠之间使血气凝濇不能润养久不差生气去邪独留则成偏枯其状则半身不遂肌肉偏枯小而痛言不变智不乱是也邪初在分腠之间宜温卧取汗益其不足损其有余乃可复也诊其胃脉沉大心脉小牢急皆为偏枯男子则癈左女子则癈右若不瘖舌转者可疗三十日起其年未满二十者三嵗死又左手尺中神门以后脉足太阳经也虚者则病恶风偏枯此由愁思所致忧思所为也
　　方
　　凝水石酒【出圣剂总録】　治八风十二痹偏枯不遂宿食虚冷五劳七伤亦治妇人产后余疾月水不调皆主之凝水石　白石英　白石脂　代赭石　矾石礜石　石膏　芒硝　卷柏　石南　石【各一两】天雄　附子【并炮去皮脐】常山　续断　芫花　白术防风　黄芩【去黑心】黄连【去须】大黄【炒】麻黄【去根节】熟
　　地黄　山茱茰　杏仁【汤洗去皮尖双仁】参　防茹狼毒　半夏【汤洗七次焙】防芦　菖蒲　前胡　蜈蚣甘草【炙】龙胆　桔梗【剉炒】秦艽【去苖】芍药　紫菀【去苖】
　　白芷　逺志【去心】莵丝子【酒浸一宿焙各一两】
　　右剉如麻豆盛以绢袋用水三斗七月七日麴三斤黍米三升作饭依和酒法以药着袋中春秋七日冬十日夏三日酒成服半鸡子殻日三并暴囊中药滓更捣筛酒服方寸匕以体暖为度一方有桂心细辛乌头踯躅蜀椒无芒硝
　　大八风汤　疗毒风湿痹亸曵或手脚不随身体偏枯或软弱不任或风经五脏恍恍惚惚或多语喜忘有时恐怖或肢节疼头烦闷腰脊强直不得俯仰又加腹满食少时气欬或始遇病时卒倒闷絶即不能语便失音半身或举体不随不仁沉重皆由体虗恃少不避风冷所致二十三种【方见风毒类】
　　漏芦散【出圣剂总録】　治中风偏枯手足不随
　　漏芦【去芦头】地龙【去土炒】当归【切焙】附子【生用去皮脐各一两半】天麻【二两】干蝎【去土炒】黄芪【细剉】没药【研】丹砂【研各半两】白花蛇【酒浸经宿去皮骨炙取肉】乌蛇【酒浸经宿去皮骨炙各半两】粟揳　牛膝【浸酒切焙】麻黄【去根节】羌活【去芦头】天南星【生用】独活【去芦头】虎骨【酥炙黄】麻黄【去根节】白僵蚕【炒各一两】麝香【研二钱】桑根白皮【剉炒半两】
　　右除别研外捣罗为细末即入别研者拌和令匀每服半钱匕研胡桃酒调下豆淋酒亦得入急中风手足挛拳言语蹇澁服一钱匕服了就所患痛处卧立应或有汗出慎外风
　　牛黄丸【出圣惠方】　治中风偏枯不遂常在牀枕转动艰难牛黄【细研】麝香【细研各一分】硃砂【细研水飞过】天南星【炮】天雄【炮去皮脐】牛膝【去苖】赤茯苓　葳灵仙　乌犀角屑　羚羊角屑　萆薢【剉各一两】踯躅花【酒拌炒干】羌活　人参【去芦头】白僵蚕【防炒】天麻　独活　防风【去芦头】芎防　当归【剉炒各一两半】乌蛇【酒浸去皮骨炙防黄三两】
　　右为末如前研了药令匀链蜜和丸如梧桐子大每服食前以温酒下十五丸
　　龙脑丸【出圣惠方】　治中风偏枯不遂肢节疼痛行歩艰难龙脑　雄黄　麝香【各细研】牛黄　天南星【炮】踯躅花【酒拌炒干各一分】硃砂【细硏水飞过】乳香【细研】干蝎【防炒】白僵【防炒】安息香【各半两】川乌头【去皮脐生用】天麻　羌活　附子【去皮脐生用】白花蛇【酒浸去皮骨炙令防黄各一两重】白附子【炮三分】麻黄【去根节捣碎以酒五升煎取一升去滓熬成膏五两】
　　右为末入前研药六味令匀令用麻黄和捣三五百杵丸如梧桐子大每服食前以温酒下十丸忌生冷羊血油腻毒滑鱼肉
　　甘草汤　治中偏风积年不差手足枯细口面防斜精神不守言语倒错
　　甘草【炙剉】侧子【炮去皮脐】桂【去粗皮】防己【各一两】防风【去义三分】附子【炮去皮脐】芎防　人参　麻黄【去根节煎掠去沫焙干】当归【切焙】赤芍药【各一两】秦艽【去苖土三分】茯神【去木二两】白术　黄芩【去黒心半两】细辛【去苖叶防炒半两重】甘菊花【未开者一两】
　　右剉如麻豆大每服六钱匕以水二盏入生姜半分煎至一盏去滓入竹沥半合更同煎沸温服空心日晩近夜服
　　牛膝浸酒方　治风及偏枯腰膝疼痛
　　牛膝【去苖】茄子根【各八两】防风【去芦头】鼠粘子【防炒三两】萆薢枸杞子　羌活　海桐皮　苍耳子【捣碎】附子【炮去】
　　【皮脐】五加皮　虎胫骨【涂酥炙防黄各二两】牛旁子【四两】大麻子【捣碎】晩蚕沙　黑豆【炒熟捣碎各三合】秦艽【去苖一两】
　　右细剉以生绢袋盛用好酒三斗宻封头浸经七日每日空心午时及夜临卧温饮一小盏其酒旋添味淡即换药忌猪肉鸡毒鱼粘滑物
　　乌蛇散　治中风偏枯手足不随筋骨疼痛
　　乌蛇【酒浸去皮骨炙令防黄二两】赤箭　羌活　防风【去芦头】桂心　海桐皮　藁本　萆薢【剉】独活　当归　阿胶【捣碎炒令黄燥用】麻黄【去根节】天雄【炮去皮脐】枳殻【麸炒防黄去瓤】干姜【炮剉】牛旁子根【干者刮去皮各一两】
　　右捣细罗为散每服不计时以温酒调下二钱忌生冷油腻鸡猪狗肉
　　没药丸　治中风偏枯手足不随言语蹇澁口眼歪斜没药【研】乳香【研】丹砂【研各半两】麝香【研一分】人参【剉半两】乌头【炮去皮脐】地龙【去土炒】参【各一两】羚羊角【镑屑一分】犀角屑【镑一分】丁香【一分】木香【一分】天麻【酒浸一宿切片焙二两】龙脑【研一分】
　　右为细末链蜜和丸以金箔为衣樱桃大每服一丸温酒化下食前服日二重病者服一月差初患五七服即愈一方治中风手足不遂有白花蛇无参
　　茱茰散　治中风偏枯不遂筋脉拘急肢节疼痛山茱茰【一两半】天雄【炮去皮脐】麻黄【去根节】川椒【去目及闭口者防炒去汗】萆薢【剉】桂心　川乌头【炮去皮脐】防风【去芦头】甘草【炙防赤剉】牛膝【去苖】狗脊　莽草【微炙】踯躅花【酒拌炒令干】石南【各一两】
　　右捣罗为散每服不计时以温酒调下二钱
　　祛风丸　治中风偏枯手足战掉语言蹇澁筋骨疼痛川乌头【炮】草乌头【炮】天南星　半夏【各一两】菉豆粉【一两】甘草　川芎　藿香叶　白僵蚕【糯米泔浸去丝用】零陵香　地龙　蝎稍【各三钱】川姜【半两炮】
　　右为末二两用菉豆粉一两以白面二两滴水为丸如梧桐子大量人虚实加减细嚼茶酒下五七丸食后初服三丸渐加
　　天蓼木浸酒　治中风偏枯不遂失音不语
　　天蓼木【十片细剉以水一硕煎至五斗用此水造酒湏及五斗熟后浸后药】桑根白皮　地骨皮　石斛【去根】逺志【去心】牛膝【去苖】莵丝子【各半斤】生地黄　防风【去芦头各半两】槐子　白蒺藜【防炒去刺各半升】乌蛇一条【酒浸炙令黄】乌鸡粪【五合炒黄】
　　右细剉以生绢袋盛入天蓼木酒中宻封闭冬月三七日春夏二七日量性饮之令常有酒容如觉热即减之眼鼻及面口偏者七日取正手脚不遂者半月内差失语服之即语此方神验不具言之
　　十圣天麻丸　治中风手足偏枯跛蹇不随
　　天麻【酒浸焙干】地榆【净洗焙】附子【以生姜半两枣四枚同煮一时去皮脐切碎焙干炒各三两】白附子【米泔浸焙干三两】丁香【半两】木香【半两】雄黄【研半两】黄芪【细剉三两已上七味同捣罗为末】犀角【镑细末】真珠【研各半两】牛黄【研一两】麝香【研一两】
　　右除七味捣罗外五味别研然后同拌和令匀后链蜜丸樱桃大每服一丸温酒嚼下移时更以热酒一盏投之任加衣被葢覆空心食前临卧各一服六十歳以下两月平复四十嵗以下一月平复十日后或汗出或如虫行勿怪如欲常服每丸分作四服逐日一服
　　虎胫骨酒【出济生方】　治风偏枯半死行劳得风若所繋四肢不遂不能行歩但是一切诸风挛急之证悉皆治疗
</div>
    <div class="pagination">
<a href="普济方四库_page351.html">上一页</a><span>...</span><a href="普济方四库_page347.html">347</a><a href="普济方四库_page348.html">348</a><a href="普济方四库_page349.html">349</a><a href="普济方四库_page350.html">350</a><a href="普济方四库_page351.html">351</a><span class="current-page">352</span><a href="普济方四库_page353.html">353</a><a href="普济方四库_page354.html">354</a><a href="普济方四库_page355.html">355</a><a href="普济方四库_page356.html">356</a><a href="普济方四库_page357.html">357</a><span>...</span><a href="普济方四库_page353.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
