<!DOCTYPE html>
<html>
<head>
    <meta charset="UTF-8">
    <title>普济方 - 第 2464 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2464 页/共 3614 页</h1>
    <div class="content">　　用豆豉浓煎汤灌之。亦治服药过剂。心中烦闷。

　　独圣散治附子、河豚、乌头之类。一切毒药。并解丹毒。用多年壁土。热汤泡。

　　搅之令浊。少顷乘热去脚取饮。不醒人事灌之。或挖地以水搅浆水饮之妙。一方用壁土

　　水调服之瘥。

　　解巴豆毒方视其证口渴、脸赤热、痢不止。诸药不效。用芭蕉根叶。研取自然汁

　　服。痢止

　　解鼠莽草毒

　　用枯莲房壳带梗。阴干。咀煎水二三碗灌之。如无荷叶中心蒂。或用藕节。煎汤一碗。冷灌之。毒即散。三味中随其物便用之。

　　又方

　　用豇豆花研。水吞下。如无花。只用豆亦可。

　　解砒毒方

　　用伏龙肝为末。清油调二钱服之。

　　解毒药方

　　用孔雀血。生饮之良。

　　如圣散治中一切药毒、并虫毒。

　　用石蟹、熟水磨服之。

　　解砒毒方其证烦燥如狂。心腹搅痛。头旋、欲吐不吐。面色青黑。四肢逆冷。命

　　在须臾不用绿豆半升。擂去滓。以汲水调。通口服。或用真靛花二钱。分二服。以井花水浓调服之。

　　治中毒、众药不能解者。

　　急以野人肝。研水灌。立解。

　　又方

　　用黑铅井水磨下。一方无铅用青铅两块。研井水下。

　　又方解砒毒、亦解巴豆毒。

　　用生麻油一盏饮之。不能饮。灌之。立见起死。又煎黄连汤服之。亦佳。以吐为度。则其毒

　　解鼠莽草毒、及丹毒方。

　　用旋刺下羊血、鹅血、鸭血饮之。良。

　　矾茶散解鼠莽毒。

　　又方解毒药毒。

　　用大黑豆煮汁服之。如欲试其验。先用鼠莽苗叶。以豆汁浇其根旋散烂不复生矣。一方用红

　　解砒毒方

　　用酽米醋多饮之。吐出毒解。不可饮水。一方用人粪食之。亦可。

　　解附子毒方

　　用浓煎防风汤饮之。良。

　　治药毒

　　取巴豆去皮不出油。牙硝等分。合研成膏。冷水化一丸服瘥。

　　又方

　　用温猪脂一升饮之。

　　治中诸毒药及野葛已死方

　　取新小儿屎。绞汁和一升服之。入腹即活。解诸毒无过屎汁。

　　解诸药毒

　　以土芋研水服。当吐恶物尽。便止。

　　解诸药及诸草毒方

　　以黄土地上。挖一坑。以水搅浊。饮一二碗。即愈。

　　又方治回回麻药。服多而昏晕者。以好醋解之。

　　又方治草乌麻、吐。

　　好醋解。生姜甘草皆解。一方煎甘草生姜自然汁。顿服。

　　解一切药毒。及草毒、六畜肉中毒。

　　（出圣惠方）用白扁豆生晒干。为细末。新汲水调下二三钱。全椒盐者高照一子无赖。父笞之。遂服砒霜

　　如圣散

　　（出肘后方）

</div>
    <div class="pagination">
<a href="普济方_page2463.html">上一页</a><span>...</span><a href="普济方_page2459.html">2459</a><a href="普济方_page2460.html">2460</a><a href="普济方_page2461.html">2461</a><a href="普济方_page2462.html">2462</a><a href="普济方_page2463.html">2463</a><span class="current-page">2464</span><a href="普济方_page2465.html">2465</a><a href="普济方_page2466.html">2466</a><a href="普济方_page2467.html">2467</a><a href="普济方_page2468.html">2468</a><a href="普济方_page2469.html">2469</a><span>...</span><a href="普济方_page2465.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
