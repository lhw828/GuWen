<!DOCTYPE html>
<html>
<head>
    <meta charset="UTF-8">
    <title>普济方 - 第 3149 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3149 页/共 3614 页</h1>
    <div class="content">　　治伤折。

　　海桐皮木鳖子（去壳）陈橘皮（各二两）五加皮（一两半）远志（去心）百合（各一两）上为末。每日以醋调如膏。匀摊于帛上。贴之。

　　熨药方

　　（出圣惠方）

　　治伤折损。蹉跌筋骨俱伤。黯肿痛无疮口。

　　生地黄（一斤细切）生姜（半斤细研）艾叶川椒（去目各三两）芫花松脂（各五两）上捣筛。入前二味搅和令匀。分为三服。用醋三合。于铛内炒令热。用热布裹熨痛处。冷则再炒熨之。

　　又方

　　（出圣惠方）生姜（一斤）芫花盐（各五两）白芷桑根白皮（各五钱）故乌毡（一尺）上细锉。用醋一升。炒令热。以绢裹熨之痛处。冷即再炒熨之。三二十度。

　　木鳖子贴膏

　　（出圣惠方）

　　治折伤接骨。

　　木鳖（去壳二两）蜀椒（去目及闭口炒出汗）虎胫骨（酒炙）龟甲（醋炙各一两）松节（二两细锉醋一升炒令醋尽）上为细散。用小黄米半升作稠粥。调药五钱。摊于绢上。

　　封裹伤折处效。

　　又方

　　（出圣惠方）

　　治伤折筋骨。疼痛不止。

　　松脂（三两）当归（锉微炒）细辛白芷（各一两）川椒（二两）上为散。用生地黄汁并醋相和。调如膏。临时看患处大小涂贴。每日换之。

　　又方

　　（出圣惠方）

　　治从高失坠。及一切伤折筋骨碎。瘀血结痛。

　　黑豆（二升）乳香白矾桑根白皮（锉各三两）接骨草（五两）上为末。每用浆水一斗。药末三两。煎至七沸。去滓。通手淋渫患处。冷即换之。

　　法炼黑豆熨药方

　　（出圣惠方）

　　治伤折。

　　生黑豆（三升）葱并根（三十根细切）上用青皮裹之。汤内煮。乘热替换熨痛处。

　　立效。

　　淋洗方。

　　（出永类钤方）上用生葱切。荆芥、杜当归等入煎。汤放温洗。或加连翘、防风、白芷、黄连。

　　又方

　　（出永类钤方）用南蓼、杜独活、本、黄柏、生姜煎洗。如有口。除姜、蓼。损而青肿。用此二味。

　　若内冷痹痛断而肿。不可洗。伤口有脓水。别用合口药如前风流散。

　　治凉血消肿。

　　（出永类钤方）上用千金草、即荆芥、山楂、本、石南藤、皂角、连根葱煎水洗。

　　卷三百十三　膏药门

　　总论

　　凡诸痛痒疮疡。痈肿疽疹。瘤气结核。拂郁甚者皆热。五脏不和。九窍不通。六腑不和。

　　留结为痈。近于火气。微热则痒。热甚则痛。附近则灼而为疮。皆火之用也。人之疮肿。因内热外虚所生。又为风湿之所乘。则生疮成肿。然肺主气。候于皮毛。脾主肌肉。气虚则肤腠开。为风湿所乘。脾气温而内热。即生疮也。肿者由寒热毒瓦斯。客于经络。使血涩而不通。

　　壅结成肿。风邪内作。即无头根。气血相搏。即有头有根。壅盛则为脓。赤根漫肿。则为风气流溃也。疮必痛痒。痛则为实。痒则为虚。虚非为为寒也。谓热之微也。痒者美疾也。故火旺于夏。而万物着鲜荣美也。灸之以火。溃之以汤。而其痒转甚者。微热之所使也。痒去者谓热令皮肤纵缓。腠理开通。阳气得泄。热散而去。或夏热皮肤痒。而以冷水沃之。其痒不去。谓寒气收敛。腠理闭密。阳气郁结。不能散越。沸热内作故也。疮疡皆为火热。而反腐出脓水者。犹谷肉果菜。热极则腐烂。而溃为污水也。溃而腐烂者。水之化也。痈浅而大。

　　疽深而恶。寒胜热则血为痈脓也。疡有头小疮也。胗浮而小瘾胗也。气瘤、赤瘤、丹热胜气火之色也。诸疮之证。或肿或溃。或硬或软不瘥者。皆借以膏剂去臭腐。排恶汁。化死肌。生良肉者。正以此也。

　　方

　　十香膏治五发恶疮。结核瘰。疳疽痔。

　　沉香麝香（各一钱）木香乳香甘松丁香白芷安息香零陵香（各五钱同为细末）藿香（五钱为细末）当归川芎黄木香芍药细辛升麻白蔹独活川椒本菖蒲浓朴木鳖子官桂（锉各二钱）桃仁（五钱）商陆根（二两锉）杏仁柏子仁松子仁（各五钱）槐枝桑枝柳枝松枝没药轻粉雄黄朱砂云母石生犀角乱发灰白矾灰（各二两另研如粉）真酥猪脂羊肾脂（各二两）青芝麻油（三斤）黄丹（一斤）上先用木炭火炼油香熟。下十六味锉药。并四枝、四仁。熬至紫黑。

　　出火滤滓。入脂酥煎十余沸。绵滤过。油澄。拭铛净。火上煎油沸。下丹。湿柳枝作。不住搅熬一日。滴水中成珠离火。入十味药末搅匀。上火入云母、轻粉八味轻煎沸。出火搅食顷。

　　放瓷盒内封密收。每用量疮口大小。绯帛摊贴。肠胃痈疽。可作丸如桐子大。每服七丸。空心温酒下。

　　消毒膏治五发恶疮。消毒散肿。

　　当归黄川芎杏仁白芷白蔹零陵香槐白皮柳枝（嫩者）木鳖仁甘松（各半两锉）乳香没药（各三钱）麝香朱红朱砂（各半钱）黄丹（半斤炒紫色）芝麻油（一斤）轻粉（一钱）黄蜡（半斤）上将锉药油浸七日。木炭火上煎杏仁焦色。

　　滤去滓。

　　下黄蜡候熔开出火。下丹急搅百十转。下乳香、麝香、朱砂等六味。不住手搅至凝。瓷盒内收贮。白软绢上摊之。

　　消毒膏治一切肿毒。结硬疼痛。

　　玄参葛根木香当归升麻槐白皮甘草白蔹川芎桃仁（汤去皮尖）杏仁（浸去皮尖）白附子木通赤茯苓（各三钱半）牛膝本（一钱半）乱发（水洗浸净令干用二钱半）牡丹皮苍术（去皮）细辛（各一钱半）羌活何首乌天麻（各二钱）柴胡（去苗一钱）木鳖子（去皮）白芷（各三钱）白芨（四钱）沉香（三钱半）赤芍药防风黄（各半两）黄丹（一十三两好者）腊月澄清芝麻油（一斤四两）上药并锉。同乱发一处。用油浸七日七夜。于净石锅或银器中。以慢火煎。候白芷焦黄色。放温。以绵滤去滓。

</div>
    <div class="pagination">
<a href="普济方_page3148.html">上一页</a><span>...</span><a href="普济方_page3144.html">3144</a><a href="普济方_page3145.html">3145</a><a href="普济方_page3146.html">3146</a><a href="普济方_page3147.html">3147</a><a href="普济方_page3148.html">3148</a><span class="current-page">3149</span><a href="普济方_page3150.html">3150</a><a href="普济方_page3151.html">3151</a><a href="普济方_page3152.html">3152</a><a href="普济方_page3153.html">3153</a><a href="普济方_page3154.html">3154</a><span>...</span><a href="普济方_page3150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
