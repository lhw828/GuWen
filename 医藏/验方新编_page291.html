<!DOCTYPE html>
<html>
<head>
    <meta charset="UTF-8">
    <title>验方新编 - 第 291 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 291 页/共 321 页</h1>
    <div class="content">　　治疮毒简便奇方

　　不论线香、棒香，研成细末，以烧酒调和敷患处，即愈。

　　治痈疽发背初起

　　或已结或未结，赤热肿痛，未见头顶，或有一粒黄如婕咪者，先以湿纸贴上，视其纸先干之处者即是结、疽头顶处也。取独头大蒜，切片如三个钱浓，放在疽顶上，用艾火灸三壮，换一片再灸，痛者灸至不痛，如不痛者灸至痛为度。最要早觉早灸，方发一二日者，十灸十愈。过七日则不可灸矣！若有十数头者，用大蒜捣成膏作饼铺上，聚艾烧之，亦能安也。

　　惟头上及肾俞穴生毒不可灸，元气大虚之人亦不可灸。

　　又方：穿山甲四片，黄明牛皮胶四两，新瓦上炒焦，研细和匀、用酒调，从容服完，保无大患。外用牛皮胶、少加姜汁，熬如稀糊，以布摊贴极妙。此方济人已多，未溃者微出黄水，已溃者即能收口。

　　又方：生甘草节五钱，金银花三两，当归一两，元参五钱，花粉二钱，白矾一钱，附子一片，水煎服。初起者一服即消，肿起者两服即消。

　　发背疔毒无名肿毒

　　金银花一两，浙贝母六钱，赤芍五钱，当归尾四钱，黄芩二钱，甘草节三钱，黄酒半碗，水二碗，煎服即愈。

　　清凉膏

　　治痈疽发背，一切无名疔肿恶疮皆效。芙蓉花，不拘多少，看疮大小，捣烂敷患处周遭，留一头出脓。如未成形并敷之、收小即消。如无花之时，干者亦可。或叶、根皮皆妙。加赤小豆少许为末，蜜、茶调敷极效。朮家不肯传方，多以此珍秘之。

　　又方：凡痈疽肿毒，疼痛连心，日夜叫号，睡眠不得者，取独大蒜两个捣烂，和麻油浓敷疮上，干则换之。

　　龟蜡丹

　　治一切无名肿毒、对口、疔疮、发背、流注，无论初起、将溃、已溃，皆有效验。血龟板一大个，白蜡一两，将龟板安置炉上烘热，将白蜡渐渐掺上，掺完板自炙枯，即移下退火气，研为细末。每服三钱、日服三次，黄酒调下，以醉为度，服后必卧得大汗一身，其病必愈。此方神效。

　　神功沃雪汤

　　治一切无名肿毒，其效如神。当归最重者用八两，轻者用二两，白芷重者用四两，轻者用一两，夏枯草重者二两，僵蚕重者一两，轻者二钱五分，用水、酒各半同煎服。颈以上加川芎，膝以下加牛膝，余者不加。

　　又方：治痈疽发背及一切无名肿毒，广陈皮、生甘草、归尾、赤芍、金银花、槟榔、栝蒌仁、白芷、川芎、五倍子（烧灰存性，去火气），以上各五钱，台党参五钱，新汲井水五碗中发又方：治痈疽肿毒已成未成者俱效。金银花、当归、生甘草节、天花粉各三钱，皂角刺二钱，川椒开口者九粒，用无灰酒煎服。未成能散，已成出毒，神效无比。如疔毒加紫花地丁三钱，服三四剂。

　　一笔勾

　　雄黄二两，麝香三钱，藤黄一两，人中白五钱，飞辰砂二钱，蟾酥一两，白芨二钱，生白蔹二钱，共研极细末，用广胶三钱烊化，和药末作为锭。遇一切无名肿毒初起，即将此锭用醋磨搽患处，立刻止痛消散，极效。

　　又，凡男妇不拘四时，如身上有块疼痛，无头无脑，可将榆树根头之皮捣极烂，米醋调和，敷上痛处，中留一小头，过一日，有毒者略出少许而愈，无毒者即能消散，立效。

　　烂泥丸

　　专治一切无名肿毒、或痛或痒简便良方。用生大蒜一枚、如有独蒜更妙，选多人行走地土上，用口唾沫，将蒜在地上磨烂，即以蒜泥涂敷患处，如已见头，即留出头，涂敷四围，无论红肿痛痒，立刻见效。

　　久患恶疮痛不已者

　　用马齿苋捣烂敷之，不过数次，即能取效。

　　铁井阑

　　九月九日收取木芙蓉叶阴干研末，五月五日收取苍耳草，烧灰存性，研末，二味等分。

　　用时，以蜜、水调涂四围，无论恶毒、疔疮敷之，其毒自不走散。

　　疔疮部

　　疔疮总论

　　疔疮，乃外科迅速之症，倘治之不急，多不可救。疔者、如丁钉之状，其形小，其根深，随处可生，其疮最恶，其毒最烈。由恣食浓味积热而成，或中蛇虫及疫死牲畜之毒。毒有浅深、部位、形色尤有缓急，若不指明分辨，人多疏忽贻误，为害不小。如生头顶、胸背者最急，生手足骨节者稍缓。一疔之外别生一小疮者，名曰应候，四围赤肿而不散漫者名曰护场，四旁多生小疮者名曰满天星，有此者缓，无此者急。又看初起至三五日间，由白色而至青紫色，疔头溃脓，形似蜂窝，内无七恶等症者为顺。若初起似疔非疔，灰色、顶陷如鱼脐，青紫黑泡软陷无脓，内见七恶等症者逆。此辨疔之大略也。总之，凡患疔疮贵乎早治，忌服辛热之药，恐反助其邪也，外面忌敷寒凉之药，恐逼毒内攻也。膏药不宜早贴，惟在将溃已溃时贴之，为呼脓长肉以御风寒也。初溃时忌用生肌药，恐毒未尽反增溃烂也。溃后不宜补早，虽见真虚只可平补，尤须斟酌。忌食姜、椒、酒、肉、鸡、鱼、鹅、羊、海味晕腥、辛辣煎炒、生冷发物，戒气怒、房劳、臭秽、经妇等项，犯之必至反复，慎之为要。

　　五疔分治

　　并红丝疔羊毛疔喑疔各症。

　　五疔者，心、肝、脾、肺、肾五脏之毒火而成也。

　　火焰疔，多生于唇口及手掌指节间。初生一点红黄小泡，痒痛麻木，甚则寒热交作、头晕眼花，心烦发躁，言语昏愦，此属心经之毒火而成也。

　　紫燕疔，多生于手足骨节及腰胁筋骨之间，初生便作紫泡，次日破流血水，串筋烂骨，疼痛苦楚，重则眼红目昧，指甲纯青，舌强神昏，睡语惊惕，此属肝经之毒火而成也。

　　黄鼓疔，多生口角、腮颊、眼胞上下及太阳正面之处。初生黄泡，光亮明润，四围红色缠绕，发时便作麻痒，绷急硬强，重则恶心呕吐，肢体木痛，寒热烦渴，此属脾经之毒火而成也。

　　白刃疔，多生鼻孔及两手臂膊之处。初生白泡，顶硬根突，麻痒兼痛，破流脂水，易腐易陷，重则腮损咽焦，咳吐痰涎，鼻掀气急等症，此属肺经之毒火面成也（治法同鼻疔）。

　　黑　疔，多生耳窍、牙缝及胸腹腰肾偏僻软肉之处，初生黑斑紫泡，毒窜皮肤，渐攻肌肉，顽硬如钉，痛彻骨髓，重则手足青紫、惊悸沉困，软陷孔深，目睛透露，此属肾经之毒火而成也（治法详耳疔）。

　　红丝疔，多生手掌及诸骨节间。初起形如小疮，渐发红丝，上攻手膊，寒热交作，甚则恶心呕吐，迟治必攻心腹不救。急寻至红丝尽处，用针挑断出血，再将初起疮上亦挑破，即用蟾酥丸擦入，以万应膏盖之，如轻者只搽擦拔疔散亦可，内服黄连解毒汤，加生大黄一钱五分，葱头五个，煎服。急寻看头发中有红头发一根，当即拔去。

　　羊毛疔，初起恶寒发热，状类伤寒，当先验其前心后心起有紫黑斑点，或如疹子者，急用针挑破刮出如羊毛方是疔苗。前心后心共挑数处，用黑豆、荞麦研末涂之，内服五味消毒饮取汗，次服化疔内消散。轻者用拔疔法，重者按前内治要雇各方服药。

　　又，羊毛疔急救方：初起一黑点，其迹颇微，内有长毛数根，即发寒热，心中极不好过，其毒最易攻心，每每一晕而死。其症似伤寒，若误投发散药，即无救矣，慎之慎之！治法：用铜镜放胸口扑打三四下，即有长毛二三根、随镜光而出即愈。如一时不得铜镜，即用酒坛上泥头，或黄泥亦可，用水和湿，干润相宜，成团如饭之黏滞，用手将泥在胸口上滚擦，其毛随泥滚带而出。再用紫花地丁草一两，水煎服，渣敷患处即愈。

　　暗疔，未发之先，腋下忽然坚肿，散漫无头，次肿阴囊睪丸突兀，状如筋头，身发寒热，筋脉拘急，肿处　痛。治法：忌用针灸，先以蟾酥丸含化，令尽以冷水漱去毒涎，再用三丸，嚼葱白三寸裹药，黄酒送下。盖被取汗。汗若不出，饮热酒催之。仍无汗，系毒热滞结，急用霹雳火法：烧红大石子放瓦钵内，安桶中及醋淬石，将患处覆桶上，浓衣密盖，勿令泄气。热气微，再添红石，加醋淬之，务使热气熏蒸至汗，其毒减半，再用大黄一两，白芷三钱，共研细末为丸。每服三四钱，葱头三个，酒煎作汤送下。盖被取汗，大便行时即效。

　　内疔，先发寒热，渐次腹痛，数日间，忽然肿起一块如积聚是也。治法同暗疔。

　　凡暗、内二疔，人所易忽，本属难辨，慎勿误作伤寒杂病。若初起即牙关紧急者，急用蟾酥丸三五粒，葱头煎汤，研化灌之。凡人暴死者，多是疔毒，急取灯遍照其身，若有小疮，即是其毒，宜急灸之，急以夺命丹或蟾酥丸研化水调灌之，亦有复苏，再照前法治之。

　　治疔初起

　　疔疮初起最小，凡手足、胸背及头面、忽起疮泡，或痒或痛，作寒作热，或麻木不痛，此极恶之症，切不可用灯火，如用火灸则毒走难治，急用巴豆一粒，米饭一粒，捣匀黏贴疮上，立时拔疔，此法简便神效，用野菊花梗叶捣汁服一碗，死可回生。或生菊花梗叶捣汁，用热酒拌服，取醉而睡，将渣敷患处一宿即愈。菊花乃疔疮之圣药，冬月无叶，用根亦可。

　　饮麻油一钟（菜油亦可），可无性命之忧。

　　又，多年尿缸内　刮下敷患处留头，敷四五次即愈。

　　又，生山药同白糖捣烂涂敷可消。

　　又方：取苍耳草根叶捣烂，入童便绞出汁，冷服一钟，日服三次。仍取根茎、苗叶一大把，烧灰存性，研末，用米醋并蓝淀和如泥，先将疔中心及四边刺破，令血出极尽拭净，敷之，不过十次，连根拔出，为诸方第一神验。

</div>
    <div class="pagination">
<a href="验方新编_page290.html">上一页</a><span>...</span><a href="验方新编_page286.html">286</a><a href="验方新编_page287.html">287</a><a href="验方新编_page288.html">288</a><a href="验方新编_page289.html">289</a><a href="验方新编_page290.html">290</a><span class="current-page">291</span><a href="验方新编_page292.html">292</a><a href="验方新编_page293.html">293</a><a href="验方新编_page294.html">294</a><a href="验方新编_page295.html">295</a><a href="验方新编_page296.html">296</a><span>...</span><a href="验方新编_page292.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
