<!DOCTYPE html>
<html>
<head>
    <meta charset="UTF-8">
    <title>舌鉴辨正 - 第 3 页/共 4 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>舌鉴辨正 - 第 3 页/共 4 页</h1>
    <div class="content">　　第八十六灰黑干刺舌伤寒邪传少阴口燥咽干证偶见此舌宜大承气下之或藏府实?已极大?大渴胸中烦躁内痛胀满饮食不进一食卽吐常作干呕等证宜十全苦寒救补汤不次急投服至灰黑色净则立愈旧说必待其转失气乃下之则迟疑误人矣伤寒论阳明篇少与小承气汤腹中转失气者有燥屎也乃可攻之彼系?邪初传阳明故用探试之法今见灰黑舌且有干刺是?邪已结阴分无可疑矣

　　第八十七灰黑尖舌伤寒已经汗解而见舌尖灰黑有宿食未消或又伤飮食?邪复盛之故也以调胃承气下之旧说是也若杂病里?见此舌宜大承气汤重加黄连

　　第八十八灰黑尖干刺舌舌尖灰黑有刺而干是得病后犹如常飮食之故虽证见耳聋胁痛发?口苦非少阳病勿用小柴胡宜大柴胡汤见第五舌或调胃承气加消导药旧说是也

　　第八十九灰中墨滑舌淡淡灰色中闲有滑苔四五点如墨汁此?邪传里而腹有积食未化宜大柴胡汤旧说是也第九十灰黑根黄舌如苔厚干燥刮之不净者乃?入厥阴藏府实?而脾胃之火尤炽也其证多为胃有积滞二便闭发单烧?大渴消水自汗不止出至颈而以下不出者诸病急宜十全苦寒救补汤以收汗服至二便利则?渴自汗必止待舌色明净则全愈旧说谓伤寒六七日不利便发而渴汗出不止者正气脱必死其说未尽然也

　　第九十一淡灰中紫舌瘟疫中脏者居多伤寒邪传手少阴?逼心经者亦有之其证多卒然倒地不省人事或狂妄昏迷或疾呼大叫或自囓舌尖或拍胸嗟恨不等治宜三黄泻心汤大黄黄连黄芩加黄蘖连翘木通生甘草不次急投服至舌色渐净则必愈若稍涉迟疑淡灰转黑淡紫转蓝邪毒攻心已甚而伤腐脾胃则不治矣旧说云自囓舌尖少阴厥气逆上非药可治者盖误于迟疑耳

　　第九十二灰色黑晕舌乃?毒中藏府火气交攻故全舌灰色兼起黑晕时疫?毒中脾胃逼及于肾多见此舌伤寒救治失宜邪陷厥阴亦有此舌不论何证何脉将十全苦寒救补汤分为二剂先服大承气后服三黄白虎等药循环急投至黑晕灰色渐退则愈旧说知急下之而用酒泡大黄则误矣凡治实?及疫症宜生大黄专泻阳分之火治阴虚证宜酒浸九蒸熟大黄治伤寒证宜酒洗大黄以一洗为度若泡制太过失其生气凝而不走润而不凉投之实?人必将阳分之病引入阴分更难治也

　　第九十三灰黑弦红舌乃脾胃实火鬰结不得流通也伤寒化火传入阳明而逼太阴者亦有之不论何证何脉宜大承气汤不次急投服至灰黑色退净则必愈旧说云三四次下之方退若五六次下之不退不治者此未澈底明白之谈也

　　第九十四心灰?黄舌乃藏府本?毒疫复中脾胃也宜三黄大承气急下之则愈或伤寒证误服补中药燥伤脾胃者宜大柴胡汤下之如下见黑粪急以破格苦寒救补汤不次速投至舌净则必愈旧说云不治者误也

　　第九十五微灰生刺舌疫邪中脾胃居多或实?人误服温补辛燥药所致不论老少何证何脉见此舌卽宜十全苦寒救补汤分二剂先大承气后三黄白虎等不次急投至舌净乃愈旧说用三消飮见三十二舌则兼有表药羌葛柴胡也舌色如此皆里证断不可表温药槟榔草果姜?也此时切忌温老人用生脉散人参麦冬五味甘补酸濇必敛住?邪矣皆谬误

　　第九十六裂纹舌血液灼枯也内?失治邪火毒炽者有之宜大承气急下以救真阴则裂纹自平旧说是也

　　第九十七短硬或卷舌凡舌短由于生就者乃初生时将含口之血吞下之故无关寿夭若因病缩短不能伸出者危证也伤寒邪陷三阴及实?证火逼三阴皆能短舌不论何脉当辨其苔色如确是内?则宜大承气急下以救真阴若少阴自絶症则不治凡舌硬者卽强舌木舌重舌肿舌大舌之类藏府俱?而心经尤?也宜十全苦寒救补汤加黄连连翘各二钱不次急服凡舌卷者伤寒邪入厥阴舌卷囊缩目睛直视乃藏府极?而肝血涸也宜十全苦寒救补汤加羚羊角三钱不次急投则愈旧说未尽善

　　红舌总论

　　全舌淡红不浅不深者平人也有所偏则为病表里虚实?证皆有红舌惟寒证则无之如全舌无苔色浅红者气血虚也色深红者气血?也色赤红者藏府俱?也色紫红瘀红者藏府?极也中时疫者有之误服温补者有之色鲜红无苔无点无津津舌底出无液液舌面浮者阴虚火炎也有苔可作?论虚极不能生苔色灼红无苔无点而胶干者阴虚水涸也色绛红无苔无点光亮如钱或半舌薄小而有直纹或有泛涨而似胶非胶或无津液而咽干带濇不等红光不活绛色难名如猪腰将腐难以言状水涸火炎阴虚已极也瘦人多火偏于实?医者拘于外貌辄指为虚误服温补灼伤真阴或误服滋补名为滋阴降火实则腻濇酸敛胶粘实?引入阴分渐耗真阴亦成绛舌而为阴虚难疗矣其初必有黄苔医者不知久之内伤已甚不能显苔而变绛色矣凡阴虚火旺之病自生者极少多由医家误用补药逼成也不论病状如何见绛舌则不吉舌鉴旧载总论引仲景云冬伤于寒至春变为温病至夏变为?病故舌红面赤此专指瘟疫与伤寒也而红舌各病实非瘟疫伤寒所可赅括勿泥古以致误

　　第九十八纯红舌非纯而不杂卽瘀红之色也藏府极?者中时疫者误服温补者皆有之宜三黄白虎加连翘或大小承气等药酌用但求病愈不必拘合古方此舌亦有表证者则两脸周身必发?头晕目眩乍?乍寒脉浮数邪?在太阳也宜薄荷荆芥竹叶葛根生甘草凉散表邪不可遽用寒凉攻下旧说专指表症用人参败毒散人参羌活独活柴胡前胡桔梗川芎枳殻茯苓甘草余恪守家训不敢妄用人参喻嘉言谓用参数分入表药中助元气以为驱邪之主余谓今昔物性不同今日之参只能升提温补投之实?人徒补邪气耳柴胡升燥少阳经羌活独活通燥诸经必风邪深入方可用若?邪在太阳用之适引邪入他经

　　第九十九红中淡黑舌藏府实?也不论何病何脉皆里证无表证伤寒传里大发烧?结胸烦躁二便秘双目直视或疫毒中三阴均有此舌宜十全苦寒救补汤不次急投舌净必愈旧说先汗后下又以结胸为不治殊未当也与六十五六十八七十二七十三七十六九十三诸条参看

　　第一百红中焦黑舌藏府俱?而脾胃尤?也误服温补及中时疫者有之不论何脉皆属里证宜十全苦寒救补汤倍加生石膏不次急投勿稍迟疑以服至焦黑退净为准则必愈旧说近是尙嫌姑息

　　第一百零一红内黑尖舌藏府皆?而心经尤?也伤寒邪火逼手少阴瘟?直中手少阴误服补心药?伤心血者皆有之宜大承气汤加黄连三钱连翘黄芩黄蘗各二钱服至黑尖退净则愈旧说谓足少阴瘟?乘手太阴用竹叶石膏未当

　　第一百零二红断纹裂舌如舌色赤红厚苔腻而裂纹者藏府实?也宜十全苦寒救补汤倍加犀角如灼红色卽比绛色略鲜无苔无点而纹裂者阴虚火炎也旧说用黄连解毒汤加麦冬可也阳火阳药阴火阴药误投必败

　　第一百零三红色紫疮舌疮在心肺经位者乃时疫毒中心肺或杨梅毒注心肺皆有之宜十全苦寒救补汤倍加生石膏黄连不次急投至疮平则愈旧说谓瘟疫烦渴或欬用解毒汤见四十舌并益元散加黑参薄荷此时非大承气不能驱毒非白虎不能救阴解毒益元轻不济事黑参为阴分凉药病在阳火而反?阴火则无益有损薄荷亦不对证尺脉无则死病重脉乱当含脉凭舌皆不明治法之论也

　　第一百零四中红根微黄舌伤寒邪传阳明胃府宜白虎汤若头汗身凉小便难者宜茵陈蒿汤加栀子香?旧说是也若无病人见此舌为藏府微?可以勿药倘有病发勿投温补

　　第一百零五红中微黄滑舌伤寒病五七日舌中见黄苔则为阳明证如脉沈实谵语虽苔滑亦宜大柴胡汤若干燥者内邪?盛也急以大承气下之旧说是也如无病人有此舌是藏府本?而飮食复留湿?也行动卽消化可勿用药

　　第一百零六红长胀出口外舌?毒乘心也内服三黄泻心汤大黄黄连黄芩外用银针砭去恶血从舌之脾经轻针以出毒若误中筋络来血不止亦足误人以龙脑香卽上冰片也人中黄渗之卽愈旧说是也如不针则合用大承气三黄泻心汤不次急投必大泻频泻乃愈

　　第一百零七红餂舌天行燥火时疫症有之全舌必紫而兼瘀藏府为疫毒内攻逼迫心经所以舌长出口外时弄不止或餂上下唇左右口角或餂至鼻尖不等宜十全苦寒救补汤倍加川连生石膏不次急投至舌收回乃愈知治法者可以十全否则十无一生旧说用解毒汤加生地必不效也

　　第一百零八红痿舌痿者软而不能动也淡红痿者宜补气血深红痿者宜凉气血赤红痿者宜清凉藏府紫红痿者宜寒凉藏府并攻泻之鲜红灼红痿者宜滋阴降火惟绛红痿者阴亏已极无药可治旧说祇云红痿而不分类谬甚

　　第一百零九红硬舌藏府实?已极又为燥火侵淫误服温药则舌根强硬不能言语或时疫直中三阴者亦有之均里症实?症无表症虚寒症宜十全苦寒救补汤不次急服必愈旧说未当

　　第一百一十红尖出血舌乃手少阴心经邪?壅盛所致宜三黄泻心汤加黄蘗连翘生地各三钱真犀角尖六钱不次急服则愈旧说论证尙合而用药嫌杂旧用加减犀角地黄汤内有当归赤芍桔便丹皮等皆于邪旺时不宜

　　第一百十一红中双灰干舌藏府皆?而脾胃尤亟也伤寒邪入胃府发?讝语循衣撮空者常有此舌实?人飮食鬰结者亦有之不论何脉宜十全苦寒救补汤分二剂先大承气汤后三黄白虎不次急投循环连服将黑粪下净则愈旧说谓下黑粪则死谬甚是泥于书而临证少也

　　第一百十二尖红根白苔舌红尖是本色白苔为表邪白浮薄滑者如恶寒身?头痛宜汗之不恶寒身?头痛烦渴者太阳表证也宜五苓散両解之旧说尙是惟此舌不应列于红舌中表证初起往往不显于舌若白苔厚腻则又为里?证须参看白舌总论及第一第二三各条

　　第一百十三红战舌鹯掉不安蠕蠕微动也深红赤红而战者宜三黄石膏等汤紫红瘀红而战者宜三黄白虎大承气淡红而战者宜十全大补汤人参白朮茯苓甘草熟地川芎当归白芍黄耆肉桂鲜红灼红而战者宜六味地黄汤熟地山茱萸山药茯苓丹皮泽泻此舌虚火实火皆有之均里证无表证误治卽坏旧说指为汗多亡阳或漏风所致且不详辨而槪用温补谬也

　　第一百十四红细枯长舌如绛红无苔干枯细长而有直纹透舌尖者阴亏已甚少阴之气絶于内不能上通舌根故不显苔也命絶难治聊用滋阴降火亦敷衍而已若赤紫红色中闲尙能显苔腻者黄黑不等虽有直纹透尖亦作为藏府实?症不作阴虚宜三黄白虎大承气合投可愈倘用二冬二地等滋阴药引入阴分卽难治辨之详慎方不误人

　　第一百十五红短白泡舌口疮舌短有泡声哑咽干烦躁者乃瘟疫强汗或伤寒未汗而变宜酌用三黄石膏犀角旧说是也

　　第一百十六边红通尖黑干舌藏府实?而心肺脾胃尤亟也伤寒传少阴证燥暑中少阴证瘟疫症杂病实?证皆有之不论何病何脉宜十全苦寒救补汤不次连服则必愈旧说急下再下以平为期是也

　　第一百十七红尖紫刺舌乃心经极?而又受邪火熏蒸也宜大承气汤加黄连五钱连翘三钱急服则愈旧说用枳实栀子豉汤加大黄虽下而不甚凉芒刺再生又不敢连投安得不危

　　第一百十八红尖黑根舌心肾火炽脾胃受困也伤寒邪入阴瘟疫毒中阴实?鬰伤阴皆有之不论何证何脉用大承气急下以去其毒用三黄白虎急凉以救其阴二方连环服至黑退则愈旧说未善彼谓瘟疫二三日可微下之四五日后舌变深黑下无济矣若邪结于咽目瞑脉絶油汗者一二日内死盖微下则不能去毒仅一下之而不闲以大凉药则不能挽回已伤之阴又偶尔尝试无胆无识安得不死耶

　　○此条须参看黑舌总论及第七十三舌

　　第一百十九红嫩无津舌全舌鲜红柔嫩而无津液望之似润而实燥涸者乃阴虚火旺也宜十全甘寒救补汤与十全苦寒不同见第八十舌常服之旧说用生脉散人参麦冬北五味人参三白汤人参泽泻白茯苓白术白芍姜?医家积弊误人不少五味白芍酸敛人参燥肺苓朮姜?皆温补以此治阴虚人则肾火愈旺真水益亏矣

　　第一百二十生癍舌全舌纯红而有小黑点者藏府皆?也伤寒邪传阳明府失治以致邪火逼入三阴证或疫毒直中三阴证或实?人误服辛温药燥伤三阴证均有之不论老少何病何脉见此舌卽宜十全苦寒救补汤倍加真犀尖连服必愈旧说用元参升麻葛根汤及化癍汤卽白虎汤除粳米加人参误人多矣非阴火何可用元参非表证何可用升麻葛根?毒正旺何可用参以补邪火举世甘受其误愿卫生者勿泥古不化焉

　　第一百二十一将瘟舌卽第九十八纯红舌也治法亦同旧说又以将瘟舌别其名殊属无谓

　　第一百二十二红星舌全舌纯红而有深红星乃藏府血分皆?也中燥火者中疫毒者实?人误服温补者皆有之其病多大?大渴心胸胀满皮肤燥痒日夜不能眠大便秘小便濇不等均属里症宜十全苦寒救补汤急投旧说指为伤寒将发黄用茵陈汤合五苓散误也?毒传里茵陈蒿汤不济事五苓散内有苓朮肉桂皆于?人不宜

　　第一百二十三里圈舌淡红中有红晕而弦又纯黑乃心包络藴?复受邪火侵入二火相逼故显此舌宜大承气下之旧说是也

　　第一百二十四人裂舌红色中有裂纹如人字者君火燔灼?毒炎上故发裂也宜凉膈散见第四十舌如渴甚燥?者宜大承气汤下之旧誽是也不论白红黄黑各舌若中有裂纹如川字爻字人字不等或裂开直槽者多由实?人误服温补药?火在藏府相争所致大承气虽能下毒而未能凉沁肠胃宜以白虎汤与承气循环服不知者以为太重实则力求周密之策也凡治实?内逼之症皆宜如此

　　第一百二十五虫碎舌红舌中更有红点如虫碎之状者?毒炽盛也宜小承气汤下之不退再用大承气旧说是也然不如将十全苦寒救补汤分为大承气三黄白虎等二剂循环连服以舌净为度

　　第一百二十六厥阴舌旧图绘全舌纯红内有黑丝纹环其后方正而不达边余以为凡舌色纯红兼显黑丝必非寒证当是?气结于足少阴宜用寒凉药而旧说指为阴毒中厥阴以理中四逆汤温之未知合否寒凉之判吉凶所系余未见过此舌不敢妄断请识者辨之

　　紫色舌总论

　　紫见全舌藏府皆?极也见于舌之某经卽某经鬰?也伤寒邪化火者中时疫者内?熏蒸者误服温补者酒食湿滞者皆有紫舌有表里实?证无虚寒证若淡紫中夹别色则亦有虚寒证凡辨舌无苔则论舌之本色有苔则凭苔之见色参之望闻问切以判表里寒?虚实之真假虽不中不远矣余数十年来但知有紫色舌未闻有紫苔舌但见紫舌为各种?症未闻槪属酒后伤寒旧本专指酒后伤寒未免拘执

　　第一百二十七纯紫舌伤寒以葱酒发汗酒毒入心或酒后伤寒皆有之宜升麻葛根汤加石膏滑石若心烦懊憹宜栀子?汤否则发癍旧说尙是然紫舌非专属伤寒也如伤寒邪化火或中时疫毒或误服温补或内?鬰结诸症皆有之均宜十全苦寒救补汤急服

　　第一百二十八紫中红癍舌浑紫而又起红癍或浑身更发赤癍者宜化癍汤见一百二十舌三黄解毒汤加青黛或凉膈散见四十舌或消癍青黛飮青黛黄连犀角石膏知母栀子元参生地柴胡人参甘草姜?加醋一匙和服大便实者去人参加大黄此陶节庵方也旧说近是惟元参生地柴胡人参姜?醋七者皆与阳火实?里症不对当除去乃效若泥古方不敢加减亦足误人癍证

　　第一百二十九紫上白滑舌此藏府本?或因感冒时邪身?恶寒头痛者宜紫苏薄荷荆芥甘草等轻表之若白苔不滑而厚腻则实?内蓄也如无表证宜苦寒清里药旧说谓酒后感寒或误飮冷酒所致亦令人身?头痛恶寒随证解表可也

　　第一百三十淡紫青筋舌淡紫带青而湿润中绊青黑筋者乃寒邪直中阴经也必身凉四肢厥冷脉沈缓或沈?宜四逆汤甘草干姜附子理中汤人参甘草白朮干姜小腹痛甚者宜回阳救急汤卽并四逆理中又加肉桂半夏五味茯苓陈皮也旧说是也若舌不湿润而干苦则是实?宜凉剂第一百三十一紫上赤肿干焦舌旧说舌边紫而中心赤肿足阳明受邪或已下后卽食酒肉邪?复聚所致若赤肿津润大柴胡汤微利之若烦躁厥逆脉伏先用枳实理中汤卽理中汤加枳实茯苓也次用小承气是仍指伤寒证有寒食结胸也若杂病见此舌乃脾胃实?已极不论何脉将十全苦寒救补汤分二剂一大承气汤一三黄白虎循环急投服至赤肿消则必愈过于迟疑势必误人

　　第一百三十二紫上黄苔干燥舌乃藏府素?脾胃尤甚或嗜酒积?或燥火入里或误服温补所致皆实?里证无表证宜十全苦寒救补汤对证加减连服则愈旧说用大承气近是用大柴胡则非也

</div>
    <div class="pagination">
<a href="舌鉴辨正_page2.html">上一页</a><a href="舌鉴辨正.html">1</a><a href="舌鉴辨正_page2.html">2</a><span class="current-page">3</span><a href="舌鉴辨正_page4.html">4</a><a href="舌鉴辨正_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
