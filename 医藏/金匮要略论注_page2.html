<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 2 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 2 页/共 20 页</h1>
    <div class="content">　　病者一身尽疼发热日晡所剧者此名风湿之病伤于汗出当风或久伤取冷所致也可与麻黄杏仁薏苡甘草汤
　　注曰此言湿有偏于风而积渐内著者治当防发汗以止其内入而安肝脾也谓湿流关节痛止关节一身尽疼发热则是湿由皮毛徧体蒸郁不止关节矣但未淫于肌肉故身不重风为湿所搏故无汗至日晡尤剧日晡为申酉时金之气肺主之肺之合皮毛明是风湿从肺之合而浸淫内着至肺金旺时助邪为虐而加甚与湿从下受者不同故曰此为风湿然皮毛受邪风何以夹湿所以知因汗出当风或久伤取冷所致故以麻杏利肺气防发汗以清皮毛之邪但肺病必传肝皮毛必及肌肉故以薏苡炙草壮筋悦脾而去风胜湿比前方去桂术加薏苡而炙草独多余剂概轻治在上故小其制也
　　麻黄杏仁薏苡甘草汤方
　　麻黄【五钱】　杏仁【十个去皮尖】薏苡【五钱】　甘草【一两炙】
　　右剉毎服四钱匕水盏半煎八分去滓温服有微汗避风
　　风湿脉浮身重汗出恶风者防巳黄茋汤主之
　　注曰此言风湿中有脾气不能运湿不为汗衰者又不得泥微发汗之例谓上条之一身尽疼邪虽徧体正气犹能自用且发热则势犹外出也假若身重则肌肉之气湿主之虽脉浮汗出恶风似邪犹在表然湿不为汗解而身重如故则湿欲搏风而风热盛不受搏反搏肌肉之正气明是脾胃素虚正不胜邪外风内湿两不相下故以术甘健脾强胃为主加茋以壮卫气而以一味防巳逐周身之风湿谓身疼发热之湿邪尚在筋腠此则正气为湿所痹故彼用薏苡炙草靖内以佐麻杏所不逮此反用茋术甘为主恊力防巳以捜外之风湿葢湿既令身重则虽脉浮汗出恶风不可从表散也然姜多而少宣散之意在其中矣
　　防巳黄茋汤方
　　防巳【一两】　黄茋【一两】　甘草【五钱炒炙】　白术【七钱五分】右剉毎抄五钱匕生姜四片大一枚水盏半煎八分去滓温服　喘者加麻黄五钱　胃中不和者加芍药三分　气上冲者加桂枝三分　下有陈寒者加细辛三分　服后当如防行皮肤中从腰下如氷后坐被上又以一被绕腰以下温令有防汗差
　　伤寒八九日风湿相抟身体疼烦不能自转侧不呕不渴脉浮虚而濇者桂枝附子汤主之如大便坚小便自利者去桂加白术汤主之
　　注曰此言风湿有在伤寒后而兼隂分虚寒者即当顾其本元而分别行阳燥湿之法谓伤寒八九日正邪解之时乃因风湿相抟身体疼烦不能自转侧不言热不言汗则表邪欲解而热防使呕且渴则里有热而口不呕渴则脉浮风也浮而虚濇寒湿在内而外阳不行也故以桂枝汤去芍加附以开寒痹并行通体之风湿然桂枝所以行营卫而走表者若大便坚小便自利是表里无病病在躯殻无取治表即去桂加术以壮肠胃之气使燥湿之力从内而出则风之挟湿而在躯殻者不从表解而从热化也故曰其人如冒状勿怪即是术附竝走皮中云
　　桂枝附子汤方
　　桂枝【四两去皮】　附子【三枚炮去皮】　甘草【二两炙】　生姜【三两切】大【十二枚劈】
　　右五味以水六升煑取二升去滓分温三服
　　白术附子汤方
　　白术【一两】　附子【一枚　炮去皮】　甘草【二两炙】　生姜【一两半切】大【六枚劈】
　　右五味以水三升煮取一升去滓分温三服一服觉身痹半日许再服三服都尽其人如冒状勿怪即是术附并走皮中逐水气未得除故耳
　　风湿相搏骨节疼烦掣痛不得屈伸近之则痛剧汗出短气小便不利恶风不欲去衣或身微肿者甘草附子汤主之
　　注曰此言风湿有痹甚而痛多者谓风湿相搏以致骨节疼烦掣痛甚乃风入増劲不能屈伸近之则痛剧是骨肉皆痛痛极而痹矣因而外湿汗出内湿短气气不宣化而小便不利且复内虚恶风不欲去衣形为风气所鼓而微肿则寒湿胜而阳不行故以术附甘壮其肠胃之气而以桂枝大行其阳此与前去桂加白术汤彼以不呕不渴大小便如常故去桂但将姜以宣其上焦之气使仗附子大力而行其湿此则内外骨肉无往不痹非姜枣所能宣通故不用姜枣加桂枝谓行荣衞之气而开其痹着非此不能耳
　　论曰湿有因病转者有积渐浸淫者有因湿转热者有下热而胸仍寒者有上湿而下仍寒者总是湿性粘滞挟风则上行因虚或寒则偏阻积久则痹着故仲景首揭太阳病变湿痹者病后也次言身疼变黄者久病也又言上寒下热者因虚偏阻而上下之间为热为寒正未可知也性命关头在内之元气故始终戒下忌泄而治法唯发汗渗湿为主外有痹着兼补之内有积寒兼温之所出凡六方约三法麻黄加术汤麻杏薏苡甘草汤发汗法也防巳黄茋汤开痹渗湿法也桂枝附子汤去桂加白术附子汤行湿温下法也若利小便或搐鼻皆不出方此有定法也东垣因隂肿大立升阳除湿汤药用升柴羌独活藁防草蔓荆升散其湿而归茋苍术培其主气因湿兼头痛立羌活胜湿汤药用羌独荆防升柴而兼黄芩猪苓辈清热化湿可辅仲景不逮内经曰因于湿首如裹湿热不攘大筋腝短小筋弛长腝短为拘弛长为痿因于气为肿仲景不言及此湿之变则从痿从肿论治若湿胜则濡泻湿胜不欲食亦不言及皆湿症中所有非验湿的证耳余治一久湿挟风痰者身痛而痹饮食不进以苓半苏朴薤白括蒌辈二剂愈湿虽不可下痰滞宜清也
　　甘草附子汤方
　　甘草【二两炙】　附子【二枚炮】　白术【二两】　桂枝【四两去皮】右四味以水六升煑取三升去滓温服一升日三初服得防汗则解能食汗止复烦者服五合恐一升多者服六七合为佳
　　太阳中暍发热恶寒身重而疼痛其脉细芤迟小便已洒洒然毛耸手足逆冷小有劳身即热口开前板齿燥若发其汗则恶寒甚加温针则发热甚数下之则淋甚
　　注曰此即絜古所谓静而得之为中暑为隂证也盖暍即暑也太阳中暍者太阳脉为一身之外卫凡六气之感无不由之故暑亦必由太阳入唯太阳故发热恶寒夏月气溢孙络于时湿土司令伤暑或更兼水故身重而疼痛暑热必伤气故细芤迟虚脉也然暑非中热之谓暑热内受隂寒外束即东垣所谓广厦纳凉之类故无汗不渴兼湿则重痛也但膀胱主一身之外大热伤络络在外与膀胱相应故小便已则洒洒然毛耸者有之谓络有邪小便已而气収有如毛竪此膀胱与络相应之象也膀胱之经既受暑邪而过强则肾脏气弱阳气不能顺接故手足逆冷者有之此脏与腑虚实不调而气阻也暑既为凉所闭热乃内聚于心劳则火动并之故小有劳身即热肾虽未受邪然膀胱腑病则肾隂受烁齿乃骨之余前板齿尤督脉所注故口开前板齿燥若此者暑热伤气而不伤形邪原不深和中而宣发之在人临证消息故仲景不出方但曰发其汗则恶寒甚犹之湿家发汗其表益虚则恶寒甚也又曰加温针则发热甚火热伤荣气也又曰数下之则淋甚谓暑初未入腹下之而膀胱受暑乃烁隂为淋也火汗下既为所戒则治法从可推东垣主大顺散庻近之然轻重不同亦勿泥或可吐吐之
　　太阳中热者暍是也汗出恶寒身热而渴白虎加人参汤主之
　　注曰此即絜古所谓动而得之为中热为阳证也谓太阳直中暑热此正暑也暑则热盛而汗出暑则挟邪而恶寒然虽恶寒暑之伤人心先受之故身热而渴热必伤气故治以白虎加人参汤或用苍术白虎汤谓季夏湿土用事故亦兼隂湿也
　　白虎加人参汤方
　　知母【六两】　　石膏【一斤碎】　　甘草【二两炙】　　粳米【六合】人参【三两】
　　右五味以水一斗煑米熟汤成去滓温服一升日三服
　　太阳中暍身热疼重而脉微弱此以夏月伤冷水水行皮中所致也一物蒂汤主之
　　注曰此亦静而中暑之类【阙】　　阴【阙】　　身受【阙】
　　遏暑在络为伤无【阙】　　　　　　　迟若此之
　　【阙】身热疼重【阙】　气【阙】　　　　　矣然中气【阙】
　　冷水水行【阙】
　　重也水【阙】
　　而内气复【阙】
　　其有形而不【阙】
　　之气但当调补其无形【阙】
　　可知所以不立方欤
　　一物蒂汤方
　　蒂【二十个】
　　右剉以水一升煮取五合去滓顿服











　　金匮要畧论注卷二
<子部,医家类,金匮要略论注>
　　钦定四库全书
　　金匮要畧论注巻三　　　　汉　张机　撰
　　嘉兴徐彬　注
　　百合狐惑阴阳毒
　　论曰百合病者百脉一宗悉致其病也意欲食复不能食尝黙黙欲卧不能卧欲行不能行饮食或有美时或有不欲闻食臭时如寒无寒如热无热口苦小便赤诸药不能治得药则剧吐利如有神灵者身形如和其脉防数每溺时头痛者六十日乃愈若溺时头不痛淅淅然者四十日愈若溺时快然但头者二十日愈其证或未病而预见或病四五日而出或病二十日或一月后见者各随证治之
　　注曰此言伤寒虚劳之人都有正气不能御邪致浸淫脉现证杂乱不能复分经络曰百合病谓周身百脉皆病然若有所宗而主之以致各病而各不能专持其病者但觉行住坐卧饮食皆妨而寒热口苦便赤吐利诸症且得药则剧身形反如和毫无可捉摸
　　而唯其脉防数似属【阙】　　　　转为患现证不能食黙黙不能卧似属【阙】　　　口苦似属少阳小便赤似属太阳吐利似属三焦腑病未深入臓故恐邪久留连阳经抟结于脑则猝难脱身而非不治之病但于溺时而头痛者知其深曰六十日愈谓月再周而隂胜则伤邪自平也头不痛而淅淅然则病稍浅矣快然而头则邪更浅矣故愈日以渐而速也至其病发之先后逺近无非视内气并邪蓄之浅深故曰各随证治之乃千金曰其状恶寒而呕者病在上焦也二十三日当愈其状腹满防喘大便坚三四日一大便时复小溏者病在中焦也六十三日当愈其状小便淋沥而难者病在下焦也三十三日当愈各随证治之则知此病有抟邪在内而防有三焦之分者其治法又当分三焦而和之可知矣
　　百合病发汗后者百合知母汤主之　百合病下之后者滑石代赭汤主之
　　注曰十二经络皆朝宗于肺而气口成寸乃仲景注百合病云百脉一宗悉致其病岂非谓百脉之病无可名状一宗于肺而为病乎百合者味甘平防苦色白阳中之隂补肺药也观其用之为主而即以百合名病则仲景因肺为治之意不更晓然乎然不明言肺何也盖百合病乃伤寒余邪留连阳经而浸于各腑之隂无正气以统之各自为病互相牵引若出一宗而现证无一是肺则知病虽不在肺而肺之治节实不行矣故以百合之夜合属隂色白归肺瓣瓣相附无往不合者补肺之正气以合于他臓而理其滞者为主其在汗后者汗过伤阳阳虚热欝不可攻补故以百合同知母之保肺清胃而滋肾者以飬其隂加之泉水以清其热而阳邪自化也其在下后者下多伤隂虚邪在隂隂虚火逆攻补无益故以百合同滑石之通窍代赭之镇逆者以通阳气加之泉水以防其热而隂气自调也
　　百合知毋汤方
　　百合【七枚】　　知母【三两】
　　右先以水洗百合渍一宿当白沬出去其水更以泉水二升煎取一升去滓别以泉水二升煎知毋取一升后合煎取一升五合分温再服
　　滑石代赭汤方
　　百合【七枚】滑石【三两碎绵褁】代赭石【如弹丸碎绵裹】
　　右先以水洗百合浸一宿当白沬出去其水更以泉水二升煎取一升别以泉水二升煎滑石去渣取一升后合和重煎分温服
　　百合病吐之后者百合鸡子汤主之
　　注曰吐伤元气而隂精不上奉故百合病在吐之者须以鸡子黄之飬隂者同泉水以滋元隂协百合以行肺气则气血调而隂阳自平
　　百合鸡子汤方
　　百合【七枚】　鸡子黄【一枚】
　　右先以水洗百合浸一宿当白沬出去其水更以泉水二升煎取一升去滓内鸡子黄搅匀煎五分温服
　　百合病不经吐下发汗病形如初者百合地黄汤注曰既不经吐下发汗则无伤隂伤阳之可虑但病形如初初者即伤寒论所谓太阳病是也如初不觧是阳经之困极而隂气亦耗竭矣心为五臓之主故以生地之凉血补心者同百合泉水飬隂以化其阳经之久邪
　　百合地黄汤方
　　百合【七枚】　生地黄汁【一升】
　　右以水洗百合渍一宿当白沬出去其水更以泉水二升煎取一升去滓内地黄汁煎取一升五合分温再服中病勿更服大便当如漆
　　百合病一月不觧变成渇者百合洗方主之
　　注曰渇有阳渇有隂渇若百合病一月不觧而变成渇其为隂虚火炽无疑矣隂虚而邪气蔓延阳不随之而病乎故以百合洗其皮毛使皮毛之窍得其平而通气于隂即是肺朝百脉输精液于皮毛脉合精行气于腑之理食煮饼假麦气以助精液也勿食盐豉恐伤隂血也
　　百合洗方
　　百合一升以水一斗渍一宿洗身洗后食煑饼【勿食盐防】
　　百合病渇不差者括蒌牡蛎散主之
　　注曰渇不差是虽百合汤洗而无益矣明是中之隂气未复隂气未复由于阳亢也故以括蒌根清胸中之热牡蛎清下焦之热与上平阳以救隂同法但此从其内治耳故不用百合而作散
　　括蒌牡蛎防方
　　括蒌根　　　牡蛎【熬等分】
　　右为细末饮服方寸匕日三服
　　百合病变发热者百合滑石防主之
　　注曰仲景甞谓发于阳部其人振寒而发热则知变发热者内热不已于肌肤而阳分亦热故以滑石清腹中之热以和其内而平其外兼百合壮肺气以调之不用泉水热已在外不欲过寒伤隂故曰当防利谓畧疏其气而隂平则除也
　　百合滑石散方
　　百合【一两炙】　　滑石【二两】
　　右为防饮服方寸匕日三服当防利者止服热则除
　　百合病见于隂者以阳法救之见于阳者以隂法救之见阳攻隂复发其汗此为逆见隂攻阳乃复下之此亦为逆
　　注曰此叚总结全篇谓百合病同是内气与伤寒余邪相并留连无已不患増益而患因循故病在下后及变渇渇不止所谓见于隂也势必及阳至阳亦病而无可为矣故以滑石通彻其毛窍之闭百合利其皮毛之阳在内之阳燥括蒌牡蛎飬其腹内之阳阳得其平隂邪欲传之而不受则隂经之邪渐消矣所谓以阳法救之也病在汗后及下后及病形如初及变发热皆所谓见于阳也势必及隂至隂亦病而无可为矣故以知母【阙】　　　之隂鸡子飬其血分之
　　隂生地壮其【阙】　　　　发于肌表者滑石以和其
　　肠胃之隂【阙】　　　　邪欲传之而不受则阳中之邪渐消矣所谓以隂法救之也然而救也非攻也若用汗下之法则是攻矣故见阳攻隂隂虚阳将袭之而况云救乎然使阳即有欲袭之势非阳之强也故曰复发其汗此为逆谓初误在攻隂此又误在治阳也见隂攻阳阳虚隂将袭之而况云救乎然使隂即有欲袭之势非隂之强也故曰乃复下之此亦为逆谓初误在攻阳此又误在治隂也
　　论曰阳法隂法即和隂和阳之法也以此相救即和其未病意内经所谓用隂和阳用阳和隂也故诸治法皆以百合补肺而使流气于腑所谓气归于权衡权衡以平也皆以泉水清邪热而使受成于肺金所谓炎蒸得清肃而万物容平也但病见阳加一二味以和其隂病见隂加一二味以和其阳耳或曰滑石亦属隂品以为和阳药何也曰气属阳窍通阳小便利则气化滑石色白味淡隂中阳药也能利窍通便则气畅气畅而阳自和也或曰然则滑石既以和阳逮后变发热又以之和隂何也曰百合病至发热此又隂病不已而阳乃并病与阳独病不同故外既热且安其内而以滑石之凉寒润下者主之然即不敢与泉水并用以大伤其隂则内隂自和而外阳无忤亦所谓隂法救之也若渇不瘥者乃百合变渇既和皮毛之阳而不应则隂中之阳必燥矣花粉牡蛎皆味轻色白隂中阳药以之退隂火而复元阳故亦能和阳也
　　狐惑之为病状如伤寒黙黙欲眠目不得闭卧起不安蚀于喉为惑蚀于隂为狐不欲饮食恶间食臭其面目乍赤乍黒乍白蚀于上部则声嗄甘草防心汤主之蚀于下部则咽干苦参汤洗之蚀于肛者雄黄薰之【千金肛字下有外字】
　　注曰狐惑虫也虫非狐惑而因病以名之欲人因名思义也大抵皆湿热毒所为之病故状如伤寒谓温热无奈畧似伤寒而病不在表也隂分受热故黙黙欲眠然目不得闭隂火隔阳在目也卧起不安病在内外不自适也于是毒盛在上侵蚀于喉为惑谓热如惑乱之气感而生也毒偏在下侵蚀于隂为狐谓柔害而幽隠如狐性之隂也蚀者若有食之而不见其形如日月之蚀也湿热既盛隂火伤胃不思饮食恶闻食臭矣面者阳明之标目者厥隂之标内有毒气去来故乍赤乍黒乍白变现不一然上部毒盛则所伤在气而声嗄药用半夏防心汤谓病虽由湿热毒使中气健运气自不能逆而在上热何能聚而在喉故以参甘姜壮其中气为主芩连清热为臣而以半夏降逆为佐也下部毒盛所伤在血而咽干喉属阳咽属隂也药用苦参薰洗以去风清热而杀防也蚀于肛则不独随经而上侵咽湿热甚而糜烂于下矣故以雄黄薰之雄黄之杀虫去风觧毒更有力也
</div>
    <div class="pagination">
<a href="金匮要略论注.html">上一页</a><a href="金匮要略论注.html">1</a><span class="current-page">2</span><a href="金匮要略论注_page3.html">3</a><a href="金匮要略论注_page4.html">4</a><a href="金匮要略论注_page5.html">5</a><a href="金匮要略论注_page6.html">6</a><a href="金匮要略论注_page7.html">7</a><span>...</span><a href="金匮要略论注_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
