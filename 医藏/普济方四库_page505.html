<!DOCTYPE html>
<html>
<head>
    <meta charset="UTF-8">
    <title>普济方四库 - 第 505 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 505 页/共 1812 页</h1>
    <div class="content">　　竹茹饮子【出圣恵方】治伤寒痢下脓血
　　竹茹【半两】子芩【半两】川升麻【半两圣济作一两半】木通【剉半两圣济作三分】赤芍药【半两】黑木耳【一两微炒圣济作一两半】
　　右细剉和匀毎服半两水一大盏煎至五分去滓入生地黄汁半合搅令匀不计时温服圣济方毎服三钱水一盏煎六分入生地黄汁一合搅匀食前温服名竹茹汤治伤寒后下血
　　治伤寒热毒下痢脓血腰脐下疼痛【出圣恵方】
　　黄连【一两去须微炒】龙骨【一两】当归【一两剉微炒】黄芩【半两】牛黄【一分细研】麝香【一分细研】
　　右为细散毎服二钱粥饮调下不计时
　　地榆散　治伤寒热毒下脓血或如赤小豆汁腹痛烦闷
　　地榆【三分剉】黄连【一两去须微炒】栢叶【三分炙微黄】黄蘖【三分微炙剉】黄芩【三分】龙骨【一两】赤石脂【一两】赤地利【一两】阿胶【三分捣碎炒令黄燥】犀角屑
　　右为细散毎服二钱粥饮调下不计时
　　黄连散【出圣恵方】治伤寒热毒痢下脓血腹痛
　　黄连【去须微炒】当归【剉微炒】阿胶【捣碎炒令黄燥】黄芩　赤芍药地榆【已上各三分】甘草【半两炙防黄】
　　右为细末毎服二钱粥饮调下不计时
　　茜根散【出圣恵方】治伤寒热毒下脓血痢及腹痛壮热茜根【一两】龙骨【一两半】黄连【一两去须微炒】犀角屑【一两】黄蘖【半两微炙剉】黄芩【三分】赤地利【一两】赤鼠尾花【一两】
　　右为细散毎服二钱粥饮调下不计时
　　治伤寒热毒入胃下痢脓血方【出圣恵方】
　　龙骨【二两】黄连【一两半去须微炒】木香【一两】
　　右为细散毎服二钱粥饮调下不计时
　　赤石脂散【出圣恵方】治伤寒腹痛下痢脓血日夜不歇赤石脂【半两】干姜【一分炮制剉】厚朴【半两去粗皮涂生姜汁炙令香熟】诃梨勒皮【半两炒微黄】
　　右为细散毎服二钱粥饮调下不计时圣济方食前米饮调下日三服
　　乌梅丸【出圣恵方】治伤寒下痢腹痛
　　乌梅肉【三分微炒】黄连【三分去须微炒】当归【三分剉微炒】诃梨勒皮【三分炒微黄】阿胶【半两捣碎炒令黄燥】干姜【一分炮制剉】
　　右为末炼蜜和丸如梧桐子大毎服二十丸粥饮送下不计时圣济方毎服食前米饮下二十丸加至三十丸治伤寒后温热不除下痢脓血昼夜无度
　　香连防　治伤寒后下痢脓血疼痛
　　木香【半两】黄连【去须一两】青橘皮【去白焙半两】
　　右捣罗为防毎服二钱米饮调下不拘时服
　　黄连汤【出活人书方】治伤寒热病差后下痢脓血不止黄连【去须炒一两】黄芩【去黑心三分】栀子仁【一分】阿胶【炙令燥半两】
　　右麄捣筛毎服三钱以水一盏煎至六分去滓食前温服之
　　黄耆汤　治伤寒后下痢赤多白少所往澁痛宜服之黄耆【一两】枳殻【去穣麸炒】大腹皮【各半两】黄连【去须三分】白茯苓【去黑心】芍药【各一两】甘草【炙三分】
　　右麄捣筛毎服五钱以水一盏半煎至一盏去滓食前温服
　　治伤寒后下痢脓血方
　　龙骨【二两】黄连【去须炒一两】
　　右捣罗为防毎服二钱食前米饮调下日三夜一
　　黄连丸　治伤寒热病后热毒下痢脓血
　　黄连【去须炒三分】乌梅肉【炒二两】
　　右捣罗为末炼蜜入少蜡和捣五百杵丸如梧桐子大毎服二十丸空心米饮下加至三十丸
　　赤石脂汤【出肘后方】治伤寒下痢脓血腹痛不止
　　赤石脂【一两】干姜【炮】附子【炮制去皮脐】当归【切焙各半两】芍药【一两】
　　右剉如麻豆毎服五钱以水一盏半煎至一盏去滓食前温服一方无附子
　　木汤　治伤寒后下痢脓血时复憎寒
　　干木【焙】白术　白芷【各一两】黄连【去须两半】附子【炮制去皮脐】石膏【碎研】赤石脂　桑根白皮【各二两】桂【去麄皮】芎防当归【各一两半】白豆寇【去皮一分】芍药【三分】黄芩【去黑心半两】龙骨【三两】
　　右防咀毎服五钱以水一盏半入生姜一分拍碎同煎至八分去滓温服
　　白芷黄连汤　治伤寒后下痢脓血食物不得气胀腹满
　　白芷【去麄皮一两】黄连【去须一两】天雄【去麄皮脐炮裂一两半】地榆【一两】桂【去麄皮一两】当归【剉焙一两半】厚朴【去麄皮姜汁炙一两半】黄耆【细剉一两】赤石脂【一两半】白术【一两】诃梨勒皮【煨一两半】干姜【炮半两】黄芩【去黒心半两】芎防【一两半】呉茱茰【洗焙炒半两】龙骨【一两半】
　　右剉如麻豆毎服三钱水一盏半煎至八分去滓空心腹温服日三
　　蘖公汤【出活人书方】治伤寒下痢亦治人热血痢
　　蘖皮【三两】黄芩【二两】黄连【一两】
　　右为麄末毎服三钱水一盏煎八分服腹痛加山栀子小便不利加赤茯苓阿胶煎
　　治伤寒热毒下血【出肘后方】
　　右用羚羊角末服之即差又疗疝气
　　黄芩汤【出杨氏家藏方】治伤寒太阳少阳合病白下痢
　　黄芩【三分】芍药　甘草【各半两】
　　右防咀毎服五钱水一盏半二枚煎至一盏去滓温服
　　紫参汤【出金匮方】下痢肺痛
　　紫参【半斤】甘草【三两】
　　右以水五升先煮紫参取二升内甘草煮取一升半分温三服
　　诃梨勒散【出金匮方】气痢
　　右用诃梨勒十枚煨为散粥饮和顿服
　　七宣丸【出济生拔萃】治伤寒汗下后里急后重下痢者大黄【一两】桃仁【十二个去皮尖】木香【五钱】防榔【五钱】诃子皮【五钱】
　　右为细末炼蜜为丸如梧桐子大毎服五十丸温水下
　　承气汤【出千金方】治下血
　　枳实【五枚】芒硝【半升】大黄【四两】甘草【二两】
　　右四味防咀以水五升煮取二升去滓适寒温分三服如人行五里进一服取下利为度若不得利尽服之
　　伤寒自利【论】
　　夫伤寒自利何以明之自利者有不经攻下自然溏泻者是也自利多种须知冷热虚实消息投汤无致失差杂病自利多责为寒伤寒下利多由脇热其与杂病有以异也表邪传里里虚脇热则利不应下而便攻之内虚脇热遂利是皆脇热也又合病家皆作自利太阳与阳明合病必自下利葛根主之太阳与少阳合病必自下利黄芩汤主之阳明与少阳合病必自下利大承气汤主之三者皆合病下利一者攻里一者和解所以不同者盖六经以太阳阳明为表少阳太隂为在半表半里少阳厥隂为在里太阳阳明合病为在表者也虽曰下利必发散经中邪气而后已故与葛根汤以汗之太阳与少阳合病为在半表半里者也虽曰下利必和解表里之邪而后已故与黄芩以散之阳明少阳合病为少阳邪气入腑者也虽曰下利必逐去胃中之实而后已故与承气汤以下之是三者异也下利家何以明其寒热耶且自利下渇属太阳以其脏寒故也下利欲饮水者以有热也故大便溏小便自可者此为有热自利小便色白者少隂病形悉具此为有寒恶寒脉微自利清谷此为有寒发热后重泄色黄赤此为有热皆可理其寒热也凡腹中痛转气下趣小腹者此欲自利也自利家身凉脉少为顺身热脉大为逆少隂病脉下利脉暴微手足反温脉反去者此为欲解下利脉大者为未止脉微弱数者为欲自止虽发热不死是知下利脉大为逆而脉小为顺也自利宜若可温理中白通诸四逆辈皆温臓止利之剂又有肠胃有积结与下焦客邪皆温剂不能止之必也或攻泄之或分利之而后已经曰理中者理中焦此利在下焦宜赤石脂禹余粮汤复不止当利其便是泄在下焦渗泄而聚利者也少隂病自利清水色纯青心下必痛口干燥与下利三部皆平按之心下梗或脉沈而滑或不欲食而谵语或瘥后至年月日复发此数者皆肠胃有积结而必须攻泄者也内经有曰大热内结注泄不止热宜寒疗结伏须除以寒下之结防利之大寒凝内久利泄溏愈而复发绵历歳年以热下之寒去利谓之通因通用下利虽有表症又不可发汗以下利为邪气内攻走津液而胃虚也故经曰下利不可攻表其汗出必胀满者是矣大抵下利脱气至急五夺之中此为甚者其或邪盛正虚邪拥正气下脱多下利而死何以言之经曰下利日十余行脉反实者死发热下利至甚厥不止者死直视谵语下利者死下利手足厥冷无脉者灸之不温脉不还死少隂病自利复烦燥不得卧寐者死此数者皆邪拥正气下脱而死者也金匮要畧曰六腑气絶于外者手足寒五臓气絶于内者利下不禁呜呼疾成而后药虽神医不可为已气既脱矣孰能治之
　　方
　　白术丸　跌阳脉沈而缓沈则胃气强缓则大便频沈缓相搏小便难其胃为约
　　白术　干姜　茯苓【各二两】
　　右蜜丸如桐子大白饮服二十丸以效为度
　　诃梨勒饮　治伤寒后气不和自利无度
　　诃梨勒皮【四枚二生二煨】草豆蔲【四颗二生二煨去皮】
　　右麄捣筛毎服二钱以浆水一盏煎至六分去滓空心温服
　　燥肠丸【出济生拔萃方】治伤寒汗下后大小便自利肠中痛者附子【一个炮】龙骨【半两】干姜【一两】呉茱茰【半两】米殻【半两】诃梨勒皮【半两】
　　右为细末酒糊为丸如梧桐子大毎服三十丸温水下利止勿服
　　参附汤【出如宜方】治自利上炎烦燥坐卧不安脉迟
　　人参【半两】附子【制一两】
　　右防咀分作三服姜十片煎食前温服又名既济方
　　四逆汤【出易简方】治隂症伤寒自利不渇呕哕不止或吐利俱作小便或澁或利脉微欲絶腹痛胀满手足厥冷或咳或悸内寒外热下利清谷四肢沈重或汗出厥逆者或汗出热不去者并宜服之　及治一切虚冷厥理中汤方中亦互言之　或伤寒病在表医误下之致下利不止虽觉头疼体痛发热恶寒四肢拘急表症悉具未可攻表宜先服此药以助阳救里次服桂枝汤以解表症
　　甘草【一两】干姜【一两半】熟附子【三分】
　　右防咀毎服四钱水一盏半煎至六分服如服此药利止而亡血者加人参半两面赤者毎服加葱白一茎腹痛者加芍药一两呕者加生姜一两咽痛者加桔梗半两利止服不出加人参一两　霍乱吐泻之后最宜服之　隂症伤寒或无汗唇青面黑身背强痛四肢厥冷昏不知人未当服四逆汤者先与附子散三分用附子官桂当归白术各半两半夏干姜各一分加葱白煎服被覆取汗伤寒大便不通【论】
　　夫伤寒阳脉微而汗出少为不及自始汗出多为太过阳明脉实因发其汗汗出多亦为太过太过则阳气絶于里絶于里则津液竭致热结在内故大便牢而不通也　伤寒大便不通者胃腑实也盖因太阳病若发汗若下若利小便亡其津液胃中干燥因转属阳明不更衣内实大便难此阳明症也当下之然有阳明症不可下者当问其小便日几行若本小便日三四行今日再行故知大便不久出为小便数少津液当还胃中故知不久必大便也如此则伤寒呕多虽有阳明症其不可下明矣大凡胃中有燥粪法当以汤水和之汤入腹中转失气者此所谓结燥下之无害若不转失气者此但初硬后必溏不可下下之则胀满不能食也【经云大抵溲数则大便难也脾约丸】
　　方
　　大黄散【出圣恵方】治伤寒未解烦燥口干腹中有结燥不通川大黄【二两剉微炒】枳实【一两麸炒微黄】川芒硝【二两】甘草【一两炙微赤剉】厚朴【二两去麄皮涂生姜汁炙令香熟】
　　右为散毎服四钱以水一中盏煎至六分去滓不计时温服以得利为度
　　治伤寒五六日热结在内大便不通方【出圣恵方】
　　川大黄【一两剉碎微炒】牛蒡子【一两微炒】枳殻【一两麸炒微黄去穰】
　　右为散毎服四钱以水一中盏煎至六分去滓不计时温服以得利为度
　　柴胡防【出圣恵方】治伤寒四五日壮热头痛大便不通柴胡【去苗】茵蔯　木通【剉】黄芩　土根　白藓皮川朴硝【已上各一两】栀子仁【三分】川大黄【一两剉碎微炒】
　　右以为防毎服五钱以水一大盏入生姜一半分煎至五分去滓不计时温服以得利为度
　　石膏散【出圣恵方】治伤寒五六日壮热头痛大便不通小便血色
　　石膏【一两】赤芍药【三分】川大黄【一两剉碎微炒】川升麻【三分】甘草【一分炙微赤剉】柴胡【一两去苗】木通【一两剉】黄芩【三分】川朴硝【一两】
　　右为防毎服五钱以水一大盏煎至五分去滓不计时温服以得利为度
　　防榔散【出圣恵方】治伤寒大便不通小便赤澁
　　防榔【一两】榆白皮【一两剉】桂心【半两】滑石【一两】甘草【半两炙微赤剉】川大黄【二两剉碎微炒】
　　右为散毎服五钱以水一大盏入生姜一半分煎至五分去滓不计时温服以得利为度
　　大腹皮散【出圣恵方】治伤寒六七日大肠壅结不通腹脇胀满不下饮食
　　大腹皮【半两剉碎】枳殻【一分麸炒令微黄去穰】赤茯苓【三分】赤芍药【三分】桑根白皮【三分剉】牵牛子【一两微炒】甘草【一分炙微赤剉】郁李仁【一两汤浸去皮尖微炒】百合【一两】
　　右为散毎服五钱以水一大盏入生姜半分煎至五分去滓不计时温服以得利为度
　　黄芩散【出圣恵方】治伤寒八九日大便不通心神闷乱黄芩【一两】川大黄【二两剉碎微炒】枳殻【半两麸炒微黄去穰】大腹皮【一两剉】郁李仁【一两汤浸去皮尖】羚羊角屑【一两】
　　右为防毎服五钱以水一大盏煎至五分去滓不计时温服以得利为度
　　桑白皮散【出圣恵方】治伤寒五六日大便不通气喘
</div>
    <div class="pagination">
<a href="普济方四库_page504.html">上一页</a><span>...</span><a href="普济方四库_page500.html">500</a><a href="普济方四库_page501.html">501</a><a href="普济方四库_page502.html">502</a><a href="普济方四库_page503.html">503</a><a href="普济方四库_page504.html">504</a><span class="current-page">505</span><a href="普济方四库_page506.html">506</a><a href="普济方四库_page507.html">507</a><a href="普济方四库_page508.html">508</a><a href="普济方四库_page509.html">509</a><a href="普济方四库_page510.html">510</a><span>...</span><a href="普济方四库_page506.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
