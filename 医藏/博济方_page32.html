<!DOCTYPE html>
<html>
<head>
    <meta charset="UTF-8">
    <title>博济方 - 第 32 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>博济方 - 第 32 页/共 34 页</h1>
    <div class="content">　　紫巴戟（穿心者一两，以陈粟米同炒令黄色，佳） 香白芷（半两，锉碎，微炒） 蛮姜（末炒，一钱，总录作高良姜）

　　上三味，同为细末，每服二钱，用猪石子一对，去筋膜，每石子一个，入末一钱，用湿纸裹，煨熟，趁热去纸，先以口承石子热气，口中有涎即吐出，候冷，即可细细嚼服之。

　　卷五疮科

　　紫金霜

　　治大人小儿口疮。

　　黄柏如两指大二片，以蜜慢火炙紫色 诃子一枚，烧过，盏子盖少时 麝香少许 腻粉少许上件捣罗为末，每服二字许，糁于舌上，立瘥。

　　卷五疮科

　　如圣散

　　治一切刀斧所伤，并久患恶疮。

　　龙骨（半两） 虎骨（半两） 黄丹（五文，放熨斗内，以火烧令通赤） 朱砂（一钱）

　　腻粉（一钱） 麝香（二十文） 乳香（一块，好者皂子大上件同研为细末，应是一切疮，以黄连汤或盐汤拭干，糁在疮上，不得以衣物粘着疮口

　　卷五疮科

　　八效虎骨散

　　治血风遍疰疼痛，丈夫筋骨疼，及打扑损疼痛甚者。

　　虎骨酥（炙） 败龟（炙） 当归 官桂（去皮） 地龙（去皮） 牛膝（去苗） 漏芦威灵仙 自然铜（烧上一十味，各等分，同杵罗为细末，每服一钱，用热酒调下，每日一服。

　　卷五疮科

　　疗疮

　　穿山甲 虎胫骨（各一两，烧为灰） 鸡舌香（一枚，生用） 麝香（少许）

　　上件，同研令至细，每半钱，看所患大小，以黄米粥摊在纸上，候温和得所，然后糁末在药上，封裹所伤处，疼痛立止，隔日换贴之。

　　卷五疮科

　　五伤接骨膏

　　治一切伤折，及驴马伤堕，并打扑闪肭着，疼痛不可忍者。

　　没药（一两，好者，生用） 乳香（一分，好者，生用） 川椒（一两，拣择去子，生用） 芍药（一两，拣择生用） 川芎（一两，好者，生用） 川当归（一两，拣择净，洗过，细切，炒令干） 自然铜（一两半，用火烧令赤，候冷，杵研，令细，用水飞过，纸上衬，于灰上吸干，取一两）

　　上件都捣罗为末，入自然铜末，拌和令匀，用黄蜡三两半，于铫子内熔为汁，次入药末，不住手搅，令匀，丸如弹子大，每服一丸，用好酒一盏同煎，煎散药丸为度，候通口呷讫，就痛处，卧些小，只可一服止，大段疼痛者，两丸至三丸，永瘥。

　　卷五疮科

　　定痛膏

　　治大段伤折疼痛。

　　白槟榔（二枚） 肉豆蔻（一枚） 官桂（半两） 柳桂（一分） 当归（一两） 木鳖子（二十个） 香白芷（二附子（大者一个） 黄蜡（临时不定）

　　上一十二味，都为末，一两蜡，用药末一两，同于铛内煎，直候紫色花上来，药方熟，后用井泉水一盏，将铛内药，倾入水盆内，然后以手控干其药，直须热炙，更不得分毫结梗，捻为饼子，裹在伤处，其药三日后，却将药重于火上炙团一处，依旧捻饼子，裹旧伤损处

　　卷五疮科

　　返魂神白散

　　治打扑损及伤中，大效。

　　花乳石五斤，槌碎，如皂子大 硫黄槌碎，如皂子大上用瓷盒子一个，先入乳石一重次入硫黄一重，重重铺尽，浮上，用鸭舌草独扫，是也，赤石脂和涂盒子口缝，又用盐泥固济，勿令有小缝纹用新砖一口，四面书金木水火字，中央书土字，上安盒子，用炭火二斤 之，耗及三分，渐渐去之，取去盒子，地坑内埋一宿，细研为末，但是刀伤损至死者，于伤处糁药，其血化为黄水，更糁药，其人便活，更不疼痛。如妇人产后血晕至死，但心头暖，即以童小便调下一钱，取下恶血如猪肝片，终身不患血风等症，若鬲上有血，化为黄水吐出，及随小便出，便瘥。若牛抵人，肠出不损者，急纳入，以桑白皮缝合，于缝上糁药立活，封裹不可有缝。如内痛，血入脏腑，热煎童子小便，及入酒少许，调一钱服之。此药真神仙所传，如逢德行者，可以令博救，共获阴功。

　　卷五疮科

　　黑龙散

　　治伤折手脚，骨髓冲出，补碎续筋。

　　穿山甲（四两） 虎头骨（四两） 洛粉（三两，炒带黄色为度） 麝香（一钱） 龙脑（一钱） 丁香（一两，好者，新瓦焙，微见火气上先用瓦罐子一个，投虎骨在罐子内，烧令烟起，次入穿山甲同烧，烟焰起为度，取出，放冷，同前药杵罗令细，用小黄米一大合，水二盏，煎成稠粥，续入药末一字，醋一小杓子，再煎，搅匀后，于损处，先着手帕子一条，摊上面覆裹，勿令透气，再着纸裹三五重，井油单，都裹角，即一伏时一度换，依前法，忌冷水温面，不得针灸，服自然铜没药治之，如无黄米，即以糯米代之。

　　卷五疮科

　　蓬莪散

　　治伤扑疼痛。

　　蓬莪术 白僵蚕（各一两） 苏木（一两） 没药（半两）

　　上四味，同杵罗为细末，每服二钱，以水一盏，煎至七分，温服，日三五服。

　　卷五疮科

　　当归散

　　治驴马伤坠，他物伤折，痛楚不可忍者。

　　川当归（三分，熬令香） 芎（一两，半熬令黄） 桂心（二分，去皮） 甘草（三分，炒令黄） 附子（一分，泡） 泽兰（一分，炒令香） 蜀椒（一分）

　　上七味捣为散，每服酒调方寸匕，日三服，如伤折叫唤，痛声不绝，服食，良久不间，不复痛，十日可筋骨相连，或小儿奔车所损，臂膝皮肉决，见骨木，叫唤声不绝，服数日，便能行动，其效如神。

　　卷五丹药

　　张果老先生服杏仁法

　　夫人受命于天，放形于地，以日为魂，以月为魄，一生以后，更不合死，皆是饮食养育不致殒绝矣，药在篱根之下，凡人未必尽知，冠冕之流，贵耳贱目，只重吴蜀之空名不知咫尺之可取以为用，可期必致。殊不知长生之秘，服之则可延年，世上单服一味药，而得延年者，黄精，枸杞，药中为妙品，犹有生头痛病而难服，彭祖夏姬，商山四皓，炼杏仁为丹，以致仙宫，而王子晋丁令威等并不去世事，畜妻子，服生杏仁，服之久远，仙来迎候，乘龙驾鹤，以致升腾者，只服杏仁矣。服之生五脏，补筋骨，添血髓，益精神，强记，目明视彻千里，消痰癖，变凡为仙。若王子晋服经四十年，不觉身飞腾空，丁令威服经二十年，不觉身飞，此二子者不服诸药，惟服生杏仁，凡有此神验，不须炼熟，气生力全，若炼熟，则减其半。杏仁共有十名，一曰长生元二名千岁元，三名化白令少元，四名却老元，五名通神万岁元，六名定精元，七名盖精元，八名超升元，九名换骨轻身元，十名炼杏仁金丹元，其人服之，一一经历矣。

</div>
    <div class="pagination">
<a href="博济方_page31.html">上一页</a><span>...</span><a href="博济方_page27.html">27</a><a href="博济方_page28.html">28</a><a href="博济方_page29.html">29</a><a href="博济方_page30.html">30</a><a href="博济方_page31.html">31</a><span class="current-page">32</span><a href="博济方_page33.html">33</a><a href="博济方_page34.html">34</a><a href="博济方_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
