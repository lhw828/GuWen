<!DOCTYPE html>
<html>
<head>
    <meta charset="UTF-8">
    <title>证治准绳 - 第 277 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 277 页/共 348 页</h1>
    <div class="content">　　消食消食丸　治小儿脾胃不和常服寛中快气消乳食正顔色
　　砂仁　陈皮　三棱　蓬荗　神麴【炒】麦芽【炒】香附子【米泔浸炒】枳殻　槟榔　乌梅【各半两】丁香【二钱半】
　　右为末面糊丸菉豆大食后紫蘓汤下二三十丸
　　丹溪治小儿吐泻黄疸方
　　三棱　蓬荗　青皮　陈皮　神麯　麦芽　黄连　甘草　白术　茯苓【各等分】
　　右为末温热水调服若伤乳食吐泻加山查时气吐泻加滑石发热加薄荷
　　和胃淡黄白者胃不和也平胃散【不乳食】调中丸【腹痛】渇者白术散【渇】
　　搐鼻瓜蒂散　治小儿忽发心满坚硬脚手心热变为黄疸不急治则杀人
　　瓜蒂【七枚】赤小豆【七粒】米【七粒】
　　右为末用一匙吹两鼻内令黄水出余未尽水调服之得吐出黄水即愈一方瓜蒂一两赤小豆【四两为末】每一钱温汤调服后即卧当吐清黄汁为效虚者不宜服
　　千金翼秦王九疸散兼治大人小儿方
　　胃疸食多喜饮栀子仁主之　心疸烦心心中热茜根主之　肾疸唇干葶苈子主之【熬】　脾疸尿赤出少惕惕恐主之　膏疸饮水尿多秦椒瓜蒂主之【椒汁膏一作肺】　舌疸渇而数便钟乳主之　肉疸小便白凝水石主之　髓疸目深多嗜卧牡蛎泽泻主之肝疸胃热饮多水激肝白术主之
　　右一十一味等分随病所在加半捣筛为散饮服五分分日三稍稍加至方寸寸儿小者量与之
　　黑疸千金翼治大人小儿黄疸变成黒疸医所不能治方
　　右用土瓜根捣汁一升顿服之病当从小便出小儿分减服葛氏亦治小儿四嵗发黄者
　　千金翼治大人小儿黄黒疸等方
　　当归【三两】桂心【六两】干枣【十七枚去核】麦门冬【一升】大黄【一两】茵蔯　黄芩　黄茋【一本无】干姜　茯苓　芍药　黄连　石膏【碎】人参　甘草【各二两】
　　右防咀以水一斗煮取三升半分四服小儿减服
　　千金翼赤苓散主黒疸身皮大便皆黒通治大人小儿赤小豆【三十枚】茯苓　女萎【各六铢】雄黄【一铢】瓜丁【四铢】甘草【二铢】
　　右六味以水三升煮豆茯苓取八合捣四味为散和半钱钱服之须臾当吐吐则愈亦主一切黄小儿服半字字
　　滞颐
　　巢氏论滞颐之病是小儿多涎唾流出渍于颐下此由脾冷液多故也脾之液为涎脾气冷不能收制其津液故冷涎流出滞渍于颐也　按内经云舌纵涎下皆属于热而此专属脾冷亦一偏之见张涣处冷热各二方为得之然以流出为冷不流出为热恐亦未确
　　张涣湿脾丹　治脾冷病
　　丁香　木香【各一两】半夏【一两用生姜六两同捣细炒令黄】青橘皮白术　干姜【微炒各半两】
　　右为末蜜和如黍大每服十粒米饮下量儿大小加减
　　温胃散　治脾冷流涎
　　丁香【一两】肉豆蔲　半夏【白水浸炒黄】白术　干姜　甘草　人参【去芦头各半两】
　　右为末每服一钱入生姜三片煎五分去滓食前温服
　　金朱丹　治脾热多涎
　　金箔【二十片研】朱砂【细研水飞】半夏【汤浸七遍取末】天南星【牛胆制取末各一两】白茯苓【取末】石膏【细研水飞各半两】
　　右件细研用生姜自然汁和如黍米大每服十粒煎人参汤下乳后
　　牛蒡丹
　　牛蒡子【一两】郁金　川朴硝　枳殻【麸炒去穰】皂子【炒各半两】
　　右药五味捣罗为极细末用生姜汁打白麪糊丸如黍米大每服十粒煎人参汤吞下量儿大小加减
　　千金治小儿口中涎出方
　　以白羊屎内口中
　　又方
　　以东行牛口中沬涂口中及颐上
　　又方
　　桑白汁涂之差
　　大小便不通
　　翰林待诏杨大邺问小儿大小便秘涩者为何答曰乳食失度使之四大不调滋味有贪遂乃五藏受病甘甜聚食咸酸滞涎食滞留结于胃肠风壅渍癖于心肺气脉不顺水谷不行虽不逆于上焦即秘结于下部小儿不知疼痛莫説因由惊啼呌以频频但怒胀而不乳不知孩儿痛刺连脐则面色青黄但按脉息与治若不见病源只依外变用药安能尅效　百问调理婴孩伤寒体热头目昏沉不思饮食夹惊夹食寒热大小便闭涩不通烦躁作渇冷汗妄流夹积伤滞膈满胀急青黄体瘦日夜大热及疗伤风伤暑惊癎客忤肾藏疳气等热并宜脱甲散主之【伤寒】亦可服大连翘汤【痘便秘】加大黄神芎治小儿惊风积热大小便涩滞其效尤速又掩脐法用连根葱一茎不洗带泥土生姜一块淡豆豉二十一粒盐二匙同研烂揑饼烘热掩脐中以绵札定良乆气透自通不然再换一剂
　　神芎丸　治风热壅滞头目昏口舌生疮牙齿疳蚀或遍身疮疥咬牙惊惕怔忡烦躁多渇或大小便涩滞或积热腹满惊风潮搐并皆治之
　　大黄【生】黄芩【各二两】生牵牛末【一两】滑石【四两】黄连　薄荷叶　川芎【各半两】　一方加蒲黄止血证用
　　右为细末滴水丸如桐子大每服四五十丸食后温水下
　　钱氏郁李仁丸　治襁褓小儿大小便不通并惊热痰实欲得溏动者
　　郁李仁【去皮】川大黄【去麤皮取实者剉酒浸半日控干炒为细末各一两】滑石【半两研细】
　　右先将郁李仁研成膏和大黄滑石丸如黍米大量大小与之以乳汁或薄荷汤下食前
　　犀角丸　治小儿风热痰实面赤大小便秘涩三焦邪热腑脏蕴毒疎导极穏
　　生犀【末一分】人参【去须切】枳实【去瓤炙】槟榔【各半两】黄连【一两】大黄【二两酒浸切片以巴豆去皮一百个贴在大黄上纸褁饭上蒸三次切炒令黄焦去巴豆不用】　右为细末链蜜为丸如麻子大每服一二十
　　丸临卧热水下未动加丸数亦治大人【孕妇无损】
　　惠眼芍药散　治大小便下药不通者
　　芍药　大黄　甘草【炙】当归　朴硝
　　右为末每服一钱水一盏瓦器中煎半盏去滓服即通
　　吉氏治大小便不通方
　　甘草节【炮】槐花【洗各一两】
　　右末每服一钱茶半钱温汤下
　　又方
　　滑石【一大钱】灯心【一握】
　　右水煎温服　子母秘録用蜂房烧末酒服一钱日再
　　揜脐法
　　海蛳【四十九个】葱根【带土七个】黒豆【七个】盐【少许】
　　握宣丸　治小儿便难燥结或复涩药腹胀闷乱命在须臾可用此丸不移时大小便自利
　　巴豆【一钱半】硫黄　良姜　附子　槟榔　甘遂【各等分】
　　右为细末粟米饭和丸如菉豆大用椒汤洗小儿男左女右手握之用绵褁定看行数多少置药洗去不用即止
　　千金灸法小儿大小便不通灸两口吻各一壮
　　大便不通
　　百问小儿大便秘乃是肺家有热在里流入大肠以致秘结不通乃实热也当以四顺清凉饮【热】加柴胡热甚者加山栀黄芩流利之其表里俱热者面黄颊赤唇燥口干小便赤涩大便焦黄无汗者先解表以柴胡散【伤寒】汗之解后大便秘或肚疼者以清凉饮大柴胡汤承气汤【并热】皆可下之积食者神芎丸尤妙　薛因乳母或儿膏梁积热及六淫七情郁火传儿为患者用清邪解郁之剂禀赋怯弱早近色欲大便难而小便牵痛者用滋补肺肾之剂褚氏遗书云男子精未满而御女以通其精则四体有不满之处异日有难状之疾老人隂已痿而思色以降其精则精不出而内败精已耗而复竭之则大小便牵痛如淋今童子即有此患益见今人所禀与古人大径庭矣人之气血厚薄既殊而医之用药疗法又岂可泥执古方而无加减之变乎　一小儿食粽停滞大便不通痛不可忍手足发搐用大柴胡汤调酒麯末一钱下滞秽甚多作呕不食用五味异功散加升麻柴胡而愈　一小儿大便不通审乳母饮食厚味所致用清胃散以治母热儿间饮以一二匙而愈后乳母感寒腹痛食姜酒之物儿大便秘结兼便血仍用清胃散每日数匙而愈　一小儿因乳母暴怒大便不通儿亦患之兼用加味小柴胡汤先用保和丸二服后用五味异功散加升麻柴胡儿日饮数匙并愈
　　圣惠芎黄散　治小儿大便不通腹脇妨闷
　　芎防半两　川大黄剉微炒　郁李仁【汤浸去皮防炒各三分】
　　右件药捣细罗为散每服一钱以温水半盏调服量儿大小以意分减以利为度张涣兼治大小便不通
　　张鋭鸡峯方用麻子以水硏汁饮之





　　证治凖绳卷九十五
<子部,医家类,证治准绳>
　　钦定四库全书
　　证治凖绳卷九十六
　　明　王肯堂　撰
　　防科
　　肺脏门
　　肺
　　钱肺主喘　实则闷乱喘促有饮水者有不饮水者虚则哽气长出气　肺病闷乱哽气长出气气短喘急肺热手搯眉目鼻面甘桔汤主之　肺盛复有风冷
　　胷满短气气急喘嗽上气当先散肺后发散风冷散肺防白散大青膏主之肺只伤寒则不胸满　肺虚热唇深红色治之散肺虚热少服防白散　肺脏怯唇白色当补肺阿胶散主之若闷乱气麤喘促哽气者难治肺虚损故也　脾肺病久则虚而唇白脾者肺之母也母子皆虚不能相营故名曰怯肺主唇白而泽者吉白如枯骨者死【此以唇诊肺之法也唇白色者肺脏怯也阿胶散主之若手寻衣领及乱捻物者肝热也宜泻青丸手搯眉目鼻面者肺热也宜甘桔汤之类是也】　肺病见春金旺肺胜肝也当泻肺轻者肺病退重者目淡青必发惊更有赤者当搐【海藏云为肝怯故目淡青也】　洁肺主燥自病则喘燥则润之　实则喘而气盛泻白散主之　虚则喘而少气先益黄散后阿胶散主之　心乘肺贼邪热而喘先地黄丸中导赤散后阿胶散主之　肝乘肺防邪恶风冐昏愦羌活膏主之　肾乘肺实邪增寒清利百部丸主之　脾乘肺虚邪体重吐痰泄防人参白术散主之　刘凡肺之得病必先观心脾二脏之虚实若心火烁金即当先抑心气后吃肺药若心气和即便看脾脉若脾气虚冷即不能相生而肺家生气不足则风邪易感故患肺寒者皆脾虚得之若脾气盛实则亦痞隔中焦而大肠与肺表里不能相通夫中焦热隔则肺与大肠不通其热毒之气必上蒸于肺而生痰故患肺热者多脾实得之心气盛者防之脾气虚者益之脾气实者通之然后随其肺之寒热以治之故有抑心气益脾气通肺气三药若诊其脉气心脾两脏俱和而肺自生疾则但察肺家虚实而治之
　　薛肺经郁热用防白散肺气自虚用四君子汤外邪所乘用参苏饮心火炎燥用人参平肺散中焦实痞用大承气汤脾不能生肺用异功散夫肺气盛者肺中之邪气盛也其脉右寸必浮而有力宜用防白散以防之若肺虚而有热者执肺热还伤肺之说而不用人参则误矣仍防其证治之
　　薛肺苦气上逆急食苦以防之诃子皮一作黄芩　肺欲収急食酸以収之白芍药　以酸补之五味子　以辛防之桑白皮　肺虚以五味子补之如无他证钱氏补肺阿胶散主之虚则补其母脾乃肺之母以甘草补脾
　　阿胶散【钱氏】　又名补肺散
　　阿胶【一两半麸炒】黍粘子【炒香】甘草【炙各二钱半】马兜铃【半两焙】杏仁【七个去皮尖炒】糯米【壹两炒】
　　右为末每服一二钱水一盏煎至六分食后温服海杏仁本防肺非若人参天门冬麦门冬之补也当以意消息之　薛前方乃通治肺金之剂经云虚则补其母若前药未应当用五味异功散以补脾
　　海肺实以桑白皮防之如无他证以泻白散主之实则泻其子肾乃肺之子以泽泻泻肾
　　泻白散【钱氏】　又名泻肺散
　　桑白皮【细剉炒黄】地骨皮【洗去土焙各一两】甘草【炒半两】
　　右件为末每服一二钱水一中盏入粳米百粒同煎至六分食后温服　海治肺热骨蒸自汗宜用此直泻之用山栀黄芩方能泻肺但当以气血分之
　　甘桔汤【方见咽喉】　大青膏　羌活膏【俱见惊搐】　四君子汤【方见杂病虚旁】　参苏饮【杂病发热】　人参平肺散【杂病咳嗽】　百部丸【方见咳】　人参白术散
　　咳
　　内经曰五脏六腑皆令人咳非独肺也皮毛者肺之舍也皮毛先受邪气邪气聴从其令也五脏之欬久乃移于六腑又病　式要云欬谓无痰而有声肺气伤而不清也谓无声而有痰脾湿动而为痰也欬谓有声有痰也因伤肺气动于脾湿故咳而也又生气通天论云秋伤于湿冬必咳大抵素秋之气宜清而肃反动之则气上冲而为咳甚则动于脾湿而为痰也葢风乘肺者日夜无度汗出头痛痰涎不利热乘肺者急喘而面赤潮热手足寒冷小儿多有之火乘肺者咳上壅防唾出血甚者七窍血溢燥乘肺者气壅不利百节内痛头面汗出寒热往来皮肤干燥细疮燥痒大便秘涩涕唾稠粘寒乘肺者或因形寒饮冷冬月睡卧湿地或受冷风春秋之气或因外感夏是火气炎上最重秋是湿热伤肺冬是风寒外来也宜各随其证而治之
　　钱氏法　夫者肺感防寒八九月间肺气大王病者必实非久病也其证面赤痰盛身热法当以葶苈丸下之若久者不可下也　十一月十二月者乃伤风也风从背脊第三椎肺俞穴入也当以麻黄汤汗之有热证面赤饮水涎热咽喉不利者宜兼甘桔汤治之若五七日间其证身热痰盛唾粘者以褊银圆下之有肺盛者欬而后喘面肿欲饮水有不饮水者其身即热以泻白散泻之　若伤风咳五七日无热证而但者亦葶苈圆下之后用下痰药　有肺虚者欬而哽气时时长出气喉中有声此久病也以阿胶散补之痰盛者先实脾后以褊银圆微下之涎退即补肺补肺如上法　有而吐水或青渌水者以百祥圆下之　有嗽而吐痰涎乳食者白饼子下之　有嗽而咯脓血者乃肺热食后服甘桔汤　久嗽者肺亡津液阿胶散补之　欬而痰实不甚喘而面赤时饮水者可褊银圆下之　治嗽大法盛即下之久即补之更量虚实以意増损　杜氏子五嵗自十一月病嗽至三月未止始得嗽而吐痰乃外风寒蓄入肺经令肺病嗽而吐痰风在肺中故也宜以麻黄散辈发散后用凉药压之即愈时医与珠粉丸半夏丸褊银丸诸法下之其肺即虚而嗽甚至春三月间尚未愈召钱视之其面青而光嗽而喘促哽气又时时长出气钱曰病困十已八九然所谓面青而光者肝气旺也春三月者肝之位肺衰之时也嗽者肺之病肺自十一月至三月肺即虚痿又数下之脾肺子母俱虚复为肝所胜此为逆也故嗽而喘促哽气长出气也钱急与泻青丸泻之后与阿胶散实肺次日面青而不光钱又用补肺而嗽如前又与泻肝未已而又加肺虚唇白如练钱曰此病必见不可治之何者肝大旺而肺虚絶肺病不得时而肝胜之今三泻肝而肝病症不退三补肺而肺病尤虚此不久生故言死也此证病于秋者十救三四春夏者十难救一果大喘而死京东转运使李公有孙八歳病嗽而胷满短气医者
</div>
    <div class="pagination">
<a href="证治准绳_page276.html">上一页</a><span>...</span><a href="证治准绳_page272.html">272</a><a href="证治准绳_page273.html">273</a><a href="证治准绳_page274.html">274</a><a href="证治准绳_page275.html">275</a><a href="证治准绳_page276.html">276</a><span class="current-page">277</span><a href="证治准绳_page278.html">278</a><a href="证治准绳_page279.html">279</a><a href="证治准绳_page280.html">280</a><a href="证治准绳_page281.html">281</a><a href="证治准绳_page282.html">282</a><span>...</span><a href="证治准绳_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
