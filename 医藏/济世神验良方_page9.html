<!DOCTYPE html>
<html>
<head>
    <meta charset="UTF-8">
    <title>济世神验良方 - 第 9 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>济世神验良方 - 第 9 页/共 21 页</h1>
    <div class="content">　　胁痛门

　　胁痛须分左右，治左属血虚，右属气，左缘肝火木气充，右必痰流兼所滞，左疾加减四物汤，芍药芎归熟地黄，白术陈皮甘草茯，玄胡枳壳木香当，但痛不移淤作祟，红花苏木桂桃姜。小柴胡汤治右痛，半茯柴芩甘壳共，木香大腹与青皮，白术香附煎可送。

　　复元通圣散 复元通圣穿山甲，青陈甘草栝蒌屑，每用热酒下一钱，诸痛诸疮和血气。

　　当归龙荟丸 治内有湿热，两胁痛甚者，此乃泻肝火之要药。

　　当归 龙胆草 山栀 黄连 大黄（酒炒） 芦荟 青黛各五钱 木香二钱五分 麝香五分（另研） 加青皮 柴胡五分神曲丸如梧子，姜汤下三十丸。

　　香桂散治妇人胁痛。

　　香附四两（醋一碗，盐一两煮干） 肉桂 白芍 玄胡（炒）各二两。

　　每服三钱，空心滚汤调下。

　　单方治胁间刺痛，属气者。枳壳（面炒黄）二两半，甘草（炙）七钱。每服二钱，浓煎，葱白汤下。

　　余论胁痛，肝火盛者居多，间有瘀血痛甚。而元气实者，用桃仁承气下之（方见伤寒），或因癖痛者，煮黄主之（方见心痛）。凡胁痛用青皮，必须醋煮过。

　　臂痛门

　　辨证臂有风寒痛，有湿气痛，有痰饮痛。因睡露肩，偶然痛者，风寒也，宜五积散。原素受湿，雨天甚者，湿气也，宜蠲痹汤加苍术、防己。两手软痹，肩背酸痛者，痰饮也，宜导汤加木香、姜黄。

　　五积散（见中寒） 蠲痹汤（见痹） 导痰汤（见痰饮）

　　单方漏肩风痛，向外坐门限上，用木棰烘热，赶痛处，七次即愈。

　　背痛门

　　辨证背心一点痛者，痰湿气也，宜乌药顺气散，合二陈汤，或香苏散加苍术、羌活。体虚人背恶乌药顺气散（见中风） 香苏散（见伤寒）

　　御寒膏治背痛恶寒及一切冷痹，并治湿气。

　　生姜半斤（取汁） 牛皮胶三两 乳香 没药各一钱五分。

　　铜铫内煮化，移在热汤内炖，以柳条搅至成膏，加花椒末少许，再搅匀，用皮纸摊贴患处，诸痛熨法 韭菜，连根捣烂，醋拌炒，绢包熨痛处。

　　脾胃门

　　脾胃属土居中位，受纳水谷滋营卫，水谷尽兮营卫亡，安谷则昌绝则毙。一有不足为内伤，医家值此须审详，勿作外感有余治，交泄之时定见殃。六君子汤盖调理，白术参苓甘草比，陈皮半夏炒砂仁，三斤生姜二钟水。内伤之症何所成，饮食劳倦并七情，治须先用补元气，看所挟者而加增。挟痰挟邪挟郁热，补中益气汤多用，甘草参 为操纵，陈皮白术当归身。

　　柴胡升麻八味共，或停饮食将如何，不足之中继有饮，气口脉来而紧盛，先须道者自然除。

　　腹痛门

　　腹痛盖缘脾上虚，次分寒热食三居，或有湿痰或死血，悠悠而痛为多寒，脉必沉而又无力，汁。

　　外有肉桂茱胡索，春夏去之冬可着。时痛时止热治之，脉浮无力何方治，小柴胡汤参可去，槟榔芍药却宜加，枳壳砂仁玄胡索，水姜煎来以前施。痛后利减为食积，关腹紧浮而有力，平胃方加大腹皮，草果槟榔并枳实，砂仁白术曲玄胡，依旧煎入木香汁。小便不利湿痰兼，左关无脉缓无力，二陈汤用苍白术，木香通附猪苓实，生姜三片水二钟，更添姜汁和竹沥。死血痛定而不移，左寸浮涩四物移，亦加干姜及甘草，红花苏子牡丹皮，桃仁枳壳玄胡索，理中汤（见伤寒） 小柴胡汤（见伤寒）

　　平胃汤（见伤食） 二陈汤（见痰饮）

　　四物汤（见妇人科）

　　余论腹痛有块撑起，急以手按之便不见，五更心嘈牙关矫硬，恶心吐清水，梦中啮齿者虫也，治

　　腰痛门

　　腰痛属足少阴经，湿热痰淤虚作成，脉大为虚缓为湿，涩为瘀血最分明。脉来滑伏痛为祟，面有红星死者刑。天阴而痛为湿热，苍白茯陈甘草列，柴胡枳壳炒山栀，青皮茴香木通设。日轻夜重瘀血痰，芎归芍地桃甘陈，红花官桂苏防木，玄胡丹参古有名。肾经虚者长长痛。知母茴归与杜仲，快将参术补骨脂，五味黄柏熟地用。

　　立安散治气滞并闪挫及肾虚腰痛。

　　当归 杜仲（姜炒） 官桂 玄胡索（炒） 黑丑（半生半熟） 小茴香（炒）各一两 木香五钱为细末，每服二匙，空心黄酒调下。

　　加味青蛾丸治肾虚腰痛或风寒血气搏痛。

　　杜仲（姜汁浸炒） 破故纸（水淘净，同芝麻炒变色，去麻，瓦上焙干）各十二两 胡桃肉（去皮研）加沉香 没药乳香各六两为末，用肉苁蓉十二两，酒浸成膏，和药杵千，丸如梧子，空心温酒或盐汤下三十丸。

　　五积散（方见中寒） 因寒加茱萸五分，因风加防风、全蝎，因闪挫加桃仁、黑丑。渗湿汤（治湿痛，方见伤湿）当归拈痛汤（治湿热，方见香港脚）

　　余论腰为肾之外候，一身所恃，以转移者也。其所感虽不同，大约肾虚而后痛，客病既除，即以补肾为要。

　　治胁下疼痛神效 小茴香（炒）一两，枳壳（麸炒）五钱。共为末，每服二钱，盐汤调服。治腰痛或时闪腰 杜仲、胡桃仁、破故纸。三味酒煎服，立效。

　　又方用橙子核，炒干为细末，三钱，以白酒调服，即愈。

　　又方用西瓜青，为片，阴干为末，以盐酒空心调服，立效。

　　腰痛立安散 杜仲（去皮炒断丝）、橘核（炒取仁），二味各等分，为末，每服二钱，入盐少许

　　疝气门

　　古来疝气厥阴肝，肾部从来无所干，食积湿痰亦寒郁，前人分作七般看。止痛饮子最端的，核。

　　五灵又是一方名，泽泻猪苓共茯苓，白术桂槟川楝子，木通橘核小茴香。一方白术参芍，茱萸干姜玄胡索，归身泽泻巴戟天，甘草茴香用八角。

　　香苏散（见伤寒）

　　香苏散，加小茴香、木香、三棱、蓬术、木通，治偏坠，初寒热疼痛甚佳。

　　单方治疝气 吴茱萸（去梗汤泡） 枳壳（麸炒）各八分。酒煎服，取汗为度。

　　又方葫芦巴，铜锅内炒，研末。空心好酒热服三钱，数日而愈。

　　又熏洗方 苦参、紫苏叶、石菖蒲各四两。煎滚，入瓶熏之，口中饮酒，疝中如针刺。

　　待温洗之。

　　治偏坠方 鹅卵石一个，火烧红，入酒碗内，转七转，空心饮下。

</div>
    <div class="pagination">
<a href="济世神验良方_page8.html">上一页</a><span>...</span><a href="济世神验良方_page4.html">4</a><a href="济世神验良方_page5.html">5</a><a href="济世神验良方_page6.html">6</a><a href="济世神验良方_page7.html">7</a><a href="济世神验良方_page8.html">8</a><span class="current-page">9</span><a href="济世神验良方_page10.html">10</a><a href="济世神验良方_page11.html">11</a><a href="济世神验良方_page12.html">12</a><a href="济世神验良方_page13.html">13</a><a href="济世神验良方_page14.html">14</a><span>...</span><a href="济世神验良方_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
