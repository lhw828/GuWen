<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 20 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 20 页/共 122 页</h1>
    <div class="content">　　雄黄（一两） 白矾（四两） 寒水石（ ，一两）

　　用滚水二三碗，乘热入前药一两，洗患处。以太乙膏或神异膏贴之。

　　猪蹄汤 治一切痈疽肿毒，消毒瓦斯，去恶肉，凡疮有口，便须用此汤洗。

　　香白芷（不见火） 黄芩（去心） 赤芍药 露蜂房（取有蜂儿者） 当归（去芦） 羌活 生甘草（各等分）

　　上为粗末。看疽大小用药，如疽大加料用。先将 猪前蹄，两双一斤，只用白水三升煮软，将汁分作二次，澄去面上油花，尽下面滓肉。每次用药一两，投于汁中，再用文武火煎十数沸，去滓。以故帛蘸药汤，温温徐薄揩疮上，死肉恶血随洗而下。净洗讫，以帛挹干，仍避风，忌人口气吹之。有狐臭人，并月经见行妇人，猫犬，并不许入病入房。洗疮切勿以手触着。洗疽之方所传甚多，唯此方极效，其用露蜂房有理，盖以毒驱毒也。

　　集香散 洗痈疽溃烂。

　　白芷 藿香 茅香 香附子 防风（各三钱） 木香 甘草（各一钱）

　　作一剂。用水三碗，煎数沸，去渣。淋洗患处。

　　〔薛〕 按：此方乃馨香之剂也。经云，血气闻香则行，得臭则逆，即此意也。若疮毒将尽，宜用之。若毒未尽，或有瘀肉，宜先用雄黄解毒散解之，后宜用此方。须用膏药护贴，使风邪弗入，肌肉易生。大凡一有疮口，即用膏药贴之，至收口为度，最忌生肌之剂。

　　熏洗方 凡诸发及痈疽、瘰 、 疮、汤烫、火烧等疾；或有别作一种，秽臭气息不堪闻者，最是恶证；或已破未破，或小或大，皆当作急治之。可用忍冬藤一握，擂细，用无灰酒滤汁服之，以滓敷疮四围。用云母膏别研，亦可剪开大口，以护其疮之上，俟其疮出脓，便以 猪蹄汤等十分净洗、久洗为妙，至一二时辰不妨。次用后药熏之。

　　好降真香末 枫香末上二味于铫中搅熔，丸如弹子大。却取香炉一枚，根据炉口造纸烟筒一个，如烧龙涎香样，慢火 之，紧以烟筒口熏疮上，不拘丸数，稍倦暂止。然后更熏未出脓者即出；已出脓者即干，直候生肌合口。然后止向后有赤肿去处，又再熏，大概欲屏去秽气也。

　　卷之二　溃疡

　　去死肉

　　痈疽有死肉不去者。用白丁香、霜梅，深则 之，浅则干掺于膏药上，甚妙。

　　〔海〕 又方 膏药内入雄黄、巴豆少许，不伤好肉，止去恶肉，不惟恶疮凡痈毒有恶肉者，俱可去。

　　又方雄黄散 以雄黄一钱另研，巴豆不去皮，研如泥。入乳香、没药少许，再研细。

　　少上，恶肉自去。

　　乌金膏 治发背中央肉死，涂之即腐；未死涂之即生。若初起肿痛，用点数处，其毒顿消。若肉腐涂之即溃。若恶疮顽疮，元气无亏，久不收敛者，内有毒根，以纸捻蘸其内。有等发背，因元气虚弱，或因克伐元气，胃气亏损，毒瓦斯散漫，中黯外赤，不腐不溃，服大补之剂中涂三四寸许，至五六日间，赤黯之界，自有裂纹如刀割之状，中央渐黑渐脱，须用纯阳之药，以接其元气，庶能收敛。若妄用刀针，去肉出血，阳随阴散，元气愈伤，或涂凉药，则毒瓦斯不解，气血愈虚，非从无益而又害之。

　　用巴豆一味，去壳炒黑研如膏。点于患处，临用合之。

　　追毒丹 治疮疽黑陷者。用针刀开疮，内此丹使之溃，然后去败肉排脓，随证治之，痈疽、疔疮、附骨疽，并皆治之。

　　巴豆（七粒，去皮心，不去油，研如泥） 白丁 香轻粉（各一钱） 雄黄 黄丹（各二钱）

　　上件研和。加白面三钱，滴水为丸，如麦大。针破疮内之，覆以乳香膏，追出脓血毒物，漏疮四壁死肌不去不可治，亦以此追毒去死肌，乃养肉令愈，疾小者，用一粒；大者加粒数用之。

　　追毒乌金散 治疮口恶肉毒，溃脓血。

　　巴豆（五钱） 寒食面（一两） 好细墨（一锭）

　　上为细末。用水和面作饼子，将巴豆包定，休教透气，文武火烧成深黑色，为细末，量疮贴之。用胆汁就和成锭子，新水磨用，扫五七次妙。

　　梧桐泪方痈疽势肿恶，不溃坚硬。以快利刀将患处割成十字路。用面、水调稠浓周遭疮口外高起五分许，如塘池样。将泪填半满，用好米醋滴泪上，须臾自沸，勿令滚出面外。次日用金银花煎汤洗净，再如前用一次。只用醋洗不痛，烂肉自去。

　　〔薛〕 按：此方果恶疮恶肉，不腐宜用之。亦有阳气虚不能腐化者，宜用大补之剂。

　　治恶疮有死肉者及追脓（《保命》）

　　白丁香 轻粉 粉霜 雄黄 麝香（各一钱） 巴豆霜（三个）

　　上为细末，新饭和作锭子，用之。

　　神异膏 治痈疽坏烂及诸疮发毒。

　　雄黄（五钱） 滑石（倍用）

　　上为末。洗后掺疮上，外用绵子覆盖相护。凡洗后破烂者，用此贴之。

　　止痛拔毒膏 治一切疮发，臭烂不可近。未破则贴破，已破则生肉，杖疮、疔疮皆用之。

　　斑蝥（四十九枚） 柳枝（四十九条） 木鳖子（七个） 乳香（三钱） 没药（三钱） 麝香（少许）

　　松脂（三钱）

　　上用真清油十四两，煎黑柳条焦枯，滤去渣。入黄丹五两，滴入水中成珠为度，却入诸药，搅令匀，入瓷器中，收了后用。

　　郭氏青金锭子铜绿（三钱） 青矾 胆矾 轻粉 砒霜 白丁香 苦葶苈（各一钱） 脑子（少许） 麝香上将葶苈研细，次下各药同研极细，打稠糊为锭子。或炼蜜加白芨末一钱为锭，如麻黄粗细，约二三寸长。看疮口深浅 入，疼者可治，不疼难治。

　　第一般，紧峻碧云锭子，砒霜生，开疮口用。

　　第二般，紧缓碧霞锭子，砒霜 ，去死肉用。

　　第三般，缓慢碧玉锭子，去砒霜加枯矾，生好肉用。

　　翠霞锭子 治年深冷漏，日久恶疮，有歹肉用之。

　　铜绿 寒水石（ ） 滑石（各三钱） 明矾 腻粉 砒霜 云母石（研如粉，各一钱二分半）

　　上研细末。糊为锭子，如麻黄粗细，长短不拘，量疮口深浅 之。如修合，候天色晴明则可。

　　信效锭子 治一切恶疮。

　　红娘子 黄丹 砒霜 鹰屎 土硝 白芨 铜绿（各一钱半） 脑子 麝香（各少许）

　　上研细末。些儿乳汁和为锭子用。中病即止。

　　红玉锭子 去歹肉生肌。

　　干胭脂 白矾（枯，各三钱） 轻粉 砒霜 黄丹 脑子 麝香（各少许）

　　上研极细末。稠糊和为锭子用之。

</div>
    <div class="pagination">
<a href="证治准绳疡医_page19.html">上一页</a><span>...</span><a href="证治准绳疡医_page15.html">15</a><a href="证治准绳疡医_page16.html">16</a><a href="证治准绳疡医_page17.html">17</a><a href="证治准绳疡医_page18.html">18</a><a href="证治准绳疡医_page19.html">19</a><span class="current-page">20</span><a href="证治准绳疡医_page21.html">21</a><a href="证治准绳疡医_page22.html">22</a><a href="证治准绳疡医_page23.html">23</a><a href="证治准绳疡医_page24.html">24</a><a href="证治准绳疡医_page25.html">25</a><span>...</span><a href="证治准绳疡医_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
