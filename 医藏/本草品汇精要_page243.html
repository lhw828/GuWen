<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 243 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 243 页/共 249 页</h1>
    <div class="content">为阴脉必不足故迟涩也气血一判辩证用药无余蕴矣
续集脉诀四言举要卷上
癫狂脉证第五十八
癫乃重阴狂乃重阳浮洪吉兆沉急凶殃此言癫狂脉病宜别也癫云重阴谓偏重于阴也发时语
言错乱神意迷惑无有灵明此癫邪入于阴而阴实也狂云重阳谓偏重于阳也发时叫号骂詈逾垣上
屋不避死生此狂邪入于阳而阳实也其脉浮洪者是为阳脉阳狂得之与证相宜即阴癫得之亦从阴
转阳自里达表之象故均为吉兆若沉而急沉则入阴迫里急则强急不柔是无胃气之脉也无论癫阴
狂阳自无生理所以谓之凶殃也
续集脉诀四言举要卷上
痫病脉证第五十九
痫脉宜虚实急者恶浮阳沉阴滑痰数热此言痫病脉证宜别也痫之始发卒然跌仆口噤作声或
吐痰沫又有牛马猪羊鸡五痫之别总之因惊以动脏气不平郁而生痰生涎闭塞诸经或在母腹受惊
或感六气或饮食不节逆于脏气而成也其脉总宜虚而不宜实若实而急是无胃气也浮则痫发于阳
沉则痫发于阴滑则痫发多痰数则痫发多热因病见脉因脉知病亦理之自然耳
续集脉诀四言举要卷上
喉痹脉证第六十
喉痹之脉数热迟寒缠喉走马微伏则难此言喉痹脉证宜别也痹者闭也闭塞不通之谓乃火盛
气结以致喉咙肿胀呼吸难通痰涎壅塞水浆不下一二日即能杀人其脉多数数则为热故耳间有脉
迟者乃是外寒袭入经脉经气不利郁滞于所过之处故亦为痹而且当温散也更有一种缠喉风或麻
或痒又肿又痛缠绵于内一种走马喉痹须臾之间痛而肿肿而闭闭而气绝暴发暴死二者俱火中挟
风风火交煽故发病凶暴如此其脉应浮大洪数而反见微伏是邪盛正衰欲其生也不亦难乎
续集脉诀四言举要卷上
眩晕脉证第六十一
诸风眩晕有火有痰左涩死血右大虚看此言眩晕脉证宜别也眩者目乍黑乍明 不定也晕
者头昏冒旋转岑岑欲倒也故眩晕者多属诸风又不独一风也有因于火者有因于痰者有因于死血
者有因于虚者夫火性上炎冲于巅顶动摇转旋不言可知胸中痰浊随气上升淆浊之气扰乱其间欲
其不眩不晕不可得矣其脉必征于左者以左心主血肝藏血肾主液为血之源耳诸阳上行于头诸脉
上注于目血死则脉凝泣滞涩而不流利眩晕时时作矣其脉右手必大而无力以右肺主气脾生气命
门真火为气之根右大无力气虚眩晕端可知矣
续集脉诀四言举要卷上
头痛脉证第六十二
头痛多弦浮风紧寒热洪湿细缓滑厥痰气虚弦软血虚微涩肾厥弦坚真痛短涩此言头痛脉证
之义也头乃六阳所聚弦乃阴脉邪束于外阳郁于中安得不痛故头痛者多弦多弦不皆弦也亦有脉
浮而痛者属风脉紧而痛者属寒脉洪而痛者属热脉细而痛者属湿脉缓滑而痛者属痰脉弦软而痛
者属气虚脉微涩而痛者属血虚脉弦坚而痛者属肾虚肾气厥逆（难经六十难所云）厥头痛者是
也
厥痛不已甚则入肾而为真头痛也其脉短涩者短则阳脱于上涩则阴衰于下若手足厥寒至节者必
死不治虽然头痛不止此数种五脏六腑皆能病此但宜细察其脉与兼见之证以别脏腑阴阳寒热虚
实而施治焉则万举万当矣
续集脉诀四言举要卷上
心腹痛脉证第六十三
心腹之痛其类有九细迟从吉浮大延久此言心腹疼痛脉证之义也心腹之痛其类甚多此仅言
有九者亦举其要耳曰饮曰食曰风曰寒曰热曰悸曰虫曰忤曰疰饮者痰饮也痰饮留中故痛食者食
物也食物停积故痛风者风邪也邪正相搏故痛寒者寒邪也荣脉凝泣故痛热者火也火郁不发故痛
悸者心中动悸也中气空虚故痛虫者虫积也虫动攻冲上下故痛忤者客忤也不正之邪乱其清道故
痛疰者尸疰也痛无定所即传尸气也以上诸痛若脉见细迟是气减舒徐厥邪衰退之象理应从吉设
或大浮知邪方盛况心腹里证而得表脉更非所宜虽不至于殒躯亦难愈也
续集脉诀四言举要卷上
疝气脉证第六十四
疝气弦急积聚在里牢急者生弱急者死此言疝气脉证宜别也疝气者气聚而大外仍敛束故脉
见弦急皆从寒湿积郁于里得之若弦急而牢见积聚之有根亦征元本之壮实脉症两宜故曰生若但
急而弱急则邪盛弱则正衰更非积聚在里者之所宜故曰死
续集脉诀四言举要卷上
腰痛脉证第六十五
腰痛之脉多沉而弦兼浮者风兼紧者寒弦滑痰饮濡细肾着大乃肾虚沉实闪肭此言腰痛脉证
之义也腰痛者足之六经病也足三阳从头走足足三阴从足入腹各经受邪则随各经之所过者为痛
诸经腰痛脉多沉弦者沉为在里弦则为痛故多沉弦也兼浮者风沉弦中有泛泛欲浮之势风虚之象
也兼紧者寒寒紧敛也兼滑者痰饮痰饮滑利也兼濡细者肾着肾着者湿濡细渗着也兼大者肾虚肾
虚不敛藏而反空松虚大也兼实者闪肭闪肭非瘀血则气滞皆成凝滞故沉实也
续集脉诀四言举要卷上
香港脚脉证第六十六
香港脚有四迟寒数热浮滑者风濡细者湿此言香港脚脉证之义也香港脚一证成于寒湿者十常八九
（内经）曰清湿袭邪病起于下诚哉是言也其始发甚微发亦易解若不早治愈发愈重甚至痿痹不
仁
者有之发于三阳者轻三阴者重初发时大类伤寒头痛发热恶寒呕吐但足屈伸不能或痛或红为异
耳在阳分多恶寒壮热头痛红紫热肿患多在外廉阳分三阳经所过之处面光泽脉多浮在阴分多恶
寒甚或厥逆不发热或呕逆或腹痛下利或微赤而热或反极冷患多在腿内廉阴分三阴经所过之处
面青惨脉多沉此言阴阳之大概也香港脚总不出寒热风湿四者脉来三至为迟迟则为寒脉来六至为
数数即热证若为风邪所袭脉必浮滑湿气所侵脉必濡细是在圆机活法谨察脉证而分别之斯善矣
续集脉诀四言举要卷上
痿病脉证第六十七
痿病肺虚脉多微缓或涩或紧或细或濡此言痿病脉证之义也痿者委也足痿不用有委靡不振
之义（素问痿论岐伯曰）肺叶热焦则皮毛虚弱急薄着则生痿 是痿病多生于肺虚也其脉多微
缓
或涩或紧或细或濡者以微应皮毛缓应肌肉涩应血脉紧应筋膜细濡应骨髓耳故治痿者必兼视各
脏之荣俞察脉之盛衰宜补宜通而后逆顺可和虚实可调病良已矣
续集脉诀四言举要卷上
痹病脉证第六十八
风寒湿气合而为痹浮涩而紧三脉乃备此言痹病脉证之义也（岐伯曰）风寒湿三气杂至合
而
为痹也其风气胜者为行痹寒气胜者为痛痹湿气胜者为着痹也夫脉浮涩而紧者浮为风涩为湿紧
为寒乃一脉中见此三种始为三邪杂合若杂合中邪有偏胜则又当审脉之浮多涩多紧多以别之也
续集脉诀四言举要卷上
五疸脉证第六十九
五疸实热脉必洪数涩微属虚切忌发渴此言五疸脉证之义也疸者黄胆也黄胆有五曰湿疸谷
疸女劳疸酒疸及黄汗也其实脾胃为之总司湿热为之根始夫脾胃属土合肌肉而主四肢其化湿其
色黄其性滞着其脉迟缓所畏者风木而复喜风之燥能制者寒水而反恶水之湿若内无脾胃之郁外
无风湿之搏虽有外邪气机自利热不 蒸黄又何自而生乎五疸皆属湿热者以疸皆湿与热郁外不
得通内不得泄 蒸成黄虚松而有通泄处则不能成黄故曰实热若是则脉自应洪数涩微者自应为
虚黄也渴为里热黄为表蒸表里热亢阴何以堪又疸既湿郁汗溺不通可复加之饮乎渴则多饮故最
忌也
续集脉诀四言举要卷上
水病脉证第七十
脉得诸沉责其有水浮气与风沉实或里沉数为阳沉迟为阴浮大出厄虚小可惊此言水病脉证
之义也水气有四曰气水曰风水曰石水曰里水其水虽诸种不一而脉之见沉者在在皆兼即气水风
水之在表而脉应浮者亦必有沉沉欲下之势盖沉下者水之性也以状言浮则以位言耳若沉而数乃
为阳水证必兼阳而热多沉而迟乃为阴水证必兼阴而寒多水脉浮大水气涣散灾厄将出之象水脉
虚小则正衰邪存诚可惊也
续集脉诀四言举要卷上
胀满脉证第七十一
</div>
    <div class="pagination">
<a href="本草品汇精要_page242.html">上一页</a><span>...</span><a href="本草品汇精要_page238.html">238</a><a href="本草品汇精要_page239.html">239</a><a href="本草品汇精要_page240.html">240</a><a href="本草品汇精要_page241.html">241</a><a href="本草品汇精要_page242.html">242</a><span class="current-page">243</span><a href="本草品汇精要_page244.html">244</a><a href="本草品汇精要_page245.html">245</a><a href="本草品汇精要_page246.html">246</a><a href="本草品汇精要_page247.html">247</a><a href="本草品汇精要_page248.html">248</a><span>...</span><a href="本草品汇精要_page244.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
