<!DOCTYPE html>
<html>
<head>
    <meta charset="UTF-8">
    <title>症因脉治 - 第 55 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 55 页/共 100 页</h1>
    <div class="content">　　【呕吐酸水之脉】左关弦数，肝火为患。右关弦数，胃中有火。左关弦滑，胆涎沃胃。

　　右关弦滑，痰饮食滞。脉若濡缓，寒湿气滞。

　　【呕吐酸水之治】肝火乘胃者，柴葛平胃散。胃中有火，栀连平胃散、栀连二陈汤。痰饮食滞，平胃二陈汤。若酸水浸牙折齿，草蔻丸、大顺饮，不用苦寒之药。

　　柴葛平胃散

　　家秘治胆火入胃，呕苦吐酸。

　　苍术浓朴陈皮甘草柴胡干葛黄连山栀八味等分为末。

　　栀连平胃散

　　见内伤呃。

　　栀连二陈汤

　　见外感呃。

　　平胃二陈汤

　　即苍朴二陈汤，见湿痰门。

　　草蔻丸

　　见吐酸。

　　大顺饮

　　见前吐酸。

　　胃有痰涎，则发吐呕，以上分别外感内伤，各立诸方治法，详且尽矣。然总其大纲，则家秘正气散，实为治呕正法。

　　家秘正气散

　　藿香浓朴广皮半夏干葛竹茹麦芽白茯苓水煎。胃火旺，加川连，冲芦根汁。胃寒，加生姜。胃燥，加天花粉，冲竹沥、萝卜汁 

　　[卷三] 肿胀总论 

　　秦子曰：肿症在表者多，胀症在表者少。肿症肿于遍身，现于皮肤，在外不在内。胀症胀于心腹，即《内经》所谓心腹满，旦食不能暮食也。是以其症当分，其治当别。然经络同者，症形治法，亦无不同。例如外感之肿，与外感之胀，二者固自各异，至内伤五脏之肿，与内伤五脏之胀，则形症治法，大抵相似。今分列前后，以备互相参考。

　　[卷三：肿胀总论] 外感肿症 

　　【风寒身肿之症】恶寒身热，身首皆肿，风胜多汗，寒胜无汗，此外感风寒，即《金匮》风水、皮水，从太阳经主治之症也。

　　【风寒身肿之因】表气素虚，肺气素热，表气虚则外邪易入，肺气热则皮毛易开；寒袭于肌表，郁而不散，则发热身肿之症作矣。

　　【风寒身肿之脉】多见浮大，或见浮数，或见浮紧。浮缓为风，浮紧为寒，浮数为热。

　　【风寒身肿之治】浮缓散风，浮紧散寒。仲景防己黄汤，治风者也。甘草麻黄汤、杏子汤，肺经，兼喘咳，泻白散加防风。寒入肺经，而发热喘咳者，泻白散加麻黄。

　　防己黄汤

　　防己黄甘草白术上用七钱，加姜、枣煎服，以绵被围腰，微汗为度，洁古用此汤调五苓散。

　　《金匮》甘草麻黄汤

　　甘草麻黄

　　《金匮》杏子汤

　　麻黄杏子甘草

　　越婢汤

　　麻黄石膏生姜大枣甘草

　　桂枝芍药汤

　　桂枝白芍药甘草

　　大腹皮散

　　青皮桑皮槟榔川芎羌活大腹皮防己

　　木香丸

　　木香（五钱）槟榔（五钱）二味同研，水为丸。

　　朱砂（五分）为衣。

　　泻白散

　　桑白散地骨皮甘草风加防风。寒加羌活、麻黄。

　　[卷三：肿胀总论] 外感肿症 

　　【寒湿身肿之症】身重身痛，足胫冷，胸满闷，遍身肿，此寒湿肿之症也。

　　【寒湿身肿之因】或时令阴雨，天气寒冷；或居处阴湿，阴寒之气，袭于肌表；或因汗出遇水，水寒所伤，则寒湿肿之症成矣。

　　【寒湿身肿之脉】脉多沉小，或见沉迟，或见沉濡。

　　【寒湿身肿之治】恶寒身痛，先宜温经散湿，冬月麻黄桂枝汤，余月羌独败毒散。湿气壅滞者，胜湿汤。肺经伤湿，喘咳水肿，导水茯苓汤。

　　麻黄桂枝汤

　　麻黄桂枝白芍药甘草

</div>
    <div class="pagination">
<a href="症因脉治_page54.html">上一页</a><span>...</span><a href="症因脉治_page50.html">50</a><a href="症因脉治_page51.html">51</a><a href="症因脉治_page52.html">52</a><a href="症因脉治_page53.html">53</a><a href="症因脉治_page54.html">54</a><span class="current-page">55</span><a href="症因脉治_page56.html">56</a><a href="症因脉治_page57.html">57</a><a href="症因脉治_page58.html">58</a><a href="症因脉治_page59.html">59</a><a href="症因脉治_page60.html">60</a><span>...</span><a href="症因脉治_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
