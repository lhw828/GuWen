<!DOCTYPE html>
<html>
<head>
    <meta charset="UTF-8">
    <title>明目至宝 - 第 3 页/共 43 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明目至宝 - 第 3 页/共 43 页</h1>
    <div class="content">　　玄精石 石膏 谷精草 蝉蜕 连翘 甘草上等分为末，每服一钱，蜜水调，食后服。

　　诗曰 内抱真人是命门，眼前花乱色难分，不能补肾调肝胆，赤脉交加两眼昏。

　　巽为风，KT 巽属木，大肠之经名传道廓，手阳明脉主之。

　　问曰：风廓如何得病？答曰：枕边穴隙，窗下穿窍不能遮蔽，坐卧当风，脑畔斜风攻于轮廓，致令睛疼，两睑常 ，昏涩多泪也，问曰：如何治？答曰：按本草对证，此治昏痒多泪之故，宜服楮实子丸。

　　卷一　太玄真人问眼病因论八廓所属八卦也

　　楮实子丸

　　楮实子（四两，炒） 木贼 黄芩 白术（四两） 菟丝子（一两，酒浸，蒸熟，研烂，焙干为末入药）

　　肉苁蓉（一两，酒浸）

　　上为末，蜜丸如梧桐子大，每服三十丸、空心盐汤下，酒亦可。

　　诗曰 传道多因是本经，肝经多热滞风停，大肠若顺应须好，痒涩之时翳抱睛。

　　震为雷，KT 震属木。小肠之经名关泉廓，手太阳脉主之。

　　问曰：雷廓如何得病？答曰：宴罢贪睡，酒后行房，血脉泛滥，精髓闭塞，风邪内聚上攻于目，致令 头赤肿，睑内生疮，倒睫拳毛，攀睛 肉生也。问曰：如何治？答曰：按本草对证，治赤筋攀睛、拳毛之故，宜服水镜散。

　　卷一　太玄真人问眼病因论八廓所属八卦也

　　水镜散

　　当归（一两） 甘草（三钱） 蝉蜕（三个） 黄连（五钱） 家菊花 川芎（一两）

　　上为末，每服一钱调蜜水下，井水亦可，忌羊肉面腌脏五辛之物。

　　诗曰 小肠经属关泉廓，受病先从心上传，两 多生眵泪痒，但调心热自然凉。

　　艮为山，KT 艮属土。膀胱之经名津液廓，足太阳脉主之。

　　问曰：山廓如何得病？答曰：或手拳打触，或竹木误签，血灌睛瞳，致令生疮翳膜。若不早治，永遭黑暗也。问曰：如何治？答曰：按本草对证，治瘀血 肉，侵睛疼痛之故，宜服地黄丸。

　　卷一　太玄真人问眼病因论八廓所属八卦也

　　地黄丸

　　生地黄 川芎 人参 白蒺藜（去刺） 当归（酒洗） 防风上为末蜜丸如梧桐子大，每服三十丸，食后茶清送下诗曰 膀胱属水肾为虚，冷热相刑本脏居，睛赤兼黄轮廓内，不逢妙手岂能医。

　　兑为泽，KT 兑属金。肺之经名养化廓，手太阴脉主之。

　　问曰：泽廓如何得病？答曰：春不宣五脏，冬聚于阳毒，或因食炙肉，火毒之气聚于肾水，致令脑脂凝聚，血毒攻目。一似薄雾遮隔，又如飞蝇来往，结成眵泪，瞻视难开也。问曰：如何治？答曰：按本草对证，治额常眼痛，黑花多泪难开之故，宜服煮肝散。

　　卷一　太玄真人问眼病因论八廓所属八卦也

　　煮肝散

　　木通 绿豆皮 黄芩 羌活上为末，用猪肝切开入药三两半，用线扎定，以米泔水煮，天明饭后吃，以猪肝同药细嚼。月进三次，每服药一钱，用猪肝三两掺药也。

　　诗曰 三焦为脏肺中藏，胃热冲风犯目光，凉膈祛邪方可用，若投热药病难当。

　　卷一

　　论五轮受病之因

　　肝病是风轮，色黄而赤，交受风热，色黄而黑，乃肝肺冷；心病是血轮，色赤而疾，心受热毒，赤而痛者，心主夏之气；脾病是肉轮，色黄而肿，是脾虚，色赤而痒，是脾气积热；肾病是水轮，色黄而光，是肾受风热之邪，色昏而浊，肾气虚败；肺病是气轮，色黄而赤，风热毒攻。赤极而痛，火毒伤金。医者辨明，万无一失，用药无瘥。

　　卷一

　　论八廓受实热病之因

　　肝热 肉攀睛，宜理肝凉胆也。胆热睛生翳膜疼痛，宜凉胆退肝热也。心热是赤脉不散，宜凉心也。肺热胞睑生疮，宜凉肺也。脾热睛痛、宜凉脾胃也。肾热睛生虚障痛肿，宜均肾气也。膀胱热生倒睫拳毛也。肠热浮翳遮睛，宜凉心肺也。

　　卷一

　　论八廓受虚寒病之因

　　肝冷有泪羞明，宜补肾肝和气也。胆冷昏暗两睑涩，宜补肾益肝也。心冷气不顺，宜温脾也。眼睛疼，宜温脾生血也。肾冷则生黑花，宜补肾生精也。膀胱冷则多昏暗，大肠冷则眼昏，宜服暖药也。肺冷受风邪寒气，宜补心肺也。脾冷则目闭不开也。凡须用药，究其源，庶无谬矣。

　　卷一

　　论五行所属金木水火土位

　　风轮属肝，东方甲乙木位。（理肝经气毒攻目，昏涩疼痛，赤肿风热，冷翳侵睛，宜服）

　　泻肝散

　　当归（一钱） 茯苓（一钱） 人参（一钱） 防风（一钱） 羌活（二钱） 蒺藜（二钱） 蝉蜕（一钱，去脚）

　　荆芥（二钱） 甘草上为末，每服三五钱，酒送下，茶亦可。

　　血轮属心，南方丙丁火位。（理心经热毒暴赤，血丝侵睛，血灌瞳人，昏涩难开，宜服）

　　洗心散

　　生地黄 白芍药 川芎 槐花 当归 防风 朴硝 荆芥 大黄 甘草 栀子仁（炒，为末） 龙胆草上药各等分为末，淡竹叶煎汤调下，每服三五钱，重者日三服。

　　肉轮属脾，中央戊己土位。（理两胞浮肿， 肉攀睛，瘀血偷针眼，宜服）

　　枳壳散

　　川芎 枳壳上为末，浓朴煎汤下，蜜汤送下亦可，每服三五钱。

　　气轮属肺，西方庚辛金位。（理肺经白膜遮睛，羞明怕日，视物如烟，昏涩痒痛，宜服）

</div>
    <div class="pagination">
<a href="明目至宝_page2.html">上一页</a><a href="明目至宝.html">1</a><a href="明目至宝_page2.html">2</a><span class="current-page">3</span><a href="明目至宝_page4.html">4</a><a href="明目至宝_page5.html">5</a><a href="明目至宝_page6.html">6</a><a href="明目至宝_page7.html">7</a><a href="明目至宝_page8.html">8</a><span>...</span><a href="明目至宝_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
