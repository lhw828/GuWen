<!DOCTYPE html>
<html>
<head>
    <meta charset="UTF-8">
    <title>普济方 - 第 2629 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2629 页/共 3614 页</h1>
    <div class="content">　　不欲睡中用扇。大寒大热。大风大雾。皆不欲冒之。五味不欲偏多。故酸多则伤脾。苦多则伤肺。辛多则伤肝。咸多则伤心。甘多则伤肾。此五味克五脏。五行自然之理也。凡言伤者。亦可即觉也。谓久即损寿耳。是以善摄生者。卧起有四时之早晚。兴居有至和之常制。调利筋骨。有偃仰之方。祛疾闲邪。有吐纳之术。流行营卫。有补泻之法。节宣劳佚。有予夺之要。忍怒以全阴。抑喜以养阳。然后先服草木。以救亏缺。然后服金丹。以定无穷。养性之理。尽于此矣。夫欲快意任怀。自谓达诚知命。不泥异端。极情肆力。不劳持久者。闻此言也。虽风之过耳。电之经目。不足喻也。虽身枯于流连之中。气绝于绮纨之内。而甘心焉。亦安可告之以养性之事哉。匪惟不信。乃谓大讹也。而望彼信之。所谓以明鉴结蒙瞽。以丝竹娱聋夫者也。魏武与皇甫隆令曰。闻卿年出百岁。而体力不衰。耳目聪明。颜色和悦。

　　此盛事也。所服食施行导引可得闻乎。若有所传。想可密示封内。隆上疏对曰。臣闻天地之性。惟人为贵。人之所贵。莫贵于生。唐荒无始。劫运无穷。人生其间。忽如电过。每一思此。惘然心热。生不再来。逝不可追。胡不抑情养性以自保。惜今四海垂定太平之际。会当须展七者稽康云。穣岁多病。饥年少疾。信哉不虚。是以关中土地。俗好俭啬。厨膳希羞。不过菹酱夭。

　　四核水抱朴子云。一人之身。一国之象也。胸腹之位。犹宫室也。四肢之列。犹郊境也。骨节之分其国至人难轻百真人曰。虽常服饵。而不知养性之术。亦难以长生也。养性之道。常欲小劳。但莫大疲。

　　及卧强所欲则神殆。多念则志散。多欲则志昏。多事则形劳。多语则气乏。多笑则脏伤。多愁则心慑。

　　多乐则意溢。多喜则忘错昏乱。多怒则百脉不足。多好则专迷不理。多恶则憔悴无欢。此十二多不除。则荣卫失度。血气妄行。丧生之本也。惟无多无少者。几于道矣。是知勿外缘者。真人初学道之法也。若能如此者可居瘟疫之中。无忧疑矣。既屏外缘者。会须守五神。肝、心、脾、肺、肾从四正。言、行、坐、立言最不得。浮思妄念。心想欲事。恶邪大起。故孔子曰。思无邪也。尝当习黄帝内视法。存想思念。令见五脏如悬磬。五色了了分明。勿辍也。仍于每旦初起。面向午辰。两手于膝上。心眼观气。上入顶下达涌泉。旦旦如此。名曰迎气。常以鼻引气。口吐气。小微吐之。不得开口。复欲得出气少。入气多。每欲食送气入腹。每欲食气为主人也。凡心有所爱。不用深爱。心有所憎。不用深憎。并皆损性伤神。亦不用深赞。亦不用深毁。常须运心。于物平等。如觉偏陂。寻改正之。居贫勿谓常贫。居富勿谓常富。居贫富之中须守道。勿以贫富易志。改性识。达道理。似不能言。有大德功。勿自矜伐。美药勿离手。善言勿离口。乱想勿经心。常以深心至诚。恭于人。终身为善。为人所嫌。勿得起恨。事君尽礼。人以为谄。当以其德不孤。勿言行善不得善报。以自怨尤。居处勿令心有不足。若得起。人知止足。天遗其禄。所至之处。勿得多求。多求则心自役病。当由不能养其性。平康之日。恃为常然。纵情恣欲。心所欲得欺罔幽明。无所不作。自言适性。不知过后。一一皆为病本。及两黄天。无所运及。皆此生平粗心。不能自察。一至于此。但能少时中。皆畏诸。将如四百四病。身手自造。本非由天。及一朝病发医药无效。神仙无灵。故有智之士。爱惜性命者。常自思念。深事也。至于居处。不得绮靡华丽。令人贪妄无厌。乃患害之源。

　　但令雅素净洁。无风雨暑湿为佳。衣服器械。勿用珍玉金宝。增长过失。使人烦恼恨深。

　　厨云曰想又食上不得语。语而食者。常患胸背痛。亦不用寝卧多言笑。寝不得语言者。五脏如钟声。

　　不悬则不可发声。行不得语。若欲语须住脚。乃语。行则令人失气。冬至日。止可语不可言。自言曰言。答人曰语。有人来问。不可不答。自不可发言也。仍勿触冷开口大语为佳。语言既慎。仍节饮食。是以善养性者。先饥而食。先渴而饮。食欲数而少。不欲顿而多。则难消也。尝欲令如饱中饥饥中饱耳。盖饱则伤肺。饥则伤气。咸则伤筋。酸则伤骨。故每学淡食。食常热嚼。使米脂入腹。勿使酒脂入腹。人之当食。须去烦恼。如食五味。必不得暴。

　　填多。令人神惊夜梦飞扬。每食不用重肉。喜生百病。常须少食肉。多食饭。及少菹菜。并勿食生药生米小豆陈臭物。勿饮浊酒。食面使塞气空。勿食生肉伤胃。一切肉惟须煮入烂停冷食之。食毕当漱口数过。令人牙齿不败口香。热食讫。以冷酢浆漱口者。令人口气常臭。

　　作齿病。又诸热食咸物后。不得饮食酢浆水。善失声。成尸咽。凡热食汗出勿当风。发痉头痛。令人目涩多睡。每食讫以手摩面及腹。令津液通流。食毕当行步踌躇。计使十数里来。行毕。使人以手摩腹上数百遍。则食易消。大益人。令人能饮食无百病。然有所修为快也。饱食即卧。乃生百病。不消成积聚。饱食仰卧成气痞。作头风。触寒来者。寒未解即食热食。成刺风。人不得夜食。人云夜勿过醉饱食。勿精思为劳苦事。有损于气。虚损人常须日在己时食讫。则不须饮酒。终身无干呕。勿食父母本命所属肉。令人命不长。勿食自己本命所属肉。令人魂魄飞扬。勿食一切脑。大损人。茅屋漏水堕诸脯肉上。食之成瘕。约暴肉作脯不肯干者害人。祭神肉无故自动食之害人。饮食上蜂行住食之必有毒害。腹内有宿。勿食鲮鲤鱼肉害人。湿食及酒浆临上看视不见人物者不食之。成卒注。若已食腹胀者。急以药下之。每十日一食葵滑。所以通五脏拥气。又是菜之主。不用合心食之。又饮酒不欲使多。

　　多则速吐之为佳。勿令至醉。至醉即终身百病不除。久饮酒者。腐烂肠胃。渍髓蒸筋。伤神损寿。醉不可以当风向阳。令人发狂。又不可当风卧。不可令人扇凉。皆即得病。已醉不可露卧。及卧黍穣中。发癞疮。醉不可强食。或发痈疽。或发喑。或生疮。醉饱不可以走车马及跳踯。醉不可以接房。醉饱交接。小者面咳嗽。大者伤绝脏脉损命。凡人饥欲坐小便。

　　若饱则立小便。慎之。无病患忍尿不便。膝冷成痹。忍大便不出。成气痔。小便勿弩。令两足及膝冷。大便不用气及强弩。令人腰痛目涩。宜慎之佳。凡遇山水坞中出泉者。不可久居。常食作瘿病。又深阴地冷水不可饮。必作疟。饮食以调时。慎脱着。凡人早起着衣。反者便着之吉。衣光者当户三振之。日殃去吉。湿衣及汗衣不可久着。令人发疮及风搔。大汗能易衣佳。不易衣者及洗之。不尔令人小便不利。凡大汗勿偏脱衣。得偏风半身不遂。春天不可薄衣。令人伤寒霍乱。食不消头痛。脱着既得须调处。凡人卧春夏向东。秋冬向西。头勿北卧。及墙北亦勿安床。凡遇眠勿歌咏不祥。起上床坐。先脱左足。卧勿当舍脊下。卧讫勿留灯烛。令魂魄及六神不安。多愁怨人。头边勿安火炉。日久引火气上头。头重目赤。睛及鼻干。夜卧当耳勿有风吹。人即耳聋。夏不用露面卧。令人面皮浓。喜成癣。勿作面风。

　　冬夜勿覆头。得长寿。凡人眠勿以脚悬踏高处。久成肾痹。及损。房室多足令人肾虚。每见不能步。直墙勿顺墙卧。风利吹人。发癞及体重。人汗勿床悬脚。久成血痹。两足重。腰疼。又不得昼眠。令人失气。卧勿大语。损人气力。暮卧尝习闭口。口开即失气。且邪恶从口入。久而成消渴及失血色。屈膝侧卧。益人气力。胜正偃卧。按孔子不尸卧。故日睡而魇。觉不魇。凡人舒睡。则有鬼痛魔邪。凡眠先卧心。后卧眼。人卧一夜。当作五度。反复常逐更转。凡人夜魔。勿然灯唤之。定死无疑。暗唤之吉。亦不得近前急唤。夜梦恶不须说。旦以水面东方之。咒曰。恶梦着草木。好梦成宝玉。即无咎矣。又梦之善恶。并勿说为吉。衣食寝处。皆适能顺时气者。始合养生之道。故善摄生者。无犯日月之忌。无失岁时之和。须知一日之忌。暮无饱食。一月之忌。晦无大醉。一岁之忌。暮无远行。终身之忌。暮无燃烛行房。暮护常气也。凡气冬至起于涌泉。十一月至膝。十二月至股。正月至腰。名三阳成。二月至膊。三月至项。四月至顶。纯阳用事。阴亦仿此。故四月十月不得入房。避阴阳纯用事之月也。每冬至日。于北壁下浓铺草而卧。云受元气。每八月一日以后。即微火暖足。勿令下冷无生意。常欲使气在下。不欲泄于上。春冻木旺。衣欲下浓上薄。养阳收阴。

　　继世长生。养阴收阳。祸则灭门。故曰。冬时天地气闭。血气伏藏。人不可作劳出汗。发泄阳气。有损于人也。又云。冬日冻脑。春秋脑足俱冻。此圣人之常法也。春秋晏卧早起。夏及秋侵夜乃卧早起。冬欲早卧而晏起。皆益人。虽云早起。莫在鸡鸣前。虽言晏起。莫在日出后。凡冬月忽有大热之时。夏月忽有大凉之时。皆物受之。人有患天行时气者。皆由犯此也。即须调气息。使寒热平和。即免患也。每当腊日勿歌舞。犯者必凶。常于正月寅日。烧白发吉。凡寅日剪手甲。午日剪足甲。又烧白发吉。

　　凡人居止之室。必须周密。勿令有细隙。致有风气得入。小觉有风。勿强忍久坐。必须急急皆得雨待过后乃出。不尔损人。或当时虽未苦。于后不佳矣。又阴雾中亦不可远行。凡家中有经像。行来先拜之。然后拜道长。每行至则峻坐焉。凡居家不欲数沐浴。若沐浴必须密室。不得大热。亦不得大冷。皆生百病。冬浴不必汗出。沐浴后不得触冷。新沐发讫勿当风。勿湿发髻。勿湿头卧。使人头风眩闷。发秃面黑。齿痛耳聋。头生白屑。饥忌浴。饱忌沐。沐讫须进少许食饮乃出。夜沐发。下食即卧。令人心虚。饶汗多梦。又夫妻不用同日沐浴。常以晦日浴。朔日沐吉。凡炊汤。经宿用洗体成癣。洗面无光。洗脚即疼痛作甑畦疮。热泔洗头。

　　冷水濯之。作头风。饮水沐头。亦作头风。时行病新汗解。勿冷水洗浴。损心包不能复。凡居家。常戒约内外长动。有不快即须早道。勿使隐忍。以为无苦。过时不知。便为重病。遂成不救。小有不好。即便按摩援捺。令百节通利。泄其邪气。凡人无问有事无事。常须日别蹋脊背四肢。以及头项。若令熟蹋。即风气时行不能着人。此道要妙。不可具论。凡人居家及远行。随身常有熟艾一升。备急丸。避鬼丸。生肌药。甘湿药。疔肿药。水银大黄芒硝甘草干姜桂心蜀椒。不能更蓄余药。此等常不缺少。及一两卷百一备急药方。并带辟毒蛇蜂蝎等药随身也。凡人自觉十日以上康健。即须灸三数穴。以泄风气。每日必须调气。补泻按摩导引为佳。勿以康健。便为常然。须安不忘危。预防诸病已。灸法常须避人神。凡蓄手力细累。春秋皆须与转泻一度。则不中天行时气也。

　　卷二百六十六　服饵门

　　服气法（附论）

　　神仙服气之术。古方不载。黄庭、内景、玉函隐者虽有于世。而学人莫得其要。故服气之法或闭

　　法

　　赤松子服气法

　　（出圣济总录）序曰。天道悠长。万品不齐。人生为贵。阴阳同皆。天道坦坦。修之不迷。世何庸愚。

　　相随祸莫粮绝月三夫行气欲于山林中幽寂处。近东流之泉。向阳之地。沐浴兰汤。以丹书玉房为丹田方一寸。

　　相去枕高

　　绝谷行气法

　　（出圣济总录）当食日减一口。十日后可不食。二日腹中或涓涓吞饥。取好枣九枚。方寸术饼九枚。食之。

　　含枣经曰。道者气也。爱气则得道。得道则长生。精者神也。宝精则神明。神明则长存。行气一一息一周令人便炼九肢经曰。行气常以月一日至十五日。念气从手十指出。十六日至三十日。念气从足十指出。

　　久长诸行气之后。或还欲食者。初饮米汁粥。日增一日。以渐加之。十日以后。可食淖饭。

　　勿致经曰。行气之法。其初多不和调。令人致逆。四肢或冷。既行之久日。自益也。四九三百六脏六凡初行气之时。先安身和体。若气未调身不安者。且止。和乃行之。气至则形安。形安则鼻徐养诸行气。无令意中有忿怒愁忧。忿怒愁忧则气乱。气乱则逆。惟精思则正气来至。正气来至则气行气之法。以鼻微微引气纳之。以口吐之。此为长息。纳气由吸也。吐气有六呼也。吹也嘻呼。

　　。

　　夫欲长生。三一当明。上一在泥丸中。中一在绛宫中。下一在丹田中。修真之士当知此。

　　夜二满闭气之法。以鼻微微引纳之。数满于口中微吐之。小吐即更以鼻小引咽之。如此再三。

　　可长口出

　　行五行气法

　　（出圣济总录）春以丙日时加巳。食气百二十数。气于心。令心胜肺。使肺不伤肝。此养肝之时也。春有九夏以戊日时加未。食气百二十。以助脾。令胜肾。使肾不伤心。数亦如上季夏庚日。时加申秋以壬日时加亥。食气百二十。以助肾。令胜心。使心不伤肺。秋有九壬行亦如上。

　　冬以甲日。时加寅食气百二十。以助肝。令胜脾。使脾不伤肾。此五行食气之要法也。

　　四时经曰。道以精为宝。施与则生人。留己则生身。生身则得。生人则功。遂天地有阴阳。

　　阴阳则骨则为寸为丹田一

　　神仙绝谷十二时食气法

　　（出圣济总录）始从夜半。九九八十一咽。日出。六六三十六咽。日中。九九八十一咽。日入。六六三十六十五十六呼吸不力

　　神仙绝谷食五行气法

　　（出圣济总录）东方青牙。服食青牙。饮以朝华。祝已舌撩上齿表。舐唇舌。漱口咽之。三。

　　南方朱丹。服食朱丹。饮以丹池。祝已舌撩下齿表。漱口而咽之。三。

　　西方明石。服食明石。饮以灵液。祝已琢齿七。漱口咽之。三。

　　北方元滋，服食元滋。饮以玉饴。祝已以鼻纳气而咽之。三。

　　中央戊己。仰望泰山。服食精气以醴泉。祝已瞑目而咽之。三。食五行气。内附五脏。

　　青牙肾也气。饥取月短长。

　　服六戊法

　　（出圣济总录）平旦早起正衣冠。先续甲子空戊辰。正向辰。以金梁叩玉英。涤华池。漱醴泉。吸灵液。

　　闭而三十咽其精华也。此是服三五之法。要朝暮为之。若饥者。日中饷九宫。饷九宫之法。金梁叩玉英。三五而一咽之便止。下尽六戊。皆如行三五七九引气法。

</div>
    <div class="pagination">
<a href="普济方_page2628.html">上一页</a><span>...</span><a href="普济方_page2624.html">2624</a><a href="普济方_page2625.html">2625</a><a href="普济方_page2626.html">2626</a><a href="普济方_page2627.html">2627</a><a href="普济方_page2628.html">2628</a><span class="current-page">2629</span><a href="普济方_page2630.html">2630</a><a href="普济方_page2631.html">2631</a><a href="普济方_page2632.html">2632</a><a href="普济方_page2633.html">2633</a><a href="普济方_page2634.html">2634</a><span>...</span><a href="普济方_page2630.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
