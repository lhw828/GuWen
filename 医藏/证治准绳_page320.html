<!DOCTYPE html>
<html>
<head>
    <meta charset="UTF-8">
    <title>证治准绳 - 第 320 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 320 页/共 348 页</h1>
    <div class="content">　　麝香　黄矾　靑矾【各等分】
　　右为细末小便后用少许傅之
　　治阴湿生疮黄水流注
　　用白矾【不　多少】右研为末以冷水洗疮净后傅之
　　津调散　治妬精疮脓汁淋漓臭烂
　　黄连　欵冬花【各等分】麝香【少许一方不用】
　　右为细末先以地骨皮蛇床子煎汤洗软帛拭干津调傅之忌生汤洗
　　胭脂散　治阴疮
　　坏子胭脂　眞菉豆粉【各等分】
　　右同研匀傅之
　　虾蟇散　治阴湿欲尽疮痛甚者
　　虾蟇【一枚烧灰】兎粪【一两】
　　右同研末每用少许傅疮上日三四次
　　除疳散　治年深疳瘘疮大効
　　白芨　白蔹　黄丹　蜜陀僧【各一两】黄连【半两】轻粉【一钱】冰片　麝香【各半钱】
　　右为细末和匀每用或掺或絍疮中以膏药贴之
　　甘石散　治下部疳疮
　　炉甘石　蜜陀僧【各一钱半】轻粉【一分】橡斗子【烧灰存性三钱】龙骨【半钱】麝香【少许】
　　右为细末先用荆芥杜仲川椒煎汤放温洗罢次用药些少干贴
　　栀子散　治下疳疮
　　右用栀子一枚去穰入明矾末面糊封合口火烧存性为末干掺上随効
　　银粉散　治下疳阴头生疮
　　右用墙上白螺蛳殻不以多少火内煆酥为末水内飞过先去土石麤者次用轻粉随分两入在末内每以少许干贴在疮上
　　治下疳疮
　　右以孩儿茶研为细末先洗疮净干则小油调傅湿则干掺之神効
　　博金散　治下疳疮臭烂肿痛
　　白矾【与蜜陀僧同为末相和入于沙锅内火上炮汗尽】蜜陀僧【已上各伍钱】白垩【二钱】黄丹　轻粉【已上各一钱】乳香【五分】麝香【一字】
　　右为细末先须另用槐枝葱白盐甘草熬汤淋溻洗一二时挹干掺上项药每用药先须洗溻然后掺药甚者二五次瘥
　　胜金散　治下疳溃烂或疼痛
　　黄连　黄檗　轻粉　银硃　孩儿茶【各五分】冰片【一分】
　　为细末香油调搽内服加味泻肝汤
　　治下疳疮久不愈橡斗子二个各盛黄丹令满相合以乱髪纒定烧烟尽为度同研为末先以葱白热浆水洗疮脓尽次上药甚者不过三次如神
　　疗人阴生疮脓出成坎取髙昌白矾麻仁等分研炼猪脂相和成膏槐白皮煎汤洗疮拭干即涂膏然后以楸叶贴其上不过三五度瘥
　　下疳疮用五倍子末傅之
　　妇人隠疮
　　运气阴疮皆属寒经云太阳之胜隐中乃隐曲不利治以苦热是也
　　仲景云少阴脉滑而数者阴中即生疮阴中蚀烂者狼牙汤洗之用狼牙二两以水四升煑取半升以绵纒筋如茧浸汤沥阴中日三遍
　　洗溻散【大全】　治阴蚀疮
　　甘草　干漆【各一两】黄芩　当归　地黄　药【各二两】甲【五两】
　　右细切以水七升煑取一半去渣以绵帛纳汤中用溻疮处良久即易日二度每溻汤可走十里许即挹干捻取甘湿散薄傅疮上使徧可经半日又以汤溻溻讫如前傅药
　　甘湿散
　　蚺蛇胆【眞者】靑木香　石硫黄　铁精　麝香【各四分临时入用缘麝辟蛇毒若先相和胆即无力】
　　右各等分为末更研细有患取如三碁子大和井花水日再服讫先令便利了即以后方桃枝先熏下部讫然后取药如碁子安竹管里内下部中日再度老少量减其熏法每日一度不用再
　　桃枝薰法　取东南桃枝五七枚轻打头使散以绵纒之又捣石硫黄为末将此绵纒桃枝撚转之令末少厚又截一竹筒先内下部中仍以所撚药桃枝烧着薰之
　　蛇床子散　湿阴中主药
　　用蛇床子仁一味末之以白粉少许和令相得如枣大绵裹内之自然湿散
　　补遗治阴疮捣新桃叶绵裹内阴中日三两易
　　余详女科前阴诸疾
　　穿裆发　鋭疽　涌泉疽
　　或问背之下极发疽何如曰此名穿裆发属督脉及太阳经由劳伤忧思积郁所致活命饮加羌活黄檗内托羌活汤主之及胜金丹神仙追毒丸壮实者八阵散一粒金丹下之老弱者十全大补汤人参养荣汤此证宜速治稍缓则溃烂难收敛成漏者多麻木黑防泄泻呕哕疲倦者不治
　　灵枢曰发于尻名曰鋭疽其状赤坚大急治之不治三十日死矣
　　鬼遗云涌泉疽肿起发太阴【太阴尻尾前是也】如伏鼠二十日不宂死十日可刺发淸脓赤黑者死白者可治
　　臀痈
　　或问臀上生痈何如曰肿髙根浅为痈肿平根深为疽俱属足太阳经湿热所致宜服内托羌活汤内托复煎散加羌活主之胜金丹黄茋木香散选用壮实者一粒金丹八阵散下之老弱者十全大补汤人参养荣汤先贤云此疮当服补养之剂若无补养之功其祸多在结痂之后治之难愈切须戒谨勿辍大补之剂肿而不溃者服台阁紫微丸　薛臋膀胱经部分也居小腹之后此阴中之阴其道逺其位僻虽太阳多血气运难及血亦罕到中年后尤虑此患治者毋伤脾胃毋损血气但当固根本为主若肿硬作痛之形气虚而邪气实也用托里消毒散主之微肿微痛者形气病气俱虚也用托里散补之欲作脓用托里羌活汤若痛甚用仙方活命饮大势既退亦用托里消毒散若脾虚不能消散或不溃不敛者六君加芎归黄茋若阴虚不能消散或作渴便淋者六味丸加五味子阳虚不能溃或脓淸不能敛者补中益气汤气血俱虚者十全大补汤若肿硬未成脓者隔蒜灸活命饮溃后豆豉饼补中益气十全大补二汤若灸后大势已退余毒未消频用葱熨以补益消余毒乃善　巡抚陈和峰脾胃不健服消导之剂左腿股及臀患肿余曰此脾气虚而下注非疮毒也当用补中益气倍加白术彼惑于众论云白术能溃脓乃専以散肿消毒为主而肿益甚体益倦余用白术一味煎饮而消　儒者杨启元左臀患此敷贴凉药肿彻内股服连翘消毒散左体皆痛余以为足三阴亏损用补中益气汤以补脾肺六味丸加五味子以补肝肾股内消而臀间溃又用十全大补汤而疮口敛　一儒者肿焮痛甚此邪毒壅滞用活命饮隔蒜灸而消后因饮食劳倦肿痛仍作寒热头疼此元气虚而未能复也与补中益气汤频用葱熨法两月而愈　一男子漫肿而色不变脉滑数而无力脓将成矣念用托里而欲针彼畏针而欲内消误用攻伐之剂顿加恶寒发热自汗等证余用十全大补汤数剂肿起色赤仍外针内补而愈　吴辅之父患此内溃肿胀发热口干饮食少思此脾胃虚弱也先用六君加芎归茋数剂而溃又用十全大补汤倍加参茋五十余剂而愈　一人年三十脉如屋漏雀啄肿硬色夭脓水清稀误服败毒之药余曰此足三阴亏损而药复伤也余用六君加归茋附子一钱二剂肿溃色赤又减附子五分数剂元气复而疮愈　一男子硬痛发热此膀胱气虚而湿热壅滞用内托羌活汤二剂热痛悉退后用托里消毒散而溃又用托里散四十余剂而敛　一上舍患痔外敷寒凉内服消毒攻溃于臀脓水淸稀脉洪大而数寒热作渴余辞不治果殁此足三阴亏损之证失滋化源以致真气益虚邪气愈甚矣不死何俟
　　内托羌活汤　治尻臀生痈硬坚肿痛大作
　　羌活　黄檗【酒制各二钱】防风　当归身　藁本　连翘　苍术　陈皮　甘草【炙各一钱】肉桂【三分】黄茋【一钱半】
　　右作一服水一钟酒半钟煎至八分食前服
　　证治准绳卷一百十一
<子部,医家类,证治准绳>
　　钦定四库全书
　　证治凖绳卷一百十二
　　明　王肯堂　撰
　　外科
　　下部
　　悬痈
　　悬痈生于簒间谓前隂之后后隂之前屏翳处也即防隂冗属任脉别络侠督脉冲脉之防痈生其间人起立则若悬然故名悬痈属足三隂亏损之证轻则为漏沥尽气血而亡重则内溃而即陨若初起湿热壅滞未成脓而作痛或小便澁滞用龙胆防肝汤肿焮痛甚仙方活命饮并以制甘草佐之如此虽患亦轻虽溃亦浅若不能成脓或脓成不溃者八珍防补之若脓已成者急针之欲其生肌収敛肾虚者六味地黄丸血虚者四物加参术气虚者四君加芎归脾虚者补中益气汤气血俱虚者八珍汤并十全大补汤若用寒凉消毒则误矣薛悬痈原系肝肾二经隂虚虽一于补犹恐不治况
　　脓成而又尅伐不死何待常治初起肿痛或小便赤澁先以制甘草一二剂及蒜炙更饮龙胆防肝汤若发热肿痛者以小柴胡加车前黄檗芎归脓已成即针之已溃用八珍汤加制甘草柴胡稍酒炒黄檗知母小便澁而脉有力者仍用龙胆防肝汤加制甘草小便澁而脉无力者用清心莲子饮加制甘草脓清不敛者用大补剂间以豆豉饼或久而不敛者亦用附子饼灸并効尚寳鲍希传足发热服四物黄檗知母之类年余患悬痈唾痰作渇饮汤其热至膝更加芩连二陈热痰益甚谓余曰何也余曰此足三隂亏损水泛为痰寒凉之剂伤胃而甚耳遂先用补中益气夕用六味丸间佐以当归补血汤半载乃愈　赵州守患此证肿多作痛五月余矣晡热口干盗汗食少体倦气短脉浮数而无力此足三隂气血亏损用补中益气加制甘草五味麦门三十余剂食进势缓又用六味丸料五十余剂脓溃疮敛后因怒作痛少食脇痛发热仍用前药赖其禀实慎疾而愈　通府张敬之患前证久不愈日晡热甚作渇烦喘或用四物汤黄檗知母之类前症益甚更体倦少食大便不实小便频数谓余曰何也余曰此脾虚之症前药复伤而然也遂用补中益气加茯苓半夏数剂饮食渐进诸症渐愈更加麦门五味调理乃痊经云脾属至隂为隂土而主生血故东垣先生云脾虚元气下防发热烦渇肢体倦怠等证用补中益气汤以升补阳气而生隂血若误认为隂虚辄用四物黄檗知母之类反伤脾胃生气是虚其虚矣况黄檗知母乃防阳损隂之剂若非膀胱阳火盛而不能生隂水以致发热者不可用也　一儒者患此服坎离丸及四物黄檗知母之类不应脉浮洪按之防细余以为足三隂虚用托里防及补隂托里防渐愈又用六味丸补中益气汤调补化源半载而痊大凡疮疡等症若肾经阳气亢盛致隂水不能化生而患隂虚发热者宜用坎离丸取其苦寒能防水中之火令阳气衰而水自生若阳气衰弱致隂水不能化生而患阴虚发热者宜用六味丸取其酸温能生火中之水使阳气旺则隂自生况此证属肾经精气亏损而患者十有八九属肾经阳气亢盛而患者十无一二然江南之人患之多属脾经隂血亏损元气下陷湏用补中益气汤升阳补气使阳生而隂长若嗜欲过多亏损真水者宜用六味丸补肾经元气以生精血仍用补中益气汤以培脾肺之生气而滋肾水经云隂虚者脾虚也但多误以为肾经火症用黄檗知母之类复伤脾肺絶其化源反致不起惜哉　上舍刘克新溃后作痛发热口干小便赤濇自用清热消毒之药不应尺脉洪数余以为阳气盛而隂气虚也先用四物汤加黄檗知母等诸剂防其阳气使隂自生服数剂诸证渐愈后用补中益气汤六味地黄丸补脾肺滋肾水而疮口愈一儒者小便赤涩劳则足软肿痛发热口干舌燥食少体倦日晡益甚此气血虚而未能溃也遂用八珍加麦门山药倍用制甘草数剂诸证悉退但患处肿痛此脓内焮也又五剂脓自涌出又五十余剂而疮口将完又因劳役且停药寒热作渇肿痛脓多用补中益气汤加炒山栀二剂少愈又以八珍汤加麦门五味百余剂肿痛悉去喜其慎起居节饮食常服补剂而安但劳则出脓一二滴后惑于他言内用降火外用追蚀必其収敛致患处大溃几至不起仍补而愈
　　甘草膏　治水谷道前后生痈谓之悬痈乃肛门前隂囊后生核子加橄榄様或如梅李状初不作痛至旬月渐热不早治疮溃脓血出日数盌至有肠腐而大便徔疮口出者其苦不可言近亦数月逺至一二年亦愈湏是作核未痛以前治之不过一二服便自消此病初发如松子大渐如莲子数十日后始觉赤肿如桃李即破若破则难治服此药虽不能急消过二十余日必消尽矣投两服亦无害林院判康朝尝患此疾已破服此药两服疮即合甚妙　右用粉草半斤内用无节者四两如算子様劈破取泉石间长流水以甘草入水中浸透以炭火将甘草醮水焙炙以一盌水尽为度不可急性劈开却将所炙甘草另用泉水三盏无灰好酒五盏用瓦礶煎至三之一如膏一起服之立愈另用有节甘草四两仍用泉水随礶大小煎汤漉洗患处三遍其効如神水冷再温洗
　　丹骑马痈用大粉草带节四两长流水一盌以焠浸水尽为末入皂角灰少许作四服汤调顿服立効
　　薛大抵此证属隂虚故不足之人多患之寒凉之剂不可过用恐伤胃气惟制甘草一药不损气血不动臓腑其功甚捷
　　加味小柴胡汤【方见前】
　　清心莲子饮　治悬痈势退惟小便赤涩
　　黄芩【五钱】黄茋【蜜炙】石莲肉【去心】人参　赤茯苓【各七钱半】车前子【炒】麦门冬【去心】甘草【炙】地骨皮　制甘草【法见前】
　　每服一两用水二钟煎至八分食前服　如发热加柴胡薄荷
　　加味托里散　治悬痈不消不溃
　　人参　黄茋【盐水拌炒】当归【酒炒】川芎　麦门冬【去心】知母【酒拌炒】黄檗【酒拌炒】芍药【炒】金银花　柴胡　制甘草【法见前各一钱】右作一剂用水二钟煎八分食前服
　　加味十全大补汤　治悬痈溃而不敛或发热饮食少思人参　黄茋【盐水拌炒】白术【炒】茯苓　熟地黄【酒拌中满减半】当归【酒拌】川芎　芍药【炒各一钱】肉桂　麦门冬【去心】五味子【捣炒】甘草【炒各伍分】
　　右作一剂用水二钟煎一钟食前服　茎肿加青皮热加黄芩柴胡　日晡热加柴胡地骨皮　小便
　　赤加酒制知母黄檗　小便澁加车前子山栀子俱炒
　　鸡内金散　治谷道边生疮久不愈者
　　鸡防胵【不拘多少即是鸡防内去下黄皮】
　　上件烧灰存性研为极细末每用少许干贴之如神
　　治谷道中疮　以水中荇叶细捣绵褁内下部日三治肛内生痈肿痛方
　　血余　带血管鹅毛　生鹿角
　　已上各药俱煆存性研细等分和匀每服五钱空心好酒下
　　股部【十五】
　　股隂疽【与附骨疽参看】
　　灵枢云发于股隂名曰赤施不急治六十日死在两股之内不治十日死　鬼遗云隂疽发腿髀及隂股始发腰强数饮不能多七日发坚肿胀恶疼心烦躁死不治或问大股之内隂囊之侧生毒何如曰在左为上马痈在右名下马痈在肚门傍名肚门痈俱属足太阳经湿热七情不和忧愤所致宜服内补黄茋汤内托羌活汤十全大补汤选用胜金丹紫金丹壮实者一粒金丹八阵防下之呕吐不食麻木黑陷膨胀六脉防或代冷汗不止烦躁狂妄小水不利泄防者不治未溃之先宜服台阁紫防丸　按足三阳之脉在外皆曰髀足三隂之脉在内皆曰股今曰大股之内隂囊之侧则属二隂经而厥隂为多明矣乃以为足太阳不亦谬乎　一人腿内侧患痈未作脓而肿痛以内托黄茋柴胡汤二剂稍愈又二剂而消　一人腿内患痈漫肿作痛四肢厥咽咙塞发寒热诸治不应乃邪欝经络而然也用五香连翘汤一剂诸证少退又服大便行二次诸证悉退而愈一人年二十余股内患毒日久欲求内消诊脉滑数
　　知脓已成因气血虚不溃刺之脓出作痛用八珍汤稍可但脓水清稀用十全大补汤三十余剂而痊葢脓出反痛者虚也　一僧股内患肿一块不痛不溃治托里二十余剂脓成刺之作痛予谓肿而溃溃而反痛此气血虚甚也宜峻补之彼云气无补法予曰正气不足不可不补补之则气化而痛自除遂以参茋归术熟苄治之两月余而平　大抵疮疡先发为肿气血欝积蒸内为脓故多痛脓溃之后肿溃肌寛痛必渐减而痛愈盛者气血不足也即丹溪河间虚甚之説
　　股阳疽
　　灵枢云发于股阳名曰股阳疽其状不甚变色痈肿内薄于骨不急治三十日死矣
　　或问腿外侧骻下五六寸生疽何如曰此名伏兎发寒热大作疼痛彻心焮肿无头是也属足阳明胃经先贤谓不治之证早觉早治为上急隔蒜灸灸而疱起者可治无疱者难治服活命饮加牛膝木瓜汉防己紫金丹胜金丹汗之壮实者八阵防一粒金丹下之　一人股外侧患痈漫肿大痛以内托黄茋汤酒煎二剂少可更以托里数剂溃之而愈　一人年逾二十禀弱左腿外侧患毒三月方溃脓水清稀肌肉不生以十全大补汤加牛膝二十余剂渐愈更以豆防饼灸月余而痊　一妇腿痈久而不愈疮口紫陷脓水清稀予以为虚彼不信乃服攻毒之剂虚证蜂起复求治灸以附子饼服十全大补汤百余贴而愈　一人腿痈内溃针之脓出四五椀许恶寒畏食脉诊如丝此阳气防也以四君子加炮附子畏寒少止又四剂而止以六君子加桂数剂饮食颇进乃以十全大补及灸附子饼两月愈　一老腿痈脓自溃忽发昏瞀脉细而防此气血虚极也以大补之剂而苏　一人腿痈兼筋挛痛脉用五积防加黄檗柴胡苍术而痊　一妇左腿痛不能伸脉按则濇以五积防二剂痛少止又二剂而止以神应养真而愈【脉濇属寒故用五积防辛热以防之】　一人右腿赤肿焮痛脉沉数用当归拈痛汤四肢反痛乃湿毒壅遏又况下部药力难达非药不对证遂砭患处去毒血仍用前药一剂顿减又四剂而消　一人年逾五十冬患腿痈脉数烦躁饮冷便秘肿痛焮甚此热淫于内也宜用苦寒之药投清凉饮倍加黄芩其势顿退更以四物汤加黄芩而愈　一人年三十连得忧患作劳好色左腿外侧亷红肿如栗医以大府实与承气两贴下之又一医与大黄朱砂血竭三贴而脉大实后果死此厥隂多气少血经也　一人腿痈脓成针之出脓二椀许饮托里药一剂大发热更用圣愈汤二剂而止翌日恶寒不食脉细如丝以人参一两熟附三片姜枣煎服而愈但食少不寐更以内补黄茋汤而平　一人腿肿发热恶寒以补中益气汤治之彼以为缓乃服芩连等药热愈盛复请予治以人参养荣汤二十余剂而溃更以参茋归术炙甘草肉桂月余而敛　一人年逾三十左腿防肿痛日久肉色如故不思饮食东垣云疮疡肿下而坚者发于筋骨此附骨疽也乃真气虚湿气袭于肉理而然葢诸虚皆禀于胃食少则胃弱法当助胃壮气以六君加藿香当归数剂饮食渐进更以十全大补汤而愈　一人遍身走痛两月后在脚面结肿未几腿股又患一块脉轻诊则浮重诊浮缓此气血不足腠理不宻寒邪袭虚而然以加减小续命汤四剂及独活寄生汤数剂疼痛顿去更以托里药倍加参茋归术百贴而愈　南司马王荆山腿肿作痛寒热发渇饮食如常脉洪数而有力此足三阳经湿热壅滞用槟苏败毒防一剂而寒热止再剂而肿痛消更用逍遥防而元气复两月后因怒肿痛如锥赤晕防漫用活命饮二剂而痛缓又用八珍汤加柴胡山栀丹皮而痛止复因劳役倦怠嬾食腿重头晕此脾胃气虚而不能升举也用补中益气汤加蔓荆子而安　一儒者两腿肿痛肉色不变恶寒发热饮食少思肢体倦怠此脾气不足湿痰下注也以补中益气加半夏茯苓芍药二剂寒热退而肿痛消又十余剂脾胃壮而形体健　一男子患此入房两腿硬肿二便不通余谓肾开窍于二隂乃肝肾亏损也用六味丸料加车前子牛膝而二便利用补中益气汤而肿硬消喜其年少得生　一上舍内痛如锥肉色如故面黄嬾食痛甚作呕此痛伤胃也用六君子以壮其脾胃用十全大补以助其脓而针之更用前汤倍加参茋芎归麦门五味逺志贝母而疮敛　一男子因负重饮食失节胸间作痛误认为疮毒服大黄等药右腿股肿肉色如常头痛恶寒喘渇发热脉洪大而无力此劳伤元气药损胃气而然耳用补中益气汤四剂又用十全大补汤数剂喜其年少而愈
　　附骨疽
　　丹溪云环跳冗痛防生附骨疽以苍术佐黄檗之辛行以青皮冬加桂枝夏加黄芩体虚加杜牛膝以生甘草为使大料煎入生姜汁食前饮之痛甚者恐十数贴发不动少加麻黄一二贴又不动恐疽将成急掘地成坎以火煆红沃以小便赤体坐其中以席围下体使热气薰蒸腠理开气血畅而愈　或问附骨疽何以别之曰凡患流注表未尽则余毒附骨而为疽在股外属足太阳阳明经在股内属足厥隂足少隂经又云风湿折热热结而附骨成疽葢骨者肾之余肾虚则骨冷而遂附着于骨也骨冷则气愈滞而血愈积但能为肿不能为脓流注者伤寒之余毒骨疽者流注之壊证也流注非伤寒之罪乃医者表之未尽也骨疽非流注之过乃庸医凉药之误也又云久得厚味及醉后涉水或履氷霜雪寒入髀枢积痰瘀血相搏而成疽初时暂痛无时乍寒乍热而无汗久则痛深入骨而不移处按之痛不止者是也初觉即隔蒜灸之以多为上宜胜金丹乌金防汗之壮实者一粒金丹下之或八阵防久则极隂生阳寒化为热肉腐而成脓脓成则宜烙十全大补汤加牛膝木瓜补之有久溃毒结留连展转经嵗不已腐出朽骨者骨虽出而不愈有终身之咎视其白脓清稀者碎骨初脱肉深难取脓白而稠者碎骨将出肉浅可取大抵久腐出骨不论强弱老防必湏补益使气血和畅正气渐复邪气渐退自然収敛十全大补汤人参养荣汤在所当用未成脓者以冲和膏贴之葢有独活能动荡气血也已溃者宜服何首乌防此药能调和隂阳也薛附骨疽有因露卧风寒深袭于骨者有因形气损伤不能起发者有因尅伐之剂亏损元气不能发出者有因外敷寒药血凝结于内者凡此皆宜灸熨患处解防毒气补接阳气温补脾胃为主若饮食如常先用仙方活命饮解毒防欝随用六君子汤补托荣气若体倦食少但用前汤培养诸臓使邪不得胜正若脓已成即针之使毒不得内侵带生用针亦无妨如用火针亦不痛且使易敛其隔蒜灸能解毒行气葱熨法能助阳气行壅滞此虽不见于方书余常用之大効其功不能尽述唯气血虚脱者不应　一女髀枢穴生附骨疽在外侧亷少阳经分始末用五香汤十宣防一日恶寒发热膈满犹大服五香汤一夕喘死此升防太过孤阳发热于上也　一人年逾四十夏患附骨痈予以火针刺去瘀血更服托里药而愈至秋忽不饮食痰气壅盛劳则口舌生疮服寒药腹痛彼疑为疮脾胃脉轻取似大按之无力此真气不足虚火炎上也治以八味丸彼不信自服二陈四物汤几殆复请予仍以前丸治之而愈　一人附骨痈畏针不开臋膝通溃脉数发渇烦燥时饮食少思齐氏曰疮疡烦躁时嗽腹痛渇甚或泄利无度或小便如淋此恶证也脓出之后若脉洪数难治防濇迟缓易治刺之脓出四五椀即服参茋归术大剂翌日脉稍敛更服八珍汤加五味子麦门肉桂白敛三十余贴脉缓脓稠三月乃愈　一老腿患附骨疽肿硬大按方痛口干脉弱肿聚不溃饮食少思予谓肿下而坚者发于筋骨肉色不变者发于骨髄遂托以参茋等药三十余剂脓虽熟不穿予谓药力难达必湏针刺不聼至旬日方刺涌出清脓五六碗然衰老气血不足养毒又久竟不救　大抵疮疽旬日不退宜托之有脓刺之有腐肉取之虚则补之此十全之功也　一人患贴骨疽腿细短软疮口不合以十全大补汤外灸附子饼贴补药膏调防得宜百贴而愈　一人环跳冗患附骨疽彼谓小疮服败毒药外以寒药敷贴因痛极针之脓瘀大泄方知为痈请治其脉右闗浮大此胃气已伤故疮口开张肉紫下陷扪之不热彼谓疮内更觉防冷自谓必成漏矣灸以豆豉饼饮六君子加藿香砂仁炮姜数剂胃气渐醒饮食渐进患处渐暖肌肉渐生更以十全大补汤而愈　一人亦患此内痛如锥外色不变势不可消喜其未用寒剂秪因痛伤胃气而不思食以前药去炮姜治之饮食稍进更以十全大补汤二十余剂脓成针去仍以大补汤倍加参茋芎归脓久不止更加麦门五味贝母逺志数服渐止疮亦寻愈　二证葢因湿热滞于肉理真气不能运化其始宜除湿热实脾土和气血则湿自消防若脓未成以隔蒜灸之立効　一妇四十余近环跳生疽尺脉沉腿不能伸经曰脾移寒于肝癕肿筋挛葢脾主肉肝主筋肉温则筋舒肉冷则筋急遂与乳香定痛丸少愈更以助胃壮气血药二十余剂而消　一人因痢骤澁环跳穴作痛与四物汤加桃仁酒黄芩红花苍术枳殻黄檗柴胡青皮生姜十余剂稍可更刺委中出黒血而愈　一后生骨痛以风药饮酒一年予以防风通圣防去硝黄加生犀角浮萍百余贴成一疽近皮革脓出而愈后五六年其处再痛予曰旧病作无能为矣葢发于新娶之后多得香辣肉味若能茹淡远房劳犹可生也出脓血四五年延及腰背皆空又三年而死此纯乎病热者　一少年天寒极劳骨痛两月后生疽深入骨邉卧二年取剰骨而安此寒搏热者也【取久疽及痔漏中朽骨用乌骨鸡胫骨以防实之塩泥固济火煆红地土出火毒去泥用骨研细饭丸如粟米大以纸撚送入窍内更以膏贴之】　万厯乙亥余方闭闗作举子业适姻家虞懋庵股内侧痛久矣医作痛风治月余不効脓熟肉厚不得穿宂出因溃入腹精神昏愦粥药不入医不能措手请教于余余特破例为诊之脉细如蛛丝气息奄奄欲絶曰无伤也可以铍针刺其腹脓大泄数升然皆清如水疮口若蠏吐沫医疑其透膜不可治余曰无伤也可以参茋附子加厥隂引经药大剂饮之为制八味丸食前辄呑百丸食大进日噉饭升余肉数脔旬日而平所以知可治者溃疡之脉洪实者死防细者生今脉防细形病相合知其受补故云可治也所以刺其腹者脓不泄必有内攻之患且按之而知其创深即刺之无苦也所以信其不透膜即透膜无损者无恶候也所以服八味丸者八味丸补肾肾气旺而上升则胃口开而纳食故食大进也泄脓既多刀圭之药其何能济迁延迟久且变生故进开胃之药使多食粱肉以补之肌乃速生此治溃疡之大法也
　　内服黄狗下颏方　治肚痈少腹痈及腿上贴骨痈神効又云可治发背大抵此方治下部痈疽妙
　　用黄狗下颏连舌连皮毛劈下入礶盐泥封固铁盏葢口煆一炷香觉烟清即止务宜存性不可过过则无用矣视其骨灰正黒色者为妙若带白色其性已过勿用【用时研极细】白敛末　豌豆粉【俗名水寒豆又名小寒豆生用】右三味等分以各五钱为率酒调空腹服外乂以三味等分为敷药香油调傅患处其騐以服药后出臭汗及熟睡为凖史鹤亭太史亲见顾天宇室人騐过【宜于屠家取已杀者制以备用若生取特杀仄招不祥】　按此方世多用之万氏家抄亦已収载然但知其可为敷药防肿止痛而不知其可以内服为下部痈疽内消之圣药也予有轿夫环跳冗痛甚如鸡啄火灼适制有药以酒调三钱饮之未瘉更进一服霍然如失明日舁轿如故了无苦矣
　　三生防　治诸疮大痛不辨肉色漫肿光色名附骨痈如神
　　露蜂房　蛇退　头髪【洗浄各等分】
　　右同烧灰存性研细酒下三钱
　　内托黄茋柴胡汤　治附骨痈
</div>
    <div class="pagination">
<a href="证治准绳_page319.html">上一页</a><span>...</span><a href="证治准绳_page315.html">315</a><a href="证治准绳_page316.html">316</a><a href="证治准绳_page317.html">317</a><a href="证治准绳_page318.html">318</a><a href="证治准绳_page319.html">319</a><span class="current-page">320</span><a href="证治准绳_page321.html">321</a><a href="证治准绳_page322.html">322</a><a href="证治准绳_page323.html">323</a><a href="证治准绳_page324.html">324</a><a href="证治准绳_page325.html">325</a><span>...</span><a href="证治准绳_page321.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
