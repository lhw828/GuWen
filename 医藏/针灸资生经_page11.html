<!DOCTYPE html>
<html>
<head>
    <meta charset="UTF-8">
    <title>针灸资生经 - 第 11 页/共 41 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸资生经 - 第 11 页/共 41 页</h1>
    <div class="content">　　陷谷二穴。木也。在足大指次指外间本节后陷中。去内庭二寸。针三分。留七呼。灸三壮。

　　冲阳二穴。在足跗上。去陷谷三寸。针五分。灸三壮。素注、跗上五寸骨间动脉。刺三分。千云、跗上五寸骨间。去陷谷三寸。（一云二寸。）

　　解溪二穴。火也。在冲阳后寸半腕上陷中。（明下云。在系鞋处。）针五分。灸三壮。

　　素注、在冲阳后二寸半。

　　新校正云、刺疟注作三寸半。二注不同。当从甲乙经作寸半。

　　丰隆二穴。在外踝上八寸下廉 外廉陷中。针三分。灸三壮。明下云、七壮。

　　下廉二穴。一名下巨虚。在上廉下三寸。当举足取穴。针八分。灸三壮。明云、上廉下三寸。两筋两骨罅陷宛宛中。蹲地坐取之。针六分。得气即泻。甲乙云、针三分。灸三壮。主小肠气不足。面无颜色。偏风热风。冷痹不遂。风湿痹。灸亦良。日七七壮。素注、足阳明与小肠合。在上廉下三寸。针三分。

　　手阳明亦有下廉。此乃足下廉也。

　　条口二穴。在廉上一寸。举足取之。针五分。明云、在上廉下一寸。针八分。灸三壮上廉二穴。一名上巨虚。在三里下三寸。当举足取之。灸三壮。针三分。甄权云、治脏气不中。针八分。得气即泻。灸大良。日七壮。下云、三壮。素注、在三里下三寸。又云、在膝手阳明亦有上廉。此乃足上廉也。

　　三里二穴。土也。在膝下三寸 外廉两筋间。（一云： 骨外大筋内。）当举足取之。秦承祖羸瘦、七伤虚乏、胸中瘀血、乳痈。外台明堂云、人年三十以上。若不灸三里。令气上冲目。所以三里下气也。（明同。）灸三壮。针五分。明云、针腹背每须去三里穴。针八分。留十呼。泻七吸。日灸七壮。止百壮。素注、刺一寸。在膝下三寸 骨外廉两筋肉分间（指云按之太冲脉不动。）

　　手有三里。此亦曰三里。盖足三里也。铜人云、在膝下三寸。明堂素问注皆同。人多不能求也。予按明堂有膝眼四穴。盖在膝头骨下两旁陷中也。又按铜人等经有犊鼻穴。盖在膝膑下侠罅大筋中也。又按铜人有膝关二穴。盖在犊鼻下二寸陷中也。而新校正素问注巨虚下廉云三里在犊鼻下三寸。则是犊鼻之下三寸。方是三里。不可便从膝头下去三寸为三里穴也。

　　若如今人之取穴。恐失之太高矣。（千云：灸至五百壮。少亦一二百壮。）

　　犊鼻二穴。在膝膑下 侠解（明堂作罅。）大筋中。治膝中痛不仁。难跪起。膝膑肿溃者。不可治。不溃者可疗。若犊鼻坚硬。勿便攻。先以洗熨。即微刺之愈。明云、针三分。灸三按素问刺禁云、刺膝膑出液为跛。犊鼻在膝膑下 。用针者不可轻也。

　　梁丘二穴。在膝上二寸。（明云三寸。）两筋间。灸三壮。针二分。明云、五分。

　　明堂作三寸。铜人千金皆作二寸。千金注谓或云三寸。姑两存之。

　　阴市二穴。一名阴鼎。在膝上三寸伏兔下陷中。拜而取之。针三分。不可灸。明下云三壮。千注二十卷云、在膝上当伏兔下行二寸。临膝取之。（又云。膝内辅骨后大筋下小筋铜人云。不可灸。明堂乃云灸三壮。岂以禁穴许灸一壮至三壮耶。

　　伏兔二穴。在膝上六寸起肉。正跪坐取之。一云、膝盖上七寸。针五分。不可灸。明云、妇人八部诸病。通针三分。

　　髀关二穴。在膝上伏兔后交分中。针六分。明云、灸三壮。

　　膝眼四穴。在膝头骨下两旁陷中。主膝冷疼不已。针五分。留三呼。泻五吸。禁灸。（有人膝肿甚。人为灸此穴。遂致不救。盖犯其所禁也。）

　　铜人无此四穴。明堂有之。故附入于此。

　　针灸资生经第一

　　足少阴肾经左右二十穴

　　足少阴肾经左右二十穴　涌泉二穴。木也。一名地冲。在足心陷中。屈足卷指宛宛中。灸三壮。针五分。无令出淳于意云、汉北齐王阿母患足下热、喘满。谓曰：热厥也。当刺足心。立愈。明云、灸不及针。若灸、废人行动。

　　下云、在脚心底宛中白肉际。灸三壮，素注、刺三分。千注肝脏卷云、在脚心大指下大筋。

　　（史记济北王阿母足热而懑。淳于意曰。热厥也。刺足心各三所。案之无出血。病已。病得之饮酒大醉。）

　　然谷二穴。火也。一名龙渊。在内踝前起大骨下陷中。灸三壮。针三分。不宜见血。

　　素注、刺三分。

　　刺此多见血。令人立饥饮食。千注妇人方云、在内踝前直下一寸。

　　太溪二穴。土也。在内踝后跟骨上动脉陷中。灸三壮。针三分。

　　大钟二穴。在足跟后冲中。灸三壮。针二分。留七呼。

　　水泉二穴。去太溪下一寸。在内踝下。灸五壮。针四分。

　　照海二穴。阴跷脉所生。在内踝下。针三分。灸七壮。（千云：在内踝下四分。）明上云、阴跷二穴。在内踝下陷宛中。针三分。灸三壮。下云、阴跷二穴。在内踝下陷中。灸三壮。

　　千云、内踝下容爪甲。

　　明堂上下经有阴跷穴。而铜人无之。惟有照海穴。亦在内踝下。与阴跷同。而未知其故。予按素问气穴论、阴阳跷穴在内踝下。是谓照海。阴跷所生。则与铜人照海穴合矣。则是阴跷即照海也。故附阴跷于照海之末。

　　复溜二穴。金也。一名昌阳。一名伏白。在内踝上二寸动脉陷中。针三分。留三呼。灸五壮。明云、七壮。

　　交信二穴。在内踝上二寸。少阴前太阴后。廉前筋骨间 。灸三壮。针四分。留五呼。

　　下云、内踝上二寸。后廉筋骨陷中。素气穴论、踝上横二穴。注云、内踝上者、交信穴也。

　　按素问气府论阴跷穴注云、谓交信也。在内踝上二寸。少阴前太阴后筋骨间阴跷之 。

　　窃意阴跷即交信也。至气穴论阴阳跷穴注乃云、阴跷穴在内踝下。是谓照海。阴跷所生。则是阴跷乃照海。非交信矣。故明堂下经既有交信穴在内踝上。又出阴跷穴在内踝下。上下不同。

　　盖二穴也。但不知素问之注何故前后自异。学人毋信其一注。而不考其又有一注也。

　　筑宾二穴。在内踝上 分中。灸五壮。针三分。明云、在内踝上。灸三壮。

　　阴谷二穴。水也。在膝内辅骨后大筋下小筋上。按之应手。屈膝乃取之。灸三壮。针四分。留七呼。

　　针灸资生经第一

　　足太阳膀胱经左右三十六穴

　　足太阳膀胱经左右三十六穴　至阴二穴。金也。在足小指外侧。去爪甲角如韭叶。针二分。灸三壮。

　　通谷二穴。水也。在足小指外侧本节前陷中。灸三壮。针二分。

　　束骨二穴。木也。在足小指外侧本节后陷中。灸三壮。针三分。

　　京骨二穴。在足外侧大骨下赤白肉际陷中。按而得之。针三分。灸七壮。明云、五壮。素注、三壮。

　　申脉二穴。阳跷脉所出。在外踝下陷中容爪甲白肉际。针三分。千云、申脉在外踝下陷中。明上云、阳跷二穴。在外踝前一寸陷宛中。针三分。素气穴注、阳跷穴是谓申脉。阳跷所出。在外踝下陷中。新校正云、按刺腰痛篇注、在外踝下五分。缪刺论注、外踝下半寸容爪甲。

　　明堂上经有阳跷穴。而铜人无此穴。惟有申脉二穴。阳跷脉所出。在外踝下陷中。与阳跷穴同。而未知其故。予按素问气穴论阴阳跷穴注云、阳跷穴是谓申脉。阳跷所出。在外踝下陷中。以与铜人申脉穴合。是则阳跷即申脉也。故附明堂阳跷于申脉之后。

</div>
    <div class="pagination">
<a href="针灸资生经_page10.html">上一页</a><span>...</span><a href="针灸资生经_page6.html">6</a><a href="针灸资生经_page7.html">7</a><a href="针灸资生经_page8.html">8</a><a href="针灸资生经_page9.html">9</a><a href="针灸资生经_page10.html">10</a><span class="current-page">11</span><a href="针灸资生经_page12.html">12</a><a href="针灸资生经_page13.html">13</a><a href="针灸资生经_page14.html">14</a><a href="针灸资生经_page15.html">15</a><a href="针灸资生经_page16.html">16</a><span>...</span><a href="针灸资生经_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
