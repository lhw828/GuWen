<!DOCTYPE html>
<html>
<head>
    <meta charset="UTF-8">
    <title>华佗神方 - 第 78 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 78 页/共 81 页</h1>
    <div class="content">　　去皮脐，线穿阴干，或日中曝之亦可，收藏候用。

　　卷二·十

　　二○○○八·华佗种空青秘法

　　空青为点眼神药，天产者极不易得，今以人工种之，其效与天产者不殊。方用：朴硝半钱 白蒺藜 龙胆草各一分 仙灵脾叶 旋复花各一钱共为未，以黄泥一块如拳大，同药和匀，水调似软饭，作成土饼。用太平钱五枚，按五方排定，于光面书金、木、水、火、土五字，所写字向下，钱字向上，随五方安之。用 砂如豆大，每钱安四块，在四字孔罅中，须要干黄土上，顺着土饼，覆以新砂盆，又将燥黄土覆盆，冬月十日，夏月五日，取出。于钱上摘取下，细研入药，不可老，亦不可嫩，须得中也。

　　卷二·十

　　二○○○九·华佗炼钟乳秘法

　　本品能强阴益阳，通百节，利九窍，补虚劳，下乳汁，服之令人阳气暴充，饮食倍进，形体壮盛。选择法不问浓薄，但令颜色明净光泽者，即堪入炼。惟黄赤二色者不堪用。炼时置一斤于金银器中，则以大铛着置乳器于其中，令没，煮之常令如鱼眼沸，水减更添。若薄乳，三日三夜；若雁齿及浓肥乳管，七日七夜。俟乳色变黄白，即熟，如疑生更煮，满十日为佳。煮讫出金银器，其铛内水尽黄浊，弃之，勿令人服。更着清水还纳上件乳器，煮之半日许，出之，其水犹清，不变即止，乳无毒矣。

　　卷二·十

　　二○○一○·华佗研钟乳秘法

　　取所炼钟乳，于瓷器中用玉锤捣令碎，着水研之，水尽更添，常令如稀泔。上乳细者皆浮在上，粗者沉在下，复绕锤研之易碎，满五日状如乳汁，至七、八日其乳放白光，非常可爱。取少许置臂上试之，状如检书中白鱼滑，自然白光出，便以浇之，不随水落，便熟。若得水而落者便生。更须研之，以不落为度。熟已澄取曝干，丸散任意服之。

　　卷二十一

　　华佗养性服饵法神方

　　卷二十一

　　二一○○一·华佗茯苓酥神方

　　本品主除万病，久服能延年。制法取上品茯苓，连皮干蒸，取出以汤淋之，俟色白味甘为度。曝干捣筛，得三斗。取陈酒一石，蜜一斗，和茯苓末。入容一石五斗之瓮中，熟搅之百遍，密封勿令泄气。冬日五十日，夏日二十一日，其酥即浮于酒上，接取酥饮之，味甘美如甘露。亦可作饼，大如掌，空屋中阴干。服一饼，能终日不饥。

　　卷二十一

　　二一○○二·华佗杏仁酥神方

　　本品主治万病，除诸风虚劳及感冷。制法取味极甘香之家杏仁一石（切忌用山杏仁因有大毒能杀人也）。须择其颗粒完全者，去皮尖微炒，捣作细未。取美酒两石，研杏仁取汁，得一石五斗，再以蜜一斗，拌杏仁汁，煎令极浓，与乳相似。纳两石瓮中搅之，密封泥，勿令泄气。与上茯苓酥同法。三十日看之，酒上出酥，接取酥，纳瓷器中封之。取酥下酒，别封之。团其药如梨大，置空屋中干之。服之令人断谷。

　　卷二十一

　　二一○○三·华佗地黄酒酥神方

　　本品能令人发白更黑，齿落重生，脑髓满实，还年却老，行及奔马，久服令人有子。制用粗肥地黄十石，切捣取汁三石，麻子一石，捣作末，以地黄汁研取汁二石七斗，杏仁一石，去皮尖，两仁者佳，捣作末。以麻子汁研取汁二石五斗，乃以曲末三斗，浸入地黄等汁中七日。以米三石，分作三次投下，凡阅三日一投。如酿酒法，熟后密封三七日，其酥在酒中色黄如金，以物接取，可得九升，然后取酒封之。服法宜先食糟，糟尽乃服酒及酥，每服酒一升，酥一匙，乘温服之。

　　卷二十一

　　二一○○四·华佗杏子丹神方

　　本品久服，可避谷。制用上粳米三斗，淘净沙炒作饭，曝干捣筛。杏仁三斗，须择取二仁者，去皮尖曝干，捣碎，以水五斗，研取汁，味尽乃止。上二味先煎杏仁汁，令如稀面糊，置铜器内。粳米如稀粥，煎以 火，自旦至夕，搅勿停手，候水气尽，则出之，阴干纸贮。

　　用时以暖汤二升，纳药如鸡子大，置于汤中，停一炊久，任意取食。

　　卷二十一

　　二一○○五·华佗天门冬丸神方

　　凡天门冬苗作蔓有钩刺者是。采得后当以酢浆水煮之使湿，去心皮曝干，捣筛，以水蜜中半和之，仍更曝干，又捣末，水蜜中半和之，更曝干。每取一丸含之，有津液辄咽之，常含勿绝，行亦含之，久久自可绝谷，禁一切食，仅能食大麦。

　　卷二十一

　　二一○○六·华佗云母丸神方

　　云母粉 石钟乳（炼） 白石英 肉苁蓉 石膏 天门冬（去心） 人参 续断 菖蒲 菌桂泽泻 秦艽 紫芝 五加皮 鹿茸 地肤子 薯芋 石斛 杜仲（炙） 桑寄生 细辛干地黄 荆花 柏叶 赤翦 酸枣仁 五味子 牛膝 菊花 远志（去心） 萆 茜根 巴戟天 赤石脂 地黄花 枸杞子 桑螵蛸 茯苓 子 天雄（炮去皮） 山茱萸 白术菟丝子 松实 黄 麦门冬（去心） 柏子仁 荠子 冬瓜子 蛇床子 决明子 菥 子车上各等分捣筛，蜜丸如梧子大。先服十丸，渐至二十丸，日三。当勤相续，不得废缺，百日始满。久服延年益寿，强身健体，聪强耳目，流通营卫，补养五脏，调和六腑颜色，充壮，不知衰老。

　　卷二十一

　　二一○○七·华佗松脂神方

　　松脂五斤，灰水煮三十遍，浆水煮三十遍，清水煮三十遍；茯苓五斤，灰水煮十遍，浆水煮十遍，清水煮十遍；生天门冬去心皮，曝干，捣作末；真牛酥三斤，炼十三遍；白蜜三斤，煎令沫尽；蜡三斤，炼三十遍。

　　上捣筛以铜器重汤上，先纳酥，次下蜡，次下蜜，候消讫，乃下诸药。急搅之勿住手，务令极匀。内瓷器中密封，勿令泄气。欲服之宜于先一日不食，至翌日进美食，令大饱。然后绝食，即服二两，二十日服四两。又二十日后服八两。

　　卷二十一

　　二一○○八·华佗轻身神方

　　茯苓 桂心上二味等分为末，炼蜜和酒，服如鸡子黄许大，一日三丸，一日服三次。

　　卷二十一

　　二一○○九·华佗不老延年神方

　　雷丸 防风 柏子仁上三味，等分为末，酒服方寸匙，日三。六十以上人亦可服二匙。久服延年益精补脑。

　　未六十太盛，勿服。

　　卷二十一

　　二一○一○·华佗菖蒲膏神方

　　本品主治症癖、咳逆、上气、痔漏等病，最良。久服能延年益寿，耳目聪明，智能日增。

　　并令人肤体充肥，光泽腴润，发白更黑，身轻目敏，行走如风，填骨髓，益精气。服一剂，寿百岁。制法：于二月八日采取肥实白色节间可容指之菖蒲，阴干去毛距。择吉日捣筛，以一两为一剂。以药四分，蜜一分半，酥和如稠糜柔弱，令极匀，纳瓷器中，密封口，埋谷聚中一百日。欲服此药，宜先服泻剂，或吐剂，候吐痢讫，取王相日平旦，空腹服一两，含而咽之，有力能渐消，加至三二两。服药至辰巳间，药消讫，可食粳米乳糜，更不得食他物。

　　若渴可饮热汤少许。日一服，一生忌羊肉、熟葵。

　　卷二十一

　　二一○一一·华佗耆婆汤神方

　　本剂主治大虚，冷风，羸弱无颜色。制用：酥一斤（炼） 生姜一合七·薤白三握（炙令黄） 酒二升 白蜜一斤（炼） 油一斤 椒一合 胡麻仁一升 橙叶一握（炙令黄） 豉一斤 糖一升上先以酒渍豉一宿，去滓，内糖蜜油酥于铜器中煮沸，令匀。次纳薤姜煮令熟，次纳椒橙叶、胡麻煮数沸，取出纳瓷器中密封。空腹吞一合，如人行十里，更一服，冷者加椒。

</div>
    <div class="pagination">
<a href="华佗神方_page77.html">上一页</a><span>...</span><a href="华佗神方_page73.html">73</a><a href="华佗神方_page74.html">74</a><a href="华佗神方_page75.html">75</a><a href="华佗神方_page76.html">76</a><a href="华佗神方_page77.html">77</a><span class="current-page">78</span><a href="华佗神方_page79.html">79</a><a href="华佗神方_page80.html">80</a><a href="华佗神方_page81.html">81</a><a href="华佗神方_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
