<!DOCTYPE html>
<html>
<head>
    <meta charset="UTF-8">
    <title>太平圣惠方 - 第 402 页/共 791 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平圣惠方 - 第 402 页/共 791 页</h1>
    <div class="content">　　上以芦管吹两耳。取其人发二七茎作绳。 入鼻中。又割雄鸡冠血。以管吹纳鼻中。

　　治卒魇方。

　　雄黄细研。以芦管吹入两鼻中。桂心末亦得。

　　又方。

　　上以菖蒲末吹两鼻中。以桂末纳于舌下。亦得。

　　又方。

　　上以麝香一脐。置枕头边佳。

　　又方。

　　上以雄黄如枣核大。系于左臂。令人终身不魇昧也。

　　又方。

　　上枕犀角枕佳。

　　又方。

　　上以木香纳枕中。并带之佳。

　　又方。

　　上取韭捣。以汁滴鼻中。冬月可取根汁。灌于口中。

　　卷第五十六

　　治鬼魅诸方

　　夫鬼魅者。是鬼物所魅。则好悲。或心乱如醉。如狂言惊怖。面壁悲啼。梦寐喜魇。或与鬼神交通。病苦。乍寒乍热。心腹满。短气不能食。此魅之所致也。

　　治五脏六腑。气少。亡魂失魄。五脏不安。忽喜忽悲。恐怖如有鬼物。皆发于大惊。及雄黄（一两细研） 黄芩（半两） 黄连（一分去须） 黄柏（一分锉） 川大黄（半两锉碎微炒）茱萸（半两）蒲黄上件药。捣细罗为散。每服。不计时候。以温酒调下一钱。日三服。不瘥。稍增至二钱服。

　　绝一切魑魅魍魉。大杀鬼丸方。

　　虎头骨〔三十两（三两）〕 雄黄（一两细研） 鬼臼（一两去须） 天雄（一两去皮脐） 皂荚（一两去皮及子） 芜荑（一两） 藜芦（六两去芦头）上件药。捣罗为末。炼蜜和丸。如杏核大。主伏尸恶为患者。烧一丸安室四角。热疾时气。烧一丸安床头边。牛马疫疾。一丸安鼻中。

　　治狂邪鬼魅。妄语狂走。恍惚不识人。杀鬼丸方。

　　朱砂（一两细研） 雄黄（一两细研） 白龙骨（一两） 犀角屑（半两） 鬼臼（一两去须）赤小豆〔半（一）两〕 鬼箭羽（一两） 芫青（二十枚） 桃仁（五十枚）上件药。捣罗为末。更研令匀。以蜡和丸。如弹丸大。绛囊盛之。系臂上。男左女右。

　　小儿系项颈下。合药之时。勿令妇人鸡犬见。

　　又方。

　　虎爪 朱砂（细研） 雄黄（细研） 鳖爪 以上各一两上件药。捣细罗为散。以松脂消和丸。如莲子大。每夜堂中烧一丸。

　　治鬼魅方。

　　由跋根（一分） 金牙（一分） 防葵（一分） 莨菪子（一分水淘去浮者水煮令出芽曝干炒令黄黑色）上件药。捣细罗为散。每服空心。以温酒调下一钱。欲令病者见其鬼。增防葵一分服之治患鬼气。出鬼毛方。

　　独颗蒜〔十（一）枚〕 雄黄（一钱） 杏仁（一分汤浸去皮尖双仁）上件药。都研为丸。如麻子大。每日空心。以粥饮下三丸。静坐少时。鬼毛自爪甲中出矣。

　　卷第五十六

　　治猫鬼诸方

　　夫猫鬼者。云是老狸野物之精。变为鬼惑。而依附女人。人蓄事之。如聚蛊也。以毒害人。其病状。结心腹刺痛。蚀人五脏。吐利血而死也。

　　治猫鬼。眼见猫狸。及杂有所闻。相思丸方。

　　相思子（一枚） 蓖麻子（一枚） 巴豆（一枚去皮心） 朱砂末（一字） 蜡（一分）上件药。合捣令熟。先取麻子许大含之。即以灰围患人前头。旋吐药于灰中。吐尽即止灰上作十字。其猫鬼皆死。

　　治猫鬼野道病。歌哭不自由方。

　　上以五月五日。自死赤蛇。烧作灰。研令细。平旦用井华水服二（一）钱。

　　又方。

　　上腊月猪脂。小儿头发灰相和。热酒调下一钱。

　　卷第五十六

　　治热诸方

　　夫夏月炎热。人冒涉途路。热毒入内。与五脏相并。客邪炽盛。郁阳气暴壅。经络不通。故奄然闷绝。谓之 。然此乃外邪所击。真脏宣则苏也。夫热 不得太冷将息。得冷即困。此谓外卒以冷触其热。

　　发。故闷绝而死也。

　　治热 心闷方上以温汤与饮之。亦可以橘皮甘草等分煮饮。稍稍咽之。勿顿使多。但以热土。及熬热灰土壅其脐上佳。

　　又方。

　　上浓煮蓼。取汁一大盏。分二服饮之。愈。

　　又方。

　　上生地黄汁一中盏。温暖服之。

　　又方。

　　上取面一两。以温水一中盏。搅和服之。

　　又方。

</div>
    <div class="pagination">
<a href="太平圣惠方_page401.html">上一页</a><span>...</span><a href="太平圣惠方_page397.html">397</a><a href="太平圣惠方_page398.html">398</a><a href="太平圣惠方_page399.html">399</a><a href="太平圣惠方_page400.html">400</a><a href="太平圣惠方_page401.html">401</a><span class="current-page">402</span><a href="太平圣惠方_page403.html">403</a><a href="太平圣惠方_page404.html">404</a><a href="太平圣惠方_page405.html">405</a><a href="太平圣惠方_page406.html">406</a><a href="太平圣惠方_page407.html">407</a><span>...</span><a href="太平圣惠方_page403.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
