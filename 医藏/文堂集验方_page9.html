<!DOCTYPE html>
<html>
<head>
    <meta charset="UTF-8">
    <title>文堂集验方 - 第 9 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文堂集验方 - 第 9 页/共 35 页</h1>
    <div class="content">　　〔解果毒〕 麝香一分煎汤服。或猪骨烧灰。水调服。 多吃白果成疯者。用白鲞骨煎汤服。 小儿多食菱成病者。用龟肉煮食即愈。

　　〔解中蛊毒〕 嚼白矾反甜。食黄豆不腥。吐唾于水内，沉下水底。乃是中蛊。或令含黑豆。豆胀皮脱者为蛊。国中在上膈者。急以白矾。建茶。（各三钱）新汲水调下。得吐出毒物即解不净再服。或服青油取吐。遇有蛊之处。见饮食上有蛛丝者勿食。先用炙甘草一寸。

　　嚼咽下。然后饮食即中蛊。仍吐出。再以炙甘草。生姜。（各二三两）水煎。日三服。

　　〔酒毒〕 醉后经日不醒。用大黑豆。（一升）煮汁。温服。即至将死。服之即效。 有因酒醉而气绝者。用尿桶洗去浮垢。急以滚水浇在桶内。片时取其清汁。缓缓灌入口中咽下。

　　鼻〔烧酒醉死〕 锅盖上气水半盏灌下。再以冷污泥搭胸前。燥即再搭。直至泥湿即效。

　　〔解食自死六畜毒〕 犀角磨浓汁。饮之即解。 豆豉煎浓服。或雄鼠屎。（两头尖者是。）研末。和水服。或饮人乳二碗皆效。

　　〔食牛肉毒〕 猪牙。（ 灰。） 水调服。或甘草汁亦效。 多食马肉毒。用芦根煎汁服。或多吃好酒亦解。皆忌饮水。 误食牛马生疔肉。用生菖蒲擂酒服。 菊叶（或花或根。）

　　捣〔食狗肉毒〕 心下坚。或腹胀。口干。忽发热妄语。用芦根汁煮服。 凡食肉不消。

　　仍饮本畜汁或脑即消。

　　〔食猪肉伤〕 杏仁煎汁饮。或韭菜汁煮服。或朴硝煎汤服皆效。 食物中未知何毒。

　　用苦参煎汁饮。令吐出自安。

　　〔多食禽鸟毒〕 生白扁豆。（研末。）冷水调服。 误食鸟兽中药箭死者毒。用黑大豆煮汁。入盐少许服。

　　〔多食鸡蛋伤〕 米醋饮三四口即消。

　　〔解河 鱼毒〕 香油一碗灌之。吐出即解。 橄榄煎汁。或芦根。粪清。皆可救之。

　　〔如诸鱼毒〕 只用橄榄煎汁饮。或用橘皮煎浓。冷服即消。（鱼无腮及腮大者有毒。

　　如鳖肚下有红藻文者有毒。）

　　〔解蟹毒〕 紫苏生姜煎汁饮。 大蒜汁。或黑豆煮汁。皆可解。误同柿吃。大吐泻不止者。磨木香汁灌之即止。

　　〔解食鳖毒〕 饮蓝汁数碗即安。无蓝用靛青水亦可。

　　〔解食蚂蝗〕 多吃芹菜者有此疾。空腹时食黄泥小圆数枚。即从大便中出。

　　〔误食水蛭〕 食蜜即化为水。 凡井中生蛭。以白马骨投之即消。 误食诸虫。以香油灌之。取吐即消。

　　〔误食蜈蚣毒〕 舌头肿胀。以鸡冠血生饮之。伤损则用血涂上即消。 如误食毒物。

　　肚痛欲死者。用鸡蛋。（一枚）煮熟。连壳切开。将半 入纹银一块。（或小银器。）于蛋黄内。

　　将蛋合在肚脐上缚定一时。银上有黑色。易换二三次止痛。如食久不能吐者。以熟鸡蛋入朴硝同捣为糊服下。肚泻后即安。 凡饮食虑有毒者。入麻油多煮可解。

　　〔一切食毒〕 不知中何毒。一时无药可解者。荠 。生甘草。（各二两）水煎待冷。

　　入白蜜少许。分三次服。

　　〔解闷香〕 触之昏迷不省者。饮冷水即醒。

　　卷二

　　血症

　　〔总论〕 血症有吐血。唾血。咳血。衄血之别。大抵多属于热。盖脏腑有热火逼之。

　　然后血涌溢而出也。吐血即呕血。属胃经兼肝经。多因酒过。或食热物太过。或劳伤用力太过。也有瘀血紫黑色者。吐之无妨。若鲜红者。则火太盛。若劳伤而吐者。未尽属火也。唾血咯血。出于肾经兼脾经。因色欲太过者。多咳血。嗽血。出于肺经兼肝经。乃酒色怒气。

　　种种不节。咳嗽有痰。痰中带血也。 血鼻中出血也。属肺经兼肝经。治法须究其因。若饮食过饱。负重伤胃而吐者。调胃安血。思虑伤心。积热而吐衄者。须补益心志。积热则清之。

　　如气郁则顺之。脉宜沉细。不喜浮数。吐而不咳易治。唾中带红丝者难医。为有内损也。有因怒气伤肝。肝木火旺。侵克脾土。致肝不能藏血。脾不能统血。忽然血晕。不省人事。吐血至升斗者。一时切勿用寒凉之剂。及骤用补药。先服童便二三碗。得血止瘥安。次用归身。

　　丹参。丹皮。生地。熟地。远志。枣仁。茯苓。（各一钱半）炙甘草。（五分）水煎浓。和童便一盏服。临卧用广西真山羊血。每服三分。引血归源。不过三服。其血自止。然后徐用气血兼补之剂。宿疾自霍然矣。

　　〔吐血不止〕 白茅草根水煎服之。（按白茅草根除肠胃中客热。止吐血。消瘀血。利小便。凡劳伤而中气虚者。常服最有益。味甘平无毒。） 白薄纸五张烧灰。水服立效。此方甚奇。 蒲黄。生地。（各一两）忌铁器。水煎。再用藕节七个。捣汁入药。食后温服。 韭菜根于净石臼内木杵捣烂。入童便在内。布帛滤去渣。只将汁与便以碗盛之。置火边令热。

　　浊者俱下不用。只取汁便之轻者。服之立效。 嫩荷蒂七个。擂水服之甚佳。 经霜败荷叶烧存性。研末。新汲水调服二钱。（按本草荷叶灰止吐血。莲房灰止泻血。）

　　〔血热妄行〕 生荷叶。生艾叶。生侧柏叶。鲜生地各等分捣烂。丸如鸡子大。每一丸水煎去渣服。 不拘吐血鼻血。妄行不止。鲜生地二三斤。取汁服即止。如病久者。用干生地煎浓。日饮三五次即效。

　　〔酒伤吐血〕 饮酒过多。热积胸膈。以致吐衄。葛花。（二两）川黄连。（四两）俱为末。以大黄末。（熬膏为丸。如桐子大。）每服百丸。温汤下。

　　〔妇女吐血不止〕 益母草捣汁一盏。和童便半盏。顿热服。如无鲜者。以干者二两。

　　煎汁和服。（或用韭菜连根取汁。合服同效。）

　　〔血喷成升斗者〕 花蕊石。（不拘多少。 存性研如粉。）每用二三钱。用童便一盏顿温。食后调下。止后。用人参煎汤补之。须熟睡一觉即安。 如吐出瘀血至升斗。及跌打损伤瘀血冲心。与女人血崩等症。用真广西山羊心血。每服三分。用无灰陈酒下。立见神效。

　　〔久嗽以致吐血〕 鲜桑白皮。（一斤米泔水浸刮去黄皮）锉细。入糯米四两焙干。同捣为细末。每服二钱。米饮调下。以好为度。

　　〔吐血咳嗽〕 藕节汁。梨汁。茅草根汁。萝卜汁。鸡冠油。麻油各四两。煎膏早晚服即愈。 真阿胶。（五钱蛤粉炒）天冬。（去心一两）川贝母。（水洗去心五钱）白茯苓。（五钱）杏仁。（汤泡去皮尖炒黄五钱）甘草。（五钱）俱为末。炼蜜丸如龙眼核大。不时噙化一丸。

　　〔夜热咳嗽口燥吐血初起〕 枯黄芩四两。用猪胆三个。取汁拌匀。饭锅上蒸透晒干三次。为末。米糊为丸。每服二钱。空心白汤下。轻者四两，重者一斤。无不全愈。

　　〔痰中带血〕 肺热咳嗽初起。萝卜汁半盏。入盐少许。服之立效。如因虚损而起者。

　　童便和竹沥服之即止。

　　〔咯血〕 （喉中常有血腥。一咯血即出是也。或鲜或紫。又如细屑者皆是也。） 白芨一两。藕节五钱。各切片焙燥为末。每服一钱。白汤调下立效。 新丝绵烧灰五分。好酒下即效。 嗽久虚劳咯血。五倍子炒研细。每服五分。渐加至一钱。茶调匀。米饮下。

　　〔心肺受热受暑吐血〕 真桑黄每用三五钱煎汤服。以好为度。 枯黄芩。（二两）桑皮。（一两）水法为丸。每服二钱白汤下。日二服。以好为度。

　　〔妊娠吐血〕 马屁勃研末。浓米汤调服五分即止。

　　〔鼻血不止〕 好陈酒烫热。自足浸至膝腕。以汗出为度。凶者浸至半身。再无不止。 栗壳。（烧存性研末）米饮调下二钱立止。 刀刮指甲细末。吹入鼻中立止。 本人头发烧灰。

　　吹入鼻中立止。（或乱发烧灰存性。去火毒。井水调下一钱五分。并用少许吹入鼻即止。） 纹银一锭。烧红烫足心。或用红线一根。紧扎手上中指中节。右鼻扎左指。左扎右。皆立止。 大蒜头捣烂。浓涂足心即止。附子末酒调涂足心亦效。纸燃蘸麻油入鼻取嚏即止。（有人一夕衄血盈盈。用此而效。） 白纸一张八折。水湿铺于头顶上。用熨斗微熨之立止。 用小豆大艾丸灸项后发际两肋中间。即常人括痧处。三壮立止。（盖血自此入脑注鼻中出也。） 久衄虚者。用栗壳灰。（二钱）人参末。（五分）黄连末。（一钱）人乳调服立效。 人乳。童便。各一杯。和酒少许。顿热服立止。好后多服润肺之剂。或用枇杷叶刷去毛蜜炙泡汤当茶吃。久服不再发。

</div>
    <div class="pagination">
<a href="文堂集验方_page8.html">上一页</a><span>...</span><a href="文堂集验方_page4.html">4</a><a href="文堂集验方_page5.html">5</a><a href="文堂集验方_page6.html">6</a><a href="文堂集验方_page7.html">7</a><a href="文堂集验方_page8.html">8</a><span class="current-page">9</span><a href="文堂集验方_page10.html">10</a><a href="文堂集验方_page11.html">11</a><a href="文堂集验方_page12.html">12</a><a href="文堂集验方_page13.html">13</a><a href="文堂集验方_page14.html">14</a><span>...</span><a href="文堂集验方_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
