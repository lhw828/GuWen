<!DOCTYPE html>
<html>
<head>
    <meta charset="UTF-8">
    <title>本草易读 - 第 69 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 69 页/共 194 页</h1>
    <div class="content">　　黄 建中汤

　　方见上。

　　治虚劳里急，悸衄腹痛，夜梦失精，四肢酸痛，手足烦热，咽干口燥，诸不足者。（十三。）

　　黄 当归 白芍 桂枝 防风 姜 枣治手足一身麻木。（十四。）

　　黄 苍术 独活 防风 升麻 葛根 炙草 白芷 川椒 姜 枣 葱忌冷物。治鼻不闻香臭。（十五。）

　　本草易读卷三

　　人参第三

　　忌铁。茯苓为使，畏灵脂，恶皂角、黑豆、紫石英、人尿、卤碱，反藜芦。按交

　　泰丸参皂同用，是恶而不恶也。疗月闭参灵并剂，是畏而不畏也。

　　味甘，微苦，无毒。入脾胃二经。续气通脉，止渴生津。汗后肤热，痢久身凉，非此莫疗；脉微欲绝，血脱欲死，非此罔救。回阳于气几息，益气于热所伤。面赤黑，气壮肺热，脉长实滑数有力者无用；面白黄，气微肺寒，脉虚大细弱无力者，宜用也。

　　生上党山谷及辽东。辽东即高丽参也。二八月采，勿令见风，根如人形者良。上党即潞州也。民以人参为地方害，不复采取。今所用者，皆是辽参。亦可收子，于十月下种，如种菜法。秋冬采者坚实，春夏采者虚软，非地产有虚实也。辽参连皮者，黄润色如防风，去皮者，坚白如粉。伪者皆以沙参、荠 、桔梗造作乱之。体虚无心味淡者，沙参也；体虚无心者，荠也；体坚有心味苦者，桔梗也；体实有心味甘微苦者，人参也。

　　产后喘、经闭者，为末，煎苏木冲服。（验方第一。）

　　喘急欲绝，水煎服或末服。（第二。）

　　产后不语，同菖蒲、莲肉煎服。（第三。）

　　产后秘塞，同麻仁、枳壳蜜丸服。（第四。）

　　闻雷即昏，同当归、麦冬、五味煎膏服。（第五。）

　　厥逆烦躁，脉微欲绝，同胆星煎服。（第六。）

　　产后感寒，厥逆腹痛，脉伏，同姜、附煎。（第七。）

　　小儿风痫，螈 ，同蛤粉、辰砂，猪心血丸服。（第八。）

　　小儿惊后瞳斜，同阿胶煎服。（第九。）

　　小儿多困，同冬瓜仁、南星服。（第十。）

　　酒毒目盲，为末，苏木煎冲服。（十一。）

　　嗜酒生疽，同酒军为末，姜水下。（十二。）

　　狗咬肿痛，用桑火烧，末敷之。（十三。）

　　蜈咬蜂螫，嚼敷之。（十四。）

　　下痢噤口，同黄连、莲肉煎，细细呷之，一日尽剂。（十五。）

　　厥痢脉细，同附子、生姜、丁香煎服。（十六。）

　　牙缝出血，同赤苓、麦冬煎服。（十七。）

　　消渴，为末，鸡子清调服。（十八。）

　　吐下血涌，为末，同柏叶、芥穗、飞面，新水含服。（十九。）

　　吐血后困倦，同枣煎服。（二十。）

　　咳嗽吐血，同黄 、飞面、百合丸服，茅根汤下。（二十一。）

　　喘、咳嗽，血脉无力，为末，鸡子清合服，去枕仰卧。（二十二。）

　　痰咳，为末，同白矾以醋熬成膏，再炼蜜和收，每含豆许。（二十三。）

　　肺热声哑，同诃子为末噙咽。（二十四。）

　　心下硬，按之无，常觉胀膨，噫呃不除，同陈皮蜜丸服。（二十五。）

　　目珠陷塌，参、干姜、云苓、桂枝、首乌煎服。（二十六。）

　　归脾汤

　　人参 元肉 黄 白术 云苓（同二钱） 当归（一钱） 枣仁（一钱，炒） 远志（一钱） 甘草（五分） 木香（三分） 姜水煎服。治大便下秫米水，心旁胁间痛甚者。（九死一生之候。诸方第一。）

　　又方：单用元肉一味有生者，上大方可不必用。（第二。）

　　理中汤

　　人参 白术 干姜 炙草治胸痹，心痞胸满，胁逆抢心。（第三。）

　　理中丸

　　方同上。

　　治霍乱吐利，头身疼痛，寒多不用水者。（第四。）

　　四逆加参汤

　　甘草 干姜 附子 人参治霍乱利止脉微者。（第五。）

　　新加汤

　　桂枝 白芍 炙草 生姜 大枣 人参治汗后身痛，脉沉迟者。（第六。）

　　通脉四逆汤

</div>
    <div class="pagination">
<a href="本草易读_page68.html">上一页</a><span>...</span><a href="本草易读_page64.html">64</a><a href="本草易读_page65.html">65</a><a href="本草易读_page66.html">66</a><a href="本草易读_page67.html">67</a><a href="本草易读_page68.html">68</a><span class="current-page">69</span><a href="本草易读_page70.html">70</a><a href="本草易读_page71.html">71</a><a href="本草易读_page72.html">72</a><a href="本草易读_page73.html">73</a><a href="本草易读_page74.html">74</a><span>...</span><a href="本草易读_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
