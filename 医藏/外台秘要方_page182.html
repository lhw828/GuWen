<!DOCTYPE html>
<html>
<head>
    <meta charset="UTF-8">
    <title>外台秘要方 - 第 182 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 182 页/共 226 页</h1>
    <div class="content">　　右二十五味筛蜜和丸如梧桐子以酒下二十至三十丸忌如常法
　　删繁疗产妇劳虚或本来虚寒或产后血脉虚竭四肢羸弱饮食减少经水断絶血脉不通虚实交错泽兰补虚丸方
　　泽兰叶【九分】　石膏【八分研】　芎防　　　甘草【炙】当归【各七分】　白芷　　　防风　　　白术藁本　　　蜀椒　　　厚朴【炙】　　干姜桂心　　　细辛【各五分】
　　右十四味筛蜜丸如梧桐子酒下二十丸至三十丸日再忌如常法
　　古今録验泽兰丸疗产后风虚劳羸百病必效方泽兰叶【六分】　白芷　　　椒【汗】　　　芜荑藁本　　　细辛【各四分】　白术　　　栢子仁人参　　　桂心　　　防风　　　厚朴【炙】丹参【各五分】　芎防　　　甘草【炙】　　当归【各七分】干地黄【十分】
　　右十七味筛蜜和丸如梧桐子服二十丸至三十丸日再服【忌如常法】
　　产后风虚瘦损方四首
　　广济疗产后患风虚冷气腹内不调补益肥白悦泽方泽兰【七分】　　厚朴【炙】　　人参　　　石斛芜荑　　　续断　　　防风　　　桂心【各三两】芎防　　　白术　　　栢子仁　　五味子黄芪　　　逺志皮【各四分】赤石脂【六分】　干地黄【六分】甘草【六分炙】
　　右十七味末蜜丸如桐子以酒下二十丸至三十丸日再【忌如常法】
　　小品疗产后中风虚人不可服他药者一物独活汤主之及一物白鲜汤主之亦可与独活合煮之方
　　独活三两以水三升煮取一升分服奈酒者亦可酒水等煮之用白鲜皮亦依此法
　　千金云凡产后满百日乃可合防不尔至死虚羸百病滋长慎之凡妇人皆患风气脐下虚冷莫不由此早行房故也又产后七日内恶血不尽不可服汤脐下块散乃进羊肉汤痛甚切者不在此例后两三日消息可服泽兰丸比至满月丸药尽为佳不尔虚损不可平复也全极消瘦不可救者服五石泽兰丸又凡在蓐必须服泽兰丸补服法必七日外不得早服也妇人因产取凉太多得风冷腹中积聚百病竞起迄至于老百方疗不能差桃仁煎主之出蓐后服之妇人纵令无病每至秋冬须服一两剂以至年终常将服之
　　又桃仁煎疗万病妇人产后百病诸气方
　　桃仁一千二百枚去双仁尖皮熬令香
　　右一味务令极细熟以上上酒一斗五升研三四遍如作麦粥法以极细为佳内小长项瓷瓶中令满以面遍封之务取密内汤中煮一伏时不停火使瓶口常出汤勿令没药成温酒和服一匙日再丈夫服亦极妙
　　延年泽兰丸主产后风虚损瘦不能食令肥悦方泽兰【七分】　　当归【十分】　　甘草【七分炙】　藁本【三分】厚朴【三分炙】　食茱茰【三分】　芜荑【三分】　　白芷【三分】干姜【三分】　　芍药【三分】　　石膏【八分】　　人参【四分】栢子仁【四分】　桂心【四分】　　白术【五分】
　　右十五味筛蜜和丸如梧桐子大酒服十五丸日二加至二十五丸忌如常法
　　产后虚羸方三首
　　广济疗产后虚羸喘乏或乍寒乍热状如疟名为劳损猪肾汤方
　　猪肾【一具去脂四破】香豉【一升】　　白粳米【一升】　葱白【切一升】人参　　　当归【各二两】
　　右六味切以水一斗煮取三升去滓分服七合以意消息忌大肉热面蒜【出第三巻中崔氏云以水三斗煮取五升适寒温随便饮之】
　　救急疗产后羸瘦不复令肥白方
　　乌豆肥大者浄拭熬熟如造豆黄法去皮为屑下筛以腊月猪脂成链者和丸如梧桐子以酒下五十丸日再服一月内肥白也无所禁
　　古今録验疗产后诸病羸瘦欲令肥白饮食和调地黄羊脂煎方
　　生地黄汁【一升】生姜汁【五升】　羊脂【二斤】　　白蜜【五升】
　　右四味先煎地黄汁令余五升下羊脂煎减半次下姜次下蜜便以铜器盛着汤中煎令如饴状空肚酒一升取煎如鸡子大投酒中饮日三良
　　产后中风方三首
　　深师疗产后中风口噤不知人小独活汤方
　　独活【八两】　　葛根【六两】　　生姜【五两】　　甘草【二两炙】
　　右四味切以水九升煮取三升分三服微汗佳忌如常【出第六巻中】
　　小品大豆紫汤主妇人产后中风困笃或背强口噤或但烦热苦渇或头身皆重或身痒剧者呕逆直视此皆因风冷湿所为方
　　大豆三升炒预取器盛清酒五升沃热豆中讫漉去豆得余汁尽服之温覆取微汗出身体才润则愈一以去风二则消血结云周徳成妻姙胎因触伤胎死在腹中三日困笃服此酒即差后疗无不佳【千金用大豆五升酒八升又云更合独活汤所以尔者产后多虚着风以独活消风去血也重者十剂崔氏云如中风口噤加鸡屎白二升和豆熬更佳】
　　又疗产后中寒风痓通身冷直口噤不知人方
　　白术四两酒二升煮取一升去滓顿服忌如常法产后下痢方四首
　　广济疗产后腹痛气胀肋下妨满不能食兼之微痢方茯苓　　　人参　　　厚朴【炙各八分】　甘草【炙】橘皮　　　当归　　　黄芩【各六分】
　　右七味散以饮下方寸匕日三度渐加至一匕半
　　又疗产后下痢赤石脂丸方
　　赤石脂【三两】　甘草【炙】　　当归　　　白术黄连　　　干姜　　　秦皮【各二两】　蜀椒【汗】附子【炮各一两】
　　右九味筛密和为丸如桐子酒服二十丸日三良忌如常法
　　深师疗产后下痢胶蜡汤方
　　粳米【一合】　　蜡【如鸡子一枚】　阿胶　　　当归【各六分】黄连【十分】
　　右五味切以水六升半先煮米令蟹目沸去米内药煮取二升入阿胶蜡消洋温分三两服
　　千金疗产后下痢腹痛当归汤方
　　当归　　　龙骨【各三两】　干姜【一两】　　白术【二两】甘草【炙一两】　附子【炮两】　　熟艾【一两】　　芎防【二两半】
　　右八味切以水六升煮取二升半去滓分为三服日三一日令尽【出第三卷中】
　　产后赤白痢方五首
　　广济疗产后赤白痢脐下绞痛方
　　当归　　　芍药　　　地榆　　　龙骨黄连【各八分】　艾叶【八分】　　甘草【炙八分】　厚朴【炙八分】黄芩　　　干姜【各六分】
　　右十味切以水八升煮取二升半去滓分温三服即差止忌如常法
　　又疗产后赤白痢脐下气痛方
　　当归【八分】　　厚朴【炙】　　黄连【各十二分】　豆蔲【五枚去皮】甘草【六分炙】
　　右五味切以水五升煮取二升去滓分温三服差止忌如常法
　　文仲效力疗产后赤白下痢腹中绞痛不可忍者黄连【四两】　　黄蘗【三两】　　阿胶【炙】　　栀子蒲黄【各一两】　当归【一两半】　黄芩【二两】
　　右七味筛蜜和丸饮服六十丸日三夜一服立定破血止痢忌如常法
　　救急疗产后下痢赤白腹中绞痛方
　　芍药　　　干地黄【各四两】甘草【炙】　　阿胶艾叶　　　当归【各二两】
　　右六味切以水一升煮取一升半去滓温分三服忌如常法
　　必效疗妇人新产后赤白痢心腹刺痛方
　　薤白【切一升】　当归【二两】　　酸石榴皮【三两】地榆根【四两】
　　粳米【五合】　　一本加厚朴【一两】　　　　阿胶人参　　　甘草【炙】　　黄连【各一两半】
　　右十味切以水六升煮取二升分三服忌如常法【千金只用前五味】
　　产后冷热痢方二首
　　深师疗产后冷热痢黄连丸方
　　黄连【三两】　　乌梅肉【一升】　干姜【二两】
　　右三味末蜜丸如桐子以饮下二十至三十丸日再服忌猪肉
　　千金疗产后怱着寒热下痢生地黄汤方
　　甘草【炙】　　黄连　　　桂心【各一两】　生地黄【五两
　　切】　　　　大枣【二十枚】　淡竹皮　　赤石脂【各一两】
　　右七味切以水一斗煮竹皮取七升去滓内药煮取二升半分为三服日三【翼同出第三卷中】
　　产后痢日夜数十行方二首
　　千金疗产后余寒下痢便脓血赤白日数十行腹痛时时下血桂枝汤方
　　桂心　　　干姜　　　甘草【炙各二两】　赤石脂【十两】当归【三两】　　附子【一两炮】　蜜【一升】
　　右七味切以水七升煮取三升入蜜一两沸分服一升日三
　　必效疗产后痢日五十行者方
　　取木里蠹虫粪铛中炒之令黄急以水沃之稀稠得所服之差止【独孤祭酒讷方】
　　产后卒患淋方五首
　　广济疗产后卒患淋小便碜痛乃至尿血方
　　冬葵子【一升】　石韦【去毛】　　通草【各三两】　滑石【四两末汤
　　成下】　　　　茯苓　　　子芩【各二两】
　　右六味切以水九升煮取三升绞去滓一服七合差止忌热面酢物
　　集验疗产后卒患淋石韦汤方
　　榆白皮【五两】　石韦【去毛】　　黄芩【各三两】　通草【三两】大枣【二十枚】　葵子【一升】　　白术【一两】
　　右七味切以水八升煮取二升半分为三四服【千金有甘草生姜为九味】
　　千金疗产后淋沥葵根汤方
　　葵根【二两干者】　车前【一升】　　乱发【灰】　　大黄桂心　　　滑石【末后下各一两】冬瓜汁【七合】　通草【二两】生姜【六两】
　　右九味切以水七升煮取二升半去滓分三服【出第三卷中】
　　又产后淋滑石散方
　　滑石【五分研】　通草　　　车前子　　葵子【各四两】
　　右四味以浆水服方寸匕至二匕为妙
　　千金翼疗产后卒淋气淋血淋石淋汤方
　　石韦【去毛】　　黄芩　　　通草【各二两】　榆白皮【五两】大枣【三十枚】　甘草【一两炙】　葵子【二升】　　生姜白术【各三两】
　　右九味切以水八升煮取二升半分三服【千金同】产后小便不禁兼数方四首
　　广济疗产后小便不禁方
　　取鸡尾烧作灰酒服方寸匕日二服
　　小品疗产后小便不禁方
　　取鸡子烧作灰酒服日三
　　又疗产后遗尿不知出方
　　白薇　　　芍药【各等分】
　　右二味散以酒服方寸匕日三【千金翼各十分】
　　千金翼诸产后小便数桑螵蛸汤方
</div>
    <div class="pagination">
<a href="外台秘要方_page181.html">上一页</a><span>...</span><a href="外台秘要方_page177.html">177</a><a href="外台秘要方_page178.html">178</a><a href="外台秘要方_page179.html">179</a><a href="外台秘要方_page180.html">180</a><a href="外台秘要方_page181.html">181</a><span class="current-page">182</span><a href="外台秘要方_page183.html">183</a><a href="外台秘要方_page184.html">184</a><a href="外台秘要方_page185.html">185</a><a href="外台秘要方_page186.html">186</a><a href="外台秘要方_page187.html">187</a><span>...</span><a href="外台秘要方_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
