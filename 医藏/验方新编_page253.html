<!DOCTYPE html>
<html>
<head>
    <meta charset="UTF-8">
    <title>验方新编 - 第 253 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>验方新编 - 第 253 页/共 321 页</h1>
    <div class="content">　　生化汤善能退热，以其内有姜、草，所谓甘温能除大热也。故产后虽有表证，一切风药性升不可用，恐载血上行，令人发晕，且虑重竭其阳，必至汗脱而死。即佛手散中川芎辛散能发汗走泄，亦须临时因证审酌用之。产后阴血既亏，津液自少，况临产劳倦气虚，虚则传化自迟，二肠枯臊，势所必然，久则自复。或用生化汤养血兼生津助液亦可。故产后虽二便暂有不甚通利，然于下利等药必须禁用。非特硝、黄、五苓难于轻试，即四物汤中生地、芍药纯阴而伐生气，且作泻而凝血，五苓利水伤阴，愈通之而愈枯结。若误用而重亡其阴，难免孤阳无辅而走脱矣。故《机要》有云：胎产之病从厥阴，无犯胃气及上、下二焦，不可汗、不可下、不可利小便也！

　　新产三审论

　　凡治产后，三审不可缺也，一审少腹痛与不痛，以征恶露之有无；二审大便通与不通，以征津液之盛衰；三审乳汁行与不行及饮食多少，以征胃气之充馁。审斯三者，以脉参证，以证合脉，脉证相符，有疾治之即愈。脉证相反，纵无危候，必多变端。即如产后恶露，常以弥月为期。然间有六七朝即净者，又未可以概论也。此虽产母禀质不同，而因胎之所禀亦异，如胎息壮盛，则气血尽归其子，瘀血自少；胎息孱弱，则气血涵养有余，瘀血必多。亦有产时去多，产后必少，产时去少，产后必多，势使然也。大抵常产之妇，开阖有权，产后子宫即闭，儿枕随气攻注，碎作小块续续而下，所以绵延日期。又有由于艰产过伤子宫，关闸废弛，不能收敛。或下血块，大小形色与茄无异，此名儿枕是也，全块顿出，自无淋沥之患。即有余血，尽归溲便，如皂荚汁，少腹略无痛苦，切勿认为产后瘀尚未行，妄用攻下，误人性命。产后又有似乎儿枕痛者，摸之亦有块，按之亦微拒手，人皆指为儿枕宿血，此大不然。夫胎胞俱去，血亦岂能独留！盖子宫蓄子既久，忽尔相离，血海陡虚，所以作痛；胞门受伤，必致壅肿，所以亦若有块而实非正块；肿既未消，所以亦颇拒按。治此者当赡养其脏，不久自愈。若有瘀服药，生化汤为最，殿胞煎或四神散亦可。若误用苏木、红花、元胡、青皮之属，反损脏气，必增虚病，慎之慎之。予曾见孕妇产后，少腹旁边以手按之，内有一条形如小黄瓜，斜长而硬，颇以瘀积，然无痛苦，产妇先以为瘀滞，后以为症瘕，每愁成病，予开导之云：无痛苦，不拒按，是虚非实，血足自消，不须疑虑，迟数月果渐消没矣。

　　五分，水一钟，煎八分，热服，如脉细而寒或呕者，加干姜炒黄色一钱。如血热多火者，去肉桂，加酒炒芍药一钱。如脉弱阴虚者，加熟地三钱。如气滞者，加制香附一钱。腰痛，加盐水炒断丝杜仲一二钱。

　　血块痛论

　　产后血块，是孕成余血之所积也，夫妇人血旺气衰，二七而天癸至，三旬一见，以象月盈则亏，行之有常则曰经，有孕则经水不行，其余血注于胞中以护胎元。一月名胎胚，二月名始膏，三月始成形而名胎，方受母血之荫庇。胎形尚小，虽食母血而尚有余汁，并前两月之血积于胞中，日久成块，至产时当随儿下。或因产妇送儿送胞劳倦无力，或调护失宜，腹欠温暖，致血块日久不散，疼痛拒按。并宜生化汤助血行血，外用热衣暖腹可也，慎勿轻服峻剂，至崩脱不救。

　　晕厥论

　　凡产后晕、厥二证，皆由气血并竭，苟非急补，何能挽其将绝之元神，无庸疑议者也。

　　但晕在临盆，证急犹甚于厥，用药不及，急救法救之。如其人微虚者，则眼花头眩，或心下满闷，神昏口噤，不知人事，少顷即苏。或因亡血过多，以致虚火乘虚泛上而神不清，身无所主，其阴血暴亡，心神失养，心与胞络君相之火，得血则安，亡血则危。火上炽故令人昏冒，火乘肺故瞑目不省人事，是阴血暴亡，不能镇抚也。《经》云：病气不足，宜补不宜泻。瞑目合眼，病悉属阴，暴去有形之血，则火上炽，均宜频灌生化汤，或从权急救。生化汤二三帖，无补血分之亏，则块化血旺，神清而晕止。大虚者，其证面白眼闭，口开手冷，多汗神昏，六脉微细之甚，是气随血脱而欲绝，当大剂人参方可回阳，恐势急而补阴不及，须以气药兼之，此阳生阴长之理也。从权急救加参生化汤，或加参生化汤最效。如制药不及，速用独参汤两许，煎汤急救之，但得下咽，即可望生。若少迟延，则无及矣。有人谓产后七日，方可用参，此愚昧讹传，不知始自何人，万不可信。但晕发顷刻，而急救外治之法，又不可缓，速宜轻轻扶坐，勿令卧倒。或烧红炭，沃之以醋；或烧旧漆器，令烟气透入口鼻即苏；急捏人中，静以待之，元气渐复。不可乱动，致令神气散乱。或用韭菜一握，切碎入有嘴瓷瓶内，将醋煮滚浇入瓶内，急盖口，以瓶嘴向妇鼻孔，令气透入鼻中即苏。但凡大病大虚之人，皆能作晕，产后之晕因血去而名之曰血晕，实非因血而致晕也。若偏信古方，认晕证为恶血抢心，而轻用苏木、牛膝、红花等类以及牡丹夺命等方，或认为痰水，而用调补消痰之方，误之甚矣。俗治产妇或因死胎及胎衣恶血上逆，搐呕昏晕，用小便乘热灌之，但得一口下咽即止。设遇胃气壮盛之妇，不畏臊气，获效者有之。然童便非能止晕回元，盖取其下行旧路，降火消瘀。考之方书内云：败血流入肝经，眼生黑花，头目昏晕，不省人事。此血热乘虚逆上凑心，故昏迷不省，气闭欲绝也，服童便最好。此论但照管败血，全罔顾产虚，且有气闭欲绝四字，岂童便可挽回元气欲绝乎？即有恶血上逆、血滞等证，亦莫若生化汤温而行之，去瘀止晕之妙也。予见江南产科有用当归二钱，益母草一钱，人参二钱，红花六分，炮姜八分，煎热冲童便服之以治晕，此方兼得之义，庶几近之。如妇人有血晕之证者，不若于将产数日前，预煎择服八珍、十全、归脾等类调补气血，临产又用人参催生，补于未产未虚之前，产后无虚可乘，无晕可发矣。

　　至于厥证，在分娩之后，因产时用力过多，劳倦伤脾，孤脏不能注于四旁，故手足逆冷而发厥。《经》云：阳气衰于下，则为寒厥，厥气上行，满脉去形。盖逆气上满于经络，则神气浮越去身而散也。宜大补回阳，生化汤连用两服。俟血气旺而神复，厥证自止矣，又非偏补血分之可得而愈也。若服药而口渴，另用参麦散以代茶，助津以救脏燥也。又有四肢逆冷、泄痢，类伤寒阴证，不可用四逆汤，必生化汤倍参煎服，或加熟附子一片，则可以止逆回阳，而见参、归之功矣。若血块痛止而厥，滋荣益气汤最效。

　　凡晕厥乃产后危急二证，若新产块痛未除，又未可遽加　、朮，故急加人参，从权以救之，俟晕止厥回，再去参以除块痛，此要诀也。

　　急救晕法

　　凡儿方生下，母即昏晕不醒者，此时即有药不能入口，迟则不救。其法急以极软旧衣紧闭产户，以知事妇女用膝抵住，勿令下面气泄。又令一人一手挽住头发，一手扪住鼻口，勿令上面气泄。俟稍转略有声息，方用热水接气，急服生化汤。

　　从权急救生化汤：治三等血晕，兼化瘀生新。川芎三钱，当归六钱或八钱（酒洗），干姜水煎决沥从权急救加参生化汤：治产后形色脱晕。人参三钱，川芎二钱，当归四钱（酒洗），干姜水煎块痛仁各加参生化汤（附大补回阳生化汤）：人参二钱，川芎四钱，当归八钱（酒洗），干姜四分（夜仍服生化原方。虚脱厥汗多，加人参三四钱。脉与形俱脱将绝，必用此方频灌。厥而兼汗，加去心麦冬一钱。汗多渴甚，加去心麦冬三钱，汗多痰喘，加竹沥，姜汁，去皮尖杏仁十粒。汗多喘嗽声重加桔梗、去皮尖杏仁各五分。无汗喘嗽气短，加制半夏一钱，去皮尖杏仁十粒，桔梗五分。汗多身热气短，加人参，左尺脉弱亦加人参。汗不止，三四剂后加蜜炙黄一钱。一方，川芎、当归减半，名大补回阳生化汤。治新产厥证，枣引，速煎二服即效。若厥证渴，佐以生脉五味饮代茶，以救津液，则渴减厥回。

　　参麦五味饮（去五味子名参麦饮，又名生脉汤，又名生脉散）：人参二钱（一方三钱），麦滋荣益气汤：治血块痛止而厥。人参、当归各三钱，川芎、白朮（土炒）、黄　（蜜炙）

　　各一钱五分或一钱，熟地二钱，麦冬八分或一钱（去心），炙草四分，五味子十粒，川附子五一钱

　　产后血晕

　　凡分娩之后，眼花头旋，不知人事，谓之血晕。其因有三：一因劳倦甚而气竭神昏，二因去血多而元气欲绝，三因痰火乘虚泛上而昏愦不清。患此三者，皆因魂不随神往来而运几息也。急服加味生化汤二三帖，以行块停痛。外用醋韭法冲鼻，使产母闻醋气令精神敛而不散。此救血晕之急法也。大约病弱产母、临盆之际，须早煎生化汤。预备韭、醋、瓶以防患，此为万全。及儿下地，不可喜子慢母，母亦不宜顾子忘倦。又不可产讫即卧，与夫愤怒气逆，皆能致晕也。慎之慎之！加味生化汤，川芎三钱，当归六钱，姜炭四分，桃仁十粒。炙甘草五分，荆芥五分，水煎，加酒热服。如汗多加人参二钱，炙　一钱，然必块不痛者方用。痛甚者加肉桂五分，渴加麦冬一钱，五味十粒。有痰加竹沥半杯，姜汁一匙。痰火乘虚泛上而晕，加橘红四分。两手脉伏或左手脉绝，加人参四钱，麦冬一钱，五味二钱。三等血晕，切不用破血耗气等药。

　　虽山楂性缓，亦不宜服。其块痛者，生化汤兼送益母丸及鹿角灰。倘气脱将绝、牙关紧闭、药不下喉者，用鹅羽筒插喉灌之。如灌下渐温暖，则不拘数帖灌之。又当用热手单衣外从心揉至腹上，又时换热衣温暖之，自然渐苏醒。如醒后其块痛仍未除者，宜减去参、　，单服生化汤，待块消痛止，再进参、　。

　　产后厥逆

　　凡产母产时用力过甚，劳倦伤脾，脾气耗竭，不能注于四旁，故足冷而厥气上行。《经》曰：阳气衰于下，则为寒厥，厥气上行，满于经络，则神气浮越去身而飘散矣。此惟急方始可举气以归元，苟非大补，焉能回阳而神复。必用加参生化汤倍人参，连进二帖，使气血旺而神复厥止。如渴，另用生脉散代茶，助津以滋脏燥。虽有四肢厥冷泄漏，或类伤寒阴症，亦不可用四逆汤，必倍参生化佐为黑姜，或加熟附一片，以回阳止逆，则可已足以行参、之力矣。

　　加参生化汤：人参二钱，川芎二钱，当归四钱，姜炭，炙草各四分，桃仁十粒，加元枣二枚，水煎。如厥回，暂去人参，待血块痛除再加（此治新产发厥）。

　　滋荣益气复神汤：产后发厥，无块痛者服此。川芎、焦朮、炙　、麦冬各一钱，人参、当归各三钱，熟地二钱，炙草四分，陈皮四分，五味十粒，水煎服。口渴以生脉散代茶。汗多加麻黄根、枣仁各一钱。块痛不止、加肉桂五分。便秘加苁蓉、麻仁各二钱。痰加竹沥，姜汁，橘红四分，酒一杯。手足口气渐冷，加附子五分，倍用人参。

　　产后血崩

　　产后血大来，须看血色之红紫，视形气之虚实，如血色多紫，乃当去之败血，留之反作痛，勿以崩论。若红而鲜，乃是惊伤心而不能生血，怒伤肝而不能藏血，劳伤脾而不能摄血，当以崩治。先服生化汤几帖，则行中有补，血自生旺矣。至若形脱气促、或汗出而不止，宜服倍参生化以益气，斯阳生则阴长，而血乃生旺，非棕灰等止血药可治也。如产已盈月外，又宜升举大补汤治之。凡年老积弱人患病，均宜服此。

　　加参生化汤：治产后血崩，形脱汗多气促。川芎三钱，当归四钱，荆芥四分，桃仁十粒，人参三钱，肉桂五分（二帖后去之），炙甘草五分，枣二枚，水煎、热服。汗多加黄　、人则不升崩升举大补汤：治产后日久，血崩不止。或如鸡卵大块，或去血如片，宜大补脾胃，升提气血，少加镇坠心火之药。此方并治老少血崩等症。人参、白朮各三钱，川芎一钱，当归一钱五分，熟地二钱，黄　一钱，白芷四分，荆芥四分，陈皮、黄连、黄柏（炒，泻者勿用）、羌活、防风各四分，升麻、甘草各五分。渴加麦冬、五味。泻加泽泻、莲子。痰加半夏。兼白带者加苍朮、半夏各一钱。

　　产后类伤寒三阴症（即大便不通

　　产后潮热有汗，大便不通，勿专论为阳明症；口燥咽干，勿专论为少阴症；腹满嗌干，大便秘结，勿专论为太阴症。又，汗多谵语，勿专论肠胃有燥粪诸症，多由劳倦伤脾，运血稍迟，气血枯竭，乃虚症类实，治宜养正通幽汤，勿执偏门妄论承气，致沾唇莫救。

　　养正通幽汤（一名助血润肠汤）：川芎二钱半，炙甘草五分，桃仁五粒，苁蓉五钱，陈皮失以泄

　　产后类伤寒三阳症

　　产后七日内，发热、头痛、恶寒，勿专论为太阳症；发热、头痛、血疼，勿专论为少阳症。二症皆由气血两虚、阴阳不和而类外感，切不可用麻黄汤以治太阳类症，用柴胡汤以治少阳类症。盖脱血之余，又发汗以重亡其阳，是使阴阳两竭，而虚虚之祸，不可胜言。即或症中真感伤寒，加味生化汤内芎、姜能散寒。且荣卫调和，诸病自退。

　　加味生化汤：川芎、当归各二钱，炭姜五分，炙草五分，桃仁十粒，陈皮三分，枣二枚，水煎，温服，连进两帖。如明知感冒风邪，二帖不退，加羌活四分，葱白四寸。呕加藿香三分，生姜一片。如汗多气促，如微喘，俱加人参二三钱。渴用生脉散。如乍寒乍热，发有常期，加柴胡四分。有痰加橘红、花粉。

　　产后类中风痉症（痉音擎。风强病）

　　产后气血暴竭，少血养荣，忽然口噤牙紧，手足筋脉拘挛，症类中风。又或汗多而类症，口噤不开，背强而直，身忽反张，气息如绝，虽虚火上泛有痰，皆当以末治之，勿用治风消痰之药以重虚产母，但服生化汤以生旺新血，自能清利关节，所谓血旺风自灭。或用滋味活络汤，兼服天麻丸。若见危症，即多用人参以救血脱。如有痰有火，少佐麦冬、橘红等味，竹沥、姜汁，亦宜少加，芩、连、柏，断不宜用。

　　滋味活络汤：当归、人参各三钱，川芎、熟地各二钱，黄　、茯神、天麻、麦冬各一钱，陈皮、炙甘草各五分，荆芥、防风、羌活各四分。火盛产久，加炒连三分。有痰，加夏曲七分。痰多，加竹沥、姜汁。大便闭秘加苁蓉二钱。渴，加葛根八分。汗多，加麻黄根一钱。惊悸，加枣仁二钱。气息如结、手足渐冷，加桂子一钱，附子五分。

　　天麻丸：天麻、防风、石菖蒲各五钱，人参、茯神、枣仁、远志、柏仁、山药、麦冬各一两，川芎、羌活各七分，当归二两，南星、夏曲各二钱半，上为末，蜜丸如芡实大，辰砂为衣，每服四五丸。

　　产后类疟

　　产后寒热往来，应期而发，此由气血并竭，阳虚生外寒，阴虚生内热，或昼轻夜重，或日晡潮热，一日二三度发，其症虽似乎疟，而发无常期，只须生化汤倍加当归，则身热自退。即或应期而发，症与疟同，亦必以调和气血为主，无用芩、连等治热及常、果、槟、查等截疟。如汗多加参、　，热甚倍加当归、川芎。若产及一月，其人素虚而患疟，用人参养胃汤，并服人参白朮膏。

　　加减生化汤：川芎一钱，当归二钱，人参、白朮各一钱，茯苓八分，青皮二分，炙草三分，藿香八分，乌梅二枚。渴加麦冬一钱，五味三分。痰加半夏八分、竹沥、姜汁。汗加黄、枣仁各一钱。伤米食加神曲一钱，麦芽五分。伤肉食加山楂、砂仁各五分。

　　人参养胃汤：人参、白朮、当归各二钱，茯苓、半夏各八分，草果、甘草、青皮、藿香各四分，乌梅二枚。

　　人参白朮膏：白朮一斤，人参一两，水六碗煎去其半，如法再煎，如此三次，去渣取汁共九碗，慢火煎至一碗，每日服半酒杯，白汤下。

　　产后汗出

　　产后汗出不止，由劳伤脾、惊伤心、怒伤肝，患此三者不宜即加敛汗之剂，但令神宁，则汗自止。且血块作痛，　、朮未可遽加。凡产毕有汗，先服生化汤两帖以消块，即继服调卫止汗汤。若倦甚而　然汗出，形色俱脱，乃亡阳脱也，此难拘常法，从权以参、　调卫救急，待产母稍有精神，又减参、　，以除块痛。若汗多而阴竭阳微，以致筋脉拘急，项强口噤，牙禁发搐，类伤寒痉症者，慎勿作伤寒治，宜加味生化汤随症加减。汗出虽有自汗、盗汗之分，治当兼理血分药品，并宜加味出化汤。余方但非产后盗汗所宜。若服参、　大剂，汗多不止，及头面汗出不止腰足青色者，不治。

　　调卫止汗汤：炙　、麻黄根，当归各一钱，人参（随症加减），防风三分，桂枝、炙甘草产从权参　调卫汤：人参三钱，炙　、麻黄根各一钱半，当归二钱，桂枝五分（汗少减之）

　　，防风三分，元枣二枚，水煎。禁用半夏、生姜、柴胡、黄芩、知、柏等味。

　　加味生化汤：川芎三钱，当归六钱，人参三钱（如虚倍用），天麻八分，黄　钱半，炙甘加

　　产后气短发喘

　　产后气短发喘，血脱劳伤过甚，气无倚仗，呼吸止息，各违其常。气出短促而喘，言语不相接续，是血脱气虚之至，速煎生化汤一二帖，即加人参二三钱以救急。再备醋、韭、瓶以防晕。无疑参能助喘，不用少用以致不救。惟一切降气等药禁用。若虚不受补，闻食即吐，胃气将绝，不治之症也。

　　加味生化汤：川芎一钱，当归三钱，姜炭五分，桃仁十粒，人参三钱，茯苓一钱（汗多勿用），炙甘草五分。汗多加黄　。渴加麦冬、五味。胃虚不食，闻药即吐，及食寒药、寒物，呕不纳谷，用独参三四钱，生姜三片，　米一撮。

　　补气养荣汤：川芎二钱，当归四钱，炙甘草、炮姜各五分，人参二钱，黄　一钱，熟地、枣仁、山药各一钱，陈皮三分。足冷加附子三分，汗多加麻黄根一钱，浮小麦一撮，渴加麦冬、五味。便秘加苁蓉、麻仁。

</div>
    <div class="pagination">
<a href="验方新编_page252.html">上一页</a><span>...</span><a href="验方新编_page248.html">248</a><a href="验方新编_page249.html">249</a><a href="验方新编_page250.html">250</a><a href="验方新编_page251.html">251</a><a href="验方新编_page252.html">252</a><span class="current-page">253</span><a href="验方新编_page254.html">254</a><a href="验方新编_page255.html">255</a><a href="验方新编_page256.html">256</a><a href="验方新编_page257.html">257</a><a href="验方新编_page258.html">258</a><span>...</span><a href="验方新编_page254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
