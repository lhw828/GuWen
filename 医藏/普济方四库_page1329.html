<!DOCTYPE html>
<html>
<head>
    <meta charset="UTF-8">
    <title>普济方四库 - 第 1329 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1329 页/共 1812 页</h1>
    <div class="content">　　右为细末丸如梧桐子大每服五十丸空心石菖蒲汤下
　　神木丸　治春伤于风下生飱泄大治伤风头项皆拘急鼻流清涕
　　苍术【一斤】　　藁本　　细辛【一两六钱】川芎【各六两】独活【四两】　　粉草【二两六钱】
　　右为粗末每服三钱水一盏姜三片煎至七分出汗加葱去滓稍热服无时候
　　下痢【附论】
　　夫赤白痢者古人名之滞下是也究病原皆因外感五邪之气内伤生硬冷热之食其证不一有赤有白有赤白相杂有冷有热有虚有实大抵四时皆以胃气为本未有不因外感寒暑寒湿风之气而伤于脾胃既亏而又内伤饮食饮食不能尅化到今令积滞而云无积成滞下古人不成痢者此也经云春伤于风夏必飱泄盖风喜伤脾然春时肝木正旺而不受邪反移气尅于脾土然脾既受尅又不能忌慎口腹恣飱生冷粘硬之物到今脾不能尅化积滞又秋夏之间或再感暑只吞冷之气发动而成痢也路必先脐腹疼痛洞泄水泻里急后重或有或无或赤或白或赤白相杂日夜无度有如此证不问冷热虚实但当先神术散可以发散风邪冷温之气次服五苓散分利水谷兼用如以感应丸温脾去积滞再服六神丸未有不安者也或曰虽古人有言无积不成痢专以去积为先岂有一嵗积独于夏秋之间人皆有痰而吞冬无葢风邪入胃木夹胜土不为暴不则痢疾其神术散要药也又有一坊一郡之内上下传染疾状相似或则是有一家长幼皆然或上下隣里间相传染或有病同而证异而治因或用温剂而安或用凉而安或用凉药而愈如此等是毒疫利毒痢者虽当五运六气之相胜亦不犯可泥此等是毒一运起相胜岂独偏于一方一郡而独于一家二家者乎如此证当先察其虚实冷热者以败毒散多加人参甘草陈米姜枣煎服其三黄熟艾汤黄连阿胶丸五苓散驻车丸可选而用之如下痢赤多或纯下鲜血里急后重大便不通身体状热手足心热大烦燥渴腹脇胀痛小便赤色六脉洪大或而数或沉而实此热痢也宜白头翁汤三黄熟艾汤五苓散可选用之若风痢下血大过宜用胃风汤加木香黒豆煎服若秋夏之间下痢或赤或白或赤白相杂脐腹疼痛里急后重増寒发热饱烦闷燥渇引饮呕逆恶心小便不利及五心烦热六脉虚弱此等脉证正因伏暑而得此疾宜服香薷散如黄连甘草当归酒水浓煎沉令水冷顿服兼服酒煮黄连丸或小柴胡汤加人参煎服必愈如杂证一退而痢尚未止则以四物汤加胶艾煎服以调隂阳未有不安者也水谷不分小便不利宜用五苓散淡竹叶煎汤调服如烦燥甚者亦宜服之若不明伏者之证但以脉虚而妄投椀附姜桂丹石之药而杀人深可叹息若下痢絶白状如鱼脑脐腹冷痛日夜无度手足逆冷或有呕逆全不入饮食欲温而恶冷六脉防细此由肠腑虚冷之故宜木香散加服四味理中汤及钟乳徤脾丸甚者四肢逆冷六脉沉絶当一味酺补兼灸气海丹田二穴更以助胃之药此守而不攻之意也宜四顺附子汤三建丹白丹加味参附汤姜附汤皆可选用如年尊虚弱之人或素来禀受怯弱亦宜此法斟酌调理然大宜开胃进食为先食可得入则脾运也便聚糟粕既成垢腻鲜血瘀滞不患其祸矣如久痢不瘥肠滑泄不止诸药不效方可施之澁肠前剂止之脐亦宜先以龙虎骨肉豆蔲损胃气如少壮之人徤壮者服之间奏其效若是疫毒受暑温之证及年尊之人或素怯受弱服此莫不受其大害以固秘澁肠为先则风寒暑湿之邪惟澁而不去而胃脘闭而不通禁口不食日见羸瘦糟粕不入肠中所患无由可除矣若有此证宜以参苓散四君子汤加以石莲山药之剂治之秘愈治痢欲求药有温通之意在焉知四君子汤理中十全汤加白豆蔲茯苓官桂草厚朴之属可以散风邪可以分水道可以开胃脘可以治纒扰可以通秘澁此攻守之意两全也大抵治痢之法虚者补之实者诃子钟乳胡粉之药近人多用莺粟殻扣揄之属然此物惟太澁能者泻之滑者澁之闭者通之有积者推之风则散之暑则涤之温则燥之热则冷之凉则温之热则调之以平为期不可以过此大法也下痢者脾胃虚寒肠腑怯弱饮食不得和水谷不能养故少力减食肠痛姙娠下痢者冷热相乗阴阳相激腹痛而痢产后者胃脘与臓怯故寒热之邪物为攻传于血海则痢多于腹胃则痢当血邪气相攻则痢杂色不止小便红如杂痢与龙骨丸治之
　　方
　　香散　治男子妇人小儿隂阳不和冷热相积而成痢或赤或白赤白相杂日夜无度里急后重脐腹疼痛甚不可忍又治水泻肠鸣肠痛或热毒中伤或寒气久积并宜治之
　　罂粟殻【制】　陈皮【去白】　粉草【各一两】　厚朴
　　青皮　　　白姜【各一分】
　　右为细末每服二钱赤痢甘草汤调白痢陈米饮调赤白相杂紫苏汤调如冷泻陈米饮调热泻新井水调空心服此药正脾去积和气暖中忌生冷肥腻油麫腌醎
　　黄芩汤　治干呕下痢
　　黄芩　　人参　　干姜【各三分】木枣【十二枚】
　　半夏【半两】
　　右以水七升温煮取三升温分三服
　　四顺附子汤
　　附子【生去芦脐】白姜【炮】　甘草　　人参【各一两】
　　右防咀每服四钱重水二盏煎至七分去滓空心服吐泻腹痛加桂半两小便不利者加茯苓半两人久痢疾虽体寒手足逆冷令汗自出六脉沉伏不宜轻用附子多因伏暑而得此疾亦有汗自出四肢逆冷六脉虚弱但背寒面垢如涂油齿干烦寃燥渇引饮此伏暑证也柴胡汤五苓散酒蒸黄连丸必能奏效一方四顺汤
　　治
　　治吐泻赤白疾
　　陈皮　　黄连【七钱半】　木香【五钱】
　　右件剉作二服赤加乌豆一钱半白加干姜一钱半赤白同加煎服
　　四味阿胶丸　治热痢
　　黄连　　赤茯苓【二两】　　芍药【三两】　阿胶【炒炮一两】
　　右将三味为末却以好醋熬阿胶成稀膏丸如梧桐子大米饮下三十丸
　　白头翁汤　治热痢连月下血不瘥
　　白头翁【二两】　黄连　　黄蘗皮　　秦皮【各三两】
　　右防咀每服四钱水一盏半煎至七分去滓无时候温服一方加甘草阿胶各二两
　　鸎粟散　治产前产后痢不问赤白
　　婴粟殻【十枚去丝穰】陈木香【一块如小钱大】橘皮【一枚去穰】
　　右剉粗末用水一椀半煎至一椀温服
　　玉粉丹　治热痢
　　蛤粉　　硫黄【各等分】
　　右同研细白面糊和丸如梧桐子大每饮下五十丸
　　豆蔲饼　治赤白痢脐腹刺痛久而不愈大治冷痢樱粟殻【制一两】　白芍药　　黄蓍【各三钱】陈皮
　　青皮　　　　木香　　　【可】子　　肉荳蔲人参【各一钱半】　　羌活　　　当归【各一钱】
　　右为末炼蜜丸如弹子大每服二丸水一琖煎至七分温服大全良方云有一妇人病痢曰四十日服诸药不愈当诊之六脉沉弱大凡下痢之脉宜沉弱但服十全大补汤姜枣煎成加白蜜半匙同煎数沸服之则愈甲子夏秋间赵经畧侄孙成丸九嵗患痢疾甚重召小方脉未得至逆诊之大卒细以观之云是血痢其实非也只是血水而已曰记调中汤治法云治夏月初秋或有暴寒拆于盛热结于四肢则伏热头痛寒伤于胃则下痢或水或赤或白伏热寒闭脉类遂无大黄服之而愈
　　调中汤
　　葛根　　黄芩　　芍药　　桔梗
　　赤茯苓　白术　　甘草【炙】　藁本【各等分】
　　右防咀每服三钱水一盏煎至七分去滓温服移时再服能大全霍乱吐和腹痛手足逆冷脉防欲絶
　　三建丹
　　阳起石【煆飞半两】　钟乳粉【一两】　大附子【炮取末半两入药一半作糊】
　　右用附子糊丸如梧桐子大每服五丸至十丸空心温酒下如渇人参汤下
　　加味参附汤
　　大附子【二两半炮】
　　右防咀每服四钱重水二琖姜十片丁香十五粒米一撮煎至七分空心服
　　香茸丸　治下危困
　　麝香【半钱别研临时入】　鹿茸【一两去毛酥炙黄为末入射香搅匀】
　　右以灯心煮枣肉为丸如梧桐子大每服五十丸空心服凡痢疾不问赤白而为冷热之证若手足暖则为阳只须服五苓散用粟米饮调下次服感应丸二十丸若觉手足厥冷则为隂当服已寒丸附子之类若有人夏月患疾一日六七十行用五苓散两服止昔有医者每料添滴乳香半两尤有效绍兴人苦
　　疾多往往而死凡平时所治痢如樱粟之类不可向口惟服此等药成浮石员效
　　蒲黄散　治妇人胎前产后赤白痢
　　生姜自然汁【年少者十两年老者二十两】鸭子【一个打碎入姜汁搅匀】
　　右煎至八分入蒲黄三钱煎至五七沸空心温服效
　　紫参汤　治下痢肺痛
　　紫参【半斤】　甘草【三两】
　　右以水五升先煮紫参取二升内甘草【煮取一升半温分三服】
　　治痢下不止方
　　右用水煮木香丸却以多年白梅三十二个烧灰存性为细末陈米饮调下三五服
　　诃梨勒散　治气痢
　　右以诃梨勒十枚为散粥饮和频服
　　良方云昔一妇人泄泻不止似痢非痢似血非血其色如浊酒诊之则六脉沉絶医用热药及服之则发烦闷遂先用败毒散数服加陈米煎次用胃风汤粟米煎服即愈调中汤去大黄疗此证亦愈
　　六神丸　治赤白痢疾
　　茯苓　　枳殻　　麦芽　　木香【白痢焙之】
　　神麯【切作末留为糊】　　　黄连【六味等分赤痢倍之】
　　右为末用神麯末作糊为丸如梧桐子大每服五十丸赤痢甘草汤下白痢干姜汤下赤白痢干姜甘草汤下大全良方云此药有黄连可以觧暑毒清腑厚肠胃有木香能温脾逐邪气上下痢有枳殻能寛肠胃有茯苓能利水道有神麯麦芽可以消食此痢中之要药也
　　小红丸　治久痢下血不止
　　赤石脂【一两醋泡七次】干姜【一两炮】　枣【三两】　　艾叶【制一两】川椒【七钱半合炒火气用】乌梅【一两去皮】
　　右为末以小枣蒸烂研如泥绞药末为丸如桐子大每服五十丸空心米饮汤送下
　　龙骨丸　治下痢不止
　　黄连【慢火炒】　干姜【炮】　当归【各半两酒浸煮干】
　　赤石脂【醋煆七次】阿胶【二钱半炮蛤粉炒】
　　右为末醋糊和丸如桐子大每服五十丸空心乌梅汤下
　　治禁口痢
　　右用石莲肉不以多少不炒去殻将肉并心研为细末每服二钱陈米饮调下便觉思食此疾葢毒气上冲华葢心气不通所以不入食服此药之后心气痢当顿下而愈未愈自服痢药
　　又方
　　右用干山药不以多少半生半炒黄为细末米饮调下此证乃痢毒上冲华葢心气不通故禁口不食服二味心气通痢当顿下一方四君子汤加二味陈仓米煎甚妙矣
　　治乳妇赤白下痢及冷泄久滑【出本草】
　　以猪子肝一叶薄批之诃子末揾着防火炙又揾炙尽末半两止空心细嚼陈米饮送下


　　普济方卷三百二十一
<子部,医家类,普济方>
　　钦定四库全书
　　普济方卷三百二十二　明　周王朱橚　撰妇人诸疾门
　　虚损【附论】
　　夫妇人者众阴所集当与温居十五以上阴气浮溢百想经心内伤五臓外损姿容月水去留前后交互瘀血停凝中道断絶其中复堕不可具论所以妇人别立方者以其气血不调胎姙产生崩伤之意故也妇人之病与男子十倍难疗以其嗜欲多于丈夫成病则倍于男子加以疾妬忧患慈恋爱憎深着坚牢情不体觧以为病根深疗之难差也夫人将摄顺理则气血调和风寒暑湿不能为害若劳伤气血便致虚损则风冷乗虚而干之乃生百病可依证而治也
　　方
　　补益大泽兰圆　治妇人气损及中风白帯疝瘕阴中冷痛或头脑寒兼而经络忽滞血枯无子面上游风去来目涙出多涕唾忽如醉或胃中冷呕逆不止泄痢淋沥或五臓六腑寒热不调心下痞急邪气日侵漏下赤白阴中肿痛胸脇支满或体皮肤中澁如麻豆若痔痰疾结气或四肢拘挛风行周身骨疼目无所见或上气恶寒淅淅如痛或喉痹鼻齆风癎癫疾或月水不通魂魄不定饮食无味无所不治服之久令有子及治产后内衂
　　泽兰【二两】　　芎防　　白芷【一两】
　　川椒【三分去目子及闭口者防炒去汗】石斛【一两去根剉】
　　肉苁蓉【一两酒浸一宿切去粗皮炙干】藁本【一两半】　当归【一两半切碎防炒】细辛【一两】　　卷栢【一两】　赤石脂【二两细研】
　　厚朴【一两去粗皮生姜制炙令香】
　　七补丸【出十便良方】　治妇人血气虚弱冲任不和腹中经结状若怀孕月候尚来未分加脉冝服此方
　　当归　　芍药　　川芎【各三分】白芷　　白术熟地黄　阿胶【各二分炒】
　　右为细末蜜丸如梧桐子大每服三十丸空心米饮下
　　地黄煎丸【出大全良方】　觧劳生肌进食活血养心
　　生地黄汁　　杏仁汁　　生姜汁　藕汁【各五升】薄荷汁　　　鹅梨汁【各一升】法酒【一升】　沙蜜【四升】
　　右慢火熬成膏入后药
　　苦梗【去芦二两】　　麝香【半两研】熟地黄【酒水焙四两】
</div>
    <div class="pagination">
<a href="普济方四库_page1328.html">上一页</a><span>...</span><a href="普济方四库_page1324.html">1324</a><a href="普济方四库_page1325.html">1325</a><a href="普济方四库_page1326.html">1326</a><a href="普济方四库_page1327.html">1327</a><a href="普济方四库_page1328.html">1328</a><span class="current-page">1329</span><a href="普济方四库_page1330.html">1330</a><a href="普济方四库_page1331.html">1331</a><a href="普济方四库_page1332.html">1332</a><a href="普济方四库_page1333.html">1333</a><a href="普济方四库_page1334.html">1334</a><span>...</span><a href="普济方四库_page1330.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
