<!DOCTYPE html>
<html>
<head>
    <meta charset="UTF-8">
    <title>证类本草 - 第 133 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 133 页/共 244 页</h1>
    <div class="content">　　震烧木

　　主火惊失心。煮服之，又取挂门户间，大厌火灾，此霹雳木也。

　　卷第十二

　　木麻

　　味甘，无毒。主老血，妇人月闭，风气羸瘦，症瘕。久服令人有子。生江南山谷林泽。叶似胡麻相对，山人取以用酿酒也。

　　卷第十二

　　帝休

　　主不愁，带之愁自销矣。生少室嵩高山。

　　《山海经》曰：少室山有木名帝休，其枝五衢，黄花黑实。服之不愁。今嵩山应有此木，人未识，固可求之，亦如萱草之忘忧也。

　　卷第十二

　　河边木

　　令饮酒不醉。五月五日取七寸，投酒中二遍饮之，必能饮也。

　　卷第十二

　　檀桓

　　味苦，寒，无毒。主长生神仙，去万病。末为散，饮服方寸匕，尽一枝有验。此百岁之根，如天门冬，长三、四尺，别在一旁以小根缀之。一名檀桓芝。灵宝方亦云。

　　卷第十二

　　木蜜

　　味甘，平，无毒。止渴除烦，润五脏，利大小便，去膈上热。功用如蜜。树生。南方枝、叶俱可啖。亦煎食如饴，今人呼白石木蜜。子名枳 ，味甜。《本经》云木蜜，非此，中汁如蜜也。崔豹《古今注》云：木蜜生南方，合体甜软可啖，味如蜜，老枝煎取倍甜，止

　　卷第十二

　　朗榆皮

　　味甘，寒，无毒。主下热淋，利水道，令人睡。生山中。如榆皮，有滑汁。秋生荚如北榆。陶公只见榆，作注，为南土无榆也。

　　卷第十二

　　那耆悉

　　味苦，寒，无毒。主结热，热黄，大小便涩赤， 毒诸热，明目，取汁洗目，主赤烂热障。生西南诸国。一名龙花也。

　　卷第十二

　　黄屑

　　味苦，寒，无毒。主心腹痛，霍乱，破血，酒煎服之。主酒疸目黄及野鸡病，热痢下血，水煮服之。从西南来者，并作屑，染黄用之，树如檀。

　　卷第十三

　　（己酉添加衍义）

　　卷第十三

　　桑根白皮

　　桑根白皮　味甘，寒，无毒。主伤中，五劳六极，羸瘦，崩中脉绝，补虚益气，去肺中水气，唾血热渴，水肿腹满胪胀，利水道，去寸白，可以缝金疮。采无时。出土上者杀人。（续断、桂心、麻子为之使。）

　　叶

　　 主除寒热，出汗。汁解蜈蚣毒。

　　桑耳

　　 味甘，有毒。黑者主女子漏下赤白汁，血病症瘕积聚，阴痛，阴阳寒热，无子，疗月水不调。其黄熟陈白者，止久泄，益气，不饥。其金色者，治癖饮积聚，腹痛，金疮。一名桑菌，一名木麦蜀本麦作 （诠荀切）

　　五木耳

　　 名 （音软），益气不饥，轻身强志。生犍为山谷。六月多雨时采，即曝干。

　　陶隐居云：东行桑根乃易得，而江边多出土，不可轻信。桑耳断谷方云：木 ，又呼为桑上寄生，此云五木耳。而不显四者是何木。按 老桑树，生燥耳。有黄者、赤白者，又多雨时，亦生软湿者。人采以作菹，皆无复药用。唐本注云：楮耳，人常食；槐耳，用疗痔；榆、柳、桑耳；此为五耳。软者并堪啖。桑椹，味甘，寒，无毒。单食主消渴。叶，味苦、甘，寒，有少毒。水煎取浓汁，除香港脚水肿，利大小肠。灰，味辛，寒，有小毒。蒸淋取汁为煎，与冬灰等同灭志疵黑子，蚀恶肉，煮小豆大下水胀，敷金疮止血生肌也。今按陈藏器本草云：桑叶汁，主霍乱腹痛吐下。冬月用干者浓煮服之，研取白汁合金疮，又主小儿吻疮。

　　细锉，大釜中煎，取如赤糖，去老风及宿血。叶桠者名鸡桑，最堪入用。椹，利五脏、关节，通血气。久服不饥。多收曝干。捣末蜜和为丸。每日服六十丸，变白不老。取黑椹一升，和科斗子一升，瓶盛封闭悬屋东头，一百日尽化为黑泥，染白鬓如漆。又取二七枚和胡桃脂研如泥，拔去白发，点孔中即生黑者。臣禹锡等谨按药性论云：桑白皮，使，平。能治肺气喘满，水气浮肿，主伤绝，利水道，消水气，虚劳客热，头痛，内补不足。桑耳，使。一名桑臣，又名桑黄。味甘、辛，无毒。能治女子崩中带下，月闭血凝，产后血凝，男子 癖，兼疗伏血，下赤血。又云木耳，亦可单用，平。孟诜云：寒，无毒。利五脏，宣肠胃气拥，毒气。不可多食，唯益服丹石人热发，和葱、豉作羹。萧炳云：桑叶炙煮饮，止霍乱。孟诜云：桑根白皮煮汁饮，利五脏。又入散用，下一切风气，水气。又云桑叶炙煎饮之，止渴，一如茶法。又云桑皮煮汁，可染褐色久不落，柴烧灰淋汁入炼，五金家用。日华子云：桑白皮，温。调中下气，益五脏，消痰止渴，利大小肠，开胃下食，杀腹脏虫，止霍乱吐泻，此即出桑根皮。又云家桑东行根，暖，无毒。研汁治小儿天吊惊痫，客忤，及敷鹅口疮，大验。又云家桑叶，暖，无毒。利五脏，通关节，下气。煎服，除风痛出汗，并扑损瘀血，并蒸后 蛇虫蜈蚣咬，盐挪敷上。春叶未开枝可作煎，酒服治一切风。又云桑耳，温，微毒。止肠风泻血，妇人心腹痛。药性论云：蕈耳亦可单用，平。古槐、桑树上者良。能治破血益力，其余树上多动风气，发痼疾，令人肋下急，损经络，背膊闷。又煮浆粥，安槐木上，草覆之，即生蕈，次柘木者良。孟诜云：菌子，寒。发五脏风，拥经脉，动痔病，令人昏昏多睡，背膊四肢无力。又菌子有数般，槐树上生者良。野田中者，恐有毒，杀人。又多发冷气，令腹中微微痛。

　　图经曰：桑根白皮，《本经》不着所出州土，今处处有之。采无时。不可用出土上者，用东行根益佳。或云木白皮亦可用。初采得，以铜刀剥去上粗皮，取其里白切焙干。其皮中青涎，勿使刮去，药力都在其上。恶铁及铅，不可近之。桑叶以夏秋再生者为上，霜后采之。

　　煮汤淋渫手足，去风痹殊胜。桑耳，一名桑黄。有黄熟陈白者，又有金色者，皆可用，碎切，酒煎，主带下。其实椹，有白、黑二种，曝干。皆主变白发。皮上白藓，花亦名桑花，状似地钱。刀削取炒干，以止衄、吐血等。其柴烧灰淋汁，医家亦多用之。桑上蠹虫，主暴心痛，金疮肉生不足。皮中白汁主小儿口疮，敷之便愈。又以涂金刃所伤燥痛，须臾血止，更剥白皮裹之，令汁得入疮中，良。冬月用根皮皆验。白皮作线，以缝金创肠出者，更以热鸡血涂之。唐·安金藏剖腹用此法，便愈。桑条作煎见《近效方》。云：桑煎疗水气，肺气，香港脚，痈肿兼风气。桑条二两，用大秤七两，一物细切如豆，以水一大升，煎取三大合，如欲得多造，准此增加，先熬令香，然后煎。每服肚空时吃，或茶汤、或羹粥，每服半大升，亦无禁忌也。本方云：桑枝，平。不冷不热，可以常服。疗遍体风痒干燥，香港脚，风气，四肢拘挛，上气，眼晕，肺气嗽，消食，利小便。久服轻身，聪明耳目，令人光泽，兼疗口干。《仙经》云：一切仙药，不得桑煎不服。出《抱朴子》。本方：桑枝一小升，细切熬令香，以水三大升，煎取二大升。一日服尽，无问食前后，此服只根据前方也。桑叶可常服。神仙服食方：以四月桑茂盛时采叶，又十月霜后，三分二分已落时，一分在者，名神仙叶，即采取。

　　与前叶同阴干。捣末丸散任服，或煎以代茶饮。又采椹，曝干。和蜜食之，并令人聪明，安魂镇神。又炙叶，令微干。和桑衣煎服。治痢，亦主金创及诸损伤，止血。方书称桑之功最神，在人资用尤多。《尔雅》云：桑辨有葚（与椹同），栀。郭璞云：辨，半也。一半有葚，半无名曰栀。又云：女桑， 桑。俗间呼桑木之小而条长者为女桑。又山桑木堪弓弩， 桑丝中琴瑟，皆材之美者也，他木鲜及焉。

　　雷公云：凡使，十年以上向东畔嫩根，采得后，铜刀剥上青黄薄皮一重，只取第二重白嫩青涎者，于槐砧上用铜刀锉了，焙令干。勿使皮上涎落，涎是药力。此药恶铁并铅也。圣惠方：治大风，头面髭发脱落。以桑柴灰热汤淋取汁洗头面（以大豆水研取浆，解泽灰味，弥佳）。次用熟水，入绿豆面濯之，取净。不遇十度良。三日一沐头，一日一洗面。外台秘要：治偏风及一切风。桑枝锉一大升，用今年新嫩枝，以水一大斗，煎取二大升。夏用井中沉，恐酢坏。每日服一盏，空心服尽。又煎服终身，不患偏风，若预防风，能服一大升佳。

　　又方：脉极寒，发鬓堕落，令发润生。桑白皮二升，以水淹浸，煮五、六沸去滓，洗沐鬓发自不落。又方：五痔。以桑耳作羹，空心下饭饱食之，日三食之。待孔卒痛如乌啄，取大小豆各一升，合捣作两囊蒸之及热，更互坐之，即瘥。千金方：治口疮白漫漫。取桑树汁，先以发拭口，次以汁敷之。又方八月、九月中刺，手足犯恶露肿，多杀人。以桑枝三条，纳灰中炮令极热，破断，以头柱疮口上，令热尽即易之。尽二条，则疮自烂，仍取韭白敷疮上，以布帛急裹之。若有肿者更作，用薤白佳。肘后方：治人少小鼻衄，小劳辄出。桑耳无多少，熬令焦，捣末。每衄发，辄以杏仁大塞鼻，数度即可断。《深师方》同。葛氏方：卒小便多，消渴。入地三尺取桑根，剥取白皮，炙令黄黑，锉，以水煮之令浓，随意饮之，亦可纳少米，勿入盐。又方：产后下血不止，炙桑白皮煮水饮之。又方：血露不绝。锯截桑根，取屑五指撮，取醇酒服之。日三。又方：因疮而肿者，皆因中水浸中风寒所作，其肿入腹则杀人。多以桑灰淋汁渍，冷复易，取愈。《梅师方》同。又方：饮食中蛊毒，令人腹内坚痛，面黄青，淋露骨立，病变无常。取桑木心，锉得一槲，着釜中以水淹之，令上有三斗水，煮取二斗，澄取清，微火煎，得五升。宿勿食，旦服五合，则吐蛊毒出。梅师方：治水肿，坐卧不得，头面身体悉肿。取东引花桑枝，烧灰淋汁，煮赤小豆。空心食令饱，饥即食尽，不得吃饮。

　　又方：治金疮止痛。取桑柴灰研敷疮上，佳。经验方：治咳嗽甚者，或有吐血殷鲜。桑根白皮一斤，米泔浸三宿，净刮上黄皮，锉细，入糯米四两，焙干。一处捣为末。

　　每服米饮调下一、两钱。又方：治青盲，此一法当根据而用之，视物如鹰鹘，有此效。正月八、二月八、三月六、四月六、五月五、六月二、七月七、八月二十五、九月十二、十月十二、十一月二十六、十二月晦，每遇上件神日，用桑柴灰一合，以煎汤沃之，于瓷器中澄令极清，以药汁稍热洗之。如觉冷，即重汤煮令得所，不住手洗，遇上件日不得不洗，缘此神日本法也。经验后方治肺毒疮如大风疾。绿云散：以桑叶好者，净洗过，熟蒸一宿，候晒干曝为末。水调二钱匕服。又方：坠马拗损。以桑根白皮五斤为末，水一升煎成膏，敷于损处，便止。

　　以后亦无宿血，终不发动。广利方治泻血不止。桑耳一大两，熬令黑，以水一大升三合，煎取六大合，去滓。空心分温三服。又方：治蛇咬疮，桑树白皮汁敷之瘥。又方：治金疮。

　　取新桑白皮烧灰和马粪涂疮上，数易之。胜金方：治小儿渴。用桑叶不拘多少，用生蜜逐叶上敷过，将线系叶蒂上绷，阴干细切，用水煎汁。服之瘥。钱相公箧中方：治蜈蚣及蜘蛛毒。

　　取桑白皮汁敷之，效。子母秘录：治落胎下血不止。以桑木中蝎虫烧末，酒服方寸匕，日二服。又方：小儿重舌。桑白皮煮汁，涂乳饮之。又方小儿鹅口，桑白皮汁和胡粉敷之。杨氏产乳：凡子不得与桑椹子食，令儿心寒。宫气方：治小儿舌上生疮如粥皮。桑白皮汁敷之，三、两度瘥。仙方桑椹熟时，收之晒干。为末，蜜和丸桐子大。空心酒服四十丸，长服之良。

</div>
    <div class="pagination">
<a href="证类本草_page132.html">上一页</a><span>...</span><a href="证类本草_page128.html">128</a><a href="证类本草_page129.html">129</a><a href="证类本草_page130.html">130</a><a href="证类本草_page131.html">131</a><a href="证类本草_page132.html">132</a><span class="current-page">133</span><a href="证类本草_page134.html">134</a><a href="证类本草_page135.html">135</a><a href="证类本草_page136.html">136</a><a href="证类本草_page137.html">137</a><a href="证类本草_page138.html">138</a><span>...</span><a href="证类本草_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
