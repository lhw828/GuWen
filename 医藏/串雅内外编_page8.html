<!DOCTYPE html>
<html>
<head>
    <meta charset="UTF-8">
    <title>串雅内外编 - 第 8 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>串雅内外编 - 第 8 页/共 39 页</h1>
    <div class="content">　　串雅内编 卷一

　　截药内治门

　　常山苗六钱，乌梅三钱，陈皮、槟榔、制首乌、酒炒归身各二钱，法半夏、川桂枝各一钱，丁香十粒，生姜二片，红枣五枚。

　　上药，在临发前两时辰煎服。或吐或泻，其病自愈。倘一剂未能全愈，再服一剂，无不立止。

　　庚生按：疟疾缠绵，往往致败。古方每用草果、常山以取速效，殊非善法。上元张立侯口传一方：用常山二、三两为末，鸭蛋七枚，同药末入砂锅煮极热，病发时取蛋握于手中，冷即更换，仍将握过之蛋再煮再握，俟疟止方住。下次发时，照前煮握，二三次后即可止矣。

　　不又方：常山一两，黑豆一合，同煮。捡去常山，专食豆，亦效。

　　串雅内编 卷二

　　截药外治门

　　治疮疡。

　　银花、生甘草、当归、蒲公英各一两，黄芩一钱，乳香一钱。上乳香研末，先将银花等五味用水五碗煎成一碗，将乳香末调服，神效。

　　串雅内编 卷二

　　截药外治门

　　治痈疽疖毒及初生多骨疽。

　　大黄一两，芙蓉叶一两（晒干为末），麝香、冰片各三分，五倍子一两，藤黄三钱，生矾三钱。

　　上药为末，米醋调成如浓糊，涂于多骨疽之四周，中留一穴如豆大，以醋用鹅翎不时扫之，一日夜即内消。若不扫，虽涂亦无益。其余痈疖亦以此药敷之，极神效。

　　庚生按：多骨疽属阴者多，初起往往不疼不痛，此方只宜于痈疖等阳毒，但不可施之阴症，似于多骨疽不甚相宜。

　　串雅内编 卷二

　　截药外治门

　　治发背、痈疽、疔疮、恶疖一切无名恶疮肿毒， 热疼痛，初起未溃者。锦纹大黄不拘多少，一半火煨熟，一半生用；甘草节等分。

　　上为细末，每服一匙，空心温酒调服，以疏利为度。

　　串雅内编 卷二

　　截药外治门

　　此方创于疡医公孙知，点一切痈疽，无不神效。丹砂养血益心，雄黄长肉补脾，矾石理脂膏助肺，磁石通骨液壮肾，石胆治筋滋肝。

　　上药各等分，入阳城罐，盐泥固济，升炼，取飞霜用。

　　串雅内编 卷二

　　截药外治门

　　此方甚奇，以千金得之，用无不效。

　　滴乳香四两（箬包烧红，用砖压出油），净没药四两照前式去油，鲜油血竭四两，白色儿茶四两，上好银朱四两，杭州定粉四两，上好黄丹四两，上铜绿三钱。

　　上药各另碾至无声为度，筛极细末，拌匀，临时照所患大小，用夹连泗油纸一块，以针多刺小孔，每张用药末五钱，以真麻油调摊纸上，再用油纸一块盖上，周遭用线缝好，贴患处，用软绢扎紧，自然止痛，化瘀生新。过三日将膏药翻过，用针照前多刺小孔贴之。因药品甚贵，取其可得两面之药力也。无火之人内服十全大补汤，有火之人减肉桂、姜、枣，按日煎服，兼以饮食滋补，无不取效。至重者用膏二张，百无一失。

　　庚生按：此方破溃后用之最效，若未溃未出大脓，非所宜也。

　　串雅内编 卷二

　　截药外治门

　　炉甘石一两，黄连一钱，黄柏、黄芩各二钱。

　　上药将黄莲、黄柏、黄芩浸汁，将甘石放倾银罐内烧红，投以药汁，分作九次收干，以甘石烧酥为度。晒干研细末，加冰片五分。治口碎、点眼最妙。加珍珠少许，治下疳亦验，可生肌长肉。凡有热毒，配三白升药，人乳调敷，立愈。

　　串雅内编 卷二

　　截药外治门

　　（亦名五灵升药）水银、白矾各五钱，朱砂、雄黄各二钱五分，火硝八钱。

　　上照升药法升之。凡一切无名肿毒，如溃久内败，四边紫色黑色，将药用水调稀，以鸡毛扫点，肉色立刻红活，死肉即脱去，再上生肌散，即可收功。凡通肠痔漏等症，将此药以纸卷成条，插管内七日，其管即随药条脱去。

　　庚生按：此法即外科一条枪法，不可乱用。近时疡医每见疮疡不收口，动辄指为有管，遂用插药烂化，一而再，再而三，愈拔管，愈不收功，因而成为痼疾者有之，因而用刀开割，用线扎破者有之。不知脓出之路即名为管，管者非真有是物也。予手治外疡不少，从未知拔管割管之事，而生肌长肉，奏效如常，用特志此以破世医之惑。至升丹为外科要药，不能不用，然总宜陈至五、七年者方可用，且须少用为妙。如系背疮及胸腹诸处疮之溃大者更须慎用。往往有疮未愈，而升药热毒攻入腹内，以至口干，喉破者，人多不知也。

　　串雅内编 卷二

　　截药外治门

　　水银、火硝、白矾、皂矾、炒白盐各九钱。

　　上药共研细，至不见水银星为度，盛于新大倾银罐内，以微火熔化。火急则水银上升，防其走炉，须用 炭为妙，熬至罐内无白烟起，再以竹木枝拨之，无药屑拨起为度，则药吸于罐底，谓之结胎。胎成，用大木盆一个盛水，水盆内置净铁火盆一个。木盆内水须及铁盆之半，然后，将前结成之胎，连罐覆于铁盆内，外以盐水和黄土将罐口封固，勿令出气，出气亦即走炉。再用净灰铺于铁盆内，灰及罐腰，将灰平铺，不可动摇药罐，封口碰伤，亦要走炉。铺灰毕，取烧红栗炭攒围罐底，用扇微扇，烧一炷香，谓之文火；再略重扇炼一炷香，谓之武火。炭随少随添，勿令间断而见罐底，再炼一炷香，即退火。待次日盆灰冷定，用帚扫去，并将封口之土去尽，开看铁盆内所有白霜即谓之丹，将瓷瓶收贮待用，愈陈愈妙。其罐内原胎研掺癣疮神效之至。若恐胎结不老，罐覆盆内，一遇火炼，胎落铁盆，便无丹降，亦谓之走炉。法用铁丝做一三脚小架，顶炉内撑住丹胎，最为稳妥。此丹如遇痈疽发背疔毒一切恶疮，用一厘许，以口津调点毒顶上，再以膏药盖之，次日毒根尽拔，于毒顶上结成黑肉一块，三四日即脱落，再用升药数次即收功。

　　此丹用蒸粉糕以水少润，共和极匀，为细末，搓成条子，晒干收贮。凡毒成管者，即约量管之深浅，将药条插入，上贴膏药，次日挤脓，如此一二次，其管即化为脓。管尽，再上升药数次，即收功矣。此丹比升丹功速十倍，但性最烈，点毒甚痛，法用生半夏对搀，再加冰片少许，能令肉麻不痛。

　　庚生按：降丹乃治顽疮、恶毒、死肌之物，万万不可多用乱用，务宜慎之。

　　串雅内编 卷二

　　截药外治门

　　治无名肿毒。当归八钱，黄 五钱，粉甘草二钱，金银花一两，用水一碗，陈酒一碗，合煎，空心服。

　　串雅内编 卷二

　　截药外治门

</div>
    <div class="pagination">
<a href="串雅内外编_page7.html">上一页</a><span>...</span><a href="串雅内外编_page3.html">3</a><a href="串雅内外编_page4.html">4</a><a href="串雅内外编_page5.html">5</a><a href="串雅内外编_page6.html">6</a><a href="串雅内外编_page7.html">7</a><span class="current-page">8</span><a href="串雅内外编_page9.html">9</a><a href="串雅内外编_page10.html">10</a><a href="串雅内外编_page11.html">11</a><a href="串雅内外编_page12.html">12</a><a href="串雅内外编_page13.html">13</a><span>...</span><a href="串雅内外编_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
