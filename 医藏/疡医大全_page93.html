<!DOCTYPE html>
<html>
<head>
    <meta charset="UTF-8">
    <title>疡医大全 - 第 93 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 93 页/共 163 页</h1>
    <div class="content">　　痔疮突出疼痛坐立不便 先用韭菜洗净，煎沸汤于瓦木器中熏之，通手沃洗即愈。如未消用生姜切薄片放于痔上痛甚处，以熟艾作炷于上，灸三炷，黄水即出自消。若肛门上有三二个痔，三五日后如前法逐一灸之，屡验。
　　肛门起窠作痛 野薄荷、明矾各等分，煎汤熏洗自消。
　　外痔 红枣去核，入铜青线扎，炭火 存性，研细末，痔潮干渗；痔干以津润湿搽之。
　　痔痛下血。
　　川芎 当归 黄 神曲 槐花 地榆（各一两） 阿胶（炒珠） 血余 荆芥穗（炒黑） 木贼草（炒黑各三钱）炼蜜丸如桐子大，每服五十丸，食前米饮送下。
　　痔疮定痛。
　　白壳旱螺（七个） 杭粉（一钱）共研一处阴干，入冰片三分，研细瓶贮，每以木鳖子、全猪胆汁磨浓调搽。
　　洗虫痔 河堤柳根上须，一把，花椒、白芥子煎汤熏洗，其虫头黑身白，从痔疮孔内出。
　　洗痔（吴韵清）鱼腥草 夏枯草 马齿苋（各一两） 五倍子 枳壳 黄柏（各五钱） 明矾（四两）共煎浓汁，每用一杯，搀滚汤熏洗。
　　又方瓦松 马齿苋 槐花 五倍子（去虫） 皮硝（各一两） 葱白（十个）共装绢袋内煮汤，每日熏七八次。
　　消痔脱管奇方刺 （一个，皮纸湿包烧灰、存性） 牛角腮（一枚烧灰存性） 猪悬蹄（十个烧灰存性） 苦参（二两）木耳 石菖蒲 陈棕（烧灰存性） 枯矾（各一两） 地榆 槐角子 胡麻仁 雷丸 防风 漏芦芜荑 麝香（各五钱）共磨细末，炼蜜为丸桐子大，每服一钱，日三服，白汤送下。
　　洗方 喇叭花（即土地黄苗）煎汤，日洗二次。
　　
　　却毒汤
　　瓦松 马齿苋 川椒 川文蛤 防风 生甘草 枳壳 侧柏叶 苍术 葱白（各三钱） 焰硝（一两）煎汤，日洗三次。
　　牝痔并一切内外痔，疼痛不可忍新黄栝蒌一枚，以刀旋下顶，不去穣，选不蛀皂角子填满，将顶盖好，外用纸筋泥固济约三指浓，以炭火簇合烧令红，放于地下坑内出火毒，一宿取出，加麝香一钱，每服一钱，研极细，瓷瓶收贮，米饮调服。
　　新久痔痛 海螵蛸去粗皮，研细末，用生麻油调成膏，用鸭翎扫上，每日夜用之，日久自消。
　　
　　外痔神消散
　　（杜秘。）红栀子（捣碎） 黄柏 胡黄连（各一两）水二宫碗煎一碗，二煎、三煎俱煎一碗，共三碗，去渣，入皮硝一斤炖化，撤去泥脚，取上清硝汁，以文火慢炼成硝。大田螺十六个，每个入冰片一厘。（待螺化成水，将水拌入硝内，再加熊胆、儿茶各五钱，研细和入硝内拌匀听用。）每用头一次用苦参一两，水三大碗煎成二碗，去渣，入制硝末一两，煎二三滚，倾盆内，先熏后洗，每日洗三次，第二日仍用洗剩药水，再加苦参一两，加水一大碗煎成，加制硝末五钱，如上熏洗。第三日照第二日洗法。
　　第四日旧药水俱不用，照第一日换新水煎苦参制硝洗之。以三日又换一次，其痔自消，永不再发。
　　痔疮 线香为丸，每服二钱，白汤送下。
　　痔漏神方（顾玉书。）抱鸡蛋壳内皮（ 存性） 血余（各三钱） 石膏（ 二钱） 冰片 儿茶（各五分） 血竭（三分）共乳极细搽痔上，脓水自干，管根自落，用真耿饼一斤，粉甘草半斤，捣匀为丸，每早空心白汤送下三钱。此乃秘方，经验多人，用之必效。
　　内痔 冬青树叶煎汤熏洗。
　　外痔 鳖甲、五倍子，煎汤熏洗。
　　痔疮 广元肉一个，包明矾五分。嚼碎滚水吞下，七日后用明矾一钱，十四日后用明矾一钱五分。待痔枯即止。
　　又方 青饼一个入黄蜡一钱于内，置碗中，于饭上蒸熟，清晨开水细嚼一枚，以愈为度。
　　又方 梓桐树皮叶煎汤洗。
　　又方 草连根煎汤洗。
　　痔疮肿痛 冬瓜煎汤洗。
　　
　　
　　卷二十三　后阴部痔漏门主论
　　澄曰：痔疮初起，有奔走过急，瘀凝肠分，流注肛门者；有色欲违度，忍精强固者；有耽于醇酒者；有好嗜辛辣煎炒炙 者；有湿热流滞者；有久嗽气虚，群火灼阴而成者；有久坐气血凝聚者；又有妇女血燥，大便秘结，用力努挣而成者；亦有生产用力太过，瘀血流结而成者；更有脾泻肾泄、元气下陷而成者；又有久痢气陷而成者，种种皆能成痔。而痔类甚多，有因其形而名者；有因其部位前后左右内外而名者；既溃之后，每每多成漏管，不能收口者。非内服外洗，纯用苦寒，致令脾元日损，肌肉难生，即系医家妄用刀针，药线系扎，铅丸悬坠，利剪割切，良肉受伤，日施药 ，插入拔出，日逐将疮内四旁新肉磨成硬管，愈插愈深。此固医家之过，然病家见痔疮溃后，虽流脓血，不疼不痛，嗜饮者依然畅饮，好色者仍复贪欢，善啖者辛辣煎炒全不禁戒，虽无刀剪药线之害，亦断无不成漏者，所以致漏之源又伙。更有等自愚之辈，每言痔漏不可医痊，留此门户为湿热外渗之地，若收功完口，湿热反无门可出矣。殊不知肾开窍于二阴，谷道即肾之门户，若使终年破流血水，则真阴由此而耗，正气从此而亏，安能保其不成痨瘵乎！况湿热若果由大肠而来，自由大肠直出，岂有归大肠而不出，反由漏口徐徐而泄哉！是以痔贵早为培补，益气保元，不可用苦寒内服外涂淋洗，病者谨戒百日醇酒房劳，再无不收口之理。若不遵禁忌，虽有灵丹，亦难奏效。
　　
　　
　　卷二十三　后阴部痔漏门主方
　　
　　退管丸
　　（周鹤仙。）当归（酒洗） 露蜂房（槐树上的，微炒） 川连（酒炒） 象牙（各五钱） 槐花（微炒） 川芎（炒） 滴乳香（包在新鲜箸叶内，去油净，各三钱）共研细末，取黄蜡二两，熔化为丸如桐子大，每空心以漏芦、芦甘石煎汤送下，其管退出，用剪剪去；亦有化为脓血出者。
　　服此药忌房事、豆腐、火酒。虽愈仍忌四十九日。
　　
　　捷法
　　 地沥青一两，置有 盆中，用大蜈蚣一条，养在盆内，勿令游去，伺蜈蚣将油食尽为度，用竹签将蜈蚣绷住，竹刀剖开取腹内油，搽痔漏上，务将脓血洗净再搽。
　　
　　琉璃饼
　　陈芥菜（切碎） 陈琉璃（炙各五钱） 螳螂壳（水洗 阴阳瓦焙，三钱） 陈 皮（ 灰六钱） 田螺（二个，冰片化水） 珍珠（一粒，如无用药珠代）五味同为细末，取田螺水和药，乘潮捏饼，先用天芥菜入砂锅内煎汤，倾入小口瓶内，对患处热熏温洗，如无天芥菜，即用番白草或苦参煎汤熏洗亦可，洗后拭净，将药饼放患顶上膏封。一日一换，痔管内仍用所存药末，鹅毛管吹入。
　　
　　痔漏丸
　　大熟地（四两） 白茯苓 山药 山萸肉 牡丹皮 白芍（各二两） 象牙（一两五钱） 鳖肉苁蓉 何首乌（各三两） 炼蜜为丸如桐子大，白汤送下三钱又方象皮（二两） 人乳（浸一宿，瓦上焙脆存性） 荔枝核（二十八个，焙脆）研细。用猪膈肝四个，白酒洗去油，入砂锅内加酒半斤许，糯米一撮，煮烂为度，捣烂和药为丸，每服二钱白汤下，虚人用人参汤下。
　　又方 雄牛胆汁入铜锅微熬，飞面收为丸，空心白汤送下，管从大便而出。
　　又方槐花（炒黑） 青黛（各半斤） 当归（酒洗晒干，一两）打糊为丸，先嚼核桃肉一枚，淡盐汤送下三钱，退管至速。
　　又方胡黄连（二两） 石决明（火 ） 槐花 穿山甲（各五钱 麻油一斤，瓷瓶内煮黄色）研细饭丸，每早米汤送下一钱。四十日见功。
　　又方胡连（姜汁拌炒） 刺 皮（炒各一两） 指甲（炙五钱） 蜣螂（七个） 麝香（二分）研细饭丸，每早淡酒送下一钱。忌火酒、椒、姜等味。
　　退管如神 活獾子一只，杀之退毛净，又将肠内粪去净，入石臼内连骨舂碎，盛坛内封固，埋背阴地下，或背阴房内，过三伏天听用。看管大小，用纸捻蘸坛内浮油插入，其管即出，生肌敛口。
　　金蝉补漏。
　　推粪虫（七个） 滴乳香（去油） 没药（去油各五钱） 炙甘草 生矾 生甘草 熟矾（各七钱五分）研细，黄蜡四两熔化，乘热丸桐子大，先服八分，渐加至二钱，酒送下，其管自退。
　　退管 牛皮末晒炒研一斤，槐角子半斤，蜜丸白汤送下。
　　又方 木耳一斤，用扁柏叶煎水洒上，晒干研末 每岁一分，日逐加一分，如二十五岁可递加至二钱五分为止。俱用白汤调下，如管未退，到二十六天降序一分，只服二钱四分，日逐减至一分为止。
　　
　　狗肠丸
　　象牙屑 建青黛 陈松萝 女贞子（各等分）研细。用黄狗肠一具，洗净蒸烂为丸，每早白汤送下三钱。
　　
　　混元球
　　 治痔漏如神。
　　白马屎（七粒） 真川椒（三十七粒） 蕲艾 河蚬（各七钱） 槐皮（一斤，切片研末）用蚯蚓屎作球，包众药在内晒干，每日一球，安于马桶内烧取烟熏。
　　痔漏。（《济生》）血竭 象牙末（各二两） 乳香（去油，六钱） 蝉蜕 没药（去油） 朱砂（各二钱） 白僵蚕 蜂房（各三钱）上为细末，黄蜡丸弹子大，每空心温酒下三丸。
　　
　　狐仙封脏丸
　　 此方并不治痔，而治痔有神效之功。十日见效，服完一料，永不再发。久服可延年益寿。但服此当禁色欲。
　　枸杞子（去蒂，酒拌蒸） 菟丝子 白茯苓（乳拌，蒸晒五次） 赤茯苓 大生地（竹刀切片） 大熟地 甘菊花 女贞子 何首乌（同女贞子蒸晒五次） 山萸肉 远志肉（甘草水浸二日） 当归身 人参 莲须 柏子仁 天门冬 眼肉 麦门冬（去心） 酸枣仁（各四两） 北五味 川牛膝 粉丹皮 石菖蒲 泽泻（各二两）炼蜜为丸，每服二钱白汤送下。
　　
　　痔漏丸
　　 此方退管生肌，屡用屡验。
　　石莲蓬 冬青子（各三两） 川黄连 真川芎 牛膝（酒炒） 赤芍 当归（酒洗） 黄芩黄柏 熟大黄（各一两） 槐角子 象牙末（各二两） 蛇蜕（去头尾） 全蝎（各五钱） 金墨（一锭约重三钱）共研细末，炼蜜为丸，每早服三钱，至七日后服二钱五分，又七日服二钱，忌火酒，又七日服一钱五分，每早晚用柳须、花椒煎水熏洗一料，服完永不再发。忌羊肉、驴肉、公鸡、鲤鱼、辛辣。
　　又方蚯蚓（半斤，用竹刀剖开去净腹内泥，砂锅上焙干）象牙（二两）共研极细末。用白糖水和匀为丸如梧桐子大，每早空心用陈无灰酒送下三钱。三服后即有效验，服至十日，有管者渐渐退出，内自生肌。勿吃一切发物、腥、酒、猪首、公鸡等类，尤忌房事。此方屡用验过多人，万勿轻视。
　　
　　推车客散
　　 痔漏不论远年近日，最凶者百日收，其管自出。
　　酸枣仁（炒） 远志肉 苍术（盐、醋、米泔、童便四制） 穿山甲（炙） 侧柏叶（白矾水煮） 枳壳（醋煮） 地骨皮（各一两） 槐角子（炒） 贯众（酒拌，九蒸九晒） 陈棕炭（各三两） 皮（ 存性一两） 白花地丁（七八月采生白花者，六两）如法制度为极细末，空心酒调服三钱，或白汤亦可。服一月后，每服加推车客即蜣螂细末三分，管自退出。如出以快剪去之。
　　
　　柏胶丸
　　 内消痔漏。
　　雄黄（同蜜煎老去蜜） 小茴香（各三钱） 川黄连 侧柏叶（各一两） 广胶（八两 切断以牡蛎粉八两炒成珠，去牡蛎） 熊胆（一钱） 槐角子（一荚四五粒者佳，四两）研细炼白蜜为丸，早晚各服三钱，白汤送下，荤用鸡蛋，素用豆腐过口。如痔痛极者，加乳香去油、没药去油（各二钱），蟾酥（一钱五分。）
　　追毒丸
　　 痔漏通肠，污从孔出，先用此丸追尽脓毒，后服闭管丸立效。
　　胡连（切片，姜汁拌炒） 皮（炙，切片再炒黄色各一两） 麝香（二分）研细，软饮为丸麻子大，每服一钱，食前酒下。服丸后脓水反多，药力到也，莫惧。
　　
　　闭管丸
　　胡连（一两） 槐花（微炒） 穿山甲（麻油内煮黄色） 石决明（ ，各五钱）炼蜜丸麻子大。每服一钱，空心清米汤送下，早晚日进二服，至重四十日而愈。如漏四边有硬肉突起者，加蚕茧二十个炒，研和入药中。并治遍身诸漏皆效。
　　痔漏不拘蜂窠翻花通肠三十二孔者，不用刀针挂线，立建神功。
　　黑丑（连皮炒） 大黄（酒拌，蒸极烂） 白莲蕊（各三两） 红矾（醋煮） 五倍子（炒） 五味子（炒）川当归（各一两） 黄连（七钱） 乳香（去油） 没药（去油各一钱） 山豆根（五钱）研细，酒叠丸，每服一钱五分，肉汤送下。
　　退管。
　　童血余（ ） 槐角子（炒，各一两） 白蒺藜（炒，去刺，二两） 直僵蚕（炒） 皮硝（炒） 儿茶没药（去油各五钱） 蝉蜕（酒洗，焙，三钱） 蜂房（焙，四钱） 犀角（瓦上炙） 鹿茸（各五钱） 肥皂子（四十九粒，取肉瓦焙）研细。用黄蜡四钱，狗油一两，化匀和丸如桐子大，每服六七十丸，早晚酒送下。半月其管自退。
　　
　　加味槐角丸
　　 痔漏通用，并治肠风下血。
　　川芎 真阿胶 白芷（各五钱） 槐角子 生地 当归身（各二两） 黄连 条芩 枳壳连翘 防风 秦艽 地榆 升麻（各一两） 黄 （二两）研末蜜丸。或酒糊丸桐子大，每服五十丸，渐加至七八十丸、百丸，空心温酒或米汤送下。
　　
　　钓肠丸
</div>
    <div class="pagination">
<a href="疡医大全_page92.html">上一页</a><span>...</span><a href="疡医大全_page88.html">88</a><a href="疡医大全_page89.html">89</a><a href="疡医大全_page90.html">90</a><a href="疡医大全_page91.html">91</a><a href="疡医大全_page92.html">92</a><span class="current-page">93</span><a href="疡医大全_page94.html">94</a><a href="疡医大全_page95.html">95</a><a href="疡医大全_page96.html">96</a><a href="疡医大全_page97.html">97</a><a href="疡医大全_page98.html">98</a><span>...</span><a href="疡医大全_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
