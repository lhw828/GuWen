<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 19 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 19 页/共 20 页</h1>
    <div class="content">　　凡蟹未遇霜多毒其熟者乃可食之
　　蜘蛛落食中有毒勿食之
　　凡蜂蝇虫蚁等集食上食之致瘘
　　果食菜谷禁忌并治
　　果子生食生疮
　　果子落地经宿虫蚁食之者人大忌食之
　　生米停留多日有损处食之伤人
　　桃子多食令人热仍不得入水浴令人病淋沥热毒杏酪不熟伤人
　　梅多食壊人齿
　　李不可多食令人胪胀
　　林檎不可多食令人百脉弱
　　橘抽多食令人口爽不知五味
　　梨不可多食令人寒中金疮产妇亦不冝食
　　樱桃杏多食伤筋骨
　　安石榴不可多食损人腹
　　胡桃不可多食令人动痰饮
　　生枣多食令人热渇气胀寒热羸瘦者弥不可食伤人食诸果治之方
　　猪骨【烧过】
　　右一味末之水服方寸　亦治马肝漏脯等毒
　　木耳赤色及仰生者勿食
　　菌仰卷及赤色者不可食
　　食诸菌中毒闷乱欲死治之方
　　人粪汁饮一升　土浆饮二升　大豆煑汁饮之服诸吐利药并觧
　　食枫桂菌而哭不止治之以前方
　　误食野芋烦毒欲死治之以前方【其野芋根山东人名魁芋人种芋三年不収亦成野芋并杀人】
　　蜀椒闭口者有毒误食之防人咽防气病欲絶或吐下白沫身体痹冷急治之方
　　肉桂煎汁饮之　多饮冷水一二升　或食蒜　饮地浆　或浓煑防汁饮之并觧
　　正月勿食生葱令人面生游风
　　二月勿食蓼伤人肾
　　三月勿食小蒜伤人志性
　　四月八月勿食胡荽伤人神
　　五月勿食韭令人乏气力
　　五月五日勿食一切生菜发百病
　　六月七月勿食茱萸伤神气
　　八月九月勿食姜伤人神
　　十月勿食椒损人心伤心脉
　　十一月十二月勿食薤令人多涕唾
　　四季勿食生葵令人饮食不化发百病非但食中药中皆不可用深宜愼
　　时病差未徤食生菜手足必肿
　　夜食生菜不利人
　　十月勿食被霜生菜令人面无光目澁心痛腰疼或发心疟疟发时手足十指皆青困委
　　葱韭初生芽者食之伤人心气
　　饮白酒食生韭令人増病
　　生葱不可共蜜食之杀人独颗蒜弥忌
　　合生葱食之令人病
　　生葱和雄鸡雉白犬肉食之令人七窍经年流血食糖蜜后四日内食生葱韭令人心痛
　　夜食诸姜蒜葱等伤人心
　　芜青根多食令人气胀
　　薤不可共牛肉作食之成瘕病韭亦然
　　莼多病【恐是食字】动痔疾
　　野苣不可同蜜食之作内痔
　　白苣不可共酪同食作防虫
　　黄食之发热病
　　葵心不可食伤人叶尤冷黄背赤茎者勿食之
　　胡荽乆食之令人多忘
　　病人不可食胡荽及黄花菜
　　芋不可多食动病
　　妊妇食姜令子余指
　　蓼多食发心痛
　　蓼和生鱼食之令子夺气隂欬疼痛
　　芥菜不可共肉食之成恶邪病
　　小蒜多食伤人心力
　　食躁或躁方
　　防
　　浓煑汁饮之
　　钩吻与芹菜相似误食之杀人觧之方
　　荠苨【八两】
　　右一味水六升煑取二升分温二升【钩吻生地旁无他草其茎有毛以此别之】
　　菜中有水莨菪叶圆而光有毒误食之令人狂乱如中风或吐血治之方
　　甘草
　　煑汁服之卽觧
　　春秋二时龙带精入芹菜中人偶食之爲病发时手背腹满痛不可忍名蛟龙病治之方
　　硬糖【二三升】
　　右一味日两度服吐出如蜥蝪三五枚瘥
　　食苦瓠中毒治之方
　　黎穰
　　煑汁数服之觧
　　扁豆寒热者不可食之
　　乆食小豆令人枯燥
　　食大豆屑忌噉猪肉
　　大麦乆食令人作癣
　　白黍米不可同饴蜜食亦不可合葵食之
　　荍麦面多食之令人发落
　　盐多食伤人肺
　　食冷物氷人齿
　　食热物勿饮冷水
　　饮酒食生苍耳令人心痛
　　夏月大醉汗流不得冷水洗着身及使扇即成病饮酒大忌灸腹背令人肠结
　　醉后勿饱食发寒热
　　饮酒食猪肉卧秫稲穰中则发黄
　　食饴多饮酒大忌
　　凡水及酒炤见人影动者不可饮之
　　醋合酪食之令人血瘕
　　食白米粥勿食生苍耳成走疰
　　食甜粥已食盐卽吐
　　犀角筋搅饮食沫出及浇地坟起者食之杀人
　　饮食中毒烦满治之方
　　苦参【三两】苦酒　【升半】
　　右二味煑三沸三上三下服之吐食出卽差或以水煑亦得　又犀角汤亦佳
　　贪食食多不消心腹坚满痛治之方
</div>
    <div class="pagination">
<a href="金匮要略论注_page18.html">上一页</a><span>...</span><a href="金匮要略论注_page14.html">14</a><a href="金匮要略论注_page15.html">15</a><a href="金匮要略论注_page16.html">16</a><a href="金匮要略论注_page17.html">17</a><a href="金匮要略论注_page18.html">18</a><span class="current-page">19</span><a href="金匮要略论注_page20.html">20</a><a href="金匮要略论注_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
