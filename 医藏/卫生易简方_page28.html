<!DOCTYPE html>
<html>
<head>
    <meta charset="UTF-8">
    <title>卫生易简方 - 第 28 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>卫生易简方 - 第 28 页/共 77 页</h1>
    <div class="content">　　治大便不通 用大黄九钱，荆芥一钱。水煎，空心服即效。

　　又方 用萝卜子一合擂，冷水调皂角灰末二三钱，服立通。

　　卷之五

　　小便不通

　　治小便不通 用朴硝为末，每服二钱，茴香汤下。

　　又方 用蚯蚓杵，以冷水滤过，浓服半碗立通。大解热疾，不知人事欲死，服之甚效。

　　又方 用扁竹一握，水盅半，煎一盅，热服。

　　又方 用莴苣捣如泥，贴脐上；或用盐填脐内，艾灸三壮。

　　又方 用甜酸草捣汁，入砂糖水调服；或用磨刀交股水一盏服。

　　治腹胀小便不通 用琥珀一钱，研极细，人参汤调下。

　　治小腹胀满痛不得小便 用雄黄细研，蜜丸如枣核，纳溺孔中，及疗天行病。

　　治小便不利，茎中痛 用牛膝一大握，酒煮饮之，立愈，及治卒暴症，腹中石刺并妇人血结坚痛。

　　治小便不利，膀胱水气留滞 用浮萍日干，为末。每服方寸匕，日三服。

　　治小便不通 用针头草晒干三钱，灯心十茎，水一盏，煎八分，去渣，空心食前服。

　　治小便不出，胞转膨满欲死者 用乱发烧灰，冷水调下方寸匕。

　　又方 用发灰二钱，滑石末一钱，桃白皮煎汤调下，日进二服，大效。

　　治小便不通 用葱白三斤切细，慢火炒香熟，以帛包作两处，更熨脐下即通。

　　又方 用乌 木皮煎汤，调五苓散服，立通；如无药，只以 皮煎汤服亦可。

　　又方 用荆芥九钱，大黄一钱。煎服。

　　卷之五

　　水肿

　　治水肿及全身暴肿，小便涩 用葶苈三两捣烂，大枣三十枚，水一升半，煎一升，去枣内葶苈于汁中熬稠，丸如桐子大。空心木香汤或米饮下三十丸。

　　治卒肿满，身面皆洪大 用甘遂一钱为末，猪肾一枚作七片，涂末炙熟，食至四五片当觉腹肠鸣，小便利。一方更入木香一钱，共内肾中，以薄荷叶裹定，再用湿纸裹煨，临卧细嚼，温酒送下，当下黄水是效。

　　又方 用皂角炙黄、锉三升，酒一斗渍之，合器煮沸、澄清，服一升，日三服。

　　又方 用菟丝子一升，酒五升，渍二三宿，每服一升，日三服。

　　又方 用生猪肝一具，细切，顿食之。勿用盐，只可用苦酒。

　　又方 用苦瓜瓤实捻如大豆，以面裹煮一沸，空心服七枚，至午当出水一斗，三日水自出不止，大瘦乃瘥。三年内慎口味。用瓜须择妍净者，不尔有毒，勿用。

　　又方 用榆皮捣屑，杂米作粥食，小便利。

　　治风水肿，腹大脐腰，重痛不可转动 用冬麻子半升，水研滤取汁，米二合煮粥，着葱、椒治水蛊腹大，摇动水声，皮肤黑色 用巴豆去皮心熬黄，捣丸如小豆大。水下一丸，以利为度，勿饮酒。

　　治水蛊病不问年月深者 用大戟、当归、陈皮各一两细锉。水二升，煮七分，顿服，利二三斗勿怪，至重不过再服。

　　治水气遍身浮肿，气促坐卧不安 用牵牛二两微炒，捣末，乌牛尿浸一宿，平旦入葱白一握，煎十余沸，去渣，空心分为二服，水从小便中出。

　　又方 用东引花桑枝烧灰淋汁，煮赤小豆，空心食，饱饥即食尽，不得吃饭。

　　治水气皮肤痒 用枳壳一两为末，如茶前呷。兼明目。

　　治水肿 用白商陆细切一升，羊肉六两。水一斗，煮六升，去渣，将肉和葱豉作 ，如常法食。

　　又方 用白商陆六两，取汁半合，和酒半升，看大小相度与服，当利下水。

　　又方 用白商陆根去皮，切如小豆许一大盏。水二升，煮一升，入粟米一盏，煮成粥，空心服，即微利，不得杂食。

　　又方 用乌豆一升，水五升，煮三升，去渣，入酒五升，更煎取三升，分温三服，未瘥再合。

　　又方 用鲤鱼一头极大者，去头尾及骨，惟取肉。以水二斗，赤小豆一升，合煮取二升。

　　以治十种水肿病 用鲤鱼一头，重一斤以上，和冬瓜、葱白作羹食之。

　　治十种水病肿满，气喘促不得卧 用蝼蛄五枚，干为末。食前汤调半钱匕至一钱，小便通效。

　　治水肿从脚起，入腹则难疗 用赤小豆一斗，水煮极熟，取汁四五升温渍膝以下，冷则重暖；若已入腹，但服小豆，勿杂食亦愈。凡豆不可合鱼 食，令人患消渴，生口疮。

　　治乳肿喘促，小便涩 用杏仁一两去皮尖，熬、研、和米煮，空心服二合。

　　治水病初得危急 用冬瓜不限多少，任吃极效。

　　治水病肚胀四肢肿 用黄瓜一个，破作二片不去子，醋煮一半，水煮一半，俱烂，空心顿服，须臾水下。

　　治水病洪肿，气胀不消食 用香薷五十斤细锉，内釜中，水浸上数寸煮，使味尽、去渣、澄治水肿坐卧不得，头面身体悉肿 用蒴 根刮去皮捣汁一合，和酒一合空心暖服，当微吐利。

　　治中水气，已服药未平复 用麝香如大豆三枚细研，乳汁调，分为四、五服。

　　治脚腿肿 用瓠子种空壳煎汤，空心服。

　　治水肿 用水戟、木通、木香各二钱为末，以猪肾一个，劈开入药末在内，仍合住用线缠缚，湿纸裹，于灰火中煨熟，去纸嚼服。少顷利四五行，即愈。必须忌口。

　　又方 用乌鲤鱼一个，不去鳞甲，只去肚肠，入大蒜满鱼腹，以黄泥裹固，煨熟。食鱼蒜尽，则小便通利，病愈。

　　治身体手足浮肿 用蚯蚓粪为末，隔年醋调涂患处，即愈。

</div>
    <div class="pagination">
<a href="卫生易简方_page27.html">上一页</a><span>...</span><a href="卫生易简方_page23.html">23</a><a href="卫生易简方_page24.html">24</a><a href="卫生易简方_page25.html">25</a><a href="卫生易简方_page26.html">26</a><a href="卫生易简方_page27.html">27</a><span class="current-page">28</span><a href="卫生易简方_page29.html">29</a><a href="卫生易简方_page30.html">30</a><a href="卫生易简方_page31.html">31</a><a href="卫生易简方_page32.html">32</a><a href="卫生易简方_page33.html">33</a><span>...</span><a href="卫生易简方_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
