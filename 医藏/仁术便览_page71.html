<!DOCTYPE html>
<html>
<head>
    <meta charset="UTF-8">
    <title>仁术便览 - 第 71 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁术便览 - 第 71 页/共 100 页</h1>
    <div class="content">　　治前阴如冰冷并阴汗，两脚痿弱无力。方见虚损门。

　　卷四

　　诸疮

　　痈疽，只是热胜血，阴阳相滞而生。中年以后，不宜有此病。《脉诀》曰：痈疽浮数，恶寒发热，若有痛处，痈疽所发。脉数，发热而痛者阳，不数、不热、不痛者阴。疮发痈之脉，弦洪相搏，细沉而直，肺肝俱数。

　　卷四　诸疮

　　【真人活命饮】

　　治一切痈疽，恶疮，恶候，发背，发脑，发髭，发鬓，发胁，发乳，疖毒，骑马肚痈，腿痈，气块、血块、面、目、手、足浮肿，俱治。

　　穿山甲（三片，蛤粉炒） 天花粉（一钱） 甘草节 乳香 白芷 赤芍 贝母（各一钱） 防风（七分） 没药 皂角刺（各五分） 归尾（酒洗） 陈皮（各钱半） 金银花（三钱）

　　上用金华酒钟半，煎服，连进二三服。初觉肿毒加大黄、木鳖子，溃后及虚老之人，去大黄、木鳖子，加生黄 ，水煎服。

　　卷四　诸疮

　　【槐花酒】

　　治发背及一切疔疮肿毒，不问已成未成，但 痛者并治之。用槐花洗净，微炒黄，乘热入好酒二钟，煎十余沸，连服二三服即愈。乳痈尤好。

　　卷四　诸疮

　　【拔毒疔苍耳散】

　　用苍耳根茎苗子，烧灰为末，醋泔靛水和泥涂上，数次效。

　　卷四　诸疮

　　【忍冬藤酒】

　　治痈疽发背，初发不问何处。及妇人乳痈，常服此药神效。

　　忍冬藤（即金银花苗，五两） 生甘草节一两 用沙罐内水二碗，煎至一碗，再入好酒一碗，再煎数沸，去渣。作三次温服，一日服尽。如疮重，一日煎两剂服。取叶研烂，白酒调涂，四围留口。

　　卷四　诸疮

　　【内疏黄连汤】

　　治疮，皮色肿硬，发而呕，大便燥结，脉洪实，以此微利之。

　　黄连 芍药 当归 槟榔 木香 黄芩 栀子 薄荷 桔梗 甘草（各一两） 大黄（二两半）上每服一两，水一钟半，生姜三片，煎服。

　　卷四　诸疮

　　【益气养荣汤】

　　治疮溃后可常服，生肌。内不致生他患，甚好。

　　白术（炒，二钱） 人参 陈皮 香附 甘草 白茯 熟地 贝母 当归 桔梗 白芍（各一钱） 如口干，加五味子、麦门冬。 往来寒热，加柴胡、地骨皮。 脓清，加黄 。

　　脓多加川芎、白芷。 肌肉生迟，加白蔹、肉桂。

　　上水一钟半，煎至一钟，看疮在上下，食前后温服。

　　卷四　诸疮

　　【蜡矾丸】

　　消痈疽，乳痈，肠痈，托里消毒，及一切恶疮。又固脏腑，止疼痛，不损膜真黄蜡（二两） 明矾（三两） 先将蜡微火化，离火入矾末中，和匀，众手丸梧子大。

　　每服二三十丸，空心，日中临卧各一服，温水送下。忌鸡、鱼、羊肉、鸡子。

　　治痈疽，收疮口，生肌散。

　　白龙骨（ ） 白敛 乳香 没药上研极细，掺之，粗则反痛。

　　一方 治乳痈未溃法。

　　甘草节 青皮 栝蒌仁 金银花 当归 没药 皂角刺 连翘 川芎 黄连各等分，水煎，食远热服。加酒半钟，尤好。

　　一方 治乳痈各样疮已溃者。

　　人参 黄 川芎 当归 白芍 青皮 栝蒌 甘草节 白芷上各等，水一钟半，煎服。

　　一方 凡乳痈发痛者，生于心也，俗呼吹你是也。吹者，风也。风热结于乳房之间，血脉凝注，久而不散，溃腐为脓。宜用益原散，生姜汤调下。冷服，或新汲水调服，昼夜可三十次，自解。

　　卷四　诸疮

　　【神仙太乙膏】

　　治痈疽及一切疮毒，不问年月深浅，已未成脓者，并治之。如发背，先以温水洗净，软帛拭干，用绯绢摊贴之。更为丸，用冷水送下。血气不通，温水下。赤白带，当归酒下。喉痹及咳嗽，缠喉风，并用新绵裹置口中噙化。下一切风赤眼，捏作小饼，贴太阳穴，外以山栀子汤下。打扑伤损，外贴内服，橘皮汤下。腰膝痛，贴患处，盐汤下。唾血者，桑白皮汤下。以蛤粉为衣，其膏可收十年不坏，愈久愈烈。又治瘰 ， 疮，并用盐汤洗贴，酒服。

　　凡妇人经脉不通，甘草汤下。一切疥疮，用麻油煎滚，取出少许，和膏涂之。虎犬蛇蝎汤，火刀斧伤者，皆可内服。外贴神效。

　　玄参 当归 赤芍 肉桂 大黄 生地黄 白芷（真正者，各净称一两）

　　上用真香油二斤，入沙锅炸药老黄色，去渣，称净油二斤，入飞丹一斤，熬用。

　　卷四　诸疮

　　【水澄膏】

　　治疮发热 肿毒疼痛。

　　大黄 黄柏 郁金 白芨 南星 朴硝 黄蜀葵，无亦可。

</div>
    <div class="pagination">
<a href="仁术便览_page70.html">上一页</a><span>...</span><a href="仁术便览_page66.html">66</a><a href="仁术便览_page67.html">67</a><a href="仁术便览_page68.html">68</a><a href="仁术便览_page69.html">69</a><a href="仁术便览_page70.html">70</a><span class="current-page">71</span><a href="仁术便览_page72.html">72</a><a href="仁术便览_page73.html">73</a><a href="仁术便览_page74.html">74</a><a href="仁术便览_page75.html">75</a><a href="仁术便览_page76.html">76</a><span>...</span><a href="仁术便览_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
