<!DOCTYPE html>
<html>
<head>
    <meta charset="UTF-8">
    <title>外台秘要方 - 第 104 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 104 页/共 226 页</h1>
    <div class="content">　　截箭竿竹二寸内耳中以麪拥四畔勿令泄气灸箭上七壮取差【竝出第六卷中】
　　崔氏疗耳聋方【郑少卿云频用】
　　波律膏【一蚬殻无以大麻脂一合小器中煎取一蚬殻替之】
　　枫木脂【半两无以薫陆香替以乳头香更佳】　松脂【半两研】
　　巴豆【三七枚去皮熬研】　　　　　蜡【如弹通按波律膏丸大疑即胡桐泪】
　　右五味先松脂巴豆一千杵次下大麻油令熟丸如枣核大一头尖通中作孔以绵裹塞耳数日一易更互塞之取差不得并塞【出第四卷中】
　　备急疗耳聋菖蒲根丸方
　　菖蒲【一寸】　　巴豆【一枚去皮心】
　　右二味合可丸分作七丸以绵裹塞耳中日别一丸取差【肘后同】
　　又菖蒲散方
　　菖蒲【二两】　　附子【二两炮】
　　右二味筛以苦酒和丸如核许绵裹卧即塞耳中夜一易之十日有黄水出便差【肘后千金崔氏】
　　又方
　　磁石　　　菖蒲　　　通草　　　薰陆香杏仁【去皮熬】　萆麻子【去皮】　松脂【等分】
　　右七味筛以蜡及鵞脂和丸稍长作以脚子穿中心为孔先去耳中垢然后内药日再初着痒及作声月余即差【殿中监云非常良验肘后同】
　　救急疗耳聋方
　　真昆仑青木香一两碎以苦酒浸一宿胡麻油一合微火上缓煎之三上三下以绵滤去滓以防耳孔中以差为度
　　必効疗耳聋方
　　以好神明膏好核许内耳中日一度频着以差三五日以箆子挑耳中塞或痒取差亦治虫入耳中
　　又方
　　取杏仁【七枚去皮捶碎】为三分以绵裹各于中着一裹盐如小豆许以器承于饭甑中蒸之饭熟出一裹令患耳者侧卧和绵捻以油汁入耳中乆又以一裹进前捻之差为度
　　又方
　　鸡矢白【半升熬令黄色】　　　　乌豆【一升熬令爆声絶】
　　右二味先取无灰酒二升及热以沃之良乆滤去滓分温服厚取汗其耳如鼓鞞勿讶
　　又疗耳聋神验方
　　取纯乌羊新湿粪和杏子脂石盐末
　　右三味研满耳孔中塞勿令风入干即易之乃至七日二七日耳内有声渐大即以筒长二寸内耳孔里四畔以麪塞勿令气出以麪薄饼子裹筒头以艾灸上从第一度灸三壮为始耳内即有乌塞干脓出未间内裹满疼痛即出之即差但有塞即须挑却还依前法乃至一日两日差即停以后常用乱发塞之甚验
　　风聋方三首
　　病源足少隂之经宗脉之所聚其气通于耳其经脉虚风邪乘之风入于耳之脉使经气否塞不宣故为风聋风随气脉行于头脑则聋而时头痛故谓之风聋【出第二十九卷中】
　　崔氏疗耳风聋牙闗急不得开方
　　取八角附子【二枚】酽酢渍之二宿令润彻削一头内耳中灸上十四壮令气通耳中即差【出第四卷中】
　　古今録验疗风聋年乆耳中鸣鱼脑膏方
　　生雄鲤鱼脑【八分】　当归【六铢】　　　菖蒲【六铢】
　　细辛【六铢】　　　　白芷【六铢】　　　附子【六铢】
　　右六味防咀以鱼脑合煎三沸三下之膏香为成滤去滓冷以一核大内耳中以绵塞之取差
　　又方
　　附子　　　菖蒲【各等分】
　　右二味以绵裹塞两耳中取差
　　耳聋有脓方三首
　　千金疗耳聋有脓方
　　乌贼鱼骨【去甲炙】　釡底墨【各二分】　附子【四分炮】禹余粮【一分】　　　龙骨【二分】　　　伏龙肝【二分】
　　右六味末取皂荚子许大绵裹内耳中日一易取差有虫者加麝香一豆大
　　又方
　　桂末以鱼膏和塞耳中不过三四度【并出第六卷中】
　　必効耳聋有脓方
　　鲤鱼肠【一具切】酢三合
　　右二味合以布裹塞耳两食顷当闷痛白虫出更着新者虫尽乃止取差无新者择去虫还可用良【千金同】
　　乆聋方五首
　　病源足少隂肾之经宗脉之所聚其气通于耳劳伤于肾宗脉虚损血气不足为风邪所乘故成耳聋劳伤甚者血气虚极风邪停滞故为乆聋【出第二十九卷中】
　　广济疗风聋三十年无所闻方
　　萆麻子【五分】　杏仁【四分熬】　桃仁【四分去皮熬】巴豆【一枚去皮
　　熬】　　　　石盐【三分】　　附子【一分炮】　薫陆香【一分】磁石【四分研】　菖蒲【四分】　　蜡【八分】　　　通草【二分】松脂【二两半】
　　右十二味先菖蒲石盐磁石通草附子薫陆香成末别萆麻子等四味乃内松脂蜡一千杵可捻作丸如核大绵裹塞耳中日四五度抽出别捻之三日一易以差为度【千金翼云日一易之】
　　肘后疗二三十年聋方
　　取故鐡三十斤以水七斗渍之三宿取其水以酿七斗米用麴如常法酒熟出酒一斗取引针磁石一斤研末置酒中三宿乃可饮之取醉以绵裹磁石塞两耳中好覆衣衾卧酒醒良乆去磁石即闻人语声也饮尽更为以差为度甚良【千金同】
　　又方
　　茱萸　　　巴豆【去皮熬】　干姜【各等分】
　　右三味末以葱涕和以绵裹塞耳食顷干去之更和塞之如此五日当觉病去无苦八九日便闻人语取差止常以发塞耳慎避风
　　又方
　　柘根三十斤剉之以水煮用酿酒如常法乆而服之甚良
　　古今録验疗三十年聋方
　　天雄【一分】　　鸡子【一枚】　　附子【一枚】
　　右三味末取鸡子开一孔取黄和药却内鸡子中封合其头还令鸡覆之药成以绵裹塞所聋耳中取差为度
　　耳鸣方六首
　　病源肾气通于耳足少隂肾之经宗脉之所聚劳动经血而血气不足宗脉则虚风邪乘虚随脉入耳与气相击故为耳鸣诊其右手脉寸口名曰气口以前脉浮则为阳手阳明大肠脉也沉则为隂手太隂肺脉也隂阳俱虚者此为血气虚损宗脉不足病苦耳鸣嘈嘈眼时妄见花此是肺与大肠俱虚也左手尺中名曰神门其脉浮为阳足太阳膀胱脉也虚者膀胱虚也肾与膀胱合病苦耳鸣忽然不闻时恶风膀胱虚则三焦实也膀胱为津液之府若三焦实则克消津液克消津液故膀胱虚也耳鸣不止则变成聋【出第二十九卷中】
　　广济疗耳鸣塞耳丸方
　　巴豆【二枚去皮熬】桃仁【去皮熬二枚】松脂【大豆许】
　　右三味作二丸绵裹塞耳中
　　又疗耳鸣沸閙方
　　吴茱萸　　巴豆【去皮熬】　干姜　　　石菖蒲磁石　　　细辛【各一分】
　　右六味末以鹅膏和少许以绵裹塞耳中以盐五升布裹蒸之以熨耳门令其暖气通入耳内冷复易之如此数用差后常以乱发卷以塞耳中慎风
　　肘后疗耳中常鸣方
　　生地黄截断塞耳日十易之以差一云纸裹微火中煨之用良【出第四卷中】
　　千金疗耳鸣聋方
　　当归　　　细辛　　　防风　　　附子芎防　　　白芷【各六铢】
　　右六味末之以雄鲤鱼脑和煎三上三下膏香去滓以核许塞耳中以绵裹之鱼脑用六合微火链之
　　又方
　　通草　　　细辛　　　桂心【各三分】　菖蒲【四分】附子【一分】　　矾石【一分】　　当归　　　甘草【各二分】独活【六分】　　葱涕【半合】
　　右十味末以白鹅膏半合旋旋和以绵裹核大塞耳中日三取差忌如常
　　又疗耳聋鸣如流水声乆不治成聋方
　　生乌头净洗削如枣核大以塞耳中日一易之三日愈亦疗痒及卒风聋【并出第六卷中】
　　聤耳方一十首
　　病源耳者宗脉之所聚肾气之所通足少隂肾之经也劳伤血气热乘虚而入于其经邪随血气至耳热气聚则生脓汁故谓之聤耳【出第二十九卷中】
　　广济疗聤耳痒有脓不止菖蒲膏方
　　菖蒲【一两】　　狼毒　　　附子【炮】　　磁石【烧】矾石【熬汁尽各一两】
　　右五味筛以羊髓和如膏取核大塞耳中以差为度
　　又疗聤耳脓血出方
　　取车辖脂绵裹塞耳中差【肘后同千金治虫入耳】
　　又疗聤耳方
　　黄连　　　龙骨　　　白敛　　　赤石脂乌贼鱼骨【各等分】
　　右五味末以绵裹塞耳中每着以绵纒拭之着药
　　肘后疗聤耳耳中痛脓血出方
　　取釡月下灰吹满耳令深日三易之每换即以箆子去之然后着药取差为度【千金云灶下灰薄耳中】
　　又方
　　附子末以葱涕和灌耳中取差单葱涕亦佳侧卧令入耳中【出中卷】
　　又方
　　桃仁熟以故绯绢裹塞耳中日三易以差为度【千金同】
　　又方
　　黄连　　　附子【炮各等分】
　　右二味末以少许微微吹入耳中每着药先拭恶物然后吹之
</div>
    <div class="pagination">
<a href="外台秘要方_page103.html">上一页</a><span>...</span><a href="外台秘要方_page99.html">99</a><a href="外台秘要方_page100.html">100</a><a href="外台秘要方_page101.html">101</a><a href="外台秘要方_page102.html">102</a><a href="外台秘要方_page103.html">103</a><span class="current-page">104</span><a href="外台秘要方_page105.html">105</a><a href="外台秘要方_page106.html">106</a><a href="外台秘要方_page107.html">107</a><a href="外台秘要方_page108.html">108</a><a href="外台秘要方_page109.html">109</a><span>...</span><a href="外台秘要方_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
