<!DOCTYPE html>
<html>
<head>
    <meta charset="UTF-8">
    <title>增广和剂局方药性总论 - 第 17 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增广和剂局方药性总论 - 第 17 页/共 30 页</h1>
    <div class="content">　　味苦，平，无毒。主寒热，鼠 ，瘰 ，痈肿，恶疮，瘿瘤，结热，蛊毒，去白虫。

　　性论》云：使。主通利五淋，小便不通，除心家客热。日华子云：通小肠，排脓，治疮止痛，通月经。《集验方》：治痔。以连翘煎汤洗讫，刀上飞、绿矾入麝香贴之。

　　草部下品之下

　　刘寄奴

　　味苦，温。主破血，下胀，多服令人痢。《别本》云：疗金疮，止血为要药，产后下血止痛，极效。日华子云：无毒。治心腹痛，下气，水胀，血气，通妇人经脉，症霍乱，水泻。《经验方》：治汤火疮至妙。捣末，先以糯米浆鸡翎扫汤着处，后掺药并不痛，亦无痕。大凡汤着处用盐末掺之，护肉不坏，然后药末敷之。

　　草部下品之下

　　续随子

　　味辛，温，有毒。主妇人血结月闭，症瘕， 癖，瘀血，蛊毒，鬼疰，心腹痛，冷气胀满，利大小肠，除痰饮，积聚，下恶滞物。《蜀本》：积聚痰饮不下食，呕逆及腹内研，酒服之，不过三颗当下恶物。日华子云：宣一切宿滞，治肺气，水气，敷一切恶癣。叶汁敷白癜、面 。

　　草部下品之下

　　草

　　味甘苦，寒，无毒。主五淋，利小便，止水痢，除疟，虚热渴。《唐韦宙独行方》：遍体皆疮者，用 草一担，以水二石煮取一石，以渍疮，不过三作乃愈。又：韦丹主捣生汁二升，醋二合，相和空腹顿服。当溺如白汁也。又主久痢成疳。取干蔓捣筛，管吹谷道中，不过三、四次瘥已，若神。生：处处有之。

　　草部下品之下

　　金星草

　　味苦，寒，无毒。主痈疽疮毒，大解硫黄及丹石毒，发背，痈肿，结核。用叶和根服之，先服石药悉下。又可作末冷水服，及涂发背疮肿上，殊效。《经验方》：治五毒

　　草部下品之下

　　鹤虱

　　味苦，平，有小毒。主蛔、蛲虫。用之为散，以肥肉、 汁服方寸匕。《别本》注云主心痛。以淡醋和半匕服之立瘥。出波斯者为胜。日华子云：凉，无毒。杀五虫，止疟敷恶疮。韦云：患心痛十年不瘥，于杂方内见，合服之便愈。

　　草部下品之下

　　蚤休

　　味苦，微寒，有毒。主惊痫，摇头弄舌，热气在腹中，癫疾，痈疮，阴蚀，下三虫，去蛇毒。《唐本》注云：醋摩治痈肿，敷蛇毒有效。日华子云：冷，无毒。治胎风搐手足，能吐泻，瘰 。《图经》云：即紫河车也。俗呼重楼金线。生：山阳、川谷及冤句。

　　草部下品之下

　　预知子

　　味苦，寒，无毒。杀虫，疗蛊，治诸毒。传云，取二枚缀衣领上，遇蛊毒物则闻其当便知之。日华子云：温。治一切风，补五劳七伤，其功不可备述。并治 癖气块、疾，消宿食，止烦闷，利小便，催生，解毒药，中恶失音，敷一切蛇虫蚕咬。双仁者可带。

　　单方，治一切病。每日取仁二七粒，患者服不过三千粒，永瘥。

　　草部下品之下

　　胡芦巴

　　主元脏虚冷气。得：附子，硫黄，治肾虚冷、腹胁胀满、面色青黑。得： 香子、治膀胱气甚效。出：广州并黔州。春生苗，夏结子，子作细荚，至秋采。今人多用岭南治元脏冷气为最要。

　　草部下品之下

　　白附子

　　主心痛、血痹、面上百病，行药势。日华子云：无毒。治中风失音、一切冷风气、瘢疵。

　　草部下品之下

　　木贼

　　味甘微苦，无毒。主目疾，退翳膜，消积块，益肝胆，明目，疗肠风，止痢及妇人月不住。得：牛角 、麝香，治休息痢历久不瘥。得：禹余粮、当归、芎 ，疗崩中，赤白。

　　泻血不止。出：秦陇。

　　草部下品之下

　　海金沙

　　主通利小肠。得：栀子、马牙硝、硼砂，共疗伤寒热狂。今人治小便不通、脐下满海金沙一两、蜡面茶半两、二味捣研令细，每服三钱，煎生姜、甘草汤调下，服无时再服。

　　草部下品之下　海金沙

　　灯心草

　　味甘，寒，无毒。根及苗主五淋，治小虫蚁入耳不出，治小儿夜啼。又：治破伤。

　　贴之，用帛裹血立止。

　　草部下品之下　海金沙

　　马勃

　　味辛，平，无毒。主恶疮，马疥。

　　草部下品之下　海金沙

　　鸡冠子

　　凉，无毒。止肠风泻血，赤白痢，妇人崩中带下。入药炒用。

　　草部下品之下　海金沙

　　水蓼

　　主蛇毒，捣敷之。绞汁服，止蛇毒入腹心闷。水煮渍捋脚，消气肿。日华子云：冷，无毒。叶：似蓼。茎赤。生下湿水旁。

</div>
    <div class="pagination">
<a href="增广和剂局方药性总论_page16.html">上一页</a><span>...</span><a href="增广和剂局方药性总论_page12.html">12</a><a href="增广和剂局方药性总论_page13.html">13</a><a href="增广和剂局方药性总论_page14.html">14</a><a href="增广和剂局方药性总论_page15.html">15</a><a href="增广和剂局方药性总论_page16.html">16</a><span class="current-page">17</span><a href="增广和剂局方药性总论_page18.html">18</a><a href="增广和剂局方药性总论_page19.html">19</a><a href="增广和剂局方药性总论_page20.html">20</a><a href="增广和剂局方药性总论_page21.html">21</a><a href="增广和剂局方药性总论_page22.html">22</a><span>...</span><a href="增广和剂局方药性总论_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
