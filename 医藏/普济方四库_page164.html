<!DOCTYPE html>
<html>
<head>
    <meta charset="UTF-8">
    <title>普济方四库 - 第 164 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 164 页/共 1812 页</h1>
    <div class="content">



　　普济方卷四十九
<子部,医家类,普济方>
　　钦定四库全书
　　普济方卷五十　　　　明　周王朱橚　撰头门
　　须髪黄白【论】
　　足少隂血气盛则髪润泽而黒足太阳血气盛则须润泽而黒二经血气虗乏则须髪变为黄白然则还其润泽复其绀黒虽有傅染之法不如益血补气之为妙也
　　方
　　驻顔苣蕂丸【出圣惠方】　治白须发令黒补益面顔
　　苣蕂【二觔】杏仁【四两汤浸去皮尖双仁者麫炒微黄】陈橘皮【一两汤浸去白瓤焙】细辛【一两】附子【一两炮裂去皮脐】旋复花【一两】覆盆子【二两】青葙子【二两】秦椒【二两去目及闭口者微炒去汗】熟干地黄【四两】白芷【一两】续断【一两】秦皮【一两】桂心【二两】生地黄【五觔绵绞取汁用大熟去一半】
　　右为末入地黄汁中以沙糖相和捣五七百杵丸如梧桐子大每日空心服以橘皮汤下三十丸晩食前再服忌生葱萝卜大蒜等
　　治掠白反黒【出徳生堂】
　　白檀　白芷　三柰子【各二钱】白芨【一两】甘松【一钱半】广茯苓【二钱半】回回青　百药煎　针砂【炒各五分】滑石【二钱】梨児鐡【一块瓶盛浆水浸药】
　　右为末每服三钱浆水一盏于锡器瓶中颇冷澄清掠之
　　旋餙巫云膏【出医方大成】　治发鬓黄白不黒
　　胆矾　五倍子　百药煎　诃子　青胡桃皮木皮　何首乌　细辛　醋石榴皮　猪牙皂角
　　右等分为极细末炼蜜为丸如小钱大常于木灰内培养勿得离灰如要乌髭时用好热醋磨化开撚髭如乌鬓时用热好醋磨以掠头
　　鬓上地骨皮丸【出圣惠方】　变髭髪益气血令终身不白但黒润而已黄白者经六十日变黒白者服百日如漆坚齿益筋力四时常服
　　地骨皮【三两】生干地黄【五两】牛膝【去苗三两】覆盆子【三两】黄耆【三两剉】五倍子【三两】桃仁【四两去皮尖双仁别研如膏】丝子【四两酒浸三日曝干别杵为末】蒺藜子【四两防炒去刺】
　　右为末下桃仁搅使相入錬蜜和更捣三千杵丸如梧桐子大每日空心以温酒下四十丸粥饮下浆水下亦得服药十日即急防去白者二十日即黒者生神妙不可言终身不得食蒜牛肉生葱萝卜等
　　摩顶黒髪方【出圣惠方】　治髪黄浸油
　　白芷　附子【去皮脐生用】连翘　防风【去芦头】卷栢　零陵香　蔓荆子　莲子草　踯躅花　川芒硝【已上各一两】
　　右细剉用绵裹以生油二觔浸经三日略煎取药力放冷每用涂顶揩令入肉
　　治血脑虚髪白早宜服马齿苋还黒効方【出圣惠方】
　　马齿苋子【一升】白茯苓【二两】熟干地黄【四两】泽防【二两】眷栢【二两】人参【五两去芦头】松脂【四两炼成者】桂心【一两】
　　右为散每日空心以温酒调下二钱渐加至三钱晩食前再服一月効忌生葱萝卜大蒜等
　　栢子仁丸【出圣惠方】　治髭髪早白壮血脉令复黒
　　栢子仁【一两】醋石榴皮【二两】秦椒【三两去目及闭口者微炒去汗】何首乌【二两】马齿苋【二两】莲子草【二两】白芷【二两】旋复花【二两】
　　右为末炼蜜和丸如梧桐子大每日空心以热水下三十丸晩食前再服忌大蒜生葱等
　　地黄丸【出圣惠方】　变白令黒补益
　　熟干地黄【一觔】牛膝【一觔去苖】枳殻【五两麸炒微黄去瓤】茯神【三两】丝子【五两酒浸三日曝干别捣为末】车前子【五两】地骨皮【三两】诃梨勒皮【二两】
　　右别取生地黄肥者捣绞取汁五升浸牛膝及地黄曝干如前又浸曝干以地黄汁尽为度旋令干捣罗为末炼蜜和捣三五百杵丸如梧桐子大每服以温酒下三十丸再服忌血食并生葱萝卜大蒜等
　　川椒丸【出圣惠方】　治血脑虗髪白宜服补益令黒
　　川椒【五两去目闭口者微黄去汗】苣蕂【一升】瓦松【半觔】茜根【二觔剉】熟干地黄【三觔】覆盆子【一觔】牛膝【一觔去苖】兎丝子【五两酒浸三日曝干捣别为末】
　　右为末炼蜜和捣五七百杵丸如梧桐子大每服以温酒下四十丸食前服忌生葱萝卜蒜等
　　神不安方治年少髪白及心气虗神不安
　　地骨皮【一两】桂心【三分】熟干地黄【二两】白芷【三分】旋覆花【三分】诃梨勒皮【三分】秦椒【三分去目及闭口者微炒去汗】杏仁【一两汤浸去皮尖双仁研如膏】
　　右为末炼蜜和丸如梧桐子大每日空心以温酒下四十丸忌生葱萝卜大蒜等
　　胆矾丸【出宣明论】　治男子年少髭鬓髪斑白
　　土马骔【墙蚕児】半夏　川五倍子【各一两】生姜【二两】胡桃【十个】真胆矾【半两】
　　右为末和作一块绢袋子盛如弹大热酒水各少许浸下药汁淋洗头髪一月神効
　　变白髪神効揩齿药方【出圣惠方】
　　酸石榴【一枚以泥裹烧令通赤候冷去泥用】槐枝　茄子根【加槐枝同烧令烟絶急以物盖之候冷取用】马齿苋　兰香菜【并根】薄荷　石膏五倍子【烧蒸】川升麻【已上各一两】
　　右为散用揩齿不惟变白为黒兼更牢固牙龈
　　地仙丹【出圣惠方】　令髪黒延年乆服可貌如童子齿落重生行如奔马夜视有光乆服为地仙
　　逺志【一觔去心】白茯苓【一觔】熟干地黄【一觔】地骨皮【一觔】麦门冬【一觔半去心焙】苣蕂【一觔蒸曝干去皮】
　　右为末以肉和木杵臼捣千余杵丸如梧桐子大每日空腹以温酒下四十丸晩食前再忌生葱大蒜萝卜等
　　五神还童丹【出瑞竹堂】　謌曰堪嗟髭髪白如霜要黒元来有异方不用擦牙并染发都縁五味配隂阳赤石脂与川椒炒辰砂一味最为良茯神能养心中血乳香分内要相当肉为丸桐子大空心温酒十五双七服之后君休摘管教华髪黒油光兼能明目并延寿老翁变作少年郎
　　赤石脂　川椒【炒】辰砂　茯神　乳香【已上各一两】
　　右为末肉和丸如梧桐子大每服三十丸空心温酒下
　　兔丝子丸【一名牛膝丸】　治髭髪黄白可变令黒及治须髪秃落不生【出圣惠方】
　　兎丝子【酒浸三日别捣】地骨皮【各三两】枳殻【去瓤麸炒八两】生牛膝【捣绞取汁半升】生地黄【捣绞取汁半升】
　　右将前三味捣罗为末以牛膝地黄汁和作饼子曝干再捣罗炼蜜丸如梧桐子大每服十五丸早食后温酒下夜中熟米饮下一方生捣为末炼蜜和丸每日空心生姜汤下三十丸渐加至五十丸久服忌生葱萝卜大蒜
　　人参丸【出圣济总録】　治髭发白能变令黒
　　人参【五两】熟干地黄【焙】天门冬【去心焙】白茯苓【去黒皮各十两】
　　右为末炼蜜丸如梧桐子大每服十丸食后温酒下
　　胡麻丸【出圣济总録】　治髭髪白可变令黒
　　胡麻仁【炒】杏仁【去皮尖入炒研各二两】桂【去粗皮一两】黒荳黄【二两】生地黄【绞取汁一升】
　　右先将地黄汁入锅煎三两沸次入杏仁膏余药并捣罗为末投同煎令稠丸如梧桐子大每服十丸早食后温酒下临卧再服之
　　甜子散【出圣惠方】　治血虗脑髓空竭诸蔵虗乏血气不足少如蒜髪及忧愁早白逺视得风泪出手足烦热恍惚忘悟逺年不利服之一月大验
　　甜子【一升防炒】白芷【一两】当归【二两剉防炒】芎防【二两】甘草【二两炙防赤剉】
　　右为散每于食后以酒或温水调下二钱服之一方有松子去皮
　　令白髪还黒方【一名秦椒散出千金方】
　　旋复花　秦椒　陇西白芷【各一升】桂心【一尺】
　　右治下筛以井花水服方寸七日三服三十日白髪还黒禁房室若不信将此药拌饭喂猫児一月白处变黒此乃神効一方或温酒茶调亦得
　　干漆丸【出圣济总録】　治髭髪白可以变黒
　　干漆【炒令烟尽】栢子仁【防炒】生干地黄【焙】熟干地黄【焙各一两】
　　右为末研糯米饮和捣三五百杵涂酥丸如梧桐子大每服三十丸空心温酒下
　　治髭髪早白令变为黒方
　　硫黄【一两细研】酸石榴皮【一两】天竹黄【半两细研】磁石【二两烧醋淬七遍研飞过】
　　右先以和了面少许裹硫黄内于石榴皮中又用面都裹石榴皮于甆碗中盛饭甑内蒸两遍取出晒干捣罗为末次入天竹等磁石等末相和更研令匀炼蜜和丸如菉豆大每日早晨以杏仁汤下二十丸其药服六七日已来觉头痒便是効也白者落黒者再生神妙
　　驻顔益心神方【出圣惠方】　染鬓髪变白为黒
　　熟干地黄【半觔】牛膝【四两去苗】杏仁【半觔汤浸去皮尖双仁防炒研如膏】兔丝子【三两汤浸三日曝干捣末】
　　右为末都研令匀以炼蜜和捣三五百杵丸如梧桐子大每服以温酒下四十丸食前服忌生蒜葱萝卜
　　秦椒丸【出圣惠方】　治髭髪黄悴
　　秦椒【去目及闭口炒出汗】生干地黄【焙】旋复花　白芷【各一两】
　　右为末炼蜜和丸如梧桐子大每服三十九米泔水下不拘时
　　蜀椒丸【出圣济总録】　治髭髪白可还黒也
　　蜀椒【去目并闭口者】杏仁【去皮尖双人各八两】熟干地黄【一升】
　　右先剉地黄入净磁器中以酒一升浸一宿取出与杏仁同为膏次用炭火烧地令赤以酽醋泼乗热将椒置上以盆覆之四向泥涂令勿透风候冷取出捣罗为末合和前膏入糯米饭一升同捣三百杵丸如梧桐子大每服三十丸空心温酒下
　　地黄丸【出圣惠方】　治人年四十髭髪俱白还黒
　　生地黄【肥者剉五觔】五加皮【剉】牛膝【温酒浸焙各五两】
　　右先将地黄入净瓶中以酒五升浸一宿取出曝干入甑九蒸九曝后同后二味捣罗为末炼蜜丸如梧桐子大每服二十丸空心温酒下一方捣细罗为散每日以空心温酒下二钱若于羮粥中吃亦得此药能化白令黒补益筋力忌生葱萝卜大蒜等
　　三倍丸【出圣惠方】　补益明目壮气延年令人好顔色变须髪令黒其功不可尽述
　　川椒【取红者一觔】牛膝【三觔去苗】生地黄【三十觔浄洗捣绞取汁】
　　右为末用生地黄拌之令温燃干即更拌以地黄汁尽为度燃干捣罗为末和于木杵臼捣千余杵丸如梧桐子大每日空心及晩食前以温酒下四十丸忌生葱萝卜大蒜等
　　变白髪令黒填骨髓去万病方【出圣惠方】
　　熟干地黄【四觔】杏仁【一觔汤浸去皮尖双仁研如膏】诃梨勒皮【半觔】
　　右为末入杏仁同研令匀以炼蜜和捣三二百杵丸如梧桐子大每服以温酒下三十丸食前服渐加至四十丸为度于磁器内宻贮之变白功効不可具述切不得令孝子女人见忌生葱萝卜大蒜等
　　变白不老【出本草】
　　多収桑椹曝干捣末蜜和为丸每日服六十丸
　　治妇人蒜髪
　　用干柿子五个浓煎芽香汤煑令枸杞子捣为末合和烂研如梧桐子大每日空心服及卧时煎芽香汤下五十丸
　　治髪鬓黄赤令黒方【出千金方】
　　用羊粪烧灰以腊月猪脂相和涂之日三夜一取黒即止
　　又方【出圣惠方】
　　用黒豆三升以水七升煑黒豆令极烂去豆再煎令稠常用涂髪良
</div>
    <div class="pagination">
<a href="普济方四库_page163.html">上一页</a><span>...</span><a href="普济方四库_page159.html">159</a><a href="普济方四库_page160.html">160</a><a href="普济方四库_page161.html">161</a><a href="普济方四库_page162.html">162</a><a href="普济方四库_page163.html">163</a><span class="current-page">164</span><a href="普济方四库_page165.html">165</a><a href="普济方四库_page166.html">166</a><a href="普济方四库_page167.html">167</a><a href="普济方四库_page168.html">168</a><a href="普济方四库_page169.html">169</a><span>...</span><a href="普济方四库_page165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
