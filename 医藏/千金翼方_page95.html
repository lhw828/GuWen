<!DOCTYPE html>
<html>
<head>
    <meta charset="UTF-8">
    <title>千金翼方 - 第 95 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 95 页/共 233 页</h1>
    <div class="content">　　卷第八·妇人四

　　损伤第三

　　方七首

　　治妇人因其夫阴阳过度，玉门疼痛，小便不通。

　　卷第八·妇人四　损伤第三

　　白玉汤方

　　白玉（二两半） 白术 泽泻（各二两） 肉苁蓉 当归（各五两）

　　上五味， 咀，先以一斗煮玉五十沸，去玉纳药煎取二升。分三服，每服相去一炊顷。

　　治妇人伤丈夫，苦头痛欲呕心闷。

　　卷第八·妇人四　损伤第三

　　桑白皮汤方

　　桑白皮（半两） 干姜（一累） 桂心（五寸） 大枣（二十枚，擘）

　　上四味， 咀，以水二大升，煮取八合。分二服。（《千金》云，以酒一斗煮三四沸，去滓，分温服之适衣，无令汗出。）

　　治妇人嫁痛单行方：大黄（三分）

　　上一味，切，以好酒一升煮十沸，顿服。

　　治妇人小户嫁痛连日方：芍药（半两） 生姜（切） 甘草（炙，各三分） 桂心（一分）

　　上四味， 咀，以酒二升煮三沸，去滓。适寒温，分服。

　　治妇人小户嫁痛单行方：牛膝（五两）

　　上一味，切，以酒三升煮再沸，去滓。分三服。

　　治妇人小户嫁痛方：乌贼鱼骨（二枚）

　　上一味，烧成屑。以酒服方寸匕，日三服，立瘥。

　　治妇人妊身，为夫所动欲死。单行竹沥汁方：取淡竹断两头节留中节，以火烧中央，以器承两头得汁饮之，立瘥。

　　卷第九·伤寒上

　　论曰：伤寒热病，自古有之。名贤睿哲，多所防御。至于仲景，特有神功，寻思旨趣，莫测其致。所以医人未能钻仰。尝见太医疗伤寒，惟大青知母等诸冷物投之，极与仲景本意相反。汤药虽行，百无一效。伤其如此，遂披《伤寒大论》，鸠集要妙。以为其方行之以来，未有不验。旧法方证，意义幽隐。乃令近智所迷览之者，造次难悟；中庸之士，绝而不思。

　　故使闾里之中，岁至夭枉之痛，远想令人慨然无已。今以方证同条，比类相附，须有检讨，仓卒易知。夫寻方之大意，不过三种：一则桂枝，二则麻黄，三则青龙。此之三方，凡疗伤寒不出之也。其柴胡等诸方，皆是吐下发汗后不解之事，非是正对之法。术数未深，而天下名贤，止而不学，诚可悲夫。又有仆隶卑下，冒犯风寒，天行疫疠，先被其毒。悯之酸心，聊述兹意，为之救法。方虽是旧，弘之惟新。好古君子，嘉其博济之利。物嗤诮焉。

　　卷第九·伤寒上

　　太阳病用桂枝汤法第一

　　五十七证 方五首

　　论曰：伤寒与 病湿病及热 相滥，故叙而论之。

　　太阳病，发热无汗，而反恶寒，是为刚 。

　　太阳病，发热汗出，而不恶寒，是为柔 。（一云恶寒。）

　　太阳病，发热，其脉沉细，是为 。

　　太阳病，发其汗，因致 。

　　病者身热足寒，颈项强，恶寒，时头热面赤，目脉赤，独头动摇，是为 。

　　上件 状。

　　太阳病而关节疼烦，其脉沉缓，为中湿。

　　病者一身尽疼烦，日晡即剧，此为风湿汗出所致也。

　　湿家之为病，一身尽疼，发热，而身色似熏黄也。

　　湿家之为病，其人但头汗出，而背强欲得被覆。若下之早，即嘁，或胸满，小便利，舌上如胎。此为丹田有热，胸上有寒，渴欲饮则不能饮，而口燥也。

　　湿家下之，额上汗出，微喘，小便利者，死。下利不止者，亦死。

　　问曰：病风湿相搏，身体疼痛，法当汗出而解。值天阴雨，溜下不止。师云此可发汗，而其病不愈者，何故？答曰：发其汗，汗大出者，但风气去，湿气续在，是故不愈。若治风湿者，发其汗，微微似欲出汗者，则风湿俱去也。

　　病患喘，头痛鼻窒而烦，其脉大，自能饮食，腹中独和，无病。病在头中寒湿，故鼻窒。

　　纳药鼻中即愈。

　　上件湿状。

　　太阳中热， 是也，其人汗出恶寒，身热而渴也。

　　太阳中 ，身热疼重而脉微弱。此以夏月伤冷水，水行皮肤中也。

　　太阳中 ，发热恶寒，身重而疼痛，其脉弦细芤迟。小便已，洗然手足逆冷，小有劳热，口前开板齿燥。若发其汗，恶寒则甚；加温针，发热益甚；数下之，淋复甚。

　　上件 状。

　　太阳之为病，头项强痛而恶寒。

　　太阳病，其脉浮。

</div>
    <div class="pagination">
<a href="千金翼方_page94.html">上一页</a><span>...</span><a href="千金翼方_page90.html">90</a><a href="千金翼方_page91.html">91</a><a href="千金翼方_page92.html">92</a><a href="千金翼方_page93.html">93</a><a href="千金翼方_page94.html">94</a><span class="current-page">95</span><a href="千金翼方_page96.html">96</a><a href="千金翼方_page97.html">97</a><a href="千金翼方_page98.html">98</a><a href="千金翼方_page99.html">99</a><a href="千金翼方_page100.html">100</a><span>...</span><a href="千金翼方_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
