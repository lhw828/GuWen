<!DOCTYPE html>
<html>
<head>
    <meta charset="UTF-8">
    <title>回生集 - 第 18 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>回生集 - 第 18 页/共 36 页</h1>
    <div class="content">　　杏仁不拘甜苦皆用。剖开两瓣。择选棱齐全者数枚。涂以溏鸡粪。加麝香些须。罨在疮上。即吸住不脱。移时毒聚。则杏仁迸起。随以第二枚罨之。仍如前吸注迸起乃毒未尽也。

　　即以第三枚罨之。其毒起必轻。一触即脱。无不愈者。

　　卷下　外症门

　　巴膏（系四川藩司巴公治母痊传此方）

　　治一切恶毒大疮无名肿毒及一切痞块神效。

　　木鳖子（二十一个） 象皮（一两） 大穿山甲（四十九片，油煎化为度） 巴豆仁（三十五粒） 山栀子（八十一个，红者去壳熬化去渣） 真芝麻油（四斤） 桃柳杨槐桑（五种嫩枝，各九条撅将香油炸枯树枝。用铁丝小网杓捞出树枝。再入木鳖子、象皮、穿山甲、巴豆仁、红栀子炸化。用绢袋滤去渣滓。将前油复入锅内熬沸。撤火稍定。入炒过黄丹搅匀。将锅取起。

　　再入血竭、儿茶、制乳香、制没药、各三钱。硼砂五钱。细细搅匀。用凉水一盆。将膏倾入水内。用手扯药千余遍。再换水数次。拔去火气。收贮瓷罐内。临用重汤炖开。摊贴忌用火烘。

　　卷下　外症门

　　治一切无名肿毒方

　　泽兰叶（一两） 广胶（五钱另器酒化冲入） 白芨（三钱） 淮牛膝（三钱） 白芷（三钱）

　　人身以脐为中。如患脐以上及头面者。去牛膝。入白芷。脐以下及足膝者。去白芷入牛膝。上下俱患者。二味并用。水煎临卧时服。接饮热陈酒。必得酩酊。盖被出汗为度。已溃未溃。服一二剂即愈。

　　卷下　外症门

　　一切肿毒

　　山药捣成泥。涂之立消。

　　卷下　外症门

　　恶疮不敛

　　瓦松阴干为末。先以槐梅葱白汤。洗净后。糁之。立效。

　　卷下　外症门

　　诸疮十年不瘥者

　　鲫鱼 灰和酱涂之。

　　治毒膏 贴一切肿毒神效蓖麻子（四两，去油皮） 血竭（三两） 蟾酥（一两，乳化） 乳香（一两，出汗） 松香（一两五钱，揉白）

　　加顶好麝香三钱。为膏贴一切肿毒神效。

　　卷下　外症门

　　拔毒异法

　　以极细铁屑将好醋调之。煎二三沸。捞醋中铁屑铺于患处。将上好磁石。即吸铁石一大块。频频吸之。阴症用之其毒自出也。

　　卷下　外症门

　　一笔销

　　闹洋花五十斤。拣极净煎膏。将川乌、草乌、各一两。收之。凡遇疖毒用笔蘸药涂之。

　　卷下　外症门

　　治脑疽发背一切恶疮初起方

　　采独茎苍耳草（一根连叶带子用）

　　切细不见铁器。用砂锅入水二大碗。熬至一碗。如疮在上部。饭后徐徐服讫。俟吐出。

　　吐定再服。以药尽为度。如疮在下部。空心服。疮自破出脓。以膏药贴之。 京兆张公伯王榜示此方传人。后昆弟皆登科甲。

　　治发背对口及一切痈疽溃烂有回生功效宫粉（一两） 轻粉 银朱 雄黄 乳香（制净） 没药（各二分五厘，制净）

　　共研极细末。听用先将好茶叶。煎浓汤洗患处。后将 猪腰子切开。掺药五分于腰子上。

　　盖患处。待药如蒸良久取去。一日一次。拔毒减痛。溃出脓秽。不可手挤。轻者二次愈。重者七八次可愈。 此方济人甚多。

　　卷下　外症门

　　吕祖治发背灵宝膏

　　桐庐一人。因母患发背。百治不痊。得此方痊愈。

　　栝蒌五枚取子去壳乳香五块如枣大二味共研细末。以白蜜一斤。同熬成膏。每服三钱。温黄酒化服。

　　卷下　外症门

　　治发背如神真秘方

　　狗牙要大者。炒黑研细末。听用先将生葱熬汤。洗疮。再将前末。用好醋调敷患处即愈。

　　卷下　外症门

　　治发背方

　　鲜苦参根去泥洗净捣烂。同鸡蛋清搅如糊。未溃者满涂之。已溃者四围敷之。中心留顶。

　　若经时药干。以井水扫润之。有起死回生之功。真神方也。勿以平常忽之。

　　卷下　外症门

　　发背膏药方

　　此方得之甚难。礼下于人。设法购求。方得到手。合药施送。无不立效。

</div>
    <div class="pagination">
<a href="回生集_page17.html">上一页</a><span>...</span><a href="回生集_page13.html">13</a><a href="回生集_page14.html">14</a><a href="回生集_page15.html">15</a><a href="回生集_page16.html">16</a><a href="回生集_page17.html">17</a><span class="current-page">18</span><a href="回生集_page19.html">19</a><a href="回生集_page20.html">20</a><a href="回生集_page21.html">21</a><a href="回生集_page22.html">22</a><a href="回生集_page23.html">23</a><span>...</span><a href="回生集_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
