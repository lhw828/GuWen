<!DOCTYPE html>
<html>
<head>
    <meta charset="UTF-8">
    <title>本草易读 - 第 155 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 155 页/共 194 页</h1>
    <div class="content">　　本草易读卷七

　　浓朴二百九十五

　　姜炙用。干姜为使。恶泽泻、硝石、寒水石，忌豆。色紫味辛者乃真也。去粗皮

　　用。

　　温，苦，无毒。健脾温胃，浓肠和中，除烦化痰，止呕消胀。破宿血而化水谷，导宿食而开水结，定霍乱而止喘咳，除反胃而疗吐酸。解风热之头痛，却膨满之腹痛。泄痢淋露之疾，寒热惊悸之 。能泄五脏诸气，兼安胎产诸病。

　　生交趾、冤句。三、九、十月采皮。洛阳、陕西、湖南、江淮、蜀川山谷中往往有之。

　　木高三四丈，四季不凋，红花而青实。皮极鳞皱，肉浓色紫而味辛者为胜。今伊芳阳及商州亦有之，但薄而色淡，不如梓州者浓而紫色有油也。近世一种，其貌颇似之，全失气味，未知何木皮也。

　　本草易读卷七

　　杜仲二百九十六

　　盐水炒去丝用。恶元参、蛇皮。

　　甘，温，辛，平，无毒。补中益精，坚筋润肝。除腰膝痛重，疗阴下湿痒。小便之余沥，脚生上虞山谷及上党、汉中。二、五、六、九月采皮。商州、成州、峡州大山中亦有之。木高数丈，叶似辛夷，其皮折之有白丝相连。川产者良。

　　本草易读卷七

　　椿樗白皮二百九十七

　　苦，温，无毒。除一切下血、血崩、血痢、肠风、脏毒，杀诸般疳虫、蛔虫、疥虫、鬼疰、精尿遗泄之 。

　　二木南北皆有之。椿木皮粗而木赤，其叶香甘可茹。樗木皮细而木白，其叶臭恶不可食。

　　利清血腹痛，椿根白皮，醋酒丸豆大，米汤下三十丸。（验方第一。）

　　下痢赤白，椿木皮为末，每米汤下一钱。（第二。）

　　脏毒下血，椿皮酒丸服。（第三。）

　　积年下血，樗白皮，煎、丸俱可。（第四。）

　　白带，椿木皮、南滑为末，丸服。又同黑姜为末，黑芍、黑柏诸味，以丸服之。（第五。）

　　男子白浊。同上。（第六。）

　　肠风纯血，樗荚，半生半烧，末服。（第七。）

　　白带，椿白皮、白鸡冠、白棕子灰共为末，用白糖、沸水冲服之。（第八。）

　　下痢赤白，樗根白皮两、茶叶两、红白糖各两、胡桃二个、大枣七个去核，水煎。（第九。）

　　本草易读卷七

　　干漆二百九十八

　　炒熟用，或烧存性。半夏为使，畏鸡子，忌油脂。

　　辛，平，有小毒。止嗽消瘀，通经杀虫。削年深坚结之积滞，破日久凝结之瘀血。

　　生汉中山谷。夏至采，干之。梁州、广州、峡、襄、歙州皆有之。近世人多种之，春分前移栽易成。其身如柿，其叶如椿，金州者为佳。以斧斫其皮开，以竹管承之，滴汁则成漆也。

　　极黑者良，涂于干竹上，荫之速干者佳。今人多以桐油乱之，不可不知也。

　　女人经闭，绕脐疝痛，干漆一两，炒烟尽，为末，牛膝末一两，以地黄汁煎熬成丸，丸如豆以绍兴酒下之。（验方第一。）

　　本草易读卷七

　　苦楝子二百九十九

　　酒蒸去皮核。金铃子，即楝树实也。

　　苦，寒，有小毒。除大热狂烦，利小便水道，止心腹疝痛，退疥疡虫患。

　　本草易读卷七\苦楝子二百九十九

　　根皮

　　苦，微寒，微毒。杀蛔利肠。洗小儿壮热，涂一身疥癣。风热风疹，恶疮疥癞，烧末敷之，生荆山山谷，今处处有之，以蜀川者为佳。木高数丈，叶密如槐而长，三四月开花，红紫色十二月采实。

　　楝实丸

　　川楝子（四十九个，取肉，分七处）

　　用小茴、防风、黑丑、食盐、莱菔子、巴豆、斑蝥七味，每二钱五分，各同炒楝子肉七个，三味，入青木香、广木香、肉桂各二钱五分，酒丸豆大，每盐汤下三十丸。治外肾肿大，麻木痛破，及奔豚疝气。（诸方第一。）

　　金铃丸

　　木香 乳香 没药 附子 小茴 元胡 楝子 台参汤丸俱可。治疝气外肾痛肿，或兼小腹痛，即偏坠也。（第二。）

　　本草易读卷七

　　槐角子三百

　　铜器捶碎，牛乳蒸熟用。

　　苦，寒，无毒。祛风退热，明目益气，凉中润肝，堕胎催生。治五痔疮 ，疗阴疮湿痒。

　　消急痛。解眩晕之如倒，疗汤火之暴伤。除涎唾而杀虫，消风热而除烦。

　　目热昏眩，同黄连蜜丸服。（验方第一。）

　　大热心闷，烧末，酒下。（第二。）

</div>
    <div class="pagination">
<a href="本草易读_page154.html">上一页</a><span>...</span><a href="本草易读_page150.html">150</a><a href="本草易读_page151.html">151</a><a href="本草易读_page152.html">152</a><a href="本草易读_page153.html">153</a><a href="本草易读_page154.html">154</a><span class="current-page">155</span><a href="本草易读_page156.html">156</a><a href="本草易读_page157.html">157</a><a href="本草易读_page158.html">158</a><a href="本草易读_page159.html">159</a><a href="本草易读_page160.html">160</a><span>...</span><a href="本草易读_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
