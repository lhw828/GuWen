<!DOCTYPE html>
<html>
<head>
    <meta charset="UTF-8">
    <title>普济方四库 - 第 501 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 501 页/共 1812 页</h1>
    <div class="content">　　栀子仁　茈胡【去苗】朴硝【别研】茵蔯蒿【各半两】
　　右除朴硝外各细剉用水三大盏煎二大盏去滓下朴硝搅令匀不计时分温三服取利为度
　　治病人腹满舌痿黄烦不得眠
　　茵蔯【二两】白术【一两】甘草【一两】
　　右臼中杵为防沸汤和服方寸匕小便不利加茯苓二两
　　治伤寒时气黄疸病烦热
　　右以汤淋东壁土硝取汁顿服之
　　治伤寒三五日忽有黄则宜服此
　　右取生乌麻油一盏水半盏鸡子白一枚熟搅令相匀服之令尽
　　茵蔯五苓防【出金匮方】治伤寒温湿热病感冒后发为黄疸小便黑赤烦渇发热不得安寕此盖汗下太早服药不对症因感湿热病以致身发黄予尝用茵蔯五苓防治之甚效
　　右用生料五苓防一两加入茵蔯半两车前子一钱木通一钱半茈胡一钱半酒后得症加干葛二钱作防咀并前药和匀分作二服毎服水一碗灯草五十茎同煎八分去滓食前服滓再煎连进数服小便清利为愈
　　栀子蘖皮汤　治伤寒身热发黄者【方见本门辨阳明脉症类】麻黄连翘赤小豆方【出拔萃方】少阳阳明身热不去小便自利而烦者身必发黄宜栀子蘖皮汤
　　麻黄　连翘【各一两】赤小豆
　　右剉如麻豆大毎服一两水三盏煎至八分去滓温服
　　栀子蘖皮汤【出抜萃方】治燥热发黄
　　大黄　蘖皮【各三两】栀子【十五个】
　　右剉如麻豆大毎服一两水二盏煎服发黄大便自利不止者加黄连黄蘖皮各三两生减大黄用之多效
　　僧伤寒发汗有留热身面皆黄多热朞年不愈医作食黄治之病不去问之食不减寻与此药五日减三分之一十日减三分之二二十日病悉去其方用【澹寮方】山茵蔯　山栀子【各三钱】秦艽　升麻【各四钱】
　　右防咀以三钱为一服煎去滓食后服【本草衍义】
　　茵蔯附子干姜汤【出卫生寳鉴】治因凉药过剂变为隂症身目俱黄四肢皮肤甚冷心下痞硬眼澁不欲开大便自利倦卧
　　附子【炮去皮脐三钱】干姜【炮二钱】茵蔯蒿【一钱三分】白茯苓【去皮三分】泽防【五分】枳实【麸炒去穣五分】半夏【汤炮七次五分】陈皮【去白三分】白术【四分】草豆蔲【麪里烧熟去皮用仁一钱】
　　右剉如麻豆大都作一服水一盏半生姜五片煎至一盏去滓凉服不拘时
　　茵蔯栀子黄连三物汤【出活人书】大便自利而黄
　　茵蔯【三钱】栀子　黄连【各二钱】
　　右以水二盏煎八分去滓服
　　治伤寒时气黄疸病烦热
　　右用土硝汤淋取汁顿服之庄子云蛣蜣转丸是也藏在土中掘地得之正员如人捻作弥久者良
　　治伤寒鼻塞黄疸
　　右用苦瓠煎取汁滴鼻中出黄水其塞遂通
　　治伤寒五种黄
　　右用翘摇生绫汁服一升日二服即差
　　又方
　　右用乱发烧灰水服一寸匕日三服
　　治伏热结目黄不下食大小便澁
　　右用苦耽苗子煮汁服或生绞汁服
　　伤寒百合【论】
　　夫伤寒百合病者谓百脉一宗悉知其病也其状意欲食复不能食常黙黙欲得卧复不能卧欲出行复不能行饮食有时美亦有时不美如有寒复如无寒如有热复如无热口苦小便赤黄得药则吐利者是也此皆由伤寒及虚劳大病后脏腑俱虚荣衞耗弱不能平复变成斯疾也然以百脉一宗悉致其病又无复经络故其病症变异而治之者亦宜各随其症　百合病者皆因伤寒病后其状恶寒而呕病在上焦也二十二日当愈其状腹满微喘大便坚三四日一大便时复小溏者病在中焦也六十三日当愈其状小便淋沥难者病在下焦也三十三日当愈各随其症以医治之百合之为病令人意欲食复不能食或有美时或有不用闻饮食臭时如有寒其实无寒如有热其实无热常黙黙欲卧复不得眠至口苦小便赤澁欲行复不能行诸药不能治治之即剧吐利如有神灵所为也百合病身形如和其脉微数其毎溺时即头觉痛者六十日乃愈百合病之溺时头不觉痛淅淅然寒者四十日愈百合病之溺时觉快然但觉头强者二十日愈百合病症其人或未病而预见其者或已病四五日而出或病一月二十日后见其者治之喜误也依症治之　百合病见在于隂而攻其阳则隂不得解也复发其为逆也见在于阳而攻其隂则阳不能解也后下之其病不愈要畧云见于隂者以阳法救之见于阳者以隂法解之见阳攻隂复发其汗此为逆其病难治见隂攻阳乃复下之此亦为逆其病难治歌曰坐不能坐行不能行寒又无寒热又无热饮食美时不美特百合少人知妙诀宜百合知母汤百合地黄汤百合洗方又歌曰百合昏如祟物厌或时喜食或时嫌似寒不冷热无热欲出难行卧不恬百合者百脉之宗举皆受病无所谓经络传次也皆隂伤寒虚劳大病之后臓腑不平变而成此其状似寒无寒似热无热意中欲食复不能食黙黙欲卧复不得卧强欲出行复不能行崇朝口苦小便赤黄药入即吐利也病源所在症状一同其脉微数每尿则头痛者六十日愈若尿不头痛但淅淅如寒者四十日愈若尿则快然而但者二十日愈百合知母汤百合地黄汤滑石代赭汤鸡子汤百合洗方选用之
　　方
　　百合滑石代赭汤【出千金方】治百合伤寒已经下后
　　百合【七枚擘破】滑石【一两碎】代赭【如弹子丸大一枚碎】
　　右先以水洗百合渍一宿白沫出去其水更以新汲水二盏煎取一盏去滓别用新汲水二盏煮滑石代赭取一盏去滓后和百合重煎取一盏半分温再服
　　百合鸡子汤【出千金方】治百合伤寒病吐之后者
　　百合【七枚擘】鸡子黄【一枚】
　　右先以水洗百合渍一宿当白沫出去其水更以新汲水二盏煎取一盏去滓内鸡子黄搅匀分温再服圣惠用鸡子白不计时顿服之
　　百合知母汤【出千金方】治百合伤寒已经汗后病人欲食复不能食常黙黙欲卧复不能卧欲行复不能行有寒如无寒有热如无热饮食或美不美如强健人而卧不能行口苦小便赤药入口即吐利此因虚劳大病之后不平复变成此疾名百合主之发汗后者服百合【七枚擘】知母【一两】
　　右先将百合擘碎用新汲水二盏浸一宿当有白沫出去却沫水了却用新汲水二盏煮百合取汁一盏去滓盛于净器中又将知母亦用新汲水二盏煮取一盏去滓后将百合知母汁相和同煎取一盏半不计时分温作二服
　　百合滑石散【出千金方】治百合伤寒病变发热并小便澁脐下坚急
　　百合【一两】滑石【三两】
　　右罗为防更入乳钵研如粉每服空心米饮调下二钱日二服当微利即住服
　　百合地黄汤【出千金方】治百合伤寒病已经吐下发汗病形如初者
　　百合【七枚擘】生地黄汁【一盏】
　　右先以水洗百合渍一宿白沫出去其水更以新汲水二盏煮取一盏去滓内地黄汁再煎取一盏半分温再服中病勿更服大便当如漆
　　百合半夏汤【一方熟地黄】治百合伤寒病不差不思食欲成劳日渐羸瘦
　　百合【二两】人参　赤茯苓【去黒皮圣恵用白茯苓】半夏【汤洗七遍炒令干】黄连【去须剉微炒】知母【各一两】生干地黄【焙一两半圣恵用熟干地黄】
　　右麄筛毎服五钱半入生姜一分拍碎同煎至八分去滓食后温服日二
　　百合柴胡汤【出圣恵方】治百合伤寒病久不差不思食欲成劳
　　百合【二两】柴胡【去苗】知母【焙】黄连【去须剉微炒】秦艽【去苗土】栝蒌【各一两】甘草【半两炙赤】
　　右麄筛毎服五钱水一盏半生姜半分拍碎煎至七分去滓食前温服日二
　　百合紫苑汤　治百合伤寒病似劳形状如疟
　　百合　紫苑【去苗土】白茯苓【去黑皮】杏仁【汤浸去皮尖双仁炒令黄】甘草【炙令微黄】柴胡【土苗】
　　右等分麄筛毎服五钱水一盏半生姜半分拍碎煎七分去滓空心温服日晚再服
　　厚朴防　治百合伤寒补隂养阳
　　厚朴【去粗皮姜汁炙令赤黒色一两】桃仁【去皮尖双仁炒黄别研一两】杏仁【去皮尖双仁炒令黄别研一两】紫石英【别研】白藓皮　五加皮　桑根白皮【剉各半两】
　　右研为散更入乳钵一处研如粉毎服食前用葱白糯米煎汤调下二钱日再服
　　百合前胡汤　治伤寒差后已经二七日热不解将变成百合病身体沉重无力昏如醉状
　　生百合【三枚擘洗】前胡【去芦头】麻黄【去节各一两半】葛根【剉二两】麦门冬【去心半两】石膏【三两碎】
　　右防咀如麻豆大毎服五钱水一盏半煎取七分去滓温服后如食顷再服
　　百合散【出圣恵方】治伤寒百合病身防热恶寒烦喘
　　百合【二两】紫苑【一两去根土】杏仁【一两汤浸去皮尖双仁麸炒微黄】前胡【去芦头】麦门冬【各一两去心】甘草【三分炙防赤剉】
　　右为防毎服五钱用水一大盏煎至五分去滓不计时温分服
　　赤茯苓散　治伤寒头不痛但觉头淅淅恶寒是百合症
　　赤茯苓　麦门冬【各三分去心】百合　知母　柴胡【各一两去苗】甘草【半两炙微赤剉】
　　右为散每服四钱以水一中盏煎至六分去滓不计时温服
　　子芩散【出圣恵方】治伤寒头不痛多闷寒热徃来小便不利百合症
　　子芩【三分】赤茯苓　甘草【炙微赤剉】芎防【各半两】百合【一两】知母
　　右为防毎服五钱以水一大盏煎至五分去滓不计时温服
　　半夏散【出圣恵方】治伤寒百合病下利不止心中愊愊坚而烦呕宜服
　　半夏【汤浸七遍去滑】黄芩　黄连【去须微炒】甘草【炙微赤剉】人参【各一两去芦头】百合【二两】干姜【炮制剉半两】
　　右为防毎服三钱以水一中盏入枣三枚生姜半分煎至六分去滓不计时稍热服
　　柴胡防【出圣恵方】治伤寒百合病羸瘦不食少力宜服柴胡【去苗】白茯苓　陈橘皮【汤浸去白穣焙】知母　桔梗【去芦头】黄耆【各一两】百合【二两】
　　右为散毎服五钱以水一大盏煎至五分去滓不计时温服
　　紫苑饮子【出圣恵方】治伤寒百合病隂阳相搏日久渐瘦不思饮食虚热咳嗽宜服
　　紫苑【去根土】杏仁【各一两汤浸去皮尖双仁麸炒微黄】黄连【半两去须】前胡【去芦头】半夏【各三分汤洗七遍去滑】【一枚】人参【一两去芦头】知母【三分】甘草【半两炙微赤剉】
　　右细剉和匀每服半两以水一大盏煎至五分去滓不计时温服
　　半夏散【出圣恵方】治伤寒百合病久不差大小便澁腹满微喘时复痰逆不下食宜服
　　半夏【一两汤洗七遍去滑】人参【半两去芦头】木香【三分】枳实【麸炒微黄】木香【各半两剉碎】川大黄【一两剉碎微炒】杏仁【汤浸去皮尖双仁麸炒防黄】桑根白皮【各三分剉】百合【一两】
　　右为散每服五钱以水一大盏入生姜半分煎至五分去滓不计时温服
　　牡蛎散【出千金方】治伤寒百合病渇不止
　　牡蛎【烧为粉】根【各二两】
　　右为细散毎服二钱以粥饮调下不计时服
　　治伤寒百合病壮热头痛昏昏不寐如有祟方【出圣恵方】
　　百合　石膏【各二两】知母　木香【各一两】
　　右为散每服三钱以水一大盏煎至六分去滓不计时温服
　　百合散　治伤寒百合病一月不解变加渇疾宜服百合　根【各一两】牡蛎【烧为粉】栀子仁　麦门冬【各三分去心焙】甘草【半两炙微赤剉】
　　右为散每服五钱以水一中盏入生姜半分竹叶二十七片煎至六分去滓不计时温服
　　治伤寒百合病腹中满痛宜服此方【出千金方】
　　右用百合一两炒令黄色为细散毎服不计时以粥饮调下二钱一方用百合根
　　百合洗方【出千金方】治百合病一月不解变成渇者
　　右用百合以水一斗渍一宿以水洗身已食煮饼勿以盐防一方用百合根外台秘要云如渴不差可用根并牡蛎等分为散饮服方寸匕日三服伤寒狐惑【论】
　　夫狐惑之病或初得状似伤寒或因伤寒而变然皆虫症也虫食其喉爲惑使人声嗄虫食其下部为狐使人咽干其皆黙黙欲眠不得卧起居不安恶饮食靣目乍赤乍白黑是也此由伤寒病内热饮食少肠胃空虚而虫为之不安故随所食上下部而病名狐惑也　病人黙黙欲眠目不能闭起居不安其声嗄或咽干此名狐惑伤寒也狐惑与湿防皆虫症初得状如伤寒或因伤寒变成其病其黙黙欲眠目不能闭起居不安虫蚀其喉为惑其声嗄虫蚀下部为狐其咽干狐惑之病并恶饮食靣目乍赤乍白黑是其证也大抵伤寒病腹内热入食少肠胃空虚三虫行作求食蚀人五臓及下部为防病其齿无色舌上尽白甚者唇黑有疮四肢沉重忽忽喜眠虫食其肛烂见五臓则死当数其上下唇上唇有疮虫蚀其臓也下唇有疮虫蚀其肛也杀人甚急多因下利而得治防桃仁汤黄连犀角汤雄黄丸防主之　伤寒不发汗变成狐惑之病其气如伤寒黙黙欲眠目不得闭起卧不安其毒在喉咽为惑病在隂肛者为狐病狐惑之病并恶饮食不欲食闻食臭其面目翕赤翕白翕黑毒食于上者则声哑也一作嗄毒食下部者则干咽也此由温毒气所为食于上者防心汤主之食于下者苦参汤淹洗之食于肛外者熏之并用雄黄三片稍置瓦瓶中炭灰火烧向肛熏之并服汤也歌曰狐惑伤寒声哑嗄唇口生疮诚可怕上唇食臓下食肛医师治疗应无价又论云上唇生疮虫食其臓或云喉曰惑下唇有疮虫食其肛或云隂曰狐通用多眠四症先防脉若是风温情嘿嘿太阳外症欲解时更有少隂与狐惑脉浮自汗风温也萎防汤脉细者太阳外已解也小柴胡汤但浮无汗者麻黄汤沈细者少隂者四逆汤　歌曰蛔厥乌梅及理中臓寒恶冷吐长虫咽干声哑名狐惑湿防唇疮限数终又论云蚘厥症属厥隂病家有寒妄发其汗或汗后身热又复汗之以致胃中虚冷故长虫逆上饥不欲食食即吐虫其乍静乍烦者虫或上而止也虫闻食臭必出所以食则吐虫也张氏有言厥隂为病消渇气上冲心饥不欲食食则吐蛔吐蛔既出之于胃令腹有消渇之症何哉盖热在上焦下焦下焦虚寒无热耳设或大便硬结是亦蕴毒使然又不可指为燥粪但用生料理中汤加大黄入蜜以利之白术干姜所以辅大黄也治法先服理中丸次用乌梅丸若误下之利不止则用四逆汤又法理中丸加茯苓枳殻乌梅渇者加栝蒌根狐惑与温防皆虫证也状如伤寒多因伤寒下利变壊成之盖腹中有热入食无多肠胃空虚故三虫求食而食人之五臓也其四肢沉重并恶饮食黙黙欲眠目不能闭舌白齿晦靣目间赤白黑色变易不常虫食下部为狐下唇有疮其咽干虫食其臓为惑上唇有疮其声哑温防条例是虽调理有方此越人所以望而惊也治防桃仁汤黄连犀角汤雄黄丸散备用而已金液丹方状治湿防盖硫黄能杀腹中诸虫无汤者与之
</div>
    <div class="pagination">
<a href="普济方四库_page500.html">上一页</a><span>...</span><a href="普济方四库_page496.html">496</a><a href="普济方四库_page497.html">497</a><a href="普济方四库_page498.html">498</a><a href="普济方四库_page499.html">499</a><a href="普济方四库_page500.html">500</a><span class="current-page">501</span><a href="普济方四库_page502.html">502</a><a href="普济方四库_page503.html">503</a><a href="普济方四库_page504.html">504</a><a href="普济方四库_page505.html">505</a><a href="普济方四库_page506.html">506</a><span>...</span><a href="普济方四库_page502.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
