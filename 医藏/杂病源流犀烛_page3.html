<!DOCTYPE html>
<html>
 <head>
  <meta charset="utf-8"/>
  <title>
   杂病源流犀烛 - 第 3 页/共 9 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   杂病源流犀烛 - 第 3 页/共 9 页
  </h1>
  <div class="content">
   【修  养】  《养生书》曰：常以季夏之月朔旦，并四季之末十八日旭旦，正坐中宫，禁气五息，鸣天鼓十二通，吸坤宫之黄气入口，十二咽之，闭气五十息。治脾病诸药要品及方二脾实宜除湿清熟（白术  山栀  猪苓  泽泻  车前子  茯苓  滑石  防风  葛根  白豆蔻  枳实  黄连）脾虚宜甘温辛酸（大枣  黄    山药  扁豆子  建莲  砂仁  茯苓  橘红  白豆蔻  藿香  木瓜  白芍  枣仁  炙甘草）益黄散    脾虚腹痛泄利）陈皮一两  诃子肉煨  青皮  炙甘草名五钱  丁香二钱  共为末，每周二钱或三钱，煎服。一名补脾散。泻黄散    脾热口疮口臭   黑山栀钱半  藿香  甘草各一钱  石膏八分  防风六分  共用蜜、酒拌，微炒，水煎。一名泻脾散附载仲景分别标本方药    标（不渴脉浮桂枝汤  湿胜濡泄理中汤）本（渴欲引饮四逆汤  亡液燥渴理中汤）实有馀为湿（气，茯苓、乾姜、人叁、陈皮、青皮、甘草；气，白术、肉桂、吴萸） 虚不足为燥（血，沙叁、益智、麻仁、郁李仁、叁、  ；气，木瓜、乌药、自芍、枣、盐）腹胀满（虚，芍药；实，厚朴）心腹痛（虚寒，人叁、芍药；实热，大黄、黄芩）脐腹痛（白术）少腹痛（男，四物汤加阿胶、茯苓；寒，小茴、延胡索。女，四物汤加延胡、川楝子；热，大黄、黄芩）飧泄胃泄（承气汤  白术调中汤）洞泄脾泄（建中汤  理中汤）寒中大肠泄（乾姜 附子）寒小肠泄（承气汤）脏毒下血（有鲜血不可下宜解化）溏泄  泄（天麻 吴萸 附子 乾姜）一法，土郁则夺之，谓下之使无壅碍也。脾之积曰痞气。经云：在胃  。腹如盆大，久则令人四肢不收，黄疸，饮食不为肌肤，心痛彻背，背痛彻心，脉必浮大而长（宜痞气丸、增损五积丸，）皆由脾气虚及气郁所致，治法宜健脾，兼散结滞。治痞气方一    痞气丸    痞气   黄连八钱  厚朴五钱  吴萸三钱  黄岑  白枋各二钱  茵陈草  砂仁  乾姜各钱半  茯苓  人叁  泽泻各一钱  川乌  川椒各五分  桂心巴霜各四分  丸法、服法同息贲丸。增损五积丸    又   黄连肝积五钱  脾肾积七钱心肺积一两半  厚朴肝心肺积五钱脾肾积八钱  川乌肝肺积一钱心肾脾积五分  乾姜肝心积五分肺脾肾积一钱半人叁肝心脾肺积二钱肾积五分  茯苓钱半  巴霜五分  蜜丸，梧子大，初服二丸，渐加，以微溏为度。治积块，不拘脐上下左右，通用。肝积加柴胡一两，川椒四钱，莪  T钱，皂角、昆布各二钱半。心积加黄芩三钱，肉桂、茯神、丹叁各一钱，菖蒲五分。肺积加桔梗三钱，天冬、陈皮、青皮、白豆蔻各一钱，紫菀、川椒各一钱半。脾积加吴萸、黄芩、砂仁各二钱，泽泻、茵陈各一钱，川椒五分。肾积加元胡索三钱，苦楝肉、全蝎、附子、独活各一钱，泽泻、菖蒲各二钱，肉桂三分，丁香五分。

　　呕吐哕源流呕，吐、哕，脾胃虚弱病也。以气血之多少而分，东垣云；呕属阳明，其腑多血多气，气血俱病，故有声有物而为呕，气逆者散之，故以生姜为主药；吐属太阳，其腑多血少气，血病，故有物无声而为吐，以橘红为主药；哕属少阳，其腑多气少血，气病，故有声无物而为哕，以半夏为主药。是三者皆本於脾虚，或为寒气所客，或为饮食所伤，或为痰涎所聚，皆当分其经络，察其虚实以治之（宜丁香、半夏、藿香、陈皮、茯苓、生姜。）又有无物无声者，曰  心乾呕，乃胃家气血两虚所致也（宜橘红汤入姜汁、蔗浆细呷之。）虽洁古从三焦分治三因，然三焦皆胃之地分，故或胃口有热而乾呕（宜栀子竹茹汤，）或胃口有痰而乾呕（宜二陈汤，）或乾呕而手足厥冷，总皆不离乎胃病者是。试进究之，邪在上  之阳，必气停而水积，故汤水之清浊混乱，则为痰为饮，为涎为唾，变而为呕；邪在下  之阴，必血滞而食不消，故食物之清浊不分，则为噎塞，为痞满，为痛为胀，变而为吐；邪在中  之气交者，尽有二  之病。然上  非不吐食也，设阳中之阴亦病，则食入即吐，非若中  之食已而为吐，下  之食久而吐耳（宜生姜半夏汤；）下  非不呕也，设阴中之阳亦病，则吐呕齐作，然呕少於吐，非若上  之呕多於吐耳（脉沉无力宜理中汤，脉滑而实宜半夏生姜大黄汤下之；）中  则当食毕之时也亦呕亦吐，谓之呕吐（宜橘红半夏汤。）则上中下  三因虽各有别，何尝有外於胃乎。而尤所宜辨者，中  之呕吐，固均属胃虚，而必分寒热。其虚而挟寒者，喜热恶冷，肢冷，脉必细而滑（宜理中汤冷服，如服而仍吐，去   草之壅，加丁、沉立止；）其虚而挟热者，喜冷恶热，烦渴，小便赤涩，脉必洪而数（宜二陈汤加山栀、黄连、竹茹、枇杷叶、葛根.姜汁、芦根。）其中  素有痰积，遇寒即发者，脉必沉而滑（宜丁香、白蔻、砂仁、乾姜、陈皮、半夏，加姜汁、白芥汁至盏部，）如痰满胸喉，汤药到口即吐，必先控其痰涎（宜来复丹，）俟药可进，然後治之（宜二陈汤加枳实、砂仁、桔梗、厚朴、姜汁，虚加人叁。）或素本中寒，用热药太过，亦至呕逆（宜二陈汤加沈香、白蔻仁。）此皆呕吐哕之大概也。其所由正自多端，有由七情得者（宜理中汤加乌药、木香、沉香；）有由阴虚火逆者（宜姜汁炒熟地加槟榔、黄柏、沉香，导之使下；）有由上焦气壅而表实者（宜半夏、生姜；）有由怒中饮食呕吐，胸满膈胀，关格不通者（宜二陈汤加木香、青皮，如不效，加丁香、沉香、砂仁、蔻仁、厚朴、藿香、神僸、姜、枣；）有由气滞者，身热臂痛，食久则先呕後泻，此上焦伤风。开其腠理，经气失道，邪气内着也（宜麦冬汤；）有食己暴吐，脉浮而洪者，此上焦火逆也，气降则火自消，吐渐止（宜桔枳汤加人叁、白芍；）有下闭上呕者，亦因火在上焦（宜桔梗、陈皮、厚朴、木香、大黄以下之；）有由下焦实热，二便闭，气逆呕吐者，名曰走哺（宜人叁汤；）有由脾胃久伤而虚者（宜焦米、神僸、陈皮、人叁、姜、枣以和之；）有  心，心下怏怏，欲吐不吐者，多由胃虚（宜半夏、陈皮、茯苓、白术、生姜；）有由客寒犯胃者（宜理中汤；）有由肝火出胃者（宜左金丸；）有由胃本经火盛者，必面赤，小便短赤或涩，大便燥，口苦，或乾渴（宜大黄、葛根、枳实、石膏、麦冬、竹茹、木瓜、芦根、陈皮、通草、枇杷叶；）有由病久胃虚呕吐者（宜比和饮、藿香安胃散；）有由大病後胃热虚烦而呕者（宜竹叶石膏汤加姜汁服，即止；）有由痰饮呕吐者（宜茯苓半夏汤；）有由水停心下而呕者，必心下怔忡，若先渴後呕（宜赤茯苓汤、）若先呕後渴（宜猪苓散。）所当分别。总之，胃寒之脉沉迟微涩，胃火之脉浮大而数，痰膈之脉滑而兼数，可凭脉辨之耳。若夫食已心下痛，隐隐不可忍，吐出痛方止，证名食痹，吐食由胃气逆而不下也。亦有寒邪客於肠胃，厥逆上出者；亦有肝胜於脾，风痰羁绊脾胃间，脉弱而吐食者。俱为食痹证（宜茯苓半夏汤、麦天汤。）吐酸一证，皆由胃湿郁而生，热从木化，而为酸味，法宜清之（宜调气平胃散；）若久而不化，必至木盛土衰，经云，木欲实，辛当平之，辛为肺金之味，故辛可胜酸，金克木也，辛则必热，辛以制肝实，热以扶胃衰；若浊气不降，但以寒药投之，非其治矣；而或有宿食滞於胃  ，以致吐酸者（宜苍、朴、陈、甘；）或有停饮积於胸中，以致吐酸者（宜苍、半、陈、苓。）呕苦水则由邪在胆，胆上乘胃，故逆而吐胆汁，以致所呕为苦水也（宜吴萸、黄连、乾姜、茯苓、黄芩。）呕清水则渴欲饮水，水入即吐，名为水逆（宜神  Y、五苓散。）吐涎沫则以脾虚不能约束津液，故涎沫自出（宜六君子汤加益智仁、生姜，或以半夏、乾姜等分为末。）吐脓，仲景云，呕家虽有痈脓，不必治，脓尽自愈（或用地黄丸煎汤服。）吐蛔则为胃中冷，大凡蛔见苦则安，见椒则伏，见酸则不能咬也，另详诸虫条（宜理中汤加槟榔、黄连、川椒、乌梅。）然而呕吐又有总治之法（宜白豆蔻汤。） 

　　【脉  法】  仲景曰：病人脉数，数为热，当消谷引食，而反吐者，何也？以过发其汗，令阳气微，膈气虚，脉乃数，数为客热，不能消谷，，胃中虚冷故也。  《脉经》曰：寸口脉数，其人即吐。寸口脉细而数，数则为热，细则为寒，数为呕吐。又阳脉紧，阴脉数，其人食已即吐。又寸紧尺涩，其人胸满不能食而吐。又脉紧而涩，其病难治。又脉弦者，虚也，胃气无饮，朝食暮吐。  《回春》曰：呕吐无他，寸紧滑数，微数血虚，单浮胃薄，芤则有瘀，最忌涩弱。 

　　【呕吐证治】  仲景曰：呕家虽有阳明证，慎不可下，逆之故也。又曰：呕吐宜服薤白粥。丹溪曰：刘河间谓呕者，火气炎上，此特一端耳，有痰隔中焦食不得下者，有气逆者，有寒气郁於胃口者，有食滞心肺之分，新食不得下而反出者，有胃中有火与痰而呕者。《医鉴》曰：呕家圣药是生姜，《千金》之说信矣，然气逆作呕生姜散之，痰水作呕半夏逐之，生姜於寒证最佳，若遇热呕不可无乌梅也。 

　　【吐病有三】  易老曰：吐有三因，乃气积寒也。皆从三焦论之：上焦吐皆从於气，气者，天之阳也，其脉而洪，其证食已暴吐，渴欲饮水，大便燥结，气上冲胸而发痛，其治当降气和中。中焦吐者，皆从於积，有阴有阳，食与气相假为积而痛，脉浮而弦，其证或先吐而後痛，或先痛而後吐，治法当以小毒药去其积，木香、槟榔和其气。下焦吐者，皆从於寒，地道也，脉沉而迟，其证朝食暮吐，小便清利，大便闭而不通，治法当以毒药去其闭塞，温其寒气，大便渐通，复以中焦药和之，不令大府闭结而自安也。中焦去积，宜紫沉丸。 

　　【呕吐哕宜通大便】  《直指》曰：阳明之气，下行则顺，今逆而上行，谨不可泄，固也。然呕吐者，每每大便闭结，上下壅遏，气不流行，当思有以利导之。  东垣曰：阴虚，邪气上逆，窒塞呕哕，不足之证也。此地道不通，当用生地、当归、桃仁、红花，兼用甘草，少加大黄、芒硝，以通其秘，大便利，呕吐哕自止矣。 

　　【呕吐哕不治证】  《脉经》曰：呕吐脉弱，小便自利，身微热而厥者，虚极难治。  《入门》曰：凡吐如青菜汁者死，此是乍然呕吐，非反胃比也。 

　　【伤食呕吐导引】  《保生秘要》曰：按寅卯辰时，空心披衣起床，正身直立，双手用力拿两肘膊，脚尖着地，脚跟双悬，起倒力舂二九之数，醉饱勿行，恐伤脏腑。 

　　【运  央】  《保生秘要》曰：先呼浊，次吸清，归脐闭目，存心下丹田半晌，运脐自安然。治呕吐哕方二十七    橘红汤    乾呕   橘红一味，不拘 多少，煎服。    栀子竹茹汤    胃热   山栀三钱  陈皮二钱  竹茹钱半  加姜汁。    生姜橘皮汤    厥冷   生姜八两  橘皮四两  水七盏，煎三盏，逐渐微温呷下。    生姜半夏汤    上  吐   半夏  生姜各三钱  此即小半夏汤。    理中汤    下  吐   人叁  白术  甘草  生姜    二陈汤    挟热   茯苓  陈皮  半夏  甘草    麦冬汤    气滞   麦冬  芦根  人叁  竹茹  陈皮  白术  茯苓  甘草  玉竹  生姜    桔枳汤    暴吐   桔梗  枳壳  陈皮  厚朴  木香  或加大黄利之。    左金丸    肝火   黄连  吴萸等分粥丸，白术陈皮汤下。    调气平胃散    吐酸   木香  檀香  砂仁  蔻仁  乌药  厚朴  陈皮各一钱苍       藿香钱二分  甘草五分    平胃散    又   苍术  厚朴  陈皮  甘草    五苓散    呕清水   茯苓  猪苓  白术  泽泻  肉桂    六君子汤    涎沫   人叁  白术  茯苓  甘草  陈皮  半夏    地黄丸    吐脓     人叁汤    走哺   人叁  黄芩  玉竹  知母  芦根竹茹  白术  陈皮  栀子  石膏    白豆蔻汤    总治   白蔻  藿香  半夏  陈皮  生姜    比和饮    胃虚   人叁  白术  茯苓  神僸  藿香  陈皮  秒仁  甘草  陈米先以顺流水三升，泡伏龙肝末，澄取一升半煎药，加姜、枣，稍冷服，日二三逐纳而不吐，另以陈米煎汤，时呷。    藿香安胃散    又   橘皮五钱  人叁  丁香  藿香各二钱半  每末二钱，加姜三片煎。    竹叶石膏汤    胃热     茯苓半夏汤    痰饮   赤苓  半夏  陈皮  苍术  厚朴    赤茯苓汤    停水     猪苓散    又   猪苓  赤苓  白术等分为末，每二钱水调下。    薤白粥    治呕   薤白二茎  鸡子白三枚  粟米三合    神  Y    吐清水     茯苓半夏汤    食痹    麦芽  茯苓  半夏  白术  神僸  橘红  天麻  姜    麦天汤    又   麦冬  天麻  茯苓  白术  半夏  神僸  陈皮  姜    紫沉丸    去积   陈皮五钱  半夏  神僸  代赭石  乌梅肉  砂仁各三钱丁香  槟榔各二钱  沉香  木香  杏仁  白术各一钱  蔻仁  巴霜各五分  醋丸黍米大，每五十丸，姜汤下。此丸能治中焦吐食，由食积与寒气相格，吐而疼痛者。一法，去白橘皮一个，煨姜一块，煎汤下百丸，日二服，俟大便通，不吐则止。

　　噎塞反胃关格源流噎塞，脾虚病也。反胃，胃虚病也。经云：三阳结谓之膈。三阳者，大肠、小肠、膀胱也。结者热结也。小肠结则血脉燥，大肠结则後不便，膀胱结则津液涸，三阳俱结，前後秘涩，下既不通，必反而上行。所以噎食不下，即下而复出，乃阳火上行而不下降。据此，则噎塞、反胃，二者皆在膈间受病，故通名为膈也。洁古分吐症为三，云上焦吐者，皆从於气，食则暴吐，此即噎塞病也；中焦吐者，皆从於积，或先吐而痛，或先痛而吐，此病在中  者，另详呕吐条内；下焦吐者，皆从於寒，朝食暮吐，暮食朝吐，此即反胃病也。王太仆亦以噎塞为食不得入，是有火，属热；反胃为食入反出，是无火，属寒。然其属寒属热，不可尽拘。士材云：脉大有力，当作热治；脉小无力，当作寒治。色黄而活者为虚寒；色红赤而泽者为实热。以色合脉，以脉合症，庶乎无负，斯为通论。说二症由於脾胃，均有寒热，各异阴阳。或阴伤火旺，法宜养血；或脾伤阴盛，法当温补；或健脾理痰，不得偏任辛燥，有妨津液；或滋阴养血，不得偏任清润，有害中州。此临症权衡之要也。  试为分列之，噎塞原於脾家气血两虚，而多半由血液活乾，说人脏腑之津液流行，灌溉百脉，皆赖脾胃运行，稍不运行，即津液壅滞，而阴血不荣，故患噎塞。推其原，或起忧郁，至气结胸中而生痰，痰久成块，胶於上焦，道路窄狭，饮可下，食难入，病之初起有如此者（宜香砂宽中丸；）又或有脾气亏败，血液俱耗，胃  乾活，小便闭，大便如羊粪，隧道涩而成病（宜叁用补气运脾丸、滋血润肠丸。）此皆病之所由来也。至有由火热之气冲逆者（宜酌四生丸，）脉必数大；有由痰饮阻滞者，脉必结涩（宜先用来复丹控其痰，再用大半夏汤加茯苓、枳壳、竹沥等；）有由七情郁结者，脉必沉涩（宜香砂宽中丸；）有由瘀血积滞，阳无阴不能施化，阴失位，阳伏其中，传化不变，反行上者，脉必芤涩（宜滋血润肠丸；）有因噎而声不出者（宜竹茹、五味、生姜；）有挟寒者，脉必沉迟（宜加附、桂；）有挟热者，脉必洪数（宜黄连、木通；）有饮食才下，痰涎聚住不得入，或虽入而涎沫随出者（二症皆宜先用来复丹控去痰涎，再用大半夏汤加茯苓、枳壳、竹沥、皂角、活矾，以姜汁为丸；）有大便燥结，粪如栗块者（宜开关利膈丸。）惟噎而白沫大出，粪如羊屎，为不治之症。总之，因气从气治，因血从血治，因痰导之，因火壮水制之，不可专投辛香燥热之品，以火济火，至津液愈耗，大便愈结，甚而幽门不通，上冲吸门，便不可救矣。惟有一种胃阳火衰，不能运化者，可暂以辛温开其结滞，继仍以益阴养胃为主。又有一等酒徒，日日狂饮，以致酒发热，热生痰，痰因火煎，胶结不开，阻塞道路，水饮下咽，亦觉痛涩，此便不得如液槁津活之病，投以当归地黄濡润之品，恐血未必润，反助痰而难愈也。其馀无论血液耗，胃  活，遂道闭，津液结为痰，脏腑不得津液之润而成噎症者，治法始终以养血润燥为主，而辛香燥热之品，概勿轻下，且噎必兼塞。东垣云：堵塞咽喉，阳气不得上出者名曰塞。五藏之所生，阴也、血也，阴气不得下降者名曰噎。六府之所生阳也、气也，夫咽塞於胸膈之间，令诸经不行，口开目瞪，气闷欲绝，当先用辛甘气味升阳之品（宜人叁、黄  、升麻、柴胡、当归、益智仁、草豆蔻，）引胃气以治其本，加通塞之药以治其标（宜木香、麦芽、青皮、陈皮。）寒月盛阴当泻阴寒之气（宜乾姜、吴萸，）暑月盛阳当散寒气，泄阴火之上逆（宜益智仁、川柏、青皮、陈皮。）冬三月，阳气内藏，外助阳气，不得发汗，内消阴火，勿令泄泻，此闭藏固密之大要也（宜以吴萸汤。）夏三月，阳气在外，阴气在内，噎病值此时，天助正气而挫其邪气，不治自愈，或不愈者，阴气太盛，正气不伸耳（宜以四君子汤送利膈丸。）凡饮食入胃，便吐涎沫如鸡子白，说脾主涎，脾虚不能约束津液，故涎沫自出，非叁术益智不能摄也。有梅核膈者，喉中如有物，膈间痛死，血居多（宜昆布、当归、桃仁、韭汁、童便，甚加大黄，）亦或因痰结（宜涤痰丸。）《医鉴》谓或结於咽喉，时觉有所妨凝，吐之不出，咽之不下，由气郁痰结而然者，正指此也。然此症总属有形之物，故非血即痰，若气则无形，其非梅核膈可知矣。反胃原於真火衰微，胃寒脾弱，不能纳谷，故早食晚吐。晚食早吐，日日如此，以饮食入胃，既抵胃之下  ，复返而出也（宜理中汤，甚加附子。）若脉数为邪热不杀谷，乃火性上炎，多升少降也（宜异央散加连、沉、归、地。）若口吐白沫，粪如羊屎则危，必须养气扶阳，滋血益阴，则肺无畏火，肾渐生水，津液自能荣润肠胃，而上亦能纳，下亦能通矣。如咽喉闭，胸膈满，暂宜开疏结滞，然亦忌破气过多，中气至不能运（宜异央散加香、砂、枳、朴。）痰涎壅满胸膈急先控之（宜来复丹，）然後从中治之（宜涤痰丸。）亦有瘀血阻滞者（宜代抵汤作丸，如芥子大，每三钱，去枕仰卧，细咽之。）亦有虫聚而反出者（宜牵牛丸。）亦有火衰不能生土，其脉沉迟者（宜八味丸加香、砂仁。）李绛治反胃久闭不通，攻补兼施，每用小青龙丸，渐次加之，关局自透，再用人叁利膈丸，然或服通剂过多，血液耗竭，转加闭结，宜另治之（宜猪脂丸。）此外又有翻胃，或痰或热壅阻隔间，故食入即翻而出，非如反胃之早食必晚吐，晚食必早吐也（宜清热二陈汤。） 

　　【脉  法】  《脉经》曰：趺阳脉浮而涩，浮则为虚，涩则伤脾，脾伤则不磨食，朝食暮吐，暮食朝吐，完谷不化，名曰胃反。《医鉴》曰：噎膈反胃脉，浮缓者生，沉涩者死，沉涩而小血不足，脉大而弱气不足。《入门》曰：大小肠膀胱三阳结热，脉必洪数有力。 

　　【噎膈反胃症治】  丹溪曰：血液俱耗，胃  乾槁。其槁在上，近咽之下，水饮可行，食物难入，间或可入，入亦不多，名之曰噎。其槁在下，与胃相近，食虽可入，难尽入胃，良久复出，名之曰膈，亦曰反胃。大便秘少，若羊屎然，名虽不同，病出一体，其槁在贲门。食入则胃  当心而痛，须臾吐出，食出痛乃止，此上焦之噎膈也。或食物可下，难尽入胃，良久复出，其槁在幽门，此中焦之噎膈也。其或朝食暮吐，暮食朝吐，其槁在阑门，此下焦之噎膈也。又曰：张鸡峰云，噎当是神思间病，惟内观有养可以治之，此言深中病情。《医林》曰：噎膈之症，不属虚，不属实，不属冷，不属热，乃神气中一点病耳。《纲目》曰：噎病皆生於血活，血活则燥矣，得病情，合经旨者，丹溪一人而已。《医鉴》曰：噎膈俱有五，五膈者，忧、恚、寒、食、气也，在心脾之间，上下不通或结咽喉，时觉有所妨碍，吐不出，咽不下。五噎者，忧、食、劳、气、思也，饮食卒然阻滞而不下。丹溪又曰：胃  乾活，古方用人叁以补肺，御米以解毒，竹沥以消痰，乾姜以养血，粟米以实胃，蜜以润燥，姜以去秽，正是此意。又曰：噎膈反胃药，必和以童便竹沥姜汁韭汁，多饮牛羊乳为上策，但不可用人乳，以有七情烹饪之火也，切不可用香燥药，宜薄滋味，饮酒人加砂糖驴屎入内服，以防生虫。  鳌接：噎塞反胃病，虽服药痊愈，一年内切禁房欲，若犯之，必复发旧症而死，此所屡见者，非虚言也。 

　　【噎膈反胃宜通大便】  丹溪曰：呕吐而大小便不秘，利药所当忌也。若大小肠膀胱热结不通，上为呕吐膈食，若不用利药，开通发泄，则呕吐何由止乎。古人用三一承气汤正是此意。 

　　【噎膈反胃不治症】  丹溪曰：噎膈反胃，年高者不治；下如羊屎者不治；不淡饮食，不断房室者不治；气血俱虚者，则口中多出沫，但见沫多出者，必死。  鳌按：反胃病但吐白洙犹可治也，若吐黄  不可治矣。 

　　【噎隔导引】  《保生秘要》曰：行央宜带饥，以双手系梁，将身下坠，微纳气数口，使气冲膈盈满，两脚踏步二九一度之数，郁隔气逆，胃口虚弱，不药而愈。 

　　【运  央】  《保生秘要》曰：此症始行调息而坐，按周天计筹，咽神水一斤，意坠丹田，次守艮背，斡运     或  或散，坐卧可行，有动有静百日成央。  关格，即内经三焦约病也。约者不行之谓，谓三焦之气不得通行也。惟三焦之气不行故上而吐逆曰恪，下而不得大小便曰关。其所以然者，由寒气遏绝胸中，水浆不得入，格因以成，热气闭结丹田，二便不得出关，因以成也。若但为寒遏而吐逆，病止曰格，以下不为热秘也。但为热秘而无便，病止曰关，以上不为寒遏也。若寒既在上，热又在下，病则曰关恪，以上下俱病也。此症危急，法难缓治，宜先投辛香通窍下降之药以治其上（宜沉香、丁香、藿香、苏合香、蔻仁、苏子、冰片、生姜、陈皮，）次用苦寒利气下泄之药以通二便（宜大黄、黄柏、知母、牛膝、木通、滑石、车前子。）说症既危急，纵有里虚，亦须通後再补也。而洁古、云岐、士材辈，则又单以不得小便为关。夫不得小便且为关，大小便俱不得，非关病之尤甚者乎（宜调中益气汤加槟榔以升降之。）宜丹溪兢兢於此，而以为此症多死也。然而古人竟用荡涤下行之法，诚为尽善（宜芒硝汤、大承气汤。）其或元气素虚，当於补益中以升降之（宜调中益气加槟榔。）其有痰涎壅塞者，又当於渗利中开散之（宜枳缩二陈汤。）此皆当细察而酌治之者也。 

　　【脉  法】  《内经》曰：人迎脉大於气口四倍，名曰恪。气口脉大於人迎四倍，名曰关。又曰：关格宜吐泻。 

　　【关格原由】  《灵枢》曰：邪在六腑则阳脉不和，阳脉不和，则气留之而阳脉盛矣。邪在五脏，则阴脉不和，阴脉不和，则血留之而阴脉盛矣。阴气太盛，则阳气不得相营，故曰格。阳气太盛，则阴气不得相营，故曰关。阴阳俱盛，不得相营，故曰关格。关格者，不得尽其命而死矣。治噎塞反胃方二十二    香砂宽中丸    初起   木香  白术  香附  陈皮  蔻仁  砂仁  青皮  槟榔茯苓  半夏  厚朴  甘草  加姜  炼蜜丸。    补气运脾丸    脾虚   人叁  白术  茯苓  橘红  黄    砂仁  半夏  甘草姜枣    滋血润肠丸血活   当归  白芍  生地  红花  桃仁  枳壳  大黄  冲韭汁。    四生丸    火逆   大黄  黑丑  皂角各一两  芒硝五钱  每服二三十丸    来复丹    痰饮   硝石、硫黄各一两，为末，同入磁器内微火炒，柳条搅，火盛恐伤药力。再研极细，名曰二气末。再用水飞元精石一两，五灵脂去砂，青皮去白，陈皮去白各二两，醋糊丸，豌豆大，每三十丸空心米饮下。此又名养正丹，又名黑锡丹，又名二和丹。    大半夏汤    痰滞     半夏  人叁  白蜜    开关利膈丸    栗粪   人叁  大黄  当归  枳壳  木香  槟榔    吴萸汤    闭藏   吴萸  陈皮  人叁  草蔻  升麻  黄    姜黄  姜蚕  当归  泽泻  甘草  木香  青皮  半夏  麦芽    四君子汤    阴盛   人叁  茯苓  白术  炙草    利膈丸    又   木香  槟榔各七钱半  大黄  厚朴各二两  人叁  当归  藿香甘草  枳实各一两  水丸。    理中汤    反胃    人叁  白术  甘草  生姜    异央散    火热   人叁  茯苓  白  @甘草  陈皮    涤痰丸    痰壅    南星  半夏  枳壳  橘红  菖蒲  人叁  茯苓  竹茹  甘草    代抵当汤    瘀血     牵牛丸    虫聚   牵牛  大黄  槟榔  雄黄    八味丸    火衰   熟地  山药  山萸  丹皮  茯苓  泽泻  附子  肉桂    猪脂丸    血耗   杏仁  松仁  白蜜  橘饼各四两  猪油熬净一杯，同捣，时时食之。    小青龙丸    开关     人叁利膈丸    总治   木香  槟榔各七钱  人叁  当归  藿香  甘草  枳实各一两  大黄  厚朴各二两  砂仁五钱    清热二陈汤    翻胃   半夏  陈皮  赤苓  甘草  人叁  白术  砂仁  竹茹山栀  麦冬各一钱  姜三片  枣二枚  乌梅一个    和中桔梗汤    又   半夏曲二钱  桔梗  白术各钱半  陈皮  厚朴  枳实  赤苓各一钱  姜三片  水煎，取清调木香、槟榔末各一钱，空心服。三服後吐渐止。又除木香、槟榔末，再加白芍二钱，黄  钱半煎服。    三一承气汤    泄利 

　　泄泻源流泄泻，脾病也。脾受湿不能渗泄，致伤阑门元气，不能分别水谷，并入大肠而成泻，故口渴，肠鸣，腹痛，小便赤涩，大便反快，是泄固由於湿矣。然经曰：春伤於风，夏生飧泄，泄不有由於风者乎。又曰：暴注下迫，皆属於热，泄不有由於热者乎。又曰：诸病水液，澄澈清冷，皆属於寒。泄不有由於寒者乎。又曰：清气在下，则生飧泄，泄不有由於虚陷者乎。惟曰，湿盛则飧泄，乃独由於湿耳，不知风寒热虚，虽皆能为病，  脾强无湿，四者均不得而乾之，何自成泄。是泄虽有风寒热虚之不同，要末有不原於湿者也。故为列论之：其湿兼风者，飧泄也，肝受风邪，煽而贼土，至夏湿气蒸郁，故脉弦腹鸣，下利清谷（宜平胃散加羌、独、升、柴；）其湿兼热者，下肠垢也，肠胃有热，传化失常，而火性急速，  动湿邪，故脉数溲赤涩，所下皆稠粘垢秽（宜六一散，或胃苓加黄连；）其湿兼寒者，鸭溏也，湿为水气，又感寒邪，则寒水之气合从而化，故脉沉迟，溲清白，所下澄澈清冷，如鸭屎（宜附子理中汤加肉果，或以二术、陈皮、乾姜、吴萸、砂仁、紫苏主之，挟风者亦可叁用，）但寒泄必早暮服药，说早服暖药，至暮药力已尽，无以敌一宿阴气，故不效，故夜必再服；其湿兼虚者，虚泄也，人之清气本上升，虚则陷下，又为湿所侵遏，湿胜气脱，故脉细而濡，困倦少力，遇饮食即泻，或腹不痛，所下不禁，多完谷不化（宜四君子汤加升柴，升阳除湿汤；）惟濡泄一症，又名洞泄，乃为湿自甚，即脾虚泄也。由土虚不能制湿，肠胃不固，湿反胜而成病，故脉迟而缓，小便不利，身重，腹不痛，肠鸣漉漉，所下多水（宜四芩汤加二   胃苓汤加草蔻。）士材云：水液去多，甚而转筋，血伤筋急也，据此又濡泄之变症（宜升阳除湿汤。）以上，《内经》所言诸泄，可得而审者也。《难经》又有五泄，实与《内经》之症约略相似，说曰胃泄者，饮食不化色黄，即风乘湿也（宜胃风汤；）曰脾泄者，腹胀满，肢体重着，中  有妨，面色萎黄，泄注，食即呕逆，即暑乘湿也（宜香茹汤对桂苓甘露饮，大加生姜治之；）曰大肠泄者，食已窘迫，大便色白，肠鸣切痛，即燥乘湿也（宜五苓散；）曰小肠泄者，溲而使脓血，小腹痛，即火乘湿也（宜大承气汤下之，再以黄连解毒汤加归、芍治之，次以芍药柏皮丸止之；）曰大瘕泄者，里急後重，数至圊而不能便，茎中痛，即寒湿而变为热泄也（宜八正散加木香、槟榔通之，次以天水散顿服之。）是《难经》所言，虽定属六气，而其以湿为主，不与《内经》相合乎。此外又有风泄，恶风自汗，或带清血，由春伤风，夏感湿，故其泻暴（宜胃风汤，）或泻而风邪内缩，必汗之（宜桂枝麻黄汤。）又有食泄，脉弦紧，腹痛则泄，泄後痛减（宜治中汤酌加木香、砂仁、枳壳、白术、山楂、麦芽、谷芽、陈皮等味，仍烧所伤之物服。）又有痰泄，脉滑类弦，溲少而赤，肺闷食减，久而神瘁，此积湿成痰，留於肺中，故大肠不固也（宜二陈加浮石、青黛、黄芩、神僸、姜汁、竹沥等味，或用吴萸汤温服碗部，探吐痰涎，泄自两日内愈。）又有水泄，肠鸣如雷，一泄如注，皆是水（宜石膏、补骨脂、乾姜、草乌等，或车前子汤。）又有火泄，即热泄，脉数实，腹痛肠鸣，口乾喜冷烦渴，小便赤涩，後重如滞，泻水，痛一阵，泻一阵，泻後尚觉涩滞，仲景谓之热自利是也（宜黄芩芍药汤。）又有暑泄，因受暑邪，烦渴，尿赤，自汗面垢，暴泻如水（宜茹苓汤、桂苓甘露饮，或以生姜炒黄连为君，葛根、升麻佐之；）若暑邪留伏於中，以致久而成泄，其病更甚（宜玉龙丸；）若盛暑伤於外，阴冷伤其中，则为内外受迫（宜连理汤。）又有伤酒泄，素嗜酒而有积，或一时酒醉而成病，其症骨立，不能食，但饮一二杯，经年不愈（宜葛花解酲汤。）又有滑泄，其泄不禁，泻久不止，大孔如竹筒，日夜无度（宜固肠丸，）其或滑由气虚陷下者（宜补中益气汤，）或大肠滑泄而小便精出者（宜方全丸，）皆不可忽。又有飧泄，夕食曰飧，食之难化者尤重於夕，故此之飧泄，专主夕食不化而泄言之，与前所列诸飧泄不同，说此症惟夺其食，则一日可止，再以药滋养元气（宜八仙糕。）又有肾泄即五更泄，一名晨泄，又名  泄，固由於肾虚失守藏之职（宜补骨脂、五味子、山萸、肉桂、茴香、山药、茯苓等，每日清晨用大栗十枚煮食，神效，）而亦有由於食者（宜香砂枳  Y，）有由於酒者（宜葛花解酲汤，）有由於寒者（宜理中汤夜饭前服。）又有脾肾泄，由二经并虚，朝泄暮已，久而神瘁肉削（宜四神丸。）又有暴泄，太阳传太阴，大肠不能固禁，卒然而下，大便如水，其中有小结粪硬物，欲起又下，欲了不了，小便多清，或身冷自汗，气难布息，脉微呕吐，此寒也，急以重药温之（宜浆水散。）又有久泄，厥阴经动，下利不止，脉沉迟，手足厥逆，涕唾脓血，此症不易治，大法以为风邪缩於内，宜汗之是也（宜桂枝麻黄汤。）亦有由真阴虚损，元气下陷而成者，若非滋其本原，则必胸痞腹胀，小便淋涩，多致不救（宜四神丸、补中益气汤。）凡泄泻之病，止於此矣，而治法亦靡有遗者。士材九种治泄之法，亦当叁看，说升提、淡渗、清凉、疏利、甘缓、酸收、燥脾、温肾、固涩，皆治泄者所不能外，惟在酌其轻重缓急以用之耳。总之，此症不论新久，皆太阴受病，不可离白术、白芍、甘草，若四时下利者，於前三药外，春加防风，夏加黄芩，秋加厚朴，冬加附桂。又必详外症寒热，如手足逆冷，自汗气微，虽暑亦可量投姜桂。如燥渴烦热，闷乱脉实，虽冬亦可酌用硝黄。此又当权衡於临时者也。若老人诸泄，则又不得拘渗泄分利之法，以人生五十後，升气少，降气多，渗泄分利，是降而益降，益其阴而重竭其阴也，必用升提阳气之品（宜升麻、柴胡、独活、防风、甘草，佐以白术、附子、补骨脂，）所谓湿寒之生，以风平之。又曰，下者举之是也。至如饭後即便，乃脾肾交虚之故耳，说人惟脾与肾相济，所以有水谷之分，若脾虽强盛能食，而肾气不足，真火不能上行，为胃腐熟水谷，故饮食下咽，不能消化，留滞大府，因成飧泄，治之者惟使脾肾之气交通（宜神二神丸空心盐汤送下，）则水谷自然克化，而此患除。 

　　【脉  法】  《灵枢》曰：病泄脉洪而犬者为逆。《素问》曰：泄而脱血脉实者难治。《正传》曰：泄泻脉缓，时小结者生，浮大数者死。《医鉴》曰：泄泻脉多沉，伤风则浮，伤寒则沉细，伤暑则沉微，伤湿则沉缓。《回春》曰：泻脉多沉，沉迟寒促，沉数火热，沉虚滑脱，暑湿缓弱，多在夏月。 

　　【泄泻症治】  经曰：犯贼风虚邪者，阳受之。食饮不节，起居不时者，阴受之。阳受入六府，阴受入五脏。入府则身热，不时卧，上为喁吁；入脏则填满闭塞，下为飧泄，久为肠  。又曰：大风人中，则为肠风飧泄。又曰：仓廪不藏者，是门户不要也。忡景曰：大肠有寒，则多  溏，有热则便肠垢。《入门》曰：肠垢，言湿热滞於肠中，故亦曰滞下。又曰：凡泄皆兼湿，初宜分利中焦，渗利下焦，久则升举，必滑脱不禁，然後用涩药止之。又曰：治泄补虚，不可纯用甘温，甘则生湿，清热亦不可用太苦，苦则伤脾，惟淡渗利窍为妙。济生曰：治泻之法，先当分利水谷，车前子煎汤调五苓散，次则理正中焦，理中汤、治中汤治之，二汤不效，然後方可断下，用固肠丸、石脂馀粮丸。《正传》曰：治泻诸药，多作丸子服之。《原病》曰：泄症，凡谷肉消化，不论色及他症，便断为热。夫寒泄而谷肉消化者，末之有也；或火性急速，传化失常，完谷不化，而为飧泄者，间亦有之。仲景谓邪热不杀谷，然热得湿，则为飧泄也。《医鉴》曰：暴泻非阳，久泻非阴，通治用三白汤及燥湿汤、辰砂益元散。 

　　【泄泻宜升阳】  东垣曰：暑月淋雨，人多泄泻，乃湿多成五泄也。经云：在下者引而竭之。又曰：治湿不利小便，非其治也，法当以淡渗之剂利之。然客邪寒湿之生，自外入里而甚暴，若用利小便药，则是降之又降，复益其阴而重竭其阳也，滋以升阳之药，是为宜耳，羌活、独活、升麻各一钱半，防风、炙甘草各一钱，煎服，即愈也。 

　　【泻与痢不同】  丹溪曰：泄泻之症，水谷或化或不化，并无努责，惟觉困倦，若痢不然，或脓或血，或脓血相杂，或肠垢，或无糟粕，或糟粕相杂，虽有痛不痛之殊，而皆里急後重，逼迫懔懔，赤白交下为异。 

　　【久泄成痢】  《集咯》曰：太阴受湿而为水泄，虚滑身重微满，不知谷味，久则传变而为脓为血，是脾传肾，谓之贼邪，故难愈。若先痢後泄，是肾传脾，谓之微邪，故易愈。《灵枢》曰：腹鸣而满，四肢清而泄，脉大，是逆也，不过十五日死。又曰：腹大而胀。四末清，脱形泄甚。是逆也，不及一时死。《脉经》曰：飧泄脉大，手足冷，难已；脉小，手足温，易已。 

　　【便  色】  《灵枢》曰：肠中寒，则肠鸣飧泄，热则出黄如靡。东垣曰：泻白为寒，青黄红赤色皆热也，或以青为寒者误也。伤寒少阴病了利纯青水者热在里也，利色红者为热，心火之色或赤者热之甚也，色黑火热亢极，反兼水化也。《入门》曰：湿多成五泄，如水倾下也。治泄泻方三十四    平胃散    风泄   苍  @厚朴  陈皮  甘草    六一散    热泄   滑石  甘草    胃苓汤    又   苍术  厚朴  陈皮  甘草  白术  茯苓  猪苓  泽泻  肉桂    附子理中汤    寒泄   附子  人叁  白术  甘草  乾姜    闪君子汤    虚泄   人叁  茯苓  白术  炙甘草    四苓汤    濡泄   茯苓  白术  猪苓  泽泻    升阴除湿汤    又   苍术  柴胡  防风  羌活  神僸  陈皮  猪苓  泽泻  麦芽  升麻  炙甘草    胃风汤      泄   人叁  白  @茯苓  当归  白芍  肉桂    香茹汤    脾泄   香茹  厚朴  黄连  扁豆子    桂苓甘露饮    暑泄   滑石二两  赤苓  泽泻  石膏  寒水石  甘草各一两  白术  肉桂  猪苓各五钱  每末一钱加蜜汤下。    浆水散    暴泄   半夏二两  炮姜  肉桂  附子  炙甘草各五钱  良姜二钱半每末五钱，煎服。    大承气汤    小肠泄   大黄  芒硝  厚朴  枳实  去芒硝，即小承气汤。    黄连解毒汤    又   黄连  黄柏  黄芩  山栀    芍药柏皮丸    又   黄连  黄柏  当归  白芍    八正散    大瘕泄   瞿麦  扁畜  木通  山栀  车前子  大黄  滑石  甘草  灯心    治中汤    食泄   人叁  白术  甘草  生姜  青皮  陈皮    二陈汤    痰泄   茯苓  甘草  半夏  陈皮    吴茱萸汤    又   吴萸  生姜  人叁  大枣    车前子汤    水泄   厚朴  泽泻  车前子    黄芩芍药汤    火泄   黄芩  芍药  甘草    玉龙丸    暑泄   硫黄  硝石  滑石  明矾    连理汤    又   人叁  白术  甘草  乾姜  黄连  茯苓    茹苓汤    又   泽泻二钱二分  猪苓  赤苓  白术  扁豆子  姜黄连  香茹  厚朴各一钱  甘草三分    八仙糕    飧泄   枳实  白术  山药各四两  楂肉三两  茯苓  陈皮  莲肉各二两  人叁一两  粳米五升  糯米一升半共为末，蜜三斤各蒸作糕，焙乾。    万全丸    滑泄   赤石腊  炮姜各一两  胡椒五钱  醋糊丸，空心，米饮下五七丸。    补中益气汤    久泄     葛花解酲汤    酒泄   葛花  青皮  木香  橘红  人叁  茯苓  猪苓  神僸泽泻  白术  乾姜香砂枳  Y    肾泄   木香  砂仁  枳壳  白术四神丸    脾肾泄   肉果  补骨脂  吴萸  五味子    石脂馀粮丸    断下     固肠丸    滑泄   龙骨  附子  诃子  活矾  丁香  石脂  良姜  蔻仁  砂仁木香  糊丸。    三白汤    通治   白术  白芍  茯苓  炙草  此为治泻要药。    燥湿汤    又   白术  白芍  茯苓  陈皮  炙草  此即三白汤加陈皮一味也。    二神丸    饭後便   补骨脂四两  肉豆蔻生二两  共为禾，肥枣四十九个，生姜四两切片，同枣煮，去姜，枣肉丸，空心盐汤下三五十丸。  一方肉蔻煨熟。1

　　卷  五

　　肿胀源流（痞满）肿胀，脾肺肾三经病也。考《内经》，五脏六腑，五运六气，司天在泉，胜复淫郁，无不成肿胀之病。而张介宾以为未有不干於脾肺肾三脏者，其意以脾主运化精微，肺主气行治节，肾主五液而行水，凡五气所化之液，悉属於肾，五液所行之气，悉属於肺，输转二脏，利水生金，悉属於脾，所以肿胀之生，无不由三者失职，旨哉，洞本之论也。然又必先肾气不足，下气厥上，三合而成。经曰：厥气在下，营卫留止，寒气逆上，真邪相攻，两气相搏，乃合为胀。又曰：五脏阳已竭。又曰：合之於真，三合乃得，夫厥气在下，此病根也。人身上下，阳布阴生，则肺行而肾纳，於何有厥，厥气在下，则肺不行而肾失纳矣。至气已厥，必营卫之流行经络者留止，无根之阴气，於是逆上，与真气相搏，寒留而不行，乃合为胀也。况脏阳即元运之气，脏阳竭，诸停而不行可知。其曰合立於真，三合乃得者，人之胀，虽由卫逆於营，而既在血脉，则合经络、合脏、合腑，阴阳俱有，故曰三合乃得。特厥气在下，究为胀之本耳，故经又以诊之而其脉大坚以涩者为胀。说大者，邪气盛也。坚者，邪气实也，两气相攻，胀势已成，故其脉大坚，以厥於阳而实也。涩者，气血虚而不流利也，是为阴气衰，阴气衰即真气衰，此厥於阴而虚也。阴虚阳坚，中气已损，能勿胀乎。是以涩而坚者，其病在阴，即胀在脏，经故曰阴为脏，大而坚者，其病在阳，则胀在腑。经故曰阳为腑，於是有脉胀、有肤胀、有五脏胀、有六腑胀，而又有水胀、有鼓胀、有蛊胀、有单腹胀、有石水，种种之症。而其为症，又虚实不伦，虚中有实，实中有虚，行实当顾虚，补虚无忘实，而其要惟大补脾肾，以培根本，则得之矣。至於辨验虚实，莫善於士材，其说云：阳症必热，热者多实，阴症必寒，寒者多虚；先胀於内而後肿於外者为实，先肿於外而後胀於内者为虚；小便黄赤，大便秘结者为实，小便清白，大便溏泄者为虚；脉滑数有力者为实，脉浮弦细涩者为虚；色红气粗者为实，色瘁声短者为虚。凡实，或六淫外客，或饮食内伤，阳邪急速，其至必暴，每成於数日之间。凡虚，或情志多劳，或酒色过度，日积月累，其来有渐，每成於经月之後。故治实易，治虚难。士材之言，当奉以为则，而於虚实疑似之间，复能察脉审形，辨别毫厘，庶无实实虚虚之害。试先即胀病条分之，经曰：五脏六腑，各有畔界，病各有形状，营气循脉，卫气逆之，为脉胀，说清者为营，营行脉中，其气专精，末即致胀，浊者为卫，卫行脉外，其气懔疾滑利，而行肉分，此必由卫气之逆，而後病及营而为脉胀也，是知凡病胀皆发於卫。经又曰：卫气并脉，循分为肤胀，说卫气逆而并於脉，复循肉分之间，故为肤胀，然胀无常所，既胀皮肤，即排脏腑而廓胸侸，凡  中心主之宫城，脾之太仓，咽喉小肠之传送，胃之五窍闾里门户，廉泉玉英之津道，应无不受胀者。又曰：心胀者，短气烦心，卧不安；肺胀者虚满而喘咳；肝胀者，侸下满而痛引少腹；脾胀者，善哕，四肢烦冤，体重不能胜衣，卧不安；肾胀者，腹满引背，央央然腰髀痛；胃胀者，腹满，胃  痛，鼻闻焦臭，妨於食，大便难；大肠胀者，肠鸣濯濯而痛，冬日重感於寒，则飧泄不化；小肠胀者，少腹填胀，引腰而痛；膀胱胀者，少腹满而气癃；三焦胀者，气满於皮肤中，轻轻然而不坚；胆胀者，侸下痛胀，口中苦，善太息。以上经言脏腑之胀，总以治胀药为主（宜藿香正气散、木香调气散、蓟子汤等，）各加引经之剂疗之（心，黄连、细辛；肺，桔梗、升麻、白芷；肝，柴胡、川芎、青皮、吴萸；脾，升麻、苍术、葛根、白芍；肾，独活、知母、细辛、肉桂；胃，白芷、升麻、葛根、石膏；大肠，白芷、升麻、黄芩、石膏；小肠，黄柏、  说 赤苓、木通；膀胱，滑石、羌活；三焦，柴胡、连翘；下焦，地骨皮；胆，柴胡、青皮、连翘，）方为正治。经又曰：肤胀者，寒气客於皮肤之间，F RF R然不坚，腹大，身尽肿，皮厚，按其腹  而不起，腹色不变，此其候也。说以寒客皮肤间，附气不行，病在气分，故有声若鼓；气无形，故不坚；气无不至，故腹大身尽肿；凡肿，因水则皮泽而薄，因气，故皮厚；气在肤腠，故按散之猝不起，腹皮厚，故色不变。此肤胀乃气病也（宜加味枳  Y。）前文言肤胀，以胀必见於肤，乃总言致胀之由，此则专为一症也。经又曰：鼓胀者，腹胀，身皆大，大与肤胀等，色苍黄，腹筋起，此其候也。此鼓胀亦气分病，故与肤胀相似，惟腹有筋起为异，但肤胀病根在肺，鼓胀病根在脾，由脾阴受伤，胃虽纳谷，脾不运化，或由怒气伤肝，渐蚀其脾，牌虚之极，故阴阳不交，清浊相混，隧道不通，郁而为热，热留为湿，湿热相生，故其腹胀大，中空无物，外皮绷急，旦食不能暮食也，但脐突出，肚见青筋，皮光如油，皆不治。脉亦喜浮大。忌虚小，说鼓有土败木贼之象，湿热相兼。犹馒头得火与汤乃发胖。治者先令却盐味，厚衣衾，断妄想，禁忿怒，以调和气血，药必大补脾土，养肺金，健金能制木，脾无贼邪之害（宜调中健脾丸。）更审虚实，权轻重，辨其所因，而以苏梗、厚朴、木通、陈皮、柴胡、白芍、大腹皮、延胡索为主，寒加热，热加寒，虚加补，皆制为大剂，服数十帖，亦有生者。久服药忽手足肿，病为自内远外，不久愈；若自手足肿至腹，病为从外入内，难治。其或朝宽暮急，或朝急暮宽，或先胀後喘（宜治脾二陈汤，）或先喘後胀（宜治肺宁肺汤。）虽多分别，大法不外乎此。曷言乎辨其所因也，说同属鼓胀，有因六气而成者（宜藿香正气散；）有因七情而成者（宜沉香降气散；）有因饮食伤而成者，必呕吐嗳嘻而胀（宜香砂调中丸；）有因畜血而成者，必青紫筋见，小便仍利（宜代抵当汤；）有因忧思太过而成者，必二便不利，脉虚涩，肠鸣而胀（宜苏子汤；）有因血热而胀者，必喘燥，虚汗，肢厥，溲赤屎黑而胀（宜人叁芎归汤；）有因气为痰所隔而成者，必心下坚满而胀（宜加味枳    F）有因积聚痞塞而成者，必膈满呕吐，口苦吞酸而胀（宜枳壳散；）有因泻久而成者，必多虚羸状而胀（宜六君子汤；）有因老人虚寒而成者，必气弱，恶寒，不善食而胀（宜先服香朴九，再服人叁养荣汤，或二方叁用；）有因妇人产後败血入胞而成者，必胞不下而胀，血消即（宜夺命丹。）其或素虚弱，或过服峻剂而患鼓症，必补之（宜朝服金匮肾气丸，晚服补中益气汤；）或壮实人而患鼓症，不妨攻之（宜先服五痹散二剂，再按法服石斡散。）风诸鼓胀之因如此。至如蛊胀，又是一症，不得混蛊为鼓，乃由脾胃家湿热积滞，或内伤瘀血而成，说人之腹中，虽长蛔寸白，皆赖以消宿食，然太多即为病，况如白蛲、三尸、食肛、应声、赤九种、肠疰、疳痨瘕等虫，为类不一，皆能使心腹作痛而胀，甚则面青口涎，治以补脾健胃为主，兼用消导。其或因跌扑闪挫，负重努力，致血瘀於内而成胀痛，亦以补脾健胃为主，兼用去瘀生新之品（宜叁用叁术健脾丸、士材新制阴阳攻积丸。）说所谓蛊者，若虫侵蚀，有蛊坏之义。而蛊与鼓之脉亦相反，蛊脉必实，鼓脉必浮。蛊与鼓之形更相异。蛊之胀，以手按腹，随手而起，以其为虫血之积而实也；鼓之胀，以手按腹，凹而不趣，以其为气而虚也。二者皆非轻病。此外更有胀满之病，虽亦腹胀，却不至肿，不如鼓胀之生死相关，或因伤食，消导可已（宜香砂调中丸，）或因气滞，行气即痊（宜木香顺气散，）有久有暂，实者峻下之（宜承气汤，）上郁则夺之也，畜血者，用破血药（宜桃仁承气汤，）病後气虚作胀，惟补益元气（宜补中益气汤，）使元气归元即愈。又有单腹胀，即俗名蜘蛛鼓，其症四肢不肿，但腹胀，其原皆由脾气虚而伤风与食（宜调中健脾丸。）至若腹胀经久，忽泻数升，日夜不止，服药不效，为气脱，最难救治，惟浓煎益智仁汤服之，立愈。且夫胀与肿，内因则各殊，而外形多相似，要有其易辨者。如先腹大，後四肢肿，为胀病；先头足肿，後腹大，是水也。但腹肿，四肢竟不肿，为胀病；脐腹四肢悉肿，是水也。皮厚色苍，或一身皆肿，或自上而下，为胀病，皮薄色白，或自下而上，是水也。至若胀病有肿有不肿，肿病有胀有不胀，皆当分辨。  更即肿病而条分之，肿不一，而为害莫有大於水肿者。经曰：水始起也，目窠上微肿，如新起之状，其颈脉动，时咳，阴股间寒，足胫肿，腹乃大，其水已成矣，以手按其腹，随手而起，如裹水之状，此其候也。颈脉者，足阳明人迎，阳明胃脉自人迎下循腹里，水邪乘之，故颈脉动。水之标在肺，故时咳。阴邪结阴分，故阴股间寒也。又曰：三阴结，谓之水。三阴者，太阴脾也，太阴为六经之主。三阴邪结，则坤土不能运精，如是而二阴肾独主里，而气更盛，反来侮土，故气盛阳不得入。阳不得入，则肺气不得通调，斯寒水不行而壅，故成水肿之病。说中州结则气壅，而关门不利，不利，则水聚而从其类，类者，本在肾，标在肺也，此言肾与肺之水，因脾虚而类聚者。又曰：肺移寒於肾，谓之涌水。涌水者，水气客於大肠，如囊裹浆者，形寒饮冷，肺气不足，则肺寒。母病传子，则寒可移於肾，肾本寒水，以寒济寒，故水气不升而为涌。涌不於肾而於大肠，大肠为肺下流，故如囊裹不能散也。此言肺肾之寒之水相移，而由脏归腑者。以上皆致水之原也。由是观之，水之为病，有不由脾土虚弱，不能制水，水逆上行，干及於肺，渗透经络，流注溪谷，灌入隧道，血亦因而化水，精亦因而化水者乎。顾尝反复究之，水虽制於脾，实主於肾。肾，水脏也，元气寓焉。若土阳虚则命门火衰，既不能自制阴寒，又不能温养脾土，阴阳不得其正，则化而为邪。说气即火，阴即水，阳旺则化，而精能为气，阳衰则不能化，而水即为邪也。夫火盛水亏则病燥，水盛火亏则病湿，故火不能化，则阴不从阳，而精气亦皆化为水，所以水肿又未有不由於阳虚。肾为胃关，不惟肾气不化而闭，即胃亦能令关闭，故水之聚，不待肾水後成，即所饮汤水，亦聚而为患。说胃主中焦，为水谷之海，胃和，则升降出纳之气行，水谷从其道而输泄；胃不和，则出纳之关滞，水谷之液皆积而成水。故经言：胃所生病，大腹水肿，膝膑肿痛。又言：五谷精液，因阴阳不和，则并於肠胃中，留於下焦，不得沁入膀胱，则下焦水溢而为水胀。又言：肾者牝脏，勇而劳甚，则肾汗出，遇於风，内不得入脏腑，外不得越皮肤，客於元府，行於皮里，传於跗踵，本之於肾，名曰风水，所以水肿又未有不由於胃虚。经又曰：肝肾脉并浮，为风水。说肝肾同居下焦，肾为阴，主静，脉常沉，肝为阳，主动，脉常浮，二脏俱有相火，动於肾者犹龙火出於海，动於肝者犹雷火出於泽，龙起而火随，风发而水随，今水从风，是以肾与肝并浮，犹言肾脉本沉，因从肝化而与之俱浮也，所以水肿又未有不由於肝盛。经又曰三焦为决渎之官，水道出焉者，气化也，气即是火，三焦病，气满，小腹光坚，不得小便，溢则水流作胀，以火衰则水胜也，所以水肿又未有不由於三焦病。夫既明其水之所由来，当必稔乎水之所由治，其一为水肿之常法，肿在腰以上者，宜发汗，即经所谓开鬼门也（鬼门，即腠理，宜麻黄、羌活、防风、柴胡、牛蒡子、葱白、忍冬藤以开之，或用柳枝煎汤洗；）肿在腰以下者，宜利小便，即经所谓洁净府也（净府，即膀胱，宜泽泻、木通、香茹、甘草、灯心、冬葵子、蜀葵子、葶苈、防己、昆布、海藻、海金沙、赤小豆、茯苓、猪苓、青蛙、海蛤、白螺、鲤鱼，鲫鱼、白鱼、鲈鱼、绿头鸭，秋石代盐，以洁清之；）上下分消，使阴阳平治，水气可去，即经所谓去菀陈  是也（菀者积也，陈者久也，  者腐也，宜甘遂、芫花、大戟、牵牛子、续随子，同大麦面作面食，或商陆同赤粳米作饭，日食大效，或郁李仁酒服七七粒，或末之和面作饵食，或老丝瓜巴豆拌炒，又同陈粳米炒，去巴豆丸服。）然皆治其标而已，尤当理气养脾，以治其本（治本宜叁术健脾丸，）使脾气实而健运，则水自行，故宜以叁术为君，更视水之所属，或为阴，或为阳，加减治之。说病水者，脾必虚故必健脾为主也，其一治水肿太甚者，权宜之法，大抵水肿，多由肝盛脾弱之人，肝盛则触怒益胀而干於脾，脾弱则食伤不化而生湿，湿郁甚则化为水，上至头，下至足，中满身之前後，浮肿如匏，寒冷如石，行坐卧起不安，本宜专利小水以除其肿，但肿势太甚，内而膀胱，外而阴囊，相连紧急，道路阻塞，即欲利小便，苦无一线之通，惟宜权开大便以逐水，随下而随补（逐水宜硝黄等，补救宜叁  央 ）渐渐调理可痊。若肿不极甚，只宜利小水以治标，养脾胃以治本。而水有阴阳之别，阳水多外因，或涉水冒雨，或感风寒暑湿，其肿先现上体，其脉沉数，其症兼发热烦渴，溲赤便秘（轻则四磨汤、五苓散，重则疏凿饮子；）阴水多内因，因饮水及茶酒，饥饱劳役房劳，其肿先现下体，其脉沉迟，其症兼身凉不渴，溲清便利或溏（宜实脾饮，）或小便照常，时赤时不赤，晚则微赤却不涩，亦属阴也（宜先用木香、香附、乌药、茯苓、猪苓等，次进复元丹，）未可骤补，宜分次第治之。有一身惟面与足肿，早则面甚，晚则足甚，面肿为风（宜白蒺藜、益母草、杏仁、葶苈、防风、昆布、甘遂、郁李仁，）足肿为水（宜防己、香附、麻黄、赤小豆等，或败荷叶同  远    ~，或杏叶、葱白、楠木、桐木煎洗。）更须察二便通秘，别其阴阳治之（即用前文阳水阴水之药。）水之胀肿，又有内外之别，先胀於内，後肿於外者，小便赤涩，大便秘结，色泽红亮，声音高爽，脉滑数而有力，实热也，宜以治脾为主（宜木香、沉香、砂仁、枳实、厚朴、苍   大腹皮，）兼理肺（宜桑皮、葶苈、枳壳、蔻仁、桔梗、苏子、陈皮，）专利小便（宜木通、通草、茯苓、防己、车前子、泽泻、猪苓，）或发汗（宜麻黄、防风、羌活、川芎、桂枝；）如气壮年少新病者，必泻其实热（硝黄亦可酌用。）先肿於外，後胀於内者，小便淡黄，大便不实，气色活白，语音低怯，脉微细而无力，虚寒也，宜以补脾为主（宜陈皮、白术、茯苓、甘草，）兼补肺理气（补肺宜人叁、黄  、桔梗、苡仁，理气宜沉香、木香、陈香橼、佛手，）专利小便（宜五苓散，）或发汗（宜升麻、柴胡；）如虚甚多寒，必须大剂频投，方可救援（宜多用叁、   即桂、附、乾姜、吴茱萸，亦可选用。）古人以金匮肾气丸治水，诚为切要，至其他药品，有与本病相关者，亦须研核其所以然。如白芍能於土中泻木，忍冬藤能和缓下气，木瓜、赤豆利水下气交长，片脑、雄鸡金温中与宽膨并用，牙皂夹烧灰存性，神僸为丸取利甚捷，鸡屎白炒热，袋盛浸酒，空心饮，下水大奇青蛙入猪肚烹为馔，皆奇方立效。水之胀肿，在女科又有气分血分之别，先病水胀，经水後断，因而心胸坚大，病发於上者，属气分（宜木香调气散；）经水先断，後病水胀，因而血结胞门，病发於下者，属血分（宜代抵当汤。）而又有上半身肿太甚者（宜羌活、防风、升麻、白芷、苏叶；）有下半身肿太甚者（宜五苓散加苍术、木通；）有肿而心腹坚胀喘满者（宜当归散；）有头身俱肿，腹前胀疼者（宜蟠桃丸；）有肿而不能食，不能卧，小便秘者（宜白术木香散；）有大病後肿，明属脾虚不能通调水道者（宜补中益气汤，送六味丸；）有肾水不足，虚火烁金，小便不生而患肿者，急补之（宜补中益气汤、六味丸互用，久服自效，）误与疏风行水，将贻性命之忧（宜急投金匮肾气丸，尚前救；）有血热生疮，变为肿病，烦渴，小便少者，经曰纯阳者肿四肢，此热症也，如便闭更须和气（宜消风败毒散；）有遍身水肿，喘满，小便闭涩，诸药不效者（宜导水茯苓汤；）有肿而因於风者（宜黄  防己汤；）有肿而因於寒者（宜中满分消汤，有热者忌；）有肿而因於热者（宜中满分消丸，有寒者忌，或神芎导水丸；）有肿而因於湿者（宜二蛟散，如虚，宜间服加味胃苓丸，此二方百发百中，无不效；）有孕妇遍身浮肿，腹胀满，小便不利者（宜防己汤、葶苈散；）有产後肿满，喘息而渴，小便不利者（宜大调经散。）凡此皆水病之支分派委，所可溯流以穷源者也。    吾因举水之发源於五脏者而分言之。大凡水肿，必有目胞上下浮胖，肢体沉重，咳嗽怔忡，腰间清冷，小便黄涩，皮肤光亮诸状。今若心水病，必兼身重，少气不得卧，烦而躁，其阴必大肿；肝水病，必腹大不能转侧，侸肠痛，时时津液生，小便续连；肺水病，必身肿，小便难，时鸭溏；脾水病，必腹大，四肢重，津液不生，少气；小便难；肾水病，必腹大脐肿腰痛不得卧，阴下湿，足逆冷，面黄瘦，大便反坚。皆当审形辨脉，知其水从何经而来，於治水药中，各加引经之品以开导之（各引经药己详在前。）五脏之外，又有九种水，其根缘症状治法，有可一一明之者：一曰青水，先从两侸肿起，根在肝（主治宜大戟；）二曰赤水，先从舌根肿起，根在心（主治葶苈；）三曰黄水，先从腰腹肿起，根在脾（主治甘遂；）四曰白水，先从足肿起，根在肺（主治桑皮；）五曰黑水，先从阴上肿起，根在肾（主治连翘；）六曰元水，先从面颊肿起，根在外肾（主治芫花；）七曰风水，先从四肢肿起，根在膀胱（主治  说F）八曰高水，先从少腹肿起，根在小肠（主治巴霜；）九曰气水，或盛或衰，根在三焦（主治赤小豆。上九种药等分配合，主治某经者倍之，蜜丸，赤茯苓汤下三丸，日三服，忌盐二三十日，自愈。）凡患水肿者，皆自此推之，可知其所从来而治之不差矣。大约水肿之病，唇黑伤肝，缺盆平伤心，脐突伤脾，背平伤肺，足心平伤肾，五伤者必死，不可不知之也。血肿一症，尤为奇害，其为状，四肢浮肿，皮肉间必有红痕赤薄，皆由血溢离经，留滞於中，与水湿相化，因变为水也（宜调荣饮，或酌用代抵当汤。）而产妇败血留滞，以致化水，亦能成肿，必四肢浮，面皮黄（宜小调经散。）不论妇人女子，经水为患，亦能化水，四肢肿，小便不通，此血不归经之故（宜椒目丸。）三者皆不易治，皆水肿病之类也。石水一症，《内经》虽有其名，却无明文，然本章虽末详言，而阴阳别论篇曰阴阳结邪，多阴少阳，曰石水，少腹肿，以既见於阴阳篇，故不必重出也，并非阙文，其理自可互叁。邪应作斜，阳结肿四肢，是在阳之发处。阴结便血，是在阴之聚处，今邪交入阴阳，而交结之势，必结於阴阳之所共生处矣。生阴惟肾，生阳惟胆，皆根原下焦，而肾职行水，胆职沁水，若两家交壅，正所谓不能通调水道也。然阴多阳少，则肾病为多，肾病则阴之真水沉寒，而无阳以化气，此病固不在膀胱而在肾，肾既留水，不能化精，故石坚一处，惟见少腹，而不及他所也。水蛊一症，因水毒之气，结聚於内，遂令其腹渐大，动摇有声，常欲饮水，皮肤粗恶，其原多因他病，久而变成，说亦有蛊败之义焉，故亦名蛊，其为症治，有可指陈者，或因雨湿而浮肿（宜平胃散加白术、赤苓、草蔻仁，）或饮水过多而浮肿（宜胃苓汤，）或久喘後积水气而浮肿（宜葶苈丸，）或久疟变水气而浮肿（宜黄甲丸，）或久痢变水气而浮肿（宜补中益气汤加附子。）此等皆水症之别也。而水症之外，又有结阳症。《内经》曰：结阳者，肿四肢。注曰：素尝气疾，湿热加之，气湿热，故为肿也。邪气渐甚，正气渐微，阳气衰少，致邪伐正气，不能宣通，故四维发肿，诸阳受气於四维也。今人见手足关节肿痛，概以为风症治者，误矣（宜犀角汤。）嗟乎，胀肿之为患，重且大如此，倘忽视之，不儿委人命於草莽乎。业师孙庆曾先生尝谓馀曰：胀肿门，惟水病难治，其人必真火衰微，不能化生脾土，故水无所摄，泛溢於肌肉间，法惟助脾扶火，足以概之。而助脾扶火之剂，最妙是五苓散。肉桂以益火，火暖则水流；白术以补土，土实则水自障，茯苓、猪苓、泽泻以引水，则水自渗泄而可不为患。每见先生治人水病，无不用五苓散加减，无不应手而愈，如响应者。可见无人不知五苓散，而不能用治水病，以致决溃而死者，皆未明病之根源，方之奥妙，而尊之信之，加减以收央也。然其加减，则必有神明乎药物之性，洞悉乎病根所在者，而後所加所减，悉与原方配合，悉与本病无乖，故可投之立效，否亦无益也。 

　　【脉  法】  《内经》曰：其脉大坚以涩者，胀也。又曰：脉盛而紧曰胀。《脉诀》曰：胀满脉弦，脾制於肝，洪数热胀，迟弱阴寒，浮为虚满，紧则中实，浮则可治，虚则危急。《得效》曰：关上脉虚则内胀，迟而滑者胀，虚而紧涩者胀，或弦而迟或浮而数皆胀也。又曰：诸气胀满，浮大可治，虚小难治。（此系胀满之脉。）    仲景曰：脉得诸沉，当责有水，身体肿重。《脉经》曰：水病脉大者可治，微细者不可治；水病腹大如鼓，实者生，虚者死。东垣曰：水气得沉脉则逆，此阴脉也。《得效》曰：水气浮大则宜，沉细则愈而复作。又曰：上气浮肿，浮滑可安，微细难治。《正传》曰：水肿脉多沉伏。又曰：病阳水，兼阳症，脉必沉数；病阴水，兼阴症，脉必沉迟。《三因》曰：阳虚阴实，为水必矣。（此系浮肿脉。） 

　　【胀满为真脏病】  丹溪曰：胀满由脾虚之极，乃真脏病。如反胃痨瘵，亦皆真脏受病。凡人真脏不病，则五行相生相制，以适於平，虽不服药而自愈，如火极伤金，有水以制之，有土以生之之类，所谓亢则承，害乃制也。虽然亦有恶药忌医而误之者，说正气与病邪不两立，一胜则一负，久则病剧正脱，而不免於死。然则有病不服药，可乎？不延医，可乎。 

　　【胀满症治】  《内经》曰：饮食不节，起居不时者，阴受之，阴受之则入五脏，入五脏则填满闭塞。又曰：腹满填胀，支膈  侸，下厥上冒，过在足太阴、阳明。又曰：胀者皆在於脏腑之外，排脏腑，廓胸侸，胀皮肤，故命名胀。《内经》注曰：寒气在上，聚而不散，则成胀。《脉经》曰：胃中寒则胀满。仲景曰：腹满，按之痛者为实，不痛者为虚。又曰；腹胀时减，复如故，此为寒，宜温之。又曰：胀满不减，减不足言，须当利之。  《入门》曰：凡胀初起是气，久则成水，治比水肿更难。说水肿饮食如常，鼓胀饮食不及，每病根深痼，必三五年而後成。治肿补中行湿足矣，治胀必补中行湿，兼以消导，更断盐酱、音乐、妄想，不责速效，乃可万全。又曰：胀有虚实，虚胀阴寒为邪，吐利不食，时胀时减，按之则陷而软；实胀阳热为邪，身热咽乾，常胀内痛，按之不陷而硬。《医鉴》曰：中满腹胀者，其面目四肢不肿，而肚腹胀起，中空似鼓者是也。《本事》曰：脐腹四肢悉肿者为水；但腹胀，四肢不甚肿者为蛊，蛊即胀也。《回春》曰：胀病亦谓鼓胀，其侸痛面黑，是气鼓；侸满少腹满，身上有血丝薄，是血鼓；嗳气作酸，饮闷胀腹，是食鼓；恶寒，手足厥冷，泻水，是水鼓；胸腹胀满，有块如鼓者，是痞散成鼓。 

　　【胀病有七】  《医旨》曰：一曰寒胀，腹满濡，时减，吐利厥冷，宜温之。二曰热胀，以阳并阴，则阳实阴虚，阳盛生外热，阴虚生内热，脉必浮数。浮为虚，数为实，阴虚不能宣导；饮食如故，腹中胀满者，为实胀。三曰谷胀，即食胀，失饥伤饱，痞闷停酸，朝则阴消阳长，谷气易行，故能食，暮则阴长阳消，谷气难化，故不能食，是为谷胀。四曰水胀，脾主水湿，水浸肠胃而溢皮肤，漉漉有声，怔忡喘息者是。五曰气胀，七情郁结，气道壅塞，上不得降，下不得升，身体肿大，四肢瘦削。六曰血胀，烦躁漱水，迷忘惊狂，痛闷呕逆，小便多，大便黑，妇人多有之。七曰蛊胀，但腹胀而四肢头面不肿是也。而此症之类，又有名蜘蛛蛊胀者，单腹肿大，四肢极瘦，皆由脾气虚极，真脏已伤病也。古方虽有诸蛊保命丹，用肉苁蓉三两，红枣、青矾各一斤，入罐内       为末，再将香附一斤，便制麦芽一斤半炒为末，和前末糊丸，食後酒下二三十丸以治之者，然为死症，未必尽效也。 

　　【胀满不治症】  《灵枢》曰：腹胀，身热，脉大，一逆也；腹鸣而满，四肢清泄，脉大，二逆也；腹大胀，四末清，脱形，泄甚，三逆也；腹胀，使血，四逆也。并不治。《得效》曰：腹胀末久，或胀或消，腹皮稍软，不泄不喘，此则随治随差。若脐心突起，利後腹胀急，久病羸乏，喘息不得安，名曰脾肾俱败，不治。又曰：腹满咳逆，不得小便，不治；腹大满而下泄，不治。《纲目》曰：腹满或兼身热，或兼如疟，皆不治。《直指》曰：久病羸乏，卒然腹满，喘息不得，与夫脐心突起，或下利频频，末见一愈者矣。 

　　【浮肿微兆】  《内经》曰：诸有水气者，微肿先见於目下，以水者阴也，目下亦阴也。腹者，至阴之所居，故水在腹也，必使目下先肿也。（鳌按：如男子阴囊、女人阴户两傍，亦必先微肿。）又曰：腰脊者，身之大关节也；肢胫者，人之管以趋翔也；茎垂者，身中之机，阴精之候，津液之道也。故饮食不节，喜怒不时，津液内溢，乃下流於睾，血道不通，日夜不休，俯仰不便，趋翔不能，此病荥然有水也。 

　　【浮肿形症】  《内经》曰：水病，下为侴肿大腹，上为喘呼不得卧者，标本俱病，故肺为喘呼，肾为水肿，肺为逆不得卧。又曰：湿胜则濡泄，甚则水闭跗肿。仲景曰：水病有五种：一风水，其脉自浮，外症骨节疼痛，恶风；二皮水，脉亦浮，外症跗肿，按之没指，不恶风，其腹如鼓，不渴，当发其汗；三正水，脉沉迟，外症自喘；四石水，脉沉，外症腹满不喘；五黄汗，脉沉迟，身发热，胸满，四肢头面肿，久不愈，必生痈脓。又曰：久则肌肉溃烂，阴囊足肿水出。《直指》曰：其状目胞上下微肿如裹水，通身浮肿，喘咳怔忡，股间清凉，小便涩黄，皮薄而光，手按成窟，举手即满，此浮肿也。 

　　【浮肿可治不治症】  《入门》曰：凡浮肿阴囊软者，可治。又曰：男从脚下肿而上，女从头上肿而下，皆为逆，不治。《得效》曰：浮肿善症，男从上而下，女从下而上，所患未久，旋利，肿退喘定，则愈矣。又曰：凡水肿大喘，气粗不食，乃肾水盈溢上行，旁侵於肺也，不治。《直指》曰：大凡肿病，先起於腹而後散於四肢，可治；先起於四肢而後入於腹，不治。又曰：蛊胀而肚上有青筋，或腹满而大便滑泄，或久疟而变作虚浮，与夫肝伤而唇黑，心伤而缺盆平，脾伤而脐突，肾伤而足心平，肺伤而背平，皆不治之症。又曰：卒唇肿而苍黑者死，掌肿无纹者死，脐肿凸出者死，阴囊阴茎俱肿者死，脉绝口张足胀者死，足跗肿胀如斗者死。 

　　【水肿禁忌】  《入门》曰：凡水肿，极忌甘药，助湿作满。《本草》曰：病嗽及水，全宜忌盐。 

　　【胸腹胀闷导引】  《保生秘要》曰：双手交叉，低头观脐，以两手贴胸口，将身往下，不论数推沸，能宽胸胀，止腹疼，兼後央效。 

　　【运  央】  《保生秘要》曰：先定归元，後行斡旋，至胸前  撤散法，左右分开，如末通畅，以艮背佐之，无不效矣。 

　　【臌胀导引】  《保生秘要》曰：坐定擦手足心极热，用大指节仍擦摩迎香二穴，以畅肺气，静定闭息，存神半晌，次擦手心，摩运脐轮，按四时吐故纳新，从玄雍窍转下至丹田，扪气面，撮谷道，紧尾闾，提升泥丸，下降宫，复气海，周天一度，如此七七，身心放下半炷香部，如久病难坐用得力人扶背，慎勿早睡，恐气脉凝滞，神魂叁错，效难应期，手足可令人摩擦，患轻者，一七能取大效，重则二七、三七，五臌尽消，屡屡取验，妙入神也。 

　　【运  央】  《保生秘要》曰：反瞳守归元，念四宇诀，定後斡旋，推入大肠曲行，提回抱守，能情鼓胀。气胀加推散四肢，时吐浊吸清，饮食宜少，降气安心，而食自然加。或病酒过用汤水而成，宜通其二便，摩脐轮肾轮二穴，吹嘘其气，或开腠埋，以泄微汗，其胀自效。血胀加运血海效。  痞满  脾病也。本由脾气虚及气郁不能运行，心下痞塞填满，故有中气不足，不能运化而成者，有食积而成者，有痰结而成者，有湿热太甚而成者。虚则补其中气（宜调中益气汤，）实则消食（宜资生丸、）豁痰（宜豁痰丸、）除湿（宜二陈汤加猪苓、泽泻，）有湿热清热（宜当归拈痛汤。）而消导之，亦不可用峻剂，致伤元气。又有伤寒下早，因而成痞结胸，则从伤寒门治之。夫痞与胀不同，痞则内虽觉其痞闷，而外无胀急之形，痞只见於胸侸  膈间，胀则连腹少腹都急也。 

　　【脉  法】  仲景曰：凡痞，关脉须沉。若关脉沉者，三黄泻心汤。 

　　【痞满症治】  仲景曰：心下满而不痛，此为痞。陶节庵曰：胸满者，胸膈间气塞满闷也，非心下满；侸满者，侸肋下气填胀满也，非腹中满。说邪自表传里，必先胸侸以至心腹入胃，是以胸满多带表症，宜发汗，惟侸满多带半表半里，小柴胡汤加枳实和之。治肿胀方五十六    藿香正气散    总治   藿香  紫苏  白芷  厚朴  桔梗  茯苓  半夏  陈皮甘草  腹皮  姜  灯心    木香调气饮    又   白蔻仁  木香  藿香  砂仁  甘草    苏子汤    又   大腹皮  苏子  草果  半夏  厚朴  木香  陈皮  木通  白术  枳实  人叁  甘草    加味枳  Y    肤胀   枳壳  肉桂  紫苏  陈皮  槟榔  桔梗  白术  木香黄芩  半夏  甘草  五灵脂  加姜    调中健脾丸    鼓胀   人叁  苍术  黄    吴萸  茯苓  白术  沉香  陈皮半夏  香附  查肉  苡仁  黄连  白芍  苏子  泽泻  草蔻  菔子  五加皮  全瓜蒌  川椒硷  荷叶腹皮汤打黄米粉糊丸。此方分量合法，详後痞满方内，查之可也。    二陈汤    胀喘   茯苓  陈皮  半夏  甘草    宁肺汤    喘胀   黄芩  桑皮  贝母  花粉  杏仁  知母  天冬  沙叁  枇杷叶    沉香降气散    七情   沉香  香附  乌药  砂仁  甘草  加盐。    香砂调中丸    食伤   藿香  砂仁  茯苓  苍术  半夏  厚朴  青皮  陈皮枳实  甘草  便泻，去枳实青皮，加麦芽、山查、黄连、肉果。    代抵当汤    畜血   桃仁  蓬  @大黄  芒硝  当归  生地    人叁芎归汤    血热   人叁  肉桂  乌药  蓬勫  木香  砂仁  炙草  川芎当归  半夏  苏叶  五灵脂    枳壳散    气痞   三棱  蓬  @枳壳  陈皮  槟榔  肉桂  厚朴  乾姜  青皮  甘草  木香  肉蔻  益智仁    六君子汤    泻虚   人叁  茯苓  白术  炙草  陈皮  半夏    香朴丸    老人   厚朴二钱  附子七分  木香三分    人叁养荣汤    又   肉桂心  人叁  黄    陈皮  白芍  当归  白术  熟地炙草  茯苓  远志  五味子    夺命丹    血败   丹皮  乾漆炒烟尽  大黄各一钱  附子五分    金匮肾气丸    误药   熟地  山萸  山药  丹皮  茯苓  泽泻  附子  肉桂牛膝  车前。    补中益气汤    病虚   人叁  黄    当归  白术  陈皮  甘草  柴胡  升麻    五痹散    壮盛   人叁  茯苓  当归白芍  川芎  细辛  白术  甘草  五味子  姜    石干散    又   石干  槟榔  黑丑头末  海金沙各一钱  葶苈八分  西珀  沉香  木香各五分  共为末，先服五痹汤二帖，後以葱白汤空心送此末一钱，隔日再服，轻者二服，重亦不过三服，愈後服健脾药。忌食盐酱，晕腥。    叁术健脾丸    蛊胀   人叁  白术  陈皮  茯苓  当归  白芍  炙草  大枣    阴阳攻积丸    又   吴萸  乾姜  官桂  川乌各一两  玄胡索  黄连  半夏  橘红  茯苓  槟榔  厚朴  枳实  菖蒲  人叁  沉香  琥珀  桔梗各八钱  巴霜另研五钱  皂角六两，煎汁泛丸，每服八分，渐加至一钱半，姜汤下。    木香顺气散    气滞   丁香  檀香  木香  蔻仁各二两  藿香  炙甘草各八两砂仁四两  每服二钱，滚汤入盐少部下。    承气汤    实胀   大黄  芒硝  厚朴  枳实  此大承气汤去芒硝，名小承气汤。    桃仁承气汤    畜血   大黄  芒硝  桃仁  肉桂  甘草    四磨汤    阳水     五苓散    下肿   肉桂  白术  茯苓  猪苓  泽泻    疏凿饮子    阳水   泽泻  商陆  羌活  椒目  木通  秦艽  槟榔  茯苓皮  大腹皮  赤小豆    实脾饮    阴水   厚朴  白术  木瓜  附子  木香  草果  乾姜  茯苓  大腹皮  加姜。    复元丹    又   附子二两  木香  茴香  川椒  厚朴  独活  白术  橘红  吴萸  肉桂各一两  泽泻二两  肉果  槟榔各五钱    当归散    心腹坚   当归  肉桂心  木香  木通  赤苓  赤芍  丹皮  陈皮白勫  槟榔    蟠桃丸    身肿   沉香  木香  没药  乳香各三钱  琥珀一钱半  生白丑头末六分  黑丑头末牙皂汁浸半日半生半焙熟八分  槟榔一钱半半用生半用皂角汁浸焙熟  皂角水打糊丸，每服二钱半，五更砂糖汤下，神效。此专治水肿，若治鼓胀不效。    白术木香散    不食   白术  槟榔  赤苓  猪苓  泽泻各一钱半  木香  甘草各一钱  官桂七分  滑石三钱  陈皮八分  加姜。    六味丸    病後   熟地  山萸  山药  丹皮  茯苓  泽泻    消风败毒散    血热     导水茯苓汤    诸药不效   赤苓  麦冬  泽泻  白术各二两  桑皮  紫苏  槟榔  木瓜各一两  大腹皮  陈皮  砂仁  木香各七钱半  共为粗末，每五钱加灯草七根煎，连进三服，小水自利。    黄  防己汤    因风   黄    防己  白术  甘草  姜  枣    中满分消汤    因寒    黄    吴萸  厚朴  草蔻  黄柏各五分  半夏  茯苓木香  升麻  益智仁各三分  人叁  青皮  当归  黄连  荜澄茄  泽泻  生姜  乾姜麻黄  柴胡  川乌    中满分消丸    因热   黄芩  黄连  姜黄  白术  人叁  炙草  茯苓  猪苓乾姜  砂仁  半夏  枳实  知母  泽泻  厚朴  陈皮  蒸饼为丸，每百丸白汤下。    神芎导水丸    又   黑丑头末  川芎  薄荷  黄连  黄芩  大黄  滑石  有血积加肉桂。    二蛟散    因湿   三年老黄米炒为末  芒硝各三两  将硝锅内熔化，炒乾为末，和米研细，大人服三钱，小儿一钱半，黑糖调服，至午便一次，晚再便一次。病久虚者，间服加味胃苓丸。    加味胃苓丸    因虚   白术  白芍  陈皮  茯苓  人叁  藿香  山查  厚朴猪苓  泽泻  半夏  甘草  女人加香附。本方总加姜、灯心，至重不过五服。此二方，百发百中，无不愈者。    防己汤    孕娠   防己  桑皮  赤苓  紫苏  木香    葶苈散    又   郁李仁  葶苈  茯苓  桑皮    大调经散    产妇   大黑豆五钱  茯苓三钱三分  西珀三分半  每末三钱，紫苏汤下，日三服。    调荣饮    血肿   蓬勫  川芎  当归  白芷  槟榔  陈皮  延胡索    小调经散    又   没药  西珀  桂心  白荷  当归各一钱  细辛  麝香各五分酒姜汁调下。    椒目丸    经水   椒目  甘遂  附子  千金子  郁李仁  黑牵牛  五灵脂  吴萸  当归  延胡索各五钱  芫花一钱    青十枚去头翅足同米炒    漱Q枚制同  青  胆矾一钱  石膏二钱  糊丸芡实大，橘皮汤下一丸。    平胃散    水蛊   苍术  厚朴  陈皮  甘草    胃苓汤    又     葶苈丸    又   葶苈  防己  木通  杏仁  川贝各一两枣肉丸，桑皮汤下，治肺气喘促，面目浮肿。    黄甲丸    又     犀角汤    结阳症   犀角  元叁各一钱  升麻  木通各八分  连翘  柴胡各六分  沉香  射干  甘草各五分  芒硝  麦冬各四分    铺脐药饼    外治   真轻粉二钱  巴豆四两  生硫黄一钱  研匀成饼，先用新棉铺脐上，次铺药饼，外以帛紧束之，约人行五七里部，自然泻下恶水，待下三五次，即去药，以温粥补之，一饼可治一二十人，久患者，隔日取水。一方，治水蛊，商陆根赤者，杵烂贴脐上，以帛缚定，水从小便出。    敷  药    又   大戟  芫花  甘遂  海藻  等分，醋糊，和面少部，摊绢上，贴肿处，口吮甘草，不过三五时，水即下矣。    灸  法    又   水分穴，在脐上一寸，宜灸如年数壮。中  穴，在脐上四寸，上下一寸，居岐骨与脐之分中，灸二七壮。灸神阙，以盐满脐中灸之。    以上外用三方，皆专治水肿。凡患水肿者切忌用刺，刺之水尽即死。附载嵩崖水肿神方    回生丹    专治   青皮  陈皮  三棱  蓬勩碪三钱  连翘三钱用巴豆一两五钱同炒去豆  木香  甘遂  商陆  木通  泽泻  乾漆炒至烟尽  莱菔子各三钱  赤苓桑皮  椒目各五钱  胡椒一钱  黑丑一两  醋糊丸，初服酒葱汤五更下十五丸，二服陈皮桑皮汤下十八丸，三服射干汤下二十丸。凡患水肿，忌食盐鱼肉鸡面羊汤七件，并房事。治痞满方八    调中益气汤    中气虚   人叁  黄    白术  甘草  五味子  当归  升麻  柴胡  陈皮  白芍。    资生丸    消食   人叁  白术  茯苓  橘红  查肉  扁豆  黄连  神僸  泽泻  桔梗  藿香  甘草  蔻仁  苡仁  山药  莲肉  麦芽  芡实    豁痰丸    导痰   南星  半夏  赤苓  枳实  橘红  甘草  加姜    二陈汤    除湿   方详上。    当归拈痛汤    湿热   黄芩  羌活  甘草  茵陈  人叁  葛根  升麻  苍术苦叁  当归  防风  知母  白术  猪苓  泽泻    三黄泻心汤    脉浮     小柴胡汤    和解     调中健脾丸    单腹胀   五加皮  苍术  人叁  黄    茯苓各二钱  陈皮  半夏  香附  查肉  苡仁各三钱  吴萸  白芍  黄连各二钱半  莱菔子  草蔻仁  泽泻  苏子各一钱半  沉香六分  用瓜蒌一个，挖一孔，入川椒三钱，硷二钱，外用纸糊，盐泥封固，晒乾火   去泥，并药共为末，荷叶、大腹皮煎汤打黄米粉糊丸，每服百丸，汤下，日三服。1

　　卷六

　　心病源流（伏梁  心痛  心痈）

　　（手少阴心脉，起心中，出属心系，下鬲络小肠。其支者从心系上挟咽，系目系。其直者复从心系上肺，下出侸下，下循  内後廉，行太阴心主之後，下肘内循臂内後廉，抵掌後锐骨之端，入掌内後廉，循小指之内出其端，次注於手太小肠经。每日午时，周身气血俱注於心。手少阴心经少血多气。）    十二经皆听命於心，故为君，位南方，配夏令，属火，故为君火。十二经之气皆感而应心，十二经之精皆贡而养心，故为生之本，神之居，血之主，脉之宗。说神以气存，气以精宅，其理洵不诬也。惟心精常满，故能分神於四脏。惟心气常充，故能引精於六腑。此所以为心之大概也。心与肾连，经曰：心舍脉，其主肾经，不以其克而反以为主，故必肾水足而後心火融，肾水不足，必至心火上炎，而心与肾百病蜂起矣。故心当无病时，养之之法有二：一从本经以养其气，勿过思抑志，或事未至而迎，事已往而恋，使神明耗散。若过用其心，则伤其气，气伤，并伤其精，而神无以为守。试观孔子毋意、毋必、毋固、毋我，孟子必有事焉，勿正，勿忘、勿助，养心之法，至孔孟为已极，孔孟并末尝言医，其所以养心，曷尝有外於是哉。一从肾经以养其精，勿纵情房欲，勿贪恋女色，致相火常炎，不能握固。若守肾无节，则伤其精，精伤遂伤其气，而水不能制火，阴不能为阳宅，而水气因以凌心矣。是以象川翁曰：精能生气，气能生神，荣卫一身，莫大於此，养生之士，先宝其精，精满则气旺，气旺则神旺，神旺则身健，身健则少病。朱丹溪曰：主闭藏者肾，司疏泄者肝，二脏皆有相火，而其系上属於心，心君火也，感则动，心动则相火亦动，而精自走。可知精之走泄，固由於肾累於肝伤於心，一病则俱病。象川、丹溪明揭其旨，固可为千古养心家炯戒也。然则心失所养而心病，肾失所养而心不亦病乎。且夫心主血，血即精也，心气原自有馀，特精伤而失血，心便不足，故血盛则神明湛一，血衰则志气昏蒙。凡火之有馀，皆由血之不足，而血之不足，又能使火益就衰也。然则，心病之有馀不足，讵得与运气司天之火淫火郁，徒属乎火者同视哉。亦惟握精以固其气，养阴以凝其神，以调剂其有馀不足，使归於和而已。以上皆言心之所由致病，与养其心所以至於无病也，然而病不能已。试据经以观心之病，经曰：心病者，胸中痛，侸支满，侸下肩背胛间痛，两臂内痛，虚则胸腹痛大，侸下与腰相引痛。就经所言病，皆在血脉，而不在心，何也？以心为血脉之主，故其实其虚，皆不见本脏而在血脉，其在血脉，必先於在经络者病之也。若胸腹腰侸间，皆心与心包之所在，做先病於本经也。其虚而腹胸大，则缘脾胃不上纳气於心而然。虚而侸下与腰相引痛，又缘肝肾不上贡精於心而然。此其病非止於本经络，可由本经络而推者也。经又曰：若心经络病者，动则嗌乾，心痛，渴而欲饮，以及所生病目黄，侸痛，懦臂内後廉痛厥，掌中热痛，其皆为本经络病固已，而其病却能及心，说支脉挟咽病，则通於心，故嗌者心火必炎，故心痛火炎，则阴耗而心液乾，故必渴。且心部在阳明，心痛而热及阳明，阳明亦必热，故渴而欲饮，目黄等症，皆心脉热逆之故，所谓经络病而及心者如此。经又曰：精气并於心，则喜惊而夺精，汗出於心。又曰：忧思则伤心。何谓欤？喜者，心之浮阳，心好胜，精气并於心，则心有馀，故阳浮动而喜；惊者，肝胆虚怯之气，肝胆失利，不能卫心，故心气内空而夺精，神不守荣而汗出；思者，心之神明，思而弗遂则忧，忧思不已，必神明内扰，而往来憧憧，故伤心。凡诸心病，皆由於不能养精以驭气，而使神以气存，气以精宅也，欲求心无病者，可不於此加之意哉。 

　　【脉  法】  《脉诀》曰：心脉芤阳气作声，或时血痢吐交横，溢关骨痛心烦躁，更兼头面赤    ，大热由来面赤风，燥痛面色与心同，微寒虚惕应寒热，急则肠中痛不通，实大相兼并有滑，舌滑心惊语话难，单滑心热别无病，涩无心力不多言，沉紧心中逆冷痛，弦时心急又心悬。又《脉诀》曰：五脏不同，各有本脉，左寸之心，浮大而散。仲景曰：心伤者其脉弦。 

　　【心病缘由症治】  《灵枢》曰：邪在心，则病心痛，善悲，时仆眩。又曰：心藏脉，脉舍神，心气虚则悲，实则笑不休。《素间》曰：肾传之心，病筋脉相引而急，病名曰瘛。又曰：心热者，色赤而络脉溢也。又曰：大骨活，大肉陷，胸中气满，喘不休，内痛引肩项，期一月死，真脏脉见，乃与之期日。又曰：心病者，日中慧，夜半甚，平旦静。又曰：心苦缓，急食酸以收之。注曰：苦缓，心气虚也。又曰：心欲软，急食咸以软之，用咸补之，甘泻之。又曰：心病禁温食热衣。《难经》曰：忧愁思虑则伤心。仲景曰：心家阴气衰者为癫，阳气衰者为狂。又曰：心伤者劳倦，则头面赤而下重，心中痛，而自烦发热，脐上跳，其脉弦，此为心藏伤所致也。《难经》曰：外症面赤，口乾善笑，内症脐上有动气，按之牢若痛，期病烦心，心痛，掌中热而   有是者心也，无是者非也。 

　　【手少阴无腧】  《灵枢》曰：少阴者，心脉也，五脏六腑之大主也，其脏坚固，邪不能容，容则伤心，心伤则神去而死。故诸邪在於心者，皆在心包，心包者，心主之脉也，故少阴无腧。又曰：其外经病而脏不病，故独取其经於掌後锐骨之端，即神门也。 

　　【心绝候】  《灵枢》曰：手少阴气绝，则脉不通，脉不通则血不流，血不流，则色不泽，故其面黑如漆柴者血先死，壬日笃，癸日死。仲景曰：形体烟煤，直视摇头者，此为心绝。《脉经》曰：心绝一日死，何以知之，肩息回视，立死，一云二日死。 

　　【心气滞涩保养法】  《保生秘要》曰：凡人气旺则血荣而润泽，气绝则血活而灭形。故气虚弱滞涩而成病，如滞於心，心为身之主，统领血海，故心血少则神不定，寝不安，百病集作。诸痛痒疮痍，皆属心火，当常呵以泄其火，吸以和其心，诸心切勿食，秽气触我灵，夏至夜半後，地气一阴生，大热勿食冷，受寒霍乱侵，并忌房中事，元气离命门，大抵当甚暑，人善於养心，则无秋患，时当饮六一灯心汤，豆蔻香茹水，醉饱勿顶风前卧，慎此则无患矣。
  </div>
  <div class="pagination">
   <a href="杂病源流犀烛_page2.html">
    上一页
   </a>
   <a href="杂病源流犀烛.html">
    1
   </a>
   <a href="杂病源流犀烛_page2.html">
    2
   </a>
   <span class="current-page">
    3
   </span>
   <a href="杂病源流犀烛_page4.html">
    4
   </a>
   <a href="杂病源流犀烛_page5.html">
    5
   </a>
   <a href="杂病源流犀烛_page6.html">
    6
   </a>
   <a href="杂病源流犀烛_page7.html">
    7
   </a>
   <a href="杂病源流犀烛_page8.html">
    8
   </a>
   <a href="杂病源流犀烛_page9.html">
    9
   </a>
   <a href="杂病源流犀烛_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
