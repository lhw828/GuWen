<!DOCTYPE html>
<html>
<head>
    <meta charset="UTF-8">
    <title>备急千金要方 - 第 182 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 182 页/共 223 页</h1>
    <div class="content">　　治小儿天火丹，肉中有赤如丹色，大者如手，甚者遍身，或痛或痒或肿方：赤小豆二升为末，以鸡子白和如薄泥敷之，干即易便瘥。一切丹并用此方皆瘥。

　　又方 生麻油涂之。

　　治小儿骨火丹，其疮见骨方：捣大小蒜，浓敷之，着足踝者是。

　　治小儿殃火丹毒，着两胁及腋下者方：用伏龙肝为末，油和敷之，干则易。若入腹及阴，以慎火草取汁用之。

　　治小儿尿灶丹，初从两股起及脐间，走入阴头，皆赤色者方：桑白皮切二升，以水二升，煮取汁，浴之良。

　　又方 烧李根为灰，以田中流水和，敷之良。

　　治小儿朱田火丹，病一日一夜即成疮，先从背起，渐至遍身，如枣大正赤色者方。

　　浓煮棘根汁洗之。已成疮者，赤小豆末敷之。未成疮者，鸡子白和小豆末，敷之。

　　治小儿天灶火丹，病自髀间起，小儿未满百日，阴头赤肿血出方：伏龙肝捣末，以鸡子白和敷之，日三良。

　　又方 鲫鱼肉（锉五合） 赤小豆末（三合）上二味和捣，少水和，敷之良。

　　治小儿野火丹，病通身皆赤者方：用油涂之。

　　治小儿茱萸丹，病初从背起，遍身如细缬，一宿成疮者方：用赤小豆为末，以粉之。如未成疮者，鸡子白和敷之。

　　治小儿废灶火丹，初从足趺起，正赤色者方：以枣根煮汁，沐浴五六度良。

　　卷二十二痈肿毒方

　　瘾疹第五

　　（论一首 方二十九首 灸法一首）论曰：《素问》云：风邪客于肌中则肌虚，真气发散又被寒搏，皮肤外发腠理开毫毛，淫气妄行之则为痒也。所以有风疹瘙痒，皆由于此。又有赤疹者，忽起如蚊蚋啄，烦痒极者，重沓垄起，搔之逐手起。又有白疹者，亦如此。赤疹热时即发，冷即止。白疹天阴冷即发。

　　白疹宜煮矾石汁拭之，或煮蒴 ，和少酒以浴之良。（姚氏以治赤疹。或煮石南汁拭之良，余一切如治丹方法。）

　　卷二十二痈肿毒方瘾疹第五

　　石南汤

　　治六十四种风，淫液走入皮中如虫行，腰脊强直，五缓六急，手足拘挛，瘾疹搔之作疮，风尸身痒，卒面目肿起，手不得上头，口噤不能言方（方见第八卷风懿篇中。此方但是瘾疹，悉服之瘥）。

　　治风瘙瘾疹，心迷闷乱方：天雄 牛膝 桂心 知母（各四分） 栝蒌根 白术（各五分） 防风（六分） 人参 干姜细辛（各三分）上十味为末，酒服半钱匕，加至一匕为度。

　　治瘙痒皮中风虚方：枳实（三升） 松叶（切一升） 独活 苁蓉 黄 秦艽（各四两） 丹参 蒴 （各五两）上八味 咀，以酒二斗浸六宿，每服二合，日二，稍加之。

　　又方 大豆三升，酒六升，煮四五沸，每服一盏，日二。

　　又方 牛膝为末，酒下方寸匕，日三。并治骨疽癞病及 。

　　又方 芥子为末，浆服方寸匕，日三。

　　又方 白术为末，酒服方寸匕，日三。

　　治小儿患瘾疹入腹，体肿强而舌干方：芜菁子为末，酒服方寸匕，日三。

　　治风瘙瘾疹方：白术（三两） 戎盐 矾石（各半两） 黄连 黄芩 细辛 芎 茵芋（各一两）上八味 咀，以水一斗，煮取三升洗之，日三，良。

　　又方 马蔺子 蒴 矾石 茺蔚子 蒺藜子 茵芋 羊桃 扁竹（各二两）上八味 咀，以浆水二斗，煮取一斗二升，纳矾石洗之，日三。

　　又方 蒴 防风 羊桃 石南 茵芋 芫花 蒺藜 矾石（各一两）上八味 咀，以浆水一斗，煮取五升，去滓，纳矾石令小沸，温浴之。

　　又方 蛇床子（二升） 防风（二两） 生蒺藜（二两）上三味 咀，以水一斗，煮取五升拭患上，日三五遍。

　　治瘾疹痒痛方：大黄 升麻 黄柏 当归 防风 芍药 黄芩 青木香 甘草（各二两） 枫香（五两）芒硝（一两） 地黄汁（一升）上十二味 咀，以水一斗，煮取三升半，去滓，下芒硝令消，帛染拓病上，一炊久，日四五度。

　　治举体痒痛如虫啮，搔之皮便脱落作疮方：蒺藜子（三升） 蛇床子 茺蔚子（各二升） 大戟（一斤） 大黄（二两） 矾石（三两） 防风（上七味 咀，以酒四升，水七升，煮取四升，去滓，纳矾石，以帛染拭之。

　　治风瘙肿疮痒在头面，拓洗方：大黄 芒硝（各一两） 莽草（半两，一云甘草三两） 黄连（一两半） 黄芩（二两）蒺藜子（五合）上六味 咀，以水七升，煮取三升，去滓，下芒硝，以帛染拓洗之，日一度，勿近治身体赤瘾疹而痒，搔之随手肿起方：莽草（半两） 当归 芎 大戟 细辛 芍药芫花 川椒 附子 踯躅（各一两） 猪膏（二升半）上十一味 咀，酒渍一宿，猪膏煎之，候附子色黄膏成，去滓，敷病上，日三。

　　卷二十二痈肿毒方瘾疹第五

　　青羊脂膏

　　治风热赤疹，搔之随手作疮方。

　　青羊脂（四两） 甘草 芍药（各三两） 寒水石 白芷 白芨 黄芩 防风 黄 升麻（各上十二味 咀，先以水八升，煮石膏，竹叶，取四升，去滓，浸诸药，以不中水猪脂二升合煎，膏成敷病上，良。

　　治瘾疹，百疗不瘥者方：黄连（切） 芒硝（各五两）上二味以水六升，煮取半，去滓洗之，日四五度。

　　治风瘙瘾疹，心迷闷乱方：巴豆二两，以水七升，煮取三升，以故帛染汁拭之。大人小儿以意加减。

　　又方 矾石二两为末，酒三升渍令消，以帛染拭病上。

　　又方 吴茱萸一升，酒五升，煮取一升半，帛染拭病上。

　　治风瘙瘾疹方 酪和盐熟煮摩之，随手即消，良。

　　又方 锻石淋取汁洗之，良。

　　又方 白芷根叶煮汁洗之。

　　治瘾疹百疗不瘥者方：景天一升，一名慎火草，细捣取汁敷上，热炙手摩之，日三度，瘥。

　　治暴气在表攻皮上瘾疹作疮方：槐枝叶煮洗之。

　　治小儿患瘾，疹八腹，体肿强而舌干方：蚕沙二升，水二升煮，去滓，洗之，良。

　　又方 车前子为末，粉之，良。

　　又方 盐汤洗过，以蓼子 敷之。

</div>
    <div class="pagination">
<a href="备急千金要方_page181.html">上一页</a><span>...</span><a href="备急千金要方_page177.html">177</a><a href="备急千金要方_page178.html">178</a><a href="备急千金要方_page179.html">179</a><a href="备急千金要方_page180.html">180</a><a href="备急千金要方_page181.html">181</a><span class="current-page">182</span><a href="备急千金要方_page183.html">183</a><a href="备急千金要方_page184.html">184</a><a href="备急千金要方_page185.html">185</a><a href="备急千金要方_page186.html">186</a><a href="备急千金要方_page187.html">187</a><span>...</span><a href="备急千金要方_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
