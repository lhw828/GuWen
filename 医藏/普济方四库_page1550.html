<!DOCTYPE html>
<html>
<head>
    <meta charset="UTF-8">
    <title>普济方四库 - 第 1550 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1550 页/共 1812 页</h1>
    <div class="content">　　右为末沸汤调下半钱或作饮子水煎亦可
　　葛根散　治小儿伤寒四肢烦热头疼体痛心躁口干发渴
　　葛根　麻黄【去根节】人参【各半两】肉桂【去麄皮】甘草【各一分】
　　右为麄散三歳儿每服一钱水一小盏生姜少许子一枚同煎至五分去渣温服量儿大小加减不拘时被盖取汗出温粉粉之
　　七宝饮　治时气伤寒头痛壮热肢体烦疼小儿同乳母服
　　苏叶【三两】香附【三两炒】橘皮【一两】桔梗【一两】白芷【一两】甘草【一两】
　　每用姜三钱煎如烦渴则以五苓散加山茵陈同煎一方加川芎一两防咀每服二钱水半盏姜一片子半枚煎至三分去滓温服一名七宝散一方加麻黄少许魏公用验
　　桔梗散　治小儿伤寒头热足冷门张者亦治多躁啼不睡小便赤少四肢热者
　　桔梗　人参【各去芦头】葛根【剉各半两】附子【炮裂去皮脐】甘草【炙微赤剉各一分】
　　右捣罗为散每服二钱以水一小盏入生姜少许煎至五分去滓不计时候温服量儿大小以意增减
　　知母散　治小儿伤寒体热烦躁
　　知母　甘草【炙微赤剉】竹茹　麻黄【去根节】杏仁【汤浸去皮尖双仁麸炒微黄各一分】
　　右捣麄罗为散每服一钱以水一小盏入防白二寸香豉三七粒生姜少许煎至五分去渣不计时候温服量儿大小以意加减
　　天麻散　治小儿伤寒
　　天麻　荆芥穗　甘草【炙各半两】麻黄【去节一两】全蝎【一分】
　　右为末每服一钱水一小盏薄荷三叶同煎四分通口服
　　红龙散　治小儿惊风及四时伤寒浑身壮热唇口焦干两目飜露搐搦昏迷
　　龙齿　鈆白霜【各二钱】硃砂【半钱】龙脑【少许】天南星【水浸七日逐日换水薄切晒干为末五钱】
　　右为细末每服半钱蜜水调下食后服之
　　人参散　治伤寒
　　人参　甘草【炙各一分】麻黄【一两半】桔梗【一两】茯苓【半两】
　　右为末每服一钱防白薄荷汤调下
　　饿虎散　治伤寒后不思饮食
　　人参【一钱】肉豆蔲【一个】僵蚕【七个】良姜　甘草【炙各二钱】
　　右为末每服一字本汤下或粟米汤下
　　人参散　治小儿伤寒胷烦闷喘促
　　人参【半两去芦】麻黄【半两去节】甘草【半两炙剉】贝母【一分煨微黄】杏仁【一分汤浸去皮麸炒微黄】
　　右为散每服一钱以水一小盏煎至五分去渣不计时候量儿大小加减温服
　　大黄散　治小儿伤寒壮热心躁头痛口干小便大便赤难
　　川大黄【半两炒】栀子仁　黄芩　赤芍药　甘草【炙各一分】
　　右为散每服一钱以水一小盏煎至五分去渣量儿大小分减频服以利为効
　　牡蛎散　治小儿湿温伤寒四肢或时壮热或时厥冷汗多自出如珠子者生如油者死头额热疼面色赤黒声多干呌寸口脉浮洪大闗尺脉沉实息数不匀此候宜服
　　牡蛎【一两烧为粉】附子【半两炮裂去皮脐】麻黄【半两去根节】人参【半两去芦头】甘草【半两炙微赤剉】
　　右为散毎服一钱以水一小盏煎至五分去渣不计时候温服量儿大小如意加减服之
　　不换金正气散　治感冐伤寒恶心呕吐发热泻痢停食腹痛及风湿头目昏重时发壮热
　　藿香　陈皮【各五钱】半夏【三钱】苍术【一两米泔浸切炒黄色】白茯苓【五钱】
　　右用粉草五钱同剉散每服一钱生姜三片红一枚煎至食前温服
　　芍药解肌汤　治小儿伤寒烦热头体痛【一名四物解肌汤】
　　芍药　黄芩　升麻　葛根【各半两】
　　右以水三升煑取九合去渣分服朞歳以上分三服一方有麦门冬无葛根
　　麻黄杏仁汤　治伤寒饮水过度水停心下故喘又水入肾亦喘喘高者死讝语直视而喘者亦死发汗后不可用桂枝汤汗出而喘无大热者宜用
　　麻黄【一两去节】杏仁【一两去皮尖麸炒】甘草【半两炙】石膏【一两】
　　右防咀每服三钱水一盏煎至七分去渣加减服太阳病下之微喘表未解桂枝汤加厚朴六钱杏仁五十个
　　防己汤　治伤寒喘促及多年喘急
　　防己【一两】诃子【炮用肉】麻黄【不去节】杏仁【去皮尖麸炒各一两】
　　右为防咀水煎临熟入腊茶少许再沸去渣量儿大小加减服之
　　大承气汤　治阳明病不吐而烦者宜服阳明病脉迟虽汗出不恶寒体重腹满而喘有潮热可攻其里手足濈濈汗出而大便已坚宜服之阳明病其人多汗津液外出胃中干燥大便必坚坚者必讝语宜服之阳明病发作有时汗不散腹胀痛宜服阳明少阳合病自利脉浮者顺滑而数縁有宿食宜服之少阴病口燥舌干宜服之少阴病脉细沉数病在里不可发汗宜服之少阴腹满不大便者宜服之
　　大黄【半两微剉炒】厚朴【一两制】枳实【一两麸炒】芒硝【半两】
　　右为饮子白水煎临熟入芒硝再沸去渣加减服一方作枳殻加姜煎
　　双解散　治伤寒头痛口干烦满腹胀身热不食讝语耳聋囊缩而厥水浆不入不知人者难治五臓已伤六腑不通荣衞不调如是者三日死　治法当表里俱救
　　茵陈　麻黄【去节】大黄【煨】石膏
　　右等分为末荆芥茶调下加减服之
　　四皓饮　治小儿伤寒头疼发热心躁
　　大黄　川芎　甘草　荆芥【各等分】
　　右防咀白水煎去渣量儿大小加减服之
　　防风散　治小儿伤寒及诸热兼治疮痘入目生翳【一名连翘饮】
　　防风　连翘　山栀子仁　甘草
　　右等分防咀三歳一钱水半盏煎三分去渣服
　　升麻汤　治小儿中风头疼增寒壮热肢体疼痛鼻干不得睡兼治疮痘已发未发皆可服兼寒暄不时人多疫病乍暖脱着及暴热之次忽变阴寒身体疼痛头重如石加黄芩名曰升麻黄芩汤治伤风头痛发热恶寒自汗时行疮痘出不快加大青等分治身热风疹天行热疾【方见本门伤寒类一名解肌汤】
　　时雨散　治小儿春冬伤寒发极効冬春及夏初行之亦効
　　苍术【四两】甘草　麻黄【去节各二两】猪牙皂荚【四挺】
　　右防咀水煎去渣被盖汗出立効但是时行寒疫皆宜服如时气脑热头疼不止朴硝水调涂顶上
　　犀角地黄汤　治小儿伤寒及瘟病应发汗而不解内有瘀血者及鼻衂吐血不尽内余瘀血大便黒者此方消化瘀血兼治疮疹出得太盛
　　赤芍药【三分】生姜　地黄【二两】牡丹皮【一两】犀角【一两如无升麻代】
　　右防咀三歳一钱水半盏煎至三分去滓加减服
　　大青四物汤　治小儿伤寒热病十日以上发汗吐下后热不除身上斑出
　　大青【四两】阿胶【炒一两】甘草【炒二两】豉【四两】
　　右防咀白水煎加减服
　　黄龙汤　治小儿伤寒身热不退者
　　柴胡　黄芩　甘草　赤芍药【等分】
　　右为麄末每服一钱姜一片枣子半个用水一中盏煎至五分去滓服不拘时
　　红绵散　治小儿伤寒壮热解表及疹痘蒸热
　　麻黄【半两】干蝎【七个】天麻　甘草【各一分并焙干】
　　右为末每服一钱红绵一片掺药于绵上入生姜一片半个同煎至半盏去绵姜冷服
　　解肌发汗散　治少小伤寒热
　　麻黄【四两去节】杏仁【炒】桂心【各一两】大黄【十二铢】
　　右为末二百日儿乳汁和服大豆大四丸抱出汗
　　金花散　治小儿伤寒
　　欝金【半两末】马牙硝【一两半】腻粉　硃砂【各半钱】
　　右末每服一字用麦门冬熟水调
　　小黒膏　治小儿伤寒风癎
　　乌头　天南星【各一枚大者烧通赤入小瓶内纸密口令火灭取刮之中心存白处如皂荚子大为度须烧数枚择中度者可用】参【各末五钱】
　　右蜜和葱白汤下豆许频服筋痪急和乳香同葱白煎汤下昔润州傅医専卖此药小儿伤寒发热与二三丸令小睡及醒已凉矣有小儿者当如其方而合之
　　解交散　治小儿伤寒
　　茵陈　升麻　茯苓　甘草【炙各二钱】
　　右为末每服半钱一字葱白汤下
　　浮萍散　治伤寒壮热先宜出汗
　　浮萍　麻黄　川芎　天麻【各二钱】
　　右为末每服二钱薄荷酒调下覆令出汗
　　麻黄汤　治伤寒头疼发热身痛恶风无汗喘满又治太阳病脉浮紧无汗发热身疼痛八九日不解表证仍在此当发其汗服药已微除其人发烦目瞑剧者必衂衂乃解所以然者阳气重故也
　　麻黄【一两半去节】桂枝【一两】甘草【半两】
　　右防咀每服三钱水一盏煎至八分去渣大小加减服覆令出汗不须吃粥加减法夏至后须加知母半两石膏一两黄芩一分盖麻黄汤性热夏月服之有发黄斑出血之失凡伤寒热病药性须凉不可太温唯冬及春并病人素虚寒者乃用正方不湏加减
　　小承气汤　治太阳病吐下后发汗而复烦小便数大便坚宜服阳明若出汗多而微寒为表未解无潮热不可与之若腹满不大便可稍稍与之
　　大黄【一两微炒】厚朴【半两制】枳实【一个大者炙】
　　右防咀同煎阳明病潮热大便微硬可与大承气汤不硬者不可与之若不大便六七日恐有燥屎騐之法少与小承气汤汤入腹中转失气者此有燥屎也乃可攻之若不转失气者必初便即溏不可攻之攻之必腹满不能食也欲饮水者与水则哕其后发热者必便硬而少也以小承气汤和之不转失气者忌不可用也失实则讝言失虚则声微难重语也直视谵言喘满者死不利者亦死发汗多若重发汗者亡阳讝言脉短者死脉和者生伤寒若吐下后不解本不大便五六日已上至十余日日晡时发热发潮不恶寒独语如见鬼状若剧者发则不能识人循衣摸床而不安微喘直视脉者生满者死微者但发热讝言者大承气汤主之阳明病多汗以津液外出胃中干燥大便必硬硬则讝语小承气汤主之若一服利者止后服
　　调胃承气汤　治伤寒发热后若寒虚而不恶寒但热者实也当下伤寒十三日后经讝语者当下之若自利者脉当微厥反和者此为内实也当下之太阳病经十余日心下温温欲吐而胷中实大便溏腹微满欝欝微烦当下之太阳病三日发汗不解蒸蒸热者当下之
　　大黄【一两炒】芒硝【九分】甘草【半两炙】
　　右防咀大黄甘草二味以水一盏煑至七分去滓下芒硝更上火煑二三沸顿服之
　　栀子仁汤　治阳明病脉浮咽干口苦腹满汗出而喘不恶寒反恶热心躁讝语不得眠胃虚客热舌燥宜服阳明病下之其外有热手足温者心中烦壅饥不能食头有汗宜服伤寒六日吐后发汗虚烦不得眠剧者心神颠倒宜服伤寒六七日大下之后身热不去心中结痛此为欲解宜服
　　栀子仁　甘草【炙各一两】　加香防一两【名栀子豉汤】
</div>
    <div class="pagination">
<a href="普济方四库_page1549.html">上一页</a><span>...</span><a href="普济方四库_page1545.html">1545</a><a href="普济方四库_page1546.html">1546</a><a href="普济方四库_page1547.html">1547</a><a href="普济方四库_page1548.html">1548</a><a href="普济方四库_page1549.html">1549</a><span class="current-page">1550</span><a href="普济方四库_page1551.html">1551</a><a href="普济方四库_page1552.html">1552</a><a href="普济方四库_page1553.html">1553</a><a href="普济方四库_page1554.html">1554</a><a href="普济方四库_page1555.html">1555</a><span>...</span><a href="普济方四库_page1551.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
