<!DOCTYPE html>
<html>
<head>
    <meta charset="UTF-8">
    <title>普济方 - 第 1327 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1327 页/共 3614 页</h1>
    <div class="content">　　治伤寒后宿食不消。脾胃积冷。多吐酸水。不思饮食。

　　白术（一两半）浓朴（二两去粗皮涂生姜汁炙令香熟）人参（一两去芦头）高良姜（一两锉）桂心（一两）甘草（半两炙微赤锉）干姜（半两炮）京三棱（一两微煨锉）红豆蔻（半两去皮）上为末。炼蜜和捣三二百杵。丸如梧桐子大。每服三十丸。食前姜枣汤送下。

　　浓朴丸

　　（出圣惠方）

　　治伤寒后脾胃气虚冷。宿食不消。腹中痛。肠滑。日渐

　　羸瘦。

　　浓朴（一两去粗皮涂生姜汁炙令香熟）丁香（三分）肉豆蔻（三分去壳）人参（三分去芦头）干姜（三分炮）诃黎勒皮（一两煨用皮）木香（三分）神曲（三分炒令微黄）陈橘皮（三分汤浸去白瓤焙）白术（三分）枳壳（半两麸炒微黄去瓤）麦（半两炒令微黄）上为末

　　麦人参丸治伤寒后胃气虚冷。宿食不消。

　　大麦（炒黄）人参枳壳（去瓤麸炒）白术（各一两）甘草（炙半两）木香干姜（炮裂各三分）上捣罗为末。炼蜜和捣三五百杵。丸如梧桐子大。每服食前温酒送下十五丸。

　　加至

　　大麦丸治伤寒后饮食不消。腹胁虚满。坚筋倍力。

　　大麦（炒黄一两）白术人参（各一两半）枳壳（去瓤麸炒）槟榔（锉）半夏（汤洗七次焙）薏苡仁（炒）陈橘皮（汤浸去白焙）干姜（炮各一两）甘草（炙三分）浓朴（去粗皮生姜汁炙一两）大黄（细锉用好醋炒一两）上捣罗为末。炼蜜和捣三五百杵。丸如梧桐子大。每服空心米饮下十五丸。加至三（二）十丸。日再服。

　　神曲丸治伤寒后脾胃虚冷。食不能化。

　　神曲（捣炒黄一两）干姜（炮）白术人参（各一两半）枳壳（去瓤麸炒）甘草（炙）大麦（炒黄）浓朴（去粗皮生姜汁炙）杏仁（汤浸去皮尖双仁炒黄另研各一两）桂（去粗皮三分）上除杏仁外。捣罗为末。入杏仁同研匀。炼蜜和捣三五百杵。丸如梧桐子大。每服空心。

　　温酒下二十丸。日再服。

　　疏气丸治伤寒后宿食不消。心腹妨闷。大肠不利。

　　京三棱（炮锉二两）牵牛子（微炒四两）干姜（炮半两）陈橘皮（汤浸去白焙一两）上捣罗为末。炼蜜和捣三五百杵。丸如梧桐子大。每服空心生姜汤下二十丸。微利为度。未利。

　　稍

　　平胃丸治伤寒后胃气不和。不能食。纵食不消。

　　白术白豆蔻（去皮）枳壳（去瓤麸炒）人参甘草（炙半两）干姜（炮三分）大麦（炒黄各一两）上捣罗为末。炼蜜和捣三五百杵。丸如梧桐子大。每服空心煎生姜枣汤送下二

　　参术丸治伤寒后宿食不消。心腹气胀闷。

　　人参白术（一两）木香陈橘皮（汤浸去白焙）干姜（炮）桂（去粗皮）赤茯苓（去黑皮各一两）槟榔（半两锉）枳壳（去瓤麸炒一两）上捣罗为末。炼蜜和捣三五百杵。

　　丸如梧桐子大。每服空心温酒下十五丸。日再服。

　　木香丸治伤寒后脾胃虚冷。胸膈气滞。宿食不消。

　　丁香人参白茯苓（去黑皮）槟榔（锉）白术干姜（炮）陈橘皮（汤浸去白焙）诃黎勒皮（炮）桂（去粗皮）郁李仁（微炒去皮尖各一两）甘草（炙三分）吴茱萸（汤洗三次炒干半两）上捣罗为末。炼蜜和捣三五百杵。丸如梧桐子大。每服空心米饮下二十丸。

　　调中丸治伤寒后宿食不消。

　　白术高良姜（各一两半）桂（去粗皮）甘草（炙）人参京三棱（炮各一两）红豆蔻干姜〔炮各一（半）两〕枳壳（去瓤麸炒三分）上捣罗为末。炼蜜和捣三五百杵。丸如梧桐子大。每服空心温酒下二十丸。加至三十丸。日再服。

　　助胃丸治伤寒后宿食不消。

　　缩砂仁白术茯苓（去黑皮各一两）红豆蔻甘草（炙）人参枳壳（去瓤麸炒各半两）上捣罗为末。炼蜜和捣三五百杵。丸如梧桐子大。每服空心米饮下十五丸。日再服。

　　大黄丸治伤寒后宿食不消。大肠气滞。

　　大黄〔一（二）两细锉醋炒〕葶苈（微炒）杏仁（汤浸去皮尖双仁炒）朴硝（各一两）上捣罗为末。炼蜜和捣三五百杵。丸如梧桐子大。每服食前米饮下十丸。以利为度。

　　快豉丸治伤寒留饮。宿食不消。

　　黄芩（五两一方二两）大黄（五两）栀子仁（十六枚大者）甘遂（三两泰山者）黄连（五两去须一方一两）豉（一升熬）麻黄（五两去节）芒硝（二两研）巴豆（一百枚去皮及心熬油研）上捣罗为末。炼蜜和丸如梧桐子大。每服三丸。以吐下为度。若不吐利。更加二丸。忌猪肉、冷水、葫芦笋等。一方治伤食及癖实痰饮百病。有杏仁七十枚。去皮尖熬。

　　无栀子仁。名续命丸。

　　卷一百四十六　伤寒门

　　伤寒后不思饮食（附论）

　　夫伤寒后不思饮食者。脾胃虚弱故也。由汗下之后。邪气已除。谷气未复。脾胃虚弱。

　　故不思饮食。

　　方

　　人参丸治伤寒后脾胃虚弱。不思饮食。

　　人参白术浓朴（去粗皮姜汁炙各半两）五味子细辛（去苗叶各一分）陈橘皮（汤浸去白焙一两）上为末。煮枣肉和丸梧桐子大。每服生姜汤食前下十五丸。

　　消食丸治伤寒后脾胃气虚。不嗜饮食。及新虚不胜谷气。

　　小麦（一升）曲（一升）干姜（炮）乌梅肉（各四两）上为末。炼蜜丸如梧桐子大。

　　每服十五丸。温汤下。日再。渐加至四十丸。

　　茯苓煮散治伤寒后脾胃气虚。四肢乏力。骨节烦疼。口苦舌干。不思饮食。

　　白茯苓（去黑皮）柴胡（去苗）诃黎勒（去核炮）陈橘皮（汤浸去白焙）桔梗（炒）人参（各一两）甘草（炙）半夏（汤浸七次去滑各半两）枳壳（去瓤麸炒三分）枇杷叶（去毛姜汁炙二两）上为散。每服五钱匕。水一盏半。入生姜一分拍碎。同煎至七分。去滓。食前温服。

　　理中丸治伤寒后脾胃虚冷。不思饮食。

　　人参白术干姜（炮）甘草（炙）上等分为末。炼蜜丸如弹丸大。每服一丸。

　　人参煮散治伤寒后胃气冷。不思饮食。

　　人参浓朴（去粗皮姜汁炙）白茯苓（去黑皮各一两）柴胡（去苗三分）半夏（汤洗七次去滑焙）枇杷叶（去毛姜汁炙）草豆蔻（去皮各半两）上为散。每服五钱匕。水一盏半。

</div>
    <div class="pagination">
<a href="普济方_page1326.html">上一页</a><span>...</span><a href="普济方_page1322.html">1322</a><a href="普济方_page1323.html">1323</a><a href="普济方_page1324.html">1324</a><a href="普济方_page1325.html">1325</a><a href="普济方_page1326.html">1326</a><span class="current-page">1327</span><a href="普济方_page1328.html">1328</a><a href="普济方_page1329.html">1329</a><a href="普济方_page1330.html">1330</a><a href="普济方_page1331.html">1331</a><a href="普济方_page1332.html">1332</a><span>...</span><a href="普济方_page1328.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
