<!DOCTYPE html>
<html>
<head>
    <meta charset="UTF-8">
    <title>针灸神书 - 第 30 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸神书 - 第 30 页/共 35 页</h1>
    <div class="content">　　十六、胃蒸，舌下痛。

　　十七、小肠蒸，下泄不禁。

　　十八、大肠蒸，右鼻孔痛。

　　十九、三焦蒸，乍寒乍热。

　　二十、肉蒸，别人觉热，自觉冷。

　　二十一、皮蒸，肉生鸡粟起，是皮蒸。

　　二十二、气蒸，遍身壮热，不自安息。

　　卷三·琼瑶神书人部

　　用针尺寸取穴法

　　凡孔穴尺寸，皆随人身形大小，须分男左女右，量手指中心一节，两横纹中心为一寸。

　　此为周身尺也。

　　卷三·琼瑶神书人部

　　艾灸大小法

　　凡艾炷，须令脚跟足三分。若不足，恐覆孔穴不闭，穴中经脉大气不行，即不能抽邪气、引正气。虽小儿必以中指取为准。

　　卷三·琼瑶神书人部

　　取艾法

　　端午日，日未出，于艾中以意求其似人者，辄指之以灸，殊有效。幼时见一书中云尔，忘其何书也。艾未有真人也，于明昧间苟以意命之。万法皆妄，无一真者，此可疑也。

　　卷三·琼瑶神书人部

　　用火法

　　黄帝曰：松、柏、枣、榆、柳、柿、竹等木，用火灸，必害肌血，慎不可用。凡取火，宜石取，或水晶镜子，于日中得其太阳火。为天阴，以槐木取火，亦良。

　　卷三·琼瑶神书人部

　　孙子中增添三法

　　缘旧方无泻火之法，今考凡灸必须泻火。若不泻火，恐伤其头目。先灸，当脊骨两旁横平上下四穴。待灸疮发半月余日，又灸，当脊骨中竖上下两穴。五日或七日之后，却于三里两穴，灸五壮或七壮，或针入寸半，宜泻，不宜补。

　　旧图十一个，欠少妇女缠脚短小者，非自然也，比量必不真，诚恐穴道参差，徒受痛楚，跣肉尽处，不量指甲，截断，以代量之，方足用。又参详十二上下小儿，头足短者，若量足付之于头，则不真也，只可灸向下四穴可也。

　　十二穴：一月之中，上十日，虫头向上，从心至头，游四穴；中十日，头内向，从心至膝，游四穴；下十日，虫头向下，从脐至足，游四穴。

　　若投符、用药可知。如紫蚕苗在汗中，盖虫性已通灵。切在精审，其或取虫不补。即学浅妄行，徒费赀，终无去病之理，不亦可悲也哉!师曰：治传尸劳者，先须知正气与毒瓦斯并行。故脏腑有疑，即成虫壮，阳日长雄，阴日长雌。其食先脏腑脂膏，故其色白。五脏六腑已经食损，即皮聚毛脱，妇人即月事不通，血脉皆损，不能荣于五脏六腑也。七十日后，食血气肉尽，故其虫黄赤，损于肌肉，故变瘦劣，饮食不能肤，筋缓不能收持。一百二十日外，肉血尽，故其虫紫，即食精髓，传于肾中。食精，故其虫色黑。食髓，即骨痿不能起于床枕。诸虫久即生毛，毛色杂花，钟孕五脏五行之气。传之三人，即能自飞，其状如禽，多异品类。传入肾经，不可救治。

　　法之所载校诸药拌和匀)上六味，研细末，和令匀。每服三大铜钱，同后汤使下。

　　薤白(三七茎) 青蒿(二握) 甘草(二茎五寸许) 葱白(二七茎) 桃枝(以下并用白，东南嫩者) 柳枝桑白(一云桑枝) 酸石榴根(一云枝，各二握七寸许)上八味，须选洁净处，采用童子小便四升，于银石器内，文武火煎至一升，滤去渣，分作三盏，将煎药末调下。五更初服。男患女煎，女患男煎。服后，如觉欲吐，即用白梅肉止之。

　　五更尽，觉脏腑鸣，须转下虫及恶物、黄水、异粪、异物。若一服未下，如人行五六里，又进一服。至天明时，更进一服。并温服。如泻不止，用龙骨、黄连等分为末，熟水调下五钱。次吃白梅粥补之。取下恶物并虫，以盆盛之，其虫或似蜣螂蛇虺，或如蜈蚣、蜘蛛、蚯蚓之状，急如油火，并秽物并烧杀之。其身所着衣服荐褥，尽易烧之。食葱粥，将近住服后，主疗数日后夜，梦人哭泣相别，是其验也。

　　如取下得虫，看其口或青赤黄色，可治；如黑、白色，乃食人精髓，不可疗也。虽不可疗，亦绝后患。

　　又合此药时，却不得令病患闻其气息，恐虫闻气。虽取下并煎时，亦不得令闻知。合药亦不得在病家。

　　卷三·琼瑶神书人部

　　修合药法

　　凡修合药时，先须斋戒，心志焚香，净扫一室，不得令鸡、犬、猫、孝子、妇人、一切秽浊之物来见，然后验。

　　卷三·琼瑶神书人部

　　补肝脏劳金明散

　　人参 知母 茯苓 秦艽 丁香 甘草(炙) 石膏( )各等分上件为末。每服二钱，用水一盏，葱白三寸，同煎至八分。通口服。

　　卷三·琼瑶神书人部

　　补心脏劳极守灵散

　　白茯苓 丁香 诃子（各一两） 桔梗 芍药 羌活 甘草(炙，各一分）

　　上件为细末。每服二钱，用水一盏，入耳环一双，葱白三寸，同煎至八分。通口服。

　　卷三·琼瑶神书人部

　　补脾脏劳极魂停散

　　白药子 桔梗 人参 诃子皮 茯苓 甘草(炙) 丁香（各一钱）

　　上件为细末。每服二钱，用水盏，入蜜一匙，同煎至八分。通口服。

　　卷三·琼瑶神书人部

　　补肺脏劳极虚成散

　　枳实(去穣，麸炒) 秦艽(去芦) 白茯苓 芍药 麻黄(去节) 元明粉 当归(洗净)茴香(炒)各半两 甘草(灸)一钱上件为细末。每服二钱，用水一盏，姜七片、葱白，同煎至七分。空心服。

　　卷三·琼瑶神书人部

　　一捻金·九宫尻神

</div>
    <div class="pagination">
<a href="针灸神书_page29.html">上一页</a><span>...</span><a href="针灸神书_page25.html">25</a><a href="针灸神书_page26.html">26</a><a href="针灸神书_page27.html">27</a><a href="针灸神书_page28.html">28</a><a href="针灸神书_page29.html">29</a><span class="current-page">30</span><a href="针灸神书_page31.html">31</a><a href="针灸神书_page32.html">32</a><a href="针灸神书_page33.html">33</a><a href="针灸神书_page34.html">34</a><a href="针灸神书_page35.html">35</a><a href="针灸神书_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
