<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 178 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 178 页/共 249 页</h1>
    <div class="content">甘蓝平补骨髓利五脏六腑利关节通经络中结气明耳目健人少睡益心力壮筋骨此者是西土
蓝阔叶可食治黄毒者作菹经宿渍色黄和盐食之去心下结伏气○别录云（甘蓝菜作齑菹煮食并
得○陇西多种食之汉地少有多食令人少睡）
卷之四十一本草图经本经外草类
草之草
无毒 水生
水英主丈夫妇人无故两脚肿满连膝胫痛屈伸急强者名骨风其疾不宜针刺及灸亦不宜服药
惟单煮此药浸之不经五日即瘥数有神验每用取五六斤以水一石煮取三斗及热浸脚兼淋膝上日
夜三四频用之以瘥为度若肿甚者即于前方加生椒目三升加水二大斗依前煮取汁将淋疮肿随汤
消即摩粉避风乃良（出图经）【名】水节 牛荭草 海精木 海荏 水棘 龙移草 鱼津草
【地】（图经曰）元生永阳池泽及河海边临汝人呼为牛荭草河北信都人名水节河内连内黄呼
为
水棘剑南遂宁等郡名龙移草蜀郡人采其花合面药淮南诸郡名海荏岭南亦有土地尤宜茎叶肥大
名海精木亦名鱼津草所在皆有之【时】（生）春生苗（采）春取苗夏收茎叶及花秋冬取根【收】
曝干【用】苗叶花根【色】青绿【味】苦【性】寒【气】味浓于气阴也【臭】微香【主】膝
痛【忌】油腻蒜生菜猪鱼肉
卷之四十一本草图经本经外草类
草之草
无毒 植生
丽春草疗因时患伤热变成 黄通身壮热小便黄赤眼如金色面又青黑心头气痛绕心如刺头
旋欲倒兼肋下有瘕气及黄胆等证经用有验取花一升捣为散每平明空腹取三方寸匕和生麻油一
盏顿服之日唯一服隔五日再进以知为度○根疗黄胆捣取汁一盏空腹顿服讫须臾即利三两行立
已一剂不能全愈隔七日更一剂永瘥（出图经）【名】龙羊草 梦兰艾 定参草 仙女蒿【地】
（图
近山邺郡汲郡名梦兰艾上党紫团山亦有名定参草亦名仙女蒿今所在有甚疗 黄人莫能知唐天
宝中 川郡杨正进名医尝用有效【时】（生）春初生苗（采）三月取花根【收】阴干【用】
花及
根【色】花红根白【味】甘【性】微温缓【气】气之浓者阳也【臭】香【忌】酒面猪鱼蒜粉
酪
卷之四十一本草图经本经外草类
草之草
植生
坐拿草治打扑所伤兼壮筋骨及风痹（出图经）【苗】（图经曰）六月开紫花结实采其苗为
药
江西北甚易得后因人用之有效今颇贵重神医普救治风方中已有用者【地】（图经曰）生江西
及
滁
卷之四十一本草图经本经外草类
草之草
无毒 植生
紫堇主大小人脱肛每天冷及吃冷食即暴痢不止肛则下脱久疗不瘥者取花二斤曝干捣为散
加磁毛末七两相和研令细涂肛上纳既入纳了即使人 冷水于面上即吸入肠中每日一涂药 面
不过六七度即瘥又以热酒半升和散一方寸匕空腹服之日再渐加至二方寸匕以瘥为度若五岁以
下小儿即以半杏子许散和酒令服亦佳（出图经）【名】楚葵 蜀堇 苔菜 水萄菜【地】（图
经曰）生江南吴兴郡淮南名楚葵宜春郡名蜀堇豫章郡名苔菜晋陵郡名水萄菜惟出江淮南单服
之能疗脱肛之疾【时】（生）春初生苗（采）二三月取花【收】曝干【用】花【味】酸【性】
微
温【气】气浓于味阳中之阴【忌】食生冷及陈仓米
卷之四十一本草图经本经外草类
草之走
无毒 蔓生
杏叶草主肠痔下血久不瘥者（出图经）【名】金盏草【苗】（图经曰）蔓生篱下叶叶相对
秋
后有子如鸡头实其中变生一小虫子脱而能行【地】（图经曰）生常州【时】（生）春生苗（采）
中
夏取花【收】曝干【用】花【味】酸【性】寒【气】味浓于气阴也
卷之四十一本草图经本经外草类
草之草
无毒 水生
水甘草主小儿风热丹毒疮与甘草同煎饮服（出图经）【苗】（图经曰）春生苗茎青色叶如
杨
柳无花多生水际土人多单服不入众药【地】（图经曰）生筠州【时】（生）春生苗（采）八月
十月
取【收】曝干【用】茎【色】青【味】甘【性】缓【气】气之薄者阳中之阴
卷之四十一本草图经本经外草类
草之走
散生
地柏主脏毒下血其方与黄 等分末之米饮服二钱神效（出图经）【苗】（图经曰）根黄壮
如
丝茎细上有黄点子无花叶三月生苗长四五寸许蜀中九月药市多有货之【地】（图经曰）生蜀
中
山谷及河中府亦有之【时】（生）春生苗（采）四月取茎花【收】曝干【用】茎及根
卷之四十一本草图经本经外草类
草之草
无毒 植生
紫背龙牙治咽喉中痛含咽之便效（出图经）【苗】（图经曰）其药冬夏长生【地】（图经
曰）
生蜀中【时】（生）夏冬生（采）无时【味】辛甘【性】温【气】气之浓者阳也【解】一切
蛇毒
甚妙
卷之四十一本草图经本经外草类
草之草
植生
攀倒甑主解利风壅热盛烦渴狂躁取叶研捣冷水浸绞汁服之甚效（出图经）【名】斑骨草
斑
杖茎【苗】（图经曰）其茎叶如薄荷【地】（图经曰）生宜州郊野【时】（生）春生苗（采）
春夏取
叶【用】叶【色】青绿【味】苦【性】寒【气】味浓于气阴也
卷之四十一本草图经本经外草类
草之草
微毒 丛生
佛甲草疗汤火疮毒烂研如膏贴之（出图经）【苗】（图经曰）多附石向阳而生有似马齿苋
细
小而长有花黄色不结实四季皆有【地】（图经曰）生筠州【时】（生）四季皆有（采）无时【用】
茎及叶【味】甘【性】寒【气】气之薄者阳中之阴
卷之四十一本草图经本经外草类
草之草
无毒 丛生
百乳草主下乳亦通顺血脉调气甚佳（出图经）【名】百蕊草【苗】（图经曰）此即百蕊草
也
</div>
    <div class="pagination">
<a href="本草品汇精要_page177.html">上一页</a><span>...</span><a href="本草品汇精要_page173.html">173</a><a href="本草品汇精要_page174.html">174</a><a href="本草品汇精要_page175.html">175</a><a href="本草品汇精要_page176.html">176</a><a href="本草品汇精要_page177.html">177</a><span class="current-page">178</span><a href="本草品汇精要_page179.html">179</a><a href="本草品汇精要_page180.html">180</a><a href="本草品汇精要_page181.html">181</a><a href="本草品汇精要_page182.html">182</a><a href="本草品汇精要_page183.html">183</a><span>...</span><a href="本草品汇精要_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
