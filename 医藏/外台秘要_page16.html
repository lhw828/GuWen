<!DOCTYPE html>
<html>
<head>
    <meta charset="UTF-8">
    <title>外台秘要 - 第 16 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 16 页/共 398 页</h1>
    <div class="content">　　病源伤寒阴阳易病者，是男子妇人伤寒病新瘥未平复而与之交接得病者，名为阴阳易也其男子病新瘥未平复，而妇人与之交接得病者，名阳易，其妇人得病新瘥未平复，而男子与之交接得病者，名阴易，若二男二女并不相易，所以呼为易者，阴阳感动，其毒度着于人如换易也，其病之状，身体重，小腹里急，或引阴中拘挛，热上冲胸，头重不能举，眼内生，四肢拘急，小腹 痛，手足拳，皆即死，其亦有不即死者，病苦小腹里急，热上冲胸，头重不能举，百节解离，经脉缓弱，血气空虚，骨髓枯竭，便嘘嘘吸吸，气力转少，着床不能动摇，起止仰人，或引岁月方死。（出第八卷中）

　　深师疗妇人得温病虽瘥平复未满一百日，不可与交合，交合为阴易之病，病必拘急手足拳皆死，丈夫病以易妇人，名为阳易，速当疗之可瘥，满四日，不可疗也，宜令服此药方。

　　干姜（四两）

　　上一味捣末，汤和，一顿服，温覆汗出得解，止手足伸遂愈。（范汪同出第十四卷中）

　　范汪 鼠粪汤，疗伤寒病后，男子阴易方。

　　薤（一大把） 鼠粪（十四枚）

　　上二味，以水五升，煮取二升，尽饮之，温卧汗出便愈，亦理劳复。（ 鼠屎两头尖者是也肘后薤作蓝）

　　又丹米汤，疗伤寒病已后，男子阴易方。

　　丹米（三两）

　　上一味末，以薄酒和尽饮之，温覆汗出便愈，亦随人大小，不必三两，自以意消息之。

　　又疗交接劳复卯肿，腹中绞痛便绝死，竹皮汤方。

　　刮青竹皮（一升）

　　上一味，以水三升，煮五六沸，绞去滓，顿服立愈。（肘后同）

　　又疗阴阳易，栝蒌汤方。

　　栝蒌根（二两）

　　上一味，以水五升，煮取一升，分二服，先以青淡竹沥一升，合水二升，煮好银二两，减半去银，先与病患饮之讫，须臾乃服汤，小便利即瘥，栝蒌汤银汁须冷服。（与前疗渴方同）

　　千金曰昔者有人得伤寒病，已瘥未健，诣华敷视脉，敷曰：虽瘥尚虚未复。阳气不足，勿为劳事，余劳尚可，御内即死，临死当吐舌数寸，其妻闻其夫病除，从百余里来省之，止宿交接，中间三日发病，口舌出数寸而死，病新瘥未满百日，气力未平复，而以房室者，略无不死，有士盖正者，病愈后六十日，已能行射猎，以房室则吐涎而死，及热病房室，名为阴阳易之病，皆难疗多死，近者有士大夫，小得伤寒，瘥已十余日，能乘马行来，自谓平复，以房室则小腹急痛，手足拘挛而死，医者张苗说，有婢得病后数十日，有六人奸之皆死，妇人取女人中 近隐处烧取灰。

　　上一物为散，服方寸匕，日三，小便即利，阴头微肿，此为愈矣，女人病可取男子 如前法，酒水服。（此本仲景方肘后同）

　　又疗交接劳复，卯肿缩，腹中绞痛，便欲死者方。

　　取交接妇人衣服以覆男子。（肘后同）

　　又方取女人手足爪二十枚，女人衣中裳一尺烧。

　　上二味末，以酒服，亦可米汁饮服之。（出第十卷中肘后同）

　　卷第二

　　伤寒劳复食复方二十五首

　　病源伤寒病新瘥，津液未复，血气尚虚，若劳动早，更复成病故云复也，若言语思虑则劳神，梳头澡洗则劳力，劳则生热，热气乘虚还入经络，故复病也，其脉沉紧者宜下之，又食复，伤寒病新瘥，及大病之后，脾胃尚虚，谷气未复，若食猪肉肠血肥鱼及油腻物，必大下利，医所不能治也，必至于死，若食饼饵粘黍饴脯炙脍枣栗诸果，牢强难消之物，胃气虚弱，不能消化，必更结热，适以药下之，则胃气虚冷，大利难禁，不下之必死，下之亦危皆难救也，大病之后，多坐此死，不可不慎护也，夫病新瘥后，但得食糜粥，宁可少食令饥，慎勿饱，不得他有所食，虽思之勿与，引日转久可渐食羊肉糜若羹汁，慎不可食猪狗等肉。

　　（并广济疗伤寒因食劳复，头痛壮热，栀子汤方。

　　栀子（十四枚擘） 香豉（一升绵裹） 葱白（一握切） 粟米（三合） 雄鼠屎（二七枚烧令烟绝末）

　　上五味，以水八升，煮取二升三合，去滓，纳鼠屎，分三服，服别相去如人行六七里，须利纳芒硝五分。忌面炙肉蒜等物。（出第一卷中）

　　深师疗劳复，大青汤方。

　　大青（四两） 甘草（二两炙） 阿胶（二两炙） 香豉（二两）

　　上四味切，以水一斗，煮取三升，去滓，温服一升，日五六，欲尽复作，常使有汤，渴便饮，无毒除热止吐下，伤寒一二日，上至十数日困笃，发汗热不解，吐下后热不除，止下利甚良，先煮大青甘草取四升，去滓，纳胶豉，胶消尽便漉去，勿令豉坏，当预渍胶令释也。

　　忌又方取鸡子空壳碎之，熬令黄黑捣筛，热汤和一合服之，温卧取汗愈，鸡子壳悉服之。（肘后崔氏同）

　　又方取马粪烧捣为散，冷酒服方寸匕，良，三炊，顷便验，神良。

　　又疗伤寒瘥后劳复，葵子汤方葵子（二升） 梁米（一升）

　　上二味合煮作薄粥饮之，多多为佳，取汗立瘥。（并出第十四卷中）

　　范汪疗伤寒病瘥，语言书疏坐起行步劳复方。

　　创青竹皮多多煮之，令浓浓，服三升汁则愈。

　　又伤寒已愈，食饮多劳复，大黄豉汤方。

　　豉（五合） 甘草（二两炙） 桂心（二两） 大黄（四两） 芒硝（半斤）

　　上五味 咀，以水六升，煮得二升，去滓，先食适寒温饮一升，日再。忌海藻菘菜生葱等物。

　　又疗伤寒瘥已后，饮食劳复，栀子汤方。

　　栀子（十四枚） 豉（一升） 桂心（二两） 麻黄（二两） 大黄（二两）

　　上五味 咀，以水七升，先煮麻黄掠去沫，纳余药，更煮取二升，去滓，温服一升，日再服，当小汗及下利。忌生葱。（并出第三十四卷中）

　　千金疗伤寒温病后劳复，或食饮，或动作，栀子石膏汤方。

　　栀子仁（三七枚擘） 石膏（五两碎） 鼠屎（尖头者二十枚） 香豉（一升绵裹）

　　上四味，以水七升，煮取三升，分三服。

　　又疗劳复，或因洗手足，或梳头，或食等劳复方。

　　取洗足手汁，饮之一合即愈。

　　又方取头垢如枣核大，吞一枚。

　　又方取饭烧为末，饮进一升。（肘后同）

</div>
    <div class="pagination">
<a href="外台秘要_page15.html">上一页</a><span>...</span><a href="外台秘要_page11.html">11</a><a href="外台秘要_page12.html">12</a><a href="外台秘要_page13.html">13</a><a href="外台秘要_page14.html">14</a><a href="外台秘要_page15.html">15</a><span class="current-page">16</span><a href="外台秘要_page17.html">17</a><a href="外台秘要_page18.html">18</a><a href="外台秘要_page19.html">19</a><a href="外台秘要_page20.html">20</a><a href="外台秘要_page21.html">21</a><span>...</span><a href="外台秘要_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
