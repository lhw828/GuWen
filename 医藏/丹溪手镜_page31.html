<!DOCTYPE html>
<html>
<head>
    <meta charset="UTF-8">
    <title>丹溪手镜 - 第 31 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>丹溪手镜 - 第 31 页/共 56 页</h1>
    <div class="content">　　泄泻（二十六）

　　泄泻 脉沉而细疾或微，欲食不下，目睛不了了。又腹满泄、 溏，此阴寒也。脉数疾，声亮，暴注下迫，渴烦，小便赤涩，水谷消化，此阳热也。虚则无力，不禁固也，温之。实则圊不便，虚坐努积，下之。

　　积泄，脾部脉沉弦，宜逐积。

　　痰积，在太阴分，宜萝卜子吐之。

　　水恣泄，乃大引饮，热在其上，水多入下，胃经无热不胜，宜五苓。

　　风泄，久风为飧泄，水谷不化而完出也，肝病传脾，宜泻肝补脾。

　　脾泄腹胀满，肠鸣，食不化，呕吐，宜理中汤（一云肠鸣食不化脾虚）。

　　气泻，躁怒不常，伤动其气，肺气乘脾脉弦而逆，宜调气。

　　惊泄者，心受惊则气乱，心气不通水入。

　　理中丸 治冷泻、脾泻、虚泄。

　　白术（土炒） 干姜（炮焦） 甘草（炙） 人参 为末粥丸。

　　胃风丸 治气虚。

　　四君子 升麻 芍药胃补丸 治气虚下溜。

　　四君子 芍药（炒） 升麻平胃五苓散 治湿泄、水恣泄、热泄。（此方治一切阳证。）平胃散 五苓散 白术 芍药 甘草 热加芩 木通流积丸 治瘀积下流。甚则吐之。

　　青黛 黄芩 神曲 海石椒术丸 治湿。

　　川椒 苍术 肉豆蔻脾泄丸白术（二两炒） 神曲（一两半炒） 山楂 半夏（两半） 芍药（酒炒一两） 黄芩（一两半炒）苍术（五钱） 虚加参、术、甘草，里急后重加槟榔、木香，荷叶煨饭丸。

　　止泄丸肉豆寇（五钱） 活石（春一钱，夏二钱，秋一钱半） 寒加炒曲、茱萸，热加连、茯苓，滑加诃子皮。

　　温六丸 青龙丸 俱可治

　　卷之中 泄泻（二十六）

　　不治证

　　脉大而滑带紧或浮皆死。

　　脉急而食不下者死。

　　四肢冷困，不能转侧，下泄亡阳、喘者死。

　　卷之中

　　小便淋闭（二十七）

　　脉细而数，盛大而实者生。虚小而涩者死；关格头汗者死。

　　淋沥赤涩，皆内热也，宜解热利小便。

　　闭则气不利。有气虚则气不行，血虚则气不升。有痰多则气不运。

　　治法，气虚补气，血虚补血，痰多导痰，先服本药，后皆用吐之以提其气，气升则水自下，加以五苓散。

　　清肺饮子 治热在上焦气分，小便不利，热而渴者是也。

　　泽泻（五钱） 猪苓（三钱） 茯苓（二钱） 通草 木通（二钱） 灯心（一钱） 车前子（一钱） 蓄 瞿麦 琥珀（三钱）滋肾丸 治热在下焦血分，小便不利不渴者是也。

　　黄柏（酒炒） 知母（酒炒一钱） 桂（少许） 血涩致气不通，或死血作淋，加滑石、茯苓、泽泻。

　　牛膝膏 治死血作淋。

　　李先生治法 热在上焦，栀子、黄芩主之；中焦加连、芍；下焦加黄柏；淋热利之，山栀子之类；气虚参术加木通。

　　小便不通利 气虚参术加升麻，后吐；血虚以四物，后吐；痰气，二陈加木通、香附，后吐。

　　三因淋用：五苓散 葵子 活石 瞿麦 冷加附子；热加黄芩；血加栀子、石膏、石苇；气少腹满闭，加木香、沉香。

　　发灰散 治走马房劳饮食，忍小便以致转胞不通，脐下急满。醋下二合。

　　甘遂和蒜捣饼，安脐孔，合实，着艾灸三十壮，治小便不通或加葵子。

　　卷之中

　　小便不禁（二十八）

　　膀胱不约为遗溺。

　　小便不禁韭子丸 出《三因方》，治肾冷。

　　韭子（六两） 苁蓉 鹿茸 牛膝 菟丝子 巴戟 石斛 杜仲 川归 地黄 桂上随分酌用为丸。

　　阿胶散 治失禁。

　　阿胶（炒二两） 牡蛎（ ） 鹿茸（酥炙四两任下）茯苓丸 治心肾虚淋沥。

　　赤白茯苓（各二两） 地黄汁 好酒熬成膏丸，盐酒任下。

　　大小便闭者，外有骨热不同。

　　关格者，外有肝实热、心实热。

　　便利不禁，外有中风湿、肝脾不同。

　　卷之中

</div>
    <div class="pagination">
<a href="丹溪手镜_page30.html">上一页</a><span>...</span><a href="丹溪手镜_page26.html">26</a><a href="丹溪手镜_page27.html">27</a><a href="丹溪手镜_page28.html">28</a><a href="丹溪手镜_page29.html">29</a><a href="丹溪手镜_page30.html">30</a><span class="current-page">31</span><a href="丹溪手镜_page32.html">32</a><a href="丹溪手镜_page33.html">33</a><a href="丹溪手镜_page34.html">34</a><a href="丹溪手镜_page35.html">35</a><a href="丹溪手镜_page36.html">36</a><span>...</span><a href="丹溪手镜_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
