<!DOCTYPE html>
<html>
<head>
    <meta charset="UTF-8">
    <title>千金宝要 - 第 18 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金宝要 - 第 18 页/共 24 页</h1>
    <div class="content">　　热淋，葵根一升，冬用子，夏用苗，切，大枣二七个，以水三升，煮取一升二合，分二服。热加黄芩一两，出难加滑石末二两，血者加茜根三两，痛者加芍药二两。加药，水亦加之。

　　又方：白茅根切，四斤，以水一斗五升，煮取五升。服一升，日三夜二。

　　又方；常煮冬葵根饮之。

　　血淋，生大麻根十个，以水五升，煮取二升，顿服之。亦治小便出血。

　　又方：大豆叶一把，水四升，煮二升，顿服之。

　　又方：葵子一升，水三升，煮取汁，日三服。亦治虚劳尿血。

　　又方：灸丹田随年壮。又灸伏留五十壮，又云随年壮。

　　五淋，灸悬泉十四壮。穴在内踝前一寸斜行脉上，是中封之别名。

　　又方：灸大敦三十壮。

　　卒淋，灸外踝尖七壮。

　　小便血，胡麻三升，捣细末，以东流水二升，渍一宿，平旦绞去滓，煮两沸，顿服之。

　　小便出血，龙骨细末之，温水服方寸匕，日五六服。一云酒服。

　　又方：捣荆叶取汁，酒服二合。

　　又方：酒三升，煮蜀当归四两，取一升，顿服。

　　又方：煮车前根、叶、子，多饮之佳。

　　又方：刮滑石末，水和敷，绕小腹，仍绕阴际佳。又治小便不通。

　　又方：酒服乱发灰。一云水服。

　　又方：酒服葵茎灰方寸匕，日三。

　　卷之五

　　头面手足瘰疮漏第十六

　　凡口吻疮，以经年葵根欲烂者烧作灰，热敷之佳。

　　燕吻疮，白杨枯枝，铁上烧取 ，及热敷之佳。

　　唇上疮，经年不瘥，八月蓝取汁，洗，三日瘥。

　　诸疮因风致肿，烧白芋灰，温汤调之，敷上浓三分，干即易，不过五度瘥。

　　又方：栎根皮三十斤，锉，水三斛，煮令热，下盐一把，令的的然热以浸疮，当出脓血，日反花疮并积年诸疮，取牛蒡根（一云牛蒡根）。熟捣，和腊月猪脂封上瘥止。

　　又方：马齿菜捣封瘥止。

　　恶露疮，捣薤菜敷疮口，以大艾炷灸药上，令热气入内即瘥。

　　恶疮，烧扁竹灰和楮白汁涂之。

　　又方：羊屎、麻根烧烟断，膏和封。有汁干敷。

　　恶疮似火烂，白马屎曝干，以河水调煮十沸，绞取汁洗之。

　　身疮头疮，菖蒲末敷上，日三夜二。

　　恶疮十年不差似癞，蛇蜕皮一枚烧末之，猪脂调敷，醋调亦得。

　　又方：苦瓠一枚， 咀，煮取汁洗疮口，日三。又煎以涂癣甚良。皆先以泔洗，三日瘥。

　　又方：盐汤洗，捣地黄叶贴之。

　　又方：烧 猪屎敷之。

　　又方：烧莨菪子末敷之。

　　诸疮久不瘥，并六畜疮，枣膏三升，水三斗，煮取一斗半，数洗取愈。

　　代指甘草二两， 咀，水五升，煮取一升半，渍之。若无，用芒硝代之。

　　又方：以唾调白 砂，搜面作碗子盛唾，着 砂如枣大，以爪指着中，一日瘥。

　　又方：以毛杂黄土作泥，泥指上，令浓五分，内 灰中煨令热可忍，泥干易，数度瘥。

　　又方：刺指热饭中，二七遍愈。

　　又方：以麻沸汤渍之即愈。

　　又方：单煮地榆汤渍之，半日瘥。

　　又方：先刮去脓血，炙鱼 皮令温，以缠裹周匝，痛止便愈。

　　又方：蜀椒四合，水一升，煮三沸，以渍之。

　　又方：取萎黄葱叶，煮汤渍之。

　　指痛欲脱，猪脂和盐，煮令消，热内其中，食久住。《千金翼》作和干姜。

　　手足指掣痛，酱清和蜜，温涂之。

　　又方：灸指端七壮。

　　手足指逆胪，此缘厕上搔头，还坐厕上，以指倒捋二七下即瘥。

</div>
    <div class="pagination">
<a href="千金宝要_page17.html">上一页</a><span>...</span><a href="千金宝要_page13.html">13</a><a href="千金宝要_page14.html">14</a><a href="千金宝要_page15.html">15</a><a href="千金宝要_page16.html">16</a><a href="千金宝要_page17.html">17</a><span class="current-page">18</span><a href="千金宝要_page19.html">19</a><a href="千金宝要_page20.html">20</a><a href="千金宝要_page21.html">21</a><a href="千金宝要_page22.html">22</a><a href="千金宝要_page23.html">23</a><span>...</span><a href="千金宝要_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
