<!DOCTYPE html>
<html>
<head>
    <meta charset="UTF-8">
    <title>普济方四库 - 第 948 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 948 页/共 1812 页</h1>
    <div class="content">　　方发时取盐一内口中水下立定虫即出
　　治蚘虫
　　右用麻叶捣烂用水泡绞取汁五合服之麻叶乃今时人绩布者是也
　　去蚘虫
　　右用楝根煮汁作糜食之
　　治蚘虫
　　右用漏芦杵为末以饼臛中服方寸
　　治大人小儿蚘咬心痛心腹胀满黄瘦
　　右用醋麻子捣为末每服一钱匕调服之甚效
　　寸白虫【附论】
　　夫寸白虫乃九虫之一种也状似绢边葫芦子因脏气虚风寒湿冷积肠胃又好食生脍干肉等所以变化滋多难于蠲治说者谓食牛肉饮白酒所致特一端尔亦未必皆縁此
　　方
　　防榔散　治蚘虫寸白虫蛔虫
　　防榔【剉一两半】当归　鹤虱【各三分】贯众　雷丸【半两】芜荑仁　陈橘皮【焙各三分】
　　右捣罗为末每服二钱空心煎枣汤调下至晩再服渐加至三钱利为度
　　锡灰丸　取寸白诸虫
　　锡灰【细末一两】鸡心防榔　贯众【各半两】木香【二钱五分】轻粉黄丹【各二钱】
　　右为细末酒醋煮面糊丸荔枝干大每服一丸米泔浸软日落先吃饭了至黄昏不饥饱时吃肉脯一片引虫少刻温酒嚼下天明虫出又吃韭菜治寸白虫
　　取寸白虫【出寸草方】
　　锡灰【一两】木鼈【一两】芦荟【二十枚】黄丹【十分】轻粉【十分】
　　右为末猪膏油丸如弹大先斋一日晩莫吃饭次早五更温水吞下分作二服
　　取寸白虫【出本事方】
　　芜荑【一钱】鸡心防榔【二个】狼牙草【五钱】雷丸【三分】轻粉【少许】
　　右为末每服二钱四更时清茶调下隔夜防取茶四更时取清
　　石榴根散　治寸白虫
　　酸石榴根【去土五两碎切】防榔【一颗】腻粉【研半钱】铅丹【炒半钱】
　　右先取防榔末等三味细末令匀再温石榴根汁调药末五更顿服凡欲服药侵早先吃肥猪肉次便服药
　　防榔散　治寸白虫每以月一日二三服之余日勿服防榔【剉二两】陈橘皮　桑白皮【剉各三分】芜荑【炒一两】
　　右为散每服一钱半以浆水一中盏浓煎酸石榴根汤调空腹服欲服药隔宿勿食清早先取干脯一片细嚼咽汁少顷即服药至晩虫出未下煮白皮汁服之
　　治寸白虫令化为水【出圣恵方】
　　狗脊　贯众　白芜荑　酸石榴根【已上各一两】
　　右为散每服两半以浆水一大盏煎至五分去滓四更初温服先于晚间不得食夜饭
　　又方【出圣恵方】
　　狼牙　白芨　白蘝　白芜荑【已上各一两】
　　右为细末毎食空心以温酒调下二钱
　　香附丸　治葫芦虫亦治寸白虫兼诸虫
　　木香【为末一分】附子　硫黄【研各半两】
　　右先用蜜陀僧半两入醋熬成膏然后入三味药末一处和丸如小豆大每服十五丸温酒下食前服一方先以酽醋一升煎附子末为膏次入三味为丸冷茶芥汤下头日不晚食五更服为妙
　　白蘝散【出肘后方】治寸白虫为病令人两眼无光泽脚膝少力
　　芜荑【六分】狼牙【四分】白蘝【二分】
　　右治下筛以苦酒二合和一宿次早空腹服之一方浆水二盏
　　治寸白虫【出徳生堂】
　　锡沙　芜荑　防榔【各等分为末】
　　右浓煎石榴根汁半升下散三钱一方用黄丹丸五枚中夜服旦日下见虫
　　防榔散　治寸白虫
　　石榴根【剉】陈橘皮　桑根白皮【各一两】
　　右细剉分作三服每服水盏半煎至一盏去滓五更初调生防榔末二钱至天欲明不防至晓又一服如虫母未下再服或防不止吃冷粥止之
　　石榴根汤　治寸白虫令人羸瘦
　　酸石榴根【一大握】芜荑【二两】牵牛子【末五钱】
　　右前二味麄捣筛毎服五钱水一盏半煎至一盏去滓下牵牛末五分煎沸空心温服如人行十里再服以快利虫下为度
　　橘皮汤　治寸白虫
　　陈橘皮【焙干二两】芜荑仁　狼牙【各一两半】
　　右为末炼蜜和为剂更杵令匀丸如梧桐子大毎服三十丸食前温浆水下日三服
　　防榔汤　治寸白虫
　　防榔【剉一十四枚】薤白【一盏许】盐豉【一盏许】
　　右将大防榔麄捣筛与余物各分为三分煎毎分以水三盏煎至一盏半去滓分三服隔宿勿食侵早空心一服如人行六七里一服虫未下再服
　　水银丸　治寸白虫
　　水银　锡　白蜡【各一分】
　　右熟研以糯米粥丸如皂子大每服温酒夜嚼一丸次日食前取下虫母瘥
　　石榴根汤
　　酸石榴根【一握】陈皮【一两】防榔【三枚】
　　右除防榔末外合细剉以水三盏煎至一盏半去滓入防榔末搅匀分温二服空心相继服尽当有虫出次煮薤粥补
　　疗寸白虫为水防出求除方
　　榧子　防榔　芜荑【各等分】
　　右为散温酒二钱烧牛肉脯吃后服药也
　　治寸白虫令化为水【十全良方】
　　萆【一两】甘草【三两】狗脊【三两】
　　右为细散毎服二钱食前粥饮调下
　　又方【出圣恵方】
　　防榔【二枚】杏仁【七枚】酸石榴根【一握剉】
　　右细剉水二大盏煎至一盏去滓空心分温二服凢欲出虫时先坐暖物兼食少澹羊肉干脯微烧过烂嚼咽汁待引得虫出即服良又腹内似不安甚即转动以快利为度后服芜荑汤一小碗以补之永瘥
　　又方【出圣恵方】
　　麝香【二钱】芜荑仁【三分】狗脊【五钱】
　　右为细散入麝香研令匀于月厌日以澹浆水空心调下二钱良乆再服从早至食时可三服当以下虫为度一方以芜荑汤下
　　又方【出圣恵方】
　　狗脊【一两】萆【五钱剉】贯众【半两】
　　右为细散毎服空心以芜荑汤调下二钱以虫出尽即止
　　又方【出圣恵方】
　　桑根白皮【一两剉】防榔【半两】桃根白皮
　　治寸白虫【出肘后方】
　　胡麻【一升】胡粉【一两】
　　右为末明旦空腹以猪肉臛汁噉尽则瘥一方名胡粉丸疗心痛不可忍似蛔者用生真胡麻一合胡粉半合熬捣先以猪肉脯一片空心服啖咽肉后取前药搜作丸以少清酒盛顿服尽十嵗以上增减忌生冷猪肉鱼鸡蒜酢滑等七日若是蛔吐水者是也
　　取寸白虫【出本草方】
　　画粉　蜜陀僧【各等分】
　　右为末每服二钱用麻油调服空心下顿刻成涎取下
　　疗白虫方　寸白者亦九虫之一也长一寸色白形小褊因脏腑虚弱而能发动或云饮白酒以桑根贯牛肉炙食之并生粟所成又食生鱼后即饮乳酪亦令生之其发动则损人精气脚腰疼弱此虫生长一尺则杀人
　　淳漆【二合】猪血【三合】
　　右相和微火上煎之不着手隔宿勿食空腹且先吃肥香脯一片服之如荳许一百丸日中虫悉出亦治蚘虫
　　疗白虫并治三虫
　　东引茱茰根【一大握切】麻子【半大升】
　　右先捣麻子极碎又盆中热研以水一大升更和研绞取浓汁以浸茱茰根一宿明旦煮两三沸顿服如不顿服分再服至如明旦欲服药合日午后便不得食仍湏先嚼一片肥干脯咽津然后服药一剂去虫不尽停一日更作服一剂永瘥后一月日勿食脂腻鱼肉必效不用脯余一方同剉捣用酒二升浸一宿去滓空腹暖顿服之
　　圣功散　疗寸白虫不拘逺年神效
　　南木香　防榔【各等分】
　　右为细末浓米饮调三服许黎明空心先热嚼炙猪肉之属口咽吐去滓便服药辰巳间虫下其疾永除此方简易如是而取效神速诸名医未知有此用之屡騐
　　治寸白虫令化为水【出圣恵方】
　　楝根【五两剉】粳米【二合】
　　右药以水三大盏煎楝根取汁二合盏去滓入米作粥煮宿勿食旦朝先吃淡羊肉脯令虫举头便食其粥其虫即尽下
　　治寸白虫【出千金方】
　　右用榧子四十九枚去皮以日平旦空腹时服七枚七日服尽虫消成水永瘥又云日食七颗七日满虫即化为水一方一百枚只细啖之食尽佳不能者但须啖五十枚亦得经宿虫消自下一方并治三虫
　　又方【出千金方】
</div>
    <div class="pagination">
<a href="普济方四库_page947.html">上一页</a><span>...</span><a href="普济方四库_page943.html">943</a><a href="普济方四库_page944.html">944</a><a href="普济方四库_page945.html">945</a><a href="普济方四库_page946.html">946</a><a href="普济方四库_page947.html">947</a><span class="current-page">948</span><a href="普济方四库_page949.html">949</a><a href="普济方四库_page950.html">950</a><a href="普济方四库_page951.html">951</a><a href="普济方四库_page952.html">952</a><a href="普济方四库_page953.html">953</a><span>...</span><a href="普济方四库_page949.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
