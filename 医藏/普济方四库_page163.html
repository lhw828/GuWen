<!DOCTYPE html>
<html>
<head>
    <meta charset="UTF-8">
    <title>普济方四库 - 第 163 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 163 页/共 1812 页</h1>
    <div class="content">　　莲子草【端午日取】破麻布【多年者】
　　右剉碎内于甆瓶中以塩泥固济大火烧半日候冷取出仍于鐡臼中捣为散每日常用揩之旋有黒者生
　　黒髭髪方
　　栢叶　松叶【各四两】丁香　没石子【各二两】
　　右为末錬蜜和捣三二百杵丸如梧桐子大每日空心以温酒下三十丸夜卧时以豉汤下三十丸
　　防白令髭鬓生黒良日【出千金方】
　　正月【四日】二月【八日】三月【十二日】四月【十六日】五月【二十日】六月【二十四日】七月【二十八日】八月【十九日】九月【二十五日】十月【十日】十一月【十日】十二月【十日】
　　右以上日并陆机法须早晨防之永不白一方以日正午时防之当日忌饮酒食五辛一防黒者更不变
　　又方【出圣惠方】
　　正月【五日十三日】二月【八日十八日】三月【三日】四月【五日二十二日】五月【五日十五日】六月【十四日二十四日】七月【十八日二十八日】八月【九日十九日】九月【八日十八日】十月【十三日二十三日】十一月【十日】十二月【十六日】
　　右以上日月并于午时前防此方甚妙依法用之自验也凡防白发即先以水于石上磨丁香汁候投【缺】急手傅于毛孔中生黒发矣
　　神仙紫金膏【出余居士选竒方】
　　生姜【半觔和皮细剉】皂角【四两不蛀者剉细】细辛【去叶土一两】香白芷【一两剉】
　　右件捣烂为膏用河水调和得所用鐡铫子将猪脂擦铫内方入药以椀盖定用湿纸条塞椀缝然后用纸筋泥固缝不令出气慢火养一伏时以手按椀足上常以通手为度取研细入磁器收每用杖子挑药少许于白髪处热擦令染即摘去白髭用药再擦内热即止后生黒者不变白
　　染髭发方【出余居士选竒方】
　　石灰【新者】黄丹　脑【等分】
　　用桑柴灰汁调傅候干了即用温水洗后用胡桃松子研细傅之即黒也
　　诗曰
　　秘海上神仙诀　　妙夺人间造化机
　　白髪变成黑髪去　　晩年化作少年归
　　乌髭药方【出余居士选竒方】
　　针砂【一两用酸醋炒干】诃子【一两用麻油炒焦色为度去核】瞿麦面【二两】
　　右三味同为末如染髭时用醋调成膏于大阳中畧顿稍熟为度临睡时净洗髭傅药向髭鬓上厚上药不妨用油单纸包定令勿透气次日用米泔水煑温洗髭则黒如漆矣洗了用核桃松子油润之絶妙
　　立圣散【出余居士选竒方】　乌鬓发
　　乙夘年曽南仲云顷见零陵一人是鬓发已白后三年再来其黒如漆叩之一道人教其用橡斗子实之以塩烧存性细研早晩用曽用之十年今五十五鬓发无白者而齿且牢
　　五圣不老散【一名五圣还童散出卫生家实方】
　　不蛀皂角【五十挺刮去黑皮】没石子【二对】熟干地黄【焙洗】蛇蜕【二条火烧成灰】胡桃肉【二十觔】白塩【十二两】川栋子　碙砂青塩　地龙【去土】香白芷　酸石榴皮　川百药煎黒牵牛　细辛　葳灵仙　乌贼鱼骨【各三两除皂角】
　　【外并为麄末用糠醋四升同浸皂角】藿香叶　当归　仙灵脾【各二两一钱为末依次铺盖所浸皂角上安之】
　　右先以麄药末入醋搅拌匀皂角了以后五味盖之浸四五日每日翻皂角一二遍用重物压盆恐醋浸药不着日足不用他药只将皂角用桑柴熟火炙令稍干再于醋内浸再炙至醋尽焙干碾罗为细末每药一两用麝香一钱和匀每早晩两次以刷牙蘸上下齿每处擦五七十擦或手指蘸药亦得遇有津液旋咽更不潄口如用药约一月外若有髭鬓白者逄寅日摘去如再生出者有黒白渐次摘换尽出黒者此药有神妙不可细述一曰明目二曰去头风三曰补肾四曰牢牙五曰乌髭鬓换髪一方有蝉蜕
　　变白散【出卫生家寳方】　齿药大能乌髭
　　大将石榴一个【用铁钉四十九个劄匀三日取出钉入丁香数日取出用黄土固济令干用炭火二觔煆炭尽为度候取出】细辛【二两生用】猪牙皂角【二两刮去皮蘸塩水炙】寒水石【三两炭火煆】
　　右为细末更入脑麝香少许揩牙候药行方潄口临卧揩牙勿潄取口中涎擦白发
　　乌髭揩牙药【出卫生家寳方】
　　苦参【半两】青黛【一两如螺色青者】青塩【半两】
　　右先以苦参为末次研青黛又研青塩一处拌和匀早晩无时作牙药揩牙徐俟少时潄之荆南刘天夫年七十余知汉州陛辞日神宗怪其髭鬓黒对此方遂録进呈
　　神妙乌髭方【出卫生家寳方】
　　每用酸石榴一个于上匀钉小铁钉四十九个遇夜安顿在露地或屋上至晓即収在屋下勿令见日色露三夜毕取去钉子每一钉窍内塞一丁香每取出一个钉便塞丁香用纸裹石榴以好米醋和黄泥固济石榴顿在风道畧干以炭火簇烧令通红火多为度取出炭火移在一净地上冷取去泥净取烧过者石榴碾为细末早晩擦牙须令擦得牙齿热以得药力行至千春永无白鬓更无蚛牙若靑春人用此药一世更无白者如摘白须后以生姜汁擦即生黒者
　　变白为黒方【出卫生家寳方】
　　针砂【醋煑】诃子【麫炒黒色去核用皮】五倍子【为末】百药煎【为末各二钱】荞面【一钱无时则用麦面亦可】
　　右用荞麦面同前四味醋煑为稀稠得所先净洗髭鬓了揩拭令极干然后用药涂染却用荷叶包裹不黒再染一两度自黒
　　换白发方【出卫生家寳方】
　　吴白芷　菊花　旋覆花　桂心　白茯苓　巨胜子【各三分】荜澄茄　牛膝【各二分】覆盆子　莲花须【隂干各一分】
　　右为末酒煑糊丸桐子大空心酒下三十丸午时更进二十丸服时湏吃酒或饮引动药力乃妙一月见效白者初碧渐变黒色此药兼治一切风疾若欲试药验但将蒸饼裹药饲犬一月即变黒矣忌萝卜羊肉生葱
　　正月【初四日】二月【初六日】三月【十二日】四月【十六日】五月【二十一日】六月【二十四日】七月【二十一日】八月【十五日】九月【十六日】十月【十三日】十一月【初四日】十二月【初七日】
　　遇以上日并不宜服冀州李鉴郎中四十二嵗头发遍白忽于山中遇老人授此方依法服食至赴阙时六十九嵗更不生白髪两鬂如漆遂进此方
　　乌髭石燕散【出卫生家寳方】
　　香附子【半觔用生姜一觔取自然汁浸三宿候香附子透焙干炒焦碾】生干地黄【二两焙干】石燕子【一对醋淬碎碾】青塩【二两半明净者】石榴皮【三两炒干】细辛【二两焙干】皂角【七条不蛀者烧存性】麝香【少许另研】
　　右为细末入麝香火匀临睡揩齿不可语话次早以温汤潄之不过一月如漆矣
　　乌金散【出杨氏家藏方】　牢牙乌髭
　　将石榴皮　生干地黄　槐白皮　青塩　何首乌　猪牙皂角【各一两】升麻末【半两】细辛末【半两】麝香【四钱别研】
　　右件先以醋石榴皮等六件剉碎用瓷瓶一个入药在内塩泥固济留一窍子出烟火煆令赤候烟尽为度研细次入升麻细辛麝香研和令匀每日早晩常用揩牙盥潄
　　再黒膏【出杨氏家蔵方】　乌髭
　　胡桃【一枚捶碎殻取全肉于新瓦中心安顿四边着慢火逼渐渐蔟火令近时拨转胡桃令里外焦黒放地上令冷】定粉【一分】
　　右件一处研如膏用小甆合收之每用少许先涂在白发根上方用镊子摘髭急用手擦药入白髭窍内后次即出黄髭若三四次用终身不白每摘一髭如此用一遍
　　黒铅散【出杨氏家蔵方】　乌髭鬓明目牢齿牙
　　用黒铅半觔大锅内镕成汁旋入桑条灰栁木搅令成沙冷以熟绢罗为末每日早晨如常擦齿牙后用温水潄在盆子内取用其水洗眼治诸般眼疾髭黄白者用之皆变黒色也
　　染发须白令黒方【出肘后方】
　　酸浆煑豆染之黒如漆色
　　乌发须【出本草方】
　　以胡桃瓤和胡粉为泥拔去白须发以内孔中其毛皆黒
　　染髪仙方【出本草方】
　　以胡桃青皮压油和旃檀香涂发色如漆
　　染须髪方【出本草方】
　　以铅丹煎膏染之
　　乌髭髪【出本草方】
　　用蘩蒌为虀食之
　　染髭发令永黒【出本草方】
　　以铁爇及热末凝涂之
　　变毛髪【出本草方】
　　以石榴花并叶干之为末和鐡丹服之一年变毛发色黒如漆铁丹乃飞鐡为丹也
　　乌髪髭【出本草方】
　　以诃梨勒烧灰干傅立效能染髭髪变黒
　　染髭髪【出本草方】
　　以活东与青胡桃上皮和为泥染之不变活东科斗虫也
　　妇人涂髪令黒方【出本草方】
　　以芭蕉汁涂之
　　黒髪方【出本草方】
　　用芸薹子压取油傅头令头髪长黒
　　染髪【出本草方】
　　用金樱花和鐡粉研拔白髪傅之再出黒者亦可染须
　　染须至黒【出本草方】
　　以针砂研和没石子染须至黒
　　染髪方【出本草方】
　　用大麦针砂没石子等末染之令髪黒
　　乌髭鬓七効方【出本草方】
　　以小雌鸡一对别处各养喂不得令食虫并杂物只与乌麻油一拌并与水吃使鸡长大放卵时専觑取出先放者卵收取及别处更放卵絶却収先放者细研好硃砂一两了击破卵巅些些作窍入砂放卵内安置用纸粘损处数重候干用后放者卵一齐令鸡抱候鸡子出为度其药在卵内自然结实打破取出烂研如粉用蒸饼丸如菉豆大不计时候酒下五七丸不惟变白亦愈疾矣
　　长生不饥黒毛方【出本草方】
　　取早藕食之
　　令人体润毛髪不白久服成仙【出本草方】
　　以玉井水服之
　　黒须髪
　　杂修养书云正月一日取五香煑以浴令人至老须髪黒徐错云道家谓青木香为五香一云修道家多以此浴当是其义也








</div>
    <div class="pagination">
<a href="普济方四库_page162.html">上一页</a><span>...</span><a href="普济方四库_page158.html">158</a><a href="普济方四库_page159.html">159</a><a href="普济方四库_page160.html">160</a><a href="普济方四库_page161.html">161</a><a href="普济方四库_page162.html">162</a><span class="current-page">163</span><a href="普济方四库_page164.html">164</a><a href="普济方四库_page165.html">165</a><a href="普济方四库_page166.html">166</a><a href="普济方四库_page167.html">167</a><a href="普济方四库_page168.html">168</a><span>...</span><a href="普济方四库_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
