<!DOCTYPE html>
<html>
<head>
    <meta charset="UTF-8">
    <title>疡医大全 - 第 48 页/共 163 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>疡医大全 - 第 48 页/共 163 页</h1>
    <div class="content">　　冯鲁瞻曰：胃中有寒则面寒，宜先以附子理中汤，温其中气，次以升麻汤加附子主之。
　　
　　
　　卷十二　颧脸部面寒门主方
　　
　　升麻加附子汤
　　 治面寒。
　　升麻 葛根 白芷 黄 熟附子（各七分） 炙甘草 人参 草豆蔻（各五分） 益智仁（三分） 连须葱头二茎，水煎温服。
　　
　　
　　卷十二　颧脸部面痛门主论
　　冯鲁瞻曰：面痛为火，盖诸阳之汇，皆在于面，而火，阳也；心之华在面，而心，君火也。然暴痛多由火实，久痛多因血虚，盖胃主正面，而以肠胃为市，因饮食之热毒聚于中，则发于外，故为痛。更有过劳与饥则痛者，此中气不足也。
　　
　　
　　卷十二　颧脸部粉花疮门主论
　　澄曰：粉花疮多生于室女，火浮于上，面生粟累，或痛或痒，旋灭旋起。亦有妇女好搽铅粉，铅毒所致。兼有欲后汗出，迎风挥扇而生。
　　
　　
　　卷十二　颧脸部粉花疮门主方
　　妇女面上粉花疮铅粉（五钱） 轻粉（五分） 枯矾（三分）研匀，菜油调稠涂磁碗底内，外用蕲艾一两，放炭火上烧烟熏碗内，待艾尽为度，覆地上出火毒。逐早搽面上，疮自愈。
　　验方 上净桶出恭时，用粗纸先从脸往下一揩，再揩恭，随手掷净桶内，数次自消。
　　又方 干荷叶揉碎，每用五分，每日冲滚汤服之，久服之自消。
　　
　　
　　卷十二　颧脸部面游风毒门主论
　　王肯堂曰：面游风毒，此积热在内，或多食辛辣浓味，或服金石刚剂太过，以致热壅上焦，气血沸腾而作，属足阳明胃经。初觉微痒如虫蚁行，搔损则成疮，痛楚难经。（《准绳》）《心法》曰：此症生于面上，初发面目浮肿，痒若虫行，肌肤干燥，时起白屑，细如鱼鳞，次后极痒；抓破湿热盛者津黄水，风燥盛者津血，痛楚难堪。皆由平素血燥，过食辛辣浓味，以致阳明胃经湿热受风而成。痒甚者、宜消风散痛，甚者宜服黄连消毒饮，外搽摩风膏。
　　　r面游风毒　p04-a41a61.bmp　r
　　
　　卷十二　颧脸部面游风毒门主方
　　
　　摩风膏
　　麻黄（五钱） 白檀香 白芨 当归身（各一钱） 升麻 防风（各二钱） 羌活（一两）香油五两浸五日，文火熬黄去渣，加黄蜡五钱，熔化绢滤冷涂。
　　
　　
　　卷十二　颧脸部面上热毒恶疮门主论
　　书曰：面上热毒恶疮，乃醇酒炙 ，饮食热毒，聚于胃腑，故发于外，宜柏连散主之。
　　
　　
　　卷十二　颧脸部面生热毒恶疮门主方
　　
　　柏连散
　　胡粉 黄柏（炙） 黄连（各等分）研末，猪脂调敷。
　　
　　
　　卷十二　颧脸部肺风粉刺门主论
　　申斗垣曰：肺气不清，受风而生，或冷水洗面，热血凝结而成。（《启玄》）粉刺即粉疵。乃肺热而风吹之，多成此疵，虽无关人累，然书生娇女，各多此病，亦欠丰致。治以灭瘢丹为之添容。（《秘录》）冯鲁瞻曰：肺风，是鼻生紫赤刺、瘾疹。（《锦囊》）陈实功曰：肺风属肺热，粉刺、酒 鼻、酒刺，属脾经，此四名同类，皆由血热郁滞不散。又有好饮者，胃中糟粕之味，熏蒸肺脏而成。经所谓有诸内形诸外，当分受于何经以治之。（《正宗》）又曰：酒刺俗名谷嘴疮。
　　又曰：面上酒刺并酒 ，切忌手搔手挤，只用无灰好盐炒过，如痒，即将炒盐擦之；如出血出水，即将盐按在伤处立止。久即除根。
　　
　　
　　卷十二　颧脸部肺风粉刺门主方
　　面上粉刺（《肘后方》） 捣菟丝子绞取汁涂之。
　　
　　灭瘢丹
　　（岐天师）轻粉 白附子 黄芩（微火略炒） 白芷 防风（各等分、研细末）蜜丸。于每日洗面之时多擦数次，临睡之时又重洗面擦之，不须三日，自然消灭瘢矣。
　　肺风、粉刺、酒 鼻、鼻头肿、面赤杏仁（二十粒，去皮，瓦上焙，勿焦） 油核桃（二枚连皮，瓦上焙，勿焦） 大枫肉（三粒） 水银（三分，唾津在手掌心内研成黑水）共研匀搽之，二三次即愈。
　　面部鼻脸生疮赤风粉刺神方（《准绳》）生硫黄 白芷 栝蒌仁 腻粉（各五分） 蝉蜕（洗） 芫青（去翅、足） 全蝎（各七枚）上研细听用。以麻油、黄蜡火熬化，离火入药在内，每用少许涂面上，勿沾眼内。
　　
　　清肺散
　　 治谷嘴疮。
　　连翘 川芎 白芷 黄连 苦参 荆芥 山栀 黄芩 贝母 桑白皮（各一钱） 河水煎服。
　　面上酒刺枯矾（一两） 白附子 硫黄（各二钱）研细末。临晚以唾津调搽，朝上洗去。
　　肺风、酒刺、赤鼻大枫子仁 木鳖子仁 轻粉（各等分）研细，夜以唾津调涂。
　　酒刺、粉刺、面生 黠、小疮，并能去垢润肌皂角（三斤） 桃花瓣（一升） 升麻（八两） 楮实子（五两） 白芷 天花粉 绿豆 白芨（各一两） 砂仁 白丁香 甘松（各五钱） 三柰（三钱）共为细末，糯米饭捣丸或加肥皂肉捣丸。洗面时擦之。如擦下部，换用炼蜜捣成团擦洗。
　　满脸肺风、酒刺乳香（去油） 没药（去油） 杭粉（各三钱） 花椒（五分） 胶枣（一枚） 白果（三枚）共研细为丸。清晨洗脸时擦。
　　酒刺榧子肉（一千个） 甘菊花（二两）水酒各一碗同煮干，再用微火烘脆。每日嚼食，食完自愈。
　　颠倒散硫黄 大黄（各等分）研末，凉水调敷。
　　肺风疮 无灰酒于砂钵内，磨鹿角尖浓汁敷。
　　
　　
　　卷十二　颧脸部雀斑门主论
　　陈实功曰：雀斑，乃肾水不能荣华于上，火滞结而为斑。治当六味地黄丸以滋化源，搽洗兼施。（《正宗》）又曰：面生黑斑，乃水亏不能制火，血弱不能华肉，以致火燥结成斑，黑色枯不泽。宜服肾气丸以滋化源，用玉容丸早晚擦之。
　　
　　
　　卷十二　颧脸部雀斑门主方
　　
　　玉容丸
　　 男妇雀斑、酒刺及身体皮肤粗糙。
　　甘松 明天麻 本 北细辛 白蔹 白僵蚕 防风 山栀仁 川椒 香白芷 荆芥 密陀僧 山茶枯白矾 白芨 檀香末 羌活 甘菊花 独活（各一钱） 红枣肉（七枚）磨细末，用去净弦膜肥皂一斤同捶作丸。如秋冬加生蜜五钱，如皮肤粗槁加牛骨髓三钱。早晚洗之，肌肤自然莹洁如玉，温润细腻。
　　
　　玉肌散
　　 一切风湿、雀斑、酒刺、白屑风、皮肤作痒。
　　白附子 白芷 滑石（各二钱）加绿豆半升研细。每用三匙，早晚洗面。
　　
　　改容丸
　　大贝母（去心） 白附子 菊花叶 防风 白芷 滑石（各五钱）共为细末。用大肥皂十荚蒸熟，去筋膜捣丸，同药做丸，早晚擦面。
　　又方白丁香（五钱，即小鹊粪） 鹰粪（三钱） 羊蹄根（二两） 白附子（一两） 白蔹（八钱） 白芨（七钱）共研末。肥皂一斤去皮弦，同药捣丸擦于面上。
　　又方雄雀粪 瓦花（各等分）研细同菜油调，搽一月即光。
　　又方霜梅肉 樱桃枝 牙皂角 紫浮萍共捣丸，擦面。
　　又方 萆麻仁同肥皂捶擦。
　　又方白丁香 白蔹 白僵蚕 白芷 白附子 白梅肉 夜明砂 皂角 白芨 甘松共研细，蜜捣做饼，洗面时擦之。
　　
　　玉盘散
　　 男妇面上雀斑、粉刺。
　　白牵牛 甘松 香附 天花粉（各一两） 本 白蔹 白芷 白附子 宫粉 白芨 大黄（各五钱）肥皂一斤捶烂同药和匀，每日擦面有效。
　　
　　玉容肥皂
　　 去白瘢、黑点、白癣、诸般疮痕，令人面色好。
　　白芷 白附子 白蒺藜 白僵蚕 白芨 白丁香 甘松 草乌 杏仁 绿豆粉（各一两） 儿茶（三钱）密陀僧 樟脑（各五钱） 白蔹 三柰 猪牙皂（各四钱） 肥皂（去裹外皮筋并子，只取净肉一茶盅）轻粉（三钱）先将肥皂肉捣烂入鸡子清和，晒去气息，将各药末同肥皂鸡子清和丸，擦面。
　　
　　澡豆方
</div>
    <div class="pagination">
<a href="疡医大全_page47.html">上一页</a><span>...</span><a href="疡医大全_page43.html">43</a><a href="疡医大全_page44.html">44</a><a href="疡医大全_page45.html">45</a><a href="疡医大全_page46.html">46</a><a href="疡医大全_page47.html">47</a><span class="current-page">48</span><a href="疡医大全_page49.html">49</a><a href="疡医大全_page50.html">50</a><a href="疡医大全_page51.html">51</a><a href="疡医大全_page52.html">52</a><a href="疡医大全_page53.html">53</a><span>...</span><a href="疡医大全_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
