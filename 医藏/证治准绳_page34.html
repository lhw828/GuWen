<!DOCTYPE html>
<html>
<head>
    <meta charset="UTF-8">
    <title>证治准绳 - 第 34 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 34 页/共 348 页</h1>
    <div class="content">　　右为末蜜调噙化
　　谢老人形实夏月无汗成乆嗽痰
　　半夏【姜制】紫苏叶【各一两】
　　右二味入莎末蚬殻末神麯末以蒌瓤桃仁半两和丸先服三抝汤三贴方服此丸子
　　男子五十嵗旧年因暑月入冷水作劳患疟后得痰嗽次年夏末得脉而左手虚叩之必汗少而有痰身时时发热痰如稠黄胶与下顶方药仍灸大顀风门肺俞三处
　　半夏【一两】白术【七钱】茯苓【六钱】黄芩　陈皮　桔梗　枳殻　石膏【煅各半两】僵蚕【炒二钱半】五味子【一钱半】
　　右用神麯糊丸姜汤下三十丸先与三抝汤加黄芩白术二贴夜与小胃丹十丸以搅其痰
　　肾气八味丸【见虚损】生料鹿葺丸【见溲血】
　　大兎丝子丸【和剂】　治肾气虚损五劳七伤脚膝酸疼面色黧黒目耳鸣心忡气短时有盗汗小便滑数兎丝子【净洗酒浸】泽泻　鹿茸【去毛酥炙】石龙芮【去土】肉桂【去麄皮】附子【炮去皮各一两】石斛【去根】熟干地黄　白茯苓【去皮】牛膝【酒浸一宿焙干】续断　山茱萸【去核】肉苁蓉【酒浸切焙】防风【去芦】杜仲【去麄皮炒去丝】补骨脂【去毛酒炒】荜澄茄　沉香　巴防【去心】茴香【炒各三两】五味子　桑螵蛸【酒浸炒】覆盆子【去枝叶萼】芎防【各半两】
　　右为细末酒煑面糊丸如桐子大毎服二十丸空心温酒盐汤任下
　　时行三苏饮【见发热】
　　干咳嗽丹溪云干咳嗽极难治此系火郁之证乃痰郁其火邪在中用苦桔梗以开之下用补隂降火之剂不已即成劳倒仓法好此得志者有之宜用补隂方四物汤加竹沥炒檗之类
　　海藏云甘桔汤此仲景少隂咽痛药也孙真人治肺痈吐脓血用生甘草加减二十余条【甘桔汤方用桔梗三两甘草一两白术煎服】
　　欬逆气者加陈皮　欬嗽者加贝母知母　欬发渴者加五味子　吐脓血者加紫苑　肺痰者加阿胶靣目肿者加茯苓　呕者加生姜半夏　少气者
　　加人参麦门冬　肤痛者加黄茋　目赤者加栀子黄连　咽痛者加防粘子竹茹　声不出者加半夏桂枝　疫毒头肿者加防粘子大黄芒硝　胸痛膈不利者加枳殻　心胸痞者加枳实　不得眠者加栀子　发狂者加防风荆芥　酒毒者加葛根陈皮
　　一中年妇人干咳寸脉滑动似荳状余皆散大不浮左大于右毎五更心躁热有汗但怒气则甚与桔梗不开诸药不效遂以石膏香附为君芩连青黛门冬蒌陈皮炒檗归桔为臣五味子砂仁川芎紫苑佐之凡二十余贴而安
　　喉中有声射干麻黄汤【仲景】
　　射干　细辛　紫苑　欵冬花【各三两】麻黄　生姜【各四两】五味子　半夏【各半升】大枣【七枚】
　　水一斗二升先煑麻黄两沸去上沫纳诸药煑取三升分温三服
　　白前汤【千金】　治欬逆上气身体浮肿短气肿满日夕倚壁不得卧喉中水鸡声
　　白前　紫苑　半夏　大防【各三两】
　　水一斗浸一宿明旦煑取三升分三服
　　清金汤　治丈夫妇人逺年近日咳嗽上气喘急喉中涎声胸满气逆坐卧不宁饮食不下
　　陈皮【去白】薏苡仁　五味子　阿胶【炒】茯苓【去皮】紫苏桑白皮　杏仁【去皮尖炒】贝母【去心】欵冬花　半夏麯
　　百合【各一钱】粟殻【蜜炒】人参　甘草【炙各半钱】
　　右作一服水二钟生姜三片枣二枚乌梅一枚煎一钟食后服
　　失音杏仁煎　治欬嗽失音不出
　　杏仁【去皮尖三两研】生姜汁　白蜜　饧糖【各一两半】桑皮贝母【去心】木通【各一两二钱半】紫苑【去土】五味子【各一两】
　　右剉碎用水三升熬至半升去滓入前杏仁等四味再熬成膏毎服一匕含化一方加欵冬花知母各一两
　　通声煎　治咳嗽气促胸中满闷语声不出
　　杏仁【一升去皮尖双仁炒另研如泥】木通　五味子　人参　桂心【去麄皮】细辛　欵冬花　菖蒲　竹茹　酥【以上各三两】白蜜　生姜汁【各一升】枣肉【二升】
　　右前八味剉如麻豆大以水五升防火煎五七沸去滓内酥蜜姜汁并枣肉再煎令稀稠得所毎服一匙用温酒一小盏化下一方无酒含咽之
　　热痰小陷胸汤【仲景】
　　黄连【一两】半夏【半升洗】括蒌实【大者一枚】
　　右以水六升先煑括蒌取三升去滓内诸药煑取二升去滓分温三服
　　青礞石丸　去痰或痞痛经络中有痰
　　青礞石【焇煅五钱】半夏【二两】风化硝【二钱】白术【一两】陈皮　茯苓【各七钱半】黄芩【半两】
　　右炒神麯姜汁糊丸
　　又方礞石丸
　　礞石【半两煅】半夏【七钱半】南星　茯苓【各五钱】风化硝【二钱】
　　右为末神麯糊丸
　　痰嗽化痰方
　　白芥子【去殻】滑石【各半两】贝母　南星【各一两】风化硝【二钱半】黄芩【酒洗一两半】
　　右为末汤浸蒸饼丸【丹溪云脇下痰非芥子不能除】
　　人参半夏丸【寳鉴】　化痰坠涎止嗽定喘疗风痰食痰一切痰涎呕吐痰厥头痛或风气偏正头痛或风壅头目昏或耳鸣鼻塞咽干胸膈不利
　　人参　茯苓【去皮】南星　薄荷【各半两】寒水石　白矾【生用】半夏　姜屑【各一两】蛤粉【二两】藿香【二钱半】
　　右为末水面糊为丸如桐子大毎服三十丸姜汤下食后日三服白汤亦得一方加黄连【半两】黄檗【二两】尤效又治酒病调和脏腑殊妙
　　人参清镇丸　治热止嗽消痰定喘
　　人参　柴胡【各一两】黄芩　半夏　甘草【炙各七钱】麦门冬　青黛【各三钱】陈皮【二钱】五味子【十三粒】
　　右为末面糊丸如桐子大毎服三十丸温白汤送下食后
　　玉液丸　治风壅化痰涎利咽膈清头目止咳嗽除烦热
　　寒水石【煅令赤出火毒水飞过三十两】半夏【汤洗焙为细末】白矾【枯研细各十两】
　　右研和匀面糊丸如桐子大毎服三十丸食后用淡生姜汤下
　　寒痰半夏温肺汤【板粹】　治心腹中脘痰水冷气心下汪洋嘈杂常多涎唾口中清水自出脇肋急胀痛不欲食此胃气虚冷所致其脉沉细迟
　　旋覆花　人参　细辛　桂心　甘草　陈皮桔梗　芍药　半夏【制各半两】赤茯苓【七钱半】
　　右防咀毎服四钱生姜三片水煎食后服
　　温中化痰丸　治停痰留饮胸膈满闷头目晕咳嗽涎唾或饮酒过多呕秽恶心
　　良姜【炒】青皮【去白】干姜【炒】陈皮【去白各五钱】
　　右为细末醋煑面糊为丸如桐子大毎服五十丸食后用米饮送下
　　风痰袪痰丸　治风痰喘嗽
　　人参【去芦】陈皮【去白】青皮【去白】茯苓【去皮】白术【煨】木香　天麻【各一两】槐角子　半夏【汤泡七次各七钱半】猪牙皂角【去皮子酥炙五钱】
　　右为细末姜汁煑面糊为丸如梧子大毎服五七十丸食后温酒送下生姜汤亦可
　　气痰星香丸　治诸气嗽生痰
　　南星　半夏【各三两用白矾一两入水同二味浸一宿】陈皮【五两米泔浸一周时去白取净三两】香附子【三两皂角水浸一周时晒干】
　　右四味俱不见火碾为细末姜汁煑面糊和丸如梧子大毎服五十丸食后淡生姜汤送下
　　湿痰白术汤　治五脏受湿咳嗽痰多上气喘急身体重痛脉濡细
　　白术【三钱】白茯苓【去皮】半夏【汤泡七次】橘红【各二钱】五味子甘草【炙各一钱】
　　右作一服用水二钟生姜五片煎至一钟不拘时服
　　麻黄汤　治肺脏发欬欬而喘急有声甚则唾血
　　麻黄【三钱】桂枝【二钱】甘草【一钱】杏仁【二十粘】
　　右水煎服
　　桔梗汤　治心脏发咳咳而喉中如梗状甚则咽肿喉痹
　　苦桔梗【三钱】甘草【六钱】
　　右水煎服
　　小柴胡汤【见徃来寒热】
　　升麻汤　治肺脏发欬欬而右脇下痛痛引肩背甚则不可以动
　　升麻　白芍药　甘草【各二钱】葛根【三钱】
　　右水煎服
　　麻黄附子细辛汤　治肾脏发欬欬则腰背相引而痛甚则欬涎又治寒邪犯齿致脑齿痛宜急用之缓则不救
　　麻黄　细辛【各二钱】附子【一钱】
　　右水煎服
　　乌梅丸　治胃腑发欬欬而呕呕甚则长虫出
　　乌梅【三十枚】细辛　附子　桂枝　人参　黄檗【各六钱】干姜【一两】黄连【一两五钱】当归　蜀椒【各四两】
　　右为末先用酒浸乌梅一枚去核蒸之与米饭捣如泥为丸桐子大毎服三十丸白汤下
　　黄芩半夏生姜汤　治胆腑发欬呕苦水如胆汁
　　黄芩【炒】生姜【各三钱】甘草【炙】半夏【各二钱】
　　右姜水煎服
　　赤石脂禹余粮汤　治大肠腑发欬欬而遗矢
　　赤石脂　禹余粮【各二两并打碎】
　　右水煎服
　　芍药甘草汤　治小肠腑发咳咳而失气
　　芍药　甘草【炙各四钱】
　　右水煎服
　　茯苓甘草汤　治膀胱腑发欬欬而遗溺
　　茯苓【二钱】桂枝【二钱五分】生姜【五大片】炙甘草【一钱】
　　右水煎服
　　钱氏异功散　治乆咳不已或腹痛少食靣肿气逆又治脾胃虚弱饮食少思等证
　　人参　茯苓　白术　甘草　陈皮【各等分】
　　右毎服三五钱姜枣水煎服
　　肺痿人参养肺汤治肺痿咳嗽有痿午后热并声嘶者人参【去芦】阿胶【蛤粉炒】贝母　杏仁【炒】桔梗　茯苓桑皮　枳实　甘草【已上各一钱】柴胡【二钱】五味子【半钱】
</div>
    <div class="pagination">
<a href="证治准绳_page33.html">上一页</a><span>...</span><a href="证治准绳_page29.html">29</a><a href="证治准绳_page30.html">30</a><a href="证治准绳_page31.html">31</a><a href="证治准绳_page32.html">32</a><a href="证治准绳_page33.html">33</a><span class="current-page">34</span><a href="证治准绳_page35.html">35</a><a href="证治准绳_page36.html">36</a><a href="证治准绳_page37.html">37</a><a href="证治准绳_page38.html">38</a><a href="证治准绳_page39.html">39</a><span>...</span><a href="证治准绳_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
