<!DOCTYPE html>
<html>
<head>
    <meta charset="UTF-8">
    <title>串雅内外编 - 第 1 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>串雅内外编 - 第 1 页/共 39 页</h1>
    <div class="content">

　　串雅内外编 清 赵学敏

　　串雅内编

　　绪论

　　负笈行医，周游四方，俗呼为走方。其术肇于扁鹊，华佗继之。故其所传诸法与国医少异：治外以针刺蒸灸胜；治内以顶、串、禁、截胜。取其速验，不计万全也。

　　手所持器以铁为之，形如环盂，虚其中，置铁丸，周转摇之，名曰虎刺。乃始于李次口。

　　次口，走医也。常行深山，有虎啮刺于口，求李拔之。次口置此器于虎口，为拔其刺。后其术大行，名闻江湖。祖其术者率持此以为识，即名虎刺云（三才藻异作虎撑）。

　　手所持药囊曰无且囊，云秦无且所用者。针曰铍针。有小袋曰罗星袋。有小尺曰分脉尺。

　　有药点之镜曰语魅。有马口铁小筒，用以取牙，曰折脆。所作伪药皆曰何兼。市草药曰夹草。

　　持竿布，卖膏药，曰货软。作道妆僧服曰游方。用针曰挑红。用刀曰放红。撮痧曰标印。艾火曰秉离。水调曰填冷。与人治病曰打桩。两人合治曰拢工。共分酬金曰破洞。赚人财帛曰捞爪。脱险曰出洞。如此之类不能悉载，略举一、二焉。

　　走医有三字诀：一曰贱，药物不取贵也；二曰验，以下咽即能去病也；三曰便，山林僻邑仓卒即有。能守三字之要者，便是此中之杰出者矣。

　　走医有四验，以坚信流俗：一取牙；二点痣；三去翳；四捉虫。四者皆凭药力。手法有四要：用针要知补泻；推拿要识虚实；揉拉在缓而不痛；钳取在速而不乱。志欲敖，礼欲恭，语药上行者曰顶，下行者曰串，故顶药多吐，串药多泻。顶、串而外，则曰截。截，绝也，使其病截然而止。按此即古汗、吐、下三法也。然有顶中之串，串中之顶，妙用如神，则又不可以常格论也。

　　药有常用之品，有常弃之品，走医皆收之。病有常见之症，有罕见之症，走医皆习之。

　　故有二难，曰：用药难；识症难。非通乎阴阳，察乎微妙，安能使沉 顿起，名医拱手？谁谓小道不有可观者欤！然今之煦煦然唯利是求、言伪而辩者，开方则笔似悬槌，临症则目如枯炭，直谓之医奴可耳，此走医之罪人也。

　　药有异性，不必医皆知之，而走医不可不知。脉有奇经，不必医尽知之，而走医不可不知。用奇乘间，一时之快捷方式也；得心应手，平日之功用也。古人出则行道，入则读书。盖医学通乎性命，知医则知立命。而一切 戾不能中之，可以却病延年。否则己身之厄不能免，又焉能救人之危耶！医本期于济世，能治则治之，不必存贪得之心。近率以医为行业，谓求富者莫如医之一途。于是，朋党角立，趋利若 ，入主出奴，各成门户。在延医者每以病试医，在为医者又以药试病，彼此茫然，迄无成效。幸而偶中，则伪窃标榜。走医之术类聚既非，乡里论道罕见精微，惟各挟一长以遨游逐食，忌则相贼，合则相呼，如雀隼之交，欢屈莫定。有如此者，勿药有最验者曰丹头，即劫剂是也，病除后必不可再用。走医多挟此以博效，人每诧为神奇。病后再求余药，则授以丸药，谓可除余疾也。不知此即药肆中所弃之根渣，不论寒、热、温医者意也，用药不如用意，治有未效，必以意求。苟意入元微，自理有洞解，然后用药无不验。今则每恃祖方为长技，用而偶验，则留根不除，俟再发而再获也。用而不验，则率用猛毒之药以攻之，所谓下杀手也。在实症或间有转机，而虚损之人不且立毙者乎？不知全在平日用心之讲求也。若终岁群居科诨，入市招摇，贪饕沉凶，不知潜心理道者，勿读吾书。

　　截法中有点金药、拦江网、八面锋。如鲫鱼霜、中分散、截骨、移毒皆点金药也。黄鹤丹、青囊丸皆拦江网也。兑金、鲤鲮皆八面锋也。俱不可不知。

　　走医于内科有变病法，如药脾丸中之用木瓜露以闭溺窍；掩月散中之用鲤脊鳞以遮瞳神；取贝母中之丹龙睛以弛髓脉；剔刺 中之连环骨以缩骨筋。外科则用白朱砂以种毒，蛇蕈灰以种疮，即九种十三根之类。更有合扁豆膏以留疟，曼陀酒以留癫，甚则醉兽散之可以病牛马，金针丸之可以困花木，种种不仁，愈降愈甚，良由操技不精，欲借此遂其罔利之心耳。

　　此书虽尽删其法，而不能尽绝其传也。故述其大概，使后来者知所免焉。

　　以上十二条从丁氏八千卷楼所藏抄本补入。所论确有见地，且举其弊而胪列之，足为殷鉴，

　　串雅内编

　　凡例

　　一、是编写内外二种，首列其要，次及其余。合之则诸法毕备，分之仍各有妙用，弃俗从雅，庶览者得有流别，知所先后，则近道矣。

　　一、医分必分症类次，兹则从法集方。有一病而诸门俱入者，以其各有治法，故不以类聚，不欲紊其成法也。

　　一、柏云手抄有《市语宗派神用运技》一卷，言多不经，启后人渔利之私，急为芟削，间采一、二入《绪论》中，以广见闻。

　　一、顶、串、截为走医三大法，以譬三才也。未流辄妄定成数，有九顶、十三串、七十二截等目，每自夸于人，辄曰：某某得几顶、几串、几截，其法甚秘，云罕有全知者。不知以类统计，宁止区区者。余因尽发其秘，非欲矜己之长，良由济世一端，多多益善也。外有九种、十三根等法，能拔骨髓诸毒，然不肖疡科，每窃以取利，种毒留根，变小成大，实则为利浅而受害深，宁弃而不录。

　　一、禁法之大莫如水法，次则祝由，兹录其小者，绝扰屏嚣，均无妨于大雅。其有近于巫、觋所为者，概在所摈。

　　一、方用单行奏功最捷，药有制品取效更神，针灸辅药力所不及也。故列药外百物，又推恩所宜及也。故列医外奇病所以毕其法，药戏所以备其趣，皆以神妙用而奏厥功也，因并存之。

　　一、药品尚真，奚录伪焉？曰：所以着奸也！知其术，始不受其愚，而作伪者更无以巧取浓利，殆犹删诗不去郑、卫之意。矧其中有可用者，若假象皮膏之收口，假乳香之定痛，着效更捷子真，亦方术所不废也。至若蒙汗、麻沸等方，予皆有之，而不备录者，恐易以启奸，且一、取虫为走医第一要法，而选元尤有起死回生之术。无此二门，则无由见神，故兼存不废。

　　一、是书初着，尚有灵穴经、奇脉经、灵草经、识症论、变症论及阳取、阴取、隔二、隔三诸法，当另为一编以问世。

　　一、是书采录得于柏云手抄者十之三，《百草镜》、《救生海》者十之三，《养素园》及《江闽方本》者十之三，其一则传于世医者，悉汇而成帙。盖筌蹄由始例得并志焉。

　　一、丸散云刀圭者，分方寸匕之一准，如梧桐子大也。方寸匕者，作匕正方一寸，抄散取不落为度。五匕者，即今五铢钱边五字者，抄之不落为度。一撮者，四刀圭也（匕即匙也）。

　　按恕轩先生原订有内、外二编，凡例所论，总内、外而言之。兹所刊者，惟内编四卷。如水法、祝由、药外、医外、药戏、取虫、选元诸条皆内编所不载。今年正月，从越中藏书家觅得外编，如获拱宝。匆次不暇细校，录付仍嘱吴君平格补注，行将以次开雕，以公同好。

　　光绪庚寅五月望迈孙识。

　　串雅内编

　　原序

　　《周礼》分医为四：有食医、疾医、疡医、兽医；后乃有十三科，而未闻有“走方”之名也。《物原》记岐黄以来有针灸，厥后巫彭制药丸，伊芳尹创煎药，而未闻有“禁、截”诸法也。晋王叔和纂《脉经》，叙阴阳、内外，辨部候、经络、脏腑之病为最详。金张子和以汗、下、吐三法，风、寒、暑、湿、火、燥六门为医之关键，终未闻有“顶、串”诸名也。有之，自草泽医始，世所谓“走方”是也。人每贱薄之，谓其游食江湖，货药吮舐，迹类丐；挟技劫病，贪利恣睢，心又类盗；剽窃医绪，倡为诡异；败草毒剂，悉曰仙遗；刳涤魇迷，诧为神授。轻浅之症，或可贪天；沉痼之疾，乌能起废？虽然，诚有是焉，亦不可概论也。为问今之乘华轩、繁徒卫者，胥能识症、知脉、辨药，通其玄妙者乎？俨然峨高冠，窃虚誉矣！今之游权门、食浓俸者，胥能决生死、达内外、定方剂十全无失者乎？俨然踞高座、侈功德矣！是知笑之为笑，而不知非笑之为笑也。

　　予幼嗜岐黄家言，读书自《灵》、《素》、《难经》而下，旁及《道藏》、石室；考穴自《铜人内景图》而下，更及《太素》、《奇经》；《伤寒》则仲景之外，遍及《金 》、《木索》；《本草》则《纲目》之外，远及《海录》、《丹房》。有得，辄抄撮忘倦，不自知结习至此，老而靡倦。然闻走方医中有顶、串诸术，操技最神，而奏效甚捷。其徒侣多动色相戒，秘不轻授。

　　诘其所习，大率知其所以，而不知其所以然，鲜有贯通者。以故欲宏览而无有宗子柏云者，挟是术遍游南北，远近震其名，今且老矣。戊寅航海归，过予谈艺。质其道颇有奥理，不悖于古，而利于今，与寻常摇铃求售者迥异。顾其方，旁涉玄禁，琐及游戏，不免夸新斗异，为国医所不道。因录其所授，重加芟订，存其可济于世者，部居别白，都成一编，名之曰《串雅》。使后之习是术者，不致为庸俗所诋毁，殆亦柏云所心许焉。昔欧阳子暴利几绝，乞药于牛医。李防御治嗽得官，传方于下走，谁谓小道不有可观者欤？亦视其人之善用斯术否也。

　　串雅内编

　　重校刊串雅内编小引

　　医学渊源古帝，其书满家。经方脉论，各有专门。彪炳后先，几于充栋。独走方铃医自为一科。习是技者，师师口授， 法相承。大率剽窃前贤绪论，以自为盈缩，或夸神授，或诧僧传。方则多本古人，又不能尽通古人之意，故自古无专书，人亦以卖艺者流薄之。其徒众辄挟此訾食江湖，秘其主使方剂，互为标揭。而乡僻城市随遇疗治亦往往奇验，比之世为名医吝骄自大之辈似又胜之。尝读仓公传及六朝褚生列传，与近代苏、沈所纪，见证处方亦都暗合，可见铃串流传远有端绪，抑亦画山水者，同能不如独胜欤！同里赵恕轩先生纂《串雅》一书，盖尝遇铃医之贤者，不私所得，悉以授之。先生删其眩异繁缛，参与秘笈所藏，归之雅正，勒为成书，其用心亦孔浓矣！咸丰初，为余杭某君刊行，未及流布，遽毁于庚辛之难，人间仅有存者。

　　徐侍郎颂阁先生乙酉春来杭州，从丁氏八千卷楼假归，录付以去。濒行属余刊印，以公同好。因乞吴君平格（庚生）补注，条系于后。平格邃于医，其所注悉有根据，足以增益是书。若

　　光绪庚寅仲夏仁和许增迈孙识。

　　串雅内编 卷一

　　截药总治门

　　香附一斤，黄连半斤，洗晒为末，水糊丸如梧子大。如外感葱姜汤下；内伤米汤下；气病木香汤下，或沉香或木香随时酌用；血病酒下；痰病姜汤下；火病白滚水下；余可类推。

　　串雅内编 卷一

　　截药总治门

　　香附略炒一斤，乌药略泡五两三钱，为末，水醋煮曲糊为丸。随症用引，如头痛茶下；痰气姜汤下；血病酒下之类。

　　飞霞子韩 ，昔游方外治百病，男用黄鹤丹，女用青囊丸，此二方乃游方之祖方也。

</div>
    <div class="pagination">
<span class="current-page">1</span><a href="串雅内外编_page2.html">2</a><a href="串雅内外编_page3.html">3</a><a href="串雅内外编_page4.html">4</a><a href="串雅内外编_page5.html">5</a><a href="串雅内外编_page6.html">6</a><span>...</span><a href="串雅内外编_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
