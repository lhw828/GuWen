<!DOCTYPE html>
<html>
<head>
    <meta charset="UTF-8">
    <title>外台秘要 - 第 308 页/共 398 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要 - 第 308 页/共 398 页</h1>
    <div class="content">　　崔氏烧甲煎香泽合口脂方。

　　兰泽香（半斤） 零陵香（一斤） 甘松香（五两） 吴藿香（六两） 新压乌麻油（一升）

　　上五味并大斤两，拣择精细，暖水净洗，以酒水渍使调匀，经一日一夜，并着铜铛中，缓火煮之经一宿，通前满两日两宿，唯须缓火煎讫，漉去香滓，澄取清以绵滤 讫，纳着瓷坩中，勿令香气泄出，封闭使如法。

　　沉香（一斤） 丁香 甲香（各一两） 麝香 薰陆香 艾纳（各半小两） 白胶香 苏合香（各一两）

　　上八味并大斤两，令别捣如麻子大，先炼白蜜，去上沫尽，即取沉香等于漆盘中和之，使调匀，若香干，取前件香泽和，使匀散，纳着瓷器中使实，看瓶大小，取香多少，别以绵裹，以塞瓶口，缓急量之，仍用青竹篾三条HT 之，即覆瓶口于前件所烧香泽瓶口上，仍使两处，然后以麻捣泥瓶口边，浓三寸，盛香瓶上亦令遍浓一寸，以炭火绕瓶四边缓炙，使薄干，然后始用糠火，马粪火亦佳，烧经三宿四日，勿得断火看之必使调匀，不得有多少之处，香汁即下不匀，三宿四日烧讫，即住火，其香泽火伤多即焦，令带少生气佳，仍停经两日，使香饼冷讫，然始开其上瓶 除却，更取别瓶，纳一分香于瓶中烧之，一依前法，若无别瓶，还取旧瓶亦得，其三分者香并烧讫，未得即开，仍经三日三夜，停除火讫，又经两日，其甲煎成讫，澄清斟量取依色铸泻，其沉香少即少着香泽，只一遍烧上香瓶，亦得好味五升，铜铛一口，铜钵一口，黄蜡一大斤，上件蜡置于铛中缓火煎之，使沫销尽，然后倾钵中，停经少时，使蜡冷凝，还取其蜡依前销之，即择紫草一大斤，用长竹着挟取一握，置于蜡中煎，取紫色，然后擢出，更着一握紫草，以此为度，煎紫草尽一斤，蜡色即足，若作紫口脂，不加余色，若造肉色口脂，着黄蜡紫蜡各少许，若朱色口脂，凡一两蜡色中，和两大豆许朱砂即得，但捣前件三色口脂法，一两色蜡中，着半合甲煎相和，着头点置竹上看坚柔得所，泻着竹又煎甲煎，先须造香油方。

　　零陵香 藿香（各一两并锉之以酒拌微湿用绵裹内乌麻生油二升缓火一宿绞去滓将油安三升瓶中掘地作坑埋瓶于中瓶口向地面平） 沉香（一斤） 小甲香（八两） 麝香（三两） 苏合香（一两）

　　上六味，并捣如大豆粒，以蜜拌纳一小角瓶中，用竹篾封其口，勿令香漏，将此角瓶倒捶土中瓶口内，以纸泥泥两瓶界面处，不令土入，用泥泥香瓶上浓六七分，用糠火一石烧上瓶，其火微微不得烈，使糠尽，煎乃成矣。（并出第九卷中）

　　古今录验甲煎方。

　　沉香 甲香（各五两） 檀香（半两） 麝香（一分） 香附子 甘松香 苏合香 白胶香（各二两）

　　上八味捣碎，以蜜和，纳小瓷瓶中令满，绵幕口，以竹篾十字络之，又生麻油二升，零陵香一分半，藿香二分，茅香二分，又相和水一升，渍香一宿，着油内，微火上煎之半日许，泽成去滓，别一瓷瓶中盛，将小香瓶覆着口，入下瓶口中，以麻泥封，并泥瓶浓五分，埋土中，口与地平，泥上瓶讫，以糠火微微半日许着瓶上放火烧之，欲尽糠，勿令绝，三日三夜煎成，停二日许得冷，取泽用之，云停二十日转好，云烧不熟即不香，须熟烧，此方妙。

　　又方蜡 蜜（各十两） 紫草（一两半）

　　上三味和蜡煎令调，紫草和朱砂并泽泻筒中。

　　蔡尼甲煎方。

　　沉香（六两） 丁香 KT 香（四两） 枫香 青木香（各二两） 麝香（一具） 大枣（十枚）

　　肉甲香（三两）

　　上八味锉，以蜜一合和拌，着坩内，绵裹竹篾络之，油六升，零陵香四两，甘松香二两，绵裹，着油中煎之，缓火可四五沸即止，去香草，着坩中埋，退场门，将小香坩合大坩，湿纸缠口，泥封可七分，须多着火，从旦至午即须缓火，至四更即去火，至明待冷发看，成甲煎矣。

　　卷第三十二

　　造胭脂法一首

　　崔氏造胭脂法。

　　准紫 （一斤别捣） 白皮（八钱别捣碎） 胡桐泪（半两） 波斯白石蜜（两 ）

　　上四味，于铜铁铛器中着水八升，急火煮水令鱼眼沸，纳紫 ，又沸纳白皮讫，搅令调，又沸内胡桐泪及石蜜， 经十余沸，紫 并沉向下，即熟，以生绢滤之，渐渐浸叠絮上，好净绵亦得，其番饼小大随情，每浸讫，以竹夹如干脯猎于炭火上炙之燥，复更浸，浸经六七遍即成，若得十遍以上，益浓美好。（出第九卷中）

　　卷第三十二

　　造水银霜法二首

　　千金翼飞水银霜法。

　　水银（一斤） 朴硝（八两） 大醋（半升） 黄矾（十两） 锡（二十两成炼三遍者）

　　玄精（六两） 盐花（三斤）

　　上七味，先炼锡讫，又温水银令热，乃 锡中，又捣玄精黄矾令细，以绢下之，又捣锡令碎，以盐花并玄精等合和，以醋拌令湿，以盐花一斤藉底，乃布药令平以朴硝盖上讫，以盆盖合，以盐灰为泥泥缝际，干之，微火三日，武火四日，凡七日，去火一日开之，扫取极须勤，心守勿使须臾间解慢，则大失矣。（出第五卷中）

　　崔氏造水银霜法。

　　水银 石硫黄 伏龙肝（各十两细研） 盐花（一两盐末是也）

　　上四味，以水银别铛熬，石硫黄碎如豆，并别铛熬之，良久水银当热，石硫黄硝成水，即并于一铛中和之，宜急倾并，并不急，即两物不相入，并讫，下火急搅，不得停手，若停手，即水银别在一边，石硫黄如灰死，亦别在一处，搅之良久，硫黄成灰，不见水银，即与伏龙肝和搅令调，并和盐末搅之令相得，别取盐末罗于铛中，令遍底浓一分许，乃罗硫黄伏龙肝盐末等于铛中，如覆蒸饼，勿令全遍底，罗讫，乃更别罗盐末覆之，亦浓一分许，即以盆覆铛，以灰盐和土作泥，涂其缝，勿令干裂，裂即涂之，唯令勿泄炭火气，飞之一复时开之，用火先缓后急，开讫，以老鸡羽扫取，皆在盆上，凡一转后，即分旧土为四分，以一分和成霜，研之令调，又加二两盐末，准前法飞之讫，弃其土，又以余一分土和飞之，四分凡得四转，及初飞与五转，每一转则弃其土，五转而土尽矣，若须多转，更用新土，依前法飞之，七转而可用之。（出第九卷中）

　　卷第三十二

　　鹿角桃花粉方二首

　　崔氏鹿角粉方。

　　取角三四寸截之，乃向炊灶底烧一遍，去中心虚恶者，并除黑皮讫，捣作末，以绢筛下，水和，帛练四五重，置角末于中，绞作团，大小任意，于炭火中熟烧，即将出火令冷，又碎作末，还以水和，更以帛练四五重绞作团，如此四五遍烧捣碎，皆用水和，以后更三遍用牛乳和，烧捣一依前法，更捣碎，于瓷器中用玉锤研作末，将和桃花粉佳。

　　又桃花粉方。

　　光明砂 雄黄 熏黄（并研末） 真珠末 鹰粪 珊瑚 云母粉 麝香（用当门子）

　　鹿角粉（无问多少各等分）

　　上九味研，以细为佳，就中鹿角粉多少许无妨。

　　卷第三十二

　　薰衣湿香方五首

　　千金湿香方。

　　沉香（三分） 零陵香 KT 香 麝香（各六分） 薰陆香（一分） 丁子香（二分）

　　甲香（半分以水洗熬） 甘松香（二分） 檀香（一分） 藿香（二分）

　　上十味粗捣下筛，蜜和，瓦烧之，为湿香熏衣。（出第六卷中）

　　千金翼熏衣湿香方。

　　薰陆香（八两） 詹糖香（五两） 览探 藿香（各三两） 甲香（二两） 青桂皮（五两）

　　上六味，先取硬者粘湿难碎者，各别捣或细切 咀，使如黍粟，然后二薄布于盘上，自余别捣，亦别于其上有顷筛下者，以纱不得太细，别煎蜜，就盘上以手搜搦令匀，后乃捣之，燥湿必须调适，不得过度，太燥则难丸太湿则难烧，易尽则香气不发，难尽则烟多，烟多则唯有焦臭，无复芬芳，是故香须粗细燥湿合度，蜜与香相称，火又须微，使香与绿烟共尽。（出第五卷中）

　　备急六味熏衣香方。

　　沉香 麝香（一两） 苏合香（一两半） 丁香（二两） 甲香（一两酒洗蜜涂微炙） 白胶香（一两）

　　上六味药，捣沉香令碎如大豆粒，丁香亦捣余香讫蜜丸烧之，若薰衣，加艾纳香半两佳。

</div>
    <div class="pagination">
<a href="外台秘要_page307.html">上一页</a><span>...</span><a href="外台秘要_page303.html">303</a><a href="外台秘要_page304.html">304</a><a href="外台秘要_page305.html">305</a><a href="外台秘要_page306.html">306</a><a href="外台秘要_page307.html">307</a><span class="current-page">308</span><a href="外台秘要_page309.html">309</a><a href="外台秘要_page310.html">310</a><a href="外台秘要_page311.html">311</a><a href="外台秘要_page312.html">312</a><a href="外台秘要_page313.html">313</a><span>...</span><a href="外台秘要_page309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
