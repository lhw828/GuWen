<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 177 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 177 页/共 249 页</h1>
    <div class="content">髓素有脚弱病尤忌之一啖令人终身不愈小儿食之三岁不能行
卷之四十菜部下品
菜之草
毒 丛生
马芹子主心腹胀满下气消食（名医所录）【名】茭 牛蕲 马蕲子【苗】（唐本注云）苗
似
鬼针 菜辈花青白色如芹花子黄黑色似防风子而匾大尔雅云茭牛蕲释曰似芹可食者也其叶但
锐子可调味用之香似橘叶而无苦味亦入药用惟根叶不堪食也【地】（唐本注云）生水泽旁【时】
（生）春生苗（采）秋取实【收】曝干【用】子【色】黄黑【味】甘【性】温【气】气之浓
者阳
也【臭】香【治】（疗）（日华子云）治卒心痛炒食令人得睡【合治】作末合醋服除卒心痛
卷之四十菜部下品
菜之草
无毒 丛生
芸台主风游丹肿乳痈（名医所录）【苗】（唐本注云）此人间所啖菜也（衍义曰）芸台不
堪香
经冬根不死辟蠹于诸菜中亦不甚佳○谨按埤雅云芸台香草也仲冬之日始生类豌豆而作丛又似
苜蓿叶似雅蒿极芬香可食秋后叶间微白如粉经冬根亦不死故淮南子云芸草死而复生是也采之
着于衣书可以辟蠹在汉时种于兰台藏书之府今南人采置席下亦可以去蚤虱又谓七里香也
【地】旧不着所出州土今在处有之【时】（生）春生苗（采）夏秋取【收】阴干【用】叶及
实【味】
辛【性】温散【气】气之浓者阳也【臭】香【治】（疗）（唐本注云）芸台破症瘕结血（日华
子
云）治产后血风及瘀血（陈藏器云）破血产妇宜食之○子压油敷头令头发长黑○叶捣敷赤游
疹
【禁】春勿食能发膝痼疾久食极损伤气若先患腰脚病不可多食及发口疮齿痛又能生腹中诸虫
患狐臭人不宜食
卷之四十菜部下品
菜之草
微毒 丛生
菠 利五脏通肠胃热解酒毒服丹石人食之佳北人食肉面即平南人食鱼鳖水米即冷不可多
食冷大小肠久食令人脚弱不能行发腰痛不与蛆鱼同食发霍乱吐泻（名医所录）【名】赤根菜
【苗】刘禹锡嘉话录云菠 本西国中有自彼将其子来如苜蓿葡萄因张骞而至也本是颇陵国将
来语讹尔时多不知也今据圃人播子于畦其叶渐长繁茂而有三尖者名为火焰菠 根叶柔嫩作茹
食之甘美至六七月茎高二三尺作荚生子颇类蒺藜子其根色赤故北人呼为赤根菜也【时】（生）
秋初生苗（采）九月十月取【用】茎叶【色】青绿【味】甘【性】冷【气】气之薄者阳中之
阴
卷之四十菜部下品
菜之草
无毒 丛生
苦 治面目黄强力止困敷蛇虫咬又汁敷疔肿即根出蚕蛾出时切不可取拗令蛾子青烂蚕妇
亦忌食野苦 五六回拗后味甘滑于家苦 甚佳（名医所录）【名】天净菜【苗】谨按春生苗
摘
其叶有白汁出人多采以生啖之亦可蒸作茹若远行人马皆可食也【地】处处有之【时】（生）
春
生苗（采）夏月取【用】茎叶【色】绿【味】苦【性】冷【气】气薄味浓阴也【臭】腥
卷之四十菜部下品
菜之草

无毒微毒 海生
鹿角菜下热风气疗小儿骨蒸热劳丈夫不可久食发痼疾损经络血气令人脚冷痹损腰肾少颜
色服丹石人食之下石力也（名医所录）【苗】谨按鹿角菜茎长二三寸红紫色生海中石上其茎
中
空而多岐形类鹿角故以名之海人采鬻以作蔬茹今笔家煮以制笔盖取其粘滑而不散乱也【地】
（
咸【
性】大寒【气】味浓于气阴也【臭】腥【解】面热
卷之四十菜部下品
菜之草
微毒 丛生
补中下气理脾气去头风利五脏冷气不可多食动气先患腹冷食必破腹○茎灰淋汁洗衣
白如玉色（名医所录）【苗】谨按圃人春间以子水浸数日俟其萌动播种于畦苗叶渐高尺许至
夏
繁茂抽茎着碎黄花于其端作荚生子刈其茎烧灰淋汁浣衣大能去油垢也【地】旧不着所出州土
今在处有之【时】（生）春生苗（采）春夏取【用】茎叶【色】青绿【味】甘【性】平【气】
气
之薄者阳中之阴【臭】腥
卷之四十菜部下品
菜之草
无毒 植生
东风菜主风毒壅热头疼目眩肝热眼赤（名医所录）【苗】（图经曰）茎高二三尺叶似杏叶
而
长极浓软上有细毛先春而生故有东风之号堪入羹 及煮食之甚美【地】（图经曰）生岭南平
泽
【时】（生）先春生苗（采）春夏取【色】青绿【味】甘【性】寒缓【气】气之薄者阳中之
阴【臭】
腥
卷之四十菜部下品
菜之走
无毒 蔓生
雍菜主解葛毒煮食之亦生捣服之（名医所录）【苗】（图经曰）岭南种之蔓生花白堪为菜
云
南人先食雍菜后食野葛二物相伏自然无苦又取汁滴野葛苗当时烟死其相杀如此张司空云魏武
帝啖野葛至一尺应是先食此菜也【地】（图经曰）生岭南【时】（生）春生苗（采）无时【色】
绿
【味】甘【性】平缓【气】气之薄者阳中之阴【臭】朽【制】生捣或煮汁饮之
卷之四十菜部下品
菜之草
有小毒 丛生
玉簪花根捣汁疗诸骨鲠（今补）【名】白鹤花【苗】谨按此即白鹤花也苗高尺余叶生茎
端
淡绿色六七月抽茎分岐生数蕊长二三寸清香莹白形如冠簪故名玉簪花也未开时采以拖面煎食
肥滑香美至秋作荚四瓣如马蔺子其实若榆钱而狭长也一种茎叶花蕊与此无别但短小深绿色而
花紫嗅之似有恶气殊不堪食谓之紫鹤人亦呼为紫玉簪也八月作角如桑螵蛸有六瓣子亦若榆钱
而黑亮如漆患骨鲠者取其根捣汁以苇筒吸入喉内有效吸时慎勿着牙犯之则酥落无紫者以白者
代之亦可【地】处处有之【时】（生）春生苗（采）不拘时取根【用】根【色】白【味】微
苦【性】
寒【气】味浓于气阴也【制】去土捣汁用【禁】凡服勿犯牙齿
卷之四十
一种陈藏器余
</div>
    <div class="pagination">
<a href="本草品汇精要_page176.html">上一页</a><span>...</span><a href="本草品汇精要_page172.html">172</a><a href="本草品汇精要_page173.html">173</a><a href="本草品汇精要_page174.html">174</a><a href="本草品汇精要_page175.html">175</a><a href="本草品汇精要_page176.html">176</a><span class="current-page">177</span><a href="本草品汇精要_page178.html">178</a><a href="本草品汇精要_page179.html">179</a><a href="本草品汇精要_page180.html">180</a><a href="本草品汇精要_page181.html">181</a><a href="本草品汇精要_page182.html">182</a><span>...</span><a href="本草品汇精要_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
