<!DOCTYPE html>
<html>
<head>
    <meta charset="UTF-8">
    <title>圣济总录 - 第 302 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 302 页/共 447 页</h1>
    <div class="content">　　治牡痔、肛生鼠乳，成疮痛甚。鲮鲤甲散方鲮鲤甲（炙焦二两） 麝香（一分）上二味，捣研极细，每服二钱匕，食前煎黄 汤调下。

　　治牡痔肛边生鼠乳，气壅疼痛。鳖甲散方鳖甲（去裙 醋炙三两） 槟榔（锉二两）上二味，捣罗为细散，每服二钱匕，食前粥饮调下。

　　治牡痔有头，痛楚不可忍，或有疮漏湿。天灵膏方天灵盖（酥炙） 熏陆香（各半两） 葵根 李根 葱根（各一分细锉） 麝香（一钱研）上六味，捣研为末，以猪脂或胶水调和如膏，摊故帛上贴之，日三易即瘥。

　　治牡痔有头，痛楚不可忍。当归饼方当归（四两） 杏仁（去皮尖双仁研半两） 白芷 桂（去粗皮各三分） 芸薹子（研二两）上五味，捣罗三味为末，与杏仁芸薹子和匀，以醋面调，捻作饼子如钱大坐之，药干频易，以瘥为度。

　　治牡痔，熏洗。葱桃汤方葱根 桃叶（各一握）上二味切捣，以水三升，煎数沸，去滓入盆内，乘热熏洗，日三两度。

　　治牡痔生鼠乳，肛门痒痛，触着有脓血出不绝。猪蹄灰丸方猪悬蹄壳（火焰上烧成灰研一两） 水银（三大豆许）上二味，先取水银，用蒸枣肉二枚研匀，次入蹄壳灰，拌和为丸，如鸡头实大，先以盐汤洗下部，内一丸，夜卧时再用，以瘥为度。

　　治牡痔 虫。马蹄灰方马蹄（一两烧灰研）上一味，以猪脂调和，涂绵上，纳部中，日三五易，即瘥。

　　治牡痔出脓血，疼痛不可忍。矾香膏方白矾灰（半两） 木香（炮捣末一分）上二味，用鸡子白调成膏敷之。

　　治牡痔，因醉饱筋脉横懈，肠 成痔，每下鲜血。槐子丸方槐实（微炒三两） 皮（炙焦） 当归（切焙） 附子（炮裂去皮脐） 连翘 干姜（炮） 续上八味，捣罗为末，炼蜜和丸，如梧桐子大。每服十五丸，空心米饮下，日晚再服，稍加至三十丸。

　　卷第一百四十一　痔门

　　牝痔

　　论曰牝痔者，由热居肺经，传注大肠，又大肠久虚，风热留滞，故令肛边生疮而出血也，此皆酒食过度，毒瓦斯攻注所为，故又谓之酒痔。

　　治风气稽留下部，结成牝痔，生疮下血肿痛。槟榔散方槟榔（锉炒） 瞿麦穗 泽泻（酒浸） 防己 甜葶苈（隔纸炒各半两） 本（去苗土） 滑橘皮（汤浸去上一十二味，捣罗为细散，每服二钱匕，温酒调下，不拘时候日三。

　　治牝痔下血。黄 丸方黄 （细锉） 枳实（去瓤麸炒各三两） 乌蛇（酒浸炙去皮骨） 当归（切焙） 赤石脂上六味，捣罗为细末，炼蜜丸如梧桐子大。每服二十丸，空腹酒下，日二。

　　治牝痔，肛边生疮，肿痛出血。乳香丸方乳香（研） 芫青（麸炒） 鹤虱（炒） 大黄（锉炒） 牡蛎（ 研取粉） 枳壳（去瓤麸炒）上八味，捣罗为细末，用粟米粥和丸，梧桐子大。每服十五丸，肠风下血，腊茶下，五痔，煎薤白汤下，血 ，煎铁屑汤下，空腹服。

　　治牝痔下血。黄连散方黄连（去须二两） 陈曲（一两）上二味，捣罗为细散，每服一钱匕，入蜜少许，温水调服、日三。

　　治牝痔下血不止。白矾丸方白矾（炭火烧令汁尽候冷研为末一两） 黄 （细锉） 枳实（去瓤麸炒各二两）上三味。先捣罗黄 枳实为细末，入矾末拌匀。炼蜜和丸，如梧桐子大。每服二十丸，温酒下，加至三十丸、日再。

　　治嗜欲失节，或醉饱过度，肛门肿痛，生痔下血。露蜂房煎方露蜂房 槐皮（各三两） 楝实（五十枚） 桃仁（去皮尖双仁五十枚） 白芷（二两）赤小上七味，除猪脂外锉碎，以醋半升拌一宿，先熬脂令沸，下诸药，煎候白芷赤黑色，绵绞去滓，瓷合盛，空心温酒调下一枣许大，晚再服，更以绵裹如枣核大，纳下部中，日二换即瘥。

　　治牝痔下血。艾叶散方艾叶（炒黄半两） 黄 （细锉一两半） 龙骨 地榆 枳实（去瓤麸炒） 白芍药 熟干地上七味，捣罗为细散，每服三钱匕，水一盏，煎取六分，去滓食前温服。

　　治风毒痔疮，肿痛出血，名牝痔者。乳香散方乳香 猪牙皂荚 鲮鲤甲（各一两） 箬叶（去梗头粗硬者四两） 黄牛（角尖一对可长二上六味，都入在砂罐子内盖口，盐泥固济曝干，用炭火十斤 ，候碧焰出放冷，取出细研，每服二钱匕，用胡桃肉一枚细研，以酒半盏，入药同调服，空心食前。

　　治牝痔下血不止，疼痛。椿根散方臭椿根（锉） 地榆（锉） 黄 （锉） 伏龙肝（研各一两） 当归（切焙三分）上五味，捣罗为细散，每服食前，以粥饮调下二钱匕。

　　治牝痔及一切内外痔疮，疼痛不可忍者。栝蒌麝香散方栝蒌（新黄大者一枚）上一味，以刀开下顶子，不去瓤，选不 皂荚子填满，却取开下顶子盖，别用纸筋泥固济，约三指浓，以炭火簇合烧令红，放一地坑内，出火毒一宿，取出入麝香末一钱。研令极细，入瓷合盛，每服一钱匕，米饮调下，温酒亦得，服一剂，永除根本。

　　治牝痔下血，肛边生疮。百宝丸方枳实（去瓤麸炒一两）上一味，捣罗为细末，炼蜜和丸，分作二十五丸，与后散药同服。

　　治牝痔。百宝散方皂荚（不 者四梃烧灰去皂子不用研为末入麝香半钱同研） 皂荚刺针（生杵为末）上二味，取皂荚末抄一钱匕，入皂荚刺针末半钱匕，以水一盏，同煎至七分，放温服，发痛时，嚼百宝丸一丸，以此散送下。

　　治牝痔下血，日久不止。皂荚子散方皂荚子仁（一百枚麸炒黄） 槐蛾（炙） 牛角尖屑（炒） 露蜂房（炒各一两）上四味，捣罗为细散，每服二钱匕，粥饮调下。

　　治牝痔生疮，肿痛有血。嘉谷散方陈粟米（炒焦半升）上一味为细末，每服一钱匕，空心白汤点下，次服藤子散。

　　治牝痔。藤子散方藤子（一枚） 鸡冠花（一两） 鲮鲤甲鳞（七片）上三味，都入藏瓶内，盐泥固济，留一小眼子，用炭火烧烟绝为度，入麝香少许，同研细，每服一钱匕，温酒调下，日三，不拘时候，与前药相间服。

　　治牝痔肛边生疮，下血不止。地榆汤方地榆（锉） 黄 （细锉） 枳壳（去瓤麸炒） 槟榔（锉） 当归（切焙） 黄芩（去黑心） 赤上七味，粗捣筛，每服四钱匕，以水一盏，煎取七分，去滓食前温服。

　　治牝痔生疮熏洗。谷精汤方谷精草 白矾 荆芥（穗） 臭橘（各半两）上四味同锉碎，用水三升，煎五七沸去滓，乘热先熏，候温和洗之。

　　治牝痔，淋洗。白矾汤洗方白矾（火上烧枯一两）上一味，研为末，每用半钱匕，沸汤浸，如人体温淋洗。

　　卷第一百四十二

　　脉痔

　　论曰，脉痔者，脏腑蕴积风热不得宣通也，风热之气，乘虚流注下部，故肛边生疮，痒痛血出也，盖实为痛，虚为痒。今实热乘虚下攻肛肠，故痒且痛，又脉者血之腑，得热则妄行，故血乃出也。

　　治脉痔生疮，下血痒痛。槐荚煎丸方 槐荚（一斤净洗并子烂研入水半升同研捩取汁） 白蜜（二两与槐荚汁同熬成膏）枳壳（去瓤麸炒一两） 黄 （锉） 防风（去叉各半两） 杏仁（汤去皮尖双仁麸炒研入）上七味，除前膏并杏仁外，捣罗为末，与杏仁和匀，以槐荚膏再和，杵二三百下，丸如梧桐子大，每服二十丸，清米饮下，早晚食前服。

　　治脉痔下血，大肠肿痒。大圣散方枳壳（十四枚） 胡桃（十枚） 荆芥穗 木贼（炒各一两） 延胡索（半两）上五味，将枳壳胡桃同入藏瓶内，用泥固济，烧存性，捣后三味为细末，再同研匀，每服二钱匕，米饮调下。

　　治脉痔有虫，时或痒痛，血不止。姜附汤方生姜 艾叶（各半两） 附子（炮裂去皮脐） 枳壳（去瓤麸炒各三分） 生地黄（一两半）上五味，锉如麻豆大，每服五钱匕，水一盏半，煎至一盏，去滓早晚食前温服。

　　治脉痔下部痒痛生疮、血出。阿胶汤方阿胶（炒） 艾叶 当归（切焙） 青葙子（各一两）上四味，粗捣筛，每服五钱匕，水一盏半，煎至一盏，去滓早晚食前温服。

　　治脉痔痒痛，下血不止。樗根散方樗根皮（洗切） 枳壳（去瓤麸炒各三两） 皂荚子（取仁炒二两）上三味，捣罗为散，每服二钱匕，温米饮调下，早晚食前服。

　　治脉痔肛边生疮痒痛。杀虫散方獭皮上一味，烧灰细研，空心米饮调下二钱匕，日晚再服。

　　治脉痔，下部痒痛成疮，涂痔。槐白皮膏方槐白皮（五两） 赤小豆（五合） 楝实 槐实（各五十枚） 当归（切焙三两） 白芷甘草上八味，锉细七味，先煎脂令沸，下诸药同煎，候白芷黄赤色，绵绞去滓，瓷合盛，每用涂摩疮上，日三五次。

　　治脉痔，生疮痒痛，下部如虫啮。熏痔汤方苦桃皮 李根皮 蓄 苦参（各一两）上四味锉碎，以水六升，煎至四升，去滓乘热熏洗，日三五次。

　　治脉痔，下部痒痛，四沿肿起出血。拓痔大豆帛方大豆（三升） 甘草（一两） 槐白皮（三两）上三味，除豆外，细锉，先以水一斗，入豆煎汁，至二升，去豆，次下甘草槐皮，同煎至一升，去滓，浸故帛三四重，拓下部，冷即再暖，日三五次。

　　治脉痔，下部如虫啮，纳下部。露蜂房散方露蜂房 生螺靥（各一两）上二味，烧灰细研为末，以绵裹二钱匕，纳下部中，日晚再易。

　　治脉痔有虫，或下脓血，熏痔。槐白皮汤方槐白皮（二斤）上一味细锉，以水一斗五升，煎至一斗，去滓倾盆中坐熏，冷即再暖，虫当随便利自出，更捣槐白皮末，绵裹一钱，纳下部中。

　　治脉痔，下部如虫啮，出虫方桃叶（一秤捣研）上一味，蒸令热，纳小口器中，布复熏之，虫即出。

　　治脉痔，下部如虫啮，痒痛出血。涤痔散方白矾（末半两）上一味，取小便三升，入矾末，乘热洗之。

　　治脉痔，下部如虫啮，敷痔。 皮散方皮上一味，烧灰研为末，每用少许，生油调敷之。

　　卷第一百四十二　脉痔

　　血痔

　　论曰血痔者，肺热流毒也，肺与大肠为表里，今肺脏蕴热，毒瓦斯流渗，入于大肠，血性得热则流散，故因便而肛肠重痛，清血随出也。

</div>
    <div class="pagination">
<a href="圣济总录_page301.html">上一页</a><span>...</span><a href="圣济总录_page297.html">297</a><a href="圣济总录_page298.html">298</a><a href="圣济总录_page299.html">299</a><a href="圣济总录_page300.html">300</a><a href="圣济总录_page301.html">301</a><span class="current-page">302</span><a href="圣济总录_page303.html">303</a><a href="圣济总录_page304.html">304</a><a href="圣济总录_page305.html">305</a><a href="圣济总录_page306.html">306</a><a href="圣济总录_page307.html">307</a><span>...</span><a href="圣济总录_page303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
