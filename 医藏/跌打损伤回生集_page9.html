<!DOCTYPE html>
<html>
<head>
    <meta charset="UTF-8">
    <title>跌打损伤回生集 - 第 9 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>跌打损伤回生集 - 第 9 页/共 17 页</h1>
    <div class="content">　　乳没（各五钱）血竭（二钱）归身（一两）生地（五钱）独活（五钱）木香（二钱）儿茶（一钱）鳖甲（五块）台乌（一两）共为末，每服三钱，水酒送下。

　　接骨丹

　　大土鳖（四个）地龙（红嘴的，酒炒，十条）黑猫骨（一付）台乌（八钱）红花（一钱）当归（四钱）共为末，看轻重所用，若或痛甚，加乳末为主。冬季用桃树根、苎麻根、菊花根，酒糟、老姜头烧酒炒热，搽揉患处数次，效如神。

　　水药歌

　　水药归尾槟榔青，木通红花同郁金，朱宅生地川羌芷，柏芩乳没香附心，手上桂枝细辛用，足下木膝苡米仁，上伤胸膛枳壳梗，头加川芎本身，大小二肠延胡索，小便木通加牵牛，此是秘传加减法，熟读仙方救世人。

　　新旧损伤方

　　血竭（蒸去油净，二两四钱）广木香（八钱）川郁金（八钱）龙骨（羊油酥，一两四钱）乳没（制，各一两四钱）石脂（炙，一两二钱）然铜（二两二钱）碎补（八钱）儿茶白蜡（各四钱）大土鳖（八钱）沉香（三钱）虎骨（羊油炙，二两四钱）共为细末，川三七三钱，不拘新旧损伤，用好酒服，常用神妙，每服八分，水酒化下。

　　七星丹

　　草乌（二两，甘草水后醋制）白芷（七钱，甘草水后醋制）川乌（二两，面包煨姜汁，黑豆炒）闹羊花（二两，酒）银朱（一钱）上桂（二钱）熊胆（二钱）童便酒服，每服三分。

　　碎骨丹

　　桂上虎（三钱，酒制）桂枝（八钱）醉仙桃（二两，甘草水后烧酒过） 

　　[卷一] 总论 

　　医者意也，医之深趣，不可言传，无所不治。求医者，四方云集。士大夫赏馈千金，而学此道。祖父言，偈利有利。

　　而术无穷，实足养生，岂云小补，坚是不传，实子孙之计。师已远矣，恐后有不肖者出，见利忘义，轻以授人。则口传某症用某药，其云精通，如运之掌上。以诸方名患，皆详载于后。

　　[卷一] 秘传损方药名十二咏 

　　红霞丹

　　歌曰）红霞血竭并木香，郁金龙骨乳没当，石脂然铜骨碎补，儿茶白蜡土鳖良，沉香朱砂各等分。师传口授要精详。

　　五通丸

　　（即千金子）患人须服五通丸，肠内疏时病易痊，血毒尽如流水去，庶令五脏得安全。

　　桃花散

　　（止血）：将军黄柏锻石和，兼把黄连共一锅，炒似桃花红紫色，断血伤除病自痊。

　　神圣散

　　（接骨）海鸦白芷赤翻阶（即赤芍），白芨枇杷韭菜谐，兼有叶如贵妃脸，此药神圣好安排。

　　安髓散

　　凡人髓出必须安，好把川芎白附看，白芷去芦和国老，制成香附两三般。

　　乳香寻痛散

　　乳香没药木香过，血竭沉香独活多，白芷川芎羌活后，麝香国老不嫌和，木瓜浓桂回香重，巴蜀归来药几何，淮草两乌寻痛散，患人服此即安瘥。

　　活血住痛散

　　不嫌白芷及川芎，羌活茴香独活同，近向草淮乌可得，远回巴蜀路能通，木瓜国老堪为伴，杜仲草乌信可攻，活血更看兼住痛，若然潮热好消风。

　　消风散

　　大凡潮热好消风，消了风时症可攻，国主南星兼白芷，防风羌活及川芎，当归桔梗名虽异，国老柴胡味不同，借问如何苏息易，为因灵药奏神功。

　　生肌散

　　生肌止痛治诸伤，没药陀参及乳香，血竭石脂同白芷，硼砂龙骨与雄黄，朱砂明净如诸味，香麝氤氲共一方，若或杖疮刀刃损，用之擦治即安康。

　　辛香散

　　防风荆芥苦参连，苍术明矾倍子贤，国老藿香羌活浓，寄奴赤芍宅南先，银花独活葱根煮，白芷当归柏叶煮，苍耳飞盐同入水，洗除余毒即安痊。

　　通导散

　　通导散内大黄硝，枳壳浓朴当归头，陈皮木通甘草入，红花苏木解人愁。

　　治跌打方

　　三七（一钱）巴戟（一钱）十大功劳（一钱，草药）宅南（一钱五分）当归（一钱）土鳖（一钱）东桂（一钱五分）白蔻（一钱）白芍（一钱五分）生地（五钱）乳香（二钱）没药（二钱）甘草（一钱）小茴（一钱，五分）砂仁（一钱）血竭（一钱）故纸（一钱五分）杜仲（二钱）桂尖（一钱五分）

　　全身散

　　红花（三钱）乌药（三钱）灵仙（三钱）然铜（三钱）秦艽（三钱）六汗（三钱）三棱（五钱）莪术（五钱）乳末（五钱）没药（五钱）杜仲（三钱）故纸（三钱）加皮（五钱）青皮（三钱）枳壳（三钱）小茴（三钱）菖蒲（三钱）宅南（三钱）槟榔（三钱）官桂（五钱）土鳖（三钱）木通（三钱）木瓜（五钱）牛膝（五钱）赤芍（三钱）川芎（五钱）当归（五钱）血竭（五钱）木香（三钱）桂枝（五钱）朱砂（三钱）甘草（三钱）共为末，水酒调服。

　　筋骨痛方

　　生地黄（一钱，五分）杜仲（一钱五分）川芎（一钱）熟地（二钱）故纸（六分）归身（三钱）虎骨（炙，三钱）秦艽（八分）制香附（一钱五分）洋参（一钱）加皮（一钱）砂仁（八分）橘红（一钱）云苓（一钱）甘草（八分）水酒引。

　　此本是启万叔传授徒弟所抄的，至于下第二本未曾付徒抄过，似有秘旨，不肯轻授也。究竟启叔间所用者，多在第三本上方子，总而言之，未尝不参用之也，要诀要诀。

　　位卿胡树槐谨识

　　[卷二] 总论 

　　\背相全穴图\04391.\\正相通身穴道图\04392.\\右侧图\04393.\\左侧图\04394.\打扑金刃损伤，原因气血不行，痛而生病。非如六淫七情为病，有在气在血之分也。所以损伤一症，专从血论。但须分其有瘀血停积与亡血过多两症。盖打扑坠堕，皮不破而内损者，必有瘀血。有瘀血者，必须内攻。若金刃伤皮出血，或亡血过多，非兼补而行之不可也。治法原有不同，又当察其上下轻重浅深之异，经络气血多少之殊。先逐瘀血通经络，和血止痛，然后养血调气，补益胃气，无不效也。大凡跌打损伤，观伤用药贵乎应手。药有两数，方有添除。五脏六腑，内症也，是为大穴，最难分辨下药。手足四肢，外症也，此乃小穴，不过调敷而已。七孔俱系大穴，看伤用药务必仔细。

　　上焦之症，饮食不甘，中焦之症，饮食不纳；下焦之症，大小便通行不止。此乃一定之症，大抵用药以温热为主，而寒凉切不可妄用，恐伤血气。谨将奇方开后。

　　人有十八大穴，三十六小穴，共五十四穴。哪为大穴，哪为小穴，看他受伤或棍打，或石，或刀，或拳伤。如棍打天庭，此乃为死穴。口中吐血，血出于七孔，叹他二家之缘。

　　如要医者，先用HT鸡汤洗净血水，即将马蹄子擂末敷之，后用八宝丹敷上。

</div>
    <div class="pagination">
<a href="跌打损伤回生集_page8.html">上一页</a><span>...</span><a href="跌打损伤回生集_page4.html">4</a><a href="跌打损伤回生集_page5.html">5</a><a href="跌打损伤回生集_page6.html">6</a><a href="跌打损伤回生集_page7.html">7</a><a href="跌打损伤回生集_page8.html">8</a><span class="current-page">9</span><a href="跌打损伤回生集_page10.html">10</a><a href="跌打损伤回生集_page11.html">11</a><a href="跌打损伤回生集_page12.html">12</a><a href="跌打损伤回生集_page13.html">13</a><a href="跌打损伤回生集_page14.html">14</a><span>...</span><a href="跌打损伤回生集_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
