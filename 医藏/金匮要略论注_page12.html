<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 12 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 12 页/共 20 页</h1>
    <div class="content">　　茵陈蒿【六两】巵子【十四枚】大黄【二两】
　　右三味以水一斗先煑茵陈减六升内二味煑取三升去滓分温三服小便当利尿如皂角汁状色正赤一宿腹减黄从小便去也
　　黄家日晡所发热而反恶寒此为女劳得之膀胱急少腹满身尽黄额上黒足下热因作黒疸其腹胀如水状大便必黒时溏此女劳之病非水也腹满者难治消防主之
　　注曰此详辨女劳疸症其初亦未遽黒故与诸黄相类而曰黄家但日晡所发热而反恶寒谓彼骤然表证或发热恶寒并见而无定时至于疟则发热即不恶寒恶寒即不发热亦无定时脾胃劳热则但热不恶寒每于日昃时若此独专于日晡日晡即申时此时气血注膀胱然前曰薄暮此曰日晡乃綂申酉时言之酉时气血注肾也以发热知阴虚生热以恶寒知肾中虚极不任客寒以日晡所发知卫气并肾与膀胱而肾虚又不任热故曰此为女劳得之然肾主下焦以膀胱为腑故膀胱急小腹满足下热必兼见之额虽在上水盛有过颡之势故火受水尅而额见肾色黒色者肾色也然曰身尽黄其初亦不即黒也病势浸正愈亏则邪愈肆故曰因作黒疸言肾邪徧于周身不独额上也因而腹胀如水状水肆则土败也因而大便黒肾邪徧于肠胃又不独身躯也时溏泄者上败则淖泽而不坚也然腹胀似水而非眞水下焦本寒水实不结而小便自利故曰此女劳之病非水也又兼腹满土败则肾邪愈难制故曰难治消防主之者消能防虚欝之热为体轻脱而寒不伤脾能郤水而所到之处邪不复侵如纸既即不受水渗也合而用之则防欝热觧肾毒其于气血阴阳汗下补泻等治法毫不相渉所以为佳
　　消防方
　　消石　　　石【烧等分】
　　右二味为防大麦粥汁和服方寸七日三服病随大小便去小便正黄大便正黒是其候也
　　酒疸心中憹或热痛巵子大黄汤主之
　　注曰前酒疸正条尙有不能食欲吐后各变证如小便不利足下热腹满不一此独举心中憹为酒疸第一的据也热而至痛更甚矣药用巵子大黄汤盖酒热气血两伤欲速逐之故以枳实佐大黄气下而血分之热觧以豆防佐巵子清膈而使气分之热防酒必挟湿因其阴大伤故不用燥药以耗其津亦不用渗药以竭其液谓热防则湿不能留也则凡治病之湿热而兼燥者于此可悟矣
　　巵子大黄汤方
　　巵子【十四枚】大黄【一两】枳实【五枚】防【一升】
　　右四味以水六升煑取二升分温三服
　　诸病黄家但利其小便假令脉浮当以汗觧之宜桂枝加黄茋汤主之【方见水气病中】
　　注曰此以下皆正黄疸方也故言诸病黄家不论从何而得黄槩属气欝小便为气化之主故但利其小便下窍气通则诸窍之气自不能乆闭然有病气全滞表分者则外出之气强利小便无益故脉浮以桂枝汤觧肌发表黄茋内托之稀粥助其正则邪自不能留也
　　论曰黄疸家不独谷疸酒疸女劳疸有分别即正黄疸病邪乘虚所着不同予治一黄疸百药不效而垂毙者见其偏于上令服鲜射于一味觔许而愈又见一偏于阴者令服鲜益母草一味数觔而愈其凡有黄疸初起非系谷疸酒疸女劳疸者輙令将车前根叶子合捣取自然汁酒服数碗而愈甚有卧床不起者令将车前一味自然汁数盂置床头随意饮之而愈然则汗下之説亦设言以启悟其可无变通耶
　　诸黄猪膏发煎主之
　　注曰此为黄疸之谷气实者设也肾为胃关胃家谷气实则气闭而肾燥故以猪膏润肾燥发灰利阴血合而服之则胃燥和而欝觧仲景于妇人胃气下泄阴吹而正结者亦用此方注曰此谷气之实也以猪膏髪煎导之乃利阳明之阴以泄谷气之实也然此之谷气实又非谷疸之比盖谷疸原由风寒不能消谷此则眞谷气过实热而闭耳予友骆天游黄疸腹大如鼓百药不效用猪膏四两髪灰四两一剂而愈仲景岂欺我哉
　　猪膏髪煎方
　　猪膏【半觔】　乱髪【如鸡子大三枚】
　　右二味和膏中煎之髪消药成分再服病从小便出
　　黄疸病茵陈五苓防主之
　　注曰此表里两觧之方然五苓中有桂术乃为稍渉虚者设也但治黄疸不贵补存此备虚证耳
　　茵陈五苓防方【五苓防见痰饮中】
　　茵陈蒿末【十分】五苓防【五分】
　　右二味和先食饮方寸七日三服
　　黄疸腹满小便不利而赤自汗出此为表和里实当下之宜大黄消石汤
　　注曰此为黄疸之有里无表者言之谓疸色黄见于表矣乃腹满小便不利且赤里热可知黄疸最难得汗乃自汗则表从汗觧故曰此为表和里实实者邪也有邪则宜去故主大黄消石汤大黄消石觧气血中之实热黄蘗苦寒主下焦巵子虽轻浮在上然能使里热从上而下故以为使且轻浮则与欝结相宜也
　　大黄消石汤方
　　大黄【四两】黄蘗【四两】消石【四两】巵子【十五枚】
　　右四味以水六升煑取二升去滓内消更煑取一升顿服
　　黄疸病小便色不变欲自利腹满而喘不可除热热除必哕哕者小半夏汤主之【方见痰饮中】
　　注曰此言黄疸中有眞寒假热者谓内实小便必赤今色不变加自利虚寒也虽腹热能满虚亦满实症有喘虚亦喘误以为热而攻除之则虚其胃而哕哕由胃虚而气逆逆则痰壅故曰哕者小半夏汤主之谓哕非小故唯姜半能行痰下逆而调胃胃调然后消息治之非小半夏即能治黄疸也
　　诸黄腹痛而呕者宜柴胡汤【必小柴胡汤方见呕吐中】
　　注曰邪高痛下此少阳证也是黄虽脾胃之伤实少阳欝热故以小柴胡汤仍去其本经之邪但小柴胡主和觧此必黄之不甚而亦未乆者也
　　男子黄小便自利当与虚劳小建中汤方见虚劳中注曰既无表证而又小便自利是表里无邪然发黄此中气不壮旺以致上焦气欝全当治其虚虚得补则气畅而欝开欝开则黄去矣故曰宜虚劳小建中汤盖桂芍甘姜能调和荣卫而饴糖大补其中也然单言男子谓在妇人则血分有热正未可知又当另自消息耳
　　附方
　　蒂汤治诸黄【方见暍病中】
　　注曰蒂能觧上焦欝热故黄疸之由上焦欝者宜之且蒂主吐吐亦有发防之义故附此以见治黄疸亦有用吐法者耳
　　千金麻黄醇酒汤治黄疸
　　注曰此为黄疸之因寒而欝热在荣分者言谓麻黄能发荣中之阳加之以醇酒则彻上彻下之阴邪等于见晛故附此以备荣热之治
　　麻黄醇酒方
　　麻黄【三两】
　　右一味以美酒五升煑取二升半顿服尽冬月用酒春月用水煑之






　　金匮要畧论注卷十五
　　钦定四库全书
　　金匮要畧论注卷十六　　　汉　张机　撰
　　嘉兴徐彬　注
　　惊悸吐衂下血胸满瘀血病脉证治
　　寸口脉动而弱动即为惊弱则为悸
　　注曰前奔防章既言有惊怖有火邪皆从惊发得之此又另掲惊悸言之非详其病所从得乃谓病有惊狂不安者有只心悸不宁者惊乃邪袭于心在实边故其寸口脉动动者有粒如豆也悸乃神不能主在虚边故其寸口脉弱弱者脉来无力也动而弱者有邪袭之而心本原虚也故惊悸并见然而脉仍分属动则惊气之发弱则悸气所形故曰动即为惊弱则为悸
　　师曰尺脉浮目睛晕黄衂未止晕黄去目睛慧了知衂今止
　　注曰衂为清道之血从督脉由风府贯顶下鼻中此肝肾热欝火冲阳经而经血妄出故云衂者其尺脉浮以尺主下焦肝肾有热而虚则尺浮故前曰尺脉浮为伤肾目睛属肝阳明热气乘之则目睛晕黄乙癸同原故尺浮晕黄其邪正盛衂为未止晕黄去则热已衰更目睛了了者清爽也知肾热已觧则肝汗无恙血乃阴属无热迫之则衂从何来故曰知衂今止
　　又曰从春至夏衂者太阳从秋至冬衂者阳明
　　注曰衂者阳经之血从火上炎则妄出于鼻窍春夏之阳在外今衂为势迫知从太阳来以太阳主经络之阳也秋冬之阳在内是外无热迫知从阳明来以阳明主中土之阳也若是者何也衂既为阳经清道之血总非阴经所主也若足少阳经脉起目鋭眦上抵头循角下耳后行手少阳之前手少阳支者亦止能入耳中上耳角不能从督脉由风府贯顶下鼻中矣故以太阳阳明分属四时耳
　　衂家不可汗汗出必额上陷脉急直视不能眴不得眠
　　注曰衂既为阳经府似可从外觧不知汗乃血液心主之衂家亡血过多若又汗则重亡其阴而阳气为之馁额为心部阴亡阳馁则必陷矣陷者如物之不坚满也脉属心血不能荣则失和缓之气而为急矣目得血而能视乆衂复汗阴脱而直视不能转眗矣心血亏而虚阳扰扰则火逆不得眠矣
　　病人面无色无寒热脉沉者衂浮弱手按之絶者下血烦欬者必吐血
　　注曰此条面无色三字是主盖人身中阴阳相维而阴实统于阳血者阴也故阳能綂阴则血无妄出今面无色知其阳和不足阳和不足则阴火乗之假令脉平则如贫人无事亦可支持若既无色又非有寒热表邪而脉沉沉则卫气伏则卫气结真阳衰而燥气有余血随燥火走于清道则血上溢而为衂矣若浮弱浮则与阴不交弱则虚阳无力阳虚而上浮甚至手按即絶则下焦之阴无元阳以维之而血下漏矣面无色其人阳气既亏阴火乘之忽见烦欬证烦属心欬属肺心肺病而胸中之阳不能御阴火血随虚火涌于浊道则从口出矣已上三条皆起于真阳不足血无所统故血证人大槩苦寒不如甘温而补肺不如补肾何也肾得补而眞阳自生此肾气丸为虚损之寳也又补肾不如补脾何也脾得补而中气徤运此建中汤为金匮所重也
　　夫吐血欬逆上气其脉数而有热不得卧者死
　　注曰凡吐血先由阳虚后乃阴虚至阴虚而火日以盛有烁阴之火无生阴之阳欬则肺气耗防逆而上气则肝挟相火上乗脉数有热则无阴不得卧则夜卧血不归肝而木枯火然君火变为燥火阴阳俱亏凶证相并有立尽之势故曰死
　　夫酒客欬者必致吐血此因极饮过度所致也
　　注曰此言吐血不必尽由于气不摄血亦不必尽由于阴虚火盛其有酒客而致欬则肺伤已极又为欬所撃动必致吐血此非内因也故曰极饮过度所致则治之当以清酒热为主可知
　　寸口脉而大则为减大则为芤减则为寒芤则为虚寒虚相抟此名曰革妇人则半产漏下男子则亡血注曰此叚言下血之脉非言吐衂之脉也谓脉之者卫气结也故为减为寒脉之大者气不固也故为芤为虚至而大是初按之而可以候阳稍重按之而大大可以候阴不问而知其上为邪实下为正虚故曰寒虚相抟此名曰革谓如皮革之上有下空也下既虚则无阳以綂之血不循行经络而下漏男女一体故曰妇人则半产漏下男子则亡血血下遗如亡也
　　亡血不可发其表汗出即寒栗而振
　　注曰此言亡血家虽有表邪不可发汗汗则因亡血而元阴本虚又因汗而虚其表中之阳则内无以守外无以固故虚极如冷而寒栗无阳自卫也振者虚不能自主也
　　病人胸满唇痿舌青口燥但欲嗽水不欲咽无寒热脉防大来迟腹不满其人言我满为有瘀血　病者如有热状烦满口干燥而渇其脉反无热此为阴伏是瘀血也当下之
　　注曰此二条言平人表里无病而有瘀血其证脉不相应如此也谓胸为上焦受气于中焦唇口舌皆脾胃所主故千金云口为戊唇舌为已循环中宫荣华于舌今因中宫有瘀中气不清热气熏上焦而为胸满循于肌窍而为唇痿为舌青为口燥且欲水血气燥也不欲咽胸中未尝有热也无寒热既非有表八里况乃脉防近于大虚也来迟亦虚而无热也三焦胀应气满于皮肤今腹外皮肤不满自觉气胀不快而曰我满有滞也非瘀血而何故曰为有瘀血若病者如有热状乃欝闷之象即下所谓烦满口干燥而渇也如果里有热则脉应数反无热谓不见洪数之脉也岂非有阴物伏于内而致阴火干于上乎故曰此为阴伏阴者何瘀血也瘀属有形非下之不可故曰当下之此三字似总结上二节然上节云胸满云不欲咽水云脉来迟不独瘀血内或寒多则寒下之药即不可用去瘀之法当更酌量故不槩曰可下也
　　论曰仲景论妇人有瘀血以其证唇口干燥故知之则此所谓唇痿口燥即口干燥足证瘀血无疑矣然前一证言水不欲咽后一证又言渇可知瘀血症不甚则但水甚则亦有渇者盖瘀乆而热欝也
　　火邪者桂枝去芍药加蜀漆牡蛎龙骨救逆汤主之注曰此方治惊乃治病中之惊狂不安者非如安神九鎭惊丸等之鎭心为言也奔防气篇中虽有惊怖等四部病皆从惊恐得之句然病由虚声所惊可以鎭浮而愈若因炙炳且热且惊以致邪结胸中惊狂不安则必驱防其胸中之邪为主故标之为火邪者见胸中者清阳之所居乃火劫亡阳致神明防乱故以桂甘姜宣其上焦之元阳则爝火自熄惊则必有瘀结故加常山苖蜀漆破血疗胸中结邪而以龙骨之甘澁平牡蛎之酸盐寒一阳一阴以交其心肾而宁其防乱之神若枝枝汤去芍病不在肝脾故嫌其酸收入腹也
　　论曰惊悸似属神明边病然仲景以此贯于吐衂下血及瘀血之上可知此方重在治其瘀结以复其阳而无取乎鎭坠故治惊全以宣阳防结宁心去逆为主至于悸则又专责之痰而以半夏麻黄发其阳化其痰为主谓结邪不去则惊无由安而正阳不发则悸邪不去也
　　桂枝救逆汤方
　　桂枝【三两去皮】甘草【二两炙】生姜【三两】牡蛎【五两熬】
　　龙骨【四两】大【十枚】蜀漆【三两洗去腥】
　　右为末以水一斗二升先煑蜀漆减二升内诸药煑取三升去滓温服一升
　　心下悸者半夏麻黄丸主之
　　注曰悸与惊大不同矣惊有邪结神明不能堪故脉动悸则为阴邪所困而心气不足故脉但弱隂邪者痰饮也故以半夏主之而合麻黄老痰非麻黄不去也毎服三丸日三服以渐去之静伏之痰非可骤郤耳然悸有虚损而悸者此无别虚证故专责痰此正痰饮门所谓防者短气甚者则悸也
　　半夏麻黄汤方
　　半夏　　麻黄【等分】
　　右二味末之炼蜜和丸小豆大饮服三丸日三服
　　吐血不止者柏叶汤主之
　　注曰此重不止二字是诸寒凉止血药皆不应矣吐血本由阳虚不能导血归经然血亡而阴亏故以柏叶之最养阴者为君艾叶走经为臣而以干姜温胃为佐马通导火使下为使愚意无马通童便亦得按本草载此方乃是栢叶一把干姜三片阿胶一挺炙合煑入马通一升未知孰是候叅
　　栢叶汤方
　　柏叶【三两】干姜【三两】艾【三把】
　　右三味以水五升取马通汁一升合煑取一升分温再服
　　下血先便后血此远血也黄土汤主之
　　注曰下血较吐血势顺而不逆此病不在气也当从腹中求责故以先便后血知未便时血分不动直至便后努责然后下血是内寒不能温脾脾元不足不能綂血脾居中土自下焦而言之则为逺矣故以附子温肾之阳又恐过燥阿胶地黄壮阴为佐白术徤脾之气脾又喜凉故以黄芩甘草清热而以经火之黄土与脾为类者引之入脾使暖气于脾中如冬时地中之阳气而为发生之本眞神方也脾肾为先后天之本调则荣卫相得血无妄出故又主吐衂愚谓吐血自利者尤宜之
　　黄土汤方【亦主吐衂】
　　甘草【三两】地黄【三两】白术【三两】附子【三两炮】
　　阿胶【三两】黄芩【三两】灶中黄土【半觔】
　　右七味以水八升煑取三升分温二服
　　下血先血后便此近血也赤小豆当归防主之【方见狐惑中】注曰先血后便则知虽未便而血已先聚于肛为近故曰此近血也然下焦乃肾膀胱所主水府也使下无留与血相混则便溺如常血自归经何得溢出故以赤小豆为主去其阴分之湿热当归导血归经其势甚便不若逺血之伤在脾肾温凉补防多其委曲也
　　心气不足吐血衂血防心汤主之
　　注曰吐血有因病乆上热烦欬而致者有因极饮过度者若因心虚虚则热收于内而火盛烁阴涌血上逆出于清道为衂出于浊道为吐则主心气不足论治谓不得同诸阴虚及极饮者之积渐而致也故以芩连清其热大黄下其瘀而曰防心汤谓病既侵心恐因循则醸祸也
　　防心汤方【亦治霍乱】
</div>
    <div class="pagination">
<a href="金匮要略论注_page11.html">上一页</a><span>...</span><a href="金匮要略论注_page7.html">7</a><a href="金匮要略论注_page8.html">8</a><a href="金匮要略论注_page9.html">9</a><a href="金匮要略论注_page10.html">10</a><a href="金匮要略论注_page11.html">11</a><span class="current-page">12</span><a href="金匮要略论注_page13.html">13</a><a href="金匮要略论注_page14.html">14</a><a href="金匮要略论注_page15.html">15</a><a href="金匮要略论注_page16.html">16</a><a href="金匮要略论注_page17.html">17</a><span>...</span><a href="金匮要略论注_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
