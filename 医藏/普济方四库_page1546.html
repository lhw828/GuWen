<!DOCTYPE html>
<html>
<head>
    <meta charset="UTF-8">
    <title>普济方四库 - 第 1546 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1546 页/共 1812 页</h1>
    <div class="content">　　脱甲散　调理小儿婴孩伤寒体热头面昏沉不思饮食夹惊夹食寒热大小便闭澁或赤或白烦躁作渴冷汗妄流夹积伤滞膈满胀急青黄体瘦日夜大热及疗伤寒伤暑惊癎客忤筋骨坚臓疳气等热并宜服之
　　柴胡【去芦】川当归【洗净】龙胆草【去芦】知母【各三钱】人参　川芎【各三钱】白茯苓【二钱半】甘草【炙四钱】麻黄【二钱去节留根一钱】
　　右为细末每服一大钱水一小盏入小防白连须一寸同煎至半盏温服不拘时　此方散热扶表救里表虚冷汗不妄行里热冷气不闭即外结通关内则开渠通关流行经络开渠不壅臓腑然其知母当归顺正隂阳人参甘草和益肠胃柴胡川芎涤去寒邪茯苓龙胆止津生汗麻黄去节留根功全表里防白连须出汗効正盈亏热在表里之间施无不可积惊癎之候用立见功防根至良号曰脱甲奇妙
　　伤寒咳【附论】
　　夫小儿伤寒是寒于皮肤于血气使腠理密气不宣泄蕴积生热故头痛体疼而壮热其者邪在肺肺候身之皮毛而主气伤寒邪气
　　有脓血也
　　白术散　治小儿内中冷气及伤于外寒咳或时寒热头痛
　　白术【半两】赤芍药【一分】紫苑【洗去苗】麻黄【去根节】厚朴【去麄皮涂生姜汁炙令香熟】人参【去芦头】甘草【炙微赤剉】陈橘皮【一分汤浸去白瓤焙】杏仁【各半两汤浸去皮尖双人麸炒微黄】
　　右为散每服一钱以水一小盏煎至五分去滓不计时候量儿大小加减服之
　　贝母散　治小儿伤寒痰逆咳不欲乳食
　　贝母【煨微黄】桔梗【去芦头】甘草【各一分炙微赤剉】陈橘皮【半两汤浸去白瓤焙】桂心【一两】人参【去芦头】干姜【各一分炮裂剉】杏仁【半两汤浸去皮尖双仁麦炒微黄】半夏【一分汤洗七遍去滑】
　　右为散每服一钱以水一小盏入生姜少许煎至五分去滓不计时候温服量儿大小加减
　　枇杷叶散　治小儿伤寒壮热呕吐
　　枇杷叶【一分拭去毛炙微黄】川升麻【半两】人参【半两去芦头】茅根【一两剉】竹茹【三分】贝母【半两煨微黄】
　　右为散每服一钱以水一小盏入一枚擘生姜少许煎至五分去滓不计时候看儿大小以意加减温服
　　麻黄散　治小儿伤寒咳气急
　　麻黄【半两去根节】川大黄【一分剉碎微炒】木通【半两剉】射香【一分】皂角子【二十粒煨熟】桂心【半分】
　　右为散每服一钱以水一小盏煎至五分去滓不计时候量儿大小以意加减温服
　　杏仁散　治小儿伤寒咳不瘥
　　杏仁【汤浸去皮尖双仁麸炒微黄】贝母【煨微黄】川升麻　甘草【炙微赤剉】麻黄【各半两去根节】
　　右为散每服一钱以氷一小盏生姜少许煎至五分去滓不计时候量儿大小以意加减温服
　　桂心散　治小儿伤寒咳吐逆昼夜不息
　　桂心【半两】甘草【一两炙微赤剉】紫苑【三分洗去苗】麦门冬【一两去心焙】
　　右为散每服一钱以水一小盏入生姜少许煎至五分去滓不计时候量儿大小服之
　　麦煎散　治四时伤寒头痛发热气喘痰能利肺经化痰涎止喘功効甚速凢伤寒者便可服之人参【去芦】白茯苓　苦桔梗【去芦】杏仁【不去皮各五钱】白术柴胡【去芦】知母　贝母【去心】麻黄【去节根】甘草　葶苈【炒】桑白皮【蜜炙各三钱】秋冬加桂枝半夏麯五钱
　　右为末或防咀为散生姜葱白汤下喘促加马兠铃里热加大黄痰盛加玉饼子不止链蜜为糕夜睡嚼服之
　　麦煎散　治伤寒咳气急鼻塞
　　知母　贝母　麻黄【去节】人参　石膏　甜葶苈茯苓　地骨皮　杏仁　滑石　柴胡　甘草苦梗　大黄【蒸】干葛【各等分】
　　右防咀每服用防白薄荷小麦子二十粒煎服
　　治婴孩儿伤寒咳温壮水痘麦汤散方
　　地骨皮【半两炒】麻黄【一分去节】甘草【半分炙】人参【一分】滑石【半分】大黄【一分用湿纸褁煨令熟切】知母【一分】羗活【一分】甜葶苈【一分用纸隔炒】
　　右为末每服婴孩小儿一字或半钱三五歳一钱以水一药注或半银盏入小麦七粒或十四粒煎十数沸服
　　伤寒余热【附论】
　　夫小儿伤寒若四五日后热即入里即宜下之下之得利后热犹不除者是余热未尽故也其状肉常温温而热是也
　　方
　　黄连散　治小儿伤寒得汗利后余热不除心神烦躁夜卧不安
　　黄连【去须】大青　川升麻　赤茯苓　人参【去芦头】甘草【各一分炙微赤剉】麦门冬【半两去心焙】黄芩　地骨皮【各一分】犀角屑【半分】
　　右为散每服一钱以水一小盏煎至五分去滓不计时候量儿大小加减温服
　　麦门冬散　治小儿伤寒汗利已后余热不解身体疼痛心神虚烦不思乳食
　　麦门冬【半两去心焙】子芩　葛根【各一分剉】川升麻　前胡【各半两去芦头】犀角屑　胡　参　赤芍药【各一分】柴胡【半两去苗】甘草【一分炙微赤剉】
　　右为散每服一钱以水一小盏入生姜少许煎至五分去滓不计时候量儿大小以意加减
　　茯神丸　治小儿伤寒后余热不除心神不安
　　川升麻　参　车前子【各一分】茯神　麦门冬【各半两去心焙】犀角屑　栀子仁　白藓皮　鐡粉【细研】硃砂【各半两细研】
　　右为末与鐡粉硃砂同研令匀链蜜和丸如菉豆大不计时候以温水下五丸量儿大小加减
　　黄耆散　治小儿伤寒汗利已后余热不除口干心烦不饮乳食
　　黄耆【一分剉】麦门冬【半两去心焙】知母　人参【去芦头】赤茯苓　黄芩　甘草【各一分炙微赤剉】
　　右为散每服一钱以水一小盏煎至五分去滓不计时候量儿大小加减温服
　　葳防散　治小儿伤寒二三日已服药得汗后余热未除宜服逐毒气
　　葳防　川大黄【剉微炒】川升麻　甘草【炙微赤剉】黄芩大青【各半两】
　　右为散每服一钱以水一小盏煎至五分去滓不计时候量儿大小加减温服
　　治小儿伤寒后余热不除四肢不利宜用此汤浴川大黄　甘草　防风【去芦头】丹参【各半两】雷丸【三分】白术【半两】
　　右为散每服一两以水三升煎二升半去滓看冷热于密室中浴儿后宜避风隔日再用
　　伤寒热渴【附论】
　　夫小儿伤寒四五日热入于臓臓得热即津液竭燥故令热渴也
　　方
　　土根散　治小儿伤寒烦热大渴不止
　　土根【半两】麦门冬【半两去心焙】甘草【炙微赤剉】枇杷叶【拭去毛炙微黄】葛根【各一分剉】柴胡【半两去苗】
　　右为散每服一钱以水一小盏煎至五分去滓不计时候温服量儿大小以意加减
　　人参散　治小儿伤寒头热足冷口干多渴
　　人参【去芦头】黄耆【剉】麻黄【去根节】赤茯苓【各半两】蜣蜋【二枚去翅足微炒】
　　右为散每服一钱以水一小盏煎至五分去滓不计时候温服量儿大小以意加减
　　石膏散　治小儿伤寒大汗后已下利烦渴不解其脉洪大宜服
　　石膏【一两】知母　地骨皮　甘草【炙微赤剉】人参【各半两去芦头】
　　右为散每服一钱以水一小盏入粳米一百粒煎至五分去滓不计时候温服量儿大小加减
　　甘草散　治小儿伤寒热渴而下后觉烦闷
　　甘草【炙微赤剉】牡蛎粉　黄芩　赤芍药【各半两】
　　右为散每服一钱以水一小盏煎至四分去滓取鸡子清一枚投入散中熟搅掠去沫徐徐温服量儿大小加减
　　解肌散　治小儿伤寒发渴
　　石膏　寒水石　滑石　甘草【炙】半夏【制各等分】
　　右为末每服一钱以水一小盏生姜三片薄荷一叶煎至二分温服
　　银白散　治小儿伤寒伤暑伏热泄泻自利烦渴口燥咽干中暑发渴疮疹渴并宜服之
　　石膏【三钱水飞】腻白滑石【一两】甘草【炙剉七分】
　　右为细末每服一二钱煎薄荷汤下白汤亦可不拘时候
　　伤寒挟实【附论】
　　夫小儿伤寒而蔵气实者即寒气相抟而壮热者谓之挟实也挟有二种有冷有热其热实粪黑而臭也其冷实者食不消粪白而酸气也以此当推知之虽冷热相殊外皆壮实也
　　赤芍药散　治小儿伤寒挟实壮热增寒头痛
　　赤芍药　知母　子芩　人参【去芦头】枳殻【麸炒微黄去瓤】甘草【炙各一分微赤剉】石膏【三分】川升麻　柴胡【半两去苖】
　　右为散每服一钱以水一小盏入青竹叶七片煎至五分去渣不计时候温服随儿大小增减服之
　　柴胡散　治小儿伤寒挟实壮热心烦
　　柴胡【三分去苗】当归【一分】赤茯芩　川大黄【各半两剉碎微炒】甘草【炙微赤剉】赤芍药【各一分】
　　右为散每服一钱以水一小盏煎至五分去渣不计时服量儿大小以意加减
　　犀角散　治小儿百日已来伤寒挟实壮热多惊心躁犀角屑　川朴硝　龙胆【各一分去芦头】川大黄【半两剉碎微炒】甘草【炙微赤剉】枳殻【各一分麸炒微黄去瓤】
　　右为散每服一钱以水一小盏煎至五分去渣不计时候温服量儿大小以意加减
　　厚朴散　治小儿伤寒挟食心腹胀满不欲乳食厚朴【半两刮去　皮涂生姜汁炙令香熟】川大黄【剉碎微炒】人参【去芦头】陈橘皮【汤浸去白瓤焙】甘草【炙微赤剉】朴硝【各一分】
　　右为散每服一钱以水一小盏煎至五分去渣不计时候温服量儿大小以意加减
　　大黄散　治小儿四五歳伤寒壮热挟实心腹胀闷川大黄【一两剉微炒】甘草【炙微赤剉】麦门冬【去心焙】细辛　黄芩【各半两】
　　右为散每服一钱以水一盏煎至五分去渣不计时候温服量儿大小以意加减
　　夹惊伤寒【附论】
　　小儿伤寒是寒气客于皮肤抟于血气使腠理闭密气不宣泄蕴积生热故头痛体疼而壮热也其兼惊者是热乗心心主血脉小儿血气软弱心神易动为热所乗故发惊惊不止则变惊癎也　治小儿惊中兼伤寒候大热狂躁荒虚乱言口渴此候因惊热候此所治者急用麦汤散三服微汗出次日下硃砂膏二服热渐退第三日下金青丹通三次用匀气散惺惺散相夹与服第四日身犹有伏热即下大附散夹回阳散与服即愈治夹惊伤寒候浑身壮热心躁发渴睡里多惊手足
　　不定两面额赤色眼睲瞪【睲音性瞪音郑直视也】小便赤宜薄荷散三二服间用调胃气药更进七寳牛黄丸治惊及金莲散二三服退热如依次用药不退徃徃变作惊风玉诀小儿伤寒惊搐歌伤寒惊搐即生涎胃热乗虚遍体斑额赤口干脾受热涎髙风盛发狂言风盛太过胃邪干燥先与解之涎实下之伤冷温之热即利之利涎调气即无悮也　又曰伤寒热病胃邪攻燥渴频频面色红本是先心与肺急须解利治惊风此乃伤寒在表宜坯煎散次乌犀膏利涎又与调荣衞忌用热药石壁经三十六种夹惊伤寒候歌脚冷头烧气不和渐生喘急爱眠多有时梦里频频搐【凤髓经注云梦里惊掷】极嗽生涎可柰何吐休止汗方为解解热消涎去久疴汗出惊除方已疾其余平药与调和先调气次发汗和解解即凉膈膈凉则涎自化矣涎化则搐自住　此患有先受伤寒后受惊亦有先惊而后受伤寒如先受伤寒即先退伤寒后退惊先受惊即先退惊也如退惊与南星丸如有余热更一服大青膏如退伤寒即与解表散后服调胃散　小儿伤寒并夹惊候其脉浮洪伤寒者小儿内停冷乳包嚼之食外伤冷风于腠里令儿靣黄色两颊红色鼻塞气喘身上寒毛起鼻流清涕咳喷嚏烦躁吐食频多下泄小便如粉皆是伤寒候若加睡中惊掷狂呌睡卧不安稳是夹惊伤寒宜与坯煎为散并三服汗次与镇心丸若加大喘啼呌是伤寒正受后宜与三黄散三服次与麦汤散三服退热
　　乳香膏　治小儿夹惊伤寒壮热涎鸣风热壅盛镇心化涎退热定搐搦
　　硃砂　鈆白霜　天竺黄　葛粉　人参　茯苓【各半两】天麻　甘草【各三钱炙】白附子【一分】乳香【二钱】牛黄脑麝【各半钱】
　　右为细末链蜜为丸如梧桐子大薄荷汤化下二丸
　　坯煎散　治夹惊伤寒及解惊发汗
　　全蝎　川乌【炮去皮尖】甘草【炙】硃砂　大黄【炮】羌活川芎　麻黄【去节】天麻【酒浸】脑麝【各少许】白僵【去丝已上分两原本阙】
　　右为细末每服一钱半入坯子五粒防白半寸煎三四沸通口服二三服汗出
　　麦煎散　治小儿夹惊伤寒吐逆壮热表里不解气麄喘急面赤自汗或狂言惊呌或不语无汗及瘾疹遍身赤痒徃来潮热时行麻豆子余毒未尽浑身浮肿痰涎咳嗽或变急慢惊风手足搐搦眼目上视及伤风涎喘头疼并治之
　　知母　陈皮　地骨皮【拣净】赤药芍　甘草【炙】石膏葶苈子　白茯苓【去皮】杏仁【去皮尖麸炒】人参　滑石
　　【各半两】麻黄【一两去根节】
　　右为细末每服一钱麦子煎汤调下如初生儿感冐风冷鼻塞身热喷嚏多啼每一字许并用麦煎汤下一方用肉桂无赤芍药有知母
</div>
    <div class="pagination">
<a href="普济方四库_page1545.html">上一页</a><span>...</span><a href="普济方四库_page1541.html">1541</a><a href="普济方四库_page1542.html">1542</a><a href="普济方四库_page1543.html">1543</a><a href="普济方四库_page1544.html">1544</a><a href="普济方四库_page1545.html">1545</a><span class="current-page">1546</span><a href="普济方四库_page1547.html">1547</a><a href="普济方四库_page1548.html">1548</a><a href="普济方四库_page1549.html">1549</a><a href="普济方四库_page1550.html">1550</a><a href="普济方四库_page1551.html">1551</a><span>...</span><a href="普济方四库_page1547.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
