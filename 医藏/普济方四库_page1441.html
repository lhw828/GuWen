<!DOCTYPE html>
<html>
<head>
    <meta charset="UTF-8">
    <title>普济方四库 - 第 1441 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1441 页/共 1812 页</h1>
    <div class="content">　　右剉如麻豆大每服五钱先以水二盏入药煎至一盏后再入酒一盏去滓温服
　　红蓝花汤　治产后血晕心烦闷
　　红蓝花【二两】紫葛【一两】芍药【一两】
　　右粗捣筛每服五钱水一盏半煎至八分去滓后再入生地黄汁半合更煎六七沸温服不拘时
　　赤马通饮子【出圣惠方】治产后血晕恶血不行腹胀满迷闷
　　赤马通【五块】童子小便　酒【各五合】
　　右和搅马通调绞取汁热暖分温服之
　　红蓝花散【出圣惠方】治产后恶血不下血晕不识人
　　红蓝花　荷叶【各等分】
　　右为散每服二钱用生藕汁调下一方用荷叶生姜汤下
　　牛膝散　治产后血晕闷及恶血不下
　　牛膝【去苖酒浸切焙】当归【切焙】芎防【各二两】刘寄奴【一两半】芍药　桂【去粗皮】蒲黄　红蓝花【各一两】琥珀【研】生姜【切焙干各半两】
　　右为散每服三钱温酒调下或以水一盏煎七分温服亦得
　　黑神散　治产后血晕眼花黑暗不见物
　　赤龙鳞【炒】乱发【烧灰】乌贼鱼骨【烧灰各三分】桂【去粗皮】干姜【炮】延胡索　牡丹皮　诃梨勒皮　芍药芎防【各半两】当归【切焙】生干地黄　水蛭【炒一分】
　　右为散每服二钱炒生姜酒调下或炒黑豆小便调亦可得
　　大黄散　治产后血晕血块及伤折内损血瘀
　　羊胫炭【烧赤酒淬十遍五两】大黄【童子小便浸七日一日一易用湿纸褁煨熟切焙】巴豆【去殻浆炙黄色焙各二两半】半两钱【烧赤醋淬为粉新水淘过取细三两一分】
　　右为散研令匀每服半钱当归一分童子小便煎浓稍温调下产后血晕当逐血下口噤者干开灌之后识人更一服累经生产有血积坚块及败血风劳寒热诸疾当下如烂肝片亦无他疾坠击内损当归酒调下一字
　　黑桂散　治产后血晕烦闷或身体肿满发狂防痢寒热等疾惟有喘者难疗
　　黒豆【炒熟去皮二两】肉桂【去粗皮】当归　干姜【炮】芍药生干地黄【焙】甘草　蒲黄【纸上炒各一两】
　　右为散每服二钱温酒调下日三服
　　治产后血晕方
　　右极酽醋和所产血一大服之井水噀面
　　又方
　　取童子小便磨安息香亦妙
　　又方
　　取童子小便蒲黄一两服亦用酽醋熏面口吸气妙
　　治产后血晕不识人狂言乱语
　　以童子小便磨狗胆灌之最妙
　　治产晕心闷大困
　　用鲫鱼剥皮作鲙以虀食三两口止
　　又方
　　取墙头草一把以水四小升煮取二升分服又生姜汁一小升地黄汁一小升酒一大升相和煎至五六沸分服每剂和大黄末一匙此方甚良
　　治血晕絶不识人烦闷
　　赤驳马粪绞取汁一大盏温者良若干者取新汲水半大盏和研绞取汁须服亦主人血不止神验
　　治产乱晕絶
　　觉晕即用三股麻绳长五六尺系产妇右脚膝上令人捉两头急挽得醒徐徐解之
　　当归汤　治产后恶血少下气逆头目旋晕眼花心闷头重不举
　　当归【洗切防炒】芎防　桃仁【去皮尖双仁炒】桂【去粗皮】芍药牡丹皮【各半两】
　　右捣筛分三剂每剂用水五盏生姜五片五枚擘同煎取三盏去滓时服一盏温服
　　治产后血晕不知人事及狂语【出圣恵方】
　　用麒麟竭一两细研为末不时温服酒调二钱
　　治产后血晕絶【出肘后方】
　　用细断生鸡肝内一斤热酒中讫漉出滓停酒冷如人肌一服不能饮者可数口进
　　治产防晕方【出肘后方】
　　以先火炭烧地令热即出炭以醇醋洒地令有醋气于上产时必不晕也大効
　　治产后血晕
　　产后血晕病急捣紫花根擂汁和酒吃即时免灾迍
　　治产后血风【出大全良方】
　　用大豆炒令烟出以酒水煎服并吃豆佳
　　败毒散【出宣明论】治妇人产后骨蒸血晕及治男子往来寒热
　　大黄　黄药子　紫河车　赤芍药　甘草【各等分】
　　右为末每服一钱如发热冷水下如发寒生姜蒌汤一同煎下【此药徧治妇人】
　　生姜饮　治产后恶血上抢心如见神鬼欲死者
　　生姜汁　生地黄汁
　　右各取汁半盏相和一处煎取七分后下酒少许相和温服
　　花蕊石散【产经】治产后风欲絶縁败血不尽血迷血晕恶血奔心胎死于腹中胎衣不下至死者但心头热急以童子小便一钱取下恶物如猪肝终身无血风无气痰膈上有血化为黄水即吐出或小便中出也若先胎衣则泛泛药不能逹若先治血闷则寻常之药无此功无如此药有两全之効也
　　花蕊【一斤】上赤硫黄【四两】
　　右相拌令匀先用纸和胶泥固瓦礶子一个内可镕药候泥干入药在内以泥密封口焙笼内焙令透热便安在四方砖上书八卦五行用炭一秤笼疉用匝自己午时从下生火令渐渐上彻有坠下火放火上直至经宿火冷定取出研细以绢罗至细甆合内盛依法用○此药便是疗金疮花蕊石散人可时时收畜以防急难○有一妇人产后胞衣不下血胀迷闷欲死伊亲赵大观以真花蕊石散用一帖用童便调灌药下即醒衣与恶物即下无恙○凡金疮体出血者急以渗之其血化为黄水入臓腑热煎童便入酒服产后败血诸症并用童便调下
　　黑神散【出衞生宝鉴】治妇人产后恶露不下胎衣不下攻冲心胸病满或脐坚胀撮痛及血晕神昏眼黑噤口产瘀血诸疾并皆治之
　　熟地黄【一两蒸七遍】生地黄【一两】蒲黄【纸上炒】当归【酒浸半日焙】干姜【炮】桂心　白芍药【各一两】甘草【二钱炙】
　　黑豆【二合半去皮】
　　右为细末每服二钱酒半盏童子小便半盏一同煎调服产后十八病内多用之一方治子死腹中用附子又一方无生地黄
　　一热病胎死
　　二难产
　　三胞衣不下
　　四血晕
　　五口干心闷
　　六乍寒
　　七虚肿
　　八乍见鬼神
　　九月内不语
　　十肿痛兼防更服调中汤
　　十一遍身痛
　　十二血崩更服芎防汤加芍药或四物汤十五腹胀呕逆不定
　　十六产后口鼻黑色起及鼻衂不可治
　　十七产后喉中气喘急不可治
　　十八中风口噤牙闗急痈角弓反张兼服荆芥散
　　已上诸症皆用黑神散仍辨证分晓兼与他药此药产后不可缺者不问有病无病进三五服佳服后若无病则不必多服曽有过服而生疾者
　　来苏散【出济生方】治临产气晕不省人事本因用力太过脉理衰防精神困倦心胸痞闷眼昏口噤面青发直命在湏臾急服灵药
　　木香【不见火】神麯【剉炒】陈皮【去白】麦蘖【炒】黄耆【去芦】生姜【切焙】阿胶【剉合】白芍药【各一钱】糯米【一合半】苎根【洗净三钱】
　　甘草【炙三钱】
　　右防咀每服四钱水一盏煎至八分去滓干开口灌下连接再灌知人事可谓更生之人也一方有当归
　　消风散　治眼花血晕视物不见
　　京芎　石膏　茵陈　甘草　菊花　防风荆芥　阿胶　白术　南木香
　　右各等分为细末每二钱水二盏茶少许煎至八分温服俟头上防汗出立愈
　　治催生落胎血晕
　　用石蠏熟水磨服
　　治产后血晕烦闷气喘不识人【出圣惠方】
　　用赤小豆三合炒熟为散不拘时候煎东流水调下一钱
　　治产乱晕絶方【出千金方】
　　用神麯末水服方寸匕亦治产难
　　又方【出千金方】
　　含酽醋噀面即愈凡闷即潠之
　　治产后血晕崩中卒下血
　　用墨以醋磨服之
　　乌金散【出圣惠方】治产后血晕下恶血不止疼痛
　　当归【一两剉防炒】红蓝花【一两】延胡索【三分】麝香【一分细研】桂心【半两】赤芍药【一两】羚羊角屑
　　已上都捣细罗为散
</div>
    <div class="pagination">
<a href="普济方四库_page1440.html">上一页</a><span>...</span><a href="普济方四库_page1436.html">1436</a><a href="普济方四库_page1437.html">1437</a><a href="普济方四库_page1438.html">1438</a><a href="普济方四库_page1439.html">1439</a><a href="普济方四库_page1440.html">1440</a><span class="current-page">1441</span><a href="普济方四库_page1442.html">1442</a><a href="普济方四库_page1443.html">1443</a><a href="普济方四库_page1444.html">1444</a><a href="普济方四库_page1445.html">1445</a><a href="普济方四库_page1446.html">1446</a><span>...</span><a href="普济方四库_page1442.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
