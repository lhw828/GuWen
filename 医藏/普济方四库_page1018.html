<!DOCTYPE html>
<html>
<head>
    <meta charset="UTF-8">
    <title>普济方四库 - 第 1018 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1018 页/共 1812 页</h1>
    <div class="content">　　右以酸噉之
　　治吃【出本草】
　　右取鸲鹆炙食之小児吃者不过一枚差也
　　令人通夜不睡【出本草】
　　右以芦木叶作屑煮汁服之【一名臯芦】
　　治恶疾目昏不辨人物眉髪自落鼻梁崩倒肌肤有疮如癣咸应神仙【出本草】
　　右用皂角刺一二斤为灰蒸乆防研为末食时浓煎川大黄汤调一钱零服昔崔言者职左亲骑军一旦忽得疾防眼昏咫尺不辨人物眉发自落鼻梁亦崩倒肌肤有疮如癣皆为恶疾势不可救因为洋州观察归至骆谷遇一道流自谷中出不言名姓授此一方服一旬日鬓发再生肌肤悦润眼愈倍常明传以此方后却入谷不知所之
　　治诸吃噫【出本草】
　　右用橘皮二两汤浸去瓤剉以水一升煎至五合许乗热更加枳殻一两去瓤炒同煎之服效
　　麝香散【出卫生家寳】治运血不归肝或吐逆或便血服之大安心胃并治伤寒吐及小児吐此方累试皆效人参　白茯苓　芎防【各半两】麝香【一钱研】藿香叶【一分】薫陆香【二钱】辰砂【一分】丁香【一分新者不可见火】
　　右为末毎服一钱薄荷子汤下小児半钱薄荷蜜汤调下
　　疗男子妇人小児大腹黒血如浓茶色或脓血如淀色若虫痢者服此又能杀五臓虫【出本草】
　　右取侧柏叶焙干为末与川黄连同煎为汁服之大有殊效
　　杏酥法能去风虚除百病【出本草】
　　右捣杏仁一石以好酒二石研滤取汁一石五斗入好白蜜一斗五升搅匀封于新瓮中勿泄气三十日后防酒上酥出即内甆器中贮之取其酒滓团如棃颗大置空屋中作格安之成胎脯状旦服一枚以前酒和下其酒任性饮之
　　治稷米饭与瓠子同食令冷病发【出本草】
　　右用黍酽汁饮之即瘥
　　润肌肉通血脉【出本草】
　　右服胡桃初日一颗五日加一颗至二十颗止常服之令人骨肉细腻光润
　　治面目烟闷四肢不健通十三经脉洗五脏恶气【出本草】右以恶食作菜常食之令人身轻
　　治人健行【出本草】
　　右用胡麻油傅两足缯帛裹之可日行万里
　　辟痁【出本草】
　　右以仙人杖煎水服之
　　除寒热不通之气【出本草】
　　右用通草煮汁酿酒妙
　　取汗方【出本草】
　　右以大甑中蒸土一两石热坐卧其上取处热彻汗出徧身仍随疾服药和防壤用亦得
　　治一切血气及一切冷疾去百病乆服延年变白不老【出本草】
　　右取扶芳藤一名澷藤以茎叶细剉煎性冷以酒浸透服昔隋朝稠禅师作青饮进焬帝以止渇又云藤之苖小时如络石薛荔夤縁树上三五十年渐大其枝叶繁茂采取无时
　　治霍乱腹中不安消谷理胃气温中除邪痹毒气右五月五日采小蒜曝干叶主心烦痛解诸毒小児之丹轸不可乆食损人心力黄帝云食小蒜噉生鱼则令人夺气隂核肿求死三月勿食小蒜伤人志性
　　令人通夜不寐
　　右用马头骨作枕枕之
　　盐主杀鬼虫气下部慝疮伤寒热吐胷中痰癖上心腹卒痛坚肌骨黄帝云食甜竟食盐成霍乱又主大肠不通
　　右取盐和苦酒傅脐下干易愈
　　治一切病患
　　右用预知子日服二七粒患者不过三千粒永差
　　治百病无问伤寒中风嗽瘕积水肿疮疥瘰疟气急月不调秘澁气痢等病
　　右用葳灵仙一味洗浸焙干为末用好酒和令微湿放入竹筒内牢塞口九蒸九曝如干添酒重洒以白米饭和丸如桐子大毎服二十丸至三十丸汤酒任吞下
　　治百病
　　右单采取菖蒲得小似鱼鳞者择一斤许以水及淘米泔浸各一宿又刮去皮切曝捣筛以糯米粥和调匀入蜜搜丸如桐子大稀葛袋盛置当风处令干于毎旦酒饮任下三十丸临卧更服二十丸乆得效
　　治人夜卧讝语
　　右用灵床土菓子食之即差
　　济世丹
　　斑猫【一钱去头翅】全蝎【一钱去足另研】草乌【一个去皮】雪膏【一两宿干另研】沉香屑【一钱】木香【一钱】巴豆【一钱半去皮油】蓬莪术【二钱炮】姜黄【二钱】丁香【一钱】粉霜【一钱另研】草果【一钱】荆三棱【二钱炮】磠砂【一钱另研】三奈子【一钱】肉豆蔲【二钱】防榔【二钱】香附子【二钱】甘草【二钱炙黄】乌药【二钱】雄黄【一钱另研】麝香【一钱半另研用好者】
　　右二十二味为细末打醋面糊丸如小桐子大硃砂为衣毎服三丸五丸七丸九丸十一丸十三丸十五丸服者只用单数盐汤送下温水亦得不损真气除疾根治百病凡伤心腹疼痛胷膈满闷不思饮食及癓瘕食积气块并皆治之如诸病所伤随所伤病作引子如酒伤酒下茶伤茶下面伤面汤下大小便不通温水下九种心疼石菖蒲汤下泄防不止干姜汤下赤痢甘草汤下白痢陈米汤下飜胃吐食人参汤下八般痃气疝气小茴汤下妇人经病艾醋汤下经闭不通红花汤下或苏木汤下小児内伤滑肠夜起宿食不化生姜汤下妇人赤白带下黄茋汤下牛马肉所伤酒汁下上至八十下至童男女周嵗三嵗小児结病在身此药并皆治之和脾胃顺三焦磨积顺气大有神效小児常服米饮汤下
　　春秋二时龙带精入芹菜中人遇食之为病发时手青肚满痛不可忍作蛟龙病【方见诸毒门解毒类】
　　独圣散
　　砒【不拘多少】
　　右为细末毎服一字以新水调下干开牙闗嚾之寻常勿用











　　普济方卷二百五十六
<子部,医家类,普济方>
　　钦定四库全书
　　普济方卷二百五十七　明　周王朱橚　撰食治门
　　总论
　　夫天产动物地产植物隂阳禀贷气味浑然饮和食德节适而无过则入于口达于脾胃入于鼻藏于心肺气味相成神乃自生平居暇日頼以安平日兼足于此一有疾痰资以治者十去其九是以别五肉五菓五菜必先之五谷以夫生生不穷莫如五谷为种之美也辨五益为助为充必先之为养以夫五物所养皆欲其充实之美也非特如此精顺五气以为灵若食气相恶则为伤精形受五味以成体若食味不调则为损形隂胜阳病阳胜隂病隂阳和调人乃平康故曰安身之本必资于食不知食冝不足以存生人日食有成败百姓日用而不知茍明此道则安脏腑资血气悦神爽志平疴去疾夫岂浅浅耶○扁鹊云人之所依者形也乱于和气者病也理于烦毒者药也济命扶危者医也安身之本心资于食救疾之速必慿于药不知食冝者不足以存生也不明药者不足以除病也此上二事有灵之所要也若忽不学诚可悲夫是故食能排邪而安脏腑悦神爽志以资血气若能用食平疴释情遣疾者可谓良工长年饵老之竒法极养生之术也夫为医者当须先洞暁病须知其所犯以食治之食疗不愈然后命药药性刚烈犹若御兵兵之猛暴岂容妄发用乖其冝损伤处众药之投疾殎滥亦然高平生喜称食不欲杂杂则或有所犯有所犯者或有所伤或当时虽无灾者苦积乆为人作恶又食噉鲑肴务令简少鱼肉果实取益人者而食之凡常饮食毎令节俭若贪味多餐临盘太饱食讫觉腹中膨脝短气或致暴疾仍为霍乱又夏至以后迄至秋分必须胜肥腻饼臛酥油之属此物与酒浆果理极相妨夫在身所以多疾者皆由春夏取冷太过饮食不节故也又鱼鲙诸腥冷之物多损于人防之益善乳酪酥等常食令人有筋力胆干肌体润泽卒多食之亦使胪胀泄利渐渐自己○黄帝曰五味入于口也各有所走各有所病酸走筋多食酸令人癃不知所以然方俞曰酸入胃也其气濇以収也上走两膲两膲气濇之不能出入不出即流于胃中胃中和温即下注膀胱膀胱走胞胞薄以耎得酸则缩卷约而不通水道不利故癃也隂者精筋之所中聚也故酸入胃走于筋也○咸走血多食咸令人渇何也答曰咸入胃也其气走中膲注于诸脉脉者血之所走也与咸相得即血凝凝则胃中汁泣汁泣则胃中干渇【甲乙云凝则胃中汁注之注之则胃渇】渇则咽焦焦故舌干喜渇血脉者中膲之道也故咸入胃走于血【皇甫士安云肾合三膲之脉虽属胼心而为中焦之道故咸入而走血也】○辛走气多食辛令人愠心何也答曰辛入胃也其气走于上膲上膲者受使诸阳者也姜韭之气重至荣卫荣衞下时受之却留于心下故愠愠痛也辛味与气俱行故辛入胃而走气与俱出故气盛也○苦走骨多食苦令人变呕何也答曰苦入胃也其气燥而涌泄五谷之气皆不胜苦苦入下脘下脘者三膲之道皆闭则不通不通故气变呕也齿者骨之所终也故苦入胃而走骨入而复出齿必黧踈【皇甫士安云水火相济故骨气通于心】○甘走肉多食甘令人恶心何也答曰甘入胃也甘气弱劣不能止进于上膲而与谷俱留于胃中甘入则柔柔则缓蚘动蚘动则令人恶心其气外通与肉故甘走肉则肉多栗起而胝【皇甫士安云其气通于皮故曰甘入走皮矣皮者肉之附虽属肺于肉连体故甘润肌肉并于皮也】○黄帝问曰糓之五味所主可得闻乎伯高对曰夫食风者则有灵而轻举食气者则和静而延夀食谷者则有知而劳神食草者则愚痴而多力食肉者则勇猛而多嗔是以肝木青色宜酸心火赤色冝苦脾土黄色冝甘肺金白色冝辛肾水黒色冝咸内为脏外主五行色配五方○肝合筋其荣爪心合脉其荣色脾合肉其荣唇肺合皮其荣毛肾合骨其荣发○多食酸则皮槁而毛失多食苦则筋急而爪枯多食甘则骨痛而发落多食辛则肉胝而唇蹇多食酸则脉凝泣而色变○肝病宜食麻犬肉李韭心病冝食麦羊肉杏薤脾病冝食稗米牛肉葵肺病冝食黄粟鸡肉桃葱肾病冝食大豆黄黍豕粟藿【素问云肝色青冝食甘粳米牛肉葵皆甘心色赤冝食酸小豆大肉李韭皆酸肺色白冝食苦麦羊肉杏薤皆苦脾色黄冝食咸大豆豕肉粟藿皆醎肾色黒冝食辛黄黍鸡肉桃葱皆辛】○酸走筋筋病勿食酸苦走骨骨病勿食苦甘走肉肉病勿食甘辛走气气病勿食辛咸走血血病勿食咸○米饭甘【素问云粳米甘】麻酸【素问云小豆酸】大豆咸麦苦甘李酸栗咸杏苦桃辛黄黍辛葵甘韭酸藿咸薤苦葱辛牛甘犬酸豕咸羊苦鸡辛○肝苦急急食甘以缓之肝欲散急食辛以防之用酸防之禁当风心苦缓急食酸以収之心欲耎急食酸以耎之用甘防之禁温食厚衣脾苦湿急食苦以燥之脾欲缓急食甘以缓之用苦防之禁温食饱食湿地濡衣肺苦气止逆息者急食苦以泄之肺欲収急食酸以収之用辛防之禁无寒饮无寒衣肾苦燥急食辛以润之开腠理润致津液通气也肾欲坚急食苦以结之用咸防之无犯焠□无热衣温食是以毒药攻邪五谷为养五肉为益五菓为助五菜为充精以食气气养精以荣五色形以食味味养形以生力此之谓也神藏有五五五二十五种形藏有四方四时四季四肢共为五九四十五以此辅神可长生乆视也精顺五气以为灵也若食气相恶则伤精也形受味以成也若食味下调则损形也是以圣人先用禁以存性后治药以防命也故形不足者温之以气精不足者补之以味气味温补以存形精岐伯云阳为气隂为味味归形形归气气归精归化精食气形食味化生精气生形味伤形气伤精化为气气伤于味隂味出下窍阳气出上窍厚者为隂薄者为隂之阳气厚者阳气薄者阳之隂味厚则泄薄则通流气薄则发泄厚则秘塞【素问作发热】壮火之气在衰少火之气壮壮火食气气食少火壮火防气少火生气辛甘发散为阳酸苦涌泄为隂隂胜则阳病阳胜则隂病隂阳调和人则平安春七十二日省酸増甘以养脾气夏七十二日省苦増辛以养肺气秋七十二日省辛増酸以养肝气冬七十二日省咸増苦以养心气季月十八日省甘増咸以养肾气○果实○防榔味辛温濇无毒消糓逐除痰澼杀三虫去伏尸治寸白○豆蔲味辛温濇无毒温中主心腹痛止呕吐去口臭○葡萄味甘辛平无毒主筋骨温脾益气倍力强志令人肥健耐饥忍风寒乆食轻身延年治肠间水调中酿酒常饮益人利小便○覆盆子味甘辛平无毒益气轻身令发不白○大味甘辛热滑无毒主心腹邪气安中养脾气平胃气通九窍补少气津液身中不足大惊四肢重可如百药补中益气强志除心烦治肠澼乆服轻身不饥神仙○生味甘辛多食令人热气胀若寒热羸痩者弥不可食伤人○藕实味甘寒无毒食之令人心欢止渇去热补心养神益气除百病乆服轻身耐老不饥延年一名水芝生根寒止热渇破流血○鸡头实味甘平无毒主食脾腰脊膝疼补中除暴疾益精气强志意耳目聪明乆服轻身不饥耐老神仙○芰实味甘辛平无毒安中补五臓不饥轻身一名荚黄帝云七月勿食生菱芰作蛲虫○栗子味咸温无毒益气厚肠胃补肾气令人耐饥生食之甚治腰脚不遂○樱桃味甘平濇调中益气可多食令人好顔色美志性○橘柚味辛温无毒主胸中不热逆气利水谷下气止呕欬除膀胱留热停水破五淋利小便治脾不能消谷却胸中吐逆霍乱止防利去寸白乆服去口臭下气通神轻身长生一名橘皮陈乆者良○津符子味苦平滑多食令人口爽不知五味○梅实味酸平濇无毒下气除热烦满安心止肢体痛偏枯不仁死肌去青黒志恶疾止下利唾口干利筋脉多食壊人齿○柿味甘寒濇无毒通和五气主肠澼不足及火疮金疮止痛○木实味酸咸温濇无毒主湿脾气霍乱大吐下后脚转筋不止其生树皮无毒亦可煑用○榧实味甘平濇无毒主五痔去三虫杀蛊毒鬼疰恶毒○甘蔗味甘平濇无毒平气和中补脾气利大肠止渇去烦解酒毒○耎味苦冷濇无毒多食动宿病益冷气发欬○芋味辛平滑有毒寛肠胃充肌肤滑中一名土芝不可多食动宿冷○又鸟芋味苦甘微寒滑无毒主消渇痹热益气一名籍姑一名水萍三月采○杏核仁味甘苦温冷而利有毒主欬逆上气肠中雷鸣喉痹下气产乳金疮寒心奔肫惊癎心下烦热风气去来时行头痛解肌消心下急杀狗毒五月采之其一核两仁者害人去之杏实尚生味极酸其中核犹未变者采之曝干以食甚止渇去冷热毒扁鹊云杏仁不可乆服之令人目肓眉发落动一切宿病○桃核仁味甘苦辛平无毒破淤血血闭逐邪气杀小虫治欬逆上气消心下烦除卒暴系血破症瘕通目水止心痛七月采凡一切果核中有两仁者并害人不可用其实味酸无毒多食令人有热黄帝云饱食桃入水浴成淋病○李核仁味苦平无毒主僵仆跻瘀血骨痛实味苦酸微温濇无毒除故热调中冝心不可多食令人虚黄帝云李子不可和白蜜食蚀人五内○梨味甘微酸寒濇有毒除客热止心烦不可多食令人寒中金疮产妇勿食令人萎困寒中○林檎味酸苦平濇无毒止渇好唾不可多食令人百脉弱○柰子味酸苦寒濇无毒耐饥益人心气不可多食令人胪胀乆病人食之其病尤甚○安石榴味甘酸濇无毒止咽燥渇不可多食损人肺○枇杷叶味苦平无毒主恶不止下气正尔削取生树皮嚼之少少咽汁亦可煑汁冷服大佳○胡桃味甘冷滑毒不可食多动痰饮令人恶心吐水吐食○菜蔬○枸叶味苦平濇无毒补虚羸益精髓谚云去家千里勿食萝藦枸此则强阳道资隂气速疾也○萝藦味甘平无毒一名苦丸其叶厚大作藤生摘之有白汁出人家多种亦可茹或作生噉亦可蒸煑食之补益与枸叶同○子味平无毒令人光泽好顔色益气不饥乆服轻身耐老又除胸满心不乐乆食寒中可作面脂一名水芝一名白子即冬仁也八月采白冬味甘微寒无毒除小腹水胀利小便止消渇○凡味甘寒滑无毒去渇多食令隂下疮湿生疮发黄疸○黄帝云九月勿食被霜向冬发寒热及温病初食时即令人欲吐也食竟心内作停水不能自消或为反胃凡入水沉者食之得冷病终身不瘥○越味甘平无毒不可多食损肠胃○胡味甘寒有毒不可多食动寒热多疟病积瘀血热○早青味甘寒无毒食之去热烦不可乆食令人多忘○冬葵子味甘寒无毒主五臓六腑寒热羸痩破五淋利小便妇人乳难血闭乆服坚骨肌肉轻身延年十二月采叶甘寒滑无毒宜脾乆食利胃气其心伤人百药忌食心心有毒黄帝云霜葵陈者生食之动五肿流饮饮盛则吐水凡葵菜和鲤鱼食之害人四季之月圡王时勿食生葵菜令人饮食不化发宿病○苋菜实味甘寒濇无毒主青肓白翳明目除邪气利大小便去寒热杀蚘虫乆服益气力不饥轻身一名马苋一名莫实即马齿苋菜也治反花疮○小苋菜味甘寒滑无毒可乆食益气力除热不可共鳖肉食成鳖瘕蕨菜亦成鳖瘕○邪蒿味甘温濇主胸膈中臭恶气利肠胃○苦菜味苦大寒滑无毒主五臓邪气厌谷胃脾肠大渇热中暴疾恶疮乆食安心益气聪察少卧轻身耐老耐饥寒一名茶草一名选一名游冬冬不死四月上旬采○荠菜味甘温濇无毒利肺气和中杀诸毒其子主明目目痛泪出其根主目濇痛○芜青及芦服菜味苦冷濇无毒利五臓轻身益气冝乆服○芜青子明目九蒸曝疗黄疸利水便乆服神仙根主消风热毒肿不可多食令人气胀○菘菜味甘温濇无毒乆食通利肠胃除胸中烦解消渇本是蔓菁也种之江南即化为菘亦如枳橘所生土地随变○芥菜味辛温无毒归鼻除肾邪大破欬逆下气利九窍明目聪耳安中乆食温中又云寒中其子味辛辛亦归鼻有毒主喉痹去一切风毒黄帝云芥菜不可共兎肉食成恶邪病○苜蓿味苦辛平濇无毒安中利人四体可乆食○荏子味苦辛无毒主欬逆下气温中补髓其叶主调中去臭气九月采隂干用之油亦可作油衣○蓼实味温辛无毒明目温中觧肌耐风寒下水气面目浮肿却痈疽其菜辛归舌治大小肠邪气利中益智黄帝云蓼食过多有毒发心痛和生鱼食之令人脱气隂核疼痛求死妇人月事不用食蓼及蒜喜为血淋帯下二月勿食蓼伤人肾扁鹊云蓼乆食令人寒热损骨髓杀丈夫隂气少精○葱实味辛温无毒冝肺气辛归头明目补中不足其茎白平滑可作汤主伤寒寒热骨肉辟痛能出汗治中风面目浮肿喉痹不通安胎杀桂其青叶温辛归目除肺中邪气安中利五脏益目精发黄疸杀百药毒其根须平主伤寒头痛葱中涕及生葱汁平滑止尿血解黎芦及桂毒黄帝云食生葱即噉蜜变作下利食焼葱并噉蜜拥气而死正月不得食生葱令人面上起游风○格葱味辛微温无毒除瘴气恶毒乆食益胆气强志其子主泄精○薤味苦辛温滑无毒冝心辛归骨主金疮疮败能生肌肉轻身不饥耐老菜芝也除寒热去水气温中散结气利产妇病人诸疮中风寒水肿生捣之骨在咽不下者食之则去黄帝云薤不可共肉作羮食之成瘕疾韭亦然十月十一月十二月勿食薤令人多涕唾○韭味辛酸温濇无毒辛归心冝肝可乆食安五脏除胃中热不利病人其心腹有痼冷者食之必加剧其子主泄精尿色白根煑汁以养发黄帝云霜韭冻不可生食动宿饮饮盛必吐水五月勿食韭损人滋味令人乏气力二月三月冝食韭大益人心○白蘘荷味辛微温濇无毒主中蛊及疟病捣汁服三合日二生根止诸疮○□菜味苦大寒无毒主时行壮热解风热恶毒　紫苏味辛微无毒下气除寒中其子尤善○鸡苏味辛微温濇无毒主吐血下毒一名水苏○罗勒味苦辛温平濇无毒消停水防毒气不可乆食濇荣衞诸气○芜荑味辛平热滑无毒主五内邪气散皮胃骨莭中淫淫温行毒去三虫能化宿食不消逐寸白散腹中温喘息一名无菇一名□蓎盛器物中甚辟水蛭其气甚臭即北山榆子作之凡榆叶味甘平滑无毒主小儿癎小便不利伤暑热困闷煑汁冷服生榆白皮味甘冷无毒利小便破五淋花主小儿头疮○葫荽子味酸平无毒消谷能复食味叶不可乆食令人多忘华陀云葫荽菜患气臭齿人食之加剧复肉患利气者弥不得食食之发宿病金疮尤忌○海藻咸寒滑无毒王瘿瘤结气散颈下鞭核痛者肠内上下十二水肿利小便起男子隂气○昆布味咸寒滑无毒下十二水肿瘿瘤结气瘘疮破积聚○茼蒿味辛平无毒安心气养脾胃消痰饮○白蒿味苦辛平无毒养五臓补中益气长老发乆食不死白兎食之仙○呉葵一名蜀葵味甘微寒滑无毒花定心气叶除客热利肠胃不可乆食钝人志性若食之被狗者疮永不瘥○藿味咸寒濇无毒宜肾主大小便数去烦热○香菜辛微温主霍乱腹痛吐下散水肿烦心去热○甜瓠味甘平滑无毒主消渴恶疮鼻口中肉烂其叶味甘平主耐饥扁鹊云患脚气虚胀者不得食之患永不除○莼味甘寒滑无毒主消渇热脾多食动痔漏病○落葵味酸寒无毒滑中散热实光泽人面一名天葵一名蘩露○蘩蒌味酸平无毒主积年恶疮不愈者五月五日日中采之即名滋草一名鸡肠草干之焼作焦灰用扁鹊云丈夫患恶疮隂头及茎作疮脓烂疼痛不可堪忍乆不痊者以灰之分蚯蚓新出屎泥二分以少水和研缓如煎饼面以泥疮上干则易之禁酒面五辛并热食等黄帝云蘩萎合防鲊食之发消渇病令人多忘别有一种近水渠中温湿防冬生甚壮类葫荽一名鸡肠菜可以疗痔病一名天葫荽○蕺味辛防温有小毒主蠳□尿疮多食令人气喘不利人脚多食脚痛○葫味辛温有毒辛归五臓散痈疽治慝疮除风邪杀蛊毒气独子者最良黄帝云生葫合鲭鱼鲊食之令人腹内生疮肠中肿又成疝瘕多食生葫行房伤肝气令人面无色四月八月勿食葫伤人神损胆气令人喘悸脇肋气急口味多爽○小蒜味辛温无毒主归脾肾主霍乱腹中不安消谷理胃气温中除邪痹毒气五月五日采曝干叶主心烦痛解诸毒小児丹不可乆食损人心力黄帝云食小蒜噉生鱼令人夺气隂核痛求死三月勿食小蒜伤人志性○茗叶味苦咸酸冷无毒可乆食令人有力恱志微动气黄帝云不可共韭食令人身重○蕃荷菜味苦辛温无毒可乆食却肾气令人口气香洁主辟邪毒除劳弊形痩疲倦者不可乆食动消渇病○苍耳子味苦甘温叶味苦辛微寒濇有小毒主风头疼寒痛风湿痹四肢拘急挛痛去恶肉死肌膝痛溪毒乆服益人气耳目聪明强志轻身一名相葈一名地葵一名葹一名长思蜀人名羊负来秦名苍耳魏名只刺黄帝云戴甲苍耳不可共诸肉食害人食甜粥复以苍耳甲下之成走注又患两肋立秋后忌食之○食茱茰味辛苦大温无毒九月采停陈乆者良其子闭口者有毒不可用止痛下气除欬逆去五臓中寒冷温中诸冷实不消其生白皮主中恶腹痛止齿疼其根细者去三虫寸白黄帝云六月七月勿食茱茰伤神气令人起伏气咽喉不通彻贼风中人口僻不能语者取茱茰一升去黒子及合口者好豉三升二物以清酒和煑四五沸取汁冷服半升日三得小汗瘥姜螫人嚼茱茰封上止○蜀椒味辛大热有毒主邪气温中下气留饮宿食能使痛者痒痒者痛乆食令人乏气失明主逆逐胃中寒冷去死肌湿痹痛心下冷气除五臓六腑寒百骨节中积冷温疟大风汗自出者止下利散风邪合口者害人其黑子者有小毒下水仲景云用之黄帝云十月勿食椒损人心肠伤血脉○干姜味辛温无毒主胸中满欬逆上气温中止漏血出汗逐风湿痹肠澼下利寒冷腹中痛恶霍乱胀满风邪诸毒皮肤间结气止唾血生者尤良○生姜味辛微温无毒辛归五臓主伤寒头疼去痰下气通汗除胃中寒欬逆上气止呕吐去胸中膈上臭气通神明黄帝云八月九月勿食姜伤人神损夀胡居士云姜杀腹内长蛊乆服令人少志少志伤心性○堇葵味苦平无毒乆服除人心烦急动痰冷身重多懈惰○芸薹味辛寒无毒主腰脚痹若旧患腰脚痛者不可食必加剧又治防肿丹毒益胡臭解禁况之軰出五明经其子主梦中泄精与鬼交者胡居士云世人呼为寒菜甚辣胡臭人食之病加剧陇西氐羌中多种食之○竹笋味甘微寒无毒主消渇利水道益气力可乆食患冷人食之心痛○野苣味苦平无毒乆服轻身少睡黄帝云不可共蜜食之作痔又曰苣味苦平无毒益筋力黄帝云不可共酪食之作虫○茴香菜味苦辛微寒濇无毒主霍乱辟热除口气臭肉和水煑下少许即无臭故曰茴香醤臭末中亦香其子主蛇咬疮乆不瘥者捣傅之又治九种瘘○蕈菜味苦寒无毒主小儿火丹诸毒肿去暴热○蓝菜味甘平无毒乆食大益肾填髓脑利五臓调六腑胡居士云河东陇西羌胡多种食之汉地尠有其叶大厚煑食甘美经冬不死春亦有英其花黄生角结子子甚治人多睡○篇竹叶味苦平濇无毒主侵淫疥癣疽痔杀三虫女人隂蚀扁鹊云煑汁与小儿冷服治蛔虫○靳菜味苦酸冷濇无毒益筋力去伏热治五肿黄病生捣绞汁冷服一升日二黄帝云五月五日勿食一切菜发百病凡一切菜熟者热食时病瘥后一切肉并蒜食禁行房病发必死时病瘥后未健食生青菜者手足必青肿时病瘥未健食青菜禁行房病更发死十月勿食被霜菜令人面上无光泽目濇痛又疟发心痛腰疼或致心疟发时手足十指爪皆青困痿○谷米○薏苡仁味甘温无毒主筋拘挛不可屈伸乆风湿痹下气乆服轻身益力其生根下三虫名医云薏苡仁除筋骨中邪气不仁利肠胃消水肿令人能食一名□一名感米人多种食之○胡麻味甘平无毒主肠中虚羸补五内益气力长肌肉填髓脑坚筋骨疗金疮止痛及伤温疟大吐下后虚热困乏乆服轻身不老聪明耳目耐寒暑延年作油微寒主利大肠产腹胞衣不生者摩疮痛生秃发去头面游风一名巨胜一名狗虱一名方茎一名鸿藏叶名青蘘主伤暑热花主生秃发七月采最上标头者隂干用之○白麻子味甘平无毒宜肝补中益气肥健不老治中风汗出逐水利小便破积血风毒肿复血脉产后乳余疾能长发可为沭药乆服神仙○味防甘无毒补虚冷益气力止肠鸣咽痛除唾血去卒○大豆黄卷味甘平无毒主乆风湿痹筋挛膝痛除五脏胃气结积益气止毒去黒志面防润泽皮毛宜肾生大豆味甘平无毒生捣淳酢和涂之治一切毒肿并止痛煑汁冷服之杀鬼逐水胀除胃中热却风痹伤中淋露下淤血散五臓结积内寒杀乌头三健解百药毒不可乆服令人身重其熬屑味甘平无毒主胃中热去身肿除痹消谷止腹胀九月采黄帝云服大豆屑忌猪肉炒豆不得与一嵗以上十嵗以下小儿食食竟噉猪肉必拥气死○赤小豆味甘平冷无毒下水肿排血浓一名赤豆不可乆服令人枯燥○青小豆味甘咸温平濇无毒主寒热热中消渇止泄利利小便除吐逆卒澼下腹胀满一名麻累一名胡豆黄帝青小豆合鲤鱼鲊食之令人干黄五年成干痟病○大豆防味苦寒濇无毒主伤寒头痛寒热痹胀气恶毒焦燥满闷虚劳喘吸两脚疼冷杀六畜胎子诸毒○扁豆味甘微温无毒和中下气其叶平主霍乱吐下不止○乔麦味酸微寒无毒食之难消动大热风其叶主食动刺风令人身痒黄帝云作面和羊肉热食之不过八九顿作热风令人眉发落又还生仍希少泾邠以此多患此病○大麦味咸微寒滑无毒宜心主消渇除热乆食令人多力健行作蘖温消食和中熬末令赤黒捣作麨止泄利和青酢醤服之日三夜一○小麦味甘微寒无毒养肝气去客热止烦渇咽燥利小便止漏血令女人孕必得易作面六月作者温无毒主小児癎食不消下五痔虫平胃气消谷止痢作面无毒不能消烦止热不可多食长宿澼加客气难治○青粱米味甘微寒无毒主胃痹热中除消渇止泄痢小便益气力补中轻身长年○黄粱味甘平无毒益气和中止泄痢人呼竹根米又却当风卧湿寒中暑○白粱米味甘微寒无毒除热益气○粟米味咸微寒无毒养肾气去骨痹热中益气○陈粟米味苦寒无毒主胃中热消渇利小便○丹黍米味苦微寒无毒主欬逆上气霍乱止泄利除热去烦渇又白黍米味甘辛温无毒冝肺补中益气不可乆食多热令人烦黄帝云种黍米合葵食之令人成痼疾又以脯腊着五种黍米中藏储食之去令人闭气○陈廪米味咸酸微寒无毒除烦热下气调胃止泄痢黄帝云乆藏脯腊安米中满三月人不知食之害人○蘖米味苦微温无毒主寒中下气除热○秫米味甘微寒无毒主寒热利大肠治漆疮○酒味苦甘辛大热有毒行药势杀百邪恶气黄帝云暴雨后饮酒者膈上变为伏热食生菜饮酒莫炙服令人肠结扁鹊云乆饮酒者腐肠烂胃清髓蒸筋伤神损夀醉当风卧以扇自扇成恶风醉以冷水洗浴成疼痹大醉汗出当以粉粉身令其自干发成风痹当日未落食讫即莫饮酒终身不干呕饱食讫多饮水及酒成痞病○稷米味甘平无毒益气安神补虚和胃冝痹○粳米味辛苦平无毒主心烦防下利平胃气长肌肉温中一云生者冷燔者热○糯米苦温无毒温中令人能食多热大便鞕○酢味酸温濇无毒消痈肿散水气杀邪气毒血运扁鹊云多食酢损人骨能理诸药消毒热○盐味咸温无毒杀鬼蛊邪注毒气下部防疮伤寒寒热能吐胸中痰澼止心腹卒痛坚肌骨不可多食伤肺喜欬令人色肤黒损筋力扁鹊云盐能除一切大风疾痛者炒熨之黄帝云食甜粥竟食盐即吐或成霍乱○鸟兽○人乳汁味甘平无毒补五臓令人肥白恱泽○马乳汁味辛温无毒止渇○牛乳汁味甘微寒无毒补虚损止渇入生姜葱白止小儿吐乳补劳○羊乳味甘微温无毒补寒冷虚乏少血色令人热中○驴乳汁味酸寒一云大寒无毒主大热黄疸止渇○母猪乳汁味平无毒主小児惊癎以饮之神妙○马牛羊酪味甘酸微寒无毒补肺脏利大肠黄帝云食甜酪竟即食大酢者变作血瘕及尿血华佗云马牛羊酪蚰蜒入耳者灌之即出○沙牛及白羊酥味甘微寒无毒除胸中客气利大小肠又治口疮○牝牛酥味甘平无毒去诸风湿痹除热利大便去宿食○醍醐味辛平无毒补虚去诸风痹百链乃佳甚去月蚀疮添髓和中填髓乆服増年○熊肉味甘微寒微温无毒主风痹不仁筋急五缓若腹中有疾聚寒热羸痩者食熊肉病永不除其脂味甘微寒治法与肉同又去头疡白秃皮防防食饮呕吐乆服强志不饥轻身长年黄帝云一切诸肉煑法不熟生不敛者食之成瘕熊及猪二种脂不可作灯其烟气入人目失明不能逺视○羖羊角味酸苦温无毒微寒主青脂明目杀疥虫止寒泄心畏惊悸除百节中结气及风伤蛊毒吐血妇人产后余痛焼之杀鬼魅辟虎狼乆服安心益气轻身勿令中湿有毒髓味甘温无毒主男子妇人伤中隂阳气不足却风热止毒利血脉益经气以酒服之亦可乆服不损人○青羊胆汁冷无毒能生人身脉治青脉明目肺平补肺治痩止渇多小便伤中止虚补肾不足去风邪肝补肝明目心主忧上志膈中逆中气肾补肾气虚弱益精髓头痛主小儿惊癎煑以浴之蹄温平主丈夫五劳七伤肉味甘苦大热无毒主暖中止痛安乳余疾及头脑中大风汗自出虚劳寒冷能补中益气力安心止惊利产不利时患病头肉平主风痩疾小儿惊癎丈夫五劳七伤其骨热主虚劳寒中羸痩其宿有热者不可食生脂止下利脱肛去风毒妇人产后腹中绞痛肚主冐反治虚羸小便数至虚汗黄帝云羊肉酢食之伤人心亦共生鱼酪和食之害人凡一切羊蹄甲中有珠子白者名羊悬筋食之令人癫白羊黒头食其脑作肠痈羊肚共饭饮常食乆成反胃作噎病甜粥共肚食之令人多唾喜吐青水羊脑猪脑男子食之损精气少子若饮食者烂研如粉和醋食之然终不若不食为佳青羊肝和小豆食之令人目少明一切羊肝生共椒食之破人五脏伤心最损小儿弥忌水中栁木及白杨木不得同器中煑羖羊肉食之丈夫损阳女子絶隂暴雨后不可食羊肉髓及骨汁成烦热难解还动利凡六畜五臓着草自动揺及得咸酢不变色又随地不汚又与犬犬不食者皆有毒杀人六月勿食羊肉伤人神气○沙牛髓味甘温无毒平胃气通十二经脉理三膲微温骨髓补中续絶伤益气力止泄利去消渇皆以清酒和暖服之肝明目胆可丸百药味苦大寒无毒除心腹热渇止下利去口焦燥益目精心主虚弱肾主湿痹补肾气益精力主小儿惊癎肉味甘平无毒消渇止唾涎出安中益气力养脾胃气不可常食发宿病自死者不可食喉咙主小儿痹○黄犍沙牛黒牯牛尿味苦辛温微平无毒主水肿腹脚俱满者利小便黄帝云乌牛自死首食其肉害人一切牛盛热时卒死者总不堪食食之作肠痈患甲蹄牛食其蹄者误食蹄中巨筋令人作肉刺独肝牛肉食之杀人牛食蛇者独肝患疥牛马食之令人身体痒牛肉共猪肉食之必作寸白虫凡丹黍米白酒牛肉共食亦作寸白虫尤忌人下利者自死牛肉心加剧一切牛马乳汁及酪共生鱼食之成鱼瘕六畜脾人一生莫食十二月勿食牛肉伤人神气○马心主喜忘肺主寒热茎痿肉味辛苦平冷无毒主伤中除热下气长筋强腰脊壮健强志利意轻身不饥黄帝云白马自死食其肉害人白马元头食其脑令人癫白马鞍下乌色彻肉里者食之伤人五脏下利者食马肉必加剧白马青蹄肉不可食一切马汗气及毛不可入食中害人诸食马肉必烦闷者饮以美酒则解白酒则剧五月勿食马肉伤人神气○野马隂茎味酸咸无毒温主男子隂痿缩少精肉辛平无毒主人惊癎筋肺不能自収周痹饥不仁病死者不任用○驴肉味酸平无毒主风狂愁忧不乐能安心气病死者不任用其头焼却毛煑取汁以浸麴酿酒甚治大风动揺不伏者皮胶亦治大风○狗隂茎味酸平无毒主伤中丈夫隂萎不起脑主头风部痹下防疮中息肉肉味酸咸温无毒宜肾安五脏补絶伤劳损乆病大虚者服之轻身益气力黄帝云白犬合海鲉食之必得恶病白犬自死不出舌者不可食犬春月狂若鼻赤起而燥者此欲狂其肉不任食九月勿食犬肉伤人神气○防卵味甘温无毒除隂茎中痛惊癎鬼气蛊毒除寒热贲豚五隂邪气挛缩一名防颠隂干勿令败防肉味辛平有小毒不可乆食令人遍体筋肉碎痛乏气大猪后脚蹄甲无毒主五痔伏热在腹中肠痈内蚀取酒浸半日炙焦用之四蹄小寒无毒主伤挞诸败疮母猪蹄寒无毒煑汁服之下乳汁甚解石药毒大猪头肉平无毒补虚乏气力去惊癎鬼毒寒热五癃脑主风心平无毒主惊邪忧患悸气逆妇人产后中风聚血气惊恐肾平无毒除冷利理肾气通膀胱肝味苦平无毒主明目猪喙微寒无毒补中益气止渇防暴利虚弱肠微寒无毒主消渇小便数补三膲虚竭其肉间脂肪平无毒主煎诸膏药破冷结散宿血解斑猫芫青毒主洞肠挺出血多者猳猪肉味苦酸冷无毒主狂病多日不愈凡猪肉味苦微寒宜肾有小毒补肾气虚竭不可乆食令人少子精发宿病益筋骨闭血脉虚人肌有金疮者食之疮尤甚猪血平澁无毒主卒下血不止美酒清者和炒服又主中风絶伤头中风及诸淋露贲肫暴气黄帝云凡猪肝肺共鱼鲙食之作痈疽肝共鲤鱼肠鱼子食之伤人神防脑损男子阳道八月勿食猪肺及和食之至冬发疽十月勿食猪肉损人神气○鹿头肉平主消渇多梦接见生血治痈肿茎主劳损蹄肉主脚膝骨中疼痛不能践地骨主肉虚续絶伤解骨可作酒髓味甘温主丈夫妇人伤中脉絶筋急痛欬逆以酒和服肾平主补肾气肉味苦温无毒补中强五脏益气力肉生者主中风口僻不正细细碎剉以薄僻上华佗云和生椒捣薄使一人专防正则去之不尔复牵向不僻处角镑取屑一升白蜜五升防之微火熬令小变色暴干更捣筛服方寸匕日三令人轻身益气力强髓补絶伤黄帝云鹿胆白者食其肉害人不可和蒲白作羮食发恶疮五月勿食鹿肉伤人神气胡居士云鹿性惊烈多别良草恒食九物余者不常羣处必依山冈产归下泽飨神用其肉者以其性烈清浄故也凡饵药之人不可食鹿肉服药不得力所以然者以鹿常食解毒之草是故能治毒散诸药故也九草者葛叶花鹿葱鹿药白蒿水芹甘草齐头蒿山苍茸齐苨○麞头微温无毒主虚损泄精肉味甘温无毒补益五脏髓益气力恱泽人面麞无胆所以怯弱多惊恐黄帝云五月勿食麞肉伤人神气○麋脂味辛温无毒主痈肿恶疮死肌寒热风寒湿痹四肢拘缓不収风头肿气通腠理柔皮肤不可近男子隂冷痿一名宫脂十月取黄帝云麑肉共虾肉食之令人心痛生麑肉共雉肉食之令人作痼疾○虎肉味酸无毒主恶心欲吐益气力止多唾不可热食壊人齿虎头虎肉治风邪眼睛主惊癎○豹肉味酸温无毒冝肾安五脏补絶伤轻身益气冬食利人○狸肉温无毒补中轻身益气亦治诸注黄帝云正月勿食虎豹狸肉伤人神损夀○兎肝主目闇肉味辛平濇无毒补中益气止渇兎无脾所以能走盖以属二月建卯木位也木尅土故无脾焉马无脾亦能走也黄帝云兎肉和獭肝食之三日必成遁尸共白鸡肝心食之令人面色一年成瘅黄共姜食变成霍乱共白鸡肉食之令人血气不行二月勿食兎肉伤人神气○生防微温无毒主踒折续筋补骨捣薄之三日一易○獭肝味甘有小毒主鬼防蛊毒却鱼鲠止乆渇皆焼作灰酒和服之獭肉味苦温无毒主时病疫气牛马时行病皆取汁停冷服之六畜灌之○狐隂茎味甘有小毒主女子絶产隂中痒小儿隂防卵肿肉并五脏及肠肚味苦微寒有毒主蛊毒寒热蛊脏痼冷小儿惊癎大人狂病见鬼黄帝云麝肉共鹄肉食之作症瘕○野猪青蹄不可食及兽赤足者不可食野兽自死首伏地不可食兽有岐尾不可食家兽自死共鲙汁食之作疽疮十一月勿食经夏自臭脯成水病作头丈夫隂痿甲子日勿食一切兽肉大吉鸟飞投人不肯去者口中必有物口中无物防一毛放之大吉一切禽兽自死无处伤不可食三月三日勿食鸟兽五臓及一切果菜五辛等物大吉○丹雄鸡肉味甘微温无毒主女子崩中漏下赤白沃补虚温中能愈乆伤之疮不瘥者通神杀恶毒黄雌鸡肉味酸咸平无毒主伤中消渇小便数而不利肠澼泄利补益五臓絶伤五劳益气力鸡子黄主除热火灼烂疮痓可作琥珀神物卵白汁微寒主目热赤痛除心下伏热止烦满欬逆小儿泄利妇人产难胞衣不出生吞之白雄鸡肉味酸微温无毒下气去狂邪安五脏伤中消渇乌雄鸡味甘温无毒补中止心痛黑雌鸡肉味甘平无毒除风寒湿痹五缓六急安胎黄帝云一切鸡肉合鱼汁食之成心瘕鸡居五色者食其肉必狂若有六趾四距元鸡白头家鸡及野鸡乌生子有文八字鸡及野乌死不伸足爪此种食之害人鸡子白共蒜食之短气鸡子共鼈肉蒸食之害人鸡肉獭肉共食之作遁尸注药所不能治食鸡子噉生葱变成短气鸡肉犬肝肾共食之害人生葱共鸡犬肉食令人谷道终身流血乌鸡肉合鲤鱼肉食生痈疽鸡兎犬肉共食必利泄野鸡肉共家鸡子食之成遁尸尸鬼纒身四肢百节疼痛小儿五嵗以下饮乳未防者勿食鸡肉二月勿食鸡子令人常恶心丙午日食雉肉丈夫焼目首女人血死妄见四月勿食暴鸡肉作内疽在胸腋下出痛孔丈夫少阳妇人絶孕虚劳乏气八月勿食鸡肉伤人神气○雉肉酸微寒无毒补中益气止泄利乆食令人痩嘴主蚁蝼黄帝云八月建酉日食雉肉令人短气八月初勿食雉肉损人神气○白鹅脂主耳卒聋消以灌耳毛射工水毒肉味辛平利五臓○鹜肪味甘平无毒主风虚寒热肉补虚乏除寒热利臓腑及水道黄帝云六月勿食鹜肉伤人神气○鸳鸯肉味苦微温无毒主瘘疮清酒浸之炙令热以薄止亦灸服之又治梦思慕者○鴈肪味甘平无毒主风挛拘急偏枯血气不通利肉味甘平无毒乆服长发鬂眉益气不饥轻身耐暑黄帝云六月勿食鴈肉伤人神气○越燕屎味辛平无毒主杀蛊毒鬼注逐不祥邪气破五癃利小便香用之治口疮肉不可食入水为蛟龙所杀○黄帝云十一月勿食防肉损人神气○石蜜味甘平微寒无毒主心腹邪气惊癎痉安五脏治不足益气补中止腹痛解诸药毒除众病和百药养痹气消心下烦食饮不止肠澼去肌中疼痛治口疮聪明耳目乆服强志轻身不饥耐老延年神仙一名石饴白如膏者良是今诸山崖处味酸噞食之心烦其蜂黒色似防黄帝云七月勿食生蜜令人暴下发霍乱黄蜜蜡味甘微温无毒主下利浓血补中续絶伤除金疮益气力不饥耐老白蜡主乆泄澼瘥后重见血者补絶伤利小儿乆服轻身耐老不饥生于蜜房或木石上恶芫花百合此即今所用蜡也○蝮蛇肉平有毒酿酒止癞疾诸凡瘘心腹痛下结气主益精气强男子阳道交接不倦甚女泄精不用相连者○□鱼味甘无毒主百病○鳗鲡鱼味甘大温有毒主五痔漏杀诸疾○防鱼肉味大温黒者无毒主补中养血治沈唇五月五日取头骨平无毒焼服止乆利○鱓鱼平无毒主少气吸吸足不能立地黄帝云四月勿食蛇肉鱓肉损神害气○乌贼鱼骨味咸微温无毒主女子漏下赤白经汁并闭隂蚀肿痛寒热癓瘕无子惊气入腹腹痛环脐丈夫隂中痛而肿令人有子肉味酸无毒益气强志○鲤鱼肉味甘平无毒主欬逆上气瘅黄止渇黄帝云食桂竟食鲤鱼肉害人腹中宿症病者食鲤鱼害人○鲫鱼味甘平无毒主一切疮焼作灰和醤汁傅之三日二又去肠痈黄帝云鱼白目不可食之鱼有角食之发心惊害人鱼无肠胆食之三年丈夫隂痿不可起妇人絶孕鱼身有黒防不可食鱼目赤作鲙食瘕病酢食之害人一切鱼共菜食之作蛔虫一切鱼尾食之不益人多有勾骨者人咽害人鱼有角白皆不可食凡鱼赤鳞不可食鱼无腮不可食鱼无全腮食之发痈疽鯆魮鱼不益人其尾有毒治齿痛鰕□鱼有毒不可食二月庚寅日勿食鱼大恶五月五日勿以□鱼子共猪肝食必不消化成恶病下利者食一切鱼必加剧致困难治秽饭鯘肉臭鱼不可合食之害人三月勿食鲛龙肉及一切鱼肉令人饮食不化发宿病伤人神气失气恍惚鼈肉味甘平无毒主伤中益气补不足疗脚气黄帝云五月五日以鼈子共包鱼子食之作瘅黄鼈腹下成王字不可食鼈肉兎肉和芥子醤油食之损人鼈三足食之害人鼈肉共苋蕨菜食之作鼈瘕伤人○蟹殻味酸寒有毒主胸中邪热百结痛防僻面肿散漆焼之致防其黄解结散血愈漆疮痒益筋气黄帝云蟹目相向足斑者食之害人十二月勿食蟹鼈损人神气又云鼈肉共猪肉食之害人秘菓菜共肉食之令人短气饮酒肉并菰白菜令人生寒热六甲勿食鼈害人心神螺蚌共菜食之令人心痛三日一发虾鲙共猪肉食之令人常恶心多唾损精色虾无须腹下通黒色者食之害人大忌勿轻十一月十二月勿食虾蚌着甲之物○凡鱼头无正白连珠至春上不可食也○无肠胆鱼不可食○鱼非黒黙不可食○鱼头似有角不可食○鱼无腮不可食○鳀鱼赤目须不可食○食不可合乌鸡肉食○生鱼目赤不可作鲙食○鱼不可合鸬鷀食○鳀鱼不可合鹿肉食之○鲫鱼不可合猪肝及猴肉○青鱼不可合小豆藿食○鱼汁不可合六畜自死肉食○青鱼鲊不可合胡荽及生葵麦醤食○鲤鱼酢不可合小豆藿食○鰕不可合鸡肉食○鰕无须及腹下通黒及煑之白皆不可食○鲤鱼不可合白犬肉食○鲤鱼不可合繁蒌菜作蒸鼈目凹不可食○鼈腹下有如王字不可食○鼈不可合鸡鸭子食之○鼈肉不可合苋菜食之亦不可合共煑之○不可合共饮酒共秋菓食○蟹目相向及足斑目赤者不可食之○病人不可食鳀鱼鲙鱼防鱼等○姙身不可食鱼鲙○桂天门冬忌食鲤鱼○又云人有食蟹中毒烦乱欲死服五蛊黄凡得吐下皆差夫蟹未被霜多毒热煑乃可食之或云是水莨所为彭蜞亦有毒蔡谟食之几死
　　食治中风【附论】
　　夫风者四时五行之气八布八方顺十二月终三百六十日各以时从其乡来为正气之风风在天地为五行在人为五脏之气生长为万物非毒厉之气人人当触之遇不胜之气乃病人之身唯在血与气故身内血气为真身外风气为邪邪者风也是以圣人言避风如避矢故令人中风多病死者是不避邪毒气也冝以食治之
　　方
　　发汗防粥方【出圣惠方】治中风伤寒壮热头痛三二日防【一合】荆芥【一握】麻黄【三分去根节】葛根【一两】栀子仁【三分】石膏【三两捣碎绵褁】葱白【七茎切】生姜【半两切】粳米【三合】
　　右以水三大盏都煎至二盏去滓内米煑作稀粥服之汗出为效如未有大汗冝再合服之
　　葛粉拨刀方【出圣惠方】治中风手足不遂言语蹇澁精神昏愦
　　葛粉【四两】荆芥【五钱】防白【一握】生姜【半两切】香防【一合】盐花【半两】羊肾骨髓【一两】川椒【五十枚去目并闭口者】
　　右以水五大盏先煎荆芥等取汁三盏和葛粉切作拨刀入汁中煑熟顿食之
　　防粥方【出圣惠方】治中风手足不遂口面防僻言语蹇澁精神昏闷
　　防【半升】荆芥【一握】薄荷【一握】葱白【一握切】生姜【五钱】盐花【五钱】羊髓【五钱】
　　右药先以水三大盏煎防荆芥等十余沸去滓下薄荷等入米煎作粥食之
　　羊肚食方【出圣惠方】治中风
　　羊肚【浄治如食法一枚】粳米【浄淘一合】葱白【七茎】防【一合】生姜【细切一分】蜀椒【去目并合口炒去汗三十枚】
　　右六味将五味药拌匀入于羊肚内烂煑熟切如常食法淡五味日食一枚十日止
　　葱防薏苡仁方【出圣惠方】治中风头疼心烦苦不下食手足无力筋骨疼痛口面防斜言语不止
　　葱白【一握】防【三合】薄荷【一握】薏苡仁【三合】牛蒡根【切半升洗去麄皮】
　　右药以水五大盏煑葱白牛蒡根薄荷防等煎去二盏半去滓入薏苡仁煑粥空腹食之
　　薏苡仁粥方【出圣惠方】治中风筋脉挛急不可屈伸及风湿等
　　薏苡仁【三合】薄荷【一握】荆芥【一握】葱白【一握】防【一合】
　　右以水三大盏煎薄荷等取汁二盏入薏苡仁作粥空腹食
　　荆芥粥方【出圣惠方】治中风言语蹇澁精神昏愦口面防斜白粟米【浄淘二合半】荆芥穗【一握剉】薄荷【一握】防【三合】
　　右四味先将三味以水三升煑至二升去滓取汁一升半投米煑粥空心食之一方用白粱米
　　冬麻子粥方【出圣惠方】治中风五脏风热言语蹇澁手足不随大便壅滞
　　冬麻子【炒捣研用仁半升】白粟米【浄淘三合】薄荷【一握】荆芥穗【一握】
　　右四味先以水三升煑薄荷荆芥二味去滓取汁二升以此汁研麻子仁滤过下白粟米煑粥空腹食之一方用青粱米
　　恶实根粥方【出圣惠方】治中风不语
　　恶实根【去黒皮切一升】生姜【三两切】陈橘皮【去白切二两】青粱米【浄三合淘】
　　右四味以水五升先煑三味二升去滓下米煑粥空腹食之良
　　葛粉索饼方【出圣惠方】治中风心痹热言语蹇精神昏愦手足不随
　　葛根【半斤捣取粉四两】荆芥穗【一握剉】防【三合】
　　右三味以水四升煑防并荆芥六七沸去滓汁次将葛粉和作索饼于二味熟中煑熟毎空腹少入滋味食之
　　人参粥方【出圣济总録】治中偏风冐闷噪烦食饮不得人参【一两剉如粟以水四升煑至二升去滓下米】粟米【五合】鸡子【一枚去黄用清】薤白【一合切】
　　右先用人参汁煑粟米粥将熟下鸡子清入薤白切一合熟食之如食不尽可作两次
</div>
    <div class="pagination">
<a href="普济方四库_page1017.html">上一页</a><span>...</span><a href="普济方四库_page1013.html">1013</a><a href="普济方四库_page1014.html">1014</a><a href="普济方四库_page1015.html">1015</a><a href="普济方四库_page1016.html">1016</a><a href="普济方四库_page1017.html">1017</a><span class="current-page">1018</span><a href="普济方四库_page1019.html">1019</a><a href="普济方四库_page1020.html">1020</a><a href="普济方四库_page1021.html">1021</a><a href="普济方四库_page1022.html">1022</a><a href="普济方四库_page1023.html">1023</a><span>...</span><a href="普济方四库_page1019.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
