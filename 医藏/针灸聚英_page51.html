<!DOCTYPE html>
<html>
<head>
    <meta charset="UTF-8">
    <title>针灸聚英 - 第 51 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸聚英 - 第 51 页/共 52 页</h1>
    <div class="content">　　风痹手挛不举证。尺泽曲池合谷应。差点拘挛皆不安。偏风瘾疹喉痹等。胸胁 满及筋缓。

　　无力皮肤枯燥病。曲池先泻后补宜。肩 手三里为证。肩膊烦疼治肩 。兼带肩井与曲池。

　　五指皆疼外关穴。手挛皆疼少商医。掌中热者列缺巅。宜兼经渠与太渊。腋肘肿兮治曲泽。

　　小海间使大陵痊。腋下肿者阳辅宜。足临泣兮与丘墟。腰痛肩井环跳穴。阴市三里委中煨。

　　承山阳辅昆仑穴。复兼腰俞与肾俞。两腿如水阴市中。挫闪腰疼胁肋疼。尺泽曲池合谷穴。

　　三阴交穴与阴陵。行间三里手三里。腰疼难动风市攻。再兼委中行间穴。三穴治之诚有功。

　　腰脊强痛治腰俞。委中涌泉小肠俞。膀胱俞穴宜兼治。腰脚痛者环跳宜。风市阴市委中等。

　　承山昆仑申脉医。腰膝内痛治委中。三里三阴交穴同。腿膝酸疼环跳穴。阳陵丘墟三穴攻。

　　脚膝痛者委中烧。三里曲泉阳陵焦。风市昆仑解 等。以上七穴最为高。膝 股肿治委中。

　　三里阳辅解 同。再及承山通五穴。腰如坐水阳辅攻。足痿不收治复溜。风痹脚 麻木忧。

　　宜治环跳风市攻。足麻痹等环跳丘。阴陵阳辅太 穴。兼治至阴五穴瘳。香港脚肩井膝眼中。

　　风市三里承山同。太冲丘墟行间穴。髀枢痛者环跳攻。阳陵丘墟共三穴。病者治此为有功。

　　足寒热兮治三里。委中阳陵复溜底。然谷委中置骨焦。下廉风市共七穴。足寒如水肾俞高。

　　浑身战栗及 疼。承山金门二穴观。足 寒者复溜穴。兼治申脉厉兑端。足挛肾俞阳陵烧。

　　阳辅绝骨皆宜焦。月事不利治中极。再兼一穴三阴交。过时不止隐白巅。下经冷来治关元。

　　假如女人漏不止。太冲三阴交为便。血崩气海与大敦。阴谷太冲然谷焚。三阴交穴与中极。

　　七穴治之病不存。瘕聚关元病必除。赤白带治白环俞。带脉关元气海等。间使三阴交为宜。

　　小腹坚治带脉中。绝子商丘中极攻。因产恶露或不止。气海关元必有功。产后诸病期门宜。

　　乳痈下廉三里医。鱼际少泽委中穴。足临泣兮与侠 。乳肿痛治足临泣。难产合谷补无失。

　　再泻一穴三阴交。兼治太冲期为毕。横生死胎治太冲。合谷三阴交穴同。假如横生手先出。

　　右足小指尖上攻。三壮五壮为灸数。炷如小麦大有功。子上逼心气欲绝。这难须当攻巨阙。

　　三阴交泻合谷补。产妇端的无险跌。假如子手掬母心。生下男女左右痕。或在手心或脑后。

　　不在脑后人中寻。产后血晕不识人。支沟三里三阴交。堕胎手足如冰厥。肩井五分针病消。

　　觉闷急针三里穴。胎衣不下中极高。兼治一穴是肩井。阴挺出者曲泉焦。照海大敦共三穴。

　　无乳 中少泽烧。血块曲泉复溜中。三里气海丹田同。复带三阴交一穴。医人须当仔细攻。

　　妇人经事若正行。与夫交感瘦渐形。寒热往来精血竞。此病若把虚劳名。宜治百劳肾俞等。

　　风门中极气海并。再兼三阴交在内。如此治之功必成。诸节皆疼治阳辅。假如妇人 腓病。

　　承山昆仑穴相应。足缓阳陵冲阳中。绝骨丘墟四穴定。乃若脚弱治委中。三里承山三穴同。

　　两脚红肿更疼痛。膝关委中三里攻。再兼阴市通四穴。次第治之极有功。若患穿跟草鞋风。

　　昆仑丘墟商丘红。并及照海通四穴。如此妙术医者通。足不能行治曲泉。三里委中阳辅巅。

　　复溜冲阳然谷等。申脉行间脾俞连。三阴交穴带在内。十一治之病即痊。脚腕酸者委中临。

　　再兼一穴是昆仑。足心疼痛取昆仑。脚筋短急足重沉。鹤膝历节风肿侵。恶发不能起床枕。

　　此等宜于风市寻。假如腰重不可忍。转侧起卧不便窘。冷痹脚筋又挛急。如此复兼难屈伸。

　　两脚曲瞅两纹头。四处三壮一同灸。两人两边用同次。待至火灭效可候。午时若灸挨至晓。

　　听得脏腑或鸣吼。不鸣或行一二次。此病痊愈时可守。腰痛不能举仆参。二穴跟骨下陷寻。

　　拱足取之三壮灸。指日可保病不侵。膝以上病灸环跳。再兼一穴风市疗。膝下病者灸犊鼻。

　　膝关三里阳陵效。足踝上灸三阴交。绝骨昆仑三穴高。足踝以下灸照海。再兼申脉病绝苗。

　　假如腿痛置骨康。香港脚风市或五壮。或五十壮百壮灸。次及伏兔针为脏。针止三分切忌灸。

　　三四犊鼻膝眼当。地五三里百壮灸。数至第六上廉央。惟有第七今已阙。终至第八绝骨良。

　　脚筋转时不可忍。宜于脚踝灸为准。内筋急兮灸在内。外筋急兮灸外稳。脚筋多年不愈者。

　　如此灸之病即泯。

　　卷四下　杂病歌

　　妇人

　　月脉不调气海中。三阴交穴中极攻。带脉一壮不可过。再及肩俞斯有功。女子月事若不来。

　　欲断产兮治合谷。右足内踝上寸烧。脐下二寸三分灸。灸至三壮阳气消。复有肩井带在内。

　　从此妊孕绝根苗。一切冷惫灸关元。不时漏下三阴交。月水不调结成块。用针关元水自调。

　　卷四下　杂病歌

　　小儿

　　大小五痫水沟存。百会神门与金门。须带昆仑及巨阙。惊风腕骨最为真。螈 五指掣阳谷。

　　角弓反张百会穴。大凡泻痢神阙攻。赤游风者治百会。兼治委中诚有功。秋深冷痢灸脐穴。

</div>
    <div class="pagination">
<a href="针灸聚英_page50.html">上一页</a><span>...</span><a href="针灸聚英_page46.html">46</a><a href="针灸聚英_page47.html">47</a><a href="针灸聚英_page48.html">48</a><a href="针灸聚英_page49.html">49</a><a href="针灸聚英_page50.html">50</a><span class="current-page">51</span><a href="针灸聚英_page52.html">52</a><a href="针灸聚英_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
