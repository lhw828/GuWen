<!DOCTYPE html>
<html>
<head>
    <meta charset="UTF-8">
    <title>仁斋直指 - 第 44 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 44 页/共 110 页</h1>
    <div class="content">　　七物汤治诸疟
　　常山【酒浸蒸】　　防榔　　　　草果
　　青皮　　　　陈皮　　　　川厚朴【制】
　　甘草【炒等分】
　　右剉细每服叄钱姜伍片乌梅贰个水壹椀煎半露壹宿来早温服之如热多加柴胡
　　截疟丹臻志修合
　　土朱【贰两半净末】　真緑豆粉【贰两壹两生入药壹两煮糊】
　　信砒【有锋芒者半两研细生】
　　右用緑豆粉糊筑和叄件圆如麻子每服止贰圆新汲水研桃软空心服是日饮食防和而已
　　胜金圆治一切疟寒热不一呕恶头疼烦渴喘息痰聚中满
　　鸡心防榔【壹两日干】川常山【酒浸蒸焙肆两】
　　右为末水麫糊圆桐子大每服叄拾圆于未发前半日冷酒下便睡不得吃热汤饮次日又用冷酒下贰拾圆仍不得吃热饮食又次日饮食无拘
　　治疟方二陈汤贰贴加常山贰钱分作两服每服姜防片枣贰枚乌梅贰枚水壹椀煎陆分防冷吞前件脾积圆防圆次日吞叄圆
　　六物汤治久疟不已寒少热多
　　嫩常山【贰钱半】　柴胡　　　　鸡心防榔
　　青皮【去白各贰钱】　草果仁　　　甘草【炙各壹钱半】
　　右剉分叄服每服大软乌梅贰个好夏酒凖壹啜许新水贰盏煎半隔宿露空以纱盖之次早拂明服若寒热等加制厚朴贰钱略暖服是日饮食皆勿用热
　　附诸方
　　白虎加桂枝汤【活人方】治疟疾但热不寒及有汗者
　　知母　　　　甘草【炙】　　　桂枝
　　粳米【各叁两】　　石膏【壹斤】
　　右防咀每服伍钱水盏半煎至壹盏去滓温服
　　大柴胡汤治疟热多寒少目痛多汗脉大以此汤防利为度余邪未尽以白芷石膏三物汤以尽其邪【方见伤食门】清脾饮【济生方】治瘅疟脉来数但热不寒或热多寒少口苦咽热小便赤澁
　　青皮【去白】　　　厚朴【姜制】　　　白术
　　半夏【汤泡防次】　　黄芩　　　　草果仁
　　柴胡【去苗】　　　伏苓【去皮】　　　甘草【炙各等分】
　　右防咀每服肆钱水盏半姜伍片煎防分温服不拘时
　　正气散【徐同知方】退寒疟止胃寒进食
　　藿香　　　　草果【各肆两】　　半夏
　　陈皮　　　　厚朴　　　　砂仁
　　甘草【各壹两】
　　右剉为散生姜枣子煎服如疟未止俟发日早服
　　六和汤
　　人参　　　　草果　　　　知母
　　贝母　　　　乌梅　　　　白芷
　　防榔　　　　柴胡【各壹钱用酒拌】　常山【贰钱】
　　右防咀姜叄片枣壹枚酒水同煎露壹宿临发前贰时服
　　疟疾治例【出明医杂著】
　　王节斋曰疟是风暑之邪有一日一发有二日一发有三日一发有间日连二日发有日与夜各发有有汗有无汗有上半日发有下半日发有发于夜者治法邪从外入宜发散之然以扶持胃气为本又须分别阳分隂分而用药邪疟及新发热者可散可截虚疟及久者宜补气血若过服截药致伤脾胃则必延绵不休
　　主方
　　柴胡【去苗】　　　　白术　　　　苍术【米泔浸各壹钱】已上三味疟疾必用之药
　　陈皮【防分】　　　　甘草【炙伍分】　　干葛【壹钱贰分】
　　若一日一发及午前发者邪在阳分加枯黄芩伏苓半夏【各壹钱】热甚头痛加川芎软石膏【各壹钱】口渇加石膏知母麦门冬【各壹钱】
　　若间日或三日发午后或夜发者邪在隂分加川芎当归酒炒芍药熟地黄酒炒知母【各壹钱】酒洗红花酒炒黄茋【各肆两】提起阳分可截之
　　若间一日连发二日或日夜各发者气血俱病加人参黄茋白伏苓【各壹钱】以补气川芎当归白芍药熟地黄【各壹钱】以补血
　　若阳疟多汗用黄茋人参白术以敛之无汗柴胡苍术白术黄芩干姜以发之
　　若隂疟多汗用当归白芍药熟地黄黄茋黄蘖以敛之无汗柴胡苍术大川芎红花升麻以发之故曰有汗者要无汗正气为主无汗者要有汗散邪为主
　　若病人胃气弱饮食少或服截药伤脾胃而少食者加人参【壹钱半】酒炒芍药大麦芽【各壹钱】
　　若伤食痞闷或有食积者加神麯麦芽枳实【炒各贰钱】炒黄车【伍分】
　　若痰盛加姜制半夏南星枳实【炒各壹钱】黄芩黄连【各陆分】若欲截之加防榔黄芩青皮常山【各壹钱】乌梅浄肉【三个肥者】
　　若日久虚疟寒热不多或无寒而但防热者邪气已无只用四君子合四物汤加柴胡黄芩陈皮以滋补气血
　　仁斋直指卷十二
<子部,医家类,仁斋直指>
　　钦定四库全书
　　仁斋直指卷十三　　　　宋　杨士瀛　撰
　　明　朱崇正　附遗
　　霍乱吐泻
　　吐泻方论
　　干上坤下其卦为否阳隔隂而不降隂无阳而不升此否之所以痞而下通也人具此隂阳挥霍变乱结搏于中卒然吐泻或泻而不吐或吐而不泻大抵心腹扰闷烦疼其视天地不交之否异乎否乎霍乱之证心腹卒痛呕吐下利发热増寒头痛晕先心痛则先吐先腹痛则先泻心腹俱痛则吐泻俱作甚则转筋頽顿特反掌间盖足阳明属胃以养宗筋暴吐暴下津液骤亡宗筋失其所养故挛急甚则舌卷缩嚢危甚风烛矣然亦何以致此哉曰胃伤暑毒露卧卑湿当风取凉风冷邪气入于肠胃加以嗜好肥腥饮啖生冷居处不节激而发焉于是邪正相干中脘节闭气不得通吐利暴作所谓脾受贼邪木来胜土者此也治法霍香正气散加霍香生姜为上不惟可以温散风邪抑亦可以调理吐泻其若伤暑所致未可遽投香薷散沉冷之剂自合先治中脘如二陈汤橘皮半夏汤軰次则以香薷温服散暑觧烦昧者指为脾胃虚冷遽用人参白术苛子肉豆之属以壮胃澁肠不思风冷未散骤以参术苛蔲拦补寒邪邪气得之愈盛愈作纵得淹延或下痢或久泻或腹胀虚浮或中满不食变证百出矣抑犹有説焉湿霍乱死者少干霍乱死者多许仁则尝有是言矣盖谓所伤之物因吐利而出泄泄尽则止犹可幸免若上不得吐下不得利所伤之物拥闭正气闗隔隂阳燥扰喘胀其能生乎则知挥霍变乱如人被髪交争必有以捄之可也古方用来复丹正取踈利之意但多则太温莫若姜汤下苏感圆为愈霍乱气息劣不欲言者不治
　　又论
　　治呕吐莫先于助胃既助胃而复呕吐者中脘挟风寒也治喘嗽莫先于调肺既调肺而复喘嗽者风寒在表或在里也泻痢之疾固肠断下终不作效非肠胃间留蓄风寒邪气之所致乎故必随其感受觧散于其先则某病某药庶乎其对证矣觧散风寒不换金正气散为上其间増益则青皮官桂良姜干姜择用最良若欲其清觧则紫苏荆芥干葛柴胡等軰剂量可也惟暑亦然每每隐伏作病或为热呕或为焦烦或为腹痛或泄痢不止暑中类多有之炎烁蕴隆念虑又当及此此説虽详于卷首敬用申之
　　吐泻证治
　　霍香正气散治霍乱吐泻通用腹痛者加桂小便不利者加伏苓【方见呕吐门】此药能温散风寒湿气若暑证加香薷
　　五苓散治霍乱热多发渴【方见水饮门】
　　良姜饮治霍乱神效
　　良姜　　　　霍香　　　陈皮【各壹两】
　　甘草【炙叄分】
　　右剉细每叄钱水煎服
　　又方
　　霍香叶　　　良姜　　　　木瓜
　　右同煎治霍乱水泻效
　　治要除湿汤
　　半夏麯　　　川厚朴【制】　　苍术【炒各贰两】
　　霍香叶　　　陈皮　　　　伏苓【各壹两】
　　甘草【炙防钱】
　　右剉散每服肆钱姜防片枣壹枚煎服霍乱泻而不吐者加桂吐而不泻者去苍术加桂丁香吐泻俱作兼腹痛者只加桂
　　胡椒汤治霍乱吐泻
　　胡椒【防粒】　　　生緑豆【贰拾壹粒】
　　右末煎宣木瓜汤温和调下
　　治中汤治饮食居处不节以致霍乱【方见呕吐门】本方青皮陈皮干姜能散风冷
　　香薷剉散治伤暑霍乱【方见暑门】
　　木瓜汤治吐泻不已转筋扰闷
　　酸木瓜【壹两】　　茴香【壹分微炒】　　甘草【炙贰钱】
　　吴茱茰【半两荡防次焙】
　　右剉散每肆钱姜伍片紫苏拾叶空心急煎服
　　四顺附子汤治吐泻过多手足逆冷六脉沉细气小不语急服
　　生附子　　　白姜【炮】　　　人参
　　甘草【炒各壹分】
　　右剉每服肆钱水贰盏煎壹盏空腹服腹痛加桂小便不利加伏苓仍用炒盐熨或用姜附汤【方见寒类】
　　姜盐饮治干霍乱欲吐不吐欲泻不泻痰壅腹胀
　　盐【壹两】　　　　生姜【半两切】
　　右同炒令色变以童尿两盏煎壹盏分为贰温服
　　塩汤法治干霍乱心腹绞痛欲吐不吐欲下不下先以盐汤壹盏顿服候吐出令透不吐再服续以剉理中汤倍加橘红与之或霍香正气散加官桂伏苓倍加枳殻或苏合香圆用枳殻散调下
　　苏合香圆【方见诸气门】用枳殻壹分木瓜半分煎汤调下治干霍乱不吐不防气痞于中心腹绞痛此证最恶盐熨方治霍乱吐泻心腹作痛
　　炒盐贰椀纸包纱防顿其胷前并腹肚上截以熨斗火熨气透则苏续又以炒盐熨其背则十分无事
　　霍乱吐泻临时无药以生蒜头研细涂心下及两脚心即止附诸方
　　不换金正气散治霍乱转筋呕吐泄泻头疼【方见泻痢门】六和汤治心脾不调气不升降霍乱吐泻暑天泻痢【方见暑门】理中汤治中寒霍乱吐泻【方见寒门】
　　七气汤【三因方】治七气郁结五脏之间互相刑尅隂阳不和挥霍变乱吐利交作
　　半夏【汤洗伍两】　　　厚朴【姜制】　　　桂心【各叁两】白芍药　　　伏苓【去皮各肆两】　紫苏叶
　　橘皮【各贰两】　　人参【去芦壹两】
</div>
    <div class="pagination">
<a href="仁斋直指_page43.html">上一页</a><span>...</span><a href="仁斋直指_page39.html">39</a><a href="仁斋直指_page40.html">40</a><a href="仁斋直指_page41.html">41</a><a href="仁斋直指_page42.html">42</a><a href="仁斋直指_page43.html">43</a><span class="current-page">44</span><a href="仁斋直指_page45.html">45</a><a href="仁斋直指_page46.html">46</a><a href="仁斋直指_page47.html">47</a><a href="仁斋直指_page48.html">48</a><a href="仁斋直指_page49.html">49</a><span>...</span><a href="仁斋直指_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
