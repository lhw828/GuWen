<!DOCTYPE html>
<html>
<head>
    <meta charset="UTF-8">
    <title>普济方四库 - 第 1015 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1015 页/共 1812 页</h1>
    <div class="content">　　救急痩疾
　　右以甘草三两炙毎旦以小便煮三四沸顿服之
　　昔有人卧忽不寤若火煦之则杀人但痛啮其踵及足拇指甲际而多唾其面即活犀角枕佳或以清水木香纳枕中并带
　　昔江右尝有商人左防上有疮如人面亦无他苦商人戯滴酒口中其面亦赤色以物食之亦能食食多则觉膊内肉胀起或不食则一臂痹有善医者教其厯试诸药以草木之类悉试之无苦至贝母其疮乃聚眉闭口商人喜曰此药可治也因以小苇筒毁其口灌之数日成痂遂愈然不知何疾也
　　昔华陀行道见车载一人病咽塞不下呻吟陀示店家以蒜虀大酢三升饮之当痊果吐大蛇一枚而愈【出本草】
　　昔南齐禇澄为呉郡守李道愈到郡澄见谓曰汝有重病答曰旧有冷病至今五年众医不瘥澄为诊曰汝病非冷非热当是食白瀹鸡子过多所致令取蘓一升煮服乃吐一物如升涎褁之能动开防是鸡雏羽翅爪距具足能行走澄曰此未尽更服所余药又吐得如向者鸡十三头而病瘥当时称妙一説乃是蒜煮服之
　　治澡浴后忽天柱骨倒【王荆公得噤口秘方】
　　右用多年五苓散一年者亦可用毎服三钱重灯心加七茎竹叶三茎乌梅三个同煎汤调下
　　治有防如蟹走于皮下作声如小児啼为筋肉之化【出经验良方】
　　右用雷丸雄黄各一两捣罗为末掺在猪肉一斤上面炙熟吃尽安
　　治血溅
　　右用槐花半升炒为细末傅之
　　治腹上麻痹不仁【出危氏方】
　　右但多煮葱白吃之自愈
　　凡腹胀经乆忽泻数升昼夜不止服药不验乃为鬼脱【出危氏方】
　　右用益智子煎浓汤服立愈
　　治玉茎硬不痿精流无歇时时如针状揑之则脆乃为肾蒲漏疾
　　韭子　破故纸【各一两】
　　右为末毎服二钱水一盏煎至六分毎日三次饮之愈则住服
　　治眼前常见诸般禽虫飞走以手捉之则无乃肝胆经为疾
　　酸仁　羗活　明粉　青葙子花【各一两】
　　右为末毎服二钱水一大盏煎至七分和滓饮一日三服
　　治面上及遍身生疮似猫児眼有光彩无脓血但痛痒不常饮食减少乆则透胫名曰寒疮【出危氏方】
　　右但多吃鱼鸡韭葱自愈
　　治口内生肉毬臭恶自己恶见有根线长五寸余似钗股吐毬出以饮食了却吞其线以手轻揑痛彻于心困不可言【出危氏方】
　　右用水调生麝香一钱服三日验
　　治妇人产后两乳伸长细小如肠垂下直过小肚痛不可忍危亡须臾名曰乳悬【出危氏方】
　　右宜将川芎当归各二斤半斤剉散于瓦石内用清水浓煎不拘时多少温服余一斤半剉作大块用一香炉慢火逐旋焼烟安在病人面前车子下要令烟气直上不絶令病人低头伏棹子上将口鼻及病人乳常吸烟气直用此一料药尽防病证如何或未即痊安略缩减再用一料如前法煎服及焼香烟薰吸必安此二料用尽虽两乳略缩上而不复旧再用水磨萆麻子一粒于头心上涂片时即洗去则能全安矣
　　治妇人临产服催生药惊太早未尝离经而用力大过以致育摸有伤产后水道中垂出肉线一条约三四尺牵引心腹痛不可忍以手微动之则痛苦欲絶【出危氏方】
　　右宜先服失笑散数服仍用老姜三片洗净不去皮遂于石针臼内研烂用油二斤拌匀入锅内炒熟以此油干焦为度先用熟绢一叚五尺长折作结方令一穏重妇人轻轻盛起肉线使之屈曲作一团纳好在水道口却用绢袋兠褁油姜稍温傅在肉线上薫使觉姜渐冷又用熨斗火熨热使之常有姜气已过即除去又用新者如薫熨一日一夜其肉线已缩入大半再用前法越两日其肉线尽服中其病全安却又再服失笑散芎归汤补理切不可使肉线断作为两截则不可医
　　杂病【附论】
　　千金论云圣人之道以慈济物愽求众药以戒不虞仓卒之际应手皆得故有万病方焉凡以诸方散在郡典乃令学者难用讨寻遂鸠撮要妙以为斯品庶使造次可得好事君子安不忘危无事之暇可预和合以备可疗也
　　方
　　耆婆万病丸【出千金方】治七种辟块五种癫病十种疰忤七种飞尸十二种蛊毒五种黄病十二时疟疾十种水病八种大风十二种痹并风入头眼暗瞙及上气咳喉中如水鸡声不得眠卧饮食不作肌肤五脏滞气积聚消壅闭不通心腹胀满及连胷背皷气坚结流入四肢或胀又心隔气满时定时发十年二十年不瘥五种下利疾赤白诸防上下冷热乆积痰饮令人多睡消痩无力防入骨髓便成滞患身体气肿饮食呕逆脚腰酸疼四肢沉重行立不能乆妇人因产冷入子脏臓中不净或塞闭不通胞中瘀血冷滞出流不尽时时疹痛为患或因此断产并小儿赤白下痢及胡臭耳聋鼻塞等病此药万病悉除故称万病丸以牛黄为主故一名牛黄丸以耆婆良医故名耆婆丸
　　牛黄　麝香　犀角【各一分】茯苓　桑白皮　干姜桂心　当归　芎穷　芍药　甘遂　黄芩
　　蜀椒　细辛　桔梗　巴豆　前胡　紫苑　蒲黄　葶厯　防风【各一分】蜈蚣【三莭】人参【一寸】朱砂【一分】石蜥蝪【一寸】雄黄　黄连　大防　芫花　禹余粮芫青【已上各一分】
　　右并令精细除牛黄麝香犀角硃砂雄黄禹余粮巴豆别研余者合捣重绢下筛以白蜜更捣三千杵蜜封下破除日旦空腹酒服三丸如梧桐子大取微下三升恶水为良若卒暴病不拘平旦早晩皆可服但以吐利为度不得限以丸数病强药少即不吐利更非他故若其发迟以热饮汁投之若吐利不止即以醋饭两三口止之服后忌陈臭生冷酢滑饭食大蒜猪鸡鱼狗马牛驴肉白酒房事七日外始得一日服二日补之得食新米韭骨汁作粥□饮食三四顿大良亦不得全饱产妇忽服吐利以后常须闭口少与于风处温床暖室将息若旅行卒暴无歇以小便送之为佳若一嵗以下小児有疾者令乳母服两小豆亦以吐利为度近病及卒病皆用多积乆疾病即少服常取微溏利为佳卒病无死服三丸如小豆大即吐利即瘥诸有痰停饮者亦得卒中恶口噤服二丸如小豆暖水一合灌口令下微利即瘥诸有痰饮者服三丸如小豆五疰鬼利客忤服二丸如小豆不差后日更服三丸男女邪客歌哭无时腹大如姙娠服如小豆日三夜一间食服之大痢服一丸如小豆日三猫鬼病服三丸如小豆未瘥更服蛊毒吐血腹痛如刺服二丸如小豆不瘥更服疟病未发前服一丸如小豆不瘥后日更服冷癖服三丸如小豆日三皆间食服之常令微溏利宿食不消服二丸如小豆取利症瘕积聚服二丸如小豆日三皆间食服之以利瘥止拘急心腹胀满心痛服三丸如小豆不瘥更服上气喘逆胸满不得卧服二丸如小豆不瘥更服疳湿以一丸如杏仁大和酢二合灌下部亦服二丸如小豆鼻衂服二丸如小豆即瘥水病服三丸如小豆日二皆间食服之瘥止人弱隔日服之头痛恶寒服二丸如小豆覆取汗伤寒时行服二丸如小豆日三间食服之小便不通服二丸如小豆不瘥明日更服大便不通服二丸如小豆又内一丸下部中一丸即通耳聋防耳以线褁一丸如小枣核大塞瘥肿丁肿破内一丸如麻子大日一傅其根自出瘥犯丁肿血出以猪脂和有孔内孔中瘥止胸背腰脇肿以酢和傅肿上日一易又服二丸如小豆癞疮先以酢泔水洗后取药和猪脂之瘘疮有孔以一丸如小豆内孔中兼和猪脂傅之痔疮取药涂线筋上内孔中日别易瘥止瘰以酢和傅上瘥恶刺以一丸内疮孔中即瘥诸冷疮积年不瘥者以酢和涂疮上作饼子贴之疮癣疮先以布揩令汁出后取和傅上日一易立瘥蝎螫以少许傅螫处蜂螫以少许傅螫防蝮蛇螫取少许内螫防若毒入腹心闷欲絶者服三丸如小豆大妇人诸疾胞衣不下服二丸如小豆取吐利即出小儿客忤服二丸如米粒和乳汁傅乳头令嗍之小児惊癎服二丸如米粒涂乳头令嗍之随児大小量饮小児乳不消心腹胀满服二丸如米粒涂乳头令嗍之不瘥便服一方无黄芩桑白皮桔梗防风
　　大理气丸【出千金方】治万病
　　牛膝　甘草　人参　茯苓　逺志　恒山　苦参　丹参　沙参　龙胆　龙骨　牡防　半夏杏仁　紫苑　芍药　天雄　附子　葛根
　　橘皮　巴豆　狼牙【各二两】大黄　牡砺　白术【各三两】生姜【末五两】白薇【六分】元参【七分】雚芦【大者一枚】
　　右先捣筛二十七味令熟次捣巴豆杏仁如膏和使相得加蜜后更捣五千余杵丸如梧桐子大空腹酒服七丸日三疝瘕结五十日服永瘥当用理气大觉有效
　　神枕法【出御药方】昔太山下有老翁者失其名字汉武东廵见老翁锄于道背有白光髙数尺帝怪而问之有道术否翁对曰臣昔年八十五时衰老睡死头白齿落有道士者教臣服枣饮水絶谷并作神枕法中有三十二物中二十四物盖以当二十四气其八毒盖以应八风臣行转少黑发更生堕齿复出日行三百里臣今年一百八十矣不能弃世入山顾恋子孙复还食糓又已二十余年犹得神枕之力徃不复老武帝视老翁顔状当如五十许人验问其隣人皆云信然帝乃从受其方作枕而不能随其絶谷饮水也方用五月五日七月七日取山林柏为枕长一尺二寸髙四寸空中容糓一斗二升以栢心赤者为盖厚二分盖致之令宻又当使可开闭也又钻盖上为二行行四十九孔凡一百二十孔令含粟米并其用药芎防　当归　白芷　辛荑　杜衡　白术　藁本　木兰　蜀椒　桂心　干姜　防风　人参桔梗　白薇　荆实　苁蓉　飞防　栢实
　　薏以仁　疑花　白衡　秦椒　糜无【已上二十四味以应善者二十四气后八味应八风】乌头　附子　藜芦　皂荚　莽草　礜石　半夏　细辛
　　右各一两皆防咀以毒药上安之满枕百日面有光泽一年体中所疾及有风疾一一皆愈善而身尽香四年白发变黒齿落重生耳目聪明神方秘效不传非其人也藁本是芎防母也武帝以问东方朔答云昔女亷以此方玉青玉以广成子广成子黄帝近者谷城道士淳于公枕耳百余嵗而头发不白夫病之来皆从阳脉起今枕药枕风邪不得侵矣又虽布囊衣枕犹当复围囊重包之须欲卧枕时乃脱去之耳诏赐老翁匹帛老翁不受曰臣之于君犹子于父也子之道以上之于父义不受赏又臣非卖道者以陛下好善故进此耳帝止而更赐诸药
　　吹鼻一提金　治一切杂证大有竒功便于出军甘草　川芎　天麻　药　薄荷　荆芥　人参　乳香　没药　白芷　青黛　滑石　桔梗甘松　黎芦　欝金　甘菊　藁本　茯苓　细辛　防风　元胡索　猪牙细皂荚
　　右等分为细末毎服一字吹鼻中喘蒸时须令患人口□水不致药入喉咙
　　寒水石散　治脚气毒遍内外烦热不解口中生疮狂走毒厉及解中诸热药毒邪热卒黄等解蛊毒鬼魅野道热毒又治小児惊癎热病
　　寒水石　石膏　磁石　滑石【已上四味各三斤捣为细末用水一石煮至四升四斗去滓入后药】元参【一斤洗焙剉】羚羊角【五两】升麻【五两】丁香【一两】木香【半两】甘草【八两已上六味捣为末入药汁中再煮取一斗五升去滓入下顷二味药】朴硝【精者二斤】硝石【好者二斤已上一味入前药汁中微火煎不住手将栁木箆搅有七八升许投在木盆中半日乆欲凝却入下二味】硃砂【二两细研】射香当门子【一两二钱重乳细已上二味入前药汁中拌匀调令全】
　　右为末同研令匀毎服一钱或二钱冷水调下大人小児仔细加减食后服
　　仙人练绛雪　治一切病肺气积聚咳逆呕吐脓血丹石毒发天行时气热病诸黄疸等心风昏乱心怯健忘四肢烦热头痛眼赤大小便不通烦闷不安骨节疼痛赤白痢血热毒痢宿食不消化心腹胀满出气不得下并诸毒药脚气等饮酒多醉困乆痢不差小児惊癎等和水服之产后一切诸病堕胎和酒服之朴硝【十斤】升麻【三两】大青　桑白皮　槐花【各二两】犀角【屑】羚羊角【屑各一两】蘓方木【六两】竹叶【两握】诃梨勒　山栀子【三十枚】防榔仁【二十颗】硃砂【半两研】
　　右以水二斗渍一宿煎取一斗去滓入锅内朴硝錬烊搅勿住手欲凝出于盆中搅入硃砂并射香少许讫雪成収于□器中蜜封有疾量取和水服之神效老小量之
　　効方　疗疸时疫诸毒气毒恶核金疮等百病
　　当归　天雄　乌头【各三两】细辛　芎防　硃砂【各二两】干姜　附子　雄黄　桂心　白芷　松脂【各八两】生地黄【二斤捣绞取汁】
　　右别捣雄黄硃砂为末余防咀以酽苦酒二升五合地黄渍药一宿取猪脂八斤微火煎十五沸白芷黄为度绞去滓入雄黄硃砂末搅令稠和蜜器贮之腹内病皆对火摩病上日两三度从十日乃至二十日取病出差四肢肥肉风瘴亦可温酒服杏仁大一枚
　　太傅白膏　治百病伤寒咽喉不利头项强痛腰脊并两脚疼有风痹湿肿难以屈伸不能行歩若风头鼻塞有附息肉生疮身体瘾疹风搔防漏瘰诸疽恶疮牛领马鞍肿疮及乆塞坚结在心腹痛胸痹烦满不得眠饮食咳逆上气徃来寒热妇人产后余疾耳目鼻口诸疾悉主之亦曰太乙神膏
　　蜀椒【一升】升麻【三两】附子　巴豆　芎防　杏仁【五合】狸骨　细辛【各一两】白芷【半两】甘草【二两】白术【六两】当归【三两】
　　右防咀苦酒淹渍一宿以猪肉四斤微火煎之削附子一枚以防繋着膏中色黄膏成去滓伤寒心腹积聚诸风肿疾颈项腰脊强偏枯不仁皆摩之日一痈肿恶疮防瘘瘰灸手摩之耳聋如大豆灌之目痛泪出缥白翳如珠当瞳子视无所见取如穄米传白上令其人自以手掩之须臾即愈以水洗视如平复旦勿当风三十日后乃可行鼻中痛取如大豆许内鼻中并以摩之龋齿痛如线褁如大豆着痛齿上咋之中风面目鼻口防僻以摩之若晨夜行辟霜雾眉睫落数数以铁浆水用膏摩之
　　粉霜丸　此药秘仙方凡治一切病证
　　丁香　木香　粉霜　五灵脂　硃砂【各二钱】磠砂乳香　麝香　信【湿纸褁煨烟尽已上各一钱】肉豆蔲　巴
　　豆【去殻湿纸褁煨香各二两】
　　右为细末醋糊为丸如黍米大毎服二丸随汤引下若心脾疼石菖蒲汤下气刺撮痛陈皮汤下腹胀满闷萝卜汤下咳逆满闷柿蒂汤下小肠气疼水冷盐汤下隔气翻胃丁香汤下小儿羸痩藿香汤下脾寒疟疾草菓汤下颠邪失志栁桃汤下小便频并茴香汤下十种水肿气猪苓汤下血痢槐花甘草汤下五般淋沥灯心汤下盗汗出龙胆草汤下酒积肚腹痛温酒下赤白痢煎陈皮汤下中暑热者沙糖水下水泻不调生姜汤下山岚瘴气不伏水土温酒下妇人赤白带下艾酢汤下
　　阿魏药煎　治百病
　　阿魏【四分】豆蔲仁【七颗细研】生姜【十二分】人参　甘草【炙各八分】藕汁　地黄汁【各二升】诃黎勒【七枚去核】牛膝【半升】白蜜【一升】鳖甲【十二分炙】
　　右为末地黄等汁煎吹下药防火煎搅勿住如于不津器盛毎服取一匙酒和服之
　　万病无忧散　治风疾疮肿疥癣或脏腑积冷壅滞气结风劳膀胱宿冷脏腑虚衰面色痿黄内有症癖气并常有疳虫蚘防攻心腹俱痛中伤寒头痛难忍状若山岚时气瘟疫之疾并冝急服此药宣通三五行立瘥或中风口防语多蹇澁睡后口中涎出不限时节不问男子妇人但五日一服不过三服永瘥乆患腰膝疼痛脚气肿满运动艰难饮食无味并小児疳痢脱肛者量大人与服一二五行自差大人乆泄气利状若休息痢止有时但一服取下冷脓血一二升当日见效药无四时冷热老防弱衰病患悉皆除之任服他药无效此盖縁捜出脏腑中积滞防脓故也无孕妇人乆患血虚气弱痿黄无力者亦可依方服宣通气血自不困倦此药凡有百病并治之其功不可具载妇人或孕隂晦时节不可服天道晴明可进若虽复疾而未愈者再服妙
　　黄茋　木通　桑白皮　陈皮【各一两】胡椒　白术【半两】木香【半两】白牵牛【炒四两别取头末】
　　右七味为细末毎服二钱牵牛末二钱生姜二钱切片煎姜汤一大盏调药须臾又用生姜汤或温汤送下平明可行快利三五次无妨如病息后以白粥补之痊矣一方用黑牵牛微炒为末另作一处临时量虚实加减依前药服如气体稍强多着牵牛末着七味药弱者反此经騐方云利路耿运管望之二年前得肺疾甚异昼则右鼻浊涕终日夜则清涕如水不止良以为苦医者只用治肺药以辛荑为主几年虽少损终不尽去后年余客亲戚王发运家又苦肿唇高于鼻饮食不容进齿亦尽肿家有一药用些黒牵牛晚服毕泻一两行其肿即退初甚疑之恐牵牛之为害也肿既甚不得已进一服连泻两行不移时肿尽消所苦涕即止一药而攻二病异哉
　　妙香丸　治一切乆逺沉积伤寒结胸太阳厥证燥欝攻不开者皆可服亦曰太圣丸
　　巴豆【去皮不去油】腻粉　磠砂　硃砂　水银【各一钱锡结砂子】龙脑　麝香　牛黄【各少许】
　　右为末炼蜜和丸如皂子大药时急要动一丸分作二丸搏作小豆子大投煎大黄汤下复然茶一椀热便利一方用蜡丸无磠砂加金
　　枸杞酒　治五内邪气消渇风湿下脑脇气头痛坚筋骨强隂利大小便填骨髓长肌肉破除结气五劳七伤去胃中宿食利耳目中衂血吐血风痓补中逐水破积瘀脓血石淋长发伤食寒瘴疠毒气烦燥满闷虚劳喘吸逐热破血脚气肿痹悉主之
　　糯米【一石黍菊计常酸酒米一石用麴一斗此药米亦得麦加五升弥加米用之惟上好者】枸根【二十赤皮寸半剉之以水一石渍经宿刮皮三日煮取汁五斗】生地黄【二十斤洗去土细切和米炊之】秋麻子【三斗熬蒸成细粉蒸气出以枸杞汤淋取汁二斗】香防【二斗以枸杞汤煮取汁】
　　右四味和米蒸之三物药汁总合得五斗地黄湿即四斗分半拌渍米分半及麴和酿饭如人烦即总和一处蜜盖瓮口经二七日压取泥封复经七日初一度一酿用麻子二斗恐令人头痛服酒忌生冷酢滑鸡鱼面蒜油腻白酒房室等服讫一二七日将息病尽乆服即少忌之
　　夺命散　治男子妇人心中积热停痰肠垢诸毒变成百病酒面食积痃癖气块小肠疝诸般膈气反胃吐食胸膈痞闷脇肋疼痛呕吐痰逆头目昏重偏正头风或惊怖口苦舌干噎气醋心腹胀如皷大便不通小児赤澁饮食过多不生肌肉心中烦燥面色痿黄肌体羸痩困倦少力夜多盗汗脾胃不和泻痢脓血乆而成血癖血瘕并皆治之毎服三钱用好无灰酒一大盏少饮晩食临卧服之卧仰睡一二更待药微微利三两行脏腑此药不损真气如妇人室女血脉不行加木香沉香枳殻煎当归汤调服小肠气用干漆麦蘖木通炒茴香却去了木通干漆二味量病虚实用
　　绵文大黄【四两去皮炒存性】麦蘖【一两半炒】防榔【七钱半】茴香瞿麦　地匾蓄【各二钱半】
　　右为细末毎服虚实加减钱数随证汤次
　　僊人玉壶丸【出千金方】
　　雄黄　藜芦　丹砂　礜石　巴豆【已上各二两】八角附子【等分】
　　右先捣巴豆三千杵次内礜石又捣三千杵次内黎藜芦三千杵次内附子三千杵次用雄黄三千杵次内丹砂三千杵蜜封又捣万杵佳若不用丹砂者内真珠四两毎内药輙治五百杵内少蜜恐药飞治药用王相吉日良时童子齐戒为良天晴明日无云雾白昼药成封蜜器中勿泄气着清洁处大人服丸如小豆欲下病者宿勿食平旦服二丸不知者以暖粥饮发之令下下不止饮冷水以止之病在膈上吐膈下利或但噫气即已若欲渐除及将服消病者服如麻豆大二丸卒中恶欲死不知人以酒若物汤和二丸日再男女与鬼交通歌笑或哭无常或腹大絶经状如姙娠浆水服二丸如胡豆大日三夜一又若酒和令如毎旦傅手间使心主心主在手腕后第一约横纹中指至暮又傅足三隂三阳及鼻孔七愈又将服麻子大一丸日三服止恶风逆心不得气息服一丸腹中如有防欲钻脇出状急痛一止一作是恶风服二丸忧恚气结在胸心苦连噫及咳胸中刺痛服如麻子大三丸日三腹痛胀满不食服一丸心腹切痛及心中热服一丸如麻子大日三服五日瘥风疝寒疝心疝毎发腹中急痛服二丸卒上气气但出不入并逆气衡喉胃中暴积聚者服二丸日再澼隐痰平旦服一丸腹中三防宿勿食明旦炙牛羊肉三脔食须防进三丸如胡豆大日中当下过日中不下更二丸烂防必下卒闗格不得大小便欲死服二丸卒霍乱心腹痛腹满吐下手足逆冷服二丸伤寒欲濇时气热病温酒服一丸厚覆取汗不汗更服寒热徃来服一丸疟未发一丸已发二丸便断积寒热老痞服二丸日三症结坚痞一丸日三取愈下利重下者一丸取断食肉不消腹坚胀一丸立愈若淋沥痩瘠百节酸疼服一丸日三头卒风肿苦酒若膏和傅之线褁痈疸痤疖瘰及欲作瘘以苦酒和傅之若疮不可名瘑疥疽以膏若苦酒和先以盐汤洗疮去痂拭干傅之齿痛绵褁塞孔中防瘘以猪脂和傅疮起驳舌狗子防之中水毒服二丸若已有疮苦酒和三丸傅之耳聋脓血汁出及卒聋以赤谷皮褁二丸内之风目赤或痒视物膜膜泪出烂皆蜜解如涂注目佳若为蛊毒所中吐血腹内如刺服一丸如麻子稍加如胡豆大亦以涂鼻孔中又以膏和通腹背上亦可焼之熏口及鼻若为蛇蝮诸毒所中及猘犬狂马所咋苦酒和傅又水服二丸妇人产后余疾及月不通徃来不时服二丸日再妇人胸中苦滞气气息不利小腹坚急绕脐绞痛浆服如麻子一丸稍加之如小豆大小児百病惊癎痞塞及有热百日半嵗者以一丸如黍米大置乳头饮之一嵗以上如麻子一丸和服右件细末大鉢中衮件两日极令匀合糯米粉二两添水煮胡阿胶膏和药杵二千余杵丸如鸡头大焙令一分干甆缾収置暖处但此方修合虽好然亦迟滞不若修剉生料众药同片生姜半斤或七两甘草三两于甆缾内用水一斗五升上下文武火煑水干为度仍除干松白茅檀香缩砂仁藿香叶勿煑令项焙捣为末庶香气全所有煮者众药亦作一处焙捣为末末就了却令研脑麝同香松茅数件大鉢内衮三二日令药味和合方作为丸煮药下水之作诀以水髙众药一寸余许文武火煑若火药无味却酌量伺风为万病之根源盖五脏所受不同而引起疾证有异善卫生者日三饮送下小児大腹及中恶热毒食物不化结成积聚服二丸小児寒热头痛身热及吐哯服一丸如麻子大小児羸痩丁奚不能食食不化浆水服二丸日三又苦酒如和桐子大傅上良一切万病量之不过一二丸莫不立愈欲行问孝者病服一丸又一丸击颈上行无所畏至防家带一丸辟百鬼若独自宿山泽塜墓社庙丛林之中焼一丸百鬼不敢近仍以蜡和一丸如弹子大着绛囊中系臂上男左女右山精鬼魅皆畏之
　　硃砂鹤顶丹　治诸疾
　　半夏【火炮裂】杏仁【去皮尖】山豆【去皮油各四十九】宿蒸饼【四两去皮】干胭脂【二钱为末】
　　右同捣为泥滳酢为丸小豆大毎服十丸加至十五丸此药治二十一等病证心腹膨胀陈皮汤或米汤下伤寒陈皮汤下白痢干姜汤下赤痢甘草汤下血痢当归汤下大小便不通磨刀水下心气疼菖蒲根汤下心疼痛醋汤下冷病艾汤下劳气米汤下小肠气茴香汤下肾臓风木汤下肠风痔漏防痢槐花汤下吐血丁香汤下隂毒伤寒葱白汤下疟疾桃心汤下噎食木香汤下小児妳痹皂荚子汤下小児惊风薄荷汤下小児五疳八痢米汤下五嗽人参马兠苓汤下一名鹤顶丹有硃砂三钱为衣汤酒食物随下脐腹疼痛盐汤下腰疼脚气牵牛汤下水泻车前子汤下妇人月水不调红花药汤下









　　普济方卷二百五十五
<子部,医家类,普济方>
　　钦定四库全书
　　普济方卷二百五十六　明　周王朱橚　撰杂治门
　　杂病
　　诚齐先生如神丸
　　防榔　枳殻　皂荚　大黄【生熟】牵牛【生熟】
　　右各等分为末滳水为丸如梧桐子毎服十五丸病甚者一百丸量虚实老防服之孕妇不可服头痛脑疼川芎薄荷汤下耳鸣腮肿荆芥煎汤下牙齿疼痛细辛煎汤下咽喉肿痛桔梗甘草煎汤下遍身瘾疹瘙痒丹毒赤瘤升麻汤下心满闷疼痛痰结枳实半夏汤下两脇肋疼痛牵引背痛牡丹皮汤下症癖积聚痃气块蓬术甘草汤下赤白痢里急里重小腹疼痛甘草汤下一百丸如里急后重五十丸肠风痔漏肛门疼痛皂角子破煎汤下膀胱疝气隂囊肿硬或数便茴香汤下腰脚膝疼牛膝汤下面头手足浮肿胀满桑白皮汤下上气喘急日夜不得卧甜葶苈汤下胎死腹中包衣不下桂心麝香酒下打扑损伤瘀血在内腹胀疼红花当归汤下宿食不消呕吐噎气丁香汤下面毒酒毒干葛汤下大人小児诸般防积疼先食焼肉数块次用苦栋根煎汤下妇人月水不通腹肚疼痛赤芍药汤下
　　夺命丹
</div>
    <div class="pagination">
<a href="普济方四库_page1014.html">上一页</a><span>...</span><a href="普济方四库_page1010.html">1010</a><a href="普济方四库_page1011.html">1011</a><a href="普济方四库_page1012.html">1012</a><a href="普济方四库_page1013.html">1013</a><a href="普济方四库_page1014.html">1014</a><span class="current-page">1015</span><a href="普济方四库_page1016.html">1016</a><a href="普济方四库_page1017.html">1017</a><a href="普济方四库_page1018.html">1018</a><a href="普济方四库_page1019.html">1019</a><a href="普济方四库_page1020.html">1020</a><span>...</span><a href="普济方四库_page1016.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
