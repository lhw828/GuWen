<!DOCTYPE html>
<html>
<head>
    <meta charset="UTF-8">
    <title>外台秘要方 - 第 160 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 160 页/共 226 页</h1>
    <div class="content">　　论曰既知无物非药及所出土地复采得时须在贮积以供时用不得虚弃光阴临时忽遽失其机要使风烛不救实可悲哉博学者深可思之用为备耳
　　用药分两煮汤生熟法则一十六首
　　千金或曰古人用药至少分两亦轻差病极多观君处方非不烦重分两亦多而差病不及古人者何也答曰古者日月长逺药在土中自养经乆气味真实百姓少欲禀气中和感病轻防易为医疗今时日月短促药力轻虚人多巧诈感病厚重难以为医故病轻药味须少疴重用药即多此则医之一隅何足恠也
　　又古之医者自解采取阴干暴干皆悉如法用药必依土地所以疗十得九今之医者但知诊脉处方不知采药时节至于出处土地新陈虚实一皆不悉所以疗十不能得愈五六者实繇于此处方者常须加意重复用药药乃有力若学古人徒自误耳将来学者须详熟之凡紫石英白石英朱砂雄黄硫黄等皆须光明映澈色理鲜浄者为佳不然令人身体干躁发热口干而死凡草木药皆须土地坚实气味浓烈不尔疗病不愈凡狼毒枳实橘皮半夏麻黄吴茱萸皆欲得陈乆者良其余唯须精新也
　　问曰凡和合汤药治诸草石虫兽用水升数消杀之法则云何答曰凡草有根茎枝叶皮骨花实诸虫有毛翅皮甲头足尾骨之属有须烧链炮炙生熟有定一如后法顺方者福逆之者殃或须皮去肉或去皮须肉或须根茎或须花实依方链治极令浄洁然后升合秤两勿令参差药有相生相杀气力有彊有弱君臣相理佐使相持若不广通诸经即不知有好有恶或医自以意加减不依方分使诸药草石彊弱相欺入人腹中不能治病更加鬭争草石相反使人迷乱力甚刀剑若调和得所虽未能治病犹得利安五藏于病无所増剧例曰诸经方用药所有熬錬节度皆脚下注之今方不然此篇具条之更不烦别注也
　　凡药治择熬炮讫然后秤之以充用不得生秤
　　凡石药及玉皆碎如米豆以绵褁内汤酒中煮之凡钟乳及诸石以玉锤着水研之三日三夜漂练务令极细干研则七日七夜
　　凡银屑以水银和成泥
　　凡礜石以黄土泥团之火烧半日乃熟可用仍不得过之不錬生入药使入破心肝
　　凡朴硝矾石烧令汁尽乃入丸散芒硝朴硝皆绞汤讫乃内汁中更上火两三沸令烊尽乃服
　　凡汤中用丹砂雄黄细熟研如粉临服乃投汤中搅令调和服之
　　凡汤中用完物皆擘破干栀子之类是也用细核物亦打破山茱萸五味子蕤核决明子之类是也细花子物正尔完用之旋覆花菊花地肤子葵子之类是也米麦豆辈亦完用之
　　凡橘皮吴茱萸椒等入汤不防咀
　　凡诸果子仁皆去尖皮及两仁者汤揉挞去皮仍切之用栀子者去皮用蒲黄者汤成下
　　凡生麦门冬生姜入汤皆切三捣三绞取汁汤成去滓下之煮五六沸依如升数不可共药煮一法薄切用之凡麦门冬皆微润抽去心
　　凡麻黄去节别煮两三沸掠去沫更益水如本数乃内诸药煮之不尔令人烦寸斩之小草瞿麦五分斩之细辛白前三分斩之膏中细切用之
　　凡牛膝石斛等入汤酒拍碎用之石斛入丸散者先以碪捶极打令碎乃入臼不尔捣不熟
　　凡用桂厚朴杜仲秦皮木兰皮辈皆削去上虚软甲错取里有味者秤之茯苓猪苓削去黑皮秤牡丹天门冬巴防天逺志野葛等皆捶破去心紫菀洗去土防干乃秤之薤白葱白除责令尽莽草石南茵芋泽兰剔取叶及嫩茎去大枝鬼臼黄连皆除根毛石韦辛夷拭去毛又去心蜀椒去目及闭口者用大枣乌梅皆去核用鬼箭削取羽皮
　　凡茯苓芍药补药须白者泻药唯赤者
　　凡兎丝子汤淘汰去土干漉暖酒渍经一宿漉出暴防白捣之不尽者更以酒渍之三五日乃出暴微干捣之须防悉尽极易碎
　　凡甘草厚朴枳实石南茵芋藜芦皂荚之类皆炙之而枳实去欀藜芦去头皂荚去皮子
　　凡椒云实微熬令汗出即有势力
　　凡汤丸散用天雄附子乌头乌喙侧子皆煻灰炮令防拆削去黑皮乃秤之唯姜附汤及膏酒中即生用亦削去皮乃秤之直理破作七八片半夏热汤浸洗去上滑一云十洗四破乃秤之以入汤若膏酒丸散皆煻灰炮之用
　　凡巴豆去心皮膜熬令紫色杏仁桃仁葶苈胡麻诸有膏脂药皆熬黄别捣令如膏脂防视之泯泯尔乃以向成散稍稍下臼中合研捣令消散乃复都以轻绢筛之尽又内臼中依法研治数百杵也汤膏中亦有熬者虽有生用者并捣破
　　凡麦孽麴末大豆黄卷泽兰芜荑皆微炒干漆熬令烟断乌梅入丸散熬之用熟艾者先炒细擘合和诸药捣之今细散不可筛者内散中和之
　　凡用诸毛羽齿牙蹄甲鼈鲛鲤等甲皮肉骨角筋鹿茸等皆炙蛇蜕皮微炙
　　凡用班猫诸虫皆去足翅微熬用桑螵蛸中破炙之牡蛎熬令黄色僵蚕蜂房微熬之
　　凡汤中用麝香犀角鹿角羚羊角牛黄须末如粉临服内汤中搅令调和服之
　　凡丸散用胶先炙令通体沸起燥乃可捣有不沸处更炙之断下汤直尔用之勿炙诸汤中用阿胶皆绞汤毕内汁中更上火令烊尽
　　凡用蜜先以火煎掠沫令色紫黄即丸经乆不壊掠之多少随蜜精麤遂至大稠于丸弥佳
　　凡丸中用蜡烊之投少蜜中搅调以和药
　　凡汤中用饴糖皆汤成下诸汤用酒者皆临熟下之又云古秤唯有铢两而无分名今则以十黍为一铢六铢为一分四分为一两十六两为一斤此则神农之秤也呉人以二两为一两隋人以三两为一两今依四分为一两为定方家有云等分者皆是丸散随病轻重所须多少无定铢两两三种或五种皆悉分两同等尔凡丸散云若干分两者是品诸药宜多宜少之分两非必止于若干之分两也假今日服三方寸匕须差止是三五两药尔
　　凡散药有云刀圭者十分方寸匕之一准如梧桐子大也方寸匕者作匕正方一寸抄散取不落为度钱匕者以大钱上全抄之若云半钱匕者则是一钱抄一边尔并用五铢钱也钱五匕者今五铢钱边五字者以抄之亦令不落为度一撮者四刀圭也十撮为一勺十勺为一合以药升分之者谓药有虚实轻重不得用斤两即以升平之药升方作上径一寸下径六分深八分内散勿按抑之正尔微动令平调耳今人分药不复用此凡丸药有云如细麻者即胡麻也不必扁但令较略大小相称尔如黍粟亦然以十六黍为一大豆也如大麻子者即今大麻子准三细麻也如胡豆者今之青斑豆也以二大麻子准之如小豆者今赤小豆也粒有大小以三大麻子准之如大豆者以小豆准之如梧桐子者以二大豆准之一方寸匕散蜜和得如梧桐子十丸为度如弹丸及鸡子黄者以十梧子准之
　　凡方云巴豆若干枚者当先去心皮毕乃秤之以一分准十六枚附子乌头若干枚者去皮毕以半两准一枚枳实若干枚者去核毕以一分准二枚橘皮一分准三枚枣有大小以三枚准一两干姜一累者以半两为正本草云以一两为正
　　凡方云半夏一升者洗毕秤五两为正椒一升三两为正吴茱萸一升五两为正兎丝子一升九两为正庵闾子一升四两为正蛇牀子一升三两半为正地肤子一升四两为正此其不同也云某子一升者其子各有大小虚实轻重不可通以秤准皆取平升为正
　　凡方云桂一尺者削去皮重半两为正甘草一尺者重二两为正云某草一束者重三两为正云一把者重二两为正
　　凡方云蜜一斤者有七合猪膏一斤者一升二合凡汤酒膏药旧方皆云防咀者谓秤毕捣之如大豆又使吹去细末此于事殊不允当药有易碎难碎多末少末秤两则不复均平今皆细切之较略令如防咀者乃得无末而片粒调和也凡云末之者谓捣筛如法也凡丸散先细切暴燥乃捣之有各捣者有合捣者并随方所言其湿润药如天门冬干地黄辈皆先切暴干独捣令偏碎更出细擘暴干若值阴雨可微火烘之小停冷乃捣之
　　凡湿药燥皆大耗当先増分两须得屑乃秤之为正其汤酒不须如此
　　凡筛丸药用重蜜绢令细于蜜丸易熟若筛散草药用轻疎绢于酒中服即不泥其石药亦用细绢筛令如丸药者
　　凡筛丸散药毕皆更合于臼中以杵捣之数百过视其色理和同为佳
　　凡煑汤用防火令小沸其水数依方多少大略二十两药用水一斗煑取四升以此为率皆绞去滓而后酌量也然则利汤欲生少水而多取汁者为病须快利所以少水而多取汁补汤欲熟多水而少取汁者为病须补益是以多水而少取汁好详视之不得令水数多少汤熟可用新布两人以尺木绞去滓澄去垽浊分再服三服者第二第三服以纸覆令宻勿令泄气欲服以铜器于热汤上暖之若于铛中勿令器中有水气方云再服三服者要令力势相及并视人之暴羸病之轻重以为进退増减之不必悉依方说也
　　古今诸家丸方一十八首
　　广济疗尸骨蒸殗殜肺痿疰忤鬼气卒心痛霍乱吐痢时气鬼魅瘴疟赤白暴痢瘀血月闭痃癖疔肿惊癎鬼忤中小儿吐乳大人狐狸等病吃力伽丸方
　　吃力伽【白术是也】光明砂　　诃梨勒皮　麝香当门
　　子　　　　香附子　　丁子香　　沉香荜拨　　　檀香　　青木香　　安息香犀角【屑各二两】　薫陆香　蘓合香　　龙脑【各半两】
　　右十五味捣筛白蜜和为丸每朝取井花水服如梧子四丸于净器中研破服之老小一丸以蜡褁一丸如弹丸绯绢袋盛当心带之一切邪鬼不敢近千金不冷水暖水临时量之忌五辛生血物以腊月合神前藏之宻器中勿令泄药气神验
　　千金耆婆万病丸疗七种癖块五种癫病十种注忤七种飞尸十二种蛊毒五种黄病十二时疟疾十种水病八种大风十二种痹并风入头眼暗膜膜及上气欬喉中如水鸡声不得卧饮食不作肌肤五藏滞气积聚不消拥闭不通心腹胀满连及背鼓胀气坚结流入四肢或复又心膈气满时定时发十年二十年不差五种下痢疳虫蚘虫寸白虫诸虫上下冷热乆积痰饮令人多睡眠消瘦无力荫入骨髓便成滞疾身体气肿饮食呕逆腰脚酸疼四肢沉重不能乆行乆立妇人因产冷入子藏藏中不浄或闭塞不通胞中瘀血冷滞出流不尽时时疼痛为患或因此断产并小儿赤白下痢及胡臭耳聋鼻塞等病服此药以三丸为一剂服药不过三剂万病悉除说无穷尽故称万病丸以其牛黄为主故一名牛黄丸以耆婆良医故名耆婆丸方
　　牛黄　　　麝香　　　犀角　　　朱砂雄黄【并研】　芫青【去头翅足熬本方七枚】　　　黄连人参　　　禹余粮　　大防【炙】　　芫花【熬】茯苓　　　干姜　　　桂心　　　桑白皮当归　　　芎防　　　芍药　　　甘遂【熬】黄芩　　　蜀椒【汗】　　细辛　　　巴豆【去皮心别熬捣】　　　前胡　　　桔梗　　　紫菀蒲黄　　　葶苈子【熬】　防风【各一分】　蜈蚣【三节炙】石蜥蜴【一寸炙】
　　右三十一味并令精细上牛黄麝香犀角朱砂雄黄禹余粮巴豆别研余者合捣筛之以白蜜和更捣三千杵极熟宻封之除破日平旦空腹以酒服三丸如梧子防下三五升恶物为良若卒暴病不要待平旦无问早晩即服以吐利为度若不吐利更加一丸或至三丸五丸须吐利为度不得限以丸数病彊药少即不利吐若其发迟以热稀粥一杯发之若吐利不止即以酸饭两三口止之服药忌陈臭生冷酢滑粘食大蒜猪鱼鸡狗马驴肉白酒行房七日外始得一日服二日补之得食新米韮菜汁作羮粥臛饮食之三四顿大良亦不得全饱产妇勿服之吐利以后常须闭口少语于无风处温牀暖室将息若旅行卒暴无饮以小便送之若一嵗以下小儿有疾者令乳母服两小豆亦以吐利为度近病及卒病皆用多积乆疾病即少服常取防溏利为度【崔氏无黄岑桑白皮桔梗防风】
　　卒病欲死【服三丸如小豆取吐利即差】
　　卒得中恶口噤【服二丸如小豆和暖水一合灌入口令下令防利即差】
　　五注鬼刺客忤【服二丸如小豆不差后日更服一丸】
　　男女邪病歌哭腹大如姙身【服二丸如小豆日三夜一服间食服之】猫鬼病【服小豆三丸不差更服】
　　蛊毒吐血腹疼如刺【服小豆二丸不差更服以差止】
　　疟病【未发前服三丸未差更服】
　　诸痰饮者【服三丸如小豆不差更服】
　　冷癖【服三丸如小豆日三服皆间食常令微溏利为度】
　　宿食不消【服二丸如小豆取利】
　　症瘕积聚【服二丸如小豆日三服皆间食以利差止】
　　拘急心腹胀满心痛【服三丸如小豆未差更服】
　　上气呕逆中满不得卧【服二丸不差更服】
　　大痢【服小豆一丸日三】
　　疳湿【以一丸如杏人和酢二合灌下部中服小豆二丸差】
　　水病【服三丸如小豆日再间食服之差止人弱隔日服】
　　头痛恶寒【服小豆二丸覆取汗】
　　伤寒天行病【服二丸小豆一日三间食服】
　　小便不通【服小豆二丸不差明日更服之】
　　大便不通【服三丸如小豆大又内一丸下部中则通】
　　耳聋聤耳【以绵裹如枣核塞耳中差】
　　鼻衂【服二丸如小豆无不差】
　　痈肿疔肿【破肿内一丸如麻子日一敷之根自出亦服二丸差】
　　犯疔肿血出【以猪脂和涂有孔内孔中差止】
　　疠疮【以酢泔洗讫取药和猪脂涂之】
　　漏疮有孔【以一丸如小麦内孔中和猪脂敷】
　　痔疮【以药涂绵内孔中别易差止】
　　瘰疬【以酢和涂上差】
　　癣疮【以布揩令汁出以酢和涂上日一易差止】
　　胷背腰胁肿【以醋和敷肿上日一易之服二丸如小豆】
　　诸冷疮积年不差者【以酢和涂之亦饼贴之】
　　恶刺【以一丸内疮孔中即差】
　　蝮蛇螫【以少许内螫处若毒入腹心烦闷欲絶者服三丸如小豆大】
　　蝎螫【以少许涂之】
　　蜂螫【以少许敷之差】
　　妇人诸疾胞衣不下【服二丸如小豆大】
　　小儿惊癎【服一丸如米许以涂乳令嗍之防儿大小量之】
　　小儿客忤【服一丸如米和涂乳头与嗍之以意量之】
　　小儿乳不消心腹胀满【服一丸如米许涂乳头令嗍之取差】
　　又大麝香丸疗鬼注飞尸等万病皆疗之方
　　麝香【三分】　牛黄　　　真珠【并研】　附子【炮】鬼臼　　　莽草【炙】　　犀角【屑】　　矾石【熬令汁尽】细辛　　　桂心　　　獭肝【炙】　藜芦【各二分】蜈蚣【炙】　　蜥蝪【炙各一枚】　地胆【熬】　　班猫【熬】
　　杏仁【去尖皮熬各五十枚】　　　　丹砂【二两研】　雄黄【一两研】
　　礜石【八分泥里烧半日】　　　　芫青【熬】　　亭长【熬各七枚并去足趐】　　　巴豆【去心皮熬】
　　右二十三味合捣别捣巴豆杏人如泥蜜和更捣三千杵丸如小豆每有病以饮服一丸日再渐至三丸尤妙毒虫所螫摩之以知为度若欲入毒疫疠乡死丧家及鬼神庙冢墓处以绛囊盛之男左女右肘后系之又以少许涂人中卧不魇魅神忌如常法
　　又小麝香丸主疗与大麝香丸同方
　　麝香【三分】　雄黄【研】　　丹砂【研各四分】　细辛干姜　　　桂心　　　芍药【各五分】　莽草【炙】犀角【屑】　　栀子仁【各三分】附子【炮】　　乌头【炮各五枚
　　去皮】　　　巴豆【五十枚去心皮熬】　　　　蜈蚣【一枚去头足炙】
　　右十四味并捣筛蜜和更捣一千杵丸如小豆每服三丸至五丸日三一切尸注心痛皆主之忌生血物生葱生菜芦笋猪肉冷水神验【一方有当归一两】
　　崔氏温白丸疗症癖块等一切病并治之方
　　紫菀　　　吴茱茰　　菖蒲　　　柴胡厚朴【炙】　　桔梗　　　皂荚【去皮炙】　茯苓桂心　　　干姜　　　黄连　　　蜀椒【汗】
　　巴豆【去心皮熬】　人参【各三分本方各二分】　　　　乌头【十分炮】
　　右十五味合捣筛以白蜜和更捣二千杵丸如梧子大有病服一丸至二丸不知稍増至三丸五丸以知为度主心腹积聚乆症癖块大如杯椀黄疸宿食朝起呕吐支满上气时时腹胀心下坚结上来抢心傍攻两胁彻背连胷痛无常处绕脐搅痛状如蛊咬又疗十种水病八种痞塞反胃吐逆饮食噎塞五淋九种心痛积年食不消化或妇人诸疾断绪不生带下淋沥或痎疟连年不差又疗一切诸风身体顽痹不知痛痒或半身不遂或疼痛或眉髪堕落又疗七十二种风三十六种遁尸注或癫癎或妇人五邪失心梦与鬼神交通四肢沉重不能食饮昬昬黙黙只欲取死终日忧愁情中不乐或恐惧悲啼饮食无味月水不调真似懐孕连年累月羸瘦困弊遂至于死或歌或哭为鬼所乱莫之知也但服此药者莫不除愈臣知方验便合药与妇人服之十日下出症癖蛊长二尺五寸三十枚下脓二升黑血一升青黄汁五升所苦悉除当月有子臣兄堕马被伤腹内有积血天阴即发羸瘦着牀命在旦夕与药服下如鸡肝黑血如手者二百余片白脓二升赤黄水一升其病即除臣知方验敢不献上忌生冷酢滑猪鸡鱼犬牛马鹅肉五辛油面豆糯米陈臭等物
</div>
    <div class="pagination">
<a href="外台秘要方_page159.html">上一页</a><span>...</span><a href="外台秘要方_page155.html">155</a><a href="外台秘要方_page156.html">156</a><a href="外台秘要方_page157.html">157</a><a href="外台秘要方_page158.html">158</a><a href="外台秘要方_page159.html">159</a><span class="current-page">160</span><a href="外台秘要方_page161.html">161</a><a href="外台秘要方_page162.html">162</a><a href="外台秘要方_page163.html">163</a><a href="外台秘要方_page164.html">164</a><a href="外台秘要方_page165.html">165</a><span>...</span><a href="外台秘要方_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
