<!DOCTYPE html>
<html>
<head>
    <meta charset="UTF-8">
    <title>明医指掌 - 第 35 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明医指掌 - 第 35 页/共 81 页</h1>
    <div class="content">　　寒厥心痛

　　寒厥心痛者，手足厥逆，遍身冷汗，甚则手足甲青黑，小便清白不渴，气微力薄，脉沉细微，术附汤。

　　大寒厥，暴痛，非久痛者，若久则非寒也。丹溪云：明知身受寒气，口食寒物，初病当以温散、温利之药，草豆蔻丸。大便闭结不通者，元戎浓朴丸。

　　术附汤治寒厥心痛。

　　白术（二钱，炒） 甘草（一钱，炙） 黑附子（炮，一钱半）

　　上三味，锉作一帖，姜三片，枣二枚，水二钟，煎温服。

　　草豆蔻丸寒厥心痛。

　　草豆蔻（一钱五分，白面裹，煨） 益智仁（八分） 陈皮（八分） 人参（去芦，八分） 黄（蜜炙，八分） 吴茱萸（洗，去芦，八分） 僵蚕（八分） 当归（酒洗，六分） 青皮（六分，炒）

　　神曲（炒，四分） 姜黄（四分） 柴胡（四分） 半夏（一钱，姜制） 泽泻（去毛，一钱） 桃仁（七个，泡，去皮、尖） 麦芽（炒，一钱） 甘草（生三分，炙三分）

　　上为细末，汤浸蒸饼丸如梧桐子大，每三十丸。

　　元戎浓朴丸浓朴（三两，姜炒） 黄连（二两半，炒） 吴茱萸（汤泡七次，二两） 干姜（炮，二两） 巴豆（一两，另研） 人参（一两，去芦） 川乌（炮，一两）

　　末之，入豆霜匀，蜜和丸桐子大，每三丸，以利为度。

　　痰积食积心痛

　　痰饮积滞于胃脘，当心而痛，墙上陈螺蛳壳 存性、炒苍术、海石、山栀、香附、南星各二两，枳壳、青皮、木香、半夏、砂仁各半两，糊丸，姜汤送下。食积痛，保和丸。（方见伤食。）

　　瘀血痛

　　平昔喜食热物，致死血留于胃口作痛者，脉沉而芤涩。在上者，四物汤加桃仁、红花、丹皮、枳壳、玄胡索。（方见血证。）轻者，韭汁、桔梗开之。重者，桃仁承气汤下之。（方见血证。）

　　虫痛疰痛

　　蛔虫攻入心膈作痛者，痛定便能食。面上有白斑，唇红，治以苦楝、锡灰，或乌梅丸，或集效丸。蛔虫攻啮，心痛恶心而吐，川椒汤下乌梅丸。疰心痛者，十疰病皆心痛，化虫丸，辣蓼草煎汤饮之。

　　乌梅丸治蛔虫上攻痛。

　　乌梅（七十五个） 细辛（一两五钱） 附子（炮，一两五钱） 人参（一两五钱） 黄柏（一两五钱） 桂枝（一两五钱） 干姜（二两五钱） 黄连（四两） 川椒（五钱） 当归（五钱）

　　末之，以苦酒渍乌梅一宿，去核蒸烂，捣成膏，少加蜜和丸如梧桐子大，每十丸，加至二十丸，食前服。

　　集效丸治蛔厥心痛。

　　木香（二钱五分） 鹤虱（炒，二钱半） 槟榔（二钱五分） 诃子（二钱五分） 芜荑（炒，二钱半） 附子（炮，二钱半） 干姜（炮，二钱五分） 大黄（一两半，蒸熟） 乌梅肉（一两，捣烂）

　　末之，蜜丸如梧桐子大，每服三十丸，空心时陈皮汤送下。

　　化虫丸服之虫化为水。

　　胡粉（炒，五钱） 鹤虱（三钱） 白矾（五钱） 槟榔（五钱） 苦楝根（五钱）

　　上为细末，糊丸梧子大，每服五十丸，温浆水入芝麻油一、二点，打匀下之，米饮亦可，不拘时候，其虫小者化为水，大者自下。

　　卷六

　　腹痛证五

　　【歌】寒痛绵绵无减增，时疼时止热为根。血瘀痛处无移动，食积便通便见轻。实者不能将手近，痛时能按作虚论。湿痰痛者溲便秘，体认其形见病情。

　　【论】夫寒痛者，常痛而无增减也，成无己云：阴寒为邪，则腹痛而吐利。热痛者，时作时止，《原病》式云：热郁于内，而腹满坚结痛，勿以为寒。死血痛者，每痛不移其处，成无己云：邪气聚于下焦，津液不得通，气血不得行，或溺或血，留滞于下，是生胀硬，小便不利也。食积痛者，利后即痛减。湿痰痛者，凡痛，大、小便俱不利，丹溪云：清痰多作腹痛，脉滑，痰因气滞而聚凝，其道路不得通故也。肠痈痛者，身甲错，小便如淋，腹皮急，按之濡，如肿状，脉芤数也。积聚腹痛者，腹中原有积，左、右、上、下当积而痛也。寒疝入腹痛者，少腹痛引睾丸。阴毒痛者，四肢厥逆，痛甚，咽喉不利，或心下胀满结燥，虚汗狂言，面色俱青，阴积于下，阳消于上。实痛者，腹坚不可按。虚痛者，虽痛不胀满，手可按。若此霄壤不侔，可一药而尽之乎？谨按：腹痛，为脾家受病，盖脾或受有形而痛者，或受无形而痛者。若暴伤饮食，则胃脘先痛而后入腹。暴触怒气，则两胁先痛而后入腹。血积上焦，脾火熏蒸，则痛从腹而上于胸臆。血积下部，胃气下行，则痛从腹而入于少腹。伤于寒者，寒于痛，得热则缓。伤于饥者，饥即痛，得食即止。吞酸腹痛，为痰郁中焦，复伤饮食。

　　面黄腹痛，为宿食不消，蛔虫攻咬。气虚腹痛，腹必虚豁，呼吸短浅。血虚腹痛者，痛如芒刺，牵引不宁。医者当审其因以处治，大要以甘温为上，惟伤酒作痛者，方可凉剂，而必佐之以甘温也。

　　【脉】沉弦细动，皆是痛证。心痛在寸，腹痛在关，下部在尺，脉象显然。

　　热痛

　　胸中有热，胃中有邪，腹痛欲呕，黄连汤。腹痛脉洪，热也，黄芩芍药汤。寒邪变热，传里腹痛，便秘而厥，四逆散。腹满时痛，桂枝加大黄汤。腹痛便秘，脉实大者，大承气汤。（方见伤食。）

　　黄连汤治热邪腹痛。

　　黄连（三钱，炒） 甘草（三钱，炙） 干姜（三钱） 桂枝（三钱） 人参（二钱） 半夏（半两，姜制）

　　每七钱，枣煎服。

　　黄芩芍药汤黄芩（炒，二钱） 芍药（炒，一钱半） 甘草（一钱）

　　煎服。

　　四逆散阳邪传里腹痛。

　　甘草（炙，一两） 枳壳（炒，一两） 芍药（炒，一两） 柴胡（一两）

　　末之，每服二钱，白汤调下。

　　桂枝加大黄汤治太阴腹满时痛。

　　桂枝（一钱） 芍药（炒，一钱） 甘草（一钱） 大黄（二钱）

　　姜、枣煎，入饧一合，微烊服。

　　寒痛

　　伤寒下利腹痛，四逆汤。（方见中寒。）腹痛厥冷欲死者，霹雳散。腹痛下利，四肢沉重，真武汤或理中汤。（方见中寒。）

　　霹雳散治中寒腹痛。

　　附子（一枚，炮）

</div>
    <div class="pagination">
<a href="明医指掌_page34.html">上一页</a><span>...</span><a href="明医指掌_page30.html">30</a><a href="明医指掌_page31.html">31</a><a href="明医指掌_page32.html">32</a><a href="明医指掌_page33.html">33</a><a href="明医指掌_page34.html">34</a><span class="current-page">35</span><a href="明医指掌_page36.html">36</a><a href="明医指掌_page37.html">37</a><a href="明医指掌_page38.html">38</a><a href="明医指掌_page39.html">39</a><a href="明医指掌_page40.html">40</a><span>...</span><a href="明医指掌_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
