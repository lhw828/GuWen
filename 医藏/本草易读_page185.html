<!DOCTYPE html>
<html>
<head>
    <meta charset="UTF-8">
    <title>本草易读 - 第 185 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草易读 - 第 185 页/共 194 页</h1>
    <div class="content">　　吐血咯血，井水下三钱，三服已。（第五。）

　　小儿口疮，搽之。（第六。）

　　手搔疮肿作脓，香油合敷。（第七。）

　　本草易读卷八

　　香墨四百十七

　　辛，温，无毒。醋磨涂一切肿毒，酒服下诸般胞胎。止吐衄淋痢诸血，点飞丝尘芒入目。

　　古墨丸

　　当归（一两） 香墨（三钱五分） 百草霜（五钱） 广木香（一钱） 天麻（二钱） 飞白面（五钱）

　　为丸弹大。每一丸，四物汤下，出汗。治妇科胎前产后一切。（诸方第一。）

　　本草易读卷八

　　碱四百十八

　　辛，苦，温，无毒。磨积去垢，除痰治噎。溃痈疽瘰 ，点痣魇疣赘。

　　生山东济宁诸处。彼人采蒿蓼之属，开窖浸水，漉起晒干烧灰，以原水淋汁，每百斤入粉面四方浣衣发面，甚得利也。

　　一切目疾，净白碱浓纸包悬风处，七七日，研极细点之。（验方第一。） 心下结痛，研细末效。（第二。）

　　本草易读卷八

　　金四百十九

　　当取熟炼金箔用之。

　　辛，平，有毒，熟者无毒。镇心肝，安魂魄。疗惊痫风热，除骨蒸劳极。

　　本草易读卷八

　　银

　　辛，寒，无毒。治同。

　　在处山谷有之。有山金、沙金、瓜子金、马蹄金之殊，多附山石而生。而银则多生沙土中也

　　本草易读卷八

　　自然铜四百二十

　　火 醋淬，甘草水飞。附铜而生，铜坑中多有之。

　　辛，平，无毒。续筋接骨，散瘀止血。

　　本草易读卷八\自然铜四百二十

　　白瓷器

　　平，无毒。带下白崩，止呕，破血止血。为末敷肿，可代针，点目去翳。

　　目生翳膜，白瓷盅一个，大火 红为末，入雄黄二钱，点之。（验方第一。）

　　本草易读卷八

　　铜绿四百二十一

　　醋制，铜刮之。

　　酸，平，无毒。合金疮而止血，去肤赤而明目，吐风痰而杀虫，疗烂眼而止泪。治疳恶之疮走马牙疳，同南滑、杏仁捣敷，立效。（验方第一。）

　　口鼻疳疮，同枯矾敷之。（第二。）

　　风弦烂眼，水合涂碗底，艾火薰干，刮下敷之。（第三。）

　　赤发秃落，香油磨铜钱衣敷之。

　　本草易读卷八

　　铅四百二十二

　　以铁铫熔化，去渣脚用。附银而生，银坑中多有之。

　　甘，寒，无毒。安神解毒，坠痰杀虫，明目固齿，乌发治痫。消瘰 痈肿，止呕哕噎膈。

　　重长玉茎，黑铅五钱，化开。投水银二钱五分，研末见星，入寒水石三钱五分、轻粉二钱五分、硼砂一钱，共为极细末。如遇此症，用葱、艾、花椒熬水洗之，若怕洗，将汤入瓶内，将龟头向瓶口薰之，止了痛再洗，拭干掺上此药。再查犬部方。（验方第一。）

　　舌被咬去。若舌咬去少半，或舌尖，先以乳香、没药煎水，口含止痛后上药，即长全也，效。

　　（第二。）

　　黑锡丹

　　真沉香（五钱） 黑附子（五钱） 胡芦巴（五钱） 肉桂（五钱） 茴香（一两） 破故纸（一两） 肉蔻（一两） 金铃子（一两） 木香（一两） 铅（三两） 硫黄（三两，与铅化，结为沙子，如铅不成沙，入水银少许）

　　酒丸豆大，每四、五十丸，姜水下。治脾元久冷，上实下虚，胸中痰饮，或上攻头目，乃奔豚上气，两胁膨胀，并气不升降。治五般水气，香港脚上攻，猝中风痰拥上膈各种等症。（诸方诸一。）

　　本草易读卷八

　　黄丹四百二十三

　　铅一斤，土硫磺十两，硝石一两，先将铅熔化成汁，下醋点之，滚沸，下硫黄一钱，

</div>
    <div class="pagination">
<a href="本草易读_page184.html">上一页</a><span>...</span><a href="本草易读_page180.html">180</a><a href="本草易读_page181.html">181</a><a href="本草易读_page182.html">182</a><a href="本草易读_page183.html">183</a><a href="本草易读_page184.html">184</a><span class="current-page">185</span><a href="本草易读_page186.html">186</a><a href="本草易读_page187.html">187</a><a href="本草易读_page188.html">188</a><a href="本草易读_page189.html">189</a><a href="本草易读_page190.html">190</a><span>...</span><a href="本草易读_page186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
