<!DOCTYPE html>
<html>
<head>
    <meta charset="UTF-8">
    <title>妇人良方集要 - 第 33 页/共 101 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>妇人良方集要 - 第 33 页/共 101 页</h1>
    <div class="content">　　五灵脂炒一两、莪术、桂心、芸台子炒各半两、右每服二钱，酒永煎。

　　制吴茱萸黄连法：用二味等分，用热汤拌湿和匀，重汤顿煮，使气相通，同炒焦。

　　第七十四章，妇人鼻血方论

　　妇人气血谓和，则循环经络，若劳伤元气，阴虚火动。气逆於肺，则血随鼻而衄。

　　产後尤不可治。

　　陈无择曰：「亦有因怒气而得者，赵恭人衄，先用苏合香丸四粒，吹用五苓散浪煎白茅花汤谓服，即止，又用芎归汤调理而安。一富男鼻血，六  洪效，讯之云曾服丹药，遂用苓、连、大黄为末，水谓服之而解。」

　　患按前症若热郁於胃经，用犀角地黄汤。

　　若伏暑於内，用黄连香薷饮。

　　若大怒血蓄於上，用小柴胡汤。

　　若脾损不能摄血归凉，用归脾汤。

　　大凡杂症见血多，因阴分郁热，成内有所伤，皆属五志所动。

　　经曰：「诸片血，身热脉大者，难治。」是火邪胜也。

　　「身凉脉静者，易治」是正气复也。仍与後症同用。

　　附治验

　　妇人经素不调因怒衄血，此肝火炽盛，用加味小柴胡加红花，二剂血止又用加味逍遥、散，八珍汤兼服，三十馀剂，经行可期。

　　妇人郁结而患前症，用加味归脾汤，其血渐止，饮食渐进，用加味逍遥散元气渐复寒热渐止，後因怒仍衄，寒热往来，用小柴胡汤，加芎、归、丹皮而愈。

　　妇人因劳衄血，服凉血之剂，更致便血，或以血下为顺，仍用治血。余曰：「此因脾气下陷而血从之，当升补脾气，庶使血归其经。」不信，果血益甚余朝用补中益气汤，夕用加味归脾汤而愈。此症用寒凉止血，不补脾肺，而死者多矣。

　　刺蓟散：治血热鼻衄。刺蓟、生地黄各二钱、桑耳、乱发灰、艾叶炒各一钱蒲黄五分，右水煎服。

　　又方，用白茅根汁一合，饮之即止。

　　又方，用生葱心塞鼻中，血即止，若刀斧所伤，用之血亦止。

　　四物汤加侧柏生地黄，治虚热吐血甚效，若脾经血虚，须用四君加芎归，若脾经结郁须用归脾汤，若肝肾亏损，须用六味丸，若气血俱虚，须用十全大补汤。

　　附方

　　济生犀角地黄汤：治热郁不解，泛行经络，或流肠胃，随气涌泄，以致衄血吐血或为便血，并皆治之。犀角镑如无升麻代、生地黄、白芍药、牡丹皮各等分右每服四五钱，水煎。若宜热炽甚，加炒黄苓。若去血过多，或脾肺之气亏损不能摄血归源者，急用四君子汤。郁结者，用归脾汤。

　　枇杷叶散：治暑毒攻心，衄血呕血，或吐泻作渴。香薷二钱、厚朴姜制一钱半、甘草炙、麦门冬去心、木瓜不见铁器、白茅根各一钱、枇杷叶、陈皮、丁香各半钱，右每服三五钱，姜水煎。

　　黄连香薷饮，治伏暑衄血，不拘四时。

　　第七十五章，妇人吐血方论

　　妇人吐血者，因脏腑伤损所致，夫气血外行於经络，内荣於脏腑，若六淫七情饮食起居，有所损伤，行失常道，逆则吐血。

　　愚按

　　前症若脾经郁热，用犀角地黄汤。

　　脾胃伏暑，用贲连香薷饮。

　　心脾郁热，用生地黄汤。

　　心气耗损，用茯苓补心渴。

　　脾气劳伤，用鸡苏散。

　　思虑伤脾，用归脾汤。

　　暴怒肝火，用加味小柴胡汤

　　久怒伤肝，六味地黄丸。

　　脾肺虚热，用麦门冬饮。

　　肝肾虚热，用六味地黄丸。

　　气血俱虚，用十全大补汤。

　　经云：「脾朝百脉之气，肝统诸经之血，必用甘温之剂，补其阳气，使血各归其经。」

　　如大吐血病，毋论其脉，急用独叁汤救之。

　　若潮热咳嗽而脉数者，元气虚而假热之脉也，皆由脾胃先损，须用人叁之类。

　　本草云：「人叁治脾胃不足，补中温中，泻脾肺火。」

　　东垣先生云：「脾胃虚者，心血亢甚而乘土位，肺气受邢，须用黄  最多，人叁甘草次之，脾胃一虚，肺气先绝，故用黄  以益皮毛而闭腠理，尝治气血虚弱用十全大补最善，若用寒凉止血，胃寒所伤，无不致祸。」

　　附治验

　　老妇每作先饮食不进，或胸膈不利，或中  作痛，或大便作泻，或小便不  余以为肝脾之症，用逍遥散，加山栀、茯神、远志、木香而愈，後郁结吐紫血每作先倦怠烦热，以前药加炒黑黄连三分，吴茱萸二分顿愈，後因怒吐赤血甚多燥渴垂死，此血脱也。法当补气，乃用人叁一两，苍术、当归各三钱陈皮、炮黑乾姜各一钱，炙甘草、木香各一钱，一剂顿止，又用加味归脾污调理而痊。

　　女子怀抱素郁，胸满食少，吐血面赤，用六味丸，及归脾、加山栀、贝母、芍药而愈。

　　妇人为哭母，吐血咳嗽，发热盗汗，经水不行，此悲伤肺，思伤脾，朝服补中益气加桔梗、贝母、知母，夕用归脾汤，送六味丸而愈。

　　柔脾汤：治虚热吐血，衄血汗出。甘草炒、白芍药炒、黄  各半两、熟地黄自制一两五钱，右每服五钱，水酒煎。

　　妇人月经不利，忽妄行呕血，察其脉脉如常，用四牛丸即安；

</div>
    <div class="pagination">
<a href="妇人良方集要_page32.html">上一页</a><span>...</span><a href="妇人良方集要_page28.html">28</a><a href="妇人良方集要_page29.html">29</a><a href="妇人良方集要_page30.html">30</a><a href="妇人良方集要_page31.html">31</a><a href="妇人良方集要_page32.html">32</a><span class="current-page">33</span><a href="妇人良方集要_page34.html">34</a><a href="妇人良方集要_page35.html">35</a><a href="妇人良方集要_page36.html">36</a><a href="妇人良方集要_page37.html">37</a><a href="妇人良方集要_page38.html">38</a><span>...</span><a href="妇人良方集要_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
