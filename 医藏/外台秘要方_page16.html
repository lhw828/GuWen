<!DOCTYPE html>
<html>
<head>
    <meta charset="UTF-8">
    <title>外台秘要方 - 第 16 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 16 页/共 226 页</h1>
    <div class="content">　　又疗伤寒五日以上冝取下利陶氏云若汗出大便坚而谵语方
　　大黄【四两】　厚朴【二两炙】　枳实【四枚炙】
　　右三味以水四升煑取一升二合分两服通者一服止【此是仲景方备急范汪同与前千金崔氏方重】
　　又疗伤寒八九日不差名爲败伤寒诸药不能消者方鼈甲【炙】　　蜀升麻　　前胡　　　乌梅枳实【炙】　　犀角【屑】　　黄芩【各二两】　甘草【一两炙】生地黄【八合】
　　右九味切以水七升煑取二升半分五服日三服夜
　　二服　　　　忌海藻菘菜苋菜芜荑【备急方同】
　　又若十余日不大便者服承气丸方
　　大黄　　　杏仁【去皮尖各二两】枳实【一两炙】　芒硝【一合】
　　右四味捣下筛蜜和丸如弹子以生姜汤六七合研一丸服之须臾即通不通更服一丸取通爲度【备急同】
　　又疗晩发伤寒三月至年末爲晩发方
　　生地黄【一斤打碎】　栀子【二十枚擘】　升麻【三两】柴胡石膏【各五两】
　　右五味切以水八升煑取三升分五服频频服若不解更服若头面赤去石膏用干葛四两无地黄用豉一升煑取三升分三服忌芜荑【备急同并出第二卷中】
　　古今録验方八首
　　古今录验阳毒汤疗伤寒一二日便成阳毒或服药吐下之后便成阳毒身重腰背痛烦闷不安狂言或走或见神鬼或吐血下利其脉浮大数面赤斑斑如锦文喉咽痛唾脓血五日可疗至七日不可疗也宜服升麻汤方
　　升麻【二分】　当归【二分】　蜀椒【汗一分】　雄黄【研】栀子　　　桂心【各一分】　甘草【二分炙】　鼈甲【大如手一片炙】
　　右八味切以水五升煑取二升半分三服如人行五里久再服温覆手足毒出则汗汗出则解不解重作服亦取得吐佳隂毒去雄黄忌海藻菘菜生葱苋菜【张仲景方无栀子桂心隂毒去雄黄蜀椒】
　　又隂毒汤疗伤寒初病一二日便结成隂毒或服汤药六七日以上至十日变成隂毒身重背强腹中绞痛喉咽不利毒气攻心心下坚强短气不得息呕逆唇青面黒四肢厥冷其脉沈细紧数【一本无数字】仲景云此隂毒之候身如被打五六日可疗至七日不可疗宜服甘草汤方
　　甘草【炙】　　升麻　　　当归【各二分】　蜀椒【一分出汗】鼈甲【大如手一片炙】
　　右五味切以水五升煑取二升半分再服如人行五里顷复服温覆当出汗汗出则愈若不得汗则不解当重服令汗出忌海藻菘菜苋菜【千金集验备急文仲小品肘后同并出第二卷中】
　　又还魂丸疗伤寒四五日及数年诸癖结坚心下饮食不消目四肢疼咽喉不利壮热脾胃逆满肠鸣两脇里急飞尸鬼注邪气或爲惊恐伤瘦背痛手足不仁口苦舌燥天行发作有时风温不能久住吐恶水方巴豆【去心皮熬】　甘草【炙】　　朱砂　　　芍药【各二两】麦门冬【二两去心】
　　右五味各捣下筛合和以蜜捣三千下丸如梧桐子大每服两丸葱汤下小儿二嵗以上服如麻子大二丸日二服忌海藻菘菜野猪肉芦笋生血物【出第三卷中】
　　又麦奴丸疗伤寒五六日以上不解热在胸中口噤不能言唯欲饮水爲败伤寒医所不疗方
　　麻黄【去节】　大黄　　　芒硝　　　灶突中墨黄芩【各二分】　麦奴　　　梁上尘　　釡底墨【各一分】
　　右八味捣筛蜜和如弹丸以新汲水五合研一丸病者渇欲饮水但极饮冷水不节升数须臾当寒寒讫汗出则愈若日移五丈不汗依前法服一丸以防利止药势尽乃食当冷食以除药势一名黒奴丸小麦黒勃名爲麦奴是也【肘后胡洽小品删繁张文仲深师范汪经心録广济并同】
　　又解肌汤疗伤寒发热身体疼痛方
　　葛根【四两】　麻黄【去节】　茯苓【各三两】　牡蛎【二两熬】
　　右四味切以水八升煑取三升分三服徐徐服之得汗通则止忌酢物【千金有生姜甘草】
　　又调中汤疗夏月及初秋忽有暴寒折于盛热热结四肢则壮热头痛寒伤于胃则下痢或血防水防赤帯下壮热且闷脉微且数宜下之方
　　大黄　　　葛根　　　黄芩　　　芍药桔梗　　　茯苓　　　藁本　　　白术甘草【炙各二两】
　　右九味以水九升煑取三升分三服服别相去二食久勿以食隔须取快下壮热便歇其下亦止也凡秋夏旱热积日忽有暴寒折之热无可散喜搏着肌中作壮热气也胃爲六腑之长最易得伤非忽暴寒伤之而下也虚冷人则不在壮热但下痢防霍乱也少实人有服五石人喜壮热甚适与药吃断下则加热喜闷而死矣亦有不止便作壅热毒壮热甚不歇则剧是以宜此调中汤下之和其胃气其表热者宜前胡大黄下之也忌海藻菘菜猪肉酢物桃李雀肉等
　　又疗徃来寒热胸脇逆满桃仁承气汤方
　　大黄【四两渍别下】甘草【炙】　　芒硝【汤成下】　桂心【各二两】桃仁【五十枚去皮尖碎】
　　右五味以水七升煑取二升半去滓内芒硝更煎一两沸温分三服忌海藻菘菜【太医较尉史脱方肘后伤寒论千金翼同并出第二卷中】
　　杂疗伤寒汤散丸方八首【并是论中所要者】
　　范汪疗伤寒赤色头痛颈强贼风走风黄膏方
　　大黄　　　附子　　　细辛　　　干姜蜀椒【去目】　桂心【各一两】　巴豆【好者五十枚去皮】
　　右七味各切以淳苦酒渍药一宿以腊月猪脂一斤煎之调适其火三上三下药成伤寒赤色发热酒服如梧桐子许又以摩身数百遍兼疗贼风絶良风走肌肤追风所在摩之已用有效【此赵泉方千金同】忌野猪肉生葱生菜芦笋
　　又疗伤寒白膏摩体中手当千遍药力方行并疗恶疮小儿头疮牛领马鞍皆疗之先以盐汤洗恶疮布拭之着膏疮肿上摩向火千遍日再自消方
　　天雄　　　乌头【炮】　　莽草　　　羊踯躅【各三两】
　　右四味各切以苦酒三升渍一宿作东向露灶又作十二聚湿土各一升许成煎猪脂三斤着铜器中加灶上炊以苇薪爲火令膏释内所渍药炊令沸下着土聚上沸定顷上火煎如此十二过令土聚尽遍药成绞去滓伤寒头痛酒服如杏核一枚温覆取汗咽痛含如枣核日三咽之不可近目【千金同忌猪肉等】
　　又崔文行解散疗伤寒发热者方【一名皮瘴散】
　　乌头【一斤烧】　桔梗　　　细辛【各四两】　白术【八两】
　　右四味捣散皆令尽若中寒服一钱匕覆取汗若不觉复少増服之以知爲度时气不和且服钱五匕辟恶气欲省病服一服皆酒服忌生菜猪肉桃李雀肉等【千金同】
　　又六味青散疗伤寒赤色恶寒者方
　　乌头【炮】　　桔梗　　　白术【各十五分】
　　附子【炮五分】　防风　　　细辛
　　右六味捣筛爲散温酒服钱五匕不知稍増服后食顷不汗出者饮薄薄粥一升以发之温覆汗出濈濈可也勿令流离勿出手足也汗防出勿粉若汗大出不止温粉粉之不得汗者当更服之得汗而不解当服神丹丸忌生菜猪肉桃李雀肉等【千金同】
　　又服桂枝汤大汗出后脉洪大者与桂枝汤如前法若形如疟一日再发者汗出便解属桂枝二麻黄一汤主之方
　　桂心【一两十七铢】杏仁【十六枚去尖皮】芍药【一两六节】麻黄【一十六铢去节】生姜【一两六铢切】甘草【炙一两二铢】大枣【五枚擘】
　　右七味切以水五升先煑麻黄一两沸掠去沫乃内诸药煮得二升去滓温服一升日再本云桂枝汤二分麻黄汤一分合爲二升分再服今合爲一方忌海藻菘菜生葱【本张仲景伤寒论方集验疗天行】
　　又疗伤寒及天行蒂散吐方
　　赤小豆【一两】　　蒂【一两】
　　右二味捣作散温汤二合服一钱匕药下便卧若吐便且急忍也食顷不吐者取钱五匕散二合汤和服之便吐矣不吐复稍増以吐爲度吐出青黄如菜汁者五升以上爲佳若吐少病不除者明日如前法复服之可至再三不令人虚也药力过时不吐服汤一升助药力也吐出便可食无复余毒若服药过多者益饮冷水解之【与前张文仲方重】
　　又疗伤寒热病辟毒气疫病七味赤散方
　　朱砂　　　乌头【炮各二两】　细辛　　　踯躅干姜　　　白术【各一两】　栝楼【一两半】
　　右药捣散服半钱匕用酒调服汗出解不解増至一钱匕除邪气消疫疠忌桃李雀肉生菜猪肉生血等物【出第二十一卷中】
　　又疗伤寒雪煎方
　　麻黄【十斤去节】杏仁【四升去双仁尖皮熬捣爲膏】大黄【一斤十三两金色者各细剉】
　　右三味以雪水五石四斗渍麻黄于东向灶釡中二宿入大黄搅调炊以桑薪煑至二石去滓复于釡中下杏仁膏煎至六七斗绞去滓置铜器中更以雪水三斗合煎得二斗六升其药已成可丸如弹子大有病者以三沸白汤五合研一丸入汤中适寒温服立汗出若不愈者复服一丸蜜封药勿令泄气也【此本出第三卷中千金同】









　　外台秘要方卷一
<子部,医家类,外台秘要方>
　　钦定四库全书
　　外台秘要方卷二
　　唐　王焘　撰
　　伤寒中风方九首【臣亿等按伤寒论伤寒中风自是两疾今云伤寒中风非】
　　病源中风伤寒之状太阳中风阳浮隂弱阳浮者热自发隂弱者汗自出啬啬恶寒淅淅恶风翕翕发热鼻鸣干呕此其也
　　太阳中风以火刼发其汗邪风被火热血气流溢失其常度两阳相熏灼其身即发黄阳盛则欲衂隂虚小便难隂阳俱虚竭身体则枯燥但头汗出剂颈而还腹满防喘口干咽烂防不大便久则谵语【荒语也本作谵】甚者至哕手足躁扰循衣摸牀小便利者其人可疗
　　阳明中风口苦而咽干腹满防喘发热恶寒脉浮紧若下之则腹满小便难
　　阳明病若能食爲中风不能食爲中寒
　　少阳中风两耳无所闻目赤胸中满而烦者不可吐下吐下之则悸而惊
　　太隂中风四肢烦疼其脉阳防隂涩而长者爲欲愈少隂中风其脉阳微隂浮者爲欲愈
　　厥隂中风其脉防浮者爲欲愈不浮为未愈【仲景伤寒论同并出第七卷中】
　　仲景伤寒论桂枝汤疗太阳中风阳浮隂弱阳浮者热自发隂弱者汗自出啬啬恶寒淅淅恶风翕翕发热鼻鸣干呕方
　　桂枝　　　芍药　　　生姜【各三两】　甘草【二两炙】大【十二枚擘】
　　右五味切姜擘枣次切余药以水七升煮枣令烂去滓乃内诸药水少者益之煑令微微沸得三升去滓服一升日三小儿以意减之初一服便得汗出者后服小小阔其间如不得汗者小小促之令其药势相及汗出自防如服六物青散法若病重者昼夜服特须避风若服一剂晬时不解病证不变者当更服之至有不肻汗出服二三剂乃愈服此药食顷亦当饮热粥以助药力若初得病甚便以火发汗火气太过汗出不解烦躁不得寐因此汤加龙骨牡蛎各三两减桂心生姜各一两不用芍药若虚劳里急腹中痛者取前桂枝汤二升加胶饴一升适寒温分再服若得大汗出者只用桂枝二两发汗后重发汗亡阳谵语其脉反和者不死发汗已解半日许重发烦其脉浮数可复发汗宜桂枝汤方忌海藻生葱菘菜等【在上出第二卷中千金胡洽集验文仲备急范汪同】
　　又疗伤寒头疼腰痛身体骨节疼发热恶风汗不出而喘麻黄汤方
　　麻黄【三两去节】　桂心【二两】　甘草【炙一两】　杏仁【七十枚去皮尖双仁碎】
　　右四味切以水九升煮麻黄减二升去上沫内诸药煑取二升半去滓服八合覆取微汗不须歠粥余如桂枝法将息忌海藻菘菜生葱【臣亿等按张仲景伤寒论麻黄汤惟主伤寒不主中风若中风但可服前桂枝汤】
　　又疗太阳病项背强兀兀反汗不出恶风者属葛根汤方
　　葛根【四两】　麻黄【四两去节】　甘草【二两炙】　芍药桂心【各二两】　生姜【三两】　大【十二枚擘】
　　右七味切以水一斗煑麻黄葛根减二升去上沫内诸药煮取三升去滓温服一升覆取微似汗出不须吃热粥助药汗余将息依桂枝法忌海藻菘菜生葱【并出第三卷中张仲景伤寒论治中风汗出用桂枝此证云汗不出亦伤寒之病非中风也】
　　小品萎蕤汤疗冬温及春月中风伤寒则发热头痛喉咽干舌强胸内疼心胸痞结满腰背强方
　　萎蕤【二两】　石膏【三分末绵裹】白薇【二两】　麻黄【二两去节】
　　独活【二两】　杏仁【二两去皮尖双仁碎】　　　　芎防【二两】甘草【二两炙】　青木香【二两无可用麝香一分代之】
　　右九味切以水八升煮取三升分三服取汗若一寒一热者加朴硝一分及大黄三两下之忌海藻菘菜【并出第六卷中古今録验同一方有葛根二两】
　　千金疗伤寒中风五六日已上但胸中烦干呕括蒌实汤方
　　括蒌实【一两】　柴胡【半斤】　黄芩【三两】　甘草【三两】生姜【四两切】　大【十枚擘破】
　　右六味切之勿令大碎吹去末以水一斗二升煮得六升绞去滓更煎取三升适寒温服一升日三服忌海藻菘菜【出第十卷中】
　　千金翼疗中风发热六七日不解而烦有表里证渇欲饮水饮水而吐此爲水逆五苓散主之方
　　猪苓【三分】　泽泻【五分】　茯苓【三分】　桂心【二分】　白术【三分】
　　右五味捣筛水服方寸匕日三多饮暖水汗出愈忌桃李醋物生葱雀肉等
</div>
    <div class="pagination">
<a href="外台秘要方_page15.html">上一页</a><span>...</span><a href="外台秘要方_page11.html">11</a><a href="外台秘要方_page12.html">12</a><a href="外台秘要方_page13.html">13</a><a href="外台秘要方_page14.html">14</a><a href="外台秘要方_page15.html">15</a><span class="current-page">16</span><a href="外台秘要方_page17.html">17</a><a href="外台秘要方_page18.html">18</a><a href="外台秘要方_page19.html">19</a><a href="外台秘要方_page20.html">20</a><a href="外台秘要方_page21.html">21</a><span>...</span><a href="外台秘要方_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
