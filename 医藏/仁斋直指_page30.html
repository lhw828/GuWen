<!DOCTYPE html>
<html>
<head>
    <meta charset="UTF-8">
    <title>仁斋直指 - 第 30 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 30 页/共 110 页</h1>
    <div class="content">　　右为细末水丸菉豆大每服五七十丸温水下
　　六郁汤解诸郁
　　陈皮【去白一钱】　　半夏【汤泡七次】　　苍术【米泔浸】
　　抚芎【各钱】　　　赤茯苓　　　栀子【炒各七分】
　　香附【二钱】　　　甘草【炙半钱】　　砂仁【研细五分】
　　右细切作一服加生姜三片水二盏煎至一盏温服○如气郁加乌药木香防榔紫苏干姜倍香附砂仁○如湿郁加白术倍苍术○如热郁加黄连倍栀子○如痰郁加南星枳殻小皂荚○如血郁加桃仁红花牡丹皮○如食郁加山查神麯麦蘖麯
　　升发二陈汤治痰郁火邪在下焦大小便不利此药能使大便润而小便长
　　陈皮【去白】　　　抚芎　　　茯苓【各一钱】
　　半夏【一钱半】　　升麻　　　防风
　　甘草　　　　柴胡【各五分】
　　右细切作一服加生姜三片水一盏半煎至一盏温服
　　升阳散火汤治热郁【方见火门】
　　火郁汤【方见积热门】




　　仁斋直指卷七
<子部,医家类,仁斋直指>
　　钦定四库全书
　　仁斋直指卷八　　　　　宋　杨士瀛　撰
　　明　朱崇正　附遗
　　咳嗽
　　咳嗽方论
　　江流滔滔日夜无声狂澜激石不平则鸣所以咳嗽者痰塞胸脘气逆不平冲击而动肺耳然亦何以致此哉曰感风伤冷挟热受湿淤血停水与夫肺实肺虚皆能壅痰而发嗽也夫肺为娇臓外主一身之皮毛内为五臓之华盖形寒饮冷最易得寒燥气郁蒸最易生热惟其易为冷热所以内外交侵动则邪气窒塞矣此非不平而鸣乎感风者鼻塞声重伤冷者凄清怯寒挟热为焦烦受湿为纒滞瘀血则膈间腥闷停水则心下怔忪或实或虚痰之黄白唾之稀稠从可知也治嗽大法肺脉浮为风邪所客以发散取之肺脉实为气壅内热以清利行之脉濡散为肺虚以补肺安之其间久嗽之人曽经解利以致肺胃俱冷饮食不进则用温中助胃加和平治嗽等辈至若酒色过度虚劳少血津液内耗心火自炎遂使燥热乘肺咯唾脓血上气涎潮其连续而不已惟夫血不荣肌故邪在皮毛皆能入肺而自背得之尤速此则人参芎归所不可无一种注病渉邪恶五臓反尅毒害尤深近世率用蛤蚧天灵盖桃栁枝丹砂雄黄安息香苏合香圆通神之剂然则咳证治于此可以问津索途矣抑犹有説焉肺出气也肾纳气也肺为气之主肾为气之藏凡咳嗽暴重动引百骸自觉气从脐下逆奔而上者此肾虚不能収气归元也当以补骨脂安肾圆主之母徒从事于寜肺○诸气诸痰咳嗽喘壅之烦须用枳殻为佐枳殻不惟寛中又能行其气气下痰下他证自平
　　咳嗽证治
　　华盖散治肺感风寒痰壅咳
　　麻黄【去节】　　　紫苏子【炒】　　杏仁【去皮尖炒】
　　橘红　　　　桑白皮【炒】　　赤茯苓【各一两】甘草【炙半两】
　　右细剉每服二钱半姜枣煎食后服随意加制半夏添姜煎
　　加减麻黄汤治肺感寒邪咳嗽
　　麻黄【去节一两】　　辣桂　　　　甘草【炙各半两】
　　杏仁【五十枚去皮尖防炒别研】　　　　　陈皮
　　半夏【制各半两】
　　右细剉拌和杏仁每三钱紫苏三叶姜四片煎服
　　温肺汤治肺虚感冷咳呕吐痰沫
　　干姜　　　　辣桂　　　　甘草【炙】
　　半夏【制】　　　陈皮　　　　北五味子
　　杏仁【去皮尖各一两】　细辛　　　　阿胶【炒各半两】
　　右麤散每二钱半姜枣煎服
　　三物汤治寒燠不常暴喘急鼻塞痰壅
　　麻黄【不去节】　　杏仁【不去皮尖各一两】甘草【不炙半两】
　　右剉散每二钱半姜五片煎服
　　金沸草散治上壅热嗽
　　荆芥穗【二两】　　旋覆花【去梗】　　麻黄【去节】
　　北前胡【各一两半】　半夏【制】　　　赤芍药
　　甘草【炒各半两】
　　右细剉每二钱半加炒葶苈半钱姜四片煎服如咽喉焦燥加朴硝食后又治伤风鼻塞沸流壅若声哑嗽不止兼服人参欵花膏
　　人参欵花膏
　　欵冬花　　　紫苑茸【洗去土炒用】人参
　　北五味子　　桑白皮【炒等分】
　　右为末炼蜜圆小弹大含化一圆或淡姜汤嚼下若身热口干兼服天麻防风圆
　　天麻防风圆
　　人参　　　　天麻　　　　防风【各一两】
　　全蝎【炒】　　　直僵蚕【炒各半两】　硃砂【研】
　　雄黄【研】　　　甘草【炙各一两】　　牛黄【一钱】
　　麝【一字】
　　右细末炼蜜圆桐子大每二圆紫苏薄荷汤嚼下
　　清肺饮治肺气上热咳
　　前胡　　　　荆芥　　　　桑白皮【炒】
　　甘草【炙】　　　枳殻【制各三分】　　知母
　　贝母【去心炒】　　脑荷　　　　赤茯苓
　　北梗　　　　紫苏　　　　阿胶【炒】
　　杏仁【去皮】　　　天门冬【去心各半两】
　　右剉散每三钱姜三片乌梅一枚食后煎服如更内实与解毒雄黄圆【方在积热门】
　　黄连阿胶圆治肺热或咯血
　　黄连【浄三两】　　赤茯苓【二两】　　阿胶【炒一两】
　　右黄连茯苓同末水调阿胶和众手圆桐子大每三十圆食后米饮下黄连赤茯苓能抑心火则肺得其清
　　不换金正气散治伤温咳嗽【方见寒类】加赤茯苓生干姜煎服
　　大阿胶圆治肺虚客热咳嗽咯血呕血
　　阿胶【炒热】　　　地黄【浄】　　　白茯苓
　　北五味子　　山药【各一两】　　贝母【去心炒】
　　百部　　　　栢子仁　　　茯神
　　丹参　　　　杜仲【去麤皮剉炒】　麦门冬【去心各半两】
　　逺志【浸去心炒】　　人参　　　　防风【各一分】
　　右细末炼蜜圆弹子大每一圆少水略煎食后临卧服或金沸草散加脑荷煎汤嚼下凡药不效觉胸膈腥闷乃宿血乘肺黒豆入紫苏生姜煎汁与之
　　桑皮散治上焦有热壅血腥闷嗽声连并气不得透
　　脑荷　　　　北梗　　　　川芎
　　防风　　　　桑白皮【炒】　　黄芩
　　北前胡　　　柴胡　　　　紫苏
　　赤茯苓　　　枳殻【制各一分】　　甘草【炙一分半】
　　右剉细每三钱姜枣煎服或吃梨亦可
　　小青龙汤治表证水气身热嗽喘干呕怔忪十汤治里有水气身凉咳痞满脇痛药证【方见水饮门】
　　真武汤治少隂肾证水饮与里寒合而作腹痛下利
　　白茯苓　　　白术　　　　白芍药【各一两】熟附子【半两】
　　右剉散每二钱半加生干姜细辛五味子各半钱姜三片食前服凡年髙气弱久嗽通用仍间服养正丹
　　补肺汤治肺虚气乏久
　　阿胶【炒】　　　真苏子　　　北梗
　　半夏【制】　　　甘草【炙各半两】　　欵冬花
　　紫苑　　　　细辛　　　　杏仁【去皮焙】
　　陈皮　　　　桑白皮【炒】　　青皮
　　缩砂仁　　　五味子　　　石昌蒲
　　草果【各一分】
　　右剉散每三钱姜四片紫苏三叶煎服
　　理中圆补肺止寒
　　人参　　　　干姜　　　　白术
　　甘草【炙等分】
　　右末炼蜜圆弹子大每一圆加炒阿胶五味子煎服
　　加味理中汤治肺胃俱寒咳嗽
　　人参　　　　白术　　　　干姜【不炒】
</div>
    <div class="pagination">
<a href="仁斋直指_page29.html">上一页</a><span>...</span><a href="仁斋直指_page25.html">25</a><a href="仁斋直指_page26.html">26</a><a href="仁斋直指_page27.html">27</a><a href="仁斋直指_page28.html">28</a><a href="仁斋直指_page29.html">29</a><span class="current-page">30</span><a href="仁斋直指_page31.html">31</a><a href="仁斋直指_page32.html">32</a><a href="仁斋直指_page33.html">33</a><a href="仁斋直指_page34.html">34</a><a href="仁斋直指_page35.html">35</a><span>...</span><a href="仁斋直指_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
