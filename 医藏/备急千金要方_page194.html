<!DOCTYPE html>
<html>
<head>
    <meta charset="UTF-8">
    <title>备急千金要方 - 第 194 页/共 223 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>备急千金要方 - 第 194 页/共 223 页</h1>
    <div class="content">　　桂心 麦门冬（各三两） 人参 甘草（各二两） 豉（二升） 葱白（半斤）上六味，合服如前法。（此方与次后散发身体生疮，麦门冬汤分两小异。）

　　卷二十四解毒杂治方解五石毒第三

　　杜仲汤

　　硫黄对防风，又对细辛，其治主脾肾通主腰脚。防风动硫黄，烦热脚疼腰痛，或嗔忿无常，或下利不禁。防风、细辛能动硫黄，而硫黄不能动彼，始觉发便服此方。

　　杜仲（三两） 枳实 甘草 李核仁（各二两） 香豉（二升） 栀子仁（十四枚）上六味，合服如上法。若不能解，复服大麦奴汤。

　　卷二十四解毒杂治方解五石毒第三

　　大麦奴汤方

　　大麦奴（四两） 甘草 人参 芒硝 桂心（各二两） 麦门冬（半斤）上六味，合服如上法。若服已解，脾肾犹有余热气或冷，复服人参汤。

　　卷二十四解毒杂治方解五石毒第三

　　人参汤方

　　人参 干姜 甘草 当归（各一两） 附子（一枚）上五味，合服如上法。

　　卷二十四解毒杂治方解五石毒第三

　　生麦门冬汤

　　白石英对附子，其治主胃通主脾肾。附子动白石英，烦热腹胀。白石英动附子，呕逆不得食，或口噤不开，或言语难，手脚疼痛。始觉宜服此汤方。

　　生麦门冬（四两） 甘草 麻黄（各二两） 豉（二升）上四味，合服如上法，不解再服大黄汤。

　　卷二十四解毒杂治方解五石毒第三

　　大黄汤方

　　（若烦，加细辛五两）大黄（三两） 豉（二升） 甘草（二两） 栀子仁（三十枚）上合服如上法，频服得下便止，不下服尽。若热势未除，视瞻高而患渴者，复服栝蒌根汤。

　　卷二十四解毒杂治方解五石毒第三

　　栝蒌根汤方

　　栝蒌根 大麦奴（各四两） 甘草（二两） 豉（二升） 葱白（半斤）上五味，合服如上法，稍稍一两合服之，隐约得一升许，便可食少糜动口。若已解，胃中有余热，复服芒硝汤。

　　卷二十四解毒杂治方解五石毒第三

　　芒硝汤方

　　芒硝 桂心（各二两） 李核仁（二十一枚） 白术（一两） 大枣（二十枚） 甘草 通草（各三上七味，合服如上法。若腹胀，去芒硝，用人参二两

　　卷二十四解毒杂治方解五石毒第三

　　人参汤

　　紫石英对人参，其治主心肝通主腰脚。人参动紫石英（《外台》作细辛，人参）痛，或惊悸不得眠卧，恍惚忘误，失性发狂，昏昏欲眠，或愦愦喜嗔，或瘥或剧，乍寒乍热，或耳聋目暗。又防风虽不对紫石英，而能动防风（《外台》云：防风虽不对紫石英，为药中有人参，缘防风动人参，转相发动令人心痛烦热）。令人头项强，始觉服此方。（《外台》黄汤。）人参 白术（各三两） 甘草（《外台》无） 桂心（各二两） 细辛（一两） 豉（三升）上六味，合服如上法。若嗔盛加大黄、黄芩、栀子各三两。若忘误狂发犹未除，复服后列第一生麦门冬汤。

　　卷二十四解毒杂治方解五石毒第三

　　生麦门冬汤方

　　生麦门冬 葱白（各半斤） 甘草（三两） 人参（一两） 豉（二升）上五味，合服如上法，温床暖覆，床下着火，口中嚼物使身稍汗一日便解。若心有余热，更服参桂汤。

　　卷二十四解毒杂治方解五石毒第三

　　参桂汤方

　　人参 防风 甘草（各三两） 桂心（二两） 白术 生姜（各一两）上六味，合服如上法。

　　卷二十四解毒杂治方解五石毒第三

　　大麦汤

　　赤石脂对桔梗，其治主心通主胸背。桔梗动石脂，心痛寒噤，手足逆冷，心中烦闷。

　　赤石脂动桔梗，则头痛目赤，身体壮热。始觉发宜温清酒饮之，随能否，须酒势行则解，亦可服此方。

　　大麦熬令汗出燥止，勿令大焦，舂去皮，细捣绢筛，以冷水和服之。（《翼方》云：炒去皮，淘净蒸令熟，曝干，熬令香为末）。

　　卷二十四解毒杂治方解五石毒第三

　　葱白豉汤

　　石无所偏对，其治主胃，发则令人心急口噤，骨节疼强，或节节生疮。始觉发即服此方。（《外台》云：服麦门冬汤）。

　　葱白（半斤） 豉（二升） 甘草（二两）上三味，以水六升，煮取二升半，分三服，若散发身体卒生疮，宜服后方。

　　卷二十四解毒杂治方解五石毒第三

　　生麦门冬汤方

　　生麦门冬（五两） 甘草（三两） 桂心（二两） 人参（一两半） 葱白（半斤） 豉（二升）上六味，服如解钟乳汤法。

　　术对钟乳，术发则头痛目疼，或举身壮热，解如钟乳法。

　　附子对白石英，亦对赤石脂。附子发则呕逆手脚疼，体强骨节痛，或项强面目满肿。发则饮酒服 自愈。若不愈，与白石英同解。

　　卷二十四解毒杂治方解五石毒第三

　　大黄黄芩汤

　　桔梗对赤石脂，又对牡蛎，又对茯苓。桔梗发则头痛目赤，身体壮热。牡蛎发则四肢壮热，心腹烦闷极渴。解法并与赤石脂同。茯苓发则壮热烦闷，宜服此方。

</div>
    <div class="pagination">
<a href="备急千金要方_page193.html">上一页</a><span>...</span><a href="备急千金要方_page189.html">189</a><a href="备急千金要方_page190.html">190</a><a href="备急千金要方_page191.html">191</a><a href="备急千金要方_page192.html">192</a><a href="备急千金要方_page193.html">193</a><span class="current-page">194</span><a href="备急千金要方_page195.html">195</a><a href="备急千金要方_page196.html">196</a><a href="备急千金要方_page197.html">197</a><a href="备急千金要方_page198.html">198</a><a href="备急千金要方_page199.html">199</a><span>...</span><a href="备急千金要方_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
