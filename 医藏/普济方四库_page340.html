<!DOCTYPE html>
<html>
<head>
    <meta charset="UTF-8">
    <title>普济方四库 - 第 340 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 340 页/共 1812 页</h1>
    <div class="content">　　大圣丸【出王氏传济方】　治瘫痪风及肾脏风上攻下疰一切诸风疾并皆疗之
　　川乌头【炮裂去皮脐】五灵脂【炙用】麝香　乳香　寒食面【各等分】辰锦砂【别研】
　　右件五灵脂乌头先细淬为末后秤与下四味停入和匀以靣北取不语井花水为丸如樱桃大丸了用生丝绢袋子盛挂当风毎日一服切不可多服无事不得服之如不思饮食四肢大软昏沉取菉豆汁于明日服男子女人皆服吃得合时取良时日不得令一切隂人鸡犬等见临卧用姜汁浸化温酒投服忌动风物孕妇不服
　　狐肝散【出王氏溥济方】　治瘫痪风及气攻注皮肤生疮瘙痒赤白瘕风等一切风疾
　　乌鵶【一只剉啄不用留】狐肝【一具二味皆用腊月者与鵶同入磁瓦瓶中盐泥固济炭火煆过后瓶透亦取出冷用】天南星【一两去心研】天麻　腻粉　蝎白附子　僵蚕　牛黄【一分别研】藿香　桑螵蛸【腊月采者各一两】麝香【半两别研】乌蛇【一两酒浸不用头尾取肉炙】
　　右为末却与研者和匀如中急风豆淋酒下二钱瘫缓风服立差常服除风半钱温酒下
　　至圣一醉膏【出王氏溥济方】　治瘫缓风
　　天麻【一分】没药　黄明滴乳香【各半两】附子【一两去皮脐炮制】安息香【一分】麻黄【去根节内四内】生脑子【少许】
　　右件七味捣罗为末毎服四大钱用法酒一升于银石器内熬成膏子后却出分在四盏内别用法酒看患人吃酒多少渐调膏子服尽为度令贴病处卧以衣被盖或汗出或似虫行即效次日吃一服手足必以举得此疾五十日已上方治若发直者不在治限
　　菵草散【出王氏传济方】　治瘫缓等风疾及下疾
　　毒菵草【一两半炙去毛出汗】蝎稍【一分】官桂　当归　羌活【半两】荆三棱　蓬莪荗【各一两】
　　右件七味都生捣为末如人卒中恶风昏迷未省风涎方盛即时以药四钱用二钱生末先置盏中以二钱末用酒一盏半煎至八分倾在生药盏内调匀带热服但下得咽喉扶起湏臾即吐出恶涎立愈如诸般风疾并依此法毎日一服永无中风及痰涎如乆患瘫缓旦暮常服经月余必被上有臭汗气痕迹如人形状其患永差
　　大莽草散【出王氏济】　治丈夫女人瘫缓风及血风但一切风疾皆疗
　　莽草　石斛【炙】牛胶【炙】附子【炮】萆薢　天麻【炙】麻黄　泽防　防风　石龙茵　松脂　独活　杜仲　川芎　芍药人参　茯苓　乌蛇【酒浸炙去皮骨】薯蓣　桂心【去皮】吴白术　吴细辛　麝香　柏子仁丝子【酒浸三日焙干炒熟杵】
　　右件二十五味各等分并要州土新好者同杵为末每服一钱温酒下应诸风疹但求此药必差
　　寳命丹【出王氏济】　治瘫痪风及软风
　　牛黄【半两少一分亦得】蝎　【全者】附子【生用去皮一两】天南星【半两】五灵脂
　　右件五味并生为末炼蜜为丸如鸡头大用生姜自然汁一呷许磨化后将蜜酒投之温酒服或逺年软风须于暖阁内无风处用甜糟并葱椒煎汤浸及令软处汗出便服一丸如是软多年者先将鹊窠烧火炙软处令热彻方服此药为妙
　　轻骨丹【出衞生寳鉴】　主中风瘫痪四肢不遂风痹等疾麻黄【去根节五斤剉河水二升煎去滓】桑白皮【湏自根上取者】白芷　苍术　甘松【另用子者】川芎【已上各四两】苦参【三两半】
　　右六味　研匀细以前药麻黄膏和丸如弹子大毎服一丸温酒一盏研化温服之卧取汗五七日间服手足当即轻快卒中涎潮分别后用之
　　经进骨碎补圆【出衞生家寳方】　治左瘫右痪
　　五灵脂【拣去砂石别研极细】木鳖子【去殻剉碎研细入众药用】生姜【切作片子】地龙【用麻包定石上捶去土】黒牵牛【炒令防熟用】草乌【去皮尖剉作块子用盐炒令里外俱透剉作末】白胶香【韮煮三十二沸倾在冷水中少许空干则研极细用】黒豆【炒令防熟】葳灵仙【用软脚者洗土取用】滴乳香【用糯米数粒用乳香一处研细入众药用】天南星【慢灰火中炮去皮用各一两】麝香【一钱别研临了将入药】防风【去苗并芦头用】
　　右件各焙碾为末醋糊为丸如梧桐子大初服五丸加至七丸食后薄荷茶酒下
　　黄耆必安丹【出衞生家寳方】　治血气生风左瘫右痪口眼防斜语言蹇澁诸疾
　　没药　全蝎【酒浸焙炒】羌活　虎骨【酥炙】独活　防风【去芦】川芎　当归　薏苡仁　半夏【姜制各二两】川乌头【一两炮去皮尖】天麻　枳殻【去白麸炒】前胡　陈皮红　细辛硃砂【别研为衣各一两】白术【半两】麝香【一钱别研】脑子【半钱别研】
　　右为细末糯米糊丸如龙眼大硃砂为衣每服一粒酒嚼下或荆芥下食后服
　　太乙丹【出衞生家寳方】　治瘫痪诸风疾
　　五灵脂【半斤去土石】木鳖子【半斤去殻别研】草乌【半斤去皮尖】僵蚕【四两先去丝嘴】钱子地龙【半斤布袋去土不见火】川乌【四两去皮尖】防风【四两去芦】白胶香【六两别用】麝香【半两别研】脑子【二钱别研】好墨【烧用】桑柴灰【好醋浸一宿各四两】
　　右为细末酒糊为丸如弹子大隂干毎丸分三服用生姜薄荷研自然汁浸温酒一盏嚼下忌发风物湏腊日或端午日合不许妇人鸡犬孝服人见孕妇不可服
　　经进龙虎金丹【出衞生家寳】　治一切瘫痪风疾
　　黒附子【去皮脐退寒热】川乌头【去皮脐补肾经】虎骨【醋炙治伤折】古文钱【醋淬研为接骨】当归【生用补骨活血】白胶香【生研去麻痹】木鳖子【火炮去皮冲开滞气】地龙【去土行血】草乌头【盐炒令黄发熬】黒牵牛【生用除肾湿气】苁蓉【酒浸补肾经】牛膝【酒浸补炒各一两】乳香【半两生研治一切疾痛】没药【生用化内损壊浓血】巴防【去心治八般腰痛】自然铜【醋淬治伤筋动骨各一两】
　　右为细末酒煮面糊为丸如梧桐子大每服十丸渐加至三十丸茶盐汤下食前服
　　黄龙丸【出衞生家寳】　绍兴间修建康　内掘得一石碑方遂经进治左瘫右痪手足麻木口眼防斜风痹走疰腰脚疼痛并治妇人血风劳气遍身疼痛洗头伤风头面乳肿舌胀口干头昏脑闷多睡暗风夹脑风偏正痛破伤风等疾
　　红芍药【半斤】川乌【四两去皮尖】防风　香白芷　天麻麻黄【去根节】华隂细辛【去苖】白僵蚕【炒去丝嘴】雄黄【别研】川芎【各二两】白蒺藜【炒去刺】甘草【一两】干姜【生用】藿香叶　甘松【去土各一两】
　　右为细末炼蜜为丸如弹子大每服一丸姜汁磨下温酒调忌热食少时
　　乳香寛肋丸【出衞生家寳】　治左瘫右痪口眼防斜走疰风气腰脚麻痹一切风疾赤眼白头风疮如疮干研油调涂疮湿只糁如打扑闪肭皮骨损碎研入没药乳香各半钱调涂
　　乳香【别研】没药【别研】川乌【炮去皮尖】草乌【炮去皮尖】地龙【去上】何首乌【一两去黒皮】白牵牛【砂噐内煮数沸各半两】白僵蚕【一钱洗去丝嘴】五灵脂【酒研七钱去石】
　　右焙碾为末酒糊为丸如梧桐子大每服十五丸至二十丸食后茶酒任下
　　青龙丹【出杨氏家藏】　治男子妇人左瘫右痪手缩口眼防斜遍身瘾疹及伤风鼻塞脑痛四肢顽麻牙闗急并皆治之
　　草乌头【四两去皮尖生】香附子【二两炒】半夏【汤洗七次】麻黄【去根节】香白芷　白附子【生用】白蝎【别研】天南星【生用】赤芍药川乌头【生去皮脐尖】薄荷叶【去土】山药　螺青【以上十味各一两】白僵蚕【炒去丝嘴】藿香叶【去土】甘松【去土炒】零陵香　细松烟墨【烧醋淬以上五味各半两】
　　右件为末醋煮面糊为丸毎一两作二十丸毎服一丸生姜薄荷同嚼热酒送下不拘时
　　防风雄黄丸【出杨氏家藏】　治左瘫右缓手足麻痹腰膝疼痛或风气靣浮口苦舌干头昏目晕并暗风夹脑风偏正头痛麻治妇人血风劳气遍身疼痛及洗头风破伤风并皆治之
　　赤芍药【八两】防风【去芦头】香白芷　川乌头【炮去皮脐尖】麻黄【去根节】白蒺藜【炒以上五味各四两】雄黄【水飞】白僵蚕【炒去丝嘴】细辛【去苖上】天麻【去苖】川芎【已上五味各二两】干姜【炮】藿香叶【去土】甘松【去土焙】甘草【炙已上四味各一两】
　　右件为末炼蜜和丸毎一两作十五丸每服一丸细嚼茶酒任下不拘时
　　万金丸【出杨氏家藏】　治男子妇人左瘫右痪口眼防斜打扑伤损筋骨疼痛语言蹇澁行歩艰难一切风疾下疰腰脚鹤膝等风
　　天雄　附子　草乌头【三味各二两半并炮去皮脐】骨碎补【三两去毛】白胶香【一两研】川乌头【一两二钱炮去皮脐】防风【去芦头】天南星【炮】锡蔺脂【甘温盛火煆七遍醋淬七次】萆薢　白附子【炮】自然铜【火煆七遍醋淬七次】葫芦巴　破故纸　白僵蚕【炒去丝嘴】五灵脂【炒】赤小豆【生用】糯米【炒焦】没药【别研】乳香【别研十四味各一两】
　　右件为末酒煮面糊和丸如梧桐子大毎服二十丸已上腰疼等病食后细嚼胡桃汤酒下
　　虎骨丸【出杨氏家藏】　治瘫缓诸风及风寒湿痹脚膝缓弱骨节疼痛
　　虎胫骨【三两酥炙】川芎　熟干地黄【洗焙】防风【去芦头】羌活当归【洗焙】附子【炮去皮脐】萆薢　金毛狗脊【去毛】羚羊角屑川乌头【炮去皮脐尖】白蒺藜【炒去刺】天麻【去芦】白术　黄耆【蜜炙】杜仲【去粗皮细面姜汁拌炒干已上十五味各一两半】
　　右件各细剉如麻豆大浸酒春五夏三秋七冬十日取出焙为细末以浸药酒打面糊为丸如梧桐子大毎服三十丸温酒下
　　保命龙虎丹【出杨氏家藏方】　治瘫痪走疰疼痛风劳气冷腰膝软弱四肢亸曵兼治从髙坠下折口眼防斜久卧床枕起止不得
　　白胶香【别研】虎骨【酥涂炙黄】黒牵牛【生】乳香【别研】地龙【去土炒】古老钱【烧醋淬七次】木鳖子【去殻别研】当归【焙洗】川乌头【炮去皮脐】没药【别研】附子【炮去皮脐】巴防【去心】草乌头【剉盐炒令黄去盐不用】牛膝【酒浸一宿焙干】肉苁蓉【酒浸一宿焙干】自然铜【火煆醋淬七遍】
　　右件各等分同为细末醋煮面糊为丸如梧桐子大毎服三十丸温酒或盐汤送下妇人醋汤下空心服
　　除风丸【出杨氏家藏方】　治瘫痪中风口眼防斜四肢不収肌肉顽痹头目旋晕
　　天南星【生用一两半】川芎【一两】白附子【二两】半夏【生二两半】天麻【去苖】白僵蚕【炒去丝嘴】防风【去芦头已上三味各一两半】石膏【二两】蝎稍【去毒炒一两半】白花蛇【酒浸去皮骨取肉焙干一两】
　　右为细末生姜自然汁打面糊为丸如梧桐子大毎服五十丸生姜汤下食后临卧服
　　赤金丸【出杨氏家藏方】　治卒暴中风左瘫右缓筋脉拘挛不能行歩半两钱四十文铁线穿火煆通红取出酽醋内淬过烧淬五十七遍苏为末入研细硫黄末一两相间入砂盒子内以赤石脂和泥固济令干复用火煆冷取出细研倾入下药
　　附子【炮去皮脐】川乌头【炮去皮脐尖】地龙【去土炒】白胶香【别研各一两】乳香【一两半别研】没药【半两别研】
　　右件为细末面糊丸如梧桐子大毎服五七丸加至十丸温酒送下空心服
　　紫金丸【出杨氏家藏方】　治诸瘫痪手足不遂极妙
　　天雄　附子　大川芎【各一两】淮乌【四两】人参　白附子　乳香　没药【各半两】当归【一两】山栀子【十二两研五两余者用】防风　降真乳【半两血竭尤佳】辰砂【四两】全蝎【半两】
　　右件生用焙干为细末酒煑糊丸如梧桐子大每服五七丸空心温酒下脚风木酒下头风生葱茶下妇人冷心痛艾醋汤下
　　麝香轻骨丹【出朱氏集验方】　治左瘫右痪不论走注并皆治之
　　川草防胶独海桐蝎皆半两与蜈蚣羌活一倍同真麝糯米糊圆最有功如甚左瘫并右痪不论走疰及诸风四肢麻痹多痛倦损劳伤治一同但把麝香酒研服湏臾为取病源通
　　川乌　草乌　防风　白胶香　独活　全蝎海桐皮　蜈蚣　羌活　真麝
　　右为末糯米糊丸如弹子大空心服酒下
　　黒神丸【出本氏方】　治一切瘫痪风
　　草乌头【不用皮生】五灵脂
　　右为末六月六日滴水为丸如弹子大四十歳以下六服病甚一丸分一服薄荷酒磨下觉防麻为度
　　四君子汤【出大衍方】　治风瘫痪
　　江州开药铺济安张副尉说舒周医号清风野人至长安歇有本州病废折监税乘轿来访周令人扶策相见求脉周与言监税若依某口吃四君子汤二十斤可以尚有七八年寿不然吃其它风药某不敢闻折信之只合四君子汤服之至十余斤遂成完人后寿数皆如所言张后令中风人服四君子汤愈者三人方虽世所共知姑録于后
　　人参　白茯苓　白术　甘草
　　右四味择好药等分为细末白汤调下不拘时
　　龙味丹【出杨氏家藏方】　治一切中风左瘫右痪半身不遂或颠扑折伤骨节疼痛筋脉拘挛腰脚无力行歩艰难应是肢节痛及头风肩背疼并虎风不可忍者并皆治之
　　川乌头【炮去皮脐尖】虎骨【酥炙】牛膝【酒浸一宿】干蝎【去毒炒】败【酒炙上五味各一两】香白芷　附子【炮去皮脐】枫香【研】踯躅花【去心】独活【去芦头】藿香叶【去土】白僵蚕【炒去丝嘴】麻黄【去根节】当归【洗浄】白花蛇【酒浸取肉】地龙【去土炒】萆薢　金毛狗脊【去毛】天麻　凌霄花【别研】乳香【别研】龙脑【别研三味各一两】犀角屑没药　川芎【已上十八味各三钱】麝香【别研】
　　右件为细末研匀炼蜜为丸毎一两作十五丸硃砂为衣每服一丸细嚼温酒下或病大可服两丸如不饮酒以荆芥茶送下不拘时
　　袪风保安丹【出杨氏家藏方】　治中风左瘫右缓一切气攻注荣衞凝滞筋骨疼痛手足拘挛口眼防斜身体偏废乌蛇【酒浸去皮骨取肉焙干秤半两】附子【炮去皮脐秤半两】赤箭　天麻【去苖】白附子【炮三钱】硃砂【别研为衣已上三味各三钱半】防风【去芦头】没药【别研】白术　细辛【去苗土】羌活【去芦头】独活【去芦头】黄耆【生用】赤芍药　白僵蚕【炒去丝嘴】藁本【去土】香白芷　五灵脂【防炒别入】乌药　当归【洗】川乌头【去皮脐尖已上十六味各三钱】木香　全蝎【去毒防炒】川芎　干姜【炒】乳香【别研】石莲肉【去心已上六味各二钱半】麝香【别研一钱半】
　　右件为细末炼蜜为丸每一两作十五丸硃砂为衣每服一丸细嚼茶酒任下金银薄荷汤或豆淋酒亦得不拘时
　　御药院神赐丹【出衞生家寳方】　治诸虚不足中风瘫痪寒湿相经络气滞骨损筋弱手足无力
　　降真香【三两半细剉酒一升煑干】骨碎补【二两焙】木鳖【一两半去殻油炒黄色】附子【六钱去皮蜜水煑】没药【别研半两】白蒺藜【炒去角】白术乌药　人参　川乌【去皮脐为片米泔浸一宿焙干用各一两】乳香【半两别研】麝香【一钱别研】
　　右为细末用蜜十两炼熟和丸或小龙眼大每服盐酒化下食前服
　　神仙秘寳丹【出杨氏家藏方】　治一切中风左瘫右痪手足亸曵牙闗急口眼防斜语言蹇澁昏迷如醉或痛连骨髄或痹袭皮肤瘙痒顽痹血脉不行及治小儿心肺中风涎潮搐搦妇人产后中风
　　白花蛇头【一枚酒浸三日焙干】乌蛇头【一枚酒浸三日焙干】赤足蜈蚣【二条酒浸三日炙】附子【一枚重六钱焙炮去皮脐】白花蛇项后肉【二两四寸后歇须浸三日去皮骨焙干秤七钱】硃砂【六钱别研内二钱入药四钱为衣】白僵蚕【半两　者炒去丝嘴】雄雀【一枚去毛肚膓入硼砂一钱用盐泥固济日干用文武火煆青烟出为度别末】全蝎【去毒炒】天麻【去苖】天南星　人参【去芦头】沉香【已上五味各半两】五灵脂【八钱炒别末】没药　川芎　脑子【别研】乳香【别研】牛黄【研】血竭【别研】麝香【别研上七味各一钱】
　　右件为细末入脑子等末拌研极匀好无灰酒和丸每一两作十五丸硃砂为衣毎服一丸空心温酒磨下小儿急慢惊风以一圆分作四服薄荷汤磨下
　　起废丹【出杨氏家藏方】　治一切中风瘫缓口眼防斜语言蹇澁歩履艰难筋脉拳缩骨节疼痛一名赤虎子丹初得病之日即服后方神栢散一剂后以此药必不为废人
　　川乌头【四两炮去皮脐尖】白花蛇【酒浸去骨二两】五灵脂【去石炒四两】附子【炮去皮脐】肉桂【去粗皮】羌活【去芦头】天南星【炮】干姜【炮已上各二两】虎骨【酥炙】甘菊花　零陵香　金牙石【煆红醋淬二次】藿香叶【去土已上五味各二两】白蝎【别研】香白芷　川芎　麻黄【去根节】甘草【炙】狼毒【炮已上六味各一两】干蝎【去毒炒】儿角【炙去皮子】白僵蚕【炒去丝嘴】硃砂【别研】雄黄【别研】细松烟墨【烧已上六味各半两】脑子【一钱别研】麝香【一分别研】生地黄　当归【二味各四两同入沙盆内入少许酒研成膏子又用无灰酒三升煑膏子令半干】
　　右件为细末入地黄当归膏子内搜和于木臼内捣千余杵如膏子和药硬时即用浸花蛇酒打面糊旋旋添入杵匀毎一两作一十九丸隂干毎服一丸用热豆淋酒下不拘时豆淋酒黒豆炒焦乘热以酒浸之去豆用酒是也
　　神仙丹【出杨氏家藏方】　治一切中风左瘫右缓半身不遂口眼防斜卒暴中风目瞪嚼舌牙闗急不省人事涎如锯声及小儿一切惊搐并皆治之
　　雄雀【一只去皮毛用黄泥固济令干次文武火煆令香熟】白花蛇【酒浸去骨取肉】乌蛇【酒浸去骨取肉】肉桂【去粗皮】川芎【已上四味各一两】当归【洗浄】萆薢藿香叶【去土】天南星【炮】蔓荆子　防榔　菊花
　　牛膝【酒浸一宿】犀角屑　白附子【炮】全蝎【去毒炒】白僵蚕【炒去丝嘴】真珠末　硃砂【别研】龙脑【别研】麝香【别研已上十六味各半两】地龙【去土炒】防风　蝉蜕【去土】天麻【去苖】牛蒡子【炒】人参【去芦头】防己　藁本【去土】独活【去芦头】白茯苓【去皮】羌活【去芦头】麻黄【去根节】干姜【炮】踯躅花　香白芷【已上一十五味各二钱半】
　　右件为末同研拌匀炼蜜为圆毎一两作十五丸别研末硃砂为衣毎服一丸温酒化下小儿一丸分服金银薄荷汤化下更量歳数加减不拘时
　　大通丸【出杨氏家藏方】　治卒中风不语口眼防斜左瘫右缓伤风头疼夹脑风四肢头面虚肿风热肿痛胸膈痰实晕昏闷浑身瘙痒皮肤瘾疹下脏风攻耳内蝉鸣腰脚疼痛风毒攻眼冷泪昏暗妇人血气攻注疼痛
　　草乌头【八两炮去皮脐尖】寒水石【二斤用磁合盛以炭火十斤煆过火尽为度】甘草【八两防炙】肉桂【去粗皮】荆芥穗　藿香叶【去上】薄荷叶【去土】天南星【炮】甘松【去土】藁本【洗去土切焙干】香白芷　麻黄【去根节焙干】乌药　没药【别研】天麻【去苖】牛膝【水洗细切焙干】川芎乳香【二两别研】
　　右为细末合和令匀糯米糊和成剂毎一两作一十五丸男子妇人一切风疾每服一丸磨化茶酒送下卒中不语口眼防斜左瘫右缓煨葱酒下伤风头疼夹脑风生葱茶下四肢头面虚肿炒豆淋酒下风热肿痛生姜薄荷汁同调酒送下胸膈痰实旋昏晕闷臈茶清送下浑身瘾疹蜜汤下下脏风攻耳内蝉鸣煨猪腰子细嚼温酒送下干湿脚气木酒下妇人血气攻刺当归酒下腰脚疼痛醋汤下不拘时
　　石莲丸【出衞生家寳方】　治中风瘫痪涎潮肢痹遍身瘾疹走注风痛打扑伤损颠癎一切风疾
　　草乌头【去皮剉】天南星【剉各二两】川乌【三两去皮剉】五灵脂【夹石者去石用】木鳖子【去殻】踯躅花【去枝梗】蔓荆子【去皮】干地龙【去皮以布褁捶】白胶香【通明者各一两】没药【半两通明者别研】乳香【半两研】麻黄【去节】地榆【浄剉】天麻【洗剉各一两】京墨【二寸煆令通红研】
　　右除墨外并生用不见火日晒干墨酒糊丸如石莲様常于端午日午时合用急辰时腊日亦可不得令妇人鸡犬见合如卒中风新汲井水生姜薄荷自然汁磨药以温酒浸服轻者半丸重者一丸小儿天吊等风一丸分四服打扑伤损以姜汁磨涂患处伤风咳鼻塞服之衣被覆汗立愈忌猪鸡鹅鸭毒物如无生薄荷干者亦可
　　玳瑁丸【出衞生家寳方】　治中风瘫痪失音不语
　　生玳瑁【为末】硃砂【别研】雄黄【别研】白芥子【烂碾各半两】麝香【一分别研】
　　右为末用砂石器内酒煎安息香一两为膏和丸如菉豆大毎服十丸温童子小便下
</div>
    <div class="pagination">
<a href="普济方四库_page339.html">上一页</a><span>...</span><a href="普济方四库_page335.html">335</a><a href="普济方四库_page336.html">336</a><a href="普济方四库_page337.html">337</a><a href="普济方四库_page338.html">338</a><a href="普济方四库_page339.html">339</a><span class="current-page">340</span><a href="普济方四库_page341.html">341</a><a href="普济方四库_page342.html">342</a><a href="普济方四库_page343.html">343</a><a href="普济方四库_page344.html">344</a><a href="普济方四库_page345.html">345</a><span>...</span><a href="普济方四库_page341.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
