<!DOCTYPE html>
<html>
<head>
    <meta charset="UTF-8">
    <title>圣济总录 - 第 54 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 54 页/共 447 页</h1>
    <div class="content">　　治伤寒时气。附桂散方附子（炮裂去皮脐） 桂（去粗皮各半两）上二味，捣罗为散，每服三钱匕，热酒调顿服，浓衣盖汗出为度。

　　和养三焦，调顺阴阳，升降痞滞，祛遣寒邪，温中散湿暖胃和脾，滋助气血，思美饮食，虚前胡（去芦头） 柴胡（去苗） 秦艽（去苗土） 甘草（炙各半斤） 香子（炒） 木香桂（去粗皮各一斤） 槟榔（十枚） 肉豆蔻（去壳半斤） 芍药（半斤） 青橘皮（去白半斤） 芎（半斤） 甜葶苈（半斤微炒） 桔梗（四两）上一十四味，粗捣筛，每服三钱匕，水一盏，大枣二枚劈破，同煎至七分，去滓食前温服。

　　治时气热病，狂言心躁。苦参汤方苦参（不拘多少）上一味，焙燥粗捣筛，每服二钱匕，水一盏，煎至八分，去滓连三服瘥。

　　卷第二十二

　　伤寒疫疠

　　论曰人居天地间。禀气于阴阳。气和则安，气 则病。故一岁之内。节气不和。寒暑乖候，皆为疫疠之气。感而为病，故名疫疠，其状无问长少，率皆相似。俗又名天行，其病与时气温热等病相类，治各随其证，以方制之。

　　治疫疠病，头痛壮热恶寒不解。神明白散方白术（锉炒二两） 桔梗 细辛（去苗叶各一两） 附子（炮裂去皮脐二两） 乌头（炮裂去皮脐四两）上五味，捣罗为散，以绢囊盛带之，居闾里间，皆无病，有病疫疠者，温酒服方寸匕，覆取汗，或得吐即瘥。若经三四日，抄三钱匕，水二盏，煎一盏半，去滓分温三服。

　　治时行疫疠，壮热咳嗽，头痛心闷。前胡汤方前胡（去芦头） 升麻 麦门冬（去心焙各三分） 贝母（去心） 紫菀（去苗土） 杏仁（去皮尖双仁炒研各半两甘草炙一分） 石膏（一两一分）上八味，粗捣筛。每服三钱匕，水一盏，竹叶二七片，煎至七分，去滓不拘时温服。

　　治伤寒，辟毒瓦斯疫病。七物赤散方丹砂（别研） 乌头（炮裂去皮脐各二两） 细辛（去苗叶） 羊踯躅 干姜（炮裂） 白术（切炒各一两） 栝蒌（一两半）上七味，捣罗为散，每服半钱匕，温酒调服，汗出解，不解增至一钱匕。

　　治时行疫疠病，头痛体热渴燥，百骨节疼痛。麻黄汤方麻黄（去根节） 葛根（锉各一两） 黄芩（去黑心） 栀子仁 芍药 杏仁（去皮尖双仁炒各三分）上六味，粗捣筛，每服三钱匕，水一盏，入豉五十粒，同煎至七分，去滓温服。

　　治时行疫疠兼风热，目疼心中妨闷。葛根汤方葛根（一两） 芍药（三分） 葱白（三茎切） 豉（半合）上四味，锉如麻豆，用水三盏 煎至一盏半，去滓分温二服。

　　治时行疫疠病，壮热头痛唇干。石膏汤方石膏（碎一两） 葛根（锉三分） 芍药 贝母（去心） 百合 升麻（各半两） 栀子仁 甘草（炙各一分）上八味，粗捣筛，每服三钱匕，水一盏半，豆豉五十粒，葱白三寸，同煎至一盏，去滓温服。

　　治时行疫疠，一二日头疼壮热烦躁。麻黄解肌汤方麻黄（去根节） 升麻 甘草（炙锉） 芍药 石膏（碎各一两） 杏仁（去皮尖双仁炒研半两） 贝齿（烧一分）上七味，粗捣筛，每服五钱匕，水一盏半，煎至一盏，去滓不计时候温服。

　　治时行疫疠，未经汗下，体热烦闷。桂心汤方桂（去粗皮三分） 芍药（一两） 麻黄（去根节） 杏仁（去皮尖双仁炒研） 黄芩（去黑心） 甘草（炙各半两）上六味，粗捣筛，每服三钱匕，水一盏，生姜三片，枣一枚劈，煎至七分，去滓温服。

　　治时行疫疠，壮热恶寒，食即呕吐。前胡汤方前胡（去芦头） 生干地黄（焙） 麦门冬（去心焙） 陈橘皮（汤浸去白焙） 甘草（炙） 人参（各半两）上六味，粗捣筛，每服三钱匕。水一盏，竹叶七片，煎至七分，去滓温服。

　　治时行疫疠，发表攻里不尽，形证尚在，其人垂死不疗者。苦参汤方苦参（二两）上一味，粗捣筛，每服三钱匕，酒一盏，煎至半盏，去滓顿服即瘥。

　　治时行疫疠病，数日未得汗，浑身壮热，呕逆不下食，柴胡汤方柴胡（去苗一两） 麻黄（去根节一两半） 升麻（一两） 桂（去粗皮三分） 大黄（锉炒一两） 甘草（炙三分） 鳖甲（醋炙去裙 一两一分） 枳实（去瓤麸炒） 知母（焙各三分） 栀子仁（一分）上一十味，粗捣筛，每服五钱匕，水一盏半，入生姜三片，煎至七分，去滓温服。

　　治时行瘟疫，恶气热毒攻心胁，气满胀急，及注忤鬼气。沉香丸方沉香锉 丁香 薰陆香（各半两） 犀角屑 升麻 木香 羚羊角屑 黄芩（去黑心） 栀子仁（各三分） 麝香（研一钱） 鬼臼 芒硝 大黄（锉炒各一两）上一十三味，捣研为末令匀，炼蜜和丸，如梧桐子大，每服十丸至二十丸，米饮下。

　　治时行疫疠。一二日头痛壮热。柴胡汤方柴胡（去苗一两） 芍药（一两） 栀子仁 黄芩（去黑心各半两） 石膏（碎） 葛根（锉各一两）上六味，粗捣筛，每服五钱匕，水一盏半，葱白三寸。豉三十粒，煎至七分去滓。不计时候温服。

　　治疫疠病，始得之，头疼壮热。葱豉汤方葱白（二茎细切） 豉（一合） 蜀椒（四十九粒去目并闭口炒出汗）上三味，粗捣筛，水三盏，煎至二盏，去滓顿热服，汗出瘥，未愈更煎服。

　　治疫疠病壮热烦躁，头疼体痛。救生散方人参 五味子 白术（各半两） 麻黄（去根节三两） 桂（去粗皮） 浓朴（去粗皮姜汁炙） 大黄（锉炒各一两） 附子（炮裂去皮脐半两） 甘草（炙半两）上九味，捣罗为散。每服二钱匕。新汲水调下。后用热水漱。良久吃生姜热茶一盏。投以衣被覆之。如阳毒汗出。阴毒泻下立瘥。

　　治天行时疫，三二日内。未经汗下。术豉汤方苍术（炒五两 豉炒三两半） 麻黄（去根节二两）上三味，粗捣筛，每服三钱匕，水一大盏，煎至七分，去滓热服，盖覆出汗，未汗再服。

　　卷第二十二

　　伤寒结胸

　　论曰伤寒病发于阳。下之早，邪毒之气，结聚于胸膈，故名结胸，其证心下坚硬。按之则痛，项强如柔 状，或从心下至少腹。坚满而痛，其痛不可近，其脉寸口浮，关上自沉，是其候也。若正在心下，按之即痛。而脉浮滑，亦名结胸，凡此本太阳病，脉浮而动数，医反下之，胃中空虚。客气动膈，令人短气躁烦，心中懊 。阳气内陷，心下坚满，则为结胸。又或因得病二三日，不能卧但欲起者，心下必结。若脉微弱者，此素有积寒，而反下之。

　　利止必作结胸，但下之而脉浮者必结胸，皆当下之，脉促者不为结胸也，脉若浮，即不可下，下似结胸状，饮食如故，时下利，阳脉浮，关上沉细而紧者，为脏结。舌上白胎滑者，为难治，若心下痞坚，按之不痛者，非结胸乃痞也。宜审察而各根据其法治之。

　　治伤寒结胸，心下坚实，大便不利。陷胸丸方大黄（细锉醋炒） 葶苈子（隔纸炒） 杏仁（汤浸去皮尖双仁炒研各二两） 朴硝（一两研细与杏仁再同研令如脂）上四味，除杏仁朴硝外，捣罗为末，再同研匀。入少炼蜜和，更杵三五百下，如弹丸大，每服一丸，别入甘遂末半钱匕。蜜一合，用水一中盏。煎至四合，温顿服之，一宿乃下，如不治伤寒结胸，头项强，心下痛，按之实硬。大陷胸汤方大黄（细锉醋炒二两） 甘遂（湿纸裹煨一钱） 朴硝（别研二两）上三味，各捣研为末，每服用水一中盏，入大黄末二钱匕，煎五七沸。去滓次下朴硝末一钱匕，再煎一两沸，次下甘遂末一字匕，搅匀温服，取快利为度。

　　治伤寒小结胸病，正在心下，按之则痛，脉浮滑者。小陷胸汤方黄连（去须一两） 半夏（汤洗七遍焙二两半） 栝蒌实（大者一枚）上三味，各细锉，先以水五盏。煎栝蒌实，取三盏，去滓入黄连半夏各一分，煎取一盏半，去滓分温三服。

　　治伤寒结胸心闷汗出。葶苈散方葶苈子（隔纸炒三分） 大黄（锉醋炒半两） 槟榔（锉） 桂（去粗皮） 陈橘皮（汤浸去白焙） 赤茯苓（去黑皮） 甘草（炙锉各一分）上七味，捣罗为散，每服二钱匕，空心温熟水调服。

　　治伤寒寒实结胸，无热证者，与三物小陷胸汤，用前方，白散亦可服。方桔梗（微炒三分） 巴豆（去皮心熬黑研如脂一分） 贝母（去心三分）上三味，除巴豆外，捣罗为散，入巴豆合研匀，每服强人半钱匕，羸人减之。并温熟水调欲引衣自覆。若以水 之洗之。益令热却不得出，当汗而不汗则烦，假令汗出已腹中痛，与芍药三两，如上法。

　　治伤寒结胸，心下痛，如石坚硬，小便不利。葶苈汤方葶苈子（隔纸炒三分） 槟榔（锉半两） 桑根白皮（炙锉三分） 杏仁（汤浸去尖皮双仁炒） 大黄（锉醋炒各半两） 朴硝（三分）上六味，粗捣筛，每服五钱匕，水一盏半，煎至八分，去滓食前温服。

　　治伤寒下后，虚气不理，毒复上攻，毒瓦斯相搏，结于胸中，纵不下者，毒已入胃。胃中不通，毒还攻上，心中结满。厥逆欲绝。心胸高起，手不可近，当先理其气，增损理中丸方人参 白术 甘草（炙锉） 栝蒌根（锉） 枳实（麸炒去瓤） 赤茯苓（去黑皮） 牡蛎（熬各二两） 干姜（炮一两半）上八味，捣罗为末，炼蜜丸如弹丸大。每服一丸，熟水化下，不歇再服。不过五六丸，胸中豁然。

　　治伤寒结胸，毒瓦斯内盛，手足逆冷，腹胀喘息急，大便不通。陷胸青龙汤方牵牛子（微炒一两半） 人参（三分） 陈橘皮（汤浸去白焙半两） 桂（去粗皮） 槟榔（锉各一分） 大黄（锉醋炒半两） 朴硝（一两）上七味，粗捣筛，每服五钱匕，水一盏半，入生姜半分拍碎。同煎至七分，去滓食前温服。

　　治伤寒热病饮水，结胸硬满。大黄桔梗汤方大黄（锉醋炒二两） 桔梗（炒一两） 甘草（炙锉） 朴硝（各半两）上四味，粗捣筛，每服五钱匕，水一盏半，煎至七分，去滓食前温服。

　　治伤寒结胸气逆，手足厥冷，呕逆不定，大金针丸方阳起石（研） 不灰木 阿魏（研各半两） 巴豆（二十五枚去皮心膜不出油研） 杏仁（二十五枚去皮尖双仁研）上五味，捣研为细末，用软粟米饭为丸，如小弹丸大。每服一丸，用针穿灯焰上烧，烟绝为末。生姜米饭调服，以利为效。

　　治结胸伤寒心下痛，按之实硬。泥金丸方木香 丁香 大戟 甘遂（麸炒各一分） 附子（炮裂去皮脐一枚） 紫菀（去土三钱）黑牵牛（三钱半生半炒） 腻粉（三钱） 硫黄（两皂子大） 槟榔（大者一枚锉） 水银沙子（三钱） 巴豆（二十粒去皮心膜用胡饼面裹慢火烧熟去面不用）上一十二味，各捣研为末，再和令匀，炼蜜为丸。如小鸡头大，看虚实，每服一丸，烂嚼烧生姜一块子，同咽下，药不得嚼。

　　治伤寒结胸，已转下不除者。大戟散方大戟（炒） 甘遂（炒各一两） 腻粉（半两） 硫黄（研一分） 水银（盏子内与硫黄同研作沙子半两）上五味，捣研为散，再同研匀，每服二钱匕，温浆水调下。

　　治伤寒结胸，逐利热毒。越桃丸方越桃 桃花（曝干各一分） 大黄（生锉半两） 郁金（二钱） 白牵牛（取末五两） 郁李仁（去皮研一两）上八味，捣研为末，滴水丸如小豆大，每服一丸，蜜水下。

　　治伤寒结胸，伏阳在里，心下坚硬，按之则痛。陷胸散方前胡（去芦头） 甘遂（麸炒） 甜葶苈（隔纸炒） 大黄（锉微炒） 杏仁（汤浸去皮尖双仁麸炒） 马牙硝（研各一两）上六味，捣研为末，每服一钱匕，生姜蜜水调下，更看虚实加减。

　　治伤寒结胸，心下坚硬。宣毒丸方大黄（锉） 白牵牛（炒各一两） 滑石 朴硝 甘遂（麸炒） 郁李仁（去皮炒研各半两） 大戟（麸炒一分） 续随子（去皮煮研半两）上八味，捣研为末，炼蜜和丸，如弹丸大，看虚实，以龙脑蜜水化下一丸。

　　治伤寒结胸，及疮疹后，毒瓦斯攻心，咳嗽喘急。大通散方甘遂（麸炒一分） 生干地黄（一两与甘遂一处同捣焙干） 槟榔（锉二枚） 麦 （微炒半两） 铅白霜（研一分）上五味，捣研为末，看虚实，用龙脑浆水，调下半钱匕。

　　治伤寒阴气，结伏在胸膈，虚痞或痛不可忍者。金针丸方不灰木（二钱） 阳起石 阿魏（各一钱） 白丁香 丹砂研 乳香 腻粉（各一钱半）硫黄（一分） 巴豆（去皮心膜出油二七粒）上九味，同研匀细，糯米粽子和丸，如梧桐子大，每服五丸至七丸，丁香汤下，不拘时候。

　　治伤寒结胸，心下坚痛。膈毒丸方郁李仁（去皮） 黑牵牛（炒） 大戟 甘遂（各一分） 牛黄（研） 乳香（研各一钱） 麝香（研） 龙脑（研各半钱）上八味，捣研为末，再同研匀，用白面糊和丸，如梧桐子大，每服七丸，煎灯心小麦汤下，临卧服。

　　治伤寒结胸。圣饼子方甘遂 大戟（去皮各半两） 黑牵牛（生用一两半） 轻粉（一钱匕） 粉霜（一钱） 巴豆（去皮醋煮黄十四枚） 水银（一钱入锡一钱结砂子）上七味，先将前三味为末，入白面五钱，水和作饼子，文武火煨焦黄，再为末，入后四味拌匀，水和为丸，如绿豆大，捏作饼子，每服三饼，茶清下。

　　治伤寒结胸，热气蕴蓄，宣风丸方大黄（末） 牵牛子（末） 郁李仁（去皮研各半两） 巴豆（一分去心皮膜油炸研）上四味，再同研匀，炼蜜为丸，小豆大，看虚实，生姜蜜水下一丸至二丸。

　　治伤寒结胸，心下坚满，金黄散方黑牵牛（末） 大黄（末各一钱匕） 郁金（末） 胡黄连（末各半钱匕）上四味，作一服，入腻粉一钱匕，新水调下，伤寒四日五日后结胸可服，或吐或泻或汗出即愈，小儿量大小加减。

　　卷第二十三

　　伤寒谵语

　　论曰伤寒不应发汗而汗之，遂致亡阳，津液内竭，胃中燥实，则令谵语，此病或由津液不和，内有燥屎，或三阳合病，或瘀热蓄血在里。或妇人热入血室，皆使谵语也。然谵语属胃，胃者足阳明经也，阳明为病主身热，故谵言妄语，则身当有热，脉当洪大。而洪大亦阳脉也，故其病为顺，若谵语而手足厥，脉反沉细而微者为逆也，然又有郑声者，取其郑重之意，与谵语相类，盖古人以此分虚实，医者当以脉证参合别之。不可不慎，故谓虚则郑声，实则谵语。

　　治伤寒阳明病，其人多汗，以津液外出，胃中燥，大便必硬，硬则谵语，宜小承气汤。

</div>
    <div class="pagination">
<a href="圣济总录_page53.html">上一页</a><span>...</span><a href="圣济总录_page49.html">49</a><a href="圣济总录_page50.html">50</a><a href="圣济总录_page51.html">51</a><a href="圣济总录_page52.html">52</a><a href="圣济总录_page53.html">53</a><span class="current-page">54</span><a href="圣济总录_page55.html">55</a><a href="圣济总录_page56.html">56</a><a href="圣济总录_page57.html">57</a><a href="圣济总录_page58.html">58</a><a href="圣济总录_page59.html">59</a><span>...</span><a href="圣济总录_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
