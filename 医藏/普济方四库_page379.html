<!DOCTYPE html>
<html>
<head>
    <meta charset="UTF-8">
    <title>普济方四库 - 第 379 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 379 页/共 1812 页</h1>
    <div class="content">　　白术【五分】白芷【三分】干姜　石斛【各六分】五味子　细辛橘皮　厚朴【炙】桂心　防风　茯苓　甘草【各四】
　　【分】
　　右捣筛蜜和丸如梧桐子大毎服十丸饮下日二加至二十丸忌桃李雀肉生葱海藻菘菜酢物一方有人参五分
　　半夏利膈丸【出医方集成】治风痰壅甚头疼目咽膈不利涕唾稠粘胷中烦满酒癖停饮呕逆恶心脇下急痛肠中水声神思昏愦心忪靣热止化痰
　　防风【去芦头】半夏【汤洗七遍去滑各一两】
　　右为末以白蜜和捣百余杵丸如梧桐子大毎服不计时候以荆芥薄荷汤下十丸
　　秦芁散【出圣惠方】治风痰心昏恍惚不能言语痰涎流溢秦芁【去苖一两】常山【一两半】人参【不去芦头】羚羊角屑　甘草【生各一两】
　　右为散毎服三钱以水一中盏入大麻子五十粒煎至七分去滓空心温服良久当吐未吐再服
　　生朱丹【出御药院方】治诸风痰甚头痛目旋运欲倒肺气欝滞胷膈不利呕哕恶心恍惚徤忘颈项强直偏正头痛靣目浮肿筋脉拘急涕唾稠粘咽喉不利常服清神爽气
　　白附子【炮制去皮脐】石膏【烧通红放冷各半觔】龙脑【一匙】朱砂【一两二钱半为衣】
　　右为细末烧粟米饭为丸如小豆大朱砂为衣毎服三十丸食后茶酒任下
　　祛涎丸【出杨氏家藏方】治风痰上攻头目昏痛旋运欲倒呕哕恶心恍惚徤忘神思昏愦肢体烦疼颈项拘急头靣肿痒手足难举或时麻痹
　　天南星【四两】半夏【九两半】白附子【二两六钱】川乌头【七钱半】
　　右并生为末用生绢袋盛以井花水揉洗澄滤有滓再更研入袋摆洗尽瓦盆中日晒夜露毎至晓澄去宿水别换井花水搅匀晒春五日夏秋七日冬十日去水晒干如玉片方入后诸药
　　劔脊乌稍蛇　白花蛇【各酒浸一宿去皮骨焙干秤一两重】白僵蚕【炒去丝嘴】全蝎【防炒去毒一两】天麻　川芎【各二两】
　　右为细末生姜汁煑面糊和丸梧桐子大飞研细硃砂一两麝香末二钱为衣风干宻噐中盛之毎服三十丸食后煎生姜薄荷汤下
　　四神丸【出经验良方】治手足顽麻痰涎壅盛头昏肩背拘急极效
　　大天麻　天南星【各汤洗净】防风【去芦各一两】薄荷叶【半两】
　　右为细末酒煑薄面糊为丸如菉豆大毎服二十丸煎荆芥生姜汤下
　　退痰丸【出圣济总録】治风痰壅盛毎日早辰多喜呕吐人参　赤茯苓【去黒皮】干姜【炮】半夏【汤洗七遍去滑各一两】
　　右为末以粟米饭和丸如梧桐子大毎服二十丸空心生姜汤下日午再服
　　通顶散【出御药院方】治风痰旋运头目大痛及偏正不定发作神志昏愦或冐风寒鼻塞声重
　　藜芦【去苖土半两】踯躅花【去土一钱】藿香叶【去土二钱】
　　右为细末毎用纸撚蘸药鼻内防不拘时
　　芎辛汤【出十便良方】治膈痰风厥头目昏痛鼻塞身重肩背拘急不思饮食
　　芎防【半两】细辛【去苖土一钱】甘草【炙一钱半】
　　右为粗末毎服二钱水一盏煎至七分去滓不以时温服一方加薄荷七片
　　治中风痰壅不能治者【出经验良方】
　　猪牙皂角【肥实者炮刮去皮及子二片】胡索【七个】青黛【二钱】
　　右为细末毎用一匙新汲水调成稀糊令患者仰卧男左女右将药入病人鼻内觉药到喉少酸令患者坐却令咬笔管一枝滴涎尽为度
　　鐡刷汤【出圣济总録】治风痰胃中有寒呕吐痰涎胷满气逆附子【五枚炮令防裂地上以盏子覆冷取出去皮脐】半夏【汤洗七遍去滑切麸炒一两】木香【半两】
　　右剉如麻豆毎服二钱匕以水一盏入生姜一枣大拍碎大枣三枚擘破同煎至七分去滓空心食前温服
　　皂荚煎丸【出圣惠方】治风坠痰踈利脏腑
　　皂荚【一觔肥好不蛀者以水洗去尘用河水五升煑令软搅滤取汁入银锅内成膏】葳灵仙【暖水浸过削去其茸不用其根冷水淘三五度令净暴干捣细罗取末四两】薄荷【干杵细罗取末一两】
　　右二味药末相合入皂角煎和捣三二百杵丸如梧桐子大毎服不计时候以荆芥汤下二十丸
　　半夏丸【出圣惠方】治风痰脾胃冷气吐逆不止饮食不下半夏【一两汤洗七遍去滑防炒】白矾【二两烧令汁尽】干姜【半两炮制剉】
　　右捣罗为末研匀用蒸饼和丸如梧桐子大毎服不计时候煎生姜汤下十丸毎服三十丸亦得随病轻重酌量加减
　　稀涎散　治风涎潮塞上隔气闭不通【方见卒中风类】
　　乳香半夏丸【出御药院方】治风痰除咳清头目
　　半夏【汤洗七次焙干三两】天南星【虀汁煑熟一两】白矾【枯一两】
　　右各脩制讫同为细末水浸蒸饼和丸如梧桐子大毎服五十丸生姜汤下不拘时候
　　星附汤【出百一选方】
　　全蝎【一钱炒】附子【炮去皮脐】天南星【炮洗去灰各一两】
　　右为粗末毎服三钱水二盏姜十五片煎至七分去滓澄清冷服温服亦得
　　三生丸【出本事方】治中脘风痰涎饮瞑呕吐酸水头疼恶心
　　半夏【二两】南星　白附子【各一两】
　　右并生为末滴水为丸如梧桐子大以生麫滚衣阴干毎服十丸至二十丸生姜汤下
　　天南星丸治风痰气厥头痛呕吐痰涎
　　天南星【用虀汁煑软切作片子焙半觔】芎防【三两】香墨【烧研半两】
　　右为末以白麫糊为丸如梧桐子大毎服二十丸荆芥汤下不拘时候生姜汤下亦可
　　治膈上风热常觉有痰【一名风痰散出十便良方】
　　皂角【二挺半不蛀者汤浸剥去皮子晒干一挺烧作黒灰一挺烧作白灰半挺涂酥炙令黄捣罗为末】蜡靣茶【半觔生碾为末】附子【半两炮制去皮脐捣罗为末】
　　右都研令匀不计时候以生姜汤调下半钱
　　又方
　　白矾【三两烧令汁尽】乳香【半两】白附子【一两炮制捣罗为末】
　　右都研令匀以水浸蒸饼和丸如梧桐子大毎于食前以温酒下十丸
　　坏痰丸【出御药院方】治风痰利咽膈破积滞散疼痛止咳
　　皂角【割去黒皮酥炙黄色去子】枯白矾【各半觔】
　　右为细末水浸蒸饼为丸如梧桐子大毎服三四十丸食后生姜汤下或温水下亦可
　　灵砂白丸子【出医方集成】治气虚弱痰气上攻风痰壅塞呕吐不已
　　灵砂　青州白丸子末【各一两各研】人参【去芦】干薄荷叶白茯苓【去皮】白矾【枯过】南星【泔浸一伏时焙干各三十两】半夏【洗七】
　　【次为末生姜汁捣和作麯六十两】
　　右为末用生姜汁煑麫糊和丸如梧桐子大毎服二十丸生姜汤下食后如痰盛躁热薄荷汤下
　　皂白丸【出御药院方】治诸风痰酒痰茶痰食痰头痛目旋运欲倒手足顽麻痰涎壅并一切诸病
　　天南星【生三两】半夏【生七钱】白附子【生二两】生姜【二觔取汁】皂角【二觔肥者去皮子以水浸一宿三次约水一斗煑药】川乌头【半两去皮脐】
　　右防咀以皂角同煑干为细末以生姜汁煑面糊为丸如梧桐子大毎服三十丸食后生姜汤下但他药所不能疗者此药并皆主之常服寛利胷膈涎美饮食不生一切风痰大有神效
　　导痰散治中风瘫痪胷膈有痰涎不利此药服后防防吐之
　　枯白矾【半两】僵蚕【一两】
　　右为细末毎服一钱生姜汤调下良久吐顽涎为效未吐再进不拘时候
　　治风痰【出本草图经】
　　用芎防和作指头大丸欲寝服之殊佳
　　碧琳丹【出王氏慱济方】治痰涎潮盛卒中不语备急大效生碌【二两出信州石碌是也净洗于乳鉢内研如粉以水飞过去砂石摊于纸上晒干】硇砂【一两以水化去砂石泼清入碌石粉于新白噐内慢火令干】
　　右取辰日辰时靣向辰位上修合再研匀入麝香一分又同研细煑糯米粥和丸如弹子大阴干如卒中者毎丸作二服用薄荷酒磨下瘫痪并一切风疾用朱砂酒磨下如犯药毒亦同前法服之候吐出浓涎青碧色并防下恶物为验合时于净室内无令妇人四足见忌动风毒物常服一丸可分作六服空心服后用少食压下
　　千金丸【出王氏慱济方】踈风下涎消逐痰积
　　朱砂【半两臼研如粉】水磨雄黄【三分别研如粉】腻粉【三分秋冬只用半两】生半夏末【三分】
　　右件药一处再同研匀用生姜去皮切作块子如樱桃大先入药末石臼内旋入姜块同捣约可丸得即丸如梧桐子大毎服一丸至两丸
　　吐风痰【出本草】
　　以梨作浆服之
　　一方治风痰
　　用緑青拣上色精好者先捣下筛更用水飞过至细及再研治之如风痰闷取二三匕同生龙脑三四豆许研匀以生薄荷汁合酒温调服偃卧湏臾涎自口角流出乃愈
　　治风痰【出肘后方】
　　用萝卜子为末温水调一匙头良久吐出涎沫如是摊痪风以此吐后用紧踈药服踈后服和气散差一方水研服吐风痰
　　一方【出肘后方】治膈壅风痰
　　用半夏不计多少酸浆浸一宿温汤洗五七遍去恶气日中曝干捣为末浆水搜饼子日中干之再为末毎入生脑子一钱研匀浆水浓脚丸鸡头大纱袋盛通风处阴干毎一丸好茶或薄荷汤下
　　治风涎潮塞气不得通
　　用皂角一两生白矾半钱腻粉半两为末水调灌之到咽吐涎即愈
　　利膈丸【出王氏慱济方】治三焦气不顺胷膈壅塞头目昏涕唾痰涎精神不爽
　　用牵牛子四两半熟不蛀皂角涂酥灸二两为末生姜自然汁煑糊为丸如梧桐子大毎服二十丸荆芥汤下
　　治一切风痰风霍乱食不消大便澁【出肘后方】
　　用诃梨勒三枚捣取末和酒顿服三五度良
　　茯苓汤主风痰气发呕吐欠呿烦闷不安或吐痰水者茯苓【三两】人参　生姜　橘皮　白术【各三两】
　　右以水五升煑取一升五合去滓温分三服中间任食忌犬醋桃李雀等肉
　　四生丸治风顺气化痰逐饮
　　生半夏　生南星　生白矾　南康蚌粉【各一两】
　　右为末用糊为丸如梧桐子大毎服三十丸生姜汤下食后
　　玉芝丸【出永类钤方】治风壅痰实头目昏咳烦满不利呕吐恶心神思昏愦心忪面热痰唾稠黏
　　右为细末用生姜自然汁打面糊为丸如梧桐子大毎服二十丸如要踈风痰加至四五十丸食后生姜汤下
　　叶氏分涎汤【出易简方】治风痰留滞膈问虚满食即恶心咽吻上喘涎唾不利服此顺阴阳消痞闷【医方大成】
　　陈皮【去白】新罗拣参　半夏【汤洗七次令软毎个切四片姜汁浸一宿】天南星【去外皮湿纸包灰火煨香熟出各等分】枳殻【去瓤防炒】苦梗【去芦各等分】
　　右剉米粒大毎服二钱水一盏半生姜十大片同煎至半盏去滓候通口旋呷徐徐咽下食后临卧服了高枕仰卧
</div>
    <div class="pagination">
<a href="普济方四库_page378.html">上一页</a><span>...</span><a href="普济方四库_page374.html">374</a><a href="普济方四库_page375.html">375</a><a href="普济方四库_page376.html">376</a><a href="普济方四库_page377.html">377</a><a href="普济方四库_page378.html">378</a><span class="current-page">379</span><a href="普济方四库_page380.html">380</a><a href="普济方四库_page381.html">381</a><a href="普济方四库_page382.html">382</a><a href="普济方四库_page383.html">383</a><a href="普济方四库_page384.html">384</a><span>...</span><a href="普济方四库_page380.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
