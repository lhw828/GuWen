<!DOCTYPE html>
<html>
<head>
    <meta charset="UTF-8">
    <title>本草纲目 - 第 413 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 413 页/共 603 页</h1>
    <div class="content">　　小便不通：乌 根皮煎汤，饮之。（《肘后方》）。

　　大便不通：乌 木根方长一寸，劈破，水煎半盏，服之立通。不用多吃。其功神圣，兼能取水。（《斗门方》）二便关格，二、三日则杀人：乌 东南根白皮，干为末，热水服二钱。先以芒硝二两，煎汤服，取吐甚效。（《肘后方》）。

　　水气虚肿，小便涩：乌 皮二两，槟榔、木通各一两，为末。每服二钱，米饮下。（《圣惠方》）香港脚湿疮，极痒有虫：乌 根，为末敷之，少时有涎出良。（《摘玄方》）。

　　尸注中恶，心腹痛刺，沉调朱砂末一钱，服之。《肘后方》无朱砂。（《永类方》）。

　　暗疔昏狂，疮头凸红： 树根经行路者，取二尺许，去皮捣烂，井华水调一盏服。待泻过，以三角银杏仁浸油，捣 患处。（《圣济总录》）。

　　婴儿胎毒满头：用水边乌 树根晒研，入雄黄末少许，生油调搽。（《经验良方》）。

　　鼠莽砒毒：乌 根半两，擂水服之。（《医方大成》）。

　　盐 痰喘： 树皮，去粗捣汁，和飞面作饼，烙熟。早晨与儿吃三、四个，待吐下盐涎乃佳。如不行，热茶催之。（《摘玄方》）

　　叶

　　【气味】同根。

　　【主治】食牛马六畜肉，生疔肿欲死者。捣自然汁一、二碗，顿服得大利，去毒即愈。

　　未利再服。冬用根（时

　　油

　　【气味】甘，凉，无毒。

　　【主治】涂头，变白为黑。服一合，令人下利，去阴下水气。炒子作汤亦可（藏器）。

　　涂一切肿毒疮疥【附方】新二。

　　脓 疥疮： 油二两，水银二钱，樟脑五钱，同研，频入唾津，不见星乃止。以温汤洗净疮，以药填入。（小儿虫疮：用旧绢作衣，化 油涂之，与儿穿着。次日虫皆出油上，取下 之有声是也。

　　别以油衣与穿，以虫尽为度（《濒湖集简

　　木部第三十五卷　木之二

　　巴豆

　　（《本经》下品）【释名】巴菽（《本经》）、刚子（《炮炙》）、时珍曰：此物出巴蜀，而形如菽豆，故以名之。《宋本草》一名巴椒，乃菽字传讹也。

　　雷《炮炙论》又分紧小色黄者为巴，有三棱色黑者为豆，小而两头尖者为刚子。云巴与豆可用，刚子不可用（杀人）。其说殊乖。盖紧小者是雌，有棱及两头尖者是雄。雄者峻利，雌者稍缓也。用之得宜，皆有功力；用之失宜，参、术亦能为害，况巴豆乎？【集解】《别录》曰：巴豆生巴郡川谷。八月采，阴干用之，去心、皮。

　　颂曰：今嘉州、眉州、戎州皆有之。木高一、二丈。叶如樱桃而浓大，初生青色，后渐黄赤，至十二月叶渐凋，二月复渐生，四月旧叶落尽，新叶齐生，即花发成穗，微黄色。五、六月结实作房，生青，至八月熟而黄，类白豆蔻，渐渐自落，乃收之。一房有三瓣，一瓣一子，共三子。子仍有壳，用之去壳。戎州出者，壳上有纵纹，隐起如线，一道至两、三道。

　　彼土人呼为金线巴豆，最为上等，他处亦稀有。

　　时珍曰：巴豆房似大风子壳而脆薄，子及仁皆似海松子。所云似白豆蔻者，殊不类。

　　【修治】弘景曰：巴豆最能泻人，新者佳，用之去心、皮，熬令黄黑，捣如膏，乃和丸散。

　　曰：凡用巴与豆，敲碎，以麻油并酒等煮干研膏用。每一两，用油、酒各七合。

　　大明曰：凡入丸散，炒用不如去心、膜，换水煮五度（各一沸也）。

　　时珍曰：巴豆有用仁者，用壳者，用油者，有生用者，麸炒者，醋煮者，烧存性者，有研烂以纸包压去油者（谓之巴豆霜）。

　　【气味】辛，温，有毒。

　　《别录》曰：生温、熟寒，有大毒。

　　普曰：神农、岐伯、桐君：辛，有毒；黄帝：甘，有毒。李当之：热。

　　元素曰：性热味苦，气薄味浓，体重而沉降，阴也。

　　杲曰：性热味辛，有大毒，浮也，阳中阳也。

　　时珍曰：巴豆气热味辛，生猛熟缓，能吐能下，能止能行，是可升可降药也。《别录》言其熟则性寒，张氏言其降，李氏言其浮，皆泥于一偏矣。盖此物不去膜则伤胃，不去心则作呕，以沉香水浸则能升能降，与大黄同用泻入反缓，为其性相畏也。王充《论衡》云：万物含太之才曰：芫花为之使。畏大黄、黄连、芦笋、菰笋、藜芦、酱、豉、冷水，得火良，恶草，与牵牛相反。中其毒者，用冷水、黄连汁、大豆汁解之。

　　【主治】伤寒温疟寒热，破症瘕结聚坚积留饮痰癖，大腹水胀，荡练五脏六腑，开通闭塞，利水谷道，去恶肉，除鬼毒蛊疰邪物，杀虫鱼（《本经》）。

　　疗女子月闭烂胎，金疮脓血，不利丈夫阴。杀斑蝥蛇虺毒。可炼饵之，益血脉，令人色好，变化与鬼神通（《别录》）。治十种水肿，痿痹，落胎（《药性》）。通宣一切病，泄壅滞，除风补劳，健脾开胃，消痰破血，排脓消肿毒，杀腹脏虫，治恶疮息肉，及疥癞疔肿（《日华》）。

　　导气消积，去脏腑停寒，治生冷硬物所伤（元素）。治泻痢惊痫，心腹痛疝气，风 ，耳聋，喉痹牙痛，通利关窍（时珍）【发明】元素曰：巴豆乃斩关夺门之将，不可轻用。

　　震亨曰：巴豆去胃中寒积。无寒积者勿用。

　　元素曰：世以巴豆热药治酒病膈气，以其辛热能开肠胃郁结也。但郁结虽开，而亡血液，损其真阴。

　　从正曰：伤寒风湿，小儿疮痘，妇人产后，用之下膈，不死亦危。奈何庸人畏大黄而不畏巴豆，以其性热而剂小耳。岂知以蜡匮之，犹能下后使人津液枯竭，胸热口燥，耗却天真，留毒不去，他病转生。故下药宜以为禁。

　　藏器曰：巴豆主症癖 气，痞满积聚，冷气血块，宿食不消，痰饮吐水。取青黑大者，每日空腹服一枚，去壳勿令白膜破，乃作两片（并四边不得有损缺）吞之，以饮压令下。少顷腹内热如火，利出恶物。虽利而不虚，若久服亦不利。白膜破者不用。

　　好古曰：若急治，为水谷道路之剂，去皮、心、膜、油，生用。若缓治为消坚磨积之剂，炒去烟令紫黑用，可以通肠，可以止泻，世所不知也。张仲景治百病客忤备急丸用之。

　　时珍曰：巴豆峻用则有戡乱劫病之功，微用亦有抚缓调中之妙。譬之萧、曹、绛、灌，乃勇猛武夫，而用之为相，亦能辅治太平。王海藏言其可以通肠，可以止泻，此发千古之秘也。一老妇年六十余，病溏泄已五年，肉食、油物、生冷犯之即作痛。服调脾、升提、止涩诸药，入腹则泄反甚。延余诊之，脉沉而滑，此乃脾胃久伤，冷积凝滞所致。王太仆所谓大寒凝内，久利溏泄，愈而复发，绵历岁年者。法当以热下之，则寒去利止。遂用蜡匮巴豆丸药五十丸与服，二日大便不通亦不利，其泄遂愈。自是每用治泄痢积滞诸病，皆不泻而病愈者近百人。妙在配合得宜，药病相对耳。苟用所不当用，则犯轻用损阴之戒矣。

　　【正误】弘景曰：道家亦有炼饵法，服之云可神仙。人吞一枚便死，而鼠食之三年重三十斤，物性乃有相耐如此。

　　时珍曰：汉时方士言巴豆炼饵，令人色好神仙，《名医别录》采入本草。张华《博物志》言鼠食巴豆重三十斤。一谬一诬，陶氏信为实语，误矣。又言人吞一枚即死，亦近过情，今并正之。

　　【附方】旧十三，新二十六。

　　一切积滞：巴豆一两，蛤粉二两，黄柏三两，为末，水丸绿豆大。每水下五丸。（《医学切问》）寒 宿食久饮不消，大便闭塞：巴豆仁一升，清酒五升，煮三日三夜，研熟，合酒微火煎令可，丸如豌豆大。每服一丸，水下。欲吐者，二丸。（《千金方》）。

　　水蛊大腹，动摇水声，皮肤色黑：巴豆九十枚（去心、皮，熬黄）。杏仁六十枚（去皮、尖，熬黄），捣丸小豆大。水下一丸，以利为度。勿饮酒。（张文仲《备急方》）。

　　飞尸鬼击中恶，心痛腹胀，大便不通：走马汤：用巴豆二枚（去皮、心，熬黄），杏仁二枚，以绵包椎碎，热汤一合，捻取白汁服之，当下而愈。量老小用之。（食疟积疟：巴豆（去皮、心）二钱，皂荚（去皮、子）六钱，捣丸绿豆大。一服一丸，冷汤下。（《肘后方》）。

</div>
    <div class="pagination">
<a href="本草纲目_page412.html">上一页</a><span>...</span><a href="本草纲目_page408.html">408</a><a href="本草纲目_page409.html">409</a><a href="本草纲目_page410.html">410</a><a href="本草纲目_page411.html">411</a><a href="本草纲目_page412.html">412</a><span class="current-page">413</span><a href="本草纲目_page414.html">414</a><a href="本草纲目_page415.html">415</a><a href="本草纲目_page416.html">416</a><a href="本草纲目_page417.html">417</a><a href="本草纲目_page418.html">418</a><span>...</span><a href="本草纲目_page414.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
