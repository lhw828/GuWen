<!DOCTYPE html>
<html>
<head>
    <meta charset="UTF-8">
    <title>圣济总录 - 第 230 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 230 页/共 447 页</h1>
    <div class="content">　　治风毒眼赤痛久患，及虚热眼暗。决明子丸方决明子（微炒一两） 地肤子 麦门冬（去心焙） 玄参 车前子（各半两） 赤茯苓（去黑皮） 远志（去心焙） 青葙子 茺蔚子 蔓荆实 地骨皮 柏子仁 山芋 人参 黄芩（去黑心） 防风（去叉） 大黄（细锉炒令香各一两） 细辛（去苗叶半两） 甘草（炙锉一两）黄连（去须一两）上二十味。捣罗为细末，炼蜜丸如梧桐子大，每服二十丸，食后以米饮下，加至三十丸。

　　治久患风毒，眼赤日夜昏暗。九子丸方蔓荆子 五味子 枸杞子 地肤子 青葙子 决明子（微炒） 楮实（麸炒黄） 茺蔚子菟丝子（酒浸一宿焙干别捣为末各一两）上九味。捣罗为末，炼蜜丸如梧桐子大，每服二十丸，空心温酒下，夜食前，再进一服治风热久，目赤脑中积热。松皮汤洗头方老松白皮（去粗皮） 白藓皮 甘菊花（择） 荆芥穗 细辛（去苗叶） 蔓荆实 防风（去叉） 荷叶蒂 玄参 苦参 桑根白皮（各一两） 雄黑豆（二升）上十二味。除豆并荆实外、细锉，同以水三斗，煎至一斗、五升，去滓投朴硝一两半搅，热洗头，余滓重煎，亦入朴硝。如此三度洗之。

　　治风热目赤翳，积年碜痛。决明膏方石决明（一两半） 蕤仁（去皮一两半） 芦荟（一两） 秦皮（捣碎一两） 黄柏（去粗皮锉一两） 盐绿（别研一分） 马珂（研一两） 鲤鱼胆（四枚生用） 乌贼鱼骨（研一两） 紫贝（烧熟研一两）上一十味。以水三升，煎决明蕤仁芦荟秦皮黄柏五味，至一升，滤净去滓，却入紫贝鱼胆乌贼鱼骨马珂盐绿，更煎约三合，于瓷器中盛，不令泄气，每取一豆许，人乳调匀点眼，闭目良久，日三两次。治风毒赤痛， 烂生疮，冲风有泪。点眼雄黄散方雄黄（研一两半） 细辛（去苗叶三分） 黄连（去须一两半） 干姜（炮三分） 黄柏（去粗皮一两半） 菊花（一两三月三日日未出时收之）上六味。捣罗极细，于瓷器中盛，每取黍米许，点目 ，闭目良久。

　　治风毒久赤痛烂，怕风碜痛不可忍。胡黄连膏方胡黄连（末一分） 牛黄（研一分） 黄柏（去粗皮为末一分） 龙脑（研一钱） 麝香（研一钱） 熊胆（研一分） 黑豆（去皮一分为末） 梨汁（一升）上八味。除梨汁牛黄龙脑麝香外，入银器中，以水二升，煎及一半，滤去滓，入梨汁，并牛黄龙脑麝香，以文武火，煎成膏倾出，瓷器内盛密封，入地坑内，埋四十九日。出火毒取出，每以少许点眼。

　　治风毒积年，赤兼翳膜。点眼杏仁膏方杏仁（汤浸去皮尖双仁研一分） 腻粉（一钱） 盐绿（研一分） 黄连（去须为末一分）上四味合和。重研令匀，以真酥调如膏，于铜碗中研匀，以熟艾如鸡子大，掘小坑子，内艾烧烟出，便复铜碗于坑子上熏，勿令泄气，候烟尽为度，重研，每取少许，以绵裹，用人乳汁浸一宿点眼，日三度。

　　治风热上冲，目赤痛，久患不瘥。点眼秦皮汤方秦皮（锉碎三两） 青五铢钱（七文） 黄连（去须一两） 蕤仁（去皮半两） 淡竹叶（洗切三十片）上五味。用水一升半，煎至七合，去滓临卧时，用净绵渍，点眼中，或洗眼亦得。

　　治风毒赤烂，不以年月久近，发歇频并，视物泪出不止。点眼小黄连膏方黄连（去须捣末） 芦荟（研各一两） 龙脑（别研半钱）上三味。先将黄连芦荟末，以新绵裹，用水二盏，于银器中，以重火煮取汁，三分减二即绵滤去药，入龙脑，以瓷瓶子内收，每日三两上点之。

　　治风热上冲，目赤痛，久不瘥。点眼七宝散方珊瑚（研细） 琥珀（研细） 玉屑（研细） 曾青（研细） 紫贝（研细） 朱砂（研细） 鸡子壳（去白膜以上各半两）上七味。研极细，点时仰卧，以铜箸取如绿豆大点眼，日三五上点之。

　　治风毒赤眼，久不瘥。决明丸方石决明（一两研水飞） 甘菊花（一两） 细辛（半两） 熟干地黄（二两） 人参（一两去芦头） 地肤子（一两） 五味子（一两半） 兔肝（一具炙干） 防风（二两去芦头）上九味。捣罗为细末，炼蜜和，再捣三五百杵，丸如梧桐子大，每日空心及晚后食前，煎盐汤，下二十丸，或竹叶白汤亦得，即渐加至三十丸。

　　治积年风热，毒瓦斯不散，目 赤烂碜痛。点眼黄连膏方黄连（去须椎碎半两） 马牙硝（研一钱）上二味。将黄连用水浸，于日内曝，令色浓，以绵滤过，后下硝末于黄连汁中，根据前日内曝取干，细研，每以一豆许，水调点注目 。

　　卷第一百五

　　目飞血赤脉

　　论曰飞血者，谓赤脉散于白睛之上是也，由肝脏气虚，为风热所乘，致血飘溢，散络白睛，势若飞驰，故谓之飞血，治法宜镇肝气，平心火，则飞血自除。

　　治风热上攻，眼目飞血、赤脉，涩痛难开。芍药汤方芍药 白茯苓（去黑皮） 决明子 玄参 羚羊角（镑） 前胡（去芦头） 葳蕤 秦皮甘草（炙） 人参 苦参（各一两）上一十一味。粗捣筛，每服三钱匕，水一盏，煎至七分，去滓入生地黄汁少许，再煎沸放温，食后临卧服。

　　治风热攻目，飞血赤脉。羚羊角汤方羚羊角（镑） 五味子 葳蕤 茯神（去木） 远志（去心） 蔓荆实（去白皮） 黄连（去须）甘草（炙各一两） 细辛（去苗叶半两）上九味。粗捣筛，每服三钱匕，水一盏，煎取七分，去滓放温，食后临卧服。

　　治目赤飞血。苁蓉散方肉苁蓉（酒浸切焙一两） 滑石（一分） 黄连（去须三分） 井泉石（一两） 土马鬃（一两俗呼墙上青衣） 豉（炒半两）上六味。捣罗为散，每服二钱匕，以猪肝半两烂研相和，冷水调下，临卧再服。

　　治目飞血赤脉，冲贯黑睛，视物昏暗，隐涩疼痛。栀子散方栀子仁（一两） 木通（一两锉） 黄芩（半两） 甘草（半两炙赤锉） 羚羊角屑（一两） 决明子（半两）上六味。捣筛为粗散，每服四钱匕，水一中盏，煎至六分，去滓食后温服，忌炙爆热面物。日三。

　　治目飞血赤脉，冲贯黑睛。蕤仁散方蕤仁（一两汤浸去皮） 甘草（半两炙赤锉） 黄芩（半两） 枳壳（半两麸炒黄去瓤）地肤子（半两）上五味。捣筛为粗散，每服四钱匕，水一中盏，煎至六分，去滓食后温服。

　　治目飞血赤脉，上下冲贯黑睛，腑脏壅闷。羚羊角散方羚羊角屑（一两） 黄连（一两去须） 芦根（二两锉） 木通（一两锉） 旋复花（三分） 川芒硝（二两） 桑根白皮（一两锉）上七味。捣筛为粗散，每服三钱匕，水一中盏，入竹叶二七片，煎至六分，去滓食后温服。日三。

　　治目赤脉波贯黑睛，热毒肿痛，心躁烦乱。犀角散方犀角屑（一两） 黄芩（一两） 麦门冬（一两半去心焙） 黄连（一两半去须） 葳蕤（一两）防风（一两去芦头） 地肤子（一两） 羚羊角（一两镑） 甘草（一两炙赤锉） 马牙硝（一两）上十味。捣筛为粗散，每服三钱匕，水一中盏，煎至六分，去滓食后温服。

　　治上焦积热，目赤涩痛。大黄丸方川大黄（二两锉碎微炒） 栀子仁（二两） 黄芩（二两） 黄连（二两去须） 车前子（二两）上五味。捣罗为末。炼蜜和丸，如梧桐子大，每服三十丸，食后温浆水下，临卧再服。

　　治热毒上冲，目赤飞血，头旋恶心，坐卧不得，精神恍惚，宜服黄芩丸方黄芩（去黑心二两） 人参 芍药（锉） 郁金 大黄（锉炒） 甘草（炙各一两）上六味。捣罗为末，炼蜜丸如梧桐子大，每服食后，煎黄芩汤，下三十丸，临卧再服。

　　治肝膈风壅，上攻眼目，飞血赤脉。菊花散方菊花（一两） 蒺藜子（炒去角） 芎 防风（去叉各半两） 木香 甘草（炙各一分）上六味。捣罗为末，每服一钱匕，沸汤调下，不拘时。

　　治肝心热上冲，飞血赤脉。点眼黄连煎方黄连（去须为末半两） 马牙硝（研一分） 蜜（半匙）上三味。先取大梨两枚，剜作坑，留蒂作盖子，用绵裹诸药末，内梨中，以蒂复之，冬月一昼夜，夏月从旦至暮，勿令尘污，取汁，每日三五次点之。

　　治肝热飞血赤脉。点眼杏仁膏方杏仁（汤浸去皮尖研半两） 黄连（去须一两） 轻粉（半钱）上三味。以新绵裹，水一盏，浸一复时，每日三五度点之。

　　治风热眼飞血赤脉，仍痒痛无定。点眼蕤仁膏方蕤仁（去皮细研半两） 好酥（一栗子大）上二味。将蕤仁与酥相和研匀，摊碗内，后取艾一小团，烧令烟出。即将碗子复烟上熏之，待艾烟尽即止，重研令匀，每以麻子大，点两 头，日两度。

　　治眼飞血，赤痛昏暗。黄柏膏方黄柏（去粗皮半两） 黄连（去须一两） 升麻（锉半两） 蕤仁（去皮研一两） 细辛（去苗叶半两）上五味。捣罗为末，水三大盏，煎取一半，入白蜜四两，相和匀，每夜卧时，点少许于两目 头。

　　治眼飞血赤脉，洗眼。竹叶汤方淡竹叶（洗三握） 黄连（去须一两） 古青钱（一十四枚） 大枣（去核十枚） 栀子仁（半两） 车前子（细切五合） 秦皮（去皮一两）上七味。粗捣筛，以水三升，煎取一半，滤去滓，微热洗，冷即重暖，以瘥为度。

　　治目痛。飞血赤脉。车前草汤洗眼方车前草（切半升） 干蓝叶（切二升） 淡竹叶（净洗锉三握）上三味。以水四升，煎取二升，滤去滓，微热洗眼，冷即重暖，以瘥为度。

　　治飞血赤脉，及发痛。蕤仁洗眼汤方蕤仁（去皮研一两） 苦竹叶（洗细切三握） 细辛（去苗叶半两）上三味。以水二升，煎取一升，滤去滓微洗眼，冷即再暖，以瘥为度。

　　治飞血赤脉及痛涩。秦皮汤洗眼方秦皮（去粗皮） 蕤仁（去皮研） 甘草（生锉） 细辛（去苗叶） 栀子仁 苦竹叶（洗净切各一两） 盐（一分）上七味细锉。以水三升，煎取一半，去滓热洗，冷即重暖。

　　治飞血赤脉，及痛肿。栀子汤方栀子仁 黄连（去须） 黄柏（去粗皮各一两）上三味。各细锉，以浆水一升，煎取七合，滤去滓，乘热洗眼，冷则重暖。

　　治飞血赤脉。榉皮洗眼方榉皮（去粗皮切二两） 古钱（七文）上二味。以水一升半，煎取七合，去滓热洗，冷则再暖。

　　治飞血赤脉及痛。鱼胆敷眼膏方鲤鱼胆（五枚） 黄连（去须捣为末半两）上二味。取胆汁调黄连末，内瓷合盛，于饭上蒸一次取出，如干即入少许蜜，调似膏，日五七度涂敷目 。

　　治飞血赤脉疼痛，漠漠昏暗，兼热泪碜涩。点眼单方诃黎勒（去核两枚）上一味细锉，以绢裹，用水半盏，渍一宿，次日频点。

　　治飞血赤脉，及疼痛。点眼猪胆膏方猪胆（不拘多少取汁）上一味，入银石器中，慢火熬，以少浆水调如膏，每点少许，日三五度。

　　治飞血赤脉，及血灌瞳仁疼痛。地黄散方生干地黄（焙） 大黄（锉炒） 朴硝（研各二两） 没药（研半两）上四味。捣罗为散，每服一钱匕，温水调下，食后临卧服。

　　治眼生赤脉，痛涩推眵。黄连饮方黄连（去须一两） 淡竹叶（五十片） 芦根 羚羊角（镑） 木通 旋复花 桑根白皮（各一两半）上七味。锉如麻豆大，以水六盏，煎至三盏，下芒硝一两，再煎至两盏，去滓食后良久，分温三服。

　　明目镇保心气，宁养神志，宣畅气血，解诸邪壅，黄胆鼻衄，小水淋痛，服之并效。镇心丸方黄芩（去黑心） 大黄（各一两炙熟） 荆芥穗 龙脑薄荷（去梗） 甘草（炙） 芍药山栀上七味为末，煮面糊为丸，如梧桐子大，每服三十丸，温熟水下，不计时候。

　　卷第一百五

　　目血灌瞳仁

　　论曰目属肝，肝受血而能视，则目之瞻视，必资血。苟因物损伤，致血脉散乱，则败血侵睛，灌注瞳仁，害于瞻视，不早治或致丧明，故谓之血灌瞳仁。

　　治血灌瞳仁，昏涩疼痛。麦门冬汤方麦门冬（去心焙） 大黄（锉炒） 黄芩（去黑心） 桔梗（锉炒） 玄参（各一两） 细辛（去苗叶半两） 芒硝（研半两）上七味。除芒硝外，粗捣筛，每服五钱匕，水一盏半，煎取七分，去滓下芒硝末少许，食后临卧温服。

　　治血灌瞳仁涩痛。人参汤方人参 赤茯苓（去黑皮） 细辛（去苗叶） 桔梗（炒） 车前子（各一两） 五味子 防风（去叉各半两）上七味。粗捣筛，每服五钱匕，水一盏半，煎取七分，去滓温服，食后临卧。

　　治血灌瞳仁，疼痛不可忍。地黄散方生干地黄（焙） 大黄（锉炒） 朴硝（研各二两） 没药（研半两）上四味。捣罗为散，每服一钱匕，温水调下，食后临卧。

　　治血灌瞳仁，渐生翳障。点眼真珠散方真珠（研） 水精（研） 琥珀（研） 石决明（捣末各半两） 丹砂（研一两） 龙脑（研一分）上六味，再研令匀细，每点如半小豆许，日再、良。

　　治血灌瞳仁。没药散方没药（一两半） 骐 竭 大黄（锉炒） 芒硝（各一两）上四味。捣研为细散，每服三钱匕，熟水调下。空心食后，日三。

　　卷第一百五

　　赤脉波贯黑睛

　　论曰眼者、五脏之精华，若风邪热毒，内干脏腑，则随其经络，上冲于目，故令赤脉波贯黑睛也，上下左右，各有部分，不可不察，其从大 侵睛而痒者，肺胃热也。其从小 起者，手少阳脉动，虚热也，其自上而下者，足太阳脉动，邪热也，其自下冲上者。足阳明脉动，邪热也，其源不同，当察其部分，根据经以治之。

</div>
    <div class="pagination">
<a href="圣济总录_page229.html">上一页</a><span>...</span><a href="圣济总录_page225.html">225</a><a href="圣济总录_page226.html">226</a><a href="圣济总录_page227.html">227</a><a href="圣济总录_page228.html">228</a><a href="圣济总录_page229.html">229</a><span class="current-page">230</span><a href="圣济总录_page231.html">231</a><a href="圣济总录_page232.html">232</a><a href="圣济总录_page233.html">233</a><a href="圣济总录_page234.html">234</a><a href="圣济总录_page235.html">235</a><span>...</span><a href="圣济总录_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
