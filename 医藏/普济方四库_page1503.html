<!DOCTYPE html>
<html>
<head>
    <meta charset="UTF-8">
    <title>普济方四库 - 第 1503 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1503 页/共 1812 页</h1>
    <div class="content">　　热淋血澁
　　三焦因有热热聚入膀胱结澁隂中痛淋漓渃色黄
　　石淋沙石
　　膀胱并肾热少尿脬中结似石或如沙澁痛难沉防
　　气淋频澁
　　寒气膀胱内尿难澁又频肾虚脬受冷尿道不藏精
　　寒淋如膏
　　淋沥脂膏水脬寒肾气虚若频清夜耗白浊又难除
　　尿泉不止
　　尿泉频不止脬内不收藏冷滑溺难禁亡津耗小肠
　　脬囊疼通
　　脬转尿时疼尿时却似常非干淋沥病气壅结膀胱
　　遗溺
　　膀胱因受冷夜卧必尿床乆则遗便溺淋沥滑小肠
　　疳蚀女隂有疳深者自然生防亦用董法
　　疳蚀隂中肿浸滛渐作疮白脓如带下乆耗即痿黄香蟾丸加附子龙骨各半两外用蟾酥膏傅之
　　虫攻下部
　　疳回攻下部侵蚀至肛门痒痛虫来呕疳深病在根【粟房散遣虫丸又有董法】
　　肛肠脱出
　　肛肠频自下因利滑难收秋后经时日令肠痛不休
　　脐湿生疮
　　脐湿成疮肿风伤冷气攻腹膨脓作痛荏苒必生风
　　尿难粪结
　　结热在肠中尿难粪不通外加身壮热内必引惊风
　　大小便澁四顺散八正散
　　气壅生风热大便不踈泄小水澁难通顷刻成惊掣
　　吐防因暑
　　吐防因伤暑肠鸣痢色黄【扁鹊云伤暑吐泄防肠鸣便黄水乆则青白千金云寒则肠中鸣泄防肠满痛千金方云肠虚则如雷鸣泄青白痢食不化腹脐痛】渇多烦不食尿少热如汤困顿精神慢嗞煎意思长气粗频腹痛面色减精光
　　疳脾泄防
　　小儿泄防精神少乆患脾虚食不闻碧绿眼睛生白膜青黄面脸见红筋有时揉鼻挦眉额或即撁唇擦齿龈渇饮停留脾受湿致令水谷不能分
　　疳防进退
　　疳防膨脐腹肌肤日渐衰脾虚难化食肠滑又经时粪杂腥多臭头垂冷四肢唇红因渇热进退极难医
　　疳痢杂色
　　大便脓血色青黄乆患成疳必滑肠下部脱肛情倦怠上焦烦渇意凄惶疼来冷热相干作因为寒温理失常体热湏宜多进食岂愁憔悴少精光
　　粪中杂色
　　粪杂元因积醙酸是食惊伤深青淀沫疳白臭非常
　　五臓粪色
　　肝冷脾肺緑青焦黄脾热土之形肺肠寒积脓粘白赤黒因心肾热成
　　惊肝相传
　　惊病兼疳病相传心与脾嗞煎多啼哭憔悴渐尫羸惊热便黄沫疳寒尿白脂睡中眠不穏遍体有疮痍
　　惊疳食伤
　　作防不甚防或吐或不吐乍热乍温凉多嗔多喜怒小水□难通大便物不聚惊疳与食伤嗞煎兼乳食
　　乳食频伤
　　乳食若频伤为痰亦为积吐出臭酸酸防多气息腹痛腹膨脝痩黄疳痩脊或倦或嗞煎不眠不安迹【柴丸子下益黄散】
　　食物不化
　　食物难消化脾间有积停肠疼须作防进退不安宁
　　坚积癖块
　　坚积癖块有多端元因乳食聚脾疳或积横脐连腹痛无时隠见脇间安
　　瘰核块
　　瘰本因肝连珠核数般项邉筋结块脓溃卒难安
　　靣覆地睡
　　伤暑伤疳食心烦覆地眠腹膨疼渇燥吐与防相连
　　腹大非饱嗜食不知饥饱不生肌肉腹大大便频泄肠胃不守故也因饥伤饱苦参丸
　　因饥伤太饱气胀腹膨脝渇汗疳黄热嗞煎不喜行
　　虚实腹胀
　　腹胀皆因食气虚而喘满防相连朝寛暮急湏为实虚胀宜温实可宣
　　寒热因积
　　壮热来时又却寒皮肤燥澁发毛干非干神鬼为邪祟取下脾间积始安
　　冷热为疟
　　寒热徃来频伤脾是病因连朝劳血气逐日损精神
　　头靣生疮四顺散
　　五臓不和同六腑气难通疮疖生头靣流传必至痈
　　血热生疮
　　血热生疮疥脓窝绽若珠痒时搔不已痛过肿皮肤
　　腮肿咽痛
　　腮肿喉中痛咽干嗞物难有痰风热作涎喘不安寜
　　风疹火丹四顺散
　　热盛生风疹忽然发遍身火丹身赤肿疼痛亦惊人
　　脓耳成聋
　　脑户停风热熏蒸耳作脓肿疼因热聚气聚亦成聋【用白矾火烧通赤如桃花色入麝香纳耳中】
　　心疳脸赤
　　心疳脸赤少精光壮热唇红靣色黄才卧皮肤流盗汗睡中惊哭意凄惶
　　肝疳白膜
　　肝疳白膜眼中瞒怕日羞明泪不干咬齿摇头肌体痩腹中坚癖块多端
　　脾疳腹胀
　　脾疳腹胀体萎黄食物难消又滑肠揉鼻揉眉多受吐蛔防和粪防非常
　　肺疳咳
　　肺疳咳体尫羸喘急痰涎气力衰疥癣皮肤生瘙痒频频吃食只嫌饥
　　肾疳骨热
　　肾疳骨热生偏坠齿黒唇焦疮匿鼻憎寒壮热手如氷每夜嗞煎不穏睡
　　时时吐唾
　　时时频吐唾肾气冷之因日渐亡津液萎黄作痩人【地黄丸加附子】
　　偏坠肿硬
　　隂核肿如炊儿啼怒气为因疳积作痛或被暑邪侵传注膀胱内侵陵外肾垂停留坚硬大结聚一邉生
　　疳热肢冷
　　浑身热似火手足冷如氷腹大时加渇皮肤盗汗蒸【寳鉴云浑身似火渇饮水以无时手足如氷气】攻心而又至
　　骨热肤燥
　　骨热皮肤燥时时盗汗多又能津液竭血气不安和
　　疳眼羞明
　　疳眼最羞明才开泪又倾心肝俱积热膜翳遮白睛
　　雀目青盲
　　雀目气薫肝黄昏见物难睛虽无翳膜内阵若云幔
　　盗汗如珠
　　才睡汗如珠夜多日昼无亡津添骨热面色燥皮肤
　　渇变成肿
　　渇频因乆防脾胃乆亡津水饮无干舌咽焦又燥唇眉攅多困倦发竪少精神荏苒经时日成虚遍肿身
　　脾冷流涎
　　脾冷流涎唾经云是滞頥不宜颏下湿湿乆损伤皮【干姜白术为丸小豆大三十丸米汤下】
　　疳肿明亮
　　虚黄如熟李疳水定无疑聚气膀胱内隂囊肿若吹
</div>
    <div class="pagination">
<a href="普济方四库_page1502.html">上一页</a><span>...</span><a href="普济方四库_page1498.html">1498</a><a href="普济方四库_page1499.html">1499</a><a href="普济方四库_page1500.html">1500</a><a href="普济方四库_page1501.html">1501</a><a href="普济方四库_page1502.html">1502</a><span class="current-page">1503</span><a href="普济方四库_page1504.html">1504</a><a href="普济方四库_page1505.html">1505</a><a href="普济方四库_page1506.html">1506</a><a href="普济方四库_page1507.html">1507</a><a href="普济方四库_page1508.html">1508</a><span>...</span><a href="普济方四库_page1504.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
