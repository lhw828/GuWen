<!DOCTYPE html>
<html>
<head>
    <meta charset="UTF-8">
    <title>医碥 - 第 8 页/共 101 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医碥 - 第 8 页/共 101 页</h1>
    <div class="content">　　多食。火盛则脾阴虚而燥，故能消食，当泻火，脾阴复则食减，是其验也。旧谓脾虚则求助于食。《经》云：实则梦与，虚则梦取。即其义也，亦通。（食以养血，故脾阴虚则思食。然食而能消、则有火也。）

　　中风须分阴阳。（气虚者多寒，火盛者多热。）阴中，面色青白，手足厥冷，多汗。（风火内生，亦有转为寒症者。盖风火发越，汗出过多，阳随外泄，症转阴寒，固有之矣。昔人谓中风之痰始为热痰，后为寒痰，亦此意也。）阳中，面赤如醉，怒目上视，强直掉眩。《经》云：掉眩支痛，强直筋缩，为厥阴风木之气。木旺生火，风火属阳，多为兼化，皆热气也。又风能胜湿，而为干燥，风病势甚，因而筋缩强直，燥热之甚也。《宝鉴》云：凡人初觉大指、次指、次指麻木不仁，或不用者，三年内必中风，（肺脉终大指，大肠脉起食指，金病则皮毛不固，易于受风也。）宜先服愈风汤、天麻丸各一料，以预防之。薛立斋云：预防之理，当养气血，节饮食，戒七情，远房帏。若服前药以预防，适所以招风取中也。《乾坤生意》云：凡人手足渐觉不遂，麻痹不仁，或口眼 斜，（此皆经络之病，易中外风。）语言謇滞，或胸膈迷闷，吐痰相续，（此痰火之病，易中内风。）六脉弦滑而无力，其去卒厥仆倒亦不远矣，须防之。

　　有妇人先胸胁胀痛，（肝血虚，肝火盛而郁也。）后四肢不收，（血虚不能养筋也。）自汗如雨，（肝热津泄。）小便自遗，（肝热阴挺，疏泄不藏。）大便不实，（火蒸脾土湿动。）口紧目 ，（筋脉收引。）饮食颇进，（脏腑未伤。）十余日，或以为中脏。立斋曰：非也。若风中脏，真气既脱，（指汗遗言。）恶症既见，祸在反掌，安能延至十日。（中风陡然而发，亦无先见胸胁之证。）视其色则青赤，（木火之色。）诊其脉洪数，而肝尤甚，乃用犀角散四剂，顿愈。又用加味逍遥散（见郁。）

　　调之。后因郁怒复作，兼发热、呕吐，月经不止，饮食少思。乃木克土，脾不摄血也。用加味归脾，佐以逍遥散而愈。又有人，素无疾苦，忽如死人，身不动，目闭不开，口噤不言，恶闻人声，状如冒眩，移时方寤。此由出汗过多，血少阳气郁胃于上不行所致。移时气下而寤，名曰郁胃，白薇汤、仓公散。引此二证，以为辨证之法。

　　卷之一·杂症

　　中寒

　　其证卒然仆倒，身体强直，口噤不语，或四肢战掉，厥逆身冷，无汗，醒后恶寒，或发热，或不发热，脉沉细弦紧，腹痛。此与《伤寒论》寒邪直中三阴经同理，但彼不至卒倒之甚耳。治之先用酒调苏合香丸，次用五积散，加香附一钱，麝香少许。重则用姜附汤。若人渐苏，身体回暖，稍能言语，问其别有何证。寒，脉迟紧。

　　挟气带洪，攻刺作痛，附子理中汤加木香五分；挟风带浮，眩晕，加防风一钱；挟湿带濡，肿满疼痛，加白术一钱。筋脉牵急，加木瓜一钱。肢节疼痛，加桂一钱。亦可灸丹田穴，以多为妙。大抵中在皮肤则为浮，（浮肿也，观冻疮之肿可见。）中在肉则为苛、为肿、为聚液，（血液不行。）分裂而痛，或痛在四肢，或痛在胸胁，或痛在胫背，或痛在小腹引睾，（大抵初时周身受寒，后则并走一处，盖视其虚而入之也。）或经络引注脏腑之膜原，为心腹痛，或注连于脏腑，则痛死不知人。中于筋骨，为筋挛骨痛，屈伸不利。中入腑脏则死矣。治当察微甚。甚则附子理中汤，无汗加麻黄、细辛，呕吐加丁香、吴茱萸，阴毒加生川乌，脉微欲绝加人参。微则不换金正气散加附子，五积散。脐腹痛，唇白甲青，四肢厥，附子理中汤、姜附汤。入肝加木瓜，入肺加桑白皮，入脾加白术，入心加茯苓。麝香、半夏、皂角各二钱半为末，填脐中，生姜切片盖之，艾灸至手足温为度，或灸丹田穴。因房事致手足冷，腹绞痛者，亦然。

　　冻倒人不得近火，近火即逼寒气入心而死矣。北方之人手足冻僵，若汤浴火炙，则肢节脱落。须缓缓搓之，俟其回暖，或反以雪搓之，引出寒气，气舒暖回乃愈，即其理也。（僵冻成冰，坚凝不解，以火遽逼，则先融者与未融者解离不接，故脱落也。又水流湿，火就燥，皮肤之寒为内阳所拒，原欲外出，而苦于无所引，以雪搓之，则以寒就寒而外附，于是内阳得伸，而暖回也。）

　　卷之一·杂症

　　中暑

　　（或名暑风，以与中风相似也。）

　　其证卒然闷倒，汗多，（先出之汗多热，后出之汗多冷。）面垢，（汗多则面油腻。）昏不知人，手足微冷，或吐或泻，或喘或满，多于田间路上烈日中得之。以来复丹末同苏合香丸，（见诸中。）用汤调灌。或单用来复丹调灌，或却暑散水调灌亦得。如仓卒无药，急研蒜水以灌之。盖中暑毒，阳外阴内，（阳气随汗大泄，在内之血液，痰、食，无气以温，皆变寒凝）

　　故诸暑药多用热剂。如大顺散之用姜、桂，枇杷散之用丁香是也。大蒜辛暖，暖取其回阳，辛取其通窍散结。（阴寒凝结，痰涎阻滞，则关窍不通也。）又蒜气臭烈，能通诸窍，大概极香极臭之物，皆能通窍也。候稍苏，继以益元散。（见伤暑。）气实者，苍术白虎汤，气虚者，人参白虎汤。（并见发热。）热死人切勿便与冷水，（恐热血得冷而凝结也。）及卧冷地，正如冻死人不得遽近火也。故凡行路 死者，惟得置日中热地上，令人溺热土，取罨其脐，或令近火，以热汤灌之，或布蘸热汤，更易熨其心腹脐下，（以引热外出也。观汤火伤者，误以冷水洗之，即激火内攻，可见。）急以二气丹汤灌之。一方用不蛀皂角，刮去黑皮，烧烟欲尽，盆合地上，周遭令勿透烟，每用皂角灰一两，甘草末六钱，和匀，每服一钱，温浆水调下，昏迷不醒者，不过两服。盖中暑人，痰塞关窍，皂角能疏利去痰也。又有暑迷一证，似中而轻，（但昏迷耳，未至闷倒。）欲睡懒语，（暑气乘心，烦闷所致。）壮人香薷饮加黄连一钱，虚人星香散（见中风）加香薷一钱。醒后冷汗不止，手足尚逆，烦闷多渴者，香薷饮。若过投冷剂、致吐利不止，外热内寒，烦躁多渴，（内寒何以渴，汗出津竭也。）甚欲裸形，此阴盛格阳，宜温药，香薷饮加附子，浸冷服。渴者，缩脾饮加附子，亦浸冷服。（详伤暑门。）

　　卷之一·杂症

　　中湿

　　得之冒雨卧湿，岚瘴熏蒸，外感湿气，（内湿，即丹溪所谓湿热生痰，已见中风门。）积滞日久，关节重痛，浮肿，喘满腹胀，烦闷，卒然昏倒，其脉必沉而缓，或沉而细，宜除湿汤、白术酒。（此必积久乃然，然见此者亦鲜矣。）有破伤处，因澡浴，湿气从疮口中入，其人昏迷沉重，状似中湿，名曰破伤湿，白术酒。（问：此证所受湿气无几，何以致是？曰：气血流行，不容少有阻滞，湿入不论多少，但能阻碍正气，则郁滞不行，由是逆入攻心，则昏迷沉重矣。）

　　余详伤湿门。

　　卷之一·杂症

　　中气

　　(此为气逆，与中风门东垣所论气虚卒倒证各别。)其证卒然仆倒，不省人事，牙关紧急，身、支冷，（中风则身、支温，与此异。）无痰涎。

　　（即有亦不如中风之多。气滞于内不外达，故身冷，气结于中，故痰不上出。）因七情动气，（因怒者尤多。）结塞于中，上下不通，故卒死也。其脉沉，应气口。（中风则脉浮而应人迎，与此异。）中气甚类中风，以气药治风则可，以风药治气则不可。（风药指续命等言，盖发散之剂也，嫌其散气。若指清心、泻心等寒剂言，则中气原非火证，亦不应用寒凉矣。三方并见中风。）以苏合香丸（见诸中）灌之，候苏，虚人继以八味顺气散加香附三、五钱；壮人继以木香调气散。内有痰未除，（前言无痰，非无痰也，特不壅出于喉口间耳。）四七汤（见气）、星香散。（见中风。）若其人本虚，痰气结滞，关隔不通，上下不得升降，或大便虚秘，三和丹。有不治而气复自苏者。《经》日无故而喑脉不至者，虽不治自已，为气暴逆也，气复自愈。

　　卷之一·杂症

　　中食

　　其证卒倒无知，口不能言，四肢厥逆，不能举，状似中风。因饮食过度，醉饱之后，或感风寒，或着气恼，以致气血郁滞，饮食无以运化，填塞胸中，阴阳痞隔，升降不通。若误作中风、中气，而以驱风行气之药治之，其死可立而待。（胃气已受伤，不堪再为行散也。）凡遇此等卒暴之病，必须审问曾否醉饱过度，有此，加以气口脉紧盛，且作食滞治之。先煎盐汤探吐其食，挟痰者瓜蒂散（见伤饮食）吐之。醒后察审，如挟有风寒之证，以藿香正气散（见中风）解之；如挟气滞者，以八味顺气散（见中气）调之；若别无他证，只用平胃散（见伤饮食）加白术、半夏、曲 之类调理。

　　卷之一·杂症

　　中恶

　　(附鬼击尸疰)其证卒然仆倒。口噤肢冷，肌肤粟起，头面青黑，昏不知人，参后精神不守，错言妄语。由冒犯不正之气，吊死问丧，入庙登冢，多有此证。苏合香丸。（见诸中）

　　灌之，候苏，以调气散和平胃散服，名调气平胃散。（平胃散内有苍术，可以辟邪。）飞尸鬼击等邪证附后。

　　此多由精神衰虚，遂为邪鬼所击，或附着于体，昏昏沉沉，妄言谵语，或评露人事，或言未来祸福，多中。人有起心，即能知之，登高涉险，如履平地，或悲泣呻吟，不欲见人，此为鬼物所凭者也。旧有五尸之说。一曰飞尸：发无由渐，昏然而至，（尸，即鬼物。）其人心腹刺痛，气息喘急胀满。一曰遁尸：停遁在人肌肉血脉间，触即发动，证与前同，瘥后复发。一曰沉尸：发时亦心腹绞痛，胀满喘急，虽歇之后，犹沉锢在人脏腑。一曰风尸：在人四肢，循环经络，其状冷跃，去来沉沉，默默不知痛处，冲风则发。一曰伏尸：隐伏五脏，积年不除，未发如无病患，发则心腹刺痛，胀满喘急。又诸尸疰乃死尸传注之气，如传尸痨虫之属，流注身体，令人寒热淋漓，腹痛胀满喘急，或 踊起，或挛引腰脊，或举身沉重，精神昏谬，每节气改变，辄至大恶。积年累月，渐至顿滞而死，死后复易旁人，乃至灭门。以上皆用忍冬藤叶，锉数斤，煮浓汁，日三服瘥。太乙精神丹、苏合香丸最妙。喻嘉言治祟方，用犀角、羚羊角、龙齿、虎威骨、鹿角霜、牡蛎粉、人参、黄 等药为末，羊肉半斤，煎浓汁，调作一次服，立效。盖祟附于身，与人之神气交持，原逼处不安，但无隙可出，故用诸多灵物之遗形，引以羊肉之 ，俾邪祟转附骨角，移从大便而出也，说甚有理。

　　卷之二·杂症

　　伤风寒

　　（附鼻渊。有卒倒等症为中，无卒倒等症为伤，下各篇仿此。）

　　甚者遍传经络，已见《伤寒论》。此言其轻浅者，邪止犯皮毛。皮毛为肺之合，皮毛闭则肺气不得外泄，故上壅而嚏。蒸成涕液，壅塞鼻中，故声出重浊。肺气郁而成热，故肺痒而咳。其人平素体气寒者则无汗，热者则有汗。或发热或不发热，或头痛或不头痛，盖虽轻症，其中又分轻重也。虚者参苏饮，（见发热。）实者川芎茶调散。此症与鼻渊相似而不同，伤风属肺有喷嚏，且为寒邪，故涕清；鼻渊属脑，故无喷嚏，且系热邪，故涕浊。甚则有秽气，鼻出血。盖鼻渊属风热入脑，热气涌涕伤鼻，两孔气出如火，痛，或成疮。热不得泄，伤及所过营血则衄矣。初起苍耳散散之；久病热深，防风通圣散。（见中风）清之；衄者，犀角地黄汤（见血）凉之；鼻孔痛成疮，猪胆汁调冰硼散（见口）涂之。（此《医宗金鉴》云尔。然鼻渊属脑热，云无嚏，于理未的，详欠嚏篇可见矣。）

　　卷之二·杂症

　　破伤风

　　或破损，或疮溃，风从破处入，郁遏正气为热，理同伤寒。而或甚者，以曾经去血挟虚也，故多搐痉等症。先须辨疮口，平而无水者，止于郁热而已。若肿而出水，则热郁而蒸成湿矣。脉浮在表，宜汗，羌活防风汤、九味羌活汤。表解后，以白术防风汤补之。脉弦者，半表半里，宜和解，小柴胡汤、（见寒热。）羌活汤、地榆防风散。脉沉实不大便，在里，宜下，大芎黄汤、江鳔丸，后服羌活汤。发表药宜辛凉，不宜辛热。服风药过多，汗不止者，白术黄 汤。搐痉不已，蠲痉汤。凡痉搐，须养血润燥加引经药。背后搐者，羌活、独活、防风、甘草；面前搐者，升麻、白芷、独活、防风、甘草；两旁搐者，柴胡、防风、甘草，右搐加滑石。（右属脾湿也。）手足颤掉不已，朱砂指甲散。头目青黑，额上汗珠不流，眼小目瞪，痛不在疮处者，伤经络也，并不治。亦有疮热郁结，多着白痂，疮口闭塞，气不宣通，郁热生风者，此为内风，但须清热解郁。外治法：初于人家粪堆内，或烂草房上，取蛴螬虫一枚，捏住其背，待虫口吐水，就抹在疮口上，觉麻即汗出立愈。或玉真散敷之，或杏仁去皮细嚼，和雄黄、白面敷，肿消为度。牙关不开，蜈蚣一条，焙干研末擦牙、吐涎立苏。

　　卷之二·杂症

　　伤暑

　　热盛伤气，（壮火食气也。又气为汗泄，则益耗散矣。）脉大而虚，气虚故脉虚。其症自汗、面垢、背恶寒、（气从汗泄则阳虚，背属阴，阳微故恶寒也。）口干、前板齿燥、（热气从口出，故前齿燥。）烦闷，或头痛、（火上攻也。）发热，（热外盛也。）神思怠倦殊甚。暑伤气而不伤形，（寒则伤形，血脉为寒所滞也。）故身体不痛，与伤寒异。又与温热病相似而异，此脉虚，彼脉实也。

　　又与湿温相似而异，此身热而渴，彼身凉不渴也。此症首在察汗之多少，汗少则热盛于里，而伤其内气。肺气伤必喘乏，人参白虎汤；（见发热。）脾气伤则四肢困倦、不欲食，人参白虎汤，多用甘草；肾气伤则津液涸，小便少，六味地黄汤加知柏。（见虚损。）又暑先入心，心属火，以类相从，就燥之义也。（观柴干则先燃，湿则后灼，可见。）

　　心气受热而浮，心血受热而燥，证见心烦口干，辰砂五苓散（见伤湿）、朱砂安神丸（见烦躁）加黄连。小肠为心之府，五苓利心经暑毒，使从小便出，为治暑上剂，益元散尤佳。暑气攻里，腹内作痛，小便不通，生料五苓散加木香七分，或益元散。大便不通者，加味香薷饮（见中暑），仍佐以三黄丸（见发热。）暑毒客于上焦，胸膈痞塞，汤药至口即出，不能过 ，或上气喘急，六和汤浸冷，调入麝香少许。暑气久不解，遂成伏暑，内外俱热，烦躁自汗，大渴喜冷，香薷饮加黄连一钱，继进白虎汤（见发热。）若不愈，暑毒深入，结热在里，谵语烦渴，不欲近衣，二便结涩，调胃承气汤（见大便不通），或三黄石膏汤。

　　伏暑烦渴，多热痰者，消暑丸。每两入黄连末二钱，名黄连消暑丸。或二陈汤（见痰），或小半夏茯苓汤（见痰），并可加黄连一钱。自汗，手足厥冷，六和汤、苏合香丸（见诸中）。

　　自汗，手足时搐搦者，谓之暑风。缘汗出毛孔开，风乘之，火得风煽益虐，筋脉枯急故也。香薷饮或香薷汤（并见中暑），并加羌活一钱。痰盛者，（风火交煽则痰涌盛。）六和汤、星香散（见中风）各半帖。暑月身痒如针刺，间有赤肿处，亦名暑风。（风邪留于皮肤，热不得泄，故痒痛。）六和汤为末和消风散（见头痛），酒调服。汗多则热泄于外，阳衰于中，真气耗散，宜急收其汗，人参、黄 、白术、五味也。属以温中固表为宜。又大汗不止亡阳，且令肾水竭绝，津液内枯，是为亡阴，急当滋水之上源。三伏之义，为庚金受囚也。金遇丙丁，失其清肃，故孙思邈谓：夏宜常服五味，泻丙以补庚。（恐金气为热所甚散，故敛之。敛之即补也。）壬水绝于己，癸水绝于午，西北寒清绝矣。故前人立法，谓夏月宜补，乃补天元之真气，非补热火也，令人夏食寒是也，生脉散（见中暑）主之。

　　如两足欹侧，脚膝痿弱，行步不正，是痿也，加酒洗黄柏、知母，令两足涌出气力。东垣谓：热伤元气，四肢不收，两足痿软，遇早晚则寒厥。日高之后，阳气将旺，复热如火，乃阴阳气血俱不足，故阴虚而热厥，阳虚而寒厥也。（热盛则阴虚，气伤则阳亦虚也。）口不知味，（肝热则口酸，心热则口苦，肺热则口辛，肾热则口咸，脾热则口甘或淡，是为口中不和则不知味。又气虚则食不化，伤食之人亦不知味也。）目中溜火，（肝火上透也。）视物KT KT 无所见，（精神恍惚也。）小便频数，大便秘结，（热在下焦。）胃脘当心痛，（气虚不运，或食、或痰、或死血，滞于胃脘或痛。）胸中闭塞，时显呕哕，（皆不运之故。）或有痰嗽，（金受火刑。）口沃白沫，（肾水上泛。）腰背腹皆痛，甚则如刀刺腹，（皆气血凝滞之故。）头痛时作（火上攻），两胁痛（肝气郁），或急缩，脐下周遭如绳束之急，（带脉血枯筋缩。）食不下，或食入即饱，全不思食，（火气胀闷。）

　　自汗尤甚，若阴气覆在皮毛之上。（气弱阳不外伸，兼汗多渍体使然。）皆热伤元气所致，黄人参汤主之。

　　又察其有无别邪。如冒暑饮酒，酒热与暑气内盛，发热大渴、小便不利，其色如血，生料五苓散（风伤湿）去桂加黄连一钱。或以五苓去桂，吞酒煮黄连丸。如伤食者，其人头痛背寒，（气为食郁，不达于背也。）畏食恶心，噫酸臭气，胸膈痞满，六利汤倍砂仁。

　　若因暑渴饮冷，致暑毒留结心胸，精神昏愦，语音不出者，（寒闭热于肺管，故声不出。）香薷汤（见中暑。）化苏合香丸（见诸中。）若先饮冷后伤暑者，此必心下痞 ，五苓散。生姜汤调服佳。

　　或君子汤（见气）调中亦可。中和后，或小便不利，或茎中痛，宜蒲黄三钱、滑石五钱、甘草一钱。

　　又暑每兼湿，时当长夏，湿热大胜，蒸蒸而炽。人感之，四肢困倦，精神短少，懒于作动。小便黄赤者，热也。支节疼痛，大便溏泄，身体沉重者，湿也。脉洪大（热也）而濡或迟，（湿也。）须以清热燥湿之剂治之。东垣清暑益气汤谓热伤气，故以黄益气固表为君。人参、甘草为臣。苍术、白术、泽泻等渗利除湿；升麻、葛根解表热兼胜湿；（风药也，故能胜湿。）湿热壅滞则食不消而痞满，炒曲、青皮消食快食；气乱于胸中，清浊相干，陈皮理之；黄柏以泻热救肾；人参、五味、麦冬救金以滋水之上源为佐。血虚加当归，气郁加升、柴，中满去甘草，咳去人参，咽干加干葛，血减心烦加人参（阳能生阴也）、当归，少加黄柏泻火，如烦犹不止加黄连。然苟非兼湿，则诸利水之品，反足以耗竭肾水，致损两目，慎之。

</div>
    <div class="pagination">
<a href="医碥_page7.html">上一页</a><span>...</span><a href="医碥_page3.html">3</a><a href="医碥_page4.html">4</a><a href="医碥_page5.html">5</a><a href="医碥_page6.html">6</a><a href="医碥_page7.html">7</a><span class="current-page">8</span><a href="医碥_page9.html">9</a><a href="医碥_page10.html">10</a><a href="医碥_page11.html">11</a><a href="医碥_page12.html">12</a><a href="医碥_page13.html">13</a><span>...</span><a href="医碥_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
