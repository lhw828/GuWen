<!DOCTYPE html>
<html>
<head>
    <meta charset="UTF-8">
    <title>妇人良方集要 - 第 80 页/共 101 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>妇人良方集要 - 第 80 页/共 101 页</h1>
    <div class="content">　　产後儿枕者，乃母胎中宿血也，或因风冷凝滞於小腹而作痛。

　　愚按

　　前症若宿血作痛，失笑散行之。

　　既散而仍痛，四神散调之。

　　若恶心作呕，此属气虚，用六君子，健其胃气。

　　若发热头痛，或腹痛按而不痛，此属血虚用四物、炮姜、叁、术，补其脾气。

　　附治验

　　一产妇患前症，或用驱逐之剂，昏愦囗噤，手足发搐，此血气虚极之变症也用八珍汤加炮姜二钱，四剂，末应，又以十全大补汤，加炮姜一钱，二剂而苏。

　　一方，用山查浓煎汁，入砂糖少许，再煎热服。

　　第二三二章，产後小腹痛方论

　　产後小腹作痛，由恶露凝结，或外塞相搏，若久而不散，必成血瘕而月水不调。

　　愚按

　　前症若因气滞，用延胡索散。

　　若因外寒，用五积散。

　　若因怒气，用四物加木香、柴胡。

　　若因血虚，用四物、叁、术、炮姜。

　　若因阳气虚弱，用四君、当归、炮姜。

　　若因脾虚血弱，用六君、当归、炮姜治之。

　　附治验

　　一产妇患前症，或作呕，或昏愦，此脾气虚寒，用人叁理中汤渐愈又以补中益气汤加茯苓、半夏，全愈，後腹作痛而兼喘，仍用补中益气汤培补脾肺而瘥。

　　延胡索散：治产後恶血凝滞，脐下作痛，或作寒热。延胡索、桂心各半两、当归一两，上为末每服二钱，食前，用热酒调下失笑散尤效。

　　当归养血丸：治产後瘀血心腹胀痛，或腰脚疼痛。当归、赤芍药、牡丹皮延胡索炒各二两、桂心一两，上为末，炼蜜丸，桐子大，每服三四十丸温酒下。

　　附方

　　人叁理中汤，治阳气虚弱，小腹作痛，或脾胃虚弱，饮食少思，或去後无度或呕吐腹痛，或饮食难化，胸膈不利。加附子名附子理中汤，人叁、白术乾姜炮甘草炙各等分，上每服五七钱，或一两，水煎服。

　　第二三三章，产後寒疝腹痛方论

　　产後脐腹作痛，乃冷气乘虚也，用当归建中汤治之。

　　陈无择云：若产当寒月，入门脐下胀痛，手不可近之者，用羊肉汤治之。

　　愚按

　　前症者睥胄虚弱，寒邪所长，用蟠葱散。

　　苦肝经湿热，小便不利，用龙胆  肝汤，仍叁前论，恐有瘀血为患。

　　附治验

　　一产妇小腹作痛，小便不利，内热晡热，形体倦怠，余用加味逍遥散，以清肝火生肝血，用补中益气汤，补脾胃，升阳气而痊。

　　羊肉汤：治产妇脾虚塞邪所乘，以致腹痛，或头眩胁脐急痛。精羊肉四两、当归川芎各半两、生姜一两，右以水十盏，煎至四盏，分四次，空心服。

　　第二三四章，产後两胁胀痛方论

　　产後两胁胀痛，因恶露不尽，或肝经血虚，或肝经气滞。

　　愚按

　　前症苦  经血瘀，用玄胡索散。

　　若肝经气滞，用四君、青皮、柴胡。

　　若肝经血虚，用四物、叁、术、柴胡。

　　气血俱虚，用八珍、柴胡。

　　若肾水不足，不能生肝，用六味丸。

　　若肺金势盛，克制肝木，用泻白散，仍叁照前各论主之。

　　附治验

　　一产妇因怒，两  胀痛，吐血甚多，发热恶寒，胸腹胀痛，佘以为气血俱虚用八珍加柴胡、丹皮、炮姜，而血顿止，又用十全大补汤，而寒热渐退此症苟非用姜桂辛温，助脾肺以行药势，不惟无以施其功，而助其胀耳。

　　经效方：治产後肝经气滞不平，胁肋腹痛，或寒热往来，内热晡热。当归一钱五分、芍药炒、苦梗炒、槟榔、枳壳麸炒各八分、桂心、青木香、柴胡各六分，上水煎服。

　　当归散：治产後阴血虚弱，或气滞血凝，以致发热腹痛，或腹胁胀满，以当归乾姜等分，每服三钱，水煎。

　　抵挡汤：治血滞腹痛，或腹闷满，呕吐不食。

　　第二三五章，产後积聚症块方论

　　夫积者，阴气也，五脏所生；聚者，阳气也，六腑所成。

　　然积为阴，阴性沉伏，故痛不离其部；聚为阳，阳性浮动，故痛无常处。

</div>
    <div class="pagination">
<a href="妇人良方集要_page79.html">上一页</a><span>...</span><a href="妇人良方集要_page75.html">75</a><a href="妇人良方集要_page76.html">76</a><a href="妇人良方集要_page77.html">77</a><a href="妇人良方集要_page78.html">78</a><a href="妇人良方集要_page79.html">79</a><span class="current-page">80</span><a href="妇人良方集要_page81.html">81</a><a href="妇人良方集要_page82.html">82</a><a href="妇人良方集要_page83.html">83</a><a href="妇人良方集要_page84.html">84</a><a href="妇人良方集要_page85.html">85</a><span>...</span><a href="妇人良方集要_page81.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
