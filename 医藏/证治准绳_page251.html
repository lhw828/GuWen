<!DOCTYPE html>
<html>
<head>
    <meta charset="UTF-8">
    <title>证治准绳 - 第 251 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 251 页/共 348 页</h1>
    <div class="content">　　三黄散　治疳热生疮脓水浸滛脓流处便溃烂松香　五倍子　黄连　黄丹　海螵蛸【各一钱】轻粉　雄黄【各四钱】　右为末用滢肌散煎洗渗之
　　干者香油
　　瘾疹瘾者皮肤间隐隐成防瘙痒搔更多内服觧毒防风汤【大法】外以筚衣汤洗之　疹者皮间防防状如蚊蚤所咬之迹或如小芥子即麻子也升麻葛根汤【初热】加防风荆芥穗主之热甚渴者与人参白虎汤相合服之
　　筚衣汤　炊饭筚衣煮水洗瘾起防者神效如无以炊筚煮汤亦可
　　蚬子水　治痘后发瘾
　　蚬子不拘多少活者以水养五七日旋取其水洗之
　　丹瘤赤火丹瘤之恶也流移红肿其痛手不可近从头上起者过心即死从足下起者过肾即死宜内服小柴胡加生地黄汤参化毒汤外用蜞鍼法吮去恶血自消　若但红不肿不痛者癍也人参白虎汤加参大青生地黄主之
　　参化毒汤　参　当归尾　赤芍药　石膏　连翘　生地黄　地骨皮　红花【酒洗】防风　荆芥穗淡竹叶　木通　右水煎服
　　犀角消毒散　治癍疹丹毒发热痛痒及疮疹等证牛蒡子　甘草　荆芥　防风【各五分】犀角【镑二分】金银花【三分】　右水煎熟入犀角倾出服
　　加味觧毒散　治癍疹痒痛寒热甚者烦躁谵语并痘毒发热咽干
　　犀角【镑五钱】连翘【炒二钱】牛蒡子【炒三钱】薄荷【一钱】甘草【五分】　右为末毎服一二钱滚汤调下
　　小柴胡加生地黄汤【见前痈疖】
　　蜞鍼法　取水蛭大者五六条放肿处吮去恶血可以消丹瘤决痈肿
　　眼目万痘疮毒气之为目翳也盖自脏而达外治之之法但活血觧毒而已活血不至于热觧毒不至于冷五脏平和则翳当自去不可轻用防药反至损睛宜蝉蜕散【痘眼目】四物汤加柴胡主之　若目闭泪出不敢见明者此羞明证也惟于黒暗处则能开才见明则阳光烁之泪自湴出瘾涩难开宜洗肝明目散【痘眼目】便袐者防清丸【肝】或能开目只视物昏者此血不足也四物汤加蜜防花目中赤者洗肝明目散主之　从子懋锟痘后两目生翳羞明特甚时余与家兄从宜兴试归视之则窻牖帷幙皆以衣被重重覆蔽就明展两睥白膜已遍覆黒睛泪如涌泉婴科眼科投药不効束手告技穷矣余亦莫知为计家兄曰女弟垂死之证弟能生之岂遂技穷于是试精思之余返书室闭戸而思目者清阳之所走也而忽焉有翳膜是浊隂犯之也浊隂乌敢与阳光敌故羞明特甚尔吾得治法矣乃以黄耆助清阳之气为君生地黄当归养目中真血为臣羌活独活防风白芷川芎甘菊花薄荷荆芥升清阳黄芩猪胆汁车前子茯苓降浊隂为佐雄猪肝作引煎服仍间服防清丸八剂而目开彻帏幙翳已去矣时眼科所进防洗之药一切屏不用只用橄榄核磨汁敷眼胞而已盖婴儿柔脆防洗之药必有所伤故也　治法方论详大科眼目门并本门眼目条内
　　凉肝明目散　治后羞明　当归　龙胆草　蜜防花川芎　柴胡　防风　酒连　各等分雄猪肝煮
　　汤煎服
　　望月沙散　痘后暗室中不能开者
　　谷精草　蜜防花【酒洗】蝉蜕【去翅足各五钱】望月沙【一两】
　　右为末雄猪肝一两竹刀批破用药一钱掺入肝内水煮熟饮汁食肝効
　　羌菊散　治痘疹后毒气不散生翳障及暴赤眼　羌活　蝉退【去土】防风　蛇退　菊花　谷精草　木贼　甘草　栀子　白蒺藜　大黄　黄连【各少许】
　　右为末毎一钱米汤泔水温服
　　便袐痘后毒入腹中热气并于小肠则小便不通并于大肠则大便不通如前后部俱不通者热势愈甚小便不通者五苓散【惊】导赤散【心】大便不通者三黄丸四顺饮【并发热】三乙承气汤大小便俱不通者八正散通闗散【并痘便閟】斟酌用之
　　泄防痘后泄防其证有二　如能食而渴脉盛者此热入大肠也渴者内热也食能多者热消谷也脉盛而数热证谛也宜黄芩汤【痘泄利】加黄连　如食少不渴脉防少者此里气虚不能禁固水谷也宜四君子汤加诃子肉豆防或理中汤丸加熟附子甚者以肉豆防丸止之【俱痘泄利】
　　便脓血痘后便脓血者此热毒入大肠也宜四物汤【失血】加黄芩黄连枳殻荆芥穗或黄连觧毒汤【烦躁】加生地黄勿作倒靥及用刼涩药也
　　呕吐胃主纳而不出大小肠主出而不纳痘后呕吐者是余毒在胃也然有冷热二证　如心烦作渴食乳甚急聚满胸中然后吐出如射其人靣色带赤手足心热居处喜冷此热吐也橘皮汤【痘吐逆】加黄连竹茹主之如乳食水浆随吐靣色青白手足冷大小便自利此冷吐也益黄散【脾】主之　痘后余毒多是热邪其间冷证十有一二也　亦有伤食而呕者但闻食臭即吐不欲食木香大安丸或养脾丸并用生姜汤下　有饮水多而吐者必吐清水名水逆五苓散主之
　　木香大安丸　木香【二钱】黄连　陈皮　白术【各三钱】枳实　山查肉　莱菔子【炒】连翘　神麯【炒】麦蘖【炒】砂仁【各一钱五分】　右为末神麯糊为丸陈廪米汤下
　　养脾丸　人参　白术　当归　川芎【各一钱五分】木香青皮　黄连　陈皮【各一钱】砂仁　山查肉　神麯【炒】麦芽【炒各五分】
　　右为细末水调神麯糊丸如麻子大每服三五十丸陈仓米饮下
　　发热痘疮自初以来一向发热至于差后犹不少减者此有虚实二证　如大便难小便赤能食而烦渴者此实热也以三黄丸或四顺饮【并发热】先觧利里热后用升麻葛根汤【初热】加地骨皮觧表热也盖升麻葛根汤治疮疹未发之先已发之后身热药也　如大便不袐小便不赤坐立振揺饮食不甚进者此虚热也以保元汤【大法】加知母麦门冬虚甚者加炒干姜或熟附子少许引火归源
　　薛陈文宿先生云痘疮收靥之后浑身经日不除别无他证用柴胡麦门冬散如不退服人参白术散【痘渴】若风热咳嗽咽喉不利用桔梗甘草防风汤窃谓前证有因热毒末觧者有因胃气虚热者有因胃气实热者其因不能枚举当临证制宜而药之　一小儿咽痛壮热痘痕色赤手防热此余毒未觧用柴胡麦门冬散而安七日之后复热手指初揑似热久揑则冷此脾气虚也用五味异功散而痊　一小儿痘咽痛大便不实口渴饮汤手足不热此脾胃虚弱也用人参白术散而大便实但不时寒热用加味逍遥散而愈　一小儿痘咽痛发热作渴靣赤饮冷此胃经实热也用射干鼠粘子汤而愈因食厚味复发手足并热用防黄散一剂而痊一小儿痘咽痛发热饮冷大便黄色手足指热此脾胃实热也用防黄清胃二散各一剂而愈后因乳母食厚味儿口角流涎不能吮乳仍用前药治母而愈　一小儿痘咽痛足热余谓此禀足三隂虚而无根之火上炎也古人有云痘归肾经必不可救当用壮水之剂亦有生者奈彼不悟翌日果腰痛咽哑始信余言乃用大剂地黄丸料加五味子并补中益气汤而愈　一男子出痘上体甚热两足俱冷喉痛作渴疮亦不起发此禀肾经虚热也以六味地黄丸料煎与恣饮渐愈又用八珍汤而痊　一小儿靣色素白出痘咽痛发热靣赤作渴饮汤手足指冷此禀足三隂虚也用大剂加减八味丸料煎与恣饮又以益气汤助其脾脯以滋化源痛止热退而愈
　　柴胡麦门冬散【痘发热】
　　柴胡栀子散　治肝胆经有热疮毒不愈或发热不止柴胡　山栀　牡丹皮【各一钱】川芎　芍药　茯苓【各七分】白术【炒】甘草【各五分】当归　牛蒡子【炒各七分】
　　右水煎母子同服
　　小柴胡汤　治发热甚而呕者宜服之　柴胡　人参黄芩【各三两】甘草【炙】半夏【各二两五钱汤泡七次】　右为麤末
　　每服三钱水一盏生姜三片枣子一枚同煎至半盏去滓温服咳嗽者加五味子煎服头痛发热肢节疼痛者四味升麻汤大便不通者四顺饮若大便自利黄黒色者此毒亦有所出不必广与汤剂恐重增他病大便自然通不得以温药助之疮疹亦稀少自快利只与四味升麻汤荆芥散虽大便利不可以温药助之其下利甚者却与少温之
　　槐花散　治癍疮余毒不退　槐花　赤小豆【各炒二钱】麝
　　香【少许】
　　右为细末毎服五分蜜汤调服不拘时候
　　黄耆散　治壮热不退可凉肌肤散热　黄蓍　柴胡干葛　甘草【炙各等】　右为末每服一钱薄荷三叶
　　水半盏煎至三分约三呷空心服此药治发热数日未退者其热是疮疹者量其虚实用之也
　　中风痘后忽然口噤涎潮角弓反张手足瘈疭身青黒色此中风也疮痘方愈荣卫正弱不知避忌忽遇节令气交八方不正之气乗虚而入故为此证宜消风散二钱入蝉蜕末一钱分为三服投生姜薄荷汁及酒各数防温汤浸之连二三服或作瘾疹或再出肤疹而愈消风散【见痘中风】
　　钩藤汤　痘后口噤僵値绕脐腹痛
　　钩藤　红花　木香　川芎　当归　白芍甘草　白术　青皮　黄连　官桂　生姜
　　各等分水煎不拘时服
　　骨节作痛俗名痘风丹溪分气血虚实以日子守之多带气血不足　虚则黄耆生血之剂助之略佐以风药实则白芍药黄芩为君连翘白芷续断之类为佐
　　若属虚寒陈氏方可用　余详痘中风门
　　拘挛痘后手足拘挛屈伸不便起居艰苦者乃血耗气虚不能荣养于筋宜十全大补汤去地黄白茯苓加川续断多服乃佳气虚者少加川乌炮过行经不可误作风治妄行发散反耗隂血也
　　当归桂枝汤　治痘后手足不能屈伸　当归　川芎黄耆　甘草　薄荷　黄檗　苍术【炒各等分】　水煎
　　如气虚少加川乌以行经加人参为主　如感风寒以致骨节疼痛加羌活防风
　　昏昧妄言痘后昏昧不觧识人口中常妄言如邪祟状此移热入心包络宜导赤散【心】吞安神丸【痘谵妄】待醒后以保元汤加麦门冬生地黄四物汤加石菖蒲木通山栀子仁相间服之　若卒然昏昏喜睡状如晕身无热口中无妄语其人痘出必重又乳食少今毒气已觧正气未复故邪退而喜睡乃否极泰来之象不须妄治逡巡苏醒矣
　　厥逆手足厥冷盖覆不温此痘疹逆候也若在正盛之时十无一生今病已愈气血久虚脾胃大困其厥逆宜矣用保元汤加当归身熟附子主之
　　咳嗽咳嗽频频涕唾稠粘此痘疹常证也有寒有热有虚有实不可拘泥一定之法　如自初出咳嗽到今未愈者此肺中余邪未尽也宜甘桔汤【咽喉】合泻白散【肺】加牛蒡子马兠铃主之　如咳而热大便难小便赤者此热毒也宜葶苈丸主之【痘喘】　大便润者人参白虎汤【痘渴】合甘桔汤主之　如咳而大便溏小便清无大热渴者此虚也宜人参清膈散主之【痘咳嗽】　如咳而血出者甘桔汤加牛蒡子茅根汁阿胶主之　如向不咳今始咳者此风寒外感也麻黄汤主之【痘喘】
　　灯心汤　治疮痘出后烦喘小便不利者宜进之
　　灯心【一把】鼈甲【醋煮黄二两】
　　右剉为散毎用一两用水八合煎取四分服之各量大小加减
　　咳嗽之时脇痛者经云左右者隂阳之道路左右两脇之谓也由余毒在中隂阳之气不能升降故脇为之疼也但当觧毒毒气去则真气行所苦自平矣小柴胡加枳桔汤主之
　　赤茯苓汤　治小儿疹痘疮出后咳逆脇痛不下食赤茯苓　甘草【炙】大青　升麻　枳殻【麸炒各半两】栀子【一分】
　　右为麤末每服一钱水一小盏入苦竹叶七片豆豉三十粒同煎至五分盏去滓分为三服日三四服看儿大小以意加减本方称疹痘出后脇痛者由病后毒气溷乱阻于升降左右为隂阳之道路气之所行处令气滞为脇痛以枳殻寛肠下气令气顺脇不痛也大青栀子去蕴热升麻觧毒赤茯苓导心火利小肠无热以克肺气而咳逆自平尔
　　腹痛疮疹未出而腹痛者乃癍毒内攻也今毒已觧无复壅遏矣而腹中痛者其证有二　一则因大便未通燥屎作痛备急丸主之【大便闭】　一则因食过多胃虚不能消谷而作痛如便袐者丁香脾积丸【伤食】便利者木香大安丸【伤食】主之　但燥屎痛者病在下焦伤食痛者病在上焦手不可按若原食少又便常润忽尔作痛者此虚寒证也病在中焦必喜用手按摩黄耆建中汤主之
　　渴痘家作渴亦是常事至痘后则不宜有渴乃忽然渴而引饮者余毒留于心胃膈焦咽燥故也其人必能食大便袐小便赤舌燥咽干宜人参白虎汤加黄连主之若食少大小便自调虽好饮汤咽舌不燥此脾胃虚
　　津液不足也宜人参白术散不愈人参麦门冬散加天花粉主之【并痘渴】
　　失音痘后失音有二　咽痛不能言者此毒气结于咽喉之间痰壅作痛而不能言天花散主之【痘失音】　心热不能言者心中邪热未彻肾虚不能上接于阳虽有声而不能言四物汤去川芎加麦门冬白茯苓主之不喜食痘后邪气尽退正气将复脾胃略纾宜渐能食也若原不食今因喜食太过或原能食今又骤加以致恶食不食者此皆内伤有余证也宜木香大安丸主之【伤食】　如向未食今又不喜食者此脾胃中气不足宜七珍散【痘不能食】或人参白术散去葛根加陈皮木香研末取二两另用糯米菉豆各二两各炒熟研末相合汤调服稍能食更兼进养脾丸
　　寒热痘后忽发寒热如疟状至后如期即发者此脾虚气弱失于将息重感风寒宜先以柴葛桂枝汤发去新受表邪后以保元汤加当归陈皮白术砂仁乌梅生姜调之
　　大和散　治疮痘后寒热往来嗜卧顿闷躁乱
　　生地黄　当归　地骨皮　人参　甘草【炙】白芍药
　　右防咀毎服一钱水半盏煎至三分去查温服
　　柴葛桂枝汤【见初热】
　　肿胀痘后面目虚浮或久则一身皆肿者此表气不足出风太早风邪乗虚而入其治在肺宜五皮汤先加桂枝防汗之后只服本方若遍身皆肿以胃苓汤合五皮汤主之
　　痘后腹虚肿胀满或气喘麤者此宿垢在里不问余毒食积畜水并先利之宜塌气丸利后以胃苓汤去甘草加人参黄耆大腹皮调之其治在脾如因新食作胀不肿者只木香大安丸
　　五皮汤　桑白皮　地骨皮　生姜皮　大腹皮
　　五加皮【各等分】
　　右剉细取长流水一盏灯心十二茎煎七分温服
　　塌气丸　木香【半两】鸡心防榔【一防白者】黒牵牛【二两半生半炒取头
　　末一两】
　　共为末神麯糊为丸如黍米大姜汤下
　　胃苓汤　猪苓　泽防　白术　白茯苓　苍术　厚朴【紫油者姜汁炒】陈皮　桂心　甘草　右剉细水一盏
　　煎七分去查温服无时
　　自汗盗汗痘后自汗盗汗皆卫气弱荣血热肌肉虚也宜保元汤【大法】当归六黄汤相间并调败蒲散服之如汗出盛再用温粉扑之【方并见自汗条】若浑身如水发润如油汗出如珠者皆亡阳证死不治
　　失血痘后失血证乃余毒邪热廹血妄行也　自鼻出者参地黄汤主之【失血】外用栀子炒焦黒研末吹之自溺出者八正散主之【小便不利】　自大便出者桃仁承
　　气汤主之　此与上自汗证同为热也上是热在卫故汗出此是热在荣故血出二证大便袐者并与四顺清凉散主之【发热】
　　桃仁承气汤　桃仁【二十一个去皮尖研泥勿煎】大黄【二钱】官桂　红花【各一钱】甘草【五分】　右三味剉细水一盏煎七分
　　去查入桃仁泥化服食前服
　　吐利蚘痘后或吐蚘或利下蚘者皆热毒入里也热在胃则吐蚘热在肠则利下蚘利者黄芩汤【泄利】加桃仁艾叶吐者黄芩半夏汤【吐利】加乌梅川椒若不吐利但闻食即吐蚘者此胃久虚虫无所食故闻食臭即吐食已易饥宜理中汤丸【吐利】加乌梅肉黄连川椒主之　袁氏治痘屎虫歌曰痘里屎虫胃气离人参白术与陈皮茯苓甘草当归并煎来连服自虫除
　　莲肉汤　莲肉【去心半斤】猪肉【去油皮一斤】
　　共水煮熟下砂仁伏酱朝夕与啖其胃气接养虫自安居不出矣切不宜投以史君子防榔之物痘中一投命遂防矣
　　狐惑痘后吐蚘而手足厥冷者蚘厥若不吐利内蚀脏腑者为狐惑狐惑之证其人好睡黙黙不欲食上唇有疮虫蚀其肛下唇有疮虫蚀其脏其声哑嗄上下不定故名狐惑也此候最恶麻疹后尤多化防丸主之如大便结者以桃仁承气汤加槐子利之
　　化防丸　黄连【半两】蜀椒【去闭目者炒去汁二钱】苦楝根白皮【干者
　　二钱】
　　右共研末用乌梅肥者七个艾汤浸去核捣烂和丸艾汤下
　　黄连隂防丸　治狐惑疮　黄连【二钱】芦荟　干蟾【煆各一钱二分】史君子肉【二钱五分】芜荑【一钱五分】川楝子肉一【钱】
　　右末乌梅洗净去核捣膏和丸米饮下
　　牙疳痘后牙齿龈肉溃烂者此痘疕脱去涎水浸溃为疳蚀疮用绵蠒散【收靥】之　若气臭血出者又名走马疳疮内以黄连觧毒汤【烦躁】加雄黄为丸竹叶汤下外以马鸣散之　或口舌生疮者并宜洗心散　已上诸证大便袐者并用四顺饮利之大便润者用甘露饮服之老茶叶薤叶根煎汤洗以白即酸梅也烧灰人中白火煆加入雄黄散傅之
　　洗心散　当归　生地黄　木通　黄连　麻黄　大黄【酒洗】薄荷叶【各等分】　右剉细水一盏加灯心为
　　引煎七分去查温服
　　甘露饮　牙疳暂用　麦门冬【去心一钱】天门冬【去心二钱】生地黄【四分】熟地黄【六分】石斛【去根】枇杷叶【各五分】山茵陈　枳殻　黄芩　犀角屑【各六分】甘草【一字】
　　水煎服
　　雄黄散　雄黄　枯矾【各一钱】麝香【一分半】人中白【五分】右为末吹入鼻中如吹不入用麻油润使进
　　马鸣散　人中白【即溺底白垽以物刮取用新瓦盛之火煨过如白盐乃佳半两】马鸣退【即蚕退纸也火烧过二钱五分】五倍子【生一钱另用一钱同矾枯】白矾【一钱捶碎另取五倍子一钱入矾于内用火煆枯】
　　共为极细末先以米泔浓汁浸洗以此傅之
　　人中白散　人中白【煆一两】黄檗【炒黒三钱】　右为末搽口内吹口散　治口疳　黄连　青黛　孩儿茶　氷片为末吹之
</div>
    <div class="pagination">
<a href="证治准绳_page250.html">上一页</a><span>...</span><a href="证治准绳_page246.html">246</a><a href="证治准绳_page247.html">247</a><a href="证治准绳_page248.html">248</a><a href="证治准绳_page249.html">249</a><a href="证治准绳_page250.html">250</a><span class="current-page">251</span><a href="证治准绳_page252.html">252</a><a href="证治准绳_page253.html">253</a><a href="证治准绳_page254.html">254</a><a href="证治准绳_page255.html">255</a><a href="证治准绳_page256.html">256</a><span>...</span><a href="证治准绳_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
