<!DOCTYPE html>
<html>
<head>
    <meta charset="UTF-8">
    <title>普济方四库 - 第 1608 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1608 页/共 1812 页</h1>
    <div class="content">　　右为散以绵裹贴齿龂上吐涎
　　麻子膏治小儿疳下痢不问赤白
　　大麻子【二两】黒豆黄【一两】青黛【半两研】虾蟇【一枚焼灰研】
　　右先研麻仁捣研黒豆等四味为末与麻仁同研如稠入少许竹沥和匀圎瓷収贮口鼻疳疮者毎服半匙米饮调下日三服若脑脊疳毎日涂鼻上若下部开以绵裹药半匙内下部日二换量儿大小加减
　　治小儿疳蚘蚀口鼻及下部赤烂方
　　大麻仁【三合】地龙【去土炒一两】乱髪【如鸡子大】葶苈　【纸上炒半两】
　　右除乱发外并捣碎与发匀拌都入在一根新竹筒内置于瓦上以热炭火烧取沥少许涂儿口鼻顶上及糓道中
　　虾蟇散治小儿下部疳疮
　　干虾蟇【涂酥炙令黄】芜荑【防炒】干姜【炮制剉】葵茎灰　莨菪子【水飞去浮者煑令芽出干炒令微黄黒色】白矾【烧令汁尽各半两】
　　右为细散三嵗儿毎服以温水调下一字看儿大小以意加减
　　又方
　　干虾蟇【一枚涂酥炙令微黄】蚺蛇胆【半两】木香【半两】硫黄【半两】麝香【二分】
　　右为细散都研令匀三嵗儿毎服以温水调下一字日再服量儿大小以意加减
　　苦参膏治小儿疳防蚀下部
　　苦参【五两】艾叶【二两】青葙子　甘草【炙剉各三两】
　　右先以青葙甘草为末次用水五升煎苦参艾叶成汤凉久去滓入二味药末和作梃子长一寸如筋许大暴干涂猪脂内下部日再贴虫出尽为度
　　又方治小儿下部疳疮
　　吴茱萸根白皮【一两】桃白皮【一两】
　　右细剉以酒一大盏浸一宿防儿大小渐渐分服之
　　又方治小儿疳虫蚀下部
　　以铁衣少许研细绵裹内下部中
　　黄连丸治小儿疳或口齿生疮或肛门伤烂
　　黄连【去须一两】白芜荑【半两】麝香【一钱】
　　右为末面糊和丸如麻子大一二嵗毎服十丸温米汤饮下日三服
　　治小儿下部痒痛方
　　枳实【二两】鬼箭羽【一两】木香【一两】
　　右为麄散以盐醋拌和炒令热用青布裹日三度熨之
　　治疳口齿及下部
　　以飞亷蒿烧灰捣筛以二钱热熨痛处忍之若不痛非疳也下部虫如马尾相纒出无数十日差二十日平复
　　雄黄散治小儿虫蚀下部
　　雄黄【研】胡粉【各半两】
　　右细研如粉毎用半钱乳汁调内下部中日三上以差为度
　　猪胆饮治疳虫蚀肛门治不以时多至杀人
　　猪胆【一枚】苦酒【五合】
　　右同煎量力空心饮之虫即死
　　又方治小儿疳虫蚀大肠赤烂
　　羊胆汁　浆汁【各一分】
　　右药相合令匀日三四度涂之
　　治疳无问新旧皆治之
　　右用虾蟇烧灰好醋和傅日三五度瘥
　　治小儿下部疳虫蚀大肠赤烂
　　右用水银一两以将水煑之取少许以唾研安着竹筒吹入下部中三度差
　　又方
　　大麻仁【一分】
　　右以水研取汁与饮之量儿大小临时加减日三四服虫出尽即住
　　又方
　　扁竹【一两】
　　右以水一杯煎六分去滓看儿大小加减温服
　　又方
　　艾叶【一两】
　　右以水一杯煑取六分去滓看儿大小加减温服
　　又方
　　青黛【一两】
　　右为末散先用麻油涂上次用此药贴之日三四度効
　　又方
　　胡粉【二两熬令黄色】
　　右细研猪脂和日三度涂之
　　治疳
　　用鸡肠草烧傅之
　　五疳出虫【附论】
　　夫小儿五疳之疾皆由乳哺不调寒温失节之所致也久而不差则腹内有虫肌体黄痩下痢不止冝服药出之则疳气渐退又因肥甘所致盖脏腑气血更相荣衞逢甘则中缓致荣卫行迟故脏腑之间化为诸虫其虫状如丝发或如马尾多出于腹背及头顶上若虫色黄白及赤可疗青色者不可疗也
　　方
　　干蟾丸治小儿五疳眼鼻多痒寒热往来脏腑不清或防脓血肌体痩弱饮食不化多困少力眼澁饶睡兼治惊风
　　干蟾【一枚大者端午取】蛇蜕皮【大者一条】糓精草【二两三味同入一瓶子内以盐泥固济烧灰】胡黄连　甜蒂　母丁香【各一分】熊胆【研】天竺黄　芦荟　雄黄【研各一分】丹砂【研】牛黄【研】龙脑【研】麝香　青黛【研各半两】
　　右为末再研匀獖猪胆汁煑面糊丸如菉豆大毎服三五丸米泔下量儿大小加减服药后以桃栁汤浴儿着青衣盖疳虫出衣上及肩毛发边如细麸片子或如糁面尘青黒色者难治黄白色易【一方无熊胆】
　　水银丸治小儿五疳四肢黄痩腹胀气麄发干作穗眼鼻多痒精神昏闷不欲饮食宜出虫仍宜粥饮下丸日三服甚者半月内差
　　水银【三分】硫黄【半两二味结沙防炒细研】粉霜【半两】芦荟【半两细研】硃砂【半两细研水飞过】矾灰【一分】蛤蚧【一枚涂酥炙令微黄】乌驴蹄灰【一分】雄黄【一分细研】蝉殻【一分微炒】天灵盖【一分涂酥炙黄焦】故皮中蛀灰【一分】白猪粪灰【一分】
　　右为末研了药令匀以苦参半升剉碎用水五升浸一宿煑至一升去苦参熬成膏用诸药丸如菉豆以獖猪胆去汁将药入内悬于舎东隂七日候干以麝香蜜水下三丸后便煎桃柳汤浴儿以青衣盖徧身虫出或泄恶气或防恶物便是病源已出小儿毎三嵗加一丸服之
　　芦荟丸治小儿五疳痩弱腹胀气麄频揉鼻眼冝服出虫
　　芦荟【一分细研】田父【一枚烧以烟絶便住】青黛【半两细研】腻粉【一钱】牛黄【一分细研】粉霜【一钱】硫黄【一钱细研】蝉殻【一分】蛇蜕皮【一条烧灰】麝香【一钱细研】巴豆【去皮心十枚研纸裹压去油】
　　右为末入研了药令匀以粳米饮和丸如菉豆大毎服以温水下二丸良久煎桃栁水浴儿后以青衣盖徧身当有虫出白黄色者可治青黒色者难治
　　青黛丸治小儿诸疳
　　青黛【研】芦荟【研】干浮萍草　虾蟇【烧灰】蝉殻【去土】菉豆故破手巾【烧灰研】香豉【炒】白矾【烧硏】丹砂【研】麝香【研各】
　　【一分】
　　右为末和匀用粟米饮为丸如麻子大一嵗儿毎服一粒用热水下先以桃栁汤浴儿后与药服服药后得睡覆面防脊骨间必有虫出形状不定甚者吐出或噎出即愈
　　糓精丹治诸病下虫如丝发或如马尾甚者便至夭伤糓精草【三两入瓶子内盐泥固济用慢火煨通赤为度取出】胡黄连【半两】干蟾【三枚五月五日取者用酥炙黄】皂角【三寸烧灰】蔕【半两】母丁香【半两】粉霜芦荟　麝香【各一分并各研】
　　右件都拌匀用猪胆汁和丸如黍米大毎服十粒米泔放温下量儿大小加减
　　田父丸治小儿五疳下痢羸痩鼻痒
　　田父【三分炙微黄】夜明砂【半两微炒】蛇蜕皮【半两烧灰】胡黄连【三分】白矾灰【一分】牛黄【一钱细研】硃砂【一钱细研】麝香【一钱细研】莨菪子【一分水淘去浮芽炒令黄黑色用】
　　右为末都研令匀以糯米饭和丸如菉豆大一二嵗空心熟水下三丸服药后用桃栁汤洗浴儿了以青衣盖覆良久当有虫出黄白赤者易治黒者难医量儿大小加减服
　　青黛丸治小儿五疳体热干痩发坚鼻痒不欲乳食青黛【半两】芦荟【半两】蝉殻【半分】人中白【半两】麝香【一分】胡黄连【三分】蟾涎【少许】人乳汁【少许】猪牙皂荚【半两生用】
　　右为末五月五日午时修合以稷内枣肉丸及蟾涎乳汁和如黍米大先以桃栁汤浴儿后以粥饮下一二丸后着热青衣盖儿看身上有虫出青黒者不治白黄赤者易差
　　定命夜明砂丸治小儿疳
　　夜明砂【炒】青黛　蛇蜕　蝉蜕　麝香　地龙干虾蟇【各一分】蚱蝉【四十枚】
　　右为末和匀粟米饭丸如麻子大一二嵗一二丸三四嵗五丸并用米饮下空心日午各一服更用水化一丸滴两鼻中又以栁桃汤浴儿以青布偎良久虫出青布上
　　麝香丸治小儿诸疳
　　麝香【研】熊胆【研】丹砂【研】牛黄【研】蚺蛇胆【研】【一分】赤小豆【七粒】蟾酥【二片如小豆大作蟾头一枚炙焦黄】
　　右为末和匀面糊丸如麻子大毎服一二丸至五丸空心日午近晚各一度量儿大小加减服后以桃栁汤浴儿即衣盖覆当有虫出【一方炼蜜和丸如儿小即乳汁化服】
　　麝香丸治小儿五疳痩弱毛发干焦口鼻痒
　　麝香【一分】芦荟【一分】蟾酥【一片豆许大】皂荚【三寸烧为灰】蛇蜕皮【五寸烧为灰】粉霜【一分】蝙蝠【三枚取血拌入药末】硃砂【一分细研】
　　右爲细末以油镕蜡和丸如小豆大先以桃栁汤洗儿后用药一丸涂于脐中醋麺封之良久即虫出黄白赤者易治黒者难疗
　　芦荟散治小儿五疳烦热干痩或不欲乳食宜服出虫芦荟【半两细研】胡黄连【半两】雄黄【一分细研】熊胆【半两研入】硃砂【半两】麝香【半两细研】干蟾【一枚涂酥炙焦黄】代赭【一分】
　　右爲细散先用栁桃汤浴儿后以粥饮调下半匙然后着青衣覆其虫自出量儿大小加减服之
　　螳螂散治小儿五疳羸瘦腹胀不欲乳食宜服出虫螳螂【三分炒令黄】蜗牛子【七枚炒令微黄色】蝉殻【七枚微炙】丁香【一分】蟾酥【一钱细研】麝香【一钱】地龙【三分微炒】蛇蜕皮灰【一钱】
　　右为细散先以桃栁汤浴儿后以粥饮调下半钱便以青衣盖覆当有虫子自出赤白者易治青黒者难治
　　蔕丸治小儿疳出虫
　　蔕【烧灰】麝香【研】蟾酥【各半两】乌蛇尾【酒浸炙】黄连【去须各一分】蛇蜕皮【烧灰】熊胆【各半两研】
　　右为末用粟米饮丸如麻子大温热水化破二丸滴于鼻中虫出为効
　　出虫丸治小儿五疳久不瘥羸痩极甚
　　硃砂【一分】麝香【一分】牛黄【一分】蟾酥【半钱】熊胆【一分】蜗牛子【一分炒微黄】夜明砂【一分微炒】
</div>
    <div class="pagination">
<a href="普济方四库_page1607.html">上一页</a><span>...</span><a href="普济方四库_page1603.html">1603</a><a href="普济方四库_page1604.html">1604</a><a href="普济方四库_page1605.html">1605</a><a href="普济方四库_page1606.html">1606</a><a href="普济方四库_page1607.html">1607</a><span class="current-page">1608</span><a href="普济方四库_page1609.html">1609</a><a href="普济方四库_page1610.html">1610</a><a href="普济方四库_page1611.html">1611</a><a href="普济方四库_page1612.html">1612</a><a href="普济方四库_page1613.html">1613</a><span>...</span><a href="普济方四库_page1609.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
