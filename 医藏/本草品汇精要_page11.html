<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 11 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 11 页/共 249 页</h1>
    <div class="content">无毒主惊恐身热邪气镇心久服令人眼明令人悦泽出淄川北海山谷土石中如赤土代赭之类又有
一名零陵极细研服之如代赭土人用以当朱呼为赤石恐是代赭之类也人未用之○石栏杆味辛平
无毒主石淋破血产后恶血磨服亦煮汁服亦火烧投酒中服生大海底高尺余如树有眼茎茎上有孔
如物点之渔人以网罾得之初从水出微红后渐青○玻璃味辛寒无毒主惊悸心热能安心明目去赤
眼熨热肿此西国之宝也是水王或云千岁冰化为之应玉石之类生土石中未必是冰今水精珠精者
极光明置水中不见珠也熨目除热泪或云火燧珠向日取得火○石髓味甘温无毒主寒热中羸瘦无
颜色积聚心腹胀满食饮不消皮肤枯槁小便数疾癖块腹内肠鸣下利腰脚疼冷男子绝阳女子绝产
血气不调令人肥健能食合金疮性壅宜寒瘦人生临海华盖山石窟土人采取澄淘如泥作丸如弹子
有白有黄弥佳矣○霹雳针无毒主大惊失心恍惚不识人并下淋磨服亦煮服此物伺候震处掘地三
尺得之其形非一或言是人所造纳与天曹不知事实今得之亦有似斧刃者亦有如锉刃者亦有安二
孔者一用人间石作也注出雷州并河东山泽间因雷震后时多似斧色青黑斑文至硬如玉作枕除魔
梦辟不祥名霹雳屑也○大石镇宅主灾异不起宅经取大石镇宅四隅荆楚岁时记十二月暮日掘宅
四角各埋一大石为镇宅又鸿宝万毕术云埋丸石于宅四隅捶桃核七枚则鬼无能殃也○金石味甘
无毒主久羸瘦不能食无颜色补腰脚冷令人健壮益阳有暴热脱发飞炼服之生五台山清凉寺石中
金历作赤褐色○玉膏味甘平无毒（五石）主延年神仙术家取蟾蜍膏软玉如泥以苦酒消之成水
此
则为膏之法今玉石间水饮之长生令人体润以玉投朱草汁中化成醴朱草瑞物已出金水卷中十洲
仙记瀛洲有玉膏泉如酒饮之数杯辄醉令人长生洲上多有仙家似吴儿虽仙境之事有可凭者故以
引为证也○温石及烧砖主之得热气彻腰腹久患下部冷久痢肠腹下白脓烧砖并温石熨及坐
之并瘥但取坚石烧暖用之非别有温石也○印纸无毒主令妇人断产无子剪有印处烧灰水服之一
钱匕神效○烟药味辛温有毒主瘰 五痔 瘿瘤疮根恶肿石黄空青桂心并四两干姜一两为末取
铁片阔五寸烧赤以药置铁上用瓷碗以猪脂涂碗底药飞上待冷即开如此五度随疮孔大小以药如
鼠屎内孔中面封之三度根出也无孔者针破内之○特蓬杀味辛苦温小毒主飞金石用之炼丹亦须
用生西国似食脂蛎粉之类能透金石铁无碍下通出○阿婆赵荣二药有小毒主疔肿恶疮出根蚀息
肉肉刺齐人以白姜石犬屎绯帛棘针钩等合成如墨硬土作丸又有阿婆赵荣药功状相同云锻石和
诸虫及绯帛棘针合成之并出临淄齐州○六月河中诸热砂主风湿顽痹不仁筋骨挛缩脚疼冷风掣
痈缓血脉断绝取干沙日曝令极热伏坐其中冷则更易之取热彻通汗然后随病进药及食忌风冷劳
役
卷之三玉石部中品之上
石之石
有毒 石生
雄黄（出神农本经）主寒热鼠 恶疮疽痔死肌杀精物恶鬼邪气百虫毒胜五兵炼食之轻身
神
仙（
鬼
疰杀诸蛇虺毒悦泽人面饵服之者皆飞入人脑中胜鬼神延年益寿保中不饥得铜可作金（以上黑
字名医所录）【名】黄食石 黄石【地】（图经曰）生武都山谷敦煌山之阳今阶州山中亦有之
形块如丹砂明澈不挟石其色如鸡冠者为真有青黑色而坚者名熏（音训）黄有形色似真而气臭
者
名臭黄并不入药其臭以醋洗之便去足以乱真用之尤宜细辨又阶州接西戎界出一种水窟雄黄生
于山岩中有水泉流处其石名青烟石白鲜石雄黄出其中其块大者如胡桃小者如粟豆上有孔窍其

色深红而微紫体极轻虚而功用胜常丹灶家尤所贵重或云雄黄金之苗也故南方近金坑冶处时或
有之但不及西来者真正尔（水经云）黄水出零阳县西北连巫山溪出雄黄颇有神异采常以冬月
祭
祀凿石深数丈方得故溪水取名焉（衍义曰）雄黄非金之苗今有金窟处无雄黄条中言金之所生
处
处皆有雄黄岂处处皆得也【时】（生）无时（采）无时【用】纯而不杂烨烨如鸡冠色者为佳
【质】
类
疮疡辟百邪【制】（雷公云）凡修事先以甘草紫背天葵地胆碧棱花四件并细锉每件各五两雄
黄
三两下东流水入 埚中煮三伏时漉出捣如粉水飞澄去黑者晒干再研方入药用【治】（疗）（
唐本注云）辟恶疗疮（药性论云）治尸疰辟百邪鬼魅杀蛊毒（日华子云）治疥癣风邪癫痫风
瘴蛇
虫犬兽伤咬（陈藏器云）熏黄主恶疮杀蛊熏疮疥蚁虱（补）（日华子云）久服不饥【合治】
末合酒
服一匙日三治卒中鬼击及刀所伤血满腹者化血为水○合细辛等分研细用一字治偏头痛左边疼
嗅入右鼻右边疼嗅入左鼻【解】藜芦毒杀百毒人佩之鬼神不能近入山林虎野狼伏涉川济毒物不
敢伤【赝】今人敲取石黄中精明者为雄黄外黑者为熏黄武都雄黄烧不臭熏黄烧则臭以此分别
卷之三玉石部中品之上
石之火
有毒 石生
石硫黄（出神农本经）主妇人阴蚀疽痔恶血坚筋骨除头秃能化金银铜铁奇物（以上朱字
神
农本经）疗心腹积聚邪气冷癖在胁咳逆上气脚冷疼弱无力及鼻衄恶疮下部 疮止血杀疥虫（以
上黑字名医所录）【名】石硫黄【地】（图经曰）石硫黄矾石液也生东海牧羊山谷中及泰山河
西今惟出南海诸蕃岭外州郡或有而不甚佳以色如鹅子初出壳者为真谓之昆仑黄其赤者名石亭
脂青色者号冬结石半白半黑名神惊石并不堪入药又有一种土硫黄出广南及荣州溪涧水中流出
其味辛性热腥臭可煎炼成汁以模 作器蜀中雅州亦出光腻甚好功力不及舶上来者按古方书未
有服饵硫黄者其经所说功用止于治疮蚀及积聚冷气脚弱而已世遂火炼治为常服丸散观其制炼
服食之法殊无本源非若乳石之有议论节度故服之其效虽紧而其患更速可不戒之【时】（生）
无
时（采）八月九月取【用】莹净无夹石者为佳【色】淡黄【味】酸【性】温大热【气】气浓
味
薄阳也【臭】臭【主】心腹积聚冷癖邪气【助】石亭脂曾青为之使【反】朴硝石亭脂畏细辛
飞廉铁【制】（雷公云）凡用硫黄四两先以龙尾蒿自然汁一镒东流水三镒紫背天葵汁一镒粟
遂
子茎汁四件合之搅令匀入 埚用六一泥固济底下将硫黄碎之入于埚中以前件药汁旋旋添入火
煮之汁尽为度了再以百部末十两柳 末二斤一簇草二斤细锉之以东流水并药等同煮硫黄二伏
时日满去诸药取用熟甘草汤洗了入钵中研二万匝方用【治】（疗）（药性论云）炼服能下气主
脚
弱腰肾久冷除风顽痹虚损泄精生用疗寒热咳逆及疥癣（图经曰）土硫黄杀疥疮虫毒（日华子
云）
石亭脂壮阳道除 癖冷气强筋骨劳损风劳止嗽上气及下部痔 恶疮疥癣杀腹脏虫邪魅【解】
中硫黄毒以猪肉鸭羹余甘子并解之
卷之三玉石部中品之上
石之石
有毒 石生
雌黄（出神农本经）主恶疮头秃痂疥杀毒虫虱身痒邪气诸毒炼之久服轻身增年不老（以
上
朱字神农本经）蚀鼻中息肉下部 疮身面白驳散皮肤死肌及恍惚邪气杀蜂蛇毒久服令人脑满
（以上黑字名医所录）【地】（图经曰）生武都山谷与雄黄同山其阴山有金金精熏则生雌黄今
出
阶州以其色如金又似云母甲错可析者为佳其夹石及黑如铁色者不可用或云一块重四两者析之
可得千重此尤奇好也【时】（采）无时【用】软如烂金可析者为佳【质】类云母石【色】黄
【味】
辛甘【性】平大寒【气】气之薄者阳中之阴【臭】臭【主】辟邪去恶疗疮杀毒【制】（雷公
云公）凡修事勿令妇人鸡犬臭秽等物触之若犯之者其色黑如铁不堪用及损人寿每四两用天碧
枝和阳草粟遂子草各五两三件干湿加一倍用瓷埚子中煮三伏时其色如金汁一垛在埚底下用东
</div>
    <div class="pagination">
<a href="本草品汇精要_page10.html">上一页</a><span>...</span><a href="本草品汇精要_page6.html">6</a><a href="本草品汇精要_page7.html">7</a><a href="本草品汇精要_page8.html">8</a><a href="本草品汇精要_page9.html">9</a><a href="本草品汇精要_page10.html">10</a><span class="current-page">11</span><a href="本草品汇精要_page12.html">12</a><a href="本草品汇精要_page13.html">13</a><a href="本草品汇精要_page14.html">14</a><a href="本草品汇精要_page15.html">15</a><a href="本草品汇精要_page16.html">16</a><span>...</span><a href="本草品汇精要_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
