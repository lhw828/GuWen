<!DOCTYPE html>
<html>
<head>
    <meta charset="UTF-8">
    <title>千金翼方 - 第 188 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 188 页/共 233 页</h1>
    <div class="content">　　上七味，切，纳膏中微火煎三沸。纳松脂耗令相得，以绵布绞去滓，以膏着绵絮兑头尖作兑兑之，随病深浅兑之，脓自出，食恶肉尽即生好肉，疮浅者勿兑，着疮中日三，恶肉尽止。

　　干痈疮凡是疮疡皆用之方：雄黄 雌黄 硫黄 白矾（烧） 胡粉 松脂（各二两） 水银（三两）

　　上七味，细研如粉，以水银不见为度，纳后膏中，以十只筋搅之数千匝，冷密贮勿泄。

　　藜芦 漏芦 野狼牙 羊蹄根 青葙 地榆 当归 蓄 茹（各二两） 白蔹 蛇床子（各一两半）

　　上一十一味，捣筛为散，以醋浸一宿，以成煎猪膏四升，煎三上三下，膏成绞去滓，以极微火煎之。凡一切恶疮癣疽 疥患，悉敷之，勿令近目及阴，其石等研之如粉膏，欲凝，仍食恶肉散方：硫黄 雄黄 雌黄 漆头 茹 麝香 矾石（烧，各半两） 马齿矾石（烧，兑三分）

　　上七味，细作散敷之，兑食恶肉令尽（《千金》有丹砂半两）

　　卷第二十三·疮痈上　处疗痈疽第九

　　灭瘢膏

　　主百痈疽恶疮赤疽，皆先以布揩作疮，以涂之鼻中息肉如大豆纳鼻中，痢血酒服如枣核大；病痔以绵裹梅子大纳下部中；中风涂摩取愈；妇人崩中产后中风皆主之方：乌头 矾石（烧） 女萎 野狼毒 踯躅 附子 野葛 乌贼骨 皂荚（炙） 赤石脂 天雄黄细辛 白芷 干地黄上二十七味，各一两，捣筛以成，煎猪脂四升和药，以此为率，三沸三下，纳三指撮盐其中下之，须服摩之。妊娠妇人勿服。其药绢筛猪膏，腊月当多合，用之神效。别取一升和鹰屎白三两，调和使熟敷之，灭瘢大验。

　　卷第二十三·疮痈上　处疗痈疽第九

　　猪蹄汤

　　主痈疽及恶疮有息肉方：猪蹄（一具，治如食法） 白蔹 白芷 野狼牙 芍药（各三两） 黄连 黄芩 大黄 独活（各二两）

　　上九味，切，以水三斗煮猪蹄，取一斗二升，去蹄纳药，煮取五升，分洗疮，日三，良治疖肿方：生椒 曲末 釜月下土（末之）

　　上三味，末之，以大醋和敷上，干则易之。

　　禁痈方：咒曰：痈非痈，疖非疖，土块失痈即灭，三七遍，取一土块摩肿上，敷与病患，男左女右。

　　割一切肿方：凡人身上有肿，肿在左割左，在右割右，足出少血即消，在足小指下横纹内畔棱上，此极良。

　　禁一切肿方：凡一切肿亦觉阴，咒曰：上有太山，下有大海，内有大鱼，主食痈疽，四岳使者，于我所须，痈疽小鬼，随手消除。急急如律令七遍。

　　又方：取紫檀细研，大醋和之，涂，并治游肿。

　　疗身体手足卒肿方：取驴脂盐末敷之。

　　又方：取大醋和蚯蚓矢敷之。

　　又方：捣苍耳敷之，冬用子，春用心。

　　又方：取大醋和土消末敷之。

　　卷第二十四·疮痈下

　　痈疽发背第一

　　方九首

　　凡发背及痈疽肿，已溃、未溃方：取香豉三升少与水和，熟捣成强泥，可肿作饼子，浓三分，已有孔，勿覆孔，可肿上布豉饼，以艾列其上，灸之使温，温热而已，勿令破肉也。其热痛，急易之。痈疽当便减，决得安，或一日二日灸之，若先有疮孔，孔中汁出即瘥。

　　痈肿发背肿并诸毒肿方：榆白皮 栝蒌（各五两） 妇人月布洗取汁 胡燕窠土 鼠土（各十两）

　　上五味，捣和作泥封之，一日渐消，五日全瘥，若坏，封四畔，瘥。

　　诸痈肿无聊赖，发背及痈疖已疼痛方：蒸糜谷更递熨之即愈。（一云蔷薇壳更灸熨之。）

　　痈疽发腹背阴隐处，通身有数十痈方：取牛粪干者烧末，以鸡子白和涂，干则易，瘥止。

　　又方：以牡蛎粉大醋和涂即愈。

　　卷第二十四·疮痈下　痈疽发背第一

　　占期散

　　主消肿 痈疽消脓方：木占斯 人参 干姜（一云干地黄） 桂心 细辛 浓朴（炙） 败酱 防风 桔梗 栝蒌上一十一味，捣筛为散，酒服方寸匕。药入咽觉药流入疮中，若痈疽，灸之不能发坏者可服之，疮未坏者去败酱，已发脓者纳败酱，服药日七夜二，以多为善。若病在下，当脓血出，此为肠痈也。诸病在里，唯服此药即觉其力，痛者即不痛。长服，治诸疮及疽痔，疮已溃便早愈。医人不知用此药，发背无有不治者，唯服此耳。若始觉背上有不好而渴者，即勤服之，若药力行，觉渴止便消散。若虽已坏，但日夜服之，勿住也，服之肿自消散，不觉去时。欲长服者，当去败酱。妇人乳痈，宜速服之。（一方无桂心。）

　　痈疽溃漏，男发背，女发乳及五痔方：胃皮（烧） 蜂房（烧，各一具） 蜀椒（汗） 干姜（各一两） 浓朴（一两半） 附子（炮，去皮） 桂心 当归 续断 本 地榆皮（各五分）

　　上十一味，捣筛为散，酒服方寸匕，日三，加斑蝥七枚，益良。

　　治骨疽百方治不瘥方：可于疮上以次灸之，三日三夜无不愈。

　　又方：久疮不愈，瘥而复发，骨从孔出者名为骨疽，取一死乌雌鸡，净去肉取骨，熬令成灰，取三家牛拘木刮取屑，三家炊单各一两，皆别熬成灰，合导疮中，碎骨当出数十片，愈。

　　卷第二十四·疮痈下

　　鼠第二

　　论一首 方二十一首 灸法三首

　　论曰：一切痈疽，皆是疮 根本所患，痈之后脓汁不止，得冷即是鼠 ，是以漏方次之，大须急救之。

　　治鼠 方：马齿草（五升，切 白皮（一斤，水煮五升，取一升澄清） 麝香（半脐，干之，研末）

　　杏仁（半升，曲煎令黑捣如粉）

　　上四味，以瓷器贮之，合和，以三四重帛密系口，病已成疮者，以泔清煎减半，洗，作贴子涂药贴着疮上，日三易之，若未作疮如瘰 子者，以艾一升熏黄如枣大，干膝如枣大，三味末之，和艾作炷灸之三七壮，止。

　　治诸漏方：取新生儿屎，一百日以来皆收置密器中五六日，取涂疮孔中。

　　又方：取鲤鱼肠切作五段，火上暖之，先洗疮拭干，以肠贴之，冷即易之，从旦至夜，干止觉痒，开看虫出，即瘥。

　　又方：取鸡子三颗，米下，蒸半日出，取黄，熬令黑，先拭疮汁令干，以药纳疮孔中，不过三度。

　　又方：以腊月猪脂，以纸 沾取，纳疮孔中，日五度，夜三度。

　　风漏及鼠漏方：赤小豆 白蔹 牡蛎（熬） 黄上四味，等分，捣筛为散，酒服方寸匕，日三。

</div>
    <div class="pagination">
<a href="千金翼方_page187.html">上一页</a><span>...</span><a href="千金翼方_page183.html">183</a><a href="千金翼方_page184.html">184</a><a href="千金翼方_page185.html">185</a><a href="千金翼方_page186.html">186</a><a href="千金翼方_page187.html">187</a><span class="current-page">188</span><a href="千金翼方_page189.html">189</a><a href="千金翼方_page190.html">190</a><a href="千金翼方_page191.html">191</a><a href="千金翼方_page192.html">192</a><a href="千金翼方_page193.html">193</a><span>...</span><a href="千金翼方_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
