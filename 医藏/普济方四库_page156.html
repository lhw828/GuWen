<!DOCTYPE html>
<html>
<head>
    <meta charset="UTF-8">
    <title>普济方四库 - 第 156 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 156 页/共 1812 页</h1>
    <div class="content">　　治诸风作热痰头目晕【出如宜方】
　　南星【四两】防风【二两】甘草【一两】
　　右防咀每服五钱水一盏半姜十片煎服面上如虫行加全蝎
　　治头令好顔色【出本草】
　　以菊花茯苓合为丸以成炼松脂和每服如鸡子一丸
　　治头晕经久不差四体渐羸饮食无味好食黄土
　　苍术【三斤去皮毛研为末】麴【三斤】
　　右二味酒和丸如梧桐子大暴干米饮送下二十丸日进三服忌桃李雀蛤等
　　主中风头心肺浮热手足无力筋骨烦言语似澁一身动摇
　　以乌驴头一枚燖洗如法蒸令极熟细切更于豉汁内煮着五味调防少酥食之效
　　膈痰风厥头痛【论】
　　夫膈痰风厥头痛者谓膈上有痰气不下行复感风寒痰相结其气厥逆上攻于头故令头痛也亦有数岁不已连脑痛者葢风寒在于骨髓也故云膈痰风厥头痛其脉伏而时见若手足寒冷至节则死○夫厥逆头疼者头痛齿亦痛数嵗不已是也葢脑为髓海系于头齿为骨余属于肾因犯大寒寒气内着骨髓髓以脑为主脑逆故令头痛齿亦痛也
　　方
　　牛黄铁粉丸　治风痰气厥头痛心胸壅喘满恶心牛黄【研一钱】铁粉【研一两半】水银砂子　半夏【生】天南星【炮】腻粉【研一分】粉露【研二钱】丹参【研三分】干蝎【去土炒一分】白附子【生半两】
　　右为细末拌匀煮枣肉和丸如梧桐子大每服五丸至七丸生姜汤下卧服
　　金犀丸　治风痰气厥攻击头痛痰逆恶心退风壅化痰
　　金箔【三十片】犀角【镑一两】龙脑【研一钱】麝香【研一分】丁香【一分】丹砂【研水飞二两】天南星【炮一两】半夏【二两洗去滑】天麻【半两】白矾【枯一两】
　　右为细末拌和匀再研者火枣肉丸如梧桐子大每服十五丸温姜汤下
　　芎防汤　治胸膈风痰气逆厥上攻头痛呕吐痰饮芎防　独活【去芦】旋覆花　防风　藁本【去苗土】细辛【去苗叶】蔓荆子【各一两】石膏【碎】甘草【炙各一两】
　　右麤筛毎服三钱生姜二片荆芥三穂水一盏同煎至七分去滓食后稍热服
　　犀角半夏丸　治风痰攻冲头痛利咽膈和胃气进饮食去风气
　　犀角【镑生】木香　桔梗【剉炒各半两】天麻　人参【各一两】半夏【洗去滑二两半】丹砂【细研】槟榔【煨剉】青橘皮【浸去白焙各三分】
　　右为细末拌和令匀生姜自然汁煮麪糊和丸如梧桐子大每服十五丸加至二十丸淡姜汤下不计时
　　天南星丸　治风虚痰头目旋晕肢节拘急
　　天南星【半两炮裂】华隂细辛【半两】附子【半两去皮脐】防风【半两去芦】白附子【半两炮裂】芎防【半两】天麻【一两】半夏【半两汤洗七遍去滑】旋覆花【半两】
　　右为细末薄糊为丸如豌豆大每服三十丸至五十丸荆芥薄荷汤下不计时
　　附子散　治痰厥头痛胸满短气呕吐白沫饮食不消附子【半两炮去皮脐】前胡【半两去芦】半夏【半两汤洗七遍去滑】枳殻【半两麸炒微黄去瓤】槟榔【半两】石膏【二两杵碎】芎防【半两】人参【半两去芦】
　　右细散和匀每服四钱水一盏生姜半分煎至五分去滓不计时温服
　　乳香散　治风痰攻击头痛恶心胷膈烦满咽干多渴乳香【一两以生姜自然汁一盏煑乳香令软于乳钵内研细滤去滓入麪少许银器内慢火熬成膏】铁粉【研水飞一两】半夏【洗七次焙二两】铅白霜【研一两】丹砂【研水飞一两】皂角根白皮【剉二分】天南星【半两生用】
　　右为细末拌和再研匀以乳香膏和丸如梧桐子大毎服十五丸加至二十丸生姜薄荷汤下食后服
　　麝香天麻丸　治风痰气厥头疼目旋晕四肢倦怠精神不爽眠睡不宁
　　天麻【酒浸一宿焙】防风【去义】芎防【各一两】甘菊花【三分】天南星【一枚重一两者先用白矾汤洗七次然后用水煑令软切作片子焙干】麝香【研二钱】
　　右为末拌匀炼蜜丸鸡头实大每服一丸细嚼荆芥汤下不拘时
　　化痰丸　治风痰气厥头痛利胸膈进饮食
　　半夏【汤浸去滑别二两】天南星【炮】白附子【炮】丹砂【研各一两】槟榔【煅剉半两】丁香【一分】
　　右为细末以生姜自然汁煑前半夏末作糊和丸如梧桐子大毎服十五丸加至二十丸姜汤下不计时
　　葱白汤　治冷热膈腋发时头痛闷乱欲吐不得者葱白【二十茎】乌头　甘草　真珠　恒山【各半两】桃叶【一把一作枇杷叶】
　　右防咀水酒各四升和煮取三升去滓内珠每服一升吐即止
　　防风散　治痰厥头痛
　　防风【一两去芦】甘菊花【一两】牛蒡子【一两微炒】白附子【一两炮裂】前胡【一两去芦】石膏【二两细研水飞过】
　　右为散每食后以生姜茶清调下二钱
　　石膏丸　治痰厥头目心膈不利
　　石膏【二钱细研水飞过】甘菊花【二两】附子【一两炮裂去皮脐】防风【一两去芦】枳殻【一两麸炒微黄去瓤】郁李仁【一两汤浸去皮尖微炒】
　　右为末炼蜜和三二百杵如梧桐子大每于食后及夜临卧时以温水下二十丸
　　导痰汤　治一切痰厥头目旋晕或痰饮留积不散胸膈痞塞脇肋胀满头痛吐逆喘急痰嗽涕唾稠粘坐卧不安饮食不思
　　半夏【汤泡七次四两】天南星【炮去皮】橘红【去穰麪炒】枳实【去瓤麸炒】赤茯苓【去皮各一两】甘草【炙半两】
　　右防咀每服四钱水二盏生姜十片煎至八分去滓温服食后一方无甘草
　　玉露丸【出王氏博济方】　治风痰气厥攻击头痛胸膈不利呕逆食少
　　半夏【汤洗七次为末姜汁和作饼子焙】白附子【炮】天南星【炮各二两】龙脑【研一分】白矾【研一分】
　　右以前三味捣罗为末研入白矾脑子令匀煮姜汁麪糊为丸如豌豆大毎服二十丸食后姜汤下
　　菊花散　治风痰气厥头昏
　　菊花【一两】白附子【炮三分】枳殻【去瓤麪炒三分】防风【去义】甘草【炙一分】
　　右为散每服二钱以腊茶清调服不拘时
　　白附子丸【出经效济世方】　治风虚痰盛头目昏
　　天南星【生】天麻　半夏【汤洗七遍】川乌头【生去皮脐】白附子【生用】
　　右等分为细末入脑麝少许瓷盒内闭一两宿清水丸如梧桐子大硃砂为衣每服五七粒加至十粒食后茶清或姜汤下服时微以齿碎之
　　灵砂丹【出仁存方】　治痰饮头痛
　　南星【炮】半夏【炮】白附子【炮】白矾【各一两】牙皂【半两】
　　右为末别研皂角膏丸如梧桐子大毎服三十丸硃砂为衣食后姜汤下
　　天南星丸　治风痰壅盛胸膈不利攻击头痛
　　天南星【炮】白附子【炮】半夏【浆水浸三日切焙各一两】木香【一分】
　　右为末生姜汁和丸如菉豆大毎服十丸食后生姜汤下
　　顺元散【出医方大成】　治体虚痰气不顺头目晕
　　南星【一两炮】川乌头　附子【各半两】木香【二钱半】
　　右防咀每用三钱水一盏姜十片煎热服
　　治痰厥头痛宜吐之方【出圣恵方】
　　茶木【四钱】人参芦头【一分】灯心【一大束】
　　右以水一盏煎至五分去滓温服如人行五里未吐再服
　　治卒头痛如破非中冷又非中风是胸膈中痰气上冲所致名厥头痛吐即差疗方【出圣恵方】
　　釡下墨【四钱】附子【三分炮】
　　右为末以冷水服方寸匕当吐愈一方有桂心一分忌猪肉冷水等物
　　又方【出圣惠方】
　　常山【四分】甘草【半两】
　　右切以水七升煑取三升每服一升不吐更服亦可内蜜半升忌生葱生菜海藻菘菜
　　治痰厥头痛方【出圣恵方】
　　旋覆花【一两】牛蒡子【一两微炒】
　　右为细散不计时以腊麪茶清调下一钱
　　又方【出圣惠方】
　　附子【半两生用】半夏【半两生用】
　　右为散每用一钱以水调如膏用纸着大小涂药贴在太阳穴上药干疼止立验
　　治痰厥头痛及治卒头痛如破非中冷乂非中风以梅实十个取内盐二钱酒一中盏合煎七分去滓非时温服吐即住乌头梅亦可
　　山芋丸　治厥逆头痛及齿痛骨寒
　　山芋　天雄【炮裂去皮脐】硫黄【研】白茯苓【去粗皮】五味子磁石【煅醋淬五七遍】熟干地黄【焙各两】
　　右为末酒煑麪糊为丸如梧桐子大每服二十丸至三十丸食前温酒下
　　附子汤　治风寒内着骨髓上连于脑头痛齿痛附子【炮裂去皮脐】桂【去粗皮】五味子　白茯苓【去黒皮】石膏【煅】人参　补骨脂【炒各一两】
　　右剉麻豆大每服三钱水一盏煎至七分去滓温服
　　椒附丸　治厥逆头痛齿骨痛寒
　　蜀椒【去目并闭口炒出汁一分】附子【炮裂去皮脐一两】木香【炮】细辛【去苗叶各半两】
　　右为细末酒煑麪糊为丸如梧桐子大每服二十丸空心日午临睡温酒下
　　三五七散【一名大三五七散】　治厥逆头痛【方见风头类】
　　丁未十月中范天騋之内素有脾胃之证时显烦躁胸中不利大便不通因乗寒出外晚归又为寒气怫郁闷乱大作火不能伸故也疑其有热服疎风丸大便行其病不减将其药再服七八十丸大便复见两三行元证不瘳増添吐逆食不能停涕唾稠粘涌出不止眼澁头旋恶心烦闷气短促上喘无力以言心神颠倒兀兀不止目不敢开如在风云中头苦痛如裂重如山四肢厥冷不得安卧先师料前证是胃气已损复下两次重虚脾胃病名曰痰厥头痛与半夏白术天麻汤治之
　　半夏白术天麻汤【出试效方】
　　天麻【半钱】半夏【一钱半】黄茋【半钱】人参【半钱】白术【一钱】苍术橘皮　泽防　茯苓【各半钱】炒麴【一钱】麦蘖麪【二钱】干姜【二分】黄蘖【二分】
　　此头痛苦甚为足太隂痰厥头痛非半夏不能疗眼黒头旋风虚内作非天麻不能除其苗谓之定风草独不为风所动也亦治内风之神药也内风者虚风是也黄茋甘温防火补元气实表虚自汗人参甘温益气防火补中二术俱苦甘温除湿补中益气泽防茯苓利小便导湿橘皮温益气调中升阳麴消食荡胃中滞气大麦蘖寛中助胃气干姜辛热以涤中寒黄蘖苦寒酒制以疗冬天少阳在泉发躁也
　　右防咀毎服半两水二大盏煎至一盏去滓带热服之再服而愈
　　石膏散【出衞生家寳方】　治痰热畜于胸中呕吐上热头痛石膏【一两研】天麻　防风　大青　白附子　僵蚕【去丝嘴炒令赤】羌活【已上各半两】麝香【一分别研】甘草【一分炙】
　　右件为末香豉一合汤浸软碾细和药杵一千下丸如弹子大微火焙干毎服一丸细嚼煎薄荷汤下
　　八风丹【出杨氏家藏方】　治体虚有风痰壅盛头目昏重口眼牵引面若虫行及瘫缓诸风并宜服之
　　附子【去皮脐】川乌头【去皮脐】草乌头【去皮尖】白附子　半夏　天南星　香白芷　天麻【去苗】川芎　细辛【去土叶已上十味各半两并生用】硃砂【半两别研】麝香【一两别研】
　　右件并为细末入白麪五两一处研匀水和为丸毎一两作一十二丸隂干每服一丸细嚼茶清或温酒送下食后临卧
</div>
    <div class="pagination">
<a href="普济方四库_page155.html">上一页</a><span>...</span><a href="普济方四库_page151.html">151</a><a href="普济方四库_page152.html">152</a><a href="普济方四库_page153.html">153</a><a href="普济方四库_page154.html">154</a><a href="普济方四库_page155.html">155</a><span class="current-page">156</span><a href="普济方四库_page157.html">157</a><a href="普济方四库_page158.html">158</a><a href="普济方四库_page159.html">159</a><a href="普济方四库_page160.html">160</a><a href="普济方四库_page161.html">161</a><span>...</span><a href="普济方四库_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
