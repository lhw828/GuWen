<!DOCTYPE html>
<html>
<head>
    <meta charset="UTF-8">
    <title>普济方 - 第 3345 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 3345 页/共 3614 页</h1>
    <div class="content">　　（出圣惠方）

　　治妇人月水不通。烦热疼痛。

　　苏枋木（二两）硼砂（半两细研）川大黄（末一两）上药先以水三大盏。煎苏枋木至一盏半

　　治月经不通。

　　（出千金方）上取葶苈一升为末。蜜丸如弹子大。绵裹内阴中二寸。每丸一

　　治通经。

　　（出鲍氏方）用砂糖少许和茶清露天一夜。服之即通。虽三个月胎亦通。不可轻服。

　　又方

　　（出圣惠方）

　　治妇人月水不通。心腹滞闷。四肢疼痛。

　　芫花（半两醋拌炒令干）水蛭（一分）上为末。每日空心。以暖酒调下半钱。

　　当归散

　　（出儒门事亲方）

　　行经。

　　当归杜蒺藜上等分为末。米饮调下。

　　治月水或至。两三月、半年、一年不通。

　　（出肘后方）桃仁（二两）麻子仁（二升）上合捣令匀。热酒一升渍一宿。服一升。日一服。尽更作佳。

　　当归丸

　　（出杨氏家藏方）

　　治妇人脾虚血热。冲任不和。腹胁刺痛。月事不通。赤白带下。腰膝疼痛。四肢无

　　力。上攻头目。致多昏晕。时发寒热。多困少食。并治产前伤冷。胎气不安。产后血

　　虚。腹胁疼痛。凡一切血气之疾。无不治疗。

　　苍术（八两米泔浸一宿炒黄）陈橘皮（去白六两）前胡（四两）荆芥穗高良姜（炒）蓬莪术（锉碎醋炒）当归（洗焙）熟干地黄（洗焙以上五味各三两）白芍药（二两半）蒲黄（纸上焙）干姜（炮）刘寄奴泽兰甘草（以上五味各二两）木香（一两半）上件为细末。醋煮。面糊丸如梧桐子大。每服五十丸。温酒或盐汤下。空心。

　　芥子散

　　（出仁存方）

　　治妇人经脉不行至一年者。脐腹痛。腰腿沉重。寒热往来。

　　用芥子二两为末。每服二三钱。热酒调下。食前服之。

　　治月水不通。

　　（出肘后方）用浓朴、姜汁炙木香细切。不以多少。浓煎去滓。空心温服。一方无姜汁。

　　治妇人三个月经血不行。探胎汤验之。是与不是胎娠。

　　（出医学类正方）用川芎一两为细末。浓煎。艾叶汤。空心调服。吃尽觉腹中微动。则胎。可仔细询问。

　　若动却在脐下动者。乃无症也。尽不动则为血病非妊也。可早早用行经药。急急治之。医疗稍迟。日渐日深。或血积、血瘕、血结、血块、血干、血蛊无所不有。盖妇人月经才住。便为

　　牡丹汤

　　（出圣济总录）

　　治妇人室女月水不通。或天癸过期未通者。

　　牡丹皮当归（切焙）黄芩（去黑心）芎甘草芍药细辛（去苗叶）桂（去粗皮）大黄（锉炒二两）生姜地黄（炒一两半）水蛭（炒二十五枚）桃仁（汤浸去皮尖双仁麸炒二十五枚）干姜（炮半两）虻虫（去翅足炒二十五枚）黄雌鸡（一只去腹肚以水八盏煮取四盏澄清配药）上除鸡外。粗捣筛。每服三钱。取鸡汁一盏同煎至七分去滓。下硝石末半钱。

　　更煎一沸。温服。食前。日一。

　　牡丹散

　　（出圣惠方）

　　治室女月水不通。两颊多赤。口干心躁。四肢烦热疼痛。咳嗽喘促。不牡丹蒲黄柴胡（去苗）鳖甲（涂醋炙黄去裙各一两）赤芍药桃仁（汤浸去皮尖双仁麸炒黄）甘草（炙微赤锉）虎杖犀角屑黄芩当归（锉微炒各半两）川大黄（一两锉微炒）土瓜根琥珀（各三两）上为散。每服三钱。以水一盏煎至六分去滓。不计时候。服

　　鬼箭羽汤

　　（出圣济总录）

　　治室女月水不通。肌肤不泽。日觉瘦瘁。

　　鬼箭羽木香当归（切焙）黄芩（去黑心）桂（去粗皮）芎白术（各一两）芍药（一两一分）大黄（锉炒）土瓜根刘寄奴（各一两）桃仁（汤浸去皮尖双仁麸炒四十枚）虻虫（四十枚去翅足糯米炒米熟去米）上粗捣筛每服三钱。水一盏。入生姜五片。煎至七分去滓。下槟榔、朴硝末各半钱。更煎一沸。温服。

　　地骨皮散

　　（出圣惠方）

　　治室女月水不通。心神烦热。四肢疼痛。不思饮食。宜服。

　　地骨皮柴胡（去苗各一两）琥珀（三两细研）赤芍药土瓜根木通（锉）黄芩青蒿子（以上各半两）当归（三分锉微炒）川大黄（一两锉微炒）牡丹皮（半两）甘草（一分炙微赤锉）上为散。每服三钱。以水一中盏。入生姜半分。煎至六分去滓。每于食前温服。

　　桃仁散

　　（出圣惠方）

</div>
    <div class="pagination">
<a href="普济方_page3344.html">上一页</a><span>...</span><a href="普济方_page3340.html">3340</a><a href="普济方_page3341.html">3341</a><a href="普济方_page3342.html">3342</a><a href="普济方_page3343.html">3343</a><a href="普济方_page3344.html">3344</a><span class="current-page">3345</span><a href="普济方_page3346.html">3346</a><a href="普济方_page3347.html">3347</a><a href="普济方_page3348.html">3348</a><a href="普济方_page3349.html">3349</a><a href="普济方_page3350.html">3350</a><span>...</span><a href="普济方_page3346.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
