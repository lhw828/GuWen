<!DOCTYPE html>
<html>
<head>
    <meta charset="UTF-8">
    <title>华佗神方 - 第 31 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 31 页/共 81 页</h1>
    <div class="content">　　以蛇蜕烧灰，和猪油涂之，极效。

　　卷五

　　五○一七·华佗治石疽神方

　　此症肿不变色，漫肿疼痛，坚硬如石，捣生商陆根，加盐少许敷之，极效。

　　卷五

　　五○一八·华佗治瘭疽神方

　　射干 甘草 枳实 升麻 干地黄 黄芩各八分 麝香二分 前胡三分 犀角六分 大黄一钱。

　　以水煎之，约三剂可愈。

　　卷五

　　五○一九·华佗治甲疽神方

　　本症之发生，原于剪甲伤肌。或甲长伤肉，致使气血泪遏不通，久之腐溃而生疮泡，或赤肉突出，指甲肿痛。治法易剔去指甲，则不药而愈。或以：草乌五钱 白丑一两 龙骨二钱五分共捶碎，再用全文蛤四两，同炒至焦黑色，以五倍子为末，用麻油敷之，湿则干掺。

　　卷五

　　五○二○·华佗治乳痈神方

　　本症初起时发寒热，先痛后肿。方用：贝母三钱 天花粉一钱 蒲公英一两 当归一两 生甘草二钱 穿山甲一片（为末）

　　水煎服，一剂即消。

　　卷五

　　五○二一·华佗治井疽神方

　　井疽发于胸博，此症必须早治，若下入于腹必死。用：人参一两 茯苓五钱 麦冬五钱 熟地一两 山药一两 芡实一两 甘菊花五钱 芍药五钱 忍冬藤二两 远志三钱 天花粉三两 王不留行三钱水数碗，煎一碗，一气饮之，二剂必愈。倘已溃烂，必须多服。

　　卷五

　　五○二二·华佗治缩脚疽神方

　　生于大腿外侧。以：大戟 甘遂研末，用白蜜调敷。内服用：熟地一两 鹿角胶三钱 肉桂一钱 甘草一钱 麻黄五分 炮姜五分水煎服，四、五剂可愈，不可开刀，若开刀则必成缩脚。

　　卷五

　　五○二三·华佗治小腹疽神方

　　本症由七情六欲而生，部位在脐下气海穴（一寸五分），或关元穴（二寸），或丹田穴（三寸），根据痈毒阴疽法，治之可愈。

　　卷五

　　五○二四·华佗治瘿神方

　　瘿与瘤不同，瘿连肉而生，根大而身亦大；瘤则根小而身大。瘿之种类甚多，形亦各异，然皆为湿热之病，由小而大，由大而破，由破而死。初起时宜用小刀割破，略出白水，以生肌散敷之，立愈。

　　生肌散制法如下：人参一钱 三七三钱 轻粉五钱 麒麟 血竭三钱 象皮一钱 乳香一钱 没药一钱千年锻石三钱 广木香一钱 冰片三分 儿茶二钱各为极细末，研无声为度，合时须用端午日，不可使人见。

　　若瘿已失治，形已渐大，宜用点药点其陷处。半日作疼，必然出水。点药用：水银一钱 硼砂一钱 鹊粉一钱 莺粪一钱 轻粉一钱 冰片五分 潮脑五分 绿矾一钱皂矾一钱 麝香三分共研之极细，一日点一次，三日后再以：人参三钱 茯苓五钱 薏仁一两 泽泻二钱 黄 一两 白芍五钱 生甘草一钱 陈皮一钱 山药三钱水煎服，十剂全消，须忌房事一月，否则必破，不能收口，终身成漏。

　　卷五

　　五○二五·华佗治腋下瘿瘤神方

　　长柄壶卢烧存性，研末搽之，以消为度。或加麻油调敷，尤效。

　　卷五

　　五○二六·华佗治粉瘤神方

　　粉瘤初生时宜即治，否则日渐加大，受累不堪。先用艾条十数壮，再以酷磨雄黄涂纸上，剪如螺厣大贴灸处，外更贴以膏药，一、二日一换，必挤尽其中粉浆，敷以生肌散自愈。

　　卷五

　　五○二七·华佗治肉瘤神方

　　水银一钱 儿茶一钱 冰片三分 硼砂一钱 麝香三钱 黄柏五钱 血竭三钱共为细末，擦其根部，随擦随落。

　　卷五

　　五○二八·华佗治血瘤神方

　　血瘤小者如胆，大者如茄。以利刃割断，即用银烙匙烧红，一烙即止血，且不溃，并不再生。或以：水银 轻粉 潮脑 镜锈 贝母各一钱 黄柏三钱 儿茶二钱 冰片三分共为细末，擦之即落。

　　卷五

　　五○二九·华佗治发瘤神方

　　发生于耳后发下寸许，按之不痛，用针刺破，挤尽粉发，用生肌散敷之，立愈。

　　卷五

　　五○三○·华佗治物瘤神方

　　物瘤其根甚大，最称难治，不时而动，无故自鸣，或如鸟号，或如虫鸣。必须用刀破其中孔，则物自难居，必突围而出。后用生肌散敷之。

　　卷五

　　五○三一·华佗治筋瘤神方

　　筋瘤无甚大害，本可置之不治。若妄用刀针，往往伤筋，反至死亡，故最忌刀割。若欲割去，须于初出之日，以芫花煮细扣线系之，日久自落。

</div>
    <div class="pagination">
<a href="华佗神方_page30.html">上一页</a><span>...</span><a href="华佗神方_page26.html">26</a><a href="华佗神方_page27.html">27</a><a href="华佗神方_page28.html">28</a><a href="华佗神方_page29.html">29</a><a href="华佗神方_page30.html">30</a><span class="current-page">31</span><a href="华佗神方_page32.html">32</a><a href="华佗神方_page33.html">33</a><a href="华佗神方_page34.html">34</a><a href="华佗神方_page35.html">35</a><a href="华佗神方_page36.html">36</a><span>...</span><a href="华佗神方_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
