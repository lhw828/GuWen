<!DOCTYPE html>
<html>
<head>
    <meta charset="UTF-8">
    <title>普济方四库 - 第 669 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 669 页/共 1812 页</h1>
    <div class="content">　　右为散毎服五钱以水一大盏入生姜半分淡竹叶二七片小麦半合煎至五分去滓毎扵食后温服
　　麦门冬丸【出圣济总録】　治痟渇饮水过多
　　麦门冬【去心焙】栝楼根　大麻仁【研】大黄【蒸二度切焙】苦参粉　鐡粉【各三两】黄芩【去黒心】泽防【各一两半】龙齿【研】土根　知母【焙】石膏【研各二分】银箔【三百片和龙齿石膏入研】鸡肶胵黄皮【炙七枚一两半】
　　右为散末炼蜜丸如梧桐子大毎食后煎生地黄汤下二十五丸日二服
　　土根丸【出圣恵方】　治痟渇饮水过度烦热不解心神恍惚不问日夜饮水无度此药主之不可轻用其效如神可通仙术师云止渇在第三味住水神妙不可轻用人参　知母　　天花粉　苦参　宣连　扁豆浮萍　麦门冬　黄丹【少许】
　　右八味各一两加黄耆一两为细末毎服一钱新汲水调下妙不可言
　　鐡粉丸　　治痟渇饮水过度渇尚不止口舌干燥心神烦乱坐卧不安镇心止渇
　　鐡粉【细研】苦参　　牡蛎　土瓜根【各一两】黄连　麦门冬【各二两去心焙】金箔　银箔【各五片细研】栝楼根【二两】
　　右为末入硏了药都硏令匀炼蜜和捣三五百杵丸如梧桐子大不拘时以清粥饮下三十丸
　　麦门冬丸　　治痟渇饮水不止
　　麦门冬【去心焙】升麻　黄连【去须】黄蘗【去粗皮】黄芩【去黒心各五两】生干地黄【焙】人参【各三两】栝楼根【七两】苦参【八两】
　　右为末以牛乳和丸如梧桐子大毎服三十丸食前米饮下
　　黄丹散　　治痟渇饮水过多烦热不解
　　黄丹　胡粉【各一两】栝楼根　石膏【各一两】泽泻　白石脂【各三两】甘草【半两炙防赤剉】麦门冬【去心焙二两】
　　右为末不计时毎服一钱以清粥饮调下
　　麦门冬散　　治痟渇日夜饮水过度口干小便数麦门冬【去心】栝楼根　知母　黄耆【各一两剉】甘草【半两炙防赤剉】牡蛎【一两半烧为粉】
　　右为散毎服四钱以水一中盏入生姜半分煎至六分去滓不计时温服
　　竹叶汤　　治痟渇饮水不辍多至数防
　　甘竹叶【切】大麻仁【炒】赤秫米【各一升淘净】白茯苓【去黒皮一两】薤白【二两切】鹿角【四只汤浸去皮细研肉】
　　右剉分作八服毎服先水三盏煎麻仁竹叶取二盏去滓澄清入诸药鹿角又煎取一盏防防饮之渇止为度
　　黄连散　　治痟渇饮水过多不知足限
　　蜜陀僧【细研】蜡面茶　黄连【去须】滑石　栝楼根【各半两】
　　右为散毎服一钱不计时以清粥调下
　　楮叶丸　　治痟渇减食饮水不休
　　干楮叶【炒】桑根白皮【剉炒】白茯苓【去黒皮】人参　定粉【各一两】
　　右为细末取楮汁和丸如梧桐子大毎服二十丸煎人参汤下不计时
　　又方　治痟渇饮水过多不知足限
　　黄丹【一分】栝楼根【半两】防榔【一分末】菉豆【一两】
　　右都硏令匀用面三两相和作鏄用生姜葱薤白防汁煮熟和汁温食
　　又方　治证同前
　　黄连【去须】栝楼根　蜜陀僧【细研】人参【去芦头各半两】
　　右为末入蜜陀僧硏令匀每扵食后以温浆水调下
　　汉防己散　　治痟渇饮水过多不知足限
　　栝楼根　汉防己　黄连【去须】黄丹【各半两】
　　右为散入黄丹硏令匀毎服扵食后以温水调下一钱
　　绛雪散　　治痟渇饮水无度小便数者大有神验黄芩连　黄丹　汉防己　栝楼实【等分】
　　右为末毎服二钱温浆水调下临卧并三二服即妙
　　铅黄丸【一名栝楼根丸】　治痟渇即饮水过多不知足限铅丹　黄连【去须各半两】干葛粉　栝楼根【各三两】
　　右为末炼蜜丸如梧桐子大冷水下二十丸
　　葛根丸　　治痟渇日饮水数斗不止
　　葛根【剉】栝楼根【剉】附子【炮制去皮脐】铅丹【炒令紫研各一两】
　　右为散入铅丹同硏令匀炼蜜和丸如梧桐子大毎服二十丸煎茅根汤下日三米饮亦得春夏去附子
　　栝楼根丸　　治痟渇饮水不止
　　栝楼根【剉】黄连【去须】知母【焙】麦门冬【去心各五两】
　　右为末炼蜜丸如梧桐子大毎服三十丸米饮下
　　神效散　　治渇疾饮水不止
　　白浮石　蛤粉　蝉殻【各等分】
　　右为末用鲫鱼胆七个调三钱服不拘时神效
　　古方验録论痟渇有三种一者渇而饮水多小便数似脂麸片甜者痟渇病也二者吃食多不甚渇小便少似有油而数者痟中病也三者渇饮水不能多便腿肿脚先瘦少隂痿弱小便数此肾病也特息房劳千金云痟渇病所慎者有三一饮酒二房室三咸食及面能慎此不须服药亦自可痟渇之人愈与未愈当须虑患大痈必扵骨节间忽发痈疽而卒予亲见友人卲任道患渇数年果以痈疽而死唐祠部李郎中论消渇者肾虚所致毎发则小便甜医者多不知其疾故古今亦阙而不言洪范言稼穑作甘以物理推之淋饧醋酒作脯法须臾即皆能甜也足明人食之后滋味皆甜流在膀胱若腰肾气盛则上蒸精气则下入骨髓其次以为之膏其次以为血肉也其余则为小便故小便色黄血之余也骚气者五臓之气咸润者则下味也腰肾既虚冷则不能蒸扵糓气则尽下为小便故味甘不变其色清冷则肌肤枯槁也犹如乳母糓气上腾皆为乳汁痟渇病者下泄为小便皆精气不实扵内则小便数瘦弱也又肺为五臓华盖若下有暖气蒸则肺润若下冷极则阳气不能升故肺干则渇易扵否卦干上坤下阳无隂而不降隂无阳而不升上下不交故成否也譬如金中有水以火暖之其金以板覆之则暖气上腾故板能润也若无火力水气则不能至此板则终不得润也火力者则是腰肾强盛常须暖补肾气饮食得火力则润上而易痟亦免干渇也故张仲景云宜服肾气八味丸此疾与脚气虽同为肾虚所致其脚气始发于三月盛扵五六月衰扵七八月凢痟渇始发扵七八月盛扵十一月十二月衰扵二三月其何故也夫脚气壅疾也痟渇宣疾也春夏阳气上故壅疾发则宣疾愈秋冬阳气下故宣疾发则壅疾愈也审此二者则疾可理也犹如善为政者寛以济猛猛以济寛随事制度尔仲景云足太阳者是膀胱之经也膀胱者肾之腑小便数此为气盛气盛则消谷大便梗衰则为痟渇也男痟渇饮一防小便亦得一防宜服八味肾气丸【方见痟渇类】
　　菝葜饮　　治痟渇饮水无休
　　菝葜【剉炒】汤瓶内鹻【各一两】乌梅【二两并核捶碎焙干】
　　右粗捣筛毎服二钱水一盏瓦器煎七分去滓稍热细呷
　　又方　治痟渇饮水过多不知足限
　　栝楼根【一两】黄连【二两去须】甘草【一两炙防赤剉】
　　右为散毎服三钱水一中盏煎至六分去滓毎扵食后温服
　　又方
　　地骨皮【一两】甘草【三分炙防赤剉】桑根白皮【三两剉】
　　右为散毎服四钱以水一中盏煎至六分去滓毎扵食后温服
　　生津丸　　治痟渇饮水日夜不止
　　青蛤粉　白滑石
　　右硏为细末用黄颡鱼涎和为丸如梧桐子大毎服三十丸煎陈粟米饮下不拘时
　　神应散　　治痟渇饮水不休
　　滑石【研】寒水石【研各半两】
　　右硏为散用生鸡子一枚凿破去黄留青调和药末令如稠膏却纳在鸡殻内以帋封口用盐泥固济曝干灰火内烧令通赤放冷去土并殻取药硏令絶细为度毎服食大人二钱小儿半钱米饮调下
　　玊壶丸　　治痟渇饮水不度
　　人参　栝楼根【各等分】
　　右末炼蜜丸如梧桐子大毎服三十丸麦门冬汤下
　　沃焦散　　治痟渇饮水无度
　　泥防鱼【千头隂干去头尾烧灰细研为末】干荷叶【细研为末】
　　右等分毎服各二钱新水调下遇渇时服日三不思水渇即止
　　治痟渇饮水过甚并小儿渇疾方
　　黄狗胆【一枚】獖猪胆【一枚】
　　右件狗胆并入猪胆内隂干丸如梧桐子大毎服以麝香汤下二丸小儿半丸
　　黄连丸　　治渇疾饮水不止
　　黄连【不以多少】
　　右为末入猪肚内蒸烂同捣丸如梧桐子大毎服三四十丸饭饮下一方用猪胆汁和匀蒸食
　　栝楼根散　　治痟渇饮水不止
　　熟干地黄　生干地黄　葛根　栝楼根
　　右件各等分焙干为细末毎服二钱温米汤饮下不拘时
　　文蛤散　　治痟渇欲饮水而不止者
　　文蛤【即五倍最能回津本草在海蛤文下甚失其性识者当自知之】
　　右为末以水饮任调下方寸匕不以时
　　三痟丸【一名连丸】　治渇疾饮水不止骨蒸
　　黄连【细剉用冬汁浸一宿晒干凡七次】
　　右为末用冬瓜自然汁搜成膏子隂干为末再用冬瓜汁作饼如此七遍为末用冬瓜汁为丸如梧桐子大毎服三四十丸冬瓜汁煎大麦汤吞下寻常渇只一服炒米饮亦可
　　甘露散　　治渇疾饮水不止
　　干猪胞【十个】
　　右剪破出却气去却系着处用干盆子一只烧胞烟尽取出硏令极细毎服一钱温酒调下不拘时
　　姜鱼丸　　治同前
　　干生姜【一两末】
　　右用鲫鱼胆汁和丸如梧桐子大毎服七丸米饮下不拘时服之
　　水骨丸　　治同前
　　汤瓶内水【一两】
　　右硏为细末烧粟米饭和丸如梧桐子大毎服十五丸人参汤下不拘时服一方硏如粉沸汤或井华水调服
　　治痟渇饮水过多小便不利方
　　葵根叶【五两切】
　　右件药以水三大盏入生姜一分豉一合煮取二盏去滓食后分温三服
　　治痟渇饮水过多不瘥方
　　凌霄花【一两】
　　右捣碎以水一盏半煎至一盏去滓分三服
</div>
    <div class="pagination">
<a href="普济方四库_page668.html">上一页</a><span>...</span><a href="普济方四库_page664.html">664</a><a href="普济方四库_page665.html">665</a><a href="普济方四库_page666.html">666</a><a href="普济方四库_page667.html">667</a><a href="普济方四库_page668.html">668</a><span class="current-page">669</span><a href="普济方四库_page670.html">670</a><a href="普济方四库_page671.html">671</a><a href="普济方四库_page672.html">672</a><a href="普济方四库_page673.html">673</a><a href="普济方四库_page674.html">674</a><span>...</span><a href="普济方四库_page670.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
