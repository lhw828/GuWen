<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 118 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 118 页/共 249 页</h1>
    <div class="content">】〔疗〕〔药性论云〕能安胎去冷气止吐血及漏下赤白〔别录云〕敷疮肿四边中心留一孔其
肿即起头而自开也○凡肿已溃未溃者以胶一片水渍令软纳纳然随肿大小贴当头上开孔若已溃
还合者脓当被胶急撮之脓皆出尽未有脓者脓当自消矣○胶三两水二升煮取一升四合分二服治
尿血○胶水煎令稀稠得所待冷涂汤火疮〔补〕〔药性论云〕主男子肾脏气衰劳损妇人服之令
有子【合治】以胶炙令半焦为末一钱匕合人参末二钱匕薄豉汤一盏八分葱少许入铫子煎一二
沸服治咳嗽不瘥者每呷三五口其嗽渐止○胶一两切作小片子炙令黄合新绵一两烧作灰细研每
服一钱匕新米饮调下临卧服之治吐血咯血立效○干胶三两炙捣细末合酒二升温服治虚劳尿精
○胶炙捣为末合酒服方寸匕日三服补虚劳益髓长肌悦颜色令人肥健○胶二两合酒煮消尽顿服
之治妊娠卒下血○胶慢火炙为末合酒调服一钱疗小儿面上疮豆子瘢已出者服之无瘢未出者服
之泻下
卷之二十四兽部中品
毛虫
无毒附髓胆肺心肾齿肉骨屎 胎生
羊角（出神农本经）主青盲明目杀疥虫止寒泄辟恶鬼虎野狼止惊悸久服安心益气轻身（以
上朱字神农本经）疗百节中结气风头痛及蛊毒吐血妇人产后余痛烧之杀鬼魅辟虎野狼○羊髓味
甘温无毒主男女伤中阴气不足利血脉益经气以酒服之○青羊胆主青盲明目○羊肺补肺主咳嗽
○羊心主忧恚膈气○羊肾补肾气益精髓○羊齿主小儿羊痫寒热三月三日取○羊肉味甘大热无
毒主缓中字乳余疾及头脑大风汗出虚劳寒冷补中益气安心止惊○羊骨热主虚劳寒中羸瘦○羊
屎燔之主小儿泄痢肠鸣惊痫（以上黑字名医所录）【地】〔图经曰〕 羊即青羝羊也亦谓之
羊出河西川谷今河东陕西及近都州郡皆有之羊之种类亦多然有灰褐及黑白色者毛长尺余北
人引大羊多以此为群首齿骨及五脏各有主疾之功其角入药唯以青羝羊为佳余不堪用取时勿令
中湿湿则有毒也【时】〔生〕无时〔采〕无时【收】阴干勿令中湿【用】角 髓 胆 肺 心
肾齿 肉 骨 屎【色】青白【味】咸苦【性】温一云微寒【气】气薄味浓阴中之阳【臭
】膻【主】明目止惊【助】菟丝子为之使【制】凡使烧灰存性用或镑屑用之【治】〔疗〕〔
唐本注云〕屎煮汤灌下治大人小儿腹中诸疾疳湿大小便不通烧之熏鼻治中恶心腹刺痛及熏诸
疮中毒痔 ○肝治肝脏风虚热目赤暗无所见子肝生食七枚神效○头疗风眩瘦疾及小儿惊痫○
血主女人中风血虚闷及产后血晕闷欲绝者生饮一升即活〔药性论云〕青羊肝明目○胆点眼中
治赤障白膜风泪〔日华子云〕牯羊角退热及治山瘴溪毒烧之祛蛇○肉治脑风及大风○头治骨
蒸脑热头眩明目小儿惊痫○脂治游风并黑 ○牯羊粪烧灰治 耳并 刺〔孟诜云〕肉治风眩
瘦病小儿惊痫○角烧灰治鬼气下血〔别录云〕角烧灰治鬼气及漏下恶血○头肉主缓中汗出虚
劳安心止惊及治热风眩疫疾丈夫五劳骨热○肝治目赤暗痛及热病后失明者以青羊肝或子肝薄
切水浸贴之极效生子肝吞之尤妙○肚盛水令满系两头熟煮开取水顿服之疗尿床即瘥○眼睛曝
干为末敷目赤及翳甚效○粪烧灰淋取汁洗之治发不生三日一洗不过十度即生○肉不经水取鲜
者贴被打头青肿处瘥○新羊血乘热饮二升治卒惊悸九窍血出立止○肉如作脯法炙令香及热拓
白秃疮不过三四日瘥○胆治热病后失明旦暮各一敷之效○肥羊肉肥脂及诸般肥肉食之裹出误
吞钉并箭金针钱等物○新羊血一盏饮之三两服治产后余血攻心或下血不止心闷面青身冷气欲
绝者妙〔补〕〔日华子云〕肾补虚耳聋阴弱壮阳益胃止小便虚损盗汗○肉开胃肥健〔陈藏器
云〕羊五脏补人五脏〔孟诜云〕肚主补胃小便数〔别录云〕角安心益气○头肉补胃虚损及丈
夫五劳骨热○肚补胃病虚损小便数止虚汗【合治】 羊角烧灰合酒调服治产后恶血烦闷及治
小儿惊痫○青羊胆合醋服之治疳湿时行热 疮良○肺合小豆叶煮食之疗渴止小便数○肾合脂
为羹疗劳痢甚效○肾合蒜齑食之消症瘕○屎烧灰合雁肪涂头生发○毛合醋煮之裹脚治转筋○
屎内鲫鱼腹中瓦缶固济烧灰以涂髭发令易生而黑甚效○羊胃一枚白术一升并切以水二斗煮取
九升一服一升日三服治久病瘦羸不生肌肉水气在胁下不能饮食四肢烦热者甚佳○肉一斤合当
归四两生姜五两以水一斗二升煮熟取七升去肉内诸药煮取三升一服七合日三夜一补虚劳不足
产后腹中激痛○ 羊肝一斤去脂膜切薄片以新瓦盆一个揩净铺肝于盆中置于炭火上爆令脂汁
尽候极干取决明子半斤蓼子一合炒令香为末和肝杵为末以白蜜浆下方寸匕食后服之日三服治
目失明极效○熟羊头眼睛中白珠子二枚于细石上和枣汁研之取如小麻子大安眼睛上仰卧日夜
各二治常患眼痛涩不能视物及看日光灯火不得者不过三四度即瘥○粪和雁膏敷毛发落者三宿
即生○ 羊角屑微炒捣罗为末不计时候合温酒调下一钱匕治心烦恍惚腹中痛或时闷绝而复苏
甚效○干羊屎烧灰合猪脂捣烂治木刺入肉不得出涂之立出 羊角烧为灰研令极细以鸡子清
和涂治面目身痒得赤斑或痒或瘭子肿起不即治之日甚害人○ 羊胆一枚合酒二升煮三沸疗面
多 如雀卵色日三涂效○青羊肝合醋煮食之治目暗黄昏不见物○羊肾一双炮去脂细切于豉
汁中合五味米糅如常法作羹食之治劳损精竭○白羊头一枚煮熟切于豉汁中合五味调和食之治
脾胃气冷食入口即吐出○ 羊角烧为末合酒服方寸匕疗产后寒热心闷极胀○肉合生姜作汤治
寒疝极效【禁】白羊黑头者食之令人患肠痈○独角羊不可食○六月食羊伤神○心有孔者杀人
○热病后食之令人发热困重致死妊娠及宿有冷病患亦勿多食【解】蛊毒【忌】肝不可与猪肉
及梅子小豆同食之伤人心大病患○头中髓发风与酒服则迷人心令人中风
卷之二十四兽部中品
毛虫
羊乳补寒冷虚乏（名医所录）【地】〔陶隐居云〕羊乳实为补润故北人多食皆肥健〔唐本
注云〕北人肥健不啖咸腥方土使然何关饮乳陶以未达故屡有此言也【时】〔生〕无时〔采〕
无时【收】瓷器收贮【色】白【味】甘【性】温【气】气浓于味阳中之阴【治】〔疗〕〔药性
论云〕润心肺止消渴〔日华子云〕利大肠含疗口疮小儿惊痫〔孟诜云〕治卒心痛温服之〔别
录云〕治蚰蜒入耳以乳灌耳中即化成水○止小儿哕以乳一升煎减半分五服牛乳亦得○治小儿
舌肿乳汁饮之瘥○止干呕以乳一杯空心饮之○疗漆疮以乳敷之○治蜘蛛咬遍身生丝以乳一件
饮之及蜘蛛咬致人腹大如孕饮不过数日而愈〔补〕〔陶隐居云〕润肌肤体肥健〔陈藏器云〕
补虚弱〔别录云〕补虚劳益精气【合治】乳合脂作羹食补肾虚及治男子与女子中风瘥
卷之二十四兽部中品
毛虫
无毒附胆心齿骨蹄血肉脑 胎生
牡狗阴茎（出神农本经）主伤中阴痿不起令强热大生子除女子带下十二疾（以上朱字神
农
本经）胆苦平主明目痂疡恶疮○心主忧恚气除邪○脑主头风痹下部 疮鼻中息肉○齿性平主
颠痫寒热卒风痱伏日取之○头骨性平主金疮止血○四脚蹄性平煮饮之下乳汁○白狗血味咸性
温无毒主颠疾发作○肉味咸酸温主安五脏补绝伤轻身益气○屎中骨主寒热小儿惊痫（以上黑
字名医所录）【名】狗精【地】〔陶隐居云〕旧不载所出州土今处处有之其种脚上别有一悬蹄
人呼为犬者是也白狗乌狗皆入药用惟正黄色者温补余色者微补为不及也【时】〔采〕六月上
伏取【收】阴干百日【用】阴茎头骨 胆 心 脑 齿 肉 四脚蹄 血 屎 中骨【味】
咸
末疗诸疮 及妒乳痈肿〔唐本注云〕骨烧灰主下痢生肌敷马疮○乌狗主血难产横生血上抢心
○下颔骨治小儿诸痫○阴卵烧灰主妇人十二疾○毛主产难○白狗粪治疔疮〔药性论云〕胆治
鼻及鼻中息肉〔日华子云〕阴茎治妇人阴 ○胆主扑损瘀血及刀箭疮○心疗狂犬咬除邪气
风痹及鼻衄下部疮○齿烧为末汤调服治小儿客忤〔孟诜云〕胆去肠中脓水〔别录云〕胆汁注
目中治眼痒急赤涩○头骨烧烟熏治附骨疽及鱼眼疮○黄狗皮炙裹腰痛处取暖彻为度○白犬骨
烧研为末以水服方寸匕治产后烦闷不能食○骨炙黄焦捣为末饮服方寸匕日三服治久下痢不止
者名休息痢○ 犬咬人即杀所咬犬取脑敷之后不复发○白犬头取热血一升饮之治鬼击之病卒
着如刀刺状胸胁腹内绞痛不可抑按或即吐血衄血下血立效○骨煮汤摩头上疗小儿桃李鲠○活
狗胆治左膝疮痒华佗视之以胆涂疮口须臾有虫若蛇从疮口出长二三尺病即愈〔补〕〔陶隐居
云〕黄狗肉大补虚〔日华子云〕阴茎续绝阳○头骨烧灰壮阳气○血安五脏○肉益胃气暖腰膝
壮阳气补虚劳益气力〔陈藏器云〕肉益腰肾起阳道○骨煎汁为粥食之令妇人有子〔别录云〕
阴茎益髓○肉温五脏补五劳七伤填骨髓大补气力空腹食之佳【合治】头骨烧灰为末合干姜莨
菪焦炒见烟为丸治久痢及劳痢以白饮空心下十丸极效○屎合腊月猪脂敷 疮及敷溪毒疔肿○
肝合生姜醋作汤治香港脚攻心服之当泄其邪若大便不实者勿服之○胆合酒服之明目○胆半个合
酒治中伤因损调服之瘀血尽下○头骨烧灰为末每日空心合酒调服一钱匕治妇人赤白带下○狗
牙烧灰合酢调敷马鞍疮○毛细剪以胶烊涂汤火烧疮痛不可忍○肉半斤合米盐豉等煮粥频食一
两顿治脾胃虚弱肠中积冷腹胀刺痛神验○肉一斤细切和米煮食之治水鼓胀浮肿作羹 吃亦佳
【禁】狗肉不可炙食恐成消渴疾狗瘦者多是病不堪食诸犬春月目赤鼻燥欲狂 者不宜食妊娠
不可食犬肉令儿无声自死舌不出者食之害人九月勿食犬肉能损神【忌】不与蒜同食食之损人
白狗血合白鸡肉白鹅肝白羊肉乌鸡肉蒲子羹等病患皆不可食
卷之二十四兽部中品
</div>
    <div class="pagination">
<a href="本草品汇精要_page117.html">上一页</a><span>...</span><a href="本草品汇精要_page113.html">113</a><a href="本草品汇精要_page114.html">114</a><a href="本草品汇精要_page115.html">115</a><a href="本草品汇精要_page116.html">116</a><a href="本草品汇精要_page117.html">117</a><span class="current-page">118</span><a href="本草品汇精要_page119.html">119</a><a href="本草品汇精要_page120.html">120</a><a href="本草品汇精要_page121.html">121</a><a href="本草品汇精要_page122.html">122</a><a href="本草品汇精要_page123.html">123</a><span>...</span><a href="本草品汇精要_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
