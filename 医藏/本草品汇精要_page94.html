<!DOCTYPE html>
<html>
<head>
    <meta charset="UTF-8">
    <title>本草品汇精要 - 第 94 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草品汇精要 - 第 94 页/共 249 页</h1>
    <div class="content">治齿虫痛
卷之十七木部上品之下
木之木
日华子云微毒 植生
乳香主风水毒肿去恶气疗风瘾疹痒毒（名医所录）【苗】〔衍义曰〕木叶类棠梨南印度界
阿吒厘国出今谓之西香南番者更佳此即今谓之乳香由其垂滴如乳故也其熔塌在地者谓之塌香
其实一也○谨按木高一二丈其体大小拱把不一叶如榆而极大对生枝间又有似叶而小者两傍附
枝如箭翎然其香即木液流出凝积而成者也锐气如皮上锥之白汁随出经久累累色亦紫赤盖薰陆
总名也乳香是薰陆之乳头也新出未杂沙土者谓之乳香重叠不成乳头及杂沙土者谓之薰陆也旧
说出海外今京都西山及近道多有之【地】〔图经曰〕出南海波斯国〔别录云〕出天竺单于二
国【时】〔生〕无时〔采〕无时【收】阴干【用】脂明洁者佳【色】赤黄【味】辛【性】微
温【气】气味俱浓阳也【臭】香【主】下气止痛【制】凡使置箬上以灰火烘焙熔化候冷研细
用【治】〔疗〕〔日华子云〕下气止霍乱冲恶中邪气心腹痛疰气煎膏止痛长肉〔陈藏器云〕疗
耳聋中风口噤不语善治妇人血气能发酒理风冷止大肠泄 疗诸疮令内消〔补〕〔日华子云〕
益精补腰膝治肾气【合治】黄明乳香一分细研为末合母猪血和匀丸如梧桐子大每服酒下五丸
能催生○端午日午时或岁除夜用乳香为末收猪心血相和为丸如鸡头大以红绢袋盛挂于门上如
患子死腹中者令酒磨下一丸效○合甘遂各半两同研细末每服半钱用乳香汤调下治急慢惊风或
小便调服亦妙○为末合胆矾烧研等分治甲疽 肉裹甲脓血疼痛不瘥敷之以肉消为愈凡此疾须
剔去肉中甲虽不治亦愈
卷之十七木部上品之下
木之木
无毒 植生
鸡舌香主风水毒肿去恶气疗霍乱心痛（名医所录）【名】丁子香【苗】〔图经曰〕枝叶及
皮并似栗其花如梅花子似枣核此雌者也雄者着花不实或云采花酿之以成香者今不复见埤雅云
是沉香木花又云草花蔓生实熟贯之其说无定盖鸡舌香与丁香同种花实丛生其中心最大者为鸡
舌香击破有解理如鸡舌者此乃是母丁香也俗又以其似丁子故谓之丁子香如古方五香连翘汤用
鸡舌香千金五香连翘汤无鸡舌香却有丁香况旧本原无丁香一条则知丁香与鸡舌香为一种此最
为验明矣别录云三省故事尚书郎口含此奏事欲使对答其气芬香千金方皆谓是母丁香抱朴子入
眼方用之其说自相矛盾若药性论谓入香中令人身香及为丁子香则可谓之母丁香若抱朴子为可
入眼则丁香恐非所宜若云含之奏事口中热臭不可近以乳香中所拣者含之虽无香味口得不臭亦
有淡利九窍之理也用当量之【地】〔图经曰〕出昆仑及交爱以南【时】〔生〕二月三月开花〔采〕
七月八月取实【收】曝干【用】花【色】紫赤【味】辛【性】微温【气】气之浓者阳也【臭
】香【主】去恶气止心痛【治】〔疗〕〔图经曰〕除口臭破诸气〔别录云〕煮汁含之疗龋齿
以绵裹其末含之疗唇舌忽生疮【合治】合酒研服疗暴气刺心切痛者○合黄连乳汁煎治目中之
病○末入吹鼻散中用杀脑疳
卷之十七木部上品之下
木之木
无毒 植生
詹糖香疗风水毒肿去恶气伏尸（名医所录）【苗】〔图经曰〕木似橘煎枝叶以为香往往以
其皮及蠹屑和之难得纯好者唐方多用今亦稀见出晋安岑州上真纯者难得多以其皮及蠹虫屎杂
之为软者为佳余香无真伪而有精粗尔〔唐本注云〕詹糖树似橘煎枝为香似沙糖而黑出交广以
南云詹糖香也【地】〔图经曰〕出交广以南晋安岑州【时】〔生〕春生叶〔采〕无时【收】曝
干【色】黑【味】辛【性】微温【气】气之浓者阳也【臭】香【主】水毒肿【治】〔疗〕〔陶
隐居云〕除恶核毒〔唐本注云〕消恶疮
卷之十七木部上品之下
木之木
檀香主心腹痛霍乱中恶鬼气杀虫（名医所录）【地】〔图经曰〕其木如檀故名檀香生南海
有数种黄白紫之异今人盛用之苏恭云出昆仑盘盘国虽不生于中华人间遍有之一种生江淮及河
朔山中其木作斧柯者亦檀香类但不香耳其叶至夏有不生者忽然叶开当有大水农人以测水旱号
为水檀又有一种叶亦相类高五六尺生高原地四月开花正紫亦名檀根如葛有小毒也○谨按此有
黄白紫之异其气味亦优劣也黄者极清芬白者次之紫者又次之入药不可不别【时】〔生〕春生
叶〔采〕无时【收】曝干【用】木【质】类檀木【色】黄白【味】辛【性】热【气】气味俱
浓阳也【臭】香【主】心腹痛霍乱【行】手太阴经足少阴经通行阳明经【制】锉碎用不见火
【治】〔疗〕〔图经曰〕消风热肿毒○檀根主疮疥杀虫〔日华子云〕檀香浓煎服治肾气腹痛霍
乱
卷之十七木部上品之下
木之木
无毒 植生
降真香拌和诸杂香烧烟直上天召鹤得盘旋于上（名医所录）【地】〔别录云〕生南海山及
大秦国○谨按此有二种枝叶未详出于番中者紫色坚实而香为上出于广南者淡紫不坚而少香为
次其番中来者烧之能引鹤降功力极验故名降真宅舍怪异烧之辟邪【用】紫色坚实者为好【质】
类苏方木【色】紫【味】甘【性】温平【气】气之浓者阳也【臭】香【主】天行时气【治】
〔疗〕〔
卷之十七木部上品之下
木之木
无毒 煎炼成
苏合香主辟恶杀鬼精物温疟蛊毒痫 去三虫除邪令人无梦魇久服通神明轻身长年（名医
所录）【苗】〔图经曰〕苏恭云此香从西域及昆仑来紫色与真紫檀相似而坚实极芬香其香如石
烧之灰白者好今不复见广南虽有而类苏木无香气药中但用如膏油者极芬烈也梁书云天竺出苏
合香是诸香汁煎之非自然一物也又云大秦国采得苏合香先煎其汁以为香膏乃卖其滓与诸人是
以展转来达中国者不甚香也然则广南货者已经煎炼之余今用膏油乃其合治成者陶隐居以为是
狮子屎亦是指此膏油为言然狮子屎今内帑亦有之其臭极甚烧之虽可辟邪恶固知非此也其胡人
将来诳言狮子屎者亦是西国草木皮汁所为即今之膏香也盖胡人欲贵重之故妄饰其名而诳之耳
【地】〔图经曰〕生中台川谷及昆仑中天竺国【时】〔生〕无时〔采〕无时【收】瓷器盛贮【用】
膏【质】类蜂蜜而香【色】黄白【味】甘【性】温【气】气之浓者阳也【臭】香【主】辟邪
恶愈痫 【制】滤去滓入药【治】〔疗〕〔唐本余〕除鬼魅
卷之十七木部上品之下
木之木
无毒附相思子 植生
龙脑香及膏香主心腹邪气风湿积聚耳聋明目去目赤肤翳（名医所录）【苗】〔图经曰〕木
高七八丈大可六七围如积年杉木状傍生枝叶正圆而背白结实如豆蔻皮有甲错香即木中脂似白
松脂作杉木气膏乃根下清液尔亦谓之婆律膏明净者善久经风日或如雀屎者不佳段成式酉阳杂
俎说此木有肥瘦瘦者出龙脑香其香在木心波斯断其木翦取之肥者出婆律膏其膏如木端流出斫
木作坎而承之两说大同而小异或云南海山中亦有此木唐天宝中交趾贡龙脑皆如蝉蚕之形彼人
云老根节方有之然极难得时禁中呼为瑞龙脑带之衣衿香闻十余步外自后不闻有此今海南龙脑
多用火 成片其中亦容杂伪入药惟贵生者壮若梅花瓣甚佳也〔衍义曰〕龙脑条中与图经所说
各未尽此物大通利关膈热塞其清气为百药之先大人小儿风涎闭壅及暴得惊热甚济用然非常服
之药独行则势弱佐使则有功于茶亦相宜多则掩茶气味万物中香无出其右者西方抹罗短吒国在
南印度境有羯布罗香干如松株叶异湿时无香采干之后折之中有香状类云母色如冰雪此龙脑香
也〔陈藏器云〕相思子平有小毒通九窍治心腹气令人香止热闷头痛风痰杀腹脏及皮肤内一切
虫又主蛊毒取二七枚末服当吐出生岭南树高丈余子赤黑间者佳旧本原附于此今仍录之【地】
〔图经曰〕出婆律国今惟南海番舶货之西方亦有【时】〔生〕无时〔采〕无时【收】阴干合
糯米炭黑豆相思子同贮之则不耗【用】脂明净者为好【质】类樟脑而碎小作片【色】白【味】
辛
唐本注云〕下恶气消食散胀满香人口〔衍义曰〕通利关膈热塞大人小儿风涎闭壅及暴得惊热
〔海药云〕主内外障眼杀三虫除五痔明目镇心秘精又以少许研新汲水调服治妇人难产立生○
苍龙脑主风疮 入膏煎良〔南海药谱云〕龙脑油摩一切风【合治】龙脑合天南星等分为末
乳钵内研自五月五日午时合出者名开关散治急中风目瞑牙禁无门下药者以中指点散子揩齿三
二十揩大牙左右其口自开○龙脑一钱细研旋滴猪心血和丸如鸡头肉大每服一丸合紫草汤下治
时疾发豌豆疮及赤疮子未透心烦狂躁气喘妄语或见鬼神者服此少时心神便定得睡疮复发透依
</div>
    <div class="pagination">
<a href="本草品汇精要_page93.html">上一页</a><span>...</span><a href="本草品汇精要_page89.html">89</a><a href="本草品汇精要_page90.html">90</a><a href="本草品汇精要_page91.html">91</a><a href="本草品汇精要_page92.html">92</a><a href="本草品汇精要_page93.html">93</a><span class="current-page">94</span><a href="本草品汇精要_page95.html">95</a><a href="本草品汇精要_page96.html">96</a><a href="本草品汇精要_page97.html">97</a><a href="本草品汇精要_page98.html">98</a><a href="本草品汇精要_page99.html">99</a><span>...</span><a href="本草品汇精要_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
