<!DOCTYPE html>
<html>
<head>
    <meta charset="UTF-8">
    <title>普济方 - 第 415 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 415 页/共 3614 页</h1>
    <div class="content">　　用羊粪和雁膏敷毛发。三宿即生。

　　金陵草煎方。益髭发。发白为黑。

　　用金陵草一秤。六月以后收采。拣择无泥土者。不用洗。须青嫩不杂枝梗者。烂捣研。

　　新布绞取汁。又以纱绢滤。令滓尽。内通油器钵盛之。日中微煎。又取生姜一斤。绞汁。白蜜一斤。合和入煎中。以柳木篦搅勿停。令姜蜜匀。日中煎之。令如稀饧为药成矣。每旦日及午后。各服一匙。以温酒调服。欲作丸。日中再煎令可丸。如梧桐子大。根据前法。酒服三十

　　又方

　　（出圣惠方）用东行枣根三尺。横安甑上蒸之。令汁出收之。敷发即长。

　　治血脉虚极。须不得润泽。宜用此方。

　　用桑根白皮锉一斤。柏叶锉一斤。以水三斗。淹浸。煮五六沸。去滓沐头。数数为之。

　　发即润泽。

　　南烛煎

　　（出本草）

　　益髭发及容颜。兼补暖方。

　　上于三月三日。采南烛叶并蕊子。入大净瓶中干盛。以童子小便浸满瓶。固济其口。置闲处。经一周年取用。每日一两次。温酒服之。每酒一盏。调药一匙。极有效验。

　　治病后头病不可理。通头法。

　　（出十便良方）上以生麻油二升。将头发解开。安铜沙罗中。用油淹渍之。细细将钗子领发。斯须并自通。

　　润毛发。滑肌肤。益血色。

　　（出本草方）以胡麻叶作汤沐浴良。

　　黑润毛发。

　　（出本草方）以柏叶烧取汁涂头。

　　去风润发。

　　（出本草）以白油麻叶捣和浆水绞。去滓沐之。

　　治发

　　（出本草）以木瓜浸油梳头。

　　浸油益发神效方

　　（出卫生家宝方）莲花须（一两阴干）零陵香（一钱）卷柏叶白芷芎防风（各半两）上件细切。

　　以绵裹。入生椒七十粒。生麻油半斤。浸于新瓶中。埋地中七日。取出。妇人涂发极佳。兼治头发落不生。极佳。

　　作香泽涂发方

　　（出肘后方）根据腊泽药内渍油裹煎。即用涂发。亦绵裹煎之。

　　卷五十　头门

　　须发堕落（附论）

　　夫足少阳。胆之经也。其荣在须。足少阴。肾之经也。其华在发。冲任之脉。为十二经络能荣润。故令须发秃落也。

　　方

　　生发膏治热冲发须落。

　　松叶（切）莲子草炼成马膏枣根皮（切各一升）韭根（切）蔓荆子（碎各三分）竹沥猪脂（各二升）防风白芷（各二两）辛夷仁吴蓝升麻芎独活寄生藿香沉香零陵香（各一两）上以枣根煮汁。竹沥等浸一宿。以脂等煎之。候白芷色黄。

　　膏成。以涂头发及顶上。日三五度妙。

　　治眉发堕落。

　　（出千金方）白芷附子防风芎莽草辛夷细辛黄芩当归蜀椒（各一两）大黄（一两半）微火煎。

　　白芷色黄。膏成。先洗头发。用膏敷。如常泽法。勿近面。则面生毛也。

　　蔓荆子膏

　　（出圣惠方）

　　治血虚头风。须发秃落不生。

　　蔓荆子（三两）桑寄生（三两）桑根白皮（二两）白芷（二两）韭根（二两）鹿角屑（二两）麻油（三斤）枣根皮焦黄。膏

　　鬓发秃落生发膏

　　（出圣惠方）莽草（一两）防风升麻白芷荠（各二两）蜣螂（四两）驴膏猫膏（一作狗膏）火三五沸

　　治头风发落。并眼暗方。

　　蔓荆实（三两研）桑寄生桑根白皮（各二两）韭根〔切三（二）合〕白芷（二两）甘松香皮汁（三升）上热。三五日候枣汁竭。白芷色黄膏成。去滓。每日揩摩鬓发及梳洗。其药浸经宿。临时以绵宽裹煎之。膏成去滓。绵滤。以新瓷瓶盛。稠浊者即先用。却不堪久停。特勿近手摩坏也。

　　南烛草煎丸

　　（出圣惠方）

　　治血气虚惫。须发秃落不生。纵生色黄不黑。宜服。

　　南烛草酸石榴皮旱莲子苗（各五斤）上以上三味。于端午日内收于瓷瓶中。泥封令密。

</div>
    <div class="pagination">
<a href="普济方_page414.html">上一页</a><span>...</span><a href="普济方_page410.html">410</a><a href="普济方_page411.html">411</a><a href="普济方_page412.html">412</a><a href="普济方_page413.html">413</a><a href="普济方_page414.html">414</a><span class="current-page">415</span><a href="普济方_page416.html">416</a><a href="普济方_page417.html">417</a><a href="普济方_page418.html">418</a><a href="普济方_page419.html">419</a><a href="普济方_page420.html">420</a><span>...</span><a href="普济方_page416.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
