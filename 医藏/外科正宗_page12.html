<!DOCTYPE html>
<html>
<head>
    <meta charset="UTF-8">
    <title>外科正宗 - 第 12 页/共 30 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科正宗 - 第 12 页/共 30 页</h1>
    <div class="content">　　海藻玉壶汤
　　海藻玉壶汤青陈 翘贝芎归昆布评半夏独活并甘草 海带煎来效有灵治瘿瘤初起，或肿或硬，或赤不赤，但未破者服。
　　海藻 贝母 陈皮 昆布 青皮 川芎 当归 半夏 连翘 甘草节 独活（各一钱） 海带（五分）水二钟，煎八分，量病上下、食前后服之。凡服此门药饵，先断浓味大荤，次宜绝欲虚心者为妙。
　　
　　活血散瘿汤
　　活血散瘿汤芍归 青皮芎半地黄随参苓昆布丹皮草 红花肉桂木香催治瘿瘤已成，日久渐大，无痛无痒，气血虚弱者。
　　白芍 当归 陈皮 川芎 半夏 熟地 人参 茯苓 丹皮（各一钱） 红花 昆布 木香 甘草（节，各五分） 青皮 肉桂（各三分）水二钟，煎八分，量病上下，服后饮酒一小杯。
　　
　　六军丸
　　六军丸内用蜈蚣 全蝎姜蚕蝉脱同夜明砂与穿山甲 诸肿瘿瘤可觅功治瘿瘤已成未溃者，不论年月新久并宜服之。
　　蜈蚣（去头足） 蝉脱 全蝎 姜蚕（炒，去丝） 夜明砂 穿山甲以上等分为细末，神曲糊为丸粟米大，朱砂为衣，每服三分，食远酒下。忌大荤煎炒，日渐可消。
　　
　　枯瘤方
　　枯瘤方用白砒 黄丹轻粉雄黄饼乳香没药硼砂等 斑蝥田螺米粥调治瘤初起成形未破者，及根蒂小而不散者用。
　　白砒 砂 黄丹 轻粉 雄黄 乳香 没药 硼砂（各一钱） 斑蝥（二十个） 田螺（三枚，大者，去壳，晒干切片）共研极细，糯米粥调安，捏作小棋子样，曝干先灸瘤顶三炷，以药饼贴之，上用黄柏末水调，盖敷药饼；候十日外，其瘤自然枯落，次用敛口药。
　　
　　秘传敛瘤膏
　　秘传敛瘤膏血衄 轻粉龙骨海螵蛸象皮乳香各等分 鸡子熬油一处调治瘿瘤枯药落后，用此搽贴，自然生肌完口。
　　血衄 轻粉 龙骨 海螵蛸 象皮 乳香（各一钱） 鸡蛋（十五枚，煮熟用黄熬油一小钟）以上各等细末，共再研，和入鸡蛋油内搅匀，每日早晚甘草汤洗净患上，鸡翎蘸涂，膏药盖贴。
　　
　　琥珀黑龙丹
　　琥珀黑龙丹海带 南星血衄五灵脂海藻木香并京墨 麝香加上效堪随治五瘿六瘤，不论新久，但未穿破者并宜用之。
　　琥珀（一两） 血衄（二两） 京墨 五灵脂（炒） 海带 海藻 南星（姜汁拌炒，各五钱） 木香（三钱） 麝香（一钱）以上各为细末，和匀再研，炼蜜丸一钱重，金箔为衣，晒干密收，每用一丸，热酒一杯量病上下、食前后化服。如患在下部，服后随用美膳压之。
　　
　　十全流气饮
　　十全流气饮陈皮 赤茯青皮香附随木香乌药芎归芍 甘草同煎效可奇治忧郁伤肝，思虑伤脾，致脾气不行，逆于肉里，乃生气瘿、肉瘤，皮色不变，日久渐大，宜服此药。
　　陈皮 赤茯苓 乌药 川芎 当归 白芍（各一钱） 香附（八分） 青皮（六分） 甘草（五分）木香（三分）姜三片，枣二枚，水二钟，煎八分，食远服。
　　卷之二　上部疽毒门
　　瘿瘤论第二十三
　　三品一条枪（见痔疮门）人参养荣汤（见瘰 门）补中益气汤 八味丸 十全大补汤（俱见痈疽溃疡门）寒食面（注末卷）卷之二　上部疽毒门
　　肺痈论第二十四
　　夫肺痈者，金受火刑之症也。盖肺为五脏华盖，其位至高，其质至清，内主乎气，中主声音，外司皮毛，又兼主乎寿夭。金清而气管深长者，其音自清：其韵自高，其声自洪，此三者主寿，亦主通达；如金浊而气管短细者，其音自焦，其韵自低，其声自小，此三者主夭，亦主蹇滞。故肺金独旺于秋者，应其轻清之候也，倘有所克，其病自生。致患肺痈者，先因感受风寒，未经发越，停留肺中，初则其候毛耸恶风，咳嗽声重，胸膈隐痛，项强不能转侧者，是其真候也；久则鼻流清涕，咳吐脓痰，黄色腥秽，甚则胸胁胀满，呼吸不利，饮食减少，脉洪自汗。法当清金甘桔汤主之，麦冬清肺饮调之。又久嗽劳伤，咳吐痰血，寒热往来，形体消削，咯吐瘀脓，声哑咽痛，其候传为肺痿，如此者百死一生之病也。治宜知母茯苓汤主之，人参五味子汤调之。又有七情、饥饱、劳役损伤脾肺者，麦冬平肺饮主之，紫菀葺汤调之。又有房欲劳伤，丹石补药消铄肾水者，宜肾气丸主之，金液戊土丹调之。又劳力内伤，迎风响叫，外寒侵入，未经解散致生肺痈者，初起脉浮微数，胸热气粗，寒热往来，咳嗽生痰者，当以小青龙汤主之，麦冬清肺饮调之。通用金鲤汤、蜡矾丸、太乙膏相间服之亦效，如手掌皮粗，六脉洪数，气急颧红，污脓白血，呕哕HT 水，鼻煽，不餐饮食者，俱为不治。此症以身凉脉细，脓血交流，痰色鲜明，饮食知味，脓血渐止者俱为无妨，反此则死。
　　卷之二　上部疽毒门
　　肺痈论第二十四
　　初起脉浮虚细，身体不热，咳嗽有痰，呼吸调匀者顺。已成脉浮微数，咳吐脓痰，形色鲜明，语声清朗者吉。溃后咯吐脓痰，间吐鲜血，时发时止，饮食知味者顺。
　　吐脓渐渐稀少，胸胁不痛，面色微微带黄，便调多秽；初起脉洪弦数，身热多寒，胸疼气喘，面红多汗损寿。已成咯吐脓痰，气味HT 臭，黄痰如胶粘固、唇反终亡。咯吐再兼白血，气急多烦，指甲紫而带湾，终归冥路。手掌反如枯树，面艳颧红，咽痛音如鸭声，鼻掀终死。
　　卷之二　上部疽毒门
　　肺痈论第二十四
　　初起风寒相入，头眩恶寒，咳嗽声重者，宜解散风邪。汗出恶风，咳嗽气急，鼻塞项强，胸膈隐痛，实表清肺。日间多寒，喜复衣被，夜间发热，多烦去被，滋阴养肺。口干喘满，咽嗽而渴，咳嗽身热、脉弦数者，降火抑阴。胸满喘急，咳吐脓痰，身热气粗，不得安卧，平肺排脓。热退身凉，脉来短涩，精神减少，自汗盗汗，补肺健脾。
　　卷之二　上部疽毒门
　　肺痈论第二十四
　　一义官仲冬时督工河道，不常迎风呼唤，致肺受伤，后发此症。初起寒热交作，咳嗽声重，气急生痰，请内医治之，越治越重。后予视，诊其脉浮而数，面光而泽，此肺痈也。视其痰果有脓意相粘，以桔梗汤二服，咳嗽稍止；以排脓散四服，其脓渐多，惟胸膈疼痛不减，脉亦带芤，此胸中有瘀血也。以四顺散加红花、牡丹皮二服，吐出紫血碗许，随后膈痛渐止；又以金鲤汤兼人参五味子汤间服，月余而愈。
　　一男子久嗽不已，咳吐脓痰，面白神劳，胸中隐痛，诊之脉浮微数，此属肺气不足，火尚有余。以知母茯苓汤数服，其脓渐少，又以清金宁肺丸服之而愈。
　　一男子因劳伤咳嗽不止，至夜身热尤甚，日久咯吐脓血，诊之脉弦而数，此虚火假症也。先以童子小便日饮三、四次，又服紫菀茸汤数剂，至夜身热不发，又间服金鲤汤月余而渐瘳，此非童便之功而阴火岂能得退，尝治疮疡虚热不退者，用此极效。
　　一男子郁郁不遂意，患嗽半年，时或咳吐脓血，且形体衰弱，饮食减少，脉亦微数，声渐将雌；惟面不红，其病将成肺痿，而尚可治。以清金二母汤十余服，咳吐减半，又以金鲤汤与人参五味子汤间服之，又早饮人乳、晚饮童便各一钟，调理百日外而安。
　　一男子生平好饮，口干作渴，致肺壅热成痈，咳吐脓痰，喘满难卧。以葶苈散二服，而喘定易睡；又以紫菀茸汤加干葛、天花粉十余服而脓痰渐少；早以加减八味丸，午用清金宁肺丸间服之，两月而愈。
　　一男子五十余岁，平素宠外家、膏粱，复生咳嗽发热，吐痰腥臭，视之手掌枯涩，面隐微红，痰中白血，脉亦细微而数，此肺痈所忌症也。辞不治。后医强许其生，而用药终至不应乃死。人问曰：何以致之？予曰：手掌干涩，血枯土伤，不能生其金也；面色微红，相火已动；痰中白血，正肺受伤；脉细而数，真气虚败。凡肺痈犯此，岂有不死者乎！以此言之后，人乃服。
　　卷之二　上部疽毒门
　　肺痈论第二十四
　　
　　麦冬平肺饮
　　麦冬平肺饮人参 赤芍槟榔赤茯苓陈皮甘桔同成剂 肺痈咳嗽可回春治肺痈初起，咳嗽气急，胸中隐痛，呕吐脓痰者。
　　人参 麦门冬 赤芍 槟榔 赤茯苓 陈皮 桔梗（各一钱）甘草（五分）水二钟，煎八分，食远服。
　　
　　玄参清肺饮
　　玄参清肺饮柴陈 甘桔槟榔参茯苓麦冬骨皮薏苡仁 生姜童便可安宁治肺痈咳吐脓痰，胸膈胀满，上气喘急发热者。
　　玄参（八分） 银柴胡 陈皮 桔梗 茯苓 地骨皮 麦门冬（各一钱） 薏苡仁（二钱） 人参 甘草（各五分） 槟榔（三分）水二钟，姜一片，煎八分，临入童便一杯，食后服。
　　
　　宁肺桔梗汤
　　宁肺桔梗汤贝 归蒌枳壳草桑皮防己百合葶五味 杏仁知母地骨皮治肺痈胸膈隐痛，两胁肿满，口燥咽干，烦闷多渴，自汗盗汗，眠卧不得，时吐稠痰腥臭者服之。
　　桔梗 贝母 当归 栝蒌仁 黄 枳壳 甘草节 桑白皮 防己 百合 苡仁（各八分） 五味子甜葶苈 地骨皮 知母 杏仁（各五分）水二钟，姜三片，煎八分，不拘时服。咳甚加百合，身热加柴胡、黄芩，大便不利加蜜炙大黄一钱，小便涩滞加灯心、木通，烦躁兼血加白茅根，痛甚加人参、白芷。
　　
　　四顺散
　　四顺散内有奇功 桔梗紫菀贝母同甘草杏仁相协力 肺痈喘嗽永无踪治肺痈吐脓，五心烦热壅闷，咳嗽气急不能安。
　　贝母 紫菀 桔梗（各一钱五分） 甘草 杏仁（各七分）水二钟，煎八分，食远服。或为末，白汤调服二钱。
　　
　　清金宁肺丸
　　清金宁肺贝甘陈 参桔归苓地骨芩银柴天麦芎连芍 五味白术生熟凭治肺痈咳嗽日久，脓痰不尽，身热虚羸，渐成劳瘵者服之效。
　　陈皮 茯苓 桔梗 贝母 人参 黄芩（各五钱） 麦门冬 地骨皮 银柴胡 川芎 白芍 胡黄连（各六分） 五味子 天门冬 生地（酒浸，捣膏） 熟地（捣膏） 归身 白术（各一两） 甘草（三钱）上为细末，炼蜜为丸如梧子大，每服七十丸，食远白滚汤送下。
　　
　　人参五味汤
　　人参五味汤陈术 桔归苓枳地黄桑皮柴前地骨草 肺痈虚乏可煎尝治气血劳伤，咳脓或咯血，寒热往来。羸瘦困乏，一切虚损之症并效。
　　人参 五味子 前胡 陈皮 白术 桔梗 当归 茯苓 熟地 甘草（各一钱） 黄 地骨皮 桑白皮枳壳 柴胡（各五分）水二钟，姜三片，煎八分，食后服。
　　
　　紫菀茸汤
　　紫菀茸汤参犀角 冬花桑叶草半夏杏仁百合与阿胶 贝母蒲黄姜莫却治膏粱浓味，饮食过度，或煎炒、法酒，致伤肺气，咳嗽咽干，吐痰、唾血，喘急，胁痛不得安卧并服。
　　紫菀茸 犀角 炙甘草 人参（各五分） 桑叶（用经霜者） 款冬花 百合 杏仁 阿胶 贝母 半夏蒲黄（生，各七分）水二钟，姜三片，煎八分，入犀角末，食后服。
　　
　　排脓散
　　排脓散内用黄 白芷人参五味宜每服三钱蜜调下 肺痈痰吐效堪奇治肺痈已吐脓后，宜服此药，排脓秽，补肺气。
　　黄 白芷 五味子 人参（各等分）上为细末，每服三钱，食后蜜汤调服。
　　
　　知母茯苓汤
　　知母茯苓汤桔芩 薄荷五味草人参柴半冬花芎白术 阿胶麦冬仔细凭治肺痿喘嗽，咳吐痰涎，或自汗盗汗，往来寒热。
　　茯苓 黄芩（各一钱） 知母 甘草 桔梗 薄荷 人参 五味子 柴胡 半夏 川芎 款冬花 白术阿胶 麦门冬（各六分）水二钟，姜三片，煎八分，加童便一杯食后温服。
　　
　　涤痰汤
　　涤痰汤内二陈先 麦冬枳实胆星前，人参桔梗黄连煎 竹茹加上病安然。
　　治心火克肺金，久而不愈，传为肺痿，咽嗌雌哑，胸膈痞闷，呕吐痰涎，喘急难卧者并服之。
　　陈皮 半夏 茯苓 甘草 麦门冬 胆南星 枳实 黄连 人参 桔梗（各五分） 竹茹（一钱）水二钟，煎八分，食后服。
　　
　　宁肺丸
　　宁肺丸中二般药 乌梅粟壳去筋膜每服二钱功有灵 肺痈肺痿同堪嚼治久嗽咯吐脓血，胸膈不利，咳嗽痰盛，坐卧不安，言语不出，甚则声音哑嗌者服之。
　　乌梅（蜜拌蒸，取肉八钱，捣膏） 罂粟壳（去膜，蜜拌炒为末，一两）用乌梅膏加生蜜少许调作丸，每服二钱，乌梅汤不拘时下。
　　
　　清金二母汤
　　清金二母汤芩桔 知母苏柴术杏苓蒌桑五味陈皮麦 甘草当归共此呈治肺痿多嗽少痰，午后发热，口干烦躁不宁者。
　　知母 贝母 桔梗 茯苓 当归 白术 陈皮（各一钱） 桑皮 紫苏 杏仁 柴胡 栝蒌仁 黄芩五味子 甘草 麦门冬（五分）水二钟，煎八分，童便一杯，食后服。
　　
　　栀子仁汤
</div>
    <div class="pagination">
<a href="外科正宗_page11.html">上一页</a><span>...</span><a href="外科正宗_page7.html">7</a><a href="外科正宗_page8.html">8</a><a href="外科正宗_page9.html">9</a><a href="外科正宗_page10.html">10</a><a href="外科正宗_page11.html">11</a><span class="current-page">12</span><a href="外科正宗_page13.html">13</a><a href="外科正宗_page14.html">14</a><a href="外科正宗_page15.html">15</a><a href="外科正宗_page16.html">16</a><a href="外科正宗_page17.html">17</a><span>...</span><a href="外科正宗_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
