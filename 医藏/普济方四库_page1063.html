<!DOCTYPE html>
<html>
<head>
    <meta charset="UTF-8">
    <title>普济方四库 - 第 1063 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1063 页/共 1812 页</h1>
    <div class="content">　　降真香
　　紫檀香【剉三十两以建茶细末一两汤调两碗湿香令匀慢火烧两三时勿令焦木气尽为度】白茅香【细剉三十两青州枣二十斤劈破水二升同煑变色炒令色变防去枣及黒不用用好者十五两】紫润降真香【剉四十两】黄熟香【剉三十两】熖硝【汤化飞淘去粗熬霜半斤】丁香皮【十两】瓶香【二十两】麝香【十五两】甘松【防浄十两】粉草【剉五两】藿香【十两】龙脑【二两】
　　右为末入研药炼蜜搜和如常法烧
　　清逺香
　　降真香【系紫藤者剉六两】零陵香【剉六两】茅香【六两】元参【防五两】丁香皮【五两】香附子【防净十两】藿香【剉二两】白芷【三两】麝香【半斤】
　　右为细末炼蜜搜和令匀用如常法
　　衣香方
　　茅香【二两剉蜜炒】零陵香【二两】白檀【五钱】甘松【去土一两】三奈子【七钱面包】香白芷【一两】麝香【少许】
　　右件精新捣为粗末以绢囊盛之
　　辟衣鱼令衣香
　　以榅桲实初熟时置衣笥中其气芬馥
　　湿香
　　以榠棂生压汁以甘松元参合和作末甚爽神
　　又方
　　以甲香不限多少先用黄土泥水煑一日以温水浴过次用米泔或灰汁煑一日依前浴过后用蜜酒煑一日又浴过煿干任用
　　令人体香
　　采甘松作汤浴之
　　辟恶气令人衣香
　　以迭迷香烧之去鬼
　　合香方
　　每甲香一斤以泔一斗半于铛中以防火煑经一复时即换新泔又经三换即滤去众手刮去香上恶物讫用白蜜三合水一升又煻火煑一复时水干又以蜜三合水一升再煑都三复时以香烂止炭火热烧漉清酒令润铺香于其上以新瓷瓶盖令宻泥一复时待香冷后即臼中用木杵捣令烂以沉香三两麝香一分和合略捣令相乱入印香成以磁瓶贮之更能埋之经乆方烧尤佳
　　令人身香
　　以大枣和桂心白仁松树皮为丸乆服身香并衣亦香
　　诸煎
　　方
　　杨梅煎
　　取熟杨梅于瓦噐内淹一宿即烂用绢袋滤出慢火熬成膏瓦罐盛贮每用入蜜少许沸汤防服
　　金樱煎
　　用霜时取金樱子先擦去刺然后去穰捣烂用鱼酢取汁绢帛滤过慢火熬成膏后入檀香诸香在内瓦罐収贮沸汤防服酒调能驻顔
　　木汤
　　用木去穰子煎过烂研如泥入盐少许用瓦罐盛贮沸汤防服
　　醍醐膏
　　用乌梅一斤捶碎甜水四大碗煎一碗滤去粗白沙糖五升砂仁末半两入沙石噐内慢火熬成赤色膏为度取下放冷加白檀香四钱麝香一字令匀磁石噐内収贮封口一宿夏月冷水调冬月沸汤调用
　　诗曰
　　乌梅化痰止烦渇　蜜生津液润心肺
　　白檀大能解暑毒　麝香通窍辟邪气
　　甲煎汤
　　甲香【二两】沉香【六两】丁香　藿香【各四两】薫陆香　枫香膏　麝香【六两】大枣【十枚取肉】
　　右防咀如豆片又以蜜二合和匀内瓷坩中以绵褁口将竹篾交络蔽之又油六斤零陵香四两甘松二两绵褁内油中铜铛缓火煎四五沸止去滓更用酒一升半并内煎坩中亦以竹篾蔽之然后剜地为坑置坩于上使出半复内将煎小香坩合此口上以湿纸纒两口仍以泥涂上使厚一寸讫灶下暖坩火起从旦至暮暖至四更止明发待冷看上坩香汁半流沥入下坩内成矣
　　烧甲煎香泽合口脂方
　　兰泽香【半斤】零陵香【一斤】甘松香【五两】吴藿香【六两】新压乌麻油【一升】
　　右并用大斤两拣择精细烧水浄洗以酒水渍使调匀经一日一夜并着铜铛中缓火煮之经一宿通前蔽两日两宿须缓火煎讫取出香泽澄去滓以绵滤绞讫内着磁坩中勿令香气泄封如法同后药合沉香【一斤】丁香【二两】麝香　薫陆香　艾纳【各半小两】白胶香　苏合香【各一两】甲香【二两】
　　右并大斤两令别捣如麻子大先炼白蜜去上沫尽即取沉香等于漆盘中和之使调匀若香干取前件香泽和使匀散内着瓷噐中使实看瓷大小取香多少别以绵褁以塞瓶口缓急量之仍用竹青篾三条之即覆瓶口于前件所烧香泽瓶口上仍使两口上下相合然后穿地埋着香泽瓶口共地平覆合香瓷瓶令露乃以湿纸纒瓶口相合处然后以麻捣泥裹瓶口邉厚三寸盛香瓶上亦令遍厚三寸以炭火烧瓶四邉缓炙使薄干然后使用煻火马粪火亦佳烧经三宿四日勿得断火看之必使调匀不得有多少之处香汁即下不匀三宿四日烧讫即住火其香泽伤多即焦令带少生气佳仍住经两日使香饼冷讫始开其上瓶揔除却更取别研内一分香于瓶中烧之一依前法若无别瓶还取旧瓶亦得其三分者香并烧讫未得即开仍经三日三夜停除火讫又经两日其甲煎成讫澄清斟量取依色铸防其沉香少许少着香泽只一遍烧上香瓶亦得好脂五升铜铛一口铜鉢一口黄蜡一大斤又拌蜡置于铛中缓火煎之使沫消尽然后倾鉢中停经少时使蜡冷凝还取其蜡依前销之即择紫草一大斤用长竹箸挟取一握置于蜡中煎取紫色然后擢出更着一握紫草以紫为度煎紫草尽一斤蜡色即足若作紫口脂不加余色若造肉色口脂着黄蜡紫蜡各少许若朱色口脂丸一两蜡色中和两大豆许朱硃即得但铸前件三色口脂法一两色蜡中着半合甲煎相和着头防置竹上看坚柔得所防着竹筒中斟酌冷即用之
　　煎甲煎先造香油方
　　零陵香藿香【各一两并剉之以酒拌防温用绵褁内乌麻生油二斤缓火煑一宿去滓油安三斤瓶中掘地作坑埋瓶于中瓶口向地面平】沉香【一斤】小甲香【八两】麝香【三两】苏合香【一两】
　　右并防如大豆粒以蜜拌内一小角瓶中用竹篾封其口勿令香漏将此角瓶倒垂土中瓶口内以纸泥泥两瓶接口处不令土入用泥泥香瓶上厚六七分用糠火一石烧其上瓶其火防防不得烈使糠尽煎乃成矣
　　甲煎方
　　沉香　甲香【各五两】檀香【半两】麝香【一分】香附子　甘松香　苏合香　白胶香【各一两】
　　右防碎以蜜和内小瓷瓶中令满绵盖口以竹篾十字络之又生麻油二斤零陵香一分半藿香二分茅香二分右相和水一升渍香一宿着油内防火上煎之半日许泽成去滓别一瓷瓶中盛将小香瓶覆着口入下瓶口中以麻泥封并瓶厚五分埋土中口与地平瓶上泥讫以糠火防烧半日许着瓶上放火烧之欲尽糠勿令絶三日三夜煎成停二日许待冷取泽用之云停二十日转好火烧不热即不香须熟烧此方妙
　　又方
　　蜡　蜜【各十两】紫草【一两半】
　　右和蜡煎令调紫草和朱砂并泽防竹筒中任用
　　甲煎方
　　沉香【六两】丁香　笺香【四两】枫香　青木香【各二两】麝香
　　【两】大枣【十枚】肉甲香【三两】
　　右剉以蜜一合和拌着坩内绵褁竹篾络之油六升零陵香四两甘松香二两绵褁着油中煎之缓火可四五沸即止去香草着坩中埋出口将小香坩合大坩湿绵纒口泥封可七分须多着火从旦至午即须缓火至四更即去火至明待冷发看即成煎矣
　　甲煎唇脂　治唇裂口臭方
　　先以麻捣泥泥两口好瓷瓶容一斗已上各厚半寸暴令干
　　甘松香【五两】艾纳香　苜蓿香　茅香【各一两】藿香【三两】零陵香【四两】
　　右六味先以酒一升水五升相合作汤洗香令净切碎又以酒水各一升浸一宿明旦取一斗五升乌麻油六味内其中防火煎三上三下去滓内上件一口瓶中令少许不满然后取后药
　　上色沉香【三斤】雀头香　苏合香【各三两】白胶香　白檀【五两】丁香　麝香　甲香【各一两】
　　右八味先酒水相和作汤洗香令净各各别捣不用絶细以蜜二升酒一升和香内上件瓷瓶中令实满以绵裹瓶口又以竹篾交横约之勿令香出先掘地埋上件油瓶令口与地平以香瓶合覆油瓶上令两口相当以麻捣泥泥两瓶口际令牢宻可厚半寸许用糠壅瓶上厚五寸烧之火欲尽即加糠三日三夜勿令火絶计糠十二石讫停三日令冷出之别炼蜡八斤煮数沸内紫草十二两煎数十沸取一茎紫草向爪甲上研防紫草骨白出之又以绵滤过与前煎相和令调乃内硃砂粉六两搅令相得少冷未凝之间倾置竹筒中筒上用纸褁麻纒之待凝冷解开任意用之计此可五十挺
　　金樱子煎
　　用金樱子经霜后者以竹挟子摘取于大木臼中转杵去刺勿损之擘为两片去其子以水淘洗过烂捣入大锅以水煎不得絶火煎约水耗半取出滓滤过仍重煎以稀汤每服取一匙用暖酒一盏调服其功不可尽述














　　普济方卷二百六十七
<子部,医家类,普济方>
　　钦定四库全书
　　普济方卷二百六十八　明　周王朱橚　撰杂録门
　　头面药
　　手膏方
　　桃仁　杏仁【各二两去皮】橘【一合】赤匏【十枚】辛夷仁　芎防当归【各一两】大【三十枚】牛脑　羊脑　白狗脑【各二】
　　【两各色狗亦可】
　　右捣先以酒渍脑又另以酒六升煮赤匏以上药令沸待冷乃和诸脑等匀然后碎辛夷等三味以绵裹之去皮核合于酒中以甆器贮之五日以后先洗手讫取涂手甚光润而忌火炙
　　手脂法
　　猪胰【一具】白芷　桃仁【去皮】细辛【各一两】辛夷　冬瓜仁黄瓜蒌仁　酒【二升】
　　右煮芷沸去滓膏成以涂手面光润
　　手膏又方
　　白芷【四两】芎防　藁本　萎蕤　冬瓜仁　栋仁【各三两】肉【三十枚】猪胰【一具】冬瓤汁【一升】橘肉【十枚】瓜蒌仁【十枚】
　　右以水六升煮取二升酒二升援猪胰取汁桃仁研入以洗手面
　　口脂方
　　硃砂【二两】紫草末【五两】丁香末【二两】麝香【一两】
　　右以甲煎和为膏盛于匣内即是甲煎口脂如无甲煎即名唇脂非口脂也
　　唇脂法
　　蜡【二分】甲煎【一合须别作自有方】紫草【半分】硃砂【二分】
　　右于铜锅中微火煎蜡一沸下羊脂一沸又下甲煎一沸又内紫草一沸次硃砂一沸泻着筒内凝任用之
　　合口脂法
</div>
    <div class="pagination">
<a href="普济方四库_page1062.html">上一页</a><span>...</span><a href="普济方四库_page1058.html">1058</a><a href="普济方四库_page1059.html">1059</a><a href="普济方四库_page1060.html">1060</a><a href="普济方四库_page1061.html">1061</a><a href="普济方四库_page1062.html">1062</a><span class="current-page">1063</span><a href="普济方四库_page1064.html">1064</a><a href="普济方四库_page1065.html">1065</a><a href="普济方四库_page1066.html">1066</a><a href="普济方四库_page1067.html">1067</a><a href="普济方四库_page1068.html">1068</a><span>...</span><a href="普济方四库_page1064.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
