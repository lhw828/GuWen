<!DOCTYPE html>
<html>
<head>
    <meta charset="UTF-8">
    <title>证治准绳 - 第 191 页/共 348 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳 - 第 191 页/共 348 页</h1>
    <div class="content">　　海藏云四物加胡索没药白芷汤治产后败血作痛【通治妇人诸疾】
　　四物苦楝汤【杂病腹痛】　一方治脐下痛不可忍四物汤加胡索二钱半服之
　　紫金丸治产后脐下痛即失笑散醋为丸是也　立效散治产枕痛不可忍用五灵脂慢火炒干为末温酒下二钱立瘥
　　恶露不尽金匮产后七八日无太阳证小腹坚痛此恶露不尽不大便烦躁发热切脉微实再倍发热日晡时烦躁者不食食则讝语至夜即愈宜大承气汤主之热在里结在膀胱也　大全产后恶血虽常通行或因外感五邪内伤七气致令斩然而止余血壅滞所下不尽故令腹痛当审其因而治之　一产妇小腹痛甚牙关紧急此瘀血内停灌以失笑散下血而苏又用四物加炮姜白术陈皮而愈　一妇人经水来比常度过多不止遂用濇药止之致腹作痛此乃气血凝滞也用失笑散二服而愈
　　地黄散　治产后恶血不尽腹中疼痛
　　生地黄【炒】当归【各二钱】生姜【半两切如芡实大新瓦上焙令焦黒】
　　右三味为细末毎服二钱空心姜酒调下
　　当归血竭丸　治妇人产后恶露不下结聚成块心胸痞闷及脐下坚痛
　　当归　血竭　芍药　蓬术【炮各二两】五灵脂【四两】
　　右五味为细末醋糊丸如梧桐子大毎服五十丸食前温酒送下
　　温隠居泽兰汤　治产后恶露不尽腹痛徃来兼胸满少气
　　泽兰【熬】生干地黄　当归【各七钱半】芍药　生姜【细切蝇头大新瓦上炒焦各二两半】甘草【一两半】大枣【十四枚】
　　右七味细切水九升煮三升分三服欲死涂身得瘥
　　卷荷散　治产后血上冲心血刺血晕血气腹痛恶露不快
　　卷荷【初出水者】红花　当归【各一两】蒲黄【隔纸炒】牡丹皮【各半两】
　　右五味为细末毎服二钱空心盐酒调下一腊内童子小便调
　　又方产后下血不尽腹内坚痛不可忍
　　当归　芍药桂心【各三两】桃仁【一百二十粒制】
　　右水六升煮二升温分两服未瘥加大黄
　　又方产后血结下不尽腹中绞痛不止　大黄【别浸】生干地黄　当归【各十分】川芎　桂心　芍药【各八分】甘草黄芩【各六分】桃仁【四十九粒制】　细切水七升煮二升半入大黄煮三沸分温三服
　　又产后血下不尽腹中痛无计　木香　当归　牛膝川芎　黄茋　芍药【各八分】大黄【十三分浸】芒硝【十二分】
　　右细切水七升煮二升半入大黄更三沸分三服
　　又产后恶露不尽结聚小腹疼痛　当归【七钱半】制香附子【一两】琥珀　没药　青皮　赤芍药　木香　桂心【各半两】　研为细末以乌豆淋酒调二钱
　　产宝治产后余血作疼兼块者　桂心　姜黄【各等分】为细末酒调方寸匕血下尽妙
　　产乳方芸台散　产后恶露不尽血结刺痛名血母块兼治心腹诸疾
　　芸薹子【隔纸炒】当归　桂心　赤芍药【各等分】
　　右四味细末酒调二钱产后可常服
　　黒神散治产后恶露不尽心胸痞闷脐腹撮痛汚血诸疾【产后通用方】
　　丹治产后恶露未尽小腹作痛　五灵脂【末】香附【末】右合和醋为丸甚者加留尖桃仁【一方加蛤粉】
　　救急疗恶露不尽腹胀痛　取乱髪如鸡子大灰水洗垢浄烧存性末之酒调服二钱
　　又疗产后血不尽心腹痛闷方　取荷叶烧灰存性热汤和服煮取汁饮之亦良
　　又方　以铁秤锤一枚烧赤投酒中【酒凖五升】用此酒煮当归三两取二升去滓分温再服千金同一方无当归
　　大全以恶露不尽腹痛及儿枕心腹刺痛小腹疼痛寒疝分为四门由母胎中宿有血块产后不与儿俱下而仍在腹作痛谓之儿枕其恶露下不快而作痛者胎中原无积聚不为儿枕也若恶露已尽或由它故腹痛如仲景枳实芍药散证或由血虚腹痛如仲景当归生姜羊肉汤证自当别论故复胪列诸名方于后若服枳实芍药散不愈仍当求责瘀血也故下瘀血汤诸方附焉而补虚诸方终之不复立寒疝条金匮云产后腹痛烦满不得卧枳实芍药散主之
　　枳实芍药散方
　　枳实【烧令黑勿太过】芍药【各等分】
　　右二味杵为散服方寸匕日三服并主痈脓以麦粥下之薛前证若因气滞用延胡索散若因外寒用五积散若因怒气用四物加木香柴胡若因血虚用四物参术炮姜若因阳气虚弱用四君当归炮姜若因脾虚血弱用六君当归炮姜治之　一产妇患前证或作呕或昏愦此脾气虚寒用人参理中汤渐愈又以补中益气汤加茯苓半夏全愈后复作痛而兼喘仍用补中益气汤培补脾肺而愈
　　师曰产妇腹痛法当以枳实芍药散假令不愈者此为腹中有干血着脐下宜下瘀血汤主之
　　下瘀血汤方
　　大黄【二两】桃仁【二十枚】虫【二十枚熬去足】
　　右三味末之炼蜜和为四丸以酒一升煎一丸取八合顿服之新血下如豚肝
　　保命方治血晕血结或聚于胸中或偏于小腹或连于脇肋四物汤四两倍当归川芎加鬼箭羽红花胡各一两同为粗末加下四味煎调没药散服
　　蝱虫【一钱去翅足炒】水蛭【一钱炒】麝香【少许】没药
　　右为末入前药调服血下痛止只服一服
　　千金桃仁芍药汤　治产后腹痛
　　桃仁【半斤】芍药　川芎　当归　桂心　干漆【碎熬】甘草【各二两】　细切水八升煮二升半分三服
　　延胡索散　治产后脐下痛
　　延胡索　桂心【各半两】当归【一两】
　　右三味为细末热酒调下二钱
　　香桂散　治产后脐下疼痛不止
　　川芎　当归【各二钱半】桂心【半两】
　　右三味为细末分为三服毎服酒一钱煎三五沸更入童便少许煎至七分温服甚者不过再服即瘥
　　又方　釡底墨【醋炒令干】延胡索　刘寄奴　桂心　庵闾子右等分为末热酒调下二钱
　　紫金丸　治产后恶露不快腰痛小腹如刺时作寒热头痛不思饮食亦治久有瘀血月水不调黄痩不思饮食并能治之亦可疗心痛【与失笑散同】
　　五灵脂【水淘去砂石焙干秤炒为末】真蒲黄
　　右以好米醋调五灵脂慢火熬成膏次以蒲黄末捜和丸如樱桃大毎服一丸水与童便各半盏煎至七分令药化温服之少顷再一服恶露即下久有瘀血成块月信不利者并用酒磨下
　　当归养血丸　治产后恶血不散发渴心腹疼痛及恶露不快脐下急痛连及腰脚疼痛
　　当归　赤芍药　牡丹皮　延胡索【各二両】桂心【一两】
　　右五味为末炼蜜丸梧子大空心酒下三四十丸痛甚者细嚼下
　　金匮产后腹中防痛当归生姜羊肉汤主之并治腹中寒疝虚劳不足
　　当归生姜羊肉汤　当归【三两】生姜【五两】羊肉【一斤】
　　右三味以水八升煮取三升温服七合日三服若寒多者加生姜成一斤痛多而呕者加橘皮　白术　加生姜者亦加水五升煮取三升二合服之
　　衍一妇人产当寒月寒气及产门脐下胀满手不得犯此寒疝也医将治之以抵当汤谓其有瘀血也予教之曰非其治也可服张仲景羊肉汤少减作二服遂愈产后六七日忽然脐腹痛皆由呼吸之间冷气乘虚而入宜服当归建中汤四顺理中丸共研再丸作小丸饭饮吞下极妙
　　仲景内补当归建中汤治妇人产后虚羸不足腹中刺痛不止吸吸少气或苦小腹中急痛引腰背不能饮食产后一月日得服四五剂为善令人强壮
　　当归【四两】桂枝【三两】芍药【六两】生姜【三两】甘草【二两】大枣【十二枚】
　　右六味以水一斗煮取三升分温三服一日令尽若太虚加饴糖六两汤成内于火上暖令饴消若去血过多崩伤内衂不止加地黄六两阿胶二两合八味汤成内阿胶服之
　　济生增损四物汤　治产后隂阳不和乍寒乍热恶露停滞亦令寒热但看小腹急痛为异
　　当归【酒浸】白芍药【一两】川芎【一两】人参【一两】甘草【炙半两】干姜【一两】
　　右六味防咀毎服四钱姜三片水煎无时热服
　　千金治产后余疾腹中绞痛痩乏不下食
　　当归　黄茋　芍药【各六分】干地黄　白术【各八分】桂心　甘草【各四分】大枣【十四枚】
　　右八味防咀水二升煮取八合空心服忌生葱
　　丹溪云局方五积散治产后余血作痛以苍术为君麻黄为臣厚朴枳实为使虽有当归芍药之补血仅及苍术三分之一不思产后之妇有何寒邪血气未充似难发汗借曰药性温和可以推陈致新岂可用麻黄之悍附以苍术枳朴之散乎虚而又虚祸不旋踵矣
　　附肠中痒治妇人产后肠中痒不可忍以针线袋安所卧褥下勿令人知　又方取箭簳及镞安所卧床下勿令妇知
　　脇胀痛
　　大产后两脇胀满气痛由膀胱宿有停水因产后恶露下不尽水壅痞与气相搏积在膀胱故令脇肋胀满气与水相激故令痛也　薛前证若肝经血瘀用胡索散若肝经气滞用四君青皮柴胡若肝经血虚用四物参术柴胡气血俱虚用八珍柴胡若肾水不足不能生肝用六味丸若肺金势盛尅制肝木用防白散仍参前各论主之　一产妇因怒两脇胀痛吐血甚多发热恶寒胸腹胀痛余以为气血俱虚用八珍加柴胡丹皮炮姜而血顿止又用十全大补汤而寒热渐退此证茍非用姜桂辛温助脾肺以行药势不惟无以施其功而反助其胀耳
　　经効疗产后血气脇肋胀痛　当归【一十二分】芍药　苦梗防榔　枳殻【各八分】桂心　青木香　柴胡【各六分】
　　右八味防咀以水二升煎取八合去滓空心分温二服
　　疗产后恶露不下血气壅痞脇胀痛不下食　苏木紫葛【各十二分】芍药当归【各八分】桂心蒲黄【各六分】生地黄汁【三合】
　　右七味防咀以水二升煎取七合下蒲黄分两服
　　当归散　治产后腹痛脇肋胀满
　　当归　干姜【等分】
　　右二味为末毎服三钱水一盏煎八分入盐醋少许食前热服【选竒方用酒煎】
　　经效理血气烦闷脇肋胀满及痛　芍药【八分】蒲黄　延
　　胡索【各四分】当归【六分】荷叶蒂【炙三枚】
　　右五味水二升煎取七合后入蒲黄空心分两服
　　广济疗产后腹痛气胀脇下闷不下食兼防利　茯苓人参　当归　甘草【各六分】生姜　陈皮【各四分】厚朴【八分】
　　右七味防咀以水二升煎取八合去滓分温服
　　抵圣汤　治产后腹脇闷满或呕吐者
　　赤芍药　半夏　泽兰叶　陈皮　人参　甘草【等分】
　　右六味防咀毎四钱姜五片煎温服
　　腰痛
　　大肾主腰脚产后腰痛者为女人肾位系于胞产则劳伤肾气损动胞络虚未平复而风冷客之冷气乘腰故令腰痛也若寒冷邪气连滞背脊则痛久未已后忽有孕必致损动葢胞络属肾肾主腰故也　薛前证真气虚邪乘之者用当归黄茋汤或十全大补为主佐以寄生汤如不应用十全大补加附子　一产妇腰痛腹胀善噫诸药皆呕余以为脾虚血弱用白术一味炒黄毎剂一两米泔煎时饮匙许四剂后渐安百余剂而愈疗产后风冷腰痛不可转侧四肢沉重行歩艰难　独活　川芎　芍药【炒黄】桂心　续断　生姜　桑寄生【各六分】当归　防风【各八分】
　　右九味防咀以水三升煮取一升去滓空心分二服
　　千金大豆酒　疗产后中风腰背强痛中风烦热苦渴头身皆重此因风冷及伤寒所致　用大豆【五升炒令烟尽】以酒一升投之密葢令温去豆服一升日夜数服卧取防汗避风【亦有加羌活服者亦佳】
　　生料五积散加桃仁煎亦妙
　　保命治血癖腹乃刺刺腰痛用四物汤细末三两加酒煮胡索末二两毎服三钱酒下
　　广济疗产后虚冷血气流入腰腿痛不可转　败酱
　　当归【各八分】川芎　桂心　芍药【各六分】
　　右五味防咀水二升煮取八合分温二服忌葱
　　救急疗妇人产后余血不尽血流入腰脚疼痛胸满气急两脇痛方　生姜【一斤】淡竹叶【一升切】
</div>
    <div class="pagination">
<a href="证治准绳_page190.html">上一页</a><span>...</span><a href="证治准绳_page186.html">186</a><a href="证治准绳_page187.html">187</a><a href="证治准绳_page188.html">188</a><a href="证治准绳_page189.html">189</a><a href="证治准绳_page190.html">190</a><span class="current-page">191</span><a href="证治准绳_page192.html">192</a><a href="证治准绳_page193.html">193</a><a href="证治准绳_page194.html">194</a><a href="证治准绳_page195.html">195</a><a href="证治准绳_page196.html">196</a><span>...</span><a href="证治准绳_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
