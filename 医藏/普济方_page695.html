<!DOCTYPE html>
<html>
<head>
    <meta charset="UTF-8">
    <title>普济方 - 第 695 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 695 页/共 3614 页</h1>
    <div class="content">　　蕤仁（去皮细研用半两）好酥（一栗子大）上将蕤仁与酥相和。研令匀。摊碗内。

　　后取艾一小团。烧令烟出。既出即将碗覆烟上熏。符艾烟尽即止。重研令匀。每以麻子大点头。日三度。

　　榉皮洗眼方。

　　（出圣济总录）

　　治飞血赤脉。

　　榉皮（去粗皮二两）古文钱（七文）上以水一升半。煎取七合。去滓热洗。冷则再暖。

　　鱼胆敷眼膏

　　（出十便良方一名神效方）

　　治飞血赤脉。及痛暴赤眼涩。

　　鲤鱼胆（五枚）黄连（去须为末半两）上取胆汁调黄连末。纳磁盒盛。于饭上蒸一时。

　　取出。干即入蜜少许。调似膏。涂敷目。日五七度。

　　卷七十七　眼目门

　　目血灌瞳仁

　　（附论）目属肝。肝受血而能视。则目之瞻视必资血。苟因物损伤。致血脉散乱。则败血侵睛。

　　灌注瞳仁。其痛如针刺。然无翳膜。亦或由肝气闭塞。血无所归而得。宜引血归肝。若为风热伏留。胸膈壅滞。则血上行而注于目也。亦有因用针失度。恶血不消。流渍于眼。则疼痛难忍。宜早疗之。免有所损也。

　　龙木论云。又血灌瞳仁外障。此眼初患之时。忽因物误刺着。或即针之失度。致令一眼先患。后乃相牵俱损。盖为疼痛难忍。卧时好眼安着枕上。使流毒血。在好眼先患之。以致俱损也。先宜服止疼痛没药散。后服坠血明目丸。点摩挲石散立效。

　　歌曰。眼因射刺五轮亏。疼痛眶中若受锥。好眼卧时安着枕。使流恶血隔光辉。可怜清净无瑕翳。沉没明珠甚可危。须用婆娑为药点。却交恶血本乡归。

　　方

　　车前子散

　　（出医方大成）

　　治肝经积热。上攻眼目。逆顺生翳。血灌瞳仁。羞

　　明

　　多泪。

　　密蒙花（去枝叶）羌活菊花白蒺藜（炒去刺）粉草草决明车前子（各炒）黄芩龙

　　生干地黄散

　　（出圣惠方）

　　治眼肝心积热。血灌瞳仁肿痛。

　　生干地黄（一两）蒲黄（三分）犀角屑（三分）黄连（三分去须）黄芩玄参川升麻（各以水一中盏。

　　治眼血灌瞳仁。生障膜。

　　（出圣惠方）用生地黄汁。每温服一小盏。频服。以瘥为度。

　　麦门冬散

　　（出圣惠方）

　　治眼血灌瞳仁。昏涩赤痛。

　　麦门冬（一两半去心焙）川大黄（锉碎微炒）黄芩地骨皮玄参葳蕤（各一两）犀角屑甘草（炙微赤锉各半两）上为散。每服三钱。以水一中盏。煎至六分。去滓。入马牙硝半钱。每于食后温服之。

　　坠血明目丸

　　（出龙木论）

　　治血灌瞳仁外障。

　　石决明芎五味子干山药知母（各一两）细辛人参（各一两半）上为末。

　　炼蜜

　　麦门冬汤

　　（名泻肝散出龙木论）

　　治血灌瞳仁。昏涩疼痛。兼治辘轳转关外

　　障。

　　麦门冬（去心焙）大黄（锉炒）黄芩（去黑心）桔梗（锉炒）玄参（各一两）细辛（去苗叶）芒硝（研各半两）上除芒硝外。粗捣筛。每服五钱。以水一盏半。煎取七分。去滓。

　　人参汤

　　（出圣济总录）

　　治血灌瞳仁涩痛。兼治内障散翳。

　　人参赤茯苓（去黑皮一方用白茯苓）细辛（去苗叶）五味子桔梗（炒各一两）车前子防风（去叉各半两一方各二两）上粗捣筛。每服五钱。以水一盏半。煎取七分。去滓。食后。临卧温服。

　　通血丸

　　（出危氏方）

</div>
    <div class="pagination">
<a href="普济方_page694.html">上一页</a><span>...</span><a href="普济方_page690.html">690</a><a href="普济方_page691.html">691</a><a href="普济方_page692.html">692</a><a href="普济方_page693.html">693</a><a href="普济方_page694.html">694</a><span class="current-page">695</span><a href="普济方_page696.html">696</a><a href="普济方_page697.html">697</a><a href="普济方_page698.html">698</a><a href="普济方_page699.html">699</a><a href="普济方_page700.html">700</a><span>...</span><a href="普济方_page696.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
