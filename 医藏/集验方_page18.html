<!DOCTYPE html>
<html>
<head>
    <meta charset="UTF-8">
    <title>集验方 - 第 18 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>集验方 - 第 18 页/共 40 页</h1>
    <div class="content">　　上二味，切，以水三升，煮取一升，适寒温顿服之，滓薄疮上。（《外台》卷四十）

　　治射工毒中人，寒热发疮，偏在一处，有异于常方。

　　犀角 升麻 乌 根（各二两）

　　上三味，以水四升，煮取一升半，去滓，分再服。相去一炊久，尽更作。（《外台》卷四十）

　　又方取赤苋合茎叶捣，绞取汁，服一升，日再、三服。（《外台》卷四十）

　　又方取生茱萸茎叶一虎口，断去前后，取握中者，熟捣，以水二升，煎取八合，顿服之。（《外台》卷四十）

　　卷第六

　　治中水毒方

　　中水病，手足指冷即是，若暖非也。其冷或一寸，极或竟指。未过肘膝一寸浅，至于肘膝为剧。（《肘后方》卷七）

　　治中水毒秘方。

　　取水萍曝干，以酒服方寸匕，瘥止。（《肘后方》卷七）

　　又方取梅若桃叶捣，绞取汁三升许，为二服，或干以水绞取汁极佳。小儿不能饮，以汁敷乳头与之。（《外台》卷四十）

　　卷第六

　　治诸物哽咽喉方

　　治哽方。

　　凡书曰：天有门，地有根，诸家入口者，皆当得吞。（《外台》卷八）

　　又方取鹿筋渍之濡，索之大如弹丸，持筋端吞之，候至哽处，徐徐引之，哽着筋出。（《外台》卷八）

　　又方末虎骨若狸骨，服方寸匕。（《外台》卷八）

　　又方服瞿麦末方寸匕。（《外台》卷八）

　　治诸哽方。

　　鸬 屎末，服方寸匕。（《外台》卷八）

　　又方传呼：鸬鸬、 即下。（《医心方》卷二十九）

　　治食诸鱼骨哽方。

　　小嚼薤白令柔，以绳系中央，持绳一端，吞薤到哽处引，哽当随出。（《外台》卷八）

　　治鱼骨哽在喉中，众法不能去者方。

　　取饴糖丸如鸡子黄大吞之。不去又吞。此用得效也。（《外台》卷八）

　　治食中吞发，哽不去，绕喉者方。

　　取梳头发烧灰，饮服一钱匕。（《外台》卷八）

　　治误吞钱方。

　　捣火炭末，服方寸匕，则出。（《外台》卷八）

　　治误吞银环及钗者方。

　　取饴糖一斤，一顿渐渐食尽，多食之，环及钗更出。（《外台》卷八）

　　治误咽针方。

　　取真吸针磁石末，酒白饮服一方寸匕。解曰：磁石特能吸针。难云：今吞针哽在喉中，而服磁石未入腹耶，若含磁石口中者，或吸针出耳。二理详取其义焉。（《外台》卷八）

　　卷第六

　　治缢死、溺死、中、冻死方

　　治自缢死方。

　　以 衣若氍毹浓毡物，覆其口鼻抑之，令两人极力吹其两耳，一炊倾可活也。（《外台》卷治自经死方。

　　捣皂荚、细辛屑，取如胡豆，吹两鼻孔中。单用皂荚亦好。（《医心方》卷十四）

　　治溺死方。

　　屈死人两脚着人肩上，以死人背向生人，背负持走，吐出水便活。（《外台》卷二十八）

　　又方熬沙以覆死人，使上下有沙，但出鼻口，沙中温，温须易之。（《医心方》卷十四）

　　治溺死一宿者尚可活方。

　　倒悬解衣，挑去脐中垢，极吹两耳，即活。（《外台》卷二十八）

　　夏月中热 死，凡中 死，不可使得冷，得冷便死。治之方。

　　以屈革带绕 人脐，使三、四人尿其中，令温，亦可用泥土屈草；亦可扣瓦碗底若脱车，以着 人脐上，取令尿不得流去而已。此谓道路穷急无汤，当令人尿其中。仲景云：欲使多人尿，取令温。若有汤便可与之。仲景又云：不用泥及车 ，恐此物冷。 即在夏月，得热土泥暖车 ，亦可用也。（《外台》卷二十八）

　　治冬天堕水冻，四肢直，口噤，裁有微气出方。

　　以大器中多熬灰，使暖，囊盛，以薄其心上，冷即易。心暖气通，目则得转，口乃开，可温尿粥清，稍稍含之，即活。若不先温其心，便持火炙其身，冷气与火相搏则死。（《外台》卷二十八）

　　卷第六

　　解中诸毒方

</div>
    <div class="pagination">
<a href="集验方_page17.html">上一页</a><span>...</span><a href="集验方_page13.html">13</a><a href="集验方_page14.html">14</a><a href="集验方_page15.html">15</a><a href="集验方_page16.html">16</a><a href="集验方_page17.html">17</a><span class="current-page">18</span><a href="集验方_page19.html">19</a><a href="集验方_page20.html">20</a><a href="集验方_page21.html">21</a><a href="集验方_page22.html">22</a><a href="集验方_page23.html">23</a><span>...</span><a href="集验方_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
