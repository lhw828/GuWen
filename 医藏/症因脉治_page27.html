<!DOCTYPE html>
<html>
<head>
    <meta charset="UTF-8">
    <title>症因脉治 - 第 27 页/共 100 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>症因脉治 - 第 27 页/共 100 页</h1>
    <div class="content">　　[卷二：咳嗽总论] 外感咳嗽 

　　【伤暑咳嗽之症】身热引饮，内热烦躁，外反恶寒；或身痛口渴，咳嗽身倦，此暑伤【伤暑咳嗽之因】时值夏秋，或气虚身弱，触冒暑湿；或热甚于中，偶感时行，内外夹攻，蒸酿胸胃之间，上熏于肺，则暑湿咳嗽作矣。

　　【伤暑咳嗽之脉】经曰脉虚身热，得之伤暑。又云：伤暑之脉，濡软者多，大抵右寸口脉或虚或数。

　　【伤暑咳嗽之治】身热引饮，内热烦躁者，石膏知母汤。身痛口渴，外反恶寒，十味泻白益元散。外冒暑邪，内伤积热者，凉膈散。脉虚身热，气虚身乏之人，清暑益气汤。

　　石膏知母汤

　　家秘治暑热伤肺。

　　石膏知母桔梗桑白皮地骨皮甘草

　　十味香薷饮

　　香薷浓朴白扁豆陈皮白茯苓苍术黄柏升麻葛根桑白皮地骨皮甘

　　泻白益元散

　　桑白皮地骨皮甘草水煎调益元散服。

　　凉膈散

　　山栀黄芩川黄连大黄桔梗天花粉连翘薄荷玄参甘草

　　清暑益气汤

　　治气虚伤暑、补中救肺之方。

　　黄苍术升麻人参白术陈皮神曲泽泻黄柏葛根当归麦冬 

　　[卷二：咳嗽总论] 外感咳嗽 

　　【伤燥咳嗽之症】口渴唇焦，烦热引饮，吐痰不出，或带血缕，二便赤，带喘急咳嗽【伤燥咳嗽之因】天行燥烈，燥从火化，肺被燥伤，则必咳嗽。

　　【伤燥咳嗽之脉】多见躁疾，或见数大，或见沉数，或见浮急。

　　【伤燥咳嗽之治】石膏泻白散、清燥救肺汤、人参白虎汤。口渴，加门冬饮子。

　　石膏泻白散

　　家秘治燥火伤肺喘咳之症。

　　石膏知母桑白皮地骨皮甘草痰多加贝母、栝蒌。

　　清燥救肺汤

　　桑叶石膏人参麦门冬枇杷叶杏仁真阿胶甘草痰多加川贝母。阴精虚加地黄。热甚加羚羊角。

　　人参白虎汤

　　治口渴唇焦，烦热引饮，脉见沉数。

　　人参石膏知母甘草口渴加葛根、天花粉。

　　门冬饮子

　　天门冬麦门冬桑白皮枳壳桔梗荆芥甘草痰多加贝母。大便燥结加大黄。

　　[卷二：咳嗽总论] 外感咳嗽 

　　【伤热咳嗽之症】咽喉干痛，面赤潮热，夜卧不宁，吐痰黄浊，或带血腥臭，烦躁喘咳，每咳自汗。此即痰饮门热痰嗽。

　　【伤热咳嗽之因】湿热行令，热伤肺气，或时令应寒而反温，应凉而反热，皆能令人【伤热咳嗽之脉】右脉洪数，洪为肺火，数为里热，洪数而滑，肺热痰结。

　　【伤热咳嗽之治】寸口脉大，家秘泻白散。面赤潮热，柴胡饮子，栀连清肺饮，脉数而实，吐痰黄浊，凉膈散加川贝母。烦躁喘嗽，带血腥臭，犀角地黄汤加山栀、黄芩。

　　家秘泻白散

　　桑白皮地骨皮甘草川连黄芩石膏

　　柴胡饮子

　　柴胡黄芩人参大黄广皮甘草当归白芍药

　　栀连清肺饮

　　山栀川连桔梗甘草杏仁天花粉黄芩薄荷

　　凉膈散

　　见伤暑嗽门。

　　犀角地黄汤

　　加山栀、黄芩。

　　犀角生地牡丹皮白芍药山栀黄芩 

　　[卷二：咳嗽总论] 内伤咳嗽 

　　【肺经咳嗽之症】气急喘咳，痛引缺盆，右胁下洒淅恶寒，或右臂筋吊痛，痰咯难出，或吐白涎，口燥声嘶，此肺咳之症也。肺咳不已，大肠受之，大肠咳状，则遗矢粪水也。

　　【肺经咳嗽之因】或真阴不足，劳伤火动；或肺脾素燥，不慎辛热炙；或恼怒思虑忧愁动火，三者皆能伤其肺金，乃成肺经咳嗽也。

　　【肺经咳嗽之脉】右寸洪滑，肺有实痰；或见微弱，肺气不足；或见滑数，肺有热痰；或见沉数，郁火内伏。

　　【肺经咳嗽之治】右寸洪数，泻白一物汤、清肺饮。脉见迟细，人参补肺饮、人参生脉散、琼玉膏；肺有热痰，青黛海石丸、节斋化痰丸；久嗽肺虚，百花膏主之。

</div>
    <div class="pagination">
<a href="症因脉治_page26.html">上一页</a><span>...</span><a href="症因脉治_page22.html">22</a><a href="症因脉治_page23.html">23</a><a href="症因脉治_page24.html">24</a><a href="症因脉治_page25.html">25</a><a href="症因脉治_page26.html">26</a><span class="current-page">27</span><a href="症因脉治_page28.html">28</a><a href="症因脉治_page29.html">29</a><a href="症因脉治_page30.html">30</a><a href="症因脉治_page31.html">31</a><a href="症因脉治_page32.html">32</a><span>...</span><a href="症因脉治_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
