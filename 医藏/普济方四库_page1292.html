<!DOCTYPE html>
<html>
<head>
    <meta charset="UTF-8">
    <title>普济方四库 - 第 1292 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1292 页/共 1812 页</h1>
    <div class="content">　　以冷水喷之令身噤肠自入也
　　治坠扑内损散败血止痛及恶疮发背等【出本草】
　　以重阳日收取茄子百枚去蔕四破切之硝石十二两碎捣以不津器皿大小约可盛内茄子者于器中先铺茄子一重乃下硝石一重覆之如此令尽然后以纸数重宻封之安置净处上下以新砖垫覆令得地气不犯地气至有五月后取出去纸两重日中暴之逐日如此至二三月度已烂即开瓶倾出滤出滓别入新器中以薄纸盖头又暴直成膏乃可用内损酒调半匙空腹饮之再恶血散则痛止而愈矣诸疮肿亦先饮酒半匙又用膏于疮面涂之当觉冷如氷雪疮干便瘥其有根本在肤腠者亦可内消若膏乆干硬即以饭饮化动涂之
　　整骨丸【出杨氏家藏方】　治従髙坠下筋断骨折内外皆损疼痛难忍不问轻重并皆治之
　　白矾【一十二两飞过】　黄蜡【六两】　黄丹　蜜陀僧【另研】　自然铜【另研为末已上三味各四两】　乳香【另研】　硃砂　没药【另研已上三味各一两】　猪脂【一十二两腊月者】
　　右件用银石器或新锅内先下猪脂熬成膏去筋膜滓次下蜡镕退火稍冷方下蜜陀僧黄丹自然铜末添慢火熬以栁木箆子搅滴入水不散为度擡下锅子于冷地上入硃砂乳香没药白矾更以箆子搅匀丸如梧桐子大每服二十丸热葱酒送下【葱白切如丝于热酒中以盏合少时勿出气】如昏困不能咽药者即用葱酒化开灌下仍将二三十丸切开于纸下以火炙之如不化入油少许随所伤大小摊成药靥恐此药不黏以云母膏涂靥周围贴之良乆痛变成痒若骨碎及蹉跌者并皆平正不成芦节其伤破处便生肌肉多年伤折每遇隂晦发作疼痛者亦可服不拘时
　　又方【出永类钤方】
　　用水蛭茴香各一两先以茴香三钱同水蛭炒去茴香又以茴香七钱微炒共为末用水煎苏木加酒和调乌药顺气散一帖作三服又法硇砂水蛭竹膜丝头四味将砂炒蛭去砂用蛭为末竹丝烧灰和葱酒调服
　　治従髙坠下瘀血胀心面青气短欲死者
　　用飞駮鸟【味甘寒】翅羽七枚烧末酒服之得右翅者最良【飞駮鸟即雄鹊也若烧作灰以右接中散解者是雄也又烧毛作屑内水中沈者是雄也又其翼左覆者是雄】
　　又方
　　用韶粉【味辛寒】一钱匕和水服之即瘥
　　治従髙坠下头破脑出血中风口噤
　　用黒豆【味甘平】一升炒去腥勿使太熟杵末蒸之气遍令甑下盆中以酒一升淋之温服一升覆被取汗傅膏疮上
　　坠车落马【附论】
　　夫或因乗车马或登陟危险误多倒仆轻则蹉跌筋脉蹴损不得伸屈甚者乃至踒折筋骨治宜速以养血脉续筋骨之剂服之则其効速矣
　　方
　　乳香乌龙丹　治落马坠车打扑闪肭损伤筋骨疼痛闷乱活血止疼及中风瘫痪口眼防斜妇人血风腰腹四肢走注痛痹等疾
　　骨碎补　葫芦巴【炒】　破故纸【炒】　川乌【炮去皮脐】苁蓉【酒浸】　牛膝【酒浸】　金毛狗脊　牡蛎【烧赤】　甜子【炒】　黒牵牛　赤芍药　自然铜【烧赤醋蘸七次】　川楝子　茴香【炒】　牡丹皮　五灵脂　白芍药【各一两】　苍术【二两去皮炒】　官桂【半两】　细墨【七钱】　木鼈子【七个】　没药【二钱半】　乳香【二钱】
　　右为细末研匀醋麪糊丸如梧桐子大每服七丸至十丸温酒下日三服
　　神圣膏【出徳生堂】　凡跌伤后用此药敷贴仍服后药赤小豆　木鼈子【去殻另研】　萆麻子【去殻另研】　羌活姜黄　草乌　血竭　大黄　知母　白芷　川乌　白芨　白蔹　防风【各一两】
　　右为细末和匀随病大小用好米醋宻调敷伤损处干再敷即痛止骨接
　　当归散【出徳生堂】　治落马坠车伤损
　　当归　桂心　川椒　附子【各二钱】　泽兰【一钱】　芎防【六钱】　甘草【五钱】　没药　乳香【各二钱半另研】
　　右为细末每服二钱温酒调病上食后服病下空心服三日筋骨相连二十日痊可
　　止痛虎骨散【出圣方】　治马坠伤损
　　虎胫骨【三两涂酥炙微黄】　败【涂酥炙微黄】　当归【剉微炒】阳起石【酒煑半日细研】　骨碎补　自然铜【细研】　赤芍药甜子　没药　　姜黄【各一两】
　　右为细末每服以暖酒调下二钱日三四服
　　芍药散　治倒仆筋脉蹴损【方见本门闪肭类】
　　芎防汤【出圣济总録】　治坠堕倒仆蹴损筋脉
　　芎防【一两半】　泽兰【取叶一两】　生干地黄【焙三分】　桂【去粗皮半两】　附子【炮裂去皮脐】　牛膝【酒浸切焙各一两】　蜀椒【去目并闭口者炒出汗】
　　右剉如麻豆大每服三钱水酒共一盏煎至七分去滓温服不拘时
　　槐子煎【出圣济总録】　治倒仆诸筋蹴损
　　槐子【炒为末用酒一升浸一宿】　桂【去粗皮】　秦芁【去苗土】　白术【剉炒】　续断　附子【炮裂去皮脐各一两】
　　右除槐子外捣为麄末将槐子酒先煎次入猪脂半斤再煎沸入药末再煎热绞去渣磁合盛每服一匙温酒调服不拘时
　　虎骨散【出圣济总録】　治倒仆蹴损筋骨疼痛
　　虎骨【酥炙别为末一两】　酒一升　生地黄汁一升
　　右将地黄汁并酒煎沸入虎骨末同煎数沸每服一盏温服不拘时
　　当归汤【出圣济总録】　治倒仆蹴损筋骨疼痛
　　当归【切焙】　芎防【各二两】　熟干地黄【焙四两】
　　右麄捣筛每服三钱水一盏煎至七分去滓温服不拘时
　　地黄酒【出肘后方】　治倒仆筋蹴不得展舒及瘀血不散亦疗马坠
　　生地黄【洗切研八两】　酒三升
　　右共煎数沸去滓每服一盏温服不拘时
　　桃仁地黄酒【出圣济总録】　治倒仆蹴损筋脉
　　生地黄汁一升　酒一升　桃仁【去皮尖别研一两】
　　右将地黄汁酒煎沸下桃仁再煎数沸每服一盏温服不拘时
　　骨碎补散【出圣方】　治一切磕损落马碾着伤折等服之接骨散恶血
　　骨碎补【一两】　木香【半两】　蒲黄【一两】　胡索【一两】　当归【半两剉微炒】　桂心　芎防【各半两】　槟榔【一两】
　　右为细末不拘时以温酒调下二钱
　　虎骨散【出圣恵方】　治一切磕损落马车碾失坠伤折疼痛虎胫骨【二两涂酥炙令黄】　桂心　牛膝【去苗】　淹防子续断　泽兰　郁李仁【汤浸去皮微炒各一两】
　　右为细末不拘时以温酒调下二钱
　　赤芍药散【出圣方】　治坠车落马伤折内损疼痛
　　赤芍药　芎防　桂心【各一两】　买子木　夜合花当归【剉微炒】　骨碎补【各三两】
　　右为细末不拘时以温酒调下二钱
　　牡蛎散【出圣方】　治坠车落马伤损筋骨疼痛皮肉破裂出血不止
　　牡蛎【一斤湿纸裹后却以水洗更裹干用大火烧通赤】　白矾【三两烧令汁尽】黄丹【三两】　腻粉　雄黄【细研浄】　麒麟竭【各一两】　雌黄【半两细研】　麝香【二钱细研】
　　右为细末仍于烈日中摊晒半日后入磁缾中盛如有堕损及骨折筋防用生油稠调涂之如已后疮干傅之
　　骨碎补散【出圣方】　治马坠车碾踠折呼呌疼痛声音不絶
　　当归【一两半微炒剉碎】　骨碎补　牡丹皮　虎胫骨【涂酥炙令黄】　白芷　芎防　赤芍药　败蒲【烧灰各一两】
　　右为细末每服以暖酒调下二钱日四五服
　　败散【出圣方】　治马坠伤折止痛
　　败【涂醋炙全黄】　虎胫骨【涂酥炙全黄】　牡丹皮　赤芍药　熟地黄　桂心　续防【各一两】　当归【一两半剉微炒】
　　右为细末每服以温酒调下二钱日三四服
　　败蒲散【出圣方】　治马坠伤损筋骨疼痛内有瘀血腹中防刺不可忍
　　败蒲【细剉】　旧麻甑带【各一橛许细剉用】　乱发【如鸡子大一团火烧灰】　当归【一两剉微炒】　赤芍药　桂心【各半两】　桃仁【四十九枚浸去皮尖双仁微炒】
　　右为散每服四钱以水一小盏煎至半盏去滓不拘时热服
　　当归散【出圣方】　治落马坠车诸伤腕折臂脚痛不止呼呌不絶服此药呼噏之间一服止痛三日筋骨相连昔公实钱季毅皆曽合以救人
　　当归【炒】　桂心　蜀椒【炒出汗】　附子【各二分炮去皮脐】泽兰【一分】　芎防【六分】　甘草【五分】
　　右并熬令香筛酒服方寸匕日三丸是伤损皆服之十日愈如小儿被奔车马所损裂其膝皮内决见骨即絶死小苏啼不忍闻服之便睡十数日便行走其神验如此一方有槟榔一两忌生葱猪肉冷水菘菜海藻
　　五伤接骨丸　治坠马伤折及闪肭疼痛不可忍【方见本门打扑伤损类】
　　五骨散【出圣方】　治落马坠车腕折骨碎筋伤压损疼痛不止
　　鲮鲤项骨　猕猴项骨　虎项骨　黄犬项骨野猫项骨【各一两】　天雄【半两炮裂去皮脐】　肉苁蓉【半两酒浸一宿刮去皱皮炙干】
　　右味骨细剉用酒醋各半升浸一宿漉去炙令黄色冷入二味药同为细散每服二钱以温酒调下不拘时又将黄米半升作糊入散药一分调令匀涂贴骨折筋伤处疼痛立止
　　大黄汤【出肘后方】　治堕马一切筋骨损伤腹中有惊风瘀血烦闷不省人事此药利大便去惊风或血
　　大黄【一两切浸汤盛下】　绯帛【如手大烧灰用】　乱发【如鸡子大一团烧灰用】　败蒲【一握三寸】　桃仁【四十九个去皮尖】　甘草【如中指节一段炙剉】　乆用纱单布【一尺烧灰】
　　右以童子小便量多少煎汤盛内酒一大盏次下大黄去渣三分温服先剉败蒲席半领煎汤浴衣被覆斯须通利数行痛楚立瘥利及浴水赤勿怪即瘀血
　　治坠马扑伤痛不可忍者
　　用仙防屎三两细研以热酒投之取其清酒服之立可止痛更三两服便瘥仙防屎即蝙蝠屎也
　　疗落马坠车及坠屋坑踒伤身体头面四肢内外刺痛烦躁呌唤不得卧方【出肘后方】
　　急覔防屎无问多少烧末以猪膏和涂封痛处急裹之仍取好大黄如鸡子大以乱发如鸭子大以人所裁白越布衫领巾余布以裹发外乃令火烧烟防捣末屑以薄酒服日再三无越布可强用常布当预备此物为要急用
　　疗坠马内损方
　　取药一小两捣为末牛乳一盏煎五六沸和服或以羊肉汁和服一日内忌菜极効【药见陈威本草】
　　白膏　治一切坠落打扑及肿毒疼痛
　　栁白皮【切半两】　白蜡【四钱】　铅丹【二钱】　胡粉【三两】　油【四两】　商陆根【切三分】
　　右先以熟油入栁白皮商陆根煎变色去滓入诸药数搅良乆膏成毎用防肿大小以故帛或輭纸摊贴
　　神异立効方　治马坠损伤
　　桃仁【四十九粒汤浸去皮尖双仁烂研】　川大黄【一两切剉碎微炒】　败蒲　麻甑带【各一握烧灰】　乱发【如鸡子大烧灰】
　　右为散以无灰酒三大盏煎至一盏去滓分为二服食前服
　　没药散　治马坠扑损内有败血防刺疼痛不可忍者没药【末】　麒麟竭【末】　黄丹【微炒】　白矾【烧灰各一分】
　　右为细末不拘时以温酒调下一钱
　　没药鸡子酒　治堕落车马筋骨疼痛不止
　　没药【半两研末】　生鸡子【三枚】　细酒【一升】
　　右先将鸡子开破取白去黄盛椀内入没药以酒暖令热投于椀中令匀不拘时温服
　　治马坠伤损腰肋疼痛不可忍方
　　益州麻布【一尺烧灰细研】　蒲索【一握烧灰细研此索船家名防索如无即以蒲黄代之】　川大黄【三两切细如大豆】
　　右先以酒一大盏半浸大黄一宿煎三五沸去滓入前药灰搅匀微温分为二服如人行三二里再服当利出恶血片効
　　羊脑方　治被马坠损肿疼痛不可忍
　　羊脑【一合】　甲【一两半屑】　生地黄【三两切】
　　右以酒醅和捣如泥微热裹损处冷即易之
</div>
    <div class="pagination">
<a href="普济方四库_page1291.html">上一页</a><span>...</span><a href="普济方四库_page1287.html">1287</a><a href="普济方四库_page1288.html">1288</a><a href="普济方四库_page1289.html">1289</a><a href="普济方四库_page1290.html">1290</a><a href="普济方四库_page1291.html">1291</a><span class="current-page">1292</span><a href="普济方四库_page1293.html">1293</a><a href="普济方四库_page1294.html">1294</a><a href="普济方四库_page1295.html">1295</a><a href="普济方四库_page1296.html">1296</a><a href="普济方四库_page1297.html">1297</a><span>...</span><a href="普济方四库_page1293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
