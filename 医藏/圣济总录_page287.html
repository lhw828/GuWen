<!DOCTYPE html>
<html>
<head>
    <meta charset="UTF-8">
    <title>圣济总录 - 第 287 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 287 页/共 447 页</h1>
    <div class="content">　　治一切疮口气冷不合。生肌散方秦艽（净洗焙干）上一味，为细末贴之，便生肌肉。

　　卷第一百三十三

　　热疮

　　论曰热疮本于热盛，风气因而乘之，故特谓之热疮，盖阳盛者表热，形劳则腠疏，表热腠疏浆汁治疮、退风热。黄 汤方黄 （锉一两半） 生地黄（四两） 甘草（炙锉） 芍药 麦门冬（去心焙） 黄芩（去黑心各一两半） 石膏（碎） 芎 大黄（锉炒） 人参 当归（切焙各一两） 半夏（姜汁制半两）上一十二味，锉如麻豆大，每服五钱匕，用水一盏半，竹叶七片，煎至一盏，去滓空心温服，日晚再服。

　　治表热实，身体生疮，或发疮疖，大小便不利。栀子汤方栀子仁（半两） 知母（焙） 甘草（炙锉） 黄芩（去黑心各一两） 大黄（锉炒二两）上五味，粗捣筛，每服五钱匕，水一盏半，煎至一盏，去滓入芒硝一钱匕，空心温服，以利为度，未利再服。

　　治体卒生热疮。麦门冬汤方麦门冬（去心焙二两） 豉（炒一分） 人参（三分） 桑根白皮（锉一两半） 桂（去粗皮半两） 甘草（炙锉一两）上六味，粗捣筛，每服五钱匕，用水一盏半，葱白三寸切，同煎至一盏，去滓空心服，晚再服。

　　治热疮，二参丸方玄参 乌头（裂炮去皮脐） 何首乌（各二两） 苦参（二两） 丁香（一分）上五味，捣罗为末，面糊丸，如梧桐子大，每服二十丸，至三十丸，空心盐汤下、日三治热毒疮肿。大黄散涂敷方大黄（锉炒） 赤小豆（各二两） 锻石（一两）上三味，捣罗为散，用酽醋调，涂敷疮上，日三五度即瘥。

　　治热疮。木兰皮膏方木兰皮 芍药 射干 蛇床子（各一两） 白芷 黄连（去须各一两半） 黄柏（去粗皮）黄芩（去黑心） 野狼牙 山栀子（各一两） 猪脂（二斤）上十一味，除脂外、细锉如麻豆大，先熬脂令沸，下药煎候白芷黄赤色，以绵滤去滓，瓷合盛，涂疮上，日三五度即瘥。

　　治热不散，体生细疮，并热不已。黄连汤洗方黄连（去须四两） 芒硝（四两）上二味，先将黄连以水一斗煎取七升，去滓下芒硝，乘温洗疮上，冷即再暖洗，日三五遍，以瘥为度。

　　治热疮多脓汁。芎 散涂敷方芎 大黄（生） 白蔹 芍药 黄连（去须） 槐皮（锉） 龙骨（火烧各半两）上七味，捣罗为散，涂敷疮上，日三五度。

　　治热疮。蛇床子散涂敷方蛇床子 干地黄（各半两） 苦参（洗） 大黄（生） 木通（锉） 白芷（洗） 黄连（去须各一两） 野狼牙（半两）上八味，捣罗为散，旋取腊月猪脂调，涂敷疮上，日三五度治热疮。大黄散涂敷方大黄（生为末） 硝石（研各半两） 黑胶（一分）上三味，先捣大黄硝石为末，用醋半合，熔胶烊，调散子如糊，涂敷患上，日三五度、即瘥。

　　治热疮疼痛不可忍。硝石水渍方硝石（研末）上以纸拈作绳，如指大，累起团肿上，取硝石填令满，以匙抄新汲冷水，浇令湿，候觉寒冷不痛即止，日三四遍，瘥为度。

　　治热毒疮肿。水射注方上以瓦瓶底钻孔，盛水射注患上，觉寒即止，便用鸡子白涂敷，日三五上，肿瘥为度。

　　治热疮。茄子角方上取生茄子一枚，割去二分令口小，去瓤三分，似一罐子，将合于肿上角即消，如已出脓，再用取瘥为度。

　　治热疮。生地榆根汤洗方生地榆根（二斤洗切）上一味，细锉，以水一斗，煎取五升，去滓温洗疮上，冷即温，日二度，即差。

　　治大疮热退，脓血不止，疮中肉虚疼痛，排脓。内塞散方防风（去叉） 白茯苓（去黑皮） 白芷 桔梗（锉炒） 远志（去心） 甘草（炙锉）人参芎 当归（切焙） 黄 （锉炒各一两） 桂（去粗皮半两） 附子（二个炮裂去皮脐） 浓朴（去粗上一十四味，捣罗为散，酒调下二钱匕，日三夜一。

　　卷第一百三十三

　　月蚀疮

　　论曰月蚀疮小儿多有之，盖由嗜甘肥，营卫不清，风湿毒热之气，蕴蓄腑脏，其疮多生于两月晦治月蚀疮。多在两耳上，及窍傍，随月盈虚，水银膏涂敷方水银（一分） 胡粉（研） 黄连（去须为末） 松脂（各半两） 猪脂（四两）上五味，先熬脂令沸，下松脂诸药末，水银搅令匀，瓷合盛，先以盐汤洗疮，涂敷日三五度。

　　又方虎头骨（末） 猪脂（各二两）上二味，和调如糊，先用盐汤洗疮，涂敷疮上，日三五度。

　　治月蚀疮，甘草散涂敷方甘草（末） 青蛙（自死者烧作灰） 母猪蹄甲（烧作灰） 救月杖（烧作灰一两）上四味，捣罗研细拌匀，以蜜调涂敷疮上，日三五度。

　　治月蚀疮入鼻口，及九窍孔，并诸疮。豉涂敷方豉 虾蟆（五月五日取一枚自死者）上二味，将盐豉不以多少，填满虾蟆腹，挂于屋北，令干燥，以纸泥裹之，埋釜锅底三炊久烧之，取出去泥，捣细研为末，涂敷疮上，干即以猪脂和，七月七日修合亦得。日三五度。

　　治月蚀疮。鼓皮醋涂方鼓皮（如手掌大） 醋（二升）上二味，以醋浸皮经一宿，取汁涂敷疮上，日三五度。

　　治月蚀疮息肉。硫黄涂敷方石硫黄（细研） 茹（末各一两） 斑蝥（去足翅半两细研）上三味，捣研和匀，先用盐汤洗疮，后涂敷疮上，如干者以猪脂调和涂敷，日三度。

　　治月蚀湿虫疮 。半夏根散方半夏根（五月五日取一两） 木瓜（根） 乌头（各一两）上三味，阴干并细锉，捣罗为散，每取枣核许大，以绵裹，纳谷道中，日二度。

　　治月蚀疮。矾石涂敷方矾石（研） 石硫黄（研各半两） 五月五日虾蟆（自死者一枚烧作灰）上三味，细研为末，先以盐汤洗疮，涂敷日三五度，以瘥为度。

　　治月蚀疮，茱萸汤洗方茱萸根 地榆根 蔷薇根（各一两）上三味细锉，以水五升，煎至二升半，去滓温洗疮，冷即止，日三两度洗之，敷以他药治月蚀下部湿 。兔头散方腊月兔头（一枚烧过） 五月五日虾蟆（自死者一枚烧灰） 代赭（一两） 地黄叶灰（半两）虎头骨（炙令赤黑色二两） 贝子（烧过七枚） 小蓟灰（半两）上七味，捣罗为散，以绵裹如枣核大，纳下部中，兼每日空心新汲井水，调下半钱匕服，以瘥为度。

　　治月蚀疮酥粉涂敷方酥（二两） 胡粉（一两细研）上二味，调和如糊，涂敷疮上，日三五度。

　　治卒得月蚀疮涂敷方上取罗摩草，研绞取汁涂敷，日三五度。

　　又方射干（三两） 甘草（炙一两）上二味，粗捣筛，每服五钱匕，用水一盏半，煎至五合，滤去滓，空心温服，午时晚间再煎服。

　　治卒得月蚀疮涂敷方虾蟆（一枚自死者） 兔粪（月望夜取）上二味，破虾蟆腹，纳兔粪满合定，于炭内烧过，细研为末，涂敷疮上，日三五度。

　　又方地龙粪（烧通赤为末） 猪脂（各三两）上二味，调涂敷疮上，日三五次，以瘥为度。

　　卷第一百三十四

　　冻烂肿疮

　　论曰经络气血，得热则淖泽，得寒则凝涩，冬时严寒，气血凝聚不流，则皮肉不温，瘃冻赤，肿痛而成疮，轻则溃烂，重则损坏肢节也。

　　治大人小儿，冻手皴裂成疮。白蔹散方白蔹末（三分） 白芨末（半两） 油麻（二合生捣）上三味，用蒸莱菔一个烂研，与药拌匀，以酒调成膏，先以童子小便洗疮涂之。

　　治冻烂。猪蹄膏方猪后悬蹄上一味，至夜半时烧为灰研细，以猪脂和敷之。

　　治冻面冻耳，并诸冻疮久不瘥，年年发歇，先痒后痛，然后肿破黄水及血出不止，雉脑膏方雄雉脑（一枚捣烂） 黄蜡（与脑等分） 清油（比蜡减半）上三味，同于慢火上，熬成膏，去滓以瓷器收，如面油逐旋涂摩。

　　治冻疮、手足指欲堕，及耳欲落。柏叶膏方柏叶（炙干为末四两） 杏仁（去皮研四十粒） 头发（一拳大） 盐（研半两） 乳香（研一分） 黄蜡（一两） 油（一升）上七味，先煎油沸，次下五味药，以发销尽为度，次下黄蜡搅匀，瓷器中收，先以热小便洗疮，以绵 干后，以药涂，即以软帛包裹，勿令寒气侵入，每日一洗一换，如疮渐瘥，即三四日一换。

　　治冬月寒冻，面目手足肉裂。蜀椒汤洗方蜀椒（去目及闭口者） 白芷 防风（去叉） 盐（各一分） 芎 （三分）上五味锉碎，以水三升，煎至二升，去滓温洗，冷即再暖频洗。

　　治寒冻肿痒。羊肉汤洗方羊肉 葱（并细切各半斤）上二味，以水五升，煎至三升，去滓温洗，日三两度。

　　又方葱叶（一握细切）上一味，以水三升，煎至二升，去滓温洗，日三两度。

　　治寒冻足跟，开裂血出疼痛。牛胶散方牛皮胶（烧灰）上一味，细研为末，以唾调涂之。

　　治手足冻疮肿烂。车膏涂方车膏上一味，熬令热，涂疮上，又以羊脂和蜜，熬匀涂敷，日三两上。

　　又方冬瓜藤（半斤细锉）上一味，以水三升，煮汁浸洗，日三两次。

　　又方赤小豆（半升）上一味，煮汁，热浸洗疮，日三五次。

　　治手足生逆胪，及被冻，瘃损痛疼。真珠散方真珠末（一分） 干姜末（半分）上二味，和匀，涂敷疮上，日三五度。

　　又方蜀椒（五两拣净）上一味，以水五升，煎至四升，去滓乘温渍瘃痛处，冷即将椒滓再温，根据前渍之，以瘥为度。

　　治人足无冬夏常皱裂，名曰尸脚。方鸡粪（一升）上一味，以水三升，煮三五沸，去滓乘温渍脚，冷即易用，以瘥为度。

　　又方咸齑汁（三升）上一味，热暖浸洗，日三两次。

</div>
    <div class="pagination">
<a href="圣济总录_page286.html">上一页</a><span>...</span><a href="圣济总录_page282.html">282</a><a href="圣济总录_page283.html">283</a><a href="圣济总录_page284.html">284</a><a href="圣济总录_page285.html">285</a><a href="圣济总录_page286.html">286</a><span class="current-page">287</span><a href="圣济总录_page288.html">288</a><a href="圣济总录_page289.html">289</a><a href="圣济总录_page290.html">290</a><a href="圣济总录_page291.html">291</a><a href="圣济总录_page292.html">292</a><span>...</span><a href="圣济总录_page288.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
