<!DOCTYPE html>
<html>
<head>
    <meta charset="UTF-8">
    <title>蠢子医 - 第 78 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蠢子医 - 第 78 页/共 80 页</h1>
    <div class="content">　　生肌散用软石膏（一两炒），乳（乳香）没（没药）血竭（各三钱）黄丹（五钱）交。

　　白芷（二钱半）龙骨（三钱煅）和潮脑（少许），血止痛定立时消。

　　治肢体伤折法

　　肢体将断用迂薄（秫莲子穿成薄）；乳（乳香）没（没药）血（血竭）儿茶续断和（各二钱半）。

　　共同麦粉（二两用囫囵块）翻傲炒，醋和扎①紧自无讹。

　　（翻傲炒黑为度，再研为末，热醋和。摊贴胶布扎紧，外用迂薄裹缠，俟干，以醋润之自好。）

　　烧灵药方

　　疮不联口，非此不愈。夜静始烧，忌妇人，鸡犬之声

　　疮不联口用灵药，火硝（四两）水银（二两）二味多。

　　枯矾朱砂各五钱，轻粉（二钱）黄丹（三钱）百草（百草霜三钱）撮。

　　新碗盖锅盐泥封（用纸盖碗上。附注），候锅不响始大火。

　　先文后武香一柱（碗上纸焦为度），珍珠（三颗放铁勺内，用酒盅盖住；火煅碎。附注）冰片（五分）另对磨。

　　取碗上霜，入珍珠、冰片，共研极细。贮磁瓶内，黄蜡封口，勿令泄气。附注。

　　邪祟中人，男女有分

　　邪祟中人无他诀，只因人情未清澈。人心一动他已知，每乘淫机暗交接。

　　交接久了下焦寒，满腹垒块塞洞穴。每于诊脉时，恍若先报说。

　　心中忽战战，脉上似鼠掣。亦有抱持中指毫不动，坐得久时间一泄。

　　或如蛇吐信，或如电明灭。此皆女子之祟脉，每从上焦决。

　　若是男子真中邪，必于下焦见清切。梦中若有美人来，一相交时精便泄。

　　心中犹自甚爱惜，便将十指玉茎摄。多少败精留此间，不是淋闭便尿血。

　　时候久了结疙瘩，相火下注似车辙。如此说来人尽邪，恐于名教有不洁。

　　不如世际叔季人浇漓，几个男女似霜雪。

　　但看关帝斩貂蝉，（史官曾有说；武穆拒名姝，精忠不敢灭。）

　　此皆人家奇男子，始能尘世称妙绝。

　　叉有近邻贞烈妇，已入贞祠无异说。每与近邻言，未尝劝守节。

　　有一霜妇间来历，她便搂腿教伊阅。每到人情不自由，便将肉腿刺寒铁。

　　此是真正上品人，始肯真情来吐说。可知人非土木孰无情，只要学个鲁男①亦奇绝。

　　守住父母遗体身上玉，便是人间大豪杰。我今斋戒已七十，始知神仙如霜雪。

　　若是混俗与和光，安保终身无二节？

　　今日谨告小后生，能学圣人立身好，不然即学鲁家奇男亦是说。

　　注①鲁男：指鲁男子。《毛亨传》，"鲁人有男子独处于室，邻之嫠妇又独于

　　室。夜暴风雨至，而室坏，妇人趋而托之，男子闭户而不纵"后指在

　　处理男女关系时能以礼自持的男人。

　　治邪以针为先

　　如今世道尽翻着，病症亦是怪症多。试看世上淹缠症，那有一个无妖魔

　　怪症端是妇人多，妇人装扮似妖魔。妖魔自有妖魔缠，那有一个得清楚

　　真是怪症莫用药，纵有名医填奚壑。药味尽被鬼盗去，那有一个得安乐

　　欲用名药宜用针，针为治邪不二门。先用琥珀琥珀散压一压，

　　使它无处云翻身。金针一到再用药，这回定得药中神。

　　真是邪症宜导痰，皂角枯矾共为丸。面上若见痴呆象，即吃此丸最为先。

　　真是怪症宜安神，金石为末细细斟。避阳砂合自然铜（琥珀散有此二药），正是此症定南针。

　　真是邪症宜利窍，一切通利最为妙。牛黄金丹二将军，长长服之通仙道。

　　（日食一分红糖为引。）

　　用针先针虎口穴，虎口上与骨相接。欲要下针先使嗽，嗽声未了针已透。

　　针若透时只一分，便有酸意往上侵。若不上侵针上提，虽然提针不离皮。

　　掏住此地莫放松，一若放松他便惊。左转右转针不停，针头似有鬼来拧。

　　或有胶膘针上缠，定是此物受艰难。此针下去定见效，那有盲医得知道②。

　　犹忆端阳马真人，留下神针甚是妙。

　　针了虎口针曲尺，曲尺一穴只透肌。针了曲尺针膀弦，膀弦内外细细研。

　　掏住膀弦有疙瘩，即将金针向里扎。向里扎时似鞋底，用尽气力方能已。

</div>
    <div class="pagination">
<a href="蠢子医_page77.html">上一页</a><span>...</span><a href="蠢子医_page73.html">73</a><a href="蠢子医_page74.html">74</a><a href="蠢子医_page75.html">75</a><a href="蠢子医_page76.html">76</a><a href="蠢子医_page77.html">77</a><span class="current-page">78</span><a href="蠢子医_page79.html">79</a><a href="蠢子医_page80.html">80</a><a href="蠢子医_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
