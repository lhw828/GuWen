<!DOCTYPE html>
<html>
<head>
    <meta charset="UTF-8">
    <title>医方考 - 第 77 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医方考 - 第 77 页/共 81 页</h1>
    <div class="content">　　卷六　痘门第六十九

　　痘症十日以后宜用诸方考

　　或以败草灰敷之，或以蚕茧灰入枯矾少许敷之，或以墙上白螺蛳壳烧灰敷之，或以蛤粉敷之。四法者，皆是湿者燥之之意。

　　卷六　痘门第六十九

　　妊娠患痘宜用方考

　　当归 川芎 人参 白术 茯苓 甘草 黄芩 砂仁 柴胡 干葛 桔梗 紫草 阿胶防风 荆芥 白芷 白芍药孕妇出痘，此方主之。

　　以孕妇而痘，则血气大虚矣，故用当归、川芎、芍药、阿胶以养血，又用人参、白术、茯苓、甘草以补气。乃黄芩、砂仁、紫草、桔梗，所以安胎解毒。柴胡、干葛、防风、荆芥、白

　　卷六　痘门第六十九

　　妊娠患痘宜用方考

　　用砂仁炒为末，酒调下五分。

　　妊娠出痘胎痛者，此方主之。

　　胎痛者，热而气滞之故也。缩砂辛温，利而不滞，故可以利气，可以安胎。

　　卷六　痘门第六十九

　　妊娠患痘宜用方考

　　人参 白术（炒） 茯苓 甘草 芍药（酒炒） 当归 川芎 砂仁 紫苏 黄芩（酒炒） 陈皮 香附（醋炒） 大腹皮（净洗）

　　孕娠出痘，此方互用。

　　气血虚，则胎不安。气血热，则胎不安。气血滞，则胎不安。是方也，人参、白术、茯苓、甘草，所以补气。当归、川芎、芍药，所以养血。黄芩所以清热。砂仁、香附、紫苏、陈皮、大腹皮，所以行滞。

　　卷六

　　妇人门第七十

　　叙曰：妇人杂病与男子等，惟月事，胎产异焉。今所考者，亦考其月事、胎产之方尔。

　　他证则向全方求其证治。

　　卷六　妇人门第七十

　　四物汤

　　当归（酒洗） 川芎 白芍药（酒炒） 熟地黄妇人月事不调，以此方为主而变通之。

　　无极之真，二五之精，妙合而凝。干道成男，坤道成女。女以坤道用事，故治妇人者以阴为主。方其二七而癸至，月事以时下者，女子得坤之阴，阴中必有阳，故以七为纪，一七而齿更，二七而天癸至也。人受天地之气以生，故能克肖天地。月，天之阴也，以月而盈，以月而亏，故女子之血，亦以三十日而一下也。血之下也同于月，故名之曰月事。经曰：月事以时下，故能有子。是以月事不调者，宜以此方为主。随其寒热虚实而斟酌加减之，使月事调匀，则阴阳和而万物生，有子之道也。是方也，当归、芍药、地黄，皆味浓之品也，味浓为阴中之阴，故能益血。析而论之，当归辛温能活血，芍药酸寒能敛血，熟地甘濡能补血。

　　又曰：当归入心脾，芍药入肝，熟地入肾，乃川芎者，彻上彻下而行血中之气者也。此四物汤所以为妇人之要药，而调月者必以之为主也。脉数，血色紫黑为内热，本方加黄芩、黄连。

　　脉迟、血凝结者为寒，本方加官桂、附子。人肥有痰，加半夏、陈皮、南星。人瘦有火，加山栀、黄柏、知母。有抑郁者，加香附、苍术、砂仁、神曲。有留滞者，加桃仁、红花，玄胡索、肉桂。先期者为热，后期者为寒、为郁、为气、为痰。气虚者，加参、 。气实者，加枳朴。或问：四物亦有不宜者乎？余曰：有之。气息几微者不宜川芎，恐其辛香，益耗散真气也。大便溏泄不宜当归，恐其濡滑，益增下注也。脉迟腹痛不宜芍药，恐其酸寒，益增中冷也。胸膈痞塞不宜地黄，恐其粘腻，益增泥滞也。明者解之，昧者误矣。

　　卷六　妇人门第七十

　　八珍汤

　　人参 白术（炒） 茯苓 甘草（炙） 当归 川芎 熟地黄 白芍药（酒炒）

　　月来血少者，此方主之。

　　血盛则月来而多，血衰则月来而少。故用当归、川芎、芍药、熟地四物以养血，而又用人参、白术、茯苓、甘草以养气也。所以必兼养气者，太极之妙，阴生于阳故也。

　　卷六　妇人门第七十

　　固经丸

　　酒黄芩 龟板 白芍药（各一两） 黄柏（炒褐色，三钱） 樗根白皮（七钱半） 香附（童便浸一宿，焙干，三钱）

　　月来过多不止者，此方主之。

　　月来过多不止，是阴血不足以镇守胞络之火，故血走失而越常度也。是方也，黄芩、黄柏、芍药、龟板，皆滋阴制火之品，所谓壮水之主以镇阳光也。樗皮之涩，所以固脱；香附之辛，所以开其郁热尔。

　　卷六　妇人门第七十

　　白芷黄荆实瓦垄子治白带考

　　白带者，胃中湿热下注而成，犹之溺注于器而生溺底 耳。前古名医有单用焦白芷而主者，有单用焦荆实而主者，有单用瓦垄粉而主者。盖以白芷之性，香而升举。荆实之性，辛而利气。瓦垄之性，燥而胜湿。炒而焦之，则火可以生土，土可以防水；炼而粉之，则燥可以

　　卷六　妇人门第七十

　　白葵花红葵花治赤白带下考

　　凡人腰脐之间有带脉，奇经八脉之一也，环腰一周，如束带焉。下焦虚损，督任有亏，则下焦气血乘虚而袭之，陷于带脉之下，气病为白，血病为赤，名曰赤白带下也。东垣曰：白葵花治白带，红葵花治赤带。赤治血燥，白治气燥，此何言哉？昆谓葵花乃朝阳之萼也，禀草之阴，涵天地之阳，故能润燥而升阳，使营卫上行，不复陷于带脉之下而为带下也。或问：带下一疾耳，此言气血陷于带脉之下为带下，前言胃中湿热下注为带下，何相悖也？余曰：妇人无病容，单下白者，责之湿热下注。妇人久病，赤白并下，责之气血下陷，多成瘵也。又曰：有言白者属寒，赤者属热，其说何如？余曰：曾见寒者固有赤带，热者益多白带，此

　　卷六　妇人门第七十

　　《千金》白马毛散

　　白马毛（二两，椒和伏火一宿。白马毛治白带，赤马毛治赤带） 龟甲（四两，醋炙） 鳖甲（十八铢，醋炙） 牡蛎（一两十铢，火炙）

　　共为末，每服酒下方寸匕，日三。

　　治赤白带下，此方良。

　　气陷于下焦，则白带。血陷于下焦，则赤带。以涩药止之，则未尽之带，留而不出。以利药下之，则既损其中，又伤其下，皆非治也。白马得干之刚，毛得血之余，血余可以固血，干刚可以利气，固血则赤止，利气则白愈，此用马毛之意也。龟、鳖、牡蛎，外刚而内柔，离之象也，去其柔而用其刚，故可以化症，可以固气。化症则赤白之成带者，无复中留。固气则营卫之行不复陷下。营不陷则无赤，卫不陷则无白矣。

　　卷六　妇人门第七十

</div>
    <div class="pagination">
<a href="医方考_page76.html">上一页</a><span>...</span><a href="医方考_page72.html">72</a><a href="医方考_page73.html">73</a><a href="医方考_page74.html">74</a><a href="医方考_page75.html">75</a><a href="医方考_page76.html">76</a><span class="current-page">77</span><a href="医方考_page78.html">78</a><a href="医方考_page79.html">79</a><a href="医方考_page80.html">80</a><a href="医方考_page81.html">81</a><a href="医方考_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
