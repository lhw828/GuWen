<!DOCTYPE html>
<html>
<head>
    <meta charset="UTF-8">
    <title>证类本草 - 第 183 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 183 页/共 244 页</h1>
    <div class="content">　　衍义曰：鳝鱼，腹下黄，世谓之黄鳝。此尤动风气，多食令人霍乱，屡见之。向在京师，邻舍一郎官，因食黄鳝，遂致霍乱吐利，几至委顿。又有白鳝，稍粗大，色白，二者皆亡鳞。

　　大者长尺余，其形类蛇，但不能陆行，然皆动风。江陵府西有湖曰西湖，每岁夏秋沮河水涨，即湖水满溢，冬即复涸。土人于干土下撅得之，每及二、三尺，则有往来鳝行之路，中有泥水，水涸又下，水至复出。

　　卷第二十　上品

　　鲍鱼

　　味辛、臭，温，无毒。主坠堕，腿（吐猥切）蹶（音厥）， 折，瘀血、血痹在四肢不散者，女子崩中血不止。勿令中咸。

　　陶隐居云：所谓鲍鱼之肆，言其臭也，俗人呼为 （音 ）鱼，字似鲍，又言盐 之以成故也。作药当用少盐臭者，不知正何种鱼尔？乃言穿贯者亦入药，方：家自少用之。今此鲍鱼乃是（音慵）鱼，长尺许，合完淡干之，而都无臭气，要自疗漏血，不知何者是真？唐本注云：此说云味辛，又言勿令中咸，此是 （居KT 切）鱼，非鲍鱼也。鱼去肠肚，绳穿，淡暴使干，故辛而不咸。《李当之本草》亦言胸中湿者良，鲍鱼肥者，胸中便湿。又云穿贯绳者，弥更不惑。鲍鱼破开，盐 不曝，味咸不辛，又完淹令湿，非独胸中。且 鱼亦臭，臭与鲍别。鲍、二鱼，杂鱼并用。鲍似尸臭，以无盐也； 臭差微，有盐故也。 鱼，沔州、复州作之，余处皆不识尔。今注今考其实，止血须淡干，勿令中咸，入别方：药用，则以盐 之尔。

　　臣禹锡等谨按蜀本图经注云：十月后，取鱼去肠，绳穿淡者之，凡鱼皆堪食，不的取一色也据陶注：作药当用少盐，不知正何种鱼尔？又据《本经》云：勿令中咸，是知入药，当少以盐成之，有盐则中咸而不臭，盐少则味辛而臭矣！古人云：与不善人居，如入鲍鱼之肆；谓恶人之行，知鲍鱼之臭也。考其实，则今荆楚淡鱼，颇臭而微辛，方：家亦少用。旧云沔州、复州作之，余皆不出。审《陶注》及《图经》与《本经》，即所在皆可作之也。又据鱼有口小，背黄，腹白者为鲍鱼，而疗治与 鱼同。补益，主百病。今《图经》既不的取一色，可淡干，此之为是也。

　　图经文具蠡鱼条下。

　　子母秘录：妊娠中风寒热，腹中绞痛，不可针灸。干鱼一枚烧末，酒服方寸匕，取汗。

　　卷第二十　上品

　　鲤鱼胆

　　鲤鱼胆　味苦，寒，无毒。主目热赤痛，青盲，明目。久服强悍，益志气。

　　肉

　　 味甘，主咳逆上气，黄胆，止渴。生者，主水肿脚满，下气。

　　臣禹锡等谨按大腹水肿通用药云：鲤鱼，寒。药对云：平。陈士良云：无毒。

　　骨

　　 主女子带下赤白。

　　齿

　　 主石淋。生九江池泽。取无时。

　　陶隐居云：鲤鱼，最为鱼之主，形既可爱，又能神变，乃至飞越山湖，所以琴高乘之。

　　山上水中有鲤不可食。又鲤 不可合小豆藿食之。其子合猪肝食之，亦能害人尔。唐本注云：鲤鱼骨，主阴蚀，哽不出。血，主小儿丹肿及疮。皮，主瘾疹，脑，主诸痫。

　　肠，主小儿肌疮。今按陈藏器本草云：鲤鱼肉，主安胎，胎动，怀妊身肿。煮为汤食之，破冷气 癖，气块横关伏梁，作脍以浓蒜齑食之。胆，主耳聋，滴耳中，目为灰，研敷刺疮，中风水疼肿，汁出即愈。诸鱼目并得。臣禹锡等谨按药性论云：鲤鱼胆亦可单用，味大苦。点眼治赤肿翳痛。小儿热肿涂之。蜀漆为使。鱼烧灰末，治咳嗽，糯米煮粥。孟诜云：鲤鱼白煮食之，疗水肿脚满，下气，腹有宿瘕不可食。又修理，可去脊上两筋及黑血，毒故也。

　　又天行病后不可食，再发即死。其在沙石中者，毒多在脑中，不得食头。日华子云：鲤鱼，凉，有毒。肉治咳嗽，疗香港脚，破冷气， 癖。怀孕人胎不安，用绢裹鳞和鱼煮羹，熟后去鳞，食之验。脂治小儿痫疾惊忤。胆治障翳等。脑髓治暴聋，煮粥服良。诸溪涧中者，头内有毒。不计大小，并三十六鳞也。

　　图经曰：鲤鱼，生九江池泽，今处处有之。即赤鲤鱼也。其脊中鳞一道，每鳞上皆有小黑点，从头数至尾，无大小皆三十六鳞。古语云：五尺之鲤与一寸之鲤，大小虽殊，而鳞之数等是也。又，崔豹《古今注》释鲤鱼有三种。兖州人谓赤鲤为玄驹，谓白鲤为白骥，黄鲤为黄雉。盖诸鱼中，此为最佳，又能神变，故多贵之。今人食品中以为上味。其胆、肉、骨、齿皆入药。古今方：书并用之。胡洽治中风脚弱，短气腹满，有鲤鱼汤方：最胜。脂、血、目睛、脑髓亦单使治疾，唯子不可与肝同食。又齿主石淋。《古今录验》着其方：云：鲤鱼齿一升筛末，以三岁苦酒和，分三服。宿不食，旦服一分，日中服一分，暮服一分，瘥。赤鲤鱼鳞亦入药。唐方：多用治产妇腹痛，烧灰酒调服之。兼治血气，杂诸药用之。

　　陈藏器云：鲤鱼，从脊当中数至尾，无大小皆有三十六鳞，亦其成数也。食疗胆，主除目中赤及热毒痛，点之良。肉，白煮食之，疗水肿脚满，下气。腹中有宿瘕不可食，害人。久服天门冬人，亦不可食。刺在肉中，中风水肿痛者，烧鲤鱼眼睛作灰，纳疮中，汁出即可。谨按鱼血，主小儿丹毒，涂之即瘥。鱼鳞，烧，烟绝，研，酒下方寸匕，破产妇滞血。脂，主诸痫，食之良。肠，主小儿腹中疮。鲤鱼 ，不得和豆藿叶食之，成瘦。其鱼子，不得合猪肝食之。凡修理，可去脊上两筋及黑血，毒故也。炙鲤鱼切忌烟，不得令熏着眼，损人眼光。三、两日内必见验也。又天行病后不可食，再发即死。其在砂石中者，有毒，多在脑中，不得食头。圣惠方：治水气，利小便，除浮肿。用鲤鱼一头，重一斤者，治如食法修事，食之。外台秘要：《古今录验》：疗鱼鲠骨横喉中，六、七日不出。取鲤鱼鳞、皮合烧作屑，以水服之，则出，未出更服。又方：疗水病肿。鲤鱼一头极大者，去头尾及骨，唯取肉，以水二斗，赤小豆一大升，和鱼肉煮，可取二升以上汁，生布绞去滓，顿服尽，如不能尽，分为二服，后服温令暖，服讫当下利，利尽即瘥。又方：疗 。鲤鱼肠切作五段，火上炙之，洗疮拭干，以肠封之，冷则易，自暮至旦，干止觉痒，开看虫出，瘥。又方：凡肿已溃、未溃者。

　　烧鲤鱼作灰，酢和涂之一切肿上，以瘥为度。又方：疗卒淋。鲤鱼齿烧灰，酒服方寸匕。千金方：治暴痢。小鲤鱼一枚，烧为末，米饮服之。大人、小儿俱服得。又方：小儿咽肿喉痹。

　　以鲤鱼胆二七枚，和灶底土，以涂咽喉，立瘥。肘后方：疗雀目。鲤鱼胆及脑敷之，燥痛即明。食医心镜：主上气咳嗽，胸膈妨满，气喘。鲤鱼一头切作脍，以姜、醋食之，蒜齑亦得。又方：主肺咳嗽，气喘促。鲤鱼一头重四两，去鳞，纸裹火炮，去刺研，煮粥，空腹吃之。子母秘录：疗妊娠伤寒。鲤鱼一头烧末，酒服方寸匕，令汗出。兼治乳无汁。产书下乳汁。烧鲤鱼一头研为末，酒调下一钱匕。礼记食鱼去乙，鱼目旁有骨名乙，如象乙字，食之令人鲠。

　　衍义曰：鲤鱼，至阴之物也，其鳞故三十六。阴极则阳复，所以《素问》曰：鱼热中。

　　王叔和曰：热即生风，食之所以多发风热，诸家所解并不言。日华子云：鲤鱼，凉，今不取，直取《素问》为正。万一风家更使食鱼，则是贻祸无穷矣。

　　八种食疗余

　　卷第二十　上品

　　时鱼

　　平。补虚劳，稍发疳痼。

　　卷第二十　上品

　　黄赖鱼

　　一名 。醒酒。亦无鳞，不益人也。

　　卷第二十　上品

　　比目鱼

　　平。补虚，益气力，多食稍动气。

　　卷第二十　上品

　　鲚鱼

　　发疥，不可多食。

　　卷第二十　上品

　　鱼

　　有毒，不可食之。其肝毒煞人。缘腹中无胆，头中无鳃，故知害人。若中此毒及鲈鱼毒者，便锉芦根煮汁饮，解之。

　　又，此鱼行水之次，或自触着物，即自怒气胀，浮于水上，为鸦 所食。

　　孙真人食忌：鱼，勿食肝，杀人。

　　卷第二十　上品

　　鱼

　　平。补五脏，益筋骨，和脾胃。多食宜人。作 尤佳。曝干甚香美。不毒，亦不发病。

</div>
    <div class="pagination">
<a href="证类本草_page182.html">上一页</a><span>...</span><a href="证类本草_page178.html">178</a><a href="证类本草_page179.html">179</a><a href="证类本草_page180.html">180</a><a href="证类本草_page181.html">181</a><a href="证类本草_page182.html">182</a><span class="current-page">183</span><a href="证类本草_page184.html">184</a><a href="证类本草_page185.html">185</a><a href="证类本草_page186.html">186</a><a href="证类本草_page187.html">187</a><a href="证类本草_page188.html">188</a><span>...</span><a href="证类本草_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
