<!DOCTYPE html>
<html>
<head>
    <meta charset="UTF-8">
    <title>外台秘要方 - 第 87 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 87 页/共 226 页</h1>
    <div class="content">　　右十八味筛以枣膏少着蜜合丸如梧子大以酒服二十丸渐加至三十丸日再服忌猪肉冷水生葱生菜胡荽芜荑酢物【出第二十五卷中】
　　经心録羊肾汤疗肾气不足耳无所闻方
　　羊肾【一具】　芎防【一两】　茯苓【二两】　人参【三两】附子【一两炮】　桂心【二两】　牡丹皮【一两】　磁石【二两】当归【二两】　干地黄【三两】　大枣【五枚擘】　牡荆子【一两碎】
　　右十二味切以水一斗七升煮药肾取一斗去肾煮取四升分四服昼三夜一忌猪肉冷水生葱胡荽芜荑酢物【出第四卷中】
　　虚劳里急方六首
　　病源虚劳则肾气不足伤于冲脉冲脉为阴脉之海起于闗元【穴在脐下】随腹直上至咽喉劳伤内损故腹里拘急也上部之脉微细而卧引里急心膈上有热者口干渴寸口脉阳下急阴里急故为胃气虚食难用饱饱则急痛不得息寸微闗实尺紧者少腹腰背下苦拘急痛外如不喜寒身愦愦也其汤熨鍼石别有正方补养宣导今附于后养生方云正偃卧以口徐徐内气以鼻出之除里急饱食后小咽气数十令温寒者干呕腹痛从口内气七十所大防腹小咽气数十两手相摩令极热以摩腹令气下也【出第三卷中】
　　深师黄芪汤疗大虚不足少腹里急劳寒拘引脐气上冲胸短气言语谬误不能食吸吸气乏闷乱者方黄芪【三两】　半夏【一升洗】　大枣【二十枚擘】　生姜【四两】桂心【四两】　芍药【四两】　人参【二两】　甘草【二两炙】
　　右八味切以水一斗二升煮取四升分四服日夜再若手足冷加附子一两忌生葱海藻菘菜羊肉饧
　　又大建中汤疗内虚絶里急少气手足厥逆少腹挛急或腹满急不能食起即微汗出阴缩或腹中寒痛不堪劳苦唇口舌干精自出或手足乍寒乍热而烦苦酸疼不能久立多梦寤补中益气方
　　黄芪【四两】　人参【二两】　大枣【二十枚擘】　当归【二两】桂心【六两】　生姜【一斤】　半夏【一升洗】　芍药【四两】附子【一两炮】　甘草【二两炙】
　　右十味切以水一斗二升煮取四升分四服先服后食忌海藻菘菜生葱猪羊肉饧冷水等
　　又乐令黄芪汤疗虚劳少气胷心痰冷时惊心中悸动手足逆冷体常自汗补诸不足五藏六腑虚损肠鸣风湿荣卫不调百病又治风里急方
　　黄芪【二两】　当归【三两】　乌头【三两炮去皮尖四片入蜜炙之令黄色】桂心【三两】　生姜【四两】　蜀椒【二两汗】　人参【二两】芍药【二两】　大枣【二十枚擘】　茯苓【二两】　逺志【二两去心】半夏【四两洗】
　　右十二味切以水一斗五升煮取四升分服八合日三夜再忌生葱羊肉饧猪肉冷水大酢【千金有橘皮细辛前胡甘草麦门冬无乌头蜀椒逺志为十四味】
　　集验疗虚劳里急诸不足黄芪建中汤方
　　黄芪【三两】　桂心【三两】　甘草【三两炙】　芍药【二两】生姜【四两】　大枣【十二枚擘】　饴糖【一斤】
　　右七味切以水一斗二升煮取六升去滓内饴糖令消适寒温服一升间日可作呕者倍生姜腹满者去枣加茯苓四两忌生葱海藻菘菜【古今録验同　此本仲景方恐是甘草二两芍药六两生姜三两也通按当以此为准与金匮方同】
　　古今録验黄芪汤主虚劳里急引少腹绞痛极挛卵肿缩疼痛方
　　黄芪【三两】　甘草【三两炙】　桂心【二两】　芍药【六两】生姜【一斤】　大枣【十二枚擘】　饴糖【半斤】
　　右七味切以水一斗二升煮取三升去滓内糖令消分服一升呕即除饴糖忌海藻菘菜生葱
　　又黄芪汤疗虚劳里急少腹痛气引胷胁痛或心痛短气方
　　芍药【六两】　黄芪【四两】　甘草【二两炙】　桂心【二两】干姜【四两】　当归【四两】　大枣【十二枚】　饴糖【六两】
　　右八味切以水一斗煮取三升去滓下饴糖令消分三服忌海藻生葱菘菜【并出第二十三卷中】
　　虚劳心腹痛方二首
　　病源虚劳者臓气不足复为风邪所乘邪正相干冷热击抟故令心腹俱痛【出第三卷中】
　　古今録验疗虚劳腹中痛梦失精四肢痠疼手足烦热咽干口燥并妇人少腹痛芍药汤方
　　芍药【六两】　桂心【三两】　甘草【三两炙】　生姜【四两】大枣【十二枚擘】　饴糖【一斤】
　　右六味切以水九升煮取三升去滓下糖分服七合日三夜一忌海藻菘菜生葱【此仲景小建中汤方本云甘草二两生姜三两】
　　又建中黄芪汤疗虚劳短气少腹急痛五藏不足方黄芪【三两】　甘草【三两炙】　桂心【三两】　生姜【一斤薄切】饴糖【半斤】　大枣【十二枚擘】
　　右六味切以水一斗煮取三升去滓下糖温服一升日三忌海藻菘菜生葱【并出第三卷中】
　　虚劳偏枯方一首
　　病源夫劳损之人体虚易伤风邪风邪乘虚客于半身留在肌肤未即发作因饮水水未消散即劳于肾风水相抟乘虚偏发风邪留止血气不行故半身手足枯细为偏枯也【出第四卷中】
　　古今録验主新饮水未散而交接令人偏枯身偏不足干地黄丸方
　　干地黄【五分】　干漆【四分熬】　萆薢【三分】　防风【二分】椒【一分汗】　　附子【二分炮】　乌头【一分炮】
　　右七味筛以蜜和丸如梧子每服三丸渐加至五丸酒下日三以知为度忌芜荑猪肉冷水【出第二十四卷中】虚劳骨热方二首
　　集验枸杞汤疗虚劳口中苦渴骨节烦热或寒方枸杞根白皮【切五升】　麦门冬【一升去心】　小麦【二升洗】
　　右三味以水二斗煮麦熟药成去滓分服一升差止【出第五卷中】
　　古今録验疗虚劳少气骨节中微热诸疼痛枸汤方枸叶【十斤】干姜【二两】　桂心【一两】　甘草【五两炙】大麻子仁【二升】
　　右五味切碎以河水三斗煮取九升去滓每服一升日三忌海藻菘菜生葱【出第二十三卷中】
　　虚劳虚烦不得眠方八首
　　病源夫邪气之客于人也或令人目不得眠者何也曰五谷入于胃也其糟粕津液宗气分为三隧故宗气积于胷中出于喉咙以贯心肺而行呼吸焉荣气者泌其津液注之于脉化而为血以营四末内注五脏六腑以应刻数焉衞气者其出悍慓疾利而先行于四末分肉皮肤之间而不休息也昼行于阳夜行于阴其入于阴也常从足少阴之分行于五藏六腑今邪气客于五藏六腑则衞气独营于外行于阳不得入于阴行于阳则阳气盛阳气盛则阳蹻满不得入于阴阴气虚故目不得眠也【出第三卷中】
　　深师小酸枣汤疗虚劳不得眠烦不可宁者方
　　酸枣仁【二升】　知母【二两】　生姜【二两】　甘草【一两炙】茯苓【二两】　芎防【二两】
　　右六味切以水一斗煮酸枣仁减三升内药煮取三升分三服一方加桂二两忌海藻菘菜酢物【出第三卷中】
　　小品流水汤主虚烦不得眠方
　　半夏【二两洗十遍】粳米一【升】　茯苓【四两】
　　右三味切以东流水二斗之三千遍令劳煮药取五升分服一升日三夜再忌羊肉饧醋物有半夏必须着生姜四两不尔防人咽不审古方何以如此今改正之
　　集验疗虚烦闷不得眠千里流水汤方
　　半夏【三两洗】　生姜【四两】　麦门冬【三两去心】酸枣仁【二两】甘草【二两炙】　桂心【三两】　黄芩【二两】　萆薢【二两】人参【二两】　茯苓【四两】　秫米【一升】
　　右十一味切以千里流水一斛煮米令蟹目沸之万遍澄清一斗煮诸药取三升分三服忌海藻菘菜羊肉饧酢物生葱
　　又烦闷不得眠方
　　生地黄【五两】　香豉【五合绵褁】　人参【二两】　粟米【三合】茯苓【四两】　知母【四两】　麦门冬【三两去心】前胡【三两】甘草【二两炙】　枸根皮【五两】
　　右十味切以水八升煮取二升七合去滓分四服忌海藻菘菜芜荑酢物
　　延年酸枣饮主虚烦不得眠并下气方
　　酸枣【二升】　茯苓【三两】　人参【三两】　生姜【一两半】麦门冬【一两去心】橘皮【二两陈者】　杏仁【二两去皮尖碎】紫苏【二两】
　　右八味切以水七升煮取一升半分再服忌大酢
　　又酸枣饮疗虚烦不得眠肋下气冲心方
　　酸枣仁【一升】　人参【二两】　白术【二两】　橘皮【二两】五味子【二两半】桂心【一两】　茯苓【二两】　生姜【四两】
　　右八味切以水六升煮取二升半去滓分三服忌桃李雀肉生葱酢物【蒋孝璋方】
　　又酸枣饮主虚烦不得眠方
　　酸枣仁【一升】　茯神【二两】　人参【二两】　生姜【三两】
　　右四味切以水五升煮取一升二合去滓分再服忌酢物【蒋孝璋处】
　　又茯神饮疗心虚不得睡多不食用此方
　　茯神【四两】　人参【三两】　橘皮【二两】　甘草【一两半炙】生姜【二两】　酸枣仁【一升】
　　右六味切以水一斗煮取二升去滓分三服忌海藻菘菜酢物【蒋孝璋处并出第十一卷中】
　　病后不得眠方二首
　　病源大病之后腑藏尚虚荣衞未和故生冷热阴气虚衞气独行于阳不入于阴故不得眠若心烦而不得睡者心热也若但虚烦而不得卧者胆冷也【出第三卷中】集验温胆汤疗大病后虚烦不得眠此胆寒故也宜服此汤方
　　生姜【四两】　半夏【二两洗】　橘皮【三两】　竹筎【二两】枳实【二枚炙】　甘草【一两炙】
　　右六味切以水八升煮取二升去滓分三服忌羊肉海藻菘菜饧【出第五卷中】
　　古今録验疗虚劳客热百病之后虚劳烦扰不得眠卧骨间劳热面目青黄口干烦躁偃慬【渠斤切烦也】不自安短气乏少食不得味纵食不生肌肤胷中痰热烦满愦闷大竹叶汤方
　　甘草【二两炙】　小麦【五合完用】　黄芪【二两】　人参【二两】知母【二两】　大枣【二十枚擘】　半夏【三两洗】　括楼【一两】粳米【一升】　黄芩【一两】　当归【二两】　生姜【四两】前胡【二两】　芍药【二两】　麦门冬【六合去心】龙骨【三两】桂心【三两】　竹叶【切一两】
　　右十八味切用东流水二升煮取五升去滓分服一升日三夜二不过两剂如汤沃雪效忌海藻菘菜羊肉饧生葱
　　虚劳百病方五首
　　广济疗虚劳百病肾沥汤方
　　羊肾【一具去脂切八片】茯苓【三两】　五味子【二两】　桂心【二两】肉苁蓉【三两】牛膝【二两】　防风【二两】　黄芪【二两】泽防【二两】　五加皮【二两】　地骨皮【二两】　磁石【六两】
　　右十二味切以水一斗五升先煮肾取一斗去肾入诸药煎取三升去滓分温服服别相去如七八里久不利春夏秋三时并可服之忌生葱酢物油腻陈臭【出第四卷中】
　　古今録验彭祖丸无所不疗延年益夀通腑藏安神魂宁心意固荣卫开益智慧寒暑风湿气不能伤又疗劳虚风冷百病方
　　柏子仁【五合】　石斛【三两】　天雄【一两炮】　巴防天【三两去心】续断【三两】　天门冬【三两去心】泽防【二两】　莵丝子【五两】人参【二两】　干地黄【四两】薯蓣【二两】　逺志【二两去心】蛇牀子【五合取人】钟乳【三两链研成粉】覆盆子【五合】　苁蓉【六两】山茱茰【二两】　杜仲【三两】　菖蒲【二两】　五味子【五两】桂心【四两】　茯苓【二两】
　　右二十二味筛蜜和丸如梧子服八丸日再渐加至十丸本方与天门冬散方同但以覆盆子代菊花先服药斋五日不食脂肉菜五辛药宜以酒服勿令醉服二十日断白沥三十日渐脱六十日眼童子白黒分明不复泪出溺血余沥断八十日白发变黑腰背不复痛行步脚轻百五十日都差意气如年少时诸病皆除长服如神忌鲤鱼生葱猪羊肉冷水酢物芜荑饧
　　经心録钟乳散疗伤损虚乏少气虚劳百病令人丁壮能食去风冷方
　　钟乳粉【用五分】附子【五分炮】　白术【十四分】　防风【十分】牡砺【十分熬】　括楼【十分】　干姜【五分】　桔梗【五分】茯苓【五分】　细辛【五分】　桂心【五分】　人参【五分】
　　右十二味筛为散以酒服方寸匕日二渐加至二匕忌食生菜生葱猪肉冷水桃李雀肉大酢
　　又更生散疗虚劳百病方
　　防风【十分】　　括楼【十分】　钟乳【十分粉】　赤石脂【十分】海蛤【十分】　　干姜【六分】　白术【六分】　桔梗【五分】白石脂【十分】　　细辛【六分】　人参【五分】　附子【三分炮】桂心【三分】
　　右十三味筛为散以酒服方寸匕日再服忌猪肉冷水生菜生葱桃李雀肉等【出第四卷中一方以　一分半为一簿以温酒一簿日再】
　　又陆抗膏疗百病劳损伤风湿补益神効男女通服之方
　　猪脂【三升】　羊脂【二升】　牛髓【二升并錬成】　白蜜【二升】
　　生姜汁【三升】
　　右五味先煎猪脂等次下姜汁又煎次下蜜复煎候膏成收之取两匙温酒服又一方加生地黄三升忌芜荑【出第六卷中】
　　虚劳阴痿方七首
　　病源肾开窍于阴若劳伤于肾肾虚不能荣于阴气故痿弱也诊其脉瞥瞥如羮上肥者阳气微连连如蜘蛛丝者阴气衰阴阳衰微而风邪入于肾经故阴不起或引少腹痛也养生云水银不得令近阴令消缩【出第四卷中】广济疗阴痿不起滴沥精清钟乳酒方
　　钟乳【三两研绢袋盛】附子【二两研】　甘草【二两炙】　当归【二两】石斛【二两】　前胡【二两】　薯蓣【二两】　五味子【三两】人参【二两】　生姜屑【二两】　牡砺【二两熬】　桂心【一两】莵丝子【五合】　枳实【二两】　干地黄【五两】
　　右十五味切以绢袋盛清酒二斗渍之春夏三日秋冬七日量性饮之効忌海藻菘菜猪肉冷水生葱芜荑生冷粘食等【出第四卷中】
　　范汪疗男子虚劳阴痿不起无子方
　　杜仲【十分】　蛇牀子【八分】　莵丝子【五分酒渍】逺志【五分去心】茯苓【四分】　天雄【五分炮】　泽防【五分】　石斛【五分】苁蓉【四分】　五味子【四分】
　　右十味筛为散酒服方寸匕日再効忌猪肉冷水酢物【出第七卷中】
　　备急苁蓉丸疗痿弱益精气男子服之外充妇人服之内补百病差方
　　钟乳粉【三分】　萆薢【三分】　苁蓉【三分】　干地黄【六分】薏苡仁【三分】　莵丝子【四分】
　　右六味筛以鸡子黄枣膏和丸如梧子酒服十丸渐至二十丸日再服忌芜荑
　　又逺志丸疗男子痿弱方
</div>
    <div class="pagination">
<a href="外台秘要方_page86.html">上一页</a><span>...</span><a href="外台秘要方_page82.html">82</a><a href="外台秘要方_page83.html">83</a><a href="外台秘要方_page84.html">84</a><a href="外台秘要方_page85.html">85</a><a href="外台秘要方_page86.html">86</a><span class="current-page">87</span><a href="外台秘要方_page88.html">88</a><a href="外台秘要方_page89.html">89</a><a href="外台秘要方_page90.html">90</a><a href="外台秘要方_page91.html">91</a><a href="外台秘要方_page92.html">92</a><span>...</span><a href="外台秘要方_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
