<!DOCTYPE html>
<html>
<head>
    <meta charset="UTF-8">
    <title>薛氏医案 - 第 94 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>薛氏医案 - 第 94 页/共 200 页</h1>
    <div class="content">　　愚按前症若因内热用竹叶汤气滞用紫苏饮痰滞用二陈白术黄芩枳殻气郁用分气饮加川芎脾胃虚弱用六君紫苏山栀
　　附治验
　　一姙妇烦热吐痰恶食恶心头晕此脾虚风痰为患用半夏白术天麻汤以补元气袪风邪渐愈惟头晕未痊乃用补中益气汤加蔓荆子以升补阳气而愈
　　竹叶汤　治子烦
　　防风　黄芩【炒】麦门冬【各一钱】白茯苓【二钱】
　　右竹叶数片水煎服
　　人参散　治热乘心脾烦热干渇
　　人参　麦门冬　赤茯苓　地骨皮　干葛　黄芩【炒】犀角【镑各一钱】甘草【五分】
　　右水煎
　　竹茹汤　治姙娠烦躁或胎不安淡竹茹一两水煎服益母丸知母炒为末枣肉丸弹子大每服一丸人参煎汤下
　　附方
　　分气饮　治脾胃虚弱气血不和胷膈不利或痰气喘饮食少思
　　陈皮　茯苓　半夏【炒】桔梗【炒】大腹皮　紫苏梗枳殻【麸炒】白术【炒】山栀【炒各一钱】甘草【炙五分】
　　右姜枣水煎
　　紫苏饮【方见十二卷第八论】
　　二陈汤【方见二十四卷第五论】
　　六君子汤
　　补中益气汤【二方见二十四卷第六论】
　　姙娠烦躁口亁方论第十
　　足太隂脾之经其气通于口手少隂心之经其气通于舌若臓腑不调气血不和以致内热乘于心脾津液消烁故心烦口干也与子烦大同小异宜用益母丸愚按前症若胃经实火用竹叶石膏汤若胃经虚热用人参黄耆散若胃经气虚用补中益气汤若肺经虚热用紫苏饮若肝经火动用加味逍遥散若脾气郁结用加味归脾汤若肾经火动加味地黄丸
　　附治验
　　一姙妇烦热兼咽间作痛用知母散加山栀以清肺经而愈后内热咳小便自遗用补中益气加麦冬山栀以补肺气滋肾水而痊
　　知母散治烦躁闷乱口干
　　知母　麦门冬　黄耆【炒】子芩【炒】赤茯苓【各一钱】甘草【五分】
　　右水煎入竹沥一合更煎二沸而服
　　人参黄耆散　治身热烦躁口干
　　人参　黄耆【炒】葛根　秦芁　赤茯苓　麦门冬【各一钱】知母　甘草【五分】
　　右姜三片竹叶二七片水煎
　　补遗人参白术散黄耆六一汤皆良
　　附方
　　竹叶石膏汤
　　石膏【一钱】半夏【一钱五分】甘草　人参【各一钱】麦门冬　竹叶【各五分】
　　右姜水煎服
　　补中益气汤【方见二十四卷第六论】
　　紫苏饮【方见十二卷第八论】
　　加味逍遥散
　　加味归脾汤【二方见二十四卷第四论】
　　六味地黄丸【方见二十四卷第十一论】







　　薛氏医案卷三十七
　　钦定四库全书
　　薛氏医案卷三十八
　　明　薛己　订
　　妇人良方
　　姙娠中风方论第一
　　论曰四时八方之气为风也常以冬至之日之若从其乡来者长养万物否则名为虚邪贼害万物体虚中之客于皮肤则顽痹不仁入于筋脉则挛急防僻若兼湿热则弛纵痿软若入臓腑气随所伤经络而为诸病姙娠中之必须早治庶免堕胎之患
　　愚按病机机要云风本为热热胜则风动宜以静胜其燥是亦养血也治法须少汗亦宜少下多汗则虚其卫多下则损其荣虽有汗下之戒而有中臓中腑之分中腑者多着四肢之间则脉浮恶寒拘急不仁中臓者多着九窍之中则唇缓失瘖耳聋鼻塞目瞀便秘中腑者宜汗之中臓者宜下之表里已和宜治在经当以大药养之此中风之要法也姙妇患之亦当以此施治而佐以安胎之药仍参三卷首论主治之为是
　　防风散　治姙娠中风卒倒口噤肢强或痰气上升防风　桑寄生　葛根【各五分】家菊花　细辛　防已　秦芁　当归　桂心　茯神　甘草　羚羊角【镑各三分】
　　右水煎入竹沥半合服
　　白术酒　治姙娠中风口噤不语
　　白术【一两半】独活【一两】黒豆【一合炒】
　　右酒煎分四服灌之得汗即愈
　　补遗治姙娠中风排风汤续命汤参苏汤【加羌活】
　　引风汤皆可选用【方见第三卷中风类】
　　姙娠风痉方论第二
　　论曰姙娠体虚受风而伤足太阳经遇风寒相搏则口噤背强甚则腰反张名之曰痉须臾自醒良久复作又名子癎子冒当审察其因而治之
　　愚按前症若心肝风热用钓藤汤肝脾血虚加味逍遥散肝脾郁怒加味归脾汤气逆痰滞紫苏饮肝火风热钓藤散脾郁痰滞二陈姜汁竹沥若兼症相杂当参照子烦门
　　附治验
　　一姙妇出汗口噤腰背反张时作时止此怒动肝火也用加味逍遥散渐愈又用钓藤散而止更以四君加钓藤山栀柴胡而安
　　一姙妇因怒忽仆地良久而苏吐痰发搐口噤项强用羚羊角散渐愈用钓藤散始痊又用归脾汤而安
　　羚羊角散　治姙娠冐闷角弓反张名曰子癎风痉羚羊角【镑】独活　酸枣仁【炒】五加皮　薏苡仁【炒】防风　当归【酒浸】川芎　茯神【去木】杏仁【去皮尖各五分】木香甘草【炙各二分】
　　右姜水煎
　　附方
　　钓藤汤【方见十二卷第四论】
　　加味逍遥散
　　加味归脾汤【二方见二十四卷第四论】
　　紫苏汤【方见十二卷第八论】
　　钓藤汤【方见四卷第四论】
　　二陈汤【方见二十四卷第五论】
　　四君子汤【方见二十四卷第六论】
　　姙娠瘈疭方论第三【新附】
　　窃谓瘈者筋脉急而缩也疭者筋脉缓而伸也一缩一伸手足相引搐搦不已大抵与婴孩发搐相似谓之瘈疭也此症多属风盖风主揺动骆龙吉云心主脉肝主筋心属火肝属木火主热木主风风火相炽则为瘈疭也治法若因风热用钓藤汤加柴胡山栀黄芩白术以平肝木降心火养气血若风痰上涌加竹沥南星半夏若风邪急搐加全蝎僵蚕亏损气血用八珍汤加钓藤山栀为主若无力抽搐戴眼反折汗出如珠者肝气絶也皆不治
　　附治验【方药】
　　一姙妇四肢不能伸服袪风燥血之剂遗屎痰甚四肢抽搐余谓肝火血燥用八珍汤加炒黑黄芩为主佐以钓藤汤而安后因怒前症复作小便下血寒热少寐饮食少思用钓藤散加山栀柴胡而血止用加味逍遥散寒热退而得寐用六君子汤加芍药钓藤饮食进而渐安
　　八珍汤【方见二十四卷第四论】
　　六君子汤【方见二十四卷第六论】
　　姙鬼胎方论第四
　　夫人臓腑调和则血气充实精神健旺若荣卫虚损精神衰弱妖魅之类乘之亦如懐姙之状故曰鬼胎也愚按前症因七情脾肺亏损气血虚弱行失常道冲任乖违而致之者乃元气不足病气有余也若见经不调就行调补庶无是症治法以补元气为主而佐以雄黄丸之类行散之若脾经郁结气逆者用加味归脾汤调补之若脾虚血不足者用六君芎归培养之肝火血耗者用加味逍遥散滋抑之肝脾郁怒者用加味归脾逍遥二药兼服肾肝虚弱者用六味地黄丸
　　附治验
　　一妇人经闭八月肚腹渐大面色或青或黄用胎症之药不验余诊视之曰面青脉濇寒热往来肝经血病也面黄腹大少食体倦脾经血病也此郁怒伤脾肝之症非胎也不信仍用治胎散之类不验余用加味逍遥归脾二药各二十余剂诸症稍愈彼欲速效别服通经丸一服下血昏愦自汗恶寒手足俱冷呕吐不食余用人参炮姜二剂渐愈又用十全大补汤五十余剂而安
　　雄黄丸　治鬼胎瘀血腹痛
　　雄黄　鬼臼【去毛】獭肝【炙黄】丹砂【细研】巴豆【去油皮】莽草蜥蜴【一枚炙黄】蜈蚣【一条炙黄】
　　右为末蜜丸桐子大每服二丸空心温酒下日二服防下如蛇虫之类其病乃除
　　治鬼胎及血气痛不可忍
　　斑猫【去头翅足制】延胡索【炒各等分】
　　右为末以温酒调下半钱以下秽物为度
　　附方
　　加味归脾汤
　　加味逍遥散
　　十全大补汤【三方见二十四卷第四论】
　　六君子汤【方见二十四卷第六论】
　　六味丸【方见二十四卷第十一论】
　　姙娠伤寒方论第五
　　夫时令严寒体虚所伤即成伤寒轻者洒淅恶寒翕翕发热微咳鼻塞数日而愈重者头疼体痛寒热交作久而不愈者多致伤胎也
</div>
    <div class="pagination">
<a href="薛氏医案_page93.html">上一页</a><span>...</span><a href="薛氏医案_page89.html">89</a><a href="薛氏医案_page90.html">90</a><a href="薛氏医案_page91.html">91</a><a href="薛氏医案_page92.html">92</a><a href="薛氏医案_page93.html">93</a><span class="current-page">94</span><a href="薛氏医案_page95.html">95</a><a href="薛氏医案_page96.html">96</a><a href="薛氏医案_page97.html">97</a><a href="薛氏医案_page98.html">98</a><a href="薛氏医案_page99.html">99</a><span>...</span><a href="薛氏医案_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
