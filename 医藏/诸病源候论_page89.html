<!DOCTYPE html>
<html>
<head>
    <meta charset="UTF-8">
    <title>诸病源候论 - 第 89 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诸病源候论 - 第 89 页/共 129 页</h1>
    <div class="content">　　卷之三十五　疮病诸候（凡六十五论）

　　六十一、疮恶肉候

　　诸疮及痈疽，皆是风湿搏血气，血气蕴结生热，而发肌肉成疮，久不瘥者，多生恶肉，四边突起，而好肉不生。此由毒热未尽，经络尚壅，血气不到故也。

　　卷之三十五　疮病诸候（凡六十五论）

　　六十二、疮瘥复发候

　　诸恶疮，皆因风湿毒所生也。当时虽瘥，其风毒瓦斯犹在经络者，后小劳热，或食毒物，则复更发也。

　　卷之三十五　疮病诸候（凡六十五论）

　　六十三、漆疮候

　　漆有毒，人有禀性畏漆，但见漆，便中其毒。喜面痒，然后胸、臂、 、皆悉瘙痒，面为起肿，绕眼微赤。诸所痒处，以手搔之，随手辇展，起赤 瘰； 瘰消已，生细粟疮甚微。有中毒轻者，证候如此。其有重者，遍身作疮，小者如麻豆，大者如枣、杏，脓 疼痛，摘破小定，有小瘥，随次更生。若火烧漆，其毒瓦斯则厉，着人急重。亦有性自耐者，终日烧煮，竟不为害也。

　　卷之三十五　疮病诸候（凡六十五论）

　　六十四、冻烂肿疮候

　　严冬之夜，触冒风雪，寒毒之气，伤于肌肤，血气壅涩，因即瘃冻， 赤疼肿，便成冻疮，乃至皮肉烂溃，重者支节堕落。

　　卷之三十五　疮病诸候（凡六十五论）

　　六十五、夏日沸烂疮候

　　盛夏之月，人肤腠开，易伤风热，风热毒瓦斯，搏于皮肤，则生沸疮。其状如汤之沸。轻者，币币如粟粒；重者，热汗浸渍成疮，因以为名。世呼为沸子也。

　　卷之三十五　伤疮病诸候（凡四论）

　　一、汤火疮候

　　凡被汤火烧者，初慎勿以冷物，及井下泥、尿泥及蜜淋拓之，其热气得冷即却，深搏至骨，烂人筋也。所以人中汤火后，喜挛缩者，良由此也。

　　卷之三十五　伤疮病诸候（凡四论）

　　二、灸疮急肿痛候

　　夫灸疮，脓溃以后，更 肿急痛者，此中风冷故也。

　　卷之三十五　伤疮病诸候（凡四论）

　　三、灸疮久不瘥候

　　夫灸之法，中病则止，病已则疮瘥。若病热未除，或中风冷，故久不瘥也。

　　卷之三十五　伤疮病诸候（凡四论）

　　四、针灸疮发洪候

　　夫针灸，皆是节、穴、俞、募之处。若病甚，则风气冲击于疮。凡血与气，相随而行，故风乘于气而动于血，血从灸疮处出，气盛则血不止，名为发洪。

　　卷之三十六　兽毒病诸候（凡四论）

　　一、马啮踏人候

　　凡人被马啮踏，及马骨所伤刺，并马缰、 、勒所伤，皆为毒疮。若肿痛致烦闷，是毒入腹，亦毙人。

　　卷之三十六　兽毒病诸候（凡四论）

　　二、马毒入疮候

　　凡人先有疮而乘马，马汗并马毛垢，及马屎尿，及坐马皮鞯，并能有毒，毒瓦斯入疮，致肿疼痛，烦热，毒入腹，亦毙人。

　　卷之三十六　兽毒病诸候（凡四论）

　　三、狗啮候

　　凡 狗啮人，七日辄一发，过三七日不发，则无苦也。要过百日，方大免耳。当终身禁食犬肉及蚕蛹，食此，发则死不可救矣。疮未愈之间，禁食生鱼、猪、鸡、腻。过一年禁之乃佳。但于饭下蒸鱼，及于肥器中食便发。若人曾食落葵得犬啮者，自难治。若疮瘥十数年后，食落葵便发。

　　卷之三十六　兽毒病诸候（凡四论）

　　四、狗啮重发候

　　凡被狗啮，疮，忌食落葵及狗肉。云：虽瘥，经一二年，但食此者必重发。重发者，与初被啮不殊。其 狗啮疮重发，则令人狂乱，如 狗之状。

　　卷之三十六　蛇毒病诸候（凡五论）

　　一、蛇螫候

　　凡中蛇，不应言蛇，皆言虫，及云地索，勿正言其名也。

　　恶蛇之类甚多，而毒有瘥剧。时四月、五月，中青 、三角、苍虺、白颈、大蜴；六月、七月，中竹狩、艾蝮、黑甲、赤目、黄口、反钩、白 、三角。此皆蛇毒之猛者，中人不即治，多死。又有赤连、黄颔之类，复有六七种，而方不尽记其名。

　　水中黑色者，名公蛎。山中一种亦相似，不常闻螫人。

　　又有钩蛇，尾如钩，能倒牵人兽入水，没而食之。

　　又，南方有 蛇，人忽伤之，不死，终身伺觅其主不置，虽百人众中，亦直来取之。惟远去出百里乃免耳。

　　又有 蛇，长七八尺，如船 状，毒人必死。即削取船 ，煮汁渍之便瘥。

　　但蛇例虽多，今皆以青条 尾、白颈艾蝮，其毒尤剧。大者中人，若不即治，一日间举体洪肿，皮肉坼烂；中者，尚可得二三日也。

　　凡被蛇螫，第一禁，第二药。无此二者，有全剂，雄黄、麝香可预办。故山居者，宜令又，恶蛇螫者，人即头解散，言此蛇名黑帝。其疮冷如冻凌，此大毒恶。不治，一日即死。若头不散，此蛇名赤帝，其毒小轻，疮上冷，不治，故得七日死。

　　凡蛇疮未愈，禁热食；热食便发，治之根据初被螫法也。

</div>
    <div class="pagination">
<a href="诸病源候论_page88.html">上一页</a><span>...</span><a href="诸病源候论_page84.html">84</a><a href="诸病源候论_page85.html">85</a><a href="诸病源候论_page86.html">86</a><a href="诸病源候论_page87.html">87</a><a href="诸病源候论_page88.html">88</a><span class="current-page">89</span><a href="诸病源候论_page90.html">90</a><a href="诸病源候论_page91.html">91</a><a href="诸病源候论_page92.html">92</a><a href="诸病源候论_page93.html">93</a><a href="诸病源候论_page94.html">94</a><span>...</span><a href="诸病源候论_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
