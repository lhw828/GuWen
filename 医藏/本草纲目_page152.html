<!DOCTYPE html>
<html>
<head>
    <meta charset="UTF-8">
    <title>本草纲目 - 第 152 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 152 页/共 603 页</h1>
    <div class="content">　　时珍曰：龙葵、龙珠，一类二种也，皆处处有之。四月生苗，嫩时可食，柔滑。渐高二、三尺，茎大如箸，似灯笼草而无毛。叶似茄叶而小。五月以后，开小白花，五出黄蕊。

　　结子正圆，大如五味子，上有小蒂，数颗同缀，其味酸。中有细子，亦如茄子之子。但生青熟黑者为龙葵；生青熟赤者为龙珠，功用亦相仿佛，不甚辽远。苏颂《图经》菜部既注龙葵，复于外类重出老鸦眼睛草，盖不知其即一物也。又谓老鸦眼睛是蜀羊泉，误矣。蜀羊泉叶似菊，开紫花，子类枸杞，详见草部本条。杨慎《丹铅录》，谓龙葵即吴葵，反指本草为误，引《素问》、《千金》四月吴葵华为证。盖不知《千金方》言吴葵即蜀葵，已自明白矣。

　　今并正之。

　　苗

　　【气味】苦、微甘，滑，寒，无毒。

　　【主治】食之解劳少睡，去虚热肿（《唐本》）。治风，补益男子元气，妇人败血（苏颂）。

　　消热散血，压丹石毒宜食之（时珍）。

　　【附方】旧一。

　　去热少睡：龙葵菜同米，煮作羹粥食之。（《食医心镜》）

　　茎、叶、根

　　【气味】同苗。

　　【主治】捣烂和土，敷疔肿火丹疮，良（孟诜）。疗痈疽肿毒，跌扑伤损，消肿散血（时珍）。根与木通、胡荽煎汤服，通利小便（苏颂）。

　　【附方】旧四，新九。

　　通利小便：方见上。

　　从高坠下欲死者：取老鸦眼睛草茎叶捣汁服，以渣敷患处。（《唐瑶经验方》）火焰丹肿：老鸦眼睛草叶，入醋细研敷之，能消赤肿。（苏颂《图经本草》）痈肿无头：龙葵茎叶捣敷。（《经验方》）发背痈疽成疮者：苏颂《图经》云：用龙葵一两（为末），麝香一分。研匀，涂之甚善。

　　《诸疮恶肿：老鸦眼睛草擂酒服，以渣敷之。（《普济方》）疔肿毒疮，黑色 肿者，乃服丹石毒也；赤色者，肉面毒也：用龙葵根一握（洗切），乳香末、黄连三两，杏仁六十枚，和捣作饼，浓如三钱，依疮大小敷之，觉痒即换去。痒不可忍，切勿搔动。候炊久，疮中似石榴子戢戢然，乃去药。时时以甘草汤温洗，洗后以蜡贴之。

　　终身不得食羊血。如无龙葵，以蔓荆根代之。（《圣济总录》）天泡湿疮：龙葵苗叶捣敷之。

　　吐血不止：天茄子苗半两，人参二钱半，为末。每服二钱，新汲水下。（《圣济总录》）辟除蚤虱：天茄叶铺于席下，次日尽死。

　　多年恶疮：天茄叶贴之，或为末贴。（《救急良方》）产后肠出不收：老鸦酸浆草一把，水煎，先熏后洗，收乃止。（《救急方》）子（七月采之）【主治】疔肿（《唐本》）。明目轻身甚良（甄权）。治风，益男子元气，妇人败血（苏颂）。

　　草部第十六卷　草之五

　　龙珠

　　（《拾遗》）【释名】赤珠。

　　颂曰：龙葵子赤者名赤珠，象形也。

　　【集解】甄权曰：龙葵，赤珠者，名龙珠，藏器曰：龙珠生道旁，子圆似龙葵，但熟时正赤耳。

　　时珍曰：龙珠、龙葵，虽以子之黑赤分别，其实一物二色，强分为二也。

　　苗

　　【气味】苦，寒，无毒。

　　【主治】能变白发，令人不睡。主诸热毒，石气发动，调中解烦（藏器）。

　　【发明】权曰：龙珠，服之变白令黑，耐老。若能生食得苦者，不食他菜，十日后即有灵异也。不与葱、薤同啖。根亦入药用。

　　子

　　【气味】同菜。

　　【主治】疔肿（藏器）。

　　草部第十六卷　草之五

　　酸浆

　　（《本经》中品）【校正】菜部苦耽，草部酸浆、灯笼草，俱并为一。

　　【释名】醋浆（《本经》）、苦 （音针）、苦耽（《嘉 》）、灯笼草（《唐本》）草（《食疗》）、天泡草（《纲目》）、王母珠（《嘉 》）、洛神珠（同上），也。郭璞注云：即今酸浆，江东人呼为苦 。小者为苦 ，亦呼为小苦耽弁，其子圆如珠。时珍曰：酸浆，以子之味名也。苦 、苦耽，以苗之味名也。灯笼、皮弁，以角之形名也。

　　王母、洛神珠，以子之形名也。按：杨慎《卮言》云：本草灯笼草、苦耽、酸浆，皆一物也。修本草者非一时一人，故重复耳。燕京野果名红姑娘，外垂绛囊，中含赤子如珠，酸甘可食，盈盈绕砌，与翠草同芳，亦自可爱。盖姑娘乃瓜囊之讹，古者瓜姑同音，娘囊之音亦相近耳。此说得之，故今以《本经》酸浆，《唐本草》灯笼草、宋《嘉 本草》苦耽，俱并为一焉。

　　【集解】《别录》曰：酸浆，生荆楚川泽及人家田园中，五月采，阴干。

　　弘景曰：酸浆处处多有，苗似水茄而小，叶亦可食。子作房，房中有子如梅李大，皆黄赤色，小儿食之。

　　保升曰：酸浆即苦 也，根如菹芹，白色绝苦。

　　禹锡曰：苦耽生故墟垣堑间，高二、三尺，子作角，如撮口袋，中有子如珠，熟则赤色。关中人谓之洛神珠，一名王母珠，一名皮弁草。一种小者名苦 。《尔恭曰：灯笼草所在有之，枝干高三、四尺，有红花状若灯笼，内有红子可爱，根、茎、花、实并入药用。

　　宗 曰：酸浆即苦耽也，《嘉 》重出苦耽条。天下有之，苗如天茄子，开小白花，结青壳，熟则深红，壳中子大如樱，亦红色，樱中复有细子，如落苏之子，食之有青草气也。

　　时珍曰：龙葵、酸浆，一类二种也。酸浆、苦 ，一种二物也。但大者苦，以此为别。败酱亦名苦 ，与此不同。其龙葵、酸浆苗叶一样。但月入秋开小白花，五出黄蕊，结子无壳，累累数颗同枝，子有蒂盖，生青熟紫黑。其酸浆同时开小花黄白色，紫心白蕊，其花如杯状，无瓣，但有五尖，结一铃壳，凡五棱，一枝一颗，下悬如灯笼之状，壳中一子，状如龙葵子，生青熟赤。以此分别，便自明白。按《庚辛玉册》云：灯笼草四方皆有，惟川陕者最大。叶似龙葵，嫩时可食。四、五月开花结实，有四叶盛之三叶酸草附于酸浆之后，盖不知其名同物异也。其草见草之九，酢浆下。

　　苗、叶、茎、根

　　【气味】苦，寒，无毒。禹锡曰：有小毒。

　　恭曰：苦，大寒，无毒。

　　时珍曰：方士取汁煮丹砂，伏白矾，煮三黄，炼硝、硫。

　　【主治】酸浆：治热烦满，定志益气，利水道（《本经》）。捣汁服，治黄病，多效（弘景）。灯笼草：治上气咳嗽风热，明目，根茎花、实并宜（《唐本》）。苦耽苗子：治传尸伏连，鬼气疰忤邪气，腹内热结癖痞满，小儿无辜 子，寒热大腹，杀虫落胎，去蛊毒，并煮汁饮，亦生捣汁服。研膏，敷小儿闪癖（《嘉【发明】震亨曰：灯笼草，苦能除湿热，轻能治上焦，故主热咳咽痛。此草治热痰咳嗽，佛耳草治寒痰咳嗽也。与片芩清金丸同用，更效。

　　时珍曰：酸浆利湿除热。除热故清肺治咳；利湿故能化痰治疽。一人病虚乏咳嗽有痰，愚以此加入汤中用之，有效。

　　【附方】新三。

</div>
    <div class="pagination">
<a href="本草纲目_page151.html">上一页</a><span>...</span><a href="本草纲目_page147.html">147</a><a href="本草纲目_page148.html">148</a><a href="本草纲目_page149.html">149</a><a href="本草纲目_page150.html">150</a><a href="本草纲目_page151.html">151</a><span class="current-page">152</span><a href="本草纲目_page153.html">153</a><a href="本草纲目_page154.html">154</a><a href="本草纲目_page155.html">155</a><a href="本草纲目_page156.html">156</a><a href="本草纲目_page157.html">157</a><span>...</span><a href="本草纲目_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
