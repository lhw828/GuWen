<!DOCTYPE html>
<html>
<head>
    <meta charset="UTF-8">
    <title>圣济总录 - 第 103 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 103 页/共 447 页</h1>
    <div class="content">　　治哕逆恶心，气不下降，浓朴煮散方浓朴（去粗皮） 藿香叶 半夏（二两三味用生姜腌一宿同作末焙） 陈橘皮（去白焙）甘草（生一上五味，捣罗为散，每服二钱匕，水一盏，生姜三片，同煎至七分，去滓温服。

　　治胃口冷、哕逆不已，神效方大枣（一枚青州者去核）上一味，入胡椒七粒，合定湿纸裹煨熟，地上纸衬，出火毒去纸，空心细嚼，温酒送下，粥投之、以效为度治哕逆恶心，气不下降，降阳气于下，使阴气上升，升降无碍，阴阳调适，饮食运化，诸疾不生，降气丸方牵牛子（二十两炒熟取面十两） 补骨脂（十两） 荜澄茄（十两） 槟榔（锉二两） 木香（四两） 赤茯上六味，同捣罗为末，水煮面糊为丸，如梧桐子大，每服五十丸，温熟水下，不计时候治胃冷哕逆，不思饮食，丁香汤方丁香 甘草（炙锉） 陈曲（炒各半两） 草豆蔻（去皮） 陈橘皮（去白焙各一两） 木香（炮三分）上六味，粗捣筛，每服三钱匕，水一盏，入生姜五片，煎至七分，去滓温服，不拘时。

　　治胃寒哕逆，石莲丸方石莲肉（去心） 附子（炮裂去皮脐） 干姜（炮各一两）上三味，捣罗为末，粟米粥丸如绿豆大，蜀椒汤下十丸，止勿再服。

　　卷第四十七　胃门

　　噫醋

　　论曰上焦有留饮，脾胃挟宿寒，致饮食滞于膈脘，不能传化，令人胀满气逆，所以噫醋也。

　　治上焦冷气，噫醋吞酸，吐沫呕逆，不思饮食，半夏丸方半夏（汤浸去滑焙干二两） 丁香（半两） 干姜（炮裂一分）上三味，捣罗为末，生姜自然汁煮面糊为丸，如梧桐子大，每服十五丸，煎木瓜盐汤下，不拘时。

　　治心胸有痰，噫醋吞酸，木香平气丸方木香 沉香 丁香 肉豆蔻仁 丹砂（别研） 麝香（别研各半两） 槟榔（湿裹慢火内煨熟去面不用） 桂（去粗皮） 浓朴（去粗皮生姜汁炙） 乳香（拣通明者生姜汁内煮软别研如膏各一两） 半夏（二两汤浸七遍切作片子焙以生姜汁和作饼子焙干再杵为细末）上一十一味，除丹砂乳香半夏麝香四味、别研外，将木香等七味，一处捣罗为细末，次入丹砂麝香再拌匀研细后，将乳香半夏末，入生姜汁，煮作薄糊，拌和前药，如拌和未就，更以生姜汁煮薄糊，取和拌硬软得所为度，丸如梧桐子大，每服十五丸至二十丸，食后温米饮下。

　　治上膈痰滞，吞醋吐味，涕唾稠粘，胸膈不利，半夏丸方半夏用（生姜同捣烂作饼子阴干二两） 山芋（一两） 矾石（飞过二两）上三味，捣罗为末，用面糊为丸，梧桐子大，每服十丸至二十丸，食后临卧、生姜汤下治噫醋息臭，胸中有痰，丁香丸方丁香（炒） 荜茇（二味同为末各一两） 砂（半两用百沸汤化破研细纸滤过入磁碗内慢火熬干上三味，同研令匀，将好新黄蜡二两，瓷器内熔化，入上三味，搅匀候温，通手丸如梧桐子大，如硬难丸，复近火温之，以丹砂一分研为衣，每用煨生姜煎汤下，空心夜卧各一服，初服三丸，逐日加一丸至五丸，后三日加一丸至七丸止。

　　治胸膈有痰，脾胃积冷，噫醋吞酸，不思饮食，藿香半夏丸方藿香叶（一分） 半夏（五两生姜汁浸一宿焙干） 丁香（半两）上三味，捣罗为末，面糊和丸，如梧桐子大，每服十五丸，不拘时候，温生姜汤下。

　　治噫酸恶心，痰饮呕逆，不思饮食，和胃丸方诃黎勒（炮去核四两） 浓朴（去粗皮生姜汁炙二两） 陈橘皮（汤浸去白焙四两） 青橘皮（汤浸去白焙） 京三棱（炮锉各三两） 芍药（一两） 麦 炒（二两） 槟榔（锉一两半） 干姜（炮裂三分） 鳖甲（九肋大者一枚 砂一两米醋一碗化 砂入鳖甲黄泥外固慢火熬干取鳖甲二两杵末） 甘草（炙一两） 赤茯苓（去黑皮三分） 枳壳（去瓤麸炒）人参（各三两） 陈曲（二两） 半夏（二两半洗去滑） 白术 桂（去粗皮各二两） 当归（切焙一两半）上一十九味，捣为末，炼蜜丸如小豆大，不拘时候，温水微嚼下二十丸，渐加三十丸，老幼皆可服。

　　治噫醋吞酸，不欲饮食，丁香煮散方丁香（半两） 赤茯苓（去黑皮） 桔梗 白术 白芷 桂（去粗皮） 半夏（汤洗七遍生姜作曲焙） 甘草（炙锉） 人参（各一两） 干姜（炮裂半两） 槟榔（锉） 高良姜肉豆蔻（去壳各一分）上一十三味，捣罗为散，每服三钱匕，水一盏，入生姜三片，枣二枚劈，煎至六分，去滓食前温服。

　　治胃寒痰饮，噫醋吞酸，胸膈妨闷，丁香丸方丁香 母丁香 丹砂（研） 麝香（研） 硫黄（研） 干姜（炮裂） 矾石（飞过） 附子（炮裂去皮脐） 吴上一十味，捣研为末拌匀，别用肥好巴豆三十枚，去皮心膜净，别研为膏，出八分油了，与前末同研拌匀，用蒸枣肉如剂，丸如豌豆大，放干，每服三五丸，不拘时候，温生姜汤下。

　　治噫醋吞酸，或时恶心，消积进饮食，京三棱丸方京三棱（湿纸裹煨熟别捣末二两） 槟榔（锉一两） 白术（二两） 丁香（半两） 半夏（汤洗去滑四两）上七味，除研者外，捣罗为细末，入研者药再研令匀，以生姜自然汁，煮面糊和丸，如梧桐子大，每服二十丸至三十丸，以木香生姜汤下，不拘时候。

　　治胃寒痰逆，噫醋吞酸，胸膈不利，不思饮食，姜枣丸方生姜（去皮片切焙干四两） 丁香 附子（炮裂去皮脐各一两）上三味，捣罗为末，用蒸枣肉和丸，如梧桐子大，每服十五至二十丸，米饮下，不拘时候。

　　治破停饮，温胃腑，消宿谷，去陈寒，升降气脉，分别清浊，气虚津液枯干，大便虚秘者，最宜服之，磨滞丸方木香（一两） 青橘皮（去白一两） 桂（去粗皮一两） 吴茱萸（二两炒） 砂（醋熬成霜取一钱） 巴豆（取霜半钱）上六味，同为末，醋煮面糊为丸，如绿豆大，每服七丸或十丸，温熟水下，食后临寝服治食饮不化，噫气吞酸，丁香丸方丁香 五味子 半夏（汤洗去滑七遍） 人参（各半两） 甘草（炙锉） 琥珀（研） 干姜（炮裂各一上一十一味，捣罗为末，炼蜜和丸，如梧桐子大，每服二十丸，煎生姜橘皮汤下。

　　治脾胃虚弱，噫气吞酸，食饮迟化，丁香散方丁香 缩砂（去皮） 白术（炒） 干姜（炮裂） 陈橘皮（去白焙） 人参 附子（炮裂去皮脐各三分） 高良姜 桂（去粗皮） 槟榔（锉） 白豆蔻（去皮） 陈曲（炒各半两） 甘草（炙锉一分） 木香（一分半）上一十四味，捣罗为散，每服二钱匕，炒生姜盐汤调下，不拘时。

　　治胃冷常吐清水，及醋心，干姜汤方干姜（炮） 矾石（烧过别研各一两）上二味，捣研为末，以饭丸如梧桐子大，葱茶下二十丸，食后服。

　　治调养脾胃，温暖中焦，滋助和气，思美饮食，升降阴阳，蠲去寒温，内消停饮，补益诸虚，动气癖结，久而不去，牵连腹胁，蕴蕴而痛，饮食多伤者，最宜常服，助气丸方京三棱（炮） 蓬莪术（炮各二斤） 白术 青橘皮（去白） 陈橘皮（去白各一十五两） 槟榔 木上八味，同捣罗为末，煮面糊为丸，如梧桐子大，每服五十丸，温熟水下，不计时候。

　　卷第四十七　胃门

　　胃寒肠热

　　论曰黄帝针经曰，病有腹胀而泄者，为胃寒肠热。胃受寒，则气收不行而为胀满，肠间客热则水谷不聚而为泄注，病本浊寒之气在上，清热之气在下，故胀而且泄。治胃寒肠热，腹胀满闷，泄泻不止，诃黎勒汤方诃黎勒（去核一两半） 大黄（锉炒半两） 青橘皮（汤浸去白焙半两） 干姜（炮一分） 浓朴（去粗皮姜汁炙半两） 陈橘皮（汤浸去白焙半两） 高良姜（半两） 甘草（炮一分） 防风（去叉一分） 枳壳（去瓤麸炒半两）上一十味，粗捣筛，每服三钱匕，水一盏，入生姜枣，煎至七分，去滓温服，不计时候治胃寒肠热，腹胀泄利，香橘丸方丁香皮（六钱） 青橘皮（去白焙半两） 砂（研细水飞一分） 木香 京三棱（炮锉） 蓬莪术（炮锉） 缩砂仁 桂（去粗皮） 陈橘皮（去白焙各半两） 巴豆（二十二枚和皮同乌梅一处捣令匀烂） 乌梅（和核用二两）上一十一味，捣罗为末，面糊和丸，如绿豆大，每服十五丸，温生姜橘皮汤下，食后服治胃寒肠热，腹胀泄利，当归黄连丸方当归（锉焙） 黄连（去须各二两） 木香 吴茱萸（汤洗焙干炒） 赤茯苓（去黑皮）浓朴（去粗皮生上七味，捣罗为末，炼蜜和丸，如梧桐子大，每服三十丸，食前米饮下，日三。

　　治胃寒肠热，腹胀泄利，大腹木香汤方大腹（锉） 木香（锉） 半夏（汤洗七遍焙各二两） 枳壳（去瓤麸炒） 白术（锉前胡去芦头） 白芷（锉） 桂（去粗皮） 陈橘皮（汤浸去白焙各一两） 延胡索 当归（切焙） 甘草（炙锉） 旋复花 柴胡（去苗） 芍药（各半两） 干姜（炮） 人参（各三分）上一十七味，粗捣筛，每服三钱匕，水一盏，入生姜三片，枣三枚劈破，同煎至六分，去滓稍热、食前服。

　　治胃寒肠热，腹胀泄利，和胃丸方半夏（汤洗十遍切作片子） 牵牛子（炒各半分） 生姜（一两切作片子） 人参 矾蝴蝶 藿香叶（上七味，先将半夏牵牛生姜，于银石器内，慢火煮，候水尽焙干，与人参等药，同杵为末，用生姜汁煮面糊和丸，如梧桐子大，每服二十丸，生姜米饮下，空心食前。

　　治胃寒肠热，腹胀泄利，调气温胃丸方半夏（二两汤洗七遍焙干） 肉豆蔻（去壳） 桂（去粗皮） 人参（各半两） 诃黎勒皮 高良姜（各一分） 木香 陈橘皮（汤浸去白焙） 蜜 枣肉（各一两） 生姜（自然汁一盏入蜜枣熬为膏）上一十一味，将八味捣罗为末，用姜蜜枣膏和丸，如梧桐子大，每服十丸，米饮下，生姜汤亦得。

　　治胃寒肠热，腹胀泄利，浓朴丸方浓朴（去粗皮姜汁炙一两半） 龙骨 诃黎勒（去核） 干姜（炮） 附子（炮裂去皮脐） 黄连（去须）上八味，捣罗为末，醋浸炊饼和丸，如梧桐子大，每服三十丸，空心煎茱萸汤下，米饮亦得，日三。

　　治胃寒肠热，腹胀泄利，妙应丸方乌头（去皮脐生用半两） 栀子（去皮一分） 干姜（生用一分）上三味，捣罗为末，用生姜自然汁和丸，如梧桐子大，每服七丸，温酒下、食前，日二

　　卷第四十七　胃门

　　胃热肠寒

　　论曰黄帝针经曰，肠胃相通，疾病相连，人因饮食不节，寒温失宜，致肠胃受邪，有冷有热，疾证俱见者，则善饥小腹痛胀，为胃热肠寒之病，胃热则消谷故善饥，肠寒则血凝脉急故小腹痛，又寒则气聚，故痛而且胀。

　　治胃热肠寒，善饥小腹痛胀，芍药丸方芍药 人参 赤茯苓（去黑皮） 浓朴（去粗皮姜汁炙各二两） 陈橘皮（汤浸去白焙） 木香上八味，为细末，炼蜜和丸，如梧桐子大，每服二十丸，食前米饮下，日二。

　　治胃热肠寒，善食数饥，小腹胀痛，立通丸方京三棱（炮锉） 黄连（去须） 青橘皮（汤浸去白焙） 蓬莪术（炮各一两） 巴豆（霜一分）上五味，为细末，面糊和丸，如绿豆大，每服五丸，食后茶酒任下。

　　治胃热肠寒，食已善饥，小腹痛胀，沉香散方沉香（锉） 白檀香（锉） 乌药（锉） 山芋 甘草（炙锉） 白茯苓（去黑皮） 京三棱（炮锉） 前胡（去芦上一十味，捣罗为细散，每服一钱匕，入盐少许，沸汤点服，不拘时。

　　治胃热肠寒，善食数饥，少腹痛胀。干地黄汤方熟干地黄 人参 白茯苓（去黑皮） 麦门冬（去心焙） 枇杷叶（拭去毛） 地骨皮 甘草（炙锉） 石斛（去根） 黄 （细锉）上九味，各等分，粗捣筛，每服一钱匕，水一盏半，煎至七分，去滓一服，不拘时。

　　治胃热肠寒，食已辄饥，小腹痛胀，调中汤方人参 白茯苓（去黑皮各十两） 紫河车 甘草（各二两生）上四味，粗捣筛，每服三钱匕，水一盏，煎七分去滓，空心食前温服。

　　治胃热肠寒，食已复饥，小腹痛胀，京三棱煎丸方京三棱（三两杵末取二两） 砂（一两飞过同三棱用米醋三升煎成膏） 当归（酒浸切焙） 大黄（锉炒） 鳖甲（去裙 醋炙） 五灵脂（炒） 木香 沉香（锉各半两） 槟榔（锉） 桂（去粗皮） 干漆（炒令烟尽各三分） 没药 马蔺花（各一分） 蓬莪术（炮一两）上一十四味，捣罗十二味为末，入三棱前搜和，丸如绿豆大，每服七丸，空心临卧，温酒或盐汤下。

　　治胃热肠寒，食已复饥，小腹胀痛，分气黄 汤方黄 （细锉半两） 人参 白术 白茯苓（去黑皮） 京三棱（锉各一两） 芎 陈橘皮（汤去白焙） 麦门冬（去心焙） 诃黎勒皮 前胡（去芦头） 桔梗（炒） 柴胡（去苗各半两） 牡丹皮 甘草（炙锉） 芍药（各三分）上一十五味，粗捣筛，每服三钱匕，水一盏，生姜二片，煎至七分，去滓温服、不拘时治胃热肠寒，食已复饥，小腹胀痛，前胡木香汤方前胡（去芦头） 木香 柴胡（去苗） 秦艽（去苗土） 桂（去粗皮） 香子（炒各一两） 槟榔（三枚面裹煨熟） 肉豆蔻（去壳三枚） 芎 甘草（炙锉） 青橘皮（汤浸去白焙） 甜葶苈（隔纸炒各半两上一十二味，粗捣筛，每服四钱匕，水一盏半，生姜三片，煎至一盏，去滓温服。

　　治胃热肠寒，善食数饥，少腹胀痛，麦门冬汤方麦门冬（去心焙） 甘草（炙锉各二两） 白茯苓（去黑皮） 羌活（去芦头） 旋复花玄参 白术 芍药 柴胡（去苗） 人参 升麻 当归（切焙） 桑根白皮（锉各一两）胡黄连（一分） 熟干地黄（焙一两半） 木香（半两）上一十六味，粗捣筛，每服三钱匕，水一盏，入甘草一寸，同煎至八分，去滓温服，不拘时。

　　治胃热肠寒，冷热不匀，善食数饥，入腹胀痛，半夏汤方半夏（汤洗七遍焙） 麦门冬（去心焙） 人参 白茯苓（去黑皮） 桔梗（炒） 青橘皮（汤浸去白焙） 柴胡（去苗） 防风（去叉） 前胡（去芦头） 细辛（去苗叶） 白芷紫菀（去土） 款冬花（各一两） 浓朴（去粗皮生姜汁炙） 枳壳（去瓤麸炒各一两半）上一十五味，粗捣筛，每服三钱匕，水一盏半，生姜三片，煎至一盏，去滓稍热服。

　　卷第四十八　肺脏门

　　肺脏统论

　　论曰五脏设位，肺独居上，故内经曰，天气通于肺，又曰肺主皮毛，为五脏之华盖，在五脏为魄，魄则并精而出入者也，在五性为义，义则胜物而断制者也，开窍于鼻，故其液为涕，涕者继泣而先泗也，在声为哭，故其志为忧，忧者阴肃而情惨也。其色白者，入金故也，其味辛者，物成故也，以至在天为燥，在地为金，在音为商，在臭为腥，无非时数气类之所系然也，尝以经脉表里论之，手太阴肺之经也，手阳明、大肠之经也，二者之经，为脏腑表里之合，手太阴之经，起于中焦，下络大肠，环循胃口，上膈属肺，从肺系横出腋下，下循内，行少阴心主之前，下肘中，循臂内上骨下廉，入寸口上循鱼际，出大指之端，其支者，从腕后直出次指内廉出其端，阴阳适平，经络和顺，盈虚消息，莫睹偏胜，一失其平，病所由生，过为有余，有余病也，不及为不足，不足亦病也，有余之病，是谓肺实；不足之病，是谓肺虚，肺实之证，喘嗽上气肩背痛汗出，阴股膝胫皆痛是也，肺虚之证，肩背寒痛，少气不能太息，胸满嗌干是也，病之所生，凡以其经络流行之处而见证焉，治法之施，实者宜泻，虚者宜补，有余则损之，不足则益之，此其大略也，至于论脉，则手太阴脉之来，浮涩而短为平脉，若见他脉，皆失其平，故肺与脾肾子母也，与心肝夫妇也，脉得洪大而缓，则为母所克，得沉濡则滑，则为子所克，得弦而长，则为妇所克，得浮大而洪，则为夫所克，若母克子者为虚邪，虽病易治，子克母者为实邪，虽病自愈，妇克夫者为微邪，虽病即瘥，夫克妇者为贼邪，大逆不治，当察其虚实以补以泻，审治之法，此其大概也。

　　卷第四十八　肺脏门

　　肺虚

　　论曰肺为华盖，复于诸脏，若肺虚则生寒，寒则阴气盛，阴气盛则声嘶，语言用力，颤掉缓弱，少气不足，咽中干无津液，虚寒乏气，恐怖不乐，咳嗽及喘，鼻有清涕，皮毛焦枯，诊其脉沉缓，此是肺虚之候，虚则宜补也。

　　治肺气不足，咳逆短气，寒从背起，口中含霜、雪，语无音声而渴，舌本干燥，甚者咳唾脓血，补肺汤方五味子（一两） 白石英 钟乳（各三两） 竹叶 橘皮 桑白皮（各二两） 杏仁（去皮尖双仁炒研各一两半） 白茯苓（去黑皮） 紫菀（去苗土） 桂（去粗皮） 款冬花（各一两） 紫苏子（炒） 麦门冬（去心焙各二两）上一十三味，将十味粗捣筛，与杏仁白石英钟乳，同研令匀，每服三钱匕，水二盏，竹茹弹子大，粳米半匙，生姜一枣大拍碎，枣二枚劈破，同煎至一盏，去滓温服，日再夜一。

　　治肺虚短气，咳嗽唾脓血，不得卧，人参汤方人参 桂（去粗皮各二两） 阿胶（炙令燥） 紫菀（去苗土各一两） 桑根白皮（锉炒八两） 熟干上六味，粗捣筛，每服五钱匕，水一盏半，生姜一枣大拍碎，饴糖一枣大，煎至八分，去滓温服，日三夜一。

　　治肺虚喘咳少气，补肺丸方钟乳粉 人参 白石英（各半两） 阿胶（炙令燥） 五味子（各一两） 甘草（炙锉三钱） 细辛（去上七味，捣研为末，面糊丸如梧桐子大，每服十五丸至二十丸，甘草汤下。

　　治肺气不足，胸中痛牵背，上气失声，桑白皮汤方桑根白皮（锉炒） 款冬花 麦门冬（去心焙） 甘草（炙锉） 干姜（炮各一两） 桂（去粗皮二两） 五上八味，将七味粗捣筛，与白石英同拌令匀，每服三钱匕，水一盏，枣五枚劈破，煎至六分，去滓温服，日三不拘时。

　　治肺虚失声，胸中痛，上气息鸣，钟乳丸方钟乳（研一两一分） 五味子（一两半） 白石英（研） 款冬花 麦门冬（去心焙） 干姜（炮） 桂（去粗上八味，将六味捣罗为末，与钟乳白石英，同研令匀，以枣肉研膏，丸如梧桐子大，每服十五丸，粥饮下，日三不拘时。

</div>
    <div class="pagination">
<a href="圣济总录_page102.html">上一页</a><span>...</span><a href="圣济总录_page98.html">98</a><a href="圣济总录_page99.html">99</a><a href="圣济总录_page100.html">100</a><a href="圣济总录_page101.html">101</a><a href="圣济总录_page102.html">102</a><span class="current-page">103</span><a href="圣济总录_page104.html">104</a><a href="圣济总录_page105.html">105</a><a href="圣济总录_page106.html">106</a><a href="圣济总录_page107.html">107</a><a href="圣济总录_page108.html">108</a><span>...</span><a href="圣济总录_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
