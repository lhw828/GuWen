<!DOCTYPE html>
<html>
<head>
    <meta charset="UTF-8">
    <title>本草经集注 - 第 20 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草经集注 - 第 20 页/共 72 页</h1>
    <div class="content">　　今出近道蔡州者，最长大柔润，其茎有节，似牛膝，故以为名也。乃云有雌雄，雄者茎紫

　　草木上品

　　卷柏

　　味辛、甘，温、平、微寒，无毒。主治五脏邪气，女子阴中寒热痛，症瘕，血闭，绝子。

　　止咳逆，治脱肛，散淋结，头中风眩，痿蹶，强阴益精。久服轻身，和颜色，令人好容体。

　　一名万岁，一名豹足，一名求股，一名交时。生常山山谷石间。五月、七月采，阴干。

　　今出近道。丛生石土上，细叶似柏，卷屈状如鸡足，青黄色。用之，去下近石有沙土处。

　　（《大观》卷六，《政和》一六八页）

　　草木上品

　　菌桂

　　味辛，温，无毒。主治百疾，养精神，和颜色，为诸药先聘通使。久服轻身，不老，面生光华媚好，常如童子。生交址、桂林山谷岩崖间。无骨，正圆如竹，生桂林山谷。立秋采。

　　交址属交州，桂林属广州，而《蜀都赋》云：菌桂临崖。今世中不见正圆如竹者，惟嫩枝破卷成圆，犹依桂用，恐非真菌桂也。《仙经》乃有用菌桂，云三重者良，则判非今桂矣，必当别是一物，应更研访。（《新修》九三页，《大观》卷十二，《政和》二九○页）

　　草木上品

　　牡桂

　　味辛，温，无毒。主治上气咳逆，结气，喉痹，吐吸。心痛，胁风，胁痛，温筋通脉，止烦出汗，利关节，补中益气。久服通神，轻身，不老。生南海山谷。

　　南海郡即是广州。今世用牡桂，状似桂而扁广殊薄，皮色黄，脂肉甚少，气如木兰，味亦类桂，不知当是别树，为复犹是桂生，有老宿者尔，亦所未究。（《新修》九四页，《大观》卷十二，《政和》二九○页）

　　草木上品

　　桂

　　味甘、辛，大热，有毒。主温中，利肝肺气。心腹寒热，冷疾，霍乱。转筋，头痛，腰痛，出汗，止烦，止唾，咳嗽，鼻 ，能堕胎，坚骨节，通血脉，理疏不足，宣导百药，无所畏。久服神仙，不老。生桂阳。二月、七、八月、十月采皮，阴干。（得人参、麦门冬、案《本经》唯有菌桂、牡桂，而无此桂，用体大同小异，今世用便有三种，以半卷多脂者单名桂，入药最多，所用悉与前说相应。《仙经》乃并有三种桂，常服食，以葱涕合和云母蒸化为水者，正是此种尔。今出广州湛惠为好，湘州、始兴、桂阳县即是小桂，亦有，而不如广州者，交州、桂州者形段小，多脂肉，亦好。《经》云：“桂叶如柏叶，泽黑，皮黄心赤。”齐武帝时，湘州送桂树，以植芳林苑中，今东山有山桂皮，气粗相类，而叶乖异，亦能凌冬，恐或者牡桂，诗人多呼丹桂，正谓皮赤尔。北方今重此，每食辄须之。盖《礼》所云姜桂以为芬芳也。（《新修》九六页，《大观》卷十二，《政和》二八九页）

　　草木上品

　　杜仲

　　味辛、甘，平、温，无毒。主治腰脊痛，补中，益精气，坚筋骨，强志，除阴下痒湿，小便余沥。脚中酸疼痛，不欲践地。久服轻身，耐老。一名思仙，一名思仲，一名木绵。生上虞山谷又上党及汉中。二月、五月、六月、九月采皮，阴干。（畏蛇蜕皮、玄参。）

　　上虞在豫州，虞、号之虞，非会稽上虞县也。今用出建平、宜都者，状如浓朴，折之多白》三○五页）

　　草木上品

　　干漆

　　味辛，温，无毒、有毒。主治绝伤，补中，续筋骨，填髓脑，安五脏。五缓六急，风寒湿痹，治咳嗽，消瘀血，痞结，腰痛，女子疝瘕，利小肠，去蛔虫。生漆：去长虫。久服轻身，耐老。生汉中川谷。夏至后采，干之。（半夏为之使，畏鸡子，今又忌油脂。）

　　今梁州漆最胜，益州亦有，广州漆性急易燥。其诸处漆桶上盖里，自然有干者，状如蜂房，孔孔隔者为佳。生漆毒烈，人以鸡子白和服之，去虫。犹有啮肠胃者，畏漆人乃致死。

　　外气亦能使身肉疮肿，自别有治法。仙方用蟹消之为水，炼服长生。（《新修》九九页，《大观》

　　草木上品

　　细辛

　　味辛，温，无毒。主治咳逆，头痛，脑动，百节拘挛，风湿痹痛，死肌。温中，下气，破痰，利水道，开胸中，除喉痹， 鼻，风痫、癫疾，下乳结，汗不出，血不行，安五脏，益肝胆，通精气。久服明目，利九窍，轻身，长年。一名小辛。生华阴山谷。二月、八月采根，阴干。（曾青、桑根为之使，得当归、芍药、白芷、芎 、牡丹、 本、甘草共治妇人，得决明、鲤鱼胆、青羊肝共治目痛。恶野狼毒、山茱萸、黄 ，畏硝石、滑石，反藜芦。

　　今用东阳临海者，形段乃好，而辛烈不及华阴、高丽者。用之去其头节。人患口臭者，含

　　草木上品

　　独活

　　味苦、甘，平、微温，无毒。主治风寒所击，金疮止痛，贲豚，痫 ，女子疝瘕。治诸贼风，百节痛风无久新者。久服轻身，耐老。一名羌活，一名羌青，一名护羌使者，一名胡王使者，一名独摇草。此草得风不摇，无风自动。生雍州川谷，或陇西南安。二月、八月采根，曝干。（豚实为之使。）

　　药名无豚实，恐是蠡实。此州郡县并是羌活。羌活形细而多节，软润，气息极猛烈。出益州北部、西川为独活，色微白，形虚大，为用亦相似，而小不如。其一茎直上，不为风摇。

　　故

　　草木上品

　　升麻

　　味甘、苦，平、微寒，无毒。主解百毒。杀百精老物殃鬼，辟温疫，瘴气，邪气，蛊毒。

　　入口皆吐出，中恶腹痛，时气毒疠，头痛寒热，风肿诸毒，喉痛口疮。久服不夭，轻身长年。

　　一名周麻。生益州山谷。二月、八月采根，日干。

　　旧出宁州者第一，形细而黑，极坚实，顷无复有。今惟出益州，好者细削，皮青绿色，谓之鸡骨升麻。北部间亦有，形又虚大，黄色。建平间亦有，形大味薄，不堪用。人言是落新妇根，不必尔。其形自相似，气色非也。落新妇亦解毒，取叶 作小儿浴汤，主惊忤。（《大观》卷六，《政和》一五八页）

　　草木上品

　　茈胡（为君）

　　味苦，平、微寒，无毒。主治心腹，去肠胃中结气，饮食积聚，寒热邪气，推陈致新。

　　除伤寒心下烦热，诸痰热结实，胸中邪逆，五脏间游气，大肠停积水胀，及湿痹拘挛，亦可作浴汤。久服轻身，明目，益精。一名地薰，一名山菜，一名茹草叶，一名芸蒿，辛香可食。

　　生洪农川谷及宛朐，二月、八月采根，曝干。（得茯苓、桔梗、大黄、石膏、麻子仁、甘草、桂，以水一斗煮取四升，入硝石三方寸匕，治伤寒，寒热头痛，心下烦满。半夏为之使，恶皂荚，畏女菀、藜芦。）

　　今出近道，状如前胡而强。《博物志》云：芸蒿叶似邪蒿，春秋有白 ，长四、五寸，香

　　草木上品

</div>
    <div class="pagination">
<a href="本草经集注_page19.html">上一页</a><span>...</span><a href="本草经集注_page15.html">15</a><a href="本草经集注_page16.html">16</a><a href="本草经集注_page17.html">17</a><a href="本草经集注_page18.html">18</a><a href="本草经集注_page19.html">19</a><span class="current-page">20</span><a href="本草经集注_page21.html">21</a><a href="本草经集注_page22.html">22</a><a href="本草经集注_page23.html">23</a><a href="本草经集注_page24.html">24</a><a href="本草经集注_page25.html">25</a><span>...</span><a href="本草经集注_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
