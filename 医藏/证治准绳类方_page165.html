<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 165 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 165 页/共 217 页</h1>
    <div class="content">　　通气利中丸 治证同上。

　　白术（一两） 白芷 羌活（各半两） 黄芩 滑石（取末，各一两半） 大黄（二两半） 牵牛（取末，一两半）

　　除滑石、牵牛另研极细末外，余合为细末，入上药和匀，滴水为丸，如桐子大。每服三十丸，加至百丸，食后临睡茶汤下。

　　上方以白术苦甘温，除胃中热为君；白芷辛温解利，羌活苦甘平微温，通利诸节为臣；黄芩微苦寒，疗热滋化，滑石甘寒，滑利小便，以厘清浊为佐；大黄苦寒，通大便，泻诸实热，牵牛辛苦寒，利大便，除风毒为使，逆攻之法也。风热不制之病，热甚而大便硬者，亦可兼用。然牵牛有毒，非神农药，今与大黄并用者，取性猛烈而快也。大抵不宜久用，久用伤元气，盖从权之药也。量虚实加减。

　　黄连天花粉丸 治同上。

　　黄连 菊花 川芎 薄荷（各一两） 连翘（二两） 天花粉 黄芩 山栀子（各四两） 黄柏（六两）

　　为细末，滴水丸，如梧子大。每服五十丸，加至百丸，食后临卧茶清下。

　　上方为淫热反克，脏腑不秘结者作也。风热不制之病，稍热者亦可服。以黄连、天花粉之苦寒为君，菊花之苦甘平为臣，川芎之辛温，薄荷之辛苦为佐，连翘、黄芩之苦微寒，黄柏、栀子之苦寒为使。合之则除热清利，治目赤肿痛。

　　黄连炉甘石散 治眼眶破烂，畏日羞明，余治同上。

　　炉甘石（一斤） 黄连（四两） 龙脑（量入）

　　先以炉甘石置巨火中， 通红为度。另以黄连，用水一碗，瓷器盛贮，纳黄连于水内，却以通红炉甘石淬七次，就以所贮瓷器置日中晒干，然后同黄连研为细末。欲用时，以一二两再研极细，旋量入龙脑，每用少许，井花水调如稠糊，临睡以箸头蘸敷破烂处，不破烂者，点眼内 ，锐 尤佳。不宜使入眼内。

　　上方以炉甘石收湿除烂为君，黄连苦寒为佐，龙脑去热毒为使。诸目病者俱可用，病宜者治病，不宜者无害也。奇经客邪之病，量加朴硝泡汤，滴眼瘀肉黄赤脂上。

　　龙脑黄连膏 治目中赤脉如火，溜热炙人，余治同上。

　　黄连（半斤） 龙脑（一钱）

　　先锉黄连令碎，以水三大碗，贮瓷器内，入黄连于中，用文武火慢熬成大半碗，滤去滓，入薄瓷碗内，重汤顿成膏半盏许，龙脑以一钱为率，用则旋量入之。以箸头点入眼内，不拘时。

　　上方以黄连治目痛，解诸毒为君，龙脑去热毒为臣，乃君臣药也。诸目痛者俱宜用。

　　蕤仁春雪膏 治红赤羞明， 燥痒痛沙涩。

　　蕤仁（去油四钱） 龙脑（五分）

　　先以蕤仁研细，入龙脑和匀，用生好真蜜一钱二分，再研调匀。每用箸头点内 锐 。

　　上方以龙脑除热毒为君，生蜜解毒和百药为臣，蕤仁去暴热，治目痛为使。此药与黄连炉甘石散、龙脑黄连膏并用。

　　 鼻碧云散 治肿胀红赤，昏暗羞明，隐涩疼痛，风痒鼻塞，头痛脑酸，外翳攀睛，眵泪稠粘。

　　鹅不食草（二钱） 青黛 川芎（各一钱）

　　为细末，先噙水满口，每用如米许， 入鼻内，以泪出为度，无时。

　　上方以鹅不食草解毒为君，青黛去热为佐，川芎大辛，除邪破留为使，升透之药也。

　　大抵如开锅盖法，常欲使邪毒不闭，令有出路。然力少而锐， 之随效，宜常 以聚其力。诸目病俱可用。

　　羌活胜风汤（见外障。）

　　川芎行经散 治目中青 ，如物伤状，重者白睛如血贯。

　　羌活 白芷 防风 荆芥 薄荷 蔓荆子 独活（各四分） 柴胡 炙甘草 当归 川芎枳壳（各六分） 桔梗（五分） 茯苓（三分） 红花（少许）

　　水二盏，煎至一盏，去渣，大热服，食后。

　　上方以枳壳、甘草和胃气为君。白芷、防风、荆芥、薄荷、独活疗风邪，升胃气为臣。

　　川芎、当归、红花行滞血，柴胡去结气，茯苓分利除湿为佐。羌活、蔓荆子引入太阳经，桔梗利五脏为使。则胃脉调，小肠膀胱皆邪去凝行也。见热者，以消凝大丸子主之。

　　消凝大丸子 治证同上。或有眵泪沙涩并治。

　　川芎 当归 桔梗 炙甘草 连翘 菊花（各七钱） 防风 荆芥 羌活 本 薄荷（各半两） 滑石 石膏 白术 黄芩 山栀（各一两）

　　先将滑石、石膏另研，余作细末，和匀，炼蜜为剂，每剂一两，分八丸。每服一丸或二丸，茶汤嚼下。

　　上方消凝滞药也。君以川芎、当归治血和血。臣以羌活、防风、荆芥、 本、薄荷、桔梗疗风散邪，引入手足太阳经。佐以白术、甘草、滑石、石膏调补胃虚，通泄滞气，除足阳明经热。使以黄芩、山栀、连翘、菊花去热除烦。淫反克，风热不制者，俱宜服也。

　　黑神散（见鼻衄。） 消风散（见头痛。） 洗肝散（见目赤。）

　　菊花散（《和剂》） 治肝受风毒，眼目赤肿，昏暗羞明，多泪涩痛。

　　白蒺藜（炒，去刺） 羌活（去芦，不见火） 木贼（去节） 蝉蜕（去头足。各三两） 菊花（去梗，六两）

　　为细末，每服二钱，食后茶清汤调服。

　　四物汤（见虚劳。） 养正丹 苏子降气汤（并见气。） 黑锡丹（见诸逆冲上。） 三黄丸（见发热。）

　　四物龙胆汤（见目痛。）

　　散热饮子（《保命》） 治眼赤暴发肿。

　　防风 羌活 黄芩 黄连（各一两）

　　每服半两，水二盏，煎，食后温服。

　　大腑秘加大黄一两，痛甚加川当归、地黄，烦躁不得卧加栀子一两。

　　泻青丸（见头痛。）

　　竹叶汤 治肝脏实热，目赤肿痛。

　　淡竹叶 黄芩（去黑心） 犀角屑 木通（炒。各一两） 车前子 黄连（去须） 玄参（各一两二钱半） 芒硝（二两） 栀子仁 大黄（微炒。各一两半）

　　上 咀，每服五钱，水一盏半，煎至八分，去滓，食后温服。

　　龙胆饮 治同前。

</div>
    <div class="pagination">
<a href="证治准绳类方_page164.html">上一页</a><span>...</span><a href="证治准绳类方_page160.html">160</a><a href="证治准绳类方_page161.html">161</a><a href="证治准绳类方_page162.html">162</a><a href="证治准绳类方_page163.html">163</a><a href="证治准绳类方_page164.html">164</a><span class="current-page">165</span><a href="证治准绳类方_page166.html">166</a><a href="证治准绳类方_page167.html">167</a><a href="证治准绳类方_page168.html">168</a><a href="证治准绳类方_page169.html">169</a><a href="证治准绳类方_page170.html">170</a><span>...</span><a href="证治准绳类方_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
