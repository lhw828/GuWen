<!DOCTYPE html>
<html>
<head>
    <meta charset="UTF-8">
    <title>本草简要方 - 第 29 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草简要方 - 第 29 页/共 46 页</h1>
    <div class="content">　　卷之五　果部

　　石榴

　　（酸者入药）主治赤白痢。腹痛。（用皮） 根杀蛔虫寸白虫。 花止金创出血。鼻衄。九窍出血。 按石榴根一握。煎汤温服。为杀虫蛊特效之药。研末服亦可。

　　卷之五　果部

　　橘

　　实润肺。生津。化痰。通气。 皮青者名青皮。主治消痰。破滞。散痞。下食发汗。疏肝胆。舒气郁。妇人乳肿。小儿食积。红者名陈皮。去白不用名橘红。功效略同青皮。而攻病破气之力较缓。产化州者。消痰顺气尤良。故治肺寒咳逆。当用陈皮。 核治肾冷腰痛。

　　小肠疝气。阴核肿痛。 络能活血利气。通经络湿滞。祛皮膜间积滞。 叶可行经消肿。散乳痈。行肝气。 橘半胃苓汤。橘红半夏各一钱。苍术（米泔水浸炒）白术（炒）浓朴炙甘草茯苓人参泽泻茅根各二钱。姜汁数匙。水二钟煎至一钟。入姜汁煎一二沸。作十余次饮。治痈疽呕吐不下。食不知味。 橘术四物汤。陈皮白术当归川芎白芍生地红花桃仁。水煎服治跌扑磕伤。血滞体痛。如骨节痛。加羌活独活。痛不可忍。加乳香没药。 橘皮半夏汤。橘红半夏各七两。锉碎。每服三钱。水二钟。加生姜三片。煎至一中盏。去滓服。治肺胃虚弱。

　　好食生冷。寒痰停积。呕逆恶心。涎唾稠粘。粥药不下。手足厥冷。目眩身重。或伤寒时热欲吐不吐。欲呕不呕。昏愦闷乱。或饮酒过多。中寒停饮。喉中涎声。干哕不止。 橘皮竹茹汤。橘皮二斤。竹茹二升。大枣三十枚。（擘）生姜八两。炙草五两。人参一两。水一斗煮取三升。温服一升。日三服。治胃虚呃逆。或加白术枳壳柿蒂黄连。 橘皮枳术丸。陈皮枳实各一两。白术二两。研末水丸梧子大。每服二三十丸。补脾和胃消食。 橘皮干姜汤。橘皮干姜通草桂心甘草各四两。人参二钱。 咀。每服四钱。水一盏煎至七分服。治干呕吐逆。

　　橘皮汤。陈皮紫菀麻黄杏仁当归桂心甘草黄芩各等分。 咀。每服五钱。水煎服。治春冬伤寒。秋夏冷湿。咳嗽喉中作声。上气不得下头痛诸症。 又方。橘皮茯苓半夏各一钱五分。

　　旋复花青皮桔梗枳壳（姜制）细辛人参各一钱。甘草五分。水二钟。加生姜五片。煎至一钟食远服。治胸膈停痰。 又方。橘皮枳壳（炒）槐花（炒）川芎各一钱五分。桃仁（炒）木香槟榔紫苏茎叶香附炙甘草各一钱。水二钟。加生姜三片。红枣二枚。煎至一钟。食前服。治气痔。

　　橘皮丸。橘皮五两。甘草三两三钱。当归萆 苁蓉吴茱萸浓朴肉桂巴戟石斛附子牛膝鹿茸杜仲干姜阳起石菟丝子各一两。研末。酒一升五合。砂锅内入橘皮末熬如饴。再入诸药末搅匀为丸。梧子大。每服五七十丸。空腹盐汤或温酒下。治脾痨。 陈皮半夏汤。陈皮（盐水炒）半夏茯苓各一钱。黄芩（酒制）枳壳（麸炒）紫苏各八分。炙甘草五分。加生姜一片。水煎服。

　　治妊娠二三月逆动胃气呕吐。 陈皮汤。陈皮一两五钱。炙草竹茹各五钱。人参二钱五分。

　　锉散。每服五钱。加生姜三片。大枣一枚。水煎服。治动气在下。心中大烦。骨节疼痛。目眩恶寒食反呕。 青橘丹。青皮当归（均焙）黄连干姜各一两。浓朴肉豆蔻各五钱。研末白面糊归（焙）各一两。干姜（炮）丁香各五钱。研末。每服一钱。加生姜二片。水煎食前服疏肝气。

　　橘核丸。橘核（炒）海藻昆布桃仁（麸炒）海带川楝子肉（炒）各一两。浓朴木通枳实（麸炒）玄胡索（酒炒）桂心木香各五钱。研末酒糊丸梧子大。每服六七十丸。空腹温酒或盐汤下。治疝。卵核肿胀。痛引脐腹。甚或生疮。时出黄水。 橘香丸。橘核（炒）茴香葫芦巴 子（炒）破故纸（炒）附子（炮）各等分研末。酒丸梧子大。每服三四十丸。食前盐汤下。温肝肾。

　　治下元虚寒。 橘叶栝蒌散。橘叶二十片。栝蒌（量症用半个或一个）川芎黄芩生栀子（研）连翘石膏（ ）柴胡陈皮青皮各一钱。生甘草五分。水二钟煎至八分。食远服。治外吹乳寒热已退而肿

　　卷之五　果部

　　枇杷叶

　　主治泻肺。和胃。清热。消痰。呕逆。热咳。香港脚。妇人产后口干。 枇杷清肺饮。

　　枇杷叶（蜜炙）黄连黄柏各一钱。人参生草各三分。桑白皮二钱。水煎食远服。治肺风粉刺。

　　枇杷膏。枇杷叶五十六片。大梨二个。白蜜半钟。（先熬滴水成珠。大便秘者多加。溏者以白糖代。）大枣八两。建莲肉四两。先将枇杷叶在砂锅内熬出浓汤。沥去滓。再入他品。熬至莲融烂为度。瓷瓶收贮。随意温食。治虚劳损伤。吐血咳嗽体瘦发烧。四肢酸软。及一切弱证。如不咳者。去枇杷叶。咳而多痰者。加川贝一两。研末调入。吐血用藕节二十一个。捣汁同煎。 枇杷叶散。枇杷叶（炙）陈皮（焙）丁香浓朴（姜汁涂焙）各五钱。白茅根麦冬干木瓜炙草各一两。香薷七钱五分。为末。每服二钱。水一盏。加生姜三片。煎至七分服。治中暑伏热。烦渴引饮呕哕恶心。头目昏眩。 又方。枇杷叶（炙）半夏白茯苓前胡人参大腹皮白术浓朴各一两。青皮草豆蔻各五钱。 咀。每服四钱。水一钟。加老生姜五厘。煎至六分服。

　　治痰逆不思饮食。 枇杷叶汤。枇杷叶苏子贝母桑叶天花粉沙参百合薄荷射干前胡。水煎服。

　　治龟胸。枇杷叶露清肺。和胃。降火。消痰。止嗽。呕逆。口渴。

　　卷之五　果部

　　银杏

　　仁主治温肺。益气定喘咳。缩小便。止白浊。生者降痰。消毒。杀虫。及癣疥疳 阴虱。 鸭掌散。银杏五个。麻黄二钱半。炙草二钱。水一钟煎至八分。临卧服。治哮喘痰嗽。

　　又方。银杏二十一个（炒黄）。麻黄三钱。苏子二钱。款冬花半夏桑白皮（蜜炙）各二钱。

　　杏仁黄芩（微炒）各一钱半。甘草一钱。水三钟煎至二钟。随时分作二服。治哮喘神效。

　　卷之五　果部

　　胡桃

　　仁主治。益气养血。助肾。强阴润燥通命门。和血脉。治虚寒。咳嗽。腰脚重痛痿症。

　　为固补之品。 胡桃丸。胡桃仁四两捣膏。入破故纸杜仲萆 等末各四两。杵匀丸梧子大。

　　空腹温酒下五十丸。益血补髓。强筋。壮骨。 又方。胡桃肉白茯苓各四两。附子一枚（切片）。姜汁蛤粉同焙为末。蜜丸梧子大。每服三十丸。米饮下。治房劳。及服丹石。或失志伤肾。致口干精自溢出。或小便赤黄。大便燥实。或小便大利而不甚渴。

　　卷之五　果部

　　荔枝核

　　主治。心痛。胃脘痛。脾痛。小肠疝气痛。妇人血气刺痛。荔核散。荔枝核十四枚。（烧灰存性）八角茴香（炒）沉香木香青盐食盐各一钱。川楝子肉小茴香各二钱。研末。每服三钱。

　　空腹热酒调下。治疝气阴核肿痛甚。

　　卷之五　果部

　　龙眼

　　肉补脾胃。增血气。 核治脑漏（烧烟熏）腋下狐臭。（同胡椒研汗出时擦）小肠疝气。

　　（同荔核大茴炒研末。酒调服。外用生姜捣敷肾上。即消。）小便不通。（去黑壳打碎煎服。如通后欲脱者。以肉煎汤饮之）疗一切疮疥。（ 存性。研麻油调涂。）刀斧伤出血。（ 存性研掺。）怔忡心悸。（连肉慢火煎至核烂服。每次四五十枚。）

　　卷之五　果部

　　橄榄

　　实主治。清肺。开胃。下气。除热。解酒。生液。治咽喉痛（捣汁饮）解河豚鱼鳖毒。 核主治。肠风下血（烧存性研米饮下。）手足冻疮。（烧存性研末。加轻粉油调涂。） 西藏青黑。

　　主治。消咽喉肿痛。牙痛每以一二枚噙口中。细细含烂嚼下。

　　卷之五　果部

　　槟榔

　　主治。健脾。消谷。逐水。除痰。破坚。去滞。宣利五脏六腑。治水肿心痛杀三虫。除一切风。下一切气。泻痢后重。大小便气秘。痰气喘急御瘴疠。槟榔丸。槟榔一两。三棱（燎去毛切醋炒）雷丸莪术（醋炒）青皮（麸炒）陈皮干漆（炒烟尽）麦 曲（炒）神曲（炒黄）山楂肉各五钱。鹤虱（略炒）木香（不见火）炙甘草胡黄连各三钱。芜荑二钱五分。高良姜（陈壁土炒）二钱。砂仁一钱。研末醋糊丸绿豆大。每服三五十丸。空腹姜汤下。治疳病积气成块腹大有虫。

　　又方。槟榔三钱。木香人参各二两。陈皮五钱。甘草一钱。研末。蒸饼为丸。每服二三十丸。

　　食前汤下。消宿食。破滞气。 又方。槟榔赤苓紫苏叶大麻仁郁李仁各一两。大黄（煨）二两。

　　木香桂心各五钱。泽泻枳壳木通羚羊角（屑）各七钱五分。研末蜜丸梧子大。每服三四十丸。

</div>
    <div class="pagination">
<a href="本草简要方_page28.html">上一页</a><span>...</span><a href="本草简要方_page24.html">24</a><a href="本草简要方_page25.html">25</a><a href="本草简要方_page26.html">26</a><a href="本草简要方_page27.html">27</a><a href="本草简要方_page28.html">28</a><span class="current-page">29</span><a href="本草简要方_page30.html">30</a><a href="本草简要方_page31.html">31</a><a href="本草简要方_page32.html">32</a><a href="本草简要方_page33.html">33</a><a href="本草简要方_page34.html">34</a><span>...</span><a href="本草简要方_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
