<!DOCTYPE html>
<html>
<head>
    <meta charset="UTF-8">
    <title>普济方四库 - 第 891 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 891 页/共 1812 页</h1>
    <div class="content">　　右入青盐少许用滚水和成剂如大指以文武火烧熟炼数作十日服一月服三料夏加干莲子肉一两余月加干山药一两
　　琼玉膏
　　新罗人参【二十四两舂一千下为末】生地黄【十六斤浄洗捣取汁】白沙蜜【十斤】白茯苓【四十九两木杵舂捣末】
　　右以人参茯苓为细末用宻生绢滤过地黄取自然汁捣时不用鐡器取汁尽去滓用药一处拌匀入银石器内封如器物小分两处盛用浄纸二三十重封闭入汤内以桑柴火煑六日如连夜火即三日夜取出用蜡纸数重包瓶口入井内去火毒一伏时取出再入旧汤内煑一日出水气取出开封取三匙作三钱祭天地百神焚香设拜至诚端心每朝以二匙温酒化服不饮者白汤化下此膏填精补髓肠化为筋万神具足五脏盈益髓实血满髪白变黑反老还童行歩如奔马日进数服终日不食亦不饥开通心志日诵万言神识高迈夜无梦想人生二十七岁以前服此一料可寿三百六十岁四十五十岁以前服者可寿二百四十岁六十三岁以前服者可寿一百一十岁六十四岁服者可寿至百岁服此剂絶其欲脩隂功成地仙以一料分五处可救五人痈疾分十处可救十人劳瘵脩合之时沐浴诚心勿轻示人每服二匙温酒化下空心服之
　　五子丸【出王氏博济方】主通流五脏润泽血脉反老成少心胸积热气闷及诸劳气补助元阳
　　余甘子　覆盆子【酒浸焙】丝子【去浮者酒浸蒸熟焙】五味子【炒】车前子【酒浸焙各五两】
　　右为末取二三月间枸杞嫰叶杵研取汁二大升和药末令汁尽为度又取杏仁一升去皮尖与无灰酒研取汁五升于银石器中煎令杏仁无苦味然后下地黄汁半升真酥五两鹿角胶末五两同于煎汁中略煎过次下五味子末以柳枝急搅之慢火熬可丸即并丸如梧桐子大每日空心温酒下三十丸如热任意加减此药又治金石药毒
　　胡桃丸【出御药院方】主益精补髓强筋骨延年益寿悦心明目滋润肌肤治年高脏腑不燥结久服百病除之破故纸　杜仲　荜薢　胡桃仁【各四两】
　　右将三味捣罗为细末次入胡桃膏子拌匀再捣千余下丸如梧桐子大每服三十丸至五十丸空心温酒盐汤下一方有柴胡无杜仲忌羊血
　　软硃砂延寿水仙丹【出经效济世方】主治男子元气虚损壮筋骨延年益寿能治百病兼治酒色损惫上头靣下驻腰脚靣色黄痩多睡少力精神恍惚胸膈不利多倦怠夜多小便兼治妇人血气血风等疾及瘴疾硃砂【有墙壁者不拘多少细研水飞过】清蔴油【三两】白芨【一两剉如皂子】木通【一两剉】
　　右于器内煎油下药二味熬令焦黑色去药不用更煎油如黑饧似以箸防油置水中成小花子不散为度倾在中盏渐滴油和硃砂硬輭得所如面剂用皂角数挺揉浓水一盏洗硃砂令油去尽再以新水揉洗使油尽净后以水浸之旋丸如梧桐子大空心以新水下七丸忌葵菜若治小児慢惊风以薄荷水下一丸不可常服宰臣丁谓奏广西转运使李睦进到软硃砂延寿水仙丹先乞下翰林医官院详验讫曰金石药服者皆有毒不可服臣闻此药无毒服之能体肤滋润神采悦泽奏请修合遍赐大臣皆有功效
　　三僊丸【又名长寿丸出杨氏家藏方】有诗曰一乌二术三茴香久服令人寿命长善治耳聋并眼暗理脾徤胃及膀胱顺气搜风轻腰膝驻顔活血鬓难苍空心温酒盐汤下谁知凢世有仙方
　　川乌【一两去皮尖剉如骰子大用盐半两炒黄去盐】茴香【三两炒香】苍术【二两米泔浸竹刀刮去黑皮用葱白一握炒黄去葱】
　　右各为细末酒糊为丸如梧桐子大每服五十丸空心食前盐汤下一日进二服忌猪羊血有人年八十须发皆黑云自三十以前后日进此药一服自不变白
　　二灵丹【出御药院方】主补暖脏腑祛逐风冷利腰脚强筋骨黑髭发驻容顔性温无毒久服轻身延年不老何首乌【雌雄各半采刮捣俱不犯鐡用浓泔浸一伏时漉出于银器内先排枣一重各擘开上铺何首乌一重又用枣一重复再铺何首乌一重令尽次清河水于药上有水约五指用慢火熬煑枣极烂并何首乌稍软取出不用枣只拣何首乌入在清水净竹刀切作薄片子慢火焙干取净秤一斤】牛膝【拣去芦头并细梢只取中间麄者折作半寸用好酒浸二宿取出焙干净八两】
　　右拌和匀用石杵臼内捣罗为细末炼蜜和丸如梧桐子大每日空心温酒或米饮下六十丸服至半月加至七八十丸又服至一月加至一百丸服至一百日前疾皆瘥一方用何首乌三斤用铜刀或竹刀切如棊子大木臼杵捣牛膝一斤去苖剉以黑豆一斗浸淘洗曝干用甑一口先以豆薄铺在甑底下然后薄铺何首乌又铺豆又铺牛膝如此重重铺令药豆俱尽安于釜上蒸之令豆熟为度去黑豆取药曝干又换豆蒸之如此三遍去豆取药候干为末枣肉和丸如梧桐子大每服三十丸温酒下食前服忌萝卜葱蒜
　　何首乌丸【出御药院方】主补养五脏六腑强筋壮骨黑髭发坚固牙齿久服延年益寿驻顔色
　　用何首乌同前法制度石杵臼内捣为细末炼蜜和丸如梧桐子大每服日空心温酒米饮送下六十丸服至半月加七八十丸又服一月加至一百丸百日前疾皆去一方肉为丸忌猪羊血肉无鳞鱼
　　补肝散　使人肥悦明目延年不老及五劳七伤用冬瓜仁七升以绢袋盛之投三沸汤中须防出曝干如此三度止又以清苦酒渍经一宿曝干为末酒服又方取冬瓜子三五升退去皮捣为丸空心服三十丸令人白净如玉
　　安五脏平三焦温中久服增年又治痩病
　　用牛髓以酒送之又地黄汁白蜜作煎食
　　又方
　　用胡麻三升去黄黑者微炙令香杵为末下白蜜三升和调煎杵三百下丸如梧桐子大每日一服二十丸肠化为筋年过四十以上服
　　益血轻身微有头痛无害
　　右用逍遥草捣为末炼蜜为丸如桐子大酒服三十粒日三服百日瘥
　　金髓煎
　　用枸杞子不拘多少逐日旋采摘红熟者去嫰蒂子拣令洁净便以无灰酒于净器浸之须瓦瓮用酒浸以两月为限用蜡纸封闭宻勿令透气日数足漉出于新竹器内盛贮于沙盆中研令烂细然后以细布滤过候研滤皆毕去滓不用即并前渍药酒及滤过药汁搅匀量锅内多少升并作畨次慢火熬成膏切须不住手用物搅恐粘底不匀候稀稠得所倾出用净瓶器盛之勿令透气每早晨温酒下二大匙头夜卧服之百日身中轻气壮积年不废可以羽化
　　鹿角散轻身益气强骨髓补絶伤
　　用鹿角剉为屑白蜜五升淹之微火熬令小变曝干更捣筛服之
　　枸杞煎【出千金方】主补虚羸久服轻身不老
　　以九月九日取生湿枸杞子一升酒六升浸煑五六沸取出熟研滤取汁令极净曝捣末和前汁微火煎令可丸酒服二方寸日二加三亦可丸服三十丸
　　菖蒲丸　治脏腑衰惫靣色萎黄牙齿疏落眼目昏暗及脚腰疼痛四肢困乏口苦舌干久服延年益寿补益精气和营卫
　　以九节菖蒲叶细如劒脊者八月取连根隂干不退根以米泔浸硬竹皮刮去黑皮约一斤以淘洗黑豆一升分半升铺甑中候煮熟去豆取菖蒲将半豆铺覆炊之良久将釜水仍洒甑中候煮熟去豆取菖蒲薄切焙干捣罗为末浸炊饼和丸如梧桐子大每服三十丸空心温酒或盐汤下或稍加丸数亦可
　　草灵丹【出御药院方】主实髓壮筋轻身益真久服令人靣色光泽反老还童齿落更生发白再黑补肾益真滋荣衞聪耳目
　　生地黄【二斤细切用无灰酒一斗夜浸尽晒酒尽为度隂干】鹿茸【去毛酥炙黄】牛膝【酒浸七日隂干】肉苁蓉【酒浸七日研如泥隂干各二两】桂心　蛇床子【酒浸七日隂干】丝子【酒浸七日研细隂干】逺志　大【百枚煑熟去皮核阴干】
　　右为末炼蜜和丸如梧桐子大每日空心温酒下三十丸服至周年去三十六风二十四气无病不效有不测之功一方作酒蜜面糊为丸
　　轻身疗病【出本草】
　　拂取松花酒服【松花似蒲黄香】
　　轻身养气令人强健【出本草】
　　用莲实摩以为饭如粟饭食之久可为粥
　　金鎻丹【出瑞竹堂】服此药延年益寿不老添精和血驻顔身轻强筋骨养神气效不可尽述
　　逺志【去心焙】蛇床子【酒浸微炒】鹿茸【各一两五钱炒黄】晚蚕蛾【二钱】紫稍花　续断【各一钱】海马【二钱剉炒黄色】黑牵牛【取头末三钱】穿山甲【五片炙黄】木香　麝香　乳香　川茴香【各二钱五分】
　　右为细末酒糊为丸如梧桐子大每服五十丸空心温酒送七日便可见效
　　何仙姑庆世丹【出衞生堂方】世如有人抱一切危疾及瘫痪痛楚久在床褥旦暮斋心服之灵神必防一名四神丹能还精定魂魄安脏和六腑添智惠乌髪黑髭去八邪一名还精丹能补五脏不安四肢少力口干气虚神乱骨节疼痛毛髪焦枯一名防命丹此药禀天地之气感得洞府仙岩闻有神仙降灵居处立便去邪一名延灵丹如有恶疾居体不安行履难饮食不进或寝寐不安或痛连筋骨或十生九死服之是病皆除驻顔色长肌肤耳目聪明四体强徤延年益智枸杞子【仙经云此药是星生之精益血海足筋骨补气安神】菊花【仙经云是水之精令耳目聪明去头晕手软利九窍通三焦去蕊用】逺志【疗胃膈痞闷去惊邪润肌肤壮筋骨须用硬物捶破取志心】车前子【仙经云是镇星之精益胃安意魄驻顔去夜惊妄想】巴防【仙经云是黄龙之精去心疾补血海轻身延年不老】生地黄【用干者去芦头仙经云是太隂之精开心神去邪养脾胃五千荣衞神】覆盆子【仙经云是神门之精助阳轻身安五脏三万六千神】白术【仙经云是太阳之精能正气止吐逆消食化痰温脾胃】苁蓉【用有肉者其药一百一年入小肠补下元酒浸七日】菖蒲【细小九节者能升智惠添神明暖下元补虚减小便】牛膝【治湿脚气腰膝疼痛去芦头酒浸七日】地骨皮　丝子【酒浸七日昼夜晒干炒令黄色为度】续断【治五劳七伤】细辛【疗百病顺气益血海去苖用】何首乌【性温无毒】
　　右各用本土所生者等分逐药择洗捣罗为末炼蜜为丸如梧桐子大每服二十丸至三十丸空心食前温酒下服一月百病不生服一年至二年反老还童顔貌若莲花是病皆除原是神仙之术
　　交膝丸【出华陀中藏经方】能驻顔长寿驱百病
　　交膝根【何首乌也用一斤赤白者】茯苓【五两】牛膝【二两】
　　右蜜丸如梧桐子大每服酒下三十丸忌食猪羊血
　　延寿酒【出华陀中藏经方】主疗百病
　　黄精【四斤】天门冬【三斤】松叶【六斤】枸杞【五斤】苍术【四斤】
　　右用水三杓煑一日效酿酒法空心服之
　　轻身益力强骨髓补阳道鹿角烧为丹服之至妙【出本草】以鹿角寸截于磁器中用泥塞大火烧之一日如玉粉亦可炙令黄末细罗酒服之益人
　　变白不老【出本草】
　　以南藤磨服之
　　令人肌体轻徤唐太妃所服方也【出本草】
　　以生鐡渍水服饵饮旋入新水日久鐡上生黄膏则力愈胜
　　仙家轻身【出本草】
　　用鴈腹中莲子空服食十枚身轻能登高渉逺鴈食粪于田野中者佳
　　轻身益气【出本草】
　　以枸杞茎叶及子服之
　　延年方【出本草】
　　以旱藕饵之书云姜抚言终南山有旱藕饵之延年状类葛粉帝作汤饼赐大臣
　　驻年方【出本草】
　　以芡实作粉食之是长生之药也小儿食之易长大
　　驻顔延年益气悦心明目补添筋骨
　　以破故纸十两净拣去皮洗过捣筛令细用胡桃瓤二十四两汤浸去皮细研如泥入前末更以好蜜和搅令匀如饴糖盛于瓷器十日一日以暖酒二合调药一匙服之便以饭压如不饮人以暖熟水调亦可服但禁食芸台羊血余无忌昔唐相国自序云予为南海节度年七十有五南地脾湿病发忽内外众疾俱作阳气衰絶服乳石补益之药百端不应元和七年有诃陵国船主事摩诃知予病状遂传此方并药予初疑而末服摩诃稽颡遂服之经七日而觉应验因尔常服其验如神十年二月罢郡归京録方传之止泄除睡强筋益气力久服轻身长年
　　令人不饥变白去老
　　取南烛竺叶防碎渍汁浸粳米九蒸九曝米粒紧小正黑如医珠袋盛之可适逺方日进一合不饥益顔色坚筋骨能行取汁炊饮名乌饭名乌草亦名牛筋言食之徤如牛筋



　　普济方卷二百二十三
　　钦定四库全书
　　普济方卷二百二十四　明　周王朱橚　撰诸虚门
　　平补【附论】
　　夫一隂一阳谓道偏隂阳之谓疾不明乎道未能有治人之疾者世人贪饵药石惟务酷烈非徒无益反伤和气故方书论平补之法欲隂阳适平而已
　　方
　　神仙巨胜子丸【一名益寿丹】
　　黄精　木通　当归　黄耆　莲子　广木香枸杞子　肉苁蓉【酒浸】熟地黄【酒浸】何首乌　人参破故纸　栢子仁　巴防【酒浸去皮】山茱茰　丝子【酒浸】杜仲【酒浸】酸仁　五味子【酒浸各二两】天雄【一对如无附子亦可】石菖蒲【酒浸】楮实子　甘菊花　牛膝【酒浸三日】小茴香【炒各一两】川乌头【炮】白茯苓　覆盆子　逺志【去心酒浸焙】天门冬【酒浸去皮各一两】
　　右为细末春夏炼蜜为丸秋冬肉为丸如梧桐子大每服三十丸温酒空心下日进二服诸病尽除耳聋眼暗并皆治之服至一月真气元成五十日头白再黑百日顔如童子若遇冬天单衣不寒年老七十无子服此药生数子年至百岁
　　忌服日期
　　正月初四日　二月初七日　三月初六日　四月十八日　五月十六日　六月二十七日　七月二十四日　八月二十九日　九月二十一日并二十四日　十月全忌　十一月二十四日十二月二十日
　　还童丹【一名保灵丹一名延寿丹一名隂阳丹出徳生堂】大能壮气血筋力助脾胃进饮食益顔色添精髓固元阳
　　沉香　白茯苓　木通　熟地　晚蚕蛾　桑螵蛸　巴防【酒浸去心】安息香【研】益智仁　牛膝【酒浸】葫芦巴【酒浸各一两】木香【一两五钱】红花　没药【研】莲蕊　莲肉【净】细墨【烧烟】五色龙骨【煆】硃砂【为衣各五钱】兎丝子【酒浸七钱五分】苁蓉【一两二钱酒浸】破故纸【七钱酒浸】青盐【三钱】麝香【一钱】海马【一对酥微炙炒】母丁香【七钱】
　　右为细末酒糊为丸每服三十丸加至五十丸空心酒下此药不湿不燥老少可服大通气血驻顔生精服之七日见效夏月茶清下妙干物压之
　　附子苁蓉丸【出圣济总録】主平补壮元阳
　　附子【炮制去皮脐一枚】肉苁蓉【酒浸一宿蒸焙】楮实【酒浸一宿蒸熟】补骨脂【炒】蘹香子【炒】兎丝子【酒浸一宿蒸熟研焙】牛膝【酒浸切焙】杏仁【去皮尖双仁炒】白茯苓【去黑皮】当归　荜拨【炒】桃仁【去皮尖双仁炒各五钱】逺志【去心】山茱茰【打破炒】柴胡【去芦头】黄耆【剉细】巴防天【去心各三分】芜荑【炮】山芋【各一两】大蒜【煨六颗】蜀椒【去目及闭口炒出汗】黄蜡【各二两】
　　右除苁蓉桃仁楮实蒜蜡外并捣罗为末先取精羊肉去皮骨一斤半细切用水煑熟次入好酒三升熬烂次入黄蜡候镕都取出细研入楮实桃杏仁苁蓉蒜等一处烂研如膏入前药末和丸如梧桐子大每服十五丸至二十丸空心盐汤酒下
　　小金丹【一名彭祖丸出三因方】主补益劳血去风冷消百病诸虚不足老人精枯神耗女子絶伤断绪久服益寿延年安神宁志定魄流滋气血脉络开益智慧释散风湿耳目聪明筋力强壮肌肤悦泽气宇泰定
　　熟地黄　肉苁蓉【酒浸各六两】五味子　丝子【酒浸各五两】栢子仁　天门冬【去心】蛇床子【炒】覆盆子　巴防【去心】石斛【各三两】续断　泽防　人参　山药　逺志【去心炒】山茱茰　菖蒲【去毛】桂心　白茯苓　杜仲【剉炒丝断各三两】天雄【炮去皮脐一两】炼成钟乳粉【扶衰三两续老二两常调一两气虚则不用】
　　右为末蜜丸如梧桐子大食前酒服三十丸至五十丸忌五辛生葱芜鲤虚人去钟乳倍地黄多忘倍逺志茯苓少气神虚倍覆盆子欲光泽倍栢子仁风虚倍天雄虚寒倍桂心小便赤浊三倍茯苓一倍泽防吐逆倍人参
　　石斛丸【出圣济总録】主平补诸虚不足
　　石斛【去根】逺志【去心】槟榔【煨剉】牛膝【酒浸一宿焙】桑螵蛸【炙焦研】桂【去麄皮】干姜【炮各五钱】覆盆子【微炒】巴防天【去心微炒】肉苁蓉【酒浸去皮焙】枳殻【去瓤麸炒】栢子仁【研各二两】泽防【二分】陈皮【去白二两】鹿茸【一对去毛酥炙】蒺藜【炒各三分】天雄【炮去皮脐】丝子【酒浸捣烂焙三次各二两】
　　右为细末和匀炼蜜为丸如梧桐子大每服三十丸空心盐汤下
　　补骨脂丸【出圣济总録】主平补诸虚益精壮阳
　　补骨脂【炒】松脂　山芋　白茯苓【去黑皮各八两】杏仁【汤浸去皮尖双仁炒焦三升】胡桃肉　【各一斤】鹿角胶【炙燥十两】桂【去麄皮】牛膝【酒浸切焙】泽防　菖蒲　薏苡仁　萆薢　槟榔【煨剉】独活【去芦头】蒺藜子【炒去角】蛇床子【各一两】生地黄【二十斤取汁】
　　右除地黄汁外捣罗为末煎地黄汁成入药防蜜和丸如梧桐子大每服空腹温酒下三十丸
　　经验补益方
　　石菖蒲　川当归　白蒺藜　丝子　木香【各三分】丁香【酒浸】破故纸【炒】没药【各三分半】八角茴香【四分半盐炒熟为度】木通【七分炙】川练子【七分麸炒】马蔺花【七分半醋浸炒】桂花龙骨　葫芦巴【炒】吴茱茰【汤浸洗七次各五分】仙灵脾【九分半醋炙】蛇床子　地肤子【四分】
　　右为细末用羊羔儿精肉一斤以刀刮去筋膜无灰酒熬成膏子为丸丸如梧桐子大每服五十丸空心酒下干物压之
</div>
    <div class="pagination">
<a href="普济方四库_page890.html">上一页</a><span>...</span><a href="普济方四库_page886.html">886</a><a href="普济方四库_page887.html">887</a><a href="普济方四库_page888.html">888</a><a href="普济方四库_page889.html">889</a><a href="普济方四库_page890.html">890</a><span class="current-page">891</span><a href="普济方四库_page892.html">892</a><a href="普济方四库_page893.html">893</a><a href="普济方四库_page894.html">894</a><a href="普济方四库_page895.html">895</a><a href="普济方四库_page896.html">896</a><span>...</span><a href="普济方四库_page892.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
