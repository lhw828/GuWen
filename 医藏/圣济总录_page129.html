<!DOCTYPE html>
<html>
<head>
    <meta charset="UTF-8">
    <title>圣济总录 - 第 129 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 129 页/共 447 页</h1>
    <div class="content">　　卷第五十九

　　消渴后成水

　　论曰脾土也，土气弱则不能制水，消渴饮水过度，脾土受湿而不能有所制，则泛溢妄行于皮肤肌肉之间，聚为浮肿胀满而成水也。

　　治消渴后四肢浮肿，小便不利，渐成水病。猪苓散方猪苓（去黑皮） 人参（各三分） 木通（锉一两一分） 黄连（去须一两半） 麦门冬（去心焙） 栝蒌根（各二两）上六味，捣罗为细散，每服一钱匕，温浆水调下。日三、以瘥为度。

　　治消渴欲成水气，面目并膝胫浮肿，小便不利。瞿麦汤方瞿麦穗 滑石 泽泻（各半两） 防己（三分） 大黄（锉炒） 黄芩（去黑心各一分）桑螵蛸（炒一十四枚）上七味，粗捣筛，每服三钱匕，水一盏，煎至七分，去滓空心温服，良久再服。

　　治消渴后数饮呕逆，虚羸欲成水病。茯苓散方赤茯苓（去黑皮） 栝蒌根 麦门冬（去心焙各一两半） 升麻（一两） 桑根白皮（锉二两）上六味，捣罗为细散，每服一钱匕，清水调下，日再。

　　治消渴后，遍身浮肿，心膈不利。紫苏汤方紫苏茎叶 桑根白皮（锉） 赤茯苓（去黑皮各一两） 羚羊角（镑） 槟榔（锉各三分） 木香桂（去粗皮） 独活（去芦头） 枳壳（去瓤麸炒各半两） 郁李仁（汤浸去皮尖炒二两）上一十味，粗捣筛，每服四钱匕，水一盏半，生姜半分切，煎至八分，去滓温服。不拘时。

　　治三焦气不宣通，膈壅停水，不下至肾，肾消肌肉化为小便。茯苓汤方赤茯苓（去黑皮） 泽泻 麦门冬（去心焙） 杜仲（去粗皮炙各二两） 桑白皮（锉三两）桂上七味，粗捣筛，每六钱匕，水二盏，枣三枚劈破，薤白五茎细切，煎至一盏，去滓分二服，空腹温服，如人行十里再服，至晚亦然，此药内消，不吐利，服一剂讫，津液未通。

　　血脉未行，肌肤未润，更服一剂。

　　治消渴瘥后，津液枯竭，身体虚浮，欲成水病。防己丸方防己 猪苓（去黑皮） 郁李仁（汤浸去皮尖炒） 杏仁（去皮尖双仁炒各一两半） 栝蒌根上九味，为细末，炼蜜丸如梧桐子大，每服二十丸，空腹浆水下，日一服，肿消小便快为度。

　　治消渴后，头面脚膝浮肿，胃虚不能下食，心胸不利，或时吐逆。赤茯苓汤方赤茯苓（去黑皮） 紫苏子 白术 前胡（去芦头） 人参（各一两） 陈橘皮（汤浸去白焙）上一十味，粗捣筛，每服三钱匕，水一盏半，生姜半分拍碎，枣二枚劈破，煎至一盏，去滓温服，不拘时。

　　卷第五十九

　　消渴后成痈疽

　　论曰消渴则随饮而出，皆作小便，由少服乳石所致，久则营卫损伤，精血不足，肌肤减耗，石气增炽，附带经络，津液内竭，经络凝涩，营卫不行，热气留滞，故变痈疽。此当精穷治法，恐毒瓦斯不出穿通腑脏也。

　　治消渴后虚热留滞，结成痈疽。栝蒌根丸方栝蒌根（一两一分） 铅丹（研一两） 干葛粉（三分） 附子（炮裂去皮脐半两）上四味，以二味捣罗为细末，与葛粉铅丹和匀，炼蜜丸梧桐子大，每服二十丸，温水下，不拘时候。

　　治消渴后烦热，结成痈疽。八珍散方水银（入铅丹点少水研令星尽） 栝蒌根（各一两） 苦参（锉） 知母（焙各一两半）铅丹（半两） 密陀僧（研） 牡蛎（熬） 黄连（去须各一两）上八味，除水银铅丹外，捣罗为细散，入水银铅丹末和匀，每服一钱匕，温水调下。不拘时候。

　　治渴利后，经络痞涩，营卫留结成痈疽。玄参散方玄参（洗切） 犀角（镑屑） 芒硝（研细） 黄 （细锉） 沉香（锉） 木香 羚羊角（镑屑各一两） 甘草（生锉三分）上八味，捣罗为细散，每服二钱匕，温水调下，不拘时候。

　　治消渴后成痈疽。磁石饮方磁石（性紧者四两）上一味，杵碎，以水五升，瓷器中煮取四升，候冷不拘多少，旋饮之。

　　治消渴后成痈疽。磁石散方磁石（引铁者火烧醋淬二十遍一两） 黄 （细锉） 地骨皮（洗） 生干地黄（焙各三分）五味子 枳壳（去瓤麸炒） 桂（去粗皮） 槟榔（锉各半两）上八味，捣罗为细散，每服三钱匕，温水调下，日三服。

　　治消渴后，热毒结成痈疽。麦门冬汤方麦门冬（去心焙） 赤茯苓（去黑皮） 栝蒌实（焙） 地骨皮（洗切各二两） 甘草（炙锉三两）上五味，粗捣筛，每服三钱匕，水一盏，煎七分，去滓温服，不拘时。

　　治消渴后心肺气独盛，结成痈疽。桑根白皮汤方桑根白皮（锉炒半斤）上一味，粗捣筛，每服三钱匕，水一盏，煎至七分，去滓温服，日再。

　　治消渴后成痈疽。石膏汤方石膏（碎一两半） 知母（焙一两半） 犀角（镑屑一两） 升麻（三分） 栝蒌根（生者削去皮细切可半斤烂研生布绞取汁两合半如无以干者四两代之） 土瓜根（绞取汁两合半无生者以干者四两代之）上六味，除汁外，粗捣筛，每服三钱匕，二药汁各半合，水一盏半，小麦少许，同煎至八分，去滓温服，不拘时。

　　治消渴后虚热，结成痈疽。铅丹散方铅丹（别研半两） 栝蒌根（一两） 泽泻 石膏（研） 赤石脂 白石脂（各一两一分） 胡粉（研半两） 甘草（炙锉一两）上八味。捣罗五味为细散。入别研三味和匀。每服二钱匕。温水调下。不拘时服。

　　治消渴内虚热。结成痈疽。磁石丸方磁石（火烧醋淬二七遍一两） 大豆（二合） 荠 （洗切） 人参 赤茯苓（去黑皮）葛根（锉各三分） 石膏（碎一两一分） 黄芩（去黑心） 栝蒌根 甘草（炙锉） 知母（焙各一两）上一十一味。捣研为细末。炼蜜和丸。梧桐子大。每服三十丸。温水下。日三服。

　　卷第五十九

　　消中

　　论曰病消中者，不渴而多溲，一名内消。以邪热熏烁五脏。然后外及肌肉形体也。得之年少饵石。房室太甚。真气耗惫。石气孤立。结于肾则实。肾实则消水浆。故不渴而小便利多。不得润养五脏。使所食之物。皆消为小便。治宜滋肾水养津液。则瘥。

　　治初得消中。食已如饥。手足烦热。背膊疼闷。小便白浊。天门冬丸方天门冬（去心焙二两半） 鸡内金（三具微炙） 桑螵蛸（十枚炙） 土瓜根（干者） 肉苁蓉（酒浸一宿切焙） 熟干地黄（焙） 栝蒌根 知母（焙） 泽泻（锉） 鹿茸（去皮毛酒浸炙）五味子 赤石脂（各一两半） 牡蛎（ 二两） 苦参（一两）上一十四味。捣罗为末。炼蜜和丸。如梧桐子大。每服二十丸。煎粟米饮下。

　　治内消。所食物皆作小便。兼治强中。荠 汤方荠 大豆 人参 白茯苓（去黑皮） 磁石（捣如米粒） 葛根（锉） 石膏（碎） 黄芩（去黑心） 栝蒌根 甘草（炙锉） 知母（焙各二两）上一十一味。粗捣筛。每服五钱匕，水二盏。煎至一盏。去滓温服，日三夜一。

　　治消中。饮食无度，小便日夜频数，转加羸瘦。水银丸方水银（一两） 银箔（二百片与水银共研） 铁粉（别研） 牡蛎（ 各三两） 栝蒌根麦门冬（去心焙） 黄芩（去黑心） 苦参 黄连（去须） 栀子仁（各二两）上一十味。捣罗七味为末，与别研三味和匀。用枣肉研捣为丸，如梧桐子大。每服四十丸。煎芦根汤下，日二夜一。

　　治消中脾胃热极，消谷引食。化为小便。黄芩汤方黄芩（去黑心） 麦门冬（去心焙） 栝蒌根 栀子仁 石膏（碎） 淡竹叶（各一两）上六味。粗捣筛。每服四钱匕，水一盏半。煎至八分，去滓温服。不拘时。

　　治消中。小便数。黄连丸方黄连（去须五两） 栝蒌根 白龙骨碎 苦参 牡蛎粉 山茱萸 土瓜根（切） 葳蕤（各三两）上八味，捣罗为末。炼蜜丸如梧桐子大，每服二十丸至三十丸。大麦饮下，日三夜一。

　　治消中、小便数。铅丹散方铅丹（研） 胡粉（各半两） 栝蒌根 泽泻 石膏（碎） 赤石脂 白石脂 甘草（炙锉各二上八味。捣研为散，每服二钱匕。米饮调下，日三夜一。

　　治内消。肌肤羸瘦，或转筋。小便利甚。栝蒌散方栝蒌根 黄连（去须） 防己锉 铅丹研各一两半上四味。捣罗三味为散，与铅丹和匀。每服二钱匕，用醋半合沸汤半盏调下。日二夜一治消中。黄柏丸方黄柏（去粗皮二两） 黄连（去须半斤）上二味。捣罗为末。用酥拌和。捣三百杵。丸如梧桐子大。每服三十丸。温浆水下。

　　治消中。食已即饥。手足烦热。背膊疼闷。小便稠浊。牡蛎丸方牡蛎（ 研） 赤石脂（研） 栝蒌根 肉苁蓉（酒浸一宿切焙各一两） 黄连（去须）土瓜根（锉） 黄芩（去黑心） 知母（焙） 泽泻 天门冬（去心焙） 鹿茸（去皮毛酒浸炙）五味子桑螵蛸（麸炒各三分） 熟干地黄（焙一两半）上一十四味。捣罗十二味为末。与别研二味和匀。炼蜜丸如梧桐子大。每服三十丸。煎陈粟米饮下。日三夜一。

　　治凡消渴变为消中者，饮食到胃。实时消化，小便多而色白。所食多而不觉饱者。猪肚黄连丸方猪肚（一枚洗去脂膜不切破） 黄连（去须捣罗为末五两）上二味，以大麻子仁二合烂研。以水四升调，如杏酪汁。煮猪肚候烂。取出入黄连末在内。密缝肚口，蒸令极烂。乘热细切。和黄连末，以木臼捣之。候可丸。即丸如梧桐子大。

　　曝干，每服三十丸。温水下，不拘时。

　　治消中虚极。小便无度。肉苁蓉丸方肉苁蓉（酒浸一宿切焙二两） 泽泻 熟干地黄（焙） 五味子 巴戟天（去心） 地骨皮人参 栝蒌根 韭子（炒） 甘草（炙锉） 牡丹皮（各一两） 桑螵蛸（炙三十枚） 赤石脂（研）磁石（ 醋淬二七遍研龙骨） 禹余粮（ 醋淬二七遍研各一两半）上一十六味，捣研为末。炼蜜和丸，如梧桐子大。每服三十丸，牛乳汁下。

　　治消渴消中久不瘥。知母丸方知母（焙） 麦门冬（去心焙各一两） 犀角（镑） 铅霜 鸡 （炙） 土瓜根（各半两）白茯苓（去黑皮） 黄连（去须各三分） 金箔（二十片）上九味。捣罗为末。炼蜜为丸。如梧桐子大。每服十丸。煎人参汤下。

　　卷第五十九

　　消肾

　　论曰消肾者。由少服石药，房室过度。精血虚竭。石势孤立，肾水燥涸。渴引水浆。下输膀胱。小便利多，腿胫消瘦。骨节酸疼，故名消肾。

　　治消肾脚胫瘦细，小便数。或赤似血色，脏腑虚冷者。宜服地黄汤方熟干地黄（锉） 麦门冬（去心焙各二两） 甘草（炙） 蒺藜子（炒去角各半两） 干姜（炮一两） 桂（去粗皮） 续断（各半两）上七味。粗捣筛。每服三钱匕。水一盏。煎至七分。去滓温服。日三夜二。

　　治消肾干渴。小便多。羸瘦少力。黄 饮方黄 （锉） 杜仲（去粗皮炙锉） 山茱萸 人参 知母（切焙各二两） 龙骨（碎三两）上六味，粗捣筛。每服四钱匕，水一盏半。枣一枚劈，煎至一盏。去滓温服，日三夜二治消肾小便数。阿胶汤方阿胶（炙燥） 干姜（炮各一两） 远志（去心四两） 附子（炮裂去皮脐） 人参（各一两）上七味。 咀如麻豆。每服三钱匕。水一盏。煎至七分。去滓不拘时温服。

　　治消肾。多渴小便数。宣补丸方黄 （锉） 栝蒌根 麦门冬（去心焙） 白茯苓（去黑皮锉） 人参 甘草（炙） 黄连（去须） 知母（切焙各三两） 熟干地黄（锉） 石膏（研各六两） 肉苁蓉（酒浸薄切焙干四两）菟丝子（酒浸一宿别捣为末三两）上一十二味，除菟丝子外。捣为末和匀，用牛胆汁三合。并炼蜜同和为剂，丸如梧桐子大，每服三十丸。煎茅根汤下，不拘时。

　　治消肾，自腰以下。瘦弱无力，小便数或不禁。山茱萸丸方山茱萸（一两） 黄 （细锉） 杜仲（去粗皮炙锉） 肉苁蓉（酒浸一宿切焙各一两半） 桂（上七味。捣罗为细末。炼蜜和丸，如梧桐子大。每服二十丸，煎黄 汤下。日三服。

　　治消肾，身体羸瘦。小便频数。人参丸方人参（三分） 鹿茸（去毛酒炙一两） 黄 （锉三分） 栝蒌根（一两） 桑螵蛸（炙一两） 杜仲（去粗皮炙锉三分） 鸡 （四枚炙） 山茱萸（三分） 菟丝子（酒浸一宿焙干别捣为末上九味，捣罗为细末。炼蜜和丸，梧桐子大。每服三十丸，煎枣汤下。日三服。

　　治消肾。口干眼涩。阴萎手足烦疼。小便多。金银箔丸方金箔 银箔（各一百片细研） 泽泻（一两半） 天门冬（去心焙） 肉苁蓉（酒浸一宿薄切（去须四两）姜（炮各一两半） 丹砂上一十五味，除别研外。捣罗为细末，再研匀。炼蜜和丸，梧桐子大。每服二十丸至三十丸。煎粟米饮下，不拘时。

　　治消肾，小便白浊如凝脂，形体羸瘦。磁石汤方磁石（六两别捣如米粒分为二十帖每煎时取一帖绵裹） 黄 （细锉） 杜仲（去粗皮炙锉） 人参 五味子（各一两半） 熟干地黄（焙二两）上六味，除磁石外。粗捣筛。分为二十帖，每帖先用水三盏。羊肾一只，切作四片。去筋膜，与磁石一帖。同煎至二盏。去磁石羊肾，下药末。更同煎至一盏半。去滓温分两服。

　　治消肾，小便白浊如凝脂，弱无力。肾沥汤方白羊肾（一具去脂膜切四片） 黄 （细锉） 熟干地黄 杜仲（去粗皮炙锉） 五味子人上七味，除羊肾外。粗捣筛，每服五钱匕。用水三盏，先煮肾至二盏。去肾入药。再煎至二盏，去滓温服，不拘时。

</div>
    <div class="pagination">
<a href="圣济总录_page128.html">上一页</a><span>...</span><a href="圣济总录_page124.html">124</a><a href="圣济总录_page125.html">125</a><a href="圣济总录_page126.html">126</a><a href="圣济总录_page127.html">127</a><a href="圣济总录_page128.html">128</a><span class="current-page">129</span><a href="圣济总录_page130.html">130</a><a href="圣济总录_page131.html">131</a><a href="圣济总录_page132.html">132</a><a href="圣济总录_page133.html">133</a><a href="圣济总录_page134.html">134</a><span>...</span><a href="圣济总录_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
