<!DOCTYPE html>
<html>
<head>
    <meta charset="UTF-8">
    <title>医心方 - 第 125 页/共 249 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医心方 - 第 125 页/共 249 页</h1>
    <div class="content">　　又方：捣车前草以敷之。

　　又方：巴豆去心皮，以和艾作柱，灸疮上。

　　又方：取小鼠子剥去皮，炙令燥，捣末，以腊月猪膏和，敷之。

　　又云：若已有口，脓血出者，以热牛屎涂之，日三。

　　《范汪方》治颈鼠 累累方：贝母（二分） 干姜（一分） 桂心（一分） 蜀椒（一分） 吴茱萸（一分） 本（一分）

　　凡六物，冶，下筛。先食，以酒服一撮，良。

　　《录验方》：治鼠 及痈三十年：乌头散方：乌头（一两） 黄柏（二两）

　　凡二物，冶下筛。酒服一刀圭，日八夜四，起令药热相继，初得痈，即服良。

　　《刘涓子方》治鼠 方：又方：死蜣螂，烧作屑，苦酒和，涂之。

　　《经心方》治鼠 方：烧地黄叶，粘贴得瘥。

　　又云：鼠子 ，结核未破者，用大针针之，无不瘥。

　　卷第十六

　　治蝼蛄方第十九

　　《病源论》云：蝼蛄 者，食果瓜子，不避有虫，既便啖食之。有毒不去，变化所生也。

　　在于颈上，状如蜗形，瘾疹而出，其根在大肠。

　　《集验方》治蝼蛄 方：取蝼蛄脑二七枚，酒和敷上。

　　《千金方》有蝼蛄 方：槲叶灰，先以泔渍，煮槲叶取汁，洗拭干，纳灰疮中。

　　《刘涓子方》治蝼蛄 ，始发于颈，状如肿。此得之食果子瓜实毒不去核。

　　龙骨（半分） 桂心（一分） 干姜（一分） 桔梗（一分） 矾石（一分） 附子（一两） 独活（一分） 芎 （半分） 蜀椒（一百枚）

　　上九物，捣，下筛，别取干枣二十枚去核，合捣之，取酢浆和之便得丸。日服五，丸如大豆，温浆服之。

　　卷第十六

　　治蜂方第二十

　　《病源论》云：蜂 者，食饮劳倦，渴乏多饮流水，即得蜂毒，蜂毒不去，变化所生也。

　　发在颈， 三、四处俱肿，以溃生疮，状如痈形，瘥而复移，其根在脾。

　　《刘涓子方》治蜂 ，始发于颈，瘰 三、四处俱肿，连以溃移。此得之多饮流水，水有蜂余毒不去。

　　蜂房（一具） 鳖甲（一分） 茴香子（一分） 茱萸（一分） 椒（二百枚） 干姜（一分）

　　上六物，捣，下筛作散，敷疮孔口上，日十度。

　　《千金方》有蜂 方：人屎，蛇蜕灰腊月猪膏和之，敷孔中。

　　又方：蜂窠灰，腊月猪膏和，敷孔中。

　　《葛氏方》云：若着鼻内外，查瘤血出者，是蜂 。取觚 、蜂房，火炙焦末，温酒服方寸匕，日一。

　　卷第十六

　　治蚍蜉方第二十一

　　《病源论》云：蚍蜉 者，因寒，腹中胪胀，所得寒毒不去，变化所生也。始发之时，在其颈项，使人壮热若伤寒，有似疥癣，娄娄孔出，其根在肺。

　　《刘涓子方》治蚍蜉 ，始发于颈，初得如伤寒。此因食中有蚍蜉毒不去。

　　桃白皮（一分） 白术（四分） 知母（一分） 雌黄（一分） 干地黄（一分）

　　皮（四分） 独活（一分） 椒（一百枚） 青黛（一分） 斑蝥（一分） 白芷（一分） 柏脂（一分） 夕药（一分） 海苔（一分） 当归（一分）

　　上十五物，合捣作散，下筛，服一钱匕，日三。病在里空腹服，在外先食后服之。又方：无斑蝥、术。

　　卷第十六

　　治蛴螬方第二十二

　　《病源论》云：蛴螬 者，恐惧愁忧思虑，哭泣不止，余毒变化所生也。始发之时，在其颈项，无头尾，如枣核，或移动皮中，使人寒热心满，其根在心。

　　《刘涓子方》云：治蛴螬 ，始发颈，无头尾，如枣核块，块多在皮中，使人寒热心满。

　　此因喜怒哭泣。

　　空青（二分） 当归（二分） 细辛（一两） 干 肉〔一分（一方用皮）〕 枸杞根（一分） 斑蝥（一分，去翅） 地胆（一分） 干鸟脑（如三大豆）

　　上八物，合冶下筛，作散。服方寸匕，日三，以酢浆下散。病在上，倒输卧；在下，高枕，使药流下。

　　卷第十六

　　治浮沮方第二十三

　　《病源论》云：浮疽 者，因恚结驰思，往反变化所生。始发之时，在于颈项，亦在腋下，如两指无头尾，使人寒热欲呕吐，其根在胆。

　　《刘涓子方》：治浮疽 ，始发于颈，如两指，使人寒热欲卧。得之因思虑忧满，其根在胆。地胆主之。甘草为佐方：石硫黄（一分） 干姜（一分） 龙胆草（二分） 细辛（二分） 地胆（一分，去翅）

　　石决明（一分，去皮） 续断（一分） 大黄（半分） 阴芦根（一分）

　　上九物，下筛，敷疮上，日四、五。

</div>
    <div class="pagination">
<a href="医心方_page124.html">上一页</a><span>...</span><a href="医心方_page120.html">120</a><a href="医心方_page121.html">121</a><a href="医心方_page122.html">122</a><a href="医心方_page123.html">123</a><a href="医心方_page124.html">124</a><span class="current-page">125</span><a href="医心方_page126.html">126</a><a href="医心方_page127.html">127</a><a href="医心方_page128.html">128</a><a href="医心方_page129.html">129</a><a href="医心方_page130.html">130</a><span>...</span><a href="医心方_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
