<!DOCTYPE html>
<html>
<head>
    <meta charset="UTF-8">
    <title>证治准绳疡医 - 第 89 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳疡医 - 第 89 页/共 122 页</h1>
    <div class="content">　　葛氏疗疥疮方上取楝根削去上皮切，皂角去皮子等分。熟捣下筛，脂膏和。搔疥去痂以涂之，护风。

　　勿使女人、小儿，鸡犬见。

　　熏疥方明信 雄黄（各半钱） 椒目（一钱）

　　上研细，用纸以方尺，熟艾摊平，掺匀，卷成长锭。瓦两口，合纸卷子。火点慢慢烟熏被下，紧拥衾被，油涂眼、耳、目、鼻，小儿只空衣盖被卧，亦效。宜净室温床，牢拥衾被，无令透烟以熏至其人口、鼻，为效。

　　治 疥湿疮，浸淫日久，痒不可忍，搔之黄水出，瘥后复发。取羊蹄根去皮细切，熟熬，以大醋和。先洗净敷上一时，再以冷水洗之，日一敷瘥。若为末敷尤妙。（《千金翼》）

　　治疥取羊蹄根，和猪脂涂上，或着盐少许，即焦。（《外台秘要》） 治遍身风痒，生疮疥。茵陈煎汤浓洗立安。（《千金翼》）

　　〔衍〕 有人患遍身生热毒疮，痛而不痒，手足尤甚，至颈而止，粘着衣被，晓夕不得睡，痛不可忍。有下俚教以菖蒲三斗锉，日干之，舂罗为末，布席上。使病疮人恣卧其间，仍以衣被覆之，既不粘衣被，又复得睡。不五七日，其疮如失，应手神验。

　　〔干疥〕干疥者，但搔之皮起，作干痂，此风热气深在肌肉间故也。

　　秦艽丸 治遍身生疥干痒，搔之皮起。

　　秦艽（去芦土） 黄 苦参（各二两） 大黄（各二两） 漏芦 防风（各去芦 黄连（各一两半） 乌蛇肉上为细末。炼蜜和捣三二百下，丸如梧子大。每服三十丸，食后温酒送下。

　　皂角膏 治皮肤风热，生疥干痒。

　　猪牙皂角 巴豆（去皮） 乌头（生） 吴茱萸 硫黄 腻粉 白矾（枯） 黄蜡（以上各二钱半）

　　上为细末，研令匀。先入清油二、二合，以慢火消蜡了，搅和令匀，日用二三次涂之。

　　治疥疮生干痂，瘙痒不止。

　　硫黄（二钱半为末） 巴豆 黄蜡（各半两） 猪脂（一斤）

　　上先煎猪脂令沸，入巴豆煎候黄；次下蜡熔开，方下硫黄末搅令匀，盛于瓷合内。日三五度涂之。

　　一上散 治风痒裂折燥疮。

　　苦参（一两） 白芷 焰硝 枯矾（各半两） 荆芥穗（三钱） 寒水石（二两， ） 白芨（三钱）

　　上为末，油调搽。

　　〔湿疥〕夫湿疥者，起小疮，皮薄常有黄水出，此风热毒瓦斯入皮肤间故也。

　　乌头散 治湿疥常有黄水，搔痒不绝。

　　川乌头 藜芦 马蔺根 石菖蒲 杏仁 苦参 硫黄（研细） 腻粉 白矾（各半两，枯用）

　　上为细末研令匀。用时先以桃汤洗拭干，后以油浆水和涂之。三日一涂，不过三两上瘥。

　　黄连散 治湿疥有黄水，皮肤瘙痒。

　　黄连（二两） 蛇床子（半两） 赤小豆 糯米 胡粉（各一两） 水银（一两半）

　　上件为细末。以生清油和研，候水银星尽如膏，旋取涂之。

　　治湿疥遍身黄柏 绿矾 腻粉 硫黄（细研，各等分）

　　上为细末，研令匀。用生油调涂之。

　　又方 皂角 硫黄（各二两） 共为细末。以醋二升熬为膏，涂之。

　　〔暴疥〕元希声侍郎，治卒发疥秘验方 用锻石随多少，和醋浆水调涂，随手即减。一法，用锻石炒红，出火气，香油调数。

　　又方 淋锻石汁洗之。（孙真人）

　　〔久疥〕木香散（《宝鉴》） 治多时不敛，一切恶疮，此药能生肌肉，止痛。

　　木香 槟榔 黄连（各半两） 白芷（三钱）

　　以上同为细末。先洗净，每日一遍干贴，有水出，勿怪。未效又贴。又方，同上，加地骨皮为细末。先于疮口上，用温浆水洗湿挹干。后上药治之，效不可述，暨治下疳疮神效。

　　〔丹〕 诸疮疥久年者。千年韭根，炒存性末之，猪油调敷，三次。（《经验》）

　　多年恶疮不瘥，或痛痒生舋。烂研马粪并齿灰敷上，不过三两遍效。武良相在蜀，足胫有疮，痛不可忍，得此方便瘥。（《兵部手集》）

　　〔丹〕 风疮久不瘥，烧菰蒋末敷之。（按：《本草》菰蒋即野茭白。）

　　〔沙疮〕丹溪云：沙疮，杀虫为主。

　　芜荑 寒水石 黄柏（各二钱） 蛇床子（三钱） 白矾（飞） 明矾 剪草 吴茱萸（各一钱）

　　苍术 浓朴 雄黄（各半钱） 轻粉（拾 ）

　　〔世〕 治沙疮。山蚁窠，黄荆叶，雉鸡毛等分，烧存性为末，香油调敷。又方，用陈年船底灰，捣细筛过，桐油调敷立效。又方，治沙疮。用水莴苣烧灰存性，香油调敷立愈，水多者干敷。（水莴苣如百合状，生水边七八月结子，又如野苏状）

　　〔 疮〕夫 疮者，由腠理虚，风湿之气入于血气，结聚所生也。多着手足，还相对如新生茱萸子。痛痒爬抓成疮，黄汁出浸淫，生长坼裂，时瘥时发，变化生虫，故名 疮也。

　　漏芦散 治风 疮，热肿。

　　漏芦（去芦） 川升麻 木通（去皮） 赤芍药 甘草（炙） 防风（各一两） 羌活（去芦） 枳壳（麸炒，去穣） 川朴硝（各二两）

　　上为 咀。每服五钱，水一大盏煎至六分，去滓。食后温服。

　　治热毒风生 疥螺壳（陈腐者，一两） 乳发（烧灰） 龙胆草末 胡粉（各半两）

　　上件为细末，研令匀。用清油脚调涂之。

　　治湿 疮胡燕窠（一枚，取最大者，用抱儿子处，余处不用）

　　上为细末。先以水煎甘草，及入盐少许，净洗干，便以窠末敷之，三两上便瘥。若患恶刺，以醋调成膏数贴，日用二度。

　　又方生韭（一握，切研）

</div>
    <div class="pagination">
<a href="证治准绳疡医_page88.html">上一页</a><span>...</span><a href="证治准绳疡医_page84.html">84</a><a href="证治准绳疡医_page85.html">85</a><a href="证治准绳疡医_page86.html">86</a><a href="证治准绳疡医_page87.html">87</a><a href="证治准绳疡医_page88.html">88</a><span class="current-page">89</span><a href="证治准绳疡医_page90.html">90</a><a href="证治准绳疡医_page91.html">91</a><a href="证治准绳疡医_page92.html">92</a><a href="证治准绳疡医_page93.html">93</a><a href="证治准绳疡医_page94.html">94</a><span>...</span><a href="证治准绳疡医_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
