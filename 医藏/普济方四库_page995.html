<!DOCTYPE html>
<html>
<head>
    <meta charset="UTF-8">
    <title>普济方四库 - 第 995 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 995 页/共 1812 页</h1>
    <div class="content">　　防己解【出千金方】耑解芫花毒方
　　防己　防风【去芦】甘草【生剉】桂【去粗皮各一两】
　　右为末散毎服二钱以冷水调下连并三服一方单用一味亦可解之
　　椒豆饮【出百一选方】耑解砒毒韬丸传
　　汉椒【四十九粒】黑豆【十四粒】乌梅【二分去皮】甘草【三寸碎之】
　　右水一碗煎七分温服
　　白扁饮【一名巴豆灵膏出危氏方】解砒毒等
　　用白扁不拘多少为细末入青黛等分细研入甘草末少许巴豆一枚去殻不去油另研为细末取一半入药内以炒糖一大块水化开添成一大盏饮之毒随利去后用五苓散之类
　　金星地蟮散【出圣惠方】耑解毒药
　　金星地蟮【末二钱】婆婆石【五分】牛旁根【一两切碎焙干】灶下黄土【一两】
　　右为细末毎服以热酒调下一钱服之
　　蓝根饮　解毒药
　　蓝根【一握剉】芦根【一握剉】菉豆【研一分】淀脚【研一合晒干】
　　右先将蓝根芦根以水一碗煎至七分去滓次后二味和匀分三服或一二服利下恶物不用再服
　　承气汤【出十便良方】耑治吐却恶毒物后觉胸心安穏即服此
　　茯苓【一两】麦门冬【一两去心】人参【去芦头一两】青竹茹【五钱五分】
　　右为末毎服五钱以水一大盏入枣三枚煎至五分去滓温服日三服一二两日内且宜食粥
　　麦门冬饮【出千金方】耑治一切药毒发不问草石始觉恶心
　　生麦门冬【去心二两】葱白【切三两】豉【二两五钱】
　　右剉如麻豆大以水七盏煎取三盏半去滓分三服食顷再服之
　　椿皮饮　解一切药毒
　　椿白皮　东桞枝【并细剉各二合】阿魏【好者少许】
　　右以水三盏同煎取一盏去滓空心顿服吐出恶物即瘥吐后服蜂窠散
　　甘草饮　治中药毒心痛烦闷
　　甘草【生剉二两】粉草【研一两】白蜜【五钱五分】
　　右以水六盏先煎甘草减半内葛粉并蜜更煎三两沸去滓温分三服如食顷服
　　辨毒散　治一切毒及药毒
　　阿魏【研】青塩【研各一两】甘草【生剉三两】
　　右为散如遇有毒物处毎日空心沸汤防服一钱若食着毒物立便吐出
　　中诸药毒方
　　甘草【生用】黑豆　淡竹叶
　　右等分剉散水一碗浓煎服之
　　粉草饮　凡中药毒即用生黑豆数粒食之间醒者即非中毒若是吐出逆烦躁服药湏极冷即觧也觧中药毒虫毒闷乱吐血烦躁
　　甘草【一两生用】白矾【五钱生】延胡索【一两二分】
　　右为细末毎服五分水一盏煎至六分去滓放冷细细呷之
　　解诸药毒人中毒
　　以金钗股煮汁服之亦生研更烈必大吐下如无毒亦去热痰
　　解毒丸　治中药毒心腹切痛不可当欲死者有救药不及死后身黑是中毒之证
　　大【二枚去核】巴豆【三十七粒去皮心膜不出油】
　　右共研匀只作四丸以大鍼穿就麻油炣熖上熏黑用瓷合贮遇中毒者毎服只一丸随所中毒物汁咽下不得嚼破一二时辰取下毒其毒即紧包裹所服药下或不知所中毒物即以茶清一大盏放温咽下
　　甘草汤　以中药毒心膈烦闷甚者如锥刺痛不可忍冝速吐之
　　甘草【生用二两】白药【一两一钱】
　　右细剉以水三盏同煎至二盏去滓顿服以吐出恶物为度吐了后单煎甘草一味服之尤佳
　　归魂散【一名矾茶散出广南卫生方】耑觧中药毒烦躁吐血腹内口内如锥针刺
　　白矾　草茶【各一两一钱】
　　右捣研为散分作三服用新汲水调下连服之立解此药入口其味甘甜不觉苦味者是中药毒也得吐即效不吐服一方用白矾臈茶末水调下治菌毒
　　解百药毒方【出千金方】
　　用甘草荠苨大小豆汁蓝叶根实绞取汁服之并瘥
　　解野葛毒方【出千金方】如若以口噤者以大竹筒盛冷水注两脇及脐上暖辄易之口湏臾开开则后药入口便活以生荠苨汁解之又用鸡子三枚葛根汁甘草汁鸭头热猪血鸡屎人屎各绞取汁服之并瘥
　　解乌头天雄附子毒方【出千金方】
　　用大豆汁逺志防风肉饴糖并能解之一方専用远志防风二味投大豆汁调下一方专用防风肉浓煎汤服之亦可
　　解半夏毒方【出千金方】
　　用生姜汁及干姜服之良○唐崔魏公云防夜暴亡有梁新闻之乃诊之曰食毒仆曰常好食竹鸡竹鸡多食半夏苖必是半夏毒命生姜捩汁折齿而灌之活○浙人王夫人忽日面生黑班日久满面俱黑遍求医不效忽遇一草泽医人云夫人中食毒矣治之一月平复后觉其方止用生姜汁糊为丸服之问其故云食班鸠盖此物常食半夏苖中毒姜汁解之
　　解莨菪叶中有毒者
　　煮甘草汁服之
　　解狼毒方【出千金方】
　　用杏仁蓝白敛塩木占斯各绞汁调服瘥蓝汁亦解
　　解巴豆毒方【出千金方】
　　用煮黄连大豆生藿小豆藿菖蒲屑及煮寒水石各件取汁并皆可服甚良
　　解蜀椒毒方【出千金方】
　　用葵子汁蒜桂汁豉汁人尿冷水土浆饮之一方以鸡毛烧吸烟及水调服一方用枣子解之更含荠苨并瘥一方専用葵子汁桂汁防汁同和服之
　　解斑猫芫青毒方【出千金方】
　　用猪膏大豆汁戎塩蓝汁服之一方用塩汤煮猪膏巴豆饮之一方用大小黑豆汁服之并瘥
　　解莨菪毒方【出千金方】耑治食莨菪闷乱如卒中风或似热盛狂病服药即剧
　　右饮甘草汁及蓝青汁即愈一方治中砒毒用蓝汁同甘草汁饮之
　　解钩吻毒方【出千金方】耑治钩吻毒困欲死面青口噤逆冷身痹【肘后方云】钩吻茱萸食芥相似而所生之傍无他草茎有毛误食之杀人
　　用荠苨八两防咀以水六升煮取三升如人体冷服五合日三夜二浓汁为妙一方煮汁饮之一方噉葱汁尤佳
　　解毒方　解中一切毒药口唇麻目暗心腹如刀刺或吐出血
　　用石緑不计多少研细毎服一钱研莱菔之汁调下立吐得毒出即服和气药调补
　　升麻汤　治药毒吐出
　　用升麻半两为散食后及夜卧温水调下一钱服半月夜一切毒药入口即便吐出冝常
　　太白散　解药毒
　　用山芋三两为散毎服二钱以新汲水调下日三服
　　僵蚕散　解一切药毒
　　用白僵蚕直者炒为散毎服一钱以粥饮调下吐出毒物瘥一方用酒醋水三般同为一盏煎五七分温服
　　解野葛毒　觧一切药毒【方见本门解毒丸】
　　麻仁饮
　　用大麻仁五合研如膏入水二盏搅令匀取汁饮之
　　解踯躅毒方【出千金方】
　　用栀子仁四两为散冷水调下二钱若未效服
　　解藜芦毒方
　　用雄黄一两细研煎葱汁调下一钱如未效服一方用温汤饮之并解一方用冷酒服解一切毒
　　解甘遂毒方【出千金方】
　　用大豆粉不拘多少去皮以水研取汁毎服一盏未效再服一方大小黑豆水调服解一切毒
　　解大防毒方【出千金方】
　　用菖蒲一两为散毎服二钱以温汤调下
　　解杏仁毒方【出千金方】
　　用蓝实不拘多少研取汁水和服之亦解毒药
　　解桔梗毒方【出千金方】
　　用糯米二合洗净煮白淡汤粥食之
　　解砒毒防莽草毒方【出医方大成】
　　用金锦重楼磨水服之即愈又用乌桕根擂水亦好又用大黑红豆煮汁服之并瘥
　　解射防毒方
　　蓝汁　竹沥　六畜血　葛根屑　蚯蚓屎　藕根汁　大小黑豆
　　右各味偹急皆能解散诸毒但以一味二味皆良又一方无葛根屑
　　解砒毒方
　　用早禾杆烧灰新汲淋汁绢帛滤过冷水服一碗毒从下利即安
　　解防莾草毒方
　　用玉簮花根研取自然汁半盏灌之如吐一服一方解毒玉簮花根水服之
　　解砒毒方
</div>
    <div class="pagination">
<a href="普济方四库_page994.html">上一页</a><span>...</span><a href="普济方四库_page990.html">990</a><a href="普济方四库_page991.html">991</a><a href="普济方四库_page992.html">992</a><a href="普济方四库_page993.html">993</a><a href="普济方四库_page994.html">994</a><span class="current-page">995</span><a href="普济方四库_page996.html">996</a><a href="普济方四库_page997.html">997</a><a href="普济方四库_page998.html">998</a><a href="普济方四库_page999.html">999</a><a href="普济方四库_page1000.html">1000</a><span>...</span><a href="普济方四库_page996.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
