<!DOCTYPE html>
<html>
<head>
    <meta charset="UTF-8">
    <title>普济方四库 - 第 1237 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1237 页/共 1812 页</h1>
    <div class="content">　　又方【出千金方】　治伐指
　　右以麻沸汤渍之
　　又方【出千金方】　治伐指
　　右取萎黄葱叶煮沸渍之
　　又方【出千金方】　治伐指
　　右以蜀椒四合水一升煮三沸渍之
　　又方【出圣惠方】　治伐指
　　右先刺去脓血炙鱼鲊皮令温以纒裹固匝痛止便愈
　　又方【出信适用方】　治伐指
　　右拒霜叶为末加消风散调涂自散其毒
　　又方　治伐指
　　右以黒豆烂嚼敷之或烧灰傅之亦可
　　又方【出圣惠方】　治伐指
　　右用地榆二两细剉以水三升煎至二升去滓温浸指冷即再暖
　　又方【出圣惠方】　治伐指发疣
　　右用塩不拘多少小便调涂患指上以故帛裹之一二日铍鍼刺血再涂即瘥
　　又方【出圣济总録】　治伐指肿痛不可忍
　　右用酒糟不拘多少取昼夜裹之或以瓶子一枚先装火了入茵子于上以纸裹瓶口作一孔子将指头入薰疮效
　　又方【出肘后方】　治伐指甲头肿取肉刺
　　右新土中蚯蚓和猪脂捣如泥傅之一方无猪脂
　　又方【出肘后方】
　　右烧鐡令热勿令赤以灼之又炙指头痛处七次愈
　　治伐指成痈
　　右用粪堆上蛴螬虫一个截头中一叚安患处以艾炙之和面调围患处
　　防毒散【出卫生家宝方】　治毒疮生于手指赤肿坚硬俗呼为发指彻疼痛不可忍者
　　泥蜂窠【粘壁间采之】　乳香【少许研】
　　右为末用酽米醋调涂之干即再上醋痛立止
　　治伐指谚云天蛇风
　　蜈蚣【一条火上焼】
　　右以烟薫病指一二次即安
　　疗伐指【出本草】
　　右以蜡松胶和将火炙笼伐指即瘥
　　肉刺【附论】
　　肉刺者生于足指间形如鞕胝与肉相附隠痛成刺由靴履穿相摩而成
　　方
　　松脂膏【出圣惠方】　治肉刺
　　白胶【栢木上者】　松脂【各一两】　黄蜡【半两】
　　右于火上镕成膏冷贴用物繋定
　　无食膏【出圣惠方】　治肉刺
　　肥皂荚【一梃】　无食子【三枚】
　　右烧令烟防细研以酽米醋于沙盆中别磨皂角如糊和末傅之立效
　　薰硫散【出圣惠方】　治肉刺
　　薰陆香　石硫黄
　　右等分同研令匀涂肉刺上以烧钗烙之效
　　枫香脂膏【出圣惠方】　治肉刺
　　猪胰【一两】　枫香脂【一分】
　　右先研猪胰令烂次入枫香末和成膏挑剔刺处令净以药傅之效一方有白胶香
　　乳香散【出圣惠方】　治肉刺久不瘥
　　松脂　乳香【各一分】
　　右同研细先用鍼拨破傅之宻封繋
　　硇砂散　治取肉刺
　　右以硇砂少许和胶香令匀贴之根即出
　　羊脑膏【出圣惠方】　治取肉刺
　　右用刀薄刮之以新酒醅和羊脑傅之一宿常以绵裹包之羊髓亦得
　　又方【出圣惠方】　治肉刺结鞕
　　右用鍼挑破以鸡子白防三两度即落下
　　又方【出圣惠方】　治肉刺结鞕
　　右用白芥子捣如粉以醋调傅之宻封繋经宿掲去自然落下
　　又方【出圣惠方】
　　右以黒木耳取贴之自消烂不痛宜以汤洗防刮去上者乃用之
　　治手足甲忽然长倒生肉刺如锥痛不可忍
　　吃葵菜自愈
　　治八月九月中刺手足犯恶露肿多杀人【出本草】
　　以桑枝三条焼灰服之仍取韮白疮上以布帛急裹之若有肿者更作用薤白佳
　　治反脚指间有肉刺疮【出本草】
　　以黒虱傅根出之也
　　治肉刺结鞕
　　用羊髓傅之立效
　　甲疽【附论】
　　足三隂经皆起于足气血沮而不行溃于指甲之间能成甲疽凡以经络之所流注非特肌肉之病也故或得于剪甲伤肌或得于中长侵肉或得于歩履之不适便血气沮遏不通故腐溃为疽久则浸滛烂指上引腕膝之间而疮泡者是已然病在血气不必治其肉惟涂涤濯去恶而除秽及适其行履则愈
　　方
　　虾蟆散【出圣惠方】　治甲疽皮厚肿痛
　　虾蟆灰【半两】　杏仁【七枚熬黒研如泥】　黄连【末半分】　雄黄【半钱细研】　白矾【半钱】　腻粉【半分】　鹿角【七寸烧令热细研】　麝香【半钱细研】　蚋蛇胆【半钱】
　　右相和细研以腊月猪脂调如膏先以甘草蛇床槐白皮煎汤洗疮拭干药以油单裹外更着绵帛裹之三日其刺肉剩甲皆当自落三日一换
　　猪蹄汤　治甲疽及诸痈疽恶疮有瘜肉
　　猪蹄【一只生者】　白敛　白芷　狼牙　芍药【各三两】黄连　黄芩　大黄　独活【各一両】
　　右防咀如荳先以水三斗煮猪蹄水至一斗二升去蹄后入药更煮至五升候温洗疮日三度
　　白矾散【出圣惠方】　治男女风血毒气攻手足指甲疽疮久不瘥努肉裹指甲疼痛出血不定宜用此缩肉干疮白矾　石胆【各半两】　麝香【一分】　朱红【一分】　骐麟竭【一分】
　　右取白矾石胆于鐡器内一处以炭火煆过入麝香骐麟竭朱红同研令细用少许干掺疮上以帛子纒定日两度换之
　　白矾散【出圣惠方】　治甲疽
　　白矾【焼灰一两】　麝香　芦荟　蚺蛇胆【各半分】
　　右研细先以浆水洗疮干傅之洗疮日三两上瘥为度
　　马齿散【出圣惠方】　治甲疽
　　墙上马齿草【隂干一两】　木香　丹砂【研细】　塩【研细各一分】
　　右除丹砂塩外剉细拌令匀于熨斗内以皮灰火烧火过取出细研即入丹砂塩末再研匀旋取疮上日三两度
　　緑硝煎出后　治甲疽或因剔甲伤肌或因甲长侵肉遂成疮肿痛后縁窄靴研损四邉肿焮黄水出浸滛相染五脂俱烂渐渐脚跌泡浆四邉起成火烧疮日夜倍増医方所不能疗者
　　右用緑矾五两形色似朴硝而緑色置于鉄上板上聚灰封之囊袋吹令火炽其矾即沸流出色赤如镕金汁者是真也候沸定汁尽去火待冷取出研为细末似黄色收之先以塩汤洗疮帛裛干用此末傅之或有虫有黄水当日洗汁防疮干若患痛即涂少酥令润每日一遍塩汤洗灌有脓处常洗使净其痂干不湏近每洗干傅药如初但痛即涂酥五日即觉上痂渐剥起赤依前洗药十日即疮渐渐剥尽痂落软处或更生白癑泡即摘破傅药自然总瘥○张侍郎得此病卧经六十日困顿不可复言京众医并经造问皆随意处方无效验惟此法得效如神故録之○海上方云研细先以黄丹洗疮拭干掺于疮上愈多愈好着药讫以软帛寛裹之当日见效若患痛即以酥少许涂令润药每日一次塩汤洗常令净十日可愈
　　蛇黄散【出圣惠方】　治甲疽
　　蛇脱皮【置净甆器中以烛防焼之大着去烛匀烧令焦取一两用之】　臭黄【一两】緑矾【一分焼熟】
　　右研如粉以铜盒子贮之先以热小便二升置于铜钞锣中嚼三十枚杏仁吐于小便中搅令相得以疮却浸之候痒即以铜箆子洗拨去脓血取烂帛裛之候干还以铜箆子散令满以故帛虚裹疮指入大袜中每日一洗依前法用每洗待药软即拨去药恐咬落疮筋切慎房室及运动气力忌面蒜酒一切物无妨
　　防茹膏　治甲疽日夜倍増赤肉生甲邉裹甲者
　　防茹　黄耆【各二两】　猪脂【一両】
　　右防咀如豆苦酒浸一宿与猪脂一处微火上煎取三合绞去柤以涂疮上日三两度其赤肉即消散
　　緑矾散【出危氏方】　治甲疽疮
　　緑矾【半两烧熟】　芦荟【一钱半】香麝【一字】
　　右研如粉袋绢盛药纳所患处指袋中绵扎定瘥为度
　　蛇黄散【出海上方】　治甲疽肿烂生脚指甲邉赤肉努出时瘥时发又治嵌甲生入肉常血疼痛
　　雄黄【半两生用】　蛇脱皮【烧灰存性一分】
　　右同硏如粉用先以温泔洗疮上软以尖刀子割去甲角拭干药傅上用软帛褁半日许药温即易一日即除痛便止一方用浆水洗净以橘刺破处淋洗贴药一方有黄耆无雄黄
　　乳香方【出海上名方】　治甲疽努肉褁甲脓血疼痛不瘥
</div>
    <div class="pagination">
<a href="普济方四库_page1236.html">上一页</a><span>...</span><a href="普济方四库_page1232.html">1232</a><a href="普济方四库_page1233.html">1233</a><a href="普济方四库_page1234.html">1234</a><a href="普济方四库_page1235.html">1235</a><a href="普济方四库_page1236.html">1236</a><span class="current-page">1237</span><a href="普济方四库_page1238.html">1238</a><a href="普济方四库_page1239.html">1239</a><a href="普济方四库_page1240.html">1240</a><a href="普济方四库_page1241.html">1241</a><a href="普济方四库_page1242.html">1242</a><span>...</span><a href="普济方四库_page1238.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
