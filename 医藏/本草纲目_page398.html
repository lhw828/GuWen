<!DOCTYPE html>
<html>
<head>
    <meta charset="UTF-8">
    <title>本草纲目 - 第 398 页/共 603 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>本草纲目 - 第 398 页/共 603 页</h1>
    <div class="content">　　【气味】苦，平，无毒。大明曰：温。

　　【主治】霍乱中恶，赤白久痢，除疳 疥癣，牙齿虫痛，并煮服及含之。水浸洗目，除肤赤（《开宝》）。主腰脚不遂，血脉顽痹，腿膝疼洗赤目（时珍）。

　　【发明】颂曰：古方多用浸酒治风蹶。

　　南唐筠州刺史王绍颜撰《续传信方》云：顷年予在姑孰，得腰膝痛不可忍。医以肾脏风毒攻刺诸药莫疗。因览刘禹锡《传信方》备有此验。修服一剂，便减五分。其方用海桐皮二两，牛净洗焙干晚各一次，长令醺醺。此方不得添减，禁毒食。

　　分，及去风杀虫。

　　【附方】新三。

　　风癣有虫：海桐皮、蛇床子等分，为末。以腊猪脂调，搽之。（艾元英《如宜方》）风虫牙痛：海桐皮煎水，漱之。（《圣惠方》）。

　　中恶霍乱：海桐皮，煮汁服之。（《圣济总录》）

　　刺桐花

　　【主治】止金疮血，殊效（苏颂）。

　　【附录】鸡桐 时珍曰：生岭南山间。其叶如楝。用叶煮汤，洗渫足

　　木部第三十五卷　木之二

　　楝

　　（《本经》下品）【释名】苦楝（《图经》），实名金铃子。

　　时珍曰：按：罗愿《尔雅翼》云：楝叶可以练物，故谓之楝。其子如小铃，熟则黄色。

　　名金铃，象形也。

　　【集解】《别录》曰：楝实生荆山山谷。

　　弘景曰：处处有之。俗人五月五日取叶佩之，云辟恶也。

　　恭曰：此有雌雄两种：雄者无子，根赤有毒，服之使人吐，不能止，时有至死者；雌者有子，根白微毒。入药当用雌者。

　　颂曰：楝实以蜀川者为佳。木高丈余，叶密如槐而长。三、四月开花，红紫色，芬香满庭。实如弹丸，生青熟黄，十二月采之。根采无时。

　　时珍曰：楝长甚速，三、五年即可作椽。其子正如圆枣，以川中者为良。王祯《农书》言 食其实。应劭《风俗通》言獬豸食其叶。宗懔《岁时记》言蛟龙畏楝，故端午以叶包粽，投江中祭屈原。

　　实

　　【修治】 曰：凡采得晒干，酒拌令透，蒸待皮软，刮去皮，取肉去核用。凡使肉不使核，使核不使肉。如使核，捶碎，用浆水煮一伏时，晒干。其花落子，谓之石茱萸，不入药用。

　　【气味】苦，寒，有小毒。

　　元素曰：酸、苦，平。阴中之阳。

　　时珍曰：得酒煮，乃寒因热用也。茴香为之使。

　　【主治】温疾伤寒，大热烦狂，杀三虫，疥疡，利小便水道（《本经》）。主中大热狂，失心躁闷，作汤浴，不入汤使（甄权）。入心及小肠，止上下部腹痛（李杲）。泻膀胱（好古）。

　　治诸疝虫痔（时珍）。

　　【发明】元素曰：热厥暴痛，非此不能除。

　　时珍曰：楝实，导小肠、膀胱之热，因引心包相火下行，故心腹痛及疝气为要药。甄权乃言不入汤使，则《本经》何以有治热狂、利小便之文耶？近方治疝，有四治、五治、七治诸法，盖亦配合之巧耳。

　　【附方】旧三，新八。

　　热厥心痛或发或止，身热足寒，久不愈者：先灸太溪、昆仑，引热下行。内服金铃散：用金铃子、玄胡索各一两，为末。每服三钱，温酒调下。（洁古《活法机要》）。小儿冷疝气痛，肤囊浮肿：金铃子（去核）五钱，吴茱萸二钱半，为末，酒糊丸黍米大。每盐汤下二、三十丸。（《全幼心鉴》）皮），巴豆二百个（微打破），以面二升，同于铜铛内炒至金铃子赤为度末，巴、面不用。每服三钱，热酒或醋汤调服。一方：入盐炒茴香半两。（《经验方》）。

　　疝肿痛：《澹寮方》楝实丸：治钓肾偏坠，痛不可忍。用川楝子肉五两，分作五分：一两用破故纸二钱炒黄，一两用小茴香三钱、食盐半钱同炒，一两用莱菔子一钱同炒，一两用牵牛子三钱同炒，一两用斑蝥七枚（去头、足）同炒。拣去食盐、莱菔、牵牛、斑蝥，只留故纸、茴香，同研为末，以酒打面糊丸梧桐子大。每空心酒下五十丸。《得效方》楝实丸：治一切疝气肿痛，大有神效。用川楝子（酒润取肉）一斤，分作四分：四两用小麦一合，斑蝥四十九个，同炒熟，去蝥；四两用小麦一合，巴豆四十九枚，同炒熟，去豆；四两用小麦一合，巴戟肉一两，同炒熟，去戟；四两用小茴香一合，食盐一两，同炒熟，去盐。加破故纸（酒炒）一两，广木香（不见火）一两，为末，酒煮面糊丸梧桐子大。每服五十丸，盐汤空心下，日三服。《直指方》楝实丸：治外肾胀大，麻木痛破，及奔豚疝气。用川楝子四十九个，分七处切取肉：七个用小茴香五钱同炒，七个用破故纸二钱半同炒，七个用黑牵牛二钱半同炒，七个用食盐二钱同炒，七个用萝卜子二钱半同炒，七个用巴豆十四个同炒，七个用斑蝥十四个（去头、足）同炒。拣去萝卜子、巴豆、斑蝥三味不用。入青木香五钱，南木香、官桂各二钱半，为末，酒煮面糊丸梧桐子大。每服三十丸，食前用盐汤下，一日三服。脏毒下血：苦楝子炒黄为末，蜜丸梧桐子大。米饮每吞十丸至二十丸。（《经验方》）。腹中长虫：楝实以淳苦酒渍一宿，绵裹，塞入谷道中三寸许，日二易之。（《外台秘要》）。

　　合，捣为末。每温酒服一钱。（《圣惠方》）。

　　米饮下。（《摘玄方》）。

　　根及木皮

　　【气味】苦，微寒，微毒。

　　大明曰：雄者根赤有毒，吐泻杀人，不可误服。雌者入服食，每一两可入糯米五十粒同煎，杀毒。若泻者，以冷粥止之。不泻者，以热葱粥发之。

　　【主治】蛔虫，利大肠（《别录》）。苦酒和，涂疥癣甚良（弘景）。治游风热毒，风疹恶疮疥癞，小儿壮热，并煎汤浸洗（大明）。

　　【附方】旧四，新六。

　　消渴有虫：苦楝根白皮一握切焙，入麝香少许，水二碗，煎至一碗，空心饮之，虽困顿不妨。下虫如蛔而红色，其渴自止。消渴有虫，人所不知。（洪迈《夷坚志》）小儿蛔虫：楝木皮削去苍皮，水煮汁，量大小饮之。

　　《斗门方》：用为末，米饮服二钱。《集简方》：用根皮，同鸡卵煮熟，空心食之。次日虫。《简便方》：用楝根白皮（去粗）二斤切，水一斗，煮取汁三升，沙锅熬成膏。五更初，温酒服一匙，以虫下为度。

　　小儿诸疮：恶疮、秃疮、蠼 疮、浸淫疮，并宜楝树皮或枝烧灰敷之。干者猪脂调。（《千金方》）。

　　口中 疮：东行楝根细锉，水煮浓汁，日日含漱，吐去勿咽。（《肘后方》）。

　　蜈蚣蜂伤：楝树枝、叶汁，涂之良。（杨起《简便方》）。

　　疥疮风虫：楝根皮、皂角（去皮、子）等分。为末。猪脂调涂。（《奇效方》）

　　花

　　【主治】热痱，焙末掺之。铺席下，杀蚤、虱（时珍）。

　　叶

　　【主治】疝入囊痛，临发时煎酒饮（时珍）。

</div>
    <div class="pagination">
<a href="本草纲目_page397.html">上一页</a><span>...</span><a href="本草纲目_page393.html">393</a><a href="本草纲目_page394.html">394</a><a href="本草纲目_page395.html">395</a><a href="本草纲目_page396.html">396</a><a href="本草纲目_page397.html">397</a><span class="current-page">398</span><a href="本草纲目_page399.html">399</a><a href="本草纲目_page400.html">400</a><a href="本草纲目_page401.html">401</a><a href="本草纲目_page402.html">402</a><a href="本草纲目_page403.html">403</a><span>...</span><a href="本草纲目_page399.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
