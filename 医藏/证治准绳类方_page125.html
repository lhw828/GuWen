<!DOCTYPE html>
<html>
<head>
    <meta charset="UTF-8">
    <title>证治准绳类方 - 第 125 页/共 217 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证治准绳类方 - 第 125 页/共 217 页</h1>
    <div class="content">　　瞿麦汤 治消渴欲成水气，面目并足膝胫浮肿，小便不利。

　　瞿麦穗 泽泻 滑石（各半两） 防己（七钱半） 黄芩 大黄（各二钱半） 桑螵蛸（炒，十四枚）

　　上 咀，每服三钱，用水一盏，煎至七分，去滓，空心温服，良久再服。

　　葶苈丸 治消渴后成水病浮肿。

　　甜葶苈（隔纸炒） 栝蒌仁 杏仁（汤浸，去皮尖及双仁者麸炒黄） 汉防己（各一两）

　　上为细末，炼蜜和捣一二百杵，丸如桐子大。每服三十丸，食前赤茯苓煎汤下，日三四服。

　　五皮饮 济生肾气丸（俱见水肿。） 中满分消汤丸（见胀满。）

　　补遗人参白术汤（《儒门事亲》） 治胸膈瘅热，烦满不欲食，或瘅成为消中，善食而瘦，或燥郁甚而消渴，多饮而数小便，或热病，或恣酒色，误服热药者，致脾胃真阴血液损虚，肝心相搏，风热燥甚，三焦肠胃燥热怫郁，而水液不能宣行，则周身不得润泽，故瘦瘁黄黑，而燥热消渴，虽多饮而水液终不能浸润于肠胃之外，渴不止而便注为小便多也。叔世俗流，不明乎此，妄为下焦虚冷，误死多矣。又如周身风热燥郁，或为目瘴，痈疽疮疡，上为喘嗽，下为痿痹，或停积而湿热内甚，不能传化者，变水肿腹胀也。凡多饮数溲为渴，多食数溲为消中，肌肉消瘦，小便有脂液者，为消肾，此世之所传三消病也。虽经所不载，以《内经》考之，但燥热之微甚者也。此药兼疗一切阳实阴虚，风热燥郁，头目昏眩，风中偏枯，酒过积毒，一切肠胃涩滞壅塞，疮疥痿痹，并伤寒杂病烦渴，气液不得宣通，并宜服之。

　　人参 白术 当归 芍药 大黄 山栀子 泽泻（各半两） 连翘 栝蒌根 干葛 茯苓（各一两） 官桂 木香 藿香（各二钱半） 寒水石（二两） 甘草（三两） 石膏（四两） 滑石 芒硝（各半斤）

　　上为粗末，每服五钱，水一盏，姜三片，同煎至半盏，绞汁，入蜜少许，温服，渐加至两许，无时，日三服。或得脏腑疏利亦不妨，取效更妙，后却常服之，或兼服消痞丸。

　　若觉肠胃结滞，或湿热内甚自利者，去大黄、芒硝。

　　生地黄饮子（《简易》） 治消渴咽干，面赤烦躁。

　　人参（去芦） 生干地黄（洗） 熟干地黄（洗） 黄 （蜜炙） 天门冬 麦门冬（俱去心） 枳壳（去瓤，麸炒） 石斛（去根，炒） 枇杷叶（去毛，炒） 泽泻 甘草（炙。各等分）

　　上锉散，每服三钱，水一盏，煎至六分，去滓，食后临卧服。此方乃全用二黄丸、甘露饮料，生精补血润燥止渴，佐以泽泻、枳壳疏导二腑，使心火下行，则小腑清利，肺经润泽则大腑流畅，宿热既消，其渴自止，造化精深，妙无逾此。

　　黄 汤 治诸渴疾。

　　黄 （蜜炙） 茯苓（去皮木） 栝蒌根 麦门冬（去心） 生地黄 五味子 炙甘草（各一钱半）

　　水二盅，煎至一盅，食速服。

　　梅苏丸 治消渴，膈热烦躁，生津液。

　　白梅肉 紫苏叶 乌梅肉（各半两） 麦门冬（去心，七钱半） 百药煎（三两） 诃藜勒（煨，用皮）

　　人参（各二钱半） 甘草（炙，一两半）

　　上为细末，炼黄蜡汁和为丸，如鸡头实大。每服一丸，不拘时，含化咽津，行路解渴。

　　杀虫方 治消渴有虫。

　　苦楝根，取新白皮一握，切焙，入麝香少许，水二碗，煎至一碗，空心饮之，虽困顿不妨。自后下虫三四条，类蛔虫而色红，其渴顿止。乃知消渴一证，有虫耗其津液。（出《夷坚志》）

　　口燥咽干《本事》黄 汤 治心中烦躁，不生津液，不思饮食。

　　黄 熟地黄 白芍药 五味子 麦门冬（各三两） 甘草 人参 天门冬（各五钱） 白茯苓（一两）

　　上 咀，每服三钱，姜、枣、乌梅煎、去滓，食后服。

　　参术饮 即参苓白术散。（见滞下。）

　　参香散（《和剂》） 治心气不宁，诸虚百损，肢体沉重，情思不乐，夜多异梦，盗汗失精，恐怖烦悸，喜怒无时，口干咽燥，渴欲饮水，饮食减少，肌肉瘦瘁，渐成劳瘵。常服补精血，调心气，进饮食，安神守中，功效不可具述。

　　人参 山药 黄 （制） 白茯苓（去皮） 石莲肉（去心） 白术（煨。各一两） 乌药 缩砂仁橘红 干姜（炮。各半两） 丁香 南木香 檀香（各二钱半） 沉香（二钱） 甘草（七钱半，炙）

　　上为锉散，每服四钱，水一大盏，生姜三片，枣一枚，煎七分，去滓，空心服。

　　一方，有炮附子（半两）

　　四君子汤（见虚劳。） 缩脾饮（见中暑。） 七珍散（见不能食。） 大补汤（见虚劳。）

　　干葛汤葛根（二两） 枳实（去白，麸炒） 栀子仁 豆豉（各一两） 甘草（炙，半两）

　　每服四钱，水一盏，煎八分，不拘时，温服。

　　乌梅木瓜汤 治饮酒多，发积为酷热，熏蒸五脏，津液枯燥，血位，小便并多，肌肉消烁，专嗜冷物寒浆。

　　木瓜干 乌梅（捶破，不去仁） 麦 （炒） 甘草 草果（去皮。各半两）

　　上锉散，每服四钱，水一盏半，姜五片，煎七分，不拘时服。

　　枳 子丸 治证同前。

　　枳 子（二两） 麝香（一钱）

　　上为末，面糊丸，如桐子大。每服三十丸。空心盐汤下。

　　三神汤 治证同前。

　　乌梅肉 远志（去心，甘草水煮过，用姜汁拌炒。各一两） 枳实（去瓤，一两） 夏加黄连五钱，春秋冬不用。

　　上锉散，每服四钱，水二盏，糯禾根一握，煎七分，去滓，不拘时，温服。若无糯禾根，白茅根亦可；如无白茅根，禾杆绳亦可。

　　防椒苈黄丸 治腹满口干舌燥，此肠间有水气也。（见胀满。）

　　牛黄丸 治心脾壅热，口舌干燥及烦渴。

　　牛黄（三分，细研） 黄连（去须） 大黄（锉，炒。各二两） 麦门冬（去心，焙，一两半） 朱砂（半两，细研，水飞） 麝香（少许） 山栀仁 马牙硝（细研） 芎 黄芩 炙甘草（各一两）

　　上为细末，研匀，炼蜜和丸，如弹子大。每服一丸，食后竹叶煎汤化下。

　　栝蒌根散 治风热口中干燥，舌裂成疮。

　　栝蒌根 胡黄连 黄芩（各七钱半） 白僵蚕（炒） 白鲜皮，大黄（锉，炒。各半两） 牛黄（研）

　　滑石（研。各二钱半）

</div>
    <div class="pagination">
<a href="证治准绳类方_page124.html">上一页</a><span>...</span><a href="证治准绳类方_page120.html">120</a><a href="证治准绳类方_page121.html">121</a><a href="证治准绳类方_page122.html">122</a><a href="证治准绳类方_page123.html">123</a><a href="证治准绳类方_page124.html">124</a><span class="current-page">125</span><a href="证治准绳类方_page126.html">126</a><a href="证治准绳类方_page127.html">127</a><a href="证治准绳类方_page128.html">128</a><a href="证治准绳类方_page129.html">129</a><a href="证治准绳类方_page130.html">130</a><span>...</span><a href="证治准绳类方_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
