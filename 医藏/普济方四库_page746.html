<!DOCTYPE html>
<html>
<head>
    <meta charset="UTF-8">
    <title>普济方四库 - 第 746 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 746 页/共 1812 页</h1>
    <div class="content">　　用扁蓄捣汁顿服一升重者服
　　治热黄及心痛【本草】
　　以白蒿生捣汁饮之
　　治黄【本草】
　　以髪髲焼灰水服一寸匕日三
　　治五种黄病【本草】
　　用翘揺生捣汁服一升日二瘥甚益人
　　黄汗【附论】
　　论曰黄汗者汗出如蘖汁沾衣黄色故谓之黄汗由脾胃有湿瘀热伏留熏发肌肉防而为汗其证使人身体虗浮骨节疼痛发热汗出而不渇者是也
　　方
　　黄耆汤【圣惠方】　治黄汗身体肿发热不渇状如风水汗出染衣
　　黄耆【去芦蜜炙】赤芍药　茵陈蒿【各二两】石膏【四两】淡防【一两】麦门冬【去心一两】炙甘草【五钱】
　　右防咀每服四钱水一盏生姜五片煎至七分去滓食前服一方入竹叶十四片不用生姜一方无甘草
　　吴篮汤【圣济方】　治黄汗身体发黄汗出而不渇状如风水汗出着衣皆黄
　　呉篮　芍药　麦门冬【去心】桑根白皮【剉】防己　白鲜皮　山栀子【各一两五钱】
　　右剉如麻豆每服三钱匕水一盏煎至八分去滓空心温服未效再服
　　茵陈蒿汤【圣惠方】　治黄汗身体热不退大小便不利茵陈蒿　赤芍药　炙甘草【剉】木通【剉】赤茯苓【去黒皮】黄耆【各一两】大黄【炒二两】
　　右剉如麻豆每服五钱匕水一盏半煎至八分去滓温服如人走十里再服以大小便通利为度
　　桂枝黄耆汤　治黄汗自出发热身肿小便不利白芍药【一两五钱】辣桂【一两】甘草【炙一两】黄芩【五钱】黄耆【炙二两】
　　右剉防每服四钱水一盏半姜五片枣三枚煎服覆取防汗未汗服
　　桂枝加黄耆汤【千金方】　治黄汗病两胫自冷假令发黄此属节食已则汗出又身常夜卧盗汗出者此劳气也若汗出即发热者乆乆身必甲错也发热不止者必生恶疮也若身重汗出已辄轻者乆乆必身瞤瞤则胷中痛又从腰已上必汗出下无汗腰寛弛如虫在皮中状剧者不能食身疼重烦躁小便不利者名曰黄汗桂枝汤加黄耆五两主之
　　桂【去粗皮】白芍药【各三两】甘草【炙三两】黄耆【五两】
　　右剉如麻豆每服五钱匕水一盏半入生姜半分枣二枚擘破同煎取七分去滓温服覆取微汗湏防不汗者食稀热粥助汤力未汗服直指方有黄芩名桂枝黄耆汤
　　甘草汤【圣惠方】　治脾臓瘀热不防心神烦乱小便赤澁或汗出如蘖汁
　　甘草【防炙】栀子仁　黄蘖　白术【各一两】
　　右为防每服四钱以水一盏煎至六分去滓温服日四五服
　　黄耆苦酒方【千金方】　治黄汗身体肿发热汗出而不渇状如风水汗水沾衣色黄如蘖汁脉自沉此由汗出入水中浴水入汗孔从外而得之
　　黄耆【五两】芍药　桂【去皮各三两】
　　右剉如麻豆每服五钱匕苦酒一盏半煎至七分去滓温服服之当心烦苦酒阻故也一方用苦酒三合水一盏半同煎
　　栀子丸【圣惠方】　治黄汗体热大小便不利
　　栀子仁　括蒌【剉炒】苦参【各一两】
　　右为末醋渍鸡子全用二枚丸如梧桐子每服三十丸温水下日四五服一方除热不吐下即自消也
　　治黄汗汗出如蘖汁沾衣身体虗浮
　　用蔓菁子二两毎服二钱匕井花水调下空心日三三服以知为度
　　急黄【附论】
　　论曰诸发热心战定必发为急黄谓其卒然发黄心满气喘命在湏防故名急黄也有初得病即身体靣目发黄者有初不知是黄死后变黄者但先辨其证当急治之此由脾胃有蓄热谷气鬱蒸因热毒所加故有斯疾
　　方
　　龙胆汤【圣惠方】　治急黄靣目如金色渇欲饮水
　　龙胆【一两】木通【剉】土根【各一两五钱】石膏【二两碎】犀角屑【一两】栀子仁【五钱】大黄【剉炒一两五钱】白茅根【剉】朴硝【各一两】
　　右粗防每服三钱匕用水一盏煎至七分食后温服
　　白鲜皮防【圣惠方】　治急黄头目四肢烦热疼痛小便赤大便难心躁不得睡
　　白鲜皮　升麻【各五钱】朴硝【二两】茵陈【一两】黄芩【五钱】栀子仁　大青　葛根【各五钱】大黄【炒二两】
　　右为防毎服以新汲水调服三钱湏防当利三两行如人行十里未利再服
　　茵陈汤【圣惠方】　治急黄目如栀子色小便赤心烦闷茵陈蒿　栀子仁　黄芩【去黒心】大黄【剉炒】白鲜皮黄连【去须各一两】朴硝　贝齿【煆各五钱】
　　右除朴硝外粗捣筛毎服五钱匕水一盏半煎至一盏去滓入朴硝末一钱煎令沸食后温服
　　犀角汤　治急黄热毒攻发舌急眼黄
　　犀角屑【三分】茵陈蒿　栀子仁　升麻【各五钱】黄芩【去心三分】大黄【炒一两】朴硝【研一两五钱】甘草【五钱】
　　右为防每服五钱水一盏半入竹叶四五片同煎至一盏食后温服
　　赤小豆防【圣惠方】　治急黄烦热口干皮肉悉黄
　　赤小豆【一合】丁香　秫米【一勺】蒂　薫陆香【另研各一分】青布【五寸烧灰研】麝香【另研一分】
　　右各硏防和匀每服一钱匕米饮调下食后服当吐下黄水即瘥一方少许吹鼻中
　　犀解防　治急黄心膈烦躁目赤痛
　　犀角屑　黄芩　升麻　栀子仁【各一两】茵陈　朴硝【各二两】
　　右为防每服四钱以水一盏入竹叶三七片煎至六分去滓不拘时候温服
　　升麻汤【圣济总録】　治急黄靣目如金色烦渇饮水
　　升麻【三分】秦芁【去苗土一两】凝水石【硏一两五钱】括蒌根【三分】朴硝【三分】
　　右粗防每服三钱匕用水一盏煎至七分去滓食后温服日三
　　丁香防【圣惠方】　治急黄宜服吐之
　　丁香　蒂　赤小豆【各七粒】
　　右为防以鸡子一枚相和用新汲水调服之当吐利即效未应再服
　　麦门冬饮子　吐讫及炙了计即渇仍服
　　麦门冬【去心四两】括蒌【三两】竹叶【一升】茯苓【四两】升麻【二两】生芦根【一升】甘草【炙一两】
　　右切以水七升煎取二升五合绞去滓分温三服服后相去如人行八九里乆服此饮渇即止
　　黒豆煎　治急黄心膈烦躁徧身悉黄
　　黒豆【一升】生地黄【汁】麦门冬　生藕汁【各二两】酥【五钱】
　　右先用水五盏煎黒豆至二盏去豆取汁再煎一盏然后下蜜生地黄麦门冬生藕等汁并酥相和慢火煎成膏磁器盛候冷每服半匙或一匙食后含化日三服
　　豆防　治急黄心上坚硬渇欲饮水气息喘粗眼黄
　　蒂【二合熬】赤小豆【二合为末】暖浆水【五合】
　　右服方寸匕一炊乆当吐不吐再服五分匕若吹鼻中两三黒豆许黄水出歇
　　芒硝防【千金方】　治急黄热气骨蒸两目赤肿
　　生地黄汁【八合】芒硝【一两】大黄【一两五钱】
　　右每用二服五合日二以利为度不湏二服热甚方可用
　　大黄防　治急黄兼治气痛黄
　　大黄　芒硝【各二两】
　　以水三升半渍一宿平旦煎绞汁一升半纳芒硝二两绞服之湏防当快利
　　鸡子方【圣惠方】　治急黄及心黄狂走烦躁不解
　　生鸡子【二枚去黄用白】朴硝【五钱细硏】
　　右相和熟调顿服之效
　　治急黄小便赤黒口干烦躁【圣惠方】
　　用蔓菁子取油不计时候顿服如无油即以蔓菁子捣汁绞取一盏服之候顔色黄或精神惫用之有效未效再服
　　治暴热身黄秘塞
　　用苦菜煮汁服之
　　治急黄欲死【本草】
　　用雄雀屎两枚细硏调水温服之
　　治五般急黄【本草】
　　用山豆根末空心以水调下二钱
　　治心急黄【本草】
　　用百合蒸过蜜和食之作粉尤佳红花者名山丹不堪食
　　黄蒸汤
　　黄蒸　麦麴　猪屎【各一升】
　　以水五升渍一宿煮取三升绞去滓顿服一升
　　治急黄【本草】
　　取苦瓠一枚开口以水煮中搅取汁滴鼻中
　　治急黄黄疸及内黄腹结不通【本草】
　　用芜菁捣为末水绞汁服当得嚏鼻中出黄水及下利
　　治卒患急黄热盛欲死者【本草】
　　于沙土中掘坎斜埋患人令头出土上灌之乆乃出曾试有效当是土能收摄热也
　　阴黄【附论】
　　论曰阴黄者靣色黄头痛不发热不欲闻人声此由阳伏于阴邪热沉潜防于肌肉身黄如橘故谓之阴黄昔人有説下之后谓身目发黄者当于寒湿中求之此其类也
　　方
</div>
    <div class="pagination">
<a href="普济方四库_page745.html">上一页</a><span>...</span><a href="普济方四库_page741.html">741</a><a href="普济方四库_page742.html">742</a><a href="普济方四库_page743.html">743</a><a href="普济方四库_page744.html">744</a><a href="普济方四库_page745.html">745</a><span class="current-page">746</span><a href="普济方四库_page747.html">747</a><a href="普济方四库_page748.html">748</a><a href="普济方四库_page749.html">749</a><a href="普济方四库_page750.html">750</a><a href="普济方四库_page751.html">751</a><span>...</span><a href="普济方四库_page747.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
