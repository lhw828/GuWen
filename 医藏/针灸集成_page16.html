<!DOCTYPE html>
<html>
 <head>
  <meta charset="utf-8"/>
  <title>
   针灸集成 - 第 16 页/共 17 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   针灸集成 - 第 16 页/共 17 页
  </h1>
  <div class="content">
   手少阳三焦经左右凡四十六穴

　　关冲二穴在手小指次指之端外侧去爪甲角如韭叶握拳取之手少阳脉之所出为井针入一分留三呼可灸三壮(铜人)液门二穴在手小指次指间本节前陷中手少阳脉之所流为荣握拳取之针入二分留三呼可灸三壮(铜人)中渚二穴在手小指次指本节后间陷中液门下一寸握掌取之手少阳脉之所注为 针入三分留三呼可灸三壮(铜人)阳池二穴一名别阳在手表腕上陷中(铜人)○在手掌背横纹陷中手少阳脉之所过为原针入三分留三呼禁不可灸(铜人)外关二穴在腕后二寸陷中在阳池后二寸手少阳络别走心主针入三分留七呼可灸三壮(铜人)支沟二穴在腕后三寸两骨之间陷中阳池后三寸(铜人)○在腕后臂外三寸(资生)○手少阳脉之所行为经针入三分留七呼可灸二七壮(铜人)会宗二穴在腕后三寸空中一寸(铜人)○在支沟外旁一寸空中(入门)○针入三分可灸三壮(铜人)三阳络二穴在臂上大交脉支沟上一寸(铜人)○在阳池后四寸(入门)○在肘前五寸外廉陷中(资生)○可灸七壮禁不可针(铜人)四渎二穴在肘前六寸外廉陷中针入六分留七呼可灸三壮(铜人)天井二穴在肘外大骨之后肘上一寸陷中(铜人)○在曲肘后一寸又手按膝头取之两筋骨罅中又云肘后两筋间屈肘乃得之(资生)○手少阳脉之所入为合(铜人)○针入一寸陷七呼可灸三壮(灵枢)清冷渊二穴在肘上二寸伸肘举臂取之针入三分可灸三壮(铜人)消泺二穴在肩下臂外间腋斜肘分下行针入六分可灸三壮(铜人)会二穴一名 在肩前廉去肩头三寸宛宛中针入七分留七呼可灸七壮(铜人)肩 二穴在肩端 上陷中举臂取之(铜人)○在肩端外陷 会上斜(入门)○针入七分可灸三壮(铜人)天 二穴在肩缺盆中上毖骨之际陷中针入八分可灸五壮(铜人)○肩上廉十穴肩 极外巨骨次之肩井又次之秉风又次之天 极其里(纲目)天牖二穴在颈大筋前缺盆上天容后天柱前完骨下发际上一寸陷中(铜人)○在耳下颈大筋外发际上一寸(入门)○针入一寸留七呼禁不宜灸若灸之面肿眼合先取噫嘻后针天牖风池其病即瘥(铜人)翳风二穴在耳珠后尖角陷中按之引耳中痛针入七分可灸七壮(铜人)脉二穴一名资脉在耳本后鸡足青络脉刺出血如豆汁针入一分禁不可灸(铜人)颅息二穴一名颅囟在耳后间青络脉(铜人)○在耳后上青脉间(入门)○可灸七壮禁不可针(铜人)丝竹空二穴一名目 在眉后陷中(铜人)○在眉尾骨后陷中(入门)○针入三分留三呼禁不可灸不幸使人目小又令人目无所见(铜人)角孙二穴在耳郭中间上开口有空(铜人)○在耳郭上中间发际下(入门)○可灸三壮禁不可针(入门)和 二穴在耳门前锐发下陷中横动脉针入三分禁不可灸(铜人)耳门二穴在耳前起肉当耳中缺者针入三分留三呼可灸三壮(铜人)

　　卷四

　　足少阳胆经

　　共四十三穴瞳子 在目外去小 五分针三分灸三壮主治头痛目痒外 赤痛翳膜青盲远视KT KT 泪出多眵○一云兼少泽能治妇人乳肿听会在耳前肉峰之前上有下关下有耳门此穴居中针四分灸三壮主治耳聋耳鸣牙车脱臼齿痛中风螈 斜治耳聋腮肿(玉龙赋)耳聋针听会更泻迎香功如神兼金门治伤寒两耳聋(席弘赋)兼翳风治耳聋气闭客主人在下关上五分针一分留三呼灸三壮甲乙经曰针太深令人耳无闻一日禁针一日针上关不得深下关不得久主治口眼偏斜耳聋耳鸣 耳 目眩齿痛螈 口噤不能嚼物颔厌在悬颅上五分与风池上下相对有二寸风池微向外些针三分留三呼灸三壮气府论注曰针深令人耳无所闻主治头风偏头颈项俱痛目眩耳鸣多嚏惊痫历节风汗出○兼悬颅治偏头痛(百证赋)悬颅与窍阴并窍阴在前悬颅在后相距三分大些针三分留三呼灸三壮主治头痛齿痛偏头痛引目热病汗不出○兼颔厌治偏头痛悬厘与完骨并完骨在前悬厘在后相距三分上直颔厌一寸下直风池一寸针三分留七呼灸三壮主治偏头痛面肿目锐 痛热病烦心汗不出曲鬓在耳上入发际一寸微后些直颅息针三分灸三壮主治颔颊肿引牙车不得开口噤难言项强不得顾头角痛巅风目眇率谷在耳直上入发际一寸高于曲鬓相距八分针三分灸三壮主治脑痛两头角痛胃膈寒痰烦闷呕吐酒后皮风肤肿○治头风两角疼痛可灸三壮至五壮小儿急慢惊风灸三壮炷如小麦天冲在颔厌上四分横直浮白针三分灸三壮主治癫疾风痉牙龈肿惊恐头痛○兼大横治反张悲哭(百证赋)浮白在耳上轮根入发际一寸横直大冲针三分灸三壮主治咳逆胸满喉痹耳聋齿痛项瘿痰沫不得喘息肩臂不举足不能行○专治瘿气(百证赋)一传治眼目四时疼痛头风痛窍阴在浮白下一寸 脉后八分微上处发际下针三分灸三壮主治四肢转筋目痛头项痛耳鸣痈疽发热手足烦热汗不出咳逆喉痹舌强胁痛口苦完骨在窍阴下七分发际中针三分留七呼灸三壮主治头痛头风耳鸣齿龋牙车急口眼 斜喉痹颊肿瘿疾便赤足痿不收本神在临泣旁一寸入发际五分针三分灸七壮主治惊痫吐沫目眩项强急痛胸胁相引不得转侧偏风颠疾○兼身柱治颠疾效(百证赋)阳白在眉上七分直瞳子针二分灸三壮主治头痛目昏多眵背寒栗重衣不得温临泣在目上直入发际五分距曲差一寸少针三分灸三壮一日禁灸主治鼻塞目眩生翳眵蔑冷泪眼目诸疾惊痫反视卒暴中风不识人胁下痛疟疾日西发○兼头维可治目中泪出(百证赋)目窗在临泣后一寸少针三分灸五壮主治头目眩痛引外 远视不明面肿寒热汗不出正营在目窗后二寸少针三分灸三壮主治头痛目眩齿龋痛唇吻强急承灵在曲鬓后寸半微高针三分灸五壮一日禁针主治脑风头痛恶风鼻窒不通脑空在悬颅后七分风池上寸半针四分灸五壮主治劳瘵身热羸瘦脑风头痛不可忍项强不得顾目瞑鼻衄耳聋惊悸癫风引目眇鼻痛风池在天柱外八分下些天牖斜上六分入发际陷中针四分灸三壮七壮炷不用大主治中风偏正头痛伤寒热病汗不出 疟颈项如拔痛不得回目眩赤痛泪出鼽衄耳聋腰背俱痛伛偻引项筋力不收脚弱无力○治瘿气灸百壮(千金)兼环跳间使治疟疾又兼风府取之治伤寒(太乙歌)兼绝骨可疗伛偻(玉龙赋)寻到风府风池治伤寒百病(席弘赋)头晕目眩觅风池(通玄赋)治温病烦满汗不出(快捷方式)一传治中风不语牙关紧闭汤水不能入口肩井在肩上陷解中缺盆上大骨前一寸半以三指按取之当中指下陷者中针五分灸三壮孕妇禁针主治中风气塞涎上不语气逆五劳七伤头项颈痛臂不能举或因扑伤腰痛香港脚上攻若妇人难产坠胎后手足厥逆针之立愈若灸更胜○凡产难针两肩井一寸泻之须臾即生○又臂重不举灸随年壮至百壮针五分补之○又治卒忤灸百壮○又治上气咳逆短气风劳百病灸二百壮○又灸 疝随年壮(千金赋)针肩井须针三里方可使气调(席弘赋)治乳痈极效(百证赋)除两臂之不胜(通玄赋)兼曲池甄权针臂痛而复射(标幽赋)兼三里阳陵治香港脚酸痛(天星秘诀)渊腋在腋下三寸宛宛中针三分禁灸灸之不幸生肿蚀马刀疡内溃者死主治寒热马刀疡胸满无力臂不举辄筋在腋下三寸复前行一寸着胁针六分灸三壮主治太息多唾善悲言语不正四肢不收呕吐宿汁吞酸胸中暴满不得卧日月在期门直下八分针七分灸五壮主治太息善悲小腹热欲走多唾言语不正四肢不收○呕吐宿汁吞酸灸神光百壮三报之京门直对章门外开二寸针三分留七呼灸三壮一云针八分主治肠鸣洞泄水道不利少腹急痛寒热 胀肩背腰脾引痛不得俯仰久立带脉在京门直下二寸针六分灸五壮主治腰腹纵水状妇人小腹痛急螈 月经不调带下赤白两胁气引背痛○合关元多灸堪攻肾败五枢在带脉直下二寸针一寸灸五壮主治 癖小肠膀胱气攻两胁小腹痛腰腿痛阴疝睾丸上入腹妇人赤白带下○兼背缝治肩脊痛(玉龙赋)维道对章门直下七寸针八分灸三壮主治呕逆不止三焦不调不食水肿居 在维道下二寸后开五分环跳前横直环跳相去三寸微高些针八分灸三壮主治肩引胸臂挛急不得举腰引小腹痛○兼环跳委中治腿风湿痛(玉龙赋)环跳在髀枢中侧卧伸下足屈上足取之有大空针一寸留十呼灸三壮甲乙经云留二十呼灸五十壮主治冷风湿痹不仁胸胁相引半身不遂腰胯酸痛膝不得伸遍身风疹○兼风池间使能除冷风膝痹并疟疾(太乙歌)兼居 委中治腿风湿痛(玉龙赋)兼阳陵治冷风湿痹(天星秘诀)兼后溪针腿痛(百证赋)中风宜针此又华佗兼绝骨针 足而立行(标幽赋)○兼腰俞用烧针治冷风冷痹(席弘赋)兼阳陵治膝间并腋胁病(千金)能针偏废躯折腰莫能顾冷风并湿痹身体似绳拘腿胯连 痛屈转重欷吁若人能针灸顷刻病消除(马丹阳)中渎在髀骨外膝上五寸分肉间陷中针五分留七呼灸五壮主治寒气客于分肉间攻痛上下筋痹不仁阳关在膝眼旁一寸针五分禁灸主治风痹不仁股膝冷痛不可屈伸阳陵泉在三里上六分横开二寸针六分留十呼灸七壮至七七壮主治偏风半身不遂足膝冷痹不仁无血色香港脚筋挛○治足膝冷痹不仁屈伸不得半身不遂胁肋疼痛可灸十四壮至二十一壮○兼阴陵驱膝肿之难消(玉龙赋)专治膝间疼痛宜用针烧又脚痛膝肿针三里又须绝骨二陵三阴交更兼太冲以行气(席弘赋)远达曲池治半身不遂(百证赋)治胁下肋边疾(通玄赋)兼环跳治冷风湿痹又兼肩井三里治香港脚酸痛(天星秘诀)环跳与阳陵治膝前兼腋胁病(千金)治膝肿并麻木冷痹及偏风起坐腰背重面肿满胸中举足不能起坐卧似衰翁针入六分止神功妙不同(马丹阳)阳交在外踝上七寸针六分留七呼灸三壮主治胸满喉痹膝痛足不仁寒厥惊狂面肿外丘在外踝上七寸与阳交在一处外丘在前阳交在后外丘高三分针三分灸三壮主治颈项痛胸满痿痹癫风恶犬伤毒不出○能收大肠(百证赋)光明在悬钟上一寸八分针六分留七呼灸五壮主治热病汗不出卒狂啮颊淫泺胫 痛不能久立虚则痿痹偏细坐不能起实则足 热膝痛身体不仁○睛明治眼未效时合谷光明不可缺(席弘赋)兼地五会治眼痒痛(标幽赋)阳辅在光明悬钟二穴之中微向外针三分留七呼灸三壮主治腰溶溶如水浸膝下肤肿筋挛百节酸疼痿痹马刀厥逆头项痛喉痹汗不出及汗出振寒疟腰 酸痛不能行立○治膝 酸疼偏风不随可灸十四壮(神农经)悬钟在足外踝上三寸当骨尖前动脉中针六分留七呼灸五壮主治心腹胀满胃热不食喉痹咳逆头疽中风虚劳颈项痛手足不收腰膝痛香港脚筋骨挛○兼三里阴交治连延香港脚又兼风池疗伛偻(玉龙赋)香港脚膝肿针三里又须此穴兼二陵三阴交及太冲行气(席弘赋)兼环跳华佗针 足而立行(标幽赋)兼条口冲阳治足缓难行(天星秘诀)丘墟在足外踝下微前陷中针五分留七呼灸三壮主治胸胁满痛不得息寒热目生翳膜颈肿久疟振寒痿厥腰腿酸痛髀枢中痛转筋足胫偏细小腹坚卒疝○治肋下疼不得息小腹肾痛脚腕疼可灸七壮(神农经)兼商丘解溪堪追脚痛(玉龙赋)髀枢疼痛泻丘墟(灵光赋)兼金门能医转筋(百证赋)临泣距侠溪一寸六分距地五会一寸针二分留五呼灸三壮主治胸满气喘目眩心痛缺盆中及腋下马刀疡痹痛无常厥逆 疟日西发者淫泺 酸洒淅振寒妇人月经不利季胁支满乳痈○一云木有余者宜泻此或兼阳辅使火虚而木自平○颈漏腋下马刀灸百壮(千金云)兼内庭能理小腹之 (玉龙赋)地五会侠溪后一寸针一分禁灸甲乙经曰灸之令人瘦不出三年死主治腋痛内损吐血足外无膏脂乳痈○兼三里治耳内蝉鸣腰欲折(席弘赋)兼光明治眼痒眼疼(标幽赋)耳内蝉鸣先五会次针耳门三里内(天星秘诀)侠溪在足小指次指间合缝纹头岐骨间针三分留三呼灸二壮主治胸胁肢满寒热病汗不出目赤颔肿胸痛耳聋○兼阳谷治颔肿口噤窍阴在足小指次指外侧去爪甲角如韭叶针一分留三呼灸三壮主治胁痛咳逆不得息手足烦热汗不出痈疽口干头痛喉痹舌强耳聋转筋肋不能举

　　卷四

　　足少阳胆经流注

　　足少阳之脉起于目锐 上抵头角下耳后循颈行手少阳之脉前至肩上却交出手少阳之后入缺盆其支别者从耳后入耳中出走耳前至目锐 下大迎合于手少阳抵于 下加颊车下颈合缺盆以下胸中贯膈络肝属胆循胁里出气冲(穴名)绕毛际横入髀厌中(即环跳穴)其直者从缺盆下腋循胸中过季胁(胁骨日肋肋尽处日季胁)下合髀厌中(腹下腿上节处是也)以下循髀阳出膝外廉(阳陵泉穴)下外辅骨之前(辅骨谓辅佐 骨在 之外)直下抵绝骨之端(阳辅穴)下出外踝之前(丘墟穴)循足跗上出小指次指之端(本节前侠溪穴本节后临泣穴未乃窍阴穴)其支者从跗上入大指岐骨内出其端远贯爪甲出三毛(自此交入足厥阴)是动则病口苦善太息心胁痛不能转侧甚则面微尘体无膏泽足外反热是为阳厥是主骨所生病者头痛角额痛目锐 痛缺盆中肿痛腋下肿马刀挟瘿汗出振寒疟胸胁肋髀膝外至胫绝骨外踝前及诸节皆痛小指次指不用盛者人迎大一倍于寸口虚者人迎反小于寸口也(灵枢)○子时自耳门交与瞳子 循头耳侧胁下行至足窍阴穴止(入门)○少阳根于窍阴结于窗笼窗笼者耳中也(灵枢)

　　卷四

　　足少阳胆经左右凡九十穴

　　窍阴二穴在足小指次指端外侧去爪甲角如韭叶足少阳脉之所出为井针入一寸留三呼可灸三壮(铜人)侠溪二穴在足小指次指岐骨间本节前陷中足少阳脉之所流为荣针入二分留三呼可灸三壮(铜人)地五会二穴在足小指次指本节之后陷中去侠溪一寸针入二分不可灸灸则使人羸瘦不出三年卒(铜人)临泣二穴在足小指次指本节后间去侠溪一寸半陷中足少阳脉之所注为 针入三分留三呼可灸三壮(铜人)丘墟二穴在足外踝下微前陷中去临泣三寸足少阳脉之所过为原针入五分留七呼可灸三壮(铜人)悬钟二穴一名绝骨在足外踝上三寸动脉中足三阳之大络按之阳明脉绝乃取之针入六分留七呼可灸三壮(铜人)阳辅二穴在足外踝上四寸辅骨前绝骨端如前三分去丘墟七寸足少阳脉之所行为经针入五分留七呼可灸三壮(铜人)光明二穴在足外踝上五寸少阳络别走厥阴针入六分留七呼可灸五壮(铜人)外丘二穴在足外踝上七寸骨陷中足少阳 针入三分可灸三壮(铜人)阳交二穴一名别阳一名足 在外踝上七寸斜属三阳分肉之间针入六分留七呼可灸三壮(铜人)阳陵泉二穴在膝下一寸外廉陷中伸而得之(铜人)○在膝下外尖骨前(资生)○在膝品骨下一寸外廉两骨陷中蹲坐取之足少阳脉之所入为合针入六分留十呼得气即泻可灸七壮至七七壮(铜人)阳关二穴一名关阳一名关陵在阳陵泉上三寸犊鼻外陷中针入五分禁不可灸(铜人)中渎二穴在髀骨外膝上五寸分肉间陷中针入五分留七呼禁不可灸(铜人)风市二穴任膝上外廉两筋间正立以两手着腿中指尽处是穴(入门)○在膝上外廉五寸(得效)○针入五分可灸五壮(入门)环跳二穴在髀枢中侧卧伸下足屈上足取之(铜人)○在髀枢碾子骨(一作砚子)后宛宛中(入门)○针入一寸留十呼可灸五十壮(铜人)居 二穴在章门下八寸三分监骨上陷中针入八分可灸三壮(铜人)维道二穴在章门下五寸三分针入八分可灸三壮(铜人)五枢二穴在带脉下三寸水道旁一寸五分陷中针入一寸可灸五壮(铜人)带脉二穴在季胁端一寸八分针入六分可灸五壮(铜人)京门二穴肾之募也一名气府一名气 在监骨下腰中挟脊季胁本针入八分留十呼可灸三壮(铜人)日月二穴胆之募也一名神光在期门下五分陷中直乳第二肋下(铜人)○在乳下二肋端(入门)○针入七分可灸五壮(铜人)辄筋二穴在腋下三寸腹前行一寸着胁(铜人)○在渊腋前一寸(入门)○针入六分可灸三壮(铜人)渊腋二穴在侧腋下三寸宛宛中举臂取之针入三分禁不可灸(铜人)肩井二穴一名膊井在肩上陷罅中缺盆上大骨前一寸半以三指按取之当中指下陷中是可灸七壮禁不宜针(铜人)风池二穴在颞 (即脑空穴)后发际陷中(铜人)○在耳后一寸半横挟风府(入门)○针入三分留七呼可灸七壮(铜人)脑空二穴一名颞 在承灵后一寸半挟玉枕骨下陷中(铜人)○挟玉枕旁枕骨下陷中摇耳有空(入门)○针入五分得气即泻可灸三壮○曹魏公苦患头风目眩华佗针此穴即俞(铜人)承灵二穴在正营后一寸五分针入三分可灸五壮(铜人)正营二穴在目窗后一寸五分针入三分可灸五壮(铜人)目窗二穴一名至荣在临泣后一寸针入三分可灸五壮今附三度刺目大明(铜人)临泣二穴在当目直上入发际五分针入三分留七呼禁不可灸(铜人)阳白二穴在眉上一寸直目瞳子针入二分可灸三壮(铜人)本神二穴在曲差旁一寸五分直耳上(铜人)○在临泣外一寸半(入门)○针入三分可灸七壮(铜人)完骨二穴在耳后入发际四分针入三分可灸七壮(铜人)窍阴二穴在完骨上枕骨下摇耳有空针入三分可灸七壮(铜人)○侧头部在耳后者十二穴翳风帖耳 脉次之颅息又次之完骨又次之浮白最后窍阴又居浮白之上(纲目)浮白二穴在耳后入发际一寸半针入三分可灸七壮(铜人)角孙二穴在耳郭中间上开口有空针入三分可灸三壮○侧头部在耳上者六穴率谷最上天冲次之角孙最下(纲目)天冲二穴在耳上如前三分承灵后一寸针入三分可灸七壮(铜人)率谷二穴在耳上入发际一寸五分针入三分可灸三壮(铜人)曲鬓二穴在耳上入发际曲隅陷中鼓颔有空(铜人)○以耳掩前尖处是穴(入门)○在耳上将耳掩前正尖上是穴(资生)○针入三分可灸七壮(铜人)○侧头部在耳前者八穴颔厌在脑空上廉悬颅在脑空中廉悬厘在脑空下廉皆直头角上至耳前曲鬓又在悬厘之后(纲目)悬厘二穴在曲周上颞 下廉(铜人)○从额斜上头角下陷(入门)○针入三分留三呼可灸三壮(铜人)悬颅二穴在曲周上颞 中(铜人)○斜上额角中在悬厘间(入门)○针入三分可灸三壮(铜人)颔厌二穴在曲周下颞 上廉(铜人)○对耳额角外(入门)○在曲角下脑空之上上廉曲周皆当作曲角(资生)○针入五分留七呼可灸三壮(铜人)客主人二穴一名上关在耳前上廉起骨开口有空动脉宛宛中可灸七壮禁不可针○若针必须侧卧张口取之禁不可针深问曰何以不得针深曰上关若刺深令人欠而不得KT 下关若久留针即KT 而不得欠牙关急是故上关不得刺深下关不得久留针也(铜人)听会二穴一名听呵一名后关在耳珠微前陷中开口有空(铜人)○在上关下一寸动脉宛宛中张口得之(纲目)○针入三分留三呼可灸五壮至二七壮(铜人)瞳子 二穴一名太阳一名前关在目外 去 五分针入三分禁不可外灸(铜人)

　　卷四

　　足厥阴肝经

　　共一十四穴大敦足大指爪甲根后四分节前针二分留十呼灸三壮主治卒心痛汗出腹胀肿满中热喜寐五淋七疝小便频数不禁阴痛引小腹阴挺出血崩尸厥如死病左取右病右取左孕妇产前产后皆不宜灸○一云凡疝气腹胀足肿者皆宜灸之以泄肝木而脾胃之土自安○兼期门能治坚 疝气(玉龙赋)大便难灸四壮又五淋灸三十壮又失尿不禁灸七壮小儿灸一壮又尿血灸随年壮(千金)大便秘结宜烧此(席弘赋)兼照海善蠲寒证(百证赋)能除七疝之偏坠(通玄赋)兼长强治小肠气痛(天星秘诀)兼三阴交治小肠气痛又一切冷气连脐腹结痛小便遗溺(乾坤生意)行间大指次指合缝后五分针三分留十呼灸三壮主治呕逆咳血心胸痛腹胁胀色苍苍如死状终日不得息中风口 四逆嗌干烦渴瞑不欲视目中泪出太息癫疾短气肝积肥气 疟洞泄遗尿癃闭崩漏白浊寒疝少腹肿腰痛不可俯仰小儿惊风○一日主便赤溺难白浊胸背心腹胀痛泻行间火而热自清水气自下○治小腹胀心疼寒湿肺气可灸七壮(神农经)小儿重舌灸行间随年壮又茎中痛灸五十壮又失尿不禁灸七壮(千金云)兼睛明可治雀目汗气又兼泉疗消渴(百证赋)治膝肿腰疼(通玄赋)兼膻中水分关元三里三阴交治血蛊(捷法云)太冲在行间后寸半横距陷谷一寸少针三分留十呼灸三壮主治虚劳呕血恐惧气不足呕逆发寒肝疟令人腰痛嗌干胸胁肢满太息浮肿小腹满腰引少腹痛足寒或大小便难阴痛遗溺溏泄小便淋癃小腹疝气腋下马刀疡 酸踝痛女子月水不通或漏血不止小儿卒疝○治寒湿香港脚痛行步难可灸三壮(神农经)产后出汗不止针太冲急补之又凡上气冷发呕逆不食腹中雷鸣不限壮数从痛灸至不痛止炷如雀矢又气短下气灸五十壮此穴并主肺痿又不得尿灸五十壮又虚劳浮肿灸百壮(千金云)兼合谷治并连肩脊痛难忍又兼百会照海阴交治咽喉疾又脚痛膝肿针三里悬钟三阴交二陵更向太冲引气(席弘赋)能除心胀咽痛(标幽赋)治行步难移最奇(通玄赋)能治生死病能医惊痫风咽喉并心胀两足不能动七疝偏坠肿眼目似云 亦能疗腰痛针下有神功(马丹阳)中封在内踝前一寸微下些针四分留七呼灸三壮千金云五十壮主治 疟色苍苍然善太息如将死状振寒溲白大便难小便肿痛五淋足厥冷不嗜食身体不仁寒疝痿厥筋挛失精阴缩入腹相引痛或身微热○一云能止汗出○梦泄遗精阴缩灸五十壮又五淋不得尿灸二七壮又鼓胀灸二百壮又瘿气灸随年壮(千金云)合三里治行步艰楚(玉龙赋)蠡沟在内踝前上五寸针二分留三呼灸三壮主治疝痛小腹满痛癃闭脐下积气如石数噫恐悸少气足胫寒酸屈伸难腰背拘急不可俯仰月经不调溺下赤白中都在蠡沟上二寸半针三分留六呼灸五壮主治肠癖 疝小腹痛湿痹足热胫寒不能行立妇人崩中产后恶露不绝膝关在犊鼻下一寸二分向里横开寸半下直中都相距五寸针四分灸五壮主治风痹膝内肿痛引膑不可屈伸及寒湿走注白虎历节风痛不能举动咽喉中痛曲泉在横纹头针六分留七呼灸三壮主治 疝阴股痛小便难少气泄痢脓血腹胁支满膝痛筋挛四肢不举不可屈伸风劳失精身体极痛膝胫冷阴茎痛实则身热目痛汗不出目KT KT 发狂衄血喘呼痛引咽喉女子阴挺出少腹痛阴痒血瘕○男子失精膝胫冷疼灸百壮(千金云)兼照海阴交更求气海关元同泻治七疝小腹痛神效(席弘赋)阴包在股内廉膝上三寸横直阴市针六分灸三壮七壮主治腰尻引小腹痛小便难遗尿月水不调五里横直髀关针六分灸五壮主治肠风热闭不得溺风劳嗜卧四肢不能举阴廉在五里上一寸大些针八分留三呼灸二壮主妇人不妊若经不调未有孕者灸三壮即有子急脉在阴毛中阴上两旁相去同身寸之二寸半按之隐指坚然甚按则痛引上下其左者中寒则上引少腹下引阴丸善为痛为小腹急中寒此两脉皆厥阴之大络通行其中故曰厥阴急脉即睾之系也可灸而不可针病疝小腹痛者即可灸之章门脐上二寸横开八寸针六分留六呼灸三壮一云百壮主治两胁积气如卵石膨胀肠鸣食不化胸胁痛烦热支满呕吐咳喘不得卧腰脊冷痛不得转侧肩臂不举伤饱身黄瘦弱泄泻四肢懈惰善恐少气厥逆○脏会季肋脏病治此(难疏)奔豚积聚坚满胀痛吐逆不下食腰脊冷疼小便白浊灸脾募百壮三报之又狂走癫痫灸三十壮又尿血灸百壮又治石水灸然谷气冲四满章门(千金云)治胸胁肢满(百证赋)一传治久泻不止癖块胀疼期门在乳直下四寸乳根下微外些日月上横直巨关针四分灸五壮七壮主治伤寒胸中烦热奔豚上下目青而呕霍乱泻痢腹硬胸胁积痛支满呕酸善噫食不下喘不得卧○一妇人患伤寒热入血室医者不识许学士曰小柴胡以迟当针期门予不能针请善针者针之如言而愈○主奔豚灸百壮上气咳逆胸满痛彻胸背灸巨阙期门各五十壮○兼大敦能治坚 疝气(玉龙赋)期门穴主伤寒患六日过经犹未汗但向乳根二肋间又治妇人坐产难(席弘赋)兼温溜治伤寒项强(百证赋)期门退胸满血膨而可止(通玄赋)兼三里治伤寒过经不出汗(天星秘诀)治产后噎(快捷方式云)

　　卷四

　　足厥阴经流注

　　足厥阴之脉起于大指聚毛之际(大敦穴)上循足跗上廉(本节前行间穴本节后太冲穴)去内踝一寸(中封穴)上踝八寸交出太阴之后上 内廉(曲泉穴)循股阴入毛中环阴器抵小腹挟胃属肝络胆上贯膈布胁肋循喉咙之后上入颃颡(额也)运目系上出额与督脉会于巅其支者从目系下颊里环唇内其支者复从肝别贯膈上注肺口(自此交入手太阴)是动则病腰痛不可以俯仰丈夫疝妇人小腹肿甚则嗌干面尘脱色是主肝所生病者胸满呕逆洞泄狐疝遗尿闭癃盛者寸口大一倍于人迎虚者寸口反小于人迎也(灵枢)○丑时自窍阴交与大敦循膝股上行至期门穴止(入门)○厥阴根于大敦结于玉英络于膻中(灵枢)

　　卷四

　　足厥阴肝经左右凡二十六穴

　　大敦二穴在足大指端去爪甲如韭叶后三毛中(入门)○在足大指聚毛中(资生)○足厥阴脉之所生为井针入三分留六呼可灸三壮(铜人)行间二穴在足大指间动脉应手(铜人)○在大指次指岐骨间动脉陷中(入门)○足厥阴脉之所流为荣针入六分留十呼可灸三壮(铜人)太冲二穴在足大指本节后二寸冲脉中(铜人)○在足大指间本节后二寸动脉应手(资生)○在行间上二寸(灵枢)○足厥阴脉之所注为 针入二分留十呼可灸三壮(铜人)中封二穴一名悬泉在足内踝前一寸陷中(铜人)○在内踝前一寸斜行小脉上(资生)○足厥阴脉之所行为经仰足取之(灵枢)○针入四分留七呼可灸三壮(铜人)○在内踝之前一寸半陷者之中使逆则宛使和则通摇足而得之其穴使足逆仰则穴有宛陷可定针使手足和其穴有巷道可通故曰使逆则宛使和则通也(灵枢)蠡沟二穴一名交仪在足内踝上五寸足厥阴络别走少阳针入二分留三呼可灸三壮(铜人)中都二穴一名中 在内踝上七寸胫骨中与少阴相直针入三分可灸五壮(铜人)膝关二穴在犊鼻下二寸旁陷中向里针入四分可灸五壮(铜人)曲泉二穴在膝内辅骨下大筋上小筋下陷中屈膝取之(铜人)○在辅骨下横纹尖陷中(入门)○正膝屈内外两筋间宛宛中又云在膝曲横纹头(资生)○足厥阴脉之所入为合针入六分留十呼可灸三壮(铜人)阴包二穴一名阴胞在膝上四寸股内廉两筋间针入六分可灸三壮(铜人)五里二穴在气冲下三寸阴股中动脉应手针入六分可灸五壮(铜人)阴廉二穴在羊朱下去气冲二寸动脉中针入八分留七呼可灸三壮若未经生产妇人可灸即有子(铜人)○羊朱二穴在气冲外一寸(入门)章门二穴脾之募也一名长平一名胁 在大横外直脐旁(铜人)○在脐上二寸横取六寸侧胁季胁端陷中(入门)○直脐季胁端侧卧屈上足伸下足举臂取之(纲目)在脐上二寸两旁九寸(资生)针入六分可灸一百壮(铜人)期门二穴肝之募也在不容旁一寸五分直两乳下第二肋端(铜人)○直两乳下第二肋端旁一寸半又云乳直下一寸半(资生)○令人仰卧从脐心正中向上五寸以墨点定从墨点两边横量各二寸半此乃正穴大约直两乳为的用同身寸(类聚)

　　卷四

　　任脉

　　共二十四穴会阴在大便前小便后两阴间正中针二寸留三呼灸三壮一日禁针惟卒死者针一寸补之溺死者令人倒驮出水用针补之尿屎出则活余不可针主治阴汗阴中诸病前后相引痛不得大小便谷道病久痔相通男子阴寒冲心女子阴门痛经不通○一传治妇人产后昏迷不省人事曲骨在横骨上中极下一寸毛际陷中动脉针一寸五分留七呼灸三壮一日针八分灸七壮至七七壮主治小便胀满水肿小便淋涩血癃 疝小腹痛失精虚冷妇人赤白带下○水肿胀灸百壮千金云中极在脐下四寸针八分留十呼灸三壮一日可灸百壮至三百壮孕妇不可灸○主治阳气虚惫冷气时上冲心尸厥恍惚失精无子腹中脐下结块水肿奔豚疝瘕五淋小便赤涩不利妇人下元虚冷血崩白浊因产恶露不行胎衣不下经闭不通血积成块子门肿痛转脬不得小便○治血结成块月水不调产后恶露不止脐下积聚疼痛血崩不止可灸十四壮(神农经)兼气海中极三里针治小腹便 (太乙歌)妊不成数堕落灸玉泉五十壮三报之又为妇人断绪最要穴又腹胀水肿坚满灸百壮又腰痛小便不利转胞灸七壮(千金云)关元在脐下三寸针八分留七呼灸七壮甲乙经云针二寸气府论注曰针一寸二分一日可灸百壮至三百壮○千金曰妇人针之则无子主治积冷诸虚百损脐下绞痛渐入阴中冷气入腹少腹奔豚夜梦遗精白浊五淋七疝溲血小便赤涩遗沥转胞不得溺妇人带下瘕聚经水不通不妊或妊娠下血或产后恶露不止或血冷月经断绝○一云但是积冷虚乏皆宜灸孕妇不可针针之则落胎如不落更针昆仑则立坠○一云治阴证伤寒及小便多妇人赤白带下俱当灸此多者千余壮少亦不下二三百壮活人多矣然须频次灸之仍下兼三里故曰若要丹田安三里不曾干○治 癖气痛可灸二十一壮(神农经)治瘕癖灸五十壮又久痢百治不瘥灸三百壮分十日灸之并治冷痢腹痛及脐下结痛流入阴中发作无时仍灸天井百壮又治霍乱灸三七壮又治气淋石淋 疝及脐下三十六种疾灸五十壮至百壮又云胞门闭塞绝子灸关元三十壮报之(千金云)合涌泉丰隆为治尸劳之例又云兼带脉多灸堪攻肾败(玉龙赋)治小便不禁又云兼照海阴交曲泉气海同泻治七疝痛如神(席弘赋)无子收阴交石关之乡(百证赋)○一传治妇人产后血气痛子宫不成胎石门在脐下二寸针六分留七呼灸五壮一日灸二七壮至百壮一云不宜多灸令人败伤妇人禁针灸犯之终身绝孕主治腹胀坚硬水肿支满气淋小便黄赤不利小腹痛泄泻不止身寒热咳逆上气呕血卒疝疼痛妇人因产恶露不止遂结成块崩中漏下血淋○大肠闭塞气结心下坚满灸百壮又治少腹绞痛泄痢不止灸丹田百壮三报之又治血淋灸随年壮又治水肿人中满灸百壮(千金云)一传欲绝产灸脐下二寸三分阴动脉中三壮气海在脐下一寸半宛宛中针八分灸五壮甲乙经曰针一寸三分一日灸百壮孕妇不可灸主治下焦虚冷上冲心腹或为呕吐不止或阳虚不足惊恐不卧奔豚七疝小肠膀胱 瘕结块状为覆杯脐下冷气阳脱欲死阴证伤寒卵缩四肢厥冷小便赤涩羸瘦白浊妇人赤白带下月事不调产后恶露不止绕脐 痛小儿遗尿○一云治卒厥厥气上攻两胁心下痛奄奄欲绝此名奔豚先以热汤洗两足浸良久灸百壮○此气海也凡藏气惫一切真气不足久疾不瘥者悉皆灸之○治水泄痢及小腹症积腹胀妇人症聚瘠瘦灸气海百壮三报之(千金云)兼璇玑治 羸喘促(玉龙赋)治五淋须更针三里又兼照海阴交曲泉关元同泻治七疝小腹痛如神(席弘赋)针三阴与气海专司白浊久遗精(百证赋)兼血海疗五淋(灵光赋)一传治小肠气痛伤寒腹痛气胀水鼓黄肿四时宜多灸阴交在脐下一寸针八分灸五壮一日灸百壮孕妇不可灸主治冲脉生病从少腹冲心而痛不得小便疝痛阴汗湿痒奔豚腰膝拘挛妇人月事不调崩中带下阴痒产后恶露不止绕脐冷痛○治脐下冷疼可灸二十一壮(神农经)大小便不通灸三壮转胞灸随年壮又治水肿气上下灸百壮(千金云)兼三里水分治鼓胀(玉龙赋)兼照海曲泉关元气海同泻治七疝小腹痛如神又云治小肠气撮痛连脐急泻此穴更于涌泉取气甚妙又云兼百会太冲照海治咽喉疾(席弘赋)阴交阳别定血晕(标幽赋)兼三里治中邪霍乱又云无子取阴交石关之乡(百证赋)一传治腹内风寒走痛胀疼神阙在当脐中灸三壮禁针针之令人恶疡溃矢死不治一日纳炒干净盐满脐上加浓姜一片盖定灸五百壮或以川椒代盐亦妙主治阴证伤寒中风不省人事腹中虚冷伤惫肠鸣泄泻不止水肿鼓胀小儿乳痢不止腹大风痫角弓反张脱肛妇人血冷不受胎者灸此永不脱胎○此穴在诸家俱不言灸只云禁针铜人云宜灸百壮有徐平者卒中不省得桃源为灸脐中百壮始苏更数月复不起郑纠云有一亲卒中风医者为灸百壮而苏后年逾八十向使徐平灸至三五百壮安知其不永年耶故神阙之灸须填细盐然后灸之以多为良若灸至三五百壮不惟愈疾亦以延年若灸少则时或暂愈后恐复发必难救矣但夏月人神在脐乃不宜灸○纳盐脐中灸三壮治淋病又云凡霍乱纳盐脐中灸七壮并治胀满(千金云)水分在脐上一寸下脘下一寸禁针灸五壮甲乙经曰针一寸孕妇不可灸主治水病腹坚黄肿如鼓冲胸不得息绕脐痛肠鸣泄泻小便不通小儿陷囟○若水病胀满坚硬不能食灸之大良日七壮至四百壮止但不可针针而水尽即死○腹胀水肿可灸十四壮至二十一壮(神农经)治反胃吐食灸二十壮又治腹胀绕脐结痛坚不能食灸百壮又霍乱转筋入腹欲死用四人持其手足灸四五壮自不动即勿持之灸至十四壮(千金云)腹胀泻此兼三里阴谷利水消肿(太乙歌)兼阴交三里治鼓胀(玉龙赋)兼阴陵能去水肿盈脐(百证赋)兼气海治水肿(席弘赋)兼建里治肚腹浮肿胀膨膨(天星秘诀)下脘在建里下一寸脐上二寸针八分灸五壮一日二七壮至百壮孕妇不可灸主治脐上厥气坚痛腹胀满寒谷不化虚肿癖块连脐瘦弱少食翻胃小便赤○兼中脘治腹坚(灵光赋)兼陷谷能平腹内肠鸣(百证赋)建里脐上三寸中脘下一寸针五分留十呼灸五壮一云宜针不宜灸孕妇尤忌之主治腹胀身肿心痛上气肠鸣呕逆不食○主霍乱肠鸣腹胀可针八分泻五吸疾出针日灸二七壮至百壮(千金云)兼内关扫尽胸中之苦闷(百证赋)兼水分治肚腹肿胀(天星秘诀)中脘在脐上四寸上脘下一寸针八分灸七壮一云二七壮至百壮孕妇不可灸主治心下胀满伤饱食不化五隔五噎翻胃不食心脾烦热疼痛积聚痰饮面黄伤寒饮水过多腹胀气喘温疟霍乱吐泻寒热不已或因读书得奔豚气上攻伏梁心下寒癖结气凡脾冷不可忍心下胀满饮食不进不化气结疼痛雷鸣者皆宜灸之○此为府会故凡府病者当治之○虚劳吐血呕逆不下食多饱多睡百病灸三百壮又治胀满水肿气聚寒冷灸百壮三报之又治奔豚伏梁冷气针八分留七呼泻五吸仍日灸二七至四百壮又主五毒注不能食饮灸至千壮又治霍乱先腹痛灸二七壮不瘥更二七壮又治中恶灸五十壮(千金云)兼腕骨疗脾虚黄胆又云合上脘治九种心疼(玉龙赋)主治积痢(百证赋)兼下脘治腹坚(灵光赋)治食噎(快捷方式云)上脘在脐上五寸巨阙下一寸半去弊骨三寸针八分留七呼灸五壮千金云曰灸二七壮至百壮三报之孕妇不可灸主治心中烦热痛不可忍腹中雷鸣饮食不化霍乱翻胃呕吐三焦多涎奔豚伏梁气胀积聚黄胆心风惊悸呕血身热汗不出○治心疼积块呕吐可灸十四壮(神农经)合中脘治九种之心疼(玉龙赋)兼丰隆针治心疼呕吐伤寒吐蛔(太乙歌)合神门治发狂奔走(百证赋)治风痫热病蛔虫心痛(快捷方式云)巨阙在鸠尾下一寸针六分留七呼灸七壮一日针三分灸七七壮主治上气咳逆胸满气短九种心疼冷痛引少腹蛔痛痰饮咳嗽霍乱腹胀恍惚发狂黄胆中隔不利烦闷卒心痛尸厥蛊毒息贲呕血吐痢不止牛痫○治吐逆不下食灸五十壮上气胸满牵背彻痛灸五十壮若霍乱心痛先吐灸二七壮未愈再二七壮又治卒忤灸百壮(千金云)治心腹积气可灸十四壮又云治小儿诸痫病如口哕吐沫可灸三壮艾炷如小麦(神农经)兼针膻中能除膈痛饮蓄难禁(百证赋)鸠尾在臆前蔽骨下五分无蔽骨者从岐骨际下行一寸禁针灸一云可针三分灸三壮此穴大难下针非甚妙高手不可轻针也主治心惊悸神气耗散癫痫狂病○鸠尾能治五般痫若下涌泉人不死(席弘赋)中庭在膻中下一寸六分陷下仰而取之针三分灸五壮主治胸胁肢满噎塞吐逆食入还出小儿吐乳膻中玉堂下一寸六分横两孔间仰卧取之禁针灸七壮针之不幸令人夭甲乙经曰针三分主治一切上气短气痰喘哮嗽咳逆噎气隔食反胃喉鸣气喘肺痈呕吐涎沫脓血妇人乳汁少○此气之会也凡上气不下及气噎气隔气痛之类均宜灸之○上气喘咳可灸七壮(神农经)胸痹心痛灸百壮上气咳逆灸五十壮(千金云)兼天突医喘嗽(玉龙赋)兼巨阙针之能除膈痛蓄饮难禁(百证赋))一传澄伤寒风痰壅盛玉堂紫宫下一寸六分陷中仰而取之针三分灸五壮一云少灸主治胸膺满痛心烦咳逆上气喘急不得息喉痹咽壅水浆不入呕吐寒痰○兼幽门能治烦心呕吐(百证赋)紫宫在华盖下一寸六分陷中仰而取之针三分灸五壮主治胸胁肢满膺痛喉痹咽壅水浆不入咳逆上气吐血烦心华盖在璇玑下一寸六分陷中仰而取之针三分灸五壮主治咳逆喘急上气哮嗽喉痹胸胁满痛水饮不下○治气喘咳嗽胸满喘逆不能言语可灸七壮(神农经)兼气户治胁肋疼痛(百证赋)璇玑在天突下一寸陷中仰而取之针三分灸五壮主治胸胁满咳逆上气喘不能言喉痹咽肿水饮不下○兼气海治 羸喘促(玉龙赋)治胃中有积兼三里功多(席弘赋)兼神藏治膈满项强已试(百证赋)天突在结喉下三寸宛宛中针五分留三呼灸二壮甲乙经曰低头取之针入一寸主治上气哮喘咳嗽喉痹五噎肺痈吐咯脓血咽肿暴喑身寒热咽干舌下急不得下食○治气喘咳嗽可灸七壮(神农经)○兼膻中医咳嗽(玉龙赋)治喘痰(灵光赋)兼肺俞治咳嗽连声(百证赋)○治上气气闷咽塞声坏灸五十壮(千金云)廉泉在颔下结喉上中央舌本下仰而取之针三分留三呼灸三壮主治咳嗽喘息上气吐沫舌纵舌下肿难言舌根急缩不食涎退场门疮○兼中冲堪攻舌下肿痛(百证赋)承浆在颐前下唇棱下陷中针二分留五呼灸三壮主治偏风半身不遂口眼 斜口噤不开暴喑不能言针三分徐徐引气而出及治任之为病其苦内结男子为七疝女子为瘕聚○一云疗偏风口 面肿消渴饮水不休口齿疳蚀生疮灸之亦佳日可七壮至七七壮止即血脉宣通其风应时立愈艾炷不必大但令当脉即能愈疾○小儿唇紧灸三壮又云凡哕令人惋恨灸七壮炷如小麦又十三鬼穴云此名鬼市治百邪癫狂当在第八次下针(千金云)泻牙疼而即移(百证赋)治头项强(通玄赋)

　　卷四

　　任脉流注及孔穴

　　任脉者起于中极之下以上毛际循腹里上关元(穴名)至咽喉(承浆穴)属阴脉之海也中行凡二十四穴(铜人)○任即妊也所谓生养之源女子之主(入门)(颐前)承浆一穴一名悬浆一名天池在颐前唇下宛宛中开口取之针入三分可灸七壮(铜人)(颔下)廉泉一穴一名舌本在颔下结喉上舌本间针入三分可灸三壮(铜人)(膺上)天突一穴一名天瞿一名五户在颐结喉下四寸宛宛中针入五分留三呼针宜横下不得低可灸三壮(铜人)璇玑一穴在天突下一寸陷中仰头取之针入三分可灸五壮(铜人)华盖一穴在璇玑下一寸六分陷中仰头取之针入三分可灸五壮(铜人)紫宫一穴在华盖下一寸六分陷中仰头取之针入三分可灸五壮(铜人)玉堂一穴 一名玉英在紫宫下一寸六分陷中仰头取之针入三分可灸五壮(铜人)膻中一穴一名元儿一名元见在玉堂下一寸六分(铜人)○横直两乳间陷中仰卧取之(纲目)○在鸠尾上二寸(资生)○可灸七壮至七七壮止禁不可针(入门)中庭一穴在膻中下一寸六分陷中仰头取之(铜人)○在鸠尾上一寸(入门)○针入三分可灸五壮(铜人)(腹中)鸠尾一穴一名 KT 一名尾翳在臆前蔽骨下五分人无蔽骨者从岐骨之际量取一寸○此穴灸之则令人少心力又健忘且大难针大好手方可下针不然取气多令人夭故并禁针灸(铜人)巨阙一穴心之募也在鸠尾下一寸鸠尾拒者少令强一寸中人有鸠尾拒之针入六分留七呼得气即泻可灸七壮至七七壮(铜人)上脘一穴一名上管一名胃脘在巨阙下一寸三分去蔽骨三寸针入八分先补后泻可灸二七壮至百壮(铜人)中脘一穴一名太仓胃之募也在脐上四寸(铜人)○中脘居心蔽骨与脐之中上下各四寸(资生)○针入八分留七呼泻五吸可灸二七壮至一百壮(铜人)建里一穴在中脘下一寸针入五分留七呼可灸五壮(铜人)下脘一穴在建里下一寸针入八分留三呼泻五吸可灸七壮至百壮(铜人)水分一穴一名分水一名中守在下脘下脐上一寸针入八分留三呼泻五吸若水病灸之大良可灸七壮至百壮禁不可针针则水尽则毙(铜人)神阙一穴一名气合在脐中央禁不可针可灸百壮(铜人)○禁针者刺之使人脐中恶疡溃屎出者死(资生)○针则成水蛊病死(纲目)○中风不省人事可灸百壮至五百壮即苏(资生)阴交一穴在脐下一寸针入八分得气即泻可灸百壮(铜人)气海一穴一名脖 一名下言在阴交下五分脐下一寸五分(铜人)○气海者是男子生气之海也一切气疾皆灸之(资生)○针入八分得气即泻可灸百壮(铜人)○针入一寸二分灸三十壮年高者百壮(入门)石门一穴一名利机一名精露三焦之募也针入五分可灸二七壮至百壮○妇人不可针终身绝子(铜人)关元一穴一名丹田一名太中极小肠之募也针入八分留三呼泻五吸可灸百壮至三百壮(铜人)○一云针入二寸可灸三十壮至三百壮(入门)中极一穴一名气原一名玉泉膀胱之募也在关元下一寸脐下四寸针入八分留十呼得气即泻可灸百壮至三百壮○妇人断绪四度针针则有子也(铜人)○一云针入一寸二分日灸三十壮至二百壮(入门)曲骨一穴一名回骨在横骨之上毛际陷中动脉应手(铜人)○在中极下一寸脐下五寸(入门)○针入二寸可灸七壮至八七七壮(铜人)○一云针入一寸半灸五壮(入门)会阴一穴一名屏翳在两阴间(铜人)○在肛门之前前阴后两阴间(入门)○针入二寸可灸三壮(铜人)

　　卷四

　　督脉

　　共二十八穴长强在脊 骨端伏地取之主治腰脊强急不可俯仰狂病大小便难肠风下血五痔五淋下部疳蚀洞泄失精呕血小儿囟陷惊痫螈脱肛泻血此穴为五痔之本○一经验治少年注夏羸瘦灸此最效○治赤白下痢灸穷骨头百壮多多为佳又下漏五痔疳虫食下部针三分伏地取之以大痛为度灸亦良日三十壮至七日止但不及针又灸尾翠骨七壮治脱肛神良千金作龟尾即穷骨也(千金翼)兼承山灸痔最妙(玉龙赋)连大杼行针治小肠气痛又云小儿脱肛患多时先灸百会后长强(席弘赋)兼百会穴专治脱肛又云针长强与承山善主肠风新下血(百证赋)百会龟尾治痢疾(灵光赋)兼大敦治小肠疝气(天星秘诀)腰俞在二十一椎节下间宛宛中针二分留七呼灸五壮一日针五分灸七七壮主治腰脊重痛不得俯仰举动腰以下至足冷痹不仁强急不能坐卧灸随年壮温疟汗不出妇人经闭溺赤灸后忌房劳强力○腰卒痛去穷骨上一寸灸七壮者即止(千金云)兼环跳烧针冷风冷痹阳关在十六椎节下间伏而取之针五分灸三壮主治膝痛不可屈伸风痹不仁筋挛不行命门在十四椎节下间伏而取之针五分灸三壮一日针三分灸二十七壮若年二十以上者灸恐绝子主治肾虚腰痛赤白带下男子泄精耳鸣手足冷痹挛疝惊恐头眩头痛如破身热如火骨蒸汗不出疟螈 里急腹痛○腰痛不得动者令病患正立以竹杖拄地度至脐乃取杖度背脊灸杖头尽处随年壮良丈夫痔漏下血脱肛不食长泄痢妇人崩中去血带下淋浊赤白皆灸之此侠两旁各一寸横三间寸灸之○治腰痛可灸七壮(神农经)治老人便多兼肾俞着艾(玉龙赋)兼肝俞能使瞽士视秋毫之末(标幽赋)一俗传以此穴灸寒热多效悬枢在十三椎节下伏而取之针三分灸三壮五壮主治腰脊强不得屈伸腹中积气上下疼痛水谷不化泻痢不止脊中在十一椎节下间伏而取之针五分禁灸灸则令人偻主治风痫癫邪腹满不食五痔积聚下痢小儿痢下赤白秋末脱肛每则肛痛不可忍者灸之亦无妨中枢在第十椎节下间俯而取之针五分禁灸灸之令人腰背伛偻一传云此穴能退热进饮食可灸三壮常用常效未见伛偻筋缩在九椎节下间俯而取之针五分灸三壮五壮主治癫疾惊狂脊强风痫目下视○兼水道专治脊强(百证赋)至阳在七椎节下间俯而取之针五分灸三壮主治腰脊强痛胃中寒不食少气难言胸胁肢满羸瘦身黄淫泺胫酸四肢重痛寒热解 ○一云灸三壮治喘气立已○治寒热胫酸四肢重痛咳嗽可灸三壮至七壮(神农经)却疸治神疲(玉龙赋)灵台在六椎节下间俯而取之针三分灸三壮甲乙经无此穴出气府论注主治今俗以灸气喘不能卧及风冷久嗽火到便愈神道在五椎节下间俯而取之针五分留五呼灸五壮一日可灸七七壮至百壮禁针主治伤寒头痛寒热往来 疟悲愁健忘惊悸牙车急张口不合小儿风痫螈 可灸七壮○兼心俞治风痫常发自宁(百证赋)身柱在三椎节下间俯而取之针五分留五呼灸五壮一日灸七七壮主治腰脊痛癫痫狂走怒欲杀人螈 身热妄言见鬼小儿惊痫○治咳嗽可灸十四壮(神农经)能蠲嗽除膂痛(玉龙赋)兼本神穴治癫疾妙(百证赋)同陶道肺俞膏肓治虚损五劳七伤紧要法○一传治四时伤寒陶道在一椎节下间俯而取之针五分留五壮一日针三分主治 疟寒热洒淅脊强烦满汗不出头重目瞑螈 恍惚不乐○兼身柱肺俞膏肓治虚损五劳七伤(乾坤生意)兼中膂俞治岁热时行○一传此穴善退骨蒸之热大椎在第一椎上陷者中针五分留五呼灸五壮一云以年为壮大椎为骨会骨病者可灸之主治五劳七伤乏力风劳食气 疟久不愈肺胀胁满呕吐上气背膊拘急项颈强不得回顾○一云能泻胸中之热及诸热气若灸寒热之法先大椎次长强以年为壮数○一云治身痛寒热风气痛○一云治衄血不止灸二三十壮断根不发○凡疟有不可瘥者从未发前灸大椎至发时满百壮无不瘥○又云诸烦热时气温病灸大椎百壮针三分泻之○又治气短不语灸随年壮○又治颈瘿灸百壮及大椎两边相去各一寸半少垂下各三十壮○百劳止虚汗(玉龙赋)治小儿急慢惊风(神农经)治诸虚寒热灸此(窦太师)治热不至肩(快捷方式云)时传以此治百病哑门在项后入发际五分宛宛中仰头取之针二分不可深禁灸灸之令人哑主治颈项强急不语诸阳热盛衄血不止脊强反折螈 癫疾头风疼痛汗不出寒热风痉中风尸厥暴死不省人事○治关冲治舌缓不语为紧要(百证赋)风府在项入发际一寸大筋内宛宛中针三分留三呼禁灸灸则令人喑主治中风舌缓暴喑不语振寒汗出身重偏风半身不遂伤风头痛项急不得回顾目眩反视鼻衄咽痛狂走悲恐惊悸欲自杀○一云主泻胸中之热与大杼缺盆中府同○风府风池寻得到伤寒百病一时消又云阳明二日寻风府又云从来风府最难寻须用功夫度浅深倘若膀胱气未散更宜三里穴中寻○风伤项急求风府(通玄赋)一传治感冒风寒呕吐不止○邪病卧冥冥不自知风府主之又十三鬼穴云此名鬼枕治百邪癫狂当在第六次下针(千金云)脑户在枕骨下强间后一寸五分入发际二寸禁针灸针中脑户入脑立死亦不可灸令人喑强间在后项后一寸五分针二分灸五壮一日禁灸主治头痛项强目眩脑旋烦心呕吐涎沫狂走○兼丰隆治头痛难禁(百证赋)后顶在百会后一寸五分枕骨上针二分灸五壮主治颈项强急额颅上痛偏头痛恶风目眩不明百会在前顶后一寸五分顶中央容豆许直两耳尖针二分灸五壮甲乙经日针三分灸三壮一日灸头顶不得过七七壮主治头风头痛耳聋鼻塞鼻衄中风言语謇滞口噤不开或多悲哭偏风半身不遂风痫卒厥角弓反张吐沫心神恍惚惊悸健忘 疟女人血风胎前产后风疾小儿风痫惊风脱肛久不瘥○一日百病皆治宜针此二分得气即泻若灸至百壮停三五日后绕四畔用三棱针出血以井花水淋之令气宣通否则恐火气上壅令人目暗○一曰治悲笑欲死四肢冷气欲绝身口温可针人中三分灸百会三壮即苏○扁鹊治虢太子尸蹶针取三阳五会而苏(史记载)○治头风可灸三壮小儿脱肛可灸三壮至五壮艾炷如小麦(神农经)兼囟会治卒暴中风(玉龙赋)○兼龟尾治痢疾(灵光赋)小儿脱肛患多时先灸百会后尾 又云兼太冲照海阴交治咽喉疾(席弘赋)前顶在囟会后一寸五分骨陷中针二分灸五壮一日灸七七壮主治头风目眩面赤肿小儿惊痫螈 鼻多清涕颈项肿痛○治小儿急慢惊风可灸三壮艾炷如小麦(神农经)兼水沟治面肿虚浮囟会在上星后一寸陷中针二分灸五壮一日灸二七壮至七七壮主治脑虚冷痛头风肿痛项痛饮酒过多头皮肿风痫清涕○一云治目眩面肿鼻塞不闻香臭惊痫戴目昏不识人可灸二七壮至七七壮初灸即不痛病去即痛痛即罢灸若是鼻塞灸至四日渐退七日顿愈针入二分留三呼得气即泻头风生白屑多睡针之弥佳针讫以末盐生麻油相和揩发根下即头风永除○治头风疼痛可灸三壮小儿急慢惊风灸三壮炷如小麦(神农经)邪病鬼癫囟上主之一名鬼门(千金云)兼百会治卒暴中风(玉龙赋)连玉枕疗头风(百证赋)上星在鼻直上入发际一寸陷者中可容豆针三分留六呼灸五壮一云宜三棱针出血以泻诸阳热气主治头风头痛头皮肿面虚恶寒 疟寒热汗不出鼻血臭涕鼻塞不闻香臭目眩睛痛不能远视以细三棱针刺之即宣泄诸阳热气无令上冲头目○鼻中 肉灸二百壮又云兼大椎灸疟至发时令满百壮炷如黍米又治鬼魅灸百壮又十三鬼穴此名鬼堂主百邪癫狂当在第十次下针○治头风鼻渊(玉龙赋)神庭在直鼻上入发际五分发高者际边是穴发低者高二三分灸三壮禁针针之令人癫狂目失明一日灸七壮至三七壮止主治发狂登高妄走风痫癫疾角弓反张目上视不识人头风鼻渊流涕不止头痛目泪烦满喘喝惊悸不得安寝○专理头风(玉龙赋)素 在鼻端准头针一分禁灸主治鼻中 肉不消喘息不利多涕 衄血一曰治酒酢风用三棱针出血水沟在鼻下人中陷中针三分留六呼得气即泻灸三壮至七壮炷如小麦然灸不及针主治中风口噤牙关不开卒中恶邪鬼击不省人事癫痫卒倒消渴多饮水气遍身浮肿瘟疫口眼 俱宜针之若风水面肿针此一穴出水尽即顿愈○一云水气肿病但宜针此三分徐徐出之以泄水气若针他穴水尽则死○治小儿急慢惊风可灸三壮炷如小麦(神农经)兼曲池穴治痿仆又云兼委中穴治腰脊闪痛又云合大陵频泻之全除口气(玉龙赋)人中治癫功最高十二鬼穴不须饶(席弘赋)此穴为鬼市治百邪癫狂此当在第一次下针凡人中恶先掐鼻下是也鬼击卒死者须即灸之(千金云)兼前顶治面肿虚浮(百证赋)水沟兼间使治邪癫(灵光赋)兑端在上唇端针三分留六呼灸三壮炷如大麦主治癫痫吐沫齿龈痛消渴衄血口噤口疮臭秽不可近○小便赤涩兑端独泻大阳经(百证赋)龈交在唇内上齿缝中针三分逆针之灸三壮主治面赤心烦痛鼻生 肉不消头额中痛颈项强目泪多眵赤痛牙疳肿痛小儿面疮久癣不除点烙亦佳○专治鼻痔(百证赋)

　　卷四

　　督脉流注及孔穴

　　督脉者起于下极之 并于脊里上至风府入脑上巅循额至鼻柱属阳脉之海中行凡二十七穴(铜人)○督之为言都也阳脉都会男子之主也(入门)(鼻下)素 一穴一名面正在鼻柱上端一云准头针入三分禁不可灸(铜人)水沟一穴一名人中在鼻柱下人中中直唇取之针入三分留五呼可灸三壮风水面肿针此穴即愈(铜人)锐端一穴在唇上端一云在上唇中央尖尖上针入三分留六呼可灸三壮(铜人)龈交一穴在唇内齿上龈缝筋中(铜人)○在唇内齿上缝中央(入门)○针入三分可灸三壮(入门)(额上)神庭一穴在额前直鼻上入发际五分可灸七壮禁不可针(入门)上星一穴在神庭后入发际一寸(铜人)○在额颅上鼻直中入发际一寸陷中容豆是穴也○针入二分留十呼可灸三壮不宜多灸(铜人)囟会一穴在上星后一寸陷者中可灸二七壮至七七壮初灸不痛病去即痛止灸禁不可针(铜人)前顶一穴在囟会后一寸五分骨陷中针入一分可灸二壮至七七壮(铜人)百会一穴一名三阳五会一名天满在前顶后一寸五分顶中央旋毛中可容豆针入二分得气即泻可灸七壮○凡灸头顶不得过七七壮缘头顶皮肤浅薄灸不宜多(铜人)(顶后)后顶一穴一名交冲在百会后一寸五分枕骨上针入三分可灸五壮(铜人)强间一穴一名大羽在后顶后一寸五分针入三分可灸五壮(铜人)脑户一穴一名匝风一名合颅在枕骨上强间后一寸五分禁不可针令人哑可灸七壮亦不可妄灸(铜人)风府一穴一名舌本在项入发际一寸脑户后一寸五分项大筋内宛宛中(铜人)○在项后发际上一寸疾言其肉立起言休立下针入二分禁不可灸(铜人)哑门一穴一名舌肿一名舌厌在风府后五分入发际五分宛宛中入系舌本仰头取之(铜人)○在项中央入发际五分宛宛中去风府一寸(资生)○针入二分禁不可灸令人哑(铜人)(背脊)大椎一穴在项后第一椎上陷中针入五分留三呼泻五吸若灸随年为壮(铜人)○凡灸椎骨当灸骨节突处方验灸节下当骨则无验以鱼肉骨参之其言为可信尽根据其言当骨节灸之(资生)○椎皆作节下皆作外(入门)陶道一穴在项后大椎节下间俯而取之针入五分可灸五壮(铜人)身柱一穴在第三椎节下间俯而取之针入五分可灸五壮(铜人)神道一穴在第五椎节下间俯而取之可灸七七壮至百壮禁不可针(铜人)灵台一穴在第六椎节下间俯而取之可灸五壮禁不可针(铜人)至阳一穴在第七椎节下间俯而取之针入五分可灸三壮(铜人)筋缩一穴在第九椎节下间俯而取之针入五分可灸三壮(铜人)脊中一穴一名神宗一名脊 在第十一椎节下间俯而取之针入五分禁不可灸(铜人)悬枢一穴在第十三椎节下间伏而取之针入三分可灸三壮(铜人)命门一穴一名属累在第十四椎节下间伏而取之针入五分可灸三壮(铜人)○背部中行自项中央直脊至命门穴与脐相对若取一杖正身立地以杖从地起量至脐切断却移向后量脊杖头尽处是命门穴也(纲目)阳关一穴在第十六椎节下间伏而取之针入五分可灸三壮(铜人)腰 一穴一名背解一名髓孔一名腰柱一名腰户一名髓空在第二十一椎节下间宛宛中(铜人)○以挺伏地舒身两手相重支额纵四体开然后巧取乃得真穴(纲目)○针入八分留三呼泻五吸可灸七壮至七七壮止(铜人)长强一穴一名气之阴 督脉别络在脊 端下陷中伏地取之乃得其穴针入二分留七呼可灸三十壮至二百壮(铜人)

　　卷四

　　头部

　　前神聪去前顶五分自神庭至此穴共四寸主治中风风痫灸三壮后神聪去百会一寸主治中风风痫灸三壮发际平眉上三寸是穴主治头风眩晕疼痛延久不愈灸三壮阳维在耳后引耳令前弦筋上是穴耳风聋雷鸣灸五十壮(千金翼)当阳当目瞳子直入发际内一寸去临泣五分是穴主治风眩不识人鼻塞症灸三壮针三分○虾蟆瘟针当阳及太阳多出恶血继以绸系其肩下上即针刺左右尺泽大小血络及委中血络并弃血如粪则不曰而饮水神效耳上穴治瘿气灸风池及耳上发际各百壮(千金翼)千金作两耳后发际神聪四穴在百会左右前后四面各相去一寸主头风目眩风痫狂乱针入三分太阳穴在两额角眉后青络针出血治偏头风○又治风目眶烂太阳当阳尺泽皆针弃血如粪神效明堂在鼻直上入发际一寸主治头风鼻塞多涕即上星眉冲二穴在鼻直上入发际一寸主治头风鼻塞多涕针入二分一云即星穴也

　　卷四

　　面部

　　印堂在两眉中间治小儿急慢惊风可灸三壮艾炷如小麦大○善治惊搐(玉龙)海泉在舌下中央脉上主治消渴针出血左金津右玉液在舌上两旁紫脉上主治消渴口疮舌肿喉痹三棱针针出血唇里穴唇里正当承浆边逼齿龈针三主治马黄黄胆(千金翼)夹承浆穴(夹承浆两边各一寸)主治马黄急疫(千金翼)燕口在口吻两旁燕口处赤白肉际主治狂疯骂詈挝斫人名为热阳疯灸此穴各一壮(千金翼)○狂邪鬼语灸十五壮○小儿大小便不通灸各一壮鼻交 中主治癫风角弓反张羊鸣大风青风面风如虫行卒风多睡健忘心中愦愦口噤卒倒不识人黄胆急黄此一穴皆主之针入六分得气即泻留三呼五吸不补亦宜灸然不及针慎酒面生冷醋滑猪鱼蒜荞麦浆水鱼腰一名印堂在两眉中主治眼疾针入二分鱼尾在目 外头兼睛明太阳治目证(玉龙)颞 在眉尾中间上下有来去络脉是针灸之所鼻准在鼻柱尖主治鼻上酒渣针出血耳尖在耳尖卷耳取之治目生白膜灸七壮不宜多灸聚泉在舌以舌退场门外使直有缝陷中主治哮喘咳嗽久不愈用生姜切薄片搭舌上中灸七壮不宜多灸○热喘用雄黄末少许和艾炷灸冷喘用款冬花末少许和艾灸灸毕即用生姜茶清微呷下若舌胎舌强少针出血睛中二穴在眼黑珠正中取穴之法先用布搭目外以冷水淋一刻方将三棱针于目外角离黑珠一分许针入半分之微然后入金针约数分深旁入自上层转拨向瞳人轻轻而下斜插定目角即能见物一饭顷出针轻扶偃卧仍用青布搭目外再以冷水淋三日夜止初针盘膝正坐将箸一把两手握于胸前宁心正视其穴易得治一切内障年久不能视物顷刻光明神秘穴也○凡学针人眼先试针内障羊眼能针羊眼复明方针人眼不可造次

　　卷四

　　颈项部

　　机关在耳下八分近前凡卒中风口噤不开灸此二穴五壮即愈一日随年为壮僻者逐左右灸之(千金翼)百劳在大椎向发际二寸点记将其二寸中折墨记横布于先点上左右两端尽处是主治瘰 灸七壮神效○又瘰 联珠疮灸百劳三七壮至百壮肘尖百壮又先问审知初出核以针贯核正中即以石雄黄末和熟艾作炷灸核上针穴三七壮诸核从此亦消矣

　　卷四

　　膺部

　　龙颔在鸠尾上一寸半主治心痛冷气上灸百壮勿针(千金翼)乳上穴治乳痈妒乳以绳横度口以度从乳上行灸度头二七壮通谷在乳下二寸主心痛恶气上胁痛急灸五十壮(千金)腋下穴治哕噫膈中气闭塞灸腋下聚毛下附肋宛宛中五十壮神良(千金翼)旁廷在腋下四肋间高下正与乳相当乳后二寸陷中俗名注布与腋取之主卒中恶飞尸遁注胸胁满针入五分灸五十壮肋头治瘕癖患左灸左患右灸右第一屈肋头近第二肋下即是灸处第二肋头近第三肋下间肉走前亦是灸处初日三壮次日五壮后七壮周而复始至十壮止惟大蒜肋罅治飞尸诸注以绳量病患两乳间中屈之乃从乳头向外量使当肋罅于绳头尽处是穴灸随年壮(千金)云三壮或七壮男左女右○凡中尸壮飞尸遁尸风尸尸尸注其状皆腹胀痛急不得息气上冲心胸两胁或踝踊起或挛引腰脊灸乳后三寸男左女右可二七壮如不止多其壮数愈乳下正居乳下一寸主胃脘痛肝俞脾俞下三里膈俞太冲独阴无乳下一寸各灸二十壮

　　卷四

　　腹部

　　长谷在夹脐相去五寸一名循脊主治下痢不嗜食食不消灸五十壮三报之(千金)羸瘦食不化灸长谷胃俞侠脐旁各二寸各七壮肠遗侠中极旁相去二寸半治大便难灸随年壮(千金)肓募以乳头斜度至脐中乃屈去其半从乳下量至尽处是穴主治结气囊里针药不及者灸随年壮胁堂在腋下骨间陷中举腋取之主治胸腋气满哕噫喘逆目黄远视KT KT 可灸五壮身交在少腹下横纹中治白崩中灸少腹横纹当脐孔直下一百壮及治胞落 须三报之○又治大小便不通○又治尿床者可灸七壮通关通关二穴在中脘穴旁各五分主治五噎左捻能进饮食右捻能和脾胃此穴一针有四效下针良久后觉脾磨食又觉针动为一效次觉针病根腹中作声为第二效次觉流入膀胱为三效四觉气流直骨在乳下大约离一指头看其低陷之处与乳直对不偏者是穴也妇人按其乳直向下看乳头所到之处正穴也主治远年咳嗽炷如小豆大灸三壮男左女右不可瘥误其咳即愈不愈不可治阴都在脐下一寸五分两旁相去各三寸针五分子宫二穴在中极两旁各五分胞门子户气门子藏门塞不受精妊娠不成若隋胎胞漏见赤灸胞门五十壮关元左边二寸是也右边名子户若胞衣不出及子死腹中或腹中积聚皆针入胞门一寸○胎孕不成灸气门穴在关元旁三寸各五十壮又漏胎下血不禁灸百壮脐下六寸两旁各开一寸是穴灸三七壮内关太冲三壮独阴五壮治冷气冲心疼脐旁穴以腊绳量患人口两角为一寸作三折成三角以一角安脐心两角在脐下两旁尽处点记灸二七壮治冷心痛立瘥○治奔豚气绕脐上冲灸二七壮两丸蹇塞亦灸左取右右取左并灸气冲七壮经中穴在脐下寸半两旁各三寸治大小便不通灸百壮胞门五十壮营冲三壮大肠俞三壮膀胱俞三壮丹田二七壮肠绕二穴在挟玉泉两旁相去各二寸主治大便闭塞灸以年为壮

　　卷四

　　背部

　　魂舍在挟脐两旁相去一寸主治小肠泻痢脓血灸百壮小儿减之后腋下穴治颈漏灸背后两边腋下后文头灸随年壮脊背五穴治大人癫疾小儿惊痫灸背第二椎上及下穷骨尖二处乃以绳度量上下中折复量至脊骨上点记之共三处毕复断此绳取其半者为三折而三合如△字样以上角对中央一穴其二角正夹脊两边同灸之凡五处也各百壮(千金翼)巨阙俞第四椎名巨阙主胸膈中气灸随年壮督俞在第六椎下两旁相去各二寸禁针可灸一名高盖气海俞在第十五椎下两旁相去各二寸针三分留六呼可灸关元俞在十七椎下两旁相去各二寸针三分留六呼可灸治泻痢虚胀小便难妇人瘕聚诸疾夹脊穴治霍乱转筋令病者合面卧伸两手着身以绳横牵两肘尖当脊间绳下两旁相去各一寸半所灸百壮无不瘥者此华佗法下极俞在第十五椎名下极俞主治腹中疾腰痛胱胱寒饮 注下灸随年壮(千金翼)十七椎穴转胞腰痛灸十七椎五十壮(千金翼)回气在脊穷骨上赤白肉下主治五痔便血失屎灸百壮○若灸穷骨惟多为佳(千金翼)下腰一穴在八 正中央脊骨上名三宗骨主治泻痢下脓血灸五十壮环冈二穴在小肠 下二寸横纹间主大小便不通灸七壮胛缝二穴在背端骨下直腋缝尖及臂主治肩背痛连针入三分泻二吸精宫在背第十四椎下各开三寸专主梦遗灸七壮神效崇骨在大椎上第一小椎是也肩柱在肩端起骨尖主治瘰 及手不举灸七壮浊浴侠胆俞旁行相去五寸名浊浴主治胸中胆病恐畏多惊少力口苦无味灸随年壮腰眼其法令病患平眠以笔于两腰眼宛宛中点二穴各灸七壮此穴诸书所无而居家必用载三云其累试屡验主治诸劳瘵已深之难治者于癸亥日二更尽入三更时令病患平眠取穴灸三壮○一专治传尸劳瘵已至灭门绝户者有之此症因寒热煎作血凝气滞有化而为虫者内食脏腑每致传人百方难治惟灸可攻其法于癸亥日二更后将交夜半乃六神皆聚之时母使人知令病者解去下衣举手同上略转后些则腰间两旁自有微陷可见是名鬼眼穴即俗人所谓腰眼也正身直立用墨点记然后上床合面而卧用小艾炷灸七壮或九壮十一壮尤好其虫必于吐泻中而出烧毁远弃之此比四花等穴尤易且效○千金翼云治腰痛灸腰目 在尻上约左右○又曰在肾俞下三寸夹脊两旁各一寸半以指按陷中主治消渴此二说似皆指此穴夹脊穴量三椎下近四椎上从脊骨上两旁各五分灸三七壮至七七壮立瘥神效尾穷骨上一寸左右各一寸有三穴治腰痛不能屈伸兼肾俞委中各七壮膝旁主治腰痛不能伸曲脚酸难久立在曲 横纹头四处各三壮并一时吹火使之一时自灭一处灸不到其疾不愈脊骨旁治腰背伛偻在脊骨旁左右突起浮高处以针深刺灸五百壮至七八百壮若病歇则不必尽其数矣
  </div>
  <div class="pagination">
   <a href="针灸集成_page15.html">
    上一页
   </a>
   <span>
    ...
   </span>
   <a href="针灸集成_page11.html">
    11
   </a>
   <a href="针灸集成_page12.html">
    12
   </a>
   <a href="针灸集成_page13.html">
    13
   </a>
   <a href="针灸集成_page14.html">
    14
   </a>
   <a href="针灸集成_page15.html">
    15
   </a>
   <span class="current-page">
    16
   </span>
   <a href="针灸集成_page17.html">
    17
   </a>
   <a href="针灸集成_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
