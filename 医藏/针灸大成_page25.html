<!DOCTYPE html>
<html>
<head>
    <meta charset="UTF-8">
    <title>针灸大成 - 第 25 页/共 75 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸大成 - 第 25 页/共 75 页</h1>
    <div class="content">　　可刺手心经井少冲，手小指内侧交肉者如韭叶。刺一分，行六阴数，右取左，若灸三炷，如麦大，不已，复刺神门穴。

　　手太阳井手太阳井　人病颔肿，项强难顾，肩似拔， 似折，肘臂疼，外廉痛。斯乃以其脉起小指，自少泽过前谷，上循臂内至肩入缺盆，向腋，络心间，循咽下膈，抵胃；支从缺盆上颈颊，至目锐入耳，复循颊入鼻 ，斜贯于颧，故邪客于太阳络，生是病。

　　可刺手小肠井少泽，小指外侧与肉相交如韭叶。刺一分，六阴数各一 ，左病右取。

　　若灸如小麦炷，三壮止。

　　足太阳井足太阳井　人病头项肩背腰目疼，脊痛，痔疟，颠狂，目黄泪出，鼻流血。斯乃经之正者，从脑出，别下项；支别者，从膊内左右别下，又其络从上行，循 上额，故邪客于足太阳络，而可刺足太阳膀胱井至阴，小指外侧韭叶。行六阴数，不已，刺金门五分，灸三壮；不已，刺申脉三分，如人行十里愈。有所坠，瘀血留腹内，满胀不得行，先以利药，次刺然谷前脉出血立已。不已，刺冲阳三分（胃之原）及大敦见血（肝之井）。

　　足少阴井足少阴井　人病卒心痛，暴胀，胸胁支满。斯乃脉上贯肝膈，走于心内，故邪客于足少阴之络，而可刺足少阴肾井涌泉，足心中。刺三分，行六阴数，见血出，令人立饥欲食，左取右，素有此病，新发，刺五日愈，灸三壮。

　　手厥阴井手厥阴井　人病卒然心痛，掌中热，胸满膨，手挛臂痛，不能伸屈，腋下肿平，面赤目黄，善笑，心胸支别从掌循小指，过次指关冲，故邪客于手厥阴络，生是病。

　　可刺手厥阴心包井中冲，中指内端去甲韭叶。刺一分，行六阴数，左取右，如食顷已。

　　若灸可三壮，如小麦炷。

　　手少阳井手少阳井　人病耳聋痛，浑浑目疼，肘痛，脊间心后疼甚。斯乃以其脉上臂，贯 外循肩上，交出少阳缺盆、膻中、膈内；支出颈项耳后，直入耳中；循遍目内 ，故邪气客于少阳之络，生是病。

　　可刺手少阳三焦井穴关冲也，手小指次指去爪甲与肉交者如韭叶许。刺一分，各一，右取左，如食顷已。如灸三壮不已，复刺少阳俞中渚穴。

　　足少阳井足少阳井　人病胸胁足痛，面滞，头目疼，缺盆腋肿汗多，颈项瘿瘤强硬，疟生寒热。乃脉支别者，从目锐下大迎，合手少阳抵项，下颊车，下颈合缺盆以下胸，交中贯膈，络肝胆，循胁，故邪客于足少阳之络，而有是病。

　　可刺足少阳胆井窍阴，在次指与肉交者如韭叶许。刺一分，行六阴数，各一，左病右取，如食顷已。灸可三壮。

　　足厥阴井足厥阴井　人病卒疝暴痛，及腹绕脐上下急痛。斯乃肝络去内踝上五寸，别走少阳；其支别者，循胫上睾，结于茎，故邪客于足厥阴之络，而有是病。

　　可刺足厥阴肝经井穴大敦，大指端。行六阴数，左取右，素有此病，再发，刺之三日已。若灸者，可五壮止。

　　卷五

　　井荥俞原经合歌

　　（《医经国小》）

　　少商、鱼际、与太渊，经渠、尺泽肺相连，商阳、二三间、合谷，阳溪、曲池大肠牵。

　　隐白、大都、太白脾，商丘、阴陵泉要知，厉兑、内庭、陷谷胃，冲阳、解溪、三里随。少冲、少府属于心，神门、灵道、少海寻，少泽、前谷、后溪腕，阳谷、小海小肠经。涌泉、然谷与太溪，复溜、阴谷肾所宜，至阴、通谷、束京骨，昆仑、委中膀胱知。中冲、劳宫心包络，大陵、间使传曲泽，关冲、液门、中渚焦，阳池、支沟、天井索。大敦、行间、太冲看，中封、曲泉属于肝，窍阴、侠溪、临泣胆，丘墟、阳辅、阳陵泉。

　　卷五

　　井荥俞原经合横图

　　（《聚英》）

　　井荥俞原经合横图一　井荥俞原经合横图二　项氏曰：所出为井，井象水之泉。所溜为荥，荥象水之陂。所注为俞，俞象水之窬。所行为经，经象水之流。所入为合，合象水之归。皆取水义也。

　　又曰：春刺井，井者东方春也，万物之始生，故言井。冬刺合，合者北方冬也，阳气入藏，故言合。举始终而言，荥、俞、经在其中矣。又曰：诸井肌肉浅薄，泻井当泻荥。滑氏曰：补井当补合。

　　岐伯曰：春刺井者，邪在肝。夏刺荥者，邪在心。季夏刺俞者，邪在脾。秋刺经者，邪在肺。冬刺合者，邪在肾，故也。帝曰：五脏而系于四时，何以知之？岐伯曰：五脏一病，辄有五验，假如肝病，色青者肝也，臊臭者肝也，喜酸者肝也，喜呼者肝也，喜泣者肝也。

　　其病象多，不可尽言也。四脏有验，并系于四时者也。针之要妙，在于秋毫。

　　四明陈氏曰：春气在毛，夏气在皮，秋气在分肉，冬气在骨髓，是浅深之应也。

　　卷五

　　徐氏子午流注逐日按时定穴歌

　　甲日戌时胆窍阴，丙子时中前谷荥，戊寅陷谷阳明俞，返本丘墟木在寅，庚辰经注阳溪穴，壬午膀胱委中寻，甲申时纳三焦水，荥合天干取液门。

　　乙日酉时肝大敦，丁亥时荥少府心，己丑太白、太冲穴，辛卯经渠是肺经，癸巳肾宫阴谷合，乙未劳宫火穴荥。

　　丙日申时少泽当，戊戌内庭治胀康，庚子时在三间俞，本原腕骨可祛黄，壬寅经火昆仑上，甲辰阳陵泉合长，丙午时受三焦木，中渚之中仔细详。

　　丁日未时心少冲，己酉大都脾土逢，辛亥太渊、神门穴，癸丑复溜肾水通，乙卯肝经曲泉合，丁巳包络大陵中。

　　戊日午时厉兑先，庚申荥穴二间迁，壬戌膀胱寻束骨，冲阳土穴必还原，甲子胆经阳辅是，丙寅小海穴安然，戊辰气纳三焦脉，经穴支沟刺必痊。

　　己日巳时隐白始，辛未时中鱼际取，癸酉太溪、太白原，乙亥中封内踝比，丁丑时合少海心，己卯间使包络止。

　　庚日辰时商阳居，壬午膀胱通谷之，甲申临泣为俞木，合谷金原返本归，丙戌小肠阳谷火，戊子时居三里宜，庚寅气纳三焦合，天井之中不用疑。

　　辛日卯时少商本，癸巳然谷何须忖，乙未太冲原太渊，丁酉心经灵道引，己亥脾合阴陵泉，辛丑曲泽包络准。

　　壬日寅时起至阴，甲辰胆脉侠溪荥，丙午小肠后溪俞，返求京骨本原寻，三焦寄有阳池穴，返本还原似嫡亲，戊申时注解溪胃，大肠庚戌曲池真，壬子气纳三焦寄，井穴关冲一片金，关冲属金壬属水，子母相生恩义深。

　　癸日亥时井涌泉，乙丑行间穴必然，丁卯俞穴神门是，本寻肾水太溪原，包络大陵原并过，己巳商丘内踝边，辛未肺经合尺泽，癸酉中冲包络连，子午截时安定穴，留传后学莫忘

　　卷五

　　十二经纳干支歌

　　十二经纳天干歌甲胆乙肝丙小肠，丁心戊胃己脾乡，庚属大肠辛属肺，壬属膀胱癸肾脏，三焦亦向壬中寄，包络同归入癸方。

　　十二经纳地支歌肺寅大卯胃辰宫，脾巳心午小未中，申胱酉肾心包戌，亥焦子胆丑肝通。

　　脚不过膝手不过肘歌阳日阳时气在前，血在后兮脉在边，阴日阴时血在前，气在后兮脉归原，阳日阳时针左转，先取阳经腑病看，阴日阴时针右转，行属阴经脏腑痊。

　　卷五

　　流注图

　　足少阳胆之经，甲主，与巳合，胆引气行。

　　甲日　 甲戌时开胆为井金。

　　丙子时，小肠荥水。

</div>
    <div class="pagination">
<a href="针灸大成_page24.html">上一页</a><span>...</span><a href="针灸大成_page20.html">20</a><a href="针灸大成_page21.html">21</a><a href="针灸大成_page22.html">22</a><a href="针灸大成_page23.html">23</a><a href="针灸大成_page24.html">24</a><span class="current-page">25</span><a href="针灸大成_page26.html">26</a><a href="针灸大成_page27.html">27</a><a href="针灸大成_page28.html">28</a><a href="针灸大成_page29.html">29</a><a href="针灸大成_page30.html">30</a><span>...</span><a href="针灸大成_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
