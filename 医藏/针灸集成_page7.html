<!DOCTYPE html>
<html>
<head>
    <meta charset="UTF-8">
    <title>针灸集成 - 第 7 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>针灸集成 - 第 7 页/共 17 页</h1>
    <div class="content">　　自心蔽骨下至脐共折作八寸人若无蔽骨者取岐骨下至脐心共折作九寸取之自脐中至毛际横骨横纹折作五寸用膺部腹部横寸并用乳间横折作八寸用

　　卷二

　　头面部

　　头者诸阳之会故曰头无冷痛欲以针治宜刺手足诸阳经不宜头部者何也针者能于引气若刺头部则诸阳之气并郁于头其热难可止抑或为不省人事者必须引泻手足诸阳经故曰扬汤止沸莫如抽薪若气不能引气者或痰厥头痛者必灸头部穴乃能获痊者何则艾之性热者灸之则使其热发散寒者灸之则使其寒温和入药则上行艾灸则下行故也手之三阳从手走之头足之三阳从头走之足足阳明胃经面络入上齿挟口下交承浆下颐前至耳前循喉咙手阳明大肠经入下齿挟口交人中左之右右之左上挟鼻孔上下阳明经皆挟鼻孔也欲泻诸阳之气先刺百会次引诸阳热气使之下行比之如开砚滴之上孔也若热极不能下气者以细系颈则头额太阳及当阳血络自现即以三棱针贯刺其血络弃血如粪神效○此法与惜血如金之言大不同然奇效良方之法也老人不宜多出血然可以出血者施头痛及眼疾赤目等症全用泻去其他诸症宜平补平泻伤风为热者乃风为木木生火故也头目臃肿胸胁肢满肘内血络及陷谷多出血立瘥偏头痛目KT KT 不可忍风池头维本神患左治右患右治左皆留针十呼引气即瘥神效○两眼外上锐发动脉各灸三壮立效面苍黑行间中封肾俞肝俞尺泽合谷下三里头面风瘅发作一二日赤肿形如火烂突起如棒子或如润太因渐广大气息奄奄急以三棱针乱刺当处及四畔赤晕不计其数多出恶血片时即苏色变如常翌日更观未尽处及新量针刺随肿随针则神效宜临机应变

　　卷二

　　耳部

　　耳属肾左主气右主血耳塞噪者九窍不通○又曰心主窍心气通耳气通于肾故心病则耳噪而鸣不能听远声耳鸣不能听远心俞三十壮耳痛耳鸣以苇筒长五寸切断一头插耳孔以泥面密封于筒之口畔而外出筒头安艾灸七壮左取右右取左又方取苍术以四棱铁销穿孔如竹筒一如前苇筒法灸三七壮有大效耳聋先刺百会次刺合谷腕骨中渚后溪下三里绝骨昆仑并久留针肾俞二七壮至随年为壮虚劳羸瘦耳聋肾俞三七壮心俞三十壮

　　卷二

　　目部

　　目属肝心生血肝脏之目得血而能视掌得血而能握足得血而能步目睛属五脏精采黑睛属肝白晴属肺白黑间脾胃瞳子属俞眼胞属脾上弦膀胱下弦脾胃内属膀胱及大肠外 胆与小肠内外 并属心经各随其经治之无不神效迎风冷泪睛明腕骨风池头维上星迎香风目眶烂太阳当阳尺怿皆针弃血如粪神效目生白翳先看翳膜出处随经逐日通气则无不神效又方肝俞七壮第九椎节上七壮合谷外关睛明昆仑并久留针○大牢骨九壮吹火灭手大指内侧横纹头各三壮手小指本节尖各三壮○耳尖七壮不宜多灸目睛痛无泪中脘内庭皆久留针即泻神效眼眶上下有青黑色尺泽针三分神效瞳子突出涌泉然谷太阳大冲合谷百会上 次 中 下 肝俞肾俞大人小儿雀目肝俞七壮手大指甲后第一节横纹头白肉际各灸一壮

　　卷二

　　口部

　　口属脾鼻属肺上齿上 龈及唇属胃下齿下龈及唇属大肠○督脉任脉主中行各随其经治之万无一失胃热则主口臭肺热喉辛脾热口甜胆热口苦呕苦心热口苦肝热口酸肾热口咸胃热口淡口中生疮承浆劳宫唇肿内关神门合谷下三里内庭三阴交口中如胶大溪口中出血不止上星五十壮风府针三分口鼻并出血亦灸上星唇吻不收合谷下三里口苦下三里绝骨然谷神门重舌舌裂舌强舌者心之窍也神门隐曰三阴交口噤牙车不开上关颊车阿是

　　卷二

　　鼻部

　　鼻属肺主声音五臭 心焦 肝燥 脾香 肺腥 肾腐鼻中 肉上星百壮迎香合谷神门肺俞心俞尺泽囟会鼻塞百会上星囟会临泣合谷厉兑并皆灸之鼽衄水出曰鼽血出曰衄○风府迎香上星二七壮太冲绝骨合谷大陵尺泽神门鼻不闻香臭囟会天柱水沟并灸衄血不止喑不能言肝俞合谷间使大溪灵道风府太冲

　　卷二

　　咳嗽

　　凡痰喘因热而上谓火气炎上故也咳逆不止自大椎至五椎节上灸随年壮又方期门三壮立止又方在乳下容一指许正与乳相直肋间陷中灸三壮女人则屈乳头取之灸男左女右到肌立止失音鱼际合谷间使神门然谷肺俞肾俞唾喘上星七壮合谷三壮太渊后溪然谷天突呕吐不下食中脘然谷针心俞二十壮喘急上星合谷大溪大陵列缺下三里久留针下其气哮喘天突五壮又以细索套颈量鸠尾骨尖其两端旋后脊骨上索尽处点记灸七壮或三七壮翻胃酒及粥汤皆吐间使三壮中脘针神效痰喘膏肓俞灸肺俞灸肾俞灸合谷针太渊针天突灸七壮神道三七壮膻中七七壮干呕期门三壮肺痈咳嗽上气天突膻中膏肓俞肺俞皆灸骑竹马穴七壮诸穴之效无逾于此穴也咳喘饮水太渊神门支沟中渚合谷喘呕欠伸太渊中脘下三里三阴交并针唾血内损鱼际泻尺泽补间使神门太冲肺俞百壮肝俞百壮脾俞三壮下三里痰涎然谷复溜肾俞并灸喘胀不能行期门五壮中脘下三里并针合谷上星并灸结积留饮膈俞五壮照海三壮中腕针留十呼而出

　　卷二

　　咽喉

　　前颈后咽○咽以咽物喉以候气○咽接三脘以通胃故以之咽物喉通五脏以系肺故以之候气气喉谷咽是也○若腑寒则咽门破而声嘶噎者皆由于阴阳不恒三焦隔绝津液不利故令人气隔成噎也○足阳明胃经肺经心经小肠经皆络于喉咙凡治者各随其经应手针之万无一失单蛾天窗穴在颈大筋前曲颊端下陷中以针深刺患边一二寸许至喉内当处而后即出旋使病人吞涎无碍神效双蛾天窗尺泽神门下三里大溪并针少商及大拇指爪甲后根排刺三针○如病急一日再针神效咽喉不肿而热塞吞饮从鼻还出久不愈然谷合谷并久留针即泻喉痛胸胁肢满尺泽太溪神门合谷内关中渚绝骨

　　卷二

　　颊颈

　　项属胃经胆经凡病痛者为实痒者为虚医者宜临机应变牙颊痛合谷下三里神门列缺龙玄三壮在手侧腕上交叉脉吕细二七壮在足内踝尖项强风门肩井风池昆仑天柱风府绝骨详其经络治之兼针阿是穴随痛随针之法详在于手臂酸痛之部能行则无不神效

　　卷二

　　齿部

　　齿者骨之余骨者肾之精○千金云凡人患齿者多由于日食夜饮食所致也上齿痛手三里灸七壮下齿痛合谷灸七壮上下齿痛并灸手表腕上踝骨尖端三壮若不愈更灸七壮左痛灸右右痛灸左神效又方灸痛齿七壮慎勿加灸必患附骨疽又方取片瓦画人口形又明计病患上下齿之元数以墨笔尽记于画口内仍察痛齿第几而当于画齿上灸三七壮不数日立瘥神效齿龋痛合谷列缺厉兑中渚神门下三里齿龈腐合谷中脘下三里并针承浆七壮劳宫一壮

　　卷二

　　心胸

　　手三阴经主之○资云心邪实则心中暴痛虚则心烦惕然失智心惕惕失智内关百会神门胸腹痛或痰厥胸痛量三椎下近四椎上从脊骨上两旁各五分灸三七壮至七七壮立瘥神效卒心胸痛汗出间使神门列缺大敦刺出血胸满逆气闷热心俞二七壮膈俞三壮厥阴俞随年壮积年胸痛足大指爪甲之本根爪甲之半当中灸七壮男左女右太冲三壮独阴五壮章门七壮立愈若或不愈更灸真心痛爪甲俱青只得半日活朝发夕死夕发朝死不可治盖心者一身君主故也胸痛吐冷酸水太冲三壮内关二壮独阴五壮足大指内初节横纹中三壮尾穷骨灸五十壮心热不寐解溪泻涌泉补立愈胸痛如刺手卒青间使内关下三里支沟太溪少冲膈俞七壮冷气冲心痛内关太冲三壮独阴五壮脐下六寸两旁各一寸灸三七壮○又以蜡绳量患人口两角为一寸作三折成三角以一角安脐心两角在脐下两旁尽处点记灸二七壮立瘥惊恐心痛神门少冲然谷阳陵泉内关心恍惚天井心俞百会神道胸腹痛暴泄大都阴陵泉太白中脘针心痛呕涎有三虫则多涎上脘七壮心痛面苍黑欲死尺泽针支沟泻下三里留针合谷二七壮大陵三壮太冲心悲恐烦热神门大陵鱼际通里大渊公孙肺俞隐白三阴交阴陵泉心风心俞三十壮中脘曲泽并针风眩临泣阳谷腕骨申脉胸引两胁痛肝俞内关鱼际绝骨胸痛口噤期门三壮大陵神门阴囊下十字纹三壮胸连胁痛期门章门绝骨神门行间涌泉胸中瘀血下三里内关神门大渊胸噎不嗜食间使关冲中脘针期门三壮然谷

　　卷二

　　腹胁

　　直寸用中行寸横寸用乳间寸方曰腹无热痛治在足三阴经及五脏俞穴若冷气留注痛针刺付缸灸法在腹胁门末胃脘痛肝俞脾俞下三里膈俞太冲独阴两乳下各一寸灸二十壮饮食不下腹中雷鸣大便不节小便黄赤中脘针大肠俞膀胱俞魂门在九椎下两旁各三寸半可灸三壮冷热不调绕脐攻注疼痛气海三七壮天枢百壮大肠俞三壮太溪三壮腹胀坚脐小腹亦坚水分中极各百壮三焦俞膈俞各三壮肾俞以年壮太溪太冲三阴交脾俞中脘针肠鸣痛三阴交公孙腹胁及诸处流注刺痛不可忍用体长缸而缸口以手三指容入乃能吸毒也随其痛每一处以三棱针刺四五穴并入缸口内付缸灸七壮随痛随针亦付缸灸累次神效

　　卷二

　　肿胀

　　满身卒肿面浮洪大内踝下白肉际三壮立效水肿腹胀水分三阴交阴交并百壮并治五脏俞穴中脘针后按其孔勿令出水阴跷七壮四肢面目浮肿照海入中合谷下三里绝骨曲池中腕针腕骨脾俞胃俞三阴交脬肿及鼓胀脾俞胃俞大肠俞膀胱俞水分中脘针下三里小肠俞三阴交浮肿鼓胀乃脾胃不和水谷妄行皮肤大小便不利之致也方书云针水分水尽则毙然而水胀甚则不能饮食腹如抱鼓气息奄奄心神闷乱死在顷刻当其时若不救急则终未免死亡愚自臆料以谓等死莫如救急针水分出水三分之二胀下至脐未至脐水急用血竭末或寒水石末涂敷针穴即塞止水未针之前预备急用如无血竭即以槐花炒黄不至过黑作末以热手满握敷贴慎勿动手移时成痂乃塞止水且百草霜末敷接亦能止水出水三日观风稍歇便治右诸穴效○且浮肿之人或有外肾及肾囊亦致肿者针刺肾皮囊皮多出黄水则安如或出血则不吉之兆也盖针外肾出水者乃通利小便之义也吉针手足出水者妄行皮肤之义也凶凡病加与少愈都在慎摄而已○脉法止脉雀啄脉虾游脉皆危也

　　卷二

　　针中脘穴手法

　　方书云中脘穴针入八分然而凡人之外皮内胞各有浅深铭念操心纳针皮肤初似坚固徐徐纳针已过皮肤针锋如陷空中至其内胞忽觉似固病患亦致微动然后停针留十呼徐徐出针凡诸穴之针则或间一日行针而中脘则每间七八日而行针针后虽频数食之慎勿饱食不尔则有害

　　卷二

　　积聚

　　心之积伏梁肺之积息贲肝之积肥气脾之积痞气肾之积奔豚积主脏病聚主腑病积者饮食包结不消聚者痰伏膈上主头目眩痛多自唾涎或致微热痰积成块 肺俞百壮期门三壮奔豚气小腹痛也气海百壮期门三壮独阴五壮章门百壮肾俞年壮太冲太溪三阴交甲根各三小腹积聚腰脊周痹咳嗽大便难肾俞以年壮肺俞大肠俞肝俞太冲各七壮中泉独阴曲池腹中积聚气行上下中极百壮悬枢三壮在第十三椎节下间伏而取之又方痛气随往随针敷缸灸必以三棱针○缸灸之法在腹部痞块专治痞根穴在十二椎下两旁各三寸半多灸左边○若左右俱有块并灸左右又框头上一穴针入二寸半灸二七壮块中一穴针入一二寸灸三七壮块尾一穴针入三寸半灸七壮脐下结块如盆关元间使各三十壮太冲太溪三阴交各三壮肾俞以年壮独阴五壮伏梁及奔豚积聚章门脾俞三焦俞中脘独阴太冲

　　卷二

　　手臂

　　脾主四末四末即四肢也手足诸疮肿痛背属脾胃凡痛痒疮疡皆属心火也寒多则筋挛骨痛热多则筋缓骨消治在三阴三阳之脉病在左治右在右治左在里治表在表治里在上治下在腹治背是谓从阳引阴从阴引阳之法也手臂筋挛酸痛专废食饮不省人事者医者以左手大拇指坚按筋结作痛处使不得动移即以针贯刺其筋结处锋应于伤筋则酸痛不可忍处是天应穴也随痛随针神效不然则再针○凡针经络诸穴无逾于此法也针伤筋则即瘥针不伤筋则即蹇即还刺其穴则少歇矣手足指节蹉跌酸痛久不愈屈其伤指限皮骨内缩即以圆利针深刺其约纹虚空而拔诸节伤同肘节酸痛使病患屈肘曲池穴至近横纹空虚以针深刺穿出肘下外皮慎勿犯筋不至十日自瘥神效肩痛累月肩节如胶连接不能举取肩下腋上两间空虚针刺针锋几至穿出皮外一如治肘之法慎勿犯骨兼刺筋结处神效落伤打扑伤各随其经针刺又取天应穴针刺后多入艾气使其瘀血和解两臂及胸转筋大陵七壮膻中巨阙尺泽并治手足筋急臂细无力肩 曲池列缺尺泽支沟中渚肘腕酸痛重内关外关绝骨神门合谷中脘针若筋急刺天应穴无不即效手臂善动曲泽七壮太冲肝俞神门手掌热内关列缺曲池通里神门后溪臂内廉痛皮痒曲池肺俞脾俞神门针中脘针手五指不能屈伸曲池下三里外关支沟合谷中腕针绝骨中渚叉手大指内廉第一节横纹头一壮神效腋肿行间神门太渊绝骨胆俞腕骨左手足无力神阙百壮如不愈加灸五百壮两手大热如在火中涌泉灸五壮立效

　　卷二

　　腰背

　　腰背痛者肾气虚弱而当风坐卧触冷之致也脏病不离其处腑病居处无常膀胱经及肝胆经主之宜用缸灸每处针刺每处缸灸七次神效腰痛不能屈伸肾俞委中尾穹骨上一寸七壮自处左右各一寸七壮○又方曲HT 横纹头四处各三壮将其竹着后脊骨于其竹上灸随年壮后即藏其竹勿令病患得知腰脊疼痛溺浊章门百壮膀胱俞肾俞委中次 气海百壮腰痛腹鸣胃俞年壮大肠俞三阴交太溪太冲神阙百壮老人腰痛命门三壮肾俞年壮腰背伛偻肺俞期门各三七壮风池七壮又方脊骨旁左右突起浮高处以针深刺灸五百壮至七八百壮若病歇则不必尽其数矣腰肿痛昆仑委中太冲通里章门

　　卷二

</div>
    <div class="pagination">
<a href="针灸集成_page6.html">上一页</a><span>...</span><a href="针灸集成_page2.html">2</a><a href="针灸集成_page3.html">3</a><a href="针灸集成_page4.html">4</a><a href="针灸集成_page5.html">5</a><a href="针灸集成_page6.html">6</a><span class="current-page">7</span><a href="针灸集成_page8.html">8</a><a href="针灸集成_page9.html">9</a><a href="针灸集成_page10.html">10</a><a href="针灸集成_page11.html">11</a><a href="针灸集成_page12.html">12</a><span>...</span><a href="针灸集成_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
