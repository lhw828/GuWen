<!DOCTYPE html>
<html>
<head>
    <meta charset="UTF-8">
    <title>外台秘要方 - 第 163 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 163 页/共 226 页</h1>
    <div class="content">　　取犬矢烧末以酒服方寸匕
　　又方
　　捣生韭绞取汁服一二升冬月连根取和水洗绞之用薤亦佳凡肉闭在宻器中经宿者为郁肉茅屋溜下沾脯为漏脯并有大毒
　　又食黍米中藏干脯中毒方
　　浓煮大豆汁饮数升即解兼疗诸肉及漏脯毒
　　又食自死六畜诸肉中毒方
　　捣黄蘗末以水和方寸匕服未觉再服差
　　又凡六畜自死皆是遭疫则有毒人有食疫死牛肉令病洞下亦致坚积者并宜以利药下之良
　　又食诸菜肉脯中毒方
　　烧猪骨捣下筛水服方寸匕日三四差【千金同】
　　又方
　　烧笠子末服方寸匕日三
　　又食马肉洞下欲死者方
　　防【二百粒】　　杏仁【三十枚】
　　右二味合于炊饭中蒸之捣丸服之至差【仲景同】
　　又甘豆汤冷饮之诸毒悉解诸不可及也
　　辨鱼鼈蟹毒不可食及不得共食
　　肘后云凡鱼【头有正白连珠至脊上不可食也】鱼【无肠胆不可食】鱼【头黑防不可食】鱼【头似有角不可食】鱼【无鳃不可食】鳀鱼【赤目须不可食】鱼【不可合乌鸡肉食】生鱼【目赤不可作鲙食】鱼【不可合鸬鷀肉食】鳀鱼【不可合鹿肉食之】鲫鱼【不可合猪肝及猴肉食】青鱼【不可合小豆藿食】鱼汁【不可合自死六畜肉食】青鱼鲊【不可合胡荽及生葵麦酱食】鲤鱼鲊【不可合小豆藿】鰕【不可合鸡肉食】鰕无须【及腹下通黒及煮之反白皆不可食】鲤鱼【不可合白犬肉】鲤鱼【不可合繁蒌菜作蒸】鼈【目凹不可食】鼈【压下有如王字不可食之】鼈【不可合鸡鸭子食之】鼈肉【不可合苋菜食之亦不可合共煮之】肉【不可合及饮酒】蟹【自相向及足班目赤者不可食之】病人【不可食鳀鱼鲔鱼等】姙身【不可食鼈及鱼鲙】桂天门冬【忌食鲤鱼】
　　又疗食蟹及诸肴膳中毒方
　　浓煮香苏饮汁一升解【本仲景方】
　　又人有食蟹中毒烦乱欲死服五蛊黄丸得吐下皆差夫蟹未被霜多毒熟煮乃可食之或云是水莨所为彭蜞亦有毒蔡谟食之几死
　　又疗食诸防臛百物毒方
　　取贝齿一枚含之须臾吐所食物差【千金同】
　　又方
　　捣韭汁服一升冬以水煮根服【千金云服数升】
　　又方
　　掘厠傍地作坎深一尺以水满坎中取故厠筹十四枚烧令燃以投坎中乃取汁饮四五升即愈【千金同】
　　又诸馔食直尔何容有毒皆是以毒投之耳既不知是何处毒便应煎甘草荠苨汤疗之汉质帝食防魏任城王噉枣皆致死即其事也
　　食鱼中毒及食鲙不消方五首
　　古今録验疗食鯸鮧伤毒欲死方
　　取鲛鱼皮烧之无皮坏刀装取烧饮服之防鱼皮也食诸鲍鱼中毒亦用之【千金同】
　　千金疗食鱼中毒方
　　煮橘皮停冷饮之
　　又疗食鱼鲙及生肉住胷膈中不化吐不出便成症瘕方
　　厚朴【炙】　　大黄【各二两】
　　右二味以酒二升煮取一升顿服立消人彊者倍大黄用三两酒取二升再服
　　肘后疗食鲙过多冷不消不疗必成虫瘕方
　　马鞭草捣绞取汁饮一升即消去亦宜服诸吐药吐之【千金同】
　　删繁疗食鱼鲙不消生瘕常欲须鲙者方
　　獭骨肝肺　干蓝　　大黄【各分】　　　芦根鹤骨【各七分】　桔梗【五分】　干姜【四分】　桂心班猫【二十枚炙】
　　右九味捣筛蜜丸酒服十丸至十五丸日再差
　　食椒菜瓠中毒方四方
　　肘后蜀椒闭口者有毒食之防人咽使不得出气便欲絶
　　又令人吐白沫并吐下身体冷痹疗方
　　煮桂饮汁多益佳又饮冷水一二升又多食蒜又上浆饮一升又浓煮豉汁冷饮之一二升又急饮酢又食椒不可饮热饮热杀人
　　又疗中苦瓠毒方
　　煮黍穰浓汁饮之数升此物苦则不可食恐作药中毒也
　　千金疗菌毒方
　　掘地作坎以水沃中搅令浊名地浆饮之
　　又疗食菜中毒发狂烦闷吐下欲死方
　　取鸡毛烧末以饮服方寸匕差
　　解一切食中毒方三首
　　千金论曰凡人跋涉山川不谙水土人畜饮啖误中其毒素不知方多遭其毙岂非枉横耶然而大圣乆设其法以救活之正为贪生嗜乐忽而不学一朝逢遇便自甘心终不识其所以今述神农黄帝解毒方法好事者可少留意焉
　　又论曰甘草解百药毒此实如汤沃雪有同神妙有人中乌头巴豆毒甘草入腹即定中藜芦毒葱汤下咽便愈中野葛毒土浆饮讫即止如此之事其验如反诸掌要使人皆知之然人皆不肯学诚可叹息方称大豆汁解百药毒臣试之大悬絶不及甘草又能加之为甘豆汤其验尤竒有人服玉壶丸吐呕不已以百药与之不止蓝汁入口即定如此之事皆须知之此即成规更不须试练也解毒方中条例极多若不指出一二学者不可卒知余方例尔
　　又疗诸食中毒方
　　饮黄龙汤及犀角汁百无不治也若饮马尿亦良
　　又疗食饮中毒方
　　苦参【三两】
　　右一味切以酒二升半煮取一升顿服之取愈
　　古今録验疗诸食毒方
　　取桑黄心破作一断着釡中令水出三寸煮取二斗漉澄清微火煎得五升宿不食服之日三合则吐瘕未差更作羸者减之
　　酒醉过度恐肠烂及喉舌生疮方三首
　　千金疗卒大醉恐肠烂方
　　作汤着大器中渍之冷复易之酒自消夏月亦用之佳【肘后同】
　　又方
　　绞茅根汁饮二升
　　又疗连月饮酒喉咽烂舌上生疮方
　　大麻子【一升】黄芩【二两】
　　右二味捣末以蜜和丸含之
　　饮酒连日醉不醒方九首
　　肘后疗饮酒连日醉不醒方
　　芜菁菜并少米熟煮去滓冷之内鸡子三枚或七枚调匀饮之二三升无鸡子亦可单饮之
　　又方
　　取水中螺螝若螺軰以着葱豉椒姜煮如常食法饮汁数升即解
　　又方
　　捣生葛根汁及葛藤饼和绞汁饮之无湿者干葛煎服佳干蒲煎服之亦佳
　　又方
　　粳米一升水五升煮使极烂漉去滓饮之尤良
　　千金疗酒醉不醒方
　　葛根汁饮一二升无多少取醒止
　　又方【本方治饮酒不醒】
　　九月九日菊花末饮服方寸匕
　　又方
　　小豆叶阴干一百日末服之日方寸匕良
　　又方
　　五月五日取井中倒生草阴干末酒服方寸匕佳
　　又病酒方
　　取豉葱各一升以水四升煮取二升饮之差止饮酒令难醉方一首
　　千金饮酒令无酒气方
　　干芜菁根二匕枚三遍蒸干末之取两钱匕饮酒后水服之
　　饮酒积热方二首
　　肘后饮酒积热遂发黄病方
　　鸡子七枚苦酒渍之器中宻封内井底一宿出当软取吞之二三枚渐至尽验
　　千金治饮酒房劳虚受热积日不食四体中虚热饮酒不已入百脉心气虚令人错谬失常方
　　酸枣仁【半升】人参　　　白薇　　　枳实【炙】知母　　　栝楼　　　芍药【各二两】　茯苓【三两一云茯神】　　　甘草【一两炙】　生地黄【八两】
　　右十味切以水一斗煮取三升分三服
　　断酒方一十五首
　　千金断酒方
　　酒七升着瓶中熟朱砂半两着酒中急塞瓶口安猪圈中任猪喙动经七日取尽饮之永断
　　又方
</div>
    <div class="pagination">
<a href="外台秘要方_page162.html">上一页</a><span>...</span><a href="外台秘要方_page158.html">158</a><a href="外台秘要方_page159.html">159</a><a href="外台秘要方_page160.html">160</a><a href="外台秘要方_page161.html">161</a><a href="外台秘要方_page162.html">162</a><span class="current-page">163</span><a href="外台秘要方_page164.html">164</a><a href="外台秘要方_page165.html">165</a><a href="外台秘要方_page166.html">166</a><a href="外台秘要方_page167.html">167</a><a href="外台秘要方_page168.html">168</a><span>...</span><a href="外台秘要方_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
