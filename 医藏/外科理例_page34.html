<!DOCTYPE html>
<html>
<head>
    <meta charset="UTF-8">
    <title>外科理例 - 第 34 页/共 65 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外科理例 - 第 34 页/共 65 页</h1>
    <div class="content">　　表虚者。补气。 里虚者。补血。 表里俱虚者。补气血。

　　一人遍身皆患。左手脉数。以荆防败毒散。（七）表症乃退。以仙方活命饮。（六一）六剂疮渐愈。兼萆 汤。（二百四五）月余而痊。

　　一妇 痛发热。便秘。作渴。脉沉实。以内疏黄连汤（三）二剂。里症已退。以龙胆泻肝汤（六七）数剂。疮毒顿退。间服萆 汤。（二百四五）月余而痊。（此凭症脉治也。）

　　一人下部生疳。诸药不应。延及遍身。突肿。状如翻花。筋挛骨痛。至夜尤甚。此肝肾湿热所致。先以导水丸（二百四八）进五服。次以龙胆泻肝汤（六七）数剂。再与除湿健脾之药。外贴神异膏吸其脓。隔蒜灸。拔其毒而愈。（此凭症也。）

　　若表实者。以荆防败毒散。（七）里实者。以内疏黄连汤。（三）表里俱实者。防风通圣散（六）气虚者四君子。（六三）血虚者四物。仍加兼症之药。并愈。 若服轻粉等药。反收毒于内。以致迭发。概服防风通圣。则气血愈虚。因而不治者多矣。

　　一人患之。发寒热。作渴。便秘。两手脉实。用防风通圣散（六）而退。以荆防败毒散。

　　（七）兼龙胆泻肝汤（六七）而痊。（此凭症也。）

　　一人患之肿痛。先以龙胆泻肝汤、（六七）导水丸各四剂少愈。再以小柴胡加黄柏、苍术五十余剂而平。（此凭症也。）

　　一人玉茎肿溃。小便赤色。肝脉弦数。以小柴胡加木通、青皮、龙胆草四剂。又龙胆泻肝汤（六七）数剂而痊。（此凭脉症也。）

　　一童玉茎患之。延及小腹数枚。作痛发热。以小柴胡汤（五）吞芦荟丸。更贴神异膏。月余而痊。（此凭症也。）

　　一人愈后。腿肿一块。久而溃烂不敛。以蒜捣烂敷患处。以艾灸其上。更贴神异膏。及服黑丸子。并托里药。两月而愈。（此凭症也。）

　　一妇燃轻粉药。于被中熏之。致遍身皮塌。脓水淋漓。不能起居。以滑石、黄柏为末。

　　绿豆粉等分补席上。令可卧。更以金银花散。月余而痊。（此凭症也。）

　　一人皆愈。但背肿一块甚硬。肉色不变。年余方溃出水。三载不愈。气血俱虚。饮食少思。以六君子汤（二）加当归、藿香三十余剂。更饮萆 汤。两月余而痊。（此凭症也。）

　　一人患之势炽。兼脾胃气血皆虚。亦服前药而瘥。

　　一妇患之皆愈。惟两腿两 。各烂一块如掌。兼筋挛骨痛。三载不愈。诸药不应。日晡。饮食少思。以萆 汤兼逍遥散。倍用白术、茯苓。数剂。热止食进。贴神异膏。更服八珍汤（十四）加牛膝、杜仲、木瓜三十余剂而痊。（此凭症也。）

　　又捷法。治杨梅疮不问新旧。并效。不过旬日。每日用胆矾、白矾末。并水银各三钱五入香油、津吐各少许。和匀。坐无风处。取药少许。涂两脚心。以两手心对两脚心擦磨良久。再涂药少许。仍前再擦。用药尽。即卧。汗出或大便去垢。口出秽涎为验。连擦三日。煎通圣散（六）澡洗。更服内疏黄连汤败毒散。愈后服萆 汤。有热加芩、连。气虚参、 。血虚四物之类。

　　一人杨梅疮后。两腿一臂。各溃二寸许。一穴脓水淋漓。少食不睡。久而不愈。以八珍茯神、酸枣仁服。每日以蒜捣烂涂患处。灸良久。随贴膏药。数日少可。却用豆豉灸。更服十全大补汤（十三）而愈。（此凭症也。）

　　凡有肿硬。或作痛。亦用蒜灸。及敷中和膏。内服补药。并效。

　　卷七

　　斑疹一百三十二

　　（附小儿丹毒 痘后毒）

　　脉浮者。消风为主。

　　脉浮数者。祛风清热。

　　脉数。按之沉实者。解表攻里。

　　一妇患斑作痒。脉浮。以消风散（八十）四剂而愈。（此凭症也。）

　　一妇患斑作痒。脉浮数。以人参败毒散（六四）二剂少愈。更以消风散（八十）四剂而安。

　　一人患斑。色赤紫。 痛发热。喜冷。脉沉实。以防风通圣散（六）一剂顿退。又以荆防败毒散。（七）加芩、连。四剂而愈。

　　一老患疹。色微赤。作痒发热。以人参败毒散（六四）二剂少愈。以补中益气汤。加黄芩、山栀而愈。（此凭症也。）

　　一妇患斑痒痛。大便秘。脉沉实。以四物加芩、连、大黄、槐花而愈。（此凭症也。）

　　一儿患斑作痛。发热烦渴。欲服清凉饮下之。诊脉不实。举按不数。此邪在经络不可下。用解毒防风汤二剂而安。

　　此症小儿多患之。须审在表在里。及邪之微甚而治之。前人谓首尾俱不可下者。何也。

　　首不可下者为斑。未见于表下。则邪气不得伸越。又脉症有表而无里。故禁首不可下也。尾不可下者。斑毒已显于外。内无根蒂。大便不实。无一切里症。下之则斑气逆陷。故不可下一人作痒发热。以消毒犀角饮（二百四二）一剂作吐泻。此邪上下俱出也。毒自解。少顷吐泻俱止。其疹果消。吐泻后。□脉七诊。此小儿和平脉也。邪已尽矣。不须治。果愈。

　　洁古云。斑疹为症各异。发 肿于外者。少阳属三焦相火也。谓之斑。 小红靥行于中不出者。属少阴君火也。谓之疹。凡显斑症。若有吐泻者。慎勿乱治而多吉。谓邪上下出也。斑疹并出。小儿难禁。是以别生他症也。首尾不可下。大抵安里之药多。发表之药少。

　　秘则微疏之。令邪气不壅并而作次以出。使儿易禁也。身温暖者顺。身凉者逆。

　　一子痘毒。及时针刺。毒不内侵。数日而愈。

　　大抵古人制法。浅宜砭。深宜刺。使瘀血去于毒聚之始则易消。况小儿气血又弱。脓成而不针砭。鲜不毙矣。

　　一儿臂患痘毒作烧。按之复起。此脓胀痛而然。遂刺之。以托里而愈。

　　痘后肢节作肿而色不赤。宜金银花散。（百七十）更以生黄豆末。热水调敷。干以水润。

　　自消。若敷六七日。脓已成。急刺之。宜服托里药。

　　一儿痘疮已愈。腿上数枚。变疳蚀陷。用雄黄、铜绿等分为末。敷。兼金银花散而愈。

　　遍身。用出蛾绵茧填实白矾末。烧候汁干。取出为末。放地上。碗盖良久。出火毒。敷之。

　　一儿痘后搔痒。搔破成疮。脓水淋漓。用经霜陈茅草为末。敷之。及铺席上。兼服金银花散（百七十）而愈。若用绿豆、活石末亦可。似不及茅草功速。

　　一儿周岁患丹毒。延及遍身如血染。用瓷锋击刺。遍身出黑血。以神功散（七十）涂之。

　　服大连翘饮而愈。

　　又儿未盈月。阴囊患此。为前治之而愈。

　　又儿不欲刺。毒入腹而死。 河间云。丹从四肢延腹者不治。予尝刺毒未入腹者。无不一小儿腿患丹如霞。游走不定。先以麻油涂患处。砭出恶血。更以金银花散。（百七十）

　　一剂而安。（此凭症也。）

　　一小儿遍身皆赤。砭之。投解毒药即愈。（此凭症也。）

　　一人患丹毒。 痛便秘。脉数而实。服防风通圣散不应。令砭患处去恶血。仍用前药即愈。

</div>
    <div class="pagination">
<a href="外科理例_page33.html">上一页</a><span>...</span><a href="外科理例_page29.html">29</a><a href="外科理例_page30.html">30</a><a href="外科理例_page31.html">31</a><a href="外科理例_page32.html">32</a><a href="外科理例_page33.html">33</a><span class="current-page">34</span><a href="外科理例_page35.html">35</a><a href="外科理例_page36.html">36</a><a href="外科理例_page37.html">37</a><a href="外科理例_page38.html">38</a><a href="外科理例_page39.html">39</a><span>...</span><a href="外科理例_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
