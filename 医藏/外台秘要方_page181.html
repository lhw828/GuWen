<!DOCTYPE html>
<html>
<head>
    <meta charset="UTF-8">
    <title>外台秘要方 - 第 181 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 181 页/共 226 页</h1>
    <div class="content">　　红蓝花三两新者佳以无灰清酒半升童子小便半大升煮取一大盏去滓稍冷服之新汲水一大升煮之良乆
　　又方
　　赤父马粪绞取汁一大盏湿者良若干者取新汲水半大盏和研绞取汁顿服亦主人血不止神验【夏侯拯録】
　　产乳晕絶方五首
　　崔氏疗产乳晕絶方
　　以恶血服少许良
　　又方
　　以服洗儿水三合良
　　又方
　　觉晕即用三股麻绳长五六尺系产妇右脚膝上令人捉两头急挽得醒徐徐解之【并出第十上卷中】
　　文仲疗产乳晕絶方
　　半夏一两洗筛丸如大豆内鼻中即愈【崔氏同】
　　救急疗产乳晕絶方
　　生赤小豆为散取东流水和方寸匕服之不差再服【崔氏同】
　　产后余血不尽腰脚疼及恶露不下方七首
　　广济疗产后三日患腰疼腹中余血未尽并手脚疼不下食生地黄汤方
　　生地黄汁【一升】芍药　　　甘草【各二两炙】　丹参【四两】蜜【一合】　　　生姜汁【半合】
　　右六味切以水三升煮取一升去滓内地黄汁蜜姜汁微火煎一两沸一服三合日二夜三利一两行中间进食与药更进服
　　又疗产后恶露不多下方
　　牛膝　　　大黄【各八分】　牡丹皮　　当归【各六分】芍药　　　蒲黄　　　桂心【各四分】
　　右七味散以生地黄酒服方寸匕日二血下止
　　救急疗妇人产后余血不尽血流入腰脚疼痛胷急气满两胁痛方
　　生姜【一斤】　　淡竹叶【一升并切】
　　右二味以水二升煮取一升去滓分再服
　　又疗产后血不尽血痛闷方
　　取荷叶烧作灰暖水和服煮取汁亦良
　　又恶露不尽腹胀痛方
　　取乱发如鸡子大灰汁洗浄烧末酒服
　　又方
　　取百斤秤锤一枚烧赤投酒五升中用此秤锤酒煮当归三两取二升去滓分再服【千金同】
　　又疗一切宿血及损伤瘀血在腹内不问新乆并妇人月经不通产后恶血不下皆良方
　　大黄　　　芒硝【各三两】　桃仁【四十枚去尖皮】
　　右三味芒硝桃仁合四五百杵以酢浆二升半渍一宿空腹揽调顿服之不能顿服者分作两服良乆先下粪次下如豆泥汁或黒血为验强人日别服一剂弱人两日服之下血尽便止不过三两剂忌生冷茶葵【并出第四卷中】
　　产后恶露不絶方四首
　　广济疗妇人产后血露不絶崩血不可禁止腹中绞痛气息急疗蓐病三十六疾方
　　乱发【烧灰】　　阿胶【各二两炙】　代赭　　　干姜【各三两】马蹄【一枚烧】　干地黄【四两】　牛角鳃【五两炙】
　　右七味筛蜜和为丸如梧桐子空腹以饮下二十五丸日二至四十丸良
　　深师疗产后虚冷下血及水谷下痢昼夜无数兼疗恶露不絶龙骨丸方
　　干姜　　　甘草【炙】　　桂心【各二两】　龙骨【四两】
　　右四味筛蜜丸如梧桐子以酒下二十丸日三忌如常法此方甚良
　　文仲葛氏疗血露不絶方
　　以锯截桑木取屑五指撮酒服日三差
　　又隠居效方泽兰汤疗产后恶露不尽腹痛徃来兼满少气
　　泽兰【八分】　　当归【三分】　　生地黄【三分】　芍药【十分】甘草【六分炙】　生姜【十分】　　大【十四枚】
　　右七味切以水九升煮取三升分为三服欲死涂身得差
　　产后血气烦闷方四首
　　广剂疗产后心胷中烦闷血气涩肋下妨不能食方生地黄汁【一升】当归【一两末】　生姜汁【三合】　酒【五合】童子小便【二升】
　　右五味和煎三四沸去滓分服一日令尽间食服
　　又血气烦闷方
　　取生藕绞取汁饮一升未定更饮差止竹沥亦得【千金同】
　　集验疗产后血气烦闷方
　　取生地黄汁一升酒三合相和微温顿服之【千金同】
　　千金疗妇人产后气欲絶心中烦闷不解必效方竹叶【切】　　麦门冬【去心】　小麦【各一升】　甘草【一两炙】生姜【二两】　　大【十四枚】
　　右六味切以水一斗煮竹叶小麦取八升去滓内余药煮取三升去滓分服心虚悸加人参二两少气力加粳米五合一方用竹皮若胷中气逆加半夏二两忌如常法【出第三卷中】
　　产后心痛方三首
　　集验大岩蜜汤疗产后心痛方
　　干地黄　　当归　　　独活　　　甘草【炙】芍药　　　桂心　　　小草　　　细辛【各一两】吴茱茰【一升】　干姜【三两】
　　右十味切以水九升煮取三升分三服良【千金同】
　　经心録蜀椒汤疗产后心痛此大寒冷所为方
　　蜀椒【二合汗】　芍药【三两】　　半夏【洗】　　当归桂心　　　人参　　　甘草【炙各二两】　生姜汁【五合】蜜【一升】　　　茯苓【二两】
　　右十味切以水九升煮椒令沸下诸药煮取二升半去滓下姜汁蜜等更煎取三升一服五合渐至六合尽勿冷飡【千金同】
　　千金羊肉汤疗产后腹中心下切痛不能食往来寒热若中风乏气力方
　　羊肉【三斤】　　当归　　　黄芩　　　甘草【炙】芎防　　　防风【各二两】　芍药【三两】　　生姜【四分】
　　右八味切以水一斗二升煮羊肉减半煮药取三升分温三服忌如常法【崔氏同出第三卷中】
　　产后腹中绞刺痛方九首
　　广济疗产后腹中绞刺痛不可忍方
　　当归　　　芍药　　　干姜　　　芎防【各六分】
　　右四味散以酒服方匕日二服
　　又疗产后内虚寒入腹腹中绞痛下赤烦毒讝语见鬼羊肉汤方
　　肥羊肉【一斤】　当归　　　甘草【炙】　　芍药【各一分】
　　右四味切以水一斗煮羊肉取七升煮药取二升分服
　　又疗新产后腹中加常坚绞痛无聊方
　　蜜【一升】　　　当归【一两】
　　右一味末入蜜中煎融融耳适寒温顿服
　　千金当归汤疗妇人寒疝虚劳不足若产后腹中绞痛方
　　当归【三两】　　生姜【五两】　　芍药【二两】　　羊肉【一斤】
　　右四味切以水八升煮取三升适寒温顿服七合日三
　　又疗产后疾痛桃仁芍药汤方
　　桃仁【半升去皮尖】芍药　　　芎防　　　当归干漆【熬】　　桂心　　　甘草【炙各二两】
　　右七味切以水八升煮取二升半分三服
　　又单行茱茰酒疗产后腹内外疾痛方
　　吴茱茰一升酒三升渍一宿煎取半升顿服亦可再服差止【并出第三巻中】
　　必效疗产后腹痛方
　　羌活四两切酒二升煮取一升分服
　　又方
　　兔头炙令热以熨产妇腹如刀绞痛者熨之立定
　　又疗痛不可忍方
　　取一苦瓠芦未经开者开之去子讫以沸醶酢投中蒸热随痛熨冷即换极甚效
　　产后虚热方二首
　　千金蜀漆汤疗产后虚热往来心胷中烦闷满骨节疼及头痛壮热晡时辄甚又似微疟方
　　蝭母　　　芍药【各二两】　蜀漆叶　　甘草【炙】桂心　　　黄芩【各一两】　生地黄【一斤】　黄芪【五两】
　　右八味切以水一斗先煮地黄取七升去滓下诸药煮取二升半分三服此汤疗寒热不损人忌如常法【出第三卷中】
　　千金翼疗产后虚热头痛方
　　白芍药　　干地黄　　牡蛎【各五两熬】　桂心【三两】
　　右四味切以水五升煮取二升半分三服日三此汤不损人无毒亦疗腹中拘急痛若通身发热加黄芩二两甚验大热即除【出第六卷中】
　　产后虚劳方四首
　　千金増损泽兰丸疗产后百病理血气补虚劳方泽兰　　　甘草【炙】　　当归　　　芎防【各七分】附子【炮】　　干姜　　　白术　　　白芷桂心　　　细辛【各四分】　防风　　　人参牛膝【各五分】　柏子仁　　干地黄　　石斛【各六分】厚朴【炙】　　藁本　　　芜荑【各二分】　麦门冬【八分去心】
　　右二十味末蜜丸以酒下十五丸至二十丸良忌如常法【出第四卷中】
　　延年増损泽兰丸主产后风虚劳损黄瘦方
　　泽兰【七分】　　防风　　　干地黄　　当归细辛　　　桂心　　　茯苓　　　芍药人参　　　甘草【炙】　　藁本　　　乌头【炮】麦门冬【去心】　石斛　　　紫菀　　　芎防【各五分】干姜　　　栢子仁　　芜荑　　　厚朴【炙】蜀椒【汗各四分】　白术　　　黄芪【各六分】　紫石英【研】石膏【研各八分】
</div>
    <div class="pagination">
<a href="外台秘要方_page180.html">上一页</a><span>...</span><a href="外台秘要方_page176.html">176</a><a href="外台秘要方_page177.html">177</a><a href="外台秘要方_page178.html">178</a><a href="外台秘要方_page179.html">179</a><a href="外台秘要方_page180.html">180</a><span class="current-page">181</span><a href="外台秘要方_page182.html">182</a><a href="外台秘要方_page183.html">183</a><a href="外台秘要方_page184.html">184</a><a href="外台秘要方_page185.html">185</a><a href="外台秘要方_page186.html">186</a><span>...</span><a href="外台秘要方_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
