<!DOCTYPE html>
<html>
<head>
    <meta charset="UTF-8">
    <title>普济方 - 第 517 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 517 页/共 3614 页</h1>
    <div class="content">　　蓖麻散合疮口。

　　蓖麻子（七枚）焰硝（半钱）上为细末。研成膏。每用少许。冷水灌漱去之。

　　独附散治腑寒咽闭。六脉微弱。

　　附子（一只切成片）上用蜜炙黄。咽甘味下。须详脉。方可用。

　　又方

　　白矾（一两）上用入巴豆二十一粒。捶碎去壳。同矾枯。去巴豆为末。一字吹入喉中。

　　防风立效散治咽喉。

　　柴胡升麻牛蒡子（炒）全蝎赤芍药石膏（生用）干葛甘草（各一两）北防风郁两）上候发散后。又相间服局方解毒雄黄丸。（湘中朱国学家合施方。往往辄效。）

　　治人挫喉。气不来。

　　急以冷水灌之。立效。

　　一捻金散

　　郁金（三钱）藜芦（二钱）巴豆（一钱炒）上为末。喉肿及食刺。热茶点一盏。

　　骨鲠干咽。喉风薄荷茶下。

　　传用神效方疗喉痹。

　　桔梗甘草（各一两炙）上水一升。煮服。稍有脓出即消。

　　治喉风。

　　上宜白矾末半钱。鸡子清调。灌入喉。甚者。宜巴豆肉。针线穿。咽入喉牵出。

　　治喉闭。

　　上宜巴豆十个。去壳。将皮纸捶巴豆油在纸上。将纸作大条子捻绳。灯上烧着。吹灭。

　　浓烟

　　治急喉痹。

　　以矾石。生含咽津。

　　治喉痹。

　　以荷干者。为末。水调服。

　　又方

　　（本草）以陈白芷。煮服之。

　　又方

　　以附子。去皮炮令坼。以蜜涂上炙之。令蜜入内。含之勿咽其汁。

　　治喉痹

　　（本草）以藤子烧灰。研细为末。酒调服一钱许。

　　利喉咽治喉痹

　　（本草）取杏仁。去皮熬令赤。和桂末研如泥。绵裹如指大。含之。

　　治喉痹

　　（本草）以紫荆木。煮汁服之。

　　治缠喉风方

　　用白矾拆地龙汁。去地龙。以白矾为丸吞之。疾出即愈。

　　治喉中似物。吞吐不出。腹胀羸瘦。

　　取白荷根。绞汁服。虫立出。

　　治喉痹。

　　草犀根千金藤上二味等分。咀。煮汁服之。研服。良。

　　治喉闭腮肿涎结成核。走马缠喉诸风欲死者。郁金散。

　　郁金天南星宣连蝎（以上各半两）巴豆〔别研二分（钱）半〕上除巴豆。余为末。

　　入凡服闭未有药。先用漆药。又先饮生油令疮破即除去。又白僵蚕直者。为末。生姜自然汁调下一二钱。大妙。又桔梗、甘草各一两。

　　锉。用水五盏。煎数沸服。有脓出即愈。又浓煮桂汁。服一盏亦可。末桂着舌下。渐咽之。

　　又含鸡屎白。又含升麻。又急

　　治喉痹。及咽喉生疮吞咽不下。

　　上用白矾一小块为末。安住在铁香匙上。中间作一井。入去壳好巴豆一粒。同煮候矾干。

　　巴

　　治喉痹。

　　用白鹳脚骨及嘴。煮汁服之。或烧灰为末。米饮服之。

</div>
    <div class="pagination">
<a href="普济方_page516.html">上一页</a><span>...</span><a href="普济方_page512.html">512</a><a href="普济方_page513.html">513</a><a href="普济方_page514.html">514</a><a href="普济方_page515.html">515</a><a href="普济方_page516.html">516</a><span class="current-page">517</span><a href="普济方_page518.html">518</a><a href="普济方_page519.html">519</a><a href="普济方_page520.html">520</a><a href="普济方_page521.html">521</a><a href="普济方_page522.html">522</a><span>...</span><a href="普济方_page518.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
