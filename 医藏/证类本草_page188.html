<!DOCTYPE html>
<html>
<head>
    <meta charset="UTF-8">
    <title>证类本草 - 第 188 页/共 244 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>证类本草 - 第 188 页/共 244 页</h1>
    <div class="content">　　陶云鳗鲡，便是谬证也。臣禹锡等谨按孟诜云：杀诸虫毒，干末空腹食之，三、五度瘥。

　　又，熏下部痔，虫尽死。患诸疮 及 疡风，长食之甚验。腰肾间湿风痹，常如水洗者，可取五味、米煮，空腹食之，甚补益。湿香港脚人服之良。又，诸草石药毒，食之，诸毒不能为害。五色者，其功最胜。兼女人带下百病，一切风，五色者出歙州。头似蝮蛇，背有五色纹者是也。陈士良云：鳗鲡鱼，寒。陈藏器云：鳅鱼，短小，常在泥中。主狗及牛瘦，取一、二枚以竹筒从口及鼻生灌之，立肥也。日华子云：海鳗，平，有毒。治皮肤恶疮疥，疳 ，痔。又名慈鳗、 狗鱼。又云鳗鱼，平，微毒。治劳补不足，杀传尸疰气，杀虫毒，恶疮，暖腰膝，起阳，疗妇人产户疮虫痒。

　　图经曰：鳗（音鳗）鲡（音黎）鱼，《本经》不载所出州土，今在处有之。似鳝而腹大，青黄色云是蛟蜃之类，善攻 岸，使辄颓 ，近江河居人酷畏之。此鱼虽有毒，而能补五脏虚损，久病罢瘵，人可和五味，以米煮食之。患诸疮痔漏及有风者长食。歙州出一种，背有五色纹，其功最胜。出海中者名海鳗，相类而大，功用亦同。海人又名慈鳗，又名 狗鱼。

　　食疗云：杀虫毒，干烧炙之令香。食之，三、五度即瘥。长服尤良。又，压诸草石药毒，不能损伤人。又，五色者，其功最胜也。又，疗妇人带下百病，一切风瘙如虫行。其江海中难得五色者，出歙州溪泽潭中，头似蝮蛇，背有五色纹者是也。又，烧之熏毡中，断蛀虫。置其骨于箱衣中，断白鱼、诸虫咬衣服。又，烧之熏舍屋，免竹木生蛀 。圣惠方：治诸虫心痛，多吐，四肢不和，冷气上攻，心腹满闷。用鳗鲡鱼淡炙令熟，令患人三、五度食之。

　　又方：鱼二斤，治如食法，切作段子入铛内，以酒二盏煮，入盐、醋中食之。外台秘要：必效，治心痛。取鳗鲡鱼淡炙令熟，与患人食之，一、二枚永瘥，饱食弥佳。经验方：治恶疮。用蛇鱼骨杵末，入诸色膏药中相和合，敷上，纸花子贴之。食医心镜：主五痔 疮。杀虫方：鳗鲡鱼一头，治如食法，切作片，炙，着椒、盐、酱调和食之。集验方：治颈项及面上白驳浸淫渐长，有似癣，但无疮，可治。鳗鲡鱼脂敷之，先拭剥上，刮使燥痛，后以鱼脂敷之，一度便愈，甚者不过三度。稽神录：有人多得劳疾，相因染死者数人。取病者于棺中钉之，弃于水，永绝传染之病，流之于江。金山有人异之，引岸开视之，见一女子，犹活。因取置渔舍，多得鳗鲡鱼食之，病愈。遂为渔人之妻。

　　衍义曰：鳗鲡鱼，生剖晒干，取少许，火上微炙，俟油出，涂白剥风，以指擦之，实时色转。凡如此五、七次用，即愈，仍先于白处微微擦动。

　　卷第二十一　中品

　　（音驼）鱼甲

　　味辛，微温，有毒。主心腹症瘕，伏坚积聚，寒热，女子崩中，下血五色，小腹阴中相引痛，疮疥死肌，五邪涕泣时惊，腰中重痛，小儿气癃 溃。

　　肉

　　 主少气吸吸，足不立地。生南海池泽。取无时。（蜀漆为之使，畏狗胆、芫花、甘遂。）

　　陶隐居云： ，即今鼍甲也，用之当炙。皮可以贯鼓，肉至补益。于物难死，沸汤沃口入腹良久乃剥尔。鼋肉亦补，食之如鼍法。此等老者多能变化为邪魅，自非急勿食之。今按陈藏器本草云：主恶疮，腹内症瘕。甲更佳，炙，浸酒服之，口内涎有毒也。臣禹锡等谨按蜀本图经云：生湖畔土窟中，形似守宫而大，长丈余，背尾俱有鳞甲，今江南诸州皆有之。药性论云：鼍甲，臣，味甘，平，有小毒。主百邪鬼魅，治妇人带下，除腹内血积聚伏坚相引结痛。孟诜云：鼍，疗惊恐及小腹气疼。日华子云：鼍，治齿，疳 ，宣露。甲用同功，入药炙。又云鼋甲，臣，平，无毒。主五脏邪气，杀百虫毒，消百药毒，续人筋骨，又脂涂铁烧之便明。准南王方：术内用之。陈藏器云：鼋甲功用同鳖甲，炙烧浸酒。主瘰 ，杀虫风，疮，风顽疥瘙。肉，主湿气，邪气，诸蛊。张鼎云：膏，摩风及恶疮。

　　图经文具鳖甲条下。

　　陈藏器：按 鱼合作鼍字，《本经》作鼍。鱼之别名，已出《本经》。今以鼍为 ，非也，宜能吐气成雾致雨，力至猛，能攻陷江岸，性嗜睡，恒目闭，形如龙，大长者，自啮其尾，极难死，声甚可畏。人于穴中掘之，百人掘亦须百人牵，一人掘亦须一人牵，不然终不可出。梁周兴嗣常食其肉，后为鼍所喷，便为恶疮，此物灵强，不可食。既是龙类，宜去其鱼。肘后方：治五尸。鼍肝一具，熟煮切食尽，亦用蒜齑食之。

　　卷第二十一　中品

　　樗（丑如切）鸡

　　樗（丑如切）鸡　味苦平，有小毒。主心腹邪气，阴痿，益精强志，生子好色，补中轻身。又疗腰痛，下气，强阴多精，不可近目。生河内川谷樗树上。七月采，曝干。

　　陶隐居云：形似寒 而小，今出梁州，方：用至稀，唯合大麝香丸用之。樗树似漆而臭，今以此树上为好，亦如芫菁、亭长，必以芫、葛上为良矣。唐本注云：此物有二种，以五色具者为雄，良；青黑质白斑者是雌，不入药用。今出歧州，河内无此物也。

　　图经曰：樗鸡，生河内川谷樗木上，今近都皆有之。形似寒 而小，七月采，曝干。谨按《尔雅》云： （音翰），天鸡。郭璞注云：小虫，黑身赤头。一名莎鸡，又曰樗鸠。李巡曰：一名酸鸡。《广雅》谓之樗鸡。苏恭云：五色具者为雄，良；青黑质白斑者是雌，不入药。然今所谓莎鸡者，亦生樗木上，六月后出飞，而振羽索索作声，人或畜之樊中。但头方：腹大，翅羽外青内红，而身不黑，头不赤，此殊不类，盖别一种而同名也。今在樗木上者，人呼为红娘子，头、翅皆赤，乃如旧说，然不名樗鸡，疑即是此，盖古今称不同耳。古今大麝香丸用之，近人少用，故亦鲜别。

　　衍义曰：樗鸡，东、西京界尤多。形类蚕蛾，但头、足微黑，翅两重，外一重灰色，下一重深红，五色皆具。腹大，此即樗鸡也。今人又用之，行瘀血、血闭。

　　卷第二十一　中品

　　蛞（音阔）蝓（音俞）

　　蛞（音阔）蝓（音俞）　味咸，寒，无毒。主贼风 （口乖切）僻，轶（益音）筋及脱肛，惊痫挛缩。

　　一名陵蠡，一名土蜗，一名附蜗。生太山池泽及阴地沙石垣下。八月取。

　　陶隐居云：蛞蝓无壳，不应有蜗名，其附蜗者，复名蜗牛。生池泽沙石，则应是今山蜗，或当言其头，形类犹似蜗牛虫者，俗名蜗牛者，作瓜字，则蜗字亦音瓜。《庄子》所云，战于蜗角也。蛞蝓入三十六禽限，又是四种角虫之类。荧室星之精矣，方：家殆无复用乎。唐本注云：三十六禽。亥上有三豕，KT ，豪猪，亦名蒿猪，毛如 ，簪摇而射人，其肚合屎干烧为灰，主黄胆，猪之类也。陶谓为蝓，误极大矣。又《山海经》云：KT ，彘身人面，音如婴儿，食人兽。《尔雅》云： （乌八切）KT ，类 （音枢）。迅走食人，并非蛞蝓也。蛞蝓乃无壳蜗蠡也。臣禹锡等谨按蜀本注云：此即蜗牛也。而新附自有蜗牛一条，虽数字不同，而主疗与此无别，是后人误剩出之。亦如《别录》草部已有鸡肠，而新附又有繁蒌在菜部。按《尔雅》云：附蠃， 蝓。注云：蜗牛也。而《玉篇》蝓字下注亦云： 蝓，蜗牛也。此则一物明矣。形似小螺，白色，生池泽草树间，头有四角，行则出，惊之则缩，首尾俱能藏入壳中。而苏注云：无壳蜗牛，非也。今据《本经》：一名陵蠡，又有土蜗之名。且蜗，蠡者。

　　皆蠃壳之属也。陶云若无壳，则不合有蜗名是也。又据：今下湿处有一种虫，大于蜗牛，无壳而有角，云是蜗牛之老者。

　　图经曰：蛞（音阔）蝓（音俞），生泰山池泽及阴地沙石垣下。蜗牛，《本经》不载所出州土，今并处处有之。隐隐居注云：蜗牛，形如蛞蝓，但背负壳耳。则《庄子》所谓战于蜗角是也。

　　又云：俗名蜗牛者，作瓜字形，故蜗字亦音瓜。《本经》蛞蝓，一名附蜗，蛞蝓无壳，不应有蜗名，或以其头形类犹似蜗牛，故以名之。或云：都是一物有二名，如鸡肠、蘩蒌之比。谨按郭璞注《尔雅》： 蠃， 蝓，蜗牛也。《字书》解蝓字，亦云 蝓，蜗牛也。

　　如此是一物明矣。然今下湿处，有种大于蜗牛，亦有角而无壳，相传云是蜗牛之老者。若然，本一物，而久蜕壳者为异耳。并八月采。方：书蜗牛涎，主消渴。崔元亮《海上方》着其法云：取蜗牛十四枚，以水三合，浸之瓷瓯中，以器覆之一宿，其虫自沿器上取水饮，不过三剂已。凡用蜗牛，以形圆而大者为胜。久雨晴，竹林池沼间多有出者，其城墙阴处有一种扁而小者，无力，不堪用。蜗牛入婴糯药为最胜，其壳亦堪用。韦丹：主一切疳。取旧死壳七枚，皮薄色黄白者真，净洗，不得小有尘滓，漉干，纳酥于壳中，以瓷盏盛之，纸糊盏面，置炊饭上蒸之。下 时，即坐甑中，装饭又蒸，饭熟即已，取出细研如水淀，渐渐与吃，令一日尽，为佳。

　　衍义曰：蛞蝓、蜗牛，二物矣。蛞蝓，其身肉只一段。蜗牛，背上别有肉，以负壳行，显然异矣。若为一物，《经》中焉得分为二条也。其治疗亦大同小异，故知别类。又谓蛞蝓是蜗牛之老者，甚无谓。蛞蝓有二角，蝎牛四角，兼背有附壳肉，岂得为一物也。

　　卷第二十一　中品

　　蜗牛

　　味咸，寒。主贼风 僻， 跌，大肠下脱肛，筋急及惊痫。

　　陶隐居云：蜗牛，字是力戈反，而俗呼为瓜牛。生山中及人家，头形如蛞蝓，但背负壳尔。

　　前以注说之。海边又一种，正相似，火炙壳便走出，食之益颜色，名为寄居。方：家既不复用，人无取者，未详何者的是也。今注：蜗牛条，《唐本》编在田中螺之后。今详陶隐居云：形似蛞蝓而背负壳。唐本注云：蛞蝓乃无壳，蜗蠡即二种，当近似一物，主疗颇同，今移附蛞蝓之下。臣禹锡等谨按药性论云：蜗牛亦可单用，一名蠡牛，有小毒，能治大肠脱肛，生研取服，止消渴。日华子云：冷，有毒。治惊痫等。入药炒用，此即负壳蜒蛐也。

　　图经文具蛞蝓条下。

　　圣惠方：治齿 并有虫。用蜗牛壳二十枚，烧灰细研，每用揩齿，良。又方：治蜈蚣咬方。用蜗烧灰，新汲水一敷，以鸡翎扫蜗牛壳七个安之，至饭熟衍义文具蛞蝓条下。

　　卷第二十一　中品

　　石龙子

　　石龙子　味咸，寒，有小毒。主五癃邪结气，破石淋下血，利小便水道。一名蜥（音锡）蜴（音亦），一名山龙子，一名守宫，一名石蜴。生平阳川谷及荆山石间。五月取，着石上令干。（恶硫黄、斑蝥、芜荑。）

　　陶隐居云：其类有四种，一大形，纯黄色，为蛇医母，亦名蛇舅母，不入药；次似蛇医，小形长尾，见人不动，名龙子；次有小形而五色，尾青碧可爱，名蜥蜴，并不螫人；一种喜缘篱壁，名 （音偃）蜓（音电），形小而黑，乃言螫人必死，而未常闻中人。按：东方朔云：是非守宫，则蜥蜴，如此 蜓名守宫矣。以朱饲之，满三斤，杀，干末。以涂女子身，有交接事便脱，不尔如赤志，故谓守宫。今此一名守宫，犹如野葛、鬼臼之义也，殊难分别。唐本注云：此言四种者，蛇师，生山谷，头大尾短小，青黄或白斑者是。 蜓，似蛇师，不生山谷，在人家屋壁间，荆楚及江淮人名 蜓，河济之间名守宫，亦名荣螈（音元），又名蝎虎，以其常在屋壁，故名守宫，亦名壁宫，未必如术饲朱点妇人也，此皆假释尔。其名龙子及五色者，并名蜥蜴，以五色者为雄而良，色不备者为雌，劣尔，形皆细长，尾与身相类，似蛇着四足，去足便直蛇形也。蛇医则不然。按《尔雅》：亦互言之，并非真说。又云朱饲满三斤，四月、八月、九月采，去腹中物，火干之。

　　图经曰：石龙子，生平阳川谷及荆山山石间，今处处有之。一名蜥（音锡）蜴（音亦）。

　　谨按《尔雅》云：蝾螈，蜥蜴。蜥蜴，蜥蜓。 蜓，守宫也。疏释曰：《诗·小雅·正月》云：胡为虺蜴，蜴为此也。四者一物，形状相类而四名也。《字林》云：蝾螈，蛇医也。《说文》云：在草曰蜥蜴，在壁曰 蜓。《方：言》云：秦、晋、西夏谓之守宫，或谓之 （音卢）

　　KT（音廛），或谓之刺易，南阳人呼 蜓，其在泽中者，谓之易蜥，楚谓之蛇医，或谓之螈蝾。

　　又东方朔云：非守宫，即蜥蜴。按此诸文，即是在草泽中者，名蝾螈、蜥蜴，在壁者，名 蜓、守宫也。然则入药当用草泽者，以五色具者为雄而良，色不具者为雌，乃劣耳。五月取，着衍义曰：石龙子，蜥蜴也，今人但呼为蜴蜥，大者长七、八寸，身有金碧色。仁庙朝，有一蜥中出，饮水讫而入。良久，凡百十次，尚不已。樵者疑不免翻石视之，有冰雹一、二升。樵人讶而去，行为三、五里，大雨至，良久风雹暴作。今之州县根据法，用此祈雨。《经》云：治五癃，破石淋，利水道，亦此义乎。

　　卷第二十一　中品

　　木虻（音萌）

　　木虻（音萌）　味苦，平，有毒。主目赤痛， 伤泪出，瘀血，血闭，寒热酸 （音西），无子。一名魂常。生汉中川泽，五月取。

　　陶隐居云：此虻不啖血，状似虻而小，近道草中不见有，市人亦少有卖者，方：家所用，惟大绿色小虻，名鹿虻，大如蝇，啮牛马亦猛，市人采卖之。三种体，以疗血为本，余疗虽小有异同，用之按KT）色破中初出如白蛆，渐大羽化，坼破便飞，即能啮物。塞北亦有，岭南极多，如古度花成蚁耳。

　　《本经》既出木虻，又出蜚虻，明知木虻是叶内之虻，飞虻是已飞之虫，飞是羽化，亦犹在蛹，如蚕之图经曰：木虻，生汉中川泽。蜚虻生江夏川谷，今并处处有之，而襄、汉近地尤多。虻有数虫，即家相承之用，入然今本草肘后方葛氏云：蛇螫人九窍皆血出方，取虻虫初食牛马血腹满者三七枚，烧服之。杨氏产乳：疗母困笃恐不济，去胎方：虻虫十枚，上捣为末，酒服之，即下。

</div>
    <div class="pagination">
<a href="证类本草_page187.html">上一页</a><span>...</span><a href="证类本草_page183.html">183</a><a href="证类本草_page184.html">184</a><a href="证类本草_page185.html">185</a><a href="证类本草_page186.html">186</a><a href="证类本草_page187.html">187</a><span class="current-page">188</span><a href="证类本草_page189.html">189</a><a href="证类本草_page190.html">190</a><a href="证类本草_page191.html">191</a><a href="证类本草_page192.html">192</a><a href="证类本草_page193.html">193</a><span>...</span><a href="证类本草_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
