<!DOCTYPE html>
<html>
<head>
    <meta charset="UTF-8">
    <title>普济方四库 - 第 1117 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1117 页/共 1812 页</h1>
    <div class="content">　　逰肿【附论】
　　夫逰肿之状者青黄赤白无复定色逰于皮肤之间肉上防光是也
　　方
　　欝金散【出圣惠方】　治逰肿攻头面焮肿赤热疼痛
　　郁金　甜葶苈　川芒硝　川大黄【生各半两】赤小豆【一合】伏龙肝【二两】
　　右为末以生鸡子白并蜜少许调令稀稠得所涂之干即更涂
　　治赤白逰肿方【出圣惠方】
　　芸薹子【半合】米醋【一鸡子殻】盐【一钱】
　　右捣烂如泥煮依肿大小涂纸上贴之如走即随处贴之不过三两上
　　又方【出圣惠方】
　　川大黄【一两生用】防【一合】紫檀香【一两】
　　右为细末以醋和敷之干即再敷
　　治青白赤逰肿防痛方【出圣惠方】
　　川大黄【二两生】蒲黄【二两】伏龙肝【二两】
　　右为细散水和如泥薄敷之干即再涂
　　治逰肿赤者方
　　川大黄【二两】慎火草【五两】
　　右合捣涂之干即再和
　　又方【出圣惠方】
　　用紫檀香二两为末水调涂之
　　治逰肿流徧身赤色入腹即死方
　　用生猪肉敷上数数换之其肉百鸟不食食自死恶甚也
　　治白逰肿方【出圣惠方】
　　用生羊脂涂之
　　治逰肿方【出本草】
　　用甆塸中里白灰醋磨敷之甆器物初烧时相隔皆以灰为泥然后烧之塸甆也但看里有即收之
　　赤逰肿若徧身入心腹即杀人【出百一选方】
　　以灶下黄土为末油调涂勿令干
　　治赤逰肿若徧身入腹即杀人【出百一选方】
　　以白豆末水和涂若入腹及隂者以防汤火草取汁一盏服干即末之水调服出邵州偏急方马敏叔亲曾为其子用甚妙所用白豆者
　　治逰风肿赤頳热者【出本草】
　　以慎火草根耳为末水调扫患处
　　治逰肿【出本草】
　　以红蓝花苖生捣碎敷之
　　治赤白逰肿【出本草】
　　以豉虫捣敷之
　　恶肉【附论】
　　夫恶肉者身里忽有肉如小豆突出细长及如牛马乳亦如鸡冠之状不痒不痛乆不治长不已由春冬被恶风所伤风入肌内结淤血积而生也
　　方
　　漏卢散【一名漏卢汤出圣惠方】　治恶肉
　　漏卢　白敛　黄芩　白薇　枳实【麸炒微黄】川升麻甘草【生剉】赤芍药　川大黄【剉防炒】麻黄【去根莭各半两】
　　右为散每服三钱水一中盏煎至五分去滓不计时温服
　　大黄膏【出圣惠方】　治恶肉久不瘥
　　川大黄【生用】附子【去皮脐生】芎防　雄黄【细研】真珠末【各一两】黄芩　白敛　防茹【另研为末】白矾【烧汁尽细研各二两】
　　右大黄等五味并剉先以猪脂一觔半煎十余沸滤去滓纳雄黄真珠防茹白矾搅令匀涂于恶肉上
　　蚀恶肉散【出圣惠方】
　　硫黄　马齿苋　白矾【烧令汁尽】防茹　丹参【各半两】
　　右为细散涂敷恶肉上
　　治恶肉不瘥方【出圣惠方】
　　防茹末【半两】白矾【三分烧令汁尽】雄黄【三分细研】
　　右同研为细散敷肉上
　　治疮中恶肉出方【出圣惠方】
　　用生乌梅二十七枚烧灰为末敷疮中恶肉上
　　恶脉【附论】
　　夫恶脉之病其状赤络忽起巃嵸而聚若死蚯蚓之状又若水在脉中长短随络脉所生得之春冬恶风入于经脉瘀结而成是疾乆不治则结脉变为瘘病宜服五香连翘汤及所等治之刺去其血仍敷丹参膏亦用白鸡屎涂之
　　方
　　五香连翘汤【出肘后方】　治恶脉宜服此汤及敷丹参膏服五香汤敷小豆则瘥【方见本门恶核肿类五香散】
　　木香汤【出圣惠方】　治恶脉肿毒
　　木香　吴茱茰【汤浸微炒】升麻　薫陆香　鸡舌香雄黄　甘草【炙】鳖甲【醋浸炙去裙栏】射干【各半两一方用鸟利牛根半两】
　　右麄捣筛每服五钱盐水二盏煎至一盏去滓空心温服日晚再服一方以水三升煎二升去滓用故帛三五重浸汤中更互搨肿上不计遍数亦可
　　丹参膏【出千金方】　治恶肉恶核瘰风结诸肿云此膏亦可服
　　丹参　蒴藋【各二两】秦芃　独活　乌头　白芨牛膝　菊花　防风【各一两一作防己】茵草叶　蜀椒踯躅花【各半两】
　　右十二味切以苦酒二升渍之一宿以猪膏四升俱煎令酒竭勿过焦去滓以涂诸疾上日五度涂故帛上贴之此膏亦服得大行即须少少服
　　五香汤加茱茰犀角汤【出圣济总録】　治恶脉肿毒气攻脉中卒肿痛结作核或似痈疖而非时使人头痛寒热气急数日不除
　　木香　藿香叶　沉香　薫陆香　鸡舌香　吴茱茰【汤浸洗防炒】犀用【镑各一两】
　　右麄捣筛每服五钱盐水二盏煎至一盏去滓空心温服日晚再服其滓热搨肿上冷即易之
　　升麻汤【出圣济总録】　治恶脉毒肿
　　升麻【一两】乌梅肉【二两】栀子仁【十二枚】
　　右麄捣筛每服五钱盐水二盏煎至一盏去滓空心温服日晩再服余滓热搨患上
　　五香汤　治恶脉病【方见本门热肿类】
　　黄耆散【出圣济总録】　治恶脉毒肿
　　以黄耆四两细剉捣罗为散水调敷日三五度
　　又方【出圣济总録】
　　以漆头防茹二两为细散水调敷上日三五度
　　结阳【附论】
　　内经谓结阳者肿四肢夫热胜则肿而四肢为诸阳之本阳结于外不得行于隂则热菀于四肢故其证为肿况邪在六腑阳脉不能和隂则气留之以其气畱故肿也
　　方
　　白鲜皮散【出圣济总録】　治气菀四肢肿实不散令人气壅【方见本门热疮类白鲜皮散】
　　犀角汤【一名犀角敛】　治结阳四肢肿满热菀不散或毒攻注大便闭澁【方见本门风肿类】
　　防己丸　治四肢肿热气脉壅滞【方见本门热肿类】
　　升麻汤【出圣济总録】　治热毒流于四肢肿痛不消
　　升麻　大黄【剉如半粟大醋炒紫色各二两】前胡【去芦头】栀子仁射干【去毛炙各一两半】黄芩【去黒心】犀角【镑屑一两】豉【炒半两】羚羊角【镑屑半两】
　　右麄捣筛每服三钱盐水一盏半煎一盏去滓食后温服日三
　　木香丸【出圣济总録】　治结阳气壅四肢肿热大小便闭澁木香　芎防　羌活【去芦头】桂【去麄皮各二两】防榔【煨】大黄【剉如半粟大醋炒紫色】郁李仁【汤浸去皮研如膏各四两】
　　右先以六味为末入郁李仁再研匀錬蜜和丸梧桐子大毎二十或三十丸生姜汤下空肠临卧各一服

　　普济方卷二百七十七
<子部,医家类,普济方>
　　钦定四库全书
　　普济方卷二百七十八　　明　周王朱橚　撰诸疮肿门
　　诸肿
　　夫肿之生也皆由风邪寒热毒气客于经络使血澁不通壅结皆成肿也风邪不作者肿无头无根浮在皮上如吹之状不赤不痛或肿或散不常肿也其寒气与血相作者有头有根色赤痛肿其热毒作者亦无正头俱急肿久不消热气结盛壅则爲脓也其候非一也○凡诸暴肿一一不同无问近远皆服五香连翘汤刺去血小豆末之其间数数以针刺去血若失疗已溃烂者犹服五香汤及漏芦汤下之随热多少依方用之外以升麻汤溻洗熨之摩升麻膏若生息肉者以黄耆散若傅白防茹青黑恶肉不尽者可以头防茹散半钱和白防茹散三稍稍傅之其散各取当已单捣下筛直尔成散用之
　　方
　　犀角膏　疗热毒风并发背
　　犀角　羚羊角　参　续断　大黄　白敛射干　白芷　黄芩　麻黄【去节各六分】升麻【十六分】栀子仁【二七枚】薤白【五觔】具蓝【八分大蓝亦可】蛇啣【切一升】寒水石【十二分】愼火草【切一升】
　　右切以竹沥三升生地黄汁五合渍药一宿内猪脂三升微火上煎十上十下候白芷黄膏成去滓涂病上
　　延夀济世方　治疮肿
　　硃砂　盐花【二钱】雄黄　明矾【生】枫香【二钱】黄丹赤石脂　琥珀　轻粉【各一钱半】麝香【一钱】片脑【一钱】巴豆【去殻煮数沸】麻子【各一十九粒硏细】
　　右为细末豆萆膏和药不就加炼蜜为度放于磁器内纸封如用旋丸如鸡头子大每服一丸井水送下食前服以利三五行温粥补之忌热半日男子量虚实加减不必尽剂冲病即止有孕妇不可服就此药丸如黄豆大安于疮上软膏药防之开其疮口收住晕毒为妙又治内外发背疔疮肚痈无名肿毒误食诸毒砒药歹肉皆可治之大效又治小儿紧慢惊风丸如菉豆大每服一丸薄荷汤冷下
　　内托复煎散【出济生防萃方】　治肿焮如外根盘不深形诸在表其多浮痛在皮肉邪气盛而必侵于内须急内托以救其里也
</div>
    <div class="pagination">
<a href="普济方四库_page1116.html">上一页</a><span>...</span><a href="普济方四库_page1112.html">1112</a><a href="普济方四库_page1113.html">1113</a><a href="普济方四库_page1114.html">1114</a><a href="普济方四库_page1115.html">1115</a><a href="普济方四库_page1116.html">1116</a><span class="current-page">1117</span><a href="普济方四库_page1118.html">1118</a><a href="普济方四库_page1119.html">1119</a><a href="普济方四库_page1120.html">1120</a><a href="普济方四库_page1121.html">1121</a><a href="普济方四库_page1122.html">1122</a><span>...</span><a href="普济方四库_page1118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
