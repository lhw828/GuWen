<!DOCTYPE html>
<html>
<head>
    <meta charset="UTF-8">
    <title>外台秘要方 - 第 224 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 224 页/共 226 页</h1>
    <div class="content">　　捣地榆根绞取汁涂疮无生者可取干者以水煮汁饮之过百日乃止日末服方寸匕日三兼敷疮上【千金同】
　　又方
　　捣薤绞取汁敷之又服一升日三须疮差乃止亦治已差复发者【千金同】
　　又方
　　以豆酱清涂疮日三四差【千金同】
　　小品疗狂犬咬人方
　　刮狼牙或虎牙骨末服方寸匕已发狂如猘犬者服此药即愈【肘后同】
　　又方
　　头发猬皮烧作灰末等分和水饮一杯若或已目赤口噤者可折齿灌之【肘后千金同】
　　又方
　　捣地黄汁饮之并涂疮上过百日止【肘后同】
　　又众疗不差毒攻人烦乱防已作犬声者方【通按防音董多言动也】髑髅骨烧灰末以东流水和服方寸匕以活止凡狂犬咋人七日辄应一发过三七日不发则免也要过百日乃为大免毎至七日法当捣薤【一作韭】汁饮二三升又当终身禁食犬肉蚕蛹若食此发则不可救之疮未差之间亦忌食生鱼诸肥腻肉及诸冷食但于饭下蒸生鱼及就腻器中食便发不宜饮酒能过一年乃佳
　　又若重发者疗之方
　　生食蟾蜍脍絶良亦可烧炙食之不必令其人知初得囓便为此则不发【集验文仲千金备急肘后同姚剥作脍吞蒜虀下也】
　　又方
　　捣生姜汁一升以来服之佳
　　崔氏疗狂犬咬人方
　　凡被狂犬咬即急嗍去血急吐之勿错咽之然后捣杏仁和大虫牙捻作饼子贴疮上顿灸二七壮従此以后毎日灸一两壮贴杏仁饼子灸之须要满百日乃止百日内必莫使大差如无大虫牙可单用杏仁亦得狂狗咬人每至七日即合一发值至七日即须捣韭汁服一大合日再服之縦非至七日值一日两日服一两合大妙如冬月无可取韭根捣汁服之又三两日取杏仁一合捣碎熟研滤取汁和大虫牙齿无牙齿骨亦可用熟煎取一大升汁又烧竹沥一合以和杏仁酪汁更煎一两沸分三服一日使尽又取所咬犬脑以涂疮大佳取大虫牙齿末或大虫脂涂之便佳
　　又方
　　以大虫骨灰和杏仁膏以涂之甚良
　　又急疗狂犬囓人无问深浅者方
　　初被咬便以冷水洗令血断封裹着如其疮大及深宜放流水中浸之血断依法封裹更不用余裹忌风千万不畏凡初被咬即覔一切物与吃后不发也【出第八卷中】
　　必効疗狂犬咬方
　　栀子皮【烧灰】　石硫黄【末】
　　右二味捣为末敷疮日一易【救急同】
　　又方
　　取蚯蚓粪水和之如泥以封之上有毛以毛尽即差
　　又方
　　驴屎汁饮一升即差
　　又方
　　杏仁【切去尖】　豆豉【各一两】　韭根【一握净洗】
　　右三味捣为饼可疮大小厚一二分贴咬处大作艾炷以灸饼上热彻即差
　　又方
　　虎骨　　　石灰
　　右二味以腊月猪脂和作饼子暴干捣末以敷之良【并出第六卷中】
　　猪囓人方二首
　　千金疗猪囓人方
　　链松脂贴上
　　又方
　　屋霤中泥以敷之【并出第二十六卷中】
　　马咋踏人方四首
　　肘后疗马咋及踏人作疮有毒肿热疼痛方
　　灸疮中及肿上即差
　　又方
　　取妇人月经敷之最良【姚云神效】
　　集验疗马咋及踏人作疮有毒肿热疼痛方
　　割鸡冠血防所囓疮中日三若父马用雌鸡母马用雄鸡【肘后同】
　　千金疗马咬人及踏人作疮毒肿热痛方
　　取马鞭稍三尺鼠屎二七枚烧末以猪膏和涂之立愈【备急小品集验必效古今录验同出第二十六卷中肘后云取马鞭梢二寸】剥死马马骨伤人方三首
　　肘后疗剥死马马骨伤人手毒攻欲死方
　　取死马腹中屎以涂之即差【集验千金备急古今录验小品同】
　　集验疗剥死马马骨伤人手毒攻欲死方
　　绞饮其矢汁烧末服方寸匕【备急同出第九卷中】
　　古今录验疗剥死马马骨伤人手毒欲攻死方
　　服人屎汁【出第四十五卷中】
　　马骨所刺及马血入旧疮方八首
　　肘后疗马骨所刺及马血入旧疮中毒痛欲死方以热桑灰汁更番渍之常目为之冷即易数日乃愈若痛止而肿不消煮炙石令热以熨之灸疮上亦佳【集验千金同】
　　又方
　　捣脉子以水绞取汁饮一升日三服
　　又方
　　酒渍马目毒公少少饮之
　　小品疗马骨所刺及马血入攻人疮中毒痛欲死方
　　人粪泥之又捣马苋敷之【出第十卷中】
　　删繁疗马骨刺人马血入人疮孔方
　　马粪干者止一物粉疮孔上搨疮口也
　　又方
　　雄黄　　　干姜
　　右二味等分捣末内疮口中即差
　　又方
　　大小蒜捣熬暖用敷疮上
　　又方
　　以热汤数淋疮上即差【并出第十卷中】
　　马汗及毛入人疮中方六首
　　肘后疗人体上先有疮而乗马马汗及马毛入疮中或但为马气所蒸皆致肿痛烦热入腹则杀人方
　　烧马鞭皮以猪膏和敷之【备急千金集验同】
　　又方
　　以水渍疮数易水渍之【千金备急同】
　　又方
　　以石灰敷上【千金备急同】
　　集验疗人先有疮而乗马马汗若马毛入疮及拂略着致令肿痛方
　　大饮醇酒取醉即愈【肘后千金同出第八卷中】
　　千金疗马汗入人疮方
　　烧鸡毛末以酒服方寸匕【集验同】
　　又方
　　煮沸汤及热以渍之冷复易之【小品同出第二十六卷中】驴马诸疾方三十一首
　　救急夫六畜之中唯马最为贵致逺之劳贤愚所要或在戎漠或居村落忽患急黄黒汗等诸疾将息水草之宜人间之要次之君子所附卷末傅以意焉凡骑马逺行初到先与空剉草刷毕饮水饮水毕然后与粟豆等若先与粟豆等或水谷并必致马病也【出第九卷中】
　　肘后疗马热虫颡黑汗鼻中有脓腔水草不进方黄楼根　贝母　　　桔梗　　　大青栀子仁　　吴蓝　　　欵冬花　　大黄白鲜皮　　黄芩　　　郁金【各二大两】　黄蘗马牙硝【各四大两】
　　右十三味捣筛患相当及常要啖重者药三大两地黄半斤豉二合蔓菁油四合和合斋前啖至晚饲大效
　　又虫颡重者方
　　葶苈子【一合熬令紫色捣如泥】　桑白皮【一大握】大枣【二十枚擘】
　　右三味以水二升煮取一升去滓入葶苈合调匀适寒温灌口隔日又灌重者不过再差
　　又疗马脊疮方
　　黄丹敷之避风即差
　　又疗马羯骨胀方
　　取四十九只羊蹄烧之熨骨上冷即易之如无羊蹄杨柳枝指麤者炙熨之不论数差
　　又疗马后冷方
　　防葱姜各一两水五升煮取半和酒灌之
　　又疗马目晕方
　　霜后干楮叶细为末日两度管吹眼中差
　　又疗马疥方
</div>
    <div class="pagination">
<a href="外台秘要方_page223.html">上一页</a><span>...</span><a href="外台秘要方_page219.html">219</a><a href="外台秘要方_page220.html">220</a><a href="外台秘要方_page221.html">221</a><a href="外台秘要方_page222.html">222</a><a href="外台秘要方_page223.html">223</a><span class="current-page">224</span><a href="外台秘要方_page225.html">225</a><a href="外台秘要方_page226.html">226</a><a href="外台秘要方_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
