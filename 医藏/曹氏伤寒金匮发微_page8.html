<!DOCTYPE html>
<html>
 <head>
  <meta charset="utf-8"/>
  <title>
   曹氏伤寒金匮发微 - 第 8 页/共 23 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   曹氏伤寒金匮发微 - 第 8 页/共 23 页
  </h1>
  <div class="content">
   张隐庵曰。此为悍热之气。循空窍而上炎者。灵枢动输曰。胃气上注于肺。其悍气上冲头者。循咽上走空窍。循眼系入络脑。出颅。下客主人。循牙车合阳明。并下人迎。此胃气别走于阳明。故阴阳上下。其动若一。目中不了了者。乃悍热之气。循眼系而上走空窍。睛不和者。脑为精髓之海。而髓之精为瞳子。悍热之气。循眼系而入脑。故睛不和。大便难而无燥屎。身微热而非壮热。故曰。无表里证。实热在里。而悍气独行于上。故谓之实。设下之不早。有脑膜爆裂而死者。故当急下。予于张隐庵集注。往往嫌其望文生训。独此节能于阳明篇中。发明脑部。为中医改进之先声。其功为不可没也。（此证轻则阙上痛、重者满头皆痛、西医谓之脑膜炎。）
　　阳明病。发热汗多者。急下之。宜大承气汤。
　　阳明为病。法当多汗发热。故有发热而渴欲饮水者。有汗出多而渴者。胃中之燥不言可知。盖发热为营血热炽。汗多为卫气外张。此证阴虚阳亢。营血热甚则脾精槁。卫阳张甚则肺液枯。须知此发热汗出。为肠胃燥热蒸逼所致。譬之釜底燃薪。则釜中之水。郁热沸腾。而蒸气四出熄其薪火则沸止。而气定矣。此则急下之义也。张隐庵乃谓无肠胃之府证。止发热汗出多者。病阳明之别气。非阳明之本气。说解谬误。
　　发汗不解。腹满痛者，急下之，宜大承气汤。
　　发汗不解。腹满痛，为太阳急传阳明之证。夫太阳阳明合病。原自有胃气不和。胁下硬满。不大便而呕，服小柴胡汤湒然汗出而愈者。亦有汗出多而恶寒。宜桂枝汤发其汗者。又有无汗而喘。以麻黄汤发汗而愈者。若发汗不解。而骤见腹满痛之证。则太阳表病未去。阳明燥实已成。腹满痛为大小肠俱隔塞不通。若不急下。燥气将由大肠蒸逼小肠。有攻之而不能动者。为小肠容积甚隘。而疏导益难为力也。按脐右斜下一寸。大小肠交接处。小肠之末。多一空管。名曰盲肠。设有化物注入。久必溃烂。名盲肠炎。中医谓之肠瘫。有大黄牡丹汤败酱散二方。
　　腹满不减。减不足言。当下之。宜大承气汤。
　　腹满一证。寒与宿食之辨耳。腹满不关宿食。则按之不痛。证属虚寒。且寒甚则满。得温必减。故腹满时减者。当与温药。四逆汤其主方也。惟腹满不减则为实。按之必剧痛。即或大小溲时通。有时略减。特减亦甚微。不足言减。宿食之停貯大小肠者。则固依然不去。故宜大承气以下之。而病根始拔。按此条并见金匮腹满参考之。其义自见。阳
　　明少阳合病。必下利。其脉不负者。为顺也。负者。失也。互相克贼。名曰负也。脉滑而数者。有宿食也。当下之。宜大承气汤。
　　少阳一经。所以主疏泄者有二。一系手少阳三焦。上中二焦属淋巴管。所以排泄汗液。下焦与膀胱。所以通调水道。故古称少阴为寒水之藏。一系足少阳。胆寄肝叶中。与胃为同部。居胃之右。而胆管注于十二指肠之端。与胃底连属。胆汁助消融水谷。实从胃底幽门渗入。而十二指肠必先受之。阳明少阳合病。必自下利者。胃底胆汁。合胃中宿垢而下陷也。少阴篇少阴病，自利清水色纯青都即此证。色纯青为胆汁。胆主疏泄。故必自利。其脉不负者为顺。盖惟见弦急滑数而不见少阴微细之脉。犹为少阳阳明正脉。夫少阴负跌阳为顺。即跌阳负少阴为逆。为其水寒而中败也。且少阳负跌阳为顺。即跌阳负少阳为逆。为其中气不和而胆火上逆也。惟脉滑而数。乃为阳明正脉。而不见少阳之弦急。并不见少阴之微细。乃为有宿食之脉。金匮云。下利脉滑者。当有所去。大承气汤主之。此即其脉不负之说也。
　　病人无表里证。发热七八日。虽脉浮数者。可下之。假令已下。脉数不解。合热则消谷善饥。至六七日不大便者。有瘀血也。宜抵当汤。
　　发热汗多为阳明表证。腹满痛为阳明里证。此其易知者也。惟不见表里证者。最难辨别。前于三急下之第一证。已明举其例。发热七八日。已在太阳传阳明期内。脉虽浮数。法在可下。所以然者。热在肠胃。其势反缓。热在气分。其势反急。急下证之热冲脑部致目中不了了者。皆气分之上逆为之也。惟脉之脉数。本属表热。今以下后。浮去而数不解。阳热并居于中脘。即有消谷善饥六七日不大便者。设令两足无力。则为肺热叶焦之痿辟。仍宜大承气汤。（此条订证见之）若能食知饥。不大便而但见少腹满。按之硬。脉滑而数者。乃为蓄血。予在斜桥治汪姓一证亲见之。予始用桃核承气下之。大便紫黑。少腹软而满，尚未减。后用大黄X虫丸。久久方愈。乃知仲师抵当汤方治为不可易也。世有畏方剂猛峻而改用轻剂者。请以是为前车之鉴。
　　若脉数不解而下不止。必协热而便脓血也。
　　此承上节推言脉数不解之变证也。脉数为有热。金匮云下利脉数。数而渴者令自愈。设不差。必圊脓血。所以然者。热郁在里。必伤其血。设不下利。则伤及胞中血海而为少腹硬满之蓄血证。若下利不止。则久久必圊脓血。（近人谓之赤白痢）此下利亦为热证。予治赤白利下。按其腹痛益剧者。多以大承气汤取效。间亦有转为寒证而用四逆理中取效者。往往附子干姜至四五钱。惟此证喜按。按之则不痛。其脉必沉迟而不见浮数。用白头翁汤多死。盖病之转移。条忽万变。殆未可以胶柱而豉瑟也。（金匮原有桃花汤方治、以去湿和中。）又按西医以伤寒第一期为肠窒扶斯。为太阳失表内传阳明之燥矢证。（即大承气证）甚则为肠出血下利赤色者。（热则为承气证、寒则为四逆证）并谓伤寒干菌喜宿于肠内，此为大误。中医向无病菌之说。而治疗法常于病气在肌表先行发汗。一汗之后。病机已去。可见其初即有病菌。决不宿于肠间而宿于汗孔。故能于开泄肌表之时。一汗而排泄殆尽。惟其失表。菌杆之在汗孔者。渐入血络。由血络渐入肠中。乃有肠出血之证。张隐庵以此条协热。为协经脉之热。便脓血。为经脉之血化而为脓。虽由凭虚推测。于病理要为不谬也。
　　伤寒发汗已。身目俱黄。所以然者。以寒湿在里不解故也。以为不可下也。于寒湿中求之。
　　伤寒为病。有火劫发汗。伤其血液。血色见于皮外而其身发黄者。有阳明之燥已成。太阳之湿未化。湿热内蕴而发黄者。有胆汁外溢。郁于皮里膜外而病阳热无实之发黄者。有无汗小便不利而成水湿内蕴之发黄者。要未有发汗之后。反见身目俱黄者。盖阳明之病未成。必由胃中阳热迫水液成汗。然后胃中化燥。故发热汗多属阳明。其上膈津液未曾化汗者。则为痰涎。故颇欲吐。亦属阳明。先湿而后燥。故阳明中气。反为太阴寒湿。发汗之后。不能发黄。其所以发黄者。必由发汗之后小便不利。太阴篇云。脉浮而缓。手足自温者。系在太阴。若小便自利者。不能不发黄。然则仲师于本条所谓以寒湿在里不解者。即小便不利之说也。寒湿在里。未曾化燥。无论三承气汤皆不可用。即麻仁丸亦在禁例。脉浮者宜麻黄加术汤。脉浮身重者。宜防已黄芪汤。水气在皮中。宜白术附子汤。所谓于寒湿中求之也。。
　　伤寒七八日。身黄如橘子色。小便不利。腹微满者。茵陈蒿汤主之。
　　伤寒七八日。为太阳初传阳明之期。身黄如橘子色。则非湿家如薰黄之比。然阳明之中气未尽化燥。必有小便不利而腹微满者。虽黄色鲜明。似乎阳热用事。而湿与热并居于腹部。故亦宜茵陈蒿汤。使湿热从小溲而出。则湿减热除而黄亦自退矣。
　　伤寒身黄发热者。栀子柏皮汤主之。
　　栀子柏皮汤方。
　　栀子（十五枚）甘草（一两）黄柏（二两）
　　右三味。以水四升。煮取一升。去渣。分温再服。
　　伤寒化热。惟阳腑证为多。其有不即化热者。则为太阴寒湿。以阳明中气为太阴故也。间有热胜于里与湿并居者。则为阳明湿热。以胃热未遽化燥。犹未离乎中气之湿也。独有身黄发热者。阳气独行于表。而初无里湿之牵制。则为太阳阳明合病于肌里。而为阳无阴之证。故但用生栀子以清上。生甘草以清中。黄柏以清下。则表热清而身黄去矣。
　　伤寒瘀热在里。身必发黄。麻黄连轺赤小豆汤主之。
　　麻黄连轺赤小豆汤方
　　麻黄（二两）连轺（二两）赤小豆（一升）生梓皮（一觔）杏仁（四十枚）大枣（二二枚）生姜（二两）甘草（二两）
　　右八味。以潦水一斗。先煮麻黄。再沸去上沫。内诸药煮取三升。去渣。分温三服。半日服尽。
　　伤寒为病。起于表寒。血热内抗。因生表热。血为脾所统。散在孙络。而密布于分肉之中。表热不从汗解。与太阴之湿并居。乃为瘀热在里。肌表为之发黄。麻黄连招赤小豆汤。连轺以清上热。生梓白皮以清相火。赤小豆以去里湿。加麻黄杏仁以疏肺与皮毛。大枣生姜甘草以助脾阳。使里气与表气相接。则湿随汗解。而里热不瘀矣。按此方连轺赤小豆生梓白皮合桂枝麻黄各半汤。而去桂枝芍药。以卫气之阻。表汗不出。而君麻黄。以营气虚而生热。而去桂芍。以一身上下皆热。而用连轺生梓白皮。以瘀湿成热。毒留血分。而用赤小豆。（金匮下血用之、壅脓亦用之、可证也），又非以上三证之发黄。所可混同施治矣。
　　
　　少阳篇
　　少阳为病。口苦咽干目眩也。
　　少阳一经。不能独病。而其端常合于阳明。盖胃底原有胆汁。胃气逆。则胃底胆汁上冒而口苦。胆火上灼胃管。故咽干。胃热合胆火上薰于脑。故脑气一时昏XP156阖。因而目眩。但口苦咽干。尽人能辨之。惟目眩则向无确解。张隐庵据六元正纪论云。少阳所至。为飘风燔燎。以为风火相煽似也。但病理虽明。病状未断。予前十年。治同乡季仲文病亲见之。虽少阳病之目眩。未必一端。要不可谓非目眩之确证。予于上午诊视。即知其为口苦咽干。至日晡所。病者在卧榻，见入视其疾者。皆若有骇怪之状。问其故。则曰。来者面目悉如垂死之状。何也。盖此即所谓目眩也。抵暮。予至其寓。审其状。少阳证具。因用小柴胡汤。是夜。吐出胆汁数口而愈。夫病以汗下解者为多。以衄解者。已不多观。不意少阳之证。竞有吐胆汁而解者。是亦足以补仲师之缺也。
　　少阳中风。两耳无所闻。目赤。胸中满而烦者。不可吐下。吐下则悸而惊。
　　足小阳之脉。起于目锐眥。支脉从耳后入于耳。手小阳从耳后入耳中。出耳前。过客主人前。交颊至目锐眥。风邪中于上。故头先受之。风阳随经入耳。故两耳无所闻。风阳由目眥入目。故目赤。胆火上逆。故胸中满而烦。胸中满。非太阳失表水气溜于膈上。故不可吐。烦非胃中燥实，故不可下。误吐误下虚其津液。于是心营伤于吐。脉必代而心必悸。胆汁虚于下。则怯弱多恐。神魂惊惕而不宁。悸则怔忡不定。惊则梦宿叫呼。悸为灸甘草汤证。以心营虚也。惊为柴胡龙骨牡蛎证。以胆气弱也。救逆之方。已详。太阳篇中。故仲师于本篇不出方治。善读者当自悟之。火邪之桂枝去芍加蜀漆龙牡救逆汤。水饮之半夏麻黄丸。不在此例。
　　伤寒脉弦细。头痛发热者。属少阳不可发汗。发汗则瞻语。此属胃。胃和则愈。胃不和。则烦而悸。
　　医道之失坠。固由于传授之不精。而误于认脉者。亦复不少。即以弦脉论之。今人皆知弦为肝胆之脉矣。肝为藏血之藏。禀少阳胆火以上交于心肺。下达于肾脏。而养一身之筋。故其气专主条达。其应于脉也。以条畅柔和为无病之脉。而非病脉也。故按之如循长竿梢。若弦脉之属于少阳者。为疟。为饮邪。为水气。为胁下偏痛。夫疟脉自弦。以汗液积于皮里膜外。而太阳寒水非一汗所能尽也。痰饮脉弦者。以寒水留于上膈。久久化为痰涎也。水气所以脉弦者。以卫气不行于外。而水走肠间也。胁下偏痛所以脉弦者。以水气阻于肾关而不达下焦也。况寒疝脉沉弦者。当下其寒。诸证观之。则弦脉属于少阳。手少阳三焦为多。盖手少阳三焦与足太阳相合。上中二焦属淋巴管。分析而不归系统。水气化液外出于皮毛。自肾以下。始有系统。为肾膀管。水由肾藏下泄于膀胱。金匮言肿在腰以上。当发其汗。肿在腰以下。当利小便。职此之由。独至少阳自病之伤寒。脉见弦细而头痛发热者。则病不在三焦而在胆不似沉弦之为寒。弦滑之为饮。为疟。弦紧之为水。系在太阳三焦也。弦而细。则为无水气之脉。盖太阳寒水气盛则从寒化。寒水衰退。则从燥化。故太阳与少阳合病常有胁下偏痛者。独少阳自病。往往与阳明相系。为其从燥化也。盖水液充却于皮毛肌腠。则病太阳寒水。恶寒而体痛。水液不充。则寒从表受。热里抗。则病少阳相火而头痛发热。所以然者。寒气以肌表液虚。外不能固而直犯中脘。胆汁由十二指肠之端溢入胃中者。其亢热之气。乃以有所压迫而上冲脑部。是为头痛。而其痛必在阙上。太阳病之发于阳者。亦当发热，但其证必兼恶寒发热。而不恶寒。其不为太阳可知。且阳明发热。法在多汗。今则阳热未甚而不见汗出。其不为阳明又可知。参核于二者之间。则其为少阳无疑。胆火本以津液不充之故。郁而上冒。以至头痛发热。若更以发汗损其胃液。则胃底胆汁挟胃中浊热上冲脑部。而心神不能守舍。因发谵语。但此证究非胃家实。不同潮热满痛。故津液还入胃中。则胃气和而愈。津液不还，则燥气薰于膈上。心营耗损。烦热而动悸。此证脉结代。则炙甘草汤主之。否则小建中汤亦主之。救逆之法。已详太阳篇中。故仲师于本条不赘。独怪近人一见弦脉。便称肝阳。蒺藜滁菊金铃子延胡索沉香片广郁金金石斛石决羚羊角左牡蛎青龙齿柴胡白芍等。杂凑成方。吾正不解其所治何病也。
　　本太阳病不解转入少阳者。胁下鞭满。干呕不能食。往来寒热。尚未吐下。脉沉紧者。与小柴胡汤。
　　太阳之病。脉本浮紧。太阳失表。汗液不泄。水气从淋巴管会聚胁下。（肾脏寒湿停阻、不得从输尿管下泄膀胱。）因病硬满。水气入胃。胆汁不相容纳。则为干呕。胃气不和。故不能食。水邪注于胁下。阳热抗于胃底。故往来寒热。此证若经吐伤中气。气逆脉促。则宜生姜半夏汤以和中气。若经误下。水气与标热结于心下。则为痞当从下解。故以泻心汤下之。其未经吐下而胁下硬满。则所病犹为太阳水气。故宜小柴胡汤以汗之。要其脉之沉紧。为紧反入里则一也。（少阳忌吐下、此条为未经吐下而设、本篇谈吐下后两证治、特补出之。）
　　若吐下发汗温针谵语。柴胡证罢。此为坏病。知犯何逆。以法治之。
　　谵语有二。一为胃家燥实之谵语。一为热入血室之谵语。盖汗吐下温针。皆能坐耗水液。水液耗。则胃中与血分并生燥热。阳热上冲于脑。脑为心神所寄。一有感触。则心神外亡。于是轻则为谵语。甚则为惊狂。故有先时极吐下。胆胃上逆脑部而发谵语者。则刺期门以泻之。有火劫发汗而发谵语。小便利者。宜大承气以下之。（仲师未出方治）总之误用汗吐下温针。非病胃燥。即为血热。治法俱在太阳篇中。故曰以法治之。胃燥之证轻则小承气。略重则调胃承气。最重则为大承气。血热之证。轻者刺期门。重者桃核承气。尤重者抵当汤。随证施治可也。
　　三阳合病。脉浮大，上关上，但欲眠睡，目合则汗。
　　三阳合病。太阳之病转入少阳阳明也。阳明脉本大。太阳未罢。故浮。上关上者。左关属胆。右关属胃。胃底胆汁。合胃浊并生燥热。故浮大之脉。独甚于关上。湿热盛于肌腠。故但欲睡。肌腠为孙络密布之区。属营分。湿热在营分。故目合则汗。（营气夜行于阴、以夜则为卧寐之时、卫阴内剑、营气外浮也、汗随营气外泄。故目合即汗。）此证若胃中燥实。则汗为实热所致。宜大柴胡汤。若无胃实。则汗为胆中虚热。宜柴胡龙骨牡蛎汤。
　　伤寒六七日。无大热。其人燥烦者。此为阳去入阴故也。
　　少阳病至六七日。已经一候。为当传三阴之期限。但少阳一证。传太阴者绝少。盖太阳一证。寒水当从汗解。汗出不彻。阳热转入阳明。汗液未泄者。遂并入太阴之湿。阳明之燥气上薰。膈上痰涎乃郁。而欲吐。故太阳篇以颇欲吐者为传。设阳明阳热不盛。亦有太阳之后。即传太阴者。所谓于寒湿中求之也。少阳之传。不入少阴。即入厥阴。所以入少阴者。则由手少阳三焦传入。（腰以上为淋巴管、腰以下为输尿管。）三焦主水道。外散为汗。下泄为溺。皆恃相火为之排泄。相火日消。则水藏不温。由是水藏固有之元阳。遏于寒水而不能外达。故有吐利手足逆冷烦燥欲死之吴茱萸汤证。所以入厥阴者。则由足少阳胆传入。（胆管下注十二指肠之端、正当胃底幽门、故胃底有胆汁。）胆汁取资于肝脏之血液。助胃中消化。为生血之源。血之温度最高者。为其中含胆火也。胆火虚。则其血不温。肝脾俱寒。而生阳垂绝。故有脉微手足厥冷而烦燥。灸厥阴而脉不还之死证。盖此二证。阳回则生。阳绝则死。较浮阳暴越之烦燥用干姜附子汤茯苓四逆汤者。尤为危焉。本节无大热而烦燥。实为少阴厥阴两证之渐。故仲师以为阳去入阴。盖其始则为无大热。其机即有逆冷厥冷之变。易曰履霜坚冰至。盖言渐也。太阴为纯阴无阳。不当有烦燥之证。故不在此例。
　　伤寒三日。三阳为尽。三阴当受邪恶。其人反能食而不呕。此为三阴不受邪。
　　伤寒以二十一日为三候。三候相传。则三阳经尽。而当入三阴。此以最甚者言之耳。太阳篇云。七日以上自愈者为不传。则太阳之病原不必传阳明少阳。则二十一日以后。三经尽而不传三阴者。亦为伤寒通例。但必胃中胆汁与胰液肝液相和。乃为能食而不呕。是亦太阳伤寒七日以上自愈之例也。
　　伤寒三日。少阳脉小者。欲已也。
　　此节承上不传三阴而更言其脉也。伤寒第三候属少阳。少阳二字。自成一句。与脉小者三字。不相连属。按少阳自病。则其脉弦细。细非小也。但弦急之中。脉细如丝耳。太阳转少阳。则脉沉紧。沉非小也。但太阳内陷。浮紧者。转为沉紧耳。（二脉皆实而有力）。至三阳合病。则脉浮大。浮大者。阳热炽盛大也。凡病热度增高则病进，而血热益张，其脉益大。至于病势渐减。则热度渐低。脉亦较和。故脉小为欲已。此盖统三阳言之。特于少阳篇举其例耳。非专指少阳言之也。
　　少阳病。欲解时。从寅至辰上。
　　寅至辰上。为夜气清寒。至晨光微露之候。此时群动皆息。人于此时亦志气清明而坦白。孟子所谓夜气及平旦之气也。清露既降。草木养气渐次萌动。少阳为病。为郁勃不宜之气。得此时清平和缓之气以调之。而郁勃之气当解。此少阳之欲解。所以从寅至辰上也。诸家牵涉五行衰旺。不可通。
　　太阴篇
　　太阴之为病。腹满而吐。食不下。自利益甚。时腹自痛。若下之。必胸下结鞭。
　　太阴为湿土之藏。属脾。湿注太阴之腹部。则腹为之满。湿流于胃。胃不能受则吐。湿停中脘。则食不下。湿渗大肠。则自利益甚。寒湿在下。故腹时痛。湿为粘滞之物。固非如燥矢之一下即去。若湿邪犹在上膈。下之转病结胸。此证腹满自利腹痛。皆四逆汤证。惟下后胸结硬者。宜大陷胸汤。为其痰湿在上。非得甘遂硝黄。不足以破其坚壁也。
　　太阴中风。四肢烦疼。阳微阴涩而长者。为欲愈。
　　中风一证。病由虽出于太阳。而其病气。则常合于太阴。所以然者。则以风邪沍于肌肉。即内应于脾也。但此证阴寒则死。阳回则生。脾主四肢。阳回故四肢烦痛。脉右三部为阳。属气与水。阳脉微。则水气渐减。左三部为阴。属液与血。阴脉涩。则津液不濡。设阳微阴涩而见短促。则为血分枯燥。为阳热太过。若阳微而不大。阴涩而不滑。中见达远之脉。则湿邪去而正气渐复之象也。故为欲愈。
　　太阴病欲解时。从亥至丑上。
　　太阴为病。当以地中蒸所为验。日晡所为阳微阴长之候。地中蒸气上升。病湿者每感此气而加剧。若亥至丑上。为阴中之阴，风静露凉。地中蒸气至此，既行消歇。故太阴之病欲解。常以此时为验也。张隐庵乃谓太阴为阴中至阴而主开。亥者阴之极。丑者地气开关。直似阳明谵语。令人无从索解。
　　太阴病。脉浮者。可发汗。宜桂枝汤。
　　脉浮缓可发汗。宜桂枝汤。此太阳中风方治也。此何以决其为太阴病。以曾见腹满而吐食不下自利腹痛之证言之也。脾主肌肉。太阳中风。风着肌肉而内应于脾。故用助脾阳之姜枣甘草以发之。语详太阳当篇中。以太阴病而见浮脉。则湿邪正当从太阳外泄。客从大门入。还当送之使出也。
　　自利不渴者。属太阴。以其藏有寒故也。当温之。宜服四逆辈。
　　湿邪渗入大肠。则为自利。使湿邪渐减。胃中必生燥热。于是有自利之后而转为燥渴者。至于不渴。则其为寒湿下利无疑。曰藏有寒者。实为寒湿下陷大肠。初非指脾藏言之。盖此证必兼腹痛。按之稍愈。用大剂四逆汤。可以一剂而愈。不待再计而决。盖寒阻而腹痛者。其气凝滞而不化。必待温药和之而气机始通也。
　　伤寒脉浮而缓。手足自温者。系在太阴。太阴身当发黄。若小便自利者。不能发黄。至七八日。虽暴烦下利。日十余行。必自止。以脾家实。腐秽当去故也。
　　伤寒脉浮缓。本为太阳中风证。其病起于风中肌理。汗液不得外泄。汗出不彻则太阳之水与太阴之湿并居故曰系在太阴。按太阳之传阳明。必先病湿。七八日化燥。乃为阳明承气汤证。或七八日暴烦下利。日十余行。则仍为太阴将自愈之证。但病之传变。以小便之利不利为验。使小便不利。则身必发黄。而为茵陈蒿汤证。惟小便利者。虽同一不能发黄。不传阳明。必从太阴自利而解。盖脾家实而腐秽当去。与服调胃承气汤微溏。其义正同。但使湿与热从大肠下泄。而已无余病。此太阴之病。所以同于阳明。而两存其说也。今人但知三阳之后。始传太阴。皆非能读仲景之书也者。仲师云。阳明为中土。万物至此。无所复传。可见阳病传阴。皆为药所误耳。
　　本太阳病。医反下之。因尔腹满时痛者。属太阴也。桂枝加芍药汤主之。大实痛者。桂枝加大黄汤主之。
　　桂枝加芍药汤方
　　桂（三两）芍药（六两）甘草（二两）生姜（三两）大枣（十二枚）
　　右五味。以水七升。煮取三升。去渣。分温三服。
　　桂枝加大黄汤方
　　即前方加大黄（二两）
　　hillman太阳桂枝汤证。本应发肌理之汗。所谓发热有汗解则愈者也。设不解其外而反攻其里。肌理中未尽之汗液。尽陷为太阴寒湿。由是腹满时痛。设验其病证。按之而不痛者。桂枝倍芍药以止痛。使其仍从肌理而解。若按之而实痛者。则其肠中兼有宿食。于前方加大黄以利之。使之表里两解。然后病之从太阳风陷者。仍从太阳而解。益可信太阴之病由。直接太阳。不在三阳传遍之后矣。
　　太阳能阴为病。脉弱。其人续自便利。设当行大黄芍药者。宜减之。以其人胃气弱。易动故也。
　　病至脉弱。血分中热度已低。芍药苦泄。能达血分之瘀。若脉道不充。按之而见虚弱。则血分不能胜芍药之疏泄。故于当用桂枝汤之证。芍药当减其分两。设其人续自便利。便当从自利而解。间亦有宿食未尽。腹中满痛。当用大黄者。分剂亦汉从减。所以然者。以肠中本自通利。不似大实满者之难于见功。必得重用大黄。仲师言胃气虚易动。亦谓肠中通而宿食易去。原非有深意存乎其间。指桂枝加大黄证言之。非指倍芍药证言之也。
　　少阴篇
　　少阴之为病。脉微细。但欲寝也。
　　阴寒之证。血为水气所败而热度低弱。故脉微细。阳热主动而阴寒由主静。故但欲寝。黄坤载谓脉微细必兼沉。说殊有理。盖沉为里寒如井水之无波。如坚冰之无气。故于法当温而不当发汗。少阴无表热。惟脉沉反发热者。为太阳少阴表里同病。（太阳寒水属三焦、自腰以上有淋巴微管、自腰以下直达膀胱、乃有淋巴系统、腰中即足少阴藏、太阳标热本寒、寒水下陷少阴之藏、标热外出皮毛、故表里同病。）有麻黄附子细辛汤一方。得之二三日无里证者。有麻黄附子甘草汤一方。所谓无里证。少阴虽见虚寒。而太阳水气。尚未化为痰湿也。故但用开表之麻黄。温藏之附子。而无俟细辛以除饮。外此则脉沉者宜四逆汤。身体痛手足寒骨节痛脉沉者宜附子汤。下利脉微者与白通汤。利不止厥逆无脉干呕而烦者。白通加入尿猪脆汁汤。腹痛小便不利四肢沉重疼痛自下利者宜真武汤。亦有寒饮干呕者。宜四逆汤。盖温里方治为多焉。大抵少阴一证。寒极则死。阳回则生。是故同一恶寒卷卧。手足温者可治。而逆冷者不治。但举一端。可以得其要领矣。
　　少阴病。欲吐不吐。心烦。但欲寝。五六日。自利而渴者。属少阴也。故引水自救。若小便色白者。少阴病形悉具。小便白者。以下焦虚。有寒。不能制水。故令色白也。
　　少阴病欲吐不吐。用焦水道。因寒停止。蒸气不得上行也。水气不得上行。则上膈燥而不润。心营因燥而烦也。但欲寝者。阴寒在下而阳气不宣也。寒水在下。故自利。下寒则蒸气不得上行。故口燥渴。膈上下津液皆虚。所为引水自救也。巧久病之人。小便必黄者。阳气未绝于内也。至下焦虚寒，不能制阴寒之水。则肾阳已绝。故不受阳热蒸化。而小便反白。固知久病而小便色白者。皆危脉微细而沉。利不止。厥逆。揽呕而烦。故曰少阴病形悉具。上有虚热。下有实寒。剧投热药。必将倾吐而出。非用苦寒之猪胆汁。及减寒之人尿。引之下行。恐不能受。夫惟曲以调之。乃能尽白通汤之力而收其效。但令肾水得从温化。蒸气上行。则心烦燥渴愈。下行之不便。亦将色变矣。
　　病人脉阴阳俱紧。反汗出者。亡阳也。此属少阴。法当咽痛而腹吐利。
　　脉右三部主水与气。属阳。左三部主精与血。属阴。脉之阴阳俱紧者。惟太阳伤寒无汗者有之。以其寒邪薄于外。血热抗于里。相持而不相下也。若见此脉而反汗出。则非表寒外束。而实为孤阳外越。孤阳外越者。阴寒内剧阳气外脱而不归其根也。是故不在太阳而属少阴。虚阳在上。故咽痛。阴寒在下。故吐利。此与上节略同。为假热实寒证。盖亦白通汤加入尿猪胆汁之证也。
　　少阴病。下利。咳而谵语者。被火气却故也。小便必难。以强实少阴汗也。
　　太阳寒水。以少阴肾脏为关键。寒水不能不作汗外泄。乃下陷于寒水之藏。由下焦直泄膀胱。夫惟寒水拥阴。一时肾膀胱中不能容纳。乃溢入回肠而为自利所以为少阴之本病也。惟咳而谵语。则为少阴证所本无。揆其所以至此变证者。则以火劫发汗之故。火劫发汗则阳气张。燥热上薄于肺则咳。燥热迫胃中津液外泄。则胃热上蒙脑气。昏暗而为谵语。阳热张于上。吸其下行之水道。故小便难。臂之打火这者。细微之火气在管中。能吸住人体。令毛孔中寒湿于皮外。此证浮阳因炎上浮。吸其下行之水。亦犹此也。愚按下利者决不谵语。已见谵语。当不复下利。此节当云少阴病下利。咳而谵语者。被火气却故也。则本病变病。较然分折。耦意咳而谵语。当用调胃承气汤。使腑滞下得。则燥热之气除。而咳与谵语可止。如是。则火气不吸引于上而小便能矣。
　　少阴病。脉细沉数。病为在里。不可发汗。
　　少阴为病。由太阳寒水下陷用焦。此时腰以上淋巴微管。阳气渐减。不与肌理毛孔相接泄为汗液。故脉细而沉数者。寒水下陷。孤阳将脱之象也。若更以表寒之故。误认为表阳不足。误用麻桂。强责汗液外泄。热势必阳气散亡而不归其根。而恶寒益胜。仲师所以有不可发汗之戒也。
　　少阴病。脉微。不可发汗。亡阳故也。虚尺脉弱涩者。复不可下之。
　　少阴一证。血分中热度既低。不能外达肌理。水分中阴寒凝互。不能外达皮毛。脉微则无阳。于无阳之证而发其汗。则阳气以外散而益薄。如炽之散。如火之减。其人固已死矣。脉涩则血少而阴竭。于血少阴竭之证而下之。则阴血以下而益燥。如木之枯。如草之萎。而其人又死矣。此阳微所以不可发汗。阴虚所以不可下也。按太阳篇中脉微。此里虚。须表实。津液自和。便自汗出愈。脉涩为汗出不彻。更发汗则愈。脉象与些二证略相似。特此为太阳证言之耳。若已传少阴。则不惟脉微者当温。脉涩者亦当温。盖温则有气气发。则阴生兹阴。则无气无气则阴不生。内经言劳者温之。正此意也。
　　少阴病。脉紧。至七八日自下利。脉暴微。手足反温。脉紧反去者。为欲解也。虽烦下利。必自愈。
　　淋巴系统统水液壅阻。不得阳气以和之。则阴寒隔塞不通。如坚冰积雪久而益硬。故其脉沉弦而搏指。名之日紧脉之所以紧者。与寒犯太阳之浮系同。阴邪迫而阳气内抗也。少阴病脉紧至七八日。已过一候。使一候之中。阳气当回。借如严冬暴寒。三五日必渐回媛。此证寒去利下。肠胃凝互积垢。与寒水俱从大便宣泄。如冰之解。如雪之消。而川谷沥淇矣。阴寒不见压迫。即里阳不复抵抗。脉因暴微。阴寒内解。里阳外达。故手足反温。脉紧反缓。虽至发烦下利。必不至死。此少阴一证。所以阳回即生。益可证前条脉微脉涩者。皆非温药不治矣。
　　少阴病，下利，若利自止。恶寒而卷卧。手足温分。可治。
　　少阴病。恶寒而卷。时自烦。欲去衣被者。可治。
　　少阴为病。独阴无阳。为必死之证。下利而利自止。则寒水已去而微阳当复。恶寒卷卧。为少阴本病。设恶寒卷卧而手足逆冷。利虽自止。此证尚不可恃。所以然者。脾胃主四肢。脾胃绝。故四肢冷。内经所谓无胃则死也。惟手足温，则中阳未绝。投以四逆汤大剂。可以克日奏攻。故云可治。但亦有恶寒卷卧而不下利者。譬之冬令雨雪不甚。虽当阳回冲冰泮之期。绝无淹水流溢。时自烦者。阳回之渐。欲去衣被。则阳气勃发之象也。盖人之一身动作。奋发则毗乎阳。幽味则毗乎阴。方其恶寒卷卧。一幽味纯阴之象也。时自烦。则郁而欲动矣。烦而欲去衣被。则心气勃发。皮毛肌腠。阳气充溢矣。此证水气从下消。当从汗解。但用桂枝加附子汤。便当一汗而愈。故亦云也。
　　少阴中风。脉阳微阴浮者。为欲愈。
　　中风之证。由太阳而紧在太阴。故病发于肌理。内应于脾藏。肌理不解。太阳水气。乃由手少阳三焦（即淋巴输尿管之原名。）而陷少阴之藏。此证脉本浮缓。及水气下降。脉必沉而紧。若右三部阳脉见微。则水气不甚至可知。左三部阴脉见浮。则在里风寒不甚又可知。从子至寅上。
　　天将大明。必极昏间。星芒烟烟。犹未也。气将转阳。必极阴寒。雾露不收。犹未也。自子至寅上。天光渐极昏黑。（俗称寅卵不通光）阳气益复剑束。（俗名五更寒）乃晦极将明。阴极转阳之大机也。少阴病之但欲寝卷卧一昏间之象也。恶寒脉微细。一独阴之象也。乃卷卧者忽然欲去衣被。恶寒者忽然发热内烦。是即少阴病之转机。今以晦极将明寒极将回之证。必于晦极将明寒极将回时验之。故必从子至寅上。不见昏间阴寒之象。方可信为欲解。否则曰之方中。阳气甚隆重。寒病遇此。何常不稍稍和暖。然天阳一过。而证情如故矣。岂可恃为欲解乎。
　　少阴病。吐利。手足不逆冷。反发热者。不死。脉不至者。灸少阴七壮。
　　太阴少阴为病。多由太阳寒水内陷。陷于脾。则并胃中宿食不走大肠而为自利。其壮如涂泥。证属太阴陷于肾。则并手少阳三焦而为病。上中二焦。属淋巴微管。淋巴微管中水液泛四出。胃不能受。则上逆而为吐。下焦属淋巴系统。（即输尿管）淋巴系统水道横流。不及输泄。则混入大肠为利。其壮如河堤。证属少阴。一则为溏泄。一则为洞泄。此太阴少阴之辨也。惟人一落千丈身之阳热。内藏于血。水受血热蕴蒸。乃化为气为汗为津液为溺为白血球。血中热度渐低。（不足华氏九十五度）水乃渐寒。寒则泛滥。于是上吐而下利。手足及全身肌肉。皆受气于统血之脾脏。血中热愈低。则手足俱冷。而一身肌肉俱寒。所以然者。为其一身之水液。一如严冬奚涧生气减绝也。惟手足不逆冷反热者。为不死之证。虽脉不至。但须灸足少阴太奚穴七壮。太奚在外踝骨上。切姜成片。烧艾绒以灸。艾一团为一壮。使隔绝之里阳。与表阳相接。病必无害。盖火气虽微。使血行脉中。则甚有力。观太阳篇微数之脉节。当自悟之少阴病。八九日。和身手足尽热者。以热在膀胱。必便血也。桃核阴气汤主之（此条订证。）
　　此证与小便色白者。相反。寒水太盛。则表证为手足逆冷。为恶寒卷卧。里证为下利不止。为小便色白。所以然者。以一身之血分。热度低弱。不能蒸化水液故也。若少阴无阳之证。延至八九日。忽然一身及手足尽热。此即上节谓手足不逆冷反发热不死之证也。然后文突接以热在膀胱必便血也二语。殊难解说。夫一身肌肉及手足。皆微丝血管及经脉流知之处。皆为脾藏所主。则一身手足尽热。似与膀胱绝无干涉。不知血分热度增高。水液必受灼烁。故久病发热之人。小便必黄赤而短。今以寒尽阳回之证。水气渐微。一身阳热蕴蒸。始而小便短赤。断而大便坚而色黑。热乃由肾及膀胱。胞中血海。遇湿热郁蒸之气。势必化为环血。外见少腹胀满硬痛之证。此与本篇三急下证大同小异。皆寒尽阳回之证。当下以桃核承气汤。使瘀血从大便而出。其病秘愈。然则本文必便血也下。当是脱去桃核承气汤主之七字。如此。则本文以字文交。方有著落。以之为言因也。盖因蓄血之证。原不能自行便血。其中自有治法在。若以为桃花汤证。则大误矣。
　　少阴琐但厥。无汗而强发之。必动其血。未知从何道出。或从口鼻。或从目出者。是名下厥上竭。为能治。
　　少阴为病。但厥无汗。为阴寒在里。阳气不能外达。此本四逆汤证。但温其里寒。水得温自能作汗。若强发其汗。三焦水液既少。不能供发汗之用。阳热随药力暴发。必牵动全身阳络。血随阳升。一时暴决而出于上穹。如黄河之溃堤平吾。山而溢钜野。不能限其所之。故或从口鼻出。或从目出。卒然虽以预定。气脱于下。血冒于上脱。如垂死之离魂。冒如大辟之去首脱者不还。故曰厥冒者立罄。故曰竭阴阳并脱故称难治。此与妇人倒经败血出于口鼻者。固自不同。鄙意当用大剂灸甘草汤以复既亡之阴。复重用龙牡姜附以收散之阳。或能于十百之中。挽救一二。此亦仲师方外之微旨也。
　　少阴病。恶寒。身卷而利。手足逆冷者。不治。
　　少阴病恶寒。表阳虚也。身卷而利。里阳虚也。手足逆冷。中阳不达四肢也。盖人一身之卫气。为水液所蒸化。而卫气之强弱。实视血中热度高下为标准。血中热度渐低。皮毛中水液不能不化气。卫阳因见微弱而病表寒。人一身之肌肉。皆为孙络所密布。血热与外寒相抗。是生表热。因为一时暴烦欲去衣被者。若一身肌肉血热数不充。则血中黄色之余液。盖成寒水。而郑卧不起。寒水下陷肠胃。中阳既败。阳气不达四肢。手足因而逆冷。此证为独阴列阳。故云不治。盖人之将死。其血先寒。血不温。则水不化气。营气亡于内，而后卫气亡于外。于无治治法中求一线生路。惟有大剂四逆汤。或能救什一于千百也。
　　少阴病。吐利。燥烦者。死。
  </div>
  <div class="pagination">
   <a href="曹氏伤寒金匮发微_page7.html">
    上一页
   </a>
   <span>
    ...
   </span>
   <a href="曹氏伤寒金匮发微_page3.html">
    3
   </a>
   <a href="曹氏伤寒金匮发微_page4.html">
    4
   </a>
   <a href="曹氏伤寒金匮发微_page5.html">
    5
   </a>
   <a href="曹氏伤寒金匮发微_page6.html">
    6
   </a>
   <a href="曹氏伤寒金匮发微_page7.html">
    7
   </a>
   <span class="current-page">
    8
   </span>
   <a href="曹氏伤寒金匮发微_page9.html">
    9
   </a>
   <a href="曹氏伤寒金匮发微_page10.html">
    10
   </a>
   <a href="曹氏伤寒金匮发微_page11.html">
    11
   </a>
   <a href="曹氏伤寒金匮发微_page12.html">
    12
   </a>
   <a href="曹氏伤寒金匮发微_page13.html">
    13
   </a>
   <span>
    ...
   </span>
   <a href="曹氏伤寒金匮发微_page9.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
