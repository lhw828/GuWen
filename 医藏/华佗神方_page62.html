<!DOCTYPE html>
<html>
<head>
    <meta charset="UTF-8">
    <title>华佗神方 - 第 62 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华佗神方 - 第 62 页/共 81 页</h1>
    <div class="content">　　草乌头 皂荚等分为末，入麝香少许，入牙并搐鼻内，牙关自开。

　　卷十三

　　一三○○三·华佗治急喉痹神方

　　猪牙皂 白矾 黄连各等分，瓦上焙干为末，以药半钱吹入喉中，少顷吐出脓血，立愈。

　　卷十三

　　一三○○四·华佗治客热咽痛神方

　　风邪客于喉间，气郁成热，故为痛也。方用：薄荷 防风 玄参 甘草 片芩（酒炒） 栀子各五分 桔梗 连翘各一钱 大黄（酒炒） 芒水煎，食后温服。外用：寒水石半两（ 红） 硼砂 牙硝 朱砂各一钱 龙脑五分共为细末，掺入喉中，每次一钱。

　　卷十三

　　一三○○五·华佗治客寒咽痛神方

　　寒气客于会厌，卒然如哑。是为寒气与痰涎凝结咽喉之间，宜以甘辛温药治之，忌寒凉。

　　方母姜汁一升 酥 牛骨髓各一升 桂心 秦椒各一两 防风一两半 芎 独活各一两六铢上为末，纳姜汁中，煎取相淹濡，下酥髓等合调，微火三上三下煎。平旦温清酒一升，下膏二合，即细细吞之，日三夜一。

　　卷十三

　　一三○○六·华佗治咽痛失音神方

　　栝蒌一枚 白僵蚕（去头炒）半两 甘草（炙）二两上为细末，每服三钱，温酒或生姜自然汁调下。或用绵裹噙化，咽津亦得，日两三服。

　　卷十三

　　一三○○七·华佗治咽喉妨闷神方

　　喉间痰气结聚成核，久而不散，则生燥涩，凡妇人多郁者恒患之。治用：浓朴（姜汁炙） 赤苓 紫苏叶各一两 半夏（姜制）一两半每服三钱，入生姜三片同煎，食后温服。

　　卷十三

　　一三○○八·华佗治喉肿神方

　　豉一升半 犀角屑一两 羚羊角屑一两 芍药三两 升麻四两 杏仁（去皮尖）一两 甘草（炙）二两 栀子七枚上以水七升，煮取一升半，去滓，分三服，忌海藻、菘菜。

　　卷十三

　　一三○○九·华佗治喉痛神方

　　败笔一枝烧屑，以浆饮服一方寸匙，良验。或用：龙脑三分 僵蚕五厘 硼砂二钱半 牙硝七钱半共研细末，吹患处，立效。

　　卷十三

　　一三○一○·华佗治喉闭神方

　　鸭嘴胆矾研细，以酽醋调灌，药下咽后，即吐出胶痰，其症自瘥。

　　卷十三

　　一三○一一·华佗治喉疮神方

　　生地黄五两 青竹茹 玄参 鸡苏各二两 茯苓 升麻 麦门冬（去心）各一两上以水八升，煮取二升五合，去滓，分三次服之。每次如人行七八里。忌生冷、热面、炙肉、油酢。

　　卷十三

　　一三○一二·华佗治喉风神方

　　天南星三十枚 大半夏 白矾 白盐 防风 朴硝各四两 桔梗二两 甘草一两 大梅实（择七分熟者）一百枚先将硝盐水渍一伏时，然后将各药研碎，方将梅实置于水，淹过三指为度。浸七日取出，曝干，又入水中，浸透曝之，俟药水干为度。方将梅子入磁罐封密，如霜衣白愈佳。用时绵裹噙口中，徐徐咽汁下，痰出自愈。

　　卷十三

　　一三○一三·华佗治实火喉蛾神方

　　山豆根 黄连 半夏 柴胡 甘草 桔梗 天花粉各二钱水煎服，二剂自愈。

　　卷十三

　　一三○一四·华佗治虚火喉蛾神方

　　本症与前症之区别，系前症为口燥舌干而开裂，本症则口不甚渴，舌滑而不裂；前症晨重夜轻，本症则反是。证候不同，治法自异。法宜引火归原，火势既除，病自消亡。方用：熟地黄 玄参各一两 茯苓五钱 山药 山茱萸各四钱 白芥子三钱 肉桂二钱 北五味子一钱水煎服。一剂而痛除肿消，二剂全愈。

　　卷十三

　　一三○一五·华佗治喉痧神方

　　西牛黄五厘 龙脑三厘 珍珠三分 人指甲（男病用女，女病用男）五厘 象牙三分（焙）

　　壁钱（土壁砖上者可用，木板上者不可用）二十枚（焙） 青黛六分共为细末，吹患处，极效。

　　卷十三

　　一三○一六·华佗治喉癣神方

　　龙脑 苋菜根（ 灰） 薄荷 黄柏各一钱 硼砂 儿茶各一钱五分 人中白 山豆根胡黄连各二钱 枯矾 青黛龙骨 乌梅肉各五分上各为末，和匀吹用。

　　卷十三

　　一三○一七·华佗治喉痈神方

　　可取蟾酥丸噙之。（见十一卷鼻疔项）一、二丸即愈。

　　卷十三

　　一三○一八·华佗治喉疖神方

</div>
    <div class="pagination">
<a href="华佗神方_page61.html">上一页</a><span>...</span><a href="华佗神方_page57.html">57</a><a href="华佗神方_page58.html">58</a><a href="华佗神方_page59.html">59</a><a href="华佗神方_page60.html">60</a><a href="华佗神方_page61.html">61</a><span class="current-page">62</span><a href="华佗神方_page63.html">63</a><a href="华佗神方_page64.html">64</a><a href="华佗神方_page65.html">65</a><a href="华佗神方_page66.html">66</a><a href="华佗神方_page67.html">67</a><span>...</span><a href="华佗神方_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
