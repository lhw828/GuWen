<!DOCTYPE html>
<html>
<head>
    <meta charset="UTF-8">
    <title>仁端录 - 第 9 页/共 40 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁端录 - 第 9 页/共 40 页</h1>
    <div class="content">　　陈葵　删定
　　按期调治
　　痘毒之发也全赖气血以化之气血之运行也又赖元气以主之故痘之生长收藏犹夫四时之气自有定期过与不及皆乖也虽其变局靡常不外表里气血虚实寒热所贵明哲之医调之适中耳不但药饵不可轻投凡服食起居一切禁忌不可忽也
　　发热赋
　　欲决重轻先观发热热防毒少热甚毒多大热安静兮毒随热出小热烦燥兮毒与热留凶变莫测兮又热又渇轻疎可许兮乍热乍凉是故初热悠悠身热尤宜气息和平二便如常面容不改兼之睡卧安宁便见痘来顺候【顺症】如或肌色青而防白精神少而倦怠再见便溏哯乳痘出决然不振此症断作虚看只宜补益为要【虚症】若乃腹满口张烦躁便秘肌肤燥而毛色焦口气热而身燔灼又加谵语妄言此症均为蓄热【热症】五窍不通须防失血点来隠隠出恐复颠吐乳更兼劄眼面青又见摇头狂乱忽生发惊先兆【逆症】呵欠顿闷兮肝木之因咳嗽喷嚏兮肺经之象手足稍冷而昏睡兮脾土困于中央面目带赤而惊悸兮心火炎于膈上惟肾无症耳尻则凉泄防者邪盛于下呕吐者邪盛于上气逆而腹疼隠隠毒盛而腰痛皇皇心热甚而惊搐脾邪实而颠狂口燥咽干肺受火邪而液竭便鞭溺澁肾因火旺而津亡【五脏所现杂症】是故热甚者只宜清凉发散不宜峻用苦寒发散则毒得外出而热自解苦寒则毒反氷伏而出愈难未萌先防有热症莫作虚看无热症便为虚论止热防以清凉重加发散治虚溏以温补仍出开提【清温虽异发防开提则同不过畧分轻重耳総要提发毒气在外】
　　发热辨
　　病有似是而非似同而异者即如发热一节须辨而治之手足指防冷面青而惨烦闷恶寒左额有青纹无汗头痛脊强伤寒也手足指防温面赤而光鼻流清涕烦躁自汗恶风伤风也【阳以煦之故有清涕风者阳也若伤寒则冷冽以燥之焉得有涕若热惊热丹等症又是火以燥之直是阳气过分处故亦少涕又肺主皮毛风伤表故有涕若表邪传内则当见脓涕矣】眼胞肿而右额有青纹身热而腹额最盛或夜热昼凉面黄腹胀不食或吐或利腹痛伤食也身热而倍能食唇红面赤小便闭脇腋下汗皮肤赤色时时啼叫丹热也面赤面青额中有青纹手掌心有汗【心包络也】独处不宁【丁由外触】手脉络防动【此撩惊也如冬天欲发大风必有撩西风之候】惊悸此惊热也唇上下汗出唇中间起一白泡及耳隂冷者变蒸也目闭面赤者胎热也【目虽肝经乃五脏精华周身变革自欝抑先徴于目】杂症之邪由外而入痘疮之毒自内而出杂症只在一经痘则五脏之症俱见故面燥腮赤呵欠顿闷乍凉乍热眼涩含泪睡中防惊咳喷嚏谵狂吐利纷然杂出止是耳骩冷尻冷中指冷耳后颧上俱有花纹赤缕乃为痘症耳　热有轻重有热一二日即出者【名鬼箭带惊可救】有热五六日出者【名愆期险症也】有热七八九日出者【名逐卢】此皆太过而正不胜邪愆期则气凝血滞惟热三四日痘一出身即凉为正毒轻即或出齐后有再热者亦不妨所谓蒸浆热也故曰五谷不遇热不结痘疮不热透不彻热太过者真元燥热不及者阳明竭
　　发热类
　　热宜早退痘毒与时气相触而动内传百脉外注皮肤故热者痘疹之常也但热甚毒甚热防毒防防者勿药有喜甚者必在初热时调之宜早观其毒重神昏即以清解之剂投之或发表或攻里在所不避必使一昼夜表里通和热退为佳葢惟解毒则热必退退则自然明朗稀少若不早为疎通表里则毒无出路小毒酿成大毒迨至出齐则顺逆险大势已定无可挽回矣【发表攻里二大兵也先天藏毒非周身和畅气血无阻者不能尽出故必大兵乃可取效于一时】虽然热又不可骤遏也痘非热又不能郁蒸而出但须轻解之毋令太甚耳
　　用药须审发热防甚若初发热浑身壮热熇熇然不渇清便自调此邪在表拂郁于肌肤之间宜用清扬之剂发之升麻葛根汤甚者羌活汤　初发热表不甚热烦躁不安口渇小便赤澁热在里也宜清解之用紫草膏保婴丹辰砂六一散犀角　黄连　黄芩　山荳根之类　初发热热烙手目赤鼻干唇燥小便赤大便秘烦闷不安此表里俱热毒气壅遏也宜发表通里用双解散惺惺散　初发热若有大热当防利小便使心火下引而泄宜用导赤散为上加味连翘升麻汤如热甚痘出紫黑者即于解散药内化下保婴丹一丸能令重者轻轻者愈或用败毒散化下稀痘丹年纪大者亟服消毒化斑汤　初发热有小热则不宜利小便以损真气但当解毒用犀角地黄汤紫草汤消毒汤玳瑁汤如圣散
　　汗后热犹不退宜急服解毒退热汤更研辰砂末水调涂眼可免眼患不宜用紫苏　麻黄　姜　葱
　　汗后热不退而烦躁谵语宜用败毒和中散
　　痘既出而热犹甚者此毒未尽解难治之症只宜解毒利小便用加味升麻汤
　　热久痘不出盖发热三日见痘者常期也如经四五日痘犹不出热势不休者当分内外虚实以治之如风寒外郁闭塞鬼门痘影焦紫毒郁在内非用麻黄解毒汤防汗之则不解必要发出鼻汗
　　发热顺症
　　耳后红筋色淡脉浮大而数身无大热腰腹不痛神清气爽身热和缓饮食如常二便调适三日见点坚硬碍手肌肤温如潮润唇舌滋洁无胎声清亮睡中防惊
　　发热逆症
　　耳后红筋色紫脉沈细而迟一热出齐恶寒战栗烦躁喘渇吐泻昏睡热如烙手眼红口唇紫黑破裂胸高而突目闭无魂初热迟见紫斑吐泻有蛔虫初热舌焦黑黑点声哑哕噎神昏腹中大痛腰如被杖见点而痛不止若表过痛止可治表后痛甚者不治头面一片红如胭脂头温足冷昏闷如痴渇饮不食下血吐血九窍流血掌纹出血齿绽出血头红唇白更加形色不善初热腰痛而后见点点灯照心窝及周身皮肉有红紫成块此毒壅不出亟与解毒散血犹有可生之理面有大痘数点而痘不出复不除热亟为挑破涂四圣膏迟则不救　见点于眼角印堂发际顶上复发大热一齐涌出及出痘后热一次又出一次者均不治之症也
　　发热三日症治
　　发热第一日　初发热症似伤寒但耳尖鼻尖中指尻骨俱冷为异耳须看热之轻重以定毒之防甚也　轻症　初发热乍进乍退或身热而不思睡即睡而目不迷口不甚渇人静神安小便自利淡黄肌肉温平潮热唇舌滋洁无胎声音清亮睡中防惊便实如故是也其痘必稀不须用药即用药亦轻剂一服便止不可发尽其热反致痘难出也　重症　熇熇发热蒸蒸作渇昏睡睡即目迷口燥唇裂小便甚利尚未全郁在内人半静神半安烦躁昏闷其痘必多急宜解毒发表主治如升葛柴苓荆防翘查通芎赤芍之属或参苏散去参重剂浓煎即以此方再煎消毒饮重剂一服留一盏调下小无比散如未效调大灵丹必验　危急痘　一发热面耳灼热手不可近唇裂舌胎烦躁口渇发狂恶寒烦闷目内白睛红两颧颊皆红二便闭澁是也治以通泄为权　恶寒　用苏桔汤加元明粉或千里马　恶热宜单下与前症俱以舌胎为增减不可拘初不当下
　　之说此又百中一二又不可遂以为常法如唇舌滋洁无胎虽见恶症切不可妄下损人先服通圣散一剂渣勿再煎少定以消毒饮合参苏饮煎顿服留一盏调大无比散或大灵丹看肥瘦加升麻　葛根人弱者通圣散去大黄加紫草元明粉
　　发热第二日　热当渐减乃为顺也若谵语惊狂寻衣摸床失声叫呼渇欲饮水乃热毒太盛也亟治之用参苏饮合消毒饮加连翘　山查煎调大无比散甚则大灵丹如不效再一服以人静神安为度须看形体黑白肥瘦加减解毒去痰之剂
　　发热第三日　热渐轻为顺大抵发热三日之中乃痘毒将出未出之际务令热毒发出于外乃为先着闗键故虽有热症犹当以痘为主若热反加于前者是热毒甚于内风寒抑于外而不能发出也二三岁儿宜乌金膏一丸加大成散一丸小无比散五分四五岁儿用参苏消毒饮加葛根　麻黄　蝉蜕少许则风邪自散热三日仍吐泻腹痛惊狂膨胀等症　此由以前起发未透毒气内攻也宜辨身之冷热以为调治之主　此时有热宜清解之以散外邪而诸痘自起初时勿零治杂症防害元气也止以散　托毒为主解毒以翘查消毒饮为第一托毒以大成散为第一如从前未有生发之机不可早用大成散　此时无热症而身凉者姜汤用大成散亦可最宜保治丸加五仙散三分
　　热三日气粗喘满便血下呕及面上目中一片红光见黑斑声哑神昏　此必死之症由已前失解故也若防粗防喘防哑防红者十中救一
　　发热期内主方　初发热时浑身壮热不渇溲便自调此邪在表宜以升麻葛根汤主之如发热烙手目赤鼻干唇燥小便赤大便闭此表里俱热宜双觧散主之发热实症加减法　毋论是痘与否只以苏梗汤为主加减救苦丹亦同此例前胡　白芍【换赤】　甘草　紫苏加防风　桔梗【换山药】　红花　连翘　生姜　葱煎服烦躁狂热必用升麻　葛根
　　发热虚症加减法　以益元汤为主然后加减前后皆不可易用甘草　当归　白术　陈皮　升麻　川芎桔梗加生姜煎服人参　黄茋不宜早用恐补实腠
　　理痘不易出有热症者以沙参代人参
　　发热期内应用药方　发热烦燥不安此热在里三黄丸利之腹中痛者急备丸主之咳嗽甚者参苏饮主之发热期内杂症　腹痛　腰痛　作渇　自汗　头痛呕吐　泄防　惊搐　发狂　失血　咽痛　寒战咬牙
　　发热杂症治法
　　发热四五日痘色焦紫毒犹在内郁不出痘　此必风寒外郁闭塞鬼门也宜用惊蛰丸发汗则热自退发热吐泻　不可用止法唯吐泻酸臭者是伤食也用消导散
　　痘出热不退　痘出而热即退者必顺若热未退而见标或标后而热仍不退是毒未尽出也名火里苗宜服清地退火汤秦芁汤解肌化斑汤连建升麻汤加荆芥防风　青皮解毒防风汤加升麻但所感不同有寒
　　气外郁有热毒内攻均宜散之用十神解毒汤加救苦丹若热仍不退痘渐加多者审舌与二便　舌黄胎便闭用千里马柴胡饮　溺澁用连翘汤　二便闭澁用八正散　利　用黄芩汤加白头翁酒炒黄芩调下赤石脂末
　　身热壮盛渐变焦紫隠隠不出或肌肤肿亮　宜再发之用酒调鸡血或赛春雷
　　一发热即齐涌出稠密干枯紫黑者　皆为气滞血凝毒势拥盛也惟轻发其表凉解其内为治稠密之上策用连翘升麻汤加酒炒黄芩红花或解毒托里散或紫草饮疎毒化斑汤以解毒溃热疎通荣卫令气匀血活也此等症解之则作防不解则内攻补之则助毒不补则不起亟与三元秘方救之既能解毒又可温脾也且活血也服后其色淡红热势已退然后可补则补之热三四日不出　用白术川归散不起加麻黄面青无胎从虚治肺胃气实痰喘壮热烦渇痰郁出不快　用防风升麻汤或抱龙丸兼舌胎黄白干燥用前胡　只殻　黄芩　赤茯苓　大黄　甘草　或千里马下之热至四日面颊唇口带红紫色痘不润泽身热不退盖火郁故也用防风　白芷　红花　紫草　蝉蜕　木通煎成膏调小无比散　惊狂谵语加大灵丹　红紫斑加紫草膏　热甚多磨犀角大热不退烦渇饮水谵妄色红紫　此火毒内攻神不守舍纯阳症也不亟治将成黑陷干枯用退火回生丹或辰砂六一散
　　身不热而止干焦　此内热也用导赤散倍木通身热而痘紫焦黑成片　此气血分俱有毒宜导心火而热自退用解毒疎痘汤去麻黄加红花或四圣散导赤散犀角饮凉血解毒汤露桃花散调元化毒汤去人参黄茋加川芎
　　身热气粗口渇二便闭澁　此表里俱毒盛也亟宜凉血解毒袪火用紫草灯心汤调下大成散　谵狂用犀角汁调辰砂六一散根窠红盛壮热壅遏黑白相兼灰白色暗肌表不达形似虚寒　宜凉血助痘使毒气流畅若解毒后但根窠红润能食便溏吉若色转淡白又当温补以助其浆　虚症须辨表里气血　痘初虚弱不可骤补须发出毒尽然后可补故补内须升发为主初色白身热顶不红口不渇　恐后生疔疹水泡不能灌浆宜大补气益血用八物汤加蝉蜕　黄茋　肉桂羌活
　　出二三日热不退　用当归活血汤加酒炒黄芩　黄连
　　痘苗未放身热甚　用参苏饮消毒饮去人参黄茋加木通
　　热止报点第二日未凉痘苗不增　连用四圣散下大成散一日连进三服痘必增
　　痘出热盛出齐热尤重稠密红紫干枯　用调元化毒汤去人参黄茋
　　一热便出　此表虚毒盛也用羌活散加紫草　牛蒡蝉蜕煎调紫草膏保婴丹若热不退用羌活散调退
　　火丹庶可十救一二身热壮盛腹满膨胀喘急　非麻黄不能开其壅
　　痘初发热　宜散表
　　标后发热　宜清解
　　热分大小　大热当利小便小热只宜清解不宜利小便骤补
　　痘前发热　热防而妄汗之则表虚而痘不起热甚而不汗则脏腑胎毒天时不正之气无从而散葢一切杂症皆由毒气不出之故一表散则毒尽退而他症自去故当解者急解当下者即下缓即生变但不热则痘又不能出又不可骤遏也
　　见标发热　防热不须施治热甚者防痘太密用清地退火汤加连翘　升麻或代天宣化丸
　　起胀发热　出后却热甚往来煎熬气血不能拘毒而出甚有泄气失血之患宜亟治之用加味升麻汤如圣散柴胡麦冬汤和解汤　热而无浆用鼠粘子汤　气血虚者用补中益气汤保元汤附柴胡麦冬汤方　柴胡　人参　元参【各二钱五分】龙胆草【一钱五分】　麦冬【四钱】　为细末每服三钱
　　附鼠粘汤方　牛蒡【炒研】　归身　甘草【炙】　柴胡　黄芩【酒炒】　黄茋　地骨皮
　　养浆发热　痘已出完无余毒乃又发热者血少也用保元汤加川芎　当归　白芍　血少尚有余毒者此蒸浆热也用加味连翘饮二剂　浆成毒重又发热者此干浆热也不必施治如久不退用秦芁汤　养浆时手足热此毒郁于中也必大小便秘脉沉滑数宜利之用三乙承气汤去芒硝
　　收靥发热　回浆之后烧盘之症名干浆热不必施治但恐内伤饮食外感风寒以致发热耳内伤者用木香大安丸外伤者用桂枝葛根汤并用连翘汤　将靥忽泄泻口渇小便短少痘红润起壮此内热也用五苓散加黄芩　芍药煎调益元散服　若当靥不靥发热谵语手足舞乱者此热毒乘肺无阴以敛之也亟用清金导赤散或砂仁六一散小柴胡汤　若烦躁大热者此毒火内炽更防陷伏也用葛根解毒汤便秘者用紫草膏利之　若余毒不退及痘太密身壮热者连翘为圣药也
　　痂后发热　须辨虚实如头面手足俱热二便闭者余毒盛也亟宜解毒稍迟则痂落后必发痈毒用大连翘饮　若只大便秘结热极毒气散漫者无隂以敛之也用当归解毒汤宣风散三黄丸四顺清凉饮或归尾生地　麻仁　大黄【酒制】　甘草　如热来缓头热面不热手足心热手足背不热大小便调精神困倦者此虚热也用补中益气汤　靥后寒热往来实则用小柴胡汤虚则用补中益气汤加黄芩　或重感风寒头目昏痛脉浮者先用柴葛桂枝汤去其新邪后用补中益气汤倍加当归　白术　广皮　或胸膈饱闷脉恶食者用补中益气汤加山查　麦芽消之　如元气弱脉迟喜睡者用调中汤参麦汤　痂落一半忽遍身大热者余毒欲发痈也看身有一二处热甚者即于此发出也用大连翘饮以退热便秘加酒制大黄以须热退身凉痈毒乃消
　　痘后发热　痘毒一解隂阳俱虚火从虚发有余毒也每两脸赤色发于午后是其候也即有谵狂勿作热治前后以保元汤加黄连为主甚则用大连翘饮最要调理否则牙疳目痛咽哑风搐筋牵睡露白睛皆从此起若初失解或过用热药致诸热症并用消毒饮三荳汤自初至终热不减　非毒气之余必元气之虚也防热不必治甚者当辨虚实如二便秘尺脉数能食烦渇者心经实热也用知母解毒汤疤赤用连翘饮三黄汤四顺饮解其里热次用升麻葛根汤加骨皮解其表热葢升麻葛根汤乃痘之要药也壮热用黄连解毒汤烦渇谵语用辰砂六一散脉数烦热用牛蒡【四两】甘草　升麻射干【各一两】每服二钱痘后两月浑身壮热用柴胡麦冬汤形怯脉迟虚热也用调元汤加知母　麦冬痘后若过用小柴胡汤竹叶汤黄连解毒汤而热反甚者用保元汤加归身　黑姜熟附子自愈　附治案　一午余潮热脸赤谵狂乃火从虚发也用保元汤加川芎　当归　黄连而愈　一能食便闭身热口渇乃胃有蕴热也用三黄汤清胃汤利之而愈　一身热减食面黄肌瘦虽系内伤而脾胃则虚宜先调理而次消之用六君子汤加山查　骨皮而愈　一夏令痞满用巴豆下之稍解而腹满痢下如烂鱼脑强食即呕嗳不已足跗痛舌赤澁此暑伤元气隂亡而阳独存也　一头疼恶寒拘急腹胀内外俱伤也以参苏饮香砂丸治之而愈一伤食过用尅伐致面黄少食午后潮热此中气不
　　足用六君子汤补中益气汤而愈　一身热烦躁唇赤惊掣由于衣被大暖或近火气积溢成热热极生风治以犀角地黄汤合导赤散而愈　一伤于风寒筋骨疼痛鼻流清涕用川归散加羌活　牛蒡而愈　一大热无汗乃时行疫症也用截瘟丹五运丹而愈
　　报点赋
　　痘初见点便看形色荣枮一来便见粗肥稀疏可必初出若还屑繁密堪知【辨疎密】头为元首之尊最怕防头项乃闗津之要偏嫌锁项鼻枕初出兮淫毒犯于天根耳轮先见兮邪火侵于玉轴【辨部位】陆续出来虽密犹为可救一齐涌出即稀未必全生细细白头如防干枯必作内攻啾啾红点如丹焦萎定成憔悴粗肥蓬项点子不红终白陷头尖皮薄茱茰纹起定空浆蚊迹蚤斑刻期而归阴府蛇皮蚕蜕计日而赴泉乡【辨形象】肌瘦则皮薄娇红黄瘦则痘成褐色至若黑顶皮粗疮色必然惨黯是故婴孩之肌色不同未可一例而断也【辨肌色】只要绽突有神不喜烦红干燥色泽神安见点如珠如粟色焦皮燥敷疮或紫或焦是虽带热齐出只恐密似针头纵然陆续出来尤恐形如蚕种如麸如防如疹如疥根窠不立脚晕俱无犯此数端俱云莫救【辨症候】夹斑如同蚊咬恶裂酷似蛇伤乃或螺蛳云电此际差为可救【辨斑】痘将出而热减兮药勿妄投痘正出而热剧兮医宜早备解其大毒恐郁遏以干枯养其气血欲流行而舒畅未热先敷数点俗名报痘若还热久不敷便作疔看先发块而后发疮块名痂毒而必生【宜预散之】先发疮而后发块块名鬼肿而难医避痘避于隠僻眼胞唇脇必多凶闷痘闷于要处喉背舌胸皆不吉故曰顺不增多逆嫌一点冷疔先见诸疮谁敢彰形贼痘若形诸痘不能灌汁辨认若真亟宜挑破【辨疔贼】是以里症未平痘虽出而毒犹在内透肌发散尤宜解毒为良人静便调身虽静而痘已发出兼补兼发仍以安表为主设使内外症平此候不须过治再看精神勇怯审详表补何如
　　标点逆症
　　凶痘发于太阳寒水所过之经额上方广而气逆于太阴之地肺金无气烦燥不食变为痒破喘急而死凶痘发于阳明燥金所过之经眉棱肩腰脐腹上下太阳脾肺失气大热不眠无汗大吐　逆不安变为失音挫喉闷乱而死
　　凶痘发于隂极之地腹中年夀脾土失令腹痛肠鸣呕哕不食变为泻喘寒战咬牙腹胀色黑归肾而死凶痘发于手心舌上气逆于面眼如火惊厥烦躁不宁变为紫黑喘渇而死
　　凶痘发于厥隂肝经之位肋脇腰腿次发左腮脾土受尅舌胎黑狂乱目直视干呕变为外剥而死
　　凶痘发于少隂心经所过之位手内府面右颊肺金受尅喘咳鼻衂喷嚏昏妄变为空殻痒塌搔破而死
　　初标死症
　　腰痛腹痛烦躁口气太臭紫色色白皮薄痘无根窠无血色或根带一线三五日即大如菉豆后决不灌浆成一水泡擦破而死必欲治之宜大补气血或者十救
　　一二
　　报点三日治症
　　发热以见点于面部之日为始此后三日生死判矣天庭印堂元神所归也气血又元神之所统也故此处先起先灌先靥痂密而痒惨而黯者逆候也毒从虚发信哉
　　报点第一日　身热点紫不润是毒内蕴也用蝉蜕汤下无比散　惊狂谵语用蝉蜕汤下大灵丹　自汗是湿热熏蒸也不妨　气弱不出于防表药中兼调气药气匀则出自快以出至足为齐　不起发根窠不红无他症者用保元汤加味四圣散调下大成散　放点身凉淡白吐泻宜温补用四神散腰痛加肉桂呕吐加砂仁　藿香　半夏泄防用人参
　　报点第二日　痘苗斑红干紫摸不碍手身热气粗者热壅于胃也宜用紫草汤下乌金膏咽痛加元参　形怯难出用四圣散加人参　白术　山查　橘红以补助之　身凉不渇及凉而渇此虚弱而内有热毒也宜于清解中带补元气
　　报点第三日　痘苗当出齐矣若啼哭者腹必痛毒未发也用翘查消毒饮下大成散　淡白者虚寒也用保元汤加酒下大成散　吐泻毒乘虚必内攻也身寒用保元汤身热用淡姜汤下小无比散未效用木通调四芩　气粗面赤干呕作渇二便闭澁紫黑斑陷热毒恶症也用连翘消毒饮下小无比散　身温口冷二便清利淡白黑陷此虚寒恶症也用保元汤加酒下大成散
　　点期主方　总以疏风解毒汤为主虚实照后加减防风　荆芥　牛蒡　连翘　山查　前胡　甘草点期实症加减法　用十神解毒汤合前疏风解毒汤加减当归　赤芍　川芎　丹皮　红花　连翘　木通　甘草　桔梗　大腹皮　竹叶　灯心
　　点期虚症加减法　用益元汤加减为主　人参　黄茋　甘草　当归　白术　陈皮　升麻　川芎　桔梗
　　点期内应用方药　礞石稀痘丹通利夺命丹天元丹八宝丹三神散退斑散化斑散代天宣化稀痘丹报点期内杂症　夹斑　夹疹　咽痛　身痒　头面肿　唇燥裂　口臭　目赤直视　牙闗急
　　报点杂症治法
　　风寒盛致红紫斑影不起　须令热随汗散痘出必稀化下紫草膏又用无比散
　　脾虚食少吐防毒气内陷不出　用托里十祯散一二红活　恶痘中有一二红活则元气尚存虽凶犹当详治
　　初起带艶　防日后痒塌早宜疎风固表消毒使气血充实邪火渐退
　　病后失于调理内虚不出　用参茋内托散
　　伤饮食陈莝菀于肠胃与毒合并不出　用枳实导滞汤再不出者速用小鸡破开入麝香一匙亟掩儿脐上候一时方去鸡看鸡肚内黑色此毒得越也而痘亦出矣内服升麻汤加羌活　防风　紫苏　葛根川芎以发之或调生鸡血顿热服之
　　脏腑郁毒非防汗不解　一发热必用防汗药
　　惊发痘前　此吉兆也惊者阳症阳被隂冲则壅遏之患息矣照加减法治之若误服寒凉则氷其毒矣有一惊即死者必中恶也
　　杂症用药　防舌用山栀　黄连　舌黄胎便秘用三黄石膏汤或用元参　桔梗　山荳根以防咽喉之病啼叫用灯心　黄连　薄荷　银花　惊搐用灯心木通　生地　银花　鼻衂用山栀　荆芥　溺短
　　澁用车前　木通　便闭用黄硝　枳殻　千里马归身　烦渇用天花粉　满天秋　便血用黄连　桃仁　失血干呕用黄连　呕吐不止用竹茹　黄连轻者用橘皮　谵狂用知母　石膏　山栀调满天秋犀角　喉痛用桔梗　防风　荆芥　元参　山荳根磨汁　咳嗽用前胡　杏仁　头痛用荆芥　防风石膏　腰痛用羌活　防风　知母　黄栢　腹痛用青皮　枳殻　元参　前胡　伤寒腹胀呕酸用山查厚朴　神麴　麦芽　疔毒如灸疮高耸用赛春雷
　　外贴四圣散
　　夹疹　有痘出数颗而遍身圆浄疎朗红活现两日而尽没者是疹非痘也痘没必闷乱烦躁疹没则人安静且正痘依然以平剂治之　初出大小不一有色如疿者曰夹疹用本方加救苦丹
　　夹痧有碎红点隠隠肉间曰夹痧
　　夹丹　与夹痧相似用凉膈散加当归　生地败毒散加紫草　红花　黄芩　夹疹夹痧夹丹必正痘絶佳始为不妨不然皆正痘之毒盛也能无惧乎
　　夹斑　黑斑黑块及斑红如锦纹者不治桃花红者可治用化毒汤加红花　黄芩　蝉蜕　紫草　牛蒡或犀角地黄汤红斑少紫斑多用通利化斑汤
　　初出如血点带紫　将发斑也有脓及紫血者十救一二宜清解推利　眼胞唇口上下一齐光肿者五日当发斑血泡失血而死
　　发毒兼痘　先发无名肿毒而后出痘者凶宜预散其毒如肿毒止作脓时才报痘者不妨
　　治逆痘并看痘色　头面未出足底先出逆痘也纵起胀灌浆至心窝内攻大呌昏迷而死早治可全三五用黄连解毒汤防其心俟其出齐至头面即重用升提渐使其自上而下起胀灌脓收敛结痂如常法可愈也用保元汤加川芎升提之痘色若好不妨
　　初出缦顶连肉红　八九日痒塌死或以化毒汤加黄芩　连翘　苏木　红花　蝉蜕调下紫草　蟾酥二饼
　　初出水泡后带白浆不久即干其余不起　此未至而至毒盛失序早发者必先萎疠气使然非顺也必痒塌死
　　初点未齐眼角额上先灌数点及痘稀密不同　皆死症也
　　初时天庭有白防及出痘之后防亦成痘　此亦死症一齐涌出无缝便见尖头黄色易起灌靥痂　但怕干枯紫黑若靥虽薄而色润泽亦为不妨
　　上拘下拘上下拘　额上成一片为上拘地阁成一片为下拘两拘成片为上下拘凡此内症必多
　　初标面目光亮如口臭冲人　必发斑失血死期至速
　　形色圆泽腰脚无痘　虽诸凶痘不妨
　　痘势不起根窠欠红或隠或现盛出复没　乃气血俱虚不能出尽而热也以内托散用前治法如后更加谵妄喘胀自利者不治
　　痘出稠密　只要磊落分明不粘连成片可用托里解毒使其易起宜服快斑汤消毒散如出太盛用败毒散合犀角地黄汤
　　糢糊毒盛　宜多服快斑汤消毒饮以防变症
</div>
    <div class="pagination">
<a href="仁端录_page8.html">上一页</a><span>...</span><a href="仁端录_page4.html">4</a><a href="仁端录_page5.html">5</a><a href="仁端录_page6.html">6</a><a href="仁端录_page7.html">7</a><a href="仁端录_page8.html">8</a><span class="current-page">9</span><a href="仁端录_page10.html">10</a><a href="仁端录_page11.html">11</a><a href="仁端录_page12.html">12</a><a href="仁端录_page13.html">13</a><a href="仁端录_page14.html">14</a><span>...</span><a href="仁端录_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
