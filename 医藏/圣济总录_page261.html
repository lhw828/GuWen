<!DOCTYPE html>
<html>
<head>
    <meta charset="UTF-8">
    <title>圣济总录 - 第 261 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 261 页/共 447 页</h1>
    <div class="content">　　卷第一百二十

　　风疳

　　论曰风疳之病，其候槽龈虚肿，牙齿动摇，侵蚀齿根，腐臭脱落，下攻龈颊损烂，浓血俱出者是也，盖缘手足阳明之经气虚，风邪热毒，在胃蕴积日久，上熏胸间，攻发口齿，故成斯疾。

　　治风疳、龈肿牙齿浮动。沉香散方沉香（一分锉） 麝香（研半两） 地骨皮（一两） 当归（切焙） 升麻 防风（去叉各半两） 芎 （三分） 桂（去粗皮一分） 甘草（炙锉） 黄柏（去粗皮蜜炙各半两）凝水石（研一两）上一十一味，捣研为散，合研令匀，每用一钱匕，敷齿根，或以绵裹如弹子大，含化咽津。

　　治风疳。独活汤独活（去芦头） 当归（切焙） 杏仁（汤浸去皮尖双仁炒） 本（去苗土） 生干地黄（焙各一分） 甘草（锉炙） 细辛（去苗叶各半两）上七味，粗捣筛，每用三钱匕，水一盏，煎十余沸，热漱冷吐。

　　治风疳宣露，出血不止，脱落口臭。芡实散方鸡头实（干者） 桑条（锉） 槐枝（锉） 柳枝（锉） 盐 猪牙皂荚（锉各一升） 生干地黄（焙） 地骨皮（各一斤）上八味，盛于新瓦罐中，以碗盖口，纸筋盐泥固济令密，曝干，炭火烧通赤，候冷取出，捣罗为末，旋入麝香少许，揩齿温水漱，早晨日午临卧用。

　　治风疳齿 ，口内诸疾。牛酥膏方牛酥（半斤） 蜡（二两） 雄黄（研） 丹砂（研） 藜芦（去芦头） 芎 白芷 升麻（各半两） 鳗鲡鱼（一枚） 杏仁（汤浸去皮尖双仁麸炒） 本（去苗土各一两）上一十一味，先于铛中，煎酥令沸，即下鳗鲡鱼，煎令黄熟，去鱼下诸药，候杏仁赤色，以绵滤去滓，安瓷器中，下雄黄丹砂末，搅之勿住手，至冷成膏，每用少许涂患处。

　　治风疳虫蚀动摇，挺出隐痛。干姜散方干姜（炮） 白矾（烧） 蛇床子（微炒） 甘草（炙锉） 细辛（去苗叶） 蜀椒（去目并闭口炒出汗） 附子（炮裂去皮脐） 防风（去叉各一两） 藜芦（去芦头一分）上九味，捣罗为散，每用一钱匕，热酒调，热漱冷吐，日三。

　　治风疳，虫蚀齿痛。升麻散方升麻 当归（焙切） 防风（去叉各一两） 本（去苗土） 甘草（炙锉） 白芷 细辛（一两） 芎 （一两） 地骨皮（一两） 独活（一两）上一十味，捣筛为粗散，每用五钱，以水二大盏，煎至一盏，去滓热含冷吐。

　　治牙齿风疳，血出疼痛。揩齿散方细辛（半两） 白蒺藜（半两微炒） 露蜂房（半两微炒） 川升麻（半两） 槐柳枝（如箸粗者长二寸各三七茎烧勿令过火） 黄柏（半两锉） 白矾（半两一半烧令汁尽一半生用研令细）上八味，捣罗为细散，研令匀，用瓷合盛，用时先以热盐水漱口三五度，后一如揩齿药用之，揩龈上微觉痛即止，有津即吐之。

　　治牙齿风疳，脓血出，牙根有虫。鹤虱散方鹤虱（半两） 细辛（半两） 露蜂房（半两烧灰） 腻粉（一分） 麝香（一分细研）上五味，除麝香腻粉外，捣罗为细末，后入麝香腻粉，在前药中研令匀，每临卧时，剪纸如柳枝叶样，涂药贴于所患处。

　　治风疳宣露脓汁臭气。防风散方防风（去叉） 羌活（去芦头） 槐白皮 黄芩（去黑心） 地骨皮 当归（切焙各三分） 升麻（一两）上七味，捣罗为散，每用三钱匕，水一盏，入盐少许，煎三五沸，热漱冷吐，以瘥为度治风疳痒痛，侵蚀龈烂。升麻细辛散方升麻 细辛（去苗叶） 本（去苗土） 防风（去叉） 芎 凝水石（研各一两） 甘草（炙锉半两）上七味，捣研为散，取少许贴齿痒处，又取一钱匕，绵裹含化咽津，常令药味相接为佳。

　　治风疳宣露口臭。皂荚散方皂荚（去皮炙一挺） 砂（研） 白矾（熬令汁枯） 甘松 细辛（去苗叶各一分） 盐花（研） 槐白皮（锉各半两）上七味，捣研为散，先用盐揩齿，后用散一钱，敷患处。

　　治风疳虫蚀肉尽。甘松散方甘松（一分） 猪肾（薄批炙干一对） 芦荟（研半两） 腻粉（研一分）上四味，捣研为散，临卧时，先以浆水净漱口，后以药贴患处，有涎即吐之。

　　治风疳出血，及牙齿浮动。牢牙散方皂荚（五挺烧存性小者用十挺） 附子（一枚生） 乳香（研半两） 麝香（研少许）上四味，捣研为散，如常揩齿，良久嗽之，频用为妙。

　　治风虫疳蚀，牙齿疼痛。藜芦丸方藜芦（去芦头一分） 蜀椒（去目并闭口者炒出汗半两） 麝香（研少许） 附子（炮裂去皮脐一分）上四味，捣罗为末，熔蜡和丸，如麻子大，每用绵裹一丸，纳虫孔中，吐津立效。

　　治风疳齿肉相离，疼痛不得食。枸杞汤方枸杞（细锉） 槐枝（细锉） 柳枝（细锉各一握） 黑豆（粗捣三合）上四味，同于铛中，微炒令黄，每用五钱匕，酒一盏，水一盏，同煎十余沸，去滓热漱冷吐。

　　治齿痒风疳。牛膝散方牛膝（烧灰） 细辛（去苗叶各一两） 丁香（三分）上三味，捣罗为散，更研令细，每用一钱匕，可患处贴之，日三。

　　治齿疳蚀颊骨破，及下部疳痔亦主之。青黛散方青黛（研二两） 雄黄（研） 青矾（研） 黄矾（烧研） 白矾（烧研） 莨菪子（熬令香） 附子（炮裂去皮脐） 苦参 细辛（去苗叶） 藜芦（去芦头） 麝香（研） 甘草（炙各一两）上一十二味，捣罗为细散，更研如面，以绵裹贴齿，若痔病绵裹纳下部中，若下部有虫，浸甘草苦参各一两煎为汤，和散半钱匕，灌之便止。

　　治齿疳、虫蚀牙齿，成片自落。盐绿散方盐绿（研） 黄连（去须） 麝香（研各一分） 石胆（研半分）上四味，捣研极细，用绵裹，齿孔痛处咬之瘥，不过十遍。

　　卷第一百二十一　口齿门

　　齿间出血

　　论曰，风邪僭热在上，流传于手阳明支脉，注于齿间，则令齿龈虚肿，甚者齿间血出，盖血性得温，则宣流故也。

　　治齿龈血出，乃肿痒风冷疼痛。乌金散方槐白皮 猪牙皂荚 威灵仙（去土） 生干地黄 酸石榴皮 何首乌 青盐（各一两七味同入一瓶子外用泥固济烧令通赤取出放冷细研入后药） 细辛（去苗叶） 升麻（各半两） 麝香（细研一分）上一十味，捣罗二味为细末，入前烧者药，并麝香，同研令匀，每用半钱匕，揩牙良久，以温汤漱口，如早作齿药用，尤妙。

　　治齿龈血出。柳枝散方柳枝 桑枝 槐枝（各一握烧灰） 丹砂（研入一分） 皂荚（不 者炙令赤一分） 麝香（研一钱） 小蓟根（半两） 凝水石（研二两） 生干地黄（焙半两）上九味，捣研为细散，每用揩齿良。

　　治牙齿摇动，血出宣露，口臭不能饮食。棘刺散方棘刺（烧灰） 当归（切焙） 细辛（去苗叶） 菖蒲 莎草根（炒） 鸡舌香（各半两） 青木香青黛（研） 胡桐泪（研） 干姜（炮各一分）上一十味，捣罗为细散，以绵裹半钱匕，含化，有涎吐之。

　　治齿龈血出，牙根有虫。鹤虱散方鹤虱（半两） 腻粉（二钱） 麝香（研一钱） 细辛（去苗叶半两） 露蜂房（一枚烧灰研）上五味，除研药外，捣罗为细散，入研药和匀，临卧时，以湿帛子，掺药半钱匕，患处贴之，瘥。

　　治齿痛宣露，血出不止。角蒿散方角蒿（锉） 细辛（去苗叶） 升麻（各半两） 地骨皮（去土） 牛膝（各一分）上五味，藏瓶内，烧灰存性，捣罗为散，每用一钱匕，掺湿纸上，患处贴之。

　　治牙齿疼痛，龈间血出，去口气，辟风冷。龙脑散方龙脑（研一分） 蔓荆实 细辛（去苗叶） 升麻（各一两）上四味，捣罗三味为细散，入龙脑拌匀，每用半钱匕，揩牙良久，以温汤漱口。

　　治酒后，牙齿血涌出。当归汤方当归（焙干一两） 桂（去粗皮） 甘草（炙各半两） 矾石（一分熬枯）上四味，粗捣筛，每用三钱匕，水一盏，煎五七沸，去滓，热漱冷吐，日三两度，即瘥。

　　治牙缝血出。神效散方草乌头 青盐 皂荚（各一分）上三味，瓦器内，烧灰存性，每用一字，揩牙立效。

　　治齿龈出血。生地黄汤方生地黄（二两切） 大豆（三合炒香熟） 柳枝（切一合）上三味，将豆及柳枝，炒令焦，以无灰酒四盏沃之，即下地黄，更煎五六沸，去滓，热漱冷吐。

　　治牙宣血出不止。胡粉散方胡粉（半两） 麝香（研半钱）上二味，同研为细散，临卧净揩牙漱口讫，干贴，兼能牢牙。

　　治牙痛肉烂，血出不止。细辛散方细辛（去苗叶一两） 草乌头（罐子内烧存性一两）上二味，捣罗为细散，用少许揩牙，出涎。

　　又方草乌头大者，去皮脐，高良姜等分为散，先用温盐汤净漱口了， 药少许揩齿，涎出立效。

　　治牙齿宣露，及血出不止方莽草（一斤锉碎）上用水五升，煮至三升，去莽草，热漱冷吐。

　　卷第一百二十一　口齿门

　　齿龈宣露

　　论曰，牙齿虽为骨之所终，髓之所养，得龈肉而固济，可以坚牢，今气血不足，揩理无方，风邪袭虚，客于齿间，则令肌寒血弱，龈肉缩落，渐至宣露，永不附着齿根也。

　　治牙齿宣露，龈肉腐烂。升麻散方升麻（一两半） 防风（去叉三分） 本（去苗土半两） 白芷（半两） 细辛（去苗叶一分）地骨皮（一分） 木香 甘松（去土） 丁香（各一分） 露蜂房（微炙三分） 沉香（一分） 柳枝心上一十二味，捣罗为散，以一钱匕，贴患处齿龈上，咽津，以瘥为度。

　　治齿龈宣露，口臭血出。茜根散方茜根 升麻 甘松（去土） 牛膝（锉） 细辛（去苗叶） 羌活（去芦头） 硫黄（研）槐白皮皂荚 盐花（研） 地骨皮 芎 （各一分）上一十二味，细锉同入瓶子内烧，勿令烟尽，取出去火毒后，捣研为散，揩齿甚妙。

　　治牙齿宣露，口臭血出，不能饮食。鸡舌香散方鸡舌香 当归（切焙） 青葙子 干姜（炮裂） 菖蒲 莎草根（去毛） 木香 青黛（研）胡桐泪（研各一两） 棘刺（烧灰研半两）上一十味，捣研为散，每用绵裹半钱匕，含化咽津，更于患处可齿龈贴之，亦得。

　　治口齿宣露， 蚀肿痒。地黄散方生干地黄（二两） 地骨皮（一两） 升麻（三分） 牛膝（酒浸切焙一两半） 羌活（去芦头）芎 本（去土） 细辛（去苗叶各一两） 胡桐泪（半两研）上九味，捣罗为散，先用温盐汤，净漱口，次以药揩之，揩了更不漱，早起临卧用之。

　　治牙齿宣露疼痛。并齿浮动。红绵散方柳絮（一两） 麋角（镑煮过焙半两） 海蛤（红者半两） 丹砂（研半两） 紫石英（研半两）龙脑（一两） 白石英（半两） 凝水石（研一两）上八味，捣研为散，每服半钱匕，揩牙良久漱口，不计时候用。

　　治牙齿浮肿宣露，鲜血不止。芎 散方芎 胡桐泪 石律 防风（去叉） 白芷 莽草（各一两）上六味，捣罗为散，每用半钱匕，揩牙盐汤漱之。

　　治风牙肿疼宣露。细辛汤方细辛（去苗叶三分） 升麻 芎 荆芥穗 木通（锉各半两） 莽草（半两） 莎草根（去毛一两）上七味，捣为粗末，每用五钱匕，水一盏，煎至七分，热漱冷吐之，日三两次。

　　治牙齿宣露。白杨皮汤方白杨皮（一握） 地骨皮（一两） 防风（去叉半两） 蔓荆实（一两） 细辛（去苗叶一两）杏仁（去皮尖双仁生用三十枚） 生干地黄（焙二两）上七味，锉如麻豆，每用五钱匕，以水二盏，煎至一盏，去滓留八合，入酒一盏，更煎三五沸，热漱冷吐，即瘥。

　　治牙龈宣露。牢牙散方栝蒌根（二两用沙锅子内甘草水煮软取出令干为末） 白芷（半两） 鸡舌香（七枚） 白檀香（一两） 麝香（研一分）上五味，捣罗为散，每用半钱匕，揩牙久使牢牙，误咽无妨。

　　治齿龈宣露，及骨槽风，小儿急疳，龈肉肿烂。黄矾散方黄矾（坩埚烧通赤研入一两） 生干地黄（焙） 胡桐泪 升麻（各半两） 干虾蟆头（二枚炙焦）上五味，捣研为散，每用半钱匕，干贴，良久吐津，甘草水漱口，一两服立效。

　　治牙龈宣露，疳 虫蚀。芎 散方芎 木香 乳香（研） 丁香（各一分） 烧盐（研半两）上五味，捣研为散，每用少许，患处敷贴，日三五上，即瘥。

</div>
    <div class="pagination">
<a href="圣济总录_page260.html">上一页</a><span>...</span><a href="圣济总录_page256.html">256</a><a href="圣济总录_page257.html">257</a><a href="圣济总录_page258.html">258</a><a href="圣济总录_page259.html">259</a><a href="圣济总录_page260.html">260</a><span class="current-page">261</span><a href="圣济总录_page262.html">262</a><a href="圣济总录_page263.html">263</a><a href="圣济总录_page264.html">264</a><a href="圣济总录_page265.html">265</a><a href="圣济总录_page266.html">266</a><span>...</span><a href="圣济总录_page262.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
