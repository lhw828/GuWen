<!DOCTYPE html>
<html>
<head>
    <meta charset="UTF-8">
    <title>普济方四库 - 第 739 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 739 页/共 1812 页</h1>
    <div class="content">　　苦瓠丸　治大水头靣徧身肿胀又治卒肿忽觉脚肿渐至膝足不可践者
　　苦瓠白穰实捻如大豆以面褁煑一沸空腹吞一枚至午出水一升三四日水自出不止大痩乃瘥三年内慎口味苦瓠虽好须拣择细理研浄不尔有毒不可用崔氏子作馄饨服二七枚若虚者牛乳服之如此隔日作服渐加至三十七枚以小便利为度小便若太多即一二日停止
　　治通身肿
　　出子萝卜【不拘多少】　浮麦【不拘多少】
　　右二味一处浸汤服
　　羗活散　治水气肿气急不得卧
　　羗活　萝卜子
　　右各等分同炒香熟取萝卜子不用末子以盐酒调二钱一日二服三日三服取効嘉兴主簿张昌时传
　　土狗方【出直指方】　治遍身肿外肾肿
　　生土狗【不拘手足全者研细入缩炒】　缩砂
　　右等分老酒调下
　　大豆散【出圣济总録】　治水病通身肿满喘急大小便澁
　　大黄豆【醋拌炒】　大黄【微煨去皮各一两】
　　右为散每服二钱匕临卧时煎葱橘皮汤调下平明以利大膓为度
　　一字汤【一名大防汤出圣济总録】　治水肿通身肿满喘急小便澁兼治水肿
　　甘遂　大防【去皮各一两】
　　右剉碎慢火炒令黄色捣筛每服一字匕以水半盏煎三五沸便须倾出不得煎过火去滓温服之不过十服一方用枣煎服之
　　大防散【出圣济总録】　治通身肿满喘急小便涩
　　大防【去皮细切微炒二两】　干姜【炮制半两】
　　右为散每服三钱匕用生姜汤调下良乆糯米饮接之以大小便利为度
　　苦葶苈丸【出卫生寳鉴】　治一切水病气通身肿满不可当者
　　人参【一两】　苦葶苈【四两于锅内铺帋炒黄色】
　　右为末用枣肉和丸桐子大每服十五丸煎桑白皮汤下日三服空心食前此药急效人不信试验之
　　治水肿通身【出千金方】
　　苦瓠膜【二分】　葶苈【五分】
　　右合捣为丸如小豆大服五丸日三
　　又方【出千金方】
　　葶苈　桃仁【各等分】
　　右皆熬合捣为丸服之利小便一方用杏仁
　　又方【出千金方】
　　大枣肉【七枚】　苦瓠膜【如枣核大】
　　右熟捣丸一服三丸如人行十五里又服三丸水出更服一丸即止
　　又方【出千金方】
　　用捣生葶苈子酢和服以小便数为度
　　又方【出千金方】
　　用煎猪椒枝叶如空腹服一匕日三痒以汁洗之
　　治水气徧身浮肿方【出圣惠方】
　　右取葱根叶不限多少细切晒干杵罗为末毎用葱末二钱席下尘半钱相和作散每服于食前清粥饮调服之
　　治水气坐卧不得靣目身体悉浮肿方【出圣惠方】
　　葱白【七斤和须分作两搨子】
　　右先以炭火烧一处浄地令赤即以葱搨子安在地上令病人脱袜以人扶着踏葱上蹲坐即以被衣圆褁勿令透风得汗通小便汗出黄水葱冷即止小便多即差矣
　　蒴藋酒【出圣惠方】　治水气通身黄肿
　　用蒴藋根捣汁一盏和之置暖处一宿旦起空心服之瘥
　　葶苈丸【出圣惠方】　治水肿气满
　　用葶苈子三两蒸过捣如泥和蜜为丸梧桐子大每服五丸加至七丸得利为佳或以葶苈一升用酒五升浸三宿每服取半盏日三小便利佳
　　白鸭方【出肘后方】　治水气胀满浮肿小便澁少
　　用鸭白者一只去毛膓汤洗烧饭半升以饭姜椒酿鸭中缝定如法蒸候熟食之
　　又方【出肘后方】　治通体遍身肿小便不利
　　用猪苓五两捣筛煎水一合调服方寸匕日二匕
　　牵牛散【出圣惠方】　治水气遍身浮肿气促坐卧不得用牵牛子二两微炒捣细末乌牛尿浸一宿平旦入葱白一握煎十余沸去滓空心分为二服水从小便中下大効一方为丸葱白汤加人尿令可丸服如小豆大日三
　　治水通身肿方【出千金方】
　　海藻【剉】　锦纹大黄【剉】　大防【剉】　续随子【去殻各一两】
　　右件好酒二盏浄椀内浸一宿取出晒干后用甘遂【炒黄一两】　白牵牛【一两生头末】　桂府滑石【半两浄】肉豆蔲【一个】　青皮　陈皮【并去白各半两】
　　共前药都作一处杵为细末大人每服二钱如气实者三钱半平明冷茶清调下至辰时取水三二行肿减五七分隔二三日平明又一服肿消息忌盐鱼肉百日小儿肿服一钱五嵗以上下者半钱妇人有胎不可服
　　木香通气丸　导滞寛膈消肿进食
　　牵牛【半斤半生半熟】　陈皮【四两去白】　破故纸【四两炒】　茴香【一两炒】　南木香【一两】　防榔【二两】　海金沙【四两】
　　右件为末清醋为丸桐子大每服三十丸熟水送下食后
　　白术丸　治通身肿满及病气疾
　　羗活　白术【半两】　木通　黄耆　桑白皮【各三两】木香【二两】　黒牵牛【十两半生半炒】　陈皮【三两】
　　右为末蜜丸姜汤下
　　塌胀丸　治水气浑身肿喘急小便不利
　　白樟栁根【三两剉细】　赤小豆【五两】　陈橘皮【去白穣二两】木香【一两】
　　右件为末滳水和丸菉豆大每服三十丸煑赤小豆汤下
　　防己汤　主通身胀满小便澁胸膈上下胀闷不能食食则胀者
　　桑白皮【五两】　大豆【五升以水三斗并桑白皮煑取一斗去滓】　防己橘皮　赤茯苓【三两】　生姜【五两】　杏仁【十枚去皮尖双仁碎】旋覆花【一两】　紫苏茎叶【二两切】
　　右切以前件药汁煑取三升去滓分为三服弱者分为五服相去六七里久被覆当大汗小便利肿气消下冷多加茱茰四两参四两忌酢物










　　普济方卷一百九十三
<子部,医家类,普济方>
　　钦定四库全书
　　普济方卷一百九十四　明　周王朱橚　撰水病门
　　水肿胸满气急【附论】
　　内经论水病谓其本在肾其末在肺又曰肺为喘呼肾为水肿气否满塞于胸中故有胸中满急之证盖由肾虚既成聚水之病上攻于肺布叶举在于胸背者胸中之附也
　　防己丸　治水气肿满肺气喘急咳嗽胀满闷坐卧不得喉中作声心胸痞滞
　　防己　白前　五味子　紫苑【去苗土各半两】　马兠铃桑根白皮【去皮】　陈橘皮【浸焙去白各一两】　甘草【炙剉一分】杏仁【五十枚浸炒去皮尖双仁】
　　右捣罗为末炼蜜和丸梧子大每服十五丸至二十丸温生姜汤下不拘时候
　　泽防丸　治水气腿股肿满喘促咳嗽坐卧不得泽防　芫花【炒】　郁李仁【炒去皮尖】　牵牛子【炒去头末】防己　苦葶苈【炒各一钱】　滑石【研】　大防【炒各三分剉】海蛤【研】　甘遂【炒】　防榔【剉各半两】
　　右捣罗为末炼蜜和丸梧桐子大每服二十丸食前煎陈皮汤送下
　　茯苓杏仁煎　疗气忽发满胸急者
　　茯苓【四两】　杏仁【四两制去皮尖】　橘皮【三两】
　　右切以水九升先煑诸药取三升去滓内竹沥生姜汁蜜等和搅微火煎取四升一服四合日再夜一忌海藻菘菜酢物
　　十圣丸　治水病喘气上气消肿胀
　　大防【炒】　桑白皮【炒切】　甘遂【炒】　甜葶苈【纸上炒】巴豆【去皮心炒各半两】　续随子【去皮】　防榔【剉】　乌头【去皮脐细慢火炒令焦黒烟出为度各一分】　杏仁【去皮心双仁炒三分】　牵牛子【炒二两三分】
　　右为末蜜丸如鸡头大毎服一丸生姜汤化下更量病势加减
　　疗气忽发满腹急者方
　　猪肾【一具生破去膜】　桑根白皮【五两】　茯苓【四两】　泽漆叶【三两】　防己【三两】　泽防【三两】　橘皮【三两】　大豆【三升净】郁李仁【一升碎】　甘遂【三两煑】
　　右切以水一斗三升先煑猪肾桑根白皮泽漆叶大豆取八升去滓内余药煎取二升七合分为三服忌醋物
　　甘遂汤【出圣惠方】　治水肿胸满气急上喘大小便澁甘遂【炒一两半】　赤茯苓【去皮】　郁李仁【浸去皮尖研】　黄芩【去心】　杏仁【去皮尖双仁炒各二两】　泽防　陈橘皮【浸去白炒干】泽漆【防炒各二两】
　　右捣筛每服五钱水三盏煎至一盏半去滓分温三服一方煎桑根白皮汤调下末一钱以利为効
　　疗气忽发心满胸急者
　　桑白皮【四两】　橘皮【三两】　茯苓【四两】　杏仁【三两】　甘遂泽防【三两】　黄芩【四两】　赤小豆【一升】
</div>
    <div class="pagination">
<a href="普济方四库_page738.html">上一页</a><span>...</span><a href="普济方四库_page734.html">734</a><a href="普济方四库_page735.html">735</a><a href="普济方四库_page736.html">736</a><a href="普济方四库_page737.html">737</a><a href="普济方四库_page738.html">738</a><span class="current-page">739</span><a href="普济方四库_page740.html">740</a><a href="普济方四库_page741.html">741</a><a href="普济方四库_page742.html">742</a><a href="普济方四库_page743.html">743</a><a href="普济方四库_page744.html">744</a><span>...</span><a href="普济方四库_page740.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
