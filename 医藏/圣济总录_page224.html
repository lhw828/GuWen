<!DOCTYPE html>
<html>
<head>
    <meta charset="UTF-8">
    <title>圣济总录 - 第 224 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 224 页/共 447 页</h1>
    <div class="content">　　眼目统论

　　论曰内经曰肝主目，又曰在脏为肝，在窍为目，难经曰，肝气通于目。目和则知五色矣，内经又曰，心者、五脏专精也，目者其窍也，夫目既为肝之窍矣，又为心之窍何也。曰目者、五脏之精华，固不专于肝也，所谓骨之精为瞳仁，筋之精为黑睛，血之精为络，窠气之精为白睛，肉之精为约束是也。析而言之；则通乎五脏，合而言之，则主于肝，夫惟通乎五脏，故曰精明五色者，气之华于此乎，观五脏有余不足，六腑强弱，形之盛衰，以此参伍，决死生之分，夫惟主于肝，故肝虚寒，则目 视物生花；肝实热，则目痛如刺；肝中寒，则目昏而瞳子痛；肝热冲睛，则目 赤痛；生息肉，不特如此。神志俱悲而泣下，则以水火相感故也，一水不胜五火而目盲，则以阴阳各并故也。夫五脏阴阳，其变动俱感于目，又况摄养失宜，动过生疾者耶，或多热食，或嗜五辛，或喜怒不时，或房室不节，以至凌寒冒暑，处湿当风，哭泣不寐，凡过用目力，皆致疾病，其候不一，养生者不可不知也。

　　卷第一百二　眼目门

　　肝虚眼

　　论曰肝虚眼，其证不一，巢氏析之，有忽然发肿者、有泪出不止者、有睛生翳晕者、有也泪治肝肾久虚，积热风毒，攻注两眼内恶翳遮睛，睑赤痒痛，风泪隐涩难开。圣饼子方川芎（四两） 香附子（三两） 本茸 甘草（炙） 小椒（出汗各二两去目） 苍术（一斤米泔浸切炒干末） 薄荷叶（四钱） 蝉壳（一两） 蛇蜕皮（一两）上九味。捣筛为散，炼蜜和匀，杵一千下，丸如弹子，捻作饼，每服一饼，芝麻一捻，同细嚼茶酒送下，一日三服，一月必效。

　　治肝虚风毒瓦斯，眼目昏多泪涩痛。菊花散方菊花（半两） 牛蒡子（半两炒） 甘草（半两炙微赤锉）上三味。捣罗为末，每服二钱匕，温水调下。

　　治肝肾久虚，眼目昏暗。五倍丸方紫巴戟（去心一两） 枸杞子（二两） 菊花（三两） 旋复花（四两） 蕤仁（五两汤浸去皮别研细）上五味。捣研为末，用陈粟米粥和丸，如梧桐子大，临卧好茶下二十丸，冷泪多，赤目翳膜昏暗，可一两服效，气晕不睹物，可半剂。

　　治肝虚眼昏涩，泪出翳生，或散或聚，初时即轻。青葙子丸方青葙子（二两） 车前子 细辛（去苗叶） 生干地黄（焙） 泽泻 菟丝子（酒浸别捣各一两半） 防风（去叉） 赤茯苓（去黑皮） 茺蔚子 五味子 人参（各一两）上一十一味。捣罗为末，炼蜜丸如梧桐子大，每服空心茶汤下十五丸，加至二十丸治积热不散，目赤肿痛，或生障翳。泻肝汤方柴胡（去苗） 芍药 决明子（微炒） 青葙子 桂（去粗皮） 升麻（各二两） 栀子仁（一两）上七味。粗捣筛，每服五钱匕，水一盏半，入竹叶七片，煎取七分，去滓入芒硝半钱匕，放温食后服，取利为度。

　　治肝气不足，两胁拘急痛，寒热目不明。甘草汤方甘草（炙锉） 防风（去叉各一两） 乌豆（一合） 桂（去粗皮） 细辛（去苗叶各半两） 柏子仁 白茯苓（去黑皮各二两） 蕤仁（去皮一两烂研）上八味。粗捣筛，每服五钱匕，水一盏半，枣二枚劈破，同煎至七分，去滓食后临卧服治肝虚风眼睛疼，风眩目如欲脱，视物不得，眉间疼重。前胡汤方前胡（去芦头） 防风（去叉） 决明子（炒） 黄连（去须） 枳壳（去瓤麸炒） 细辛（去苗叶） 车前子 升麻（各一两） 苦参（二两） 菊花（三分）上一十味。粗捣筛，每服五钱匕，水一盏半，煎至八分，去滓食后临卧服。

　　治肝虚受风，筋脉拘急，手足 痹，目视不明。五加皮汤方五加皮（锉） 玄参 独活（去芦头） 桑根白皮（锉各一两） 茯神（去木） 麦门冬（去心焙各二两）上六味。粗捣筛，每服五钱匕，水一盏半，煎至八分，去滓投荆沥半合，再煎三两沸，空心晚食前温服。

　　治肝虚中风，头痛目眩昏暗，胸中客热，心烦闷。升麻汤方升麻 羚羊角（镑） 葛根（锉） 前胡（去芦头） 酸枣仁 地骨皮（各一两）上六味。粗捣筛，每服五钱匕，水一盏半，煎至七分，去滓入竹沥半合，食后临卧温服治肝虚寒，眼目昏暗，胁下痛胀满气急。槟榔汤方槟榔（锉生用） 陈橘皮（汤浸去白） 桔梗（各一两） 白茯苓（去黑皮一两半） 附子（炮裂去皮脐） 吴茱萸（汤洗焙干炒） 桂（去粗皮各半两） 白术（二两）上八味。粗捣筛，每服五钱匕，水一盏半，入生姜一枣大拍碎，煎至八分，去滓温服，不拘时候，若气喘急，加半夏半两，姜汤洗去滑，芎 甘草各一两。

　　治肾虚眼目昏暗，及风毒上冲，脑脂流下，变为内障。摩顶膏方生麻油（二大升） 酥（三两） 莲子草汁（一大升七八月采） 淡竹叶（一握） 长石（别研一两半一名理石） 槐子（一两一分） 曾青（研一两） 盐花（三两） 栀子叶 朴硝（碎）葳蕤大青 吴蓝（各一两半）上一十三味。除油酥外细锉，以浓绵裹，先下油并酥在铛内煎，后下绵裹药，并莲子草汁，文火养经三日，渐加火急煎，以莲子汁尽为度，膏成绞去滓，用瓷瓶盛，每夜卧时，取半匙许涂顶上，渐渐不住手摩，令消散入发内，觉脑中清凉为度，轻者不过五六度瘥，重者半剂即愈。

　　治肝虚视物漠漠，不能远见，睛轮昏暗涩痛，翳晕时聚时散，补肝元。柏子仁丸方柏子仁（研） 薏苡仁 乌麻仁 车前子 枸杞子 庵 子 菟丝子（酒浸别捣末各一两）牡荆子 青葙子 五味子 蛇床子 桂（去粗皮） 菊花 山芋（各半两） 熟干地黄（焙）肉苁蓉（酒浸切焙） 白茯苓（去黑皮各一两）上一十七味。捣罗为末，炼蜜和丸，如梧桐子大，每服二十丸，空心温酒下。

　　治肝虚血弱，目久昏暗。石决明丸方石决明 菟丝子（酒浸一宿别捣末） 五味子（各一两） 熟干地黄（焙） 细辛（去苗叶）知母（焙） 山芋（各一两半）上七味。捣罗为末，炼蜜和丸，如梧桐子大，每服三十丸，空心米饮下。

　　治肝虚泪出不止，翳晕侵睛，视物不远，或睛昏浊，黑白不明。干地黄丸方熟干地黄（焙） 五味子 菟丝子（酒浸一宿别捣） 蕤仁（去皮研） 车前子（各一两） 细辛（去苗叶） 甘草（炙锉） 防风（去叉） 白茯苓（去黑皮） 柏子仁（研各半两）上一十味。捣研为末，炼蜜和丸，如梧桐子大，每服二十丸，空心温酒下。

　　治肝脏虚血弱，不能上助目力，视物昏暗。还睛丸方茺蔚子 防风 人参 细辛 决明子 车前子 芎 （各一两）上七味。捣罗为末，炼蜜为丸，如梧桐子大，空心茶下十丸。

　　治肝脏风虚，时多冷泪，眼目昏暗。龙脑青葙子丸方龙脑（半两细研） 青葙子（一两） 人参（一两去芦头） 车前子（一两） 牛黄（半两细研）白茯苓（一两） 旋覆花（三分） 芎 （一两） 羌活（一两） 细辛（一两） 天麻（一两）麝青（半两烧上十六味。捣罗为末，入研了药，都拌令匀，炼蜜和捣三二百杵，丸如梧桐子大，每于食后，煎羌活汤嚼下十丸。

　　卷第一百二　眼目门

　　肝实眼

　　论曰肝气通于目，其气和平，则诸疾不生，过实则生患，乃有肝实眼之证，令人目痛如刺，久不已则目赤而生淫肤息肉，治宜泻之，又当视其老壮，凡人五十以前，可服泻肝汤，过五十则不可，或有是疾，当不得已而用之。

　　治肝脏风热，目赤痒痛。宜服镇肝丸方决明子 地肤子 赤茯苓（去黑皮） 远志（去心） 茺蔚子 防风（去叉） 蔓荆实（去皮）人参（各一两） 青葙子 山药 玄参 车前子 地骨皮 柏子仁 甘草（炙锉） 甘菊花柴胡（去苗各半两） 细辛（去苗叶一分）上一十八味。捣罗为末，炼蜜丸如梧桐子大，每服二十丸，食后米饮下。

　　治肝实热，目赤干涩。泻肝前胡汤方前胡（去芦头） 秦皮（去粗皮） 细辛（去苗叶） 栀子仁 决明子（微炒） 黄芩（去黑心）枳壳（去瓤麸炒） 升麻 蕤仁 甘草（炙锉各一两）上一十味。粗捣筛，每服五钱匕，水一盏半，煎至八分，去滓食后临卧温服。

　　治一切眼疾，肝热上攻，羞明畏日泪出。菊花散方菊花（一两） 密蒙花 甘草生 栀子仁 芎 大黄（各半两） 蒺藜子（炒去角） 防风（去叉） 当归（切焙各一两）上九味。捣罗为散，每服二钱匕，食后临卧，麦门冬熟水调下。

　　治肝实热，眼热痛不止。生地黄汤方生地黄汁 蜜 车前汁（三味各二盏和匀） 玄参 升麻 栀子仁（各一两） 细辛（去苗叶半两） 芍药（一两半）上八味。捣罗五味为末，每服五钱匕，水一盏半，煎至一盏，入前三汁共半盏，再煎沸，去滓温服。

　　治肝气实，胁下妨痛，筋脉酸疼，眼常昏浊，视物不明。秦皮汤方秦皮（去粗皮） 羚羊角（镑各一两半） 桔梗（炒） 细辛（去苗叶各半两） 薏苡仁伏翼（炙干各一两）上六味。粗捣筛，每服五钱匕，水一盏半，大枣二枚劈破，煎至七分，入荆沥半合，再煎三两沸，食后临卧服。

　　治肝实热，目暗不明。升麻汤方升麻 大青 蔷薇根皮（去黑皮各一两） 黄柏（去粗皮三分） 射干 玄参（各二两）上六味。粗捣筛，每服五钱匕，水一盏半，煎至八分，去滓入蜜半合，再煎三两沸，食后临卧温服。

　　治目赤，泻肝热。大麻仁汤方大麻仁 人参 决明子（微炒） 车前子 黄连（去须各三分） 诃黎勒皮 秦皮（去粗皮）大黄（锉炒各一两）上八味。粗捣筛，每服五钱匕，水一盏半，煎至七分，去滓食后临卧服。

　　治肝实热，目 热痛。点眼煎方栀子仁 蕤仁（去皮） 决明子（微炒各一两） 石膏（二两研） 竹叶（二握洗） 车前叶（切三合） 秦皮（去粗皮三分） 白蜜（三两后入）上八味。锉碎七味。以井华水五升，煎取汁一升，去滓入蜜调匀，瓷器中重汤煮如稀饧，每点如大豆许。

　　治肝实热，多食壅物，毒瓦斯伤眼昏暗。苦参丸方苦参（洗） 车前子（洗） 枳壳（去瓤麸炒各二两）上三味。捣罗为末，炼蜜丸如梧桐子大，每服三十丸，空心米饮下。

　　治积热不散，目赤肿痛，或生障翳。泻肝汤方柴胡（去苗） 芍药 决明子（微炒） 青葙子 桂（去粗皮） 升麻（各二两） 栀子仁（一两）上七味。粗捣筛，每服五钱匕，水一盏半，入竹叶七片，煎取七分，去滓入芒硝半钱匕，放温食后服，取利为度。

　　治肝脏实热，眼目昏暗，时多热泪。羚羊角散方羚羊角（镑） 羌活（去芦头） 玄参 车前子 黄芩（去黑心） 栝蒌 山栀子（去皮各半两） 胡黄连 菊花（各三分） 细辛（去苗叶一分）上一十味。捣罗为散，每服二钱匕，食后竹叶熟水调下。

　　治肝脏实热，目 生赤肉涩痛。决明子汤方决明子（炒） 柴胡（去苗） 黄连（去须） 防风（去叉） 升麻 苦竹叶（各三分）甘草（炙锉） 菊花（各半两） 细辛（去苗叶一分）上九味。粗捣筛，每服五钱匕，水一盏半，煎至八分，去滓食后温服。

　　治肝脏实热，目痛如刺，渐生淫肤息肉。石膏散方石膏（碎） 菊花（各二两） 牛黄（研） 枳壳（去瓤麸炒） 独活（去芦头） 柴胡（去苗）白附子（炮） 大黄（锉炒） 漏芦（去芦头各一两） 木香 干蝎（炒） 槟榔（锉各半两）上一十二味。捣罗为散，每服二钱匕，薄荷汤调下。

　　治肝实眼，目生淫肤息肉肿痛。石决明丸方石决明（一两） 黄连（去须） 车前子 细辛（去苗叶） 栀子仁 大黄（锉炒） 子芩（各半两） 菊花（一两半）上八味。捣罗为末，炼蜜和丸，如梧桐子大，每服三十丸，食后淡浆水下，临卧再服治肝实，目生赤脉息肉碜痛。决明子丸方决明子 车前子 苦参 黄连（去须） 黄芩（去黑心） 大黄（各一两半） 菥 子 人参（各一两）上八味。捣罗为末，炼蜜和丸，如梧桐子大，每服二十丸，食后以淡浆水下，临卧再服治肝脏实热，眼赤疼痛。竹叶汤方淡竹叶 犀角屑 木通（锉炒） 黄芩（去黑心各一两） 玄参 黄连（去须） 车前子（各一两一分） 大黄（微炒） 栀子仁（各一两半） 芒硝（二两）上一十味。粗捣筛，每服五钱匕，水一盏半，煎至八分，去滓食后温服，日二。

　　治肝实眼。洗肝汤方人参 赤茯苓（去黑皮） 山栀子仁 黄芩（去黑心） 菊花 地骨皮 芎 柴胡（去苗）桔梗（炒各一两） 黄连（去须） 甘草（炙锉各半两）上一十一味。粗捣筛，每服三钱匕，水一盏，入苦竹叶七片，煎至七分，食后临卧温服。

　　治肝气壅实，目痛如刺。黄连丸方黄连（去须） 大黄（锉炒令香熟各一两） 防风（去叉） 龙胆（去土） 人参 黄芩（去黑心各三分） 细辛（去苗叶半两）上七味。捣罗为末，炼蜜为丸，如梧桐子大，每服三十丸，食后温水下，临卧再服。

　　治肝实热，毒瓦斯上熏。目赤痛痒麦门冬汤方生麦门冬（去心） 葳蕤 秦皮（去粗皮） 赤茯苓（去黑皮各一两半） 大黄（生用）升麻（各一两）上六味。锉如麻豆大，每服五钱匕，水一盏半，入竹叶十片，煎至八分，去滓下朴硝末一钱匕，更煎令沸，空腹温服。

　　治肝实眼。黄连丸方黄连（去须三两）上一味椎碎，用新汲水一碗，浸至六十日，绵滤去滓，于重汤上熬，不住手以匙搅候干，即穿地坑子，深一尺，以瓦铺底，将熟艾四两，安瓦上，火然如炙法，然后以药碗复之。

　　四畔泥封、开窍，令烟出尽即止，取出刮下，丸如小豆大，每服十丸，煎甜竹叶汤下。

　　卷第一百二　眼目门

　　肾肝虚眼黑暗

　　论曰天一生水，在脏为肾，天三生木，在脏为肝，肾藏精，肝藏血，人之精血充和，则肾肝气实。上荣耳目，故耳目聪明，视听不衰，若精血亏耗，二脏虚损，则神水不清，瞻视乏力，故令目黑暗。

　　治肝肾气虚，风毒上攻，两眼赤痒肿痛昏涩，迎风多泪，及有 肉，或头风内外障，青盲攀睛翳膜悉治。填睛育婴丸方石决明（一枚洗刷） 阳起石（饭上炊五度） 白芷 白茯苓（去黑皮） 桂（去粗皮）防风（去叉） 杏仁（去皮尖双仁炒） 陈橘皮（浸去白焙） 栀子花 肉苁蓉（酒浸去皴皮焙）生姜（切焙） 甘草（炙锉） 浓朴（去粗皮拌生姜炒令烟尽） 磁石毛（饭上炊五度） 人参（各二两）青葙子 蕤仁（水浸各三两） 升麻（锉） 熟干地黄（焙各八两） 龙脑（一分） 车前子 黄柏（去黑皮） 槐子 麦门冬（去心焙） 黄连（去须） 乳香（各四两） 乌贼鱼骨（去甲） 黄芩（去黑心） 苦参（各一两）上二十九味。捣罗为末，炼蜜为丸，如梧桐子大，每服六丸，空心白汤下，食后更服十丸，渐加二十丸。

　　治肝虚膈热，眼目昏暗，渐成障蔽，或见黑花，不能远视。决明丸方决明子 青葙子 茺蔚子 车前子 地肤子 五味子（炒） 枸杞子（去茎蒂） 细辛（去苗叶） 麦门冬（去心焙） 生干地黄（焙） 赤茯苓（去黑皮） 桂（去粗皮） 泽泻 甜葶苈（纸上炒紫色） 防风（去叉） 芎 （各一两）上一十六味。捣罗为末，炼蜜为丸，如梧桐子大，每服二十丸，食后良久，米饮下日三。

　　治肝肾久虚，目暗渐生翳障。空青丸方空青（研水飞过） 真珠末（各一分） 犀角屑 防风（去叉） 羚羊角屑 升麻（锉）防己（各半两） 人参 麦门冬（去心焙） 茺蔚子 阳起石（细研） 前胡（去芦头各一两） 虎睛（一对）上一十三味。捣罗为末，炼蜜为丸，如梧桐子大，每服五丸，加至十丸，煎麦门冬汤下，温椒汤亦得。

　　治眼视物不明，茫茫昏暗。补肾续断丸方续断 杜仲（锉炒） 牛膝（切酒浸焙） 陈曲（炒熟） 山芋 巴戟天（去心） 菟丝子（酒浸研碾末） 山茱萸（酒浸） 人参（切） 肉苁蓉（酒浸切焙各一两半） 桑寄生（切焙）熟干地黄（焙各三两）上一十二味。捣罗为末，炼蜜为丸，如梧桐子大，每服二十丸，加至三十丸，温酒下、早晚服。

　　治元脏久虚，明目调气进食。椒红丸方椒红 附子（炮裂去皮脐） 巴戟天（去心） 补骨脂（炒） 木香 肉苁蓉（去皴皮酒浸切焙各一两） 青盐（别研一分） 香子（洗焙半两）上八味。捣罗为末，又用羊腰子一对，去筋膜，湿纸裹煨，半生半熟切，细研、与青盐并药末和匀，炼蜜为丸，如梧桐子大，每服二十丸，空心日午温酒下。

　　治眼目昏暗，补益。猪肾丸方附子（炮裂去皮脐） 黄 （切酒浸焙） 牛膝（切酒浸焙各一两） 肉苁蓉（切酒浸焙） 黄蜡（各半两） 蜀椒（去目并闭口炒出汗） 白蒺藜（炒各三分）上七味。除蜡外，捣罗为末，用猪肾一对，葱白五茎，各细切，以法酒炒欲熟，入蜡令溶尽，捣烂搜和药末，丸如梧桐子大，每服二十丸，空心食前盐汤下。

　　治肾虚眼目昏暗。金髓煎丸方生地黄（二斤一斤生曝干一斤于甑中蒸一饭时取出曝干） 杏仁（半斤去皮尖炒令黄黑捣为末用纸三两重裹压去油又换纸油尽令如粉白） 石斛（去根锉） 牛膝（切酒浸焙） 防风（去叉） 枳壳（去瓤麸炒各四两）上六味。捣罗为末，炼蜜丸如梧桐子大，每服三十丸，空心豆淋酒下。

　　治肝肾俱虚，补暖水脏，明目。椒红丸方椒红（四两） 巴戟天（去心） 楝实（炒） 香子（炒） 附子（炮裂去皮脐各一两）上五味。捣罗为末，别用干山芋三两为末，酒煮糊和为丸，如梧桐子大，每服二十丸，食前盐汤下。

</div>
    <div class="pagination">
<a href="圣济总录_page223.html">上一页</a><span>...</span><a href="圣济总录_page219.html">219</a><a href="圣济总录_page220.html">220</a><a href="圣济总录_page221.html">221</a><a href="圣济总录_page222.html">222</a><a href="圣济总录_page223.html">223</a><span class="current-page">224</span><a href="圣济总录_page225.html">225</a><a href="圣济总录_page226.html">226</a><a href="圣济总录_page227.html">227</a><a href="圣济总录_page228.html">228</a><a href="圣济总录_page229.html">229</a><span>...</span><a href="圣济总录_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
