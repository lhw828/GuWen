<!DOCTYPE html>
<html>
<head>
    <meta charset="UTF-8">
    <title>普济方四库 - 第 1429 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1429 页/共 1812 页</h1>
    <div class="content">　　治产后壮热头痛颊赤口干唇焦多烦渴燥昏闷不爽松花　　川芎　　石膏　　蒲黄【等分】
　　右为末每服二钱水二合红花一捻同煎七分去滓粥后温温细呷
　　治产后下白涕不止方
　　当归　　白芷【各一両】杜仲【去皮】　荜薢【各半两】
　　兎丝子【半两】牡蛎【火煆三分】艾叶【炙】　龙骨
　　川芎【各一分】山茱萸【半两】
　　右为细末两三次罗如飞尘空心盐汤下三钱
　　济危上丹　治产后所下过多虚极生风气无所主唇靑肉冷汗出目嗔神昏命在须臾
　　乳香【研】　五灵脂【糖心香润水淘出砂】　生硫黄【别研】阿胶【炒】精石【别研极细四味和瓦器防炒再研】　　生卷柏【焙】
　　桑寄生【无以续断代】　　净陈皮【各等分】
　　右后四味细末和前药地黄汁和丸梧子大毎服二十丸空心当归酒下
　　紫汤　破血去风除气防热产后两日尤用服之用乌豆五升选择令净清酒一斗半炒豆令烟向绕投入酒中看酒赤紫色乃去豆量性服可日三盏如风中口噤即加鸡屎白二升和熬投酒中神騐
　　治产后血病
　　取药乳及水煮服之
　　治妇人产后冷血
　　以橹炒令黒及热投酒中渐渐饮之
　　治产后疾
　　以蓼荞作羮食之良
　　治妇人虚羸劳损因产瘦血气结积腹内冷痛肠鸣下痢腰痛症瘕崩中大下以淡菜烧食一顿令饱大效又名殻菜常时频烧食即若不宜人与少米先煮熟后除肉内两边鏁及毛了再入萝卜或紫苏或冬皮煮作臛食之
　　治产后血气暴虚汗出
　　用淡竹沥三合微暖服之须臾再服
　　治产后恶露不尽怯起冲心腹中搅痛及经络不通以细研乳头香为末方寸匕酒煎苏方去滓调服立下恶物差
　　治产后秘结膨胀不通转气急坐卧不安
　　以大麦蘖末一合和酒服食良久通转騐
　　治产后诸血气
　　以白马屎汁温服之
　　治妇人产后肠中痒不可忍
　　以针线袋安所卧褥下勿令知之
　　治产后破血止血渴
　　以小白芋煮食之饮其汁良
　　治妇人产后腹中痒
　　用箭簳及镞安所卧席下勿令妇人知
　　治产后诸疾结痛血上欲死
　　以倒挂藤煮汁服之
　　聚珍丸【出朱氏集騐方】治妇人小产后虚羸百节疼痛不进饮食百药不效
　　艾煎丸　卷柏丸　茴香丸　乌鸡煎丸
　　巴防丸
　　右五味合作一药盐汤温酒任下兼服沉香荆芥散
　　张氏方　治防妇初产伤水多有此证杀人最急
　　用鳔胶为末酒服滓傅伤处
　　集騐方
　　防风　　天南星【等分】
　　右为末酒服仍以傅伤处南星为防风所制不能麻人
　　海上方　新产便用此方可无破伤风之患
　　苦荠煎沸汤候通手淋洗　又马齿苋煎汤熏洗
　　治产后血痛如刀刺【出大全良方】
　　熟地黄　橘皮【等分】
　　右为末每服一钱粥饮调下寻常痛发可常服
　　治产妇血满腹胀痛血渴恶露不尽月闭止好血下恶血去鬼气痃痛症结【出本草】
　　取芒硝烧为末酒下或以酒煮弥久着烟者佳
　　治产后伤冷腰痛动不得者
　　用蒴藋叶火燎厚铺床上趂热即卧于上冷复易之冬月取根杵碎炒及热准前用
　　产后调补
　　凡产后七日内恶血未尽不可服汤候脐下块散乃进羊肉汤有痛甚切者不在此例后三两消息可服泽兰丸此至满月丸尽为佳不尔虚损不可平复也全极消瘦不可救者服五石泽兰丸凡在蓐必须服泽兰丸补之服法必七日外不得早服也　若产后将息如法四肢安和无诸疾者亦须先服黑神散四服亦畧偹补益丸散之类不可过多又恐因药致疾不可不戒如四物汤四顺理中丸内补当归丸当归建中汤或产妇血盛初经生产觉气闷不安者调七寳散服之若宁贴不须服若三日后觉壮热头痛胷腑气刺者不可便作伤寒风治之此是乳脉将行宜服玉露散一二服如无此证不须服若因床帐大暖或产妇气盛或素多喜怒觉目晕如在舟中车内精神欝冒者此是血晕即须服血晕药一二服止仍须看承之人照管体问也或觉粥食不美虚困即服四顺理中丸一二服若不如此不须服若于两三日间觉腹中时时撮痛者此为儿枕作痛必须服治儿枕药二三服若大便秘或小便澁切不可服通利药以其无津液故也若通利之药则滑泄不禁不可治也切须戒之若秘甚必欲通利者方可服和暖汤即通　凡产后宜常进温粥食勿则热热则滞血七日之后方可与酒及些盐味煮羊肉猪蹄肉及猪肚中物忌母猪及白蹄猪宜乌鸡及鸡蛋暖血食物不宜过多及生冷肥腻恐成积滞大抵正产止是血脏空虚补其虚生好血化恶血保其脏气去其风邪耳
　　方
　　地黄羊脂煎【出海上方】治妇人产后欲令肥白饮食平调方见本门产后虚羸类
　　羊肉汤【出千金方】治产后及伤寒大虚上气腹痛兼微风茯苓　　黄茋　　干姜【各三两】甘草　　独活桂心　　人参【各二两】麦门冬【七合】生地黄【五两】大枣【十二枚】肥羊肉【二觔无羊肉用麞代】
　　右防咀以水二斗煮肉取水一斗内药煮取三觔半分四服日三夜一一方无干姜
　　产后醋墨【出大全良方】
　　以松烟墨不拘多少用炭火煆通红以米醋淬之再煆再淬如此七度研令极细用绢罗过才产了吃
　　醋墨三钱用童子小便调下
　　四顺理中丸【出千金方】治产后气血俱伤五臓暴虚四肢羸弱少气多汗直至百晬每日常服壮气补虚调养脏
　　气蠲除余疾消糓嗜食兼治产后脏虚呕吐不止防
　　附子　　甘草　　人参　　白术
　　干姜【各一两】
　　右为细末蜜丸如梧子大每服十丸增至二十丸温米饮汤调下才产了以童子小便打开防服七日内三日服　产乳方云此乃大理中丸加甘草两倍耳然其功比之四味等物分大故不同盖取甘味以缓其中而通行经络之功最胜者也此产妇月内不可阙者出月不须服矣古方中有妇人补益之药大泽兰丸小白微丸熟干黄丸大圣散之类其药味稍众而中下之家村落之地卒何以致且药肆少有真者不若以四顺理中丸易之较其功此泽兰丸之类主治颇多也
　　产如未出月饮酒或吃药宜造黑豆酒
　　用净黒豆一升炒令甚熟以无灰酒五升淋之仍入羌活一两同浸尤妙时时饮之或用此酒下药可以辟风邪养血恶露行乳脉
　　当归人参散　治产后虚损痿弱难以运动疼痛胷满不思饮食
　　当归　　白术　　黄芩　芍药　　大黄茯苓　　陈皮【各半两】人参　黄耆　　厚朴【姜制】川芎　　官桂【各三钱】甘草【一两】　枳殻【四钱去穰麸炒】
　　右末每服三钱水一盏半姜三片煎至六分去滓不拘时温服如大便闭以此散下和中丸
　　治新产妇
　　用黒雄鸡一只理如食法和五味炒熟香即投二升酒中封口经宿取饮之令大肥白
　　治新产妇
　　用黒雌鸡和乌油麻二升熬令黄香末入酒酒尽极效
　　补中丸　宜常服
　　川芎　　白芍药　黄耆　　当归　　人参陈皮【各半两】白术　　地黄【各一两】
　　右为丸炼蜜如梧子大每服五七十丸温水下
　　滋血汤　滋养荣血补妇人诸虚治血海久冷
　　当归　　川芎　　芍药　　人参　　麦门冬牡丹皮　阿胶【各三两】琥珀【三分别研】酸枣仁【炒】粉草桂心【各两】一半夏麯【二两半】
　　右为粗末每服三钱水一盏姜三片煎七分去滓温服一日三服
　　大保生丸　调和本气主疗诸疾滋补荣卫久服之大有功益
　　人参　　藳本　　白茯苓　当归　　干地黄赤石脂　白芷　　胡索　肉桂　　白薇白芍药　川芎　　白术　　甘草　　牡丹皮没药【各半两】
　　右为细末炼蜜丸如弹子大每服一丸温酒化下空心食前服之
　　滋隂丹驻养血和气调顺荣卫充盛肌肤活血驻顔久服大补冲任匀顺月经神良不可具述
　　熟地黄　白茯苓　人参【各三两】甘菊花　枸杞子黄耆　丹参　　栢子仁【炒】白芍【各一両】生地【二两】
　　右为细末蜜和丸如梧子大每服五十丸至六十丸米饮空心下日进二三服
　　八珍汤　和荣调卫理顺隂阳滋血气进美饮食当归　　川芎　　赤芍药　熟地黄　人参茯苓　　甘草　　缩砂仁【各等分】
　　右为粗末每服三钱水一大盏入生姜七片三枚去核同煎三五沸去滓放温空心日三服
　　人参养血丸　治女人禀受怯弱血气虚损常服补冲任调血脉宣壅破积退邪热除寒痹缓中下坚胀安神润顔色通气闷兼治妇人怀身腹中绞痛口干不食崩伤晕及产出月羸瘦不复常者
　　人参　　赤芍药　　川芎　　菖蒲【各一两炒作蒲黄】当归【二两】　熟地黄【五两】　乌梅肉【三两】
　　右为末蜜搜杵数千下丸如桐子大每服五十丸至百丸温酒米汤任下食前服
　　拱辰丹　治当壮年而真气犹怯此乃禀赋素弱非虚衰而然也燥之药尤宜速戒勿谓手足厥逆便云隂多如斯之证治之不惟不能愈疾大病自此生矣滋益之方羣品稍众药力细微难见功效但固天元一气使水升太隂则五脏自和百病自去此方主之
　　鹿茸【酥炙去毛皮角】　　　山茱萸【新好有肉红润者】
　　川当归【各四两】　　　麝香【半两别研】
　　右为末入麝香拌匀酒煮麫糊为丸如梧桐子大每服百粒或五十粒温酒盐汤下
　　暖宫丸
　　当归　　川芎　　禹余粮【醋淬七次各一两】
　　附子【炮去皮】桂心【各三两】
　　右为细末酒糊丸如梧桐子大空心酒服三十丸日进二三服增至五七十丸
</div>
    <div class="pagination">
<a href="普济方四库_page1428.html">上一页</a><span>...</span><a href="普济方四库_page1424.html">1424</a><a href="普济方四库_page1425.html">1425</a><a href="普济方四库_page1426.html">1426</a><a href="普济方四库_page1427.html">1427</a><a href="普济方四库_page1428.html">1428</a><span class="current-page">1429</span><a href="普济方四库_page1430.html">1430</a><a href="普济方四库_page1431.html">1431</a><a href="普济方四库_page1432.html">1432</a><a href="普济方四库_page1433.html">1433</a><a href="普济方四库_page1434.html">1434</a><span>...</span><a href="普济方四库_page1430.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
