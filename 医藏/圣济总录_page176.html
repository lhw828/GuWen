<!DOCTYPE html>
<html>
<head>
    <meta charset="UTF-8">
    <title>圣济总录 - 第 176 页/共 447 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>圣济总录 - 第 176 页/共 447 页</h1>
    <div class="content">　　海蛤（研二两） 木香 诃黎勒皮 防己 浓朴（去粗皮，生姜汁炙） 旋复花（各一两）白槟榔（锉） 鳖甲（去裙 ，醋浸，炙） 郁李仁（去皮，研一两半） 桂（去粗皮半两）上一十味，捣罗为末，炼蜜丸如梧桐子大。每服二十丸，煎大腹皮汤下。

　　治水气。第一日空心先服槟榔丸一服，日中后服枳实汤一服。次日亦然。第三日空心临卧服万灵丸各一服。第四日早晚服水银丸各一服。其病当于大小便俱利，则吃煮赤小豆。如渴，不可饮水，当服白术汤，然后常服鹿茸丸则永安。槟榔丸方。

　　槟榔（煨，锉） 牵牛子（半生半炒） 葶苈（隔纸炒各一两） 恶实 木香 青橘皮（汤浸去白） 郁李仁（去皮尖，炒，研） 枳壳（不去瓤） 白茯苓（去黑皮） 防己（各半两）大黄（湿上一十一味，捣罗为末，炼蜜和丸如梧桐子大。每服四十丸，空心煎桑根白皮汤下。

　　治水气。枳实汤方。

　　枳实（去瓤，麸炒） 升麻 甘草（炙，锉） 桑根白皮（锉，炒） 知母（焙） 紫菀（去苗土） 白术 黄 （细锉） 赤茯苓（去黑皮） 秦艽（去苗土） 黄芩（去黑心） 麦门冬（去心，焙干）上一十二味等分，粗捣筛。每服三钱匕，水一盏，葱白两茎，同煎至七分，去滓，温服治水气肿满。万灵丸方。

　　苦葫芦子（焙干五两） 苦葫芦瓤（焙干二两半） 牵牛子（三两一半生一半炒熟）上三味，为细末，酵糊和丸如梧桐子大。每服三十丸，空心临卧各一服，煎桑根白皮汤下。

　　治水气腹满，小便不利。水银丸方。

　　水银（一两酒煮一日，研如泥） 椒目（一两碎） 苦葶苈（二两隔纸炒令香） 马牙硝（一两上四味，同研匀，炼蜜和入臼内，捣千百杵，丸如梧桐子大。每服二十丸，空心临卧各一服，米饮下。其病当从大小便俱利出。可食少赤小豆。

　　治水气渴，腹胁胀满。白术汤方。

　　白术 赤茯苓（去黑皮） 人参 甘草（炙）上四味等分，粗捣筛。每服五钱匕，水二盏，煎一盏半，去滓温服。

　　治水气平愈，体瘦如旧。可服平补鹿茸丸方。

　　鹿茸（酥炙，去毛） 肉苁蓉（酒浸，去皴皮，焙） 干地黄（焙） 柏子仁（研） 菟丝子（酒浸一宿，焙各一两） 黄 （细锉） 白茯苓（去黑皮） 桂（去粗皮） 防风（去叉） 远志（去心） 车前子 五味子（各半两）上一十二味，捣罗为细末，炼蜜和丸如梧桐子大。每服三十丸，空心米饮下，加至四十丸。

　　治水气。轻粉丸方。

　　水银粉（四钱） 滑石（二钱） 凝水石（三钱） 海金沙（一钱）上四味，细研匀，用白面裹，上用泥裹，以牛粪火烧，觉火稍炎便去之，取出药，恐粉走也，刮去泥及干面，就有湿者，烧面搜为丸，如绿豆大。每服第一日三丸，第二日六丸；二服第三日十二丸；三服煎浆水灯心生姜冷汤下。若病势未行，第四日更服十二丸，然所服不可过多。若能不服第四服得行乃佳，恐药力太过，须慎此一服。若服第一服，牙齿便动水行，则不可治，不须与药。若得第二日第三日小便行乃妙。服药腹中作声，背胛疼时牙欲动也，既动则用封渫牙方。

　　青黛 枣肉（等分）上二味，和研如泥，封牙龈，更以荆芥汤渫三五度。若逐动小肠中水，往往小便淋滴，一日夜，身便瘦而愈。若水行患渴者，则调生凝水石末一钱，新汲水下，渴自减，小便定，迭服后补药一月，方得平复。

　　服前药后补药。荜茇汤方。

　　荜茇 荜澄茄 红豆蔻（去皮） 莲花 甘草上五味，粗捣筛。每服三钱匕，水一盏，生姜一小块（切），枣一枚（劈），煎至七分，和滓温服。

　　治水气肿满方。

　　楮木灰（一大斗淋汁一小斗） 糯米（一小斗） 赤小豆一大升 桃仁（去皮尖、双仁二七枚） 商陆（切一两半） 麦门冬（去心一大合） 天门冬（去心一合）上七味，诸药以灰汁煮令烂。空心服，以饱为度，饥即吃饭无妨，日内当利，以白粥止之。

　　治水肿方。

　　商陆（不以多少去粗皮，切，阴干为末）上用黄颡鱼三头，大蒜三枚，绿豆一合，水二大碗，同煮以豆烂为度。先将豆任意吃，却以汁调下药末二钱匕，其水即消。

　　治水气头面身体俱肿。苦瓠丸方。

　　苦瓠（一枚）上一味，拣无靥痕者，取白瓤实捻丸之如大豆粒，每粒用面裹煮沸。空腹吞七粒，相次出水一升，三日水自出尽，以至大瘦是效。三年当忌发病食物。

　　卷第八十

　　水肿胸满气急

　　论曰：《内经》论水病，谓其本在肾，其末在肺。又曰：肺为喘呼，肾为水肿，今肿气痞满塞于胸中，故有胸中满急之证。盖由肾虚既成聚水之病，上攻于肺，肺布叶举在于胸背，背者，胸中之府也。

　　治水气肿满，肺气喘急，咳嗽胀闷，坐卧不得，喉中作声，心胸痞滞。防己丸方。

　　防己 白前 五味子 紫菀（去苗土各半两） 桑根白皮（锉） 马兜铃 麻黄（去根节）桔梗（炒） 柴胡（去苗） 大腹皮（锉各三分） 赤茯苓（去黑皮） 陈橘皮（汤浸去白，焙各一两） 甘草（炙，锉一分） 杏仁（五十粒汤浸去皮尖、双仁，炒）上一十四味，捣罗为细末，炼蜜和丸如梧桐子大。每服十五丸至二十丸，温生姜汤下，不拘时。

　　治水气腿股肿满，喘促咳嗽，坐卧不得。泽泻丸方。

　　泽泻 芫花（醋炒） 郁李仁（汤浸去皮尖，炒） 牵牛子（炒） 防己 苦葶苈（纸上炒各一分） 滑石（研） 大戟（锉，炒各三分） 海蛤（研） 甘遂（炒） 瞿麦穗 槟榔（锉各半两）上一十二味，捣罗为细末，炼蜜和丸如梧桐子大。每服二十丸，食前煎陈橘皮汤下。

　　治水病喘急上气。消肿满。十圣丸方。

　　大戟（炒） 桑根白皮（锉，炒） 甘遂（炒） 甜葶苈（纸上炒） 巴豆（去皮、心、膜，炒榔（锉各一分） 杏仁（去皮尖、双仁，炒，研三分） 牵牛子（炒二两取末三分）上一十味，为细末，炼蜜丸如鸡头大。每服一丸，生姜汤化下，更量病势加减。

　　治水肿，胸满气急。甘遂汤方。

　　甘遂（炒一两半） 赤茯苓（去黑皮） 郁李仁（汤浸去皮尖，研） 黄芩（去黑心） 杏仁（去皮尖、双仁，炒，研各二两） 泽泻叶 泽漆（微炙） 陈橘皮（汤浸去白，炒干各一两半上八味，粗捣筛。每服五钱匕，水三盏，煎至一盏半，去滓，分温二服。

　　治水气。消肿定喘。黄 丸方。

　　黄 （锉） 甘遂（炒） 青橘皮（汤浸去白，焙） 麦 大戟（炒） 陈橘皮（汤浸去白，焙） 陈曲（炒各半两）上七味，为细末，炼蜜丸如梧桐子大。煎木通桑根白皮汤下。

　　治水气肿满，气急喘嗽，小便赤涩。桑根白皮汤方。

　　桑根白皮（锉四两） 葶苈（纸上炒） 泽漆茎叶 郁李仁（汤浸去皮尖各二两） 杏仁（一百上六味，粗捣筛。每服三钱匕，水一盏半，生姜一枣大切，煎至八分，去滓温服，以小便利为度。

　　治水气喘满，小便赤涩，腰腿浮肿，不得眠睡。苦葶苈丸方。

　　苦葶苈（纸上炒一两三分） 杏仁（汤浸去皮尖、双仁，炒，研三钱） 陈橘皮（汤浸去白，焙四钱） 防己（一两） 赤茯苓（去黑皮） 紫苏叶 郁李仁（汤浸去皮尖，炒，研各半两）上七味，捣罗五味为末，与二味研者和匀，炼蜜丸如梧桐子大。每服二十丸，食后煎橘皮汤下，日再。

　　治水肿胸满气急。郁李仁汤方。

　　郁李仁（汤浸去皮尖，炒） 桑根白皮（炙，锉） 赤小豆（炒各三两） 陈橘皮（汤浸去白，炒二两） 紫苏（一两半） 茅根（切四两）上六味，粗捣筛。每服五钱匕，水三盏，煎至一盏，去滓温服。

　　治十种水气，喘急，坐卧不得，小便淋涩。葶苈散方。

　　苦葶苈（纸上炒一两半） 牵牛子（炒一两二钱） 猪苓（去黑皮） 泽泻（各一两） 椒目（炒上五味，捣罗为细散。每用葱白三茎切，浆水一盏，煎至半盏，去滓，调药二钱匕，空心临卧服，以大小便利为度。

　　治水肿胸中气满喘急。茯苓汤方。

　　赤茯苓（去黑皮） 杏仁（去皮尖、双仁，炒各四两） 陈橘皮（汤浸去白，炒二两）上三味，粗捣筛。每服五钱匕，水三盏。煎至一盏，去滓温服，日再，病随小便下，饮尽更作。

　　卷第八十

　　水蛊

　　论曰：水蛊之状，腹膜肿胀，皮肤粗黑，摇动有声，此由脾肾气虚，湿气淫溢，久不瘥，则害人如蛊之毒，故谓之水蛊也。

　　治水蛊通身肿满。无比丸方。

</div>
    <div class="pagination">
<a href="圣济总录_page175.html">上一页</a><span>...</span><a href="圣济总录_page171.html">171</a><a href="圣济总录_page172.html">172</a><a href="圣济总录_page173.html">173</a><a href="圣济总录_page174.html">174</a><a href="圣济总录_page175.html">175</a><span class="current-page">176</span><a href="圣济总录_page177.html">177</a><a href="圣济总录_page178.html">178</a><a href="圣济总录_page179.html">179</a><a href="圣济总录_page180.html">180</a><a href="圣济总录_page181.html">181</a><span>...</span><a href="圣济总录_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
