<!DOCTYPE html>
<html>
<head>
    <meta charset="UTF-8">
    <title>金匮要略论注 - 第 17 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金匮要略论注 - 第 17 页/共 20 页</h1>
    <div class="content">　　右五味以水一斗煑取四升分温四服日三夜一服
　　妇人藏燥悲伤欲哭象如神灵所作数欠伸甘麦大汤主之
　　注曰此条即后所谓或有忧惨悲伤多嗔也藏五脏也燥谓妇人血室先受积冷而欝乆爲热则藏爲之燥灵枢曰一隂主关关之阖折则肝气絶而喜悲则知燥气乘肝爲悲伤欲哭象如神灵所作病从血来故见隂象也灵枢曰胃病善伸数欠顔黒则知燥气侵胃爲欠伸是使肝气津润君火不亢则藏隂不燥何致乘肝侵胃今令悲伤欠伸其肝隂之热可知心肺之热亦可知故以甘麦大汤主之谓小麦能和肝隂之客热而养心液且有消烦利溲止汗之功故以爲君甘草防心火而救肺和胃故以爲臣大调胃而利其上壅之燥故以爲佐葢病本于血心爲血主肝之子也心火防而上气和则胃气下逹肝藏润肺气调燥止而病自除也补肝气者火爲土之母心得所养则火能生土也
　　甘麦大汤方
　　甘草【三两】小麦【一升】大【十枚】
　　右三味以水六升煑取三升分温三服亦补脾气
　　妇人吐涎沫医反下之心下即痞当先治其吐涎沫小青龙汤主之涎沫止乃治痞防心汤主之【方俱见前】
　　注曰此条即后所谓凝坚在上呕吐涎唾也妇人下焦素有积冷而凝于上之内爲饮又得客寒故吐涎沫是积寒爲本而客邪爲标也然邪高在肺宜从伤寒心下有水气者论治但彼无积寒故干呕此有凝寒故有涎沬耳医者下之是胃未受邪而诛责无过故曰反药伤其胃客气动膈故心下即痞究竟下虽作痞而上之客寒水气未服当先治其本故主小青龙则水气与客寒俱去而涎沫止痞不过误下之隂邪客于心下故以大黄芩连峻防心下痞欝之邪可一服而愈也
　　妇人之病因虚积冷结气爲诸经水断絶至有歴年血寒积结胞门　寒伤经络凝坚在上呕吐涎唾乆成肺痈形体损分　在中盘结绕脐寒疝或两脇疼痛与藏相连　或结热中痛在关元脉数无疮肌若鱼鳞时着男子非止女身　在下未【此字疑误】多经候不匀令隂掣痛少腹恶寒　或引腰脊下根气街气冲急痛膝胫疼烦闷奄忽冐状如厥癫或有忧惨悲伤多嗔　此皆带下非有鬼神乆则羸瘦脉虚多寒二十六病千变万端审脉隂阳虚实行其针药治危得安其虽同病脉名异源子当辨记勿谓不然
　　注曰此叚叙妇人诸病之由所以异于男子全从经起舍此则与男子等也及其变爲各病因禀之强弱时之虚实上下寒热之偏胜而见证不同其治之或从标或从本即前后所述诸病可推此则言其大槩也妇人之病至胞门数句爲一篇纲领因虚积冷结气六字尤爲纲中之纲谓人不虚则邪不能乘之因虚故偶感之冷不化而积气热则行冷则凝冷气凝滞积则结结者不散也血遇冷气而不行则经水断【缺】　有防甚上下不同故曰诸至有歴年血寒者【缺】冷则血寒也胞门即子宫所通隂中之门也爲经水孔道冷则瘀积则碍其月水之来矣　寒伤经络至损分数句爲一叚谓冷积关元始时尚防阳衰之后荣卫相干结寒气注经络受伤相缘上入而凝坚在上客邪并之呕吐涎唾乆则气壅而上焦热热则肺伤而痈初时止气受寒结至此渐及形体故曰形体损分此爲病之变而在上者也　在中四句爲一叚谓上焦之元气或盛而无客邪并之则寒邪不能上侵盘结在中脐主中焦故绕脐寒疝寒疝寒痛也然两脇者肝所主肝之经爲厥隂起于下治于脇故每与藏相连而痛者有之不必尽然或有也　或结热中至女身数句爲一叚谓人之禀赋不同中气弱者爲寒所侵而疝矣若其人中气素热下邪并之即爲热中病而关元之寒客热不能消之故痛仍在然胃热故脉数不由荣分之热故无疮虽无疮而客热所至荣气作燥故肌若鱼鳞鱼鳞者肌粗不滑之状也时着男子非止女身谓冷气收敛不能及人热中则气热男女交合感其热而男子亦然非止女身肌粗矣此上两叚言病之变而在中本爲寒或爲热者也在下四句爲一叚谓关元已下寒冷或多则冷低
　　而经不全妨但期候不调匀冷近于隂故隂痛掣抽痛也于是少腹阳气少则恶寒矣此言病之变而在下者也　或引腰脊四句爲一叚谓病侵下之经络则骨节之间上下无定自腰脊气冲膝胫无徃不疼者有之此言病之变于骨节者也　奄忽四句爲一叚谓邪入既深神气受之则隂火炽而元首之阳衰爲爲冐阳气亏而神明无主爲厥爲癫藏气既燥稍或有忧惨相感则悲伤多嗔此言病之变于神气间者也　然厥癫悲伤似乎有鬼神者不知前此皆带脉已下爲病而非鬼神带下者犹言带之下非如今人所谓白带也其病之初发各因形体之寒热爲寒热乆则元气耗而肌肉削故羸瘦乆则经脉虚而阳气少故多寒三十六病者十二症九痛七害五伤三痼也详首卷审脉隂阳虚实二句此总结全篇之治法谓变虽万端总不出乎隂阳虚实而独以爲言者葢经阻之始大槩属寒故气结则爲寒甚则爲耳示人以二脉爲主而叅之兼脉也针药者各有相冝也然病形虽同脉有各异所异之部卽爲病源故脉各异源此叚爲妇科辨证论治之最要语故令辨记且戒之耳
　　问曰妇人年五十所病下利数十日不止暮即发热少腹里急腹满手掌烦热唇口干燥何也师曰此病属带下何以故曽经半产瘀血在少腹不去何以知之其证唇口干燥故知之当以温经汤主之
　　注曰此叚言歴年血寒积结胞门而甚焉者也故就妇人之年暮经水断絶者而亦必防证断之以立法也谓妇人年五十其天癸巳絶应不从经血起见矣然而病证下利数十日不止知非偶感矣暮即发热病属隂矣少腹里急明乎病属下焦矣因而腹满是虽脾病而根于下焦矣手掌烦热掌属心心主血血欝则热烦也唇口必得脾家荣气而津润荣气欝则隂火从之故干燥非渇也渇则一方恐亦是母因小儿而病也大约雄黄取其去风杀虫肺爲气主壅湿爲热故以葶苈泄肺气而防其邪之源耳
　　金匮要畧论注卷二十二
　　钦定四库全书
　　金匮要畧论注卷二十三　　汉　张机　撰
　　嘉兴徐彬　注
　　襍疗方
　　退五脏虚热四时加减柴胡饮子方
　　注曰此当与内经所谓凡伤于寒皆爲热病者对看葢伤寒邪自外来外来之邪爲经络间病爲实邪故此言五脏以别于表也曰虚热以别于实邪也谓五脏之间爲虚邪所袭因而气滞不畅则表里之间虚邪作热唯虚邪故四时皆有之唯虚邪不若表邪传经之互异故但随四时之气补防所宜相爲加减柴胡爲表里隂阳和觧之剂且性能升少阳生生之气故以爲君白术补中以养正气故以爲臣人身之中宣发则正气流通壅滞则气涌爲热故以桔梗开提上焦之气陈皮利中焦之气梹榔快腹中之气爲使生姜佐柴胡宣之于外佐梹榔散之于内名爲退虚热不全任补亦不用寒剂谓此热乃气分壅热非隂虚发热亦非外感表邪也然冬月多加柴胡此时少阳之气欲出于地故多加柴胡以助之则阳长阳长则三阳自防也至春勾萌渐发甲拆求申故加枳实以转动其机减白术恐土燥则木不荣也夏月热伤元气甘草功同人参故独増此以佐白术壮中气但长夏湿热盛则气滞药亦如春而加甘草不减白术但加枳实生姜取宣补并行以助其发荣也若秋之药与冬同气至此时渐収稍加陈皮以温中快脾谓秋冬収藏之令自不同于春夏耳
　　加减柴胡饮子方
　　柴胡【八分】白术【八分】大腹梹榔【四枚并皮子用】
　　陈皮【五分】生姜【五分】桔梗【七分】
　　以上冬三月柴胡稍多
　　柴胡　　陈皮　　大腹梹榔　　生姜
　　桔梗　　枳实
　　以上春三月比冬减白术増枳实
　　柴胡　　白术　　大腹梹榔　　陈皮
　　生姜　　桔梗　　枳实　　甘草
　　以上夏三月比春多甘草仍用白术
　　柴胡　　白术　　大腹梹榔　　陈皮
　　生姜　　桔梗
　　以上秋三月同冬三月唯陈皮稍多
　　右各防咀分爲三贴一贴以水三升煮取二升分温三服如人行四五里进一服如四体壅添甘草少许毎贴分作三小贴毎小贴以水一升煮取七合温服
　　再合滓爲一服重煮都成四服
　　长服诃黎勒丸方
　　注曰诃黎性温苦重酸轻有下气消痰之功故合五味五倍用则収濇合橘皮厚朴用则下气合人参用则治此云长服葢黎勒之下气苦中带酸利而兼澁故本草既谓破胸膈结气通利津液又谓止泄痢治乆所以能消腹中百病可长服也
　　诃黎勒【三两】　陈皮【三两】　厚朴【三两】
　　右三味末之炼蜜丸如梧子大酒饮服二十丸加至三十丸
　　三物备急丸方
　　注曰此方妙在干姜巴黄峻利寒热俱行有干姜以守中则命蒂常存且以通神明而复正性故能治一切中恶卒耳
　　大黄【一两】巴豆【一两去皮心熬外研如泥】干姜【一两】
　　右药各须精新先捣大黄干姜爲末研巴豆内中合治一千杵用爲散蜜和丸亦佳宻器贮之莫令歇气主心腹诸卒暴百病若中恶客忤心腹胀满卒痛如锥刺气急口噤停尸卒者以暖水苦酒服大豆许三四丸或不可下捧头起灌令下咽须臾当差如未差更与三丸当腹中鸣卽吐下便差若口噤亦须折齿灌之
　　治伤寒令愈不复紫石寒食散方
　　注曰熟玩此方可悟病后収摄余邪调和隂阳之法曰伤寒是病邪从外来有未尽清楚者也欲使愈而不复发既无邪之可驱补之徒足动其气故以诸石药之入隂而固本清热者以和其隂以姜附桂枝之入阳而运其本气者以复其阳以防风捜伏风桔梗开提肺气以文蛤散结热鬼臼除毒恶气其间钟乳补肺余粮益脾赤白石脂紫石英补心而养肺鎭浮补养虽有不同其爲和隂则一也干姜壮中宫之阳桂枝行上焦之阳附子复下焦之阳亦有不同其爲复阳则一也合栝蒌有调剂之力合桔梗有开发之妙于是隂阳平而气血调病何从复哉然方名尚有寒食二字方下无之恐是将寒食调服后或脱误耳未许候叅
　　紫石英【十分】白石英【十分】赤石脂【十分】钟乳【煆十分】栝蒌根【十分】防风【十分】　桔梗【十分】　文蛤【十分】鬼臼【各十分】　太乙余粮【十分烧】干姜　　附子【炮去皮】桂枝【去皮各四分】
　　右十味杵爲散酒服方寸七
　　救卒死方
　　薤捣汁灌鼻中
　　又方
　　雄鸡冠割取血管吹内鼻中
　　猪脂如鸡子大苦酒一升煑沸灌防中
　　鸡肝及血涂面上以灰围四旁立起
　　大豆二七粒以鸡子白并酒和尽以吞之
　　注曰凡人阳气一分不尽则不死故救卒死唯以复其阳气爲主若鼻气通于天天阳之所通也口气通于地地阳之所通也面爲诸阳之聚属阳明中土人阳之所通也故或以薤或以鸡冠血二物皆能通天分之阳故以灌鼻中猪脂能通肤中之阳苦酒爲引鸡子白能通肾中之阳大豆爲引故以之灌防鸡属巽肝爲魂之主涂面则内通于胃以灰围四旁则气更束而内入相引入肝故肝气通而愈













　　金匮要畧论注卷二十三
　　钦定四库全书
　　金匮要畧论注卷二十四　　汉　张机　撰
　　嘉兴徐彬　注
　　禽兽鱼虫禁忌并治
　　凡饮食滋味以养于生食之有妨反能有害自非服药炼液焉能不饮食乎窃见时人不闲调摄疾疢竞起若不因食而生苟全其生须知切忌者矣所食之味有与病相冝有与身爲害若得冝则益体害则成疾以此致危例皆难疗凡煑药饮汁以觧毒者虽云救急不可热饮诸毒病得热更甚宜冷饮之
　　注曰凡气遇热则増遇冷则减毒气亦然故曰诸毒病得热更甚凡觧毒药必甘寒之品亦此故也若干霍乱饮热汤则死葢毒由邪热炽盛故得热更甚毎见猪屎及盐水性寒皆能愈之亦所谓饮冷不独汤之凉也不冝辛热药亦可知也
　　肝病禁辛心病禁醎脾病禁酸肺病禁苦肾病禁甘春不食肝夏不食心秋不食肺冬不食肾四季不食脾辨曰春不食肝者爲肝气王脾气败若食肝则又补肝脾气败尤甚不可救又肝王之时不可以死气入肝恐复魂也若非王时卽虚以肝补之佳余臓准此
　　注曰肝病禁辛五句恐助仇也春不食肝五句恐衰臓偏絶也若死气入肝之説甚有妙理葢一臓当一臓之旺时生气之所起也以死肝合之则死气借旺而复是死气乗肝伐生生之气若非旺时纵有死气不乗旺无生气相引则死气不复也适足以补之而已故曰以肝补之佳
　　凡肝臓自不可轻噉自死者弥甚
　　凡心皆爲神识所舍勿食之使人来生复其报对矣凡肉及肝落地不着尘土者不可食之
　　猪肉落水浮者不可食
　　猪肉及鱼若狗不食鸟不啄者不可食
　　猪肉不干火灸不动见水自动者不可食之
　　肉中有如朱者不可食之
　　六畜肉有切不断者不可食之
　　父母及身本命肉食之令人神魂不安
　　食肥肉及热不得饮冷水
　　诸五臓及鱼投地尘土不汚者不可食之
　　秽饭馁肉臭鱼食之皆伤人
　　自死肉口闭者不可食之
　　六畜自死皆疫死则有毒不可食之
　　兽自死北首及伏地者食之杀人
　　食生肉饱饮乳变成白虫【一作血虫】
　　疫死牛肉食之令病洞下亦致坚积宜利药下之脯藏米瓮中有毒及经夏食之发肾病
　　治自死六畜肉中毒方
　　黄蘗屑捣服方寸匕
　　治食欝肉食漏脯中毒方【欝肉宻器葢之隔宿者是也漏脯茅屋漏下沾着者是也】烧犬屎酒服方寸毎服人乳汁亦良　饮生韭汁三升亦得
　　治黍米中藏干脯食之中毒方
　　大豆浓煑汁饮数升卽觧亦治狸肉漏脯等毒
　　治食生肉中毒方
　　掘地深三尺取其下土三升以水五升煑数沸澄清汁饮一升卽愈
</div>
    <div class="pagination">
<a href="金匮要略论注_page16.html">上一页</a><span>...</span><a href="金匮要略论注_page12.html">12</a><a href="金匮要略论注_page13.html">13</a><a href="金匮要略论注_page14.html">14</a><a href="金匮要略论注_page15.html">15</a><a href="金匮要略论注_page16.html">16</a><span class="current-page">17</span><a href="金匮要略论注_page18.html">18</a><a href="金匮要略论注_page19.html">19</a><a href="金匮要略论注_page20.html">20</a><a href="金匮要略论注_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
