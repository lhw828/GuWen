<!DOCTYPE html>
<html>
<head>
    <meta charset="UTF-8">
    <title>外台秘要方 - 第 143 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 143 页/共 226 页</h1>
    <div class="content">　　古今録验司空三物备急散疗卒死及感忤口噤不开者方
　　巴头【去心皮熬】　亁姜　　　大黄【各等分】
　　右药捣筛为散服如大豆许二枚以水三合和之腹胀烦热复饮水能多益佳
　　又疗心腹痛防死服此丸令小利差如腹常满痛当令得下差一方服一刀圭以酒下之不能刀圭者便丸如大豆许四枚不知复加一豆许不差又加一豆许若病者口噤不能自饮掘口含之药不预合预合气力歇卒病者便合之无臼木柸中捣耳不过三服取利无不差者蜜丸尤良【出第四卷中】
　　客忤方一十三首
　　病源卒忤者亦名客忤谓邪客之气卒犯忤人精神也此是鬼厉之毒气中恶之类也人有魂魄衰弱者则为鬼气所犯忤喜于道间门外得之其状心腹绞痛胀满气冲心胷或即闷絶不复识人肉色变异腑脏虚竭者不疗即至于死然其毒气有轻重轻者微疗而差重者侵尅腑脏虽当时救疗余气停滞久后犹发乃变成疰【出第二十三卷中】
　　肘后论曰客者客气也忤者犯也谓客气忽犯人也此恶鬼毒厉之气疗之多愈亦有侵尅藏腑经络虽差后犹宜治疗以消余势不尔终为人患有时輙发
　　又客忤死者中恶之类也喜于道间门外得之令人心腹绞痛胀满气冲心胷不即疗亦杀人方
　　灸鼻下人中三十壮愈【备急文仲同】
　　又方
　　以水渍粳米取汁二升以饮之口已噤者以物强发之
　　又方
　　以铜器瓦器盛热汤器着腹上冷者彻去衣器衬肉大冷者易以热汤取愈也
　　又方
　　先以衣三重借腹上以铜器着衣上取茅草于器中烧之草尽再益勿顿多也取愈乃止【备急文仲同】
　　又方
　　以绳横其人口以度度脐四面各一处灸三壮令火俱起也
　　又方
　　横度口中折之令上头着心下灸下头五壮也【并出第一卷中】
　　又疗客忤心腹绞痛胀满气冲心胷烦躁壮热或气闷绞刺鬼魅之气未散方
　　麝香【一钱】　茯神　　　人参　　天门冬【去心】鬼臼　　　菖蒲【等分】
　　右六味蜜丸如桐子服十丸日三
　　文仲扁鹊疗客忤有救卒死符并服塩汤法恐非庸世所能用故不载而此病即今人所谓中恶者与卒死鬼击亦相类焉疗皆叅取而用之已死者方
　　捣生菖蒲根绞取汁含之即愈【备急肘后同】
　　又疗卒忤停尸不能言者方
　　烧桔梗二枚末饮服之
　　又方
　　细辛　　　桂心【各等分】
　　右二味内口中【肘后备急同】
　　又卒忤口噤不开者方
　　生附子末置管中吹内舌下【备急肘后同并出第一卷中】
　　千金疗客忤恶气方
　　吞麝香如大豆立验【出第五卷中】
　　千金翼客忤方
　　灸间使七壮又肩井百壮又十指甲下各三壮【出第二十七卷中】
　　卒魇方二十一首
　　病源卒魇者屈也谓梦里为鬼邪之所魇屈也人卧不寤皆是魂魄外游为他邪所执録欲还未得致成魇也忌火照火照则魂魄遂不复入乃至于死而人有于灯光前魇者本由明出所以不忌火也其汤熨针石别有正方补养宣导今附于后养生方导引法云拘魂门制魄户名曰握固法屈大拇指着四小指内抱之积习不止眠时亦不复开令人不魇魅又云人魇忽然明唤之魇死宜闇唤之好唯得逺唤亦不得近而急唤亦喜失魂魄也又魇不寤人眠睡则魂魄外游为鬼邪所魇屈其精神弱者魇则久不得寤乃至气暴絶所以须傍人助唤并以方术疗之即苏也【并出第二十三卷中】肘后疗卒魇寐不寤方
　　卧忽不寤勿以火照之杀人但痛齧其脚踵及足拇指甲际而多唾其面则觉也
　　又方
　　皂荚末以竹筒吹两鼻孔中即起三两日犹可吹之也
　　又方
　　以笔毛刺两鼻孔男左女右展转进之取起也【集騐同】
　　又方
　　捣薤取汁吹两鼻孔冬日取韭绞汁灌口【集验仲景文仲备急同】
　　又方
　　以芦管吹两耳并取其人发二七茎作绳内鼻孔中割雄鸡冠取血以管吹喉咽中大良【并出第一卷中】
　　集验疗卒魇方
　　以塩汤饮之多少在意并啮其足大指爪际痛啮之即起也【肘后文仲备急同】
　　又方
　　以其人置地取利刀画从肩起男左女右画地令周遍讫以刀锋刺病人鼻下人中令入一分急持勿动其人当鬼语求去乃具问阿谁以何故来自当乞去乃以指防向所画地当肩头数寸令得去
　　又方
　　雄黄细筛管吹两鼻孔中佳【并出第一卷中】
　　崔氏主卒魇方
　　以甑带左索防其肘后男左女右用余犹急绞之又防牀脚乃诘问其故【肘后古今録验同】
　　崔氏云疗卒狂鬼语方以甑带急令防两手大指便灸左右胁下屈肘头尖各七壮须臾鬼语自道姓名乞去徐诘问乃觧其手
　　文仲疗卒魇方
　　令一人坐头边守一人于户外呼病人姓名坐人应曰在便苏活也【肘后同】
　　又人喜魇及恶梦者方【以下并辟魇方】
　　取烧死人灰着履中令枕之
　　又方
　　带雄黄男左女右也
　　又方
　　枕麝香一分于头边佳又灌香少许
　　又方
　　以虎头为枕佳
　　又方
　　取雄黄如枣核繋左腋下令人终身不魇也【集验范汪同】
　　又方
　　作犀角枕佳
　　又方
　　青木香内枕中并带之亦佳【并出第一卷中】
　　千金小定心汤疗虚羸心气惊弱多魇方
　　茯神【四分一本作茯苓】　甘草　　芍药　　　亁姜大枣【十五枚擘】　　逺志【去心】　人参　　　桂心【各二两】
　　右八味切以水八升煮取三升分三服日三忌如常法
　　又大定心汤疗心气虚悸恍惚多忘或梦寤惊魇志少不足方
　　人参　　　茯苓　　　茯神　　　逺志【去心】赤石脂　　龙骨　　　亁姜　　　当归
　　甘草【灸】　　白术　　芍药　　　　大枣桂心　　　防风　　紫菀【各二两】
　　右十五味切以水一斗二升煮取三升半分为五服日三夜二忌如常法
　　千金翼疗卒魇不觉方
　　灸两足大指聚毛中二十一壮【范汪同出第二十七卷中】
　　备急疗卒魇不寤方
　　末灶下黄土或雄黄桂心末亦得
　　右以芦管吹入两鼻孔中【文仲同出第一卷中】鬼击一十首
　　病源鬼击者谓鬼厉之气击着于人也得之无渐卒着如人以刀矛刺状胷胁腹内绞急切痛不可抑按或即吐血或鼻中出血或下血一名为鬼排言鬼排触于人也气血虚弱精魂衰微忽与鬼神遇相触突致之为其所排撃轻者因而获免重者多死也【出第二十三卷中】肘后鬼撃之病得之无渐卒着如人以刀矛刺状胷胁腹内绞急切痛不可抑按或即吐血或鼻中出血或下血一名鬼排治之方
　　灸脐上一寸七壮及两踵白肉际差【千金翼同】
　　又方
　　熟艾如鸭子大三枚以水五升煮取二升顿服之【并出第一卷中】
　　文仲疗鬼撃方
　　盐一升以水二升和搅饮之并以冷水潠之须臾吐即差【备急肘后同】
　　又方
　　粉一撮于水中搅饮之【备急肘后同】
　　又方
　　以淳苦酒吹令入两鼻孔中【肘后同并出第一卷中】
　　备急疗鬼击方
　　烧防至末如黍米许水和服不能饮以水和少许内喉中【肘后文仲同】
　　又方
　　升麻　　　独活　　　桂心【各等分】
　　右三味为末酒服方寸匕立愈【肘后同】
　　又有诸丸散并在备急条中今巫觋实见人忽被神鬼所击刺摆者或犯其行伍或遇相触突或身神散弱或愆负所招轻者获免重者多死犹如周宣燕简辈事不为虚也必应死者亦不可疗要自不得不救之耳【肘后同并出第一卷中】
　　删繁仓公散方
</div>
    <div class="pagination">
<a href="外台秘要方_page142.html">上一页</a><span>...</span><a href="外台秘要方_page138.html">138</a><a href="外台秘要方_page139.html">139</a><a href="外台秘要方_page140.html">140</a><a href="外台秘要方_page141.html">141</a><a href="外台秘要方_page142.html">142</a><span class="current-page">143</span><a href="外台秘要方_page144.html">144</a><a href="外台秘要方_page145.html">145</a><a href="外台秘要方_page146.html">146</a><a href="外台秘要方_page147.html">147</a><a href="外台秘要方_page148.html">148</a><span>...</span><a href="外台秘要方_page144.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
