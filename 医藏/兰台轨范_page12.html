<!DOCTYPE html>
<html>
<head>
    <meta charset="UTF-8">
    <title>兰台轨范 - 第 12 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰台轨范 - 第 12 页/共 29 页</h1>
    <div class="content">　　半夏　　人参　　茯苓　　白术　　橘红草果　　生姜　　乌梅　　大枣　　甘草【各等分】右以盐少许淹食顷湿纸厚褁慢火煨香热毎服四钱温服
　　小柴胡汤【见伤寒】
　　【治疟之法不外诸方惟三日疟则煎剂不能取效宜病日用煎方以驱邪余两日用温补以扶元气又加避风静养则庶几矣】
　　痢
　　素问
　　通评虚实论帝曰肠澼便血何如岐伯曰身热则死寒则生帝曰肠澼下白沫何如岐伯曰脉沉则生脉浮则死帝曰肠澼下脓何如岐伯曰脉悬絶则死滑大则生帝曰肠澼之属身不热脉不悬絶何如岐伯曰滑大者曰生悬濇者曰死以脏期之　气厥论肾移热于脾传为虚肠澼死不可治　大竒论肾脉小沉为肠澼下血血温身热者死心肝澼亦下血二脏同病者可治其脉小沉濇为肠澼其身热者死　太隂阳明论犯贼风虚邪阳受之饮食不节起居不时者隂受之阳受之则入六腑隂受之则入五脏入六腑则身热不时卧上为喘呼入五脏则填满闭塞下为飱泄乆为肠澼【此俗所谓肠红病也】
　　金匮
　　六腑气絶于外者手足寒上气脚缩五脏气絶于内者痢不禁下甚者手足不仁　下痢脉沉者下重脉大者为末止脉防弱数者为欲自止虽发热不死　下痢手足厥冷无脉者炙之不温若脉不还反防喘者死少隂负跌阳者为顺也　下痢有防热而渇脉弱者令自愈【下痢渇者自愈以阳气复而寒邪去也】下痢脉数有防热汗出令自愈设脉为末解下痢脉数而渇者令自愈设不差必清脓血以有热故也　下痢气者当利其小便　下痢清谷不可攻其表汗出必胀满　下痢脉沉而迟其人面少赤身有防热下痢清谷者必郁冒汗出而解病人必防厥所以然者其面阳下虚故也　下痢后脉絶手足厥冷晬时脉还手足温者生不还者死　下痢腹胀满身体疼痛者先温其里乃攻其表【以上诸症皆属隂寒之痢非暑毒之痢也治法大相悬殊】
　　病源
　　痢而赤白者是热乘于血血渗于肠内则赤也冷气入肠肠间津液凝滞则白也冷热相交故赤白相杂重者状如脓涕而血杂之轻者白脓上有赤脉薄血状如鱼脂脑世谓鱼脑痢也
　　血痢者热毒折于血入大肠故也
　　休息痢者胃腕有停饮因痢积乆或冷气或热气乘之气动于饮则饮动而肠虚受之故为痢也
　　痢如膏由脏腑虚冷气入于大肠成痢冷气积肠又虚滑脂凝如膏也
　　蛊蛀痢毒气侵于脏腑如病蛊蛀之家痢血杂脓瘀黒有片如鸡肝与血俱下是也
　　杂痢谓痢色无定或水谷或脓血或青或黄或赤或白变杂无常或杂色相兼而痢也挟热则黄赤热甚则变脓血也冷则白冷甚则青黒皆由饮食不节冷热不调胃气虚故变易
　　痢方
　　桃花汤【金匮】下痢便脓血者此汤主之
　　赤石脂【一斤一半剉一半筛末】亁姜【一两】粳米【一升】
　　右三味以水七升煮米令熟去滓温服七合内赤石脂末方寸日三服若一服愈余勿服【此治下焦滑脱之痢】
　　白头翁汤【金匮】热痢下重者此汤主之
　　白头翁　　黄连　　黄柏　　秦皮【各三两】
　　右四味以水七升煮取二升去滓温服一升不愈再服
　　紫参汤【金匮】下痢肺痛此汤主之
　　紫参【半斤】甘草【三两】
　　右二味以水五升先煮紫参内甘草煮取一升半分温三服【紫参疑即烛上染红色者】
　　诃梨勒散【金匮】治气痢
　　诃梨勒【十枚煨】
　　右一味为散粥饮和顿服
　　甘草防心汤【伤寒论】伤寒中风医反下之其人下痢日数行谷不化腹中雷鸣心下痞鞕而满亁呕心烦不得安此汤主之
　　甘草【四两炙】黄芩　　亁姜【各三两】半夏【半升】黄连【一两】大枣【十二枚】
　　右六味以水一斗煮取六升去滓再煎取三升温服一升日三服【此治上焦不和之痢】
　　黄芩汤【伤寒论】太阳与少阳合病自下痢者与黄芩汤若呕者黄芩加半夏生姜汤　若伤寒本自寒下医复吐下之寒格更逆吐下若食入口即吐亁姜黄连黄芩人参汤主之
　　黄芩【三两】甘草　　芍药【各二两】大枣【十二枚】
　　右四味以水一斗煮取三升去滓温服一升日再夜一服【此热痢之主方】
　　黄芩加半夏生姜汤【伤寒论】
　　即前方加半夏【半升】生姜【三两】煎服法同
　　亁姜黄连黄芩人参汤【伤寒论】
　　亁姜　　黄连　　黄芩　　人参【各三两】
　　右四味以水六升煮取二升分温再服【防心汤以下四方皆以黄芩为主而因症加减此痢疾之正方也】
　　赤石脂禹余粮汤【伤寒论】伤寒服汤药下痢不止心下痞硬服防心汤已复以他药下之痢不止医以理中汤与之痢益甚理中者理中焦此痢在下焦此汤主之赤石脂【碎】　禹余粮【碎各一斤】
　　已上二味以水六升煮取二升去滓三服【下焦乃大肠之底也】
　　雄黄丸　　夷坚甲志云昔虞丞相自渠州被召途中冒暑得疾泄防连月梦壁间有韵语方一纸读之数遍其词曰毒暑在脾湿气连脚不泄则痢不痢则疟独炼雄黄蒸饼和药甘草作汤服之安乐别作治疗医家大错如方制药服之遂愈【此方治暑毒痢】
　　柴胡加芒硝汤【伤寒论】治伤寒胸满而呕日晡所发潮热已而防痢先以小柴胡解外后以此主之
　　即柴胡汤方加芒硝二两
　　右先煮柴胡汤去滓内芒硝分温再服不解更作
　　蒌散　　治五色痢乆不愈者
　　蒌【一个以炭火煨存性盖地上出火毒】
　　右研细温酒服尽
　　疗热毒痢血片脐下绞刺痛方【外台】
　　升麻　　地榆　　茜草　　黄连【各六分】犀角【四分】生地【八分】栀子　　薤白　　香豉【各二合】
　　右九味水六升煮取一升五合分温三服日再【此血痢之主方】
　　主赤白痢方【外台】
　　黄连【二两】阿胶【四片】
　　右二味以酒二升合黄连煎十五沸去滓然后内阿胶令烊温服三升【此治血热之痢】
　　疗五疳蒸下痢方【外台】
　　苦参　　青葙　　甘草【炙各三两】
　　右三味以水四升煮取二升半分三灌即愈凡蒸但服地汁即差【此兼治虫】
　　薤白汤【活人书】伤寒下痢如烂肉汁赤白滞下伏气腹痛诸热毒并皆治之
　　豉【半斤绵褁】薤白【一把】栀子【七枚大者破之】
　　右剉如麻豆大以水二升半先煮栀子十沸下薤白煎至二升许下豉煎取一升二合去滓毎服一汤盏
　　诃梨勒丸【局方】治肠胃积寒乆痢纯白或有青黒日夜无度
　　肉豆蔲【去皮】木香　　亁姜【泡各二十两】缩砂仁　　诃梨勒皮　　川乌头【泡去皮脐】白矾【煆各二十分】龙骨【洗】　赤石脂【各八十两】
　　右为末用粟米饭为丸如梧子大毎服二十丸至三十丸温粟米饮下食前服甚者可倍加丸数【此温濇之剂】
　　葛根汤　　葛根黄芩黄连汤　　当归四逆汤大承气汤　　小承气汤　　四逆散　　四逆汤白通加猪胆汁汤　　白通汤　　四逆加人
　　参汤　　通脉四逆汤　　猪肤汤　阳毒升麻汤【以上十三方俱见伤寒门】生姜防心汤【见呕吐门】乌梅丸【方见虫门】威喜丸【方见通治　此方和剂名感应丸】
　　癫狂癎
　　灵素
　　灵癫狂篇狂始生先自悲也喜忘苦怒善恐者得之忧饥　狂始发少卧不饥自髙贤也自辩智也自尊贵也善骂詈日夜不休　狂言惊善笑好歌乐妄行不休者得之大恐　狂目妄见耳妄闻善呼者少气之所生也狂者多食善见鬼神善笑而不发于外者得之有所
　　大喜
　　骨癫　灵癫狂篇骨癫疾者顑齿诸腧分肉皆满而骨居汗出烦悗呕多沃沫气下泄不治
　　筋癫疾　灵癫狂篇筋癫疾者身倦挛急呕多沃沫气下泄不治
　　脉癫疾　灵癫狂篇脉癫疾者暴仆四支之脉皆胀而纵脉满尽刺之出血呕多沃沫气下泄不治
　　素生气通天论隂不胜其阳则脉流薄疾并乃狂　宣明五气论五邪所乱邪入于阳则狂　调经论血并于隂气并于阳故为惊狂　至真要大论诸躁狂越皆属于火
　　通评虚实论帝曰癫疾何如岐伯曰脉搏大滑乆自己脉小坚急死不治帝曰癫疾之脉虚实何如岐伯曰虚则可治实则死　阳明脉解篇岐伯曰四支者诸阳之本阳盛则四支实实则能登髙也帝曰其弃衣而走者何也岐伯曰热盛于身故弃衣欲走也帝曰其妄言骂詈不避亲疎而歌者何也岐伯曰阳盛则使人妄言骂詈不避亲疎而不欲食不欲食故妄走也
　　阳厥怒狂　素病能论帝曰有病怒狂者此病安生岐伯曰阳气者因暴折而难决故善怒也病名曰阳厥帝曰治之奈何岐伯曰夺其食即已使之服以生铁洛为饮夫生铁洛者下气疾也
　　胎病　素竒病论帝曰人生而有病癫疾者病名曰何安所得之岐伯曰病名为胎病此得之在母腹中时其母有所大惊气上而不下精气并居故令子发为癫疾也
　　难经
　　癫疾始发意不乐僵仆直视其脉三部隂阳俱盛是也重阳者狂重隂者癫
　　病源
　　风癫　风癫者由气血虚邪入于隂经故也又人在胎其母卒大惊精气并居令子发癫其发则仆地吐涎沫无所觉是也【此俗名羊头疯】
　　五癫　五癫者一曰阳癫发如死人遗尿食顷乃解二曰隂癫初生小时脐疮未愈数洗浴因此得之三曰风癫发时眼目相引牵纵反强羊鸣食顷方解四曰湿癫眉头痛身重坐热沐头湿结脑肺未止得之五曰马癫发作时时反目口噤手足相引身体皆然
　　鬼魅　凡人有为鬼物所魅则好悲而心自动或心乱如醉狂言惊怖向壁悲啼梦寤喜魇或与鬼神交通病苦乍寒乍热心腹满短气不能饮食此魅之所持也十歳以上为癫十歳以下为癎大体不外三种风惊食是也
　　千金
　　惊癎　癎分心肝脾肺肾膈肠之病及马牛羊猪犬鸡之别【其象各有所似】
　　癫狂方
　　生铁落为饮【素问】
　　生铁落即炉冶间锤落之铁屑用水研浸可以为饮其属金其气寒而重最能坠热开结平水火之邪故可以下气疾除狂怒也凡药中用铁精铁华粉鍼砂铁綉水之类皆同此意【此治怒狂之方以镇肝为主】
　　桂枝去芍药加蜀漆龙骨牡蛎救逆汤【伤寒论】治伤寒脉浮医以火迫刼之亡阳必惊狂起卧不安者
　　即桂枝汤去芍药加蜀漆【三两洗去腥】牡蛎【五两熬】龙骨【四两】
　　右七味以水一斗煮取二升先煮蜀漆内诸药煮取三升去渣温服一升
　　柴胡加龙骨牡蛎汤【伤寒论】治伤寒下之惊烦小便不利讝语身重不能转侧此汤主之
　　柴胡　　龙骨　　人参　　茯苓　　铅丹黄芩　　桂枝【各一两半】半夏【二合】大黄【二两】牡蛎【一两生】生姜【一两半】大枣【六枚】
　　右十二味以水八升煮取四升内大黄更煮去滓温服一升
　　治癫狂百病【千金翼】
　　大麻子【四升上好者】以水六升煮令芽生去滓煎取二升空腹顿服或多言语勿怪但使人摩手足【煮法竒】
　　莨菪子散【外台】治五癎
　　猪卵【一具隂亁一百日】莨菪子【三斤】牛黄【八分】鲤鱼胆【五分】桂心【一两研】
　　右五味以清酒一升渍莨菪子暴令亁尽酒止捣合下筛酒服五分日再当醉不知稍増
　　抱胆丸【类方】治一切癫癎风狂或因惊恐怖畏所致及妇人产后血虚惊气入心并室女经脉通行惊邪蕴结
　　水银　　硃砂【细研各二两】黑铅【一两半】乳香【一两】
</div>
    <div class="pagination">
<a href="兰台轨范_page11.html">上一页</a><span>...</span><a href="兰台轨范_page7.html">7</a><a href="兰台轨范_page8.html">8</a><a href="兰台轨范_page9.html">9</a><a href="兰台轨范_page10.html">10</a><a href="兰台轨范_page11.html">11</a><span class="current-page">12</span><a href="兰台轨范_page13.html">13</a><a href="兰台轨范_page14.html">14</a><a href="兰台轨范_page15.html">15</a><a href="兰台轨范_page16.html">16</a><a href="兰台轨范_page17.html">17</a><span>...</span><a href="兰台轨范_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
