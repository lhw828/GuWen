<!DOCTYPE html>
<html>
<head>
    <meta charset="UTF-8">
    <title>新修本草 - 第 78 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 78 页/共 110 页</h1>
    <div class="content">　　〔谨案〕《尔雅》云：羚，大羊，羊如牛大，其角堪为鞍桥，一名 羊，俗名山羊，或名野羊，善斗至死。又有山驴，大如鹿，皮堪靴用，有两角，角大小如山羊角，前言其一边有蹙文，又疏慢者是此也，陶不识谓之山羊误矣。二种并不入药，而俗人亦用山驴角者，今用细如人指，长四、五寸，蹙文细者，南山商浙间大有，梁州、龙州、直州、洋州亦贡之，古来相承用此，不用羚羊角，未知孰是也。

　　卷第十五　【兽中】

　　羊角

　　味咸、苦，温、微寒，无毒。主青盲，明目，杀疥虫，止寒泄，辟恶鬼、虎野狼，止惊悸。

　　疗百节中结气，风头痛及蛊毒，吐血，妇人产后余痛。烧之杀鬼魅，辟虎野狼。久服安心，益气力，轻身。生河西川谷。

　　取无时，勿使中湿，湿有毒。

　　菟丝为之使。

　　〔谨案〕此羊角，以青羝为佳，余不入药。

　　羊髓，味甘，温，无毒。主男女伤中、阴气不足，利血脉，益经气，以酒服之。青羊胆，主青盲，明目。

　　〔谨案〕青羊胆，疗疳湿，时行热 疮，和醋服之良。

　　羊肺，补肺，主咳嗽。

　　〔谨案〕羊肺疗渴，止小便数，并小豆叶煮食之良。

　　羊心，止忧恚隔气。羊肾，补肾气，益精髓。

　　〔谨案〕羊肾合脂为羹，疗劳利甚效。蒜齑合食脂一升，疗症瘕。

　　羊齿，主小儿羊痫，寒热。三月三日取之。羊肉，味甘，大寒，无毒。主缓中，字乳余疾，及头脑大风汗出，虚劳寒冷，补中益气，安心止惊。

　　〔谨案〕羊肉，热病瘥后食之，发热杀人也。

　　羊骨，热，主虚劳，寒中，羸瘦；羊屎，燔之，主小儿泄痢，肠鸣惊痫。

　　羊角方药不甚用，余皆入汤煎。羊有三、四种，最以青色者为胜，次则乌羊耳。其羊及虏中无角羊，正可啖食之，为药不及都下者，其乳髓则肥好也。羊肝不可合猪肉及梅子、小豆食之，伤人心，大病患。

　　〔谨案〕羊屎煮汤下灌，疗大人小儿腹中诸疾、疳湿，大小便不通；烧之熏鼻，主中恶，心腹刺痛；熏疮，疗诸疮中毒痔 等，骨蒸弥良。羊肝，性冷，疗肝风虚热，目赤暗无所见，生食子肝七枚神效。羊头，疗风眩，瘦疾，小儿惊痫。骨，与头疗同。羊血，主女人中风，血虚闷，产后血运闷欲绝者，生饮一升即活。

　　卷第十五　【兽中】

　　牛角

　　下闭血，瘀血，疼痛，女人带下，下血。燔之，味苦，无毒。水牛角，疗时气寒热头痛；髓，补中，填骨髓，久服增年。髓，味甘，温，无毒。主安五脏，平三焦，温骨髓，补中，续绝伤，益气，止泄痢，消渴，以酒服之。胆可丸药。胆，味苦，大寒。除心腹热渴，利口焦燥，益目精。

　　此朱书牛角 、髓，其胆《本经》附出牛黄条中，此以类相从耳，非上品之药，今拨出随例在此，不关件数，犹黑书，别品之限耳。心，主虚忘。肝，主明目。肾，主补肾气，益精。

　　齿，主小儿牛痫。肉，味甘，平，无毒。主消渴，止 泄，安中益气，养脾胃，自死者不良。屎，寒，主水肿，恶气，用涂门户着壁者。燔之，主鼠 ，恶疮。黄犍牛、乌牯牛溺，主水肿腹胀脚满，利小便。

　　此牛亦以 牛为好，青牛最良，水牛为可充食尔。自死谓疫死，肉多毒。青牛肠不可共犬肉犬血食之，令人成病也。

　　〔谨案〕《别录》云：牛鼻中木卷，疗小儿痫。草卷烧灰，疗小儿鼻下疮。耳中垢，疗蛇伤恶 毒。脐中毛，疗小儿久不行。白牛悬蹄，疗妇人崩中漏下赤白。屎，主霍乱。屎中大豆，疗小儿痫，妇人难产。特牛茎，疗妇人漏下赤白，无子。乌牛胆，主明目及疳湿，以酿槐子服之弥佳。脑，主消渴，风眩。齿，主小儿惊痫。尿，主消渴，黄胆，水肿，香港脚，小便不通也。

　　卷第十五　【兽中】

　　白马茎

　　味咸、甘，平，无毒。主伤中，脉绝，阴不起，强志益气，长肌肉肥健，生子。小儿惊痫。阴干百日。眼主惊痫，腹满，疟疾。当杀用之。悬蹄，主惊痫，螈 ，乳难，辟恶气，鬼毒，蛊注，不祥，止衄血，内漏，龋齿。生云中平泽。

　　白马蹄，疗妇人漏下，白崩。赤马蹄，疗妇人赤崩。齿，主小儿马痫。 头膏，主生发。

　　毛，主女子崩中赤白。心，主喜忘。肺强意利志，轻身不饥。脯，疗寒热痿痹。屎，名马通，微温。主妇人崩中，止渴，及吐下血，鼻衄金创，止血。头骨，主喜眠，令人不睡。溺，味辛，微寒。主消渴，破症坚积聚，男子伏梁积疝，妇人瘕疾。铜器承饮之。

　　东行白马蹄下土，作方术用，知女人外情。马色类甚多，以纯白者为良。其口、眼、蹄皆白，俗中时有两三耳，小小用不必尔。马肝及鞍下肉，旧言杀人。食骏马肉，不饮酒亦杀人。白马青蹄亦不可食。《礼》云：马黑脊而班臂漏脯，亦不复中食。骨，伤人有毒。人体有疮，马汗、马气、马毛亦并能为害人也。

　　〔谨案〕《别录》云：白马毛，疗小儿惊痫。

　　白马眼小儿母毒惊痫。绊绳，主小儿痫，并煮汁洗之。

　　卷第十五　【兽中】

　　牡狗阴茎

　　味咸，平，无毒。主伤中，阴痿不起，令强热，大生子，除女子带下十二疾，一名狗精。

　　六胆，主明目，痂疡，恶疮。心，主忧恚气，除邪。脑，主头风痹痛，疗下部KT 疮，鼻中息肉。齿，主癫痫，寒热，卒风、痱，伏日取之。头骨，疗金创，止血。

　　四脚蹄煮饮之，下乳汁。白狗血，味咸，无毒。主癫疾发作。肉，味咸、酸，温。主安五脏，补绝伤，轻身益气。屎中骨，主寒热，小儿惊痫。

　　白狗、乌狗入药用。白狗骨烧屑，疗诸疮 及妒乳痈肿。黄狗肉，大补虚，牝不及牡，牡者父也。又呼为犬，言脚上别有一悬蹄者是也。白犬血合白鸡肉、白鹅肝、白羊肉、乌鸡肉、蒲子羹等皆病患，不可食。犬春月目赤鼻燥欲狂 ，不宜食。

　　〔谨案〕《别录》云：狗骨灰荡心者。下颔骨，主小儿诸痫。阴卵，主妇人十二疾，为灰服之。毛，主产难。白狗屎，主疔疮，水绞汁服，主诸毒不可入口者。

　　卷第十五　【兽中】

　　鹿茸

　　味甘、酸，温、微温，无毒。主漏下恶血，寒热，惊痫，益气，强志，生齿，不老，疗虚劳洒洒如疟，羸瘦，四肢酸疼，腰脊痛，小便利，泄精溺血，破留血在腹，散石淋，痈肿，骨中下气，杀鬼精物，不可近阴，令痿，久服耐老。四月、五月解角时取，阴干，使时燥。

　　麻勃为之使。

　　〔谨案〕鹿茸，夏收阴干，百不收一，纵得一干，臭不任用。破之火干，大好。角，味咸，无毒。主恶疮，痈肿，逐邪恶气，留血在阴中。除少腹血急痛，腰脊痛，折伤恶血，益气。七月取。杜仲为之使。髓，味甘，温。

　　主丈夫女子伤中脉绝，筋急痛，咳逆。以酒和服之，良。肾，平，主补肾气。肉，温，补中，强五脏，益气力，生者疗口僻，割薄之。

　　即生死无尤，故道家许听为脯过。其余肉，虽牛、羊、鸡、犬补益充肌肤，于亡魂皆为愆责，并不足啖。凡肉脯炙之不动，及见水而动，及曝之不燥，并杀人。又茅屋漏脯，即名漏脯，藏脯密器中名郁脯，并不可食之。

　　〔谨案〕头，主消渴，煎之可作胶，服之弥善。

　　筋，主劳损，续绝。骨，主虚劳，可为酒，主风，补虚。骨髓脂，主痈肿，死肌，温中，四肢不随，风头，通腠理，一云不可近阴。角，主猫鬼中恶，心腹注痛。血，主狂犬伤，鼻衄，折伤，阴痿，补虚，止腰痛。齿，主留血气，鼠 ，心腹痛，不可近丈夫阴。

</div>
    <div class="pagination">
<a href="新修本草_page77.html">上一页</a><span>...</span><a href="新修本草_page73.html">73</a><a href="新修本草_page74.html">74</a><a href="新修本草_page75.html">75</a><a href="新修本草_page76.html">76</a><a href="新修本草_page77.html">77</a><span class="current-page">78</span><a href="新修本草_page79.html">79</a><a href="新修本草_page80.html">80</a><a href="新修本草_page81.html">81</a><a href="新修本草_page82.html">82</a><a href="新修本草_page83.html">83</a><span>...</span><a href="新修本草_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
