<!DOCTYPE html>
<html>
<head>
    <meta charset="UTF-8">
    <title>普济方四库 - 第 579 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 579 页/共 1812 页</h1>
    <div class="content">　　天南星方【出肘后方】
　　用天南星一枚大者炮令制为末每服一钱水一盏生姜三片煎至五分温服日午临卧各一服一方天南星一两姜制香附子半两微炒姜汁为丸
　　又方【出本草】
　　用鲤鱼主肺咳气喘促鲤鱼一头重四两去鳞纸裹火炮去刺研煮粥空心服之
　　又方
　　用鲤鱼主上气咳胸膈气喘鲤鱼一头切以脍以姜醋食之蒜虀亦得一方疗脚气破冷气癖懐妊胎不安绢裹和煮羮熟后去鳞服
　　治咳
　　用猪肉半觔酸骨煮上气咳炙末酒和三合服之日二
　　桑白皮方【出肘后方】　治咳甚者或血殷鲜
　　用桑白皮一斤米泔浸三日净刮去黄皮剉细入糯米四两焙干一处捣为末每服米饮下二钱
　　杏仁方【出本草】　治咳旦夕加重憎寒壮热少喜多嗔忽进忽退靣色不润渐渐少食其肺脉强紧浮者此药主之
　　用杏仁半斤去皮尖双仁者于瓶内童子便二升浸七日了漉出去小便以暖水淘过于砂盆内研成泥别一甆瓶中以小便三升煎之如膏量其轻重食上温水下一钱妇人室女服之更妙
　　加味二陈汤【出徳生堂】　治逺近日气虚咳喘逆呕吐不得安眠甚危困者
　　人参　半夏　白茯苓　甘草　陈皮　紫苑紫苏　枳殻【炒去穰】桑白皮　砂仁　白豆蔲【各一两】木香【半两】
　　右防咀每服四钱水一盏生姜五片枣一枚煎至八分去渣临卧服之
　　生姜五味子汤　小品疗咳
　　五味子【五合】生姜【八两】紫苑【一两】半夏【二两洗】吴茱萸【一两】欵冬花【半两】细辛【一两】附子【一枚炮】茯苓【四两】甘草【二两炙】桂心【一两】
　　右切以水一斗煮取五升分温三服老人可服五合忌海藻菘菜猪肉冷羊肉水饧生菜醋物生葱
　　半夏丸　治肺气不调咳痰涎壅塞心下坚满短气烦闷及风壅痰实头目昏咽膈不利呕吐恶心神思昏愦心怔面热涕唾稠粘并宜之
　　白矾【枯过十五两】半夏【洗去滑姜汁一合浸一宿三升】
　　右为末生姜自然汁和丸梧桐子大每服二十丸加至三十丸食后临卧生姜汤下酒亦可
　　疗五一曰上气二曰饮三曰鱢四曰冷五曰邪【出圣惠方】
　　特生矾石【一两泥包烧半日】巴豆【十六个去心皮熬白捣如脂】豉【三百枚捣千杵】
　　右捣罗为末炼蜜和丸如豆大米饮下三丸不知增至四五丸忌野猪肉芦笋
　　大白丹【出三因方】　治肺感寒热咳无度
　　通明白矾【枯】成炼钟乳　寒水石【煅水飞过各等分】
　　右研匀灼饼糊为丸如鸡豆大每服一丸先嚼生姜胡各一片令细吸大阳气和药咽仍各茶清或温酒送下
　　止丹
　　皂角【去皮洗】
　　右捣罗为末炼蜜为丸每服二三十丸临卧服之立效
　　治五方【出肘后方】
　　松屑【剉取一分】皂角【二两去皮子】桂【二分】
　　右捣蜜丸如梧桐子大每服十五丸小儿五丸日一二服
　　温脾汤　治食饱而咳者
　　甘草【四两】大枣【二十个】
　　右以水五升煮取二升分三服温之热咽中痛而声鸣者加干姜一两
　　宁肺散【一名宁神散】　治久新咳肺气不通渐咯脓血或壅滞不利咳粘痰坐卧不安或语声不出
　　乌梅【八钱】御米殻【一斤生醋炙炒】
　　右为细末每服二钱煎乌梅汤下不拘时
　　治诸般
　　皂角【烧存性】大顺散　川百药煎　五味子【各等分】
　　右为末饴糖熬热丸夜含化
　　备急五丸【一名干姜方】　治五种咳一曰上气二曰饮三曰鱢四曰冷五曰邪皆因肺受风寒不宣通所致无问久新轻重以至食饮不下语声不出坐卧不安昼夜不止面目浮肿胸脇引痛背寒气喘并宜服之
　　肉桂【去粗皮】干姜【炮】皂角【去皮子炙黄各等分】
　　右为细末炼蜜丸如桐子大每服十五丸温酒或米饮下食后服干姜须台州至好者炮皂荚去皮子取肥大无孔者桂心紫色辛辣者削去皮三物并别捣不筛各秤等分多少人意和合后更捣筛一遍炼白蜜和搜入捣一二千每服三丸稍加大如梧桐子不限食之先后发即服三日刘淮南云凡人患多用冷药见此热药即不肯用故每施此药多效
　　三才丸　治
　　人参　天门冬【去心】熟干地黄【已上各等分】
　　右为细末炼蜜和丸如樱桃大含化服之
　　三生丸　治
　　胡桃仁【一两】生姜【一两去皮细切】杏仁【五钱去皮尖】
　　右同研为泥剂和作剂可得十三四丸临卧烂嚼一丸数服即止
　　疗咳方
　　枣【一百二十个去核】豉【一百粒】桃仁【一百二十个去皮尖双仁者熬令黄色】
　　右捣为丸如枣大含之无不瘥
　　又方　疗咳
　　麻黄【二两去节】紫苑【二两】贝母【三两去心】
　　右捣筛蜜和丸如杏核绵裹含稍稍咽汁尽更作日四五度
　　又方　疗咳
　　杏仁【一百二十去皮尖】豉【一百个熬令干】干枣【四十去核】
　　右捣如泥丸如杏含咽日七八度
　　又方　疗咳
　　炉中取鈆屑【一分】桂心【二两】皂荚【二两去皮子尖】
　　右捣筛蜜和丸如桐子大大人米饮下十五丸小儿五丸日二服忌生葱肘后同
　　治咳歌曰
　　一两清油二两蜜半两生姜自然汁紫苑麻黄及杏仁桔梗细辛丹漆入诃子枯矾等二钱慢火熬煎如黑漆临卧冲服两三匙明朝咳无踪迹
　　人参清肺汤　治肺胃虚寒咳喘急胸膈噎闷脇肋胀满迫寒短气喜欲饮冷咽噎隠痛疗肺痿劳唾血腥臭干呕烦热声音不出肌肉消瘦倦怠减食坐卧不安【方见喘门喘类】
　　治冷气结胀卒乏气气下腹胀肩息
　　以干姜为末热酒调一钱服一方用酒渍之
　　莱菔方　治肺疾咳
　　用莱菔子半升淘择净焙干于铫子内炒令黄熟为末以糖丸如弹子绵裹含之
　　治咳
　　用枇杷叶去毛煎汤服之
　　疗咳方
　　用巴豆炮去殻勿伤肉以完者吞初日白饮服二枚二日三枚良忌野猪肉芦笋
　　治下气咳除风去咽中水鸡声
　　用杏仁一两去皮尖及双仁者捣碎水三升研取汁于铛内煎以物搅勿住手三分减二冷呷之若热呷即令人吐故慎之
　　连州银坑官成方【出本草】　治气久者主之
　　用生诃梨勒一枚含之咽汁口爽不知食味亦煎防榔汤一碗服之立便有味
　　人参润肺散　治咳喘急痰壅鼻塞【方见下本咳失声类润肺汤】杏霜汤　调肺气利胸膈治咳止痰逆
　　粟米【炒一斗六升】甘草【炒十六斤】盐【炒十六斤】杏仁【去皮尖麸炒另研十斤】
　　右为末每服一钱沸汤防服不拘时常服恱泽顔色光润皮肤
　　贝母散【出危氏方】　治热辰时吃酉时可安兼治痰喘知母【新瓦上焙】贝母　巴豆【七粒同贝母炒畧熟去巴豆不用各一两】
　　右剉饧糖一块同煎服一方以二母为末入巴豆霜少许临卧用生姜二片蘸叶荚定细嚼咽下一方知母贝母末白糖和匀饭上蒸七次丸梧桐子大江米汤下十丸或加葶苈五倍子或二母隔纸炒加枣肉砂糖杏仁丸如弹子大新绵包含化
　　青州白丸子　治
　　大半夏【一两汤洗十次】白附子【一两洗净畧炒】川乌梅【一两畧炮去皮核】天南星【一两洗净畧炮】
　　右为末生姜自然汁煮糊为丸梧桐子大每服十丸至二十丸食后茶清或熟水下如瘫痪风温酒下日进三服永无风痰膈痰小儿惊风薄荷汤化下二丸国初青州谢家有老人游山见两人对奕老人旁观久之奕者曰汝饥否曰然遂指桃树曰汝食此老人摘一颗食已腹饱少顷欲归奕人曰汝家已更两世今遂还家子孙亦不能识其为我守门若有变怪则不可开奕人遽起不见良久但闻丝竹之声叠叠而来老人开户视之则奕人已对坐于门外曰吾固戒汝不得开不从吾言是无分也今有数方授汝归使子孙售于世可以致富遂将老人推出堕于老人之宅子孙惊怪奔告隣里里人曰汝家八十年前大父入山寻不见即此老人是也子孙方信以方鬻之果为润屋至仁宗时有旨令其家上白丸子方其家深恐问药不便于至尊服食遂易之以进其后子孙有为房陵宰者亲与畨阳余童端学言其事且真方余时职教房陵辛丑歳中秋王少余以郡檄至传其所闻因笔之余得之今浙漕叶景夏服之果异于常者
　　三妙汤【出家藏经验方】　治
　　罂粟殻【大者四个】乌梅【二枚炮】北枣【二枚】
　　右银石器中用水两大盏煎一半熟入少饧临睡随意热温冷饮数两卧少去止武昌赵都统其家屡服得效
　　欵肺散　治
　　大半夏　大杏仁【各三十六个】
　　右以干锅子内烧存性为末每服半钱至一钱温米饮调下不拘时服之
　　三竒汤【出海上方】　治咳
　　乌梅【三个拍碎】白饧【两块】米囊皮【三个去囊蜜炙为粗末】
　　右三味以虀汁大半盏煎去滓临卧服
　　煮浮丸【出胡氏方】　治咳不止
　　半夏【二两】飞罗麪杏仁【半两】
　　右捣罗细末以生姜自然汁丸如梧桐子大每服四五十丸以水一盏煮药丸子浮用药汤温旋呷吞下时入少蜜
　　葶苈散【出杨氏家传方】　治咳痰涎喘气
　　葶苈【半两】半夏【生姜汁浸切作片子半两】巴豆【四十九粒去皮同上二味一处炒半夏黄为度】
</div>
    <div class="pagination">
<a href="普济方四库_page578.html">上一页</a><span>...</span><a href="普济方四库_page574.html">574</a><a href="普济方四库_page575.html">575</a><a href="普济方四库_page576.html">576</a><a href="普济方四库_page577.html">577</a><a href="普济方四库_page578.html">578</a><span class="current-page">579</span><a href="普济方四库_page580.html">580</a><a href="普济方四库_page581.html">581</a><a href="普济方四库_page582.html">582</a><a href="普济方四库_page583.html">583</a><a href="普济方四库_page584.html">584</a><span>...</span><a href="普济方四库_page580.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
