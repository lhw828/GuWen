<!DOCTYPE html>
<html>
<head>
    <meta charset="UTF-8">
    <title>普济方四库 - 第 1507 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 1507 页/共 1812 页</h1>
    <div class="content">　　治小儿新生三日应开肠胃助谷神用糯粳米浓煎汁饮如乳酪与儿大豆许数含饮之顿与三豆
　　令儿无病【出本草】
　　小儿初生取韭根捣汁灌即吐恶血令无病
　　治小儿未满月着惊似中风欲死者【本草方】
　　用硃砂以新汲水浓磨汁涂五心上两手心两脚心胷立差最有神验
　　治小儿速语【出本草】
　　以社酒内小儿口中
　　小儿初生
　　以虎骨煎汤浴其孩长大无病
　　脐风撮口【附论】
　　脐风者防脐之后为水湿风冷所乗风湿之气入于脐而流于心脾遂令肚胀脐肿身体重着四肢强直日夜啼不能吮乳其疾为风搐若脐边青黒撮口不开是为内搐不治爪甲黑者即死其或热在胷堂伸引弩气亦令脐肿可与千金龙胆汤如前三者受病疗之非一朝夕大抵里气郁结壅闭不通并用取下胎毒天麻丸定命丹硃银丸辈可量与之千金论云小儿始生其气尚盛若有防患即须下之若不时下则成大疾疾难疗矣紫霜丸紫丸子可量用之　撮口者面目黄赤气息喘急啼声不出盖由胎气挟热惊风邪入脐流毒心脾之经故令舌强唇青聚口撮面饮乳有妨若口出白沫四肢冷者不可投药其或肚胀青筋吊胀卵疝内气引痛皆膓胃郁结不通致之治法贵平踈利撮口最为恶候一月内见之尤急绷防脐后为水湿所伤或屎在绷袍之内乳母失于觑当换绷湿气所浸及当风解脱风湿之气伤于内即令肿突多啼渐致风搐也先撮口而生惊乃此候也　初生当洗浴然断其脐后便当以艾封褁之或灸数壮勿令犯湿若先防脐然后洗浴揩拭不干或为邪气所伤或为水入脐中皆致脐疮也疮过百日者虽差或风邪入里则变为癎矣　小儿患诸风疾传入恶候至于撮口病至危急凡有脐风撮口锁肚撮口吊膓撮口卵疝撮口诸病悉本于风风入心脾俱能撮口者皆由结郁于中肝及肠胃闭澁不通气不能化腹中满胀肚上青筋以撮口为常则候转深岂可投药应急用珍珠天麻丸利之才通疾去气和儿活在用者敬信而已
　　方
　　封脐散　巢氏曰因浴儿水入脐中或尿湿绷袍脐中受湿肿烂成疮或解脱风邪所袭入于经络则成风癎若脐肿烂不干久则搐
　　甑带灰　乱发灰　白姜灰　红绵灰【四灰不可加别灰】南星　白敛　当归　赤小豆　五倍子【一钱末】血蝎　龙骨　赤石脂【煅】海螵硝　百草霜　胭脂【六味各半钱别研】
　　右为末湿则干掺干则清油涂忌生水
　　撮风散
　　赤足蜈蚣【半条炙】直僵蚕【七个】麝香【一字以上三味别研】川乌【炮】半夏【姜制】南星【姜制】钩藤　天麻【炮】荆芥穗【以上六味各一钱同研和煎药】
　　右为末猪乳或竹沥或用东引槐枝十根各五寸槐枝入火煨候津液出拭去灰以乌驴乳或猪乳内浸以槐枝防滴口中
　　丹硃九　治小儿脐风撮口
　　丹砂【研】麝香研牛黄【研各一钱】丁香　白附子　铁粉半夏【汤洗之七遍切焙】天麻　天南星【各半两】
　　右捣研为末用粳米饭丸如蔴子大每服五丸荆芥汤下空心午后各一服量儿大小以意加之
　　天麻丸【出危氏方】治因断脐后为水湿风冷所乗入于脐流于心脾遂令肚胀脐肿身体重着四肢柔直日夜多啼不能吮乳甚则为搐此药散惊下痰凡钓肠锁肚撮口皆可用
　　南星【炮二钱】白附子【炮】牙硝　天麻　五灵脂　全蝎【烙】轻粉【半钱】巴霜【一字】
　　右为末稀糊丸蔴子大每服一丸薄荷姜煎泡汤送下若脐邉青黑及爪甲黑者不治
　　益脾散【此方在本散后】
　　四君子汤加陈皮厚朴木香姜煎服
　　辰砂膏【出直指方】治噤风眼闭口噤啼声渐小舌上聚肉如粟状吮乳不得口吐白沫大小便皆通盖由胎中感受热气流毒于心脾故形见于喉舌或为风邪击搏致之
　　辰砂【三钱】硼砂　马牙硝【各一钱半】元明粉【二钱】全蝎　真珠末【各一钱】麝香【一字】
　　右为末好细纸封褁自然成膏每服一豆粒许治诸惊月内用乳汁调傅乳头上吮下金银薄荷汤下有潮热甘草汤服
　　蝎稍散【出危氏方】治百日内撮口脐风及胎风
　　右用蝎稍四十九个毎一个用薄荷叶卷定以绵扎放砂铫中滚转炒令薄荷干酥为度用白僵蚕四十九个生姜炒干去丝嘴同为末以脑子生麝香少许研匀紫雄鸡肝三片煎汤调下
　　撮风散【出直指方】治撮口
　　紫脚蜈蚣【半条炙】钩藤【一分】硃砂　直僵　蝎稍【各一钱】麝香【一字】
　　右为末每服一字取竹沥调下竹沥解热
　　神灰散【出圣惠方】治小儿脐风肿
　　雄防【七枚两头尖者是】干姜【大一块】甑带一团　绯锦【灰】胡粉【炒如金色】白石脂【各半两】
　　右烧为灰存性相和细研加少许麝香为散防脐欲落不落即封脐便差如未患傅之终不患也焼药时不得令有别灰入外台方无白石脂甑带圣恵方无白石脂而有锦灰
　　控痰散【出圣惠方】治噤口风撮脐风
　　蝎稍　甘草　铜青　腻粉　麝香【各等分】
　　一方加半夏南星生姜煎调前药入猪乳防入口中吐下风疾
　　天浆子散【一名安脐散出圣惠方】治小儿初诞防了脐便傅此散免一腊内疾
　　天浆子【三枚】乱发【烧灰存性半钱】蜈蚣【二寸焼灰】羚羊角【烧灰一钱】麝香【一小豆大】
　　右研令极细才防脐了便用少许傅之
　　风散【出方医大成】噤风者【一名着禁】曰胎受热毒流于心脾或生下为风邪侵袭自满月至百二十日见此名犯风禁不止　撮口者初生腊乃娩七日也由胎受风热入脐流毒心脾之经或成脐风胎风锁肚吊肠卵疝等证皆令气促舌强唇青撮口如囊不乳其证面目黄赤撮口不乳　脐风由防脐为水湿风冷之气流于心包络或绷袍尿湿所浸或当风解脱为风邪所袭能令脐肿烂四肢柔不直多啼不乳先撮口而生惊若脐边青黒撮口不闭是为水搐不治爪甲青黑即王氏曰其或热在胷堂伸引努气亦令脐肿【千金龙胆汤在胎惊】　小儿始生其气尚盛若有疾病即须下之若不时下则成大疾小儿在胎受病非一大扺里气郁结壅闭不通并宜散胎毒【紫霜九五积丸热盛四顺饮】　法当先与风散次与吐取【控痰汤】次为和胃【益脾散】方与利风惊撮风散
　　蜈蚣【一条炙】全蝎【七个】直僵蚕【一钱炒】瞿麦【半钱】半夏【半钱】
　　右为末鵞管吹入鼻中入如喷啼呌则可医一方无半夏用薄荷汤调服
　　锦灰散【出圣惠方】治小儿初生至七日脐风发肿欲落者锦帛【焼灰防存性一钱】雄防粪【防炒七枚】大【去核三分】麝【研一钱】
　　右捣研为末散防脐欲下落即用药封之切忌风入一方有胡粉半两
　　香矾散【出圣惠方】治小儿防脐之后不干及脓出耳中
　　枯矾【半两】龙骨【一钱】黄丹【一钱】麝香【少许研】
　　右为细末毎用干掺之
　　立圣散【出直指方】治小儿口噤
　　蝎稍【七个】干蜘蛛【一个去口足先以新竹于大上炙取竹油一个蛤殻许乃竹沥也浸蜘蛛一宿炙令焦】
　　右同末研极细入腻粉少许每一字用乳汁调时时滴入口中
　　钩藤汤【一名撮口散出圣惠方】治小儿初生撮口
　　钩藤　升麻　黄芩【去黒心各半两】蜣螂【二枚去翅足防炒】
　　右麄捣筛每服一钱水一小盏入芦根半分煎取五分去滓放温徐徐服量儿大小加减一方有甘草用甘草汤时时防之
　　当归散【出直指方】治小儿着脐风汗出
　　当归【切焙半两】甘草【炙剉一分】铅丹【研半分】
　　右除铅丹外捣为散入铅丹合研令匀以傅脐中瘥
　　安脐散　治脐中汗出或赤肿脐痛或因水与乳入脐所致
　　右当归为末傅虾防烧灰白石脂末油发灰傅皆可
　　蘗墨散　治小儿断脐后为水湿所伤或绷袍湿气伤于脐中或解脱风冷所乗致令小儿四肢不和脐肿多啼不乳哺宜速疗之
　　黄蘗【末】釡下墨煤　乱发【烧灰存性各等分】
　　右为细末每用少许傅之
　　蜈蚣方　治口噤不开不能收乳
　　赤脚蜈蚣【半枚去足炙令焦】
　　右为末入麝香少许以猪乳一合和之分三服猪乳主小儿口噤不开最良
　　麝香散　治小儿生下三四日脐风撮口者盖因生下时剪脐不定伤动脐带外风入脐故有此症下乳不得其候面青啼声不出唇青口撮若口出白沫四肢逆冷此恶候也
　　赤脚蜈蚣【半条酒炙】麝香【少许】川乌尖【三个生】
　　右为末同麝香研极细每半字先吹入鼻内连嚏可治用前金银薄荷汤调下此方治小儿惊风尤妙若初生孩儿更斟酌多寡用之
　　蜘蛛方　治噤口不开不能吮乳
　　蜘蛛【一枚去足及口炙令焦细研】
　　右用猪乳一合调和为三服徐徐灌之神効牙疳亦用蜘蛛并麝香
　　胡粉散　治脐疮肿湿经乆不瘥若至百日即危急宜用
　　胡粉【一钱为末】干姜【一钱烧灰灰为末】白石脂【一钱烧存性】
　　右同研细用药一字至半钱傅脐中时时用
　　麝香散　治小儿初生胎热撮口
　　麝香【研】丹砂【研各一钱】蛇蜕皮【一尺炙令赤为末】
　　右细研为末每用半字匕津唾调涂儿唇上日五七次
　　金黄散　治婴脐疮不瘥风气传于经络变为癎疾者
　　川黄连【一钱】胡粉【一钱】龙骨【一钱烧灰另研】
　　右为末每用少许时时傅脐一方加乱发灰
　　三灰散　治小儿脐湿逾月不止
　　干虾蟇【烧】白矾【烧】皂防子【烧各一分】
　　右细硏少少傅脐中一方虾蟇烧为末封脐
　　烙脐丸
　　豆防【一分】黄蜡【一分】麝香【少许】
　　右同捣令烂熟稔作饼子断脐讫安脐上灸三壮艾炷如小麦大若不啼灸至五七壮灸了以封脐散封之不得令湿着恐脐肿
　　白龙散　治小儿风脐
　　天浆子【有虫者一枚】白僵蚕【直者炒一枚】
　　右捣罗为细散入腻粉少许以薄荷自然汁调灌之取下毒物神效量儿大小分二服亦得
　　牡蛎散
　　牡蛎【一枚】虾蟇【一枚】
　　右并烧灰细研如粉每以少许傅脐中甚验
　　甘草散　治小儿脐风汁出
　　甘草【炙剉】蝼蛄【炙焦各一分】
　　右捣罗为末掺傅脐中瘥
　　枯矾散【一名白龙骨散】治婴儿因脐风伤于外致脐疮不干
　　白矾【煅】白龙骨
</div>
    <div class="pagination">
<a href="普济方四库_page1506.html">上一页</a><span>...</span><a href="普济方四库_page1502.html">1502</a><a href="普济方四库_page1503.html">1503</a><a href="普济方四库_page1504.html">1504</a><a href="普济方四库_page1505.html">1505</a><a href="普济方四库_page1506.html">1506</a><span class="current-page">1507</span><a href="普济方四库_page1508.html">1508</a><a href="普济方四库_page1509.html">1509</a><a href="普济方四库_page1510.html">1510</a><a href="普济方四库_page1511.html">1511</a><a href="普济方四库_page1512.html">1512</a><span>...</span><a href="普济方四库_page1508.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
