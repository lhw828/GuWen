<!DOCTYPE html>
<html>
<head>
    <meta charset="UTF-8">
    <title>普济方 - 第 1331 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 1331 页/共 3614 页</h1>
    <div class="content">　　苍术（半斤）本（水浸）桔梗甘草防风独活（各四两）浓朴（姜汁炒）陈皮（各二两）上为细末。每服二钱。生姜七片。水一盏半。煎至八分。去滓。温服。祭酒朴谦之说。韶州医人刘从周云。盛夏发热。有伤寒冒暑二证。若热有进退。则为冒暑。若一向热而不间断者。则为伤寒。但当以此别之。

　　普救散

　　（出经效济世方一名不传散）

　　治解四时伤寒。肌热恶寒。头疼身痛。汗

　　与未汗。但是苍术（半斤去皮净炒）葛根（四两）甘草（二两炙）上为细末。每服二钱。水一盏半。

　　煎至七分。去滓。温服。或加葱白三寸。一方。苍术米泔浸。不炒。甘草生用。或只入山茶、葱

　　万安散

　　（出经验良方）

　　治伤寒。轻清发散。

　　紫苏叶陈皮香附子（去毛）桔梗（微炒）白芷半夏（汤泡姜制）甘草前胡（去芦）本（各一两）干葛（二两）上为粗末。每服五钱。水一大盏。生姜五片。枣一枚。

　　煎八分。去滓。食前服。加减法如后。如热多口渴。心烦。脏腑坚硬。再加前胡少许。口渴脏腑稀。加干葛少许。嗽加桑白皮少许。欲出汗极热服。无汗加麻黄去节少许。体虚不出汗。

　　加桂

　　六君子汤

　　（出德生堂）

　　治伤寒汗下之后。将见平复。宜服此调理。助脾进食。

　　辟邪气。大妙人参白术黄白茯苓甘草山药（各等分）上咀。每服四钱。水一盏半。

　　生姜三片。枣一枚。同煎至七分。去滓。温服。不拘时候。此温之轻剂。如渴加干葛、乌梅煎。

　　大

　　对金饮子

　　（出德生堂）

　　治诸疾无不愈者。然伤寒后。病退调理。大宜用。常服

　　固元阳。益气血。健脾进食。和胃祛痰。自然荣卫调畅。寒暑不侵。此药疗四时伤寒。

　　极有功效。

　　浓朴甘草苍术（各二两）陈皮（四两一方炒黄半斤）一、治四时瘟疫之气。二毒伤寒。头疼发热。加淡豆豉三十粒。葱白三根同煎。

　　一、治五劳七伤。手足心热。烦躁不安。肢节疼痛。加柴胡半两。羊筒髓骨捶碎。或猪筒骨亦可。煎服。

　　一、治痰嗽疟疾寒热之证。加草果、槟榔、乌梅、半夏同煎。

　　一、治小肠疝气疼痛。发寒热者。加盐炒小茴香同煎。

　　一、治大便虚滑频见。加肉豆蔻一两。用面裹煨过。白术一钱同煎。

　　一、治发热口干。加地骨皮、银州柴胡、乌梅同煎。

　　一、治赤白痢。赤痢加黄连。白痢加吴茱萸煎。

　　一、常服固阳益气。健脾。和气祛痰。自然寒暑外邪不侵。加人参、白术、黄同煎。

　　有虚汗。加浮麦煎。

　　一、治病后体虚。加羊筒髓骨。或猪筒髓骨。其骨或捶碎同煎。此汗之温剂。服数剂汗出得安。如未得汗。以稀粥投之。浓盖衣服取汗。立愈。如水气肿满。加桑白皮煎。妇人带下。加黄煎。酒伤加丁香。食伤加良姜。四时渲泻。加肉豆蔻。风疾加荆芥穗。腿膝冷疼。

　　加牛膝。浑身拘急及虚壅。加地骨皮。腿痹加菟丝子。头风加本。转筋霍乱。加楠木皮。

　　以上助使。只加一铢。此药不问老少。胎前产后。五劳七伤。六极八邪。耳鸣眼昏。梦泄盗汗。四肢沉重。腿膝酸疼。妇人宫脏久冷。月水不调。若能每日空心一服。即美颜容。丰肌体。调三焦。壮筋骨。祛冷气。快心胸。神效莫可尽述。

　　上咀。每服五钱。水一盏半。生姜三片。枣一枚。同煎至七分。去滓。温服。不拘时候。其滓再煎。日进二三服。

　　双解散

　　（出经验良方）

　　治伤寒浑身壮热。气粗。烦渴多汗。

　　升麻干葛甘草荆芥蔓荆子薄荷天麻僵蚕知母贝母（各半两）上为细末。每服四钱。水一大盏。姜三片。葱白一茎。煎至五分。去滓。温服。小儿分作三服。

　　通关散

　　（出和剂方）

　　治中风伤寒。发热恶风。头疼目眩。鼻塞声重。肩背拘

　　急。身体酸疼。

　　抚芎（二两）川芎（一两）川乌（二两）薄荷（一两）白芷甘草（各二两）细辛（半两）上为细末。每服一大钱。葱白茶清调下。薄荷汤亦得。不拘时候。

　　破证夺命散

　　（出百一选方）

　　治伤寒阴阳二证不明。或投药错误。以致患人困重

　　垂死。七日以用好人参一两。去芦薄切。水一大升。银石器内煎至一盏。新水沉之取冷。一服而尽。

　　汗不自他出。只在鼻梁尖上。涓涓如水。是其应也。妙慧苏韬光云。侍郎方公。曾救数十余人。余宰清流日。车申屠行父之子妇。产后病时疫二十余日。已成坏证。偶见问。因劝其服一味人参遂安。是时未知有此方。适偶然暗合耳。一方有生姜。

</div>
    <div class="pagination">
<a href="普济方_page1330.html">上一页</a><span>...</span><a href="普济方_page1326.html">1326</a><a href="普济方_page1327.html">1327</a><a href="普济方_page1328.html">1328</a><a href="普济方_page1329.html">1329</a><a href="普济方_page1330.html">1330</a><span class="current-page">1331</span><a href="普济方_page1332.html">1332</a><a href="普济方_page1333.html">1333</a><a href="普济方_page1334.html">1334</a><a href="普济方_page1335.html">1335</a><a href="普济方_page1336.html">1336</a><span>...</span><a href="普济方_page1332.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
