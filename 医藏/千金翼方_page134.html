<!DOCTYPE html>
<html>
<head>
    <meta charset="UTF-8">
    <title>千金翼方 - 第 134 页/共 233 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千金翼方 - 第 134 页/共 233 页</h1>
    <div class="content">　　卷第十五·补益　补虚丸散第六

　　大五补丸

　　主五脏劳气，七伤虚损不足，冷热不调，饮食无味。

　　薯蓣 石龙芮 复盆子 干地黄 五味子（各二两） 石楠 秦艽 五加皮 天雄（炮，去皮） 狗脊 人参 黄 防风 山茱萸 白术 杜仲（炙） 桂心（各一两） 麦门冬（去心） 巴戟天（各一两半） 远志（二两半，去心） 石斛 菟丝子 天门冬（各七分，去心） 蛇床子 萆 （各半两） 茯苓（五分） 干姜（三分） 肉苁蓉（三两）

　　上二十八味，捣筛为末，炼蜜和丸如梧子，空腹以酒服十丸，日三，稍加至三十丸。

　　卷第十五·补益　补虚丸散第六

　　翟平薯蓣丸

　　补诸虚劳损方：薯蓣 牛膝 菟丝子 泽泻 干地黄 茯苓 巴戟天 赤石脂 山茱萸 杜仲（炙，各二两） 苁蓉（四两） 五味子（一两半）

　　上一十二味，捣筛为末，炼蜜和丸如梧子，酒服二十丸，日一夜一，瘦者加敦煌石膏二两，健忘加远志二两，少津液加柏子仁二两。慎食蒜醋陈臭等物。

　　卷第十五·补益　补虚丸散第六

　　薯蓣散

　　补虚风劳方：薯蓣 牛膝 续断 巴戟天 菟丝子 茯苓 枸杞子 五味子 杜促（各一两，炙） 蛇床子 山茱萸（各三分） 苁蓉（一两）

　　上一十二味，捣筛为散，酒服方寸匕，日二夜一，惟禁蒜醋。健忘加远志、茯神，体涩加柏子仁，各二两。服三剂，益肌肉，亦可为丸。

　　卷第十五·补益　补虚丸散第六

　　薯蓣散

　　主头面有风，牵引眼睛疼痛，偏视不明方：薯蓣（五两） 细辛（一两半） 天雄（炮，去皮） 秦艽（各二两） 桂心 羌活 山茱萸（各二两半）

　　上七味，捣筛为散，酒服方寸匕，日三。

　　卷第十五·补益　补虚丸散第六

　　十味肾气丸

　　主补虚方：桂心 牡丹皮 泽泻 薯蓣 芍药（各四两） 玄参 茯苓 山茱萸（各五两） 附子（三两，炮去皮） 干地黄（八两）

　　上一十味，捣筛为末，炼蜜和丸如梧子，以酒服二十丸，稍加至三十丸，以知为度。

　　张仲景八味肾气丸方：干地黄（八两） 泽泻（二两） 桂心（二两） 薯蓣（四两） 山茱萸（四两） 牡丹皮 茯苓（各三两） 附子（炮，去皮，二两）

　　上八味，捣筛为末，炼蜜和丸如梧子，以酒服七丸，日三，稍加至十丸，长久可服。

　　常服大补益散方：肉苁蓉 干枣肉 石斛（各八两） 枸杞子（一斤） 菟丝子 续断 远志（各五两，去心）

　　上九味，捣筛为散，酒服方寸匕，日二。无所忌。

　　补虚主阳气断绝不起方：白石英 阳起石 磁石 苁蓉 菟丝子 干地黄（各二两半） 五味子 石斛 桔梗 白术（各二两） 巴戟天 防风（各五分） 蛇床子（半两） 桂心上一十四味，捣筛为末，炼蜜和丸如梧子，酒服十五丸，日三。稍加至二十丸，以知为度。

　　卷第十五·补益　补虚丸散第六

　　小秦艽散

　　主风虚疥瘙痒方：秦艽（三两） 茯苓 牡蛎（熬） 附子（炮，去皮） 黄芩（各半两） 人参（三分）

　　干姜细辛（各五分） 白术（三两半） 蜀椒（去目、闭口者，汗） 桔梗 防风 桂心（各一两）

　　上一十三味，捣筛为散，酒服方寸匕，日再。

　　治阳气衰微，终日不起方：蛇床子（三分） 菟丝子（草汁二合）

　　上二味，和如泥，涂上日五遍，三日大验。

　　又方：车前根叶上一味，曝干，捣为散，酒服方寸匕，日三服。

　　又方：原蚕蛾（末连者一升）

　　上一味，阴干，去头足翅，捣筛为末，炼蜜和丸如梧子，夜卧服一丸。

　　又方：蛇床子 菟丝子 杜仲（各五分，炙） 五味子（一两） 肉苁蓉（二两）

　　上五味，捣筛为末，炼蜜和丸如梧子，酒服十四丸，日二夜一。

　　又方：阳起石上一味，以酒三斗渍二七日，服三合，日三夜一。

　　又方：特生 石（火炼一伏时）

　　上一味，捣末酒渍二七日，服五合，日三夜一。

　　淮南八公石斛散 主风湿痹疼，腰脚不遂方：石斛 防风 茯苓 干姜 细辛 云母 杜仲（炙） 远志（去心） 菟丝子 天雄（炮，去皮） 人参 苁蓉 萆 桂心 干地黄 牛膝 蛇床 薯蓣 巴戟天 续断 山茱萸白术（各一两） 菊花 附子（炮去皮） 蜀椒（去目闭口者汗） 五味子（各二两）

　　上二十六味，捣筛为散，酒服方寸匕，日再。

　　卷第十五·补益　补虚丸散第六

　　琥珀散

　　主虚劳百病，阴痿精清，力不足，大小便不利如淋，脑间寒气结在关元，强行阴阳，精少余沥，治腰脊痛，四肢重，咽干口燥，饮食无味，乏气少力，远视 ，惊悸不安，五脏气虚，上气闷满方：琥珀（二两） 石苇 干姜 滑石 牡丹皮 茯苓 芎 石斛 续断 当归 人参 远志（去心） 桂心（各三两） 苁蓉 千岁松脂 牡蒙 橘皮（各四两） 松子 柏子仁 荏子（各三升） 车前子 菟丝子 子（各一升） 枸杞子（一两） 牛膝（三两） 通草（十四两）胡麻子 芜菁子 蛇床子 麦门冬（各一升，去心）

　　上三十味，各异捣，合捣两千杵，重绢下合和，盛以苇囊，先食服方寸匕，日三夜一。

　　用牛羊乳煎令熟，常服令人志性强，轻身益气力，消谷能食，耐寒暑，百病除愈。久服老而更少，发白更黑，齿落更生矣。

　　卷第十五·补益　补虚丸散第六

　　秃鸡散

</div>
    <div class="pagination">
<a href="千金翼方_page133.html">上一页</a><span>...</span><a href="千金翼方_page129.html">129</a><a href="千金翼方_page130.html">130</a><a href="千金翼方_page131.html">131</a><a href="千金翼方_page132.html">132</a><a href="千金翼方_page133.html">133</a><span class="current-page">134</span><a href="千金翼方_page135.html">135</a><a href="千金翼方_page136.html">136</a><a href="千金翼方_page137.html">137</a><a href="千金翼方_page138.html">138</a><a href="千金翼方_page139.html">139</a><span>...</span><a href="千金翼方_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
