<!DOCTYPE html>
<html>
<head>
    <meta charset="UTF-8">
    <title>明医指掌 - 第 24 页/共 81 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明医指掌 - 第 24 页/共 81 页</h1>
    <div class="content">　　甘遂 大戟 苦葶苈 大黄（各一钱）

　　上，水煎服之，待大便行后，随服补药。

　　实脾调气丸白术（二两） 人参（一两） 广陈皮（五钱） 神曲（一两）

　　共为细末，水丸，米饮送下二钱，空心服。

　　纯于温补

　　按：薛立斋曰：前证若肚腹痞满，肢体肿胀，手足并冷，饮食难化，或大便泄泻，呼吸气冷者，此真阳衰败，脾、肺、肾虚寒，不能司摄而水泛行也。急用加减肾气丸，否则不治。惟调补脾土，亦有生者。

　　金匮加减肾气丸熟地（八两） 山药 山茱萸（各四两） 白茯苓 泽泻 丹皮（各三两） 川牛膝（酒洗，微炒）

　　车前子 肉桂 附子（炮，各一两）

　　上为末，米糊丸，绿豆大，每服百丸，空心白汤送下。

　　卷四

　　鼓胀七

　　【歌】鼓胀又名单腹胀，外虽坚急内空虚。实人攻下随宜补，虚者调中更益脾。瘀血可行休有慢，食当消导再无疑。瘦人病此多因火，勿得轻将快利施。

　　【论】丹溪云：鼓胀由七情内伤，六淫外侵，饮食不节，房劳致虚。脾土之阴受伤，转运之官失职，胃虽受谷，不能运化，故阳自升，阴自降，而成天地不交之否。清浊相混，隧道壅塞，郁而为热，热留为湿，湿热相生，遂成胀满。外虽坚急，中空无物，有似乎鼓，故名曰“鼓”。其病胶固难治，有若虫侵蚀之义，亦名曰“蛊”，二义俱通。理直补脾，次养肺金以制肝木，使脾无贼邪之患，滋肾水以治火，使肺得清化。却浓味，远音乐无有不安。更审其虚实，辨其所因，调之补之，清之利之，权轻重而疗之，自愈矣。若喜行快利，不审元气，而用峻剂攻之，殊不知宽得一日半日，其胀转甚，病邪转洙，真气愈伤，再不可救，哀哉！惟宜王道药治之，可不慎欤？谨按：前证多因过伤饮食、劳力、怒气所致。过食则伤脾，劳力则伤血，怒气则伤肝，三者俱伤，其病必重，药亦难效。若因久泻而成者，专以脾虚治。一脏受病，犹可施手，扶其脾，利其水，则胀自消矣。此病若眼下如卧蚕者，必发水肿，能食者轻，不能食者重，绝不食者死。脉浮大者生，沉细者不治，胸膛胀满，脐突出者死。

　　【脉】胀满脉弦，脾制于肝。洪数阳热，迟弱阴寒。浮为虚胀，紧则中实。浮大者生，虚小危急。

　　实

　　实者，按之坚痛，量人元气，下之泄之，通利后便收拾，用参、术补养脾胃。若内有积块坚痞，保安丸、广术溃坚汤。有因蓄血腹胀，脉涩而芤大，便黑，桃仁承气汤下尽黑物。（方见血证。）有因食积腹胀，内有热者，木香槟榔丸。（方见伤食。）内有寒者，木香、浓朴、丁香、砂仁、神曲、香附。有因大怒腹胀者，青皮、陈皮、香附、木香、栀子仁。外寒郁内腹胀者，升麻、干葛、苍术、防风以解表寒。瘦人腹胀是火，黄连、浓朴、香附、芍药。肥人腹胀是湿，平胃散。（方见湿证。）

　　保安丸治 积心腹内结如拳，上抢心痛，脐腹痛。

　　大黄（三两，酒蒸） 附子（五钱，去皮、脐，炮） 干姜（一两，炮） 鳖甲（一两半，醋炙黄）

　　上为末，先将醋一升，煮至四、五合后，和药末丸如梧子大，空心白汤下二十丸，取积下为度。

　　广术溃坚汤治中满腹胀有积聚。

　　浓朴姜（汁炒） 黄芩 益智仁（炒） 草豆蔻（炒） 当归（各五钱） 黄连（六钱） 制半夏（七钱） 广术（炒） 升麻 红花（酒浸） 吴茱萸（各二钱） 甘草（生） 柴胡 泽泻 广陈皮 神曲（炒） 青皮（各三钱）

　　渴者加葛根（四钱。）

　　每服七钱，生姜三片，煎服，不拘时。

　　虚

　　腹胀若朝宽暮急者，属血虚，四物汤（方见血证）。加浓朴、柴胡、山栀、丹皮。暮宽朝急者，属气虚，四君子去甘草，加陈皮、浓朴、半夏、腹皮。朝暮俱急者，气血两虚也，四君子汤（方见气虚。）加芎、归、白芍、陈皮、浓朴。

　　卷四

　　积聚瘕八

　　（添加痞块一条）

　　【歌】五积须知积有年，有形有质有根源。其如六聚无常处，聚散无时故易痊。假物而成名曰瘕，积 成块不移迁。

　　【论】夫五积者，五脏之积也。肝曰肥气，在左胁下，如覆杯，有头足，如龟鳖状，久不愈，发咳逆呕，其脉弦而细。心曰伏梁，起于脐，上至心，大如臂，久不已，病烦心，身体胫股皆肿，环脐而痛，其脉沉而芤。

　　脾曰痞气，在胃脘，覆大如盘，久不愈，病四肢不收，黄胆，饮食不为肌肤，心痛彻背，背痛彻心，其脉浮大而长。肺曰息贲，在右胁下，大如覆杯，久不愈，病洒洒寒热，呕逆咳喘，发肺痈，其脉浮而毛。肾曰奔豚，发于小腹，上至心，如豚奔走之状，上下无时，久不愈，病喘逆骨痿少气，其脉沉而滑。六聚者，六腑之所成也，盖聚无常形，聚散不时，非若积之有定处也。 者，征也，因物而成质，有块可征，不能移易也。瘕者，假也，假物而成形，推移能动也。古方治积聚 瘕多用耗气峻削之剂，又佐以辛香热药，若轻浅者，因以消化，根深蒂固，日久气虚者，宁不损正气者乎？正气既伤，其积转甚。故洁古有养正积自除之论，譬如满座皆君子，其中有小人，自不容而出，斯言信矣。然当审其浅、深、轻、重之机，久、近、虚、实之势，可消、可补，必量其人之虚弱、强盛而施之可也。

　　【脉】五积属阴，沉伏附骨，肝弦心芤，肾沉急滑，脾实且长，肺浮喘卒。六聚脉沉，痼则浮结。又有瘕，其脉多弦，弦急瘕疾，弦细 坚。沉重中散，食成癖 。积聚 瘕，紧则痛缠。虚弱者死，实强可痊。

　　积聚

　　香积丸治五积六聚气块。

　　三棱（醋炒，六两） 蓬术（炮，或醋炒） 青皮（炒） 陈皮（炒） 枳壳（炒） 枳实（炒） 萝卜子（炒） 香附（醋炒，各二两） 黄连（姜炒） 神曲（炒） 麦 （炒） 鳖甲（醋炙） 干漆（炒令烟尽） 桃仁（去皮、尖） 砂仁（炒） 砂 甘草（炙） 木香 归尾（各一两） 槟榔（六两） 山楂（四两）

　　一方去枳实、陈皮、萝卜子，加益智、红花、柴胡、白术、茯苓。

　　上为末，醋糊丸，每服三，五十丸，空心陈米汤送下。

　　大阿魏丸去诸积聚痰癖。

　　山楂 麦芽 神曲（炒） 南星 半夏 黄连（各两） 连翘 阿魏（醋浸，另研入药） 栝蒌仁 贝母（各半两） 风化硝 石 萝卜子（蒸） 胡黄连（各一钱半）

　　上为末，姜汁浸，蒸饼为丸，空心白汤送下二钱。

　　大七气汤散聚气。

　　青皮 陈皮 三棱（煨） 蓬术（煨，各一钱） 桔梗 甘草 藿香（各八分） 香附（一钱） 益智 官桂（各六分）

　　 瘕

　　保和丸治食症。（方见伤食。）

　　阿魏丸治肉症。

　　阿魏（一两） 山楂（一两） 黄芩（六钱） 连翘（五钱）

　　上为末，用阿魏醋煮作糊丸，如梧子大，每服二、三十丸，白汤下。

　　熨症法用吴茱萸三斤，槌碎，以酒炒热，包于绢帛中，乘热熨患处，冷则易热者再熨，若症积移走，逐熨之，候症消乃止。

　　见 丸治妇人石瘕生于胞中，寒客子门，子门闭塞，气不宣行，恶血当泻不泻，日以留止，HT 以时下，状如怀子，月事不以时下，以此丸导之。

　　附子（四钱，炮） 鬼箭羽 紫石英（各三钱） 泽泻（二钱） 血竭（二钱半） 肉桂 玄胡索 木香（各二钱） 槟榔（二钱半） 桃仁（七钱，炒） 三棱（五钱） 水蛭（一钱，炒令烟尽） 大黄（二钱，同三棱酒浸一夕，焙）

</div>
    <div class="pagination">
<a href="明医指掌_page23.html">上一页</a><span>...</span><a href="明医指掌_page19.html">19</a><a href="明医指掌_page20.html">20</a><a href="明医指掌_page21.html">21</a><a href="明医指掌_page22.html">22</a><a href="明医指掌_page23.html">23</a><span class="current-page">24</span><a href="明医指掌_page25.html">25</a><a href="明医指掌_page26.html">26</a><a href="明医指掌_page27.html">27</a><a href="明医指掌_page28.html">28</a><a href="明医指掌_page29.html">29</a><span>...</span><a href="明医指掌_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
